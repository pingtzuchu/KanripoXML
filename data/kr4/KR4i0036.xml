<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>詩人玉屑巻一</head>
    <p>
<pb n="KR4i0036_WYG_001-1a"/>
欽定四庫全書<lb/>
　詩人玉屑巻一　　　　　宋　魏慶之　撰<lb/>
　　詩辨<hi>第一</hi>
　　　滄浪謂當學古人之詩<lb/>
夫學詩者以識為主入門須正立志湏髙以漢魏盛唐<lb/>
為師不作開元天寳以下人物若自生退屈即有下劣<lb/>
詩魔入其肺腑之間由立志之不髙也行有未至可加<lb/>
工力路頭一差愈騖愈逺由入門之不正也故曰學其<lb/>
<pb n="KR4i0036_WYG_001-1b"/>
上僅得其中學其中斯為下矣又曰見過於師僅堪傳<lb/>
授見與師齊减師半徳也工夫須從上做下不可從下<lb/>
做上先須熟讀楚詞朝夕諷詠以為之本及讀古詩十<lb/>
九首樂府四篇李陵蘇武漢魏五言皆須熟讀即以李<lb/>
杜二集枕藉觀之如今人之治經然後博取盛唐名家<lb/>
醖釀胷中久之自然悟入雖學之不至亦不失正路此<lb/>
乃從頂𩕳上做來謂之向上一路謂之直截根源謂之<lb/>
頓門謂之單刀直入也<lb/>
<pb n="KR4i0036_WYG_001-2a"/>
詩之法有五曰體製曰格力曰氣象曰興趣曰音節<lb/>
詩之品有九曰髙曰古曰深曰逺曰長曰雄渾曰飄逸<lb/>
曰悲壯曰凄婉其用工有三曰起結曰句法曰字眼其<lb/>
大概有二曰優游不廹曰沉着痛快詩之極致有一曰<lb/>
入神詩而入神至矣盡矣蔑以加矣惟李杜得之他人<lb/>
得之盖寡也<lb/>
禪家者流乘有小大宗有南北道有邪正具正法眼看<lb/>
是謂第一義若聲聞辟支果皆非正也論詩如論禪漢<lb/>
<pb n="KR4i0036_WYG_001-2b"/>
魏晉等作與盛唐之詩則第一義也大歴以還之詩則<lb/>
巳落第二義矣晩唐之詩則聲聞辟支果也學漢魏晉<lb/>
與盛唐詩者臨濟下也學大歴以還者曹洞下也大抵<lb/>
禪道惟在妙悟詩道亦在妙悟且孟襄陽學力下韓退<lb/>
之逺甚而其詩獨出退之之上者一味妙悟故也惟悟<lb/>
乃為當行乃為本色然悟有淺深有分限之悟有透徹<lb/>
之悟有但得一知半解之悟漢魏尚矣不假悟也謝靈<lb/>
運至盛唐諸公透徹之悟也他雖有悟者皆非第一義<lb/>
<pb n="KR4i0036_WYG_001-3a"/>
也吾評之非僣也辨之非妄也天下有可廢之人無可<lb/>
廢之言詩道如是也若以為不然則是見詩之不廣參<lb/>
詩之不熟耳試取漢魏之詩而熟參之次取晉宋之詩<lb/>
而熟參之次取南北朝之詩而熟參之次取沈宋王楊<lb/>
盧駱陳拾遺之詩而熟參之次取開元天寳諸家之詩<lb/>
而熟參之次獨取李杜二公之詩而熟參之又取大歴<lb/>
十才子之詩而熟參之又取元和之詩而熟參之又取<lb/>
晚唐諸家之詩而熟參之又取本朝蘇黄以下諸公之<lb/>
<pb n="KR4i0036_WYG_001-3b"/>
詩而熟參之其真是非亦有不能隠者儻猶於此而無<lb/>
見焉則是為外道䝉蔽其真識不可救藥終不悟也<lb/>
夫詩有别材非闗書也詩有别趣非闗理也而古人未<lb/>
嘗不讀書不窮理所謂不渉理路不落言筌者上也詩<lb/>
者吟詠情性也盛唐詩人惟在興趣羚羊掛角無跡可<lb/>
求故其妙處瑩徹玲瓏不可湊泊如空中之音相中之<lb/>
色水中之月鏡中之象言有盡而意無窮近代諸公作<lb/>
竒特解㑹以文字為詩以議論為詩以才學為詩以是<lb/>
<pb n="KR4i0036_WYG_001-4a"/>
為詩夫豈不工終非古人之詩也盖於一唱三嘆之音<lb/>
有所歉焉且其作多務使事不問興致用字必有來歴<lb/>
押韻必有出處讀之終篇不知着到何在其末流甚者<lb/>
呌噪怒張殊乖忠厚之風殆以罵詈為詩詩而至此可<lb/>
謂一厄也可謂不幸也然則近代之詩無取乎曰有之<lb/>
吾取其合於古人者而已國初之詩尚㳂襲唐人王黄<lb/>
州學白樂天楊文公劉中山學李商隠盛文肅學韋蘇<lb/>
州歐陽公學韓退之古詩梅聖俞學唐人平澹處至東<lb/>
<pb n="KR4i0036_WYG_001-4b"/>
坡山谷始自出已法以為詩唐人之風變矣山谷用工<lb/>
尤深刻其後法席盛行海内稱為江西宗𣲖近世趙紫<lb/>
芝翁靈舒軰獨喜賈島姚合之語稍稍復就清苦之風<lb/>
江湖詩人多效其體一時自謂之唐宗不知止入聲聞<lb/>
辟支之果豈盛唐諸公大乘正法眼者哉嗟乎正法眼<lb/>
之無傳乆矣唐詩之說未唱唐詩之道有時而明也今<lb/>
既唱其體曰唐詩矣則學者謂唐詩誠止於是耳非詩<lb/>
道之重不幸耶故予不自量度輙定詩之宗㫖且借禪<lb/>
<pb n="KR4i0036_WYG_001-5a"/>
以為喻推原漢魏以來而截然謂當以盛唐為法<hi>後捨漢魏</hi>
<hi>而獨言盛唐者謂唐律之體備也</hi>雖獲罪於世之君子不辭也<lb/>
　　詩法<hi>第二</hi>
　　　晦庵謂胷中不可着一字世俗言語<lb/>
古今之詩凡有三變盖自書傳所記虞夏以來下及漢<lb/>
魏自為一等自晉宋間顔謝以後下及唐初自為一等<lb/>
自沈宋以後定着律詩下及今日又為一等然自唐初<lb/>
以前其為詩者固有髙下而法猶未變至律詩出而後<lb/>
<pb n="KR4i0036_WYG_001-5b"/>
詩之與法始皆大變以至今日益巧益宻而無復古人<lb/>
之風矣故嘗妄欲抄取經史諸書所載韻語下及文選<lb/>
漢魏古詞以盡乎郭景純陶淵明之所作自為一編而<lb/>
附於三百篇楚詞之後以為詩之根本凖則又於其下<lb/>
二等之中擇其近於古者各為一編以為之羽翼輿衛<lb/>
<hi>且以李杜言之則如李之古風五十首杜之秦蜀紀行遣興出塞潼闗石濠夏日夏夜諸篇律詩則如王維韋</hi>
<hi>應物軰亦自有蕭散之趣未至如今日之細碎卑冗旡餘味也</hi>其不合者則悉去之不<lb/>
使其接於吾耳目而入於吾之胷次要使方寸之中無<lb/>
<pb n="KR4i0036_WYG_001-6a"/>
一字世俗言語意思則其詩不期於髙逺而自髙逺矣<lb/>
　　　晦庵抽闗啟鑰之論<lb/>
來諭欲漱六藝之芳潤以求真澹此誠極至之論然亦<lb/>
恐須先識得古今體製雅俗鄉背仍更洗滌得盡腸胃<lb/>
間夙生葷血脂膏然後此語方有所措如其未然竊恐<lb/>
穢濁為主芳潤入不得也近世詩人正縁不曽透得此<lb/>
闗而規規於近局故其所就皆不滿人意無足深論<lb/>
　　　誠齋翻案法<lb/>
<pb n="KR4i0036_WYG_001-6b"/>
孔子老子相見傾盖鄒陽云傾盖如故孫侔與東坡不<lb/>
相識以詩寄東坡和云與君盖亦不須傾劉寛為吏以<lb/>
蒲為鞭寛厚至矣東坡云有鞭不使安用蒲杜詩云忽<lb/>
憶徃時秋井塌古人白骨生蒼苔如何不飲令心哀東<lb/>
坡云何須更待秋井塌見人白骨方衘盃此皆翻案法<lb/>
也余友人安福劉浚字景明重陽詩云不用茱萸仔細<lb/>
看管取明年各强健得此法矣<lb/>
　　　誠齋又法<lb/>
<pb n="KR4i0036_WYG_001-7a"/>
唐律七言八句一篇之中句句皆竒一句之中字字皆<lb/>
竒古今作者皆難之余嘗與林謙之論此事謙之慨然<lb/>
曰但吾軰詩集中不可不作數篇耳如杜九日詩老去<lb/>
悲秋强自寛興來今日盡君歡不徒入句便字字對屬<lb/>
又第一句頃刻變化纔説悲秋忽又自寛以自對君自<lb/>
者我也羞將短髪還吹㡌笑倩旁人為正冠將一事翻<lb/>
騰作一聮又孟嘉以落㡌為風流少陵以不落為風流<lb/>
翻盡古人公案最為妙法藍水逺從千澗落玉山髙並<lb/>
<pb n="KR4i0036_WYG_001-7b"/>
兩峯寒詩人至此筆力多衰今方且雄傑挺㧞喚起一<lb/>
篇精神非筆力㧞山不至於此明年此㑹知誰健醉把<lb/>
茱萸仔細㸔則意味深長幽然無窮矣東坡煎茶詩云<lb/>
活水還將活火烹自臨釣石汲深清第二句七字而具<lb/>
五意水清一也深處取清者二也石下之水非有泥土<lb/>
三也石乃釣石非尋常之石四也東坡自汲非遣卒奴<lb/>
五也大瓢貯月歸春甕小杓分江入夜瓶其狀水之清<lb/>
羙極矣分江二字此尤難下雪乳巳翻煎處脚松風仍<lb/>
<pb n="KR4i0036_WYG_001-8a"/>
作瀉時聲此倒語也尤為詩家妙法即少陵紅稻啄餘<lb/>
鸚鵡粒碧梧棲老鳯凰枝也枯腸未易禁三椀卧聽山<lb/>
城長短更又翻却盧仝公案仝喫到七椀坡不禁三椀<lb/>
山城更漏無定長短二字有無窮之味<lb/>
　　　趙章泉詩法<lb/>
或問詩法於晏叟因以五十六字荅之云問詩端合如<lb/>
何作待欲學耶毋用學今一秃翁曽總角學竟無方作<lb/>
無畧欲從鄙律恐坐縳力若不加還病弱眼前草樹聊<lb/>
<pb n="KR4i0036_WYG_001-8b"/>
渠若子結成隂花自落<lb/>
　　　趙章泉謂規模既大波瀾自闊<lb/>
贛川曽文清公題吳郡所刋東萊吕居仁公詩後語云<lb/>
詩巻熟讀治擇工夫已勝而波瀾尚未闊欲波瀾之闊<lb/>
湏令規模宏放以涵養吾氣而後可規模既大波瀾自<lb/>
闊少加治擇功巳倍於古矣蕃嘗苦人來問詩答之費<lb/>
辭一日閲東萊詩以此語為四十字異日有來問者當<lb/>
謄以示之云若欲波瀾闊規模須放𢎞端由吾氣養匪<lb/>
<pb n="KR4i0036_WYG_001-9a"/>
自歴階升勿漫二夫覔况於治擇能斯言誰語汝吕昔<lb/>
告於曽<lb/>
　　　趙章泉論詩貴乎似<lb/>
論詩者貴乎似論似者可以言盡耶少陵春水生二首<lb/>
云二月六夜春水生門前小灘渾欲平鸕鷀鸂䳵莫漫<lb/>
喜吾與汝曹俱眼明一夜水髙二尺强數日不敢更禁<lb/>
當南市津頭有船賣無錢即買繫籬傍曽空青清樾軒<lb/>
二詩云卧聽灘聲㶁㶁流冷風凄雨似深秋江邉石上<lb/>
<pb n="KR4i0036_WYG_001-9b"/>
烏臼樹一夜水長到梢頭竹間嘉樹宻扶踈異鄉物色<lb/>
似吾廬清曉開門出負水巳有小舟來賣魚似耶不似<lb/>
耶學詩者不可以不辨<lb/>
　　　趙章泉題品三聮<lb/>
隔林彷彿聞機杼知有人家住翠㣲片片梅花隨雨脱<lb/>
渾疑春雪墮林梢三年受用惟栽竹一日工夫半為梅<lb/>
淵明不可得見矣得見菊花斯可爾前十四字或以為<lb/>
坡語或以為參寥子十四字師號余亦以後六句為道<lb/>
<pb n="KR4i0036_WYG_001-10a"/>
章少隠王夢㢸應求范炎黄中十四字師號范乃稼軒<lb/>
壻也<lb/>
　　　章泉謂可與言詩<lb/>
王摩詰云行到水窮處坐㸔雲起時少陵云水流心不<lb/>
競雲在意俱遲介甫云細數落花因坐乆緩尋芳草得<lb/>
歸遲徐師川云細落李花那可數偶行芳草歩因遲知<lb/>
詩者於此不可以無語或以二小詩復之曰水窮雲起<lb/>
初無意雲在水流終有心儻若不將無有判渾然誰㑹<lb/>
<pb n="KR4i0036_WYG_001-10b"/>
伯牙琴誰將古瓦磨成硯坐乆歸遲總是機草自偶逢<lb/>
花偶見海漚不動瑟音希公曰此所謂可與言詩矣<lb/>
　　　趙章泉學詩<lb/>
閲復齋閑紀所載吳思道龔聖任學詩三首因次其韻<lb/>
學詩渾似學參禪識取初年與暮年巧匠曷能雕朽木<lb/>
燎原寜復死灰然學詩渾似學參禪要保心傳與耳傳<lb/>
秋菊春蘭寜易地清風明月本同天學詩渾似學參禪<lb/>
束縛寜論句與聮四海九州何歴歴千秋萬歳孰傳傳<lb/>
<pb n="KR4i0036_WYG_001-11a"/>
　　　吳思道學詩<lb/>
吳可思道學詩渾似學㕘禪竹榻蒲團不計年直待自<lb/>
家都了得等閑拈出便超然學詩渾似學㕘禪頭上安<lb/>
頭不足傳跳出少陵窠臼外丈夫志氣本衝天學詩渾<lb/>
似學㕘禪自古圓成有幾聮春草池塘一句子驚天動<lb/>
地至今傳<lb/>
　　　龔聖任學詩<lb/>
龔相聖任學詩渾似學㕘禪悟了方知歳是年㸃鐵成<lb/>
<pb n="KR4i0036_WYG_001-11b"/>
金猶是妄髙山流水自依然學詩渾似學㕘禪語可安<lb/>
排意莫傳㑹意即超聲律界不湏錬石補青天學詩渾<lb/>
似學㕘禪幾許搜腸覔句聮欲識少陵竒絶處初無言<lb/>
句與人傳<lb/>
　　　白石詩説<lb/>
大凡詩自有氣象體面血脉韻度氣象欲其渾厚其失<lb/>
也俗體面欲其宏大其失也狂血脉欲其貫穿其失也<lb/>
露韻度欲其飄逸其失也輕<lb/>
<pb n="KR4i0036_WYG_001-12a"/>
作大篇尤當布置首尾停勻腰腹肥滿多見人前面有<lb/>
餘後面不足前面極工後面草草不可不知也<lb/>
詩之不工只是不精思耳不思而作雖多亦奚以為<lb/>
雕刻傷氣敷演露骨若鄙而不精巧是不雕刻之過拙<lb/>
而無委曲是不敷演之過<lb/>
人所易言我寡言之人所難言我易言之自不俗<lb/>
花必用栁對是兒曹語若其不切亦病也<lb/>
難説處一語而盡易説處莫便放過僻事實用熟事虛<lb/>
<pb n="KR4i0036_WYG_001-12b"/>
用説理要簡易説事要圓活説景要㣲妙多㸔自知多<lb/>
作自好矣<lb/>
小詩精深短章醖藉大篇有開闔乃妙<lb/>
喜辭鋭怒辭戾哀辭傷樂辭荒愛辭結惡辭絶欲辭屑<lb/>
樂而不淫哀而不傷其唯闗雎乎<lb/>
學有餘而約以用之善用事者也意有餘而約以盡之<lb/>
善措辭者也乍叙事而間以理言得活法者也<lb/>
不知詩病何由能詩不觀詩法何由知病名家者各有<lb/>
<pb n="KR4i0036_WYG_001-13a"/>
一病大醇小疵差可耳<lb/>
篇終出人意表或反終篇之意皆妙<lb/>
守法度曰詩載始末曰引體如行書曰行放情曰歌<hi>缺</hi>
之曰歌行悲如蛩螿曰吟通乎俚俗曰謡委曲盡情曰<lb/>
曲<lb/>
詩有出於風者出於雅者出於頌者屈宋之文風出也<lb/>
韓栁之詩雅出也杜子羙獨能兼之<lb/>
三百篇羙刺箴怨皆無跡當以心㑹心<lb/>
<pb n="KR4i0036_WYG_001-13b"/>
陶淵明天資既髙趣詣又逺故其詩散而莊澹而腴斷<lb/>
不容作邯鄲歩也<lb/>
語貴含蓄東坡云言有盡而意無窮者天下之至言也<lb/>
山谷尤謹於此清廟之瑟一倡三嘆逺矣哉後之學詩<lb/>
者可不務乎若句中無餘字篇中無長語非善之善者<lb/>
也句中有餘味篇中有餘意善之善者也<lb/>
體物不欲寒乞湏意中有景景中有意<lb/>
思有窒礙涵養未至也當益以學<lb/>
<pb n="KR4i0036_WYG_001-14a"/>
歳寒知松栢難處見作者<lb/>
波瀾開闔如在江湖中一波未平一波巳作如兵家之<lb/>
陣方以為正又復是竒方以為竒忽復是正出入變化<lb/>
不可紀極而法度不可亂<lb/>
文以文而工不以文而妙然捨文無妙聖處要自悟<lb/>
意出於格先得格也格出於意先得意也吟詠情性如<lb/>
印印泥土乎禮義貴涵養也<lb/>
沈着痛快天也自然與學到其為天一也<lb/>
<pb n="KR4i0036_WYG_001-14b"/>
意格欲髙句法欲響只求工於句字亦末矣故始於意<lb/>
格成於句字句意欲深欲逺句調欲清欲古欲和是為<lb/>
作者<lb/>
詩有四種髙妙一曰理髙妙二曰意髙妙三曰想髙妙<lb/>
四曰自然髙妙礙而實通曰理髙妙出事意外曰意髙<lb/>
妙寫出幽㣲如清潭見底曰想髙妙非竒非怪剥落文<lb/>
采知其妙而不知其所以妙曰自然髙妙<lb/>
一篇全在尾句如截犇馬辭意俱盡如臨水送將歸辭<lb/>
<pb n="KR4i0036_WYG_001-15a"/>
盡意不盡若夫辭盡意不盡剡溪歸櫂是以辭意俱不<lb/>
盡温伯雪子是巳所謂辭意俱盡者急流中截後語非<lb/>
謂辭窮理盡者也所謂意盡辭不盡者意盡於未當盡<lb/>
處則辭可以不盡矣非以長語益之者也至如辭盡意<lb/>
不盡者非遺意也辭中巳彷佛可見矣辭意俱不盡者<lb/>
不盡之中固巳深盡之矣<lb/>
一家之語自有一家之風味如樂之二十四調各有韻<lb/>
聲乃是歸宿處摸倣者語雖似之韻亦無矣雞林其可<lb/>
<pb n="KR4i0036_WYG_001-15b"/>
欺哉<lb/>
詩説之作非為能詩者作也為不能詩者作而使之能<lb/>
詩能詩而後能盡吾之説是亦為能詩者作也雖然以<lb/>
吾之説為盡而不造乎自得是足以為詩哉後之賢者<lb/>
有如以水投水者乎有如得魚忘筌者乎嘻吾之説巳<lb/>
得罪於古之詩人後之人其勿重罪予乎<lb/>
　　　滄浪詩法<lb/>
學詩先除五俗一曰俗體二曰俗意三曰俗句四曰俗<lb/>
<pb n="KR4i0036_WYG_001-16a"/>
字五曰俗韻　有語忌有語病語病易除語忌難變<hi>語病</hi>
<hi>古人亦有之惟語忌不可有</hi>　須是本色須是當行　對句好可得<lb/>
結句好難得發句好尤難得　發端忌作舉止收拾貴<lb/>
有出塲　不必大着題不在多使事押韻不必有出處<lb/>
用字不必拘來歴　下字貴響造語貴圓　意貴透不<lb/>
可隔靴搔癢　語貴脱洒不可拖泥帶水　最忌骨董<lb/>
最忌趂貼　語忌直意忌淺脉忌露味忌短音韻忌散<lb/>
緩亦忌廹促詩難處在結褁譬如畨刀須用北人結裹<lb/>
<pb n="KR4i0036_WYG_001-16b"/>
若南人便非本色　須㕘活句勿㕘死句　詞氣可頡<lb/>
頏不可乖崖律詩難於古詩絶句難於八句七言律詩<lb/>
難於五言律詩五言絶句難於七言絶句學詩有三節<lb/>
其初不識好惡連篇累牘肆筆而成既識羞愧始生畏<lb/>
縮成之極難及其透徹則七縱八横信手拈來頭頭是<lb/>
道矣　看詩當具金剛眼睛庶不眩於旁門小法<hi>禪家有金</hi>
<hi>剛眼睛之説</hi>辨家數如辨蒼白方可言詩荆公評文章先體<lb/>
製而後文之工拙詩之是非不必爭以巳詩置古人詩<lb/>
<pb n="KR4i0036_WYG_001-17a"/>
中與識者觀之而不能辨則真古人矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0036_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻一<lb/>
</p>
<p>
</p>
  </div>
<div>
                <head>詩人玉屑巻二</head>
    <p>
<pb n="KR4i0036_WYG_002-1a"/>
欽定四庫全書<lb/>
　詩人玉屑巻二　　　　　　宋　魏慶之　撰<lb/>
　　詩評<hi>第三</hi>
　　　誠齋品藻中興以来諸賢詩<lb/>
自隆興以來以詩名家者林謙之范至能陸務觀尤延之蕭<lb/>
東父近時後進有張鎡功父趙蕃昌父劉翰武子黄景<lb/>
說巖老徐似道淵子項安世平甫鞏豐仲至姜䕫堯章<lb/>
徐賀恭仲汪經仲權前五人皆有詩集傳世謙之常稱<lb/>
<pb n="KR4i0036_WYG_002-1b"/>
重其友万翥次雲詩云秋明河漢外月近斗牛旁延之<lb/>
有云去年江南荒趂逐過江北江北不可住江南歸未<lb/>
得有寄友人云胷中襞積千般事到得相逢一語無又<lb/>
台州秩滿而歸云送客漸稀城漸逺歸塗應减兩三程<lb/>
東夫飲酒云信脚到太古一登岳陽樓不作蒼茫去真成<lb/>
浪蕩逰三年夜郎客一拕洞庭秋得句鷺飛處看山天<lb/>
盡頭猶嫌未竒絶更上岳陽樓又荒村三月不肉味併<lb/>
與𤓰茄倚閣休造物於人相補報問天賖得一山秋至<lb/>
<pb n="KR4i0036_WYG_002-2a"/>
能有云月從雪後皆竒夜天到梅邊别有春功父云斷<lb/>
橋斜取路古寺未関門絶似晚唐人詠金林禽花云梨<lb/>
花風骨杏花粧黄薔薇云已從槐借葉更染菊為裳冩<lb/>
物之工如此余歸自金陵功父送末章云何時重来桂<lb/>
隠軒為我醉倒春風前看人喚作詩中仙看人喚作飲<lb/>
中仙此詩超然矣昌父云紅葉連邨雨黄花獨徑秋詩<lb/>
窮真得瘦酒薄不禁愁武子云自鋤明月種梅花又云<lb/>
吹入征鴻數字秋淵子云煖分煨芋火明借績麻燈又<lb/>
<pb n="KR4i0036_WYG_002-2b"/>
客路二千零五十向人猶自說歸耕平甫題釣臺醉中<lb/>
偶爾閒伸脚便被劉郎賣作名恭仲云碎斫生柴爛煑<lb/>
詩又有姚宋佐輔之一絶句云梅花得月太清生月到<lb/>
梅花越様明梅月蕭踈兩竒絶有人踏月繞花行僧顯<lb/>
萬亦能詩萬松嶺上一間屋老僧半間雲半間三更雲<lb/>
去作行雨囬頭方羡老僧閒又梅詩探枝春色牆頭朶<lb/>
䦨入風光竹外梢又河横星斗三更後月過梧桐一丈<lb/>
髙又有龎右甫者使敵過汴京云蒼龍觀闕東風外黄<lb/>
<pb n="KR4i0036_WYG_002-3a"/>
道星辰北斗邊月照九衢平似水健兒吹笛内門前<lb/>
　　　誠齋題品諸楊詩<lb/>
吾族前輩諱存字正叟諱朴字元素諱杞字元卿諱輔<lb/>
世字昌英皆能詩元卿年十八第進士其叔正叟賀之<lb/>
云月中丹桂輸先手鏡裏朱顔正後生吾鄉民俗稻未<lb/>
熟摘而蒸之舂以為米其飯絶香元素有詩云和露摘<lb/>
殘雲淺碧帶香炊出玉輕黄余先太中貧常作小茅屋<lb/>
三間而未有門扉扵元卿求一扉元卿以絶句送至云<lb/>
<pb n="KR4i0036_WYG_002-3b"/>
三間茅屋獨家邨風雨蕭蕭可斷魂舊日相如猶有壁<lb/>
如今無壁更無門昌英有絶句云碧玉寒塘瑩不流紅<lb/>
蕖影裏立沙鷗便當不作南溪看當得西湖十里秋<lb/>
梧州詩人瀘溪先生安福王民瞻名廷珪弱冠貢入京<lb/>
師太學已有詩名有絶句云江水磨銅鏡面寒釣魚人<lb/>
在蓼花灣囬頭貪看新月上不覺竹竿流下灘紹興間<lb/>
宰相秦檜力主和戎之議鄉先生胡邦衡名銓時為編<lb/>
修官上書乞斬檜謫新州民瞻送行詩一封朝上九重<lb/>
<pb n="KR4i0036_WYG_002-4a"/>
闗是日清都虎豹寒百辟動容觀奏議幾人囬首愧朝<lb/>
班名髙北斗星辰上身落南州瘴海間不待百年公議<lb/>
定漢廷行召賈生還大厦原非一木支要將獨力拄傾<lb/>
危癡兒不了公家事男子要為天下竒當日姦䛕皆膽<lb/>
落平生忠義祗心知端能飽喫新州飯在處江山足䕶<lb/>
持有歐陽安永上飛語告之除名竄辰州孝宗登極召<lb/>
為國子監簿以老請奉祠除直敷文閣宮觀<lb/>
　　　誠齋評李杜蘇黄詩體<lb/>
<pb n="KR4i0036_WYG_002-4b"/>
問余何意棲碧山笑而不答心自閒桃花流水窅然去<lb/>
别有天地非人間又相隨遥遥訪赤城三十六曲水囬<lb/>
縈一溪初入千花明萬壑度盡松風聲此李太白詩體<lb/>
也麒麟圖畫鴻鴈行紫極出入黄金印又白摧朽骨龍<lb/>
虎死黒入太隂雷雨垂又指揮能事回天地訓練强兵<lb/>
動鬼神又路經灔澦雙蓬鬢天入滄浪一釣舟此杜子<lb/>
美詩體也明月易低人易散歸來呼酒更重看又當其<lb/>
下筆風雨快筆所未到氣已吞又醉中不覺度千山夜<lb/>
<pb n="KR4i0036_WYG_002-5a"/>
聞梅香失醉眠又李白畫像西望太白横峨岷眼髙四<lb/>
海空無人大兒汾陽中令君小兒天台坐忘身平生不<lb/>
識髙將軍手涴吾足乃敢嗔此東坡詩體也風光錯綜<lb/>
天經緯草木文章帝杼機又澗松無心古鬚鬛天球不<lb/>
瑑中粹温又兒呼不蘇驢失脚猶恐醒來有新作此山<lb/>
谷詩體也<lb/>
　　　誠齋評為詩隠蓄發露之異<lb/>
太史公曰國風好色而不淫小雅怨誹而不亂左氏傳<lb/>
<pb n="KR4i0036_WYG_002-5b"/>
曰春秋之稱微而顯志而晦婉而成章盡而不汙此詩<lb/>
與春秋紀事之妙也近世詞人閒情之靡如伯有所賦<lb/>
趙武所不得聞者有過之無不及焉是得謂好色而不<lb/>
淫乎惟晏叔原云落花人獨立微雨燕雙飛可謂好色<lb/>
而不淫矣唐人長門怨云珊瑚枕上千行淚不是思君<lb/>
是恨君是得為怨誹而不亂乎惟劉長卿云月來深殿<lb/>
早春到後宮遲可謂怨誹而不亂矣近世陳克詠李伯<lb/>
時畫寜王進史圖云汗簡不知天上事至尊新納夀王<lb/>
<pb n="KR4i0036_WYG_002-6a"/>
妃是得為微為晦為婉為不汙穢乎惟李義山云侍宴<lb/>
歸來更漏永薛王沉醉夀王醒可謂微婉顯晦盡而不<lb/>
汙矣<lb/>
　　　以畫為真以真為畫<lb/>
杜蜀山水圖云沱水流中座岷山赴此堂白波吹粉壁<lb/>
青嶂揷彫梁此以畫為真也曽吉父云㫁崖韋偃樹小<lb/>
雨郭熙山此以真為畫也<lb/>
　　　臞翁詩評<lb/>
<pb n="KR4i0036_WYG_002-6b"/>
因暇日與弟姪輩評古今諸名人詩魏武帝如幽燕老<lb/>
將氣韻沉雄曹子建如三河少年風流自賞鮑眀逺如<lb/>
饑鷹獨出竒矯無前謝康樂如東海揚㠶風日流麗陶<lb/>
彭澤如絳雲在霄舒巻自如王右丞如秋水芙蕖倚風<lb/>
自笑韋蘇州如園客獨繭暗合音徽孟浩然如洞庭始<lb/>
波木葉微脫杜牧之如銅丸走坂駿馬注坡白樂天如<lb/>
山東父老課農桑言言皆實元微之如李龜年說天寳<lb/>
遺事貌悴而神不傷劉夢得如鏤氷雕瓊流光自照李<lb/>
<pb n="KR4i0036_WYG_002-7a"/>
太白如劉安雞犬遺響白雲覈其歸存恍無定處韓退<lb/>
之如嚢沙背水惟韓信獨能李長吉如武帝承露盤無<lb/>
補多慾孟東野如埋泉㫁劒卧壑寒松張籍如優工行<lb/>
鄉飲醻獻秩如時有詼氣栁子厚如髙秋獨眺霽晚孤<lb/>
吹李義山如百寳流蘇千絲鐡網綺宻瓌妍要非適用<lb/>
本朝蘇東坡如屈注天潢倒連滄海變眩百怪終歸雄<lb/>
渾歐公如四瑚八璉止可施之宗廟荆公如鄧艾縋兵<lb/>
入蜀要以嶮絶為功山谷如陶宏景祗詔入宫析理談<lb/>
<pb n="KR4i0036_WYG_002-7b"/>
元而松風之夢故在梅聖俞如闗河放溜瞬息無聲秦<lb/>
少游如時女歩春終傷婉弱後山如九臯獨唳深林孤<lb/>
芳冲寂自妍不求賞識韓子蒼如梨園按樂排比得倫<lb/>
吕居仁如散聖安禪自䏻竒逸其他作者未易殫陳獨<lb/>
唐杜工部如周公製作後世莫䏻擬議<lb/>
　　　滄浪詩評<lb/>
大歴以前分眀别是一副言語晚唐分眀别是一副言<lb/>
語本朝諸公分明别是一副言語如此見得方許具一<lb/>
<pb n="KR4i0036_WYG_002-8a"/>
隻眼　盛唐人有似粗而非粗處盛唐人有似拙而非<lb/>
拙處　五言絶句衆唐人是一様少陵是一様韓退之<lb/>
是一様王荆公是一様本朝諸公是一様　盛唐人詩<lb/>
亦有一二濫觴晚唐者晚唐人詩亦有一二可入盛唐<lb/>
者要當論其大槩耳　唐人與本朝人詩未論工拙直<lb/>
是氣象不同　唐人命題言語亦自不同雜古人之集<lb/>
而觀之不必見詩望其題引而知其為唐人今人矣大<lb/>
歴之詩髙者尚未失盛唐下者漸入晚唐矣晚唐之下<lb/>
<pb n="KR4i0036_WYG_002-8b"/>
者亦墮野狐外道鬼窟中　或問唐詩何以勝我朝唐<lb/>
人以詩取士故多專門之學我朝之詩所以不及也<lb/>
詩有詞理意興南朝人尚詞而病於理本朝人尚理而<lb/>
病於意興唐人尚意興而理在其中漢魏之詩詞理意<lb/>
興無跡可尋　漢魏古詩氣象混沌難以句摘晋以還<lb/>
方有佳句如陶淵明採菊東籬下悠然見南山謝靈運<lb/>
池塘生春草之句謝所以不及陶者康樂之詩精工淵<lb/>
眀之詩質而自然耳謝靈運無一字不佳黄初之後惟<lb/>
<pb n="KR4i0036_WYG_002-9a"/>
阮籍詠懐之作極為髙古有建安風骨　晋人舍陶淵<lb/>
明阮嗣宗外惟左太冲髙出一時陸士衡獨在諸公之<lb/>
下顔不如鮑鮑不如謝文中子獨取顔非也　建安之<lb/>
作全在氣象不可尋枝摘葉靈運之詩已是徹首尾成<lb/>
對句矣是以不及建安也　謝眺之詩已有全篇似唐<lb/>
人者當觀其集方知之　戎昱在盛唐為最下已濫觴<lb/>
晚唐矣戎昱之詩有絶似晚唐者權徳輿之詩卻有絶<lb/>
似盛唐者　權徳輿或有似韋蘇州劉長卿處　顧况<lb/>
<pb n="KR4i0036_WYG_002-9b"/>
詩多在元白之上稍有盛唐風骨處　冷朝陽在大歴<lb/>
才子中最為下　馬戴在晚唐諸人之上　劉滄吕温<lb/>
亦勝諸人　李瀕不全是晚唐間有似劉隨州處　陳<lb/>
陶之詩在晚唐人中最無可觀　薛逢最淺俗大歴以<lb/>
後吾所深取者李長吉栁子厚劉言史權徳輿李渉李<lb/>
益耳　大歴後劉夢得之絶句張籍王建之樂府吾所<lb/>
深取耳　李杜二公正不當優劣太白有一二妙處子<lb/>
美不能道子美有一二妙處太白不能作　子美不能<lb/>
<pb n="KR4i0036_WYG_002-10a"/>
為太白之飄逸太白不能為子美之沉鬱　太白夢遊<lb/>
天姥吟逺别離等子美不能道子美北征兵車行垂老<lb/>
别䓁太白不能作論詩以李杜為凖挾天子以令諸侯<lb/>
也　少陵詩法如孫呉李白詩法如李廣　少陵如節<lb/>
制之師　李杜數公如金翅擘海香象渡河下視郊島<lb/>
輩直蛩吟草間耳　觀太白詩者要識真太白處太白<lb/>
天才豪逸語多率然而成者學者於每篇中要識其安<lb/>
身立命處可也　少陵詩憲章漢魏而取材於六朝至<lb/>
<pb n="KR4i0036_WYG_002-10b"/>
其自得之妙則前輩所謂集大成者也人言太白仙才<lb/>
長吉鬼才不然太白天仙之詞長吉鬼仙之詞耳　髙<lb/>
岑之詩悲壯讀之使人感慨孟郊之詩刻苦讀之使人<lb/>
不懽玉川之怪長吉之瑰詭天地間自欠此體不得<lb/>
韓退之琴操極髙古正是本色非唐諸賢所及　釋皎<lb/>
然之詩在唐諸僧之上<hi>唐詩僧有法震法照無可䕶國靈一清江不特無本齊已貫休</hi>
<hi>也</hi>　集句惟荆公最長胡笳十八拍混然天成絶無痕<lb/>
跡如蔡文姬肝肺間流出　擬古惟江文通最長擬淵<lb/>
<pb n="KR4i0036_WYG_002-11a"/>
明似淵明擬康樂似康樂擬左思似左思擬郭璞似郭<lb/>
璞獨擬李都尉一首不似西漢耳　雖謝康樂擬鄴中<lb/>
諸子之詩亦氣象不類至於劉𤣥休擬行行重行行等<lb/>
篇鮑眀逺代君子有所思之作仍是其自體耳和韻最<lb/>
害人詩古人酬唱不次韻此風始盛於元白皮陸而本<lb/>
朝諸賢乃以此而鬬工遂至往復有八九和者　孟郊<lb/>
之詩憔悴枯槁其氣局促不伸退之許之如此何耶詩<lb/>
道本正大孟郊自為之艱阻耳　孟浩然諸公之詩諷<lb/>
<pb n="KR4i0036_WYG_002-11b"/>
味之乆有金石宫商之聲　唐人七言律詩當以崔灝<lb/>
黄鶴樓為第一唐人好詩多是征戍遷謫行旅離别之<lb/>
作往往尤能感動人意　蘇子卿詩幸有弦歌曲可以<lb/>
喻中懐請為逰子吟泛泛一何悲絲竹厲清聲慷慨有<lb/>
餘哀長歌正激烈中心愴以摧欲展清商曲念子不能<lb/>
歸今人觀之必以為一篇重複之甚豈特如蘭膏絲竹<lb/>
弦歌之語耶古詩正不當以此論也　十九首青青河<lb/>
畔草鬱鬱園中栁盈盈樓上女皎皎當窓牖娥娥紅粉<lb/>
<pb n="KR4i0036_WYG_002-12a"/>
粧纎纎出素手一連六句皆用疊字在首今人必以為<lb/>
句法重複之甚古詩正不當以此論也　任昉哭范僕<lb/>
射詩一首中凡兩用生字韻三用情字韻夫子值狂生<lb/>
千齡萬恨生猶是兩義猶我故人情生死一交情欲以<lb/>
遣離情三字皆同一意天厨禁臠謂平韻可重押若或<lb/>
平或仄韻則不可彼以八仙歌言之耳何見之陋耶<lb/>
詩話謂東坡兩耳字韻二耳義不同故可重押亦非也<lb/>
　劉公幹贈五官中郎將詩昔我從元后整駕至南鄉<lb/>
<pb n="KR4i0036_WYG_002-12b"/>
過彼豐沛都與君共翺翔元后盖指曹操至南鄉謂伐<lb/>
劉表之時豐沛都喻操譙郡也王仲宣從軍詩云籌䇿<lb/>
運帷幄一由我聖君聖君亦指操也又曰竊慕負鼎翁<lb/>
願厲朽鈍姿是欲效伊尹負鼎干湯以伐夏也是時漢<lb/>
帝尚存而二子之言如此一曰元后一曰聖君正與荀<lb/>
彧比曹操為髙光同科春秋誅心之法二子其何逃古<lb/>
人贈答多相勉之詞蘇子卿云願君崇令徳隨時愛景<lb/>
光李少卿云努力崇明徳皓首以為期劉公幹云勉哉<lb/>
<pb n="KR4i0036_WYG_002-13a"/>
修令徳北面自寵珍杜子美云君若登台輔臨危莫愛<lb/>
身往往此意髙達夫贈王徹云吾知十年後季子多黄<lb/>
金金何足道又甚於以名位期人者此達夫偶然漏逗<lb/>
處也<lb/>
　　詩體<hi>上</hi>
風雅頌既亡一變而為離騷再變而為西漢五言三變<lb/>
而為歌行雜體四變而為沈宋律詩五言起於李陵蘇<lb/>
武<hi>或云枚乗</hi>七言起於漢武柏梁四言起於漢楚王傅韋孟<lb/>
<pb n="KR4i0036_WYG_002-13b"/>
六言起於漢司農谷永三言起於晋夏侯湛九言起於<lb/>
髙貴鄉公以時而論則有<lb/>
建安體<hi>漢末年號曹子建父子及鄴中七子之詩</hi>
黄初體<hi>魏年號與建安相接其體一也</hi>
正始體<hi>魏年號嵇阮諸公之詩</hi>
太康體<hi>晋年號左思潘岳二張三陸諸公之詩</hi>
元嘉體<hi>宋年號顔鮑謝諸公之詩</hi>
永明體<hi>齊年號齊諸公之詩</hi>
<pb n="KR4i0036_WYG_002-14a"/>
齊梁體<hi>通兩朝而言之</hi>
南北朝體<hi>通魏周而言之與齊梁體一也</hi>
唐初體<hi>唐初猶襲陳隋之體</hi>
盛唐體<hi>景雲以後開元天寳諸公之詩</hi>
大歴體<hi>大歴十才子之詩</hi>
元和體<hi>元白諸公</hi>
晚唐體本朝體<hi>通前後而言之</hi>
元祐體<hi>蘇黄陳諸公</hi>
<pb n="KR4i0036_WYG_002-14b"/>
江西宗𣲖體<hi>山谷為之宗</hi>
以人而論則有蘇李體<hi>李陵蘇武也</hi>
曹劉體<hi>子建公幹也</hi>
陶體<hi>淵眀也</hi>
謝體<hi>靈運也</hi>
徐庾體<hi>徐陵庾信也</hi>
沈宋體<hi>佺期之問也</hi>
陳拾遺體<hi>陳子昂也</hi>
<pb n="KR4i0036_WYG_002-15a"/>
王楊盧駱體<hi>王勃揚炯盧照鄰駱賔王也</hi>
張曲江體<hi>始興文獻公九齡也</hi>
少陵體太白體髙達夫體<hi>髙常侍適也</hi>
孟浩然體岑嘉州體<hi>岑參也</hi>
王右丞體<hi>王維也</hi>
韋蘇州體<hi>韋應物也</hi>
韓昌黎體栁子厚體韋栁體<hi>蘇州與儀合言之</hi>
李長吉體李商隠體<hi>即西崑體也</hi>
<pb n="KR4i0036_WYG_002-15b"/>
盧仝體白樂天體元白體<hi>微之樂天其體一也</hi>
杜牧之體張籍王建體<hi>謂樂府之體同也</hi>
賈浪仙體孟東野體杜荀鶴體東坡體山谷體后山體<lb/>
　<hi>后山本學杜其語之似者但數篇他或似而不全又</hi>
　<hi>其他則本其自體耳</hi>
王荆公體<hi>公絶句最髙其詩得意處髙出蘇黄陳之上</hi>
　<hi>而與唐人尚隔一闗</hi>
邵康節體陳簡齋體<hi>陳去非與義也亦江西之𣲖而小異</hi>
<pb n="KR4i0036_WYG_002-16a"/>
楊誠齋體<hi>其初學半山后山最後亦學絶句於唐人已</hi>
　<hi>而盡棄諸家之作而别出機杼盖其自序如此</hi>
又有所謂選體<hi>選詩時代不同體製隨異今人例用五</hi>
　<hi>言古詩為選體</hi>
柏梁體<hi>漢武帝與羣臣共賦七言毎句韻後人謂此體</hi>
　<hi>為柏梁</hi>
玉臺體<hi>玉臺集乃徐陵所序漢魏六朝之詩皆有之或</hi>
　<hi>者但謂纎艶者為玉臺體其實不然</hi>
<pb n="KR4i0036_WYG_002-16b"/>
西崑體<hi>即李啇隠體然兼温庭筠及本朝楊劉諸公而</hi>
　<hi>名之也</hi>
香奩體<hi>韓渥之詩有裾裙脂粉之語有香奩集</hi>
宫體<hi>梁簡文傷於輕靡時號宫體</hi>
又有古詩有近體<hi>即律詩也</hi>
有絶句有雜言有三五七言<hi>自三言而終以七言隋鄭</hi>
　<hi>世翼有此詩</hi>
有半五六言<hi>晋傅休奕鴻雁生塞北之篇是也</hi>
<pb n="KR4i0036_WYG_002-17a"/>
有一字至七字<hi>唐張南丈雪月花草等篇是也又隋人</hi>
　<hi>應詔有三十字詩凡三句七言一句九言不足為法</hi>
　<hi>故不列於此也</hi>
有三句之歌<hi>髙祖大風歌是也古華山畿二十五首各</hi>
　<hi>三句之詞其他古人詩多如此者</hi>
有兩句之歌<hi>荆卿易水歌是也又古詩青騘白馬共戯</hi>
　<hi>樂女兒子之類皆兩句之詞</hi>
有一句之歌<hi>漢書抱皷不平董少年一句之歌也又漢</hi>
<pb n="KR4i0036_WYG_002-17b"/>
　<hi>童謡千乗萬騎上北邙梁童謡青絲白馬夀陽來皆</hi>
　<hi>一句也</hi>
有口號<hi>或四句或八句</hi>
有歌行<hi>古有鞠歌行放歌行長歌行短歌行又有單以</hi>
　<hi>歌名者單以行名者不可枚述</hi>
有樂府<hi>漢武帝定郊祀立樂府採齊楚趙魏之聲以入</hi>
　<hi>樂府以其音調可被於絃歌也樂府俱備諸體兼統</hi>
　<hi>衆名也</hi>
<pb n="KR4i0036_WYG_002-18a"/>
有楚詞<hi>屈宋以下傚楚詞體者皆謂之楚詞</hi>
有琴操<hi>古有水仙操辛徳源所作别鶴操髙陵牧子所作</hi>
曰謡<hi>沈炯有獨酌謡王昌齡有箜篌謡穆天子之傳有</hi>
　<hi>白雲謡也</hi>
曰吟<hi>古詞有隴頭吟樂府有梁父吟相如有白頭吟</hi>
曰詞<hi>選有漢武秋風詞樂府有木蘭詞</hi>
曰引<hi>古曲有霹靂引走馬引飛龍引</hi>
曰詠<hi>選有五君詠唐儲光羲有羣鴟詠</hi>
<pb n="KR4i0036_WYG_002-18b"/>
曰曲<hi>古有大堤曲梁簡文有烏栖曲</hi>
曰篇<hi>選有名都篇京洛篇白馬篇</hi>
曰唱<hi>魏眀帝有氣出唱</hi>
曰弄<hi>古樂府有江南㺯</hi>
曰長調曰短調有四聲有八病<hi>四聲設於周顒八病嚴</hi>
　<hi>於沈約</hi>
又有以嘆名者<hi>古詞有楚妃嘆明君嘆</hi>
以怨名者<hi>文選有四怨樂府有獨處怨</hi>
<pb n="KR4i0036_WYG_002-19a"/>
以樂名者<hi>齊武帝有估家樂朱臧質有石城樂</hi>
以别名者<hi>杜子美有無家别垂老别新婚别也</hi>
以思名者<hi>太白有静夜思</hi>
有全篇雙聲疊韻者<hi>東坡經字韻詩是也</hi>
有全篇字皆平聲者<hi>天隨子夏日詩四十字皆平聲又</hi>
　<hi>有一句全平聲一句全仄聲</hi>
有全篇字皆仄聲者<hi>梅聖俞酌酒與婦飲之詩是也</hi>
有律詩上下句雙用韻者<hi>第一句第三五七句押一仄</hi>
<pb n="KR4i0036_WYG_002-19b"/>
　<hi>韻第二句第四第六句押一平韻唐章碣有此體不</hi>
　<hi>足為法謾列於此以備其體耳又有四句平入之體</hi>
　<hi>四句仄入之體無關詩道今皆不取</hi>
有轆轤韻者<hi>雙入雙出</hi>
有進退韻者<hi>一進一退</hi>
有古詩一韻兩用者<hi>文選曹子建美女篇用兩難字謝</hi>
　<hi>康樂述祖徳詩用兩人字其後多有之</hi>
有古詩一韻三用者<hi>文選任彦昇哭范僕射詩三用情</hi>
<pb n="KR4i0036_WYG_002-20a"/>
　<hi>字也</hi>
有古詩三韻六七用者<hi>古焦仲卿妻詩是也</hi>
有古詩重用二十許韻者<hi>焦仲卿妻詩是也</hi>
有古詩旁取六七許韻者<hi>韓退之此日足可惜篇是也</hi>
　<hi>凡雜用東冬江陽庚青六韻歐陽公謂退之遇寛韻</hi>
　<hi>則故旁入他韻非也此乃用古韻耳於焦韻自見之</hi>
有古詩全不押韻者<hi>古採蓮曲是也</hi>
有律詩至百五十韻者<hi>少陵有古韻律詩白樂天亦有</hi>
<pb n="KR4i0036_WYG_002-20b"/>
　<hi>之而本朝王黄州有百五十韻五言律</hi>
有律詩止三韻者<hi>唐人有六句五言律如李益詩漢家</hi>
　<hi>今上郡秦塞古長城有日雲常慘無風沙自驚當今</hi>
　<hi>天子聖不戰四夷平是也</hi>
有律詩徹首尾對者<hi>少陵多此體不可㮣舉</hi>
有律詩徹首尾不對者<hi>盛唐諸公有此體如孟浩然詩</hi>
　<hi>掛席東南望青山水國遥軸轤争利渉来往接風潮</hi>
　<hi>問我今何適天台訪石橋坐看霞色晚疑是石城標</hi>
<pb n="KR4i0036_WYG_002-21a"/>
　<hi>又水國無邊際之篇</hi>　<hi>又李太白牛渚西江夜之篇</hi>
　<hi>皆文從字順音韻鏗鏘八句皆無對偶</hi>
有後章字接前章者<hi>選曹子建贈白馬王彪之詩是也</hi>
有四句通者<hi>如少陵神女峯娟妙昭君宅有無曲留眀</hi>
　<hi>怨惜夢盡失歡娯是也</hi>
有絶句折腰者有八句折腰者有擬古有連句有集句<lb/>
有分題<hi>古人分題或各賦一物如云送某人分題得某</hi>
　<hi>物也亦曰探題</hi>
<pb n="KR4i0036_WYG_002-21b"/>
有分韻有用韻有和韻有借韻<hi>如押四支韻可借八微</hi>
　<hi>或十二齊一韻也</hi>
有協韻<hi>楚詞及選詩多用協韻</hi>
有今韻有古韻<hi>如韓退之此日足可惜詩用古韻也盖</hi>
　<hi>選詩多如此</hi>
有古律<hi>陳子昂及盛唐諸公多此體</hi>
有今律有頷聮有發端有落句<hi>結句也</hi>
有十字對<hi>劉眘虚滄浪千萬里日夜一孤舟</hi>
<pb n="KR4i0036_WYG_002-22a"/>
有十字句<hi>常建曲徑通幽處禪房花木深等是也</hi>
有十四字對<hi>劉長卿江客不堪頻北望塞鴻何事又南</hi>
　<hi>飛是也</hi>
有十四字句<hi>崔顥黄鶴一去不復返白雲千載空悠悠</hi>
　<hi>太白鸚鵡西飛隴山去芳洲之樹何青青是也</hi>
有扇對<hi>又謂之隔句對如鄭都官昔年共照松溪影松</hi>
　<hi>折荒碑僧已無今日還思錦城事雪銷花謝夢何如</hi>
　<hi>等是也盖以第一句對第三句第二句對第四句</hi>
<pb n="KR4i0036_WYG_002-22b"/>
有借對<hi>孟浩然厨人具雞黍稚子摘楊梅太白水舂雲</hi>
　<hi>母碓風掃石楠花少陵竹葉於人既無分菊花從此</hi>
　<hi>不須開言之者有是也</hi>
有就對者<hi>又曰當句有對如少陵小院迴廊春寂寂浴</hi>
　<hi>鳬飛鷺晚悠悠李嘉祐孤雲獨鳥川光暮萬井千山</hi>
　<hi>一氣秋是也前輩於文亦多此體如王勃龍光射牛</hi>
　<hi>斗之墟徐孺下陳蕃之榻乃就句對也</hi>
論雜體則有風人<hi>上句述一語下句釋其義如古子夜</hi>
<pb n="KR4i0036_WYG_002-23a"/>
　<hi>歌讀曲歌之類多用此體</hi>
藁砧<hi>古樂府藁砧今何在山上復安山何日大刀頭破</hi>
　<hi>鏡飛上天</hi>
五雜爼<hi>見樂府</hi>
兩頭纎纎<hi>亦見樂府</hi>
盤中<hi>玉臺集蘇伯玉妻作冩之盤中屈曲成文也</hi>
廻文<hi>起於竇滔之妻織錦以寄其夫也</hi>
反覆<hi>舉一字而誦皆成句無不押韻反覆成文也李公</hi>
<pb n="KR4i0036_WYG_002-23b"/>
　<hi>詩格有此二十字詩</hi>
離合<hi>字相拆合成文孔融漁父屈節之詩是也</hi>
雖不關詩道之重輕其體製亦古至於建除<hi>鮑眀逺有</hi>
　建<hi>除詩詩每句首冠以建除平滿等字其詩雖佳盖</hi>
　<hi>鮑本工詩非因建除之體而佳也</hi>
字謎人名卦名數名藥名州名之詩只成戯論不足為<lb/>
法也<lb/>
　<hi>又有六甲十屬之類及藏頭歇後等體今皆削之近</hi>
<pb n="KR4i0036_WYG_002-24a"/>
　<hi>世有李公詩格泛而不備惠洪天厨禁臠最為誤人</hi>
　<hi>今此巻有旁參二書者葢其是處不可易也</hi>
　　詩體<hi>下</hi>
　　　總論<lb/>
古人文章自應律度未嘗以音韻為主自沈約増崇韻<lb/>
學其論文則曰欲使宫羽相變低昂殊節若前有浮聲<lb/>
則後須切響一篇之内音韻盡殊兩句之中輕重悉異<lb/>
妙逹此㫖始可言文自後浮巧之語體製漸多如傍犯<lb/>
<pb n="KR4i0036_WYG_002-24b"/>
蹉對假對雙聲疊韻之類詩又有正格偏格類例極多<lb/>
故有三十四格十九圗四聲八病之類今略有數條如<lb/>
徐陵云陪逰馺娑騁纎腰於結風長樂鴛鴦奏新聲於<lb/>
度曲又云厭長樂之踈鐘勞中宫之緩箭雖兩長樂義<lb/>
不同不為重複此為傍犯如九歌云蕙殽蒸兮蘭芳奠<lb/>
桂酒兮椒漿蒸蕙殽對奠桂酒今倒用之謂之蹉對又<lb/>
自朱耶之狼狽致赤子之流離不唯赤對朱耶對子兼<lb/>
狼狽流離乃獸名對鳥名又如厨人具雞黍稚子摘楊<lb/>
<pb n="KR4i0036_WYG_002-25a"/>
梅以雞對楊如此之類皆為假對如幾家村草裏吹唱<lb/>
隔江聞幾家村草吹唱隔江皆雙聲如月影侵簪冷江<lb/>
光逼履清侵簪逼履皆疊韻詩第二字側入謂之正格<lb/>
如鳯厯軒轅紀龍飛四十春之類第二字平入謂之偏<lb/>
格如四更山吐月殘夜水明樓之類唐名輩詩多用正<lb/>
格如杜甫詩用偏格者十無二三<hi>筆談</hi>
　　　江左體<lb/>
引韻便失粘既失粘則若不拘聲律然其對偶特精則<lb/>
<pb n="KR4i0036_WYG_002-25b"/>
謂之骨含蘇李體浣花流水水西頭主人為卜林塘幽<lb/>
已知出郭少塵事更有澄江銷客愁無數蜻蜓齊上下<lb/>
一雙鸂䳵對沉浮東行萬里堪乗興須向山隂上小舟<lb/>
<hi>杜子美卜居</hi>
　　　蜂腰體<lb/>
頷聮亦無對偶然是十字叙一事而意貫上二句及頸<lb/>
聮方對偶分明謂之蜂腰格言若已㫁而復續也下第<lb/>
唯空嚢如何住帝鄉杏園啼百舌誰醉在花傍淚落故<lb/>
<pb n="KR4i0036_WYG_002-26a"/>
山逺病來春草長知音逢豈易孤棹負三湘<hi>賈島下第詩</hi>
　　　隔句體<lb/>
破題與頷聮便作隔句對若施之於賦則曰幾思静話<lb/>
對夜雨之禪床未得重逢照秋燈於影室也幾思聞静<lb/>
話夜雨對禪床未得重相見秋燈照影堂孤雲終負約<lb/>
薄宦轉堪傷夢遶長松榻遥焚一炷香<hi>鄭谷弔僧詩</hi>
　　　偷春體<lb/>
其法頷聮雖不拘對偶疑非聲律然破題已的對矣謂<lb/>
<pb n="KR4i0036_WYG_002-26b"/>
之偷春格言如梅花偷春色而先開也無家對寒食有<lb/>
淚如金波斫却月中桂清光應更多仳離放紅蘂想像<lb/>
嚬青娥牛女漫愁思秋期猶渡河<hi>杜子美寒食月詩</hi>
　　　折腰體<lb/>
謂中失粘而意不㫁渭城朝雨裛輕塵客舍青青栁色<lb/>
新勸君更盡一杯酒西出陽關無故人<hi>王維贈别</hi>
　　　絶絃體<lb/>
其語似㫁絃而意存如絃絶而其意終在也燕鴻去後<lb/>
<pb n="KR4i0036_WYG_002-27a"/>
湖天逺欲寄知音問水居七嵗弄竿今八十錦鱗吞釣<lb/>
不吞書<hi>僧謙寄逺</hi>
　　　五仄體<lb/>
晏元獻守汝隂梅聖俞往見之將行公置酒潁河上因<lb/>
言古人章句中全用平聲製字穏帖如枯桑知天風是<lb/>
也恨未見側字詩聖俞既引舟遂作五仄體寄公云月<lb/>
出㫁岸口影照别舸背且獨與婦飲頗勝俗客對月漸<lb/>
上我席瞑色亦稍退豈必在秉燭此景已可愛<hi>西清詩話</hi>
<pb n="KR4i0036_WYG_002-27b"/>
　　　囘文體<lb/>
謂倒讀亦成詩也潮隨暗浪雪山傾逺浦漁舟釣月明<lb/>
橋對寺門松逕小巷當泉眼石波清迢迢逺樹江天曉<lb/>
靄靄紅霞晚日晴遥望四山雲接水碧峰千㸃數鷗輕<lb/>
<hi>東坡題金山寺</hi>
　　　五句法<lb/>
此格即事遣興可作如題物贈送之類則不可用曲江<lb/>
蕭條秋氣髙芰荷枯折隨風濤逰子空嗟垂二毛白石<lb/>
<pb n="KR4i0036_WYG_002-28a"/>
素沙亦相蕩哀鴻獨呌求其曹<hi>杜子美</hi>即事非今亦非<lb/>
古長歌激烈梢林莽比屋豪華固難數吾人甘作心似<lb/>
灰弟姪何傷淚如雨<hi>杜子美</hi>
　　　六句法<lb/>
此法但可放言遣興不可寄贈杜子美云烈士惡多門<lb/>
小人自同調名利茍可取殺身傍權要何當官曺清爾<lb/>
輩堪一笑山谷云三公未白首十輩擁朱輪只有人看<lb/>
好何益百年身但願身無事清樽對故人<lb/>
<pb n="KR4i0036_WYG_002-28b"/>
　　　促句法<lb/>
止於兩體三句一換韻或平聲或側聲皆可江南秋色<lb/>
推煩暑夜来一枕芭蕉雨家在江南白鷗浦一生未歸<lb/>
鬢如織傷心日暮楓葉赤偶然得句應題壁　蘆花如<lb/>
雪洒扁舟正是滄江蘭杜秋忽然驚起散沙鷗平生生<lb/>
計如轉蓬一身長在百憂中鱸魚正美負秋風<lb/>
　　　平頭換韻法<lb/>
東坡作太白贊云天人幾何同一漚謫仙非謫乃其逰<lb/>
<pb n="KR4i0036_WYG_002-29a"/>
揮斥八極隘九州化為兩鳥鳴相酬一鳴一止三千秋<lb/>
開元有道為少留縻之不得矧肯求東望太白横峨岷<lb/>
眼髙四海空無人大兒汾陽中令君小兒天台坐忘身<lb/>
平生不識髙將軍手涴吾足矧敢嗔作詩一笑君應聞<lb/>
一韻七句方換韻又是平聲其法不得雙殺雙殺者不<lb/>
得此法也<hi>禁臠</hi>
　　　促句換韻法<lb/>
魯直觀伯時畫馬詩云儀鸞供帳饕蝨行翰林濕薪爆<lb/>
<pb n="KR4i0036_WYG_002-29b"/>
竹聲風簾官燭淚縱横木穿石槃未渠透坐窓不遨令<lb/>
人痩貧馬百囓逢一豆眼明見此玉花驄徑思着鞭隨<lb/>
詩翁城西野眺尋小紅此格禁臠謂之促句換韻其法<lb/>
三句一換韻三疊而止此格甚新人罕用之余嘗以此<lb/>
格為鄙句云青玻瓈色瑩長空爛銀盤挂屋山東晚凉<lb/>
徐度一襟風天分風月相管領對之技癢誰能忍吟哦<lb/>
自恨詩才窘掃寛露坐發興新浮蛆琰琰抛青春不妨<lb/>
舉醆成三人<hi>漁隠</hi>
<pb n="KR4i0036_WYG_002-30a"/>
　　　拗句<lb/>
魯直換字對句法如只今滿坐且尊酒後夜此堂空月<lb/>
明清談落筆一萬字白眼舉觴三百盃田中誰問不納<lb/>
履坐上適來何處蠅鞦韆門巷火新改桑柘田園春向<lb/>
分忽乗舟去值花雨寄得書来應麥秋其法於當下平<lb/>
字處以仄字易之欲其氣挺然不羣前此未有人作此<lb/>
體獨魯直變之苕溪漁隠曰此體本出於老杜如寵光<lb/>
蕙葉與多碧㸃注桃花舒小紅一雙白魚不受釣三寸<lb/>
<pb n="KR4i0036_WYG_002-30b"/>
黄甘猶自青外江三峽且相接斗酒新詩終日踈負鹽<lb/>
出井此溪女打鼓發舡何郡郎沙上草閣栁新暗城邉<lb/>
野池蓮欲紅似此體甚多聊舉此數聮非獨魯直變之<lb/>
也今俗謂之抝句者是也<hi>禁臠</hi>
　　　七言變體<lb/>
律詩之作用字平側世固有定體衆共守之然不若時<lb/>
用變體如兵之出竒變化無窮以驚世駭目如老杜詩<lb/>
云竹裏行厨洗玉盤花邊立馬簇金鞍非關使者徴求<lb/>
<pb n="KR4i0036_WYG_002-31a"/>
急自識將軍禮數寛百年地闢柴門逈五月江深草閣<lb/>
寒看弄漁舟移白日老農何有罄交歡此七言律詩之<lb/>
變體也<hi>漁隠</hi>
　　　絶句變體<lb/>
韋蘇州云南望青山滿禁闈曉陪鴛鷺正差池共愛朝<lb/>
來何處雪蓬萊宮裏拂松枝老杜云山瓶乳酒下青雲<lb/>
氣味濃香幸見分鳴鞭走送憐漁父洗盞開嘗對馬軍<lb/>
此絶句律詩之變體也<hi>同上</hi>
<pb n="KR4i0036_WYG_002-31b"/>
　　　第三句失粘<lb/>
七言律詩至第三句便失粘落平側亦别是一體唐人<lb/>
用此甚多但今人少用耳如老杜云揺落深知宋玉悲<lb/>
風流儒雅亦吾師悵望千秋一灑淚蕭條異代不同時<lb/>
江山故宅空文藻雲雨荒臺豈夢思最是楚宫俱冺㓕<lb/>
舟人指㸃到今疑嚴武云漫向江頭把釣竿懶眠沙草<lb/>
愛風湍莫倚善題鸚鵡賦何須不着鵕䴊冠腹中書籍<lb/>
幽時曬肘後醫方静處看興發㑹能馳駿馬終須重到<lb/>
<pb n="KR4i0036_WYG_002-32a"/>
使君灘韋應物云夾水蒼山路向東東南山豁大河通<lb/>
寒樹依微逺天外夕陽明㓕亂流中孤村幾嵗臨伊㟁<lb/>
一雁初晴下朔風為報洛橋逰宦侣扁舟不繫與心同<lb/>
此三詩起頭用側聲故第三句亦用側聲<lb/>
　　　八句仄入格<lb/>
唐末蜀川有唐求放曠踈逸方外人也吟詩有所得即<lb/>
將槀撚為丸投入瓢中後卧病投瓢於江曰兹文茍不<lb/>
沉没得之者方知吾苦心耳瓢至新渠江有識者曰此<lb/>
<pb n="KR4i0036_WYG_002-32b"/>
唐山人詩瓢也接得十纔二三題鄭處士隠居曰不信<lb/>
最清曠及来愁已空數㸃石泉雨一溪霜葉風業在有<lb/>
山處道成無事中酌盡一盃酒老夫顔亦紅<hi>古今詩話</hi>
　　　進退格<lb/>
鄭谷與僧齊已黄損等共定今體詩格云凡詩用韻有<lb/>
數格一曰葫蘆一曰轆轤一曰進退葫蘆韻者先二後<lb/>
四轆轤韻者雙出雙入進退韻者一進一退失此則繆<lb/>
矣余按倦逰録載唐介為臺官廷䟽宰相之失仁廟怒<lb/>
<pb n="KR4i0036_WYG_002-33a"/>
謫英州别駕朝中士大夫以詩送行者頗衆獨李師中<lb/>
待制一篇為人傳誦詩曰孤忠自許衆不與獨立敢言<lb/>
人所難去國一身輕似葉髙名千古重於山並游英俊<lb/>
顔何厚未死姦䛕骨已寒天為吾君扶社稷肯教夫子<lb/>
不生還此正所謂進退韻格也按韻畧難字第二十五<lb/>
山字第二十七寒字又在二十五而還字又在二十七<lb/>
一進一退誠合體格豈率爾而為之哉近閱冷齋夜話<lb/>
載當時唐李對答語言乃以此詩為落韻詩盖渠伊不<lb/>
<pb n="KR4i0036_WYG_002-33b"/>
見鄭谷所定詩格有進退之說而妄為云云也<hi>湘素雜記</hi>
子蒼於五言八句近體詩亦用此格其詩云盗賊猶如<lb/>
此蒼生困未蘇今年起安石不用哭包胥子去朝行在<lb/>
人應問老夫髭鬚衰白盡痩地日擕鉏盖蘇夫在十虞<lb/>
字韻胥鉏在九魚字韻<lb/>
　　　平側各押韻<lb/>
唐末有章竭者乃以八句詩平側各有一韻如東南路<lb/>
盡吳江畔正是窮愁暮雨天鷗鷺不嫌斜兩岸波濤欺<lb/>
<pb n="KR4i0036_WYG_002-34a"/>
得送風船偶逢島寺停帆看深羡漁翁下釣眠今古若<lb/>
論英達筭鴟夷髙興固無邊自號變體此尤可怪者也<lb/>
<hi>蔡寛夫詩話</hi>
　　　雙聲疊韻<lb/>
南史謝莊傳曰王元謨問莊何者為雙聲何者為疊韻<lb/>
答曰互䕶為雙聲磝碻為疊韻某按古人以四聲為切<lb/>
韻紐以雙聲疊韻必以五音為定盖謂東方喉聲為木<lb/>
音西方舌聲為金音南方齒聲為火音北方唇聲為水<lb/>
<pb n="KR4i0036_WYG_002-34b"/>
音中央牙聲為土音也雙聲者同音而不同韻也疊韻<lb/>
者同音而又同韻也互䕶同為唇音而二字不同韻故<lb/>
謂之雙聲磝碻同為牙音而二字又同韻故謂之疊韻<lb/>
若彷彿熠燿騏驥慷慨吚喔霡霂皆雙聲也若侏儒童<lb/>
蒙崆峒巃嵸螳蜋滴瀝皆疊韻也按李羣玉詩曰方穿<lb/>
詰曲﨑嶇路又聽鈎輈格磔聲詰曲﨑嶇乃雙聲也鈎<lb/>
輈格磔乃疊韻也<hi>學林新編</hi>
東坡作吃語詩江干髙居堅關扃耕犍躬駕角掛經孤<lb/>
<pb n="KR4i0036_WYG_002-35a"/>
航繫舸菰茭隔笳鼓過軍雞狗驚解襟顧景各箕踞擊<lb/>
劒髙歌㡬舉觥荆笄供膾愧攪聒乾鍋更戞甘𤓰羮<hi>漫</hi>
<hi>叟詩話</hi>
　　　扇對法<hi>此與前隔句體同</hi>
律詩有扇對格第一與第三句對第二與第四句對如<lb/>
杜少陵哭台州司户蘇少監詩云得罪台州去時危棄<lb/>
碩儒移官蓬閣後榖貴殁前夫東坡和鬰孤臺詩云解<lb/>
后陪車馬尋芳謝眺洲凄凉望鄉國得句仲宣樓又唐<lb/>
<pb n="KR4i0036_WYG_002-35b"/>
人絶句亦用此格如去年花下留連飲暖日夭桃鶯亂<lb/>
啼今日江邊容易别淡煙衰草馬頻嘶之類是也<hi>漁隠</hi>
　　　蹉對法<lb/>
僧惠洪冷齋夜話載介甫詩云春殘葉宻花枝少睡起<lb/>
茶多酒盞踈多字當作親世俗傳冩之誤洪之意盖欲<lb/>
以少對宻以踈對親予作荆南教官與江朝宗匯者同<lb/>
僚偶論及此江云惠洪多妄誕殊不曉古人詩格此一<lb/>
聮以宻字對踈以多字對少正交股用之所謂蹉對法<lb/>
<pb n="KR4i0036_WYG_002-36a"/>
也<hi>藝苑雌黄</hi>
　　　離合體<hi>前雖不取此特存其大畧耳</hi>
藥名詩起自陳亞非也東漢已有離合體至唐始著藥<lb/>
名之號如張籍答鄱陽客詩云江臯嵗暮相逢地黄葉<lb/>
霜前半夏枝子夜吟詩向松桂心中萬事豈君知是也<lb/>
<hi>西清詩話</hi>
禽言詩當如藥名詩用其名字隠入詩句中造語穏貼<lb/>
無異尋常詩乃為造微入妙如藥名詩云四海無逺志<lb/>
<pb n="KR4i0036_WYG_002-36b"/>
一溪甘遂心逺志甘遂二藥名也禽言詩云喚起窓全<lb/>
曙催歸日未西喚起催歸二禽名也梅聖俞禽言詩如<lb/>
泥滑滑苦竹岡之句皆善造語者也<hi>漁隠</hi>
　　　人名<lb/>
荆公詩有老景春可惜無花可留得莫嫌栁渾青終恨<lb/>
李太白之句以古人姓名藏句中盖以文為戱或者謂<lb/>
前無此體自公始見之余讀權徳輿集其一篇云藩宣<lb/>
秉戎寄衡石崇勢位言紀信不留弛張良自愧樵蘇則<lb/>
<pb n="KR4i0036_WYG_002-37a"/>
為惬𤓰李斯可畏不顧榮宦尊每陳農畆利家林類巖<lb/>
巘負郭躬歛積忌滿寵生嫌養蒙恬勝利踈鐘皓月曉<lb/>
晚景丹霞異澗谷永不變山梁兾無累論自王符肇學<lb/>
得展禽志從此直不疑支離踈世事則權徳輿已嘗為<lb/>
此體乃知古今文章之變殆無遺藴徳輿在唐不以詩<lb/>
名然詞亦雅暢此篇雖主意在别立體然不失為佳製<lb/>
也<hi>石林詩話</hi>
　　　藥名<lb/>
<pb n="KR4i0036_WYG_002-37b"/>
嘗見近世作藥名詩或未工要當字則正用意須假借<lb/>
如日側栢隂斜是也若側身直上天門東風月前湖夜<lb/>
湖東二字即非正用孔毅夫有詩云鄙性嘗山野尤甘<lb/>
草舍中鈎簾隂卷栢障壁坐防風客土依雲實流泉架<lb/>
木通行當歸老矣已逼白頭翁又此地龍舒國池隍獸<lb/>
血餘木香多野橘石乳最宜魚古瓦松杉冷旱天麻麥<lb/>
踈題詩非杜若牋膩粉難書<hi>漫叟詩話</hi>
　詩人玉屑巻二<lb/>
</p>
<p>
</p>
  </div>
<div>
                <head>詩人玉屑巻三</head>
    <p>
<pb n="KR4i0036_WYG_003-1a"/>
欽定四庫全書<lb/>
　詩人玉屑巻三　　　　　宋　魏慶之　撰<lb/>
　　句法<lb/>
　　　有三種句<lb/>
命属題意如有神助歸於自然之句命題立意援筆立<lb/>
成歸於容易之句命題用意求之不得歸於苦求之句<lb/>
<hi>金針</hi>
　　　錯綜句法<lb/>
<pb n="KR4i0036_WYG_003-1b"/>
老杜云紅稻啄殘鸚鵡粒碧梧棲老鳯凰枝舒王云繰<lb/>
成白雪桑重緑割盡黄雲稻正青鄭谷云林下聽經秋<lb/>
苑鹿江邊掃葉夕陽僧以事不錯綜則不成文章若平<lb/>
直叙之則曰鸚鵡啄殘紅稻粒鳯凰棲老碧梧枝以紅<lb/>
稻於上以鳯凰於下者錯綜之也言繰成則知白雪為<lb/>
絲言割盡則知黄雲為麥也秦少游得其意特發竒語<lb/>
其作睡足軒則曰長年憂患百端慵開斥僧坊頗有功<lb/>
地徹蔽虧僧界静人除荒穢玉奩空青天併入揮毫裏<lb/>
<pb n="KR4i0036_WYG_003-2a"/>
白鳥時来隠几中最是人間佳絶處夢殘風鐡響丁東<lb/>
<hi>冷齋</hi>
　　　影畧句法<lb/>
鄭谷詠落葉未嘗及彫零飄墜之意人一見之自然知<lb/>
為落葉詩曰返蟻難尋穴歸禽易見窠滿廊僧不厭一<lb/>
箇俗嫌多<hi>冷齋</hi>
　　　象外句<lb/>
唐僧多佳句其琢句法比物以意而不指言一物謂之<lb/>
<pb n="KR4i0036_WYG_003-2b"/>
象外句如無可上人詩曰聽雨寒更盡開門落葉深是<lb/>
落葉比雨聲也又曰微陽下喬木逺燒入秋山是微陽<lb/>
比逺燒也用事琢句妙在言其用而不言其名耳<lb/>
　　　折句<lb/>
六一居士詩云靜愛竹時来野寺獨尋春偶過溪橋俗<lb/>
謂之折句盧贊元雪詩云想行客過梅橋滑免老農憂<lb/>
麥壠乾效此格也余亦嘗云鸚鵡盃且酌清濁麒麟閣<lb/>
懶畫丹青<hi>漁隠</hi>
<pb n="KR4i0036_WYG_003-3a"/>
　　　佳句<lb/>
宋莒公見公佳句皆書於齋壁如無可奈何花落去似<lb/>
曽相識燕歸来静尋啄木藏身處閒看遊絲到地時樓<lb/>
臺冷落収燈夜門巷蕭條掃雪天已定復揺春水色似<lb/>
紅如白野棠花之類後人不可及<hi>青箱雜記</hi>
　　　雄偉句<lb/>
吳江長橋詩世稱三聮子美云雲頭灔灔開金餅水面<lb/>
沉沉卧綵虹楊次公云八十丈虹晴卧影一千頃玉碧<lb/>
<pb n="KR4i0036_WYG_003-3b"/>
無瑕鄭毅夫云揷天螮蝀玉腰闊跨海鯨鯢金背髙歐<lb/>
永叔謂子美此句雄偉余謂次公毅夫兩聮麄豪較以<lb/>
子美之句二公殊少醖藉也<hi>漁隠</hi>
　　　雄健句<lb/>
句法之學自是一家工夫昔嘗問山谷耕田欲雨刈欲<lb/>
晴去得順風來者怨山谷云不如千巖無人萬壑靜十<lb/>
歩回頭五歩坐此專論句法不論義理葢七言詩四字<lb/>
三字作兩節也此句法出黄庭經自上有黄庭下闗元<lb/>
<pb n="KR4i0036_WYG_003-4a"/>
已下多此體張平子四愁詩句句如此雄健穏惬至五<lb/>
言詩亦有三字二字作兩節者老杜云不知西閣意肯<lb/>
别定留人肯别耶定留人耶山谷尤愛其深逺閒雅盖<lb/>
與上七言同<hi>詩眼</hi>
　　　一人名而分用之句<lb/>
一人名而分用之者如劉越石宣尼悲獲麟西狩泣孔<lb/>
邱謝恵連雖好相如逹不同長卿慢等語若非前後相<lb/>
映帶殆不可讀然要非全美也唐初餘風猶未殄陶冶<lb/>
<pb n="KR4i0036_WYG_003-4b"/>
至杜子美始凈盡矣<lb/>
　　　兩句純好難得<lb/>
劉昭禹云五言如四十个賢人着一个屠酤不得覔句<lb/>
若掘得玉匣子有<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>有葢但精心必獲其寳然昔人園<lb/>
林變鳴禽竟不及池塘生春草餘霞散成綺不及澄江<lb/>
靜如練春水船如天上坐不若老年花似霧中看閒几<lb/>
硯中窺水淺不如落花徑裏得泥香停杯嗟别久不及<lb/>
對月喜家貧神林社日鼓不若茅屋午時雞此數公未<lb/>
<pb n="KR4i0036_WYG_003-5a"/>
始不精心以此知其全寳未易多得<hi>沼溪</hi>
　　　兩句不可一意<lb/>
晋宋間詩人造語雖秀㧞然大抵上下句多出一意如<lb/>
魚戲新荷動鳥散餘花落蝉噪林逾静鳥鳴山更幽之<lb/>
類非不工矣終不免此病<hi>蔡寛夫詩話</hi>
王荆公以風定花猶落對鳥鳴山更幽則上句静中有<lb/>
動下句動中有静<hi>沈括存中述筆談</hi>
　　　置早意於殘晚中置静意於喧動中<lb/>
<pb n="KR4i0036_WYG_003-5b"/>
唐詩曰海日生殘夜江春入暮年置早意於殘晚中有<lb/>
曰驚蟬移别栁闘雀墮閒庭置静意於喧動中<hi>山谷</hi>
　　　句中有眼<lb/>
句中眼者世九不䏻解王荆公欲新政作雪詩曰勢合<lb/>
便宜包地勢功成終欲放春回農家不念豐年瑞只欲<lb/>
青雲萬里開<hi>冷齋</hi>
　　　句中當無虛字<lb/>
或問余東坡有言詩至於杜子美天下之䏻事畢矣老<lb/>
<pb n="KR4i0036_WYG_003-6a"/>
杜之前人固未知有老杜後世安知無過老杜者余曰<lb/>
如一片花飛减却春若詠落花則語意皆盡所以古人<lb/>
既未到决知後人更無好語如畫馬詩云玉花却在御<lb/>
榻上榻上庭前屹相向則曹將軍䏻事與造化之功皆<lb/>
不可以有加矣至其他吟詠人情摸寫物景皆如是也<lb/>
老杜謝嚴武詩云雨映行宫辱贈詩山谷云只此雨映<lb/>
兩字寫出一時景物此句便雅健余然後曉句中當無<lb/>
虚字<hi>詩眼</hi>
<pb n="KR4i0036_WYG_003-6b"/>
　　　句法不當重疊<lb/>
淮海小詞云杜鵑聲裏斜陽暮東坡曰此詞髙妙但既<lb/>
云斜陽又云暮則重出也欲改斜陽作簾櫳余曰既言<lb/>
孤館閉春寒似無簾櫳公曰亭傳雖未必有簾櫳有亦<lb/>
無害余曰此詞本摸寫牢落之狀若曰簾櫳恐損初意<lb/>
先生曰極難得好字當徐思之然余因此曉句法不當<lb/>
重疊<hi>詩眼</hi>
　　　言簡而意不遺之句<lb/>
<pb n="KR4i0036_WYG_003-7a"/>
或有稱詠松句云影揺千尺龍蛇動聲撼半天風雨寒<lb/>
者一僧在坐曰未若雲影亂鋪地濤聲寒在空或以語<lb/>
聖俞聖俞曰言簡而意不遺當以僧語為優<hi>王直方詩話</hi>
　　　句豪而不畔於理<lb/>
吟詩喜作豪句須不畔於理方善如東坡觀崔白冬景<lb/>
圖云扶桑大繭如甕盎天女織綃雲漢上往来不遣鳯<lb/>
衘梭誰䏻鼓臂投三丈此語豪而甚工石敏若橘林文<lb/>
中詠雪有燕南雪花大於掌氷柱懸簷一千丈之語豪<lb/>
<pb n="KR4i0036_WYG_003-7b"/>
則豪矣然安得爾髙屋耶余觀李太白北風行云燕山<lb/>
雪花大如席秋浦歌云白髮三千丈其句可謂豪矣奈<lb/>
無此理何如秦少游秋日絶句云連巻雌蜺挂西樓逐<lb/>
雨追晴意未休安得萬粧相向舞酒酣聊把作纒頭此<lb/>
語亦豪而工矣<hi>藝苑雌黄</hi>
　　　句中有問答之詞<lb/>
古人造語俯仰紆餘各有態小麥青青大麥枯誰當穫<lb/>
者婦與姑丈夫何在西擊胡凡此句中每涵問答之詞<lb/>
<pb n="KR4i0036_WYG_003-8a"/>
大麥乾枯小麥黄問誰腰鐮胡與羌句法實有所自<hi>潘</hi>
<hi>子真詩話</hi>
　　　誠齋論一句有三意<lb/>
詩有一句七言而三意者杜云對食暫餐還不能退之<lb/>
云欲去未到先思回有一句五言而兩意者陳後山云<lb/>
更病可無醉猶寒已自和<lb/>
　　　誠齋論驚人句<lb/>
詩有驚人句杜山水障堂上不合生楓樹怪底江山起<lb/>
<pb n="KR4i0036_WYG_003-8b"/>
煙霧又斫却月中桂清光應更多白樂天云遥憐天上<lb/>
桂華孤為問姮娥更要無月中幸有閒田地何不中央<lb/>
種兩株韓子蒼衡嶽圗故人来自天柱峯手提石廩與<lb/>
祝融兩山坡陁㡬百里安得置之行李中此亦是用東<lb/>
坡云我持此石歸䄂中有東海杜牧之云我欲東召龍<lb/>
伯公上天掲取北斗柄蓬萊頂上斡海水水盡見底看<lb/>
海空李賀云女媧錬石補天處石破天驚逗秋雨<lb/>
　　　誠齋稱李大方警句<lb/>
<pb n="KR4i0036_WYG_003-9a"/>
李方叔之孫大方字允蹈少時嘗作思故山賦諸公間<lb/>
稱之以為似邢居實晚得一鶡冠今為雜買場寄予詩<lb/>
一篇多有警句如三百年来今幾秋天地自老江自流<lb/>
如笛聲吹起白玉盤正照御前楊栁碧如可憐一代經<lb/>
綸業不抵鍾山㡬首詩如後院落花人不到黄鸝飛逐<lb/>
石榴隂大似唐人<lb/>
　　　誠齋論警句<lb/>
士大夫間有口傳一兩聮可喜而莫知其所本者如人<lb/>
<pb n="KR4i0036_WYG_003-9b"/>
情似紙畨畨薄世事如棊局局新又飽諳世事慵開眼<lb/>
㑹盡人情只㸃頭又薄有田園歸去好苦無官况莫来<lb/>
休又賀人休官重碧杯中天更大軟紅塵裏夢初収竟<lb/>
不知何人詩也又有嘲巧宦而事反拙者當初只謂將<lb/>
勤補到底翻為㺯巧成此本可笑<lb/>
　　　陵陽論警句<lb/>
公嘗曰昨嘗與吕居仁閒論前輩所作上元詩居仁曰<lb/>
晏元獻云梅臺冷落収燈夜花巷清虚掃雪天最佳直<lb/>
<pb n="KR4i0036_WYG_003-10a"/>
是說得出不可及後見吕郎中有詩云江城氣候猶含<lb/>
雪草市人家已掛燈豈用晏意耶<hi>室中語</hi>
　　　少陵坡谷句法<lb/>
前人文章各有一種句法如老杜今君起拖春江流予<lb/>
亦江邊具小舟同心不减骨肉親每語見許文章伯如<lb/>
此之類老杜句法也東坡秋水今幾竿之類自是東坡<lb/>
句法魯直夏扇日在揺行樂亦云聊此魯直句法也學<lb/>
者若能遍考前作自然度越流輩<hi>吕氏童蒙訓</hi>
<pb n="KR4i0036_WYG_003-10b"/>
　　　蔣道士詩句<lb/>
衡州蔣道士云石壓雪斜出岸懸花倒生後因太守怒<lb/>
不掃地辱之守見詩愛而召之乃上詩曰春來不是人<lb/>
慵掃為惜莓苔襯落花守悔焉欲招之飲蔣有詩謝曰<lb/>
敲開敗籜露新竹拾上落花粧舊枝復為湘人所重<hi>青瑣</hi>
　　　省題詩句<lb/>
湘靈鼓瑟落句曲終人不見江上數峯青含蓄不盡意<lb/>
或謂錢起得之夢未必然也韓昌黎精衛衘石填海篇<lb/>
<pb n="KR4i0036_WYG_003-11a"/>
有人皆譏造次我獨賞專精則語意超詣不可以加矣<lb/>
　　　灘聲句<lb/>
宿龍宮灘詩浩浩復湯湯灘聲抑更揚魯直云退之裁<lb/>
聽水句尤見工所謂浩浩湯湯抑更揚者非客裏夜卧<lb/>
飽聞此聲安䏻周旋妙處如此耶<hi>韓詩補注</hi>
　　　清健句<lb/>
三過門中老病死一彈指頃去来今句法清健天生對<lb/>
也陸務觀詩云老病已全惟欠死貪嗔雖盡尚餘癡不<lb/>
<pb n="KR4i0036_WYG_003-11b"/>
失望東坡而近世亦無人能到此<hi>藜藿野人詩話</hi>
　　　詩句可入畫<lb/>
吕居仁春日即事云雪消池館初春後人倚䦨干欲暮<lb/>
時此自可入畫人之情意物之容態二句盡之<hi>遺珠</hi>
　　　燕詩<lb/>
歐陽公愛王君玉燕詞煙徑掠花飛逺逺曉窓驚夢語<lb/>
匆匆梅聖俞以為不若李堯夫花前語澁春猶冷江上<lb/>
飛髙雨乍晴<hi>遺珠</hi>
<pb n="KR4i0036_WYG_003-12a"/>
　　　唐人句法<lb/>
　　　　朝㑹<lb/>
　閶闔開黄道衣冠拜紫宸<hi>杜甫</hi>
　退朝花底散歸院栁邊迷<hi>杜甫晚出左掖</hi>
　碧霄傳鳯吹旭日在龍旗<hi>楊巨源春日獻聖夀</hi>
　爐煙添栁重禁漏出花遲<hi>同前</hi>
　鈎陳霜騎肅御道雨師清<hi>皇甫冉東郊迎氣</hi>
　御爐香熖暖馳道玉聲寒<hi>竇叔向春日應制</hi>
<pb n="KR4i0036_WYG_003-12b"/>
　金闕曉鐘開萬户玉階仙仗擁千官<hi>崔灝早朝</hi>
　花眀劍珮星初沒栁拂旌旗露未乾<hi>同前</hi>
　　　　宫掖<lb/>
　春風開紫殿天樂下珠樓<hi>李白宫中行樂詞</hi>
　鶯歌聞太掖鳯吹繞<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲<hi>同前</hi>
　鐘來宮轉漏月過閣移隂<hi>喻坦之宿省中</hi>
　鶯歸漢宫栁花隔杜陵煙<hi>郎士元春宴</hi>
　玉階聞墜葉羅幌見飛螢<hi>沈佺期長門怨</hi>
<pb n="KR4i0036_WYG_003-13a"/>
　綉户香風暖紗窓曙色新<hi>李白</hi>
　夢裏君王近宫中河漢髙<hi>劉方平長信宫</hi>
　竹外仙亭出花間輦路分<hi>喬知之應制</hi>
　一聲啼鳥禁門静滿地落花春日長<hi>王随</hi>
　長樂鐘聲花外盡龍池栁色雨中深<hi>錢起闕下贈裴舍人</hi>
　　　　懐古<lb/>
　粉牆猶竹色虛閣自松聲<hi>杜甫</hi>
　野花留寳靨蔓草見羅裙<hi>杜甫琴臺</hi>
<pb n="KR4i0036_WYG_003-13b"/>
　江山九秋後風月六朝餘<hi>杜牧企望</hi>
　竹送清溪月苔移玉座春<hi>杜甫𤣥元皇帝廟</hi>
　輦路江楓暗宫庭野草春<hi>司空曙金陵懐古</hi>
　峴首羊公愛長沙賈誼愁<hi>孟浩然送王昌齡之嶺南</hi>
　二女竹上淚湘妃水底魂<hi>韓愈泊三江口</hi>
　碑巳無文字人猶敬子孫<hi>任藩經墮淚碑</hi>
　野廟向江春寂寂㫁碑無字草芊芊<hi>李羣玉黄陵廟</hi>
　晴川歴歴漢陽樹春草凄凄鸚鵡洲<hi>崔灝登黄鶴樓</hi>
<pb n="KR4i0036_WYG_003-14a"/>
　　　　送别<lb/>
　人分千里外興在一杯中<hi>李白别宋之悌</hi>
　飲中相顧色送後獨歸情<hi>韓愈</hi>
　人由戀徳泣馬亦别羣鳴<hi>韓愈寄王中丞</hi>
　九江春水濶三峽暮雲深<hi>陳陶湓城贈别</hi>
　住接猿啼處行逢鴈過時<hi>許渾送客歸峽州</hi>
　塞草連天暮邊風動地秋<hi>張佀送王相公赴幽州</hi>
　楊栁北歸路蒹葭南渡舟<hi>許渾泊松江渡</hi>
<pb n="KR4i0036_WYG_003-14b"/>
　落葉淮邊雨孤山海上秋<hi>錢起送人</hi>
　長亭呌月新秋鴈官渡含風古樹蟬<hi>武元衡送韋秀才赴滑州</hi>
　蟬聲驛路秋山裏草色河橋落照中<hi>韓翊送人歸青州</hi>
　　　　地名<lb/>
　水落魚龍夜山空鳥鼠秋<hi>杜甫</hi>
　弓抱闗西月旗翻渭北風<hi>岑參送李太保充渭北節度</hi>
　雲送闗西雨風傳渭北秋<hi>岑參客舍寄李嚴二山人</hi>
　秋草靈光殿寒雲曲阜城<hi>韓翊送故人歸魯</hi>
<pb n="KR4i0036_WYG_003-15a"/>
　明月雙流水清風八詠樓<hi>嚴維送人入金華</hi>
　樓看滄海日門聽浙江潮<hi>宋之問天竺寺</hi>
　人離京口日潮送岳陽船<hi>周賀送楊岳</hi>
　江流嶓冡雨㠶入漢隂山<hi>方干金州客</hi>
　𤓰歩早潮吞建業蒜山晴雪照揚州<hi>朱文長</hi>
　樹隔五陵秋色早水連三晋夕陽多<hi>張喬</hi>
　　　　人名<lb/>
　草生元亮徑花暗子雲居<hi>王績田家</hi>
<pb n="KR4i0036_WYG_003-15b"/>
　雲藏神女館雨到楚王宫<hi>皇甫冉巫山髙</hi>
　春山子敬宅古木謝敷家<hi>朱文長贈别</hi>
　江山清謝眺草木媚邱遲<hi>張子容贈張司勲</hi>
　去思今武子餘教昔文翁<hi>釋皎然送李中丞</hi>
　暮雨揚雄宅秋風向秀園<hi>李郢園居</hi>
　黄覇初臨郡陶濳未去官<hi>李嘉祐江隂道中作</hi>
　阮籍生涯懶嵇康意氣踈<hi>王績思家</hi>
　江遶武侯籌筆地雨昏張載勒銘山<hi>唐彦謙興元沈氏庄</hi>
<pb n="KR4i0036_WYG_003-16a"/>
　劉琨坐嘯風清塞謝眺裁詩月滿樓<hi>武元衡酬嚴司空見寄</hi>
　　　　冩景<lb/>
　人煙寒橘柚秋色老梧桐<hi>李白</hi>
　樹交花兩色溪合水重流<hi>蔣别南溪别業</hi>
　鳥歸沙有跡㠶過浪無痕<hi>賈島江亭晚望</hi>
　江樹臨洲晚沙禽對水寒<hi>劉長卿七里灘</hi>
　秋應為紅葉雨不厭蒼苔<hi>李義山</hi>
　霜空極天静寒月帶江流<hi>張說</hi>
<pb n="KR4i0036_WYG_003-16b"/>
　風度蟬聲逺雲開鴈路長<hi>隋王胄雨晴</hi>
　草木窮秋後山川落照時<hi>杜牧寄友人</hi>
　就暖風光偏着栁辭寒雪影半藏梅<hi>馬懐素應制</hi>
　春融只恐乾坤醉水閣深知世界浮<hi>羅隠春日湘中題岳麓寺</hi>
　　　　詠物<lb/>
　白波吹粉壁青嶂揷雕梁<hi>杜甫嚴公㕔事岷山沈江圗</hi>
　緑攢傷手刺紅墮㫁腸英<hi>朱餘慶薔薇</hi>
　影髙羣木外香滿一輪中<hi>張薦月中桂</hi>
<pb n="KR4i0036_WYG_003-17a"/>
　氣蒙楊栁重寒勒牡丹遲<hi>劉得仁春雨</hi>
　小葉風吹長寒花露濯鮮<hi>符子珪芳樹</hi>
　千載白衣酒一生青女霜<hi>羅隠詠菊</hi>
　雲凝巫峡夢簾閉景陽粧<lb/>
　誰憐一片影相失萬重雲<hi>杜甫孤鴈</hi>
　花間燕子棲鳷鵲竹下鵷鶵繞鳯凰<hi>蘇頲寓直</hi>
　鶴盤逺勢投孤嶼蟬曵殘聲過别枝<lb/>
　　　　造理<lb/>
<pb n="KR4i0036_WYG_003-17b"/>
　病知新事少老别故交難<hi>崔塗别故人</hi>
　馬為賖來貴童因借得頑<hi>姚合</hi>
　雪晴山脊見沙淺浪痕交<hi>章八元江行</hi>
　樓髙驚雨濶木落覺城空<hi>李洞聴白公話舊</hi>
　興因樽酒洽愁為故人輕<hi>張繼春夜皇甫冉宅勸酒</hi>
　徑轉危峰逼橋斜缺㟁妨<hi>杜審言山池</hi>
　為月窓從破因詩壁重泥<hi>項斯題令狐處士溪居</hi>
　寺逺僧來少橋危客過稀<hi>許渾題韋處士山居</hi>
<pb n="KR4i0036_WYG_003-18a"/>
　買栽池館恐無地看到子孫能㡬家<hi>羅鄴牡丹</hi>
　自縁今日人心别未必秋香一夜衰<hi>鄭谷十日菊</hi>
　　　　入畫<lb/>
　碧知湖外草紅見海東雲<hi>杜甫</hi>
　天晴一鴈逺海濶孤㠶遲<hi>李白送張舍人</hi>
　松門天竺寺花洞若耶溪<hi>張籍送盧處士逰呉越</hi>
　山昏函谷雨木落洞庭波<hi>許渾送人南遊</hi>
　山逺疑無柱湖平似不流<hi>韋承慶浮江</hi>
<pb n="KR4i0036_WYG_003-18b"/>
　曉煙平似水髙樹暗如山<hi>雍陶塞上</hi>
　桑柘晴川口牛羊落照間<hi>吕温宴别</hi>
　驛道青楓外人煙緑嶼間<hi>孫逖楊子江樓</hi>
　春潮帶雨晚来急野渡無人舟自横<hi>韋應物滁州西澗</hi>
　緑樹遶村含細雨寒潮背郭捲平沙<hi>温庭筠送人</hi>
　　　　典重<lb/>
　上公周太保副相漢司空<hi>岑參送李太保</hi>
　八荒開夀域一氣轉洪鈞<hi>杜甫</hi>
<pb n="KR4i0036_WYG_003-19a"/>
　氣蒸雲夢澤波撼岳陽城<hi>孟浩然洞庭</hi>
　黄閣開帷幄丹墀拜冕旒<hi>錢起</hi>
　地控呉襟帶才光漢縉紳<hi>皇甫冉送常君赴昇州</hi>
　聖藻垂寒露仙杯落晚霞<hi>沈佺期應制</hi>
　星月懸秋漢風霜入曙鐘<hi>李嶠餞駱四</hi>
　天勢圍平野河流入㫁山<hi>暢當豋鸛雀樓</hi>
　鑾輿逈出仙門栁閣道遥看上苑花<hi>王維和御製</hi>
　簾捲青山巫峡曉煙開碧樹渚宫秋<hi>武元衡酬嚴司空見寄</hi>
<pb n="KR4i0036_WYG_003-19b"/>
　　　　清新<lb/>
　小桃初謝後雙燕恰来時<hi>鄭谷杏花</hi>
　貞為臺裏栢芳作省中蘭<hi>包何寓直</hi>
　一宵猶㡬刻兩嵗欲平分<hi>曹松除夜</hi>
　微月初三夜新蟬第一聲<hi>白居易聞蟬</hi>
　野色寒来淺人家亂後稀<hi>羅隠秋浦</hi>
　行到水窮處坐看雲起時<hi>王維入山</hi>
　曉日尋花去春風帶酒歸<hi>李郎少年行</hi>
<pb n="KR4i0036_WYG_003-20a"/>
　樹初黄葉日人欲白頭時<hi>白居易途中感秋</hi>
　留連戲蝶時時舞自在嬌鶯恰恰啼<hi>杜甫</hi>
　蝴蝶夢中家萬里杜鵑枝上月三更<hi>崔塗</hi>
　　　　竒偉<lb/>
　㦸枝迎日動閣影助松寒<hi>劉禹錫春日退朝</hi>
　霜啼千里駿風翮九霄鵬<hi>杜甫</hi>
　蟄龍三冬卧老鶴萬里心<hi>杜甫</hi>
　風流峴首客花艶大堤倡<hi>韓愈送李尚書赴襄陽</hi>
<pb n="KR4i0036_WYG_003-20b"/>
　水聲巫峡裏山色夜郎西<hi>李嘉祐送人</hi>
　秦地吹簫女湘波鼓瑟妃<hi>韓愈凉國公主挽詩</hi>
　葢海旗幢出連天觀閣開<hi>韓愈送鄭尚書赴南海</hi>
　壁壘依寒草旌旗動夕陽<hi>郎士元早春登城</hi>
　殘星數㸃鴈横塞長笛一聲人倚樓<hi>趙嘏</hi>
　玉節在舡清海怪金函開詔拜夷王<hi>姚合送源中丞赴新羅</hi>
　　　　綺麗<lb/>
　御鞍金騕褭宫硯玉蟾蜍<hi>杜甫贈李秘書</hi>
<pb n="KR4i0036_WYG_003-21a"/>
　風筝吹玉柱露井凍銀床<hi>杜甫謁𤣥元皇帝廟</hi>
　栁塘春水漫花塢夕陽遲<hi>嚴維</hi>
　舞鬟金翡翠歌頸玉蠐螬<hi>白居易獻裴令公</hi>
　錦帳郎官醉羅衣舞女嬌<hi>李白寄王漢陽</hi>
　風暖鳥聲碎日髙花影重<hi>杜荀鶴春宮怨</hi>
　酒緑市橋春漏閒宫殿午<hi>李正封清明日</hi>
　露曉紅蘭重雲晴碧柱髙<hi>許渾曉發寄李師晦</hi>
　急管晝催平樂酒春衣夜宿杜陵花<hi>韓翊贈張千牛</hi>
<pb n="KR4i0036_WYG_003-21b"/>
　歌繞夜梁珠宛轉舞嬌春席雪朦朧<hi>羅隠商於驛東望有感</hi>
　　　　刻琢<lb/>
　露菊班豐鎬秋蔬影澗瀍<hi>杜甫䕫府詠懐</hi>
　墜露清金閣流螢㸃玉除<hi>喬備長門怨</hi>
　苦調琴先覺愁容鏡獨知<hi>王適古别離</hi>
　道進愁還淺年加睡卻輕<hi>盧得仁秋夜寄友人</hi>
　雲蔽望鄉處雨愁為客心<hi>戴戭清溪館作</hi>
　杜魄呼名呌巴江學字流<hi>李逺送友人入蜀</hi>
<pb n="KR4i0036_WYG_003-22a"/>
　雲迎出塞馬風捲渡河旗<hi>沈佺期送人北征</hi>
　雀聲花外瞑客思栁邊春<hi>温庭筠江岸</hi>
　五夜有心隨暮雨百年無節待秋霜<hi>無名氏嘲失節婦</hi>
　三台位缺嚴陵卧百戰功髙范蠡歸<hi>温庭筠和友人題壁</hi>
　　　　自然<lb/>
　只因松上鶴便是洞中人<hi>杜荀鶴訪道者不遇</hi>
　今宵一别後何處更相逢<hi>于武陵與故人别</hi>
　飛来南浦水半是華山雲<hi>于武陵贈王隠人</hi>
<pb n="KR4i0036_WYG_003-22b"/>
　忽聞哀痛詔又下聖明朝<hi>杜甫収京</hi>
　承恩不在貌教妾若為容<hi>杜荀鶴春宫怨</hi>
　共看今夜月獨作異鄉人<hi>張溢寄友人</hi>
　有僧飛錫到留客話松間<hi>冷朝陽逰華嚴寺</hi>
　羞將新白髮却對舊青山<hi>于武陵西歸</hi>
　卻從城裏擕琴去許到山中寄藥来<hi>賈島送胡道士</hi>
　朝廷有道青春好門館無私白日閒<hi>薛能獻僕射</hi>
　　　　寒苦<lb/>
<pb n="KR4i0036_WYG_003-23a"/>
　興幽松雪見心苦硯氷知<hi>李洞感知上李侍郎</hi>
　暮隨江鳥宿寒共嶺猿愁<hi>許渾送客歸南溪</hi>
　夜蛩偏傍枕寒鳥數移柯<hi>劉真卿月下呈章秀才</hi>
　澗氷妨鹿飲山雪阻僧歸<hi>張喬山中冬夜</hi>
　水聲氷下咽沙路雪中平<hi>劉長卿</hi>
　風冷衣裳脆天寒筆硯清<hi>姚合秋月山中</hi>
　雪嶺無人跡氷河足鴈聲<hi>盧綸從軍行</hi>
　塞逈連天雪河深徹底氷<hi>馬載邊將</hi>
<pb n="KR4i0036_WYG_003-23b"/>
　氷横曉渡胡兵合雪滿窮沙漢騎迷<hi>趙嘏平戎</hi>
　夜長簷霤寒無寢日晏厨煙冷未炊<lb/>
　　　　豪壯<lb/>
　山河扶繡户日月近雕梁<hi>杜甫𤣥元皇帝廟</hi>
　吳楚東南拆乾坤日夜浮<hi>杜甫洞庭湖</hi>
　黄山四千仞三十二蓮峯<hi>李白送温處士</hi>
　天上白玉京十二樓五城<hi>李白</hi>
　虹截半江雨風驅大澤雲<hi>王貞白雨後登庾樓</hi>
<pb n="KR4i0036_WYG_003-24a"/>
　閶闔連雲起巖廊拂霧開<hi>沈佺期元旦早朝</hi>
　楚濶天垂草吳空月上波<hi>張儐送人東歸</hi>
　太液天為水蓬萊雪作山<hi>宗楚客遇雪應制</hi>
　伯仲之間見伊吕指揮若定失蕭曹<hi>杜甫</hi>
　㠶飛楚國風濤闊馬渡藍關雨雪多<hi>杜荀鶴辭鄭員外入關赴舉</hi>
　　　　工巧<lb/>
　浦轉山初盡虹斜雨半分<hi>顧飛熊住杭州</hi>
　木落山城出潮生海棹歸<hi>喻坦之晚泊富春</hi>
<pb n="KR4i0036_WYG_003-24b"/>
　古樹老連石急泉清露沙<hi>温庭筠處士盧岵山居</hi>
　芋葉藏山徑蘆花間渚田<hi>岑參晚泊五渡</hi>
　岩狖牽垂果湍禽接迸魚<hi>顧飛熊天河閣到啼猿閣即事</hi>
　鳥歸花影動魚没浪痕圓<hi>悟清</hi>
　樹勢連巴沒江聲入楚流<hi>方干送姚合赴金州</hi>
　水落金沙淺雲髙玉葉踈<hi>沈君道應令</hi>
　暗香惹歩澗花落晚影逼簾溪鳥回<hi>羅鄴滄浪峡</hi>
　野寺山邊斜有徑漁家竹裏半開門<hi>李嘉祐送宋中書遊江東</hi>
<pb n="KR4i0036_WYG_003-25a"/>
　　　　精絶<lb/>
　月明三峽曙潮滿二江春<hi>張循之巫山髙</hi>
　風清江上樹霜洒月中砧<hi>僧貫休</hi>
　風兼殘雪起河帶㫁氷流<hi>于良史冬月晚望</hi>
　客尋朝磬至僧背夕陽歸<hi>崔峒崇福寺</hi>
　客㠶和鴈落霜葉向人飛<hi>羅隠東歸途中作</hi>
　雪侵㠶影落風逼鴈行斜<hi>趙嘏江行</hi>
　晚秋淮水上新月楚人家<hi>劉方平淮上秋夜</hi>
<pb n="KR4i0036_WYG_003-25b"/>
　晚色寒蕪逺秋聲候鴈多<hi>權徳輿送人</hi>
　楊栁風多潮未落蒹葭霜在雁初飛<hi>趙嘏長安與友生話舊</hi>
　燕知社日辭巢去菊為重陽冐雨開<hi>皇甫冉秋日東郊</hi>
　　　　閒適<lb/>
　水舂雲母碓風掃石楠花<hi>李白送内尋廬山女道士</hi>
　硯和青靄凍簾對白雲垂<hi>喻坦之寄姚少府</hi>
　湖聲蓮葉雨野色稻花風<hi>張籍送人及第歸越</hi>
　子能渠細石吾亦沼清泉<hi>杜甫</hi>
<pb n="KR4i0036_WYG_003-26a"/>
　趂鐘開静户帶葉捲殘書<hi>周賀酬呉處士</hi>
　浥露収新稼迎寒葺舊廬<hi>皇甫冉送王山人歸别業</hi>
　竹影擕琴入花邀載酒過<hi>孟浩然山池</hi>
　地深新事少官散故交踈<hi>周賀贈盧長史</hi>
　閒花半落猶邀蝶白鳥雙飛不避人<hi>方干題睦州環溪亭</hi>
　蒼苔濁酒林中静碧水春風野外昏<hi>杜甫漫興</hi>
　　　　幽野<lb/>
　樹深時見鹿溪午不聞鐘<hi>李白訪戴道士</hi>
<pb n="KR4i0036_WYG_003-26b"/>
　樹停沙島鶴茶㑹石橋僧<hi>周賀贈朱餘慶</hi>
　簷前花覆地竹外鳥窺人<hi>祖詠清川别業</hi>
　寺分一𣲖水僧鎻半房山<hi>裴說道林寺</hi>
　泉湧堦前地雲生户外峯<hi>僧靈一宿天柱觀</hi>
　一徑野花落孤村春水生<hi>杜甫</hi>
　曲徑通幽處禪房花木深<hi>常建破山寺</hi>
　窓接停猿樹嵒飛浴鶴泉<hi>温庭筠寄僧</hi>
　澄江月上見魚擲花徑葉乾聞犬行<hi>周賀江館書事</hi>
<pb n="KR4i0036_WYG_003-27a"/>
　隔岸雞鳴春耨去隣家犬吠夜漁歸<hi>方干山中言</hi>
　　　　覊旅<lb/>
　雞聲荒戍曉雁過古城秋<hi>許渾泊松江渡</hi>
　雞聲茅店月人跡板橋霜<hi>温庭筠早行</hi>
　寒樹鳥初動霜橋人未行<hi>劉禹錫途中早發</hi>
　客淚題書落鄉愁對酒寛<lb/>
　對酒惜餘景問程愁亂山<hi>戴叔倫逢董校書</hi>
　燈影秋江寺篷聲夜雨舡<hi>温庭筠送僧</hi>
<pb n="KR4i0036_WYG_003-27b"/>
　見鴈思鄉信聞猿積淚痕<hi>岑參巴南舟中即事</hi>
　衆鳥已歸樹旅人猶過山<hi>任藩旅次</hi>
　楚水晚凉催客早杜陵秋思傍蟬多<hi>周賀逰南塘寄王知白</hi>
　鴈飛南浦砧初㫁月滿西樓酒半醒<hi>夏寳松宿江城因號為夏江城</hi>
　　　　佳境<lb/>
　岩花㸃寒溜石磴掃春雲<hi>權徳輿宿栖岩</hi>
　山光恱鳥性潭影空人心<hi>常建破山寺</hi>
　碧溪風澹態芳樹雨餘姿<hi>牡牧途中作</hi>
<pb n="KR4i0036_WYG_003-28a"/>
　煙峯髙下翠日浪淺深明<hi>唐太宗春日登眺</hi>
　江村片雨外野寺夕陽邊<hi>岑參曉發五渡</hi>
　溪中雲隔寺夜半雪添泉<hi>項斯寄石橋僧</hi>
　露曉蒹葭重霜晴橘柚垂<hi>許渾曉發寄人</hi>
　河漢秋生夜杉梧露滴時<hi>馬戴宿僧房</hi>
　輕煙不入宮中樹佳氣常薫仗外峯<hi>錢起從駕幸甘泉宫</hi>
　樹色漸分雙闕裏漏聲遥在百花中<hi>皇甫曽早朝</hi>
　　　　警䇿<lb/>
<pb n="KR4i0036_WYG_003-28b"/>
　竹隂行處宻僧臘别來髙<hi>張喬僧房</hi>
　川廻吳岫失塞濶楚雲低<hi>皇甫冉送人</hi>
　鴈㫁知風急湖平得月多<hi>白居易松江亭</hi>
　樹隔朝雲合猿窺曉月啼<hi>李嘉祐送人</hi>
　草礙人行緩花繁鳥度遲<hi>盧照鄰山行</hi>
　山帶新晴雨溪留閏月花<hi>戎昱閏春宴溪庄</hi>
　客為忙多去僧因飯暫留<hi>白居易贈韋山人</hi>
　樹隔髙闗㫁天連大漠空<hi>李頻送人往塞北</hi>
<pb n="KR4i0036_WYG_003-29a"/>
　鴈行雲接參差翼庭樹風開次第花<hi>章孝標贈劉侍御三子弟同時及第</hi>
　文章舊價留鸞掖桃李新隂在鯉庭<hi>楊汝士壓倒元白之句</hi>
　　　　引帶<lb/>
　春山和雪静寒水帯氷流<hi>趙嘏送人歸覲</hi>
　飛花隨蝶舞艶曲伴鶯嬌<hi>李嶠春日應制</hi>
　孤城向水閉獨鳥背人飛<hi>劉長卿餘干旅舍</hi>
　踈簾看雪捲深户映花闗<hi>韓翃題僧房</hi>
　溪浪和星動松隂帶鶴移<hi>杜荀鶴宿僧院因贈</hi>
<pb n="KR4i0036_WYG_003-29b"/>
　秋水牽沙落寒藤抱樹踈<hi>庾信窮秋</hi>
　凍栁含風落寒花照日鮮<hi>劉孝標</hi>
　巢鶴和鐘唳詩僧倚錫吟<hi>鄭谷題興善寺</hi>
　月轉碧梧移鵲影露低紅葉濕螢光<hi>許渾宿望亭驛寄蘇州同逰</hi>
　橋通小市家林近山帯平湖野寺連<hi>韓翃送冷朝陽歸上元</hi>
　　　　連珠<hi>句中字相對</hi>
　百年雙白鬢一别五愁螢<lb/>
　四年三月半新笋晚花時<hi>元禛題褒城驛</hi>
<pb n="KR4i0036_WYG_003-30a"/>
　逺山芳草外流水落花中<hi>司空曙鮮于秋林園</hi>
　千峰孤燭外片雨一更中<hi>韓翃夜宴</hi>
　空城流水在荒澤舊村稀<hi>李嘉祐</hi>
　萬水千山路孤舟盡日程<hi>賈島</hi>
　窓燈寒几净簷雨曉階愁<hi>楊衡</hi>
　五湖三畆宅萬里一歸人<hi>沈佺期詩</hi>
　疊嶂懸流平地起危樓曲閣半天開<hi>劉憲山庄應制</hi>
　積水長天迷逺客荒城極浦足寒雲<hi>皇甫曽送李錄事</hi>
<pb n="KR4i0036_WYG_003-30b"/>
　　　　合璧<hi>句中意相關</hi>
　舟移城入樹岸闊水浮村<hi>岑參泛渼陂</hi>
　沙平寒水落葉脫晚枝空<hi>禇亮喜霽</hi>
　霧捲晴山出風恬晚浪収<hi>李嶠初霽</hi>
　徑滑苔粘履潭深水沒篙<hi>白居易獻裴令公</hi>
　砌冷蟲喧坐簾踈月到床<hi>岑參送鄭侍御</hi>
　山曉雲和雪汀寒月照霜<hi>皇甫冉送權驊</hi>
　海曙雲浮日江遥水合天<hi>劉滄發浙江</hi>
<pb n="KR4i0036_WYG_003-31a"/>
　簷燕酬鶯語庭花雜絮飄<hi>姚合</hi>
　風傳鼓角霜侵㦸雲捲笙歌月上樓<hi>許渾將南行陪崔尚書宴</hi>
　三春月照千山路十日花開一夜風<hi>温飛卿</hi>
　　　　實字粧句<lb/>
　日月低秦樹乾坤繞漢宫<hi>杜甫</hi>
　樹翳樓臺月㠶飛鼓角風<hi>周繇送薛尚書</hi>
　沙岸江村近松門山寺深<hi>孟浩然送人</hi>
　茶爐天姥客碁席剡溪僧<hi>温庭筠宿僧寺</hi>
<pb n="KR4i0036_WYG_003-31b"/>
　銀龍衘燭燼金鳯起爐煙<hi>蕭放冬夜對妓</hi>
　氷城朝浴鐡地道夜衘枚<lb/>
　殘藥沾雞犬靈香出鳯麟<hi>顧况</hi>
　玉檢茱茰匣金泥蘇合香<hi>呉均秦王捲衣</hi>
　旌旗日暖龍虵動宫殿風微燕雀髙<hi>杜甫早朝</hi>
　潮生水國蒹葭響雨過山城橘柚踈<hi>許渾</hi>
　　　　虚字粧句<lb/>
　長貧惟要健漸老不禁愁<hi>張籍寄王中丞</hi>
<pb n="KR4i0036_WYG_003-32a"/>
　已行難避雪何處合逢花<lb/>
　身外唯須醉人間半是愁<hi>司空曙</hi>
　飄颻摶擊便容易往来逰<hi>杜甫</hi>
　未滿先求退歸閒不厭貧<hi>李嘉祐送房眀府</hi>
　乍見翻疑夢相悲各問年<hi>錢起</hi>
　與世長踈索唯僧得往還<hi>朱慶餘</hi>
　只憂連夜雨又過一年春<hi>李敬方飲酒</hi>
　艶麗最宜新着雨嬌饒全在欲開時<hi>鄭谷海棠</hi>
<pb n="KR4i0036_WYG_003-32b"/>
　漸老更思深處隠多閒惟借上方眠<hi>賈島</hi>
　　　　首用虚字<lb/>
　無風雲出塞不夜月臨關<hi>杜甫</hi>
　無人花色慘多雨鳥聲寒<hi>李嘉祐江隂道中</hi>
　以吾為世舊憐爾繼家風<hi>李嘉祐送張秀才</hi>
　出闗逢落葉傍水見寒花<hi>李嘉祐送韋九往濠州</hi>
　到江吳地盡隔岸越山髙<hi>僧處黙呉越紀事</hi>
　似煖花消地無聲玉滿堂<hi>李景春雪</hi>
<pb n="KR4i0036_WYG_003-33a"/>
　載酒尋山宿思人帶雪過<hi>司空曙贈李端</hi>
　無邊落木蕭蕭下不盡長江滚滚來<hi>杜甫</hi>
　但將酩酊酬佳節不用登臨怨落暉<hi>杜牧之九日</hi>
　　　　上三下二<hi>七言上五下二</hi>
　野店寒無客風巢動有禽<hi>周繇送宇文虞</hi>
　似梅花落地如栁絮因風<hi>王淡交雪詩</hi>
　送終時有雪歸𦵏處無雲<hi>任藩哭友人</hi>
　永夜角聲愁自語中天月色好誰看<hi>杜甫宿府</hi>
<pb n="KR4i0036_WYG_003-33b"/>
　　　　輕重對<hi>意髙則不覺</hi>
　江流天地外山色有無中<hi>王維漢江</hi>
　獨来成悵望不去泥欄干<hi>唐彦謙惜花</hi>
　自當舟楫路應濟往来人<hi>張衆甫三州渡</hi>
　桑麻深雨露燕雀半生成<hi>杜甫屏跡</hi>
　三分割據紆籌䇿萬古雲霄一羽毛<hi>杜甫</hi>
　門臨蒼莽經年閉身逺嫖姚幾日歸<hi>李嘉祐</hi>
　　　宋朝警句<lb/>
<pb n="KR4i0036_WYG_003-34a"/>
　　　　五言<lb/>
　野水無人渡孤舟盡日横<hi>㓂萊公</hi>
　山勢蜂腰㫁溪流燕尾分<hi>夏英公</hi>
　栁間黄鳥路波底白鷗天<hi>蔡天啟</hi>
　井泉分地脉砧杵共秋聲<hi>徐鉉</hi>
　峯多巧障日江逺欲浮天<hi>東坡</hi>
　一鳩鳴午寂雙燕語春愁<hi>陳傳道</hi>
　溪聲長在耳山色不離門<hi>李濤</hi>
<pb n="KR4i0036_WYG_003-34b"/>
　掃地樹留影拂床琴有聲<hi>李濤</hi>
　手香橙熟後髪脫草枯時<hi>唐子西</hi>
　片雲眀外暗斜日雨邊晴<lb/>
　一朝厭蝸角萬里騎鵬背<hi>洪龜父</hi>
　着衣輕有暈入水淡無痕<hi>徐忻</hi>
　新霜染楓葉皓月借蘆花<hi>楊㣲之</hi>
　境閒僧度水雲静鶴歸松<hi>恵崇</hi>
　驚蟬移古栁鬭雀墮寒庭<hi>惠崇</hi>
<pb n="KR4i0036_WYG_003-35a"/>
　寒禽棲古栁破月入微雲<hi>惠崇</hi>
　曙分林影外春盡鳥聲中<hi>蔡懋</hi>
　去路正黄葉别君堪白頭<hi>僧惟鳯秋日送人</hi>
　雨勢宫城闊秋聲禁樹多<hi>劉筠直禁中</hi>
　　　　七言<lb/>
　船中聞雁洞庭夜床下有蛩長信秋<hi>錢昭度</hi>
　風前有恨梅千㸃溪上無人月一痕<hi>呉可</hi>
　雲埋山麓藏秋雨葉脫林梢帶晚風<hi>陳知黙</hi>
<pb n="KR4i0036_WYG_003-35b"/>
　樹移午影重簾静門對春風十日閒<hi>吕居仁</hi>
　鶴歸已改新城郭牛卧重尋舊墓田<hi>錢熙送人拜掃</hi>
　干斗氣沉龍已化置芻人去榻猶懸<hi>晏元獻送人知洪州</hi>
　偶題巖石雲生筆閒遶庭松露濕衣<hi>楊徽之僧舍</hi>
　逰魚顧影驚寒月宿鷺迷羣下夕陽<hi>蔡九峯白蓮</hi>
　静尋啄木藏身處閒看逰絲到地時<lb/>
　緑章封事緘初啟青鳯来凰尾乍開<hi>丁謂芭蕉</hi>
　窺人鳥喚悠颺夢隔水山供宛轉愁<hi>荆公午枕</hi>
<pb n="KR4i0036_WYG_003-36a"/>
　細數落花因坐久緩尋芳草得歸遲<hi>荆公</hi>
　一水䕶田將緑遶兩山排闥送青來<hi>荆公</hi>
　隴鴈半驚天在水征人相顧月如霜<hi>王君玉聞角</hi>
　萬壑松聲山雨過一川花氣水風生<lb/>
　沙軟緑頭相並鴨水深紅尾自跳魚<hi>髙子勉</hi>
　客子光隂詩巻裏杏花消息雨聲中<hi>陳去非</hi>
　負郭生涯千畆竹長年心事四愁詩<hi>石敏若</hi>
　千里江山漁笛晚十年燈火客氊寒<hi>石敏若</hi>
<pb n="KR4i0036_WYG_003-36b"/>
　桃李春風一盃酒江湖夜雨十年燈<hi>山谷</hi>
　雪意未成雲着地秋聲不㫁鴈連天<hi>錢惟演</hi>
　<lb/>
　<lb/>
　<lb/>
　<lb/>
　<lb/>
　詩人玉屑巻三<lb/>
</p>
<p>
</p>
  </div>
<div>
                <head>詩人玉屑巻四</head>
    <p>
<pb n="KR4i0036_WYG_004-1a"/>
欽定四庫全書<lb/>
　詩人玉屑巻四　　　　　宋　魏慶之　撰<lb/>
　　風騷句法<lb/>
　　　五言<lb/>
　　　　萬象入壺<hi>上接下下連上</hi>
野曠天低樹江清月近人　石梁髙㵼月樵路細侵雲<lb/>
　　　　重輪倒影<hi>上下接連</hi>
落日下平楚孤煙生洞庭　波光揺海月星影入城樓<lb/>
<pb n="KR4i0036_WYG_004-1b"/>
　　　　新月驚鼇<hi>上接下</hi>
金波麗鳷鵲玉繩低建章　曉雲僧衲潤殘月客帆眀<lb/>
　　　　衣衮乗龍<hi>下連上</hi>
卷幔來風逺移床得月多　水㴠天影濶山㧞地形髙<lb/>
　　　　真人御風<hi>髙歩清虚</hi>
白露眀河影清風淡月華　露彩方泛灔月華始徘徊<lb/>
　　　　常娥奔月<hi>脫棄塵凡</hi>
看竹雲垂地尋僧雪滿舡　鑿池寒月入掃地白雲生<lb/>
<pb n="KR4i0036_WYG_004-2a"/>
　　　　公眀布卦<hi>推究物情</hi>
馬倦時啣草人疲數望城　犬迎曽宿客鵶護落巢兒<lb/>
　　　　東方占鵲<hi>精窮物理</hi>
芹泥隨燕嘴花粉上蜂鬚　魚爛縁吞餌蛾燋為撲燈<lb/>
　　　　陶壁飛梭<hi>雷電交馳</hi>
江聲秋入寺雨氣夜侵樓　雪埋寒樹短雲壓夜城低<lb/>
　　　　碧海求珠<hi>採摭故實</hi>
舜耕餘草木禹鑿舊山川　卿月升金掌王春度玉墀<lb/>
<pb n="KR4i0036_WYG_004-2b"/>
　　　　華林擷芳<hi>搜捕事迹</hi>
山藏伯禹穴城壓伍胥濤　鷗眠陶令醉鶴唳屈原醒<lb/>
　　　　閒雲惹碧<hi>人逐景</hi>
石縫銜枯草查根漬古苔　林迸穿籬筍藤飄落水花<lb/>
　　　　遊絲拖翠<hi>景逐人</hi>
石角鈎衣破藤枝刺眼新　歩壑風吹面看松露滴身<lb/>
　　　　怪石籠雲<hi>物對景</hi>
春波何恨緑白鳥自由飛　夕寒山翠重秋静雁行髙<lb/>
<pb n="KR4i0036_WYG_004-3a"/>
　　　　晚山銜日<hi>景對物</hi>
寒禽栖古栁破月入微雲　曉来山鳥閙雨過杏花稀<lb/>
　　　　風轉㫁蓬<hi>寄迹</hi>
髙鳥黄雲暮寒蟬碧樹秋　十暑岷山葛三霜楚户砧<lb/>
　　　　鱗處涸轍<hi>窮命</hi>
萬事已黄髮殘生隨白鷗　不㸑井晨凍無衣床夜寒<lb/>
　　　　龍吟虎嘯<hi>飛動</hi>
野雲低度水簷雨細隨風　亂雲低薄暮急雪舞回風<lb/>
<pb n="KR4i0036_WYG_004-3b"/>
　　　　鶴盤鳯翥<hi>變動</hi>
林花掃更落徑草踏還生　泉聲到池盡山色上樓多<lb/>
　　　　枕石潄流<hi>抱道</hi>
貌將松共瘦心與竹俱空　雨中耕白水雲外斸青山<lb/>
　　　　拂塵破暗<hi>修行</hi>
觸風香損印霑雨磬生衣　瓶殘秦地水錫入晋山雲<lb/>
　　　　月浸梨梢<hi>眀白</hi>
蘿月掛眀鏡松風鳴夜絃　小蓮娃欲語幽筍稚相擕<lb/>
<pb n="KR4i0036_WYG_004-4a"/>
　　　　泉飛雲竇<hi>清爽</hi>
露館濤驚枕空庭月伴琴　雪殘僧掃石風動鶴歸松<lb/>
　　　　獨鳥投林<hi>幽居</hi>
門静眠山鹿堦閒立水禽　秋草閒三徑寒塘獨一家<lb/>
　　　　孤鴻出塞<hi>旅情</hi>
客愁連蟋蟀亭古帶蒹葭　鳥聲非故國春色是他山<lb/>
　　　　曉粧呵鏡<hi>晦眀</hi>
水暗蒹葭霧月眀楊栁風　緑水明秋日青山隔暮雲<lb/>
<pb n="KR4i0036_WYG_004-4b"/>
　　　　夜筵㓕燭<lb/>
池光不受月野氣欲沉山　雪深迷郢路雲暗失陽臺<lb/>
　　　　文豹隠霧<hi>安時</hi>
尋泉上山逺看笋出林遟　紙窓眀覺曉布被暖知春<lb/>
　　　　靈龜曵尾<hi>守分</hi>
風落収松子天寒割蜜房　草閣平春水柴門掩夕陽<lb/>
　　　　絶壁垂藤<hi>攀仰</hi>
鳥道挂踈雨人家殘夕陽　逺水静林色微雲生夕陽<lb/>
<pb n="KR4i0036_WYG_004-5a"/>
　　　　佩印還鄉<hi>喜恱</hi>
罷扇風生竹移床月過庭　乗舟泊山寺着履過漁家<lb/>
　　　　江南芳信<hi>春</hi>
栁色煙中逺鶯聲雨後新　風輕粉蝶喜花暖蜜蜂喧<lb/>
　　　　河朔劇飲<hi>夏</hi>
乳燕並頭語紅葵相對開　清風醒病骨快雨破煩心<lb/>
　　　　宋玉生悲秋<lb/>
晚花惟有菊寒葉已無蟬　氣爽衣裳健風踈砧杵鳴<lb/>
<pb n="KR4i0036_WYG_004-5b"/>
　　　　袁安髙卧<hi>冬</hi>
凍缾粘住礎宿火熖爐灰　凍泉依細石晴雪落長松<lb/>
　　　　啓眀戒旦<hi>早</hi>
林殘數枝月髮冷一梳風　路眀殘月在山静宿雲収<lb/>
　　　　長庚吿昏<hi>晚</hi>
踈鐘吟落照歸路指平蕪　牛羊歸徑險鳥雀聚枝深<lb/>
　　　　蜀錦舒空<hi>晝</hi>
風暖鳥聲碎日髙花影重　窺魚光照鶴洗鉢影揺僧<lb/>
<pb n="KR4i0036_WYG_004-6a"/>
　　　　承露擎虛<hi>夜</hi>
露竹偷燈影煙松䕶月眀　微雲淡河漢踈雨滴梧桐<lb/>
　　　　珠樹敲風<hi>風</hi>
慢隨雲葉動髙逐桂枝生　幽澗迷松韻閒窓動竹聲<lb/>
　　　　寳髻簮花<hi>花</hi>
紫蠟粘為帶紅酥㸃作蕤　落時猶自舞掃後更聞香<lb/>
　　　　寒梅欺雪<hi>雪</hi>
宿浦人迷徑歸林鳥失巢　客帆迷古渡蕃帳隠平沙<lb/>
<pb n="KR4i0036_WYG_004-6b"/>
　　　　澄江浸月<hi>月</hi>
影開金鏡滿輪抱玉壺清　流處水花急吐時雲葉鮮<lb/>
　　　　一氣飛灰<lb/>
青門㺯煙栁紫閣舞雲松　白髮千莖雪丹心一寸灰<lb/>
　　　　二劒凌空<lb/>
池緑苔猶少林黄栁尚踈　㧞青松直上鋪碧水平流<lb/>
　　　　三星共色<lb/>
晚菓紅低樹秋苔緑遍牆　古壇青草合往事白雲空<lb/>
<pb n="KR4i0036_WYG_004-7a"/>
　　　　四瑞效靈<lb/>
鴨頭新緑水鴈齒小紅橋　栁庭垂緑穗蓮浦落紅衣<lb/>
　　　　五色捧筆<lb/>
石苔縈棹緑山菓拂舟紅　浪花吹更白嵐色染還青<lb/>
　　　　麟角表瑞<lb/>
虎嘯夜林動鼉鳴秋澗寒　燕静銜泥處蜂喧抱蘂回<lb/>
　　　　老蚌含珠<lb/>
宫鶯嬌欲醉簷燕語還飛　隨風収野蜜尋麝採生香<lb/>
<pb n="KR4i0036_WYG_004-7b"/>
　　　　荆山鑄鼎<lb/>
破海鯨波息登山豹霧開　柱穿蜂溜蜜棧缺燕添巢<lb/>
　　　　商嶺採芝<lb/>
小池兼鶴静古木帶蟬秋　將軍分虎竹戰士卧龍沙<lb/>
　　　　連珠散彩<lb/>
醉上山翁馬寒歌寗戚牛　寒草煙藏虎髙松月照鵬<lb/>
　　　　衆星環極<hi>繼體守文</hi>
北斗承三獻南風入五絃　冕旒當翠殿幢㦸滿彤庭<lb/>
<pb n="KR4i0036_WYG_004-8a"/>
　　　　彗氣横天<hi>除舊布新</hi>
業定商周鼎功包天地爐　風塵三尺劒社稷一戎衣<lb/>
　　　　芟除荆棘<hi>禁暴</hi>
箭飛瓊羽合旗動火雲張　鼎魚猶假息穴蟻欲何逃<lb/>
　　　　蕩滌烟塵<hi>禦戎</hi>
落日黄雲動隂風白草翻　邊月隨弓影胡霜拂劒花<lb/>
　　　　王民鼓腹<hi>謳歌</hi>
湛露浮堯酒薫風起舜歌　漢典方寛律周官正採詩<lb/>
<pb n="KR4i0036_WYG_004-8b"/>
　　　　白鶴棲松<hi>髙尚</hi>
石壁藤為路山窓雲作扉　水痕侵岸栁山翠借厨煙<lb/>
　　　　𤣥蟬飲露<hi>清㓗</hi>
白石磨樵斧青竿理釣絲　籬下黄花菊邱中白雪琴<lb/>
　　　　鷦鷯巢林<hi>隨分</hi>
酒熟憑花勸詩成倩鳥吟　無竹栽蘆看思山疊石為<lb/>
　　　　精衛填海<hi>辛苦</hi>
藻宻行舟澁灣多轉檝頻　棧懸斜閉石橋㫁却尋溪<lb/>
<pb n="KR4i0036_WYG_004-9a"/>
　　　　雷公拭劒<hi>晶熒</hi>
木落寒郊逈煙開疊嶂眀　沙眀連浦月帆白滿舡霜<lb/>
　　　　蓮女遺簪<hi>棄置</hi>
寳劒依塵席隂符寄藥囊　雨拖金鏁甲苔卧緑沉槍<lb/>
　　　　眀鑑張空<hi>追感</hi>
古殿吳花草深宫晋綺羅　行人問宫殿耕者得珠璣<lb/>
　　　　竹敲寒夢<hi>悽愴</hi>
寳筝横塞雁怨笛落江梅　風葉亂辭木雪猿清呌山<lb/>
<pb n="KR4i0036_WYG_004-9b"/>
　　　　火浣重燒<hi>始終</hi>
皂鵰寒始急天馬老能行　落日心猶壯秋風病欲蘇<lb/>
　　　　隴水分流<hi>向背</hi>
巢許山林志䕫龍廊廟珍　白日依山盡黄河入海流<lb/>
　　　　揮毫染素<hi>入畫</hi>
鷺巢横卧栁猿飲倒垂藤　千峰隨雨暗一逕入雲斜<lb/>
　　　　炫紫奪朱<hi>逼真</hi>
拂黛月生指理鬟雲滿梳　雙眸剪秋水十指剥春葱<lb/>
<pb n="KR4i0036_WYG_004-10a"/>
　　　　麋鹿相親<hi>山林</hi>
亂籐遮石壁絶澗䕶雲林　籬落生孫竹門庭上女蘿<lb/>
　　　　梟鸞同處<hi>憎愛</hi>
惜花愁夜雨病酒怨春鶯　惜蜂収蜜少嫌蠧曝書頻<lb/>
　　　　洞庭揺櫓<hi>雙句有聲</hi>
霜猿啼曉夢巖鳥和秋吟　秋風吹渭水落葉滿長安<lb/>
　　　　蟾輪輾空<hi>雙句無聲</hi>
孤舟依岸静獨鳥向人閒　流年川暗度往事月空眀<lb/>
<pb n="KR4i0036_WYG_004-10b"/>
　　　　天仙揺珮<hi>上句有聲</hi>
興䦨啼鳥喚坐久落花多　山虛風落石樓静月侵門<lb/>
　　　　阿香挽車<hi>下句有聲</hi>
音書秋鴈㫁機杼夜蛩催　澄潭冩度鳥空嶺應鳴猿<lb/>
　　　　鶯囀喬林<hi>先聞後見</hi>
海風吹不㫁江月照還空　林晩鳥争樹園春蝶護花<lb/>
　　　　鴈陣驚寒<hi>先見後聞</hi>
塔影挂青漢鐘聲和白雲　晴虹橋影出秋雁櫓聲来<lb/>
<pb n="KR4i0036_WYG_004-11a"/>
　　　　金鱗躍浪<hi>雙句俱動</hi>
浴鳬含藻戱驚鷺帶魚飛　鏡好鸞空舞簾踈燕誤飛<lb/>
　　　　秋水㴠虛<hi>雙句俱静</hi>
竹裏柴扉掩庭前鳥雀行　蕭散煙霞晩凄清天地秋<lb/>
　　　　香㫁金猊<hi>先動後静</hi>
笙歌歸院落燈火下樓臺　衆鳥髙飛盡孤雲獨去閒<lb/>
　　　　髙僧出定<hi>先静後動</hi>
野花寒更發山月瞑還來　秋盡蟲聲急夜深山雨重<lb/>
<pb n="KR4i0036_WYG_004-11b"/>
　　　　竹影掃塵<hi>動中有静</hi>
聽錫樵停斧窺禪鳥立槎　雲穿搗藥屋雪壓釣魚舡<lb/>
　　　　潭底遊犀<hi>静中有動</hi>
古木花猶發荒臺雨尚懸　庭閒花自落門閉水空流<lb/>
　　　　飛鳥度池<hi>動中有静静中有動</hi>
日出衆鳥散山瞑孤猿吟　風轉雲頭歛煙消水面開<lb/>
　　　　齊學楚語<hi>借聲</hi>
關河一棲旅楊栁十東風　巻簾黄葉下鎻印子規啼<lb/>
<pb n="KR4i0036_WYG_004-12a"/>
　　　　句欲得健<lb/>
壯節初題柱生涯獨轉蓬　獨鶴歸何晩昏鴉已滿枝<lb/>
　　　　字欲得清<lb/>
月生初學扇雲細不成衣　粉牆猶竹色虛閣自松聲<lb/>
　　　　意欲得圓<lb/>
霄漢愁髙鳥泥沙困老龍　草枯鷹眼疾雪盡馬蹄輕<lb/>
　　　　格欲得髙<lb/>
花枝臨太液燕語入披香　無瑕勝玉美至㓗過氷清<lb/>
<pb n="KR4i0036_WYG_004-12b"/>
　　　　聲律為竅<lb/>
别來頭併白相見眼終青　花濃春寺静竹細野池幽<lb/>
　　　　物象為骨<lb/>
雷霆驅號令星斗煥文章　露濃金掌重天近玉繩低<lb/>
　　　　意格為髓<lb/>
勲業頻看鏡行藏獨倚樓　感時花濺淚恨别鳥驚心<lb/>
　　　諧㑹五音清便宛轉宫商迭奏金石相宣謂之<lb/>
　　　聲律摹寫景象巧奪天真探索幽微妙與神㑹<lb/>
<pb n="KR4i0036_WYG_004-13a"/>
　　　謂之物象茍無意與格以主之才雖華藻辭雖<lb/>
　　　雄贍皆無取也要在意圎格髙纎穠俱備句老<lb/>
　　　而字不俗理深而意不雜才縱而氣不怒言簡<lb/>
　　　而事不晦如此之作方入風騷<lb/>
　　　七言<lb/>
　　　　百川歸海<hi>朝㑹</hi>
　　九天閶闔開宫殿萬國衣冠拜冕旒<lb/>
　　香飄合殿春風轉花覆千官淑景移<lb/>
<pb n="KR4i0036_WYG_004-13b"/>
　　　　雙龍輔日<hi>掖庭</hi>
　　清洛曉光鋪碧簟上陽霜葉剪紅綃<lb/>
　　金鑪香動螭頭暗玉佩聲来雉尾髙<lb/>
　　　　鴛鷺成行<hi>侍從</hi>
　　鰲頭忽憶黄金闕鳯背還吹碧玉簫<lb/>
　　毫端蕙露滋仙草琴上薫風入禁松<lb/>
　　　　錦繡相鮮<hi>富貴</hi>
　　簾箔垂珠光不夜林花剪綵景長新<lb/>
<pb n="KR4i0036_WYG_004-14a"/>
　　紅珠斗帳櫻桃熟金尾屏風孔雀開<lb/>
　　　　鵬翼摩天<hi>雄健</hi>
　　陳兵劒閣山將動飲馬珠江水不流<lb/>
　　汴水波濤喧鼓角隋堤楊栁拂旌旗<lb/>
　　　　鶚翥秋碧<hi>遒勁</hi>
　　擘開華嶽連天色放出黄河到海聲<lb/>
　　揷天螮蝀玉腰闊跨海鯨鯢金背髙<lb/>
　　　　般輸運斤<hi>精巧</hi>
<pb n="KR4i0036_WYG_004-14b"/>
　　樽當霞綺輕初散棹拂荷珠碎却圎<lb/>
　　林花着雨胭脂落水荇牽風翠帶長<lb/>
　　　　逸少揮毫<hi>物象</hi>
　　魚吹細浪揺歌扇燕蹴飛花落舞筵<lb/>
　　樹頭蜂抱花鬚落池面魚吹栁絮行<lb/>
　　　　洛神凌波<hi>映帶</hi>
　　煙開翠扇清風曉水泛紅衣白露秋<lb/>
　　靈胥引水清穿市神禹分山翠入簾<lb/>
<pb n="KR4i0036_WYG_004-15a"/>
　　　　文君織錦<hi>富艶</hi>
　　觸散栁絲廻玉勒約開蓮葉上蘭舟<lb/>
　　絲飄弱栁平橋晚雪㸃寒梅小院春<lb/>
　　　　文虹垂天<hi>精彩</hi>
　　細水浮花歸别澗㫁雲含雨入孤村<lb/>
　　江月轉空為白晝嶺雲分瞑與黄昏<lb/>
　　　　紫電掃巖<hi>炫轉</hi>
　　春入水光成嫰碧日勻花色變鮮紅<lb/>
<pb n="KR4i0036_WYG_004-15b"/>
　　殘日花間浮暖艶㫁雲樓外卷輕隂<lb/>
　　　　玉壺含氷<hi>洞徹</hi>
　　千里好山雲乍歛一樓眀月雨初晴<lb/>
　　野色更無山隔㫁天光直與水相通<lb/>
　　　　古鏡重磨<hi>晦眀</hi>
　　饑鳯羽毛寒不鎩卧龍頭角老方髙<lb/>
　　驥雖老去壯心在鶴縱病來仙骨清<lb/>
　　　　遼鶴思歸<hi>感懷</hi>
<pb n="KR4i0036_WYG_004-16a"/>
　　殊方日落𤣥猿哭舊國霜前白雁來<lb/>
　　踈燈自照孤帆宿新月猶懸雙杵鳴<lb/>
　　　　晴鷗㸃岸<hi>閒静</hi>
　　掛冠傲吏垂綸坐絶粒髙僧擁衲眠<lb/>
　　老鶴巢邊松最古毒龍濳處水偏清<lb/>
　　　　珷玞象玉<hi>比並</hi>
　　草螢有耀終非火荷露雖圓豈是珠<lb/>
　　滿砌荆花鋪紫毯隔牆榆莢撒青錢<lb/>
<pb n="KR4i0036_WYG_004-16b"/>
　　　　玉葉飄空<hi>變態</hi>
　　黄蜂衙退海潮上白蟻戰酣山雨來<lb/>
　　鶯驚鳯輦穿花去魚畏龍顔上釣遲<lb/>
　　　　篆香裊碧<hi>着莫</hi>
　　流水帶花穿巷陌夕陽和樹入簾櫳<lb/>
　　拂石坐来衫䄂冷踏花歸去馬蹄香<lb/>
　　　　芳洲拾翠<hi>引用</hi>
　　盃酒英雄君與操文章微婉我知邱<lb/>
<pb n="KR4i0036_WYG_004-17a"/>
　　詩成白也知無敵花落虞兮可奈何<lb/>
　　　　行雲度月<hi>隠見</hi>
　　嘉樹倚樓青𤨏暗晩雲藏雨碧山寒<lb/>
　　風吹藥蔓迷樵徑水暗蘆花失釣舡<lb/>
　　　　貧女理粧<hi>隨分</hi>
　　好鳥迎春歌後院飛花送酒舞前簷<lb/>
　　飛來白鷺即佳客相對好花如美人<lb/>
　　　　晚霞成綺<hi>相似</hi>
<pb n="KR4i0036_WYG_004-17b"/>
　　蜃散雲収破樓閣虹殘水照㫁橋梁<lb/>
　　魚下碧潭當鏡躍鳥還青嶂拂屏飛<lb/>
　　　　晴雲駐彩<hi>容色</hi>
　　睡融春日揉金縷狂發秋霞顫翠翹<lb/>
　　皓齒乍分寒玉細黛眉輕蹙逺山微<lb/>
　　　　唾成珠玉<hi>辤藻</hi>
　　翰林風月三千首吏部文章二百年<lb/>
　　詩篇落處風雲動筆力停時造化閑<lb/>
<pb n="KR4i0036_WYG_004-18a"/>
　　　　妙入丹青<hi>模寫</hi>
　　水隔澹煙踈栁寺路經微雨落花村<lb/>
　　雲藏島外啼猿樹竹鎻橋邊賣酒家<lb/>
　　　　穏歩康莊<hi>平易</hi>
　　睫在眼前長不見道非身外更何求<lb/>
　　無可奈何花落去似曽相識燕歸来<lb/>
　　　　長嘯雲煙<hi>髙致</hi>
　　青山有雪諳松性碧落無雲稱鶴心<lb/>
<pb n="KR4i0036_WYG_004-18b"/>
　　共閒作伴無如鶴與老相隨秖有琴<lb/>
　　　　霞襯赤城<hi>神仙</hi>
　　來時一見蟠桃熟别後三驚碧海乾<lb/>
　　六甲風雷藏寳籙一壺天地雜靈砂<lb/>
　　　　雲集金田<hi>禪律</hi>
　　秋水静於僧眼碧晩山濃似佛頭青<lb/>
　　瓶添澗水盛將月衲挂松枝惹得雲<lb/>
　　　　藕折輕絲<hi>飄蕩</hi>
<pb n="KR4i0036_WYG_004-19a"/>
　　閒聽鶯語移時立思逐楊花觸處飛<lb/>
　　紅粉尚留香羃羃碧雲初㫁信沉沉<lb/>
　　　　梅損瓠犀<hi>情味</hi>
　　花邊馬嚼金銜去樓上人垂玉筯看<lb/>
　　窓殘花月人何處簾捲春風燕復来<lb/>
　　　　女夷鼓歌<hi>春景</hi>
　　栁絲嬝嬝風繰出草縷茸茸雨剪齊<lb/>
　　梅無驛使飄零盡草怨王孫取次生<lb/>
<pb n="KR4i0036_WYG_004-19b"/>
　　　　祝融御轡<hi>夏景</hi>
　　園林換葉梅初熟池館無人燕學飛<lb/>
　　緑香熨齒氷盤菓清冷侵肌水殿風<lb/>
　　　　蓐収執矩<hi>秋景</hi>
　　林間煖酒燒紅葉石上題詩掃緑苔<lb/>
　　風荷老葉蕭踈緑水蓼殘花寂寞紅<lb/>
　　　　元冥乗坎<hi>冬景</hi>
　　雨被北風吹作雪水愁東海亦成氷<lb/>
<pb n="KR4i0036_WYG_004-20a"/>
　　氷堅九曲河聲㫁雪擁千峯嶽色低<lb/>
　　　　碧落吹蕭<hi>上句有聲</hi>
　　風引漏聲來枕上月移花影到窓前<lb/>
　　睡輕可忍風敲竹飲散那堪月在花<lb/>
　　　　清江鼓瑟<hi>下句有聲</hi>
　　蒼苔路熟僧歸寺紅葉聲乾鹿在林<lb/>
　　一溪晩緑浮鸂䳵萬樹春紅呌杜鵑<lb/>
　　　　散耀垂文<hi>雙句可觀</hi>
<pb n="KR4i0036_WYG_004-20b"/>
　　千竿碧立依林竹一㸃黄飛透樹鶯<lb/>
　　粉蝶圍飛花轉影彩鴛雙泳水生文<lb/>
　　　　鏗金戞玉<hi>雙句有聞</hi>
　　羌管一聲何處曲流鶯百囀最髙枝<lb/>
　　深秋簾幕千家雨落日樓臺一笛風<lb/>
　　　　歸雲入洞<hi>先動後靜</hi>
　　野蒿自發空臨水江燕初歸不見人<lb/>
　　緑竹挂衣凉處歇清風展簞困時眠<lb/>
<pb n="KR4i0036_WYG_004-21a"/>
　　　　蟄蟲應雷<hi>先靜後動</hi>
　　放魚池涸蛙爭聚栖燕梁空雀自喧<lb/>
　　簾箔可垂嫌隔燕釣竿慵把恐驚魚<lb/>
　　　　緑樹吟鶯<hi>景對物</hi>
　　巢燕養雛渾去盡江花結子已無多<lb/>
　　樂意相關禽對語生香不㫁樹交花<lb/>
　　　　彩禽入鑑<hi>物對景</hi>
　　映堦碧草自春色隔葉黄鸝空好音<lb/>
<pb n="KR4i0036_WYG_004-21b"/>
　　寺隔江聲秋月上樓依野色夕禽邊<lb/>
　　　　龍吟雲起<hi>比附對</hi>
　　夜棲少共鷄爭樹曉浴先饒鳯占池<hi>鶴</hi>
　　若非琥珀休為枕不是琉璃莫作屏<hi>簞</hi>
　　　　虎嘯風生<hi>比類對</hi>
　　初分隆凖山河秀乍㸃重瞳日月眀<hi>畫</hi>
　　翼薄乍舒宫女鬢蛻輕全解羽人尸<hi>蟬</hi>
　　　　蘭艾同畦<hi>愛憎對</hi>
<pb n="KR4i0036_WYG_004-22a"/>
　　蛇蝎性靈生便毒蕙蘭根異死猶香<lb/>
　　風却有情偏動竹雨渾無頼不饒花<lb/>
　　　　鳥獸先知<hi>巢穴對</hi>
　　湘潭雲盡暮山出巴蜀雪消春水來<lb/>
　　雷霆入地建溪險星斗逼人梨嶺髙<lb/>
　　　　葛籐相連<hi>疊韻對</hi>
　　解凍池塘風淅瀝迎秋郊野月嬋娟<lb/>
　　鸂䳵刷毛花蕩漾鷺鷥拳足雪離披<lb/>
<pb n="KR4i0036_WYG_004-22b"/>
　　　　鄧艾稱名<hi>疊語對</hi>
　　雲頭灔灔開金餅水靣沉沉卧彩虹<lb/>
　　青春背我堂堂去白髮欺人故故生<lb/>
　<lb/>
　<lb/>
　<lb/>
　<lb/>
　詩人玉屑卷四<lb/>
</p>
<p>
</p>
  </div>
<div>
                <head>詩人玉屑卷五</head>
    <p>
<pb n="KR4i0036_WYG_005-1a"/>
欽定四庫全書<lb/>
　詩人玉屑卷五　　　　　宋　魏慶之　撰<lb/>
　　口訣<lb/>
　　　　三不可<lb/>
危稹逢吉曰詩不可强作不可徒作不可茍作强作則<lb/>
無意徒作則無益茍作則無功<hi>驪塘文集</hi>
　　　　八句法<lb/>
方回言學詩於前輩得八句法平澹不流於淺俗竒古<lb/>
<pb n="KR4i0036_WYG_005-1b"/>
不鄰於怪僻題詠不窘於物象叙事不病於聲律比興<lb/>
深者通物理用事工者如已出格見於成篇渾然不可<lb/>
鐫氣出於言外浩然不可屈盡心於詩守此勿失<hi>王直方</hi>
　　　　四不<hi>下八條並釋皎然述</hi>
氣髙而不怒力勁而不犯情多而不暗才贍而不踈<lb/>
　　　　四深<lb/>
氣象氛氲由深於體勢意度盤薄由深於作用用律不<lb/>
滯由深於聲對用事不直由深於義類<lb/>
<pb n="KR4i0036_WYG_005-2a"/>
　　　　二要<lb/>
要力全而不苦澁要氣足而不怒張<lb/>
　　　　二廢<lb/>
雖欲廢巧尚直而神思不得直雖欲廢言尚意而典麗<lb/>
不得遺<lb/>
　　　　四離<lb/>
欲道情而離深僻欲經史而離書生欲髙逸而離闊逺<lb/>
欲飛動而離輕浮<lb/>
<pb n="KR4i0036_WYG_005-2b"/>
　　　　六迷<lb/>
以虛大為髙古以緩慢為淡佇以詭差為新竒以錯用<lb/>
意為獨善以爛熟為穏約以氣劣弱為容易<lb/>
　　　　七至<lb/>
至險而不僻至竒而不差至苦而無迹至近而意逺至<lb/>
放而不迂至難而狀易至麗而自然<lb/>
　　　　七徳<lb/>
識理髙古典麗風流精神質幹體裁<lb/>
<pb n="KR4i0036_WYG_005-3a"/>
　　　　三多<lb/>
歐公謂為文有三多看多做多商量多僕於詩亦云<lb/>
　　　　三偷<lb/>
詩有三偷偷語最是鈍賊如傅長虞日月光太清陳主<lb/>
日月光天徳是也偷意事雖可罔情不可原如栁渾太<lb/>
液微波起長楊髙樹秋沈佺期小池殘暑退髙樹早凉<lb/>
歸是也偷勢才巧意精各無朕迹盖詩人偷狐白裘手<lb/>
也如嵇康目送歸鴻手揮五絃王昌齡手擕雙鯉魚目<lb/>
<pb n="KR4i0036_WYG_005-3b"/>
送千里鴈是也<hi>李淑詩苑類格</hi>
　　　　十難<hi>下四條並陳永康吟窓雜録序</hi>
一曰識理難二曰精神難三曰髙古難四曰風流難五<lb/>
曰典麗難六曰質幹難七曰體裁難八曰勁健難九曰<lb/>
耿介難十曰悽切難<lb/>
　　　　十易<lb/>
氣髙而易怒力勁而易露情多而易暗才贍而易踈道<lb/>
情而易僻思深而易澁放逸而易迂飛動而易浮新竒<lb/>
<pb n="KR4i0036_WYG_005-4a"/>
而易怪容易而易弱<lb/>
　　　　十戒<lb/>
一戒乎生硬二戒乎爛熟三戒乎差錯四戒乎直置五<lb/>
戒乎妄誕六戒乎綺靡七戒乎蹈襲八戒乎濁穢九戒<lb/>
乎砌合十戒乎俳諧<lb/>
　　　　十貴<lb/>
一貴乎典重二貴乎抛擲三貴乎出塵四貴乎瀏亮五<lb/>
貴乎縝宻六貴乎雅淵七貴乎温蔚八貴乎宏麗九貴<lb/>
<pb n="KR4i0036_WYG_005-4b"/>
乎純粹十貴乎瑩浄<lb/>
　　　　二十四名<lb/>
詩訖於周離騷訖扵楚是後詩人流為二十四名賦頌<lb/>
銘贊文誄箴詩行詠吟題怨嘆篇章操引謡謳歌曲詞<lb/>
調自操而下八名皆是起於郊祭軍兵吉㓙苦樂由詩<lb/>
而下九名皆屬事而作雖題號不同而悉謂之詩<hi>元稹集</hi>
　　初學蹊徑<lb/>
　　　　初學<lb/>
<pb n="KR4i0036_WYG_005-5a"/>
初學作詩寧失之野不可失之靡麗失之野不害氣質<lb/>
失之靡麗不可復整頓<hi>吕氏童蒙訓</hi>
寧拙無巧寜撲無華寜粗無弱寧僻無俗詩文皆然<hi>后</hi>
<hi>山詩話</hi>
　　　　學古<lb/>
大槩學詩須以三百篇楚辤及漢魏間人詩為主方見<lb/>
古人好處自無齊梁間綺靡氣象也<hi>吕氏童蒙訓</hi>
東坡教人作詩曰熟讀毛詩國風離騷曲折盡在是矣<lb/>
<pb n="KR4i0036_WYG_005-5b"/>
僕嘗以此語太髙後年齒益長乃知東坡之善誘人也<lb/>
<hi>許彦周詩話</hi>
學詩須是熟看古人詩求其用心處盖一語一句不茍<lb/>
作也如此看了須是自家下筆要追及之不問追及與<lb/>
不及但只是當如此學乆之自有箇道理若今人不學<lb/>
不看古人做詩様子便要與古人齊肩恐無此道理陳<lb/>
无已云學詩如學仙時至骨自換此語得之<hi>漫齊語録</hi>
　　　　晦庵誨人學陶栁選詩韋蘇州<lb/>
<pb n="KR4i0036_WYG_005-6a"/>
作詩須從陶栁門庭中来乃佳不如是無以發蕭散冲<lb/>
澹之趣不免於局促塵埃無由到古人佳處也如選詩<lb/>
及韋蘇州詩亦不可不熟讀<lb/>
　　　　晦庵誨人學六朝李杜<lb/>
作詩不學六朝又不學李杜只學那嶢嵠底今便學得<lb/>
十分好後把作甚麽用<lb/>
作詩先用看李杜如士人治本經然本既立次第方可<lb/>
看蘇黄以次諸家詩<lb/>
<pb n="KR4i0036_WYG_005-6b"/>
　　　　陵陽誨人學韋詩<lb/>
公每勸讀韋蘇州詩且云余晩年酷愛此詩後有書見<lb/>
抵猶云多讀杜陵韋栁也<hi>室中語</hi>
　　　　又讀少陵詩學古人詩<lb/>
嘗有一少年請益公諭之令熟讀杜少陵詩後數日復<lb/>
來云少陵詩有不可解者公曰且讀可解者<hi>室中語</hi>
杜少陵作八句近體詩卒章有時而對然語意皆卒章<lb/>
之辭今人效之臨了却作一景聮一篇之意無所歸大<lb/>
<pb n="KR4i0036_WYG_005-7a"/>
可笑也<hi>室中語</hi>
一日有客擕所業謁公客退公觀之竟語僕曰此人多<lb/>
讀東坡詩大率作文須學古人學古人尚恐不至古人<lb/>
况學今人哉其不至古人也必矣<hi>室中語</hi>
　　　　吕居仁誨人<lb/>
楚詞杜黄固法度所在然不若徧考精取悉為吾用則<lb/>
姿態横出不窘一律矣如東坡太白詩雖規模廣大學<lb/>
者難依然讀之使人敢道澡雪滯思無窮苦艱難之狀<lb/>
<pb n="KR4i0036_WYG_005-7b"/>
亦一助也<lb/>
　　　　向背<lb/>
學老杜詩所謂刻鶻不成尚類騖也學晩唐諸人詩所<lb/>
謂作法於凉其弊猶貪作法於貪弊將若何<hi>黄魯直與</hi>
<hi>趙伯充書</hi>
學詩當以子美為師有規矩故可學退之於詩本無解<lb/>
處以才髙而好耳淵眀不為詩寫其胸中之妙耳學杜<lb/>
無成不失為功無韓之才與陶之妙而學其詩終樂天<lb/>
<pb n="KR4i0036_WYG_005-8a"/>
耳<hi>后山</hi>
近時學詩者率宗江西然殊不知江西本亦學少陵者<lb/>
也故陳旡已曰豫章之學慱矣而得法於少陵故其詩<lb/>
近之今少陵之詩後生少年不復過目抑亦失江西之<lb/>
意乎江西平日語學者為詩㫖趣亦獨宗少陵一人而<lb/>
已余為是說盖欲學詩者師少陵而友江西則兩得之<lb/>
矣<hi>漁隠</hi>
　　　　悟入<lb/>
<pb n="KR4i0036_WYG_005-8b"/>
作文必要悟入處悟入必自工夫中来非僥倖可得也<lb/>
如老蘇之於文魯直之於詩盖盡此理矣<hi>吕氏童蒙訓</hi>
須令有所悟入則自然度越諸子悟入之理正在工夫<lb/>
勤惰間耳如張長史見公孫大娘舞劒頓悟筆法如張<lb/>
者專意此事未嘗少忘胸中故能遇事有得遂造神妙<lb/>
使他人觀舞劒有何干渉非獨作文學書而然也<hi>吕居仁</hi>
　　　　去陋<lb/>
作詩淺易鄙陋之氣不除大可惡客問何從去之僕曰<lb/>
<pb n="KR4i0036_WYG_005-9a"/>
熟讀唐李義山與本朝黄魯直詩而深思之則去也<hi>許</hi>
<hi>彦周</hi>
　　　　忌俗<lb/>
陳叅政<hi>去非</hi>少學詩於崔<hi>鷗</hi>徳符嘗問作詩之要崔曰<lb/>
凡作詩工拙所未論大要忌俗而已<lb/>
　　　　忌隨人後<lb/>
文章必自名一家然後可以傳不朽若體規畫圓凖方<lb/>
作矩終為人之臣僕古人譏屋下架屋信然陸機曰謝<lb/>
<pb n="KR4i0036_WYG_005-9b"/>
朝花於已披啟夕秀於未振韓愈曰惟陳言之務去此<lb/>
乃為文之要苕溪漁隠曰學詩亦然若循習陳言規摹<lb/>
舊作不能變化自出新意亦何以名家魯直詩云隨人<lb/>
作計終後人又云文章最忌隨人後誠至論也<hi>宋子京筆記</hi>
　　　　勤讀多為<lb/>
頃嵗孫莘老識文忠公乗間以文字問之云無他術唯<lb/>
勤讀書而多為之自工世人患作文字少又懶讀書每<lb/>
一篇出即求過人如此少有至者疵病不必待人指摘<lb/>
<pb n="KR4i0036_WYG_005-10a"/>
多作自能見之此公以其嘗試者告人故尤有味苕溪<lb/>
漁隠曰舊說梅聖俞日課一詩寒暑未嘗易也聖俞詩<lb/>
名滿世盖身試此說之效耳<hi>東坡</hi>
　　　　陵陽謂詩本於讀書<lb/>
公一日見謂曰余老矣固願與後生東說西話但近年<lb/>
人家子弟往往恃其小有才更不肯讀書但要作詩到<lb/>
古人地位殊不知古人未有不讀書者大可憫嘆耳<lb/>
　　　　陵陽論詩本於學<lb/>
<pb n="KR4i0036_WYG_005-10b"/>
范季隨嘗請益曰今人有少時文名大著久而不振者<lb/>
其咎安在公曰無他止學耳初無悟解無益也如人操<lb/>
舟入蜀窮極艱阻則曰吾至矣於中流棄去篙榜不施<lb/>
維䌫不特其退甚速則將傾覆矣如人之詩止學也<lb/>
　　　　藝熟必精<lb/>
昔梅聖俞日課一詩余為方孚若作行狀其家似陸放<lb/>
翁手録詩藁一巻為潤筆題其前云七月十一日至九<lb/>
月二十九日計七十八日得詩一百首陸之日課尤勤<lb/>
<pb n="KR4i0036_WYG_005-11a"/>
於梅二公豈貪多哉藝之熟者必精理勢然也<hi>劉後村文</hi>
　　　　不可彊作<lb/>
或勵精潛思不便下筆或遇事因感時時舉揚工夫一<lb/>
也古之作者正如是耳惟不可鑿定彊作出於牽彊如<lb/>
小兒就學俯就課程耳<hi>吕居仁</hi>
詩文不可鑿空彊作待境而生便自工耳每作一篇先<lb/>
立大意長篇須曲折三致意乃可成章<hi>山谷</hi>
　　　　不可泛泛<lb/>
<pb n="KR4i0036_WYG_005-11b"/>
文章貴衆中傑出如同賦一事工拙尤易見余行蜀道<lb/>
過籌筆驛如石曼卿詩云意中流水逺愁外舊山青膾<lb/>
炙天下久矣然有山水處皆可用不必籌筆驛也<hi>詩興</hi>
　　　　不可費力<lb/>
黄魯直與郭公甫曰公做詩費許多氣力做甚此語切<lb/>
當有益於學詩者<hi>許彦周</hi>
　　　　不可作意<lb/>
朝來庭樹有鳴禽紅緑扶春上逺林忽有好詩生眼底<lb/>
<pb n="KR4i0036_WYG_005-12a"/>
安排句法已難尋此簡齋之詩也觀末後兩句則詩之<lb/>
為詩豈可以作意為之耶<hi>小園解后録</hi>
　　　　不露斧鑿<lb/>
有意中無斧鑿痕有句中無斧鑿痕有字中無斧鑿痕<lb/>
須要體認得<hi>漫齋語録</hi>
　　　　不可露斧鑿粘皮骨<lb/>
作詩貴雕琢又畏有斧鑿痕貴破的又畏粘皮骨此所<lb/>
以為難李商隠栁詩云動春何限葉撼曉幾多枝其有<lb/>
<pb n="KR4i0036_WYG_005-12b"/>
斧鑿痕也石曼卿梅詩云認桃無綠葉辨杏有青枝恨<lb/>
其粘皮骨也能脫此二病始可以言詩矣<lb/>
　　　　不可粘皮着骨<lb/>
亭亭思婦石下閱幾人代蕩子長不歸山椒久相待微<lb/>
雲䕃髮彩初月輝蛾黛秋雨疊苔衣春風舞蘿帶宛然<lb/>
姑射子矯首塵冥外陳迹遂亡窮佳期從莫再脫如魯<lb/>
秋氏妄結桑下愛玉質委泥沙悠悠復安在此賀方回<lb/>
作望夫石詩也交游間無不愛者余謂田承君云此詩<lb/>
<pb n="KR4i0036_WYG_005-13a"/>
可以見方回得失其所得者琢磨之功所失者太粘着<lb/>
皮骨耳承君以為然<hi>王直方詩話</hi>
　　　　言其意不言其名<lb/>
東坡曰善畫者畫意不畫形善詩者道意不道名東坡<lb/>
詩曰論畫以形似見與兒童隣作詩必此詩定知非詩<lb/>
人<hi>禁臠</hi>
　　　　不可太着題<lb/>
世有青衿集一編以授學徒可以諭蒙若天詩云戴盆<lb/>
<pb n="KR4i0036_WYG_005-13b"/>
徒仰止測管詎知之席詩云孔堂曽子避漢殿戴馮重<lb/>
可謂着題乃東坡所謂賦詩必此詩也<hi>漫叟詩話</hi>
　　　　得其短處<lb/>
學古人文字須得其短處如杜子美詩頗有近質野處<lb/>
如封主簿親事不合詩之類是也東坡詩有汗漫處魯<lb/>
直詩有太尖新太巧處皆不可不知<hi>吕氏童蒙訓</hi>
　　　　詩意貴開闢<lb/>
凡作詩使人讀第一句知有第二句讀第二句知有第<lb/>
<pb n="KR4i0036_WYG_005-14a"/>
三句次第終篇方為至妙如老杜莽莽天涯雨江村獨<lb/>
立時不愁巴道路恐濕漢旌旗是也<hi>室中語</hi>
　　　　詩要聮屬<lb/>
大槩作詩要從首至尾語脉聮屬如有理詞狀古詩云<lb/>
喚婢打鵶兒莫教枝上啼啼時驚妾夢不得到遼西可<lb/>
為標凖<hi>室中語</hi>
　　　　次韻<lb/>
公平日雖有次韻詩然性不喜為嘗云古人不和况次<lb/>
<pb n="KR4i0036_WYG_005-14b"/>
韻乎<hi>室中語</hi>
　　　　詩貴傳逺<lb/>
又云人生作詩不必多只要傳逺如栁子厚能幾首詩<lb/>
萬世不能磨㓕僕曰老杜遣興詩謂孟浩然云賦詩不<lb/>
必多往往凌鮑謝正謂此也<hi>室中語</hi>
又云詩雖細事然古人出語必期於傳故少陵有老去<lb/>
新詩誰與傳清新句句自堪傳將詩不必萬人傳之句<lb/>
　　　　詩有正邪<lb/>
<pb n="KR4i0036_WYG_005-15a"/>
公云詩道如佛法當分大乗小乗邪魔外道惟知者可<lb/>
以語此<hi>室中語</hi>
　　　　得人印可<lb/>
韓子蒼云作詩文當得文人印可乃自不疑所以前輩<lb/>
汲汲於求知也<hi>遺珠</hi>
　　　　自成一家<lb/>
學詩須是有始有卒自能名家方不枉下工夫如羅隠<lb/>
杜荀鶴輩至卑弱至今不能冺㓕者以其自成一家耳<lb/>
<pb n="KR4i0036_WYG_005-15b"/>
<hi>室中語</hi>
　　　　詩不可言什<lb/>
詩二雅及頌前二巻題曰某詩之什陸徳眀釋云歌詩<lb/>
之作非止一人篇數既多故以十篇編為一巻名之為<lb/>
什今人以詩為篇什或稱譽他人所作為佳什非也<lb/>
　　　　詩有力量<lb/>
詩有力量猶如弓之斗力其未挽時不知其難也及其<lb/>
挽之力不及處分寸不可强若出塞曲落日照大旗馬<lb/>
<pb n="KR4i0036_WYG_005-16a"/>
鳴風蕭蕭悲笳數聲動壯士惨不驕又八哀詩汝陽譲<lb/>
帝子眉宇真天人虬鬚似太宗色映塞外春此等力量<lb/>
不容他人到<hi>許彦周詩話</hi>
　　　　焚詩<lb/>
余每見舊所作文章憎之必欲燒棄梅堯臣喜云公之<lb/>
文進矣僕之詩亦然<hi>宋子京筆記</hi>
　<lb/>
　<lb/>
<pb n="KR4i0036_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻五<lb/>
</p>
<p>
</p>
  </div>
<div>
                <head>詩人玉屑巻六</head>
    <p>
<pb n="KR4i0036_WYG_006-1a"/>
欽定四庫全書<lb/>
　詩人玉屑巻六　　　　　宋　魏慶之　撰<lb/>
　　命意<lb/>
　　　摠説<lb/>
凡為詩當使挹之而源不窮咀之而味愈長<hi>隠居詩</hi>
詩當使一覽無遺語盡而意不窮<hi>曽子固</hi>
　　　以意為主<lb/>
魏文帝曰文以意為主以氣為輔以詞為衛<lb/>
<pb n="KR4i0036_WYG_006-1b"/>
　　　先意義後文詞<lb/>
詩以意義為主文詞次之意深義髙雖文詞平易自是<lb/>
竒作世人見古人語句平易倣傚之而不得其意義便<lb/>
入鄙野可笑<hi>劉貢甫詩話</hi>
老杜劔閣詩云吾將罪真宰意欲剗疊嶂與太白搥碎<lb/>
黄鶴樓剗却君山好語亦何異然劔閣詩意在削平僣<lb/>
竊尊崇王室凛凛有義氣搥碎剗却之語但一味豪放<lb/>
了故昔人論文字以意為主<hi>䂬溪詩話</hi>
<pb n="KR4i0036_WYG_006-2a"/>
　　　古詩之意<lb/>
詩者不可言語求而得必將觀其意焉故其譏刺是人<lb/>
也不言其所為之惡而言其爵位之尊車服之美而民<lb/>
疾之以見其不堪也君子偕老副笄六珈赫赫師尹民<lb/>
具爾瞻是也其頌美是人也不言其所為之善而言其<lb/>
容貌之盛冠佩之華而民安之以見其無愧也緇衣之<lb/>
宜兮敝予又改為兮服其命服朱芾斯皇是也<hi>東坡</hi>
詩之為言率皆樂而不滛憂而不困怨而不怒哀而不<lb/>
<pb n="KR4i0036_WYG_006-2b"/>
愁如綠衣傷巳之詩也其言不過曰我思古人俾無訧<lb/>
兮擊鼓怨上之詩也其言不過曰土國城漕我獨南行<lb/>
至軍旅數起大夫久役止曰自詒伊阻行役無期度思<lb/>
其危難以風焉不過曰茍無飢渇而巳至於言天下之<lb/>
事羙盛徳之形容固不言而可知其與憂愁思慮之作<lb/>
孰能優游不廹也孔子所以有取焉<hi>謝顯道説</hi>
　　　晦庵論詩有兩重<lb/>
陳文蔚説詩先生曰謂公不曉文義則不得只是不見<lb/>
<pb n="KR4i0036_WYG_006-3a"/>
那好處如昔人賦梅云踈影横斜水清淺暗香浮動月<lb/>
黄昏這十四字誰人不曉得然而前輩直恁地稱嘆説<lb/>
他形容得好是如何這箇便是難説湏要自得他言外<lb/>
之意湏是看得他物事有精神方好若看得有精神自<lb/>
是活動有意思跳擲呌喚自然不知手之舞之足之蹈<lb/>
之這个有兩重曉得文義是一重識得意思好處是一<lb/>
重<lb/>
　　　有渾然意思<lb/>
<pb n="KR4i0036_WYG_006-3b"/>
江西之詩自山谷一變至楊廷秀又再變遂至今日越<lb/>
要巧越醜差楊大年輩文字雖要巧然巧中自有渾然<lb/>
意思便巧也使得不覺歐公早漸漸要説出然歐公詩<lb/>
自好所以喜梅聖俞詩盖枯淡之中自有意思歐公最<lb/>
喜朝士送行兩句云曉日都門道㣲凉苑樹秋又深喜<lb/>
常建兩句云曲徑通幽處禪房花木深自言平生要學<lb/>
不得今人都不識此意只是要鬬事使難字便謂之好<lb/>
文字<hi>晦庵</hi>
<pb n="KR4i0036_WYG_006-4a"/>
　　　誠齋論句外之意<lb/>
詩有句中無其辭而句外有其意者巷伯之詩蘇公刺<lb/>
暴公之譛巳而曰二人同行誰為此禍杜云遣人向市<lb/>
賖香杭喚婦出房親自饌上言其力貧故曰賖下言其<lb/>
無使令故曰親又東歸貧路自覺難欲别上馬身無力<lb/>
上有相干之意而不言下有戀别之意而不忍又朋酒<lb/>
日歡㑹老夫今始知嘲其獨遺巳而不招也又夏日不<lb/>
赴而云野雪興難乘此不言熱而反言之也唐人云葛<lb/>
<pb n="KR4i0036_WYG_006-4b"/>
溪漫淬干將劔却是猿聲斷客膓又釣臺如今亦有垂<lb/>
綸者自是江魚賣得錢唐人長門怨錯把黄金買詞賦<lb/>
相如自是薄情人崔道融云如今却羨相如富獨有人<lb/>
間四壁居<lb/>
　　　陵陽謂湏先命意<lb/>
凡作詩湏命終篇之意切勿以先得一句一聮因而成<lb/>
章如此則意不多屬然古人亦不免如此如述懐即事<lb/>
之類皆先成詩而後命題者也<hi>室中語</hi>
<pb n="KR4i0036_WYG_006-5a"/>
　　　思而得之<lb/>
古人為詩貴於意在言外使人思而得之故言之者無罪<lb/>
聞之者足以戒也近世詩人惟杜子美最得詩人之體如<lb/>
國破山河在城春草木深感時花濺淚恨别鳥驚心山河<lb/>
在明無餘物矣草木深明無人矣花鳥平時可娯之物見<lb/>
之而泣聞之而恐則時可知矣他皆類此不可徧舉<hi>迂叟</hi>
　　　不帶聲色<lb/>
王維書事云輕隂閣小雨深院晝慵開坐㸔蒼苔色欲<lb/>
<pb n="KR4i0036_WYG_006-5b"/>
上人衣來舒王云若耶溪上踏莓苔興盡張帆載酒廻<lb/>
汀草岸花渾不見青山無數逐人來兩詩皆含不盡之<lb/>
意子由謂之不帶聲色<lb/>
　　　意在言外<lb/>
聖俞嘗語余曰詩家雖率意造語亦難若意新語工得<lb/>
前人所未道者斯為善也必能状難寫之景如在目前<lb/>
含不盡之意見於言外然後為至賈島云竹籠拾山果<lb/>
瓦瓶擔石泉姚合云馬隨山鹿放人逐野禽棲等是山<lb/>
<pb n="KR4i0036_WYG_006-6a"/>
邑荒僻官况蕭條不如縣古槐根出官清馬骨髙為工<lb/>
余曰工者如是狀難寫之景含不盡之意何詩為然聖<lb/>
俞曰作者得於心覽者㑹以意若嚴維栁塘春水漫花<lb/>
塢夕陽遲則天容時態融和駘蕩豈不在目前乎又如<lb/>
温庭筠鷄聲茅店月人迹板橋霜賈島怪禽啼曠野落<lb/>
日恐行人則道路辛苦羈旅愁思豈不見於言外乎<hi>金</hi>
<hi>陵語錄</hi>
冷於陂水淡於秋逺陌初窮到渡頭頼是丹青不能畫<lb/>
<pb n="KR4i0036_WYG_006-6b"/>
畫成應遣一生愁右行色詩故待制司馬公所作也公<lb/>
諱池是生丞相温公梅聖俞嘗言詩之工者寫難狀之<lb/>
景如在目前含不盡之意見於言外此詩有焉<lb/>
　　　有不盡之意<lb/>
鮑當孤鴈云更無聲接續空有影相隨孤則孤矣豈若<lb/>
子美孤鴈不飲啄飛鳴猶念羣誰憐一片影相失萬里<lb/>
雲含不盡之意乎<hi>老杜補遺</hi>
宫詞云監宫引出暫開門隨例雖朝不是恩銀鑰却收<lb/>
<pb n="KR4i0036_WYG_006-7a"/>
金鎻合月明花落又黄昏斷句極佳意在言外而幽怨<lb/>
之情自見不待明言之也詩貴乎如此若使一覽而意<lb/>
盡亦何足道哉<hi>漁隠</hi>
　　　詩要有野意<lb/>
人之為詩要有野意盖詩非文不腴非質不枯能始腴<lb/>
而終枯無中邉之殊意味自長風人以來得野意者惟<lb/>
淵明耳如太白之豪放樂天之淺陋至於郊寒島痩去<lb/>
之益逺予嘗欲作野意亭以居一日題山石云山花有<lb/>
<pb n="KR4i0036_WYG_006-7b"/>
空相江月多清暉野意寫不盡㣲吟浩忘歸人多與之<lb/>
吾終恐其不似也<hi>休齋詩話</hi>
　　　狀索寞之意<lb/>
淇川人楊萬畢字通一梧桐夜雨詩云千里暮雲山巳<lb/>
黒一燈孤館酒初醒索寞之意盡於此<hi>詩史</hi>
　　　立意深逺<lb/>
李義山錦瑟詩云錦瑟無端五十絃一絃一柱思華年<lb/>
莊生曉夢迷蝴蝶望帝春心託杜鵑滄海月明珠有淚<lb/>
<pb n="KR4i0036_WYG_006-8a"/>
藍田日暖玉生煙此情可待成追憶只是當時巳惘然<lb/>
山谷道人讀此詩殊不曉其意後以問東坡東坡云此<lb/>
出古今樂志云錦瑟之為器也其絃五十其柱如之其<lb/>
聲也適怨清和案李詩莊生曉夢迷蝴蝶適也望帝春<lb/>
心託杜鵑怨也滄海月明珠有淚清也藍田日暖玉生<lb/>
煙和也一篇之中曲盡其意史稱其瑰邁竒古信然<hi>細</hi>
<hi>素雜記</hi>
　　　用意精深<lb/>
<pb n="KR4i0036_WYG_006-8b"/>
贈同遊詩喚起忩全曙催歸日未西無心花裏鳥更與<lb/>
盡情啼山谷曰吾兒時每哦此詩而了不解其意自謫<lb/>
峽川吾年五十八矣時春晚憶此詩方悟之喚起催歸<lb/>
二鳥名若虛設故人不覺耳古人於小詩用意精深如<lb/>
此况其大者乎催歸子規鳥也喚起聲如絡緯圓轉清<lb/>
亮偏於春曉鳴亦謂之春喚<hi>冷齋</hi>昇按此詩喚起催歸<lb/>
固是二鳥名然題曰贈同遊者實有㣲意盖忩巳全曙<lb/>
鳥方喚起何其遲也日猶未西鳥巳催歸何其蚤也豈<lb/>
<pb n="KR4i0036_WYG_006-9a"/>
二鳥無心不知同遊者之意乎更與我盡情而啼早喚<lb/>
起而遲催歸也<lb/>
　　　句中命意<lb/>
詩有一篇命意有句中命意如老杜上韋見素詩布置<lb/>
如此是一篇命意也至其道遲遲不忍去之意則曰尚<lb/>
憐終南山回首清渭濵其道欲與見素别則曰常擬報<lb/>
一飯况懐辭大臣此句中命意也盖如此然後頓挫髙<lb/>
雅<hi>詩眼</hi>
<pb n="KR4i0036_WYG_006-9b"/>
　　　語新意妙<lb/>
退之征蜀聮句云始去杏飛蜂及歸栁嘶<graphic n="KR1578" url="https://raw.githubusercontent.com/kanripo/KR-Gaiji/master/images/KR1578.png" mimeType="image/png"/>語新意妙<lb/>
詩曰昔我徃矣楊栁依依今我來思雨雪霏霏記時也<lb/>
苕溪漁隠曰山谷亦有去時魚上氷歸來燕哺兒之句<lb/>
<hi>雪浪齋日記</hi>
　　　措意<lb/>
陳克子髙作贈别詩云淚眼生憎好天色離腸偏觸病<lb/>
心情雖韓偓温庭筠未嘗措意至此<hi>許彦周詩話</hi>
<pb n="KR4i0036_WYG_006-10a"/>
　　　含意<lb/>
陳無巳云山谷最愛舒王扶輿度陽熖窈窕一川花謂<lb/>
包含數箇意<hi>王直方詩話</hi>
　　　委曲<lb/>
司空圖唐末竟能全節自守其詩有綠樹連村暗黄花<lb/>
入麥稀誠可貴重又云四座賔朋兵亂後一川風月笛<lb/>
聲中句法雖可及而意甚委曲<hi>許彦周詩話</hi>
　　　説愁意<lb/>
<pb n="KR4i0036_WYG_006-10b"/>
予絶喜李頎詩云逺客坐長夜雨聲孤寺秋請量東海<lb/>
水看取淺深愁盖作客渉逺適當窮秋暮投孤村古寺<lb/>
中夜不能寐起坐悽惻而聞簷外雨聲其為一時襟抱<lb/>
不言可知而此兩句十字中盡其意態海水喻愁非過<lb/>
語也<hi>隨筆</hi>
　　　用意太過<lb/>
東坡跋李端叔詩巻云蹔借好詩消永夜每逢佳處輒<lb/>
叅禪盖端叔詩用意太過叅禪之語所以警之云<lb/>
<pb n="KR4i0036_WYG_006-11a"/>
　　　東坡工於命意<lb/>
東坡和貧士詩云夷齊耻周粟髙歌誦虞軒祿産彼何<lb/>
人能致綺與園古來避世士死灰或餘煙末路益可羞<lb/>
朱墨手自研淵明初亦仕絃歌本誠言不樂乃徑歸視<lb/>
世嗟獨賢此詩言夷齊自信其去雖武王周召不能挽<lb/>
之使留若四皓自信其進雖禄産之聘亦為之出盖古<lb/>
人無心於功名信道而進退舉天下萬世之是非不能<lb/>
回奪伯夷之非武王綺園之從祿産自合為世所笑不<lb/>
<pb n="KR4i0036_WYG_006-11b"/>
當有名偶然聖賢辨論之於後乃信於天下非其始望<lb/>
故其名之傳如死灰之餘煙也後世君子既不能以道<lb/>
進退又不能忘世俗之毁譽多作文以自明其出處如<lb/>
答客難解嘲之類皆是也故曰朱墨手自研韓退之亦<lb/>
云朱丹自磨研若淵明初亦仕絃歌本誠言盖無心於<lb/>
名雖晉末亦仕合於綺園之出其去也亦不待以㣲罪<lb/>
行不樂乃徑歸合於夷齊之去其事雖小其不為功名<lb/>
累其進退盖相似使其易地未必不追蹤二子也東坡<lb/>
<pb n="KR4i0036_WYG_006-12a"/>
作文工於命意必超然獨立於衆人之上非如昔人稱<lb/>
淵明以退為髙耳故又發明如此<hi>詩眼</hi>
　　　意脉貫通<lb/>
打起黄鶯兒莫教枝上啼啼時驚妾夢不得到遼西此<lb/>
唐人詩也人問詩法於韓公子蒼子蒼令叅此詩以為<lb/>
法汴水日馳三百里扁舟東下更開帆旦辭杞國風㣲<lb/>
北夜泊寜陵月正南老樹挾霜鳴窣窣寒花承露落毿<lb/>
毿茫然不悟身何處水色天光共蔚藍此韓子蒼詩也<lb/>
<pb n="KR4i0036_WYG_006-12b"/>
人問詩法於吕公居仁居仁令叅此詩以為法後之學<lb/>
詩者熟讀此二篇思過半矣<hi>小園解后錄</hi>
唐人嘗詠十日菊自縁今日人心别未必秋香一夜衰<lb/>
世以為工盖不隨物而盡如酒盞此時湏在手菊花明<lb/>
日便愁人自覺氣不長東坡亦云休休明日黄花蝶也<lb/>
愁也然雖變其語終有此過豈在謫所遇時感慨不覺<lb/>
發是語乎予寓吳江值重九有鬢縁心事隨時改依舊<lb/>
在天涯多情惟有籬邉黄菊到處能華詩人讀之凄然<lb/>
<pb n="KR4i0036_WYG_006-13a"/>
以為有含憤意<hi>休齋</hi>
　　造語<lb/>
　　　誠齋論造語法<lb/>
初學詩者湏用古人好語或兩字或三字如山谷猩猩<lb/>
毛筆平生幾兩屐身後五車書平生二字出論語身後<lb/>
二字晉張翰云使我有身後名幾兩屐阮孚語五車書<lb/>
莊子言恵施此四句乃四處合來又春風春雨花經眼<lb/>
江北江南水拍天春風春雨江北江南詩家常用杜云<lb/>
<pb n="KR4i0036_WYG_006-13b"/>
且看欲盡花經眼退之云海氣昏昏水拍天此以四字<lb/>
合三字入口便成詩句不至生硬要誦詩之多擇字之<lb/>
精始乎摘用乆而自出肺腑縱横出沒用亦可不用亦<lb/>
可<lb/>
　　　陵陽論荆公造語<lb/>
劉威有詩云遥知楊栁是門處似隔芙蕖無路通意勝<lb/>
而語不勝王介甫用其意而易其語曰漫漫芙蕖難覔<lb/>
路蕭蕭楊栁獨知門<hi>室中語</hi>
<pb n="KR4i0036_WYG_006-14a"/>
　　　陵陽論用禪語<lb/>
古人作詩多用方言今人作詩復用禪語盖是厭塵舊<lb/>
而欲新好也<hi>室中語</hi>
　　　語要警䇿<lb/>
陸士衡文賦云立片言以居要乃一篇之警䇿此要論<lb/>
也文章無警䇿則不足以傳世盖不能竦動世人如老<lb/>
杜及唐人諸詩無不如此但晉宋間人専致力於此故<lb/>
失於綺靡而無髙古氣味老杜詩云語不驚人死不休<lb/>
<pb n="KR4i0036_WYG_006-14b"/>
所謂驚人語即警䇿也<hi>童䝉訓</hi>
　　　忌用工太過<lb/>
詩語大忌用工太過盖鍊句勝則意必不足語工而意<lb/>
不足則格力必弱此自然之理也紅稻啄餘鸚鵡粒碧<lb/>
梧棲老鳯凰枝可謂精切而在其集中本非佳處不若<lb/>
暫止飛烏將數子頻來語燕定新巢為天然自在其用<lb/>
事若宓子彈琴邑宰日終軍棄繻英妙時雖字字皆本<lb/>
出處然比今日朝廷湏汲黯中原將帥憶亷頗雖無出<lb/>
<pb n="KR4i0036_WYG_006-15a"/>
處一字而語意自到故知造語用事雖同出一人之手<lb/>
而優劣自異信乎詩之難也<hi>蔡寛夫詩話</hi>
　　　語不可熟<lb/>
韓子蒼言作詩不可太熟亦湏令生近人論文一味忌<lb/>
語生徃徃不佳東坡作聚逺樓詩本合用青山綠水對<lb/>
野草閒花此二字太熟故易以雲山煙水此深知詩病<lb/>
者予然後知陳旡已所謂寜拙毋巧寜朴旡華寜粗旡<lb/>
弱寜僻旡俗之語為可信<hi>復齋漫錄</hi>
<pb n="KR4i0036_WYG_006-15b"/>
　　　㸃石化金<lb/>
王君玉謂人曰詩家不妨間用俗語尤見工夫雪止未<lb/>
消者俗謂之待伴嘗有雪詩待伴不禁鴛瓦冷羞明常<lb/>
怯玉鈎斜待伴羞明皆俗語而採拾入句了無㾗類此<lb/>
㸃瓦礫為黄金手也余謂非特此為然東坡亦有之避<lb/>
謗詩尋醫畏病酒入務又云風來震澤帆初飽雨入松<lb/>
江水漸肥尋醫入務風飽水肥皆俗語也又南人以飲<lb/>
酒為軟飽北人以晝寢為黒甜故東坡云三盃軟飽後<lb/>
<pb n="KR4i0036_WYG_006-16a"/>
一枕黒甜餘此亦用俗語也<hi>西清詩話</hi>
　　　簡妙<lb/>
唐人有詩云山僧不解數甲子一葉落知天下秋及觀<lb/>
元亮詩云雖無紀歴志四時自成歳便覺唐人費力如<lb/>
桃源記言尚不知有漢無論魏晉可見造語之簡妙盖<lb/>
晉人工造語而元亮其尤也<hi>唐子西語録</hi>
　　　綺靡<lb/>
温庭筠湖隂曲警句云呉波不動楚山碧花壓欄干春<lb/>
<pb n="KR4i0036_WYG_006-16b"/>
晝長庭筠工於造語極為綺靡花間集可見矣更漏子<lb/>
一詞尤佳其詞云玉鑪香紅蠟淚偏照畫堂秋思眉翠<lb/>
薄鬢雲殘夜長衾枕寒梧桐樹三更雨不道離情正苦<lb/>
一葉葉一聲聲空堦滴到明<hi>漁隠</hi>
　　　詠物詩造語<lb/>
詠物詩不待分明説盡只髣髴形容便見妙處如魯直<lb/>
酴醿詩云露濕何郎試湯餅日烘荀令炷爐香義山雨<lb/>
詩云摵摵度𤓰園依依傍水軒此不待説雨自然知是<lb/>
<pb n="KR4i0036_WYG_006-17a"/>
雨也後來陳旡巳諸人多用此體<hi>吕氏童䝉訓</hi>
東坡詩云賦詩必此詩定知非詩人此或一道也魯直<lb/>
作詠物詩曲當其理如猩猩筆詩平生幾兩屐身後五<lb/>
車書其必此詩哉<hi>同上</hi>
　　　作不經人道語<lb/>
盛次仲孔平仲同在館中雪夜論詩平仲曰當作不經<lb/>
人道語曰斜拖闕角龍千丈澹抹牆腰月半稜坐客皆<lb/>
稱竒絶次仲曰此句甚佳惜其未大乃曰看來天地不<lb/>
<pb n="KR4i0036_WYG_006-17b"/>
知夜飛入園林總是春平仲乃服其工<lb/>
　　　句中眼<lb/>
唐詩有曰長因送人處憶得别家時又曰舊國别多日<lb/>
故人無少年而荆公東坡用其意作古今不經人道語<lb/>
荆公詩曰木末北山煙苒苒草根南澗水泠泠繰成白<lb/>
雪桑重綠割盡黄雲稻正青東坡曰春畦雨過羅紈膩<lb/>
夏壠風來餅餌香如華嚴經舉果知因譬如蓮花方其<lb/>
吐花而果具蘂中造語之工至於荆公山谷東坡盡古<lb/>
<pb n="KR4i0036_WYG_006-18a"/>
今之變荆公江月轉空為白晝嶺雲分瞑作黄昏又曰<lb/>
一水護田將綠遶兩山排闥送青來東坡海棠詩曰只<lb/>
恐夜深花睡去髙燒銀燭照紅粧又曰我擕此石歸袖<lb/>
中有東海山谷曰此詩謂之句中眼學者不知此妙韻<lb/>
終不勝<hi>冷齋夜詁</hi>
　　　筆力髙妙<lb/>
沙草則衆人所謂水邉林下之物所與遊處者牛羊鷗<lb/>
鳥耳而荆公造而為語曰眠分黄犢草坐占白鷗沙其<lb/>
<pb n="KR4i0036_WYG_006-18b"/>
筆力髙妙殆若天成凡貧賤則語言不為人所敬信歳<lb/>
寒則無如松竹魯直造而為語曰語言少味無阿堵氷<lb/>
雪相看有此君其語便韻<hi>禁臠</hi>
　　　務去陳言<lb/>
有一士人携詩相示首篇第一句云十月寒者余曰君<lb/>
亦讀老杜詩觀其用月字乎其曰二月巳風濤則記風<lb/>
流之蚤也曰因驚四月雨聲寒五月江深草閣寒盖不<lb/>
當寒五月風寒冷佛骨六月風日冷盖不當冷今朝臘<lb/>
<pb n="KR4i0036_WYG_006-19a"/>
月春意動盖未當有春意雖不盡如此如三月桃花浪<lb/>
八月秋髙風怒濤閏八月初吉十月江平穏之類皆不<lb/>
繫月則不足以實錄一時之事若十月之寒境無所發<lb/>
明又不足記錄退之謂惟陳言之務去者非必塵俗之<lb/>
言止為無益之語耳然吾輩文字如十月寒者多矣方<lb/>
當共以為戒也<hi>詩眼</hi>
　　下字<lb/>
　　　誠齋論用字<lb/>
<pb n="KR4i0036_WYG_006-19b"/>
詩有實字而善用之者以實為虛杜云弟子貧原憲諸<lb/>
生老伏䖍老字盖用趙充國請行上老之<lb/>
有用文語為詩句者尤工杜云侍臣雙宋玉戰䇿兩穰<lb/>
苴盖用如六五帝四三王<lb/>
　　　陵陽論下字之法<lb/>
僕嘗請益曰下字之法當如何公曰正如奕棊三百六<lb/>
十路都有好着顧臨時如何耳僕復請曰有二字同意<lb/>
而用此字則穏用彼字則不穏豈率於平仄聲律乎公<lb/>
<pb n="KR4i0036_WYG_006-20a"/>
曰固有二字一意而聲且同可用此而不可用彼者選<lb/>
詩云庭臯木葉下雲中辨烟樹還可作庭臯樹葉下雲<lb/>
中辨烟木至此唯可黙曉未易言傳耳<hi>室中語</hi>
　　　陵陽論下字<lb/>
因謁公公云巳同路公弼作詩送令伯叔器<hi>名垍</hi>於案<lb/>
間取以相示曰雒邑風流餘此老故家文獻有諸孫可<lb/>
為紀實内有句云船擁清溪尚一樽僕曰船擁清溪擁<lb/>
字有所自不公曰何故獨問擁字僕曰盖不曽見人用<lb/>
<pb n="KR4i0036_WYG_006-20b"/>
耳公曰李白送陶將軍詩將軍出使擁樓船非一船也<lb/>
　　　響字<lb/>
潘邠老云七言詩第五字要響如返照入江翻后壁歸<lb/>
雲擁樹失山村翻字失字是響字也五言詩第三字要<lb/>
響如圓荷浮小葉細麥落輕花浮字落字是響字也所<lb/>
謂響者致力處也予竊以為字字當活活則字字自響<lb/>
<hi>吕氏童䝉訓</hi>
　　　一字師<lb/>
<pb n="KR4i0036_WYG_006-21a"/>
蕭楚才知漂陽縣張乖崖作牧一日召食見公几案有<lb/>
一絶云獨恨太平無一事江南閒殺老尚書蕭改恨作<lb/>
幸字公出視藁曰誰改吾詩左右以實對蕭曰與公全<lb/>
身公功髙位重姦人側目之秋且天下一統公獨恨太<lb/>
平何也公曰蕭弟一字之師也<lb/>
　　　又<lb/>
鄭谷在袁州齊巳携詩詣之有早梅詩云前村深雪裏<lb/>
昨夜數枝開谷曰數枝非早也未若一枝齊巳不覺下<lb/>
<pb n="KR4i0036_WYG_006-21b"/>
拜自是士林以谷為一字師<hi>陶岳五代補</hi>
　　　改一字<lb/>
璧門金闕倚天開五見宫花落古槐明日扁舟滄海去<lb/>
却將雲氣望蓬萊此劉貢甫詩也自館中出知曹州時<lb/>
作舊云雲裏荆公改作雲氣<hi>王直方詩話</hi>
　　　一字用意<lb/>
錢内翰希白晝景詩云䨇蜂上簾額獨鵲裊庭柯裊一<lb/>
字最其所用意處然韋蘓州聽鶯曲有時斷續聽不了<lb/>
<pb n="KR4i0036_WYG_006-22a"/>
飛去花枝猶裊裊巳落第二矣<hi>復齋漫錄</hi>
　　　一字之工<lb/>
詩句以一字為工自然頴異不凡如靈丹一粒㸃鐵成<lb/>
金也浩然云㣲雲淡河漢踈雨滴梧桐上句之工在一<lb/>
淡字下句之工在一滴字若非此兩字亦烏得為佳句<lb/>
也哉如陳舎人從易偶得杜集舊本文多脱誤至送蔡<lb/>
都尉云身輕一鳥其下脱一字陳公因與數客各用一<lb/>
字補之或云疾或云落或云起或云下莫能定其後得<lb/>
<pb n="KR4i0036_WYG_006-22b"/>
一善本乃是身輕一鳥過陳公歎服余謂陳公所補四<lb/>
字不工而老杜一過字為工也如鍾山語錄云瞑色赴<lb/>
春愁下得赴字最好若下起字便是小兒語也無人覺<lb/>
來徃下得覺字大好足見吟詩要一兩字功夫觀此則<lb/>
知余之所論非鑿空而言也<hi>漁隠</hi>
　　　妙在一字<lb/>
李太白詩吳姬壓酒喚客嘗見新酒初熟江南風物之<lb/>
美工在壓字老杜畫馬詩戯拈秃筆掃驊騮初無意於<lb/>
<pb n="KR4i0036_WYG_006-23a"/>
畫偶然天成工在拈字栁詩汲井漱寒齒工在汲字工<lb/>
部又有所喜用字如修竹不受暑野航恰受兩三人吹<lb/>
靣受和風輕燕受風斜受字皆入妙老坡尤愛輕燕受<lb/>
風斜以謂燕迎風低飛乍前乍却非受字不能形容也<lb/>
至於能事不受相促廹莫受二毛侵雖不及前句警䇿<lb/>
要自穏偃爾<hi>詩眼</hi>
　　　歐陽公下字<lb/>
歐陽永叔詞云堤上遊人逐畫船拍堤春水四垂天綠<lb/>
<pb n="KR4i0036_WYG_006-23b"/>
楊樓上出鞦韆此等語皆絶妙只一出字是後人着意<lb/>
道不到處<hi>侯鯖錄</hi>
　　　東坡下字<lb/>
東坡作病鶴詩嘗寫三尺長脛瘦<graphic n="KR2399" url="https://raw.githubusercontent.com/kanripo/KR-Gaiji/master/images/KR2399.png" mimeType="image/png"/>闕其一字使任徳<lb/>
翁輩下之凡數字東坡徐出其藁盖閣字也此字既出<lb/>
儼然如見病鶴矣東坡詩叙事言簡而意盡恵州有潭<lb/>
潭有潛蛟人未之信也虎飲水其上蛟尾而食之俄而<lb/>
浮骨水上人方知之東坡以十字道盡云潛鱗有饑蛟<lb/>
<pb n="KR4i0036_WYG_006-24a"/>
掉尾取渇虎言渇則知虎以飲水而召灾言飢則蛟食<lb/>
其肉矣<hi>唐子西語録</hi>
　　　善用俗字<lb/>
數物以个謂食為喫甚近鄙俗獨杜子美善用之云峽<lb/>
口驚猿聞一个兩个黄鸝鳴翠栁却遶井桐添个个臨<lb/>
岐意頗切對酒不能喫樓頭喫酒樓下卧梅熟許同朱<lb/>
老喫葢篇中大槩竒特可以映帶之也<lb/>
　　　忌重疊字<lb/>
<pb n="KR4i0036_WYG_006-24b"/>
白樂天寄劉夣得詩有嘆蚤白無兒之句劉贈詩曰莫<lb/>
嗟華髪與無兒却是人間久逺期雪裏髙山頭白蚤海<lb/>
中仙菓子生遲于公必有髙門慶謝守何煩曉鏡悲幸<lb/>
免如斯分非淺祝君長詠夣熊詩注云髙山本髙於門<lb/>
使之髙二字意殊古之詩流曉此唐人忌重疊用字者<lb/>
甚多東坡一詩有兩耳字韻亦曰義不同<hi>三山老人語</hi>
　　　倒一字語乃徤<lb/>
王仲至召試館中試罷作一絶題云古木森森白玉堂長<lb/>
<pb n="KR4i0036_WYG_006-25a"/>
年來此試文章日斜奏罷長楊賦閒拂塵埃㸔畫牆荆公<lb/>
見之甚歎愛為改作奏賦長楊罷且云詩家語如此乃健<lb/>
　　　下字人不能到<lb/>
霄漢瞻佳士泥塗任此身只一任字即人不到處自衆<lb/>
人必曰嘆曰愧獨無心任之所謂視如浮雲不易其介<lb/>
者也繼云秋天正揺落回首大江濵大知並觀傲睨天<lb/>
地汪汪萬頃奚足云哉<lb/>
　　　下雙字極難<lb/>
<pb n="KR4i0036_WYG_006-25b"/>
詩下雙字極難須使七言五言之間除去五字三字外<lb/>
精神興致全見於兩言方為工妙唐人記水田飛白鷺<lb/>
夏木囀黄鸝為李嘉祐詩摩詰竊取之非也此兩句好<lb/>
處正在添漠漠隂隂四字此乃摩詰為嘉祐㸃化以自<lb/>
見其妙如李光弼将郭子儀軍一號令之精彩數倍不<lb/>
然嘉祐本句但是詠景耳人皆可到要之當令如老杜<lb/>
無邊落木蕭蕭下不盡長江衮衮來與江天漠漠鳥雙<lb/>
去風雨時時龍一吟等乃為超絶近世王荆公新霜浦<lb/>
<pb n="KR4i0036_WYG_006-26a"/>
溆綿綿白薄晩林巒徃徃青與蘓子瞻浥浥爐香初泛<lb/>
夜離離花影欲揺春此可以追配前作也<hi>石林詩話</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0036_WYG_006-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻六<lb/>
</p>
<p>
</p>
  </div>
<div>
                <head>詩人玉屑巻七</head>
    <p>
<pb n="KR4i0036_WYG_007-1a"/>
欽定四庫全書<lb/>
　詩人玉屑巻七　　　　　宋　魏慶之　撰<lb/>
　　用事<lb/>
　　　三易<lb/>
沈隠侯曰文章當從三易易見事一也易識事二也易<lb/>
讀誦三也邢子才曰沈侯文章用事不使人覺若胷臆<lb/>
語祖孝徴曰沈詩云崖傾䕶石髓此豈用事耶昇按坡<lb/>
詩神山一合五百年風吹石髓堅如鐵乃嵇康王烈事<lb/>
<pb n="KR4i0036_WYG_007-1b"/>
則崖傾石髓非不用事也<lb/>
　　　詩不貴用事<lb/>
夫屬詞比事乃為通談吟詠情性何貴用事思君如流<lb/>
水既是即目髙臺多悲風亦唯所見清晨登隴首尤無<lb/>
故實明月照積雪詎出經史古今勝語多非補假皆由<lb/>
直尋大明泰始中文章殆同書抄邇來作者浸以成俗<lb/>
遂乃句無虛語語無虛字拘攣補衲蠧文巳甚<hi>詩品</hi>
　　　不可有意用事<lb/>
<pb n="KR4i0036_WYG_007-2a"/>
天下書雖不可不讀然謹不可有意於用事<hi>却掃編</hi>
　　　使事不為事使<lb/>
荆公嘗云詩家病使事太多盖皆取其與題合者類之<lb/>
如此乃是編事雖工何益若能自出巳意借事以相發<lb/>
明變態錯出則用事雖多亦何所妨故公詩如董生只<lb/>
被公羊惑豈信捐書一語真桔橰俯仰何妨事抱甕區<lb/>
區著此身之類皆意與本處不類此真所謂使事也<lb/>
安祿山之亂哥舒翰與賊將崔乾祐戰潼闗見黄旗軍<lb/>
<pb n="KR4i0036_WYG_007-2b"/>
數百隊官軍以為賊賊以為官軍相持久之忽不知所<lb/>
在是日昭陵奏陵内前石馬皆汗流子羙詩所謂玉衣<lb/>
晨自舉鐵馬汗常趨盖記此事也李晟平朱泚李義山<lb/>
作詩復引用之云天教李令心如日可待昭陵石馬來<lb/>
此雖一等用事然義山但知推美西平不知於昭陵似<lb/>
不當耳乃知詩家使事難若子羙所謂不為事使者也<lb/>
<hi>蔡寛夫詩話</hi>
　　　反其意而用之<lb/>
<pb n="KR4i0036_WYG_007-3a"/>
文人用故事有直用其事者有反其意而用之者李義<lb/>
山詩可憐半夜虛前席不問蒼生問鬼神雖説賈誼然<lb/>
反其意而用之矣林和靖詩茂陵他日求遺藁猶喜曽<lb/>
無封禪書雖說相如亦反其意而用之矣直用其事人<lb/>
皆能之反其意而用之者非學業髙人超越尋常拘攣<lb/>
之見不規規然蹈襲前人陳迹者何以臻此<hi>藝苑雌黄</hi>
放翁仕於蜀海棠詩最多其間一絶尤精妙云蜀地名<lb/>
花擅古今一枝氣可壓千林譏評更到無香處當恨人<lb/>
<pb n="KR4i0036_WYG_007-3b"/>
言太刻深此前軰所謂翻案法盖反其意而用之也<hi>小</hi>
<hi>園解后錄</hi>昇案黄白石作雪詩云説道羞明却不羞日<lb/>
光玉潔共飛浮天人胷次明如洗肯似人間只暗投盖<lb/>
世謂雪之夜落為羞明此反其語而用之與用海棠無<lb/>
香事如出一律尤覺清新<lb/>
　　　用事要無迹<lb/>
杜少陵云作詩用事要如禪家語水中着鹽飲水乃知<lb/>
鹽味此說詩家秘要藏也如五更皷角聲悲壯三峽星<lb/>
<pb n="KR4i0036_WYG_007-4a"/>
河影動揺人徒見凌轢造化之工不知乃用事也禰衡<lb/>
傳撾漁陽<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>聲悲壯漢武故事星辰動揺東方朔謂民<lb/>
勞之應則善用事者如繫風捕影豈有迹耶<hi>西清詩話</hi>
　　　事如巳出天然渾厚<lb/>
江鄰幾善為詩清淡有古風蘓子美坐進奏院謫官後<lb/>
死吳中江作詩云郡邸獄冤誰與辨臯橋客死世同悲<lb/>
用事甚精嘗有古作云五十踐衰境加我在明年論者<lb/>
謂人莫不用事能令事如巳出天然渾厚乃可言詩<lb/>
<pb n="KR4i0036_WYG_007-4b"/>
　　　用其事而隠其語<lb/>
蕭文奐能書善畫於扇上圖山水咫尺之内便覺萬里<lb/>
為遥老杜戱題山水圖云尤工逺勢古莫比咫尺應湏<lb/>
論萬里乍讀似非用事如男兒既介胄長揖别上官用<lb/>
介胄之士不拜婦人在軍中兵氣恐不揚用軍中豈有<lb/>
女子乎皆用其事而隠其語<lb/>
　　　作詩湏飽其材料<lb/>
李商隠詩好積故實如喜雪詩班扇慵裁素曹衣詎比<lb/>
<pb n="KR4i0036_WYG_007-5a"/>
麻鵝歸逸少宅鶴滿令威家又洛水妃虚妬姑山客謾<lb/>
誇聮辭雖許謝和曲本慙巴一篇中用事者十七八以<lb/>
是知凡作者湏飽材料傳稱任昉用事過多屬辭不得<lb/>
流便余謂昉詩所以不能傾沈約者乃才有限非事多<lb/>
之過坡集有全篇用事者如賀人生子自欝葱佳氣夜<lb/>
充閭喜見徐卿第二雛至我亦從來識英物試教啼看<lb/>
定何如戯張子野買妾自錦里先生自笑狂身長九尺<lb/>
鬢眉蒼至平生謬作安昌客略遣彭宣到後堂句句用<lb/>
<pb n="KR4i0036_WYG_007-5b"/>
事曷嘗不流便哉<lb/>
　　　兩句用一事<lb/>
律詩有一對通用一事者更尋佳樹傳莫忘角弓詩乃<lb/>
左傳韓宣子聘魯嘗賦角弓及譽嘉樹魯人請封植以<lb/>
無忘角弓介甫久諳郭璞言多驗老比顔含意更踈乃<lb/>
景純為顔含筮含曰年在天位在人修巳而天不與命<lb/>
也守道不回性也自有性命無勞蓍龜<hi>䂬溪</hi>
　　　用自巳詩為故事<lb/>
<pb n="KR4i0036_WYG_007-6a"/>
用自巳詩為故事湏作詩多者乃有之太白云滄浪吾<lb/>
有曲相子棹歌聲樂天湏知菊酒登髙㑹從此多無二<lb/>
十場明年云去秋共數登髙㑹又被今年减一場過栗<lb/>
里云昔嘗詠遺風著為十六篇盖居渭上醖熱獨飲曽<lb/>
效淵明體為十六篇又贈㣲之云昔我十年前曽與君<lb/>
相識曽將秋竹竿比君孤且直盖舊詩云有節秋竹竿<lb/>
也坡赴黄州過春風嶺有絶句後詩云去年今日闗山<lb/>
路細雨梅花正斷魂至海外又云春風嶺下淮南村昔<lb/>
<pb n="KR4i0036_WYG_007-6b"/>
年梅花曽斷魂又云柯邱海棠吾有詩獨笑深林誰敢<lb/>
侮又有竹詩云吾詩固云爾可使食無肉<hi>䂬溪</hi>
　　　用其意用其語<lb/>
有意用事有語用事李義山海外徒聞更九州其意則<lb/>
用楊妃在蓬萊山其語則用鄒子云九州之外更有九<lb/>
州如此然後深穏健麗<lb/>
　　　妙於用事<lb/>
元祐中元夕上御樓觀燈有御製詩時王禹玉蔡持正<lb/>
<pb n="KR4i0036_WYG_007-7a"/>
為左右相持正叩禹玉云應制上元詩如何使故事禹<lb/>
玉曰鰲山鳳輦外不可使章子厚笑曰此誰不知後兩<lb/>
日登對上獨賞禹玉詩云妙於使事詩云雪消華月滿<lb/>
僊臺萬燭當樓寳扇開䨇鳳雲中扶輦下六鰲海上駕<lb/>
山來鎬京春酒沾周宴汾水秋風陋漢才一曲昇平人<lb/>
盡樂君王又進紫霞杯是夕以髙麗進樂又添一杯<hi>侯</hi>
<hi>鯖錄</hi>
　　　不拘故常<lb/>
<pb n="KR4i0036_WYG_007-7b"/>
韋應物詩云心同野鶴與塵逺詩似氷壺徹底清又送<lb/>
人詩氷壺見底未為清少年如玉有詩名此可謂用事<lb/>
之法盖不拘故常也<hi>黄常明詩話</hi>
　　　用事天然<lb/>
東坡最善用事既顯而易讀又切當若招持服人遊湖<lb/>
不赴云頗憶呼盧袁彦道難邀罵坐灌將軍栁氏求書<lb/>
答云君家自有元和脚莫厭家雞更問人天然竒特<hi>漫</hi>
<hi>叟詩話</hi>
<pb n="KR4i0036_WYG_007-8a"/>
　　　用事清切<lb/>
東坡和李公擇詩云弊裘羸馬古河濵野闊天低糝玉<lb/>
塵自笑飡氈典屬國來看換酒謫仙人為蘇李也用事<lb/>
親切如此它人不及也<lb/>
　　　用事的當<lb/>
東坡自揚州召還郊禮後有次韻蔣穎叔錢穆甫從駕<lb/>
景靈宫二詩一云歸來病鶴記城闉舊踏松枝雨露新<lb/>
半白不羞垂領雪軟紅猶戀屬車塵雨收九陌豐登後<lb/>
<pb n="KR4i0036_WYG_007-8b"/>
日麗三元下降辰粗識君王為民意不才何以助精禋<lb/>
王仲至和之末云誰知第七車中客天遣歸來助慶禋<lb/>
坡稱歎久之盖漢倪寛川人自揚州太守召來坡亦川<lb/>
人自揚州太守召來漢武帝郊禮回至渭橋上見一婦<lb/>
人洗乳於渭水上帝遣問之婦人曰第七車中客知我<lb/>
也上使使問是倪寛寛奏曰天上長乳星祭祀不潔即<lb/>
見帝𢥠然坡時為尚書亦乘車在駕前<hi>藜藿野人詩話</hi>
　　　用事精確<lb/>
<pb n="KR4i0036_WYG_007-9a"/>
夏文莊守安州莒公兄弟尚在布衣文莊異待之命作<lb/>
落花詩莒公一聮云漢臯佩冷臨江失金谷樓危倒地<lb/>
香子京一聮云將飛更作回風舞巳落猶成半面粧余<lb/>
觀南史宋元帝妃徐氏無容質不見禮以帝眇一目知<lb/>
帝將至必為半面粧以待此半面粧所從出也若回風<lb/>
舞無出處則對偶偏枯不為佳句殊不知乃出李賀詩<lb/>
云花臺欲暮春辭去落花起作回風舞前輩用事必有<lb/>
來處又精確如此誠可為法也<hi>漁隠</hi>
<pb n="KR4i0036_WYG_007-9b"/>
余襄公有落花詩云金谷巳空新歩障馬嵬徒見舊香<lb/>
囊可亞二宋<hi>三山老人語錄</hi>
諺云去家千里勿食蘿摩枸杞山谷嘗賦道院枸杞詩<lb/>
云去家尚勿食出家安用許時同賦者服其用事精確<lb/>
<hi>漫叟詩話</hi>
　　　用事精宻<lb/>
魯直善用事若正爾填塞故實舊謂之㸃鬼簿今謂之<lb/>
牽絆死屍如詠猩猩毛筆詩云平生幾兩屐身後五車<lb/>
<pb n="KR4i0036_WYG_007-10a"/>
書又云管城子無食肉相孔方兄有絶交書精妙穏宻<lb/>
不可加矣當以此語反三隅也<hi>類苑</hi>
荆公送吳仲庶待制守潭詩云自古楚有材醽醁多羙<lb/>
酒不知樽前客更得賈生否賈誼初為吳公召置門下<lb/>
後謫死長沙其用事之精可以為法<hi>王直方詩話</hi>
　　　叙事詳盡<lb/>
熈寜元年有司言日當食四月朔上為撤膳避正殿時<lb/>
方㣲雨明日不見日食百官入賀是日有皇子之慶蔡<lb/>
<pb n="KR4i0036_WYG_007-10b"/>
持正為樞副獻詩前四句曰昨夜薰風入舜韶君王端<lb/>
御正衙朝陽輝已得前星助隂沴潜隨夜雨消其叙四<lb/>
月一日避正殿皇子慶誕雲隂不見日食四句盡之當<lb/>
時旡能過之者<hi>筆錄</hi>
　　　用人名<lb/>
前輩譏作詩多用古人名姓謂之㸃鬼簿其語雖然如<lb/>
此亦在用之如何耳不可執以為定論也如山谷種竹<lb/>
云程嬰杵臼立孤難伯夷叔齊食薇瘦接花云雍也本<lb/>
<pb n="KR4i0036_WYG_007-11a"/>
犁子仲由元鄙人此雖多用善於比喻何害其為好句<lb/>
也<hi>漁隠</hi>
　　　用經史中語<lb/>
大率詩語出入經史自然有力然湏是看多做多使自<lb/>
家機杼風骨先立然後使得經史中全語作一體也如<lb/>
是自出語弱却使經史中全語則頭尾不相勾副如兩<lb/>
村夫<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>一枝畫梁自覺經史中語在人眼中不入看也<lb/>
<hi>漫齋語錄</hi>
<pb n="KR4i0036_WYG_007-11b"/>
　　　皆用古語<lb/>
荆公賦梅花云肌冰綽約如姑射膚雪參差是玉真莊<lb/>
子曰藐姑射之山有神人居焉肌膚若冰雪綽約若處<lb/>
子樂天長恨歌曰中有一人字玉真雪膚花貌參差似<lb/>
兩句皆用古語但易一如字爾<hi>東平雜錄</hi>
　　　一字不茍<lb/>
熈寜初張掞以二府初成作詩賀荆公公和曰功落蕭<lb/>
䂓慙漢第恩從隗始詫燕臺以示陸農師農師曰蕭䂓<lb/>
<pb n="KR4i0036_WYG_007-12a"/>
曹隨髙帝論功蕭何第一皆摭故實而請從隗始初無<lb/>
恩字公笑曰子善問也韓退之闘雞聮句感恩慙隗始<lb/>
若無據豈當對功字也乃知前人以用事一字偏枯為<lb/>
倒置眉目反易巾裳盖謹之如此苕溪漁隠曰荆公春<lb/>
日絶句云春風過栁綠如繰晴日蒸紅出小桃余嘗疑<lb/>
蒸紅必有所據後讀退之桃源圖詩云種桃處處惟開<lb/>
花川原逺近蒸紅霞盖出此也<hi>西清詩話</hi>
　　　不可牽彊<lb/>
<pb n="KR4i0036_WYG_007-12b"/>
詩之用事不可牽彊必至於不得不用而後用之則事<lb/>
辭為一莫見其安排闘湊之迹蘇子瞻嘗作人挽詩云<lb/>
豈意日斜庚子後忽驚歳在巳辰年此乃天生作對不<lb/>
假人力<hi>石林詩話</hi>
　　　不可牽出處<lb/>
蘇子瞻嘗兩用孔稚圭鳴蛙事如水底笙歌蛙兩部山<lb/>
中奴𨽻橘千頭雖以笙歌易皷吹不礙其意同至巳遣<lb/>
亂蛙成兩部更邀明月作三人則成兩部不知謂何物<lb/>
<pb n="KR4i0036_WYG_007-13a"/>
亦是歇後盖用事寜與出處語小異而意同不可盡牽<lb/>
出處語而意不顯也<hi>石林詩話</hi>
　　　晦翁詩<lb/>
先生言阿骨打初破遼國勇鋭無敵及既下遼席巻其<lb/>
子女而北肆意蠱惑行未至其國而死因笑謂趙昌父<lb/>
曰頃年於吕季克處見一畫巻畫主將與燕姬並轡而<lb/>
語季克苦求詩某勉為之賦未兩句云却是燕姬解迎<lb/>
敵不教行到殺胡林正用阿骨打事也<hi>此詩首兩句云傳聞姑覲欲南</hi>
<pb n="KR4i0036_WYG_007-13b"/>
<hi>侵愁殺窮邉猛將心</hi>
　　　誠齋論用經語<lb/>
詩句固難用經語然善用者不勝其韻李師中云夜如<lb/>
何其斗欲落歳云莫矣天無晴又山如仁者靜風似聖<lb/>
之清又詩成白也知無敵花落虞兮可奈何<lb/>
　　　誠齋論用事以俗為雅<lb/>
有用法家吏文語為詩句者所謂以俗為雅坡云避謗<lb/>
詩尋醫畏病酒入務如前巻僧顯萬探支䦨入亦此類<lb/>
<pb n="KR4i0036_WYG_007-14a"/>
也<lb/>
　　　誠齋論使事法<lb/>
詩家借用古人語而不用其意最為妙法如山谷猩猩<lb/>
毛筆是也猩猩喜着屐故用阮孚事其毛作筆用之抄<lb/>
書故用恵施事二事皆借人以詠物初非猩猩毛筆事<lb/>
也左傳云深山大澤實生龍蛇而山谷中秋月詩云寒<lb/>
藤老本被光景深山大澤皆龍蛇周禮考工記車人盖<lb/>
圜以象天軫方以象地而山谷云丈夫要𢎞毅天地為<lb/>
<pb n="KR4i0036_WYG_007-14b"/>
盖軫孟子云武成取二三䇿而山谷稱東坡云平生五<lb/>
車書未吐二三䇿<lb/>
　　　陵陽論用事<lb/>
使事要事自我使不可反為事使僕曰如公太乙圖詩<lb/>
不是峯頭十丈花世間那得蓮如許當如是耶公徐曰<lb/>
事可使即使不湏强使耳<hi>室中語</hi>
　　　誤用事<lb/>
唐人以詩為專門之學雖名世善用故事者或未免少<lb/>
<pb n="KR4i0036_WYG_007-15a"/>
誤如王摩詰詩衛青不敗由天幸李廣無功縁數竒不<lb/>
敗由天幸乃霍去病非衛青也去病傳云其軍嘗先大<lb/>
將軍軍亦有天幸未嘗困絶意有大將軍字誤指去病<lb/>
作衛青耳李太白山隂道士如相訪為寫黄庭換白鵝<lb/>
乃道徳經非黄庭也逸少嘗寫黄庭經與王脩故二事<lb/>
相紊杜牧之尤不勝數前輩每云用事雖了在心目間<lb/>
亦當就時討閲則記牢而不誤端名言也<hi>西清詩話</hi>
古今詩話美方諤上廣守詩鰐去溪潭韓吏部珠還合<lb/>
<pb n="KR4i0036_WYG_007-15b"/>
補孟嘗君不知珠還合浦乃後漢孟嘗不可以孟嘗君<lb/>
遷就也<hi>復齋漫錄</hi>
　　　失事實<lb/>
杜牧華清宫詩云長安回望繡成堆山頂千門次第開<lb/>
一騎紅塵妃子笑無人知道荔支來尤膾炙人口據唐<lb/>
紀明皇以十月幸驪山至春即還宫是未嘗六月在驪<lb/>
山也然荔枝盛暑方熟詞意雖美而失事實<hi>遯齋閒覽</hi>
　　　用事失照管<lb/>
<pb n="KR4i0036_WYG_007-16a"/>
荆公桃源行云望夷宫中鹿為馬秦人半死長城下指<lb/>
鹿為馬乃二世事而長城之役乃始皇也又指鹿事不<lb/>
在望夷宫中荆公此詩追配古人惜乎用事失照管為<lb/>
可恨耳<hi>髙齋詩話</hi>
　　　用事未盡善<lb/>
摩詰山中送别詩云山中相送罷日暮掩柴扉春草年<lb/>
年綠王孫歸不歸盖用楚詞王孫遊兮不歸春草生兮<lb/>
萋萋此善用事也余舊記一小詞不知誰人作云楊栁<lb/>
<pb n="KR4i0036_WYG_007-16b"/>
青青着地垂楊花漫漫攪天飛栁條折盡花吹盡借問<lb/>
行人歸不歸古樂府有折楊栁云曲城攀折處惟言久<lb/>
别離又云攀折思為贈心期别路長又云曲中無别意<lb/>
併是為相思皆言折楊栁以寄相思之意不言其歸則<lb/>
前詩用事為未盡善也<hi>漁隠</hi>
　　　用事重疊<lb/>
韓熈載云風栁揺揺無定枝陽臺雲雨夢中歸他年蓬<lb/>
島音塵絶留取樽前舊舞衣此詩既言陽臺又言蓬島<lb/>
<pb n="KR4i0036_WYG_007-17a"/>
何用事重疊如此詩載小說稱為佳句余謂疵病如此<lb/>
殆非佳句也<lb/>
　　　率爾用事<lb/>
古人作詩引用故實或不原其美惡但以一時中的而<lb/>
巳如李端於郭曖席上賦詩其警句云新開金埒教調<lb/>
馬舊賜銅山許鑄錢乃比鄧通耳既非令人又非美事<lb/>
何足筭哉凡用故事多以事淺語熟更不思䆒率爾用<lb/>
之徃徃有誤<hi>西齋話紀</hi>
<pb n="KR4i0036_WYG_007-17b"/>
　　壓韻<lb/>
　　　工於押韻<lb/>
冦萊公延僧恵崇於池亭分題為詩公採得池上栁青<lb/>
字韻崇探得池鷺明字韻自午至晡崇忽㸃頭曰得之<lb/>
矣此篇功在明字凡五壓不倒公曰試口占曰雨歇方<lb/>
塘溢遲回不復驚暴翎沙日暖引歩島風清照水千尋<lb/>
逈棲煙一㸃明主人池上鳳見爾憶蓬瀛公笑曰吾栁<lb/>
之功在青字而四壓不倒不如且巳<hi>古今詩話</hi>
<pb n="KR4i0036_WYG_007-18a"/>
　　　巧於押韻<lb/>
作詩押韻是一巧中秋夜月詩押尖字數首之後一婦<lb/>
人云蚌胎光透殻犀角暈盈尖<hi>許彦周詩話</hi>
　　　古今詩用韻<lb/>
謂字有通作他聲押韻者泛引詩及文選古詩為證殊<lb/>
不知蔡寛夫詩話嘗云秦漢以前字書未備既多假借<lb/>
而音無反切平側皆通用自齊梁後既拘以四聲又限<lb/>
以音韻故士率以偶儷聲病為工然則字通作他聲押<lb/>
<pb n="KR4i0036_WYG_007-18b"/>
韻於古詩則可若於律詩誠不當如此余謂裴䖍餘之<lb/>
詩落韻又本此耳<hi>學林新編</hi>
　　　落韻<lb/>
裴䖍餘云滿額鵝黄金縷衣翠翹浮動玉釵垂從教水<lb/>
濺羅襦濕疑是巫山行雨歸廣韻集韻韻略垂與歸皆<lb/>
不同韻此詩為落韻矣<hi>漁隠</hi>
　　　不可强押韻<lb/>
前史稱王筠善押强韻固是詩家要處然人貪於捉對<lb/>
<pb n="KR4i0036_WYG_007-19a"/>
用事者徃徃多有趂韻之失退之筆力雄贍務以詞采<lb/>
憑陵一時故間亦不免此患如和席八絳闕銀河曉東<lb/>
風古掖春詩終篇皆叙西垣事然其一聮云傍砌看紅<lb/>
藥廵池詠白蘋事除栁惲外别無出處若是用此則於<lb/>
前後詩意無相干且趂蘋字韻而巳然則人亦有事非<lb/>
當用而罏錘驅駕若出自然者杜子美收東京詩以櫻<lb/>
桃對杖杜薦櫻桃事初若不類及其云賞因歌杕杜歸<lb/>
及薦櫻桃則渾然天成略不見率强之迹如此乃為工<lb/>
<pb n="KR4i0036_WYG_007-19b"/>
耳<hi>蔡寛夫詩話</hi>
　　　古詩不拘韻<lb/>
世俗相傳古詩不必拘於用韻余謂不然如杜少陵早<lb/>
發射洪縣南途中作及字韻詩皆用緝字一韻未嘗用<lb/>
外韻也及觀東坡與陳季常汁字韻一篇詩而用六韻<lb/>
殊與老杜異其他側韻詩多如此以其名重當世無敢<lb/>
訾議至荆公則無是弊矣其得子固書因寄以及字韻<lb/>
詩其一篇中押數韻亦止用緝字一韻他皆類此正與<lb/>
<pb n="KR4i0036_WYG_007-20a"/>
老杜合苕溪漁隠曰黄朝英之言非也老杜側韻詩何<lb/>
嘗不用外韻如戱呈元二十一曹長未字韻一篇詩而<lb/>
用五韻南池谷字韻一篇詩而用四韻客堂蜀字韻一<lb/>
篇詩而用三韻此特舉其二三耳其他如此者甚衆今<lb/>
若以一篇詩偶不用外韻遂為定格則老杜何以謂之<lb/>
能兼衆體也黄既不細考老杜諸詩又且輕議東坡尤<lb/>
為可笑六一居士云韓退之工於用韻其得韻寛則波<lb/>
瀾横溢泛入傍韻乍還乍離出入回合殆不可拘以常<lb/>
<pb n="KR4i0036_WYG_007-20b"/>
格如此日足可惜之類是也得韻窄則不復傍出而因<lb/>
難以見巧愈險愈竒如病中贈張十八之類是也譬夫<lb/>
善馭良馬者通衢廣陌縱横馳逐惟意所之至於水曲<lb/>
蟻封疾徐中節而不蹉跌乃天下之至工也且退之於<lb/>
用韻猶能如此孰謂老杜反不能之是又非黄所能知<lb/>
也<hi>細素雜記</hi>
　　　重押韻<lb/>
退之詩好押狹韻累句以示工而不知重疊用韻之為<lb/>
<pb n="KR4i0036_WYG_007-21a"/>
病也䨇鳥詩押兩頭字杏花詩押兩花字苕溪漁隠曰<lb/>
讀皇甫湜公安園池詩亦押兩閑字日夜不得閑君子<lb/>
不可閑盖退之好重疊用韻以盡巳之詩意不恤其為<lb/>
病也<hi>孔毅夫雜記</hi>
杜子美飲中八仙歌曰知章騎馬似乘船又天子呼來<lb/>
不上船一曰眼花落井水底眠又長安市上酒家眠一<lb/>
曰汝陽三斗始朝天又舉觴白眼望青天一曰皎如玉<lb/>
樹臨風前又曰蘇晉長齋繡佛前又曰脱㡌露頂王公<lb/>
<pb n="KR4i0036_WYG_007-21b"/>
前此歌三十二句而押二船字二眠字二天字三前字<lb/>
近時論詩者曰此歌一首是八段不嫌於重用韻也某<lb/>
按子美此歌以飲中八仙歌五字為題則是一歌也此<lb/>
歌首尾於船字韻中押未嘗移别韻則非分為八段盖<lb/>
子美古律詩重用韻者亦多况於歌乎如園人送𤓰詩<lb/>
曰沈浮亂氷玉愛惜如芝草又曰園人非故侯種此何<lb/>
草草一篇押二草字也上後園山脚詩曰蓐收困用事<lb/>
元㝠蔚彊梁又曰登髙欲有徃蕩析川無梁一篇押二<lb/>
<pb n="KR4i0036_WYG_007-22a"/>
梁字也北征詩曰維時遇艱虞朝野少暇日又曰老夫<lb/>
情懐惡嘔泄卧數日一篇押二日字也䕫府詠懐詩曰<lb/>
雖云隔禮數不敢墜周旋又曰淡交隨聚散澤國遶回<lb/>
旋一篇押二旋字也贈李八秘書詩曰事殊迎代邸喜<lb/>
異賞朱虛又曰風煙巫峽逺臺榭楚宫虛一篇押二虛<lb/>
字也贈李邕詩曰放逐早聮翩低垂困炎厲又曰哀贈<lb/>
竟蕭條恩波延掲厲一篇押二厲字也贈汝陽王詩曰<lb/>
自多親棣蕚誰敢問山陵又曰鴻寳全寜秘丹梯庶可<lb/>
<pb n="KR4i0036_WYG_007-22b"/>
陵一篇押二陵字也喜薛璩岑參遷官詩曰栖遲分半<lb/>
菽浩蕩逐浮萍又曰仰思調玉燭誰定握青萍一篇押<lb/>
二萍字也寄賈岳州嚴巴州兩閣老詩曰討胡愁李廣<lb/>
奉使待張騫又曰如公盡雄雋志必在騰騫一篇押二<lb/>
騫字也子美詩如此類甚多雖然子美非剏意為此者<lb/>
盖有所本也按文選載古詩曰晨風懐苦心蟋蟀傷局<lb/>
促又曰音響一何悲絃急知柱促一篇押二促字也曹<lb/>
子建美女篇曰明珠交玉體珊瑚間木難又曰佳人慕<lb/>
<pb n="KR4i0036_WYG_007-23a"/>
髙義求賢良獨難一篇押二難字也謝靈運述祖徳詩<lb/>
曰段生蕃魏國展季救魯人又曰外物辭所賞勵志故<lb/>
絶人一篇押二人字也又南圃詩曰樵隠俱在山由來<lb/>
事不同又曰賞心不可忘妙善冀皆同一篇押二同字<lb/>
也又初去郡詩曰或可優貪競豈足稱逹生又曰畢娶<lb/>
類尚子薄遊似邴生一篇押二生字陸士衡擬古詩曰<lb/>
此思亦何思思君徽與音又曰驚飇褰反信歸雲難寄<lb/>
音一篇押二音字又豫章行曰汎舟清川渚遥望髙山<lb/>
<pb n="KR4i0036_WYG_007-23b"/>
隂又曰寄世將幾何日昃無停隂一篇押二隂字阮嗣<lb/>
宗詠懐詩曰何當行路子磬折忘所歸又曰黄鵠游四<lb/>
海中路將安歸一篇押二歸字江淹雜體詩曰韓公淪<lb/>
賣藥梅生隠市門又曰太平多懽娛飛盖東都門一篇<lb/>
押二門字王仲宣從軍詩曰連舫踰萬艘帶甲千萬人<lb/>
又曰我有素餐責誠愧伐檀人一篇押二人字古人詩<lb/>
自有體格杜子美亦傚古人之作耳韓退之贈張籍詩<lb/>
一篇押二更字二陽字又岳陽樓别竇司直詩押二向<lb/>
<pb n="KR4i0036_WYG_007-24a"/>
字又李花詩押二花字又䨇鳥詩押二州字二頭字二<lb/>
秋字二休字又和盧郎中送槃谷子詩押二行字又示<lb/>
爽詩押二愁字又义魚詩押二銷字寄孟郊詩押二奥<lb/>
字此日足可惜詩押二光字白樂天渭村退居詩押二<lb/>
房字夢遊春詩押二行字寄元㣲之詩押二夷字出守<lb/>
杭州路次藍溪詩押二水字遊悟真寺詩押二槃字其<lb/>
餘詩人如此疊用韻者甚多不可具舉意到即押耳奚<lb/>
獨於飲中八仙歌而致恠耶子瞻送江公著詩曰忽憶<lb/>
<pb n="KR4i0036_WYG_007-24b"/>
釣臺歸洗耳又曰亦念人生行樂耳自注曰二耳義不<lb/>
同故得重用盖子瞻自不必注<lb/>
　　　和韻工妙<lb/>
東坡和栁子玉岡字韻詩至七篇云屢把鈆刀齒歩光<lb/>
更遭華衮照龎凉乃用曹子建七啓兮歩光之劔華藻<lb/>
繁縟及左傳龎凉冬殺事雖第一韻人所更易而七篇<lb/>
未嘗改又貫穿精絶如此<hi>黄常明詩話</hi>
　　　為韻所牽<lb/>
<pb n="KR4i0036_WYG_007-25a"/>
寰宇記載西施事云施其姓也是時有東施家西施家<lb/>
故李太白詩自古有秀色西施與東鄰而東坡代人贈<lb/>
別乃云絳蠟燒殘玉斚飛離歌唱徹萬行啼他年一舸<lb/>
鴟夷去記取儂家舊姓西豈為韻所牽耶<hi>丹鵷集</hi>
　　屬對<lb/>
　　　六對<lb/>
唐上官儀曰詩有六對一曰正名對天地日月是也二<lb/>
曰同類對花葉草芽是也三曰連珠對蕭蕭赫赫是也<lb/>
<pb n="KR4i0036_WYG_007-25b"/>
四曰䨇聲對黄槐綠栁是也五曰疊韻對彷徨放曠是<lb/>
也六曰䨇擬對春樹秋池是也　又曰詩有八對一曰<lb/>
的名對送酒東南去迎琴西北來是也二曰異類對風<lb/>
織池間樹虫穿草上文是也三曰䨇聲對秋露香佳菊<lb/>
春風馥麗蘭是也四曰疊韻對放蕩千般意遷延一个<lb/>
心是也五曰聮綿對殘河若帶初月如眉是也六曰䨇<lb/>
擬對議月眉欺月論花頰勝花是也七曰囬文對情新<lb/>
因意得意得逐情新是也八曰隔句對相思復相憶夜<lb/>
<pb n="KR4i0036_WYG_007-26a"/>
夜淚沾衣空歎復空泣朝朝君未歸是也<hi>詩苑類格</hi>
　　　誠齋稱木天金地之對<lb/>
廬陵村落地名何山有金地寺壁間有廬陵丞某人留<lb/>
題云今朝憩息來金地何日翺翔到木天觀者歎其的<lb/>
對後美中再入館職唱和云見説木天猶突兀暫時金<lb/>
地亦清閒是時南渡之後駐蹕臨安百司官寺未立暫<lb/>
寓一僧舍為秘書省而汴京本省猶未毁美中此聮朝<lb/>
士歎其親切<lb/>
<pb n="KR4i0036_WYG_007-26b"/>
　　　陵陽謂對偶不必拘繩墨<lb/>
嘗與公論對偶如剛腸欺竹葉衰鬢怯菱花以鏡名對<lb/>
酒名雖為親切至如杜子美云竹葉於人既無分菊花<lb/>
從此不湏開直以菊花對竹葉便蕭散不為繩墨所窘<lb/>
公曰枸杞因吾有雞栖奈汝何盖借枸杞以對雞栖冬<lb/>
温蚊蚋在人逺鳬鴨亂人逺如鳬鴨然又直以字對而<lb/>
不對意此皆例子不可不知子瞻岐亭詩云洗盞酌鵝<lb/>
黄磨刀切熊白是用例者也<lb/>
<pb n="KR4i0036_WYG_007-27a"/>
　　　巧對<lb/>
荆公詩草深留翠碧花逺没黄鸝人只知翠碧黄鸝為<lb/>
精切不知是四色也又以武邱對文鷁殺青對生白苦<lb/>
吟對甘飲飛瓊對弄玉世皆不及其工小村以錦字對<lb/>
琴心荆公以帶眼對琴心謝夷季以鏡約對琴心亦荆<lb/>
公為最精切近時洪駒父以青奴對黄妳黄妳出金樓<lb/>
子青奴山谷所名也予讀國史補得銀鹿後以對子建<lb/>
集中金瓠濕螢出李長吉集乾鵲出西京雜記予以濕<lb/>
<pb n="KR4i0036_WYG_007-27b"/>
螢對乾鵲又王存以河魚對海鳥人以為工<hi>雪浪齊日記</hi>
　　　屬對精切<lb/>
潘子真為予言晉公詩綠楊垂手舞黄鳥緩聲歌樂府<lb/>
有大垂手小垂手前緩聲後緩聲故予用之其屬對律<lb/>
切如此<hi>洪駒父詩話</hi>
　　　對偶親切<lb/>
帝與九齡雖吉夢山呼萬歳是虛聲此樂天作開成大<lb/>
行挽詞對事親切少有其比也<hi>王直方詩話</hi>
<pb n="KR4i0036_WYG_007-28a"/>
　　　銖兩不差<lb/>
晩唐詩句尚切對然氣韻甚卑鄭棨山居云童子病歸<lb/>
去鹿麑寒入來自謂銖兩輕重不差有人作梅花詩云<lb/>
强半瘦因前夜雪數枝愁向曉來天對屬雖偏亦有佳<lb/>
處<hi>詩史</hi>
　　　無斧鑿㾗<lb/>
文之所以貴對偶者謂出於自然非假於牽强也潘子<lb/>
真詩話記禹玉元豐間以錢一萬酒二壺餉吕夢得夢<lb/>
<pb n="KR4i0036_WYG_007-28b"/>
得作啓謝之有白水真人青州從事禹玉歎賞為其切<lb/>
題東坡得章質夫書遺酒六瓶書至而酒亡因作詩寄<lb/>
之云豈意青州六從事化為烏有一先生二句渾然一<lb/>
意無斧鑿㾗更覺有功<hi>復齋謾錄</hi>
　　　一字不茍<lb/>
晉公自朱崖内徙浮光清逸尚㓜侍曽祖母夀安縣君<lb/>
歸寜陶商翁其族姪也亦自義郴來晉公一日循江湄<lb/>
散歩見舟行戱為語曰舟移水面曲令諸甥對之陶應<lb/>
<pb n="KR4i0036_WYG_007-29a"/>
聲云雲過山眉展予以謂水實有面眉以况山虛實不<lb/>
等當作雲過山腰細規模雖出一時不甚超卓然前輩<lb/>
屬詞之切教導後生亦自有方<hi>潘子真詩話</hi>
　　　老杜對偶<lb/>
天闚象緯逼雲卧衣裳冷先生詩該衆美者不惟近體<lb/>
嚴於屬對至於古風句對者亦然觀此詩可見矣近人<lb/>
論詩多以不必屬對為髙古何耶<hi>少陵詩正異</hi>
　　　不可參以異代<lb/>
<pb n="KR4i0036_WYG_007-29b"/>
荆公詩用法甚嚴尤精於對偶嘗云用漢人語止可以<lb/>
漢人語對若參以異代語便不相類如一水護田將綠<lb/>
遶兩山排闥送青來之類皆漢人語也此法惟公用之<lb/>
不覺拘窘卑凡如周顒宅作阿蘭若婁約身歸窣堵波<lb/>
皆以梵語對梵語亦此類嘗有人面稱公詩自喜田園<lb/>
歸五栁最嫌尸祝擾庚桑之句以為的對公笑曰君但<lb/>
知栁對桑為的然庚亦自是數盖以十千數之也<hi>石林詩話</hi>
　　　佳對<lb/>
<pb n="KR4i0036_WYG_007-30a"/>
杜詩有自天題處濕當暑着來清自天當暑乃全語也<lb/>
東坡詩云公獨未知其趣耳臣今時復一中之可謂青<lb/>
出於藍苕溪漁隠曰東坡此詩戯徐君猷孟亨之皆不<lb/>
飲酒不止天生此對其全篇用事親切尤為可喜詩云<lb/>
孟嘉嗜酒桓温笑徐邈狂言孟德疑公獨未知其趣耳<lb/>
臣今時復一中之風流自有髙人識通介寜隨薄俗移<lb/>
二子有靈應撫掌吾孫還有獨醒時皆徐孟二人事也<lb/>
又王直方詩話載蔡寛夫天啓為太學博士和人治字<lb/>
<pb n="KR4i0036_WYG_007-30b"/>
韻詩有先生萬古名何用博士三年冗不治與此相類<lb/>
亦佳對也<hi>漫叟詩話</hi>
　　　的對<lb/>
唐許渾題孫處士居云髙歌懐地肺逺賦憶天台極為<lb/>
的對真誥曰金陵者洞墟之膏腴勾曲之地肺注云其<lb/>
地肥故曰膏腴水至則浮故曰地肺<hi>餘話</hi>
　　　竒對<lb/>
對句法人不過以事以意出處備具謂之妙荆公曰平<lb/>
<pb n="KR4i0036_WYG_007-31a"/>
昔離愁寛帶眼迄今歸思滿琴心又曰欲寄荒寒無善<lb/>
畫頼傳悲壯有能琴不若東坡竒特如曰見説騎鯨遊<lb/>
汗漫亦曽捫虱話辛酸又曰龍驤萬斛不敢過漁舟一<lb/>
葉從掀舞以鯨為虱對龍驤為漁舟對大小氣熖之不<lb/>
等其意若玩世謂之秀傑之氣終不可沒<lb/>
　　　借對<lb/>
沈佺期回波詞云姓名雖䝉齒錄袍笏未換牙緋杜子<lb/>
美詩飲子頻通汗懐君想報珠以飲子對懐君亦齒錄<lb/>
<pb n="KR4i0036_WYG_007-31b"/>
牙緋之比也<hi>東坡</hi>
荆公和人詩以庚桑對五栁黄耇日對白雞年<hi>漫叟詩話</hi>
根非生下土葉不墜秋風五峯髙不下萬木幾經秋以<lb/>
下對秋盖夏字聲同也因尋樵子徑偶到葛洪家殘春<lb/>
紅藥在終日子規啼以子對紅以紅對子皆假其色也<lb/>
閑聽一夜雨更對栢巖僧住山今十載明日又遷居以<lb/>
一對栢以十對遷假其數也<hi>禁臠</hi>
詩家有假對本非用意盖造語適到因以用之若杜子<lb/>
<pb n="KR4i0036_WYG_007-32a"/>
美本無丹竈術那免白頭翁韓退之眼穿長訝雙魚斷<lb/>
耳熱何辭數爵頻丹對白爵對魚皆偶然相值立意下<lb/>
句初不在此而晩唐諸人遂立以為格賈島巻簾黄葉<lb/>
落開戸子規啼崔峒因尋樵子徑偶到葛洪家為例以<lb/>
為假對勝的對謂之髙手所謂癡人面前不得説夢也<lb/>
<hi>蔡寛夫詩話</hi>
　　　不可泥對<lb/>
荆公云凡人作詩不可泥於對屬如歐陽公作泥滑滑<lb/>
<pb n="KR4i0036_WYG_007-32b"/>
云畫簾隂隂隔宫燭禁漏杳杳深千門千字不可以對<lb/>
宫字若當時作朱門雖可以對而句力便弱耳<hi>王直方</hi>
　　　退之古詩故避屬對<lb/>
退之作古詩有故避屬對者如淮之水舒舒楚山且叢<lb/>
叢是也<hi>唐子西語錄</hi>
　<lb/>
　<lb/>
　詩人玉屑巻七<lb/>
</p>
<p>
</p>
  </div>
<div>
                <head>詩人玉屑巻八</head>
    <p>
<pb n="KR4i0036_WYG_008-1a"/>
欽定四庫全書<lb/>
　詩人玉屑巻八　　　　　宋　魏慶之　撰<lb/>
　　煅煉<lb/>
　　　總論<lb/>
詩最難事也吾於他文不至蹇澁惟作詩甚苦悲吟累<lb/>
日僅能成篇初讀時未見可羞處姑置之明日取讀瑕<lb/>
疵百出輙復悲吟累日反復改正比之前時稍稍有加<lb/>
焉復數日取出讀之疵病復出凡如此數四方敢示人<lb/>
<pb n="KR4i0036_WYG_008-1b"/>
然終不能竒李賀毋責賀曰是兒必欲嘔出心乃巳非<lb/>
過論也今之君子動輒千百言略不經意其可貴哉<hi>唐</hi>
<hi>子西語錄</hi>
　　　煉字<lb/>
作詩在於煉字如老杜飛星過水白落月動沙虚是煉<lb/>
中間一字地折江帆隠天清木葉聞是煉末後一字酬<lb/>
李都督早春詩云紅入桃花嫰青歸栁葉新若非入與<lb/>
歸二字則與兒童之詩何異<hi>葛常之</hi>
<pb n="KR4i0036_WYG_008-2a"/>
　　　煉格<lb/>
煉句不如煉字煉字不如煉意煉意不如煉格以聲律<lb/>
為竅物象為骨意格為髓<hi>金針格</hi>
　　　煉意<lb/>
世俗所謂樂天金針集殊鄙淺然其中有可取者鍊句<lb/>
不如鍊意非老於文學不能道此又云鍊字不如鍊句<lb/>
則未安也好句要須好字<hi>詩眼</hi>
　　　煉韻<lb/>
<pb n="KR4i0036_WYG_008-2b"/>
陳君節字明信言煉句不如煉韻余以為若只覔好韻<lb/>
則失於首尾不相貫穿<hi>王直方詩話</hi>
　　　旬鍛月煉<lb/>
唐人雖小詩必極工而後巳所謂旬鍛月煉信非虛言<lb/>
小説崔䕶題城南詩其始曰去年今日此門中人面桃<lb/>
花相映紅人面不知何處去桃花依舊笑春風後以其<lb/>
意未完語未工改第三句云人面秪今何處在盖唐人<lb/>
工詩大率如此雖有兩今字不恤也取語意為主耳<hi>筆談</hi>
<pb n="KR4i0036_WYG_008-3a"/>
　　　句中有眼<lb/>
汪彦章移守臨川曽吉甫以詩迓之云白玉堂中曽草<lb/>
詔水晶宫裏近題詩先以示子蒼子蒼為改兩字云白<lb/>
玉堂深曽草詔水晶宫冷近題詩逈然與前不侔盖句<lb/>
中有眼也古人煉字只於眼上煉盖五字詩以第三字<lb/>
為眼七字詩以第五字為眼也<lb/>
　　　詩貴造㣲<lb/>
小律詩雖末技之工不造㣲不足以名家唐人皆盡一<lb/>
<pb n="KR4i0036_WYG_008-3b"/>
生之業為之至於字字皆鍊得之甚艱但患觀者㓕裂<lb/>
不見其工耳若景意縱完一讀便盡此類最易為人激<lb/>
賞乃詩之折楊黄華也譬若三館楷書不可謂不精麗<lb/>
求其佳處到無一筆此病最難為醫也<hi>筆談</hi>
　　　求其疵而去之<lb/>
詩在與人商論求其疵而去之等閒一字放過則不可<lb/>
殆近法家難以言恕矣故謂之詩律東坡云敢將詩律<lb/>
闘深嚴予亦云詩律傷嚴近寡恩大凡立意之初必有<lb/>
<pb n="KR4i0036_WYG_008-4a"/>
難易二塗學者不能强所為徃徃捨難而趨易文章罕<lb/>
工每坐此也作詩自有穏當字第思之未到耳<hi>唐子西語錄</hi>
　　　剰一字<lb/>
皎然以詩名於唐有僧袖詩謁之然指其御溝詩云此<lb/>
波涵聖澤波字未穏當改僧怫然作色而去僧亦能詩<lb/>
者也皎然度其去必復來乃取筆作中字掌中握之以<lb/>
待僧果復來云欲更為中字如何然展手示之遂定交<lb/>
要當如此乃是又郡閣雅言云王貞白唐末大播詩名<lb/>
<pb n="KR4i0036_WYG_008-4b"/>
御溝為巻首云一𣲖御溝水綠槐相䕃清此波涵帝澤<lb/>
無處濯塵纓鳥道來雖逺龍池到自平朝宗心本切願<lb/>
向急流傾自謂冠絶無瑕呈僧貫休休公曰此甚好只<lb/>
是剩一字貞白揚袂而去休公曰此公思敏取筆書中<lb/>
字掌中逡廵貞白回忻然曰巳得一字云此中涵帝澤<lb/>
休公將掌中示之二説不同未知孰是<hi>同上</hi>
　　　老杜<lb/>
桃花細逐楊花落黄鳥時兼白鳥飛李商老云嘗見徐<lb/>
<pb n="KR4i0036_WYG_008-5a"/>
師川説一士大夫家有老杜墨迹其初云桃花欲共楊<lb/>
花語自以淡墨改三字乃知古人字不厭改也不然何<lb/>
以有日鍜月煉之語<hi>漫叟詩話</hi>
　　　陵陽謂少陵改詩<lb/>
賦詩十首不若改詩一首少陵有新詩改罷自長吟之<lb/>
句雖少陵之才亦須改定<hi>室中語</hi>
　　　樂天<lb/>
冷齋夜話云白樂天每作詩令一老嫗解之問曰解否<lb/>
<pb n="KR4i0036_WYG_008-5b"/>
嫗曰解則録之不解則又復易之故唐末之詩近於鄙<lb/>
俚又張文潜云世以樂天詩為得於容易而耒甞於洛<lb/>
中一士人家見白公詩草數紙㸃竄塗抹及其成篇殆<lb/>
與初作不侔苕溪漁隠曰樂天詩雖渉淺近不至盡如<lb/>
冷齋所云余舊甞於一小說中曽見此説心不然之恵<lb/>
洪乃取而載之詩話是豈不思詩至於老嫗解烏得成<lb/>
詩也哉余故以文潛所言正其謬耳<lb/>
　　　皮日休<lb/>
<pb n="KR4i0036_WYG_008-6a"/>
百煉為字千煉成句<lb/>
　　　歐公<lb/>
老杜云新詩改罷自長吟文字頻改工夫自出近世歐<lb/>
公作文先貼於壁時加竄定有終篇不留一字者魯直<lb/>
長年多改定前作此可見大略如宗室挽詩云天網恢<lb/>
中夏賔筵禁列侯後乃改云屬舉左官律不通宗室侯<lb/>
此工夫自不同矣<hi>吕氏童蒙訓</hi>
　　　東坡<lb/>
<pb n="KR4i0036_WYG_008-6b"/>
東坡作蝸牛詩云中弱不勝觸外堅聊自郛升髙不知<lb/>
疲竟作粘壁枯後改云腥涎不滿殻聊足以自濡升髙<lb/>
不知回竟作粘壁枯余以為改者勝<hi>王直方詩話</hi>
清詩要淘煉乃得鈆中銀<hi>坡詩</hi>
　　　山谷<lb/>
魯直嘲小徳有學語春鶯囀書窻秋鴈斜後改曰學語<lb/>
囀春鳥塗窻行暮鴉以是詩文不厭改也<hi>東臯雜録</hi>
山谷與余詩云百葉緗桃苦惱人又云欲作短歌憑阿<lb/>
<pb n="KR4i0036_WYG_008-7a"/>
素丁寜誇與落花風其後改苦惱作觸撥改歌作章改<lb/>
丁寜作緩歌余以為詩不厭多改<hi>王直方詩話</hi>
　　　荆公<lb/>
王駕晴景云雨前初見花間葉雨後兼無葉裏花蛺蝶<lb/>
飛來過墻去應疑春色在鄰家此唐百家詩選中詩也<lb/>
余因閲荆公臨川集亦有此詩云雨前不見花間葉雨<lb/>
後全無葉底花蜂蝶紛紛過墻去却疑春色在鄰家百<lb/>
家詩選是荆公所選想愛此詩因為改正七字遂使一<lb/>
<pb n="KR4i0036_WYG_008-7b"/>
篇語工而意足了無鑱斧之迹真削鐻手也<hi>漁隠</hi>
　　　王平甫<lb/>
嶺下保昌縣沙水村進士徐信言東坡北歸時過其書齋<lb/>
煑茗題壁又書一帖云嘗見王平甫自負其甘露寺詩平<lb/>
地風煙飛白鳥半山雲木巻蒼藤余應之曰精神全在巻<lb/>
字上但恨飛字不稱耳平甫沉吟久之請余易余遂易之<lb/>
以横字平甫歎服大抵作詩當日煆月煉非欲誇竒闘異<lb/>
要當淘汰出合用字此建中靖國元年正月五日甲子玉<lb/>
<pb n="KR4i0036_WYG_008-8a"/>
局老書而趙徳麟以為陳知黙詩東坡必不誤矣<hi>遺珠</hi>
　　　王仲至<lb/>
王仲至召至館中試罷作一絶題於壁云古木森森白<lb/>
玉堂長年來此試文章日斜奏賦長楊罷閑拂塵埃看<lb/>
畫牆舊云奏罷長楊賦亦荆公所改<hi>王直方詩話</hi>
　　　韓子蒼<lb/>
公嘗賦送宜黄丞周表卿詩云昔年束帶侍明光曽見<lb/>
揮毫對御床將為驊騮巳騰踏不知鵰鶚尚摧藏官居<lb/>
<pb n="KR4i0036_WYG_008-8b"/>
四合峯巒緑驛路千林橘柚黄莫戀鄉闗留不去漢廷今<lb/>
重甲科郎表卿既行久之乃改對字作照字盖子瞻送孫<lb/>
勉詩云君為淮南秀文采照金殿注云君嘗攷中進士第<lb/>
一人也改峯巒緑為峯巒雨橘柚黄為橘柚霜改莫戀鄉<lb/>
闗留不去作莫為艱難歸故里益見其工又題辛仲及闘<lb/>
牛圖詩云好事誰如公子賢斷縑求買不論錢後改云千<lb/>
金買畫亦欣然亦於巻中斷取舊詩别題<hi>室中語</hi>
詩不可不改余在龍安道中嘗作五言詩其初云雨時<lb/>
<pb n="KR4i0036_WYG_008-9a"/>
萬木翳雨後羣山開後改為未雨萬木翳既雨羣山開<lb/>
與其初大段不同<hi>室中語</hi>
　　　論用工之過<lb/>
天下事有意為之輒不能盡妙而文章尤然文章之間<lb/>
詩尤然世乃有日煅月煉之説此所以用功者雖多而<lb/>
名家者終少也晩唐諸人議論雖淺俚然亦有暗合者<lb/>
但不能守之耳所謂盡日覔不得有時還自來者使所<lb/>
見果到此則采菊東籬下悠然見南山之句有何不可<lb/>
<pb n="KR4i0036_WYG_008-9b"/>
為惟徒能言之此禪家所謂語到而實無見處也徃徃<lb/>
有好句當面蹉過若吟成一箇字撚斷數莖鬚不知何<lb/>
處合費許多辛苦正恐雖撚盡鬚不過能作藥杵聲中<lb/>
搗殘夢茶鐺影裏煑孤燈句耳人之相去固不逺哉<hi>蔡</hi>
<hi>寛夫詩話</hi>
　　㳂襲<lb/>
　　　誠齋論㳂襲<lb/>
句有偶似古人者亦有述之者杜子美武侯廟詩云映<lb/>
<pb n="KR4i0036_WYG_008-10a"/>
堦碧草自春色隔葉黄鸝空好音此何遜行孫氏陵云<lb/>
山鶯空樹響壠月自秋暉也杜云薄雲岩際宿孤月浪<lb/>
中翻此庾信白雲岩際出清月波中上也出上二字勝<lb/>
矣隂鏗云鶯隨入戸樹花逐下山風杜云月明垂葉露<lb/>
雲逐渡溪風又云水流行地日江入度山雲此一聮勝<lb/>
庾信云永韜三尺劔長捲一戎衣杜云風塵三尺劔社<lb/>
稷一戎衣亦勝庾矣南朝蘇子卿梅詩云秪言花是雪<lb/>
不悟有香來介甫云遥知不是雪為有暗香來述者不<lb/>
<pb n="KR4i0036_WYG_008-10b"/>
及作者陸龜蒙云慇懃與解丁香結從放繁枝散誕春<lb/>
介甫云慇懃與解丁香結放出枝頭自在春作者不及<lb/>
述者<lb/>
　　　誠齋論淵明子美無巳詩相似<lb/>
淵明子美無巳三人作九日詩大概相似子美云竹葉<lb/>
於人既無分菊花從此不須開此淵明所謂塵爵恥虛<lb/>
罍寒華徒自榮也無巳云人事自生今日意寒花秪作<lb/>
去年香此淵明所謂日月依辰舉俗愛其名也<lb/>
<pb n="KR4i0036_WYG_008-11a"/>
　　　誠齋論東坡介甫詩流麗相似<lb/>
東坡云春宵一刻直千金花有清香月有隂歌管樓臺<lb/>
聲細細鞦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>院落夜沉沉介甫云金爐香盡漏聲殘剪<lb/>
剪輕風陣陣寒春色惱人眠不得月移花影上欄干二<lb/>
詩流麗相似然亦有甲乙<lb/>
　　　東坡<lb/>
歐公自揚州移汝州作西湖詩云綠芰紅蓮畫舸浮使<lb/>
君那復憶楊州都將二十四橋月換得西湖十頃秋後<lb/>
<pb n="KR4i0036_WYG_008-11b"/>
東坡復自汝移揚作詩曰二十四橋亦何有換此十頃<lb/>
玻璃風用歐公詩也<hi>侯鯖錄</hi>
　　　陵陽論山谷<lb/>
一日因坐客論魯直詩體致新巧自作格轍次客舉魯<lb/>
直題子瞻伯時畫竹石牛圖詩云石吾甚愛之勿使牛<lb/>
礪角牛礪角尚可牛鬬殘我竹如此體製甚新公徐云<lb/>
獨漉水中泥水濁不見月不見月尚可水深行人没盖<lb/>
是李白獨漉篇也<hi>室中語</hi>
<pb n="KR4i0036_WYG_008-12a"/>
　　　誠齋論山谷詩<lb/>
山谷集中有絶句云草色青青栁色黄桃花零落杏花<lb/>
香春風不解吹愁去春日偏能惹恨長此唐人賈至詩<lb/>
也特改五字耳<hi>賈云桃花歴亂杏垂香又不為吹愁又惹夢長</hi>
　　　山谷取唐人詩<lb/>
唐朱晝喜陳懿老至詩云一别一千日一日十二憶苦<lb/>
心旡閑時今日見玉色廼知山谷五更歸夢三百日一<lb/>
日思親十二時之句取此<hi>復齋漫録</hi>
<pb n="KR4i0036_WYG_008-12b"/>
　　　山谷倣歐公詩<lb/>
永叔送原甫出守永興詩云酌君以荆州魚枕之蕉贈<lb/>
君以宣城鼠鬚之管酒如長虹飲滄海筆若駿馬馳平<lb/>
坂黄魯直送王郎詩云酌君以蒲城桑落之酒泛君以<lb/>
湘纍秋菊之英贈君以黟川㸃漆之墨送君以陽闗墮<lb/>
淚之聲酒澆胷中之磊塊菊制短世之頹齡墨以傳千<lb/>
古文章之印歌以寫從來兄弟之情近時學者以謂此<lb/>
格獨魯直為之殊不知永叔巳先有也<hi>漁隠</hi>
<pb n="KR4i0036_WYG_008-13a"/>
　　　簡齋<lb/>
鄭谷蜀中海棠詩一首前一云穠麗最宜新着雨妖嬈<lb/>
全在半開時然歐公以鄭詩為格卑近世陳去非嘗用<lb/>
鄭意賦海棠云海棠黙黙要詩催日暮紫綿旡數開欲<lb/>
識此花竒絶處明朝有雨試重來雖本鄭意便覺方力<lb/>
相去不侔矣山谷亦有紫綿揉色海棠開之句<hi>復齋漫錄</hi>
　　　呉可<lb/>
韓子蒼喜吳可小詩東風可是閑來往時送江梅一陣<lb/>
<pb n="KR4i0036_WYG_008-13b"/>
香殊不知張芸叟荼䕷詩云晚風亦自知人意時去時<lb/>
來管送香吳取此耳<hi>復齋漫錄</hi>
　　　同機軸<lb/>
老杜雨詩云紫崖奔處黒白鳥去邉明而江碧鳥逾白<lb/>
山青花欲燃之句似之贈王侍御云曉鶯工送淚秋月<lb/>
解傷神而感時花濺淚恨别鳥驚心之句似之殆是同<lb/>
一機軸也<hi>葛常之</hi>
　　　有家法<lb/>
<pb n="KR4i0036_WYG_008-14a"/>
杜審言子美之祖也則天時以詩擅名與宋之問相唱<lb/>
和其詩有綰霧青條弱牽風紫蔓長寄與洛城風月道<lb/>
明年春色倍還人之句若子美林花帶雨臙脂落水荇<lb/>
牽風翠帶長又云傳語風光共流轉暫時相賞莫相違<lb/>
雖不襲取其意而語脉盖有家法矣<hi>塵史</hi>
　　　暗合子美<lb/>
王元之本學白樂天詩在商州嘗賦春日雜興云兩株<lb/>
桃杏映籬斜裝㸃商州副使家何事春風容不得和鶯<lb/>
<pb n="KR4i0036_WYG_008-14b"/>
吹折數枝花其子嘉祐云老杜嘗有恰似春風相欺得<lb/>
夜來吹折數枝花之句語頗相似因請易之元之忻然<lb/>
曰吾詩精詣遂能暗合子美耶更為詩曰本與樂天為<lb/>
後進敢期杜甫是前身卒不復易<hi>蔡寛夫詩話</hi>
　　　模寫東坡<lb/>
西清詩話記其父蔡元長喜周邦彦祝夀詩化行禹貢<lb/>
山川外人在周公禮樂中乃模寫東坡藏春塢詩年抛<lb/>
造物甄陶外春在先生杖屨中<hi>復齋</hi>
<pb n="KR4i0036_WYG_008-15a"/>
　　　承襲其意<lb/>
燕燕于飛差池其羽之子于歸逺送于野瞻望弗及泣<lb/>
涕如雨此辭可泣鬼神矣張子野長短句云眼力不知<lb/>
人逺上溪橋東坡送子由詩云登髙回首陂壠隔惟見<lb/>
烏帽出復沒皆逺紹其意<hi>許彦周詩話</hi>
　　　用其意<lb/>
范季隨曰僕嘗徃外邑迎婦故公有詩見寄云萬里投<lb/>
殊俗餘生老一丘常憐之子秀能慰此生愁只欲連牆<lb/>
<pb n="KR4i0036_WYG_008-15b"/>
住胡為下邑留黄塵詩思盡乞與四山秋孫内翰見謂<lb/>
曰此詩卒章豈用詩思人間盡今將秋景求之意耶<hi>室</hi>
<hi>中語</hi>
　　　取其意<lb/>
晁元忠西歸詩安得龍山潮駕回安河水水從樓前來<lb/>
中有美人淚韓子蒼取其意以代葛亞卿作詩云君徃<lb/>
江濵起畫樓妾居海角送潮頭潮中有妾相思淚流到<lb/>
樓前更不流唐孫叔向有經昭應温泉詩云一道泉回<lb/>
<pb n="KR4i0036_WYG_008-16a"/>
繞御溝先皇曽向此中遊雖然水是無情物也到宫前<lb/>
咽不流子蒼末句又用孫語也<hi>復齋漫錄</hi>
　　　意同辭異<lb/>
天街小雨潤如酥草色遥看近却無最是一年春好處<lb/>
絶勝煙栁滿皇都此退之早春詩也荷盡巳無擎雨盖<lb/>
菊殘惟有傲霜枝一年好處君須記正是橙黄橘綠時<lb/>
此子瞻初冬詩也二詩意同而辭殊皆曲盡其妙<hi>漁隠</hi>
　　　辭同意異<lb/>
<pb n="KR4i0036_WYG_008-16b"/>
予初喜杜紫㣲南山與秋色氣勢兩相髙語巳乃知出<lb/>
於老杜千崖秋氣髙盖一語領略盡秋色也然二家言<lb/>
嵓崖間秋氣耳猶未及江天水國氣象宏闊處一日雨<lb/>
後過太湖泊舟洞庭山下乃得句云木落洞庭秋或云<lb/>
此蹈襲楓落吳江冷語第變冷為秋則氣象自不同彼<lb/>
記時耳是安知秋色之髙盡在洞庭裏許乎此淵源自<lb/>
楚騷中來九歌云洞庭波兮木葉下其陶寫物象宏放<lb/>
如此詩可以易言哉<hi>休齋</hi>
<pb n="KR4i0036_WYG_008-17a"/>
　　　即舊為新<lb/>
庾信宇文盛墓誌銘云受圖黄石不無師表之心學劔<lb/>
白猿遂得風雲之志牧之題李西平宅詩云受圖黄石<lb/>
老學劔白猿翁亦即舊為新之一端也<hi>潘子真詩話</hi>
　　　摹擬<lb/>
許昌西湖展江夢成宋元憲留題云鑿開魚鳥㤀情地<lb/>
展盡江湖極目天之句皆以謂曠古未有此語然本於<lb/>
五代馬殷據潭州時建明月圃命幕客徐仲雅賦詩云<lb/>
<pb n="KR4i0036_WYG_008-17b"/>
鑿開青帝春風圃移下姮娥夜月樓用古句摹擬詞人<lb/>
類如此但有勝與否耳<hi>西清詩話</hi>
　　　剽竊<lb/>
余舊見顔持約所畫淡墨杏花題小詩於後仍題持約<lb/>
二字意謂此詩必持約所作比因閲唐宋類詩方知是<lb/>
羅隠作乃持約竊之耳詩云暖氣潛催次第春梅花巳<lb/>
謝杏花新半開半落閒園裏何異榮枯世上人古之詩<lb/>
人如王維猶竊李嘉祐水田飛白鷺夏木囀黄鸝僧恵<lb/>
<pb n="KR4i0036_WYG_008-18a"/>
崇為其徒所嘲云河分岡勢司空曙春入燒痕劉長卿<lb/>
不是師兄多犯古古人詩句犯師兄皆可軒渠一笑也<lb/>
<hi>漁隠</hi>
　　　相襲<lb/>
公嘗有詩送李節夫云治聲臨頴復臨川籍甚臨江巳<lb/>
預傳僕曰正似王介甫同官同齒復同科朋友婚姻分<lb/>
最多公笑曰偶爾<hi>室中語</hi>
一日因論詩珪粹中曰魯直清江引渾家醉着蓬底眠<lb/>
<pb n="KR4i0036_WYG_008-18b"/>
舟在寒沙夜潮落説盡漁父快活公曰醉着二字是用<lb/>
韓偓漁翁醉着無人喚<hi>室中語</hi>
一日有坐客問公曰全用古人一句可乎公曰然如杜<lb/>
少陵詩云使君自有婦而無車馬喧之類是也<hi>室中語</hi>
　　　襲全句<lb/>
東坡送人守嘉州古詩其中云峨眉山月半輪秋影入<lb/>
平羌江水流謫仙此語誰解道請君見月時登樓上兩<lb/>
句全是李謫仙詩故繼之以謫仙此語誰解道請君見<lb/>
<pb n="KR4i0036_WYG_008-19a"/>
月時登樓之句此格本出於李謫仙其詩云解道澄江<lb/>
浄如練令人還憶謝元暉盖澄江淨如練即元暉全句<lb/>
也後人襲用此格愈變愈工<hi>漁隠</hi>
　　　依仿太甚<lb/>
東坡作藏春塢詩有年抛造物甄陶外春在先生杖屨<lb/>
中而少游作俞充哀詞乃云風生使者旌旄上春在將<lb/>
軍爼豆中余以為依仿太甚<hi>王直方詩話</hi>
　　　屋下架屋<lb/>
<pb n="KR4i0036_WYG_008-19b"/>
南方浮圖能詩者多士大夫鮮有汲引多汩沒不顯福<lb/>
州僧有詩百餘篇其中佳句如虹收千嶂雨潮展半江<lb/>
天不减古人也苕溪漁隠曰此一聮乃體李義山虹收<lb/>
青嶂雨鳥沒夕陽天所謂屋下架屋者非不經人道語<lb/>
不足貴也<hi>古今詩話</hi>
　　　着力大過<lb/>
開簾風動竹疑是故人來與徘徊花上月空度可憐宵<lb/>
此兩聮雖唐人小説其實佳句也鄭谷詩睡輕可忍風<lb/>
<pb n="KR4i0036_WYG_008-20a"/>
敲竹飲散那堪月在花盖與此同然論其格力適堪揭<lb/>
酒家壁與為市人書扇耳天下事每患自以為工處着<lb/>
力太過何但詩也<hi>石林詩話</hi>
　　　不約而合<lb/>
退之心訝愁來惟貯火眼知别後自添花臨川云髪為<lb/>
感傷無翠葆眼從瞻望有元花又久欽江摠文才妙自<lb/>
歎虞翻骨相屯又云久諳郭璞言多驗老比顔含意更<lb/>
踈韓我今罪重無歸望直去長安路八千永叔今日始<lb/>
<pb n="KR4i0036_WYG_008-20b"/>
知予罪大夷陵此去更三千栁十年顦顇到秦京誰料<lb/>
今為嶺外行王十年江海别常輕豈料今隨寡婦行栁<lb/>
直以踈慵招物議休將文字趂時名王直以文章歸潤<lb/>
色未應風月負登臨栁十一年前南渡客四千里外北<lb/>
歸人又一身去國六千里萬死投荒十二年蘇七千里<lb/>
外二毛人十八灘頭一葉身又五更歸夢三千里一日<lb/>
思親十二時皆不約而合句法使然故也<hi>䂬溪</hi>
　　　古人亦有所祖<lb/>
<pb n="KR4i0036_WYG_008-21a"/>
樊宗師墓銘云惟古於詞必巳出<hi>云云</hi>後皆指前公相<lb/>
襲真是如此子虛大人賦全倣逺遊而屈子心事非相<lb/>
如所可窺識故氣象自别淵明歸去來辭千古絶唱亦<lb/>
是祖歸田賦意此類甚多只如退之平淮西碑全是尚<lb/>
書句法秋懐詩全是選詩體<hi>漫塘録</hi>
　　　祖習不足道<lb/>
江淹擬湯恵休詩日暮碧雲合佳人殊未來古今以為<lb/>
佳句然謝靈運圓景皁巳滿佳人猶未適謝元暉春草<lb/>
<pb n="KR4i0036_WYG_008-21b"/>
秋更綠公子未西歸即是此意嘗怪兩漢間所作騷文<lb/>
初未嘗有新語直是句句規模屈宋但換字不同耳至<lb/>
晉宋以後詩人之辭其弊亦然若是雖工亦何足道盖<lb/>
當時祖習共以為然故未有譏之者耳<lb/>
　　　述者工於作者<lb/>
詩惡蹈襲古人之意亦有襲而愈工若出於巳者盖思<lb/>
之愈精則造語愈深也魏人章䟽云福不盈身禍將溢<lb/>
世韓愈則曰歡華不滿眼咎責塞兩儀李華弔古戰場<lb/>
<pb n="KR4i0036_WYG_008-22a"/>
曰其存其沒家莫聞知人或有言將信將疑睊睊心目<lb/>
寢寐見之陳陶則曰可憐無定河邉骨猶是春閨夢裏<lb/>
人盖工於前也<hi>隠居語錄</hi>
　　　述者不及作者<lb/>
梅堯臣贈鄰居詩有云壁隙透燈光籬根分井口徐鉉<lb/>
亦有喜李少保卜鄰云井泉分地脉砧杵共秋聲此句<lb/>
尤閒逺也<hi>同上</hi>玉林云按唐于鶴有題鄰居詩云蒸梨<lb/>
常共竈澆薤亦同渠二公之詩盖本乎此<lb/>
<pb n="KR4i0036_WYG_008-22b"/>
　　　不㳂襲<lb/>
太白云解道澄江靜如練令人還憶謝元暉至魯直則<lb/>
云憑誰説與謝元暉休道澄江靜如練王文海云鳥鳴<lb/>
山更幽至介甫則曰茅簷相對坐終日一鳥不鳴山更<lb/>
幽皆反其意而用之盖不欲㳂襲之耳<hi>漁隠</hi>
　　　不蹈襲<lb/>
太白俠客行云事了拂衣去深藏身與名元㣲之俠客<lb/>
行云俠客不怕死怕在事不成事成不肯藏姓名二公<lb/>
<pb n="KR4i0036_WYG_008-23a"/>
寓意不同<hi>復齋漫錄</hi>
陵陽云目前景物自古及今不知凡經幾人道今人一<lb/>
下筆要不蹈襲故有終篇無一字可解者盖欲新而反<lb/>
不可曉耳<hi>室中語</hi>
　　奪胎換骨<lb/>
　　　摠説<lb/>
山谷言詩意無窮而人才有限以有限之才追無窮之<lb/>
意雖淵明少陵不得工也不易其意而造其語謂之換<lb/>
<pb n="KR4i0036_WYG_008-23b"/>
骨法規摹其意而形容之謂之奪胎法如鄭谷詩自縁<lb/>
今日人心别未必秋香一夜衰此意甚佳而病在氣不<lb/>
長西漢文章雄深雅健其氣長故也曽子固曰詩當使<lb/>
人一覽語盡却意有餘乃古人用心處荆公菊詩曰千<lb/>
花百卉彫零後始見閒人把一枝東坡曰萬事到頭都<lb/>
是夢休休明日黄花蝶也愁又李翰林曰鳥飛不盡暮<lb/>
天碧又曰青天盡處沒孤鴻其病如前所論山谷逹觀<lb/>
臺詩曰瘦藤拄到風煙上乞與遊人眼豁開不知眼界<lb/>
<pb n="KR4i0036_WYG_008-24a"/>
闊多少白鳥去盡青天回凡此之類皆換骨法也顧况<lb/>
詩曰一别二十年人堪幾回別其詩簡緩而意精確荆<lb/>
公與故人詩曰一日君家把酒杯六年波浪與塵埃不<lb/>
知烏石岡頭路到老相尋得幾回樂天詩臨風抄秋樹<lb/>
對酒長年身醉貌如霜葉雖紅不是春東坡詩兒童悞<lb/>
喜朱顔在一笑那知是酒紅凡此之類皆奪胎法也<hi>冷齋</hi>
<hi>夜話</hi>
　　　誠齋論奪胎換骨<lb/>
<pb n="KR4i0036_WYG_008-24b"/>
有用古人句律而不用其句意者庾信月詩云渡河光<lb/>
不濕杜云入河蟾不沒唐人云因過竹院逢僧話又得<lb/>
浮生半日閒坡云慇勤昨夜三更雨又得浮生一日凉<lb/>
杜夢李白云落月滿屋梁猶疑照顔色山谷簟詩云落<lb/>
日映江波依稀比顔色退之云如何連曉語秪是説家<lb/>
鄉吕居仁云如何今夜雨秪是滳芭蕉此皆以故為新<lb/>
奪胎換骨<lb/>
白道猷曰連峯數千里脩林帶平津茅茨隠不見雞鳴<lb/>
<pb n="KR4i0036_WYG_008-25a"/>
知有人後秦少遊云菰蒲深處疑無地忽有人家笑語<lb/>
聲僧道潛云隔林彷彿聞機杼知有人家在翠㣲其源<lb/>
乃出於道猷而更加鍛鍊亦可謂善奪胎者也<hi>庚溪</hi>
　　　意同辭異<lb/>
鄭毅夫云夜來過嶺忽聞雨今日滿溪俱是花語意清<lb/>
絶頃在澄江見一詩云坐見茅齋一葉秋小山叢桂鳥<lb/>
聲幽不知疊嶂夜來雨清曉石楠花亂流狀霽後景物<lb/>
語不凡也或云司馬才叔作詩選載在何正平詩中<hi>同上</hi>
<pb n="KR4i0036_WYG_008-25b"/>
　　　當有别意<lb/>
杜陵謁𤣥元廟其一聮云五聖聮龍衮千官列鴈行盖<lb/>
紀呉道子廟中所畫者徽宗嘗製哲廟挽詞用此意作<lb/>
一聮云北極聮龍衮西風拆鴈行亦以鴈行對龍衮然<lb/>
語意中的其親切過於本詩兹不謂之奪胎可乎不然<lb/>
則徒用前人之語殊不足貴蘇子美云峽束滄淵深貯<lb/>
月巖排紅樹巧裝秋非不佳也然正用杜陵峽束滄江<lb/>
起巖排石樹圓之句耳語雖工而無別意<hi>藝苑雌黄</hi>
<pb n="KR4i0036_WYG_008-26a"/>
　　㸃化<lb/>
　　　尤更精巧<lb/>
詩選云朱喬年絶句春風吹起籜龍兒戢戢滿山人未<lb/>
知急喚蒼頭斸煙雨明朝吹作碧参差盖前人有詠筍<lb/>
云急忙且喫莫踟蹰一夜南風變成竹喬年㸃化乃爾<lb/>
精巧余觀魯直巳先有此句從斌老乞苦笋云煩君更<lb/>
致蒼玉束明日風雨皆成竹前詩並蹈襲魯直也<hi>漁隠</hi>
玉林云按白樂天笋詩云且喫莫踟蹰南風吹作竹亦<lb/>
<pb n="KR4i0036_WYG_008-26b"/>
襲此語耳<lb/>
　　　用古人意<lb/>
詩家有換骨法謂用古人意而㸃化之使加工也李白<lb/>
詩云白髪三千丈縁愁似箇長荆公㸃化之則云繰成<lb/>
白髪三千丈劉禹錫云遥望洞庭湖面水白銀盤裏一<lb/>
青螺山谷㸃化之云可惜不當湖水面銀山堆裏看青<lb/>
山孔稚圭白苧歌云山虛鐘響徹山谷㸃化之云山空<lb/>
響筦絃盧仝詩云草石是親情山谷㸃化之云小山作<lb/>
<pb n="KR4i0036_WYG_008-27a"/>
友朋香草當姬妾學詩者不可不知此<lb/>
　　　精彩數倍<lb/>
山谷黔南十絶七篇全用樂天花下對酒渭川舊居東<lb/>
城尋春西樓委順竹窻等詩餘三篇用其詩略㸃化而<lb/>
巳葉少藴云詩人㸃化前作正如李光弼將郭子儀之<lb/>
軍重經號令精彩數倍此語誠然<hi>韻語陽秋</hi>
　　　㸃化古語<lb/>
徐陵鴛鴦賦云山雞映水那相得孤鸞照鏡不成䨇天<lb/>
<pb n="KR4i0036_WYG_008-27b"/>
下真成長㑹合無勝比翼兩鴛鴦黄魯直題畫睡鴨曰<lb/>
山雞照影空自愛孤鸞舞鏡不作䨇天下真成長㑹合<lb/>
兩鳬相倚睡秋江全用徐陵語㸃化之末句尤工<hi>隨筆</hi>
　　　句優於古<lb/>
吳僧錢塘白塔院詩到江吳地盡隔岸越山多陳後山<lb/>
詩話鄙其語不文曰是分界堠子耳及後山在錢塘仍<lb/>
有句云語音隨地改吳越到江分此如李光弼用郭子<lb/>
儀旗幟士卒而號令所及精采皆變者也<hi>程素之攷古編</hi>
<pb n="KR4i0036_WYG_008-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0036_WYG_008-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻八<lb/>
</p>
<p>
</p>
  </div>
<div>
                <head>詩人玉屑巻九</head>
    <p>
<pb n="KR4i0036_WYG_009-1a"/>
欽定四庫全書<lb/>
　詩人玉屑巻九　　　　　宋　魏慶之　撰<lb/>
　　托物<lb/>
　　　取况<lb/>
詩之取况日月比君后龍比君位雨露比徳澤雷霆比<lb/>
刑威山河比邦國隂陽比君臣金玉比忠烈松竹比節<lb/>
義鸞鳳比君子燕雀比小人<lb/>
　　　誠齋論比擬<lb/>
<pb n="KR4i0036_WYG_009-1b"/>
白樂天女道士詩云姑山半峯雪瑶水一枝蓮此以花<lb/>
比美婦人也東坡海棠云朱唇得酒暈生臉翠袖巻紗<lb/>
紅映肉此以美婦人比花也山谷酴醿云露濕何郎試<lb/>
湯餅日烘荀令炷爐香此以美丈夫比花也山谷此詩<lb/>
出竒古人所未有然亦是用荷花似六郎之意<lb/>
　　　托興<lb/>
子美登慈恩寺塔詩譏天寳時事也山者人君之象泰<lb/>
山忽破碎則人君失道矣賢不肖混淆而清濁不分故<lb/>
<pb n="KR4i0036_WYG_009-2a"/>
曰涇渭不可求天下無綱紀文章而上都亦然故曰俯<lb/>
視但一氣焉能辨皇州於是思古之聖君不可得故曰<lb/>
回首呌虞舜蒼梧雲正愁是時明皇方眈於淫樂而不<lb/>
已故曰惜哉瑶池飲日宴崑崙丘賢人君子多去朝廷<lb/>
故曰黄鵠去不息哀鳴何所投惟小人貪竊禄位者在<lb/>
朝故曰君看隨陽鴈各有稻粱謀<hi>三山老人語錄</hi>
　　　托物以寓意<lb/>
詩人詠物形容之妙近世為最如梅聖俞蝟毛蒼蒼磔<lb/>
<pb n="KR4i0036_WYG_009-2b"/>
不死銅盤矗矗釘頭生吳雞闘敗絳幘碎海蚌抉出真<lb/>
珠明誦此則知其詠芡也東坡海山仙人絳羅襦紅綃<lb/>
中單白玉膚不須更待妃子笑風骨自是傾城姝誦此<lb/>
則知其詠荔支也張文潛平池碧玉秋波瑩綠雲擁扇<lb/>
青瑶柄水仙宫女闘新粧輕歩凌波踏明鏡誦此則知<lb/>
其詠蓮花也如唐彦謙詠牡丹詩云為雲為雨徒虚語<lb/>
傾國傾城不在人羅隠詠牡丹詩云若教解語應傾國<lb/>
任是無情也動人非不形容但不能臻其妙處耳蘇黄<lb/>
<pb n="KR4i0036_WYG_009-3a"/>
又有詠花詩皆托物以寓意此格尤新竒前人未之有<lb/>
也東坡謝杜沂遊武昌以酴醿見恵詩云凄凉吳宫闕<lb/>
紅粉埋故苑至今㣲月夜笙簫來絶巘餘姸入此花千<lb/>
載尚清婉山谷詠水仙花詩云凌波仙子生塵韈水上<lb/>
盈盈歩㣲月是誰招此斷腸魂種作寒花寄愁絶詠桃<lb/>
花絶句云九疑山中蕚綠華黄雲承韈到羊家真筌蟲<lb/>
蝕詩句斷猶託餘情開此花余嘗因庭下黄白菊花相<lb/>
間開遂效此格作詩詠之曰何處金錢與玉錢化為蝴<lb/>
<pb n="KR4i0036_WYG_009-3b"/>
蝶夜翩翩青絲網住芳叢上開作秋花取意姸金玉錢<lb/>
事見杜陽雜編唐穆宗時禁中花開夜有蛺蝶數萬飛<lb/>
集花間宫人以羅巾撲之無有獲者上令張網空中得<lb/>
數百遲明視之皆庫中金玉錢也古人有詠玉簮花詩<lb/>
云燕罷瑶池阿母家飛瓊扶上紫香車玉簮墜地無人<lb/>
拾化作東南第一花<hi>漁隠</hi>
　　　托物<lb/>
梅聖俞有續金針詩格張天覺有律詩格洪覺範有禁<lb/>
<pb n="KR4i0036_WYG_009-4a"/>
臠此三書皆論詩也聖俞金針詩格云詩有内外意内<lb/>
意欲盡其理外意欲盡其象内外意含蓄方入詩格如<lb/>
旌旗日暖龍蛇動宫殿風㣲燕雀髙旌旗喻號令日暖<lb/>
喻明時龍蛇喻君臣言號令當明時君所出臣奉行也<lb/>
宫殿喻朝廷風㣲喻政教燕雀喻小人言朝廷政教纔<lb/>
出而小人向化各得其所也如島嶼分諸國星河共一<lb/>
天言明君理化一統也天覺律詩格辨諷刺云諷刺則<lb/>
不可怒張怒張則筋骨露矣若廟堂生莾草巖谷死伊<lb/>
<pb n="KR4i0036_WYG_009-4b"/>
周之類也未如花濃春寺靜竹細野池幽花濃喻媚臣<lb/>
秉政春寺比國家竹細野池幽喻君子在野未見用也<lb/>
沙鳥晴飛逺漁人夜唱閒沙鳥晴飛逺喻小人見用漁<lb/>
人比君子夜不明之象言君子處昏亂朝退而樂道也<lb/>
芳草有情皆礙馬好雲無處不遮樓芳草比小人馬喻<lb/>
勢利之輩雲喻謟佞之臣樓比鈞衡之地若此之類可<lb/>
為言近而意深不失風騷之體也其説數十悉皆類此<lb/>
覺範禁臠云杜子美詩言山間野外事意在譏刺風俗<lb/>
<pb n="KR4i0036_WYG_009-5a"/>
如三絶句曰楸樹馨香倚釣磯斬新花蘂未應飛言後<lb/>
進暴貴可榮觀也不如醉裏風吹盡可忍醒時雨打稀<lb/>
言其恩重材薄眼見其零落不若未受恩眷時雨比天<lb/>
恩以雨多故致花易壊也門外鸕鷀久不來沙頭忽見<lb/>
眼相猜言貪利小人畏君子之譏其短也自今以後知<lb/>
人意一日須來一百回言君子䝉以養正瑾瑜匿瑕山<lb/>
藪藏疾不發其惡而小人未革面謟諛不知愧耻也無<lb/>
數春笋滿林生柴門宻掩斷人行㑹須上畨看成竹客<lb/>
<pb n="KR4i0036_WYG_009-5b"/>
至從嗔不出迎言唯守道為歲寒也前軰多法其意作<lb/>
之如韓稚圭詩曰風定曉枝蝴蝶閙雨勻春圃桔橰閒<lb/>
又蔡持正詩曰風揺熟果時聞落雨滴餘花亦自香亦<lb/>
以雨比天恩也桔橰比宰相功業之就巳退閒矣時公<lb/>
在相州作熟果比大臣黜落時公在安州覺範舊遊天<lb/>
覺之門宜其論詩之相似也余謂論詩若此皆非知詩<lb/>
者善乎山谷之言曰彼喜穿鑿者棄其大旨取其發興<lb/>
於所遇林泉人物草木魚蟲以為物物皆有所託如世<lb/>
<pb n="KR4i0036_WYG_009-6a"/>
間商度隠語者則詩委地矣<hi>漁隠</hi>
　　　子美托物<lb/>
杜子美詩有冷蘂踈枝半不禁語固佳矣而不若山意<lb/>
衝寒欲放梅為尤妙又荷葉荷花凈如拭此有得於佛<lb/>
書以清凈荷華喻人性之意故梅之髙放荷之清凈獨<lb/>
子美識之<hi>休齋</hi>
　　諷興<lb/>
　　　興與訕異<lb/>
<pb n="KR4i0036_WYG_009-6b"/>
自古工詩未嘗無興也覩物有感焉則有興今之作詩<lb/>
者以興近乎訕也故不敢作而詩之一義廢矣老杜萵<lb/>
苣詩云兩旬不甲拆空惜埋泥滓野莧迷汝來宗山實<lb/>
於此皆興小人盛而掩抑君子也至髙適題處士菜園<lb/>
則云耕地桑柘間地肥菜常熟為問葵藿資何如廟堂<lb/>
肉則近乎訕矣作詩者茍知興之與訕異始可言詩矣<lb/>
<hi>古今詩話</hi>
　　　戒訕謗<lb/>
<pb n="KR4i0036_WYG_009-7a"/>
詩者人之情性也非彊諫爭於廷怨忿詬於道怒鄰罵<lb/>
座之為也其人忠信篤敬抱道而居與時乖逢遇物悲<lb/>
喜同牀而不察並世而不同情之所不能堪因發於呻<lb/>
吟調笑之聲胷次釋然而聞者亦有所勸勉比律吕而<lb/>
可歌列干羽而可舞是詩之美也其發為訕謗侵陵引<lb/>
頸以承戈披襟而受矢以快一時之忿者人皆以為詩<lb/>
之禍是失詩之㫖非詩之過也<hi>山谷</hi>
　　　詩有補於世<lb/>
<pb n="KR4i0036_WYG_009-7b"/>
錢惟演為洛師留守置驛貢花識者鄙之蔡君謨加法<lb/>
造小團茶貢之富彦國嘆曰君謨乃為此也坡作荔枝<lb/>
歎云我願天公憐赤子莫生尤物為瘡痏雨順風調百<lb/>
榖登民不飢寒為上瑞君不見武夷溪邉粟粒芽前丁<lb/>
後蔡相籠加吾君盛徳豈在此致養口腹何陋耶又不<lb/>
見洛陽丞相忠孝家可憐亦進姚黄花補世之語不能<lb/>
易也嘗愛李敬方汴河直進舡詩云汴水通淮利最多<lb/>
生人為害亦相和東南四十三州地取盡膏脂是此河<lb/>
<pb n="KR4i0036_WYG_009-8a"/>
此等語皆可為炙背之獻也<hi>䂬溪</hi>
　　　有三百篇之㫖<lb/>
聶夷中河南人有詩曰二月賣新絲五月糶新榖醫得<lb/>
眼前瘡剜却心頭肉孫光憲謂有三百篇之㫖此亦為<lb/>
詩史<hi>詩史</hi>
　　　歐陽公詩<lb/>
慶歴中西師未解晏元獻公為樞宻使㑹大雪置酒西<lb/>
園歐陽永叔賦詩云須憐鐵甲冷徹骨四十餘萬屯邉<lb/>
<pb n="KR4i0036_WYG_009-8b"/>
兵晏曰昔韓愈亦能作言語赴裴度㑹但云園林窮勝<lb/>
事鐘皷樂清時不曽如此合閙<hi>孔溪談苑</hi>
　　　荆公詩<lb/>
荆公送吕望之赴臨江詩云黄雀有頭顱長行萬里餘<lb/>
想因君出守暫得免苞苴詩纔二十字耳崇仁愛抑奔<lb/>
競皆具焉何以多為能行此言則虐生類以飽口腹刻<lb/>
疲民以肥權勢者寡矣<lb/>
　　　秋後竹夫人詩<lb/>
<pb n="KR4i0036_WYG_009-9a"/>
吕居仁詠秋後竹夫人詩云與君宿昔尚同牀正坐西<lb/>
風一夜凉便學短檠牆角棄不如團扇篋中藏人情易<lb/>
變乃如此世事多虞秪自傷却笑班姬與陳后一生辛<lb/>
苦望專房晁無咎詩不見班姬與陳后寜聞衰落尚專<lb/>
房居仁用此語也<hi>漁隠</hi>
　　　聞蟬詩<lb/>
吳興陸䝉老嘗為常之晉陵宰頗喜作詩時州幕官有<lb/>
好䜛謗同列者一日同㑹忽聞蟬聲幕官謂陸曰君既<lb/>
<pb n="KR4i0036_WYG_009-9b"/>
能詩可詠此也陸辭之不可因即席為之曰綠隂深處<lb/>
汝行藏風露從來是稻粱莫倚髙枝縱繁響也應囬首<lb/>
顧螳蜋因以是譏之其人愧而少戢<hi>庚溪詩話</hi>
　　　歸燕詩<lb/>
張九齡為相有謇諤匪躬之誠明皇怠於政事李林甫<lb/>
隂中傷之方秋明皇令髙力士持白羽扇賜焉九齡作<lb/>
賦以謝曰茍效用之得所雖殺身而何忌又曰縱秋氣<lb/>
之移奪終感㤙於篋中又作歸燕詩貽林甫曰海燕雖<lb/>
<pb n="KR4i0036_WYG_009-10a"/>
㣲𦕈乘春亦暫來豈知泥滓濺只見玉堂開棲户時䨇<lb/>
入華堂日幾回無心與物競鷹隼莫相猜林甫知其必<lb/>
退恚怒稍解<hi>明皇雜錄</hi>
　　　啄木詩<lb/>
治平中有吉州吉水令忘其姓名治邑嚴酷有野人馬<lb/>
道為啄木詩諷之曰翠翎迎日動紅觜響煙蘿不顧泥<lb/>
丸及唯貪得食多才離枯朽木又上最髙柯吳楚圉林<lb/>
闊茫茫争奈何令見其詩稍緩刑時人目曰馬啄木<hi>翰</hi>
<pb n="KR4i0036_WYG_009-10b"/>
<hi>府名談</hi>
　　　贈釣者詩<lb/>
范希文有贈釣者詩曰江上往來人盡愛鱸魚美君看<lb/>
一葉舟出沒風濤裏不徒作也<hi>同上</hi>
　　　紅梅詩<lb/>
毗陵薦福寺紅梅閣士大夫多留題惟程給事致道嘗<lb/>
有詩其略曰春風如醇酒着物物不知居然北枝後迨<lb/>
此白日遲春風日浩蕩醉色囬氷肌所恨培雪根向來<lb/>
<pb n="KR4i0036_WYG_009-11a"/>
歲寒枝差池弄芳晩坐令顔色移顔色固嫵媚清香無<lb/>
故時意新語妙又有規戒不茍作也<hi>庚溪詩話</hi>
　　　御栁詩<lb/>
陳恭公執中以衛尉寺丞知梧州驛遞上䟽乞立儲貳<lb/>
真宗嘉其敢言翌日臨朝袖其䟽以示執政歎奬久之<lb/>
召為右正言然為王冀公所忌一日真宗賦御溝栁詩<lb/>
宣示宰相兩省皆和進恭公因進詩曰一度春來一度<lb/>
新翠光長得照龍津君王自愛天然色恨殺昭陽學舞<lb/>
<pb n="KR4i0036_WYG_009-11b"/>
人<hi>東軒筆錄</hi>
　　　夏雲詩<lb/>
章子厚謫雷州過小貴州南山寺有僧奉忠子厚見之<lb/>
巳而倚檻看雲曰夏雲多竒峯真善比類忠曰曽記夏<lb/>
雲詩甚竒曰如峯如火復如綿飛過㣲隂落檻前大地<lb/>
生靈乾欲死不成霖雨謾遮天<lb/>
　　　初月詩<lb/>
夏鄭公竦評老杜初月詩㣲升紫塞外巳隠暮雲端以<lb/>
<pb n="KR4i0036_WYG_009-12a"/>
為意主肅宗也鄭公善評詩者也吾觀退之煌煌東方<lb/>
星奈此衆客醉其順宗時作也東方謂憲宗在儲也<hi>隠</hi>
<hi>居詩話</hi>
　　　于瀆詩<lb/>
于瀆為詩頗干教化對花詩云花開蝶滿枝花謝蝶還<lb/>
稀唯有舊巢燕主人貧亦歸<hi>盧懐杼情</hi>
　　　唐備詩<lb/>
詩曰天若無雪霜青松不如草地若無山川何人重平<lb/>
<pb n="KR4i0036_WYG_009-12b"/>
道題路傍木云狂風㧞倒樹樹倒根巳露上有數枝藤<lb/>
青青猶未悟又曰一日天無風四溟波盡息人心風不<lb/>
吹波浪髙百尺皆恊騷雅<hi>同上</hi>
　　　温厚之氣<lb/>
作詩不知風雅之意不可以作詩詩尚譎諫唯言之者<lb/>
無罪聞之者足以戒乃為有補而渉於毁謗聞者怒之<lb/>
何補之有觀東坡詩只是譏誚朝廷殊無温柔敦厚之<lb/>
氣以此人故得而罪之若是伯淳詩聞者自然感動因<lb/>
<pb n="KR4i0036_WYG_009-13a"/>
舉伯淳和温公諸人禊飲詩云未須愁日暮天際乍輕<lb/>
隂又泛舟詩云只恐風花一片飛何其温厚也<hi>龜山語錄</hi>
　　規誡<lb/>
　　　子美詩<lb/>
杜子美送嚴武還朝詩公若登台輔臨危莫愛身勸以<lb/>
仗節死義也<hi>三山老人語錄</hi>
　　　魏野詩<lb/>
魏野贈王文正公詩西杞東封都了畢好來相伴赤松<lb/>
<pb n="KR4i0036_WYG_009-13b"/>
遊贈冦萊公詩好去上天辭將相却來平地作神仙勸<lb/>
之使退也近世士人與上官詩無非諛辭未聞有規勸<lb/>
之語如此者<hi>同上</hi>
又啄木詩云千林啄如盡一腹餒何妨有詩人規誡之<lb/>
風<hi>歐公詩話</hi>
　　　規勸<lb/>
韓魏公初罷相出鎮長安或獻詩云是非莫問門前客<lb/>
得失須憑塞上翁引取碧油紅斾去鄴王臺畔醉春風<lb/>
<pb n="KR4i0036_WYG_009-14a"/>
公以為然即請守相州苕溪漁隠曰先君有言近世士<lb/>
人與上官詩無非諛詞未聞有規勸之語者或者獻詩<lb/>
於魏公勸其辭分陜之重而為晝錦之榮可謂能規勸<lb/>
矣<hi>幕府燕閑録</hi>
　　白戰<lb/>
　　　禁體物語<lb/>
詩禁體物語此學詩者類能言之歐公守汝隂與客賦<lb/>
雪詩於聚星堂舉此令徃徃坐客皆閣筆但非能者耳<lb/>
<pb n="KR4i0036_WYG_009-14b"/>
若能者則出入縱横何可拘礙鄭谷亂飄僧舎茶煙濕<lb/>
宻洒歌樓酒力㣲非不去體物語而氣格如此之卑蘇<lb/>
子瞻凍合玉樓寒起粟光揺銀海眩生花超然飛動何<lb/>
害其言玉樓銀海退之兩篇力欲去此弊雖㝠搜竒譎<lb/>
亦不免縞帶銀盃之句杜子美暗度南樓月寒深北渚<lb/>
雲初不避雲月字若隨風且開葉帶雨不成花則退之<lb/>
兩篇殆無以過之也<hi>石林詩話</hi>
　　　歐蘇雪詩<lb/>
<pb n="KR4i0036_WYG_009-15a"/>
六一居士守汝隂日因雪㑹客賦詩詩中玉月梨梅練<lb/>
絮白舞鵝鶴銀等事皆請勿用詩曰新陽力㣲初破蕚<lb/>
客隂用壯猶相薄朝寒稜稜風莫犯暮雪緌緌止還作<lb/>
驅馳風雲初慘淡炫晃山川漸開廓光芒可愛初日照<lb/>
潤澤終為和氣爍美人髙堂晨起驚幽士虚窻靜聞落<lb/>
酒壚成徑集缾罌獵騎尋蹤得狐貉龍蛇掃起斷復續<lb/>
猊虎團成呀且攫共貪終歲飽麰麥豈恤空林饑鳥雀<lb/>
沙墀朝賀迷象笏桑野行歌沒芒屩乃知一雪萬人喜<lb/>
<pb n="KR4i0036_WYG_009-15b"/>
顧我不飲胡為樂坐看天地絶氛埃使我胷襟如洗㵸<lb/>
脱遺前言笑塵雜搜索萬象窺㝠漠潁雖陋邦文士多<lb/>
巨筆人人把矛槊自非我為發其端凍口何由開一噱<lb/>
其後東坡居士出守汝隂禱雨張龍公祠得小雪與客<lb/>
㑹飲聚星堂忽憶歐陽文忠公作守時雪中約客賦詩<lb/>
禁體物語於艱難中特出竒麗爾來四十餘年莫有繼<lb/>
者僕以老門生繼公後雖不足追配先生而賔客之美<lb/>
殆不减當時公之二子又適在郡故輒舉前令各賦一<lb/>
<pb n="KR4i0036_WYG_009-16a"/>
篇詩曰窻前暗響鳴枯葉龍公拭手行初雪映空先集<lb/>
疑有無作態斜飛正愁絶衆賔起舞風竹亂老守先醉<lb/>
霜松折恨無翠袖㸃横斜秪有孤燈照明㓕歸來尚喜<lb/>
更鼓暗晨起不待鈴索掣未嫌長夜作衣稜却怕初陽<lb/>
生眼纈欲浮大白追餘賞幸有回飈驚落屑模糊檜頂<lb/>
獨多時歴亂瓦溝裁一瞥汝南先賢有故事醉翁詩話<lb/>
誰續説當時號令君聽取白戰不許持寸鐵自二公賦<lb/>
詩之後未有繼之者豈非難措筆乎<hi>漁隠</hi>
<pb n="KR4i0036_WYG_009-16b"/>
　　　谿堂雪詩<lb/>
西南地温少雪余及壯年止一二年見之自退居天國<lb/>
谿堂山深氣嚴隂嶺叢薄無冬而不雪毎一賞翫必命<lb/>
諸子賦詩為樂既而襲蹈剽略不免渉前人餘意因戯<lb/>
取聲色氣味富貴勢力數字離為八章止四句以代一<lb/>
日之謔且知余之好不在於世俗所爭而在於雪也仍<lb/>
效歐陽公體不以鹽玉鶴鷺為比不使皓白䌓素等字<lb/>
<hi>聲</hi>石泉凍合竹無風夜色沉沉萬境空試向靜中閒側<lb/>
<pb n="KR4i0036_WYG_009-17a"/>
耳隔窻撩亂撲春蟲<hi>色</hi>閑來披氅學王恭姑射羣仙邂<lb/>
逅逢只為肌膚酷相似遶庭無處覔行蹤<hi>氣</hi>半夜欺凌<lb/>
范叔袍更兼風力助威豪地爐火暖猶無奈怪得山村<lb/>
酒價髙<hi>味</hi>兒童龜手握輕明漸碾搶旗入鼎烹擬欲為<lb/>
之修水記恵山泉冷釀泉清<hi>富</hi>天工呈瑞足人心平地<lb/>
今聞一尺深此為豐年報消息滿田何止萬黄金<hi>貴</hi>海<lb/>
風吹浪去無邉倐忽凝為萬頃田五月京塵渇人肺不<lb/>
知價直幾多錢<hi>勢</hi>髙下橫斜薄又濃破窻踈戸苦相攻<lb/>
<pb n="KR4i0036_WYG_009-17b"/>
莫言造物渾無意好醜都來失舊容<hi>力</hi>萬石千鈞積累<lb/>
成未應忽此一毫輕寒松瘦竹本清勁昨夜分明聞折<lb/>
聲<hi>玉局文</hi>
　　　蒲鞋詩<lb/>
劉章子克明江左人事湖南馬氏有蒲鞋詩云吳江浪<lb/>
浸白蒲春越女初挑一様新纔自繡窻離玉指便隨羅<lb/>
襪上香塵石榴裙下從容久玳瑁筵前整頓頻今日髙<lb/>
樓鴛瓦上不知抛擲是何人<lb/>
<pb n="KR4i0036_WYG_009-18a"/>
　　　誠齋霰詩<lb/>
雪花遣汝作前鋒勢頗張皇欲暗空篩瓦巧尋踈處漏<lb/>
跳階誤到暖邉融寒聲帶雨山難白冷氣侵人火失紅<lb/>
方訝一冬喧較甚今宵敢嘆卧如弓<lb/>
　<lb/>
　<lb/>
　<lb/>
　<lb/>
<pb n="KR4i0036_WYG_009-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻九<lb/>
</p>
<p>
</p>
  </div>
<div>
                <head>詩人玉屑巻十</head>
    <p>
<pb n="KR4i0036_WYG_010-1a"/>
欽定四庫全書巻<lb/>
　詩人玉屑巻十　　　　　宋　魏慶之　撰<lb/>
　　含蓄<lb/>
　　　總說<lb/>
篇章以含蓄天成爲上破碎雕鎪爲下如楊大年西崑<lb/>
體非不佳也而弄斤操斧太甚所謂七日而混沌死也<lb/>
以平夷恬澹爲上怪險蹶趨爲下如李長吉錦囊句非<lb/>
不奇也而牛鬼蛇神太甚所謂施諸廊廟則駭矣<hi>珊瑚鈎詩</hi>
<pb n="KR4i0036_WYG_010-1b"/>
<hi>話</hi>
　　　尚意<lb/>
詩文要含蓄不露便是好處古人說雄深雅健此便是<lb/>
含蓄不露也用意十分下語三分可幾風雅下語六分<lb/>
可追李杜下語十分晚唐之作也用意要精深下語要<lb/>
平易此詩人之難<hi>漫齋語錄</hi>
　　　句含蓄意含蓄<lb/>
詩有句含蓄者老杜曰勲業頻看鏡行藏獨倚樓鄭雲<lb/>
<pb n="KR4i0036_WYG_010-2a"/>
叟曰相看臨遠水獨自上孤舟是也有意含蓄者如宫<lb/>
詞曰銀燭秋光冷畵屏輕羅小扇撲流螢天堦夜色凉<lb/>
如水卧看牽牛織女星又嘲人詩曰怪來粧閣閉朝下<lb/>
不相迎總向春園裏花間笑語聲是也有句意俱含蓄<lb/>
者如九日詩曰明年此㑹知誰健更把茱茰仔細看又<lb/>
宫怨曰寳仗平明宫殿開暫將紈扇共徘徊玉容不及<lb/>
寒雅色猶帶昭陽日影來是也又白樂天云淚滿羅巾<lb/>
夢不成夜深前殿按歌聲紅顏未老恩先斷斜倚薰籠<lb/>
<pb n="KR4i0036_WYG_010-2b"/>
坐到明<lb/>
　　　子美含蓄<lb/>
戲作花卿歌云成都猛將有花卿學語小兒知姓名用<lb/>
如快鶻風火生見賊唯多身始輕綿州刺史着柘黃我<lb/>
卿掃除即日平子章髑髏血模糊手提擲還崔大夫李<lb/>
侯重見此節度人道我卿絶世無既稱絶世無天子何<lb/>
不喚取守京都細看此歌想花卿當時在蜀中雖有一<lb/>
時平賊之功然驕恣不法人甚苦之故子美不欲顯言<lb/>
<pb n="KR4i0036_WYG_010-3a"/>
之但云人道我卿絶世無既稱絶世無天子何不喚取<lb/>
守京都語句含蓄蓋可知矣山谷云花卿塜在丹稜之<lb/>
東館鎭至今有英氣血食其鄉<hi>漁隱</hi>
　　　元微之詩<lb/>
嬉笑之怒甚於裂眥長歌之哀過於慟哭此語誠然元<lb/>
微之在江陵聞白樂天降江州作絶句云殘燈無熖影<lb/>
幢幢此夕聞君謫九江垂死病中驚起坐暗風吹雨入<lb/>
寒牕樂天以爲此句他人尚不可聞况僕心哉<hi>隨筆</hi>
<pb n="KR4i0036_WYG_010-3b"/>
　　　語意有無窮之味<lb/>
長恨歌上陽人歌連昌宫詞道開元天寳宫禁事最爲<lb/>
深切然微之有行宫絶句云寥落古行宫宫花寂寞紅<lb/>
白頭宫女在閒坐說𤣥宗語少意足有無窮之味<hi>隨筆</hi>
　　詩趣<lb/>
　　　天趣<lb/>
王摩詰山中詩曰荆溪白石出天寒紅葉稀山路元無<lb/>
雨空翠濕人衣舒王百家衣體曰相看不忍發慘淡暮<lb/>
<pb n="KR4i0036_WYG_010-4a"/>
潮平語罷更攜手月明洲渚生此得天趣問曰何以識<lb/>
其天趣曰能知蕭何所以識韓信則天趣可解余竟不<lb/>
能詰<hi>冷齋</hi>
　　　奇趣<lb/>
東坡曰淵明詩初看若散緩熟讀有奇趣如曰日莫巾<lb/>
柴車路暗光已夕歸人望烟火稚子候簷隙又曰採菊<lb/>
東籬下悠然見南山又曰藹藹遠人村依依墟里烟犬<lb/>
吠深巷中雞鳴桑樹顚才意高遠造語精到如此如大<lb/>
<pb n="KR4i0036_WYG_010-4b"/>
匠運斤無斧鑿痕不知者疲精力至死不悟東坡則曰<lb/>
山中老宿依然在桉上楞嚴已不看細味之無齟齬態<lb/>
對甚的而字不露得淵明遺意耳<lb/>
栁子厚詩曰漁翁夜傍西巖宿曉汲清湘燃楚竹烟消<lb/>
日出不見人欸乃一聲山水綠囘看天際下中流巖上<lb/>
無心雲相逐東坡云以奇趣爲宗反常合道爲趣熟味<lb/>
之此詩有奇趣其尾兩句雖不必亦可<hi>欸乃三老相呼聲相應也</hi>
　　　野人趣<lb/>
<pb n="KR4i0036_WYG_010-5a"/>
閒居云妻喜栽花活童誇鬬草嬴得野人趣非急務故<lb/>
也又云燒葉爐中無宿火讀書牕下有殘燈有嫌燒葉<lb/>
貧寒太甚改葉爲藥不唯壞此一句併下句亦減氣味<lb/>
所謂求益反損也<hi>歐公詩話</hi>
　　　登高臨遠之趣<lb/>
山谷言庾子山云澗底百重花山根一片雲有以盡登<lb/>
高臨遠之趣喜晴應詔全篇可爲楷式其卒章云有慶<lb/>
兆民同論年天子萬不獨清新其氣韻尤更深穩<hi>潘子真</hi>
<pb n="KR4i0036_WYG_010-5b"/>
　　詩思<lb/>
　　　總說<lb/>
詩之有思卒然遇之而莫遏有物敗之則失之矣故昔<lb/>
人言覃思垂思抒思之類皆欲其思之來而所謂亂思<lb/>
蕩思者言敗之者易也鄭棨詩思在㶚橋風雪中驢子<lb/>
上唐求詩所游歴不出二百里則所謂思者豈尋常咫<lb/>
尺之間所能發哉前輩論詩思多生於杳冥寂寞之境<lb/>
而志意所如往往出乎埃溘之外茍能如是於詩亦庶<lb/>
<pb n="KR4i0036_WYG_010-6a"/>
幾矣謝旡逸問潘大臨近曾作詩否潘云秋來日日是<lb/>
詩思昨日捉筆得滿城風雨近重陽之句忽催租人至<lb/>
令人意敗輒以此一句奉寄亦可見思難而易敗也<lb/>
　　　有佳思<lb/>
余舊見郵亭壁間題云山月曉仍在林風凉不絶殷勤<lb/>
如有情惆悵令人别亦有佳思不知何人詩後讀王維<lb/>
集乃王縉别輞川别業詩附在集中<hi>漁隱</hi>
　　　詩思悽惋<lb/>
<pb n="KR4i0036_WYG_010-6b"/>
忠愍詩思悽惋蓋富於情者如江南春云波𣺌𣺌栁依<lb/>
依孤村芳草遠斜日杏花飛江南春盡離膓斷蘋滿汀<lb/>
洲人未歸又云杳杳烟波隔千里白蘋香散東風起日<lb/>
落汀洲一望時愁情不斷如春水觀此語意疑若優柔<lb/>
無斷者至其端委廟堂决澶淵之策其氣銳然奮仁者<lb/>
之勇全與此不相類蓋人之難知也如此<hi>漁隱</hi>
　　　詩思不出二百里<lb/>
唐求臨池洗硯詩云恰似有龍深處卧被人驚起黑雲<lb/>
<pb n="KR4i0036_WYG_010-7a"/>
生又漸寒沙上路欲瞑水邊村早行云沙上鳥猶睡渡<lb/>
頭人已行詩思不出二百里間<hi>北𤨏夢言</hi>
　　　詩味<lb/>
杜烟爐消盡寒燈晦童子開門雪滿松子厚云日午獨<lb/>
覺無餘聲山童隔竹敲茶臼秀老云夜深童子喚不醒<lb/>
猛虎一聲山月高閒棄山中累年頗得此數詩氣味<hi>䂬溪</hi>
　　　詩境<lb/>
韓愈寄孟刑部聯句云美君知道腴逸歩謝天械或問<lb/>
<pb n="KR4i0036_WYG_010-7b"/>
道果有味乎余曰如介甫午雞聲不到禪林栢子烟中<lb/>
坐擁衾竹雞呼我出華胥起滅篝燈擁燎爐各據槁梧<lb/>
同不寐偶然聞雨落階除澹泊中味非造此境不能形<lb/>
容也<hi>䂬溪</hi>
　　體用<lb/>
　　　十不可<lb/>
一曰高不可言高二曰遠不可言遠三曰閒不可言閒<lb/>
四曰靜不可言靜五曰憂不可言憂六曰喜不可言喜<lb/>
<pb n="KR4i0036_WYG_010-8a"/>
七曰落不可言落八曰碎不可言碎九曰苦不可言苦<lb/>
十曰樂不可言樂<hi>陳永康吟忩錄序</hi>
　　　言用勿言體<lb/>
嘗見陳本明論詩云前輩謂作詩當言用勿言體則意<lb/>
深矣若言冷則云可嚥不可潄言靜則云不聞人聲聞<lb/>
履聲之類本明何從得此<hi>漫叟詩話</hi>
　　　言其用而不言其名<lb/>
用事琢句妙在言其用而不言其名此法惟荆公東坡<lb/>
<pb n="KR4i0036_WYG_010-8b"/>
山谷三老知之荆公曰含風鴨綠鱗鱗起弄日鵝黃裊<lb/>
裊垂此言水栁之名也東坡答子由詩曰猶勝相逢不<lb/>
相識形容變盡語音存此用事而不言其名山谷曰管<lb/>
城子無食肉相孔方兄有絶交書又曰語言少味無阿<lb/>
堵氷雪相看有此君又曰眼看人情如格五心知外物<lb/>
等朝三格五今之蹙融是也後漢注云常置人於險惡<lb/>
處也苕溪漁隱曰荆公詩云繰成白雪桑重綠割盡黃<lb/>
雲稻正青白雪即絲黃雲即麥亦不言其名也余嘗效<lb/>
<pb n="KR4i0036_WYG_010-9a"/>
之云爲官兩部喧朝夢在野千機促婦功蛙與促織二<lb/>
蟲也<hi>冷齋</hi>
　　　不名其物<lb/>
臨川云蕭蕭出屋千尋玉靄靄當牕一炷雲皆不名其<lb/>
物然子厚破額山前碧玉流已有此格<hi>䂬溪</hi>
<hi>闕</hi>　　　如詠禽須言其標致秖及羽毛飛鳴則陋矣<lb/>
衆禽中唯鶴標致高逸其次鷺亦閒野不俗又嘗見於<lb/>
六經後之詩人形於賦詠者不少而其規橅秖及羽毛<lb/>
<pb n="KR4i0036_WYG_010-9b"/>
飛鳴之間如詠鶴云低頭乍恐丹砂落歛翅常疑白雪<lb/>
銷此白樂天詩丹頂西施頰霜毛四皓鬚此杜牧之詩<lb/>
皆格卑無遠韻也至於鮑明遠鶴賦云鍾浮曠之藻思<lb/>
抱清迥之明心杜子美曰老鶴萬里心李太白畫鶴贊<lb/>
云長唳風宵寂立霜曉劉禹錫云徐引竹間歩遠含雲<lb/>
外情此乃奇語也如詠鷺云拂日疑星落凌風訝雪飛<lb/>
此李文饒詩立當青草人先見行近白蓮魚未知此陶<lb/>
雍詩亦格卑無遠韻至於晚晴賦云忽八九之紅芰如<lb/>
<pb n="KR4i0036_WYG_010-10a"/>
婦如女墮蘂黦顏似見放棄白鷺潛來邈風標之公子<lb/>
窺此美人兮如慕悅其容媚雖語近於纖豔然亦善比<lb/>
興者至於許渾云雲漢知心遠林塘覺思孤僧惠崇云<lb/>
曝翎沙日煖引歩島風清照水千尋迥棲烟一㸃明此<lb/>
乃奇語也<hi>庚溪詩話</hi>
　　　胡五峯謂晦菴此詩有體而無用<lb/>
先生送胡藉溪有詩云甕牖前頭列翠屏晚來相對靜<lb/>
儀刑浮雲一任閒舒巻萬古青山只麽青胡五峯見之<lb/>
<pb n="KR4i0036_WYG_010-10b"/>
因謂其學者張敬夫曰吾未識此人然觀其詩知其庶<lb/>
幾能有進矣特其言有體而無用故吾爲是詩以箴警<lb/>
之庶其聞而有發也五峯詩云幽人偏愛青山好爲是<lb/>
青山青不老山中出雲雨太虛一洗塵埃山更好<hi>晦菴</hi>
　　風調<lb/>
　　　高古爲難<lb/>
古人作詩正以風調高古爲主雖意遠語踈皆爲佳作<lb/>
後人有切近的當氣格凡下者終使人可憎<hi>李希聲詩話</hi>
<pb n="KR4i0036_WYG_010-11a"/>
　　　薛能劉白<lb/>
薛能晚唐詩人格調不高而妄自尊大有栁枝詞五首<lb/>
最後一章曰劉白蘇臺總近時當初章句是誰推纖腰<lb/>
舞盡春陽栁未有儂家一首詩自注云劉白二尚書繼<lb/>
爲蘇州刺史皆賦楊栁枝詞世多傳唱但文字太僻宫<lb/>
商不高耳能之大言如此但稍推杜陵視劉白蔑如也<lb/>
今讀其詩正堪一笑劉之詞云城外春風吹酒旗行人<lb/>
揮袂日西時長安陌上無窮樹惟有垂楊管别離白之<lb/>
<pb n="KR4i0036_WYG_010-11b"/>
詞云紅板江橋青酒旗館娃宫暖日斜時可憐雨歇東<lb/>
風定萬樹千條各自垂其風流氣㮣豈能所可髣髴哉<lb/>
<hi>隨筆</hi>
　　平淡<lb/>
　　　先組麗而後平淡<lb/>
欲造平淡當自組麗中來落其紛華然後可造平淡之<lb/>
境如此陶謝不足進矣今之人多作拙易詩而自以爲<lb/>
平淡者未嘗不絶倒也梅聖俞和晏相詩云因令適情<lb/>
<pb n="KR4i0036_WYG_010-12a"/>
性稍欲到平淡苦詞未聞圓刺口劇菱芡言到平淡處<lb/>
甚難也所以贈杜挺之詩有作詩無古今欲造平淡難<lb/>
之句李白云清水出芙蓉天然去雕飾平淡而到天然<lb/>
處則善矣<hi>韻語陽秋</hi>
　　　非力所能<lb/>
作詩到平淡處要似非力所能東坡嘗有書與其姪云<lb/>
大凡爲文當使氣象崢嶸五色絢爛漸老漸熟乃造平<lb/>
澹余以謂不但爲文作詩者尤當取法於此<hi>竹坡詩話</hi>
<pb n="KR4i0036_WYG_010-12b"/>
　　　卒造平淡<lb/>
余少攻歌詩欲與造物者爭柄遇事輒變化不一其體<lb/>
裁始則陵鑠波濤穿穴險固囚鏁怪異破碎陣敵卒造<lb/>
平淡而已<hi>陸魯望文</hi>
　　　晦菴云<lb/>
梅聖俞詩不是平淡乃是枯槁<lb/>
　　閒適<lb/>
　　　苕溪漁隱詩<lb/>
<pb n="KR4i0036_WYG_010-13a"/>
余卜居苕溪日以漁釣自適因自稱苕溪漁隱臨流有<lb/>
屋數椽亦以此命名僧了宗善墨戲落筆瀟灑爲余作<lb/>
苕溪漁隱圖覽景攄懷時有鄙句皆題之左方既久益<lb/>
多不能盡錄聊舉其一二云溪邊短短長長栁波上來<lb/>
來去去船鷗鳥近人渾不畏一雙飛下鏡中天秋雲漠<lb/>
漠烟蒼蒼蓮花初白蓮葉黃釣船盡日來往處南村北<lb/>
村秔稻香巻起綸竿撇櫂歸短篷斜掩宿漁磯日高春<lb/>
睡無人喚撩亂楊花繞夢飛<hi>漁隱</hi>
<pb n="KR4i0036_WYG_010-13b"/>
　　　車蓋亭絶句<lb/>
蔡持正守安州夏日登車蓋亭作十絶句爲吳處厚箋<lb/>
注得罪謫新州其間一絶云紙屏石枕竹方牀手倦抛<lb/>
書午夢長睡起莞然成獨笑數聲漁笛在滄浪殊有閒<lb/>
適自在之意<lb/>
　　自得<lb/>
　　　要到自得處方是詩<lb/>
詩吟函得到自有得處如化工生物千花萬草不名一<lb/>
<pb n="KR4i0036_WYG_010-14a"/>
物一態若摸勒前人旡自得只如世間剪裁諸花見一<lb/>
件樣只做得一件也<hi>漫齋語錄</hi>
　　變態<lb/>
　　　縳虎手<lb/>
薛許昌答書生贈詩云百首如一首巻初如巻終譏其<lb/>
不能變態也大抵屑屑較量屬句平勻不免氣骨寒局<lb/>
殊不知詩家要當有情致抑揚高下使氣宏拔快字凌<lb/>
紙又用事皆破䱄爲圓挫剛成柔如爲有功者昔人所<lb/>
<pb n="KR4i0036_WYG_010-14b"/>
謂縳虎手也<hi>西清詩話</hi>
　　　韓文公<lb/>
韓昌黎醉贈張秘書詩云君詩多態度藹藹春空雲<lb/>
　　　唐扶詩<lb/>
子美題道林岳麓寺詩云宋公放逐登臨後物色分留<lb/>
與老夫宋公之問也此語句法清新故爲傑出其後唐<lb/>
扶題詩復云兩祠物色採拾盡壁間杜甫眞少恩意雖<lb/>
相反而語亦秀拔乃知文章變態初無窮盡惟能者得<lb/>
<pb n="KR4i0036_WYG_010-15a"/>
之<lb/>
　　　不能變態<lb/>
僧祖可作詩多佳句如懷人更作夢千里歸思欲迷雲<lb/>
一灘牕間一榻篆烟碧門外四山秋葉紅等句皆清新<lb/>
可喜然讀書不多故變態少觀其體格亦不過雲烟草<lb/>
樹山川鷗鳥而已而徐師川極稱其詩不知何也<hi>丹陽集</hi>
　　圓熟<lb/>
　　　好詩如彈丸<lb/>
<pb n="KR4i0036_WYG_010-15b"/>
謝眺嘗語沈約曰好詩圓美流轉如彈丸故東坡答王<lb/>
鞏云新詩如彈丸及送歐陽弼云中有清圓句銅丸飛<lb/>
柘彈蓋謂詩貴圓熟也余以謂圓熟多失之平易老硬<lb/>
多失之乾枯能不失於二者之間可與古之作者並駈<lb/>
<hi>王直方詩話</hi>
　　詞勝<lb/>
　　　小石調<lb/>
鍾嶸稱張茂先惜其兒女情多風雲氣少喻鳬嘗謁杜<lb/>
<pb n="KR4i0036_WYG_010-16a"/>
紫微不遇乃曰我詩無綺羅鉛粉宜不售也淮海詩亦<lb/>
然人戲謂可入小石調然率多美句但綺麗太勝爾子<lb/>
美並蒂芙蓉本自雙水荇牽風翠帶長退之金釵半醉<lb/>
坐添春牧之春風十里揚州路誰謂不可入黄鐘宫耶<lb/>
<hi>䂬溪</hi>
元祐中秘閣上巳日集西池王仲至有詩張文潛和最<lb/>
工云翠浪有聲黄繖動春風無力綵旗垂秦少游云簾<lb/>
幕千家錦繡垂仲至笑曰又待入小石調也<hi>孔氏談苑</hi>
<pb n="KR4i0036_WYG_010-16b"/>
　　綺麗<lb/>
　　　不可以綺麗害正氣<lb/>
世俗喜綺麗知文者能輕之後生好風花老大即厭之<lb/>
然文章論當理與不當理耳茍當於理則綺麗風花同<lb/>
入於妙茍不當理則一切皆爲長語上自齊梁諸公下<lb/>
至劉夢得溫飛卿輩往往以綺麗風花累其正氣其過<lb/>
在於理不勝而詞有餘也老杜云綠垂風折笋紅綻雨<lb/>
肥梅岸花飛送客墻燕語留人亦極綺麗其模寫景物<lb/>
<pb n="KR4i0036_WYG_010-17a"/>
意自親切所以絶妙古今至於言春容閑適則有穿花<lb/>
蛺蝶深深見㸃水蜻蜓欵欵飛落花遊絲白日靜鳴鳩<lb/>
乳燕青春深言秋景悲壯則有藍水遠從千澗落玉山<lb/>
高並兩峯寒無邊落木蕭蕭下不盡長江袞袞來其富<lb/>
貴之詞則有香飄合殿春風轉花覆千官淑景移麒麟<lb/>
不動爐烟轉孔雀徐開扇影還其弔古則有映堦碧草<lb/>
自春色隔葉黄鸝空好音竹送清溪月苔移玉座春皆<lb/>
出於風花然窮盡性理移奪造化又云絶壁過雲開錦<lb/>
<pb n="KR4i0036_WYG_010-17b"/>
繡疎松隔水奏笙簧自古詩人巧即不壯壯即不巧巧<lb/>
而能壯乃如是也<hi>䂬溪</hi>
　　富貴<lb/>
　　　富貴佳致<lb/>
温飛卿晚春曲云家臨長信往來道乳燕雙雙拂烟草<lb/>
油壁車輕金犢肥流蘇帳曉春雞報籠中嬌鳥暖猶睡<lb/>
簾外落花閑不掃衰桃一樹近前池似惜容顏鏡中老<lb/>
殊有富貴佳致也<hi>漁隱</hi>
<pb n="KR4i0036_WYG_010-18a"/>
　　　非窮兒家語<lb/>
存中云山谷稱晏叔原舞低楊栁樓心月歌盡桃花扇<lb/>
裏風定非窮兒家語<hi>王直方詩話</hi>
　　　詩原乎心<lb/>
歐陽文忠曰詩原乎心者也富貴愁怨見乎所處江南<lb/>
李氏鉅富有詩曰簾日已高三丈透金爐次第添香獸<lb/>
紅錦地衣隨歩皺佳人舞徹金釵溜酒惡時拈花蘂嗅<lb/>
别殿微聞簫皷奏與時挑野菜和根煮旋斫生柴帶葉<lb/>
<pb n="KR4i0036_WYG_010-18b"/>
燒異矣<hi>摭遺</hi>
　　　善言富貴<lb/>
歸田錄云晏元獻喜評詩嘗曰老覺腰金重慵便玉枕<lb/>
凉未是富貴語不如笙歌歸院落燈火下樓臺此善言<lb/>
富貴者也人皆以爲知言<hi>漫叟詩話</hi>
　　品藻<lb/>
　　　韓退之<lb/>
詩中有一字人以私意竄易遂失古人一篇之意若相<lb/>
<pb n="KR4i0036_WYG_010-19a"/>
公親破蔡州來今親字改作新字是也酬王二十舍人<lb/>
雪中見寄云三日柴門擁不開堦庭平滿白皚皚今朝<lb/>
蹋作瓊瑤跡爲有詩從鳳沼來今從字改作仙字則失<lb/>
詩題見寄之意也<hi>漫叟詩話</hi>
　　　栁子厚<lb/>
楊華既奔梁元魏胡武靈作楊白華歌令宫人連臂踏<lb/>
之聲甚凄斷子厚樂府云楊白華風吹渡江水坐令宫<lb/>
樹無顏色搖蕩春光千萬里茫茫曉日下長秋哀歌未<lb/>
<pb n="KR4i0036_WYG_010-19b"/>
斷城鵶起言婉而情深古今絶唱也<hi>許彥周詩話</hi>
　　　杜牧之<lb/>
牧之題桃花夫人廟詩細腰宫裏露桃新脉脉無言幾<lb/>
度春空憶息亡成底事可憐金谷墜樓人<hi>同前</hi>
　　　賈閬仙<lb/>
賈島詩有影畧句韓退之喜之其渡桑乾詩曰客舍并<lb/>
州三十霜歸心日夜憶咸陽無端更渡桑乾水却望并<lb/>
州是故鄉又赴長江道中詩曰䇿杖離山驛逢人問梓<lb/>
<pb n="KR4i0036_WYG_010-20a"/>
州長江那可到行客替生愁<hi>冷齋夜話</hi>
　　　李長吉<lb/>
長吉有桃花落亂如紅雨之句以此名世余觀劉禹錫<lb/>
云花枝滿空迷處所揺動繁英墜紅雨劉李同一時决<lb/>
非相爲剽竊<hi>復齋謾錄</hi>
　　　劉夢得<lb/>
蘇子由晚年多令人學劉禹錫詩以爲用意深遠有曲<lb/>
折處後因見夢得歴陽詩云一夕爲湖地千年列郡名<lb/>
<pb n="KR4i0036_WYG_010-20b"/>
覇王迷路處亞父所封城皆歴陽事語意雄健後殆難<lb/>
繼也<hi>吕氏童䝉訓</hi>
　　　常建<lb/>
河嶽英靈集首列常建詩愛其山光悅鳥性潭影空人<lb/>
心之句以爲警䇿歐公又愛建竹徑通幽處禪房花木<lb/>
深欲效之作數語竟不能得以爲恨余謂建此詩全篇<lb/>
皆工不獨此兩聯而已其詩曰清晨入古寺初日照高<lb/>
林竹徑通幽處禪房花木深山光悅鳥性潭影空人心<lb/>
<pb n="KR4i0036_WYG_010-21a"/>
萬籟此俱寂但聞鐘磬音<hi>洪駒甫詩話</hi>
　　　李義山<lb/>
李義山詩用事僻澁然荆公晚年亦喜之如試問火城<lb/>
將䇿探何如雲屋聽牕知未愛京師傳谷口但知鄉里<lb/>
勝壺頭其用事琢句前輩無相犯者<hi>冷齋夜話</hi>
　　　王荆公<lb/>
王荆公最愛陶詩謂不可及故歲晚懷古詩云先生歲<lb/>
晚事田園魯叟遺書廢討論問訊桑麻憐已長按行松<lb/>
<pb n="KR4i0036_WYG_010-21b"/>
菊喜猶存農人調笑追尋壑稚子歡呼出候門遥謝載<lb/>
醪祛惑者吾今欲辨已忘言所謂四韻全使淵明詩者<lb/>
即此詩是也<hi>漁隱</hi>
　　　項斯<lb/>
楊祭酒嘗見江表士人項斯詩贈之詩云度度見君詩<lb/>
句好及觀標格過於詩平生不解藏人善到處相逢說<lb/>
項斯由是四方知名<hi>古今詩詁</hi>
　　　白樂天<lb/>
<pb n="KR4i0036_WYG_010-22a"/>
樂天初舉名未振以歌詩投顧况况戲之曰長安物貴<lb/>
居大不易及讀至原上草云野火燒不盡春風吹又生<lb/>
曰有句如此居亦何難老夫前言戲之耳<hi>古今詩話</hi>
　　　趙倚樓<lb/>
杜紫微覽趙渭南早秋詩云殘星幾㸃鴈横塞長笛一<lb/>
聲人倚樓因目之爲趙倚樓<hi>古今詩話</hi>
　　　謝蝴蝶<lb/>
謝學士吟蝴蝶詩三百首人呼爲謝蝴蝶其間絶有佳<lb/>
<pb n="KR4i0036_WYG_010-22b"/>
句如狂隨栁絮有時見舞入棃花何處尋又曰江天春<lb/>
晚暖風細相逐賣花人過橋古詩有陌上斜飛去花間<lb/>
倒翅迴又云身似何郎全傳粉心如韓壽愛偷香終不<lb/>
若謝句意深遠<hi>古今詩話</hi>
　　　鮑孤鴈<lb/>
鮑當爲河南府法曹嘗忤知府薛映因賦孤鴈詩所謂<lb/>
天寒稻粱少萬里孤難進不惜充君㕑爲帶邊城信薛<lb/>
大稱賞因號鮑孤鴈<hi>司馬文正詩話</hi>
<pb n="KR4i0036_WYG_010-23a"/>
　　　夏英公<lb/>
夏鄭公竦以父殁王事得三班差使然自少好讀書攻<lb/>
爲詩一日攜所業伺宰相李文靖沆退朝拜於馬首而<lb/>
獻之文靖讀其句有山勢蜂腰斷溪流燕尾分之句深<lb/>
愛之終巻皆佳句翊日袖詩呈眞宗及叙死事之後乞<lb/>
與換文資遂改潤州金壇主簿<hi>東軒筆錄</hi>
　　　王文穆<lb/>
王文穆欽若未第時寒窘依幕府家時章聖以壽王尹<lb/>
<pb n="KR4i0036_WYG_010-23b"/>
開封一日晚過其家左右不虞王至亟取紙屏障風王<lb/>
顧屏間一聯云龍帶晚烟歸洞府鴈拖秋色入衡陽大<lb/>
加賞愛曰此語落落有貴氣何人詩也對曰某門客王<lb/>
欽若王遽召之一見欽其風素其後信任頗專致位上<lb/>
相風雲之㑹實基於此焉<hi>西清詩話</hi>
　　　王琪<lb/>
晏元獻公赴杭州道過維楊憩大明寺瞑目徐行使侍<lb/>
吏誦壁間詩板戒其勿言爵里姓名終篇者無幾又俾<lb/>
<pb n="KR4i0036_WYG_010-24a"/>
别誦一詩云水調隋宫曲當年亦九成哀音已亡國廢<lb/>
落尚留名儀鳳終陳迹鳴蛙只廢聲凄凉不可問落日<lb/>
下蕪城徐問之江都尉王琪詩也召至同飯又同歩遊<lb/>
池上時春晚已有落花晏云毎得句書牆壁間或彌年<lb/>
未嘗强對且如無可柰何花落去至今未能也王應聲<lb/>
曰似曾相識燕歸來自此辟置薦館職遂躋侍從<hi>遺珠</hi>
　　　薛簡肅公<lb/>
薛簡肅公舉進士時摯謁馮魏公首篇有囊書空自負<lb/>
<pb n="KR4i0036_WYG_010-24b"/>
早晚達明君之句馮掩巻而謂之曰不知秀才所負何<lb/>
事讀至第三篇春詩云千林如有喜一氣自無私乃曰<lb/>
秀才所負者如此<hi>東齋記事</hi>
　　　荆公以三詩取三士<lb/>
復齋漫錄云王公韶少日讀書於廬山東林裕老庵庵<lb/>
前有老松因賦詩云綠皮皴剥玉嶙峋高節分明似古<lb/>
人解與乾坤生氣㮣幾因風雨長精神裝添景物年年<lb/>
别擺捭窮愁日日新惟有碧霄雲裏月共君孤影最相<lb/>
<pb n="KR4i0036_WYG_010-25a"/>
親王荆公爲憲江東過而見之大加稱賞遂爲知已苕<lb/>
溪漁隱曰蔡寛夫詩話云靈龍圖秉少豪逸熈寧初游<lb/>
京師久不得調嘗作詩曰青衫白髮病叅軍旋糶黄糧<lb/>
置酒樽但得有錢留客醉那須騎馬傍人門荆公一見<lb/>
曰此定非碌碌者即薦用之前此蓋未嘗相識也又石<lb/>
林詩話云劉季孫初以右班殿直監饒州酒荆公爲憲<lb/>
江東巡歴至饒按酒務始至㕔事見小屏間有題小詩<lb/>
曰呢喃燕子語梁間底事來驚夢裏閑說與傍人應不<lb/>
<pb n="KR4i0036_WYG_010-25b"/>
解杖藜攜酒看支山大稱賞之即召與語嘉歎久之升<lb/>
車而去不復問務事荆公以三詩取三士其樂善之心<lb/>
今人所未有也吾故表而出之<lb/>
　　　葛敏修<lb/>
山谷南遷還至南華竹軒亦令侍史誦詩板有一絶云<lb/>
不用山僧供帳迎世間無此竹風清獨拳一手攴頥卧<lb/>
偷眼看雲生未生稱嘆不已徐視姓名曰果吾學子葛<lb/>
敏修也<hi>復齋</hi>
<pb n="KR4i0036_WYG_010-26a"/>
　　　賀方囘<lb/>
賀方囘題一絶於定林寺云破氷泉脉潄籬根壞衲遥<lb/>
疑掛樹猿蠟屐舊㾗尋不見東風先爲我開門舒王見<lb/>
之大稱賞緣此知名<hi>王直方詩話</hi>
　　　蘇後湖<lb/>
蘇伯固之子名庠字養直作清江曲云屬玉雙飛水滿<lb/>
塘菰蒲深處浴鴛鴦白蘋滿棹歸來晚秋着蘆花一片<lb/>
霜扁舟繫岸依林樾蕭蕭兩鬢吹華髪萬事不理醉復<lb/>
<pb n="KR4i0036_WYG_010-26b"/>
醒長占烟波弄明月坡曰若置在李太白集中誰疑其<lb/>
非<hi>王直方詩話</hi>
　　　曹翰<lb/>
曹武毅公翰平江南歸環衛數年不調一日内宴侍臣<lb/>
皆賦詩翰以武人獨不預乃陳曰臣少亦學詩乞應詔<lb/>
太宗曰卿武人以刀字爲韻因以寄意曰三十年前學<lb/>
六韜英名常得預時髦曾因國難披金甲不爲家貧賣<lb/>
寳刀臂健尚嫌弓力軟眼明猶識陣雲高庭前昨夜秋<lb/>
<pb n="KR4i0036_WYG_010-27a"/>
風起羞見蟠花舊戰袍<hi>青箱雜記</hi>
　　　伍喬<lb/>
伍喬張洎少相友善張爲翰林學士眷寵優異伍爲歙<lb/>
州通判作詩寄張戒去僕曰張遊宴時投之一日張與<lb/>
僚友近郊㑹燕歡甚僕投詩詩云不知何處可消憂公<lb/>
退攜壺即上樓職事久參侯伯幕夢魂長繞帝王州黄<lb/>
山向晚盈軒翠黟水含春遶郡流遙想玉堂多暇日花<lb/>
時誰伴出城遊得詠動容久之爲言於上召還爲考功<lb/>
<pb n="KR4i0036_WYG_010-27b"/>
員外郎<hi>詩史</hi>
　　　劉子先<lb/>
章子厚常與劉子先定有場屋之舊又頗相厚善隔濶<lb/>
十年子厚拜相亦不通問寄書責其相忘遠引之意子<lb/>
先以詩謝曰故人天上有書來責我疎愚喚不囘兩處<lb/>
共瞻千里月十年不寄一枝梅塵泥自與雲霄隔駑馬<lb/>
難追德驥才莫謂無心向門下也曽終夕望三台公得<lb/>
詩甚喜即召爲宰屬遂遷户部侍郎<hi>高齋詩話</hi>
<pb n="KR4i0036_WYG_010-28a"/>
　　　龍太初<lb/>
郭功父方與荆公坐有一人展刺云詩人龍太初功父<lb/>
勃然曰相公前敢稱詩人其不識去就如此荆公曰且<lb/>
請來相見既坐功父曰賢道能作詩能爲我賦乎太初<lb/>
曰甚好功父曰只從相公請箇詩題時方有一老兵以<lb/>
沙捺銅器荆公曰可作沙詩太初不頃刻誦曰茫茫黄<lb/>
出塞漠漠白鋪汀鳥去風平篆潮囘日射星功父閣筆<lb/>
太初緣此名聞東南<hi>王直方詩話</hi>
<pb n="KR4i0036_WYG_010-28b"/>
　　　姚嗣宗<lb/>
華州狂子張元天聖間坐累終身每託興吟詠如雪詩<lb/>
戰退玉龍三百萬敗鱗殘甲滿天飛詠白鷹詩有心待<lb/>
搦月中兔更向白雲頭上飛怪譎類是後竄夏國教元<lb/>
昊爲邊患朝廷方厭兵時韓魏公撫陜右書生姚嗣宗<lb/>
獻崆峒山詩有云踏碎賀蘭石掃清西海塵布衣能辦<lb/>
此可惜作窮鱗顧謂僚屬曰此人若不收拾又一張元<lb/>
矣因表薦官之<hi>西清詩話</hi>
<pb n="KR4i0036_WYG_010-29a"/>
　　　白馬詩<lb/>
王曾獻金陵牧薛大夫白馬詩白馬披絲練一團今朝<lb/>
被絆欲行難雪中放去唯留迹月下牽來只就鞍向北<lb/>
長鳴天外遠臨風斜墜耳邊寒自知毛骨還應異更請<lb/>
王良仔細看<hi>雲溪友議</hi>
　　　毛國英<lb/>
毛國英澤民之從子也以詩自鳴嘗經岳侯駐兵之地<lb/>
江禁方嚴國英投詩云鐵鎻沉沉截碧江風旗獵獵駐<lb/>
<pb n="KR4i0036_WYG_010-29b"/>
危檣禹門縱使高千尺放過蛟龍也不妨侯曰詩人也<lb/>
委舟以渡之<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻十<lb/>
</p>
<p>
</p>
  </div>
<div>
                <head>詩人玉屑巻十一</head>
    <p>
<pb n="KR4i0036_WYG_011-1a"/>
欽定四庫全書巻<lb/>
　詩人玉屑巻十一　　　　宋　魏慶之　撰<lb/>
　　詩病<lb/>
　　　詩病有八<hi>沈約</hi>
一曰平頭<hi>第一第二字不得與第六第七字同聲如今日良宴㑹讙樂莫具陳今讙皆平聲</hi>
二曰上尾<hi>第五字不得與第十字同聲如青青河畔草欝欝園中栁草栁皆上聲</hi>
三曰蜂腰<hi>第三字不得與第五字同聲如聞君愛我丼竊欲自修飾君丼皆平聲欲飾皆入聲</hi>
四曰鶴膝<hi>第五字不得與第十五字同聲如客從遠方來遺我一書札上言長相思下言久離别來</hi>
<pb n="KR4i0036_WYG_011-1b"/>
<hi>思皆平聲</hi>
五曰大韻<hi>如聲鳴爲韻上九字不得用驚傾平榮字</hi>
六曰小韻<hi>除大一字外九字中不得有兩字同韻如遙條不同</hi>
七曰旁紐八曰正紐<hi>十字内兩字疊韻爲正紐若不共一紐而有雙聲爲旁紐如流久爲</hi>
<hi>正紐流栁爲旁紐</hi>
八種惟上尾鶴膝最忌餘病亦皆通<lb/>
　　　細較詩病<lb/>
聖兪語予曰嚴維詩栁塘春水漫花塢夕陽遲則天容<lb/>
<pb n="KR4i0036_WYG_011-2a"/>
時態融和駘蕩如在目前又劉貢父詩話云此一聯細<lb/>
細較之夕陽遲則繫花春水漫不須栁也如老杜深山<lb/>
催短景喬木易高風則了無瑕纇苕溪漁隱曰春水漫<lb/>
不須栁此眞確論但夕陽遲則繫花此論殊非是蓋夕<lb/>
陽遲乃繫於塢初不繫花以此言之則春水漫不必栁<lb/>
塘夕陽遲豈獨花塢哉余嘗愛西清詩話載吳越王時<lb/>
宰相皮光業每以詩爲㔾任嘗得一聯云行人折栁和<lb/>
輕絮飛燕銜泥帶落花自負警䇿以示同僚衆爭嘆譽<lb/>
<pb n="KR4i0036_WYG_011-2b"/>
裴光約曰二句偏枯不爲工蓋栁當有絮泥或無花此<lb/>
論乃得詩之膏肓矣<hi>六一居士詩話</hi>
　　　至寳丹<lb/>
王岐公詩喜用金玉珠碧以爲富貴而其兄謂之至寳<lb/>
丹也<hi>後山詩話</hi>
　　　㸃鬼簿算博士<lb/>
王楊盧駱有文名人議其疵曰楊好用古人姓名謂之<lb/>
㸃鬼簿駱好用數對謂之算博士<hi>玉泉子</hi>
<pb n="KR4i0036_WYG_011-3a"/>
　　　倒用字<lb/>
和東坡金山詩云雲峯一隔變炎凉猶喜重來飯積香<lb/>
維摩經云維摩詰往上方有國號香積以衆香鉢盛滿<lb/>
香飯悉飽衆㑹故今僧舍廚名香積二字不可顚倒也<lb/>
<hi>漁隱</hi>
　　　狂怪<lb/>
石介作三豪詩略云曼卿豪於詩永叔豪於文杜黙豪<lb/>
於歌也永叔亦贈黙詩云贈之三豪篇而我濫一名黙<lb/>
<pb n="KR4i0036_WYG_011-3b"/>
之詩所謂飛花送酒舞前筵者即無雪事矣贈王子直<lb/>
詩云水底笙歌蛙兩部山中奴𨽻橘千頭雖愛其語之<lb/>
工然南史孔德璋門庭之内草萊不剪中有蛙鳴或問<lb/>
之曰欲爲陳蕃乎曰我以此當兩部鼔吹何必效陳蕃<lb/>
即無笙歌之說<hi>藝苑雌黄</hi>
　　　近似<lb/>
高英秀者吳越國人與贊寧爲詩友口給好罵滑稽每<lb/>
見眉目有異者必噂短於其後人號惡喙薄徒嘗譏名<lb/>
<pb n="KR4i0036_WYG_011-4a"/>
人詩病云李義山覽漢史云王莽弄來曽半破曹公將<lb/>
去便平沉定是破船詩李羣玉詠鷓鴣云方穿詰曲﨑<lb/>
嶇路又聽鉤輈格磔聲定是梵語詩羅隱云雲中雞犬<lb/>
劉安過月裏笙歌煬帝歸定是鬼詩杜荀鶴云今日偶<lb/>
題題似著不知題後更誰題此衛子詩也不然安有四<lb/>
蹄贊寧笑謝而已<hi>西清詩話</hi>
程師孟知洪州於府中作靜堂自愛之無日不到作詩<lb/>
題於石曰每日更忙須一到夜深長是㸃燈來李元規<lb/>
<pb n="KR4i0036_WYG_011-4b"/>
見而笑曰此乃是登溷之詩乎<hi>東軒筆錄</hi>
羅隱題牡丹云若教解語應傾國任是無情也動人曹<lb/>
唐曰此乃詠子女障子耳隱曰猶勝足下作鬼詩乃誦<lb/>
唐漢武要王母詩云樹底有天春寂寂人間無路月茫<lb/>
茫豈非鬼詩耶<hi>丹楊集</hi>
聖兪嘗云詩句義格雖通語渉淺俗而可笑者亦其病<lb/>
也如盡日覔不得有時還自來本謂詩之好句難得耳<lb/>
說者云此是人家失貓兒人以爲笑<hi>歐公詩話</hi>
<pb n="KR4i0036_WYG_011-5a"/>
文潛賦虎圖詩末云煩君衞吾寢振此蓬蓽陋坐令盜<lb/>
肉鼠不敢窺白晝或云此却是貓兒詩也又大旱詩云<lb/>
天邊趙盾益可畏水底武侯方醉眠時人以爲幾於湯<lb/>
燖右軍也<hi>王直方詩話</hi>
　　　鵝腿子<lb/>
有舉人以詩謁汴帥王智興智興曰莫有鵝腿子否謂<lb/>
鶴膝也<hi>盧氏雜說</hi>
　　　漫塘評劉啓之詩病<lb/>
<pb n="KR4i0036_WYG_011-5b"/>
劉啓之以詩自許漫塘先生得其詩讀至韓蘄王廟詩<lb/>
中兩句云皇天有意存趙孤蘄王登壇鬼神泣先生掩<lb/>
巻曰此未識作詩法也詩家以杜少陵稱首正謂其無<lb/>
一篇不寓尊君敬上之意如北征詩云桓桓陳將軍仗<lb/>
義奮忠烈都人望翠華佳氣向金闕煌煌太宗業樹立<lb/>
甚宏達洗兵馬云成王功大心轉小郭相謀深古來少<lb/>
司徒清鑒懸明鏡尚書氣與秋天杳先後重輕非茍作<lb/>
也今顧指高宗爲趙孤謂皇天眷命有意存趙孤而蘄<lb/>
<pb n="KR4i0036_WYG_011-6a"/>
王登壇鬼神便泣氣勢却如此其盛毋乃抑君父之太<lb/>
過而揚臣子之已甚乎<hi>語錄</hi>
　　礙理<lb/>
　　　害理<lb/>
灃陽道傍有甘泉寺因萊公丁謂曾留行記從而題詠<lb/>
者甚衆碑牌滿屋孫風有評仲酌泉曾頓轡謂之禮佛<lb/>
遂南行高堂下瞰炎荒路轉使高僧薄寵榮人獨傳道<lb/>
余獨恨其語無别自古以直道見黜者多矣豈皆貪寵<lb/>
<pb n="KR4i0036_WYG_011-6b"/>
榮者哉又有人云此泉不洗千年恨留與行人戒覆車<lb/>
害理尤甚萊公之事亦例爲覆車乎因過之偶爲數韻<lb/>
其間有云已憑靜止鑑忠精更遣清冷洗讒喙蓋指二<lb/>
公也<hi>䂬溪</hi>
　　　句好而理不通<lb/>
詩人貪求好句而理有不通亦語病也如袖中諌草朝<lb/>
天去頭上宫花侍燕歸誠爲佳句矣但進諫必以章疏<lb/>
無用藁之理唐人有云姑蘇城外寒山寺夜半鐘聲到<lb/>
<pb n="KR4i0036_WYG_011-7a"/>
客船說者亦云句則佳矣其如三更不是撞鐘時如賈<lb/>
島哭僧云寫留行道影焚却坐禪身時謂之燒殺活和<lb/>
尚此尤可笑若歩隨青山影坐學白塔骨又獨行潭底<lb/>
影數息樹邊身皆是島詩何精麄頓異<hi>歐公詩話</hi>
　　　礙理<lb/>
潘大臨字邠老有登漢陽高樓詩曰兩屐上層樓一目<lb/>
略千里說者以爲著屐豈可登樓又嘗賦潘庭之清逸<lb/>
樓詩有云歸來陶隱居拄頰西山雲或謂既已休官安<lb/>
<pb n="KR4i0036_WYG_011-7b"/>
得手扳而拄之也<hi>王直方詩話</hi>
　　　長恨歌古栢行<lb/>
白樂天長恨歌云峨眉山下少人行峨眉在嘉州與幸<lb/>
蜀全無交渉杜詩云霜皮溜雨四十圍黛色參天二千<lb/>
尺四十圍乃是徑十尺無乃太細長乎皆文章之病也<lb/>
　　　鷓鴣詩<lb/>
林逋云草泥行郭索雲木呌鉤輈鉤輈格磔謂鷓鴣聲<lb/>
也詩話筆談皆美其善對然鷓鴣未嘗栖木而鳴惟低<lb/>
<pb n="KR4i0036_WYG_011-8a"/>
飛草中孫莘老知福州有荔枝十絶句云兒童竊食不<lb/>
知禁格磔山禽滿院飛蓋譜言荔枝未經人摘百禽不<lb/>
敢近或已經摘飛鳥蜂蟻競來食之或謂鷓鴣既不登<lb/>
木又非庭院之禽性又不嗜荔枝夏月即非鷓鴣之時<lb/>
語意雖工亦詩之病也<lb/>
　　　鷺鷥詩<lb/>
張仲達詠鷺鷥詩云滄海最深處鱸魚銜得歸張文寳<lb/>
曰佳則佳矣爭奈鷺鷥觜脚太長也<hi>荆湖近事</hi>
<pb n="KR4i0036_WYG_011-8b"/>
　　　邑人詩<lb/>
方諤有贈邑令詩云琴彈永日得古意印鏁經秋生蘚<lb/>
痕句雖佳但印上不是生蘚處不若前輩詩云雨後有<lb/>
人耕綠野月明無犬吠花村思清句雅又見令之教化<lb/>
仁愛民樂於耕耨且無盜賊之警也<hi>翰府名談</hi>
　　考證<lb/>
少陵與太白獨厚於諸公凡言太白十四處至云世人<lb/>
皆欲殺吾意獨憐才醉眠秋共被攜手日同行三夜頻<lb/>
<pb n="KR4i0036_WYG_011-9a"/>
夢君情親見君意其情好可想遯齋閒覽謂二人名既<lb/>
相逼不能無相忌是以庸俗之見而度賢哲之心也予<lb/>
故不得不辨<lb/>
古詩十九首非止一人之詩也行行重行行樂府以爲<lb/>
枚乗作則其他可知矣<lb/>
古詩十九首行行重行行玉臺作兩首自越鳥巢南枝<lb/>
以下别爲一首當以選爲正<lb/>
文選長歌行只有一首青青園中葵者郭茂倩樂府有<lb/>
<pb n="KR4i0036_WYG_011-9b"/>
兩首次一首乃仙人騎白鹿者仙人騎白鹿之篇予疑<lb/>
此詞岧岧山下亭以下其義不同當又别是一首郭茂<lb/>
倩不能辨也<lb/>
文選飲馬長城窟古詞無人名玉臺以爲蔡邕作<lb/>
古詞之不可讀者莫如巾舞歌文義漫不可解<lb/>
又古將進酒芳樹石榴豫章行等篇皆使人讀之茫然<lb/>
又朱露雉子班艾如張思悲翁上之囘等只二三句可<lb/>
解寧非歲久文字訛舛而然耶<lb/>
<pb n="KR4i0036_WYG_011-10a"/>
木蘭歌促織何唧唧文苑英華作唧唧何切切又作嚦<lb/>
嚦樂府作唧唧復唧唧又作促織何唧唧當從樂府也<lb/>
願馳千里足郭茂倩樂府願借明馳千里足酉陽雜爼<lb/>
作願馳千里明駞足漁隱不攷妄爲之辨<lb/>
木蘭歌文苑英華直作韋元甫名攷郭茂倩樂府有兩<lb/>
篇其後篇乃元甫所作也<lb/>
木蘭歌最古然朔氣傳金柝寒光照鐵衣之語已似太<lb/>
白必非漢魏人也<lb/>
<pb n="KR4i0036_WYG_011-10b"/>
班婕妤怨歌行文選直作班姬之名樂府以爲顏延年<lb/>
作<lb/>
諸葛孔明梁甫吟歩出齊東門遥望蕩隂里樂府解題<lb/>
作遙望隂陽里今青州有隂陽里<lb/>
田疆古冶子解題作田疆固野子<lb/>
南北朝人惟張正見詩最多而最無足省發所謂雖多<lb/>
亦奚以爲<lb/>
西清詩話載晁文元家所藏陶詩有問來使一篇云爾<lb/>
<pb n="KR4i0036_WYG_011-11a"/>
從山中來早晚發天目我屋南山下今生幾叢菊薔薇<lb/>
葉已抽秋蘭氣當馥歸去來山中山中酒應熟予謂此<lb/>
篇誠佳然其體製氣象與淵明不類得非太白逸詩後<lb/>
人謾取以入陶集耶<lb/>
文苑英華有太白代寄翁參樞先輩七言律一首乃晚<lb/>
唐之下者又有五言律三首其一送客歸吳其二送友<lb/>
生歸峽中其三送袁明甫任長江集本皆無之其家數<lb/>
在大歴正元間亦非太白之作又有五言雨後望月一<lb/>
<pb n="KR4i0036_WYG_011-11b"/>
首望夫石一首冬日歸舊山一首皆晚唐之語又有秦<lb/>
樓出佳麗四句亦不類太白皆是後人假名也<lb/>
文苑英華有送史司馬赴崔相公幕一首云崢嶸丞相<lb/>
府清切鳳凰池羡爾瑤臺鶴高棲璚樹枝歸來晴日好<lb/>
吟弄惠風吹正有乗軒樂初當學舞時珍禽在羅網微<lb/>
命若遊絲願托周周羽相銜漢水湄此或太白之逸詩<lb/>
也不然亦是盛唐人作<lb/>
太白集中少年行只有數句類太白其他皆淺近浮俗<lb/>
<pb n="KR4i0036_WYG_011-12a"/>
非太白之作必誤入也<lb/>
酒渴愛江清一詩文苑英華作暢當而黄伯思注杜集<lb/>
編作少陵詩非也<lb/>
迎旦東風騎蹇驢决非唐人氣象只似白樂天言語今<lb/>
者世俗圖畫以爲少陵詩漁隱亦辨其非矣而黄伯思<lb/>
編入杜集非也少陵有避地逸詩一首云避地歲時晚<lb/>
竄身筋骨勞詩書逐牆壁奴僕亦旌旄行在近聞信此<lb/>
生隨所遭神堯舊天下㑹見出腥臊題下公自注云至<lb/>
<pb n="KR4i0036_WYG_011-12b"/>
德二載丁酉作此則眞少陵語今書市諸本並不見有<lb/>
　舊蜀本杜詩並無注釋雖編年而不分古近二體其<lb/>
間略有公自注而已今豫章庫本以爲翻鎭江蜀本雖<lb/>
無雜注又分古律其編年亦且不同近寳慶間海南漕<lb/>
臺新刋杜集亦以爲蜀本雖刪去假坡之註亦有王原<lb/>
叔以下九家而趙注比他本最詳皆非舊蜀本也<lb/>
杜集注中坡曰者皆是托名假僞漁隱雖嘗辨之而人<lb/>
尚疑之蓋無至當之說以指其僞也今舉一端將不辨<lb/>
<pb n="KR4i0036_WYG_011-13a"/>
而自明矣如楚岫千峰翠注云景差蘭臺春望千峰楚<lb/>
岫翠萬木郢城隂且五言始於李陵蘇武或云枚乘則<lb/>
漢以前五言古詩尚未有之寧有戰國時已有五言律<lb/>
句耶觀此可以一笑而悟矣亦幸其有此漏逗也<lb/>
杜集中有詩曰者亦坡曰之類其間半僞半眞尤爲淆<lb/>
亂惑人此深可嘆然具眼者自黙識之耳<lb/>
崔顥渭城少年行百家選作兩首自秦川以下别爲一<lb/>
首郭茂倩樂府止作一首文苑英華亦只作一首當從<lb/>
<pb n="KR4i0036_WYG_011-13b"/>
樂府英華爲是<lb/>
玉川子天下薄夫苦耽酒之詩荆公百家選只作一篇<lb/>
本集自天上白日悠悠懸以下别爲一首當從荆公爲<lb/>
正<lb/>
太白詩斗酒渭城邊壚頭耐醉眠者乃岑參之詩誤入<lb/>
公集<lb/>
太白塞上曲騮馬新跨紫玉鞍者乃王昌齡詩亦悞入<lb/>
昌齡本有二篇前篇乃秦時明月漢時關者也<lb/>
<pb n="KR4i0036_WYG_011-14a"/>
孟浩然集有贈孟郊一首按東野乃正元元和間人而<lb/>
浩然終於開元二十八年時代懸遠其詩亦不似浩然<lb/>
必誤入不可不辨也<lb/>
杜詩五雲高太甲六月曠摶扶太甲之義殆不可曉得<lb/>
非高太乙耶乙誤爲甲蓋亦相近以星對風庶從其類<lb/>
也　杳杳東山攜漢妓泠泠脩竹待王歸攜漢妓無義<lb/>
理疑是攜妓去蓋子美於絶句每喜對偶耳臆見如此<lb/>
更俟宏識　荆公百家詩選蓋本於唐人英靈間氣集<lb/>
<pb n="KR4i0036_WYG_011-14b"/>
其初明皇德宗薛稷劉希夷王適韋述之詩無少増損<lb/>
次序亦同孟浩然但增其數儲光羲後方是荆公自去<lb/>
取前巻讀之盡佳非其選擇之精蓋盛唐人之詩無不<lb/>
可觀者至於大歴以後其去取深不滿人意况唐人如<lb/>
沈宋王楊盧駱陳拾遺張曲江賈至王維獨孤及韋應<lb/>
物孫逖祖詠劉眘虛綦母潛劉長卿李長吉諸公皆大<lb/>
名家李杜韓栁元白以家有其集故不載而此集無之<lb/>
荆公當時所選但據宋次道家之所有耳其序乃言觀<lb/>
<pb n="KR4i0036_WYG_011-15a"/>
唐詩者觀此足矣豈不誣哉今人但以荆公所選歛衽<lb/>
而莫敢議可嘆也<lb/>
荆公有一家但取一二首而不可讀者如曹唐二首其<lb/>
一首云年少風流好丈夫大家望拜執金吾閒眠曉日<lb/>
聽鶗鴂笑倚東風仗轆轤深院吹笙從漢婢靜街調馬<lb/>
任奚奴牡丹花下鉤簾看獨凭紅肌捋虎鬚此不足以<lb/>
書屏幛但可與閭巷小人爲文背之詞又買劒一首云<lb/>
青天露拔雲霓泣黑地潛擎鬼魅愁但可與巫師念誦<lb/>
<pb n="KR4i0036_WYG_011-15b"/>
也唐人類集一代之詩不特英靈間氣極𤣥又𤣥也<lb/>
顧陶作唐詩類選竇常有南薰集韋縠有才調集又有<lb/>
正聲集不記何人有小選集選詞苑瓊華雅言系述其<lb/>
他必尚有之也<lb/>
予嘗見方子通墓誌言唐詩有八百家子通所藏有五<lb/>
百家今則世不見有惜哉<lb/>
栁子厚漁翁夜傍西巖宿之詩東坡删去後二句使子<lb/>
厚復生亦必心服　謝眺洞庭張樂地瀟湘帝子游雲<lb/>
<pb n="KR4i0036_WYG_011-16a"/>
去蒼梧野水還江漢流停驂我悵望輟棹子夷猶廣平<lb/>
聽方藉茂陵將見求心事俱已矣江上徒離憂予謂廣<lb/>
平聽方藉茂陵將見求一聯亦可削去只用八句尤爲<lb/>
渾然不知識者以爲如何<lb/>
　<lb/>
　<lb/>
　<lb/>
　<lb/>
<pb n="KR4i0036_WYG_011-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻十一<lb/>
</p>
<p>
</p>
  </div>
<div>
                <head>詩人玉屑巻十二</head>
    <p>
<pb n="KR4i0036_WYG_012-1a"/>
欽定四庫全書<lb/>
　詩人玉屑巻十二　　　　宋　魏慶之　撰<lb/>
　　品藻古今人物<hi>古今詩人雖各有評而總論諸賢不容類析者復萃於此</hi>
　　　韓詩<lb/>
周詩三百篇雅麗理訓誥曽經聖人手議論安敢到五<lb/>
言出漢時蘇李首更號東都漸瀰漫𣲖别百川導建安<lb/>
能者七卓犖變風操逶迤晉宋間氣象日凋耗中間數<lb/>
鮑謝比近最清澳齊梁及陳隋衆作等蟬噪國朝盛文<lb/>
<pb n="KR4i0036_WYG_012-1b"/>
章子昂始高蹈勃興得李杜萬類困陵暴後來相繼生<lb/>
亦各臻閫奥有窮者孟郊受材實雄驁宜觀洞古今象<lb/>
外逐幽好横空盤硬語妥帖力排奡敷柔肆紆餘奮猛<lb/>
巻海潦<hi>韓薦士詩</hi>
　　　諸公品藻相如<lb/>
舉人過失難於當其尤者臧孫之犯門斬關惟孟椒能<lb/>
數之臧紇謂國有人焉必椒也其難如此司馬相如竊<lb/>
妻滌器開巴蜀以困苦鄉邦其過已多至於封禪書則<lb/>
<pb n="KR4i0036_WYG_012-2a"/>
謟諛蓋天性不復自新矣子美猶云竟無宣室召徒有<lb/>
茂陵求李白亦云果得相如草仍餘封禪文和靖獨不<lb/>
然曰茂陵他日求遺藁尤喜曾無封禪書言雖不迫責<lb/>
之深矣李商隱云相如解草長門賦却用文君取酒錢<lb/>
亦舍其大論其細也舉其大者自西湖始其後有譏其<lb/>
謟諛之態死而不已正如捕逐冦盜先爲有力者所獲<lb/>
搤其亢而騎其項矣餘人從旁助捶縳耳<hi>䂬溪</hi>
　　　六代<lb/>
<pb n="KR4i0036_WYG_012-2b"/>
顏延之常問鮑昭已與靈運優劣昭曰謝五言如初發<lb/>
芙蓉自然可愛君詩如鋪錦列繡亦雕繢滿眼<hi>南史顏延之傳</hi>
范雲婉轉清便如流風囘雪丘遲㸃綴映媚似落花依<lb/>
草<hi>南史梁丘遲</hi>江總傷於浮艷<hi>南史本傳</hi>
　　　初日芙蓉彈丸脫手<lb/>
古人論詩多矣吾獨愛湯惠休稱謝靈運爲初日芙蓉<lb/>
沈約稱王筠爲彈丸脫手兩語最當人意初日芙蓉非<lb/>
人力所能爲而精彩華妙之意自然見於造化之外然<lb/>
<pb n="KR4i0036_WYG_012-3a"/>
靈運諸詩可以當此者亦無幾彈丸脫手雖是輸寫便<lb/>
利動無違礙然其精圓快速發之在手筠亦未能盡<hi>石林</hi>
　　　評鮑謝諸詩<lb/>
爲詩欲詞格清美當看鮑昭謝靈運渾成而有正始以<lb/>
來風氣當看淵明欲清深閒淡當看韋蘇州栁子厚孟<lb/>
浩然王摩詰賈長江欲氣格豪逸當看退之李白欲法<lb/>
度備足當看杜子美欲知詩之源流當看三百篇及楚<lb/>
詞漢魏等詩前軰云建安才六七子開元數兩三人前<lb/>
<pb n="KR4i0036_WYG_012-3b"/>
軰所取其難如此予嘗與能詩者論書止於晉而詩止<lb/>
於唐蓋唐自大歴以來詩人無不可觀者特晚唐氣象<lb/>
衰繭耳<hi>雪浪齋日記</hi>
　　　品藻古今勝語<lb/>
池塘生春草園栁變鳴禽世多不解此語爲工蓋欲以<lb/>
奇求之耳此詩之工正在無所用意卒然與景相遇備<lb/>
以成章不假繩削故非常情之所能到詩家妙處當須<lb/>
以此爲根本而思苦言艱者往往不悟鍾嶸詩評論之<lb/>
<pb n="KR4i0036_WYG_012-4a"/>
最詳其略云思君如流水既非前所即目高臺多悲風<lb/>
亦惟所見清晨登隴首若無故實明月照積雪非出經<lb/>
史古今勝語多非假補皆由直尋顏延之謝莊尤爲繁<lb/>
密於時化之故大明太始中文章殆同書鈔近任昉王<lb/>
元長等辭不貴奇競須新事邇來作者寖以成俗遂乃<lb/>
句無虛語語無虛字牽聯補衲蠧文已甚自然英旨罕<lb/>
遇其人余每愛此言簡切明白易曉但觀者未嘗留意<lb/>
耳自唐以後既變以律體固不能無拘窘然茍大手筆<lb/>
<pb n="KR4i0036_WYG_012-4b"/>
亦自不妨削鐻於神志之間斵輪於甘苦之外也<hi>石林詩話</hi>
　　　歴論諸家<lb/>
詩之興作兆基邃古唐歌虞詠始載典謨商頌周雅方<lb/>
陳金石其後研志緣情二京彌甚含毫瀝思魏晉彌繁<lb/>
李都尉鴛鴦之詞纒綿巧妙班婕妤霜雪之句發越清<lb/>
迥平子桂林理在文外伯喈翠鳥意盡行間河朔人物<lb/>
王劉爲稱首洛陽才子潘左爲覺先乃若子建之牢籠<lb/>
羣彥士衡之藉甚當時並文苑之羽儀詩人之龜鑑駱<lb/>
<pb n="KR4i0036_WYG_012-5a"/>
賔王爲詩格高指遠若在天上物外神仙㑹集雲行鶴<lb/>
駕想見飄然之状<hi>李太白集</hi>
　　　左太冲詩<lb/>
振衣千仞岡濯足萬里流使人飄飄有世表意<hi>宋子京</hi>
　　　鮑昭淵明<lb/>
鮑昭詩華而不弱陶潛詩切事情但不文耳<lb/>
　　　論子厚樂天淵明詩<lb/>
子厚之貶其憂悲憔悴之嘆發於詩者特爲酸楚閔已<lb/>
<pb n="KR4i0036_WYG_012-5b"/>
傷志固君子所不免然亦何至是卒以憤死未爲達理<lb/>
也樂天既退閒放蕩物外若眞能脫屣軒冕者然榮辱<lb/>
得失之際銖銖校量而自矜其達每詩未嘗不著此意<lb/>
是豈眞能忘之者哉亦力勝之耳惟淵明則不然觀其<lb/>
貧士責子與其他所作當憂則憂遇喜則喜忽然憂樂<lb/>
兩忘則隨所遇而皆適未嘗有擇於其間所謂超世遺<lb/>
物者要當如是而後可也觀三人之詩以意逆志人豈<lb/>
難見以是論賢不肖之實亦何可欺乎<hi>蔡寛夫詩話</hi>
<pb n="KR4i0036_WYG_012-6a"/>
　　　韓杜<lb/>
杜之詩韓之文法也詩文各有體韓以文爲詩杜以詩<lb/>
爲文故不工耳蘇子瞻曰子美之詩退之之文魯公之<lb/>
書皆集大成者也學詩當以子美爲師有規矩故可學<lb/>
退之於詩本無解處以才高而好耳淵明之爲詩寫其<lb/>
胷中之妙耳學杜不成不失爲工無韓之才與陶之妙<lb/>
而學其詩終爲樂天耳<hi>後山詩話</hi>
　　　四家集<lb/>
<pb n="KR4i0036_WYG_012-6b"/>
王荆公以李太白杜子美韓退之歐陽永叔詩編爲四<lb/>
家集以歐公居太白之上公曰太白詞語迅快然十句<lb/>
九句言婦人酒耳<hi>冷齋夜話</hi>
　　　李杜諸人<lb/>
作詩者陶冶物情體㑹光景必貴乎自得蓋格有高下<lb/>
才有分限不可强力至也譬之秦武陽氣蓋全燕見秦<lb/>
王則戰掉失色淮南王安雖爲神仙謁帝猶輕其舉止<lb/>
此豈由素習哉余以謂少陵太白當險阻艱難流離困<lb/>
<pb n="KR4i0036_WYG_012-7a"/>
躓意欲卑而語未嘗不高至於羅隱貫休得意於偏霸<lb/>
誇雕逞奇語欲高而意未嘗不卑乃知天稟自然有不<lb/>
能易也<hi>西清詩話</hi>
　　　詩人各有所得<lb/>
詩人各有所得清水出芙蓉天然去雕飾此李白所得<lb/>
也或看翡翠蘭苕上未掣鯨魚碧海中此老杜所得也<lb/>
横空盤硬語妥帖力排奡此韓愈所得也<hi>荆公</hi>
　　　老杜之仁心優於樂天<lb/>
<pb n="KR4i0036_WYG_012-7b"/>
老杜茅屋爲秋風所破歌云自今䘮亂少睡眠長夜沾<lb/>
濕何由徹安得廣厦千萬閒大庇天下塞士俱歡顏風<lb/>
雨不動安如山嗚呼何時眼前突兀見此屋吾廬獨破<lb/>
受凍死亦足樂天新製布裘云安得萬里裘蓋裹周四<lb/>
垠穏煖皆如我天下無寒人新製綾襖成百姓多寒無<lb/>
可救一身獨暖亦何情心中爲念農桑苦耳裏如聞饑<lb/>
姓名偶見二人集亦未必不爲幸也<hi>蔡寛夫詩話</hi>
　　　唐人<lb/>
<pb n="KR4i0036_WYG_012-8a"/>
王右丞韋蘇州澄淡精緻格在其中豈妨於道哉賈浪<lb/>
仙誠有警句視其全篇意思殊餒大抵附於寒澁方可<lb/>
致才亦為體之不備也<hi>司空圖</hi>
　　　方干<lb/>
方干詩清潤小巧蓋未升曹劉之堂或者取之大過余<lb/>
未曉也王賛嘗稱之曰鏝饑滌骨冰瑩霞絢嘉殽自將<lb/>
不吮餘雋麗不葩芬苦不癯棘當其得志倐與神㑹孫<lb/>
郃嘗稱之曰其秀也蕋於常花其鳴也靈鼉於衆響其<lb/>
<pb n="KR4i0036_WYG_012-8b"/>
所作登靈隱峰詩云山疊雲霞際川傾世界東送喻坦<lb/>
之詩云風塵辭帝里舟楫到家林此直兒童語也寄喻<lb/>
鳬云寒蕪隨楚盡落葉渡淮稀而送喻坦之下第又云<lb/>
過楚寒方盡浮淮月正沉贈路明府詩云吟成五字句<lb/>
用破一生心而贈喻鳬又云纔吟五字句又白幾莖鬚<lb/>
稱心寺中島云雲接停猿樹花藏浴鶴泉而寄越上人<lb/>
又云忩接停猿樹巖飛浴鶴泉其語言重複如先有以<lb/>
見其窘也至於野渡波揺月空城雨翳鐘白猿垂樹忩<lb/>
<pb n="KR4i0036_WYG_012-9a"/>
邊月紅鯉驚鈎竹外溪義行相識處貧過少年時等句<lb/>
誠無愧於王孫所賞<hi>韻語陽秋</hi>
　　　苦吟句蹈襲句<lb/>
陳去非嘗謂余言唐人皆苦思作詩所謂吟安一箇字<lb/>
撚斷數莖鬚句向夜深得心從天外歸蟾蜍影裏清吟<lb/>
苦舴艋舟中白髪生之類者是也故造語皆工得句皆<lb/>
奇但韻格不高故不能參少陵之逸歩後之學詩者儻<lb/>
能取唐人語而掇入少陵繩墨歩驟中此速肖之術也<lb/>
<pb n="KR4i0036_WYG_012-9b"/>
余嘗以此語少藴少藴李益詩云開門風動竹疑是故<lb/>
人來沈亞之詩云徘徊花上月虛度可憐宵皆佳句也<lb/>
鄭谷掇取而用之乃云睡輕可忍風敲竹飲散那堪月<lb/>
在花眞可與李沈作奴僕由是論之作詩者興致先自<lb/>
高遠則去非之言可用儻不然便與鄭都官無異<lb/>
欲識爲詩苦秋霜苦在心<hi>杜牧之</hi>
爲人性僻耽佳句語不驚人死不休<hi>杜詩</hi>
搜天斡地覔詩情<hi>元稹白集序</hi>
<pb n="KR4i0036_WYG_012-10a"/>
　　　擅塲<lb/>
唐人燕集必賦詩推一人擅塲郭曖尚升平公主盛集<lb/>
李端擅塲送劉相巡江淮錢起擅塲<hi>李肇國史補</hi>
　　　詩中有助語<lb/>
詩中有助語若牀頭歴日無多子借問别來大瘦生之<lb/>
句子與生字初不當輕重<hi>漫叟詩話</hi>
　　　詩言志<lb/>
孫少述栽竹詩曰更起粉牆高百尺莫令牆外俗人看<lb/>
<pb n="KR4i0036_WYG_012-10b"/>
晏臨淄曰何用粉牆高百尺任教牆外俗人看處士之<lb/>
節宰相之量各言其志<lb/>
　　　王蘇黄杜<lb/>
詩欲其好則不能好矣王介甫以工蘇子瞻以新黄魯<lb/>
直以奇而杜子美之詩奇常工易新陳莫不好也<hi>後山集</hi>
　　　王黄晚年詩<lb/>
東坡嘗以所作小詞示無咎文潛曰何如少游二人皆<lb/>
對云少游詩似小詞先生小詞似詩陳無已云荆公晚<lb/>
<pb n="KR4i0036_WYG_012-11a"/>
年詩傷工魯直晚年詩傷奇<hi>王直方詩話</hi>
　　　蘇黄<lb/>
晦庵云蘇黄只是今人詩蘇才豪黄費安排<lb/>
　　　韓無咎<lb/>
晦庵云韓無咎詩做着者儘和平有中原之舊無南方<lb/>
啁哳之音<lb/>
　　　蘇子美呂吉甫<lb/>
子美詩笠澤鱸肥人膾玉洞庭橘熟客分金呂吉甫詩<lb/>
<pb n="KR4i0036_WYG_012-11b"/>
魚出清波庖膾玉菊含寒露酒浮金蘇勝於呂蓋人客<lb/>
兩字雖無亦可<lb/>
　　　慈母溪<lb/>
徐師川言作詩自立意不可蹈襲前人因誦其所作慈<lb/>
母溪詩且言慈母溪與望夫山相對望夫山詩甚多而<lb/>
慈母溪古今無人題詩末兩句云離鸞只說閨中事䑛<lb/>
犢那知母子情<hi>呂氏童䝉訓</hi>
　　　四雨<lb/>
<pb n="KR4i0036_WYG_012-12a"/>
介甫云棃花一枝春帶雨桃花落亂如紅雨朱簾暮捲<lb/>
西山雨皆警句也然不若院落深沉杏花雨爲佳予謂<lb/>
杏花雨固佳然而棃花院落溶溶月栁絮池塘淡淡風<lb/>
却於風月上寫出栁絮棃花尤有精神然嘗欲轉移兩<lb/>
句作溶溶院落棃花月淡淡池塘栁絮風此老杜紅稻<lb/>
啄餘鸚鵡粒碧梧棲老鳳凰枝格也<hi>休齋</hi>
　　　先得之句<lb/>
曼卿一日春初見階砌初生之草其屈如鈎而顏色未<lb/>
<pb n="KR4i0036_WYG_012-12b"/>
變因得一句云草屈金鉤緑未囘遂作早春一篇旬日<lb/>
方足成曰簷垂氷筯晴先滴草屈金鉤緑未囘其不逮<lb/>
先得之句遠甚始知詩人一篇之中率是先得一聯云<lb/>
或一句其最警拔者是也<hi>桐江詩話</hi>
　　　謝伯景<lb/>
歐陽文忠公詩話稱謝伯景之句如園林換葉梅初熟<lb/>
不若庭草無人隨意緑也池舘無人燕學飛不若空梁<lb/>
落燕泥也蓋伯景句意凡近似所謂西崑體而王胄薛<lb/>
<pb n="KR4i0036_WYG_012-13a"/>
道衡峻潔可喜也<hi>隱居詩話</hi>
　　　田舍翁火爐頭之作<lb/>
杜彬好評詩李建勲匿孫魴於齋中伺彬至以魴詩訪<lb/>
之彬曰此非有風雅但得田舍翁火爐頭之作爾魴遽<lb/>
出讓彬曰非有風雅固聞命矣擬田舍翁無乃太過乎<lb/>
彬笑曰子夜坐句云劃多灰漸冷坐久席成痕此非田<lb/>
舍翁火爐上所作而何闔坐大笑<lb/>
　　　詩可以觀人<lb/>
<pb n="KR4i0036_WYG_012-13b"/>
呂獻可誨嘗云丁謂詩有天門九重開終當掉臂入王<lb/>
元之禹偁讀之曰入公門猶鞠躬如也天門豈可掉臂<lb/>
入乎此人必不忠後果如其言<hi>高齋詩話</hi>
　<lb/>
　<lb/>
　<lb/>
　<lb/>
　詩人玉屑巻十二<lb/>
</p>
<p>
</p>
  </div>
<div>
                <head>詩人玉屑卷十三</head>
    <p>
<pb n="KR4i0036_WYG_013-1a"/>
欽定四庫全書<lb/>
　詩人玉屑卷十三　　　　宋　魏慶之　撰<lb/>
　　兩漢<lb/>
　　　古詩十九首<lb/>
古人𣺌邈人代難詳推其文體固是炎劉之制非衰周<lb/>
之唱<hi>鍾嶸詩評</hi>
讀古詩十九有及曹子建詩如明月入高樓流光正徘<lb/>
徊之類詩皆思深遠而有餘意言有盡而意無窮也學<lb/>
<pb n="KR4i0036_WYG_013-1b"/>
者當以此等詩常自涵養自然下筆高妙<hi>呂氏童䝉訓</hi>
　　　蘇李<lb/>
蘇子卿李少卿之徒工為五言雖文律各異雅正之音<lb/>
亦雜而詞意簡遠指事言情自非有為而為則文不妄<lb/>
作<hi>唐元稹撰子美墓誌</hi>
秦少游云蘇李之詩長於高妙<lb/>
　　　晦庵論垓下帳中之歌<lb/>
項羽所作垓下帳中之歌其詞慷慨激烈有千載不平<lb/>
<pb n="KR4i0036_WYG_013-2a"/>
之餘憤若其成敗得失則亦可以爲强不知義者之深<lb/>
戒<lb/>
　　　晦庵論大風歌<lb/>
文中子曰大風安不忘危其覇心之存乎美哉乎其言<lb/>
之大也漢之所以有天下而不能爲三代之王其以是<lb/>
夫然自千載以來人主之詞亦未有若是其壯麗而奇<lb/>
偉者也嗚呼雄哉<lb/>
　　　王仲宣<lb/>
<pb n="KR4i0036_WYG_013-2b"/>
仲宣詩其源出於李陵若發愀愴之辭文秀而質羸在<lb/>
曹劉間别構一體方陳思不足比魏文有餘<hi>詩評</hi>
　　　劉公幹<lb/>
公幹詩其源出於古詩仗氣愛奇動多振絶貞骨陵霜<lb/>
高風跨俗但氣過其文然陳思已往少稱獨歩<hi>詩評</hi>
　　六代<lb/>
　　　總論<lb/>
漢魏後陵遲衰微訖於有晉太康中三張二陸兩潘一<lb/>
<pb n="KR4i0036_WYG_013-3a"/>
左勃然復興踵武前王流風末𣲖亦文章之中興也永<lb/>
嘉時貴黄老尚虛談于時篇什理過其辭淡然寡欲爰<lb/>
及江表微波尚傳孫綽許詢桓庾諸公詩皆平典以道<lb/>
德論建安風力盡矣於是郭景純用俊士之才變創其<lb/>
體劉越石仗清剛之氣賛成厥美使彼衆我寡亦未動<lb/>
俗逮義熈中謝益壽斐然之作永嘉有謝靈運才高辭<lb/>
盛富艷難蹤固以含劉跨郭凌轢潘左故知陳思爲建<lb/>
安之傑公幹仲宣陸機爲輔此皆五言之冠冕文辭之<lb/>
<pb n="KR4i0036_WYG_013-3b"/>
命世也<hi>詩評</hi>
晦庵云齊梁間人詩讀之使人四肢皆懶慢不收拾<lb/>
　　　褒貶不同<lb/>
六朝諸人之詩不可不熟讀如蕭慤芙蓉露下落楊栁<lb/>
月中疎鍜鍊至此自唐以來無人能及也退之云齊梁<lb/>
及陳隋衆作等蟬噪此語吾不敢議亦不敢從<hi>許彥周詩話</hi>
　　　五言之警䇿<lb/>
阮籍詠懷子卿雙鳬稽康雙鸞茂先寒食平叔單衣安<lb/>
<pb n="KR4i0036_WYG_013-4a"/>
仁倦暑景陽苦雨靈運鄴中士衡擬古越石感亂景純<lb/>
游仙王微風月謝客山水叔元離燕明遠戍邊太冲詠<lb/>
史延之入洛陶公詠貧之製惠連搗衣之作斯皆五言<lb/>
之警策者也所謂篇章之珠澤文彩之鄧林乎<hi>鍾嶸詩評下同</hi>
　　　阮嗣宗<lb/>
嗣宗詩其源出於風雅無雕蟲之巧而詠物詠懷可以<lb/>
舒性靈發幽思言猶耳目之内情寄八荒之外洋洋乎<lb/>
源於風雅使人忘其鄙近自致遠大<hi>詩評</hi>
<pb n="KR4i0036_WYG_013-4b"/>
　　　張茂先<lb/>
茂先詩其源出於王粲其體浮艷興託多奇巧用文<lb/>
以其妍冶雖名高曩代而敦亮之士猶恨兒女情多風<lb/>
流氣少謝康樂云張公雖復千箱猶一體耳今置之甲<lb/>
品疑弱乙之中品恨少在季孟之間耳<hi>詩評</hi>
　　　潘安仁<lb/>
潘安仁詩源出於仲宣翰林嘆其翩翩奕奕如翔禽之<lb/>
羽毛衣帔之綃縠猶尚淺於陸機則機爲深矣謝混云<lb/>
<pb n="KR4i0036_WYG_013-5a"/>
潘詩爛若舒錦無處不佳陸文如披沙揀金往往得寳<lb/>
余嘗言陸事如海潘才如江<hi>詩評</hi>
　　　張景陽<lb/>
景陽詩其源出於王粲文體華凈少病累有巧構形似<lb/>
之言雄於潘岳靡於太冲風流調達實曠代之高才其<lb/>
辭葱蒨音韻鏗鏘使人味之亹亹不絶<hi>詩評</hi>
　　　陸士衡<lb/>
士衡詩其源出於陳思才高辭贍舉體華密氣少於公<lb/>
<pb n="KR4i0036_WYG_013-5b"/>
幹文劣於仲宣但尚規矩不貴綺錯有傷直寄之奇也<lb/>
且咀嚼英華厭飫膏澤故文章之源泉也張嘆其大異<lb/>
信矣人云古詩其源出於國風陸機擬詩十二首文澤<lb/>
以麗意悲而切驚心動魂幾於一字千金<hi>詩評</hi>
　　　劉越石<lb/>
越石詩其源出於王粲善爲悽戾之辭且有清拔之氣<lb/>
琨既體良才又離厄運故善叙䘮亂多感恨之言<hi>詩評</hi>
晦庵曰劉琨詩高東晉詩已不逮前人齊梁益浮薄矣<lb/>
<pb n="KR4i0036_WYG_013-6a"/>
　　　郭景純<lb/>
景純詩憲潘岳文體相輝彪炳可翫變中元平淡之體<lb/>
故稱中興第一翰林以爲詩首遊仙之作辭多慷慨乏<lb/>
𤣥遠之詩宗<hi>詩評</hi>
文選注云遊仙之制文多自敘志狹中區而辭無俗累<lb/>
　　　三謝<lb/>
唐子西語錄云三謝詩靈運爲勝當就選中寫出熟玩<lb/>
方知其優劣也又云江左諸謝詩文見文選者六人希<lb/>
<pb n="KR4i0036_WYG_013-6b"/>
逸無詩宣遠叔源有詩不工今取靈運惠連元暉詩合<lb/>
六十四篇爲三謝詩是三人者詩至元暉語益工然蕭<lb/>
散自得之趣亦復少減漸有唐風矣於此可以觀世變<lb/>
也又云靈運在永嘉因夢惠連遂有池塘生春草之句<lb/>
元暉在宣城因登三山遂有澄江淨如練之句二公妙<lb/>
處蓋在於鼻無堊目無膜爾鼻無堊斤將曷運目無膜<lb/>
鎞將曷施所謂混然天成天球不琢者歟靈運如矜名<lb/>
道不足適已物可忽清暉能娛人遊子澹忘歸元暉詩<lb/>
<pb n="KR4i0036_WYG_013-7a"/>
如春草秋更綠公子未西歸大江流日夜客心悲未央<lb/>
等語皆得三百篇之餘韻是以古今以為奇作<lb/>
　　　靈運<lb/>
池塘生春草園柳變鳴禽世人多不解此語為工蓋欲<lb/>
以奇求之爾此語之工正在無所用意猝然與景相遇<lb/>
得以文章不假繩削故非常情之所能到詩家妙處當<lb/>
須以此為根本而思苦言難者往往不悟<hi>石林詩話</hi>
　　　惠連<lb/>
<pb n="KR4i0036_WYG_013-7b"/>
三謝才思富健恨其蘭玉早彫長轡未騁秋懷搗衣之<lb/>
作雖靈運銳思何以加焉<hi>詩評</hi>
　　　元暉<lb/>
元暉詩其源出於謝琨微傷細宻一章之中自有玉石<lb/>
然奇章秀句足使叔原失歩明遠變色<hi>詩評</hi>
　　靖節<lb/>
　　　清淡之宗<lb/>
淵明意趣眞古清淡之宗詩家視淵明猶孔門視伯夷<lb/>
<pb n="KR4i0036_WYG_013-8a"/>
也<hi>西清詩話</hi>
　　　蕭統論淵明<lb/>
鍾嶸評淵明詩為古今隱逸詩人之宗余謂陋哉斯言<lb/>
豈足以盡之不若蕭統云淵明文章不羣詞彩精拔跌<lb/>
宕昭彰獨超衆類抑揚爽朗莫之與京橫素波而傍流<lb/>
干青雲而直上語時事則指而可想論懷抱則曠而且眞<lb/>
加以貞志不休安道苦節不以躬耕為恥不以無財為病<lb/>
自非大道篤志與道汚隆孰能如此乎此言盡之矣<hi>漁隱</hi>
<pb n="KR4i0036_WYG_013-8b"/>
　　　不可及<lb/>
淵明詩所不可及者冲澹深粹出於自然若曾用力學<lb/>
然後知淵明詩非著力之所能成<hi>龜山語錄</hi>
　　　悠然見南山<lb/>
東坡以淵明有採菊東籬下悠然見南山而無識者以<lb/>
見為望不啻碔砆之與美玉予觀樂天效淵明詩有云<lb/>
時傾一樽酒坐望東南山然則流俗之失久矣惟韋蘇<lb/>
州答長安丞裴稅詩有云採菊露未晞舉頭見秋山乃<lb/>
<pb n="KR4i0036_WYG_013-9a"/>
知眞得淵明詩意而東坡之說為可信<lb/>
　　　晦庵論歸去來辭<lb/>
歐陽公言兩晉無文章幸獨有歸去來辭一篇耳然其<lb/>
詞義夷曠蕭散雖託楚聲而無其尤怨切蹙之病云<lb/>
　　　歐陽公論歸去來辭<lb/>
六一居士惟重陶淵明歸去來以為江左高文當世莫<lb/>
及涪翁云顏謝之詩可謂不遺鑪錘之功矣然淵明之<lb/>
牆數仞而不能窺也東坡晚年尤喜淵明詩在儋耳遂<lb/>
<pb n="KR4i0036_WYG_013-9b"/>
盡和其詩荆公在金陵作詩多用淵明詩中事至有四<lb/>
韻詩全使淵明詩者<hi>遯齋閑覽</hi>
　　　李格非論歸去來辭<lb/>
李格非善論文章嘗曰諸葛孔明出師表劉伶酒德頌<lb/>
陶淵明歸去來辭李令伯乞養親表皆沛然如肝肺中<lb/>
流出殊不見斧鑿痕是數君子在後漢之末西晉之間<lb/>
初未嘗欲以文章名世而其詞意超邁如此<hi>冷齋夜話</hi>
　　　休齋論歸去來辭<lb/>
<pb n="KR4i0036_WYG_013-10a"/>
陶淵明罷彭澤令賦歸去來而自命曰辭迨今人歌之<lb/>
頓挫抑揚自協聲律蓋其詞高甚晉宋而下欲追躡之<lb/>
不能漢武帝秋風詞盡蹈襲楚辭未甚敷暢歸去來則<lb/>
自出機杼所謂無首無尾無終無始前非歌而後非辭<lb/>
欲斷而復續將作而遽止謂洞庭鈞天而不淡謂霓裳羽<lb/>
衣而不綺此其所以超然乎先秦之世而與之同軌者也<lb/>
　　　詞簡理足<lb/>
飲酒詩云衰榮無定在彼此更共之山谷云此是西漢<lb/>
<pb n="KR4i0036_WYG_013-10b"/>
人文章他人多少言語盡得此理<hi>䂬溪詩話</hi>
　　　詩人以來無此句<lb/>
荆公嘗言其詩有奇絶不可及之語如結廬在人境而<lb/>
無車馬喧問君何能爾心遠地自偏由詩人以來無此<lb/>
句也然則淵明趣向不羣詞彩精拔晉宋之間一人而<lb/>
已苕溪漁隱曰荆公詩云先生歲晚事田園魯叟遺書<lb/>
廢討論問訊桑麻憐已長按行松菊喜猶存農人調笑<lb/>
追尋壑稚子歡呼出候門遥謝載醪袪惑者吾今欲辨<lb/>
<pb n="KR4i0036_WYG_013-11a"/>
已忘言所謂四韻全使淵明詩者即此詩是也<lb/>
　　　得此生<lb/>
東坡云秋菊有佳色裛露掇其英泛此忘憂物遠我遺<lb/>
世情一觴雖獨進杯盡壺自傾日入羣動息歸鳥趨林<lb/>
鳴笑傲東軒下聊復得此生靖節以無事為得此生則<lb/>
見役於物者非失此生耶<lb/>
　　　酒詩<lb/>
飲酒詩云客養千金軀臨化消其寳寳不過軀軀化則<lb/>
<pb n="KR4i0036_WYG_013-11b"/>
寳亡矣人言靖節不知道吾不信也<lb/>
　　　知道<lb/>
東坡拈出淵明談理之詩有曰採菊東籬下悠然見南山<lb/>
二曰笑傲東軒下聊復得此生三曰客養千金軀臨化消<lb/>
其寳皆以為知道之言蓋絺章繪句嘲風弄月雖工何補<lb/>
若觀道者出語自然超詣非常人能蹈其軌轍也<hi>韻語陽秋</hi>
　　　悟道<lb/>
彭澤歸去來辭云既自以心為形役奚惆悵而獨悲是<lb/>
<pb n="KR4i0036_WYG_013-12a"/>
此老悟道處若人能用此兩句出處有餘裕也<hi>許彥周詩話</hi>
　　　辨詩品所論淵明詩<lb/>
魏晉間人詩大抵專攻一體如侍晏從軍之類故後來<lb/>
相與祖習者亦但因所長而取之耳謝靈運擬鄴中七<lb/>
子與江淹雜擬是也梁鍾嶸作詩品皆云某人詩出於<lb/>
某人亦以此爲然論陶淵明乃以爲出應璩此語不知<lb/>
其所據應璩詩不多見惟文選載其百一詩一篇所謂<lb/>
下流不可處君子愼厥初者與陶詩了不相類五臣注<lb/>
<pb n="KR4i0036_WYG_013-12b"/>
引文章錄云曹爽多違法度璩作詩以刺在位若百分<lb/>
有補於一者淵明正以脫略世故超然物外爲適顧區<lb/>
區在位者何足累其心哉且此老何嘗有意欲以詩自<lb/>
名而追取一人而模倣之此乃當時文士與進取而爭<lb/>
長者所爲何期此老之淺蓋嶸之陋也<hi>石林</hi>
　　　坡谷歎淵明之絶識<lb/>
山谷云東坡在潁州時因歐陽叔弼讀元載傳嘆淵明<lb/>
之絶識遂作詩云淵明求縣令本縁食不足束帶向督<lb/>
<pb n="KR4i0036_WYG_013-13a"/>
郵小屈未爲辱翻然賦歸去豈不念窮獨重以五斗米<lb/>
折腰營口腹云何元相國萬鍾不滿欲胡椒銖兩多安<lb/>
用八百斛以此殺其身何翅抵鵲玉往者不可悔吾其<lb/>
反自燭淵明隱約栗里柴桑之間或飯不足也顏延年<lb/>
送錢二十萬即日送酒家與蓄積不知紀極至藏胡椒<lb/>
八百斛者相去遠近豈直睢陽蘇合彈與蜣蜋糞丸比<lb/>
哉<lb/>
　　　東坡論淵明詩<lb/>
<pb n="KR4i0036_WYG_013-13b"/>
東坡云古之詩人有擬古之作矣未有追和古人者也<lb/>
追和古人則始於東坡吾於古人無所甚好獨好淵明<lb/>
之詩淵明作詩不多然其詩質而實綺癯而實腴自曹<lb/>
劉鮑謝李杜諸人皆莫及也<lb/>
　　　山谷論淵明詩<lb/>
山谷云寧律不諧而不使句弱寧用字不工不使語俗<lb/>
此庾開府之所長也然有意於爲詩也至於淵明則所<lb/>
謂不煩繩削而自合者雖然巧於斧斤者多疑其拙窘<lb/>
<pb n="KR4i0036_WYG_013-14a"/>
於檢括者輒病其放孔子曰甯武子其知可及也其愚<lb/>
不可及也淵明之拙與放豈可爲不知者道哉道人曰<lb/>
如我按指海印發光汝暫舉心塵勞先起說者曰若以<lb/>
法眼觀無俗不眞若以世眼觀無眞不俗淵明之詩要<lb/>
當與一丘一壑者共之耳<lb/>
　　　秦太虛效淵明挽辭<lb/>
淵明自作挽辭秦太虛亦效之余謂淵明之辭了達太<lb/>
虛之辭哀怨淵明三首今錄其一云有生必有死早死<lb/>
<pb n="KR4i0036_WYG_013-14b"/>
非命促昨暮同爲人今旦在鬼錄魂氣散何之枯形寄<lb/>
枯木嬌兒索父啼良久撫我哭得失不復知是非安能<lb/>
覺千秋萬歲後誰知榮與辱但恨在世時飲酒不得足<lb/>
太虛云嬰釁徒窮荒茹哀與世辭官來錄我槖吏來檢<lb/>
我屍籐束木皮棺藁葬路傍陂家鄉在萬里妻子天一<lb/>
涯孤魂不敢歸惴惴猶在兹昔添柱下史通籍黄金嬰<lb/>
奇禍一朝作飄零至於斯弱孤未堪事返骨定何時修<lb/>
途繚山海豈勉從闍維荼毒復荼毒彼蒼那得知歲均<lb/>
<pb n="KR4i0036_WYG_013-15a"/>
瘴江急鳥獸鳴時悲空濛寒雨零慘淡隂風吹殯宫生<lb/>
蒼蘚紙錢挂空枝無人設薄奠誰與飯黄淄亦無挽歌<lb/>
者空有挽歌辭東坡謂太虛齊死生了物我戲出此語<lb/>
其言過矣此言淵明可以當之若太虛者情鍾世志意<lb/>
戀生理一經遷謫則不能自釋遂怏忿而作此辭豈眞<lb/>
若是乎<hi>漁隱</hi>
　　　貧士詩<lb/>
貧士詩云九十行帶索饑寒况當年近一名士作詩云<lb/>
<pb n="KR4i0036_WYG_013-15b"/>
九十行帶索榮公老無依余謂之曰陶詩本非警䇿因<lb/>
有君詩乃見陶之工或譏余貴耳賤目後錯舉兩聯人<lb/>
多不能辨其孰爲陶孰爲今詩也則爲解曰榮啓期事<lb/>
近出列子不言榮公可知九十則老可知行帶索則無<lb/>
依可知五字皆贅也若淵明意謂至於九十猶不免行<lb/>
而帶索則自少壯至於長老其饑寒艱苦宜如此窮士<lb/>
之所以可深悲也此所謂君子於其言無所茍而已矣<lb/>
古人文章必不虛設耳<hi>詩眼</hi>
<pb n="KR4i0036_WYG_013-16a"/>
　　　止酒詩<lb/>
止酒詩云坐止高䕃下歩止蓽門裏好味止園葵大歡<lb/>
止稚子余嘗反覆味之然後知淵明之用意非獨止酒<lb/>
而於此四者皆欲止之故坐止於樹䕃之下則廣厦華<lb/>
堂吾何羡焉歩止於蓽門之裏則朝市聲利吾何趨焉<lb/>
好味止於噉園葵則五鼎方丈吾何欲焉大歡止於戲<lb/>
稚子則燕歌趙舞吾何樂哉在彼者難求而在此者易<lb/>
爲也淵明固窮守道安於丘園疇肯以此而易彼乎<hi>漁隱</hi>
<pb n="KR4i0036_WYG_013-16b"/>
　　　責子詩<lb/>
山谷云陶淵明責子詩曰白髪被兩鬢肌膚不復實雖<lb/>
有五男兒總不好紙筆阿舒已二八懶惰故無匹阿宣<lb/>
行志學而不愛文術雍端年十三不識六與七通子垂<lb/>
九齡但覔棃與栗天運茍如此且進盃中物觀淵明此<lb/>
詩想見其人慈祥戲謔可觀也俗人便謂淵明諸子皆<lb/>
不肖而淵明愁歎見於詩耳又云杜子美詩陶潛避俗<lb/>
翁未必能達道觀其著詩篇頗亦恨枯槁達士豈是足<lb/>
<pb n="KR4i0036_WYG_013-17a"/>
黙識蓋不早生子賢與愚何其挂懷抱子美困頓於三<lb/>
川蓋爲不知者詬病以爲拙於生事又往往譏議宗文<lb/>
宗武失學故聊解嘲耳其詩名曰遣可解也俗人便爲<lb/>
譏病淵明所謂癡人前不得說夢也<lb/>
　<lb/>
　<lb/>
　<lb/>
　<lb/>
<pb n="KR4i0036_WYG_013-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻十三<lb/>
</p>
<p>
</p>
  </div>
<div>
                <head>詩人玉屑巻十四</head>
    <p>
<pb n="KR4i0036_WYG_014-1a"/>
欽定四庫全書巻<lb/>
　詩人玉屑巻十四　　　　宋　魏慶之　撰<lb/>
　　草堂<lb/>
　　　墓誌銘元稹作<lb/>
余讀詩至杜子美而知古人之才有所總萃焉始唐虞<lb/>
時君臣以賡歌相和是後人繼作歴夏商周千餘年仲<lb/>
尼緝拾選練取其干預教化之尤者三百篇其餘無聞<lb/>
焉騷人作而怨憤之態繁然猶去風雅日近尚相比擬<lb/>
<pb n="KR4i0036_WYG_014-1b"/>
秦漢以來采詩之官既廢天下俗謡民謳歌頌諷賦曲<lb/>
度嬉戲之詞亦隨時間作至漢武帝賦栢梁詩而七言<lb/>
之體具蘇子卿李少卿之徒尤工爲五言雖句讀文律<lb/>
各異雅鄭之音亦雜而詞意濶遠指事言情自非有爲<lb/>
而爲則文不妄作建安之後天下之士遭罹兵戰曹氏<lb/>
父子鞍馬間爲文往往横槊賦詩故其遒壯抑揚怨哀<lb/>
悲離之作尤極於古晉世風㮣稍存宋齊之間教失根<lb/>
本士以簡慢矯飾相尚文章以風容色澤放曠精清爲<lb/>
<pb n="KR4i0036_WYG_014-2a"/>
高蓋吟寫性靈流連光景之文也意義格力無取焉陵<lb/>
遲至梁陳淫艷刻飾佻巧小碎之極又宋齊之所不取<lb/>
也唐興學官大振歴世之能文者互書而又沈宋之流<lb/>
研練精切穩順聲勢謂之律詩由是而後文變之體極<lb/>
焉而又好古者遺近務華者去實效齊梁則不逮於晉<lb/>
魏工樂府則力屈於五言律切則骨格不存閒暇則纎<lb/>
穠莫備至於子美所謂上薄風雅下該沈宋言奪蘇李<lb/>
氣呑曹劉掩顔謝之孤高雜徐庾之流麗盡得古今之<lb/>
<pb n="KR4i0036_WYG_014-2b"/>
體勢而兼人人之所獨專如使仲尼考鍜其旨要尚不<lb/>
知貴其多乎哉茍以爲能無可不可則詩人已來未有<lb/>
如子美者是時山東人李白亦以奇文取稱時人謂之<lb/>
李杜余觀其壯浪縱恣擺去拘束模寫物象及樂府歌<lb/>
詩誠以差肩於子美至若鋪陳終始排比聲韻大或千<lb/>
言次猶數百詞氣奮邁而風調清深屬對律切而脫棄<lb/>
凡近則李尚不能歴其藩翰况堂奥乎苕溪漁隱宋子<lb/>
京作唐史杜甫賛秦少游作進論皆本元稹之說意同<lb/>
<pb n="KR4i0036_WYG_014-3a"/>
而詞異耳<lb/>
　　　宋子京賛<lb/>
唐興詩人承陳隋風流浮靡相矜至宋之問沈佺期等<lb/>
研揣聲音浮切不差而號律詩競相沿襲逮開元間稍<lb/>
裁以雅正然恃華者質反好麗者壯違人得一㮣皆自<lb/>
名所長至甫渾涵汪茫千彚萬狀兼古今而有之他人<lb/>
不足甫乃厭餘殘膏賸馥沾丐後人多矣故元稹謂詩<lb/>
人以來未有如子美者甫又善陳時事律切精深至千<lb/>
<pb n="KR4i0036_WYG_014-3b"/>
言不少衰世號詩史昌黎韓愈於文章愼許可至歌詩<lb/>
獨推曰李杜文章在光熖萬丈長誠可信云<lb/>
　　　少游進論<lb/>
杜子美之於詩實集衆家之長適當其時而已昔蘇武<lb/>
李陵之詩長於高妙曹植劉公幹之詩長於豪逸陶潛<lb/>
阮籍之詩長於冲澹謝靈運鮑昭之詩長於峻潔徐陵<lb/>
庾信之詩長於藻麗子美者窮高妙之格極豪逸之才<lb/>
包冲澹之趣兼峻潔之姿備藻麗之態而諸家之作所<lb/>
<pb n="KR4i0036_WYG_014-4a"/>
不及焉然不集諸子之長子美亦不能獨至於斯也豈<lb/>
非適當其時故耶孟子曰伯夷聖之清者也伊尹聖之<lb/>
任者也栁下惠聖之和者也孔子聖之時者也孔子之<lb/>
謂集大成嗚呼子美亦集詩之大成者歟<lb/>
　　　冷齋魯訔序<lb/>
騷人雅士同知祖尚少陵同欲模楷聲韻同苦其意律<lb/>
深嚴難讀也余謂少陵老人初不事艱澁左隱以病人<lb/>
其平易處有賤夫老婦初可道者至其深純宏妙千言<lb/>
<pb n="KR4i0036_WYG_014-4b"/>
不可追迹則序事穩實立意渾大遇物寫難狀之景紓<lb/>
情出不說之意借古的確感時深遠若江海浩溔<hi>以沼切大</hi>
<hi>水貌</hi>風雲蕩泊蛟龍黿鼉出没其間而變化莫測風澄雲<lb/>
霽象緯囘薄錯峙偉麗細大無不可觀又云其夐邈高<lb/>
聳則若鑿太虛而噭萬籟其馳驟怪駭則若仗天策而<lb/>
騎箕尾其直截峻整則若儼鈎陳而界雲漢樞機日月<lb/>
開闔雷電昂昂然神其謀梃其勇握其正以高視天壤<lb/>
趨入作者之域所謂眞粹氣中人也公之詩分而爲六<lb/>
<pb n="KR4i0036_WYG_014-5a"/>
家孟郊得其氣燄張籍得其簡麗姚合得其清雅賈島<lb/>
得其奇僻杜牧薛能得其豪健陸龜䝉得其贍博皆出<lb/>
公之奇偏爾尚軒然自號一家赫世烜俗後人師擬不<lb/>
暇矧合之乎風雅而下唐而上一人而已是知唐之言<lb/>
詩公之餘波及爾<lb/>
　　　王彥輔序<lb/>
唐興承陳隋之遺風浮靡相矜莫崇理致開元之間去<lb/>
雕篆黜浮華稍裁以雅正雖絺句繪章人得一㮣各爭<lb/>
<pb n="KR4i0036_WYG_014-5b"/>
所長如太羮𤣥酒者則薄滋味如孤峯絶岸者則駭廊<lb/>
廟穠華可愛者乏風骨爛然可珍者多玷缺逮至子美<lb/>
之詩周情孔思千彚萬狀茹古涵今無有端涯森嚴昭<lb/>
煥若在武庫見戈㦸布列蕩人耳目非特意語天出尤<lb/>
工於用字故卓然爲一代冠而歴世千百膾炙人口<lb/>
　　　半山老人畫像贊<lb/>
吾觀少陵詩謂與元氣侔力能排天斡九地壯顔毅色<lb/>
不可求浩蕩八極中生物豈不稠醜妍巨細千萬殊竟<lb/>
<pb n="KR4i0036_WYG_014-6a"/>
莫見以何雕鎪惜哉命之窮顚倒不見收青衫老更斥<lb/>
餓走半九州瘦妻僵前子仆後穰穰盗賊森戈矛吟哦<lb/>
當此時不廢朝廷憂嘗願天子聖文臣各伊周寧令吾<lb/>
廬獨破受凍死不忍四海赤子寒颼颼傷屯悼屈止一<lb/>
身嗟時之人我所羞所以見公像再拜涕泗流推公之<lb/>
心古亦少願起公死從之遊<lb/>
　　　三百篇之後更有子美<lb/>
六經之後便有司馬遷三百五篇之後便有杜子美六<lb/>
<pb n="KR4i0036_WYG_014-6b"/>
經不可學亦不須學故作文當學司馬遷作詩當學杜<lb/>
子美二書亦須常讀所謂不可一日無此君也<hi>唐子西語錄</hi>
　　　老杜似孟子<lb/>
孟子七篇論君與民者居半其欲得君蓋以安民也觀<lb/>
杜陵詩云窮年憂黎元嘆息腸内熱又云誰能叩君門<lb/>
下令減征賦寄梅學士詩幾時高議排金門長使蒼生<lb/>
有環堵茅屋爲秋風所破歌安得眼前突兀見此屋寧<lb/>
令吾廬獨破受凍死亦足見其志大庇天下仁心廣大<lb/>
<pb n="KR4i0036_WYG_014-7a"/>
眞得孟子之所存矣東坡問老杜何如人或言似司馬<lb/>
遷但能名其詩耳吾謂老杜似孟子蓋原其心也<hi>䂬溪</hi>
　　　晦庵論杜詩<lb/>
杜詩初年甚精細晚年曠逸不可當如自秦川入蜀諸<lb/>
詩分明如畫乃其少作也<lb/>
杜甫夔州以前詩佳夔州以後自出規摹不可學<lb/>
　　　陵陽論詩能盡寫物之工<lb/>
杜少陵詩云兩箇黄鸝鳴翠栁一行白鷺上青天王維<lb/>
<pb n="KR4i0036_WYG_014-7b"/>
詩云漠漠水田飛白鷺隂隂夏木囀黄鸝極盡寫物之<lb/>
工後來唯陳無已有云黑雲映黄槐更著白鷺度無愧<lb/>
前人之作<hi>室中語</hi>
　　　用詩書語<lb/>
子美多用經書語如曰車轔轔馬蕭蕭未嘗外入一字<lb/>
如曰濟潭鱔發發春草鹿呦呦皆渾然嚴重如入天陛<lb/>
赤墀植璧鳴玉法度森嚴然後人不敢用者豈所造語<lb/>
膚淺不類耶<hi>黄尚明詩話</hi>
<pb n="KR4i0036_WYG_014-8a"/>
　　　詩史<lb/>
先生以詩鳴於唐凡出處去就動息勞佚悲歡憂樂忠<lb/>
憤感激好賢惡惡一見於詩讀之可以知其世學士大<lb/>
夫謂之詩史<hi>孫僅序</hi>
唐書列女傳王珪微時母盧氏嘗云子必貴但未知汝<lb/>
與游者珪一日引房𤣥齡杜如晦過之母曰汝貴無疑<lb/>
所載止此而已質之少陵詩事未究也送重表姪王砅<lb/>
云我之曾老姑爾之高祖母爾祖未顯時歸爲尚書婦<lb/>
<pb n="KR4i0036_WYG_014-8b"/>
則珪母杜氏非盧氏也又云隋朝大業末房杜俱交友<lb/>
長者來在門荒年自餬口家貧自供給客位但箕箒俄<lb/>
頃羞頗珍寂寞人散後入恠鬢<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>空吁嗟爲之久自陳<lb/>
剪髻鬟鬻市充沽酒上云天下亂宜與英俊厚向竊窺<lb/>
數公經綸亦俱有次問最少年虬髯十八九子等成大<lb/>
名皆因此人手下云風雲合龍虎一吟吼願展丈夫雄<lb/>
得辭兒女醜秦王時在坐眞氣驚户牖及乎貞觀初尚<lb/>
書踐台斗夫人常肩輿上殿稱萬壽六宫師柔順法則<lb/>
<pb n="KR4i0036_WYG_014-9a"/>
化妃后至尊均嫂叔盛事垂不朽其上下詳締如此且<lb/>
一婦人識眞主於側微尤偉甚史缺失而謬誤獨少陵<lb/>
載之號詩史信矣桐江詩話云西清詩話辨王珪母姓<lb/>
杜不姓盧引少陵詩爲證今觀其詩不特不姓盧乃王<lb/>
珪之妻非母也史氏之訛如此少陵詩云我之曾老姑<lb/>
爾之高祖母爾祖未顯時歸爲尚書婦即知王珪之妻<lb/>
也<hi>西清詩話</hi>
　　　胷中呑幾雲夢<lb/>
<pb n="KR4i0036_WYG_014-9b"/>
洞庭天下壯觀自昔騷人墨客題之者衆矣如水涵天<lb/>
影濶山拔地形高四顧疑無地中流忽有山鳥飛應畏<lb/>
墮㠶遠却如閒皆見稱於世然未若孟浩然氣蒸雲夢<lb/>
澤波撼岳陽城則洞庭空曠無際氣象雄張如在目前<lb/>
至讀子美詩則又不然吳楚東南拆乾坤日夜浮不知<lb/>
少陵胷中呑幾雲夢也<hi>同上</hi>
　　　學老杜之法<lb/>
老杜詩凡一篇皆工拙相半古人文章類如此皆拙而<lb/>
<pb n="KR4i0036_WYG_014-10a"/>
無取使其皆工則峭急無古氣如李賀之流是也然後<lb/>
世學者當先學其工精神氣骨皆在於此如望嶽詩云<lb/>
齊魯青未了洞庭詩云吳楚東南拆乾坤日夜浮語既<lb/>
高妙有力而言東嶽與洞庭之大無過於此後來文士<lb/>
極力道之終有限量益知其不可及望嶽第二句如此<lb/>
故先云岱宗夫何如洞庭詩先如此故後云親朋無一<lb/>
字老病有孤舟使洞庭詩無前兩句而皆如後兩句語<lb/>
雖健終不工望嶽詩無第二句而云岱宗夫何如雖曰<lb/>
<pb n="KR4i0036_WYG_014-10b"/>
亂道可也今人學詩多得老杜平慢處乃鄰女效顰耳<lb/>
<hi>詩眼</hi>
　　　工妙至到人不可及<lb/>
詩人以一字爲工世固知之惟老杜變化開闔出奇無<lb/>
窮殆不可以形迹捕詰如江山有巴蜀棟宇自齊梁則<lb/>
其遠數千里上下數百年只在有與自兩字間而呑山<lb/>
川之氣俯仰古今之懷皆見於言外滕王亭子粉牆猶<lb/>
竹色虛閣自松聲若不用猶與自兩字則餘八字凡亭<lb/>
<pb n="KR4i0036_WYG_014-11a"/>
子皆可用不必滕王也此皆工妙至到人力不可及而<lb/>
此老獨雍容閒肆出於自然略不見其用力處今人多<lb/>
取其已用字模倣用之偃蹇狹陋盡成死法不知意與<lb/>
境㑹出言中節凡字皆可用也<hi>石林詩話</hi>
　　　一飯未嘗忘君<lb/>
太史公論詩以爲國風好色而不淫小雅怨誹而不亂<lb/>
以予觀之是特識變風變雅耳烏覩詩之正乎昔先王<lb/>
之澤衰然後變風發乎情雖衰而未竭是以猶止於禮<lb/>
<pb n="KR4i0036_WYG_014-11b"/>
義以爲賢於無所止者而已若夫發於性止於忠孝者<lb/>
其詩豈可同日而語哉古今詩人衆矣而杜子美爲首<lb/>
豈非以其流落饑寒終身不用而一飯未嘗忘君也歟<lb/>
<hi>東坡</hi>
　　　妙絶古今<lb/>
有問荆公老杜詩何故妙絶古今公曰老杜固嘗言之<lb/>
讀書破萬巻下筆如有神<hi>東臯雜錄</hi>
　　　古今絶唱<lb/>
<pb n="KR4i0036_WYG_014-12a"/>
杜子美詩古今絶唱也<hi>李伯紀杜工部集序</hi>
　　　高雅大體<lb/>
山谷嘗言少時曾誦薛能詩云青春背我堂堂去白髪<lb/>
欺人故故生孫莘老問曰此何人詩對曰老杜莘老云<lb/>
杜詩不如此後山谷語傳師云庭堅因莘老之言遂曉<lb/>
老杜詩高雅大體傳師云若薛能詩正俗所謂欺世耳<lb/>
<hi>詩眼</hi>
　　　優柔感諷<lb/>
<pb n="KR4i0036_WYG_014-12b"/>
劉攽詩話載子美詩云蕭條六合内人少虎狼多少人<lb/>
愼勿投虎多信所過饑有易子食獸猶畏虞羅言亂世<lb/>
人惡甚於虎狼也予觀老杜潭州詩岸花飛送客檣燕<lb/>
語留人與前篇同意䘮亂之際人無樂善喜士之心至<lb/>
於一將一迎曾不若岸花檣燕也詩在優柔感諷不在<lb/>
逞豪放而致詬怒也<hi>隱居詩話</hi>
　　　高深<lb/>
讀少陵詩如馳騖晉楚之郊以言其高則鄧林千巖楩<lb/>
<pb n="KR4i0036_WYG_014-13a"/>
楠杞梓扶疎摩雲以言其深則溟波萬頃蛟龍黿鼉徜<lb/>
徉排空拭背極目方且心駭神悸莫知所以若其甄别<lb/>
名狀實難爲功韓退之推其光燄萬丈長殆謂是矣<hi>鄭</hi>
<hi>卬序</hi>
　　　詩有近質處<lb/>
子美之詩詞有近質者如麻鞋見天子垢膩脚不韈之<lb/>
句所謂轉石於千仞之山勢也學者尤效之而過甚豈<lb/>
遠大者難窺乎<hi>王琪序</hi>
<pb n="KR4i0036_WYG_014-13b"/>
　　　大雅堂<lb/>
予謫居黔州盡書子美兩川夔峽詩以遺丹稜楊素翁<lb/>
俾刻之石使大雅之音久湮没而復盈三巴之耳素翁<lb/>
又欲作高屋廣楹庇此石因請名焉予名之曰大雅堂<lb/>
仍爲作記其略云由杜子美以來四百餘年斯文委地<lb/>
文章之士隨其所能傑出時軰未有升子美之堂者况<lb/>
室家之好耶余嘗欲隨欣然㑹意處箋以數語終以汩<lb/>
没世俗初不暇給雖然子美詩妙處乃在無意於文夫<lb/>
<pb n="KR4i0036_WYG_014-14a"/>
無意而意已至非廣之以國風雅頌深之以離騷九歌<lb/>
安能咀嚼其意味闖然入其門耶故使後生軰自求之<lb/>
則得之深矣使後之登大雅堂者能以余說而求之則<lb/>
思過半矣彼喜穿鑿者棄其大旨取其發興於所遇林<lb/>
泉人物草木魚䖝以爲物物皆有所託如世間商度隱<lb/>
語者則子美之詩委地矣<hi>山谷</hi>
　　　三種句<lb/>
禪宗論雲門有三種語其一爲隨波逐浪句謂隨物應<lb/>
<pb n="KR4i0036_WYG_014-14b"/>
機不主故常其二爲截斷衆流句謂超出言外非情識<lb/>
所到其三爲函蓋乾坤句謂泯然皆契無間可伺其深<lb/>
淺以是爲序余嘗戲爲學子言老杜詩亦有此三種語<lb/>
但先後不同以波漂菰米沉雲黑露冷蓮房墜粉紅爲<lb/>
函蓋乾坤句以落花遊絲白日靜鳴鳩乳燕青春深爲<lb/>
隨波逐浪句以百年地僻柴門迥五月江深草閣寒爲<lb/>
截斷衆流句若有解此當與渠同參<hi>石林詩話</hi>
　　　畫山水詩<lb/>
<pb n="KR4i0036_WYG_014-15a"/>
畫山水詩少陵數首無人可繼者惟荆公觀燕公山水<lb/>
詩前六句東坡煙江疊嶂圖一詩差近之苕溪漁隱曰<lb/>
少陵題畫山水數詩其間古風二篇尤爲超絶荆公東<lb/>
坡二詩悉録于左時時哦之以快滯懣少陵奉先劉少<lb/>
府新畫山水障歌云堂上不合生楓樹怪底江山起煙<lb/>
霧聞君掃却赤縣圖乘興遣畫滄洲趣畵師亦無數好<lb/>
手不可遇對此融心神知君重豪素豈但祈岳與鄭䖍<lb/>
筆跡遠過楊契丹得非𤣥圃裂無乃瀟湘翻悄然坐我<lb/>
<pb n="KR4i0036_WYG_014-15b"/>
天姥下耳邊已似聞清猿反思前夜風雨急乃是滿城<lb/>
鬼神入元氣淋漓障猶濕眞宰上訴天應泣野亭春還<lb/>
雜花遠漁翁暝踏孤舟立滄浪水深青溟濶欹岸側島<lb/>
秋毫末不見湘妃鼔瑟時至今斑竹臨江活劉侯天機<lb/>
精愛畫入骨髓自有五兒郎揮灑亦莫比大兒聰明到<lb/>
能添老樹顚崖裏小兒心孔開貌得山僧及童子若耶<lb/>
溪雲門寺吾獨胡爲在泥滓青鞋布韈從此始戲題王<lb/>
宰畫山水圖歌云十日畫一水五日畵一石能事不受<lb/>
<pb n="KR4i0036_WYG_014-16a"/>
相促迫王宰始肯留眞跡壯哉崑崙方壺圖挂君高堂<lb/>
之素壁巴陵洞庭日本東赤岸水與銀河通中有雲氣<lb/>
隨飛龍舟人樵子入浦溆山水盡亞洪濤風尤工遠勢<lb/>
古莫比咫尺應須論萬里焉得并州快剪刀剪取吳松<lb/>
半江水荆公題燕侍郎山水圖云往時濯足瀟湘浦獨<lb/>
上九疑尋二女蒼梧之野煙漠漠斷壠連岡散平楚暮<lb/>
年傷心波浪阻不意畵中能更覩燕公侍書燕王府王<lb/>
求一筆終不與奏論讞死誤當赦全活至今何可數仁<lb/>
<pb n="KR4i0036_WYG_014-16b"/>
人義士埋黄土秪有粉墨歸囊楮東坡書王定國所藏<lb/>
煙江疊嶂圖云江上愁心千疊山浮空積翠如雲煙山<lb/>
耶雲耶遠莫知煙空雲散山依然但見兩崖蒼蒼暗絶<lb/>
谷中有百道飛來泉縈林絡石隱復見下赴谷口爲奔<lb/>
川川平山開林麓斷小橋野店依山前行人稍度喬木<lb/>
外漁舟一葉江呑天使君何從得此本㸃綴毫末分清<lb/>
妍不知人間何處有此境徑欲往買二頃田君不見武<lb/>
昌樊口幽絶處東坡先生留五年春風揺江天漠漠暮<lb/>
<pb n="KR4i0036_WYG_014-17a"/>
雲捲雨山姢姢丹楓翻鴉伴水宿長松落雪驚醉眠桃<lb/>
花流水在人世武陵豈必皆神仙江山清空我塵土雖<lb/>
有去路尋無縁還君此畵三歎息山中故人應有招我<lb/>
歸來篇<hi>許彥周詩話</hi>
　　　詞氣如百金戰馬<lb/>
老杜陷賊時有哀江頭詩曰少陵野老呑聲哭春日潛<lb/>
行曲江曲江頭宫殿鎻千門細栁新蒲爲誰綠憶昔霓<lb/>
旌下南苑苑中萬物生顏色昭陽殿裏第一人同輦隨<lb/>
<pb n="KR4i0036_WYG_014-17b"/>
君侍君側輦前才人帶弓箭白馬嚼嚙黄金勒翻身向<lb/>
天仰射雲一箭正墜雙飛翼明眸皓齒今何在血汚游<lb/>
魂歸不得清渭東流劒閣深去住彼此無消息人生有<lb/>
情淚沾臆江水江花豈終極黄昏胡騎塵滿城欲往城<lb/>
南望城北予愛其詞氣如百金戰馬注坡驀澗始履平<lb/>
地得詩人之遺法如白樂天詩詞甚工然拙於紀事寸<lb/>
歩不遺猶恐失之此所以望老杜之藩垣而不及也<lb/>
　　　有抔土障黄流氣象<lb/>
<pb n="KR4i0036_WYG_014-18a"/>
凡人作詩中間多起問答之辭往往至數十言收拾不<lb/>
得便覺氣象委帖子美贈衞處士詩略云焉知二十載<lb/>
重上君子堂昔别君未婚兒女忽成行怡然敬父執問<lb/>
我來何方若使他人道到此下須更有數十句而甫便<lb/>
云問答未及已兒女羅酒漿此有抔土障黄流氣象<hi>謾</hi>
<hi>齋語錄</hi>
　　　九日詩<lb/>
孟嘉落帽前人以爲勝絶子美九日詩云羞將短髪還<lb/>
<pb n="KR4i0036_WYG_014-18b"/>
吹帽笑倩傍人爲正冠其文雅曠達不減昔人故謂詩<lb/>
非力學可致正須胷中度世耳<hi>后山詩話</hi>
　　　送人詩<lb/>
劉路左車爲予言嘗收得唐人雜編時人詩册有送惠<lb/>
二歸故居詩云惠子白駒瘦歸溪惟病身皇天無老眼<lb/>
空谷滯斯人崖蜜松花熟山盃竹葉新柴門了生事黄<lb/>
綺未稱臣眞子美語也白駒或作驢字<hi>洪駒父詩話</hi>
　　　八哀詩紀行詩<lb/>
<pb n="KR4i0036_WYG_014-19a"/>
八哀詩在古風中最爲大筆崔德符嘗論斯文可以表<lb/>
之雅頌中古作者莫及也兩紀行詩發秦州至鳳凰臺<lb/>
發同谷縣至成都府合二十四首皆以經行爲先後無<lb/>
復差舛昔韓子蒼嘗論此詩筆力變化當與太史公諸<lb/>
賛並駕學者宜常諷誦之<hi>少陵詩總目</hi>
　　　夔州後詩<lb/>
好作奇語自是文章一病但當以理爲主理得而辭順<lb/>
文章自然出羣拔萃觀子美到䕫州後詩退之自潮州<lb/>
<pb n="KR4i0036_WYG_014-19b"/>
還朝後文皆不煩繩削而自合矣<hi>山谷</hi>
　　　貴其備<lb/>
以子美之忠厚疑若無愧於論交其投贈哥舒翰開府<lb/>
詩開府當朝傑論兵邁古風先鋒百勝在略地兩隅空<lb/>
其美之可謂至矣及潼關吏詩則曰哀哉桃林戰百萬<lb/>
化爲魚請囑防闗將謹勿學哥舒何其先後之相戾若<lb/>
是哉槩以純全之道亦未能無疵也<hi>藝苑雌黄</hi>
　　　村陋句<lb/>
<pb n="KR4i0036_WYG_014-20a"/>
解憂詩云減米散同舟路難思同濟句來雲濤盤衆力<lb/>
亦不細呀帆瞥眼過飛櫓本無蒂得失瞬息間致遠思<lb/>
恐泥百慮視安危分明曩賢計兹理庶可廣拳拳期勿<lb/>
替杜詩固無敵然自致遠以下句眞村陋也此取其瑕<lb/>
疵世人雷同不復譏評過矣然亦不能掩其美也<hi>東坡</hi>
　<lb/>
　<lb/>
　<lb/>
<pb n="KR4i0036_WYG_014-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻十四<lb/>
</p>
<p>
</p>
  </div>
<div>
                <head>詩人玉屑巻十五</head>
    <p>
<pb n="KR4i0036_WYG_015-1a"/>
欽定四庫全書<lb/>
　詩人玉屑巻十五　　　　宋　魏慶之　撰<lb/>
　　王維<lb/>
　　　輞川之勝<lb/>
桃紅復含宿雨栁綠更帶春烟花落家童未掃鶯啼山<lb/>
客猶眠毎哦此句令人坐想輞川春日之勝此老傲睨<lb/>
閑適於其閒也<hi>漁隠</hi>
　　　詩中有畫畫中有詩<lb/>
<pb n="KR4i0036_WYG_015-1b"/>
味摩詰之詩詩中有晝觀摩詰之畫畫中有詩詩曰藍<lb/>
溪白石出玉山紅葉稀山路元無雨空翠濕人衣此摩<lb/>
詰之詩也或曰非也好事者以補摩詰之遺<hi>東坡</hi>
　　　造意之妙與造物相表裏<lb/>
中嵗頗好道晚家南山陲興來毎獨往勝事空自知行<lb/>
到水窮處坐㸔雲起時偶然值林叟談笑無囬期此詩<lb/>
造意之妙至與造物相表裏豈直詩中有畫哉觀其詩<lb/>
知其蟬蜕塵埃之中浮游萬物之表者也山谷老人云<lb/>
<pb n="KR4i0036_WYG_015-2a"/>
余頃年登山臨水未嘗不讀王摩詰詩顧知此老胷次<lb/>
定有泉石膏肓之疾<hi>後湖集</hi>
　　　晦庵謂詩清而少氣骨<lb/>
王維以詩名開元間遭禄山亂陷賊中不能死事平復<lb/>
幸不誅其人既不足言詞雖清雅亦萎弱少氣骨獨山<lb/>
中人與望終南迎送神為勝<lb/>
　韋蘇州<lb/>
　　　清深妙麗<lb/>
<pb n="KR4i0036_WYG_015-2b"/>
韓子蒼云韋蘇州少時以三衛郎事元宗豪縱不羈元<lb/>
宗崩始折節務讀書然余觀其人為性髙潔鮮食寡欲<lb/>
所居掃地焚香而坐與豪縱者不類其詩清深妙麗雖<lb/>
唐詩人之盛亦少其比又豈似晚節把筆學為者豈蘇<lb/>
州自序之過歟苕溪漁隠曰韓子蒼云韋蘇州少時以<lb/>
三衛郎事元宗豪縱不羈余因記唐宋遺史云章應物<lb/>
赴大司馬杜鴻漸宴醉宿驛亭醒見二佳人在側驚問<lb/>
之對曰郎中席上與司空詩因令二樂妓侍寢問記得<lb/>
<pb n="KR4i0036_WYG_015-3a"/>
詩否一妓强記乃誦曰髙髻雲鬟宮様粧春風一曲杜<lb/>
韋娘司空見慣渾閒事斷盡蘇州刺史腸觀此則應物<lb/>
豪縱不羈之性暮年猶在也子蒼又云余觀韋蘇州為<lb/>
性髙潔鮮食寡欲所居掃地焚香而坐此是韋集後王<lb/>
欽臣所作序載國史補之語但恐溢美耳<lb/>
　　　自成一家<lb/>
蘓州歌行才麗之外頗近興諷其五言詩又髙雅閒澹<lb/>
自成一家之體今之秉筆者誰能及之然當蘇州在時<lb/>
<pb n="KR4i0036_WYG_015-3b"/>
人亦未甚愛重必待身後然後貴之<hi>白樂天</hi>
　　　巳為當時所貴<lb/>
劉太真與章蘇州書云顧著作來巴足下郡齋燕集想<lb/>
亦示何情致暢茂遒逸之如此宋齊間沈謝吴何始精<lb/>
於理意縁情體物備詩人指後之傳者甚失其源惟足<lb/>
下制其横流師摯之始闗雎之亂於足下之文見之矣<lb/>
則知蘇州詩為當時所貴如此燕集所作乃兵衞森畫<lb/>
㦸燕寢凝清香也<hi>王直方詩話</hi>
<pb n="KR4i0036_WYG_015-4a"/>
　　　逸詩<lb/>
俗吏閒居少同人㑹面難偶隨香署客來訪竹林歡暮<lb/>
館花㣲落春城雨暫寒甕間聊共酌莫使宦情䦨陪王<lb/>
郎中尋孔徵君詩也獨有宦遊人偏驚物候新雲霞出<lb/>
海曙梅栁渡江春淑氣催黄鳥晴光轉綠蘋忽聞歌古<lb/>
調歸思欲霑巾和晉陵陸丞早春遊望詩也二篇皆佳<lb/>
作而韋集逸去余家有顧陶所編唐詩有之故附見於<lb/>
此<hi>復齋謾録</hi>
<pb n="KR4i0036_WYG_015-4b"/>
　　　韋詩流麗<lb/>
徐師川云人言蘇州詩多言其古淡乃是不知言蘇州<lb/>
詩自李杜以來古人詩法盡廢惟蘇州有六朝風致最<lb/>
為流麗<hi>呂氏童蒙訓</hi>
　　　古詩勝律詩<lb/>
韋應物古詩勝律詩李徳裕武元衡則律詩勝古詩五<lb/>
字句又勝七字張籍王建詩格極相似李益古律詩相<lb/>
稱然皆非應物之比也<hi>隠居詩話</hi>
<pb n="KR4i0036_WYG_015-5a"/>
　　　蘇後湖讀韋詩而有感<lb/>
余毎讀蘇州漠漠帆來重冥冥鳥去遲之語未嘗不茫<lb/>
然而思喟然而嘆嗟乎此余晚泊江西十年前夢耳自<lb/>
余犇竄南北山行水宿所歴佳處固多欲求此夢了不<lb/>
可得豈蒹葭莽蒼無三湘七澤之壯雪蓬煙艇無風檣<lb/>
陣馬之竒乎抑吾且老矣壯懐銷落塵土坌沒而無少<lb/>
日烟霞之想也慶長筆端丘壑固自不凡當為余圗蘇<lb/>
州之句於壁使余隠几静對神游八極之表耳<hi>後湖集</hi>
<pb n="KR4i0036_WYG_015-5b"/>
　　　絶唱<lb/>
蘇州云落葉滿空山何處尋行迹東坡用其韻曰寄語<lb/>
庵中人飛空本無迹此非才不逮蓋絶唱不當和也如<lb/>
東坡羅漢賛空山無人水流花開此八字還許人再道<lb/>
否<hi>許彦周詩話</hi>
　　　詩有深意<lb/>
蘇州詩身多疾病思田里邑有流亡愧俸錢郡中宴集<lb/>
云自慚居處崇未覩斯民康余謂士君子當切切作此<lb/>
<pb n="KR4i0036_WYG_015-6a"/>
語彼一意供租専事土木而視民如讎者得無愧此詩<lb/>
乎<hi>䂬溪</hi>
　　孟浩然<lb/>
　　　坐詩窮<lb/>
孟浩然詩不才明主弃多病故人踈唐元宗聞之曰卿<lb/>
自弃朕朕何弃卿孟貫詩不伐有巢樹多移無主花周<lb/>
世宗聞之曰朕伐叛弔民何謂有巢無主二子正坐詩<lb/>
窮所謂轉喉觸諱<hi>漫叟詩話</hi>
<pb n="KR4i0036_WYG_015-6b"/>
　　　髙逺<lb/>
浩然詩掛席㡬千里名山都未逢泊舟潯陽郭如見香<lb/>
爐峯但詳看此等語自然髙逺<hi>吕氏童䝉訓</hi>
　　　韻髙才短<lb/>
子瞻謂浩然詩韻髙而才短如造内法酒手而無材料<lb/>
耳<hi>後山詩話</hi>
　　　岑參詩<lb/>
浩然夜歸鹿門寺歌曰山寺鳴鐘晝巳昏魚梁渡頭爭<lb/>
<pb n="KR4i0036_WYG_015-7a"/>
渡喧岑参巴南舟中夜書事詩云渡頭欲黄昏歸人爭<lb/>
渡喧岑詩語簡而意盡優於孟也<hi>漁隠</hi>
　　　山谷贊<lb/>
山谷題浩然畫像詩浩然平生出處事跡悉能道盡乃<lb/>
詩中傳也其詩云先生少也隠鹿門爽氣洗盡塵埃昏<lb/>
賦詩真可凌鮑謝短褐豈愧公卿尊故人私邀伴禁直<lb/>
誦詩不顧龍鱗逆風雲感㑹雖有時顧此定知毋枉尺<lb/>
襄江渺渺泛清流梅殘臘月年年愁先生一徃今㡬秋<lb/>
<pb n="KR4i0036_WYG_015-7b"/>
後來誰復釣槎頭<hi>漁隠</hi>
　　秀句<lb/>
明皇世章句之風大得建安體論者推李翰林杜工部<lb/>
為尤介其間能不愧者惟吾鄉之孟先生也先生之作<lb/>
遇景入詠不拘竒抉異令齷齪東人口者涵涵然有干<lb/>
霄之興若公輸氏當巧而不巧也北齊美蕭慤芙蓉露<lb/>
下落楊栁月中疎先生有㣲雲淡河漢踈雨滴梧桐樂<lb/>
府美王融殘日霽沙嶼清風動甘泉先生則有氣蒸雲<lb/>
<pb n="KR4i0036_WYG_015-8a"/>
夢澤波撼岳陽城謝朓之詩句精者露濕寒塘草月映<lb/>
清淮流先生則有荷風送香氣竹露滴清聲此與古人<lb/>
爭勝於毫釐也稱是者衆不可悉類嗚呼先生之道復<lb/>
何言耶謂乎貧則天爵於身謂乎死則不朽於文為士<lb/>
之道亦以至矣先生襄陽人也日休亦襄陽人既慕其<lb/>
名覩其貎蓋思文王則嗜昌歜思仲尼則師有若吾於<lb/>
先生見之矣苕溪漁隠曰露濕寒塘草月映清淮流此<lb/>
以為謝朓詩東觀餘論以為何遜詩東觀見何遜集而<lb/>
<pb n="KR4i0036_WYG_015-8b"/>
云之則日休以為謝朓詩恐誤也<hi>皮日休</hi>
　　韓文公<lb/>
　　　掀雷抉電<lb/>
韓吏部歌詩累百首而驅駕氣勢若掀雷抉電撑決於<lb/>
天地之垠<hi>司空圖題栁集後</hi>
　　　變詩格<lb/>
書之美者莫如顔魯公然書法之壊自魯公始詩之美<lb/>
者莫如韓退之然詩格之變自退之始<hi>東坡</hi>
<pb n="KR4i0036_WYG_015-9a"/>
　　　用意<lb/>
退之詩酩酊馬上知為誰此七字用意哀悲過於痛哭<lb/>
又詩云銀燭未銷窓送曙金釵半醉坐添春殊不類其<lb/>
為人乃知能賦梅花不獨宋廣平<hi>許彦周詩話</hi>
　　　改一字遂失一篇之意<lb/>
詩中有一字人以私意竄易遂失古人一篇之意若相<lb/>
公親破蔡州來今親字改作新字是也苕溪漁隠曰酬<lb/>
王二十舍人雪中見寄云三日柴門擁不開堦庭平滿<lb/>
<pb n="KR4i0036_WYG_015-9b"/>
白皚皚今朝蹋作瓊瑶跡為有詩從鳳沼來今從字改<lb/>
作仙字則失詩題見寄之意也<hi>漫叟詩話</hi>
　　　公末年詩閒逺有味<lb/>
子美詩善叙事故號詩史其律詩多至百韻本末貫穿<lb/>
如一辭前此蓋未有然荆公作四家詩選而長韻律詩<lb/>
皆棄不取如夔府書懐一百韻亦不載退之詩豪徤奔<lb/>
放自成一家世特恨其深婉不足南溪始泛三篇乃末<lb/>
年所作獨為閒逺有淵明風氣而詩選亦無有皆不可<lb/>
<pb n="KR4i0036_WYG_015-10a"/>
解公宜自有㫖也苕溪漁隠曰退之詩如何人有酒身<lb/>
無事誰家多竹門可欵之句尤閒逺有味<hi>蔡寛夫詩話</hi>
　　　南溪始泛<lb/>
洪龜父言山谷於退之詩少所許可最愛南溪始泛以<lb/>
為有詩人句律之深意<hi>王直方詩話</hi>
　　　後山論退之詩<lb/>
韓詩如秋懐别元協律南溪始泛皆佳作也<hi>後山詩話</hi>
　　　琴操<lb/>
<pb n="KR4i0036_WYG_015-10b"/>
古樂府命題皆有主意後之人用樂府為題者直當代<lb/>
其人而措辭如公無渡河須作妻止其夫之辭太白輩<lb/>
或失之惟退之琴操得體琴操栁子厚不能作子厚皇<lb/>
雅退之亦不能作也<hi>唐子西語錄</hi>
　　　送李愿歸盤谷<lb/>
歐陽文忠公言晉無文章惟陶淵明歸去來一篇而巳<lb/>
余亦謂唐無文章惟韓退之送李愿歸盤谷序一篇而<lb/>
巳平生欲效此作一文毎執筆輒罷因自笑曰不若且<lb/>
<pb n="KR4i0036_WYG_015-11a"/>
放教退之獨歩退之尋常詩自謂不逮李杜至於昔尋<lb/>
李愿向盤谷一篇獨不減子美<hi>東坡</hi>
　　　晉公賡酬<lb/>
退之和裴晉公征淮西時過女几山詩云旗穿曉日雲<lb/>
霞雜山倚秋空劔㦸明敢請相公平賊後暫攜諸吏上<lb/>
崢嶸而晉公之詩無見惟白樂天集載其一聨云待平<lb/>
賊壘報天子莫指仙山示老夫方時意氣自信不疑如<lb/>
此豈容令狐楚輩沮撓乎晉公文字世不傳晚年與劉<lb/>
<pb n="KR4i0036_WYG_015-11b"/>
白放浪綠野橋多為唱和間見人文集語多質直渾厚<lb/>
計應似其為人如灰心縁忍事霜鬢為論兵之類可謂<lb/>
深婉李文定公迪在中書嘗諷誦此兩句親書於壁<hi>蔡</hi>
<hi>寛夫詩話</hi>
　　　聫句<lb/>
雪浪齋日記云退之聫句古無此法自退之斬新開闢<lb/>
余觀謝宣城集有聫句七篇陶靖節集有聫句一篇杜<lb/>
工部集有聫句一篇則諸公已先為之至退之亦是沿<lb/>
<pb n="KR4i0036_WYG_015-12a"/>
襲其舊若言聫句自退之斬新開闢則非也<hi>漁隠</hi>
　　　彈琴詩<lb/>
退之聽穎師彈琴詩云浮雲栁絮無根蔕天地濶逺隨<lb/>
飛揚此泛聲也謂輕非絲重非木也喧啾百鳥羣忽見<lb/>
孤鳳凰泛聲中寄指聲也躋攀分寸不可上吟繹聲也<lb/>
失勢一落千文强順下聲也僕不曉琴聞之善琴者云<lb/>
此數聲最難工自文忠公與東坡論此詩作聴琵琶詩<lb/>
之後後生随例云云栁下恵則可吾則不可故特論之<lb/>
<pb n="KR4i0036_WYG_015-12b"/>
少為退之雪寃<hi>許彥周詩話</hi>
　　　評退之詩<lb/>
沈括存中吕恵卿吉甫王存正仲李常公擇治平中同<lb/>
在館下談詩存中曰韓退之詩乃押韻之文耳雖健美<lb/>
富贍而格不近詩吉甫曰詩正當如是我謂詩人以來<lb/>
未有如退之者正仲是存中公擇是吉甫四人交相詰<lb/>
難久而不決公擇忽正色謂正仲曰君子羣而不黨公<lb/>
何黨存中也正仲勃然曰我所見如是顧豈黨耶以我<lb/>
<pb n="KR4i0036_WYG_015-13a"/>
偶同存中遂謂之黨然則君非吉甫之黨乎一座大笑<lb/>
<hi>隠居詩話</hi>
　　　子由陋聖徳詩<lb/>
詩人詠歌文武征伐之事其於克密曰無矢我陵我陵<lb/>
我阿無飲我泉我泉我池其於克崇曰崇墉言言臨衝<lb/>
閑閑執訊連連攸馘安安是類是禡是致是附四方以<lb/>
無侮其於克商曰維師尚父時維鷹揚諒彼武王肆伐<lb/>
大商㑹朝清明其形容征伐之盛極於此矣退之作元<lb/>
<pb n="KR4i0036_WYG_015-13b"/>
和聖徳詩言劉闢之死曰婉婉弱子赤立傴僂牽頭曵<lb/>
足先斷腰膂次及其徒體骸撑柱末乃取闢駭汗如雨<lb/>
揮刀紛紜爭切膾脯此李斯頌秦所不忍言而退之自<lb/>
謂無愧於雅頌何其陋也<hi>蘇子由</hi>
　　　韓栁警句<lb/>
蔡天啓言嘗與張文潜論韓栁五字警句文潛舉退之<lb/>
暖風抽宿麥清雨巻歸旗子厚壁空殘月曙門掩候蟲<lb/>
秋皆集中第一<lb/>
<pb n="KR4i0036_WYG_015-14a"/>
　　栁儀曹<lb/>
　　　東坡評栁州詩<lb/>
蘇李之天成曹劉之自得陶謝之超然固巳至矣而杜<lb/>
子美李太白以英偉絶世之資凌跨百代古之詩人盡<lb/>
廢然魏晉以來髙風絶塵亦少衰矣李杜之後詩人繼<lb/>
出雖有逺韻而才不逮意獨韋應物栁子厚發纎穠於<lb/>
簡古寄至味於淡泊非餘子所及也唐末司空圖﨑嶇<lb/>
兵亂之間而得詩人髙雅獨有承平之遺風其論詩曰<lb/>
<pb n="KR4i0036_WYG_015-14b"/>
梅止於酸鹽止於鹹飲食不可無鹽梅而其美常在於<lb/>
酸鹹之外可以一唱而三嘆也子厚詩在陶淵明下韋<lb/>
蘇州上退之豪放竒險則過之而温麗靖深不及也所<lb/>
貴於枯淡者謂外枯而中膏似淡而實美淵明子厚之<lb/>
流是也若中邊皆枯亦何足道佛言譬如食蜜中邊皆<lb/>
甜人食五味知其甘苦者皆是能分别其中邊者百無<lb/>
一也<hi>東坡</hi>
　　　休齋評子厚詩<lb/>
<pb n="KR4i0036_WYG_015-15a"/>
栁子厚小詩㓜眇清妍與元劉並馳而爭先而長句大<lb/>
篇便覺窘迫不若韓之雍容惟平淮詩二篇名為唐雅<lb/>
其序云雖不及尹吉甫召穆公等庶施之後代有以佐<lb/>
唐之光明其自視豈後於古人哉其一章云師是蔡人<lb/>
以宥以釐度拜稽首廟於元龜又云其危既安有長如<lb/>
林曽是讙譊化為謳吟甚似古人語而卒章震是朔南<lb/>
以告徳音歸牛休馬豐稼於野皆叶以古音<hi>南尼心切馬音毋野</hi>
<hi>音墅</hi>其卒章云蔡人率止惟西平有子西平有子惟我有<lb/>
<pb n="KR4i0036_WYG_015-15b"/>
臣疇允大邦俾恵我人尤得古詩體也<lb/>
　　　詩眼評子厚詩<lb/>
子厚詩尤深難識前賢亦未推重自老坡發明其妙學<lb/>
者方漸知之余嘗問人栁詩何好答曰大抵皆好又問<lb/>
君愛何處答云無不愛者便知不曉矣識文章者當如<lb/>
襌家有悟門夫法門百千差别要須自一轉語悟入如<lb/>
古人文章直須先悟得一處乃可通其他妙處向因讀<lb/>
子厚晨詣超師院讀襌經詩一叚至誠㓗清之意參然<lb/>
<pb n="KR4i0036_WYG_015-16a"/>
在前真源了無取妄跡世所逐㣲言冀可冥繕性何由<lb/>
熟真妄以盡佛理言行以盡薰修此外亦無詞矣道人<lb/>
庭宇靜苔色連深竹蓋逺過竹徑通幽處襌房花木深<lb/>
日出霧露餘青松如膏沐予家舊有大松偶見露洗而<lb/>
霧披真如洗沐未乾染以翠色然後知此語能傳造化<lb/>
之妙澹然離言說悟悦心自足蓋言因指而見月遺經<lb/>
而得道於是終焉其本末立意遣詞可謂曲盡其妙毫<lb/>
髪無遺恨者也哭呂衡州詩足以發明吕温之俊偉哭<lb/>
<pb n="KR4i0036_WYG_015-16b"/>
淩員外詩書盡凌凖平生掩役夫張進骸既盡役夫之<lb/>
事又反覆自明其意此二篇筆力規模不減莊周左丘<lb/>
明也劉夢得傷愚溪三首有溪水悠悠春自來草堂無<lb/>
主燕飛回又殘陽寂寞出樵車又栁門竹巷依依在野<lb/>
草青苔日日多謂之佳句正如今之海語於子厚了無<lb/>
益殆折楊黄華之雄易售於流俗耳<hi>詩眼</hi>
　　　南澗中詩絶妙古今<lb/>
南澗中詩秋氣集南澗獨遊亭午時回風一蕭瑟林影<lb/>
<pb n="KR4i0036_WYG_015-17a"/>
久參差始至若有得稍深遂忘疲羈禽響幽谷寒藻舞<lb/>
淪漪去國魂巳游懐人淚空垂孤生易為感失路少所<lb/>
宜索寞競何事徘徊只自知誰為後來者當與此心期<lb/>
栁儀曹詩憂中有樂樂中有憂蓋絶妙古今矣然老杜<lb/>
云王侯與螻蟻同盡随丘墟儀曹何憂之深也<hi>東坡</hi>
　　　古今絶唱<lb/>
楊華既奔梁元魏胡武靈後作楊白華歌令宫人連臂<lb/>
踏之聲甚淒斷子厚樂府云楊白華風吹渡江水坐令<lb/>
<pb n="KR4i0036_WYG_015-17b"/>
宫樹無顏色揺蕩春光千萬里茫茫曉日下長秋哀歌<lb/>
未斷城鵶起言婉而情深古今絶唱也<hi>許彥周詩話</hi>
　　　天賦不可及<lb/>
東坡言鄭谷詩江上晚來堪畫處漁人披得一簑歸此<lb/>
村學中詩也子厚云千山鳥飛絶萬逕人蹤滅孤舟簑<lb/>
笠翁獨釣寒江雪信有格也哉殆天所賦不可及也<hi>洪駒</hi>
<hi>父</hi>
　　　兩句有不盡之意<lb/>
<pb n="KR4i0036_WYG_015-18a"/>
子厚聞鶯詩云一聲夢斷楚江曲滿眼故園春草緑其<lb/>
感物懐土不盡之意備見於兩句中不在多也<hi>漁隠</hi>
　　孟東野賈浪仙<lb/>
　　　論郊島詩<lb/>
唐之晚年詩人類多窮士如孟東野賈浪仙之徒皆以<lb/>
刻琢窮苦之言為工或謂郊島孰貧曰島為甚也曰何<lb/>
以知之以其詩知之郊曰種稻耕白水負薪斫青山島<lb/>
曰市中有樵山客舍寒無烟井底有甘泉釡中嘗苦乾<lb/>
<pb n="KR4i0036_WYG_015-18b"/>
孟氏薪米自足而島家俱無以是知之耳然及其至也<lb/>
清絶髙造殆非常人可到唐之野詩稱此兩人為最至<lb/>
於竒警之句往往有之如雞聲茅店月人跡板橋霜則<lb/>
覊旅窮愁想之在目若曰栁塘春水慢花塢夕陽遲則<lb/>
春物融治人心和暢有言不能盡之意亦未可以為小<lb/>
道無取也苕溪漁隠曰六一居士以雞聲茅店月人跡<lb/>
板橋霜是温庭筠詩栁塘春水慢花塢夕陽遲是嚴維<lb/>
詩文潛乃以為郊島詩豈非誤耶<hi>張文潛</hi>
<pb n="KR4i0036_WYG_015-19a"/>
　　　寒澁<lb/>
司空圗善論前人詩如謂元白為力勍氣僝乃都㑹之<lb/>
豪估郊島非附於寒澁無所置才皆切中其病及自評<lb/>
其作乃以南樓山最秀北路邑偏青為假令作者復生<lb/>
亦當以著題見許此殆不可曉當局者迷固人情之通<lb/>
患如樂天所謂斸石破山先觀鑱迹發矢中的兼聽弦<lb/>
聲使不見其詩而聞此語當以為如何哉<hi>蔡寛夫詩話</hi>
　　　僧敲月下門<lb/>
<pb n="KR4i0036_WYG_015-19b"/>
唐書載賈島字浪仙初為浮屠名無本來東都時洛陽<lb/>
令禁僧午後不得出島為詩自傷韓愈憐之因教其為<lb/>
文遂去浮屠舉進士當其苦唫雖逢值公卿貴人皆不<lb/>
之覺也一日見京兆尹跨驢不避謼詰之久乃得釋㑹<lb/>
昌初以普州參軍改司户未受命卒余按劉公嘉話云<lb/>
島初赴舉京師一日於驢上得句云鳥宿池邉樹僧敲<lb/>
月下門始欲著推字又欲著敲字煉之未定遂於驢上<lb/>
吟哦時時引手作推敲之勢時韓愈吏部權京兆島不<lb/>
<pb n="KR4i0036_WYG_015-20a"/>
覺衝至第三節左右擁至尹前島具對所得詩句云云<lb/>
韓立馬良久謂島曰作敲字佳矣遂與並轡而歸留連<lb/>
論詩與為布衣之交自此名著後以不第乃為僧居法<lb/>
乾寺號無本一日宣宗微行至寺聞鐘樓吟詠聲遂登<lb/>
樓於島案上取詩巻覽之島不識帝遂攘臂睨帝曰郎<lb/>
君何㑹此耶遂奪取詩巻帝慙恧下樓而去嘗為長江<lb/>
簿號賈長江唐詩與嘉話所載不同如此<hi>緗素雜記</hi>
　　　棹穿波底月<lb/>
<pb n="KR4i0036_WYG_015-20b"/>
髙麗使過海有詩云水鳥浮還沒山雲斷復連賈島詐<lb/>
為梢人聫下句云棹穿波底月船壓水中天麗使嘉歎<lb/>
久之自此不復言詩<hi>令是堂手錄</hi>
　　　桑乾長江二詩<lb/>
賈島詩有影略句韓退之喜之其渡桑乾詩曰客舍并<lb/>
州三十霜歸心日夜憶咸陽無端更渡桑乾水却望并<lb/>
州是故鄉又赴長江道中詩曰䇿杖離山驛逢人問梓<lb/>
州長江那可到行客替生愁<hi>冷齋夜話</hi>
<pb n="KR4i0036_WYG_015-21a"/>
　　　苦吟<lb/>
孟郊詩蹇澁窮僻琢削不暇真苦吟而成觀其句法格<lb/>
力可見矣其自謂夜吟曉不休苦吟鬼神愁如何不自<lb/>
閒心與身為仇而退之薦其詩云榮華肖天秀㨗疾愈<lb/>
響報何也<hi>隠居詩話</hi>
　　　唐人陋於聞道<lb/>
唐人工於為詩而陋於聞道孟郊嘗有詩云食薺腸亦<lb/>
苦强歌聲無歡出門即有礙誰謂天地寛郊耿介之士<lb/>
<pb n="KR4i0036_WYG_015-21b"/>
雖天地之大無以容其身起居飲食有戚戚之憂是以<lb/>
卒窮以死而李翺稱之以為郊詩髙處在古無上平處<lb/>
猶下顧沈謝至韓退之亦談不容口甚矣唐人之不聞<lb/>
道也孔子稱顔子在陋巷人不堪其憂回也不改其樂<lb/>
回雖窮困早死而非其處身之非可以言命與郊異矣<lb/>
<hi>蘇子由</hi>
　　　郊之胷次形於詩句<lb/>
孟東野一不第而有出門即有礙誰謂天地寛語若無<lb/>
<pb n="KR4i0036_WYG_015-22a"/>
所容其身者老杜雖落魄不偶而氣常自若如納納乾<lb/>
坤大何其壯哉白樂天亦云無事日月長不羈天地闊<lb/>
與郊異矣然未若邵康節靜處乾坤大閒中日月長尤<lb/>
有味也<hi>休齋</hi>
　　　韓愈詩<lb/>
孟郊死𦵏北邙山日月風雲暫得閑天恐文章聲斷絶<lb/>
故留賈島在人間<hi>北夢瑣言</hi>
　　　枯寂氣味<lb/>
<pb n="KR4i0036_WYG_015-22b"/>
賈島哭柏巖禪師詩寫留行道影焚却坐禪身時謂燒<lb/>
殺活和尚此可笑也若歩随青山影坐學白塔骨又獨<lb/>
行潭底影數息樹邉身皆是島詩何精麄頓異也苕溪<lb/>
漁隠曰余於此兩聫但各取一句而已坐學白塔骨可<lb/>
見襌定之不動獨行潭底影可見形影之清孤島嘗為<lb/>
衲子故有此枯寂氣味形之於詩句也如此<hi>六一居士</hi>
<hi>詩話</hi>
　　　郊寒島瘦<lb/>
<pb n="KR4i0036_WYG_015-23a"/>
東坡祭栁子玉文郊寒島瘦元輕白俗此語具眼客見<lb/>
詰曰子盛稱白樂天孟東野詩又愛元微之詩而取此<lb/>
話何也僕曰論道當嚴取人當恕此八字東坡論道之<lb/>
語也<hi>許彦周詩話</hi>
　　玉川子<lb/>
　　　月蝕詩<lb/>
韓退之月蝕詩一篇大半用玉川子句或者謂玉川子<lb/>
月蝕詩豪恠竒挺退之深所歎伏故所作盡摘玉川子<lb/>
<pb n="KR4i0036_WYG_015-23b"/>
佳句而補成之某竊以為不然退之月蝕詩題曰效玉<lb/>
川子作而詩中有以玉川子為言者玉川子涕泗下中<lb/>
庭獨自行又曰玉川子立於庭而言曰地行賤臣仝再<lb/>
拜敢告上天公然則退之㡬於代玉川子作也玉川子<lb/>
詩雖豪放然太險恠而不循詩家法度退之乃摘其句<lb/>
而約之以禮故退之詩中兩言玉川子其意若曰玉川<lb/>
子月蝕詩如此足矣故退之詩題曰效玉川子作此退<lb/>
之之深意也不然退之豈不能自為月蝕詩而必用玉<lb/>
<pb n="KR4i0036_WYG_015-24a"/>
川子句而後成詩耶以謂退之自為月蝕詩則詩中用<lb/>
玉川子涕泗告天公又非其類矣<hi>學林新編</hi>
　　　有所思飄逸可喜<lb/>
玉川子詩讀者易解識者當自知之蕭才子宅問答詩<lb/>
如莊子寓言髙僧對襌機惟有所思一篇語似不類疑<lb/>
他人所作然飄逸可喜其詞曰當時我醉美人家美人<lb/>
顔色嬌如花今日美人棄我去青樓朱箔天之涯娟娟<lb/>
姮娥月三五二八圎又缺翠眉蟬鬢生别離一望不見<lb/>
<pb n="KR4i0036_WYG_015-24b"/>
心斷絶心斷絶㡬千里夢中醉卧巫山雲覺來淚滴湘<lb/>
江水湘江兩岸花木深美人不見愁人心含愁更奏緑<lb/>
綺琴調髙絃絶無知音美人兮美人不知為暮雨兮為<lb/>
朝雲相思一夜梅花發忽到窗前疑是君<hi>雪浪齋日記</hi>
　　　評茶歌<lb/>
玉川子有謝孟諌議恵茶歌范希文亦有鬬茶歌此二<lb/>
篇皆佳作也殆未可以優劣論然玉川歌云至尊之餘<lb/>
合王公何事便到山人家而希文云北苑將期獻天子<lb/>
<pb n="KR4i0036_WYG_015-25a"/>
林下雄豪先鬬美若論先後之序則玉川之言差勝雖<lb/>
然如希文豈不知上下之分者哉亦各賦一時之事耳<lb/>
苕溪漁隠曰藝苑以此二篇皆佳作未可優劣論今並<lb/>
錄全篇余謂玉川之詩優於希文之歌玉川自出胷臆<lb/>
造言穏貼得詩人之句法希文排比故實巧欲形容宛<lb/>
成有韻之文是果無優劣耶玉川走筆謝孟諫議寄新<lb/>
茶云日髙文五睡正濃軍將扣門驚周公口云諫議送<lb/>
書信白絹斜封三道印開緘宛見諫議面手閲月團三<lb/>
<pb n="KR4i0036_WYG_015-25b"/>
百片聞道新年入山裏蟄蟲驚動春風起天子須嘗陽<lb/>
羡茶百草不敢先開花仁風暗結珠琲瓃先春抽出黄<lb/>
金牙摘鮮焙芳旋封裹至精至好且不奢至尊之餘合<lb/>
王公何事便到山人家柴門反闗無俗客紗㡌挂頭自<lb/>
煎喫碧雲引風吹不斷白花浮光凝椀靣一椀喉吻潤<lb/>
両椀破孤悶三椀搜枯腸惟有文字五千巻四椀發輕<lb/>
汗平生不平事盡向毛孔散五椀肌骨清六椀通仙靈<lb/>
七椀喫不得也唯覺兩掖習習清風生蓬萊山在何處<lb/>
<pb n="KR4i0036_WYG_015-26a"/>
玉川子乗此清風欲歸去山上羣仙司下土地位清髙<lb/>
隔風雨安得知百萬億蒼生命墮在顛崖受辛苦便為<lb/>
諌議問蒼生到頭合得蘇息否希文和章岷從事鬬茶<lb/>
歌云年年春自東南來建溪先暖微氷開溪邉竒茗冠<lb/>
天下武夷仙人從古栽新雷昨夜發何處家家嬉笑穿<lb/>
雲去露芽錯落一畨榮綴玉含珠散嘉樹終朝采掇未<lb/>
盈襜唯求精粹不敢貪研膏焙乳有雅製方中圭兮圎<lb/>
中蟾北苑將期獻天子林下雄豪先鬬美鼎磨雲外首<lb/>
<pb n="KR4i0036_WYG_015-26b"/>
山銅瓶携江上中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水黄金碾畔緑塵飛碧玉甌中翠<lb/>
濤起鬬茶味兮輕醍醐鬬茶香兮薄蘭芷其間品第胡<lb/>
能欺十目視而十手指勝若登仙不可攀輸同降將無<lb/>
窮耻吁嗟天産石上英論功不愧堦前蓂衆人之濁我<lb/>
可清千日之醉我可醒屈原試與招魂魄劉伶却得聞<lb/>
雷霆盧仝不敢歌陸羽須作經森然萬象中焉知無茶<lb/>
星商山丈人休茹芝首陽先生休采薇長安酒價減千<lb/>
萬城都藥市無光輝不如仙山一啜好泠然便欲乗風<lb/>
<pb n="KR4i0036_WYG_015-27a"/>
飛君莫羡花間女郎只鬬草嬴得珠璣滿斗歸<hi>藝苑雌</hi>
<hi>黄</hi>
　　　山中絶句<lb/>
盧仝山中絶句云陽坡草軟厚如織因與鹿麛相伴眠<lb/>
王介甫只用五字道盡此兩句詩云眠分黄犢草豈不<lb/>
簡而妙乎<hi>漁隠</hi>
　李長吉<lb/>
　　　品題<lb/>
<pb n="KR4i0036_WYG_015-27b"/>
元和中韓吏部亦頗道其謌詩雲煙綿聯不足為其態<lb/>
也水之迢迢不足為其清也春之盎盎不足為其和也<lb/>
秋之明潔不足為其格也風檣陣馬不足為其勇也瓦<lb/>
棺篆鼎不足為其古也時花美女不足為其色也荒國<lb/>
陊殿梗莾丘隴不足為其恨怨悲愁也鯨呿鰲擲牛鬼<lb/>
蛇神不足為其虛荒誕幻也蓋騷之苗裔理雖不及辭<lb/>
或過之騷有感怨刺懟言及君臣理亂時有以激發人<lb/>
意乃賀所為無得有是賀能探尋前事所以深嘆恨今<lb/>
<pb n="KR4i0036_WYG_015-28a"/>
古未嘗經道者如金銅仙人辭漢歌補梁庾肩吾宫體<lb/>
謡求取情状離絶逺去筆墨畦逕間亦殊不能知之賀<lb/>
生二十七年死矣世皆曰使賀且未死少加以理奴僕<lb/>
命騷可也<hi>杜牧之</hi>
　　　晦庵論李賀詩<lb/>
李賀較恠得些子不如太白自在又曰賀詩巧<lb/>
　　　髙軒過<lb/>
李賀年七嵗以長短之製名動京華時韓文公與皇甫<lb/>
<pb n="KR4i0036_WYG_015-28b"/>
湜覽賀所作竒之因連騎造門求見賀總角荷衣而出<lb/>
二公不之信因令靣賦一篇賀承命欣然操觚染翰傍<lb/>
若無人仍名曰髙軒過云華裾織翠青如葱金環壓轡<lb/>
揺玲瓏馬蹄隠隠聲隆隆入門下馬氣如虹東京才子<lb/>
文章公二十八宿羅心胷元精耿耿貫當中殿前作賦<lb/>
聲摩空筆補造化天無功厖眉書客感秋蓬誰知死草<lb/>
生華風我今垂翅附㝠鴻他日不羞蛇作龍二公大驚<lb/>
遂以所乗馬命聯鑣而還所居親為束髪後舉進士賀<lb/>
<pb n="KR4i0036_WYG_015-29a"/>
父名瑨或謗賀不避家諱韓文公特為著辨諱一篇<hi>摭</hi>
<hi>言</hi>
　　古錦囊<lb/>
李賀未始立題然後為詩如他人牽合程課者毎旦出<lb/>
小奚奴背古錦囊遇所得書投囊中及暮歸足成之<hi>本</hi>
<hi>傳</hi>
　　　楊花撲帳春雲熱<lb/>
長吉詩云楊花撲帳春雲熱才力絶人逺甚如栁塘春<lb/>
<pb n="KR4i0036_WYG_015-29b"/>
水慢花塢夕陽遲雖為歐陽公所稱然不迨長吉之語<lb/>
<hi>許彦周詩話</hi>
　　　桃花亂落如紅雨<lb/>
長吉有桃花亂落如紅雨之句以此名世余觀劉禹錫<lb/>
云花枝滿空迷處所揺動繁英墜紅雨劉李出一時决<lb/>
非相為剽竊<hi>復齋謾錄</hi>
　　劉賓客<lb/>
　　　獨歩元和<lb/>
<pb n="KR4i0036_WYG_015-30a"/>
劉夢得竹枝九章詞意髙妙元和間誠可以獨歩道風<lb/>
俗而不俚追古昔而不愧比之杜子美䕫州歌所謂同<lb/>
工而異曲也昔子瞻嘗聞余詠第一篇歎曰此奔軼絶<lb/>
塵不可追也淮隂行情調殊麗語意尤穩切白樂天元<lb/>
㣲之為之皆不入此律也唯無耐脫菜時不可解當待<lb/>
博物洽聞者説也三閣詞四章可以配黍離之詩有國<lb/>
存亡之鑑也大槩夢得樂府小章優於大篇詩優於它<lb/>
文耳<hi>山谷</hi>
<pb n="KR4i0036_WYG_015-30b"/>
　　　用意深逺<lb/>
蘇子由晚年多令人學劉禹錫詩以為用意深逺有曲<lb/>
折處後因見夢得歴陽詩云一夕為湖地千年列郡名<lb/>
霸王迷路處亞父所封城皆歴陽事語意雄健後殆難<lb/>
繼也<hi>呂氏童蒙訓</hi>
　　　明月可中庭<lb/>
山谷至廬山一寺與羣僧圍爐因舉生公講堂詩末云<lb/>
一方明月可中庭一僧率爾云何不曰一方明月滿中<lb/>
<pb n="KR4i0036_WYG_015-31a"/>
庭山谷笑去<hi>洪駒父詩話</hi>
　　　平淮西詩<lb/>
人豈不自知耶及自愛其文章乃更大繆何也劉禹錫<lb/>
詩固有好處及其自稱平淮西詩云城中喔喔晨雞鳴<lb/>
城頭鼓角聲和平為盡李愬之美又云始知元和十四<lb/>
載四海重見昇平年為盡憲宗之美吾不知此兩聫為<lb/>
何等語也賈島云獨行潭底影數息樹邉身其自注云<lb/>
二句三年得一吟雙淚流知音如不賞歸卧故山秋不<lb/>
<pb n="KR4i0036_WYG_015-31b"/>
知此兩句有何難道至於三年始成而一吟下淚也<hi>隠</hi>
<hi>居詩話</hi>
　　　樂天評詩<lb/>
杜甫善評詩其稱薛稷詩云驅車越陜郊北顧臨大河<lb/>
美矣又稱李邕六公篇恨不見之皇甫湜題浯溪頌云<lb/>
次山有文章可惋只在碎亦善評文者若白居易殊不<lb/>
善評詩其稱徐凝瀑布詩云千古長如白練飛一條界<lb/>
破青山色又稱劉禹錫雪裏髙山頭白早海中仙果子<lb/>
<pb n="KR4i0036_WYG_015-32a"/>
生遲沉舟側畔千帆過病樹前頭萬木春此皆常語也<lb/>
禹錫自有可稱之句甚多顧不能知之耳<hi>隠居詩話</hi>
　　　碁詩<lb/>
夢得觀碁歌云初疑磊落曙天星次見搏擊三秋兵鴈<lb/>
行布陣衆未曉虎穴得子人皆驚余嘗愛此數語能摸<lb/>
寫奕碁之趣夢得必髙於手談也至東坡觀碁則云勝<lb/>
固欣然敗亦可喜優哉游哉聊復爾耳蓋東坡素不解<lb/>
碁不究此味也<hi>漁隠</hi>
<pb n="KR4i0036_WYG_015-32b"/>
　　常建<lb/>
　　　佳句<lb/>
丹陽殷璠撰河嶽英靈集首列常建詩愛其山光悦鳥<lb/>
性潭影空人心之句以為警䇿歐公又愛建竹徑通幽<lb/>
處禪房花木深欲效建作數語竟不能得以為恨予謂<lb/>
建此詩全篇皆工不獨此兩聫而巳其詩曰清晨入古<lb/>
寺初日照髙林竹徑通幽處禪房花木深山光悦鳥性<lb/>
潭影空人心萬籟此俱寂但聞鐘磬音<hi>洪駒甫詩話</hi>
<pb n="KR4i0036_WYG_015-33a"/>
常建詩竹徑通幽處襌房花木深歐陽文忠公最愛賞<lb/>
以為不可及此語誠可人意然於公何足道豈非厭飫<lb/>
芻豢反思螺蛤耶<hi>東坡</hi>
　<lb/>
　<lb/>
　<lb/>
　<lb/>
　<lb/>
<pb n="KR4i0036_WYG_015-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻十五<lb/>
</p>
<p>
</p>
  </div>
<div>
                <head>詩人玉屑巻十六</head>
    <p>
<pb n="KR4i0036_WYG_016-1a"/>
欽定四庫全書<lb/>
　詩人玉屑巻十六　　　　宋　魏慶之　撰<lb/>
　　香山<lb/>
　　　五長<lb/>
白樂天諷諭之詩長於激閑適之詩長於遣感傷之詩<lb/>
長於切律詩百言以上長於贍五字七字百言以下長<lb/>
於情<hi>詩苑類格</hi>
　　　造理<lb/>
<pb n="KR4i0036_WYG_016-1b"/>
富貴於人造物所靳自古以來多不在於少年嘗在於<lb/>
晚景若少年富貴者非曰無之葢亦鮮矣人至晚景得<lb/>
富貴未免置第宅售妓妾以償其平生所不足者如樂<lb/>
天詩云多少朱門鎖空宅主人到了不曾歸司空曙詩<lb/>
黄金用盡教歌舞留與他人樂少年讀此二詩使人悽<lb/>
然誠不足為此也<hi>漁隠</hi>
　　　達道<lb/>
白氏集中頗有遣懐之作故達道之人率多愛之余友<lb/>
<pb n="KR4i0036_WYG_016-2a"/>
李公維錄出其詩名曰養恬集余亦如之名曰助道其<lb/>
詞語葢於經教法門用此彌縫其闕而直截曉悟於人<lb/>
也余愛其詩云羲和走馭趂年光不許人間日月長遂<lb/>
使四時都似電争教兩鬢不成霜榮銷枯至無非命壯<lb/>
盡衰來亦是常巳共身心要約定窮通生死不驚忙予<lb/>
今擬其句語聊加變易入於别韻前述時景之迅遷後<lb/>
述世態之不一而終篇亦斷之以不驚也詩云羲和走<lb/>
馭趂年華不使人間嵗月賖春正艶陽春即老日方亭<lb/>
<pb n="KR4i0036_WYG_016-2b"/>
午日還斜時情莫測深如海世事難齊亂似麻巳共身<lb/>
心要約定古今如此勿驚嗟<hi>法蔵碎金</hi>
　　　逹者之詞<lb/>
白樂天詩曰無事日月長不覊天地濶此達者之詞也<lb/>
孟東野詩曰出門即有礙誰謂天地寛此褊狹者之詞<lb/>
也<hi>青箱雜記</hi>
　　　秀句<lb/>
樂天詩春色辭門栁秋聲到井桐此語未易及<hi>許彦周詩話</hi>
<pb n="KR4i0036_WYG_016-3a"/>
　　　工於對<lb/>
杜子美善於用故事及常語多離扸或倒其句而用之<lb/>
葢如此則語峻而體健意亦深穏矣如露從今夜白月<lb/>
是故鄉明之類是也樂天工於用對寄微之詩云白頭<lb/>
吟處變青眼望中穿可為佳句然不若别來頭併白相<lb/>
見眼終青尤為工也<hi>麈史</hi>
　　　草詩<lb/>
樂天以詩謁顧况况喜其咸陽原上草云野火燒不盡<lb/>
<pb n="KR4i0036_WYG_016-3b"/>
春風吹又生予以為不若劉長卿春入燒痕青之句語<lb/>
簡而意盡<hi>復齋謾録</hi>
　　　昭君同詞<lb/>
古今人作昭君詞多矣余獨愛白樂天一絶云漢使却<lb/>
回憑寄語黄金何日贖娥眉君王若問妾顔色莫道不<lb/>
如宫裏時葢其意優游而不廹切故也然樂天賦此時<lb/>
年甚少<hi>王直方詩話</hi>
　　　寒食詩<lb/>
<pb n="KR4i0036_WYG_016-4a"/>
東坡云與郭生遊寒溪主簿呉亮置酒郭生善作挽歌<lb/>
酒酣發聲坐為悽然郭生言恨無佳詞因改樂天寒食<lb/>
詩歌之坐客有泣者其詞曰烏啼鵲噪昏喬木清明寒<lb/>
食誰家哭風吹日野紙錢飛古墓纍纍春草緑棠梨花<lb/>
映白楊路盡是死生離别處㝠寞重泉哭不聞蕭簫暮<lb/>
雨人歸去毎句雜以散聲<hi>王直方</hi>
　　　桑落酒<lb/>
河中桑落坊有井毎至桑落時取其寒暄得所以井水<lb/>
<pb n="KR4i0036_WYG_016-4b"/>
釀酒甚佳故號桑落酒舊京人呼為桑郎葢語訛耳庾<lb/>
信詩云蒲城桑落酒㶚岸菊花秋白居易詩云桑落氣<lb/>
薫珠翠暖柘枝聲引筦絃髙<hi>後史補</hi>
　　　海圖屏風詩<lb/>
樂天題海圖屏風詩略曰或者不量力謂兹鰲可求贔<lb/>
屭牽不動綸絶沉其鈎一鰲既頓頷諸鰲齊掉頭噴風<lb/>
激飛㢘皷波怒陽侯遂使江漢水朝宗意亦休吾讀此<lb/>
詩感劉隗李訓薛文通等事為之太息<hi>隠居詩話</hi>
<pb n="KR4i0036_WYG_016-5a"/>
呉元濟以蔡叛犯許汝以驚東都此豈可不討者也當<lb/>
時議者欲置之固為非䇿然不得武裴二傑事亦未易<lb/>
辦也樂天豈庸人哉然其議論亦似欲置之者其詩有<lb/>
海圖屏風者可見其意且注云時方討淮蔡吾以是知<lb/>
仁人君子之於兵葢不忍輕用如此淮蔡且欲以徳懐<lb/>
况欲弊所恃以勤無用乎悲夫此未易與世士談也二<lb/>
說未知孰是<hi>東坡</hi>
　　　玲瓏歌<lb/>
<pb n="KR4i0036_WYG_016-5b"/>
啇玲瓏餘杭歌者樂天作郡日賦歌與之云罷胡琴掩<lb/>
秦瑟玲瓏再拜歌初畢誰道使君不解歌聴唱黄鷄與<lb/>
白日黄鷄催曉丑時鳴白日催年酉前沒腰間紫綬繫<lb/>
未穏鏡裏朱顔看已失玲瓏玲瓏柰老何使君歌了汝<lb/>
還歌時元微之在越州厚幣邀至月餘使盡歌所唱之<lb/>
曲作詩送行兼寄樂天云休遣玲瓏唱我詞我詞多是<lb/>
寄君詩却向江邊整回棹月落潮平是去時苕溪漁隠<lb/>
曰東坡用此歌夜飲次韻畢推官云紅燭照庭嘶騕裊<lb/>
<pb n="KR4i0036_WYG_016-6a"/>
黄鷄催曉唱玲瓏又次韻蘇伯固主簿重九日云只有<lb/>
黄鷄與白日玲瓏應識使君歌又樂天與劉十九同宿<lb/>
詩紅旗破賊非吾事黄紙除書無我名惟共嵩陽劉處<lb/>
士圍碁賭酒到天明故東坡題杜介熈熈堂云白砂碧<lb/>
玉味方永黄紙紅旗心已灰白砂碧玉見續仙傳<hi>脞說</hi>
　　　東坡似樂天<lb/>
東坡平日最愛樂天之為人故有詩云我甚似樂天但<lb/>
無素與蠻又我似樂天君記取華顛賞徧洛陽春又他<lb/>
<pb n="KR4i0036_WYG_016-6b"/>
時要指集賢人知是香山老居士又定似香山老居士<lb/>
世縁終淺道根深而坡在錢塘與樂天所留嵗月略相<lb/>
似其句云在郡依前六百日是也<hi>王直方詩話</hi>
　　　纎艶不逞<lb/>
杜牧謂白居易詩纎艶不逞非莊人雅士所為滛言媟<lb/>
語入人肌骨不可去<hi>唐本賛</hi>
　　　甘露詩<lb/>
沈存中謂樂天詩不必皆好然識趣可尚章子厚謂不<lb/>
<pb n="KR4i0036_WYG_016-7a"/>
然樂天識趣最淺狹謂詩中言甘露事處幾如幸災雖<lb/>
私讎可快然朝廷當此不幸臣子不當形之歌詠也如<lb/>
當公白首同歸日是我青山獨往時之類<hi>詩史</hi>樂天為<lb/>
王涯所䜛謪江州司馬甘露之禍樂天在洛適游香山<lb/>
寺有詩云當君白首同歸日是我青山獨往時不知者<lb/>
以樂天為幸之樂天豈幸人之禍也哉葢悲之也<hi>東坡</hi>
　　　陵陽重厚之論<lb/>
公嘗曰白樂天詩今人多輕易之大可憫矣大率不曽<lb/>
<pb n="KR4i0036_WYG_016-7b"/>
道得一言半句乃輕薄至於非笑古人此所以不逺到<lb/>
僕曰杜子美云楊王盧駱當時體輕薄為文哂未休正<lb/>
公之意也公曰當時人已如此<hi>室中語</hi>
　　　老嫗解詩<lb/>
白樂天毎作詩令老嫗解之問曰解否嫗曰解則録之<lb/>
不解又改之故唐末之詩近於鄙俚也<hi>墨客揮犀</hi>
　　玉谿生<lb/>
　　　九日詩<lb/>
<pb n="KR4i0036_WYG_016-8a"/>
九日云曽共山公把酒巵霜天白菊遶堦墀十年泉下<lb/>
無消息九日樽前有所思不學漢臣栽苜蓿空教楚客<lb/>
詠江蘺郎君官貴施行馬東閤無因再得窺古今詩話<lb/>
云李商隠依令狐楚以牋奏受知後其子綯有韋平之<lb/>
拜浸疎商隠重陽日商隠造其㕔事題此詩綯覩之慙<lb/>
恨扄鎖此㕔終身不處又唐史本傳云令狐楚竒其文<lb/>
使與諸子遊楚徙天平宣武皆表署廵官後從王茂元<lb/>
之辟其子綯以為忘家恩放利偷合謝不通綯當國商<lb/>
<pb n="KR4i0036_WYG_016-8b"/>
隠歸窮綯憾不置則商隠此詩必此時作也若古今詩<lb/>
話以謂綯有韋平之拜浸疎商隠其言殊無所據余故<lb/>
以本傳證之但綯父名楚商隠又受知於楚詩中有楚<lb/>
客之語題於㕔事更不避其家諱何耶東坡九日云聞<lb/>
道郎君閉東閤且容老子上南樓又云南屏老宿閒相<lb/>
過東閤郎君懶重尋皆用商隠詩也<hi>漁隠</hi>
　　　殺風景<lb/>
義山雜纂品目數十葢以文滑稽者其一曰殺風景謂<lb/>
<pb n="KR4i0036_WYG_016-9a"/>
清泉濯足花上曬褌背山起樓燒琴煑鶴對花啜茶松<lb/>
下唱道晏元獻慶歴中罷相守頴以惠山泉烹日注從<lb/>
客置酒賦詩曰稽山新茗綠如烟静挈都藍煑惠泉未<lb/>
向人間殺風景更持醪醑醉花前王荆公元豐末居金<lb/>
陵蔣大漕之竒夜謁公於蔣山騶唱甚都公取松下喝<lb/>
道語作詩戱之云扶衰南陌望長楸燈火如星滿地流<lb/>
但怪傳呼殺風景豈知襌客夜相投自此殺風景之語<lb/>
頗著於世<hi>西清詩話</hi>
<pb n="KR4i0036_WYG_016-9b"/>
唐人以對花啜茶謂之殺風景故荆公寄茶與平甫詩<lb/>
有金谷看花莫謾煎之句<hi>三山老人語録</hi>
　　　斫桂樹<lb/>
義山詩莫羡仙家有上真仙家暫謫亦千春月中桂樹<lb/>
髙多少試問西河斫桂人按酉陽雜爼云舊傳月中有<lb/>
桂有蟾蜍故異書言月桂髙五百丈下有一人常斫之<lb/>
樹創隨合人姓呉名剛西河人學道有過謫令伐樹故<lb/>
宋子京嘲月詩亦曰呉生斫鈍西河斧無柰婆娑又滿<lb/>
<pb n="KR4i0036_WYG_016-10a"/>
輪緗素雜記嘗論呉生斫樹事引李賀箜篌引云呉質<lb/>
不眠倚桂樹李賀謂之呉質叚成式謂之呉剛未詳其<lb/>
義竊意箜篌引所謂呉質非呉剛也恐别是一事魏有<lb/>
呉季重亦名質<hi>藝苑雌黄</hi>
　　　詞意深妙<lb/>
余知制誥日與余恕同考試恕曰夙昔師範徐騎省為<lb/>
文騎省有徐孺子亭記其警句云平湖千畆凝碧乎其<lb/>
下西山萬疊倒影乎其中它皆常語近得舍人所作涵<lb/>
<pb n="KR4i0036_WYG_016-10b"/>
虛閣記終篇皆竒語自渡江以來未嘗見此信一代之<lb/>
䧺文也其相推如此因出義山詩共讀酷愛一絶云珠<lb/>
箔輕明拂玉墀披香新殿鬭腰肢不須看盡魚龍戱終<lb/>
遣君王怒偃師擊節稱嘆曰古人措辭寓意如此之深<lb/>
妙令人感慨不已苕溪漁隠曰東坡快哉亭詞云一千<lb/>
頃都鏡净倒碧峯用徐騎省語意也<hi>談苑</hi>
　　　髙情逺意<lb/>
文章貴衆中傑出如同賦一事工拙尤易見余行蜀道<lb/>
<pb n="KR4i0036_WYG_016-11a"/>
過籌筆驛如石曼卿詩云意中流水逺愁外舊山青膾<lb/>
炙天下久矣然有山水處便可用不必籌筆驛也殷潛<lb/>
之與小杜詩甚健麗亦無髙意惟義山詩云魚鳥猶疑<lb/>
畏簡書風雲長為䕶儲胥簡書葢軍中法令約束言號<lb/>
令嚴明雖千百年之後魚鳥猶畏之也儲胥葢軍中藩<lb/>
籬言忠義貫神明風雲猶為䕶其壁壘也誦此兩句使<lb/>
人凛然復見孔明風烈至於管樂有才真不忝闗張無<lb/>
命欲何如屬對親切又自有議論他人亦不及也馬嵬<lb/>
<pb n="KR4i0036_WYG_016-11b"/>
驛唐詩尤多如劉夢得綠野扶風道一篇人頗誦之其<lb/>
淺近乃兒童所能義山云海外徒聞更九州他生未卜<lb/>
此生休語既親切髙雅故不用愁怨墮淚等字而聞者<lb/>
為之深悲空聞虎旅鳴宵柝無復鷄人報曉籌如親扈<lb/>
明皇寫出當時物色意味也此日六軍同駐馬他時七<lb/>
夕笑牽牛益竒義山詩世人但稱其巧麗至與温庭筠<lb/>
齊名葢俗學祗見其皮膚其髙情逺意皆不識也<hi>詩眼</hi>
　　　淺近<lb/>
<pb n="KR4i0036_WYG_016-12a"/>
李義山詩楊大年諸公皆深喜之然淺近者亦多如華<lb/>
清宫詩云華清恩幸古無倫猶恐蛾眉不勝人未免被<lb/>
他褒女笑只教天子暫蒙塵用事失體在當時非所宜<lb/>
言也豈若崔魯華清宫詩云障掩金鷄蓄禍機翠華西<lb/>
拂蜀雲飛珠簾一閉朝元閣不見人歸見燕歸又云草<lb/>
遮回磴絶鳴鸞雲樹深深碧殿寒明月自來還自去更<lb/>
無人倚玉闌干語意既精深用事亦隠而顯也義山又<lb/>
有馬嵬詩云如何四紀為天子不及盧家有莫愁渾河<lb/>
<pb n="KR4i0036_WYG_016-12b"/>
中詩云咸陽原上英雄骨半是君家養馬來如此等詩<lb/>
庸非淺近乎<hi>漁隠</hi>
　　王建<lb/>
　　　摭實<lb/>
歐陽永叔歸田錄言王建宫詞多言唐宫中事羣書闕<lb/>
紀者往往見其詩如内中數日無宣喚傳得滕王蛺蝶<lb/>
圖滕王元嬰髙祖子史不著所能獨名畫記言善畫亦<lb/>
不云工蛺蝶所書止此殊不知名畫記自紀嗣滕王湛<lb/>
<pb n="KR4i0036_WYG_016-13a"/>
然善花鳥蜂蝶又叚成式酉陽雜爼亦云嘗見滕王蝶<lb/>
圖有名江夏班大海眼小海眼菜花子葢湛然非元嬰<lb/>
孰謂張彦逺不載耶又建宫詞云魚藻宫中鎖翠娥先<lb/>
皇行處不曽過如今池底休鋪錦菱角鷄頭積漸多事<lb/>
見李石開成承詔録文宗論徳宗奢靡云聞得禁中老<lb/>
宫人毎引流泉先於池底鋪錦則知建詩皆摭實非鑿<lb/>
空語也<hi>西清詩話</hi>
　　　宫詞<lb/>
<pb n="KR4i0036_WYG_016-13b"/>
王建宫詞荆公獨愛其樹頭樹底覔殘紅一片西飛一<lb/>
片東自是桃花貪結子錯教人恨五更風<hi>陳輔之詩話</hi>
　　　花蘂夫人詩尤工<lb/>
王建宫詞云御厨不食索時新毎見花開即苦春白日<lb/>
卧多嬌似病隔簾教喚女醫人花蘂夫人宫詞云厨船<lb/>
進食簇時新侍宴無非列近臣日午殿頭宣索膾隔花<lb/>
催喚打魚人二詞紀事雖異造語頗同第花蘂之詞工<lb/>
建為不及也<hi>漁隠</hi>
<pb n="KR4i0036_WYG_016-14a"/>
　　　宫詞雜它人詩<lb/>
余閱王建宫詞選其佳者亦自少得只世所膾炙者數<lb/>
詞而巳其間雜以他人之詞如閒吹玉殿昭華管醉折<lb/>
梨園縹蒂花十年一夢歸人世綘縷猶封繫臂紗銀燭<lb/>
秋光冷畫屏輕羅小扇撲流螢天堦夜色凉如水卧看<lb/>
牽牛織女星此並杜牧之也淚滿羅巾夢不成夜深前<lb/>
殿按歌聲紅顔未老恩先斷斜倚薫籠坐到明此白樂<lb/>
天也寳仗平明金殿開暫將紈扇共徘徊玉顔不及寒<lb/>
<pb n="KR4i0036_WYG_016-14b"/>
鴉色猶帶昭陽日影來此王昌齡也建詞凡百有四篇<lb/>
又逸詞九篇或云元微之亦有詞雜於其間余以元氏<lb/>
長慶集撿尋却無之或者之言誤矣<hi>漁隠</hi>
　　　舊䟦<lb/>
王建太和中為陜州司馬與韓愈張籍同時而藉相友<lb/>
善工為樂府歌行思逺格幽初為渭南尉與宦者王守<lb/>
澄有宗人之分因過飲以相譏戱守澄深憾曰吾弟所<lb/>
作宫詞禁掖深邃何以知之將奏劾建因以詩解之曰<lb/>
<pb n="KR4i0036_WYG_016-15a"/>
先朝行坐鎮相隨今日春宫見長時脫下御衣偏得著<lb/>
進來龍馬毎教騎嘗承密㫖還家少獨奏邊情出殿遲<lb/>
不是當家頻向說九重争遣外人知事遂寢宫詞凡百<lb/>
絶天下傳播傚此體者雖有數家而建為之祖<hi>草唐王</hi>
<hi>建宫詞舊䟦</hi>
　　　山居詩<lb/>
王建云閉門留野鹿分食與山鷄魏野云洗硯魚吞墨<lb/>
烹茶鶴避烟二人之詩巧欲摹寫山居之趣第理有當<lb/>
<pb n="KR4i0036_WYG_016-15b"/>
否如建所言二物何馴狎如此理必無之如野所言雖<lb/>
未必皆然理或有之至若少陵云得食堦除鳥雀馴東<lb/>
坡云為䑕長留飯憐蛾不㸃燈皆當於理人無得以議<lb/>
之矣<hi>漁隠</hi>
　　　望夫石詩<lb/>
陳無已詩話云望夫石在處有之古今詩話惟用一律<lb/>
惟劉夢得云望來况是幾千嵗只似當年初望時語雖<lb/>
拙而意工黄叔逹魯直之弟也以顧况為第一云山頭<lb/>
<pb n="KR4i0036_WYG_016-16a"/>
日日風和雨行人歸來石應語語意皆工江南望夫石<lb/>
毎過其下不風即雨疑况得句處也余家有王建集載<lb/>
望夫石詩乃知非况作其全章云望夫處江悠悠化為<lb/>
石不回頭山頭日日風復雨行人歸來石應語豈無已<lb/>
叔達偶忘之耶苕溪漁隠曰荆公選唐百家詩亦以此<lb/>
詩列建詩中則無已叔達之誤可無疑矣<hi>復齋謾録</hi>
　　杜牧之<lb/>
　　　二十八字史論<lb/>
<pb n="KR4i0036_WYG_016-16b"/>
牧之題桃花夫人廟詩細腰宫裏露桃新脉脉無言度<lb/>
幾春至竟息亡成縁事可憐金谷墜樓人僕嘗謂此詩<lb/>
為二十八字史論<hi>許彦周詩話</hi>
　　　好異<lb/>
牧之於題詠好異於人如赤壁云東風不與周郎便銅<lb/>
雀春深鎖二喬題商山四皓廟云南軍不袒左邊袖四<lb/>
老安劉是滅劉皆反說其事至題烏江亭則好異而畔<lb/>
於理詩云勝敗兵家事不期包羞忍恥是男兒江東子<lb/>
<pb n="KR4i0036_WYG_016-17a"/>
弟多才俊巻土重來未可知項氏以八千人渡江敗亡<lb/>
之餘無一還者其失人心為甚誰肯復附之其不能巻<lb/>
土重來决矣<hi>漁隠</hi>
　　　絶句<lb/>
牧之云無媒逕路草蕭蕭自古雲林逺市朝公道世間<lb/>
惟白髪貴人頭上不曽饒羅鄴云芳草和烟暖更青閒<lb/>
門要路一時生年年㸃撿人間事惟有春風不世情余<lb/>
嘗以此二詩作一聫云白髪惟公道春風不世情葢窮<lb/>
<pb n="KR4i0036_WYG_016-17b"/>
人不偶遣興之作也<hi>漁隠</hi>
　　　遣懐詩<lb/>
遣懐詩落魄江湖載酒行楚腰纎細掌中輕十年一覺<lb/>
楊州夢占得青樓薄倖名余嘗疑此詩必有謂焉因閲<lb/>
芝田錄云牛竒章帥維揚牧之在幕中多微服逸遊公<lb/>
聞之以街子數軰潛隨牧之以防不虞後牧之以拾遺<lb/>
召臨别公以縱逸為戒牧之始猶諱之公命取一篋皆<lb/>
是街子軰報貼云杜書記平善乃大感服方知牧之此<lb/>
<pb n="KR4i0036_WYG_016-18a"/>
詩言當日逸遊之事耳<hi>漁隠</hi>
小杜華清宮詩雨露偏金穴乾坤入醉鄉如此天下焉<lb/>
得不亂<hi>許彦周詩話</hi>
　　　陵陽論赤壁詩<lb/>
杜牧之赤壁詩云折㦸沉沙鐵未消細磨蒼蘚認前朝<lb/>
東風不與周郎便銅雀春深鎖二喬今人多不曉卒章<lb/>
其意謂若是東風不與便即周郎不能破曹公二喬歸<lb/>
魏銅雀臺也僕嘗叩公更嘗有人如此立意下語否公<lb/>
<pb n="KR4i0036_WYG_016-18b"/>
曰正楚辭所謂太公不遇文王兮身至死而不得逞乃<lb/>
嚴助所作哀時命<hi>室中語</hi>
　　　命意之失<lb/>
牧之作赤壁詩謂赤壁不能縱火即為曹公奪二喬置<lb/>
之銅雀臺上也孫氏霸業繫此一戰社稷存亡生靈塗<lb/>
炭都不問只恐捉了二喬可見措大不識好惡<hi>許彦周詩話</hi>
　　　呉興張水戱<lb/>
太和末杜牧自侍御史出佐沈傳師宣城幕雅聞湖州<lb/>
<pb n="KR4i0036_WYG_016-19a"/>
為浙西名部風物妍好且多麗色往遊之時刺史崔君<lb/>
亦牧之素所厚者頗喻其意凡籍之名妓悉為致之牧<lb/>
殊不愜所望史君復候其意牧曰願得張水戱使州人<lb/>
畢觀俟其雲合牧當閒行寓目冀此際忽有閱焉史君<lb/>
大喜如其言至日兩岸觀者如堵迨暮竟無所得將罷<lb/>
忽有里姥引髽髻女年十餘嵗牧熟視之曰此真國色<lb/>
也因使語其姥將致舟中姥女皆懼牧曰且不即納當<lb/>
為後期吾十年必為此郡若不來乃從所適因以重幣<lb/>
<pb n="KR4i0036_WYG_016-19b"/>
結之尋拜黄池二州皆非意也洎周墀入相牧以其素<lb/>
善乃併上牋干墀乞守湖州大中三年移授湖州刺史<lb/>
比至郡則十四年所約之姝巳從人三載而生二子焉<lb/>
牧即政之夕亟使召之夫母懼其見奪也因携㓜以詣<lb/>
之牧詰其母曰曩既許我矣何為適人母拜曰向約十<lb/>
年不來而後嫁嫁已三年矣牧俛首曰詞也直强而不<lb/>
祥乃禮而遣之因為悵别詩曰自恨尋芳到已遲往年<lb/>
曽見未開時如今風擺花狼藉緑葉成隂子滿枝苕溪<lb/>
<pb n="KR4i0036_WYG_016-20a"/>
漁隠曰顔魯公題謝公塘碑隂云太保謝公東晉咸和<lb/>
中以呉興山水清逺求典此郡故東坡將之湖州戱贈<lb/>
莘老詩云亦知謝公到郡久應怪杜牧尋春遲鬢絲只<lb/>
好對襌榻湖亭不用張水嬉<hi>麗情集</hi>
　　　分司洛陽<lb/>
牧之為御史分司洛陽時李司徒罷鎮閒居聲妓為當<lb/>
時第一一日開筵朝士争赴以杜嘗持憲不敢邀飲杜<lb/>
諷坐客達意願預斯㑹李馳書杜聞命遽來㑹中女妓<lb/>
<pb n="KR4i0036_WYG_016-20b"/>
百餘皆絶色殊藝杜獨坐南行瞪目注視滿引三巵問<lb/>
李曰聞有紫雲者孰是李指示之杜凝睇良久曰名不<lb/>
虛得宜以見惠李俯首而笑諸妓亦皆回首破顔杜又<lb/>
自引三爵朗吟而起曰華堂今日綺筵開誰喚分司御<lb/>
史來忽發狂言驚滿座兩行紅粉一時回意氣閑逸傍<lb/>
若無人<hi>古今詩話</hi>
　　杜荀鶴<lb/>
　　　惟在一聨中<lb/>
<pb n="KR4i0036_WYG_016-21a"/>
杜荀鶴詩鄙俚近俗惟宫詞為唐第一云早被嬋娟誤<lb/>
欲粧臨鏡慵承恩不在貌教妾若為容風暖鳥聲碎日<lb/>
髙花影重年年越溪女相憶採芙蓉故諺云杜詩三百<lb/>
首惟在一聨中風暖鳥聲碎日髙花影重是也<hi>幕府燕閒録</hi>
山谷甞云杜荀鶴詩舉世盡從愁裏老正好對退之詩<lb/>
誰人肯向死前休<hi>髙齋詩話</hi>
　　韓致元<lb/>
　　　不忘君<lb/>
<pb n="KR4i0036_WYG_016-21b"/>
山谷嘗謂余言老杜雖在流落顛沛中未嘗一日不在<lb/>
本朝故善陳時事句律精深超古作者忠義之氣激發<lb/>
而然韓偓貶逐後依王審知其集中所載手風慵展八<lb/>
行書眼暗休看九局圖牕裏日光飛野馬案頭筠管長<lb/>
蒲盧謀身拙為安蛇足報國危曽捋虎鬚滿世可能無<lb/>
黙識未知誰擬試齊竽其詞凄楚切而不廹不忘其君<lb/>
也<hi>潘子真詩話</hi>
　　　看天憶帝都<lb/>
<pb n="KR4i0036_WYG_016-22a"/>
致元昭宗時以翰林承㫖謫嶺表道湖南謝人惠含桃<lb/>
詩云金鑾嵗嵗長宣賜忍涙看天憶帝都自注云毎嵗<lb/>
初進之後先宣賜學士韓子蒼謝人惠茶云白髪前朝<lb/>
舊史官風爐煑茗暮江寒蒼龍不復從天下拭涙看君<lb/>
小鳳團自注云史官月賜龍團意雖本致元而語益工<lb/>
<hi>復齋漫録</hi>
　　　絶句<lb/>
致元醉著絶句云萬里清江萬里天一村桑柘一村烟<lb/>
<pb n="KR4i0036_WYG_016-22b"/>
漁翁醉著無人喚過午醒來雪滿船杜荀鶴亦有溪興<lb/>
絶句云山雨溪風巻釣絲瓦甌篷底獨斟時醉來睡著<lb/>
無人喚流下前溪也不知語句俱弱不若致元之雅健<lb/>
也<hi>漁隠</hi>
　　　香奩集<lb/>
髙秀實言元微之詩艶麗而有骨韓偓香奩集麗而無<lb/>
骨李端叔意喜韓偓詩誦其序云咀五色之靈芝香生<lb/>
九竅咽三危之瑞露美動七情秀實云勸不得也勸不<lb/>
<pb n="KR4i0036_WYG_016-23a"/>
得也<hi>許彦周詩話</hi>
　　晚唐<lb/>
　　　詩小巧無風騷氣味<lb/>
晚唐人詩多小巧無風騷氣味如崔魯山鵲詩云一林<lb/>
寒雨吹巢冷半朶山花咽觜香張林池上云菱葉半翻<lb/>
人採後荇花初沒舸行時蓮花云何人解把無塵袖盛<lb/>
取清香盡日憐皆浮艶無足尚而昔人愛重稱為佳作<lb/>
<hi>詩史</hi>
<pb n="KR4i0036_WYG_016-23b"/>
　　　陵陽論晚唐詩格卑淺<lb/>
唐末人詩雖格致卑淺然謂其非詩則不可今人作詩<lb/>
雖句語軒昂但可逺聽其理略不可究<hi>室中語</hi>
　　　誠齋論晚唐詩<lb/>
唐末詩人李推官<hi>咸用</hi>有振沙集如見後却無語别來<lb/>
長獨愁如危城三面水古樹一邊春如月明千嶠雪灘<lb/>
急五更風如燭殘偏有熖雪甚却無聲如春雨有五色<lb/>
灑來花旋成如雲蔵山色晴偏媚風約溪聲静又回如<lb/>
<pb n="KR4i0036_WYG_016-24a"/>
未醉已知醒後憶欲開先為落時愁葢征人凄苦之情<lb/>
讀之使人發融冶之驩於荒寒無聊之中動慘戚之感<lb/>
於笑談方懌之初然則謂唐人自李杜之後有不能詩<lb/>
之士者是曹丕火浣之論也謂詩至晚唐有不工之作<lb/>
者是栢靈寳哀棃之論也<hi>文集</hi>
　　　誠齋論晚唐詩有三百篇之遺味<lb/>
誠齋序順庵劉良佐詩藁云夫詩何為者也曰尚其詞<lb/>
而已矣曰善詩者去詞然則尚其意而已矣曰善詩者<lb/>
<pb n="KR4i0036_WYG_016-24b"/>
去意然則去詞去意則詩安在乎曰去詞去意而詩有<lb/>
在矣然則詩果焉在曰嘗食夫飴與荼乎人孰不飴之<lb/>
嗜也初而甘卒而酸至於荼也人病其苦也然苦未既<lb/>
而不勝其甘詩亦如是而已矣昔者暴公譛蘇公而蘇<lb/>
公刺之今求其詩無刺之之詞亦不見刺之之意也乃<lb/>
曰二人從行誰為此禍使暴公聞之未嘗指我也然非<lb/>
我其誰哉外不敢怒而其中愧死矣三百篇之後此味<lb/>
絶矣惟晚唐諸子差近之寄邊衣云寄到玉闗應萬里<lb/>
<pb n="KR4i0036_WYG_016-25a"/>
戍人猶在玉闗西弔戰塲云可憐無定河邊骨猶是春<lb/>
閨夢裏人折楊栁云羌笛何須怨楊栁春風不度玉門<lb/>
闗三百篇之遺味黯然猶存近世惟半山老人得之予<lb/>
不足以知之予敢言之哉云云先生此序深造作詩宗<lb/>
㫖故錄之<lb/>
　<lb/>
　<lb/>
　<lb/>
<pb n="KR4i0036_WYG_016-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻十六<lb/>
</p>
<p>
</p>
  </div>
<div>
                <head>詩人玉屑巻十七</head>
    <p>
<pb n="KR4i0036_WYG_017-1a"/>
欽定四庫全書<lb/>
　詩人玉屑巻十七　　　　宋　魏慶之　撰<lb/>
　　西崐體<lb/>
　　　宗李義山<lb/>
楊大年錢文僖晏元獻劉子儀為詩皆宗李義山號西<lb/>
崑體後進效之多竊取義山詩句嘗内宴優人有為義<lb/>
山者衣服敗裂告人曰吾為諸館職撏撦至此聞者大<lb/>
噱然大年詠漢武詩云力通青海求龍種死諱文成食<lb/>
<pb n="KR4i0036_WYG_017-1b"/>
馬肝待詔先生齒編貝忍令乞米向長安義山不能過<lb/>
也<hi>古今詩話</hi>
　　　佳句<lb/>
楊億劉筠作詩務故實而語意輕淺一時慕之號西崑<lb/>
體識者病之歐公云劉子儀詩句有雨勢宮城濶秋聲<lb/>
禁樹多亦不可誣也<hi>隠居詩話</hi>
　　　歐公矯崑體<lb/>
歐公詩始矯崑體專以氣格為主故其詩多平易疎暢<lb/>
<pb n="KR4i0036_WYG_017-2a"/>
律詩意所到處雖語有不倫亦復不問而學之者往往<lb/>
遂失於快直傾囷倒廪無復餘地然公詩好處豈專在<lb/>
此如崇徽公主手痕詩玉顔自昔為身累肉食何人與<lb/>
國謀此是兩叚大議論抑揚曲折發見於七字之中婉<lb/>
麗雄勝字字不失相對雖崑體之工者亦未易比言所<lb/>
㑹處如是乃為至到<hi>石林詩話</hi>
　　　荆公晚年喜稱義山<lb/>
王荆公晚年亦喜稱義山詩以為唐人知學老杜而得<lb/>
<pb n="KR4i0036_WYG_017-2b"/>
其藩籬惟義山一人而已毎誦其雪嶺未歸天外使松<lb/>
州猶駐殿前軍永憶江湖歸白髪欲回天地入扁舟與<lb/>
池光不受月暮氣欲沉山江海三年客乾坤百戰塲之<lb/>
類雖老杜亡以過也義山詩合處信有過人若其用事<lb/>
深僻語工而意不及自是其短世人反以為竒而效之<lb/>
故崑體之弊適重其失義山本不至是云<hi>蔡寛夫詩話</hi>
詩到義山謂之文章一厄以其用事僻澁時稱西崑體<lb/>
然荆公晚年亦或喜之而字字有根蒂如試問火城將<lb/>
<pb n="KR4i0036_WYG_017-3a"/>
䇿探何如雲屋聽牕知未愛京師傳谷口但知鄉里勝<lb/>
壺頭其用事琢句前輩無相犯者<hi>冷齋夜話</hi>
　　　温公稱其佳句<lb/>
自西崑集出時人争效之詩體一變而先生老輩患其<lb/>
多用故事語僻難曉殊不知自是學者之弊如楊大年<lb/>
新蟬云風來玉宇烏先覺露下金莖鶴未知雖用故事<lb/>
何害為佳句又如峭帆横渡官橋栁疊皷驚飛海岸鷗<lb/>
其不用故事又豈不佳乎葢其雄文博學筆力有餘無<lb/>
<pb n="KR4i0036_WYG_017-3b"/>
施不可非前世號詩人者區區於風雪草木之類為許<lb/>
洞所困也<hi>歸田録</hi>
　　六一居士<lb/>
　　　六一之義<lb/>
居士初謫滁山自號醉翁既老而衰且病將退休於頴<lb/>
水之上則又更號六一居士客有問曰六一何謂也居<lb/>
士曰吾家蔵書一萬巻集錄三代以來金石遺文一千<lb/>
巻有琴一張有碁一局而嘗置酒一壺客曰是為五一<lb/>
<pb n="KR4i0036_WYG_017-4a"/>
爾柰何居士曰以吾一翁老於此五物之間是豈不為<lb/>
六一乎客笑曰子欲逃名乎而屢易其號此莊生所謂<lb/>
畏影而走乎日中者也余將見子疾走大喘渇死而名<lb/>
不得逃也居士曰吾固知名之不可逃然亦知夫不必<lb/>
逃也吾為此名聊以志吾之樂爾<hi>六一居士傳</hi>
　　　歐公自負<lb/>
石林詩話云歐公一日被酒語其子棐曰吾詩廬山髙<lb/>
今人莫能為惟李太白能之明妃曲後篇太白不能為<lb/>
<pb n="KR4i0036_WYG_017-4b"/>
惟杜子美能之至於前章則子美亦不能為惟吾能之<lb/>
也近觀本朝名臣傳乃云歐陽某為詩謂人曰廬山髙<lb/>
惟韓愈可及琵琶前引韓愈不可及杜甫可及後引李<lb/>
白可及杜甫不可及其自負如此則與石林所紀全不<lb/>
同琵琶引即明妃曲也此三詩並錄於此廬山髙贈同<lb/>
年劉凝之歸南康其詩云廬山髙哉幾千仞兮根盤幾<lb/>
百里嶻然屹立乎長江長江西來走其下是為揚瀾左<lb/>
蠡兮洪濤巨浪日夕相舂撞雲消風止水鏡净泊舟發<lb/>
<pb n="KR4i0036_WYG_017-5a"/>
岸而逺望兮上摩雲霄之晻靄下壓后土之鴻厖試往<lb/>
造乎其間兮攀縁石磴窺空谾千巖萬壑響松檜懸崖<lb/>
巨石飛流淙水聲聒聒亂人語六月飛雪灑石矼仙翁<lb/>
釋子亦往往而逢兮吾嘗惡其學幻而言哤但見丹霞<lb/>
翠壁逺近映樓閣晨鐘暮皷杳靄羅幡幢幽花野草不<lb/>
知其名兮風吹露濕香澗谷時有白鶴飛來雙幽尋逺<lb/>
去不可極便欲絶世遺紛痝羡君買田築室老其下揷<lb/>
秧盈疇兮釀酒盈缸欲令浮嵐暖翠千萬狀坐卧常對<lb/>
<pb n="KR4i0036_WYG_017-5b"/>
乎軒牕君懐磊砢有至寳世俗不辨珉與玒䇿名為吏<lb/>
二十載青衫白首困一邦寵榮聲利不可以茍屈兮自<lb/>
非青雲白石有深趣其氣兀硉何由降丈夫壯節似君<lb/>
少嗟我欲說安得巨筆如長杠明妃曲和王介甫作其<lb/>
一云胡人以鞍馬為家射獵為俗泉甘草美無常處鳥<lb/>
驚獸駭争馳逐誰將漢女嫁胡兒風沙無情面如玉身<lb/>
行不遇中國人馬上自作思歸曲推手為琵却手琶胡<lb/>
人共聽亦咨嗟玉顔流落死天涯琵琶却傳來漢家漢<lb/>
<pb n="KR4i0036_WYG_017-6a"/>
宮争按新聲譜遺恨已深聲更苦纎纎女手生洞房學<lb/>
得琵琶不下堂不識黄雲出塞路豈知此聲能斷腸其<lb/>
二云漢宫有佳人天子初未識一朝隨漢使逺嫁單于<lb/>
國絶色天下無一失難再得雖能殺畫工於事竟何益<lb/>
耳目所及尚如此萬里安能制夷狄漢計誠已拙女色<lb/>
難自誇明妃去時淚灑向枝上花狂風日暮起飄泊落<lb/>
誰家紅顔勝人多薄命莫怨春風當自嗟余觀介甫明<lb/>
妃曲二首辭格超逸誠不下永叔不可遺也因附益之<lb/>
<pb n="KR4i0036_WYG_017-6b"/>
其一云明妃初出漢宫時淚濕春風鬢脚垂低回顧影<lb/>
無顔色尚得君王不自持歸來却怪丹青手入眼平生<lb/>
未曽有意態由來畫不成當時枉殺毛延夀一去心知<lb/>
更不歸可怜著盡漢宫衣寄聲欲問塞南事只有年年<lb/>
鴻鴈飛家人萬里傳消息好在氈城莫相憶君不見咫<lb/>
尺長門閉阿嬌人生失意無南北其二云明妃出嫁與<lb/>
胡兒氈車百兩皆胡姬含情欲語獨無處傳與琵琶心<lb/>
自知黄金捍撥春風手彈看飛鴻勸胡酒漢宫侍女暗<lb/>
<pb n="KR4i0036_WYG_017-7a"/>
垂淚沙上行人却回首漢恩自淺胡自深人生樂在相<lb/>
知心可憐青塜已蕪漫尚有哀絃餘至今<hi>漁隠</hi>
　　　只欲平易<lb/>
或疑六一居士詩以為未盡妙以質於子和子和曰六<lb/>
一詩只欲平易耳西風酒旗市細雨菊花天豈不佳晚<lb/>
烟寒橘柚秋色老梧桐豈不似少陵<hi>雪浪齋日記</hi>
　　　佳句<lb/>
歐公云身行南鴈不到處山與北人相對愁汪彦章云<lb/>
<pb n="KR4i0036_WYG_017-7b"/>
路行歸鴈不到處家在長江欲盡頭彦章雖體歐公詩<lb/>
然終不及歐之自在也<hi>漁隠</hi>
　　　㑹趙公詩<lb/>
文忠與趙康靖公槩同在政府相得歡甚康靖先告老<lb/>
歸睢陽文忠相繼謝事歸汝隂康靖一日單車特往過<lb/>
之時年幾八十矣留劇飲踰月日於汝隂縱遊而後返<lb/>
前輩挂冠後能從容自適未有若此者文忠嘗賦詩云<lb/>
古來交道愧難終此㑹今時豈易逢出處三朝俱白首<lb/>
<pb n="KR4i0036_WYG_017-8a"/>
凋零萬木見青松公能不逺來千里我病猶堪釂一鍾<lb/>
已勝山隂空興盡且留歸駕為從容因牓其游從之地<lb/>
為㑹老堂明年文忠欲往睢陽報之未果行而薨兩公<lb/>
名節固師表天下而風流襟義又如此誠可以激薄俗<lb/>
也<hi>蔡寛夫詩話</hi>
　　　才髙不見牽强之迹<lb/>
歐公作詩葢欲自出胸臆不肯蹈襲前人亦其才髙故<lb/>
不見牽强之迹耳如六月十四夜飛葢橋玩月云天形<lb/>
<pb n="KR4i0036_WYG_017-8b"/>
積輕清水徳本虛静雲收風波止始見天水性澄光與<lb/>
粹容上下相涵映乃於其兩間皎皎掛寒鏡餘輝所照<lb/>
耀萬物皆鮮瑩矧夫人之靈豈不醒視聽而我於此時<lb/>
翛然發孤詠紛昏忻洗滌俯仰恣涵泳人心曠而閒月<lb/>
色髙逾逈惟恐清夜䦨時時瞻斗柄<hi>漁隠</hi>
　　蘇子美<lb/>
　　　以詩得名<lb/>
蘇子美以詩得名書亦飄逸然其詩以奔放豪健為主<lb/>
<pb n="KR4i0036_WYG_017-9a"/>
梅堯臣詩雖乏髙致而平淡有工世謂之蘇梅其實正<lb/>
相反也子美嘗自歎曰平生作詩被人比梅堯臣寫字<lb/>
比周越良可笑也周越書輕俗不近古無足取也<hi>隠居詩話</hi>
　　　絶句<lb/>
山谷愛子美絶句云春隂垂野草青青時有幽花一樹<lb/>
明晚泊孤舟古祠下滿川風雨看潮生山谷累書此詩<lb/>
或真草與大字<hi>王直方詩話</hi>
　　　聖俞子美<lb/>
<pb n="KR4i0036_WYG_017-9b"/>
聖俞子美齊名於一時而二家詩體特異子美筆力豪<lb/>
俊以超邁横絶為竒聖俞覃思精微以深逺閒淡為意<lb/>
各極其長雖善論者不能優劣余谷夜行詩略道其一<lb/>
二云子美氣方雄萬竅號一噫有時肆顛狂醉墨灑滂<lb/>
霈譬如千里馬已發不可殺盈前盡珠璣一一難㨂汰<lb/>
梅公事清淺石齒潄寒瀨作詩三十年視猶我後輩文<lb/>
詞愈清新心意雖老大有如妖饒女老自有餘態近詩<lb/>
尤苦硬咀嚼苦難嘬又如食橄欖真味久愈在蘇豪以<lb/>
<pb n="KR4i0036_WYG_017-10a"/>
氣轉舉世徒驚駭梅窮獨我知古貨今難賣語雖非工<lb/>
謂粗得髣髴然不能優劣之<hi>歐公詩話</hi>
　　梅都官<lb/>
　　　工於平淡自成一家<lb/>
聖俞詩工於平淡自成一家如東溪云野鳬眠岸有閒<lb/>
意老樹著花無醜枝山行云人家在何處雲外一聲鷄<lb/>
春隂云鳩鳴桑葉吐材暗杏花殘杜鵑云月樹啼方急<lb/>
山房人未眠似此等句須細味之方見其用意也<hi>漁隠</hi>
<pb n="KR4i0036_WYG_017-10b"/>
　　　句句精鍊<lb/>
聖俞詩句句精鍊如焚香露蓮泣聞磬清鷗邁之類宜<lb/>
乎為歐陽文忠公所稱其他古體如朱絃疏越一唱三<lb/>
嘆讀者當以意求之<hi>許彦周詩話</hi>
　　　寄馬遵詩<lb/>
馬遵謫守宣州及其去也郡僚軍民争欲駐留至以鐵<lb/>
鎖絶江遵於餞筵倚醉令官妓剥榧實而食眷眷若留<lb/>
連狀又以所乗驄馬寄聖俞家郡人皆不疑其去也遵<lb/>
<pb n="KR4i0036_WYG_017-11a"/>
夜使人絶鎻解舟以水沃㯭牙使之不鳴逮曉舟去逺<lb/>
矣聖俞寄遵詩云三更醉下陵陽峯仙舟江上去無蹤<lb/>
杈牙鐵鎻漫横絶㯭濕不驚潭底龍斷腸呉姬指如笋<lb/>
欲剥玉榧將何從短翎水鴨飛不逺那經細雨山重重<lb/>
却顧舊埒病驄馬塵沙歴盡空龍鍾<hi>隠居詩話</hi>
　　　莫打鴨<lb/>
吕士隆知宣州好以事笞官妓妓皆欲逃去而未得也<lb/>
㑹杭州有一妓到宣其色藝可取士隆喜之留之使不<lb/>
<pb n="KR4i0036_WYG_017-11b"/>
去一日郡妓復犯小過士隆又欲笞之妓泣訴曰某不<lb/>
敢辭罪但恐杭妓不能安也士隆愍而捨之聖俞因作<lb/>
莫打鴨一篇曰莫打鴨打鴨驚鴛鴦鴛鴦新向池北落<lb/>
不比孤洲老秃鶬秃鶬尚欲逺飛去何况鴛鴦羽翼長<lb/>
葢謂此也<hi>隠居詩話</hi>
　　石曼卿<lb/>
　　　晦庵論其詩<lb/>
石曼卿詩極有好處如仁者雖無敵王師固有征無私<lb/>
<pb n="KR4i0036_WYG_017-12a"/>
乃時雨不殺是天聲長篇舊見曼卿大書此詩氣象方<lb/>
嚴遒勁極可寳愛真顔筋栁骨今人喜蘇子美字不及<lb/>
此逺甚曼卿詩極雄豪而縝密方嚴如籌筆驛詩意中<lb/>
流水逺愁外舊山青又樂意相闗禽對語生香不斷樹<lb/>
交花之句極佳惜不見其全集<lb/>
　　西湖處士<lb/>
　　　疎影横斜<lb/>
歐陽公極賞林和靖疎影横斜水清淺暗香浮動月黄<lb/>
<pb n="KR4i0036_WYG_017-12b"/>
昏之句而和靖别有一聨云雪後園林纔半樹水邊籬<lb/>
落忽横枝似勝前句不知歐陽何縁棄此賞彼苕溪漁<lb/>
隠曰王直方又愛和靖池水倒窺疎影動屋簷斜入一<lb/>
枝低以謂此句於前所稱真可處伯仲之間余觀此句<lb/>
略無佳處直方何為喜之真所謂一解不如一解也<hi>山谷</hi>
林和靖梅花詩疎影横斜水清淺暗香浮動月黄昏誠<lb/>
為警絶然其下聫乃云霜禽欲下先偷眼粉蝶如知合<lb/>
斷魂則與上聫氣格全不相類若出兩人乃知詩全篇<lb/>
<pb n="KR4i0036_WYG_017-13a"/>
佳者誠難得唐人多摘句為圖葢以此大抵和靖詩喜<lb/>
於對意如伶倫近日無侯白奴僕當時有衛青破殿静<lb/>
披虀臼古齋房閒試酪奴春之類雖假對亦不草草故<lb/>
氣格不無少貶然五言如夕寒山翠重秋静鳥行疎長<lb/>
句如橋横水木已秋色樹倚雲峯更晚晴烟含晚樹人<lb/>
家逺雨濕春蒲燕子低等何害為工夫太過<hi>蔡寛夫詩話</hi>
和靖言余頃得宛陵葛生所茹筆毎用之如麾百勝之<lb/>
師横行於紙墨間所向無不如意惜其日久且弊作詩<lb/>
<pb n="KR4i0036_WYG_017-13b"/>
以録其功云神鋒雖缺力終存架琢珊瑚欠策勳日暮<lb/>
閒牕何所似㶚陵憔悴故將軍殊有憫勞念舊之意<hi>漁隠</hi>
　　邵康節<lb/>
　　　出處大略<lb/>
邵堯夫居洛四十年安貧樂道自云未嘗皺眉故詩云<lb/>
平生不作皺眉事天下應無切齒人所居寢息處為安<lb/>
樂窩自號為安樂先生其西為甕牖讀書燕居其下旦<lb/>
則焚香獨坐晡時飲酒三四甌微醺便止不使至醉也<lb/>
<pb n="KR4i0036_WYG_017-14a"/>
嘗有詩云斟有淺深存燮理飲無多少繫經綸莫道山<lb/>
翁拙於用也能康濟自家身喜吟詩作大字書然遇興<lb/>
則為之不牽强也大寒暑則不出毎出則乗小車為詩<lb/>
以自詠曰花似錦時髙閣望草如茵處小車行温公贈<lb/>
以詩曰林間髙閣望已久花外小車猶未來堯夫隨意<lb/>
所之遇主人喜客則留三五日又之一家一如之或經<lb/>
月忘返雖性髙潔而對賔客接人無賢不肖貴賤皆歡<lb/>
然相親自言若至重疾自不能支其有小疾有客對話<lb/>
<pb n="KR4i0036_WYG_017-14b"/>
不自覺疾之去體也學者從之問經義精深浩博應對<lb/>
不窮思致幽逺妙極道數間有知之深者開口論天下<lb/>
事雖久存心世務者不能及也朝廷嘗用大臣薦以官<lb/>
起之不屈及其死以著作佐郎告賜其家邦人請易其<lb/>
名於朝太常考行諡之曰康節<hi>復齋謾録</hi>
康節之學其骨髓在皇極經世其花草便是詩文鑑編<lb/>
詩天向一中分造化人於心上起經綸却不編入<hi>晦庵</hi>
　　半山老人<lb/>
<pb n="KR4i0036_WYG_017-15a"/>
　　　一唱三嘆<lb/>
荆公暮年作小詩雅麗精絶脫去流俗毎諷味之便覺<lb/>
沆瀣生牙頰間苕溪漁隠曰荆公小詩如南浦隨花去<lb/>
回舟路已迷暗香無覔處日落畫橋西染雲為栁葉剪<lb/>
水作梨花不是春風巧何縁見嵗華簷日隂隂轉床風<lb/>
細細吹翛然殘午夢何許一黄鸝蒲葉清淺水杏花和<lb/>
暖風地偏縁底緑人老為誰紅愛此江邊好留連至日<lb/>
斜眠分黄犢草坐占白鷗沙日净山如染風暄草欲薫<lb/>
<pb n="KR4i0036_WYG_017-15b"/>
梅殘數㸃雪麥漲一川雲觀此數詩真可使人一唱而<lb/>
三嘆也<hi>山谷</hi>
　　　得子美句法<lb/>
荆公詩得子美句法其詩云地蟠三楚大天入五湖低<lb/>
<hi>唐子西語錄</hi>
　　　託意<lb/>
半山老人題雙忠詩云北風吹樹急西日照牕凉細詳<lb/>
味之其託意深逺非止詠廟中景物而已葢巡逺守睢<lb/>
<pb n="KR4i0036_WYG_017-16a"/>
陽當是時安慶緒遣突厥勁騎攻之日以危困所謂北<lb/>
風吹樹急也是時肅宗在靈武號令不行於江淮諸將<lb/>
觀望莫肯救之所謂西日照牕凉也此深得老杜句法<lb/>
如老杜題蜀相廟詩云映堦碧草自春色隔葉黄鸝空<lb/>
好音亦自别託意在其中矣<hi>漁隠</hi>
　　　少作<lb/>
荆公少以意氣自許故詩語惟其所向不復更為涵蓄<lb/>
如天下蒼生待霖雨不知龍向此中蟠又濃緑萬枝紅<lb/>
<pb n="KR4i0036_WYG_017-16b"/>
一㸃動人春色不須多又平治險穢非無力潤澤焦枯<lb/>
是有才之類皆直道其胷中事後為羣牧判官從宋次<lb/>
道盡假唐人詩集博觀而約取晚年始盡深婉不廹之<lb/>
趣乃知文字雖工拙有定限然必視其㓜壯雖公方其<lb/>
未至亦不能力强而遽至也<hi>石林詩話</hi>
荆公題金陵此君亭詩云誰憐直節生來瘦自許髙才<lb/>
老更剛賔客毎對公稱頌此句公輒顰蹙不樂晚年與<lb/>
平甫坐亭上視詩牌曰少時作此題榜一傳不可追改<lb/>
<pb n="KR4i0036_WYG_017-17a"/>
大抵少年題詩可以為戒平甫曰此楊子雲所以悔其<lb/>
少作也<hi>髙齋詩話</hi>
　　　晚年詩<lb/>
荆公晚年詩律尤精嚴造語用字間不容髪然意與言<lb/>
㑹言隨意遣渾然天成殆不見有牽率排比處如含風<lb/>
鴨緑鱗鱗起弄日鵞黄裊裊垂讀之初不覺有對偶至<lb/>
細數落花因坐久緩尋芳草得歸遲但見舒閒容與之<lb/>
態耳而字字細考之皆經櫽括權衡者其用意亦深刻<lb/>
<pb n="KR4i0036_WYG_017-17b"/>
矣嘗與葉致逺諸人和頭字韻詩往返數四其末篇云<lb/>
名譽子真居谷口事功新息困壺頭以谷口對壺頭其<lb/>
精切如此後數月取本追改云豈愛京師傳谷口但傳<lb/>
鄉里勝壺頭今集中兩本並存<hi>石林詩話</hi>
　　　精深華妙<lb/>
荆公定林後詩精深華妙非少作之比嘗作嵗晚詩云<lb/>
月映林塘静風涵笑語凉俯窺憐净緑小立佇幽香携<lb/>
㓜尋新的扶衰上野航延縁久未已嵗晚惜流光自以<lb/>
<pb n="KR4i0036_WYG_017-18a"/>
比謝靈運議者亦以為然<hi>漫叟詩話</hi>
　　　格髙體下<lb/>
魯直謂荆公之詩莫年方妙然格髙而體下如云似聞<lb/>
青秧底復作龜兆坼乃前人所未道又云扶輿度陽熖<lb/>
窈窕一川花謂包含數箇意雖前人亦未易道然學三<lb/>
謝失於巧耳<hi>後山詩話</hi>
　　　用意髙妙<lb/>
蔡天啓言荆公毎稱老杜鈎簾宿鷺起丸藥流鶯囀之<lb/>
<pb n="KR4i0036_WYG_017-18b"/>
句以為用意髙妙五字之模楷他日公作詩得青山捫<lb/>
風坐黄鳥挾書眠自謂不減杜詩以為得意然不能舉<lb/>
全篇余頃嘗以語薛肇明肇明時被㫖編公集徧求之<lb/>
終莫之得或云公但得此一聨未嘗成章也<hi>石林詩話</hi>
　　　力去陳言<lb/>
荆公詩云力去陳言誇末俗可憐無補費精神而公平<lb/>
生文體數變莫年詩益工用意益苦故言不可不謹也<lb/>
<hi>後山詩話</hi>
<pb n="KR4i0036_WYG_017-19a"/>
　　　善下字<lb/>
予與鄉人翁行可同舟泝汴因談及詩行可云介甫善<lb/>
下字如荒埭暗鷄催月曉空場老雉挾春嬌下得挾字<lb/>
最好如孟子挾貴挾長之挾予謂介甫又有紫莧凌風<lb/>
怯蒼苔挾雨驕陳無已有寒氣挾霜侵敗絮賔鴻將子<lb/>
度微明其用挾字亦與前一聫同<hi>藝苑雌黄</hi>
　　　用事精切<lb/>
苕溪漁隠曰上元戯劉貢甫詩云不知太一遊何處定<lb/>
<pb n="KR4i0036_WYG_017-19b"/>
把青藜獨照公此詩用事亦精切劉向校書天禄閣夜<lb/>
有老人著黄衣植青藜杖叩閣而進向請問姓名我是<lb/>
太一之精天帝聞卯金之子有博學者下而觀焉乃出<lb/>
懐中竹牒授之見王子年拾遺此事既與貢甫同姓又<lb/>
貢甫時在舘閣也<hi>王直方詩話</hi>
　　　清景<lb/>
山谷嘗言天下清景初不擇貴賤賢愚而與之然吾特<lb/>
疑端為我輩設荆公在鍾山官牀與客夜坐作詩云殘<lb/>
<pb n="KR4i0036_WYG_017-20a"/>
生傷性老耽書年少東來復起予各據槁梧同不寐偶<lb/>
然聞雨落階除東坡宿餘杭山寺詩云暮皷朝鐘自擊<lb/>
撞閉門欹枕對殘釭白灰旋撥通紅火卧對蕭蕭雪打<lb/>
牕人以山谷之言為確論<hi>冷齋夜話</hi>
　　　霜筠雪竹<lb/>
熈寧庚戍冬王荆公安石自叅知政事拜相是日官僚<lb/>
造門奔賀者相屬於路公以未謝皆不見之獨與余坐<lb/>
於西廡之小閣荆公語次忽顰蹙久之取筆書牕曰霜<lb/>
<pb n="KR4i0036_WYG_017-20b"/>
筠雪竹鍾山寺投老歸歟寄此生放筆揖余而入元豐<lb/>
癸亥公已謝事為㑹靈觀使居金陵白下門外余謁公<lb/>
公欣然邀余同遊鍾山憩法雲寺偶坐於僧房是日正<lb/>
當霜雪而虛牕松竹皆如詩中之景余因述昔日題牕<lb/>
并誦此詩公憮然曰有是乎領略微笑而已<hi>隠居詩話</hi>
　　　自然<lb/>
舒州三祖山金牛洞山水聞於天下荆公嘗題詩云水<lb/>
泠泠而北去山靡靡以旁圍欲窮源而不得竟悵望以<lb/>
<pb n="KR4i0036_WYG_017-21a"/>
空歸後人鑿山刋木寢失山水之勝非公題詩時比也<lb/>
魯直效公題六言云司命無心播物祖師有記傳衣白<lb/>
雲横而不度髙鳥倦而猶飛識者云語雖竒亦不及荆<lb/>
公之自然也<hi>髙齋詩話</hi>
　　　紀實<lb/>
烏石崗距臨川三十里荆公外家呉氏居其間故詩云<lb/>
不知烏石崗邊路到老相尋得幾回鹽歩門在荆公舊<lb/>
居之前故詩云曲池丘墓心空折鹽歩庭闈眼欲穿<hi>復齋</hi>
<pb n="KR4i0036_WYG_017-21b"/>
　　　落星寺詩<lb/>
荆公集中有落星寺詩其末云勝槩惟詩可收拾不才<lb/>
羞作等閒來落星寺在彭蠡湖中劉咸臨嘗親見寺僧<lb/>
言㓜時目覩閩中章傆道作此詩其前六句皆同其末<lb/>
云勝槩詩人盡收拾可憐蘇石不曽來蘇石謂子美曼<lb/>
卿也後人愛其詩者改末句作荆公詩傳之遂使一篇<lb/>
之意不完其體與荆公所作詩亦不類苕溪漁隠曰直<lb/>
方所言非也余細觀此詩句語體格真是荆公作餘人<lb/>
<pb n="KR4i0036_WYG_017-22a"/>
豈能道此今具載全篇識者必能辨之詩云窣雲一殿<lb/>
起崔嵬萬里長江酒一杯坐見山川吞日月杳無車馬<lb/>
送塵埃鴈飛雲路聲低過客近天門夢易回勝概惟詩<lb/>
可收拾不才羞作等閒來<hi>王直方詩話</hi>
　　　西山寺詩<lb/>
唐人題西山寺詩云終古礙新月半江無夕陽人謂冠<lb/>
絶古今以其盡得西山之景趣也金山寺留題者亦多<lb/>
而絶少佳句惟寺影中流見鐘聲兩岸聞又天多剩得<lb/>
<pb n="KR4i0036_WYG_017-22b"/>
月地少不生塵為人傳誦要亦未為至工若用之於落<lb/>
星寺有何不可乎熈寧中荆公有句云天末海門横北<lb/>
固烟中沙岸似西興尤為中的<hi>遯齋閑覽</hi>
　　　梅花詩<lb/>
凡詠梅多詠白而荆公詩獨云鬚撚黄金危欲墮蒂團<lb/>
紅蠟巧能粧不惟造語巧麗可謂能道人不到處矣又<lb/>
東坡詠梅一句云竹外一枝斜更好語雖平易然頗得<lb/>
梅之幽獨閒静之趣凡詩人詠物雖平淡巧麗不同要<lb/>
<pb n="KR4i0036_WYG_017-23a"/>
能以隨意造語為工公後復有詩云遥知不是雪為有<lb/>
暗香來葢取蘇子卿詩只言花似雪不悟有香來之意<lb/>
公在金陵又有和徐仲文顰字韻詠梅詩二首東坡在<lb/>
嶺南有暾字韻梅詩三首皆韻險而語工非大手筆不<lb/>
能到也<hi>遯齋閒覽</hi>
　　　碁詩<lb/>
荆公碁品殊下毎與人對局未嘗致思隨手疾應覺其<lb/>
勢將敗便歛之謂人曰本圖適性忘慮反苦思勞神不<lb/>
<pb n="KR4i0036_WYG_017-23b"/>
如且已與葉致逺敵手嘗贈致逺詩云垂成忽破壊中<lb/>
斷俄連接是知公碁不甚髙又云諱輸寧斷頭悔悞仍<lb/>
摶頰是又未能忘情於一時之得喪也苕溪漁隠曰介<lb/>
甫有絶句云莫將戯事擾真情且可隨縁道我嬴戰罷<lb/>
兩奩收黒白一枰何處有虧成觀此詩則圖適性忘慮<lb/>
之語信有證矣若魯直於碁則不然如心似蛛絲遊碧<lb/>
落身如蜩甲化枯枝則苦思忘形較勝負於一著與介<lb/>
甫措意異矣<hi>遯齋閒覽</hi>
<pb n="KR4i0036_WYG_017-24a"/>
　　　虎圖<lb/>
荆公嘗在歐公坐上賦虎圖衆客未落筆而荆公章已<lb/>
就歐公亟取讀之為之擊節稱嘆坐客閣筆不敢作苕<lb/>
溪漁隠曰西清詩話中亦載此事云此乃體杜甫畫鶻<lb/>
行以紓急解紛耳吾今具載二詩讀者當有以辨之荆<lb/>
公虎圖詩云壯哉非羆亦非貙目光夾鏡當坐隅横行<lb/>
妥尾不畏逐顧盻欲去仍躊躇卒然我見心欲動熟視<lb/>
稍稍摩其鬚固知畫者巧為此此物安肯來庭除想當<lb/>
<pb n="KR4i0036_WYG_017-24b"/>
槃礴欲畫時睥睨衆史如庸奴神閒意定始一埽功與<lb/>
造化論錙銖悲風䬃䬃吹黄蘆上有寒雀驚相呼槎牙<lb/>
死樹鳴老烏向之俛噣如哺雛山牆野壁黄昏後馮婦<lb/>
遙看亦下車杜甫畫鶻行云髙堂見老鶻颯爽動秋骨<lb/>
初驚無拘攣何得立突兀乃知畫師妙功刮造化窟寫<lb/>
此神俊姿充君眼中物烏鵲滿樛枝軒然恐其出側腦<lb/>
看青霄寧為衆禽沒長翮如刀劒人寰可超越乾坤空<lb/>
峥嶸粉墨且蕭瑟緬思雲沙際自有烟霞質吾今意何<lb/>
<pb n="KR4i0036_WYG_017-25a"/>
傷顧歩獨紆欝<hi>漫叟詩話</hi>
　　　集句<lb/>
荆公莫年喜為集句唐人號為四體黄魯直謂正堪一<lb/>
笑耳司馬温公與武定從事同幕私幸營妓而於公諱<lb/>
之常㑹僧廬公往廹之使妓踰垣而去度不可隠乃具<lb/>
道公戯之曰年去年來來去忙暫偷閒卧老僧床驚回<lb/>
一覺游仙夢又逐流鶯過短墻杭之舉子中老榜第其<lb/>
子以緋裹之客賀之曰應是窮通自有時人生七十古<lb/>
<pb n="KR4i0036_WYG_017-25b"/>
來稀如今始覺為儒貴不著荷衣更著緋夀之醫者老<lb/>
娶少婦或嘲之曰倚他門户傍他牆年去年來來去忙<lb/>
採得百花成蜜後為他人作嫁衣裳真可笑也<hi>後山詩話</hi>
　　　猿鶴不知<lb/>
王介字中甫衢州人博學善譏謔嘗舉制科不中與荆<lb/>
公遊甚欵然未嘗降意少相下熈寧初荆公以翰林學<lb/>
士被召前此屢召不起至是始受命介以詩寄云草廬<lb/>
三顧動春蟄蕙帳一空生曉寒葢有所諷荆公得之大<lb/>
<pb n="KR4i0036_WYG_017-26a"/>
笑他日作詩有丈夫出處非無意猿鶴從來自不知之<lb/>
句葢為介發也<hi>石林詩話</hi>
　　　詩病<lb/>
今州縣之間隨其大小皆有富民此理勢之所必至所<lb/>
謂物之不齊物之情也然州縣賴之以為强國家恃之<lb/>
以為固非所當憂亦非所當去也能使富民安其富而<lb/>
不横貧民安其貧而不匱貧富相恃以為長久而天下<lb/>
定矣介甫不忍貧民而深疾富民志欲破富民以惠貧<lb/>
<pb n="KR4i0036_WYG_017-26b"/>
民不知其不可也方其未得志也為兼并之詩其詩曰<lb/>
三代子百姓公私無異財人主擅操柄如天持斗魁賦<lb/>
予皆自我兼并乃奸回奸回法有誅勢亦無自來後世<lb/>
始倒持黔首遂難裁秦王不知此更築懐清臺禮義日<lb/>
以媮聖經久堙埃法尚有存者欲言時所咍俗吏不知<lb/>
方掊克乃為才俗儒不知變兼并可無摧利孔至百出<lb/>
小人私闔開有司與之争民愈可憐哉及其得志專以<lb/>
此為事設青苖法以奪富民之利民無貧富兩稅之外<lb/>
<pb n="KR4i0036_WYG_017-27a"/>
皆重出息十二吏縁為奸至倍息公私皆病矣吕惠卿<lb/>
繼之以手實之法私家一毫以上皆籍於官民知有奪<lb/>
取之心至於賣田殺牛以避其禍朝廷覺其不可中止<lb/>
不行僅免於亂然其徒世守其學刻下媚上謂之享上<lb/>
有一不享上皆廢不用至於今日民遂大病原其禍出<lb/>
於此詩葢昔之詩病未有若此酷者也<hi>蘇子由</hi>
　　　秋菊落英<lb/>
歐公嘉祐中見王荆公詩黄昏風雨暝園林殘菊飄零<lb/>
<pb n="KR4i0036_WYG_017-27b"/>
滿地金笑曰百花盡落獨菊枝上枯耳因戱曰秋英不<lb/>
比春花落為報詩人子細看荆公聞之曰是豈不知楚<lb/>
詞夕餐秋菊之落英歐陽九不學之故也<hi>西清詩話</hi>
荆公此詩子瞻䟦云秋英不比春英落說與詩人子細<lb/>
看葢為菊無落英故也荆公云蘇子瞻讀楚詞不熟耳<lb/>
予以謂屈平餐秋菊之落英大槩言花衰謝之意若飄<lb/>
零滿地金則過矣東坡既以落英為非則屈原豈亦謬<lb/>
誤乎坡在海南謝人寄酒詩有云謾遶東籬嗅落英又<lb/>
<pb n="KR4i0036_WYG_017-28a"/>
何也苕溪漁隠曰秋英不比春花落為報詩人子細看<lb/>
此是兩句詩余於六一居士全集及東坡前後集徧尋<lb/>
並無之不知西清髙齋何從得此二句詩互有譏議亦<lb/>
疑其不審也<hi>髙齋詩話</hi>
　<hi>余按楚詞夕餐秋菊之落英落之為義始也初也如禮記所謂落成之落也葢菊已花雖枯不落惟初英</hi>
　<hi>乃可餐荆公賦黄菊飄零滿地金固失之不知菊矣直有以來秋英不比春花落為報詩人子細看之譏</hi>
　<hi>西清以為歐公髙齋以為蘇公未詳孰是而所記半山借秋菊落英之說一則曰歐九不知楚詞一則曰</hi>
　<hi>子瞻不熟楚詞歐蘇二公非不知不熟楚詞者特知屈原之心不以落英為飄落之落耳雖然半山豈真</hi>
<pb n="KR4i0036_WYG_017-28b"/>
　<hi>不知不熟楚詞者歟亦不過執拗以遂非而已西澗葉公毎誦先君菊莊翁菊似交情看嵗晚枝柎相伴</hi>
　<hi>到離披之句謂其真知菊者故併及之梅墅續評</hi>
　　雪堂<lb/>
　　　如天花變現<lb/>
東坡作文如天花變現初無根葉不可揣測如作葢公<lb/>
堂記共六百餘字僅三百餘字說醫碎石道士詩共二<lb/>
十八句却二十六句作假說惟用兩句收拾作鶴嘆則<lb/>
替鶴分明<hi>室中語</hi>
<pb n="KR4i0036_WYG_017-29a"/>
　　　長於譬喻<lb/>
子瞻作詩長於譬喻如和子由詩云人生到處知何似<lb/>
應似飛鴻踏雪泥泥上偶然留指爪鴻飛那復計東西<lb/>
守嵗詩云欲知垂盡嵗有似赴壑蛇脩鱗半已沒去意<lb/>
誰能遮况欲繫其尾雖勤知奈何畫水官詩云髙人豈<lb/>
學畫用筆乃其天譬如善遊人一一能操船龍眼詩云<lb/>
龍眼與荔枝異出同祖父端如柑與橘未易相可不皆<lb/>
累數句也如一聨即少年辛苦真食參老境清閒如啖<lb/>
<pb n="KR4i0036_WYG_017-29b"/>
蔗如一句即雪裏波菱如鐵甲之類不可勝紀<hi>陵陽室</hi>
<hi>中語</hi>
　　　海棠詩<lb/>
東坡作此詩詞格超逸不復蹈襲前人其詩有嫣然一<lb/>
笑竹籬間桃李漫山總麄俗自然富貴出天姿不待金<lb/>
盤薦華屋朱唇得酒暈生臉翠袖巻紗紅映肉林深霧<lb/>
暗曉光遲日暖風輕春睡足雨中有淚亦凄愴月下無<lb/>
人更清淑元豐間東坡謫黄州寓居定惠院院之東小<lb/>
<pb n="KR4i0036_WYG_017-30a"/>
山上有海棠一株特繁茂毎嵗盛開時必為携客置酒<lb/>
已五醉其下矣故作此長篇平生喜為人寫葢人間刋<lb/>
石者自有五六本云軾平生得意詩也<lb/>
　　　梅詩<lb/>
東坡暾字韻三首皆擺落陳言古今人未嘗經道者三<lb/>
首並妙絶第二首尤竒詩云羅浮山下梅花村玉雪為<lb/>
骨氷為魂紛紛初疑月挂樹耿耿獨與參横昏先生索<lb/>
居江海上悄如病鶴棲荒園天香國艶肯相顧知我酒<lb/>
<pb n="KR4i0036_WYG_017-30b"/>
熟詩清温蓬萊宫中花鳥使綠衣倒挂扶桑暾抱叢窺<lb/>
我方醉卧故遣啄木先敲門麻姑過君急灑掃鳥能歌<lb/>
舞花能言酒醒人散山寂寂惟有落朶粘空樽注云嶺<lb/>
南珍禽有倒挂子緑毛紅喙如鸚鵡而小自東海來非<lb/>
塵埃間物也<lb/>
　　　芙蓉城詩<lb/>
游芙蓉城元豐元年三月余始識子髙問之信然乃作<lb/>
此詩云芙蓉城中花㝠㝠誰其主者石與丁珠簾玉案<lb/>
<pb n="KR4i0036_WYG_017-31a"/>
翡翠屏雲舒霞巻千娉婷中有一人長眉青炯如微雲<lb/>
澹疎星往來三世空鍊形竟坐誤讀黄庭經天門夜開<lb/>
飛爽靈無復白日乗雲軿俗縁千劫磨不盡翠被冷落<lb/>
凄餘馨因過緱山朝帝廷夜聞笙簫弭節聽飄然而來<lb/>
誰使令皎如明月入牕櫺忽然而去不可尋寒衾虛幌<lb/>
風泠泠仙宫洞房本不扃夢中同躡鳳凰翎徑渡萬里<lb/>
如奔霆玉樓浮宫聳亭亭天書雲篆誰所銘遶樓飛歩<lb/>
髙竛竮仙風鏘然韻流鈴蘧蘧形開如酒醒芳卿寄謝<lb/>
<pb n="KR4i0036_WYG_017-31b"/>
空丁寧一朝覆水不反瓶羅巾别淚空熒熒春風花開<lb/>
秋葉零世間羅綺紛膻腥此生流浪隨滄溟偶然相值<lb/>
兩浮萍願君收視觀三庭勿與嘉穀生蝗螟從渠一念<lb/>
三千齡下作人間尹與邢東坡此詩最為流麗故秦太<lb/>
虛與東坡簡云素紙一軸敢兾醉後揮掃近文并芙蓉<lb/>
城詩時得把玩以慰馳情<lb/>
詩人寫人物態度至不可移易元微之李娃行云髻鬟<lb/>
峩峩髙一尺門前立地看春風此定是娼婦退之華山<lb/>
<pb n="KR4i0036_WYG_017-32a"/>
女詩云洗粧拭面著冠帔白咽紅頰長眉青此定是女<lb/>
道士東坡作芙蓉城詩亦用長眉青三字云中有一人<lb/>
長眉青炯如微雲淡疎星便有神仙風度<hi>許彦周詩話</hi>
　　　三良詩<lb/>
秦繆公以三良殉𦵏詩人刺之則繆公信有罪矣雖然<lb/>
臣之事君猶子之事父也以陳尊已魏顆之事觀之則<lb/>
三良亦不容無譏焉昔之詠三良者有王仲宣曹子建<lb/>
陶淵明栁子厚或曰心亦有所施或曰殺身誠獨難或<lb/>
<pb n="KR4i0036_WYG_017-32b"/>
曰君命安可違或曰死沒寧分張曽無一語辨其非是<lb/>
者惟東坡和陶云殺身故有道大節要不虧君為社稷<lb/>
死我則同其歸顧命有治亂臣子得從違魏顆真孝愛<lb/>
三良安足希審如是言則三良不能無罪東坡一篇獨<lb/>
冠絶於古今苕溪漁隠云余觀東坡秦穆公墓詩意全<lb/>
與和三良詩意相反葢是少年時議論如此至其晚年<lb/>
所見益髙超人意表此揚雄所以悔少作也詩云昔公<lb/>
生不誅孟明豈有死之日而忍用其良乃知三子狥公<lb/>
<pb n="KR4i0036_WYG_017-33a"/>
意亦如齊之二子從田横<hi>藝苑雌黄</hi>
　　　與王慶源詩<lb/>
與王慶源詩云青衫半作霜葉枯遇民如兒吏如奴吏<lb/>
民莫作官長看我是識字耕田夫妻啼兒號刺史怒時<lb/>
有野人來挽鬚拂衣自注下下考芋魁豆飯吾豈無山<lb/>
谷云庭堅最愛此數韻<hi>王直方詩話</hi>
　　　語意髙妙<lb/>
題碧落洞詩云小語輙響答空山白雲驚此語全類李<lb/>
<pb n="KR4i0036_WYG_017-33b"/>
太白後自嶺外歸次韻江晦叔詩云浮雲時事改孤月<lb/>
此心明語意髙妙如叅禪悟道之人吐露胷襟無一毫<lb/>
窒礙也<hi>漁隠</hi>
　　　詩意佳絶<lb/>
東坡云世謂樂天有鬻駱馬放楊栁枝詞嘉其主老病<lb/>
不忍去也然夢得有詩云春盡絮飛留不得隨風好去<lb/>
落誰家樂天亦云病與樂天相伴住春隨樊子一時歸<lb/>
則是樊素竟去也予家有數妾四五年相繼辭去獨朝<lb/>
<pb n="KR4i0036_WYG_017-34a"/>
雲者隨予南遷因讀樂天集戲作此詩朝雲姓王氏錢<lb/>
塘人嘗有子曰幹兒未朞而天云不似楊枝别樂天恰<lb/>
如通徳伴伶𤣥阿奴絡秀不同老天女維摩總解禪經<lb/>
巻藥爐新活計舞衫歌扇舊因縁丹成逐我三山去不<lb/>
作巫陽雲雨仙苕溪漁隠曰詩意佳絶善於為戲略去<lb/>
洞房之氣味翻為道人之家風非若樂天所云櫻桃樊<lb/>
素口楊栁小蠻腰但自詫其佳麗塵俗哉<lb/>
　　　詠物詩首四句便能寫盡<lb/>
<pb n="KR4i0036_WYG_017-34b"/>
李太白潯陽紫極宫感秋云何處聞秋聲翛翛北牕竹<lb/>
回薄萬古心攬之不盈掬東坡和韻云寄卧虛寂堂月<lb/>
明浸疎竹冷然洗我心欲飲不可掬予謂東坡此語清<lb/>
㧞優於太白大率東坡毎題詠景物於長篇中只篇首<lb/>
四句便能寫盡語仍快健如廬山開先潄玉亭首句云<lb/>
髙巖下赤日深谷來悲風擘開青玉峽飛出兩白龍谷<lb/>
林堂首句云深谷下窈窕髙林合扶疎美哉斯堂成及<lb/>
此秋風初行瓊儋間首句云四州環一島百洞蟠其中<lb/>
<pb n="KR4i0036_WYG_017-35a"/>
我行西北隅如渡月半弓藤州江下夜起對月首句云<lb/>
江月照我心江水洗我肝端如徑寸珠墮此白玉盤此<lb/>
聊舉四詩其他甚衆又棲賢三峽橋詩有清寒入山骨<lb/>
草木盡堅痩之句此語尤精絶他人道不到也<hi>漁隠</hi>
　　　一洗萬古<lb/>
余作南征賦或者稱之然僅與曹大家争衡耳惟東坡<lb/>
赤壁二賦一洗萬古欲髣髴其一語畢世不可得也<hi>唐</hi>
<hi>子西語録</hi>
<pb n="KR4i0036_WYG_017-35b"/>
　　　南遷以後精深華妙<lb/>
吕丞相䟦杜子美年譜云考其辭力少而銳壯而肆老<lb/>
而嚴非妙於文章不足以至此余觀東坡自南遷以後<lb/>
詩全類子美夔州以後詩正所謂老而嚴者也子由云<lb/>
東坡謫居儋耳獨善為詩精深華妙不見老人衰憊之<lb/>
氣魯直亦云東坡嶺外文字讀之使人耳目聰明如清<lb/>
風自外來也觀二公之言如此則余非過論矣<hi>詩話</hi>
　　　文過有理<lb/>
<pb n="KR4i0036_WYG_017-36a"/>
東坡曰吾有詩云日日出東門歩尋東城遊城門抱闗<lb/>
卒怪我此何求我亦無所求駕言寫我憂章子厚謂參<lb/>
寥曰前歩而後駕何其上下紛紛也僕聞之曰吾以尻<lb/>
為輪以神為馬何曽上下乎參寥曰子瞻文過有理似<lb/>
孫子荆子荆曰所以枕流欲洗其耳<lb/>
　　　波瀾浩𣺌<lb/>
東坡長句波瀾浩大變化不測如作雜劇打猛顐入却<lb/>
打猛顐出也三馬賛振鬛長鳴萬馬皆瘖此記不傳之<lb/>
<pb n="KR4i0036_WYG_017-36b"/>
妙學文者能涵泳此等語自然有入處<hi>吕氏童䝉訓</hi>
　　　簟紋如水帳如烟<lb/>
邢惇夫言掃地焚香閉閤眠簟紋如水帳浮烟客來夢<lb/>
覺知何處挂起西牕浪接天此東坡詩也嘗題於余扇<lb/>
山谷初讀以為是劉夢得所作<hi>王直方詩話</hi>
　　　失於粗<lb/>
蘇詩始學劉禹錫故多怨刺學不可不謹也晚學太白<lb/>
至其得意則似之矣然失於粗以其得之易也<hi>後山詩話</hi>
<pb n="KR4i0036_WYG_017-37a"/>
　　　蘇過詩<lb/>
東坡云兒子邁嘗作林檎詩云熟顆無風時自落半腮<lb/>
迎日鬬鮮紅於等輩中亦號有思致者今已老無他技<lb/>
但亦時出新句也嘗作酸棗尉有詩云葉隨流水歸何<lb/>
處牛載寒鴉過别村此句亦可喜也苕溪漁隠曰蘇<lb/>
叔黨過賦䑕鬚筆云太倉失陳紅狡穴得餘腐既興丞<lb/>
相歎又發廷尉怒磔肉餧餓猫紛髯雜霜兎揷架刀槊<lb/>
健落紙龍蛇騖物理未易詰時來即所遇穿墉何卑微<lb/>
<pb n="KR4i0036_WYG_017-37b"/>
託此得佳譽其歩驟氣格殊有父風也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻十七<lb/>
</p>
<p>
</p>
  </div>
<div>
                <head>詩人玉屑巻十八</head>
    <p>
<pb n="KR4i0036_WYG_018-1a"/>
欽定四庫全書<lb/>
　詩人玉屑巻十八　　　　宋　魏慶之　撰<lb/>
　　涪翁<lb/>
　　　宗派圖<lb/>
吕居仁近時以詩得名自言傳衣江西嘗作宗派圖自<lb/>
豫章以降列陳師道潘大臨謝逸洪芻饒節僧祖可徐<lb/>
俯洪朋林敏修洪炎汪革季錞韓駒李彭晁冲之江端<lb/>
本楊符謝薖夏槐林敏功潘大觀何覬王直方僧善權<lb/>
<pb n="KR4i0036_WYG_018-1b"/>
高荷合二十五人以為法嗣謂其源流皆出豫章也其<lb/>
宗派圖序數百言大畧云唐自李杜之出焜燿一世後<lb/>
之言詩者皆莫能及至韓柳孟郊張籍諸人激昂奮勵<lb/>
終不能與前作者竝元和以後至國朝歌詩之作或傳<lb/>
者多依效舊文未盡所趣惟豫章始大出而力振之抑<lb/>
揚反覆盡兼衆體而後學者同作並和雖體制或異要<lb/>
皆所傳者一予故錄其名字以遺來者余竊謂豫章自<lb/>
出機杼别成一家清新竒巧是其所長若言抑揚反覆<lb/>
<pb n="KR4i0036_WYG_018-2a"/>
盡兼衆體則非也元和至今騷翁墨客代不乏人觀其<lb/>
英詞傑句眞能發明古人不到處卓然成立者甚衆若<lb/>
言多依效舊文未盡所趣又非也所列二十五人其間<lb/>
知名之士有詩句傳於世為時所稱道者止數人而已<lb/>
其餘無聞焉亦濫登其列居仁此圖之作選擇弗精議<lb/>
論不公余是以辨之<hi>漁隱</hi>
　　　得意句<lb/>
蜀人石翼黄魯直在黔中時游從最久嘗言見魯直自<lb/>
<pb n="KR4i0036_WYG_018-2b"/>
矜詩一聯云人得交遊是風月天開圖畫即江山以為<lb/>
晚年最得意每舉以教人而終不能成篇蓋不欲以常<lb/>
語雜之然魯直自有山圍燕坐圖畫出水作夜忩風雨<lb/>
來余以謂氣格當勝前聯也<hi>石林詩話</hi>
　　　乞猫詩<lb/>
乞猫詩秋來鼠輩欺猫死窺瓮翻盆攪夜眠聞道狸奴<lb/>
將數子買魚穿栁聘銜蟬雖滑稽而可喜千歲而下讀<lb/>
者如新<hi>後山詩話</hi>
<pb n="KR4i0036_WYG_018-3a"/>
　　　少作<lb/>
世傳山谷七歲作牧童詩云騎牛遠遠過前村吹笛風<lb/>
斜隔隴聞多少長安名利客機關用盡不如君<hi>桐江詩話</hi>
魯直少警悟八歲作詩送人赴舉云送君歸去明主前<lb/>
若問舊時黄庭堅謫在人間今八年此已非髫稚語矣<lb/>
　　　奇語<lb/>
山谷謂洪龜父曰甥最愛老舅詩中何語龜父舉蜂房<lb/>
各自開户牖蟻穴或夢封侯王黃流不解涴明月碧樹<lb/>
<pb n="KR4i0036_WYG_018-3b"/>
為我生凉秋以為深類工部山谷云得之矣腸字韻茶<lb/>
詩山谷日和云曲几團蒲聽煑湯煎成車聲遶羊腸東<lb/>
坡見之云黃九怎得不窮張文潛嘗謂余曰黃九似桃<lb/>
李春風一盃酒江湖夜雨十年燈眞是奇語苕溪漁隱<lb/>
曰汪彥章有千里江山漁笛晚十年燈火客氈寒之句<lb/>
效山谷體也余亦嘗效此體作一聯云釣艇江湖千里<lb/>
夢客氊風雪十年寒<hi>王直方詩話</hi>
　　　句相似<lb/>
<pb n="KR4i0036_WYG_018-4a"/>
魯直過平輿懷李子先詩世上豈無千里馬人中難得<lb/>
九方臯題徐孺子祠堂詩白屋可能無孺子黃堂不是<lb/>
欠陳蕃二詩命意絶相似蓋歎知音者難得耳<hi>漁隱</hi>
　　　蘇黃相譏<lb/>
元祐文章世稱蘇黃然二公當時爭名互相譏誚東坡<lb/>
嘗云黃魯直詩文如蝤蛑江珧柱格韻高絶盤飱盡廢<lb/>
然不可多食多食則發風動氣山谷亦云蓋有文章妙<lb/>
一世而詩句不逮古人者此指東坡而言也二公文章<lb/>
<pb n="KR4i0036_WYG_018-4b"/>
自今視之世自有公論豈至各如前言蓋一時爭名之<lb/>
詞耳俗人便以為誠然遂為譏議所謂蚍蜉撼大樹可<lb/>
笑不自量者耶<hi>漁隱</hi>
　　　有補於世<lb/>
讀魯直詩如見魯仲連李太白不敢復論鄙事雖若不<lb/>
適用然不為無補於世<lb/>
　　　少游文潛評論<lb/>
山谷舊所作詩文名以焦尾弊帚少游云每覽此編輒<lb/>
<pb n="KR4i0036_WYG_018-5a"/>
悵然終日殆忘食事邈然有二漢之風今交遊中以文<lb/>
墨稱者未見其比所謂珠玉在傍覺我形穢也有學者<lb/>
問文潛模範曰看退聽藁蓋山谷在館中時自號所居<lb/>
曰退聽堂<hi>王直方詩話</hi>
　　　出奇之過<lb/>
後山謂魯直作詩過於出奇誠哉是言也如和文潛贈<lb/>
無咎詩本心如日月利欲食之既王聖涂二亭歌絶去<lb/>
藪澤之羅兮官于落羽洪玉父云魯直言羅者得落羽<lb/>
<pb n="KR4i0036_WYG_018-5b"/>
以輸官凡此之類出奇之過也<hi>漁隱</hi>
　　　過於出奇<lb/>
唐人不學杜詩惟唐彥謙與今黃庶謝景初學之魯直<lb/>
黃之子謝之壻其於二父猶子美之於審言也然過於<lb/>
出奇不如杜之遇物而奇也三江五湖平漫千里因風<lb/>
景而奇耳<hi>後山詩話</hi>
　　　用新奇字<lb/>
黃庭堅喜作詩得名好用南朝人語專求古人未使之<lb/>
<pb n="KR4i0036_WYG_018-6a"/>
一二奇字綴葺而成詩自以為工其實所見之僻也故<lb/>
句雖新奇而氣乏渾厚吾嘗作詩題其編後略曰端求<lb/>
古人遺琢抉手不停方其得璣羽往往失鵬鯨蓋謂是<lb/>
也<hi>隱居詩話</hi>
　　　誠齋紀逸詩<lb/>
予昔為零陵丞嘗肩輿過一野寺前壁間有山谷親筆<lb/>
一詩予小立肩輿誦之三過既歸書之止記一聯云春<lb/>
將國豓薰花骨日借黄金縷水紋今集中無之<lb/>
<pb n="KR4i0036_WYG_018-6b"/>
　　陳履常<lb/>
　　　得意詩<lb/>
書當快意讀易盡客有可人期不來世事相違每如此<lb/>
好懷百歲幾囘開其後又寄黄充前四句云俗子推不<lb/>
去可人廢招呼世事每如此我生亦何娛蓋無已得意<lb/>
故兩見之<hi>復齋漫錄</hi>
　　　相似句<lb/>
樂天有詩云醉貌如霜葉雖紅不是春東坡有詩云兒<lb/>
<pb n="KR4i0036_WYG_018-7a"/>
童悞喜朱顔在一笑那知是酒紅鄭谷有詩云衰鬢霜<lb/>
供白愁顏酒借紅老杜有詩云髪少何勞白顏衰肯更<lb/>
紅無已詩云髪短愁催白顏衰酒借紅皆相類也然無<lb/>
已初出此一聯大為當時諸公所稱賞<hi>王直方詩話</hi>
　　　秀句<lb/>
陳留市中有刀鑷工隨其所得為一日費醉吟於市負<lb/>
其子以行歌江端禮以為達者為作傳而要無已作詩<lb/>
有閉門十日雨吟作饑鳶聲之句大為山谷所愛山谷<lb/>
<pb n="KR4i0036_WYG_018-7b"/>
亦擬作有云養性霜刀在閱人清鏡空<hi>王直方</hi>
　　　鴈詩<lb/>
杜牧之早鴈云仙掌月明孤影過長門燈暗數聲來六<lb/>
一居士汴河聞鴈云野岸栁黃霜正白五更驚破客愁<lb/>
眠皆言幽怨覊旅聞鴈聲而生愁思至後山則不然但<lb/>
云遠道勤相喚覊懷誤作愁則全不蹈襲也<hi>漁隱</hi>
　　　近世詩人莫及<lb/>
無已賦宗室畫詩滕王蛺蝶江都馬一紙千金不當價<lb/>
<pb n="KR4i0036_WYG_018-8a"/>
又作曾子固挽辭丘園無起日江漢有東流近世詩人<lb/>
莫及<hi>許彥周詩話</hi>
　　　學詩如學仙<lb/>
無已詩云學詩如學仙時至骨自換山谷亦有學詩如<lb/>
學道之句若語意俱勝當以無已為優王直方議論不<lb/>
公遂云陳三所得豈其苗裔耶意謂其出於山谷不足<lb/>
信也<hi>漁隱</hi>
　　　衒耀太甚<lb/>
<pb n="KR4i0036_WYG_018-8b"/>
無已嘗作小妓歌行兩篇其一云春風永巷閉娉婷長<lb/>
使青樓悞得名不惜捲簾通一顧怕君著眼未分明其<lb/>
一云當年不嫁惜娉婷傅白施朱作後生說與傍人須<lb/>
早計隨宜梳洗莫傾城山谷云無已他日作詩語極高<lb/>
古至於此篇則顧影裴囘衒耀太甚<hi>王直方詩話</hi>
　　　冦國寳詩<lb/>
黄葉西陂水漫流籧篨風急送扁舟夕陽暝色來千里<lb/>
人語雞聲共一邱冦國寳徐州人久從陳無已學乃知<lb/>
<pb n="KR4i0036_WYG_018-9a"/>
文章淵源有所自來亦不難辨恨不得多見之也<hi>石林詩話</hi>
　　秦太虛<lb/>
　　　品題<lb/>
東玻嘗有書薦少游於荆公云向屢言高郵進士秦觀<lb/>
太虛公亦粗知其人今得其詩文數十首拜呈詞格高<lb/>
下固已無逃於左右外此博綜史傳通曉佛書若此類<lb/>
未易一一數也荆公答書云示及秦君詩適葉致遠一<lb/>
見亦以謂清新婉麗鮑謝似之公奇秦君口之而不置<lb/>
<pb n="KR4i0036_WYG_018-9b"/>
我得其詩手之而不釋又聞秦君嘗學至言妙道無乃<lb/>
笑我與公嗜好過乎<hi>漁隱</hi>
　　　詩甚麗<lb/>
少游詩甚麗如翡翠側身窺綠醑蜻蜓偷眼避紅粧又<lb/>
海棠花發麝香眠又青蟲相對吐秋絲之句是也<hi>雪浪</hi>
<hi>齋日記</hi>
　　　嚴重高古<lb/>
雨砌墮危芳風軒納飛絮之類李公擇以為謝家兄弟<lb/>
<pb n="KR4i0036_WYG_018-10a"/>
得意不能過也少游過嶺後詩嚴重高古自成一家與<lb/>
舊作不同<hi>呂氏童䝉訓</hi>
　　　諸詩<lb/>
少游汝南自教官日郡將向宗囘團練有登城詩少游<lb/>
次韻兩篇占沄沄汝水抱城根野色偷春入燒痕千㸃<lb/>
湘妃枝上淚一聲杜宇水邊魂遥憐鴻隙陂穿路尚想<lb/>
元和賊負恩粉蝶朱垣都過了恍如陶侃夢天門庖煙<lb/>
起處認孤村天色清寒不見痕車輞湖邊梅濺淚壺公<lb/>
<pb n="KR4i0036_WYG_018-10b"/>
祠畔月銷魂封疆盡是春秋國廟食多懷將相恩試問<lb/>
李斯長嘆後誰牽黄犬出東門又嘗於程文通㑹間賦<lb/>
牽牛花詩云銀漢初移漏欲殘歩虛人倚玉欄干仙衣<lb/>
染得天邊碧乞與人間向曉看又一歲太守王左丞二<lb/>
月十一日生日程文通諸人前期袖壽詩草謁少游問<lb/>
曰左丞生日必有佳作少游以詩草示之乃壓小青字<lb/>
韻俱盡首云元氣鍾英偉東皇賦炳靈蓂敷十一莢椿<lb/>
茂八千齡汗血來西極摶風出北溟諸人愕然相視讀<lb/>
<pb n="KR4i0036_WYG_018-11a"/>
畢俱不敢出袖中之草唯唯而退<hi>桐江詩話</hi>
　　張秦<lb/>
　　　捨舊圖新<lb/>
元祐初與秦少游張文潛論詩二公謂不然久之東坡<lb/>
先生以為一代之詩當推魯直二公遂捨舊而圖新其<lb/>
初改轅易轍如枯絃敝軫雖成聲而跌宕不滿人耳少<lb/>
焉遂使師曠忘味鍾期改容也<lb/>
　　張文潛<lb/>
<pb n="KR4i0036_WYG_018-11b"/>
　　　佳句<lb/>
文潛詩云新月已生飛鳥外落霞更在夕陽西蓋用郎士<lb/>
元送楊中丞和番耳郎詩云河陽飛鳥外雪嶺大荒西<lb/>
元祐中諸公以上巳日㑹西池王仲至有二詩文潛和<lb/>
之最工云翠浪有聲黄帽動春風無力彩旗垂少游有<lb/>
已煩逸少書陳迹更屬相如賦上林之句諸人亦以為<lb/>
難及<hi>王直方詩話</hi>
頃見晁無咎舉文潛斜日兩竿眠犢晚春波一頃去鳬<lb/>
<pb n="KR4i0036_WYG_018-12a"/>
寒自以為莫能及苕溪漁隱曰文潛夜直館中詩云蒼<lb/>
龍挂斗寒垂地翡翠浮花暖作春亦佳句也<hi>石林詩話</hi>
白頭青鬢隔存没落日斷霞無古今此文潛過宋都詩<lb/>
氣格似不減老杜也千山送客東西路一樹照人南北<lb/>
枝此王康功詩語意新奇<hi>王直方詩話</hi>
　　　自然奇逸<lb/>
文潛詩自然奇逸非他人可及如秋明樹外天客燈青<lb/>
映壁城角冷吟霜淺山寒帶水旱日白吹風川鳴半夜<lb/>
<pb n="KR4i0036_WYG_018-12b"/>
雨卧冷五更秋之類迥非時流雖是天資亦學可及學<lb/>
者若能常玩味此等語自然有變化處也<hi>呂氏童䝉訓</hi>
　　　不食煙火人語<lb/>
文潛先與周翰公擇輩來飲余家作長句後數十日再<lb/>
同東坡來讀其詩嘆息云此不是喫煙火食人道底言<lb/>
語蓋其間有潄井消午醉掃花坐晩凉衆綠結夏帷老<lb/>
紅駐春粧之句也此詩首句云朝衫衝曉塵歸帽障夕<lb/>
陽日月馬上過詩書篋中藏造語極工<hi>王直方詩話</hi>
<pb n="KR4i0036_WYG_018-13a"/>
　　韓子蒼<lb/>
　　　語意妙絶<lb/>
李伯時畫太一眞人卧一大蓮葉中手執書巻仰讀蕭<lb/>
然有物外思韓子蒼有詩題其上云太一眞人蓮葉舟<lb/>
脫巾露髪寒颼颼輕風為帆浪為檝卧看玉宇浮中流<lb/>
中流蕩漾翠綃舞穩如龍驤萬斛舉不是峯頭十丈花<lb/>
世間那得葉如許龍眠畫手老入神尺素幻出眞天人<lb/>
恍然坐我水仙府蒼煙萬頃波粼粼玉堂學士今劉向<lb/>
<pb n="KR4i0036_WYG_018-13b"/>
禁直岧嶤九天上不須對此融心神㑹植青藜夜相訪<lb/>
子蒼此詩語意妙絶眞能詠盡此畫也<hi>漁隱</hi>
　　　冬日詩<lb/>
子蒼有和李上舍冬日詩最為世所推故商老有黃葉<lb/>
之句全篇云北風吹日晝多隂日暮擁堦黃葉深倦鵲<lb/>
遶枝翻凍影飛鴻摩月墮孤音推愁不去如相覔與老<lb/>
無期稍見侵顧藉微官少年事病來那復一分心<hi>復齋謾錄</hi>
　　　茶筅子詩<lb/>
<pb n="KR4i0036_WYG_018-14a"/>
子蒼謝人寄茶筅子詩云看君眉宇眞龍種猶解横身<lb/>
戰雪濤廬駿元亦有此詩云到底此君高韻在清風兩<lb/>
腋為渠生皆善賦詠者然盧優於韓<hi>漁隱</hi>
　　王逢原<lb/>
　　　佳句<lb/>
逢原集中佳句頗多如讀老杜詩鑴劖物象三千首照<lb/>
耀乾坤四百春𤓰洲渡云風力引雲行玉馬水光連日<lb/>
動金虵謝滿子權寄詩云九原黃土英靈活萬古青天<lb/>
<pb n="KR4i0036_WYG_018-14b"/>
霹靂飛<hi>桐江詩話</hi>
　　蔡天啓<lb/>
　　　申王畫馬圖詩<lb/>
東坡集中有申王畫馬圖詩即天啓作氣格有類東坡<lb/>
世因悞收入其後姑蘇居世英家刋東坡前後集遂刪<lb/>
去今錄之云天寳諸王愛名馬千金爭致華軒下當時<lb/>
不獨玉花驄飛電流雲絶瀟洒兩坊岐薛寧與申憑陵<lb/>
内廐多清新肉騣汗血盡龍種紫袍玉帶眞天人驪山<lb/>
<pb n="KR4i0036_WYG_018-15a"/>
射獵包原隰御前急詔穿圍入揚鞭一蹙破霜蹄萬騎<lb/>
如風不能入鴈飛兔走驚絃開翠華鞍轡從天囘五家<lb/>
錦綉徧山谷百里舄珥遺塵埃青騾蜀棧起超忽高凖<lb/>
濃蛾散荆棘苜蓿連天鳥自飛五陵佳氣春蕭瑟<hi>漁隱</hi>
<hi>叢話</hi>
　　　佳句<lb/>
天啓詩城響濤頭入江昏雨脚斜栁間黄鳥路波底白<lb/>
鷗天皆佳句松江詩最奇云斷蓬帆影天平入夾鏡波<lb/>
<pb n="KR4i0036_WYG_018-15b"/>
光水倒流<hi>雪浪齋日記</hi>
　　　荆公詩<lb/>
王荆公在鍾山有馬甚惡蹄囓不可近一日兩校牽至<lb/>
庭下告公請鬻之天啓時在坐曰世安有不可調之馬<lb/>
第久不騎驕耳即起捉其騣一躍而上不用銜勒馳數<lb/>
十里而還荆公大壯之即作集句詩贈之蔡子勇成癖<lb/>
能騎生馬駒者後有身著青衫騎惡馬日行三百尚嫌<lb/>
遲心源落落堪為將却是君王未備知士大夫自是盛<lb/>
<pb n="KR4i0036_WYG_018-16a"/>
傳荆公以將帥之材許之紹聖初章申公當國首欲進<lb/>
天啓侍從㑹執政有不悅者乃出為永興軍路提舉常<lb/>
平因欲稍遷為帥㑹丁内艱不果猶是用荆公遺意也<lb/>
<hi>石林詩話</hi>
　　俞秀老清老<lb/>
　　　品藻<lb/>
俞紫芝揚州人少有高行不娶得浮屠氏心法所至翛<lb/>
然而工於詩王荆公居鍾山秀老數相往來尤愛重之<lb/>
<pb n="KR4i0036_WYG_018-16b"/>
每見於詩所謂公詩何以解人愁初日芙蕖映碧流未<lb/>
怕元劉爭獨歩不妨陶謝與同遊是也秀老嘗有夜深<lb/>
童子喚不起猛虎一聲山月高之句尤為荆公所賞和<lb/>
云新詩比舊仍增峭若許追攀莫太高秀老卒於元祐<lb/>
初惜時無發明者不得與林和靖一流㮣見於隱逸其<lb/>
弟澹字清老亦不娶滑稽善諧謔洞曉音律能歌荆公<lb/>
亦喜之晚年作漁家傲等樂府數闋每山行即使澹歌<lb/>
之然澹使酒好罵不若秀老之恬靜一日見公云吾欲<lb/>
<pb n="KR4i0036_WYG_018-17a"/>
為浮屠但貧無錢買祠部耳公欣然為置祠部澹約日<lb/>
祝髪既過期寂無耗公問其然澹徐曰吾思僧亦不易<lb/>
為公所贈祠部已送酒家償舊債矣公為之大笑黃魯<lb/>
直贈澹詩其一有云有客夢超俗去髪脫儒冠平明視<lb/>
清鏡正爾良獨難蓋述荆公事也苕溪漁隱曰魯直與<lb/>
清老同學所謂後數年見之儒冠自若也則清老實曾<lb/>
為僧可知而此以為祠部送酒家償舊債石林之言非<lb/>
也<hi>石林詩話</hi>
<pb n="KR4i0036_WYG_018-17b"/>
　　　警聯<lb/>
俞紫芝字秀老喜作詩人未知之荆公愛焉手寫其一<lb/>
聯有時俗事不稱意無限好山都上心於所持扇衆始<lb/>
異焉弟清老亦修潔可喜俱從山谷遊山谷所書釣魚<lb/>
船上謝三郎一帖石刻在金山寺雞林每入貢輒市摸<lb/>
本數百以歸亦秀老詞也<hi>潘子眞詩話</hi>
松聲詩其詞極佳萬壑揺蒼煙百灘度流水下有跨驢<lb/>
人蕭蕭吹凍耳<hi>冷齋夜話</hi>
<pb n="KR4i0036_WYG_018-18a"/>
　　袁世弼<lb/>
　　　遒麗奇壯<lb/>
世弼能為詩慕韋應物而遒麗奇壯過之王介甫嘗手<lb/>
書世弼贈郭功父詩云方山憶共泛金船屈指于今五<lb/>
六年風送梨花吹醉面月和溪水上歸韉浮生聚散應<lb/>
難料末路窮通盡偶然欲問故人牢落事鹿裘深入白<lb/>
雲眠世弼自號遯翁臨死一篇尤佳青靄千峯瞑悲風<lb/>
萬古呼其誰掛寳劒應有奠生芻皎月東方隕長松夜<lb/>
<pb n="KR4i0036_WYG_018-18b"/>
壑枯山泉吾所愛聲到夜臺無<hi>王直方詩話</hi>
　　　荆公手寫其詩<lb/>
荆公居金陵為功甫手寫所賦詩一軸有從來多病王<lb/>
僧祐自小能文謝惠連各厭塵勞思物外莫辭攜手訪<lb/>
林泉又曰雪後姑溪水更深𡨕𡨕寒雨作連隂旅懷未<lb/>
可頓消遣思與洛生溪上吟此兩篇世弼贈功甫詩也<lb/>
世弼年十七題百尺山詩云瓊田收𥝧稏玉溜注琅玕<lb/>
讀書最苦因爾臞瘠没時纔三十四歲自作墓銘述其<lb/>
<pb n="KR4i0036_WYG_018-19a"/>
平生有詩文十巻號遯翁集<hi>潘子眞詩話</hi>
　　郭功甫<lb/>
　　　鳯凰臺詩<lb/>
郭功甫嘗與王荆公登金陵鳯凰臺追次李太白韻援<lb/>
筆立成一座盡傾白句人能誦之郭詩罕有記者今俱<lb/>
紀之太白云鳯凰臺上鳯凰遊鳯去臺空江自流吳宫<lb/>
花草埋幽徑晉代衣冠成古邱三山半落青天外二水<lb/>
中分白鷺洲總為浮雲能蔽日長安不見使人愁功甫<lb/>
<pb n="KR4i0036_WYG_018-19b"/>
云高臺不見鳯凰遊浩浩長江入海流舞罷青蛾同去<lb/>
國戰殘白骨尚盈邱風揺落日吹行棹潮擁新沙換故<lb/>
洲結綺臨春無處覔年年荒草向人愁<hi>餘話</hi>
　　　警句<lb/>
郭祥正字功父自梅聖俞贈詩有採石月下聞謫仙以<lb/>
為李白後身緣此有名功父有金山行鳥飛不盡暮天<lb/>
碧漁歌忽斷蘆花風大為荆公所賞東坡守錢塘功父<lb/>
過之出詩一軸示東坡先自吟誦聲振左右既罷謂坡<lb/>
<pb n="KR4i0036_WYG_018-20a"/>
曰祥正此詩幾分來坡曰十分來也祥正驚喜問之坡<lb/>
曰七分來是讀三分來是詩豈不十分也<hi>王直方詩話</hi>
　　　金山行<lb/>
功甫金山行造語豪壯世多不見全篇今錄于左方金<lb/>
山杳在滄溟中雪崖冰柱浮仙宮乾坤扶持自今古日<lb/>
月髣髴纒西東我泛靈槎出塵世搜索異境窺神工一<lb/>
朝登臨重歎息四時想像何其雄捲簾夜閣挂北斗來<lb/>
鯨駕浪吹長空舟摧岸斷豈足數往往霹靂搥蛟龍寒<lb/>
<pb n="KR4i0036_WYG_018-20b"/>
蟾八月蕩瑶海秋光上下磨青銅鳥飛不盡暮天碧漁<lb/>
歌忽斷蘆花風蓬萊久聞未成往壯觀絶致遥應同潮<lb/>
生潮落夜還曉物與數㑹誰能窮百年形影浪自苦便<lb/>
欲此地安微躬白雲南來入遠望又起歸興隨征鴻<hi>漁隱</hi>
　　　山居<lb/>
功甫曾題人山居一聯云謝家莊上無多景只有黃鸝<lb/>
三兩聲荆公命工繪為圖自題其上云此是功甫題山<lb/>
居詩處即遣人以金酒鐘并圖遺之<hi>遯齋閒覽</hi>
<pb n="KR4i0036_WYG_018-21a"/>
　　　清逸詩<lb/>
袁世弼南昌人宦遊當塗時功甫尚未冠也世弼愛其<lb/>
才薦於梅聖俞自爾有聲功甫嘗謂吾大父清逸云教<lb/>
載汲引袁二丈力也蒿埋三尺不敢忘其賜功甫既壯<lb/>
頗恃其才力下筆曾不經意論者或惜其造語無刻勵<lb/>
之功清逸云如功甫豈易得但寘作者中便覺有優劣<lb/>
耳正如晉楚之輕剽不當威文之節制也清逸嘗有詩<lb/>
戲之云休恨古人不見我尤喜江東獨有君盡性阿戎<lb/>
<pb n="KR4i0036_WYG_018-21b"/>
從㓜異人疑太白是前生雲間鸞鳯人間現天上麒麟<lb/>
地上行詩律暮年誰可敵筆端談笑掃千兵<hi>潘子眞詩話</hi>
　　　聖俞以為李白後身<lb/>
梅聖俞採石月贈功甫云採石月下訪謫仙夜披錦袍<lb/>
坐釣船醉中愛月江底懸以手弄月身翻然不應暴落<lb/>
饑蛟涎便當騎魚上青天青山有冢人謾傳却來人間<lb/>
知幾年在昔孰識汾陽王納官貰死義難忘今觀郭裔<lb/>
奇俊郎眉目眞似攻文章死生往復猶康莊樹穴探環<lb/>
<pb n="KR4i0036_WYG_018-22a"/>
知姓羊李白從永王璘之辟璘敗當誅郭子儀請解官<lb/>
以贖有詔長流夜郎聖俞用此事尤為親切若非姓郭<lb/>
亦難用矣<hi>漁隱</hi>
　　賀方囘<lb/>
　　　望夫石<lb/>
賀鑄字方囘嘗作一絶題于定林寺云破冰泉脉潄籬<lb/>
根壞衲遥疑挂樹猿蠟屐舊痕尋不見東風先為我開<lb/>
門荆公見之大相稱賞緣此知名方囘嘗作望夫石詩<lb/>
<pb n="KR4i0036_WYG_018-22b"/>
云亭亭思婦石下閱幾人代蕩子長不歸山椒久相待<lb/>
微雲䕃髪彩初月輝娥黛秋雨疊苔衣春風舞羅帶宛<lb/>
然姑射人矯首塵𡨕外陳迹遂無窮佳期從莫再脫如<lb/>
魯秋氏妄結桑下愛玉質委淵沙悠悠復安在交游間<lb/>
無不愛之<hi>王直方詩話</hi>
　　張子野<lb/>
　　　三影<lb/>
子野嘗有詩云浮萍斷處見山影又長短句云雲破月<lb/>
<pb n="KR4i0036_WYG_018-23a"/>
來花弄影又云隔牆送過鞦韆影竝膾炙人口世謂張<lb/>
三影<hi>高齋詩話</hi>
　　　佳句<lb/>
子野詩筆老健歌詞乃其餘波耳湖洲西溪詩云浮萍<lb/>
斷處見山影野艇歸時聞草聲與予和詩云愁似鰥魚<lb/>
知夜永懶同蝴蝶為春忙若此之類亦可追配古人而<lb/>
世俗但稱其歌詞昔周昉畫人物皆入神品而世但知<lb/>
有周昉士女蓋所謂未見好德如好色者也<hi>東坡</hi>
<pb n="KR4i0036_WYG_018-23b"/>
　　　東坡詩<lb/>
子野能為詩及樂府至老不衰居錢塘蘇子瞻作倅時<lb/>
年已八十餘視聽不衰家猶蓄聲妓子瞻嘗贈以詩云<lb/>
詩人老去鸎鸎在公子歸來燕燕忙蓋全用張氏故事<lb/>
戲之<hi>石林詩話</hi>
　　謝無逸<lb/>
　　　有古意<lb/>
謝無逸學古高潔文詞煆煉篇篇有古意尤工於詩予<lb/>
<pb n="KR4i0036_WYG_018-24a"/>
嘗愛其送董元達詩云讀書不作儒生酸躍馬西入金<lb/>
城關塞垣苦寒風氣惡歸來面皺鬢眉斑先皇召見延<lb/>
和殿議論慷慨天開顏謗書盈篋不復辨脫身來看江<lb/>
南山長江袞袞蛟龍怒扁舟此去何當還大梁城裏定<lb/>
相見玉川破屋應數間又寄隠居士詩云處士骨相不<lb/>
封侯卜居但得林塘幽家藏玉唾幾千巻手校韋編三<lb/>
十秋相知四海孰青眼高卧一庵今白頭襄陽耆舊節<lb/>
獨苦只有龎公不入州淮南潘邠老與之甚熟二公皆<lb/>
<pb n="KR4i0036_WYG_018-24b"/>
老死布衣士議惜之<hi>漫叟詩話</hi>
　　　佳句<lb/>
謝逸字無逸臨川韻人勝士也工詩能文黃魯直讀其<lb/>
詩曰晁張流也恨未識之耳無逸詩曰老鳯垂頭噤不<lb/>
語枯木槎枒噪春鳥又曰貪夫蟻旋磨冷官魚上竹又<lb/>
曰山寒石髪瘦水落溪毛彫皆為魯直所稱賞<hi>冷齋夜話</hi>
　　邢敦夫<lb/>
　　　龍眠圖詩<lb/>
<pb n="KR4i0036_WYG_018-25a"/>
雙井黃叔達字知命初自江南來與彭城陳履常俱謁<lb/>
法雲禪師于城南夜歸過龍眠李伯時知命衣白衫騎<lb/>
驢緣道揺頭而歌履常負杖挾囊于後一市大驚以為<lb/>
異人伯時因畫為圖而邢敦夫作長歌云長安城頭烏<lb/>
欲棲長安道上行人稀浮雲捲盡暮天碧但有明月流<lb/>
清輝君獨騎驢向何處頭上倒著白接䍦長吟搔首望<lb/>
明月不學山翁醉似泥到得城中燈火閙小兒拍手欄<lb/>
街笑道傍觀者那得知相逢疑是南山皓龍眠居士畫<lb/>
<pb n="KR4i0036_WYG_018-25b"/>
無比揺毫弄筆長風起酒酣閉目望窮途紙上軒昂無<lb/>
乃似君不學長安游俠誇少年臂鷹挾彈章臺道君不<lb/>
能提攜長劒取靈武指揮猛士驅貔虎胡為脚踏梁宋<lb/>
塵終日飄飄無定所武陵桃源春欲暮白水青山起煙<lb/>
霧竹杖芒鞋歸去來頭巾好掛三花樹惇夫時年未一<lb/>
十也<hi>王直方詩話</hi>
　　　㓜敏<lb/>
邢居實字惇夫年少豪邁所與游皆一時名士年十四<lb/>
<pb n="KR4i0036_WYG_018-26a"/>
五時嘗作明妃引末云安得壯士霍嫖姚縳取呼韓作<lb/>
編户諸公多稱之既卒余收拾其殘草編成一集號曰<lb/>
呻吟惇夫自少便多憮悴感慨之意其作秋懷詩云高<lb/>
歌感人心心悲將奈何其作棗陽道中感興有意問山<lb/>
神此生復來否已而果卒於漢東惇夫之卒也山谷以<lb/>
詩哭之云詩到隨州更老成江山為助筆縱横眼看白<lb/>
璧埋黄壤何况人間父子情蓋謂惇夫與其父歆向也<lb/>
<hi>王直方詩話</hi>
<pb n="KR4i0036_WYG_018-26b"/>
　　潘邠老<lb/>
　　　天下奇才<lb/>
白鳥没飛煙微風逆上船江從樊口轉山自武昌連日<lb/>
月懸終古乾坤别逝川羅浮南斗外黔府古河邊波浪<lb/>
三江口風雲八字山斷崖東北際虛艇有無間卧栁堆<lb/>
生岸跳魚水擣灣悠然小軒冕幽興滿鄉關西山連虎<lb/>
穴赤壁隱龍宫形勝三分國波流萬世功沙明拳宿鷺<lb/>
天闊退飛鴻最羨魚竿客歸船雨打蓬落日春江上無<lb/>
<pb n="KR4i0036_WYG_018-27a"/>
人倚杖時私蛙鳴鼔吹官栁舞腰肢獵退頻翻臂漁深<lb/>
數治絲我猶無彼是風豈有雄雌此邠老江間所賦也<lb/>
邠老唐太僕卿季荀之後衢之曾孫鯁之子寓居齊安<lb/>
得句法於東坡頃與洪駒父徐師川洎予友善山谷嘗<lb/>
稱邠老天下奇才也其為詩文他皆稱是年未五十以<lb/>
殁良可惜也<hi>潘子眞詩話</hi>
　　胡少汲<lb/>
　　　與劉邦直詩<lb/>
<pb n="KR4i0036_WYG_018-27b"/>
胡少汲與劉邦直詩夢魂南北昧平生邂逅相逢意巳<lb/>
傾楚國山川千疊遠隋堤煙雨一帆輕我無健筆翻三<lb/>
峽君有長才肅五兵同是行人更分手不堪風樹作離<lb/>
聲少汲後生中豪士也讀書作文殊不塵埃使之不倦<lb/>
雖競爽者未易追也同是行人更分手佳句也邂逅相<lb/>
逢意已傾已道了劉三十一矣<lb/>
　　　山字韻詩<lb/>
少汲宣和間在河朔作漕日同官陳亨伯輩唱和山字<lb/>
<pb n="KR4i0036_WYG_018-28a"/>
韻詩少汲最後和成人皆歎服詩云章句飄飄續小山<lb/>
古風蕭瑟筆追還海鵬共擊三千里鐵馬同歸十二閑<lb/>
功業㑹看鐘鼎上聲華已在縉紳間他年記憶憐衰老<lb/>
為報西川引一班苕溪漁隱曰元豐間王平甫有海鵬<lb/>
未擊三千里天馬須歸十二閑之句甚為一時諸公所<lb/>
稱道今少汲乃云海鵬共擊三千里鐵馬同歸十二閑<lb/>
豈非剽平甫之句但易此三字以為已作耶<hi>桐江詩話</hi>
　　徐仲車<lb/>
<pb n="KR4i0036_WYG_018-28b"/>
　　　佳作<lb/>
徐積字仲車古之獨行也於陵仲子不能過然其詩文<lb/>
則怪而放如玉川子此一反也耳聵甚畫地為字乃始<lb/>
通語終日面壁坐不與人接而四方事無不周知其詳<lb/>
雖新且宻無不先知此二反也苕溪漁隱曰余嘗記仲<lb/>
車二詩有云淮之冰淮之水春風吹春風洗青於藍綠<lb/>
染指魚不來鷗不起㶑㶑灧灧天盡頭秪見孤帆不見<lb/>
舟殘陽欲落未落處盡是人間今古愁今古愁可奈何<lb/>
<pb n="KR4i0036_WYG_018-29a"/>
莫使騷人聞棹歌我曹盡是浩歌客笑聲酒面春風和<lb/>
又詠蒲扇詩云妾有一尺絹以為身上衣自織青溪蒲<lb/>
團團手中持朝攜麥隴去暮汲井泉歸無人不看妾不<lb/>
使見蛾眉皆佳作也<hi>東坡</hi>
　　楊公濟<lb/>
　　　菜詩<lb/>
楊蟠字公濟嘗為蓴菜詩云休說江東春日妍到來且<lb/>
覔鑑湖船鶴生嫩頂浮新紫龍脫香髯帶舊涎玉割鱸<lb/>
<pb n="KR4i0036_WYG_018-29b"/>
魚迎刃滑香炊稻飯落匙圓歸期不待秋風起漉酒調<lb/>
羮任我年時人以為讀其詩不必食蓴羮然後知其味<lb/>
也<hi>王直方詩話</hi>
　　張芸叟<lb/>
　　　西征二絶<lb/>
張舜民字芸叟邠人也通練西事稍能詩從高遵裕西<lb/>
征囘中作詩二絶一云靈州城下千株栁總被官軍斫<lb/>
作薪他日玉關歸去路將何攀折贈行人一云青銅峽<lb/>
<pb n="KR4i0036_WYG_018-30a"/>
裏韋州路十去從軍九不囘白骨似沙沙似雪將軍莫<lb/>
上望鄉臺為轉運判官李察奏聞得罪貶郴州監稅<hi>東坡</hi>
　　唐子西<lb/>
　　　佳句<lb/>
子西上張天覺内前行云内前車馬撥不開文德殿下<lb/>
宣麻囘紫微侍郎拜右相中使押赴文昌臺此語善於<lb/>
叙事質而不俚又云周公禮樂未要作致身姚宋亦不<lb/>
惡向來兩翁當國年民間斗米纔四錢此語善於諷諭<lb/>
<pb n="KR4i0036_WYG_018-30b"/>
當而有理皆可法也湖上云佳月明作哲好風聖之清<lb/>
栖禪暮歸云草青仍過雨山紫更斜陽語意俱新<hi>漁隱</hi>
　　王仲至<lb/>
　　　聯句<lb/>
仲至與少游謁恭敏李公飯于燕閑堂即席聯句云黃<lb/>
葉山頭初帶雪綠波尊酒暫囘春<hi>欽臣</hi>已聞璧月瓊枝<lb/>
句更著朝雲暮雨人<hi>觀</hi>老愧紅粧翻曲妙喜逢佳客放<lb/>
懷新<hi>欽臣</hi>天明又出桃源去仙境何時再問津<hi>觀</hi>
<pb n="KR4i0036_WYG_018-31a"/>
　　　絶句<lb/>
仲至使遼囘謁恭敏李公席中賦詩云穹廬三月已淹<lb/>
留白草黃雲見即愁滿袖塵埃何處洗李家池上海棠<lb/>
洲<hi>復齋謾錄</hi>
　<lb/>
　<lb/>
　<lb/>
　<lb/>
<pb n="KR4i0036_WYG_018-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻十八<lb/>
</p>
<p>
</p>
  </div>
<div>
                <head>詩人玉屑巻十九</head>
    <p>
<pb n="KR4i0036_WYG_019-1a"/>
欽定四庫全書<lb/>
　詩人玉屑巻十九　　　　宋　魏慶之　撰<lb/>
　　中興諸賢<hi>誠齋品藻中興以後詩見第二巻詩評類</hi>
　　　誠齋白石之評<lb/>
楊誠齋序千巖摘藁云余嘗論近世之詩人若范石湖<lb/>
之清新尤梁溪之平淡陸放翁之敷腴蕭千巖之工緻<lb/>
皆余之所畏者姜白石詩藁自序云尤延之先生為余<lb/>
言近世士人喜宗江西温潤有如范至能者乎痛快有<lb/>
<pb n="KR4i0036_WYG_019-1b"/>
如楊廷秀者乎高古如蕭東夫俊逸如陸務觀是皆自<lb/>
出機軸亶有可觀者又奚以江西為觀二公推許想見<lb/>
當時騷雅之盛建安大歴風斯在下矣<hi>趙威伯詩餘話</hi>
　　　周益公<lb/>
周益公兄乗成居士周子中生於乙巳益公丙午誠齋<lb/>
丁未郡人劉訥敏叔寫為三老圖益公題詩云同辭宦<lb/>
路返鄉閭兩驌驦中間以駑前後顧瞻羞倚玉支干引<lb/>
從偶連珠三人不必邀明月九老何妨續畫圖從漢二<lb/>
<pb n="KR4i0036_WYG_019-2a"/>
疏唐尹後相親相近此應無誠齋題二絶云旦奭行間<lb/>
著季眞黃冠不合附青雲二南風裏君知麽添個委蛇<lb/>
退食人劉郎寫照妙通神三老圖成又一新只道老韓<lb/>
同傳好被人指㸃也愁人益公形容甚工誠齋謙遜自<lb/>
處眞一時盛事云<hi>餘話</hi>
　　　曾茶山<lb/>
唐人詩喜以兩句道一事曾茶山詩中多用此體如界<lb/>
從江北路重到竹西亭若無三日雨那復一年秋似知<lb/>
<pb n="KR4i0036_WYG_019-2b"/>
重九日故放兩三花次第繙經集呼兒理在亡又得清<lb/>
新句如聞謦欬音如何萬家縣不見一枝梅此格亦甚<lb/>
省力也<hi>王林中與詩話補遺</hi>
曾文清謝路憲送蠏詩從來嘆賞内黄侯風味尊前第<lb/>
一流只合蹣跚赴湯鼎不須辛苦上糟邱内黃侯三字<lb/>
甚新<hi>餘話</hi>
曾文清云山谷以竹夫人為竹奴余亦名脚婆為錫奴<lb/>
戲作絶句霧帳桃笙晝寢餘此君那可一朝無秋來冷<lb/>
<pb n="KR4i0036_WYG_019-3a"/>
落同班扇歲晩温柔是錫奴<hi>餘話</hi>
　　　陸放翁<lb/>
嘉泰壬戌九月陸放翁夢一故人相語曰我為蓮花博<lb/>
士鏡湖新置官也我且去矣君能暫為之乎月得酒千<lb/>
壺亦不惡也遂以詩記之曰白首歸修汗簡書毎因囊<lb/>
粟歎侏儒不知月給千壺酒得似蓮花博士無又夢到<lb/>
萬頃荷華中有詩云天風無際路茫茫老作花王風露<lb/>
郎只把千樽為月俸為嫌銅臭雜花香此事甚新奇可<lb/>
<pb n="KR4i0036_WYG_019-3b"/>
入詩料<hi>趙章泉梅課</hi>
東坡謂晨飲為澆書李黃門謂午睡為攤飯陸務觀嘗<lb/>
有絶句云澆書滿挹浮蛆瓮攤飯橫眠夢蝶牀莫笑山<lb/>
翁見機晚也勝朝士一生忙<hi>餘話</hi>
陸放翁詩本於茶山故趙仲白題曾文清公詩集云清<lb/>
於月出初三夜澹似湯烹第一泉咄咄逼人門弟子劒<lb/>
南已見一燈傳劒南謂放翁也然茶山之學亦出於韓<lb/>
子蒼三家句律大㮣相似至放翁則加豪矣近歲又有<lb/>
<pb n="KR4i0036_WYG_019-4a"/>
學唐人詩而實用陸之法度者其間亦多酷似處徧參<lb/>
諸家之詩者當自知之<hi>玉林</hi>
　　　劉忠肅勸駕詩<lb/>
十載湘江守重來白髪垂初無下車教再賦食革詩天<lb/>
闊摶鵬翼春融長桂枝功名倘來事大節要須持此劉<lb/>
忠肅公<hi>珙</hi>帥潭日勸駕詩也斷章可見前脩勉厲後學<lb/>
之意比近世一例以倫魁相期者遠矣<hi>玉林</hi>
　　　韋齋先生<lb/>
<pb n="KR4i0036_WYG_019-4b"/>
韋齋先生自為兒童時出語已驚人及去場屋始放意<lb/>
為詩文其詩初亦不事彫飾而天然秀發格力閒暇超<lb/>
然有出塵之趣<hi>晦庵</hi>
　　　病翁<lb/>
病翁少時所作聞箏詩規摹意態全是學文選樂府諸<lb/>
篇不雜近世俗體故其氣韻高古而音節華暢一時流<lb/>
輩少能及之其詩曰月高夜鳴箏聲從綺忩來隨風更<lb/>
迢遞縈雲暫徘徊餘音若可玩繁弦互相催不見理箏<lb/>
<pb n="KR4i0036_WYG_019-5a"/>
人遥知心所懷寧悲舊寵弃豈念新期乖含情鬱不發<lb/>
寄曲宣餘哀一彈飛霜零再撫流光頹每恨聽者稀銀<lb/>
甲生浮埃幽幽孤鳯吟衆鳥聲難諧盛年嗟不偶况乃<lb/>
容華衰道同符片諾志異勞事媒栖栖牆東客亦抱凌<lb/>
雲才<hi>晦庵</hi>
　　　楊誠齋<lb/>
六言絶句如王摩詰桃紅復含夜雨及王荆公楊栁鳴<lb/>
蜩綠暗二詩最為警絶後難繼者近世惟楊誠齋醉歸<lb/>
<pb n="KR4i0036_WYG_019-5b"/>
一章月在荔枝梢上人行豆蔲花間但覺胷吞碧海不<lb/>
知身落南蠻雄健富麗殆將及之<hi>玉林</hi>
天下未嘗無對東坡以章質夫寄酒不至作詩云豈意<lb/>
青州六從事化為烏有一先生或以綠研寄楊誠齋為<lb/>
人以栢木簡換去誠齋用此意作詩謝云如何綠玉含<lb/>
風面化作青銅溜雨枝二事可為奇對亦善用坡詩也<lb/>
<hi>玉林</hi>
晦庵先生與誠齋吟詠甚多然頗好戲謔劉約之丞廬<lb/>
<pb n="KR4i0036_WYG_019-6a"/>
陵過誠齋語及晦庵足疾誠齋因贈約之詩云忠顯聞<lb/>
孫定不虛西樞猶子固應殊鸞停梧上遺風在鶩進松<lb/>
間得句無䞉有老農歌贊府未多薦墨送清都晦庵若<lb/>
問誠齋叟上下千峯不用扶晦翁後視詩笑云我疾猶<lb/>
在足誠齋疾在口耳<hi>栁溪呂炎近錄</hi>
　　　康伯可<lb/>
康伯可<hi>與之</hi>紹興間過清江遊慧力寺題二詩於松風<lb/>
亭其一云天涯芳草盡綠路傍柳絮爭飛啼鳥一聲春<lb/>
<pb n="KR4i0036_WYG_019-6b"/>
晚落花滿地人歸其二云江上濃隂曉未開瘦笻支我<lb/>
上蒼苔春寒前日已去盡今日又從何處來<hi>餘話</hi>
康與之在高宗朝以詩章應制與左璫狎適睿思殿有<lb/>
徽祖御畫特為卓絶上時持玩以起羮牆之悲璫下直<lb/>
竊攜至家而康適來留之飲因出示之康紿璫入取殽<lb/>
核輒書一絶于上曰玉輦宸遊事已空尚餘奎藻繪春<lb/>
風年年花鳥無窮恨盡在蒼梧夕照中璫見之大駭然<lb/>
無可奈何明日伺間扣頭請死上大怒亟取視之天威<lb/>
<pb n="KR4i0036_WYG_019-7a"/>
頓霽一慟而已<hi>餘話</hi>
　　　姜堯章<lb/>
姜堯章<hi>䕫</hi>居苕溪與白石洞天為隣潘轉翁字之曰白<lb/>
石道人且畀以詩曰人間官爵似摴蒱采到枯松亦大<lb/>
夫白石道人新拜號斷無繳駁任稱呼堯章報以長句<lb/>
其詞云南山仙人何所食夜夜山中煑白石世人喚作<lb/>
白石仙一生費齒不費錢仙人食罷腹便便七十二峯<lb/>
生肺肝眞租只在南山南我欲從之不憚逺無方煑石<lb/>
<pb n="KR4i0036_WYG_019-7b"/>
何由軟佳名錫我何敢辭但愁自此長苦饑囊中只有<lb/>
轉庵詩便當掬水三嚥之<hi>餘話</hi>
　　　敖器之<lb/>
慶元間韓侂胄用事貶趙忠定公于永州次衡陽泊古<lb/>
酃一夕而死敖器之<hi>陶孫</hi>時處上庠以詩哭之曰左手<lb/>
旋乾右轉坤羣邪嫉正竟流言狼胡無地歸姬旦魚腹<lb/>
終天痛屈原一死固知公不免孤忠賴有史長存九原<lb/>
若遇韓忠獻休說渠家末世孫<hi>餘話</hi>
<pb n="KR4i0036_WYG_019-8a"/>
　　　趙章泉<lb/>
趙章泉哭蔡西山云鵑呌春林復遞詩鴈囘霜月忽傳<lb/>
悲蘭枯蕙死迷三楚雨暗雲昏礙九嶷早歲力辭公府<lb/>
檄暮年名與黨人碑嗚呼季子延陵墓不待鑱辭行可<lb/>
知蓋晦庵書西山墓碣云嗚呼有宋蔡季通父之墓效<lb/>
夫子書延陵季子之墓也當時哭詩推此篇為冠<hi>栁溪</hi>
　　　韓澗泉<lb/>
甲申秋澗泉韓仲止有三詩其一云近城人語雜深山<lb/>
<pb n="KR4i0036_WYG_019-8b"/>
人語少重露滴煙嵐野水見魚鳥稻梁豐稔外耕鑿願<lb/>
温飽所以桃源人不與外人道其二云往來是日月變<lb/>
動是寒暑伏臘雖不周爾且對妻子遥知風塵表萬象<lb/>
互呑吐所以鹿門人江左不得取其三云少壯既奚為<lb/>
老矣復難强紫芝未必仙採之亦可餉耆耄八九十道<lb/>
可無俯仰所以商山人辭漢寧復往蓋絶筆之作戴石<lb/>
屏哭詩所謂凄凉絶筆篇可竝史書傳者此也章泉先<lb/>
生䟦云周漢歴歴上下秦侯王將相史疊陳辱斯榮斯<lb/>
<pb n="KR4i0036_WYG_019-9a"/>
仁不仁桃源鹿門商山人南磵遠孫澗之濵所以三人<lb/>
入呻吟桃源本是耕稼民鹿門商山抱經綸一世雖屈<lb/>
九原伸所以絶筆於獲麟我之擬賦非厥倫威公語我<lb/>
淚沾巾兩公之詩英妙高絶眞可以並傳千古然而寄<lb/>
大音於穴寥之表存至味於淡泊之中非具眼者不能<lb/>
識也<hi>玉林</hi>
　　　歐陽伯威<lb/>
廬陵歐陽伯威<hi>鈇</hi>少與周益公同場屋連戰不利遂篤<lb/>
<pb n="KR4i0036_WYG_019-9b"/>
意於詩誠齋嘗摘其警句抄之如西風五更雨南雁數<lb/>
行書詩成夔子國人在仲宣樓細雨雙飛鷺寒簑獨釣<lb/>
船夢囘千里外燈轉一窗深誰知花過半纔與酒相尋<lb/>
故人驚㑹面新恨說從頭天上張公子雲間陸士龍月<lb/>
白𤣥猿哭更殘絡緯悲語離遽如許話舊復何時巷南<lb/>
巷北人招飲一雨一晴花耐看有客過門湖海士隔籬<lb/>
呼酒咄嗟間夢囘金馬玉堂上文在冰甌雪椀中青山<lb/>
如故情非故芳草喚愁詩遣愁擾擾征人相顧語蕭蕭<lb/>
<pb n="KR4i0036_WYG_019-10a"/>
落木不勝秋風色似傳花信到夕陽微放柳梢晴千里<lb/>
歸來人事改十年猶幸此身存絶句四首戀樹殘紅濕<lb/>
不飛楊花雪落水生衣年來百念成灰冷無語送春春<lb/>
自歸桑麻得雨更青葱芍藥留春結晚紅怪得鳥聲如<lb/>
許好此身還在亂山中為憐紅杏卧枝斜看到斜陽送<lb/>
亂鴉又是一春窮不死天教留眼看鶯花蓬忩卧聽踈<lb/>
疎雨却似芭蕉夜半聲煙浪蔽天天倚蓋略容一㸃白<lb/>
鷗明公跋云鳥啼花落欣然㑹心處酌大白嚥伯威詩<lb/>
<pb n="KR4i0036_WYG_019-10b"/>
欲馭風騎氣也<hi>餘話</hi>
餘話載歐陽伯威摘句尚有遺者其五言古體遊禾山<lb/>
寺云愛山如愛酒畏暑如畏虎出門尋舊遊缺月四更<lb/>
吐名二子云先君以官貧我仍遺以安但願兩兒健扶<lb/>
持一翁孱何須待門生悠然柴桑間和人云更闌待月<lb/>
華風露寒欲僵論文云讀書豈為官病暑云心清時自<lb/>
暑其七言古體卜居云此生老矣益飄零湯餅來年又<lb/>
何所是身如寓敢求安更著小軒名以寓憑誰呌閽與<lb/>
<pb n="KR4i0036_WYG_019-11a"/>
帝語有客多艱乃如許水花為客啼紅雨遊愚堂云聞<lb/>
說名園尚脩竹花壓頹垣笋穿屋雨痕半掩壁間詩饑<lb/>
鼠跳梁狐晝啼前人已為後人笑後人更使誰人悲全<lb/>
盛幾時奈衰何古來興廢何其多和伍武仲云未知一<lb/>
歲於此水幾囘照影慙栖栖失身竟墮管城計錯路不<lb/>
為田舍兒此皆措詞之精絶誠齋所拈出者不知趙公<lb/>
何為刪之也豈别有意耶<hi>玉林</hi>
　　　曾景建<lb/>
<pb n="KR4i0036_WYG_019-11b"/>
蔡西山貶道州曾景建寄詩云四海朱夫子徵君獨典<lb/>
刑青雲伯夷傳白首太元經有客憐孤憤無人問獨醒<lb/>
瑶琴空寳匣絃斷不堪聽晦庵跋有云景建詩甚佳顧<lb/>
老拙不足以當之<hi>栁溪</hi>
曾景建作文公先生挽詞皇天開太極庚戌聖賢生六<lb/>
籍文將絶千年道復明淵源羅仲素師友李延平遶舍<lb/>
閩溪急潺湲洛水聲蓋夫子與文公皆生於庚戌故也<lb/>
然惟文公當之無愧若他人則擬非其倫如世人作達<lb/>
<pb n="KR4i0036_WYG_019-12a"/>
官挽章例用夢奠兩楹者皆非也<hi>玉林</hi>
　　　馬古洲<lb/>
古洲馬莊父嘗賦烏林詞云荆州兒曹不足恃何物老<lb/>
瞞欺一世兵書浪讀十三篇不料烏林出奇計隆凖雲<lb/>
孫驅伏龍紫髯强援要江東戈船植羽蔽寒日雪浪崩<lb/>
崖驚晚風行間一卒如兒戲持火絶江人不意灰銷漢<lb/>
賊終老心功入喬家少年壻君不見華容道旁春草生<lb/>
魂銷不聽車馬聲哀猿夜啼霜月冷空餘野燐沙邊明<lb/>
<pb n="KR4i0036_WYG_019-12b"/>
辭意精深不減張籍王建之樂府惜世無知者錄以遺<lb/>
後人共評之<hi>玉林</hi>
　　　吳明老<lb/>
西風颯颯動長林斗酒沽來伴月斟慷慨未應憂裋褐<lb/>
悲歌元不為秋砧誰云塞馬年年健自是君門浩浩深<lb/>
世祖神丰似高帝楚囚珍重莫沾襟吳明老之詩也明<lb/>
老建陽人剛介有志操詩文雖不純意趣亦殊可采<hi>小</hi>
<hi>園解后錄</hi>
<pb n="KR4i0036_WYG_019-13a"/>
　　　蕭千岩黃白石<lb/>
蕭千岩立春詩云半夜新春入管城平明銅雀綠苔生<lb/>
浮澌把斷東風路訴與青州借援兵黃白石雪詩云瑶<lb/>
林中有翳桑兒鼎貴生涯不救饑願縮天人散花手放<lb/>
渠奔走趂晨炊白石學於千岩此二詩未易伯仲也<hi>玉林</hi>
　　　孫花翁<lb/>
孫花翁嘗賦所見云疊却霞綃上醮衣女童髽髻綠楊<lb/>
垂重調峨黛為眉淺再試弓鞋舉歩遲紫府煙花鶯喚<lb/>
<pb n="KR4i0036_WYG_019-13b"/>
醒仙房雲雨鶴通知簾低紅杏春風暖清夢曾應見舊<lb/>
師蓋為女冠還俗而作其屬思佳處殆不減唐人也<hi>玉林</hi>
　　　孫南叟<lb/>
麻姑山瀑布泉兩派而下灌溉甚博豐城孫南叟<hi>伯温</hi>
為南城簿嘗遊賦古風云九關守不嚴失却兩玉龍塵<lb/>
世著不得忽來此山中雷霆白晝間冰雪詩人胷天公<lb/>
不汝尤為人作年豐甚有江西體<hi>餘話</hi>
　　　蕭梅坡<lb/>
<pb n="KR4i0036_WYG_019-14a"/>
誠齋跋蕭梅坡詩巻云西昌有客學南昌衣鉢眞傳快<lb/>
閣旁坡底詩人梅底醉花為句子蘂為章想應踏月枝<lb/>
枝瘦贈我盈編字字香若畫江西後宗派不愁擒賊不<lb/>
擒王周益公和云詩句驚人日以昌巍科只待賦阿旁<lb/>
源深元自流三峽榦老今誰敵豫章肯向香山尋白傳<lb/>
<hi>自謂也</hi>曾從江夏學黃香漢庭結綬君家事休羨彈冠貢<lb/>
與王<hi>坡詩云妙語有黃香正指山谷君姓字又與蕭育適同</hi>徐竹隱和云知君得<lb/>
法自南昌作舍何須問道旁二老未嘗輕許可兩詩固<lb/>
<pb n="KR4i0036_WYG_019-14b"/>
已為平章胷橫雲岫無窮意語帶梅坡不盡香政乏綺<lb/>
紈相嫵媚不妨風氣似諸王君名彥毓其西湖雜詠云<lb/>
花心亭上坐滿眼是湖光只為便幽趣能來倚夕陽水<lb/>
邊春寺靜栁下小舟藏不待清明近鶯花已自忙其梁<lb/>
家渡云遠水環沙翠作灣紅塵飛不入青山凉風一枕<lb/>
秋宵夢夢遶千岩萬壑間其清明日早出太平門云江<lb/>
頭楊柳暗藏鴉江上鵝兒浴淺沙早起一風如此惡路<lb/>
傍落盡拆桐花嘗鼎一臠其㫖可知况有三老為之印<lb/>
<pb n="KR4i0036_WYG_019-15a"/>
可乎<hi>玉林</hi>
　　　劉伯寵<lb/>
劉褒伯寵武夷之文士詩筆甚工嘗宦于朝以臺評而<lb/>
歸有句云去日春蠶吐素絲歸時秋菊剝金衣沙鷗不<lb/>
入鴛鴻侣依舊滄浪遶釣磯怨而不怒之辭也<hi>栁溪</hi>
　　　游伯莊<lb/>
游儀伯莊長平之勝士早遊京師自北方縱覽名山已<lb/>
而浮洞庭歸隱武溪之上過武昌時有題黃鶴樓詩膾<lb/>
<pb n="KR4i0036_WYG_019-15b"/>
炙人口游黙齋嘗書寘南樓游受齋漕湖北日復為之<lb/>
刻石其詩云長川巨浪拍天浮城郭相望萬景投漢水<lb/>
北呑雲夢入蜀江西帶洞庭流角聲交送千家月野色<lb/>
中分兩岸秋黃鶴樓前人不見却尋鸚鵡過汀洲<hi>柳溪</hi>
　　　劉改之<lb/>
梅和勝<hi>執禮</hi>未第時家極貧雪中以詩謁里宰云有令<lb/>
可干難閉户無人堪訪懶移舟近世劉改之<hi>過</hi>詠雪詩<lb/>
云功名有分平吳易貧賤無交訪戴難句法亦相似<hi>玉林</hi>
<pb n="KR4i0036_WYG_019-16a"/>
　　　趙南塘<lb/>
趙南塘題三山黃瀛父擬陶集云閩士工雕篆陶翁暇<lb/>
討論暇之一字蓋他人不能到處惟用工於詩者知之<lb/>
　　　趙天樂<lb/>
趙天樂冷泉夜坐詩云樓鐘晴更響池水夜如深後改<lb/>
更為聽改如為觀病起詩云朝客偶知承送藥野僧相<lb/>
保為持經後改承作親改為作宻二聯改此四字精神<lb/>
頓異眞如光弼入子儀軍矣<hi>玉林</hi>
<pb n="KR4i0036_WYG_019-16b"/>
天樂送眞玉堂詩云每於言事際便作去朝心用唐人<lb/>
林寛語也<hi>林寛送惠補闕云長因抗疏日便作去朝心</hi>寄趙昌父詩云憶就<lb/>
江樓别雪晴江月圓用無可語也<hi>無可同劉升宿云臆就西池宿月圓松竹</hi>
<hi>深</hi>贈孔道士詩云生來還姓孔何不戴儒冠用姚合語<lb/>
也<hi>姚合贈傅山人云悲君還姓傅獨不夢高宗</hi>寳冠寺詩云流來橋下水半<lb/>
是洞中雲用于武陵語也<hi>武陵贈王隱人云飛來南浦水半是華山雲</hi>𤓰廬<lb/>
詩云野水多於地春山半是雲亦用姚合語也<hi>姚合送宋愼言</hi>
<hi>云驛路多連水州城半在雲</hi>此類甚多姑舉一二蓋讀唐詩既多下<lb/>
<pb n="KR4i0036_WYG_019-17a"/>
筆自然相似非蹈襲也其間又有青於藍者識者自能<lb/>
辨之<hi>玉林</hi>
天樂詩黃梅時節家家雨青草池塘處處蛙約客不來<lb/>
過夜半閑敲棊子落燈花意雖腐而語新<hi>柳溪</hi>
　　　東臯子<lb/>
倪壽峯云詩和則歡適雄則偉麗新則清挍遠則閒暇<lb/>
東臯子詩小園無事日徘徊頻報家人送酒來<hi>歡適也</hi>惜<lb/>
樹不磨脩月斧愛花須築避風臺<hi>偉麗也</hi>引些渠水添池<lb/>
<pb n="KR4i0036_WYG_019-17b"/>
滿移箇柴門傍竹開<hi>清拔也</hi>多謝有情雙白鷺暫時飛去<lb/>
又飛迴<hi>閑暇也</hi>備是四體一篇足矣况鶴鳴子和清唳方<lb/>
徹九臯耶東臯子字敏才戴石屏之先君子平生好吟<lb/>
而詩之存者惟此一篇與人行躑躅紅邊路日落秭歸<lb/>
啼處山一聯而已故壽峯謂其一篇足矣而清徹九臯<lb/>
蓋謂石屏方以詩鳴云<hi>玉林</hi>
　　　戴石屏<lb/>
嚴子陵釣臺題詠尚矣天台戴式之<hi>復古</hi>一絶云萬事<lb/>
<pb n="KR4i0036_WYG_019-18a"/>
無心一釣竿三公不換此江山平生恨識劉文叔惹起<lb/>
虛名滿世間亦新奇可喜<hi>餘話</hi>
天台山與鴈山鄰只隔中間一片雲一片雲邊不相識<lb/>
三千里外却逢君人謂石屏此詩視唐人無愧<hi>栁溪</hi>
東坡嘗謂柳子厚漁翁夜傍西嵓宿一篇後兩句雖無<lb/>
亦可余謂戴石屏達觀一詩雖無前四句亦可只云一<lb/>
心似水惟平好萬事如棊不著高王謝功名有遺恨爭<lb/>
如劉阮醉陶陶自是一佳絶句也<hi>玉林</hi>
<pb n="KR4i0036_WYG_019-18b"/>
趙嬾庵為戴石屏選詩百餘篇南塘稱其識精到其間<lb/>
白紵歌最古雅今世難得此作云雪為緯玉為經一織<lb/>
三滌手織成一片冰清如夷齊可以為衣陟彼西山于<lb/>
以采薇語簡意深所謂一不為少<hi>玉林</hi>
趙章泉先生云學詩者莫不以杜為師然能如師者鮮<lb/>
矣句或有似之而篇之全似者絶難得陳後山寄外舅<lb/>
郭大夫巴蜀通歸使妻孥且定居深知報消息不忍問<lb/>
何如身健何妨遠情親未肯踈功名欺老病涙盡數行<lb/>
<pb n="KR4i0036_WYG_019-19a"/>
書此陳之全篇似杜者也戴式之亦有思家用陳韻云<lb/>
湖海三年客妻孥四壁居饑寒應不免疾病又何如日<lb/>
夜思歸切平生作計疎愁來仍酒醒不忍讀家書此式<lb/>
之全篇似陳者也趙蹈中所選乃不在數何耶<hi>玉林</hi>
　　　高九萬<lb/>
唐劉言史觀繩伎一篇末聯云坐中還有沾巾者曾見<lb/>
先皇初教時蓋謂元宗遺樂近時高九萬賦觀恩陵御<lb/>
製墨本絶句正用此意詩云淡黃越紙打殘碑盡是先<lb/>
<pb n="KR4i0036_WYG_019-19b"/>
皇御製詩白髪内人和淚看為曾親見寫詩時<hi>玉林</hi>
　　　高菊磵杜小山<lb/>
高菊磵山行即事主人一笑先呼酒勸客三杯便當茶<lb/>
杜小山詩釀雪不成微有雨被風吹散却為晴皆直述<lb/>
其事意脉貫通前輩所謂作文字如寫家書殆謂是歟<lb/>
<hi>玉林</hi>
　　　杜小山<lb/>
杜小山詩尋常一樣窗前月纔有梅花便不同蘇召叟<lb/>
<pb n="KR4i0036_WYG_019-20a"/>
詩人家一樣垂楊柳種在宫牆自不同二聯一意任斯<lb/>
庵詩了無公事鈎簾坐一樹冬青落細花趙紫芝詩滿<lb/>
地綠苔看不見細花如雪落冬青意亦相似不知孰先<lb/>
孰後其優劣必有能辨之者<hi>玉林</hi>
　　　劉後村<lb/>
劉後村嘗言古樂府惟李賀最工余觀後村有齊人少<lb/>
翁招魂歌云夜月抱秋衾支枕玉鸞小艷骨泣紅蕪茂<lb/>
陵三十老卧聞秦王女兒吹鳯簫涙入星河翻鵲橋素<lb/>
<pb n="KR4i0036_WYG_019-20b"/>
娥剗襪跨玉兔囘望桂宫一㸃霧粉紅小蝶没柳煙白<lb/>
茅老仙方瞳圓尋愁不見入香髓露花㸃衣碧成水又<lb/>
趙昭儀春浴行花奴一雙鬢垂耳綠繩夜汲露桃蘂青<lb/>
桂寒煙濕不飛玉龍呵暖紅薇水翠靴踏雲雲帖妥燕<lb/>
釵微缷香絲鬌小蓮夾擁眞天人紅梅犯雪欹一朶鸞<lb/>
錦屏風畫水月鵁鶄抱頸唼蘭葉劉郎散盡金餅歸笑<lb/>
引香綃護癡蝶又東阿王紀夢行月青露紫翠衾白相<lb/>
思一夜貫地脈帝遣纎阿控綠鸞崑崙低小海如席曲<lb/>
<pb n="KR4i0036_WYG_019-21a"/>
房小幄雙杏坡玉鳬吐麝熏錦窠軟香蕙雨裙釵濕紫<lb/>
雲三尺生紅鞾金蟾吞漏不入咽柔情一㸃薔薇血海<lb/>
山重結千年期碧桃小核生孫枝陳王此恨屏山知此<lb/>
三篇絶類長吉其間精妙處恐賀集中亦不多見也<hi>玉林</hi>
　　　李莊簡<lb/>
李莊簡公<hi>光</hi>詩清絶可愛越州雙鴈道中一絶云晚潮<lb/>
落盡水涓涓栁老秧齊過禁煙十里人家雞犬靜竹扉<lb/>
斜護掩蠶眠後在政府與秦檜議論不合為中司所擊<lb/>
<pb n="KR4i0036_WYG_019-21b"/>
送籐州安置差宻院使臣伴送公戲贈之云日日孤村<lb/>
對落暉蠻煙深處忍分離追攀重見蔡明遠贖罪難逢<lb/>
郭子儀南渡每憂鳶共墮北轅應許鴈相隨馬蹄慣踏<lb/>
關山路他日重來又送誰亦婉而有深意<hi>餘話</hi>
　　　王武臣<lb/>
王武臣<hi>度</hi>豫章新吳人吟詩有警句如雲生坐來石風<lb/>
掩讀殘書危紅賖晚景漲綠上平沙鴉分供餘食鴿亂<lb/>
著殘棊樵斧和雲斫漁簑帶雪披皆清奇可誦張紫微<lb/>
<pb n="KR4i0036_WYG_019-22a"/>
謝艮齋極稱賞之<hi>餘話</hi>
　　　黃景說<lb/>
周益公休致白石黃景說賀以古風云相公能辭一品<lb/>
官不能辭他九轉丹相公能郤萬鍾粟不能郤他長生<lb/>
籙潭潭之居移氣體新年七十兒童似朝明見客歩如<lb/>
飛窗下時時看細字高車得似垂車榮巍冠何如掛冠<lb/>
清深衣獨樂眞天人誰其友之聃與彭<hi>餘話</hi>
　　　徐思叔<lb/>
<pb n="KR4i0036_WYG_019-22b"/>
明妃曲古今作者多矣近時徐思叔<hi>得之</hi>所賦一篇亦<lb/>
為時人膾炙其詞云妾生豈願為胡婦失信寧當累明<lb/>
主已傷畫史忍欺君莫忍君王更欺虜琵琶却解將心<lb/>
語一曲纔終恨何所朦朧胡霧染宫花淚眼橫波時自<lb/>
雨專房更倚黃金賂多少專房棄如土寧從别去得深<lb/>
嚬一歩思君一囘顧胡山不隔思歸路只把琵琶寫辛<lb/>
苦君不見有言不食古高辛生女無嫌嫁盤瓠高辛事<lb/>
出後漢書<hi>餘話</hi>
<pb n="KR4i0036_WYG_019-23a"/>
　　　黄小園<lb/>
趙章泉為先人賦山居詩云何謂雪名寮應同立積腰<lb/>
要為膏以潤不作睍而消園小鋤斯食書多腹不<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>青<lb/>
雲附能顯况乃白雲招青雲蓋用遷史伯夷叔齊得夫<lb/>
子而名益章事人所能識惟末句難曉故章泉自注云<lb/>
白雲謂方遠庵伯謨<hi>玉林</hi>
林楚良賦先人小園詩多少名園錢甃地金鈴撼雀護<lb/>
千花君家無此奢豪事七尺慈孫導母車使事而不為<lb/>
<pb n="KR4i0036_WYG_019-23b"/>
事所使佳句也劉溪翁亦甚稱其工<hi>玉林</hi>
　　　馮雙溪<lb/>
雙溪馮熙之有送劉篁㟳絶句云來似孤雲出岫閑去<lb/>
如高月耿難攀若為化作脩脩竹長伴先生篁㟳山辭<lb/>
意灑落送别之作少能及之其自賦交游風月樓詩有<lb/>
一溪流水一溪月八面疎櫺八面風詩流膾炙以為秀<lb/>
傑之句<hi>玉林</hi>
　　　左經臣<lb/>
<pb n="KR4i0036_WYG_019-24a"/>
許少伊被召左經臣追送至白沙不及作詩云短棹無<lb/>
尋處嚴城欲閉門水邊人獨自沙上月黄昏此二十字<lb/>
可謂道盡惜别之情矣至今讀之使人黯然銷魂也<hi>玉林</hi>
　　　劉溪翁<lb/>
劉溪翁<hi>淮</hi>題韓府詩云寳蓮山下韓家府鬱鬱沉沉深<lb/>
幾許主人飛頭去和虜綠户𤣥牆鎖風雨九世卿家一<lb/>
朝覆太師之誅魏公辱後車不信有前車突兀眼前看<lb/>
此屋趙章泉跋之云何人詠出韓家府是我建陽劉叔<lb/>
<pb n="KR4i0036_WYG_019-24b"/>
通盡道唐人工樂府罕能褒貶似渠工又云誰詠韓家<lb/>
府建陽劉叔通是為聞以戒斯可謂之風妄矣彼侂胄<lb/>
哀哉吾魏公向來歌頌者豈但劇秦雄蓋作於嘉定初<lb/>
年也<hi>玉林</hi>
　　　游塘林<lb/>
塘林游子䝉有絶句云黃陵廟前湘水春春煙愁殺渡<lb/>
湘人人隨歸雁去無迹水遠山長歌又新蓋全用唐人<lb/>
李遠詩遠之詩云黃陵廟前莎草春黃陵女兒舊裙新<lb/>
<pb n="KR4i0036_WYG_019-25a"/>
輕舟小棹唱歌去水遠山長愁殺人初不嫌其蹈襲也<lb/>
雖王荆公亦然唐皇甫冉問李二司直云門外水流何<lb/>
處天邊樹遶誰家山絶東西多少朝朝幾度雲遮此蓋<lb/>
用屈原天問體也荆公勘㑹賀蘭山主云賀蘭山上幾<lb/>
株松南北東西共幾峯貿得住來今幾日尋常誰與坐<lb/>
從容全用其意此體甚新詩話中未有拈出者因併及<lb/>
之<hi>玉林</hi>
　　　方北山<lb/>
<pb n="KR4i0036_WYG_019-25b"/>
方北山<hi>豐之</hi>紹興名士也有絶句云舍人早定江西派<lb/>
句法須將活處參參取陵陽正法眼寒花承露落毿毿<lb/>
舍人即呂居仁陵陽正法眼即韓子蒼夜泊寧陵一詩<lb/>
也<hi>玉林</hi>
　　　危逢吉<lb/>
柴與之<hi>中行</hi>嘉定間仕于朝與時宰議論不合出守章<lb/>
貢危逢吉<hi>稹</hi>以詩送云力為君王乞得州補天未了石<lb/>
還收人才自係國輕重吾道亦關公去留殿角纔辭槐<lb/>
<pb n="KR4i0036_WYG_019-26a"/>
影日船頭便轉荻花秋競誇祖帳都門外誰識眉攢杜<lb/>
甫愁<hi>餘話</hi>
　　　裘元量<lb/>
裘元量<hi>萬頃</hi>豫章人性恬退不樂仕以薦者召為司直<lb/>
在朝嘗賦歸興云新築書堂壁未乾馬蹄催我上長安<lb/>
兒時秪道為官好老去方知行路難千里關山千里念<lb/>
一番風雨一番寒何如靜坐茅齋下翠竹蒼梧子細看<lb/>
遂乞歸<hi>餘話</hi>
<pb n="KR4i0036_WYG_019-26b"/>
　　　趙伯林<lb/>
予曾伯祖<hi>伯琳</hi>官止右選平生喜為詩嘗賦五月菊有<lb/>
云為嫌陶令醉來伴屈原醒之句人所傳誦<hi>餘話</hi>
　　　王從周<lb/>
王從周<hi>鎬</hi>吉之永豐人仕至忠州守喜為詩亦有警句<lb/>
早行云髪爽帶風梳齒疎和月潄觀橋寓樓云避喧那<lb/>
厭雨宜睡不思茶將雨云雲學催詩黑風仍作誦清望<lb/>
嶽云未知眞是嶽秪見半為雲紹師覔詩云凍雪寒梅<lb/>
<pb n="KR4i0036_WYG_019-27a"/>
雙屐蠟澄江明月一竿絲送潘文叔云催租例擾潘邠<lb/>
老付麥誰憐石曼卿出舂陵云山色兩間供歩障松隂<lb/>
半畝當郵亭上何尚書云籍通上界神仙府身現甘泉<lb/>
侍從臣移竹後雨絶句洗紅窣窣烏蓲雨落紫颼颼皁<lb/>
角風掛起北窗聊問訊新移來竹定惺鬆<hi>餘話</hi>
　　　劉良佐<lb/>
劉良佐<hi>應時</hi>四明人平生用力為詩見稱於范石湖誠<lb/>
齋亦喜其寂寞黃昏愁弔影雪窗怕上短檠燈睡魔正<lb/>
<pb n="KR4i0036_WYG_019-27b"/>
與詩魔戰窗外一聲婆餅焦之句陸放翁跋其集云如<lb/>
頗識造物意長容我輩閒日晏猶便睡犬鳴知有人世<lb/>
事不復問舊書時一看一夜催花雨數家臨水村青山<lb/>
空解供眼界濁酒不能澆别愁覔句忍饑貧亦樂鈔書<lb/>
得趣老何傷雖前輩以詩鳴者何以加焉<hi>餘話</hi>
　　　鄒應可<lb/>
豫章鄒應可<hi>定</hi>有詩名誠齋誌其墓云其詩句法目徐<lb/>
師川上遡魯直以趨少陵户牖嘗過杜工部祠賦云疇<lb/>
<pb n="KR4i0036_WYG_019-28a"/>
昔哦詩憶耒陽兹因捧檄過祠堂一生忠義孤吟裏千<lb/>
載凄凉古道旁自是風霜侵病骨非干牛酒涴詩腸明<lb/>
朝解纜秋江上問訊先生一瓣香<hi>餘話</hi>
　　　武允蹈<lb/>
武允蹈字德由高安人連蹇場屋刻意於詩日鍜月鍊<lb/>
時出新句如露萱鉗宿蝶風木撼鳴鳩屋頭風過鴈燈<lb/>
背月移窗霜林五色錦煙渡一縈絲午簟展風供睡課<lb/>
夜窗扃雨辦詩逋眼昏書字不著紙耳重聽言常問人<lb/>
<pb n="KR4i0036_WYG_019-28b"/>
皆警䇿可味其集雷竹溪序之<hi>餘話</hi>
　　　黃岩老<lb/>
居鄉如處子居官如戰士處子常畏人戰士惟有死兒<lb/>
曹書諸紳勿謂平平耳此白石黃岩老詩可謂至言<hi>餘話</hi>
　　　陳覺民<lb/>
陳覺民宰建陽嘗喜靖安山水暇日與名勝登覽賦詩<lb/>
有曰却憶當時江處士能言秋色露人家靖安寺在邑<lb/>
西十里乃江為故居江詩云山形圍澤國秋色露人家<lb/>
<pb n="KR4i0036_WYG_019-29a"/>
又云何當尋舊隱泉石好生涯蓋殿院陳公洙詩云處<lb/>
士亡來二百年舊居牢落變祗園詩名長伴江山在寃<lb/>
氣欲摩星斗昏<hi>處士生五代間王氏據閩日遇讒而死</hi>臺榭幾人留好句<lb/>
<hi>昔人留題寺經洪水今無存者</hi>漁樵何處問曾孫舊時泉石生涯地日<lb/>
暮寒雲遶寺門<hi>栁溪</hi>
　　　葉水心論唐詩與嚴滄浪異<lb/>
葉水心誌徐山民墓云山民有詩數百琢思尤奇皆橫<lb/>
絶歘起冰懸雪跨使讀者變踔憀慄肯首吟嘆不自已<lb/>
<pb n="KR4i0036_WYG_019-29b"/>
然無異語皆人所知也人不能道爾蓋魏晉名家多發<lb/>
興高遠之言少驗物切近之實及沈約謝眺永明體出<lb/>
士爭效之初猶甚艱或僅得一偶句便已名世矣夫束<lb/>
字十餘五色彰施而律呂相應豈易工哉善為是者取<lb/>
成於心寄妍於物融㑹一法含受萬象狶苓桔梗時而<lb/>
為帝無不按節赴之君尊臣卑賔順主穆如丸投區矢<lb/>
破的此唐人之精也然厭之者謂其纎碎而害道淫肆<lb/>
而亂雅至於庭設九奏廣袖大舞而反以浮響疑宫商<lb/>
<pb n="KR4i0036_WYG_019-30a"/>
布縷謬組繡則失其所以為詩矣然則發今人未悟之<lb/>
機囘百年已廢之學使後之言唐詩者自君始不亦詞<lb/>
人墨卿之一快也今按水心所謂騐物切近四字於唐<lb/>
詩無遺論矣然與嚴滄浪之說相反故錄於此與詩流<lb/>
商略之<hi>玉林</hi>
　　　壁間詩<lb/>
先君嘗於逆旅間錄一詩云山行險而脩老我驂且羸<lb/>
獨驅六月暑躡此千仞梯世故不貸人牽去復挽歸茗<lb/>
<pb n="KR4i0036_WYG_019-30b"/>
盌參世味甘苦常相持白雲抱溪石令人心愧之豈無<lb/>
跌座處逸固不療饑大呌天上人凉風為吹衣蓋學簡<lb/>
齋詩法者莫知為何人作也<hi>玉林</hi>
　　　諸賢絶句<lb/>
中興以來詩人絶句載於江湖集者未論此外如黃白<lb/>
石棃嶺遇雨黑風吹雨又黃昏雞犬數聲何處村身在<lb/>
嶺雲飛處濕不關别涙濺成痕黃榖城梅花詩玉簫吹<lb/>
徹北樓寒野月崢嶸動萬山一夜霜清不成夢起來春<lb/>
<pb n="KR4i0036_WYG_019-31a"/>
意滿人間秋日詩曉日初浮萬里暉西風揺蕩送秋歸<lb/>
冥鴻直上三千丈社燕春鶯不敢飛于去非春晚詩舍<lb/>
南舍北草萋萋原上行人路欲迷已是春寒仍禁火楝<lb/>
花風急子規啼劉遂初閣皁山詩春山靈草百花香誰<lb/>
識仙家日月長滿院莓苔綠隂匝棋聲何處隔宮牆路<lb/>
德章盱眙旅舍詩道傍草屋兩三家見客擂麻旋㸃茶<lb/>
漸近中原語音好不知淮水是天涯游寒岩釣磯詩竹<lb/>
裏茅茨竹外溪粼粼白石護漁磯想應日日來垂釣石<lb/>
<pb n="KR4i0036_WYG_019-31b"/>
上蓑衣不帶歸與近世喻汝楫征夫詩白骨茫茫散不<lb/>
收朔風吹雪度𤓰州殘陽欲落未落處照盡行人今古<lb/>
愁嚴坦叔兵火後還鄉詩萬屋煙消餘塔身還家何處<lb/>
訪情親舊時巷陌今難認却問新移來住人嚴滄浪酬<lb/>
友人詩湘江南去少人行瘴雨蠻煙白草生誰念梁園<lb/>
舊詞客桄榔樹下獨聞鶯此數詩雖體製不同然匠意<lb/>
琢句皆精絶非茍作者<hi>玉林</hi>
　　　葉靖逸岳王墳詩<lb/>
<pb n="KR4i0036_WYG_019-32a"/>
岳王之死天下寃之墳在西湖之傍人多題詠獨葉靖<lb/>
逸一詩甚佳公之孫珂守武昌日以此詩嘗致遺於靖<lb/>
逸焉詩云萬古知心只老天英雄堪恨亦堪憐如公少<lb/>
緩須臾死此輩安能九十年漠漠凝塵空偃月堂堂遺<lb/>
像在凌煙早知埋骨西湖路學取鴟夷理釣船<hi>栁溪</hi>
　　　高菊磵<hi>九萬</hi>
忠言歴歴未曾行盡載圖書出帝城餘子但知才可忌<lb/>
先生當以去為榮門䦨竹石關心久部曲溪山照眼明<lb/>
<pb n="KR4i0036_WYG_019-32b"/>
長嘯歸歟莫惆悵浙江風定自潮平右菊磵送方巖先<lb/>
生以諫去國時人以為其詩不下劉改之送王侍郎歸<lb/>
天台詩云<hi>栁溪</hi>
　　　龍洲道人<lb/>
劉<hi>遇</hi>改之送王簡卿歸天台欲數人才難倒指有如公<lb/>
者莫東歸班行失士國輕重道路不言心是非載酒青<lb/>
山隨處飲談詩玉麈為誰揮歸期趂得東風早莫放梅<lb/>
花一片飛千巖萬壑天台路一日分為兩日程事可語<lb/>
<pb n="KR4i0036_WYG_019-33a"/>
人酬對易面無慙色去留輕放開筆下閑風月收歛胷<lb/>
中舊甲兵世事看來忙不得百年到手是功名辛稼軒<lb/>
簡云夜來見示送王簡卿詩偉甚眞所謂横空盤硬語<lb/>
妥帖力排奡者也健羨健羨<hi>栁溪</hi>
　<lb/>
　<lb/>
　<lb/>
　<lb/>
<pb n="KR4i0036_WYG_019-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻十九<lb/>
</p>
<p>
</p>
  </div>
<div>
                <head>詩人玉屑巻二十</head>
    <p>
<pb n="KR4i0036_WYG_020-1a"/>
欽定四庫全書<lb/>
　詩人玉屑巻二十　　　　宋　魏慶之　撰<lb/>
　　禪林<lb/>
　　　酸饀氣<lb/>
唐詩僧中葉以後其名字班班為時所稱者甚多然詩<lb/>
皆不傳如經來白馬寺僧到赤烏年數聯僅見文士所<lb/>
錄而已陵遲至貫休齊已之徒其詩雖存然無足言矣<lb/>
中間惟皎然最為傑出故其詩十巻獨全亦無甚過人<lb/>
<pb n="KR4i0036_WYG_020-1b"/>
處近世僧學詩者極多皆無超然自得之氣往往反拾<lb/>
掇模倣士大夫所殘棄又自作一種體格律尤凡俗世<lb/>
謂之酸饀氣子瞻贈惠通詩云語帶江霞從古少氣含<lb/>
蔬筍到公無嘗語人曰頗解蔬筍語否為無酸饀氣也<lb/>
聞者無不皆笑<hi>石林詩話</hi>
　　　無蔬筍氣<lb/>
東坡言僧詩要無蔬筍氣固詩人龜鑑今時悞解便作<lb/>
世網中語殊不知本分家風水邊林下氣象蓋不可無<lb/>
<pb n="KR4i0036_WYG_020-2a"/>
若盡洗去清抜之韻使與俗同科又何足尚齊已云春<lb/>
深遊寺客花落閉門僧惠崇云曉風飄磬遠暮雪入廊<lb/>
深之句華實相副顧非佳句耶天聖間閩僧可士有送<lb/>
僧詩云一鉢即生涯隨緣度歲華是山皆有寺何處不<lb/>
為家笠重吳天雪鞋香楚地花他年訪禪室寧憚路岐<lb/>
賖亦非肉食者能到也<hi>西清詩話</hi>
　　　靈徹<lb/>
靈徹詩僧中第一如海月生殘夜江春入暮年窗風枯<lb/>
<pb n="KR4i0036_WYG_020-2b"/>
硯水山雨慢琴絃前輩評此詩云轉石下千仞江<hi>雪浪</hi>
<hi>齋日記</hi>
相逢盡道休官去林下何曾見一人世俗相傳以為俚<lb/>
諺慶歴中許元為發運使因修江岸得斯石於池陽江<lb/>
水中始知為靈徹詩也<hi>集古錄</hi>
　　　船子和尚<lb/>
華亭船子和尚有偈曰千尺絲綸直下垂一波纔動萬<lb/>
波隨夜靜水深魚不食滿船空載月明歸叢林盛傳想<lb/>
<pb n="KR4i0036_WYG_020-3a"/>
見其為人山谷倚曲音歌成長短句曰一波纔動萬波<lb/>
隨簑笠一鈎絲金鱗正在深處千尺也須垂呑又吐信<lb/>
還疑上鉤遲水寒江靜滿目青山載明月歸<hi>冷齋夜話</hi>
　　　道潛<lb/>
吳僧道潛有標致常自姑蘇歸西湖經臨平道中作詩<lb/>
云風蒲獵獵弄輕柔欲立蜻蜓不自由五月臨平山下<lb/>
路藕花無數滿汀洲東坡赴官錢塘過而見之大稱賞<lb/>
已而相尋於西湖一見如舊相識及坡移守東徐潛往<lb/>
<pb n="KR4i0036_WYG_020-3b"/>
訪之館於逍遥堂士大夫爭識之東坡饌客罷約而俱<lb/>
來紅粧擁隨之東坡遣一妓前乞詩潛援筆而成曰寄<lb/>
語巫山窈窕娘好將魂夢惱襄王禪心已作沾泥絮不<lb/>
逐春風上下狂一坐大驚自是名聞海内然性褊憎凡<lb/>
子如仇嘗作詩曰去歲春風上國行爛窺紅紫厭平生<lb/>
而今眼底無姚魏浪蘂浮花懶問名士論以此少之道<lb/>
潛作詩追法淵明其語有逼眞處曰數聲柔櫓蒼茫外<lb/>
何處江村人夜歸又曰隔林彷彿聞機杼知有人家在<lb/>
<pb n="KR4i0036_WYG_020-4a"/>
翠微<hi>漁隱曰余細味之句格固佳但不類淵明豈得謂之逼眞若東坡和陶詩前山正可數後騎且勿驅</hi>
<hi>此方是逼眞處惠洪不善評詩不足憑也</hi>時從東坡在黃州士大夫以書抵<lb/>
坡曰聞日與詩僧相從豈非隔林彷彿聞機杼者乎眞<lb/>
東山勝游也坡以書示潛誦前句笑曰此吾師七字師<lb/>
號<hi>冷齋夜話</hi>
東坡長短句云村南村北響繅車參差詩云隔林髣髴<lb/>
聞機杼知有人家在翠微秦少游云菰蒲深處疑無地<lb/>
忽有人家笑語聲三詩大同小異皆奇句也<hi>高齋詩話</hi>
<pb n="KR4i0036_WYG_020-4b"/>
　　　仲殊<lb/>
瑞麟香暖玉芙蓉畫蠟凝輝到曉紅數㸃漏移衙仗北<lb/>
一番雨滴甲樓東夢遊黃闕鸞巢外身卧彤幃虎帳中<lb/>
報道譙門初日上起來簾幙李花風僧仲殊詩也王安<lb/>
中守平江日㑹客仲殊亦預焉繼以疲倦先起熟寐于<lb/>
黃堂中不知客散及覺日已曈曨因罰以此詩始放去<lb/>
瑞麟安中家所造香也<hi>遺珠</hi>
潤州北固樓賦詩曰北固樓前一笛風碧雲飛盡建康<lb/>
<pb n="KR4i0036_WYG_020-5a"/>
宫江南二月多芳草春在濛濛煙雨中<hi>雲齋廣錄</hi>
元豐末張詵樞言龍圖之守杭也一日宴客湖上劉以<lb/>
巨濟僧仲殊在焉樞言命即席賦詩曲巨濟先唱云憑<lb/>
誰妙筆橫掃素縑三百尺天下應無此是錢塘湖上圖<lb/>
仲殊遽云一般竒絶雲淡天高秋夜月費盡丹青只這<lb/>
些兒畫不成樞言又出梅花邀二人同賦仲殊云却作<lb/>
前章曰江南二月猶有枝頭千㸃雪邀上芳尊却占東<lb/>
君一半春巨濟不復繼也後陳襲善云我為續之曰尊<lb/>
<pb n="KR4i0036_WYG_020-5b"/>
前眼底南國風光都在此移過江來從此江南不復開<lb/>
<hi>復齋謾錄</hi>
　　　惠洪<lb/>
崇勝寺後有竹千餘竿獨一根秀出人呼為竹尊者洪<lb/>
覺範為賦詩云高節長身老不枯平生風骨自清癯愛<lb/>
君脩竹為尊者却笑寒松作大夫未見同參木上座空<lb/>
餘聽法石於菟戲將秋色供齋鉢抹月批風得飽無黃<lb/>
太史見之喜因手為書之以故名顯<hi>遺珠</hi>
<pb n="KR4i0036_WYG_020-6a"/>
近時僧洪覺範頗能詩其題李愬畫像云淮隂北面師<lb/>
廣武其氣豈止吞項羽公得李祐不肯誅便知元濟在<lb/>
掌股此詩當與黔安並驅也頃年僕在長沙相從彌年<lb/>
其他詩亦甚佳如云含風廣殿聞碁響度日長廊轉栁<lb/>
隂頗似文章巨公所作殊不類衲子又善作小詞情思<lb/>
婉約似秦少游至如仲殊參寥雖名世皆不能及<hi>許彥</hi>
<hi>周詩話</hi>
遽解如曰夜色中旬後虛堂坐幾更隔溪猿不呌當檻<lb/>
<pb n="KR4i0036_WYG_020-6b"/>
月初生又曰後夜客來稀幽齋獨掩扉月中無事立草<lb/>
際一螢飛余時方十六七心不然之<lb/>
洪覺範詩云已收一霎掛龍雨忽起千巖攧鷂風掛龍<lb/>
對攧鷂皆方言古今人未嘗道又云麗句妙於天下白<lb/>
高才俊似海東青又云文如水行川氣如春在花皆奇<lb/>
句也<hi>雪浪齋日記</hi>
淵林誦之淵林曰此退之澄觀我欲收歛加冠巾換句<lb/>
也<hi>冷齋夜話</hi>
<pb n="KR4i0036_WYG_020-7a"/>
　　　福州僧<lb/>
南方浮圖能詩者多矣往往多不顯其名福州有一僧<lb/>
作詩百餘篇其中佳句有云虹收千嶂雨潮展半江天<lb/>
又有詩云詩因試客分題僻棊為饒人下子低不減古<lb/>
人<hi>古今詩話</hi>
　　　惠詮<lb/>
東吳僧惠詮佯狂垢汚而詩語清婉嘗書湖上一山寺<lb/>
壁曰落日寒蟬鳴獨歸林下寺柴扉夜未掩片月隨行<lb/>
<pb n="KR4i0036_WYG_020-7b"/>
屨惟聞犬吠聲歩入青蘿去東坡一見為和其後曰但<lb/>
聞煙外鐘不見煙中寺幽人行未已草露濕芒屨惟應<lb/>
山頭月夜夜照來去詮竟以此詩知名竹坡詩話云余<lb/>
觀東坡和詮詩未嘗不喜其清絶過人遠甚晚遊錢塘<lb/>
始得詮詩乃知其幽深清遠自有林下一種風流東坡<lb/>
老人雖欲囘三峽倒流之瀾與溪壑爭流終不近也<hi>冷</hi>
<hi>齋夜話</hi>
　　　清順<lb/>
<pb n="KR4i0036_WYG_020-8a"/>
西湖僧清順頥然清苦多佳句嘗賦十竹詩曰城中寸<lb/>
土如寸金幽軒種竹只十箇春風愼勿長兒孫穿我堦<lb/>
前綠苔破又有久從林下遊頗識林下趣從渠綠隂繁<lb/>
不礙清風度閒來石上眠落葉不知數一鳥忽飛來啼<lb/>
破幽絶處荆公遊湖上愛之乃稱揚其名坡晚年亦與<lb/>
之遊甚多酬唱<hi>冷齋夜話</hi>
　　　癩可<lb/>
近時詩僧祖可被惡疾人號癩可善權者亦能詩人物<lb/>
<pb n="KR4i0036_WYG_020-8b"/>
清癯人目為瘦權可得之雄爽權得之清淡可詩如清<lb/>
霜羣木落盡見西山秋又谷口未斜日數峯生夕隂皆<lb/>
佳句也<hi>西清詩話</hi>
癩可東溪集有詩云傴歩入蘿徑綿延趣冞深僧居不<lb/>
知處髣髴清磬音石梁邀屢度始見青松林谷口未斜<lb/>
日數峯生夕隂凄風薄喬木萬竅作龍吟摩挲綠苔石<lb/>
書此慰幽尋<hi>漁隠</hi>
癩可詩云琴到無絃聽者希古今唯有一鍾期幾囘擬<lb/>
<pb n="KR4i0036_WYG_020-9a"/>
鼓陽春曲月滿虛堂下指遲晦翁嘗大書此詩刻石于<lb/>
家<hi>栁溪近錄</hi>
　　　顯忠<lb/>
王荆公書一絶句於壁間云竹裏編茅倚石根竹莖疎<lb/>
處見前村閒眠盡日無人到自有清風為掃門蓋詩僧<lb/>
顯忠詩也<hi>洪駒父詩話</hi>
　　　悟清<lb/>
前輩好稱僧悟清鳥歸花影動魚没浪痕圓以為句意<lb/>
<pb n="KR4i0036_WYG_020-9b"/>
俱新然余讀後梁沈君攸臨水詩云花落圓紋出風急<lb/>
細流翻乃知魚没浪痕圓之句出於此<hi>復齋謾錄</hi>
　　　希晝<lb/>
劉氏傳記載煬帝既誅薛道衡乃云尚能道空梁落燕<lb/>
泥否蓋道衡詩嘗有是句楊公談苑載僧希晝北宫書<lb/>
亭云花露盈蟲穴梁塵墮燕泥予以謂鍊句雖工而致<lb/>
思不逮於薛矣<hi>麈史</hi>
　　　志南<lb/>
<pb n="KR4i0036_WYG_020-10a"/>
僧志南詩云古木隂中繫短篷杖藜扶我過橋東沾衣<lb/>
欲濕杏花雨吹面不寒楊栁風晦庵嘗跋其巻云南詩<lb/>
清麗有餘格力閑暇無蔬筍氣如<hi>云云</hi>余深愛之後作<lb/>
書薦至袁梅岩袁有詩云上人解作風騷話雲谷書來<lb/>
特地誇楊栁杏花風雨後不知詩軸在誰家<hi>栁溪近錄</hi>
　　　圓悟<lb/>
圓悟未識晦庵嘗和其梅花詩云獨憐萬木凋零後屹<lb/>
立風霜慘澹中晦庵自是與之酬唱<hi>栁溪近錄</hi>
<pb n="KR4i0036_WYG_020-10b"/>
　　　病僧<lb/>
唐末一山寺有僧卧病因自題其户曰枕有思鄉涙門<lb/>
無問疾人塵埋牀下履風動架頭巾適有部使者經從<lb/>
過寺中惻然憐之邀歸墳菴療治後部使者貴顯因言<lb/>
於朝遂令天下寺置延壽寮專養病僧也<hi>庚溪詩話</hi>
　　方外<lb/>
　　　呂洞賔<lb/>
鍾弱翁帥平凉一方士通謁從牧童牽黃犢立於庭下<lb/>
<pb n="KR4i0036_WYG_020-11a"/>
弱翁異之指牧童曰道人頗能賦此乎笑曰不煩我語<lb/>
是兒能之牧童乃操筆大書云草鋪橫野六七里笛弄<lb/>
晚風三兩聲歸來飽飯黃昏後不脫蓑衣卧月明既去<lb/>
郡人見方士擔兩大甕長歌出郭迹之不見兩甕乃二<lb/>
口豈洞賔耶<hi>西清詩話</hi>
囘先生過湖州東林沈氏飲醉以石榴皮書其家東老<lb/>
菴之壁云西鄰已富憂不足東老雖貧樂有餘白酒釀<lb/>
來縁好客黃金散盡為收書東老沈氏之老自謂也<hi>東</hi>
<pb n="KR4i0036_WYG_020-11b"/>
<hi>坡</hi>
呂洞賔自詠云朝遊北海暮蒼梧袖裏青蛇膽氣麄三<lb/>
入岳陽人不識朗吟飛過洞庭湖<hi>談苑</hi>
　　　韓湘<lb/>
韓湘字清夫文公猶子也落魄不覊文公勉之學湘曰<lb/>
湘之所學非公知之公令作詩以觀其志詩曰青山雲<lb/>
水窟此地是吾家後夜流瓊液凌晨咀綘霞琴彈碧玉<lb/>
調爐鍊白朱砂寳鼎存金虎元田養白鵶一瓢藏世界<lb/>
<pb n="KR4i0036_WYG_020-12a"/>
三尺斬妖邪解造逡巡酒能開頃刻花有人能學我同<lb/>
共看仙葩公覽而戲之曰子能奪造化耶湘曰此事甚<lb/>
易公為開樽湘聚土以盆覆之良久花開乃碧花二朶<lb/>
於花間擁出金字詩一聯云雲橫秦嶺家何在雪擁藍<lb/>
關馬不前公未曉其句意湘曰事久可驗遂告去未幾<lb/>
公以佛骨事謫官潮州一日塗中遇雪俄有人冒雪而<lb/>
來乃湘也湘曰憶花上之句乎正今日事也公詢其地<lb/>
即藍關嗟嘆久之曰吾為汝足此詩詩曰一封朝奏九<lb/>
<pb n="KR4i0036_WYG_020-12b"/>
重天夕貶潮陽路八千本為聖朝除弊政敢將衰朽惜<lb/>
殘年雲橫秦嶺家何在雪擁藍關馬不前知汝遠來應<lb/>
有意好收吾骨瘴江邊公别湘詩曰人才為世古來多<lb/>
如子雄文世孰過好待功名成就日却抽身去上煙蘿<lb/>
湘别公詩云舉世都為名利醉伊余獨向道中醒他時<lb/>
定是飛昇去衝破秋空一㸃青<hi>青瑣集</hi>
　　　𤣥眞子<lb/>
𤣥眞子張志和㑹稽人守眞養氣卧冰不冷入水不濡<lb/>
<pb n="KR4i0036_WYG_020-13a"/>
顔魯公守湖州日與賔客唱和爲漁父詞志和曰西塞<lb/>
山前白鳥飛桃花流水鱖魚肥青蒻笠綠蓑衣斜風細<lb/>
雨不須歸坐客嘆服不已後果傳之<lb/>
　　　唐求<lb/>
唐末蜀州有唐求放曠疎逸方外人也吟詩有所得即<lb/>
將藁撚為丸投大瓢中後卧病投瓢於江曰兹瓢茍不<lb/>
沉没得之者方知吾苦心耳瓢至新渠江有識者曰此<lb/>
唐山人詩瓢也接得十纔二三題鄭處士隱居云不信<lb/>
<pb n="KR4i0036_WYG_020-13b"/>
最清曠及來愁已空數㸃石泉雨一溪霜葉風業在有<lb/>
山處道成無事中酌盡一盃酒老夫顏亦紅<hi>古今詩話</hi>
　　　希夷先生<lb/>
陳摶字圖南隱居武當山後徙華山雲臺觀周世宗召<lb/>
至京師賜號白雲先生太宗朝再召賜號希夷先生摶<lb/>
負經綸之才歴五季離亂每聞一朝革命顰蹙數日一<lb/>
日方乗驢遊華隂市聞太祖登極大笑曰天下自此定<lb/>
矣俗有詩云十年蹤跡走紅塵囘首青山入夢頻紫陌<lb/>
<pb n="KR4i0036_WYG_020-14a"/>
縱遊爭及睡朱門雖貴不如貧愁聞劒㦸扶危主悶見<lb/>
笙歌聒醉人攜取舊書歸舊隱野花啼鳥一般春<hi>青瑣</hi>
陳希夷先生每睡則半載或數月近亦不下月餘題西<lb/>
峯曰為愛西峯好吟頭盡日昂岩花紅作陣溪水綠成<lb/>
行幾夜礙新月半山無夕陽寄言嘉遯客此處是仙鄉<lb/>
　　　蜀道士<lb/>
秦川北絶頂之上有隗囂宫宫之宏麗莫得狀之今為<lb/>
壽山寺寺有三門門限琢青石為之瑩徹如琉璃色余<lb/>
<pb n="KR4i0036_WYG_020-14b"/>
嘗待月納涼夕處朝遊不離於是爾後入蜀蜀有道士<lb/>
謂余曰囂宫石門限下詩記之乎余曰余為孩童迨乎<lb/>
壯年遊處於此未嘗見有詩道士微哂曰子若後遊但<lb/>
於石門限下上際求之丙戌歲蜀破還秦至則訪求之<lb/>
果得一絶云詳觀此篇飄飄然有神仙體裁遠近詞人<lb/>
競來諷味那知道士非控鯉駕鶴之流乎奇哉奇哉詩<lb/>
曰越溪道士人不識上天下天鶴一隻洞門深鎖玉窗<lb/>
寒滴露研朱寫周易<lb/>
<pb n="KR4i0036_WYG_020-15a"/>
　　　斸藥翁<lb/>
紫芝兮春荑黃精乎秋肥余未始與老辭兮老余辭李<lb/>
文叔與李伯時書記太山所遇斸藥翁所歌味其辭甚<lb/>
文而有理蓋為士而終遯者耶抑如古之避世者言出<lb/>
於口自不違於理而又文者耶安得窮探極覽萬或覬<lb/>
一如昔人者與之邂逅也耶耄矣已矣安得適吾願耶<lb/>
<hi>趙章泉吃嗒</hi>
　　　羅浮仙<lb/>
<pb n="KR4i0036_WYG_020-15b"/>
近有人遊羅浮宿留巖谷間中夜見一人身無衣而紺<lb/>
色覆體意必仙也乃再拜問道其人了不顧但長嘯數<lb/>
聲響振林木歌詩云雲來萬嶺動雲去天一色長嘯兩<lb/>
三聲空山秋月白<hi>西清詩話</hi>
　　　閒却一溪雲<lb/>
范致虛居方城有高士館於家自言昔乃白髪社翁遇<lb/>
師授以神藥今年踰下壽顔渥如丹有孺子色既久告<lb/>
歸留一絶末句云莫訝杖藜歸去早舊山閑却一溪雲<lb/>
<pb n="KR4i0036_WYG_020-16a"/>
<hi>西清詩話</hi>
　　　張亶<lb/>
張亶熈寧中夢行入空中聞天風海濤聲振林木徐見<lb/>
海中樓闕金碧瓊裾琅珮者數百人揖亶出紙請賦詩<lb/>
細視筆硯皆碧玉色且戒之曰此間文章要似隱起鸞<lb/>
鳯當與織女機杼分巧過是乃人間語耳亶成一絶句<lb/>
云天風吹散赤城霞染出連雲萬樹花誤入醉鄉迷去<lb/>
路傍人應笑忘還家有仙人曰子詩佳絶未免近凡酌<lb/>
<pb n="KR4i0036_WYG_020-16b"/>
酒一杯極甘寒忽覺身墮萬仞山而寤<lb/>
　　　六言詩<lb/>
心事千莖白髪生涯一片青山空林有雪相待野路無<lb/>
人自還李王好書神仙隱遁之詞豈非遭罹多故欲脫<lb/>
世網而不得者耶<hi>東坡</hi>
　　　蔡眞人詞<lb/>
陳東靖康間嘗飲於京師酒樓有倡打坐而歌者東不<lb/>
顧乃去倚欄獨立歌望江南詞音調清越東不覺傾聽<lb/>
<pb n="KR4i0036_WYG_020-17a"/>
視其衣服皆故弊時以手揭衣爬搔肌膚綽約如雪乃<lb/>
復呼使前再歌之其詞曰䦨干曲紅颺繡簾旌花嫩不<lb/>
禁纖手捻被風吹去意還驚眉黛蹙山青鏗鐵板閑引<lb/>
歩虚聲塵世無人知此曲却騎黃鶴上瑶京風冷月華<lb/>
清東問何人製曰上清蔡眞人詞也歌罷得數錢即下<lb/>
樓亟遣僕追之已失矣<hi>夷堅志</hi>
　　閨秀<lb/>
　　　薛氏<lb/>
<pb n="KR4i0036_WYG_020-17b"/>
五代末濠梁人南楚材遊陳頴間頴守欲子妻之楚材<lb/>
已娶薛氏以受頴守之恩遣人歸取琴書之屬似無還<lb/>
意薛氏善書畫能屬文自對鑑圖其形幷作詩寄之曰<lb/>
欲下丹青筆先拈玉鑑端已驚顔寂寞漸覺鬢凋殘淚<lb/>
眼描將易愁腸寫出難恐君渾忘却時展畫圖看楚材<lb/>
見而慚焉與之偕老<hi>唐宋遺史</hi>
　　　愼氏<lb/>
天祐中毗陵有愼氏本儒家女王史嚴灌夫娶之數年<lb/>
<pb n="KR4i0036_WYG_020-18a"/>
無子因拾其過而出焉愼氏慨然登舟留詩一章為别<lb/>
曰當時心事已相關雨散雲飛一餉間便掛孤帆從此<lb/>
去不堪重過望夫山灌夫覽而愧乃留之<hi>唐宋遺史</hi>
　　　二十八字媒<lb/>
白藕作花風已秋不堪殘睡更囘頭晚雲帶雨歸飛急<lb/>
去作西窗一夜愁此趙德麟細君王氏所作也德麟既<lb/>
鰥居因見此篇遂與之為親余以為二十八字媒也<hi>王</hi>
<hi>直方詩話</hi>
<pb n="KR4i0036_WYG_020-18b"/>
　　　費氏<lb/>
費氏蜀之青城人以才色入蜀宫後主嬖之號花蘂夫<lb/>
人效王建作宫詞百首國亡入備後宫太祖聞之召使<lb/>
陳詩誦其國亡詩云君王城上竪降旗妾在深宫那得<lb/>
知十四萬人齊解甲更無一箇是男兒太祖悅蓋蜀兵<lb/>
十四萬而王師纔數萬爾<hi>後山詩話</hi>
　　　七歲女<lb/>
唐如意中有女子七歲能詩則天令賦之皆應聲而就<lb/>
<pb n="KR4i0036_WYG_020-19a"/>
其兄别之則天令作詩送兄曰别路雲初起離亭葉正<lb/>
飛所嗟人異鴈不作一行歸<lb/>
　　　荆公女<lb/>
荆公女吳安持之妻工詩嘗寄荆公曰西風不入小窗<lb/>
紗秋意應憐我憶家極目江山千萬恨依然和涙看黃<lb/>
花<hi>冷齋夜話</hi>
　　　倡周氏<lb/>
陳筑字夢和莆田人崇寧初豋第為福州古田尉既至<lb/>
<pb n="KR4i0036_WYG_020-19b"/>
官惑一倡周氏周能詩嘗贈筑云夢和殘月過樓西月<lb/>
過樓西夢已迷喚起一聲腸斷處落花枝上鷓鴣啼首<lb/>
句蓋寓筑之字也又春晴詩云瞥然飛過誰家燕驀地<lb/>
香來甚處花深院日長無箇事一瓶春水自煎茶<hi>夷堅志</hi>
　　靈異<lb/>
　　　湘中女<lb/>
番禺鄭僕射嘗遊湘中宿于驛樓夜遇女子誦詩云紅<lb/>
樹醉秋色碧溪彈夜絃佳期不可再風雨杳如年頃刻<lb/>
<pb n="KR4i0036_WYG_020-20a"/>
不見<hi>樹萱錄</hi>
　　　鬼仙<lb/>
春草萋萋春水緑海棠開盡飄香玉繡嶺宫前白髮人<lb/>
猶唱開元太平曲忽然湖上片雲飛不覺舟中雨濕衣<lb/>
折得荷花渾忘却空將荷葉蓋頭歸浦口潮來初𣺌漫<lb/>
蓮舟溶漾採花難芳心不愜空歸去㑹待潮囘再摘看<lb/>
皆鬼仙所作或夢中所作也<hi>東坡</hi>
　　　砑光帽<lb/>
<pb n="KR4i0036_WYG_020-20b"/>
冦元弼言去年春徐州通判李陶有子年十七八素不<lb/>
善作詩忽詠落花詩流水難窮目斜陽易斷腸誰同砑<lb/>
光帽一曲舞山香父驚問之若有物憑者自云是謝中<lb/>
舍問砑光帽事云西王母宴羣仙有舞者戴砑光帽簪<lb/>
花舞山香一曲未終花皆落去<hi>東坡</hi>
　　　紀夢<lb/>
李眞言字希古嘗夢至一宫殿有數百妓抛毬人唱一<lb/>
詩覺而記三首云侍宴黃昏未肯休玉堦夜色月如流<lb/>
<pb n="KR4i0036_WYG_020-21a"/>
朝來自覺承恩最笑倩傍人認繡毬隋家宫殿鏁清秋<lb/>
曾見嬋娟颺繡毬金鑰玉蕭俱寂寂一天明月照高樓<lb/>
堪恨隋家幾帝王舞腰挼盡綉鴛鴦如今重到抛毬處<lb/>
不是金爐舊日香<hi>侯鯖錄</hi>
　　　鬼詩<lb/>
酉陽雜爼載鬼詩兩篇山谷喜道之其一曰長安女兒<lb/>
踏春陽無處春陽不斷腸舞袖弓彎渾忘却蛾眉空帶<lb/>
九秋霜其二曰流水涓涓芹吐芽織烏西飛客還家荒<lb/>
<pb n="KR4i0036_WYG_020-21b"/>
村無人作寒食殯宫明月空梨花<hi>洪駒父詩話</hi>
　　　小碧牋題詩<lb/>
長安南山下一書生作小圃蒔花木一日有金犢車從<lb/>
數女奴皆艷麗下飲于庭邀生同坐甚欵洽將别出小<lb/>
碧牋題詩曰相思無路莫相思風裏楊花只片時惆悵<lb/>
深閨獨歸處曉鶯啼斷綠楊枝<hi>侯鯖錄</hi>
　　　吳城龍女<lb/>
魯直自黔安出峽豋荆州江亭柱間有詞曰簾巻曲欄<lb/>
<pb n="KR4i0036_WYG_020-22a"/>
獨倚江展暮天無際涙眼不曾晴家在吳頭楚尾數㸃<lb/>
雪花亂委撲漉沙鷗驚起詩句欲成時没入蒼煙叢裏<lb/>
魯直讀之悽然曰似為予發也不知何人所作所題筆<lb/>
勢妍軟欹斜類女子而有涙眼不曽晴之句不然則是<lb/>
鬼詩也是夕有女子絶艷夢於魯直曰我家豫章吳城<lb/>
山附客舟至此墮水死不得歸豋江亭有感而作不意<lb/>
公能識之魯直驚寤謂所親曰此必吳城小龍女也<hi>冷</hi>
<hi>齋夜話</hi>
<pb n="KR4i0036_WYG_020-22b"/>
　　　巴峽夜吟<lb/>
建隆初有人泊舟巴峽夜聞人詠曰秋徑塡黃葉懸崖<lb/>
露草根猿聲一叫斷客淚數重痕<hi>搢紳脞說</hi>
　　　綠裙紅袖<lb/>
梁伯升者肄業廢宅中夢一女子綠裙紅袖呼曰梁君<lb/>
聽妾幽恨之句詩曰卜得上峽日秋來風浪多江陵一<lb/>
夜雨腸斷木蘭歌<hi>同上</hi>
　　詩餘<lb/>
<pb n="KR4i0036_WYG_020-23a"/>
　　　晁無咎評<lb/>
晁無咎評本朝樂章云世言柳耆卿之曲俗非也如八<lb/>
聲甘州云漸霜風凄慘關河冷落殘照當樓此唐人語<lb/>
不減高處矣歐陽永叔浣溪沙云堤上遊人逐畫船拍<lb/>
堤春水四垂天綠楊樓外出鞦韆要皆絶妙然只一出<lb/>
字自是後人道不到處蘇東坡詞人謂多不諧音律然<lb/>
居士詞橫放傑出自是曲中縳不住者黃魯直間作小<lb/>
詞固高妙然不是當家語自是著腔子唱好詩晏元獻<lb/>
<pb n="KR4i0036_WYG_020-23b"/>
不蹈襲人語而風調閑雅如舞低楊柳樓心月歌盡桃<lb/>
花扇底風知此人不住三家村也張子野與柳耆卿齊<lb/>
名而時以子野不及耆卿然子野韻高是耆卿所乏處<lb/>
近世以來作者皆不及秦少游如斜陽外寒鴉萬㸃流<lb/>
水遶孤村雖不識字亦知是天生好言語苕溪漁隱曰<lb/>
無已稱今代詞手惟秦七黃九耳唐諸人不逮也無咎<lb/>
稱魯直詞不是當家語自是著腔子唱好詩二公在當<lb/>
時品題不同如此自今視之魯直詞亦有佳者第無多<lb/>
<pb n="KR4i0036_WYG_020-24a"/>
子耳少游詞雖婉美然格力失之弱二公之言殊過譽<lb/>
也<hi>復齋謾錄</hi>
　　　太白<lb/>
鼎州滄水驛有菩薩蠻云平林漠漠煙如織寒山一帶<lb/>
傷心碧暝色入高樓有人樓上愁玉梯空佇立宿鳥歸<lb/>
飛急何處是歸程長亭更短亭曾子宣家有古風集此<lb/>
詞乃太白作也<hi>古今詩話</hi>
　　　六一<lb/>
<pb n="KR4i0036_WYG_020-24b"/>
歐陽永叔送劉貢父守維揚作長短句云平山欄檻倚<lb/>
晴空山色有無中平山堂望江左諸山甚近或以為永<lb/>
叔短視故云東坡笑之因賦快哉亭道其事云長記平<lb/>
山堂上欹枕江南煙雨杳杳没孤鴻認得醉翁語山色<lb/>
有無中蓋山色有無非煙雨不能然也<hi>藝苑雌黃</hi>
　　　東坡<lb/>
後山詩話謂退之以文為詩子瞻以詩為詞如教坊雷<lb/>
大使之舞雖極<hi>闕</hi>　之工要非本色余謂後山之言過<lb/>
<pb n="KR4i0036_WYG_020-25a"/>
矣子瞻佳詞最多其間傑出者如大江東去浪淘盡千<lb/>
古風流人物赤壁詞明月幾時有把酒問青天中秋詞<lb/>
落日繡簾巻庭下水連空快哉亭詞乳燕飛華屋悄無<lb/>
人桐隂轉午初夏詞明月如霜好風如水清景無限夜<lb/>
登燕子樓詞楚山脩竹如雲異材秀出千林表詠笛詞<lb/>
玉骨那愁瘴霧冰肌自有仙風詠梅詞東武南城新堤<lb/>
固漣漪初溢宴流杯亭詞冰肌玉骨自清凉無汗夏夜<lb/>
詞有情風萬里巻潮來無情送潮歸别參寥詞缺月掛<lb/>
<pb n="KR4i0036_WYG_020-25b"/>
疎桐漏斷人初靜秋夜詞霜降水痕收淺碧鱗鱗露遠<lb/>
洲九日詞諸詞皆絶去筆墨蛙逕間直造古人不到處<lb/>
眞可使人一唱而三嘆若謂以詩為詞是大不然子瞻<lb/>
自言平生不善唱曲故間有不入腔處非盡如此後山<lb/>
乃比之教坊雷大使舞是何比况愈下蓋其謬也<hi>漁隱</hi>
　　　東坡卜筭子<lb/>
東坡作卜筭子云缺月掛疏桐漏斷人初靜時見幽人<lb/>
獨往來縹緲孤鴻影驚起却囘頭有恨憑誰省揀盡寒<lb/>
<pb n="KR4i0036_WYG_020-26a"/>
枝不肯棲寂寞沙汀冷魯直見之稱其韻力高勝不類<lb/>
食煙火人語非胷中有萬巻書下筆無一㸃塵俗氣安<lb/>
能若是哉<hi>詞話</hi>
　　　東坡蝶戀花<lb/>
東坡蝶戀花詞花襯殘紅青杏小燕子來時綠水人家<lb/>
遶枝上柳綿吹又少天涯何處無芳草牆裏鞦韆牆外<lb/>
道牆外行人牆裏佳人笑笑漸不聞聲漸香多情却被<lb/>
無情惱蓋行人多情佳人無情耳<hi>詞話</hi>
<pb n="KR4i0036_WYG_020-26b"/>
　　　山谷櫽括醉翁亭記<lb/>
歐陽公知滁日自號醉翁因以名亭作記山谷櫽括其<lb/>
詞合以聲律作瑞鶴仙云環滁皆山也望蔚然深秀琅<lb/>
琊山也山行六七里有翼然泉上醉翁亭也翁之樂也<lb/>
得之心寓之酒也更野芳佳木風高日出景無窮也游<lb/>
也山肴野蓛酒冽泉香沸觥籌也太守醉也諠譁衆賔<lb/>
歡也况宴酣之樂非絲非竹太守樂其樂也問當時太<lb/>
守為誰醉翁是也一記凡數百言此詞備之矣山谷其<lb/>
<pb n="KR4i0036_WYG_020-27a"/>
善櫽括如此<hi>風雅遺音</hi>
　　　荆公山谷<lb/>
荆公小詞云平岸小橋千嶂抱揉藍一水縈花草茅屋<lb/>
數間窗窈窕人不到柴門自有清風掃略無塵土思山<lb/>
谷小詞云春未透花枝瘦正是愁時候極為學者所稱<lb/>
賞秦堪嘗有小詞云春透水波明寒峭花枝瘦蓋法山<lb/>
谷也<hi>雪浪齋日記</hi>
　　　賀方囘<lb/>
<pb n="KR4i0036_WYG_020-27b"/>
賀方囘妙於小詞吐語皆蟬蛻塵埃之表晏叔源王逐<lb/>
客俱當溟涬然第之山谷嘗手寫所作青玉案者置之<lb/>
几研間時<hi>闕</hi>玩味<hi>闕</hi>凌波不過橫塘路但目送飛鴻去<lb/>
錦瑟華年<hi>闕</hi>與度<hi>闕</hi>　幽徑綺窗朱户只有春知處碧<lb/>
雲冉冉衡臯暮彩筆空題斷腸句試問離愁都幾許一<lb/>
川煙草滿城風絮梅子黃時雨山谷云此詞少游能道<lb/>
之作小詩曰少游醉卧古籐下無復愁眉唱一杯解道<lb/>
江南斷腸句而今唯有賀方囘<hi>冷齋夜話</hi>
<pb n="KR4i0036_WYG_020-28a"/>
　　　秦少游<lb/>
少游到郴州作長短句云霧失樓臺月迷津渡桃源望<lb/>
斷無尋處可堪孤館閉春寒杜鵑聲裏斜陽暮驛寄梅<lb/>
花魚傳尺素砌成此恨無重數郴江幸自遶郴山為誰<lb/>
流下瀟湘去東坡絶愛其尾兩句自書於扇曰少游巳<lb/>
矣雖萬人何贖<hi>冷齋夜話</hi>
少游小詞奇麗詠歌之想見其神情在絳闕道山之間<lb/>
詞曰栁邊沙外城郭春寒退花影亂鶯聲碎飄零疎酒<lb/>
<pb n="KR4i0036_WYG_020-28b"/>
醆離别寛衣帶人不見碧雲暮合空相對憶昔西池㑹<lb/>
鴛鴦同飛蓋攜手處今誰在日邊清夢斷鏡裏朱顏改<lb/>
春去也落紅萬㸃愁如海<lb/>
　　　林和靖<lb/>
林和靖工於詩文善為詞嘗作㸃綘唇云金谷年年亂<lb/>
生春色誰為主餘花落處滿地和煙雨又是離歌一闋<lb/>
長亭暮王孫去萋萋無數南北東西路乃草詞爾謂終<lb/>
篇無草字<lb/>
<pb n="KR4i0036_WYG_020-29a"/>
　　　李景舒信道<lb/>
李景有曲<hi>闕</hi>手捲<hi>闕</hi>　上玉鈎或改為珠簾舒信道七<lb/>
曲云十年馬上春如夢或改云如春夢非所謂遇知音<lb/>
<hi>漫叟</hi>
　　　章質夫<lb/>
章質夫詠楊花詞東坡和之晁叔用以為東坡如毛嬙<lb/>
西施凈洗脚面與天下婦人鬭好質夫豈可比是則然<lb/>
矣余以為質夫詞中所謂傍珠簾散漫垂垂欲下依前<lb/>
<pb n="KR4i0036_WYG_020-29b"/>
被風扶起亦可謂曲盡楊花妙處東坡所和雖高恐未<lb/>
能及詩人議論不公如此耳<lb/>
　　　舊詞<lb/>
舊詞高雅非近世所及如撲蝴蝶一詞不知誰作非惟<lb/>
藻麗可喜其腔調亦自婉美詞云煙條雨葉綠遍江南<lb/>
岸思歸倦客尋芳來較晚岫邊紅日初斜陌上飛花正<lb/>
滿凄凉數聲羌管怨春短玉人應在明月樓中畫眉懶<lb/>
蠻牋錦字多時魚鴈斷恨隨去水東流事與行人共遠<lb/>
<pb n="KR4i0036_WYG_020-30a"/>
羅衾舊香猶暖<hi>漁隱</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0036_WYG_020-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩人玉屑巻二十<lb/>
</p>
<p>
</p>
  </div>
        </body>
</text>\m</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>天籟集巻上</head> <lb/>
    <p>
<pb n="KR4j0059_WYG_001-1a"/>
欽定四庫全書<lb/>
　天籟集巻上<lb/>
　　　　　　　　　　　　　元　白檏　撰<lb/>
　春從天上來<lb/>
　　至元四年恭遇聖節真定總府請作夀詞<lb/>
樞電光旋應九五飛龍大造登乾萬國冠帯一氣陶甄<lb/>
天眷自古雄燕喜光臨彌月香浮動太液秋蓮鳯樓前<lb/>
看金盤承露玉鼎霏烟　梨園太平妙選賛虎拜㹸觴<lb/>
<pb n="KR4j0059_WYG_001-1b"/>
鷺序鵷聫九奏虞韶三呼嵩嶽何用海上求仙但巖廊<lb/>
髙拱𤓰瓞衍皇祚綿綿萬斯年快康衢擊壤同戴堯天<lb/>
　奪錦標<lb/>
　　奪錦標曲不知始自何時世所傳者惟僧仲殊一<lb/>
　　篇而已予毎浩歌尋繹音節因欲效顰恨未得佳<lb/>
　　趣耳庚辰卜居建康暇日訪古采陳後主張貴妃<lb/>
　　事以陳素志按後主既脱景陽井之厄隋元帥府<lb/>
　　長史髙熲竟就戮麗華於青溪後人哀之其地立<lb/>
<pb n="KR4j0059_WYG_001-2a"/>
　　小祠祠中塑二女郎次則孔貴嬪也今遺構荒凉<lb/>
　　廟貌不存矣感慨之餘作樂府青溪怨<lb/>
霜水明秋霞天送晚畵出江南江北滿目山圍故國三<lb/>
閣餘香六朝陳迹有庭花遺譜慘哀音令人嗟惜想當<lb/>
時天子無愁自古佳人難得　惆悵龍沉宫井石上啼<lb/>
痕猶㸃臙脂紅濕去去天荒地老流水無情落花狼籍<lb/>
恨青溪猶在渺重城烟波空碧對西風誰與招魂夢裏<lb/>
行雲消息<lb/>
<pb n="KR4j0059_WYG_001-2b"/>
　　得友人王仲常李文蔚書<hi>仲常名思亷仕元至翰林學士承㫖</hi>
孤影長嗟憑髙眺逺落日新亭西北幸有山河在眼風<lb/>
景留人楚囚何泣儘紛華蝸角算都輸林泉閒適澹悠<lb/>
悠流水行雲任我平生蹤跡　誰念江州司馬淪落天<lb/>
涯青衫未免沾濕夢裏卧龍舊隱經巻琴囊酒樽詩筆<lb/>
對中天凉月且髙歌徘徊今夕隴頭人應也相思萬里<lb/>
梅花消息<lb/>
　水調歌頭<lb/>
<pb n="KR4j0059_WYG_001-3a"/>
　　詠月<lb/>
銀蟾吸清露白兔搗𤣥霜青天萬古明月中有物蒼蒼<lb/>
想是臨風丹桂費盡斫雲玉斧秋蘂自芬芳直透一輪<lb/>
影吹下九天香　恠霜娥才二八減容光蛾睂幾畵新<lb/>
様晚鏡為誰籹見說開元天子曾到清虛仙府一曲聽<lb/>
霓裳何事便歸去空斷舞鸞腸<lb/>
　　用前韻<lb/>
明月復明月天宇淨新霜霜中養就白兔未覺玉容蒼<lb/>
<pb n="KR4j0059_WYG_001-3b"/>
照影來今往古圓缺隂晴幾度丹桂儼然芳遐想廣寒<lb/>
露誰得一枝香　恍瑶臺飛寳鏡散重光嫦娥久餌靈<lb/>
藥㸃出淡雲粧閒與風姨相聚不似天孫獨苦終日織<lb/>
仙裳脉脉望河鼓縈損幾柔腸<lb/>
　　初至金陵諸公㑹飲因用北州集咸陽懐古韻<lb/>
蒼烟擁喬木粉雉倚寒空行人日暮囘首指㸃舊離宫<lb/>
好在龍蟠虎踞試問石城鍾阜形勢為誰雄慷慨一樽<lb/>
酒南北幾衰翁　賦朝雲歌夜月醉春風新亭何苦流<lb/>
<pb n="KR4j0059_WYG_001-4a"/>
涕興廢古今同朱雀橋邉野草白鷺洲頭江水遺恨幾<lb/>
時終喚起六朝夢山色有無中<lb/>
　　諸公見賡前韻復自和數章戯呈<lb/>
樓舩萬艘下鍾阜一龍空臙脂石井猶在移出景陽宫<lb/>
花草呉時幽徑禾黍陳家古殿無復戍樓雄更道子山<lb/>
賦愁煞白頭翁　記當年南北恨馬牛風降旛一片飛<lb/>
出難與向來同璧月瓊枝新恨結綺臨春好夣畢竟有<lb/>
時終莫唱後庭曲聲在淚痕中<lb/>
<pb n="KR4j0059_WYG_001-4b"/>
　　感南唐故宫櫽括後主詞<lb/>
南郊舊壇在北渡昔人空殘陽淡淡無語零落故王宫<lb/>
前日雕欄玉砌今日遺臺老樹尚想霸圖雄誰為埋金<lb/>
地<hi>一作誰謂埋蛇地</hi>都屬賣柴翁　慨悲歌懐故國又東風不<lb/>
堪往事多少囘首夢魂同借問春花秋月幾換朱顔緑<lb/>
髩荏苒嵗華終莫上小樓望愁滿月明中<lb/>
　　前題<lb/>
朝花幾囘謝春草幾囘空人生何苦奔競勘破大槐宫<lb/>
<pb n="KR4j0059_WYG_001-5a"/>
不入麒麟畫裏却喜鱸魚江上一宅了揚雄且飲建業<lb/>
水莫羨富家翁　玩青山歌赤壁想髙風兩翁今在何<lb/>
許喚起一樽同繫住天邉白日抱得山間明月我亦遂<lb/>
長終何必翳鸞鳯㳺戲太虛中<lb/>
　　咸陽懐古復用前韻<lb/>
鞭石下滄海海内漸成空君王日夜為樂髙枕望夷宫<lb/>
方嘆東門逐兔又慨中原失鹿草昧起羣雄不待素靈<lb/>
哭已識斬蛇翁　笑重瞳徒叱咤凛生風阿房三月焦<lb/>
<pb n="KR4j0059_WYG_001-5b"/>
土有罪與秦同秦固亡人六國楚復絶秦三世萬刼果<lb/>
誰終我欲問天道正在不言中<lb/>
　　擬㳺茅山贈心逺提㸃<lb/>
三峯足雲氣萬壑散秋聲茅君曽此成道山與地俱靈<lb/>
遥望蒼松紫檜疑是烟幢霧盖冉冉下青冥鸞鶴故山<lb/>
夢香火嵗時情　洞天開丹竈冷有遺經華陽自古招<lb/>
隱飛錬得長生慚愧山中宰相便許綸巾鶴氅相對聽<lb/>
吹笙何處滄浪水吾亦濯塵纓<lb/>
<pb n="KR4j0059_WYG_001-6a"/>
　　冬至同行臺王子勉中丞韓君美侍御霍清夫治<lb/>
　　書登周處讀書臺過古鹿苑寺<lb/>
踈雲黯遥樹秋潦淨寒潭徘徊子隱臺下不見舊書龕<lb/>
鹿苑空餘蕭寺蟒穴誰傳郗氏聊此問瞿曇千古得欺<lb/>
妄一笑莫窮探　俯秦淮山倒影浴層嵐六朝城郭如<lb/>
故江北到江南三十六陂春水二十四橋明月好景入<lb/>
清談未醉更呼酒欲去且停驂<lb/>
　　丙戌夏四月八日夜夢有人以三元秘秋水語予<lb/>
<pb n="KR4j0059_WYG_001-6b"/>
　　予詢三元之義曰上中下也恍惚玩味可作水調<lb/>
　　歌頭首句恨秘字之義未詳後從相國史公歡㳺<lb/>
　　如平生俾賦樂章因道此句但不知秘字何義公<lb/>
　　曰秘即封也甫一韻而寤後三日成之以識其義<lb/>
三元秘秋水秋水𣺌無涯天人㸃破消息夢裏悟南華<lb/>
河伯徒誇浩瀚千里總歸毫末一笑井中蛙試問漆園<lb/>
吏誰是大方家　按黄鍾推甲子定無差悠悠天理人<lb/>
事風外萬飛沙且弄空山明月自薦寒泉秋菊睡起潄<lb/>
<pb n="KR4j0059_WYG_001-7a"/>
朝霞更欲辨齊物銀海眩生花<lb/>
　　予既賦前篇一日舉似京口郭義山義山曰此詞<lb/>
　　固佳且詳夢中所得之句元者應謂水府今止詠<lb/>
　　甲子及秋水篇事恐未盡也因請再賦<lb/>
三元秘秋水秋水一何多江流滚滚無盡淮漢入包羅<lb/>
遥想靈官神府坐閱潮頭風怒萬里瞰蒼波浩蕩沒鷗<lb/>
鷺噴薄出蛟鼉　馬當山牛渚渡幾人過金鼇下瞰京<lb/>
口舟楫避盤渦始信寒濤飛雨一濯黄泥萬里無奈旱<lb/>
<pb n="KR4j0059_WYG_001-7b"/>
苗何我欲洗兵馬誰解挽天河<lb/>
　　予兒時在遺山家阿姊嘗教誦先叔放言古今忽<lb/>
　　白首感念之餘賦此詞云<lb/>
韓非死孤憤虞叟坐窮愁懐沙千古遺恨郊島兩詩囚<lb/>
堪笑井蛙裙虱不道人生能幾肝肺自相讎正有一朝<lb/>
樂不抵百年憂　笑悠悠江上水自東流紅顔不暇一<lb/>
惜白髪忽盈頭我欲拂衣逺引直上嵩山絶頂把酒勸<lb/>
浮丘藉此兩黄鵠浩蕩㸔齊州<lb/>
<pb n="KR4j0059_WYG_001-8a"/>
北風下庭緑容鬢入霜華囘首北望鄉國雙淚落清笳<lb/>
天地悠悠逆旅嵗月匆匆過客吾也豈匏𤓰四海有知<lb/>
己何地不為家　五溪魚千里菜九江茶從他造物留<lb/>
住辦作老生涯不願酒中有聖但願心頭無事髙枕卧<lb/>
烟霞晩節憶吹帽籬菊漸開花<lb/>
　　至元戊寅為江西吕道山參政夀<lb/>
香風萬家曉和氣九江春朝囘冠盖得意玉季和金昆<lb/>
屈指登髙舊節側耳稱觴新語採菊舊芳樽南土愛王<lb/>
<pb n="KR4j0059_WYG_001-8b"/>
粲東閣夀平津　節龍香符虎重印龜新弓刀千騎如<lb/>
水曽為下南閩墻下隂隂桃李庭下輝輝蘭玉一笑指<lb/>
莊椿更㸔濟時了髙卧道山雲<lb/>
　　十月海棠<lb/>
金盤薦華屋銀燭照紅粧歡逰曽得多少風雨送春忙<lb/>
只道神仙漸逺爭信情縁未斷自有返魂香萬木盡搖<lb/>
落穠豔又芬芳　憶真妃春睡足按霓裳馬嵬西下囘<lb/>
首野日淡無光不避山茶小雪似愛江梅新月疎影伴<lb/>
<pb n="KR4j0059_WYG_001-9a"/>
昬黄誰喚河吕<hi>一云疑是阿嬌</hi>起呵手染<graphic n="KR2916" url="https://raw.githubusercontent.com/kanripo/KR-Gaiji/master/images/KR2916.png" mimeType="image/png"/>霜<hi>
                        <graphic n="KR2916" url="https://raw.githubusercontent.com/kanripo/KR-Gaiji/master/images/KR2916.png" mimeType="image/png"/>與胭同中州集王予可詞自</hi>
<hi>注謂脂粉也</hi>
　　夜醉西樓為楚英作<lb/>
雙眸剪秋水十指露春葱仙姿不受塵汙縹緲玉芙蓉<lb/>
舞徧柘枝遺譜歌盡桃花團扇無語到東風此意復誰<lb/>
解我輩正情鍾　喜相從詩巻裏酒杯中纒頭安用百<lb/>
萬自有海犀通日日東山佳興夜夜西樓好夢斜月小<lb/>
簾櫳何物寫幽思醉墨錦箋紅<lb/>
<pb n="KR4j0059_WYG_001-9b"/>
　水龍吟<lb/>
　　丙午秋到維揚途中值雨<lb/>
短亭休唱陽關桞絲惹盡行人怨鴛鴦隻影荷枯葦淡<lb/>
沙寒水淺紅綬雙銜玉簮中斷苦難留戀更黄花細雨<lb/>
征鞍催上青衫淚一時濺　囘首孤城不見黯秋空去<lb/>
鴻一線餘情未了誰教重賦春風人面鬭草閒庭採香<lb/>
幽徑舊曾行遍漫今宵酒醒無言有恨恨天涯逺<lb/>
　　么前三字用仄者見田不伐洋鷗集水龍吟二首<lb/>
<pb n="KR4j0059_WYG_001-10a"/>
　　皆如此曲妙於音盖可以無疑或用平字恐不堪<lb/>
　　協雲和署樂工宋奴伯婦王氏以洞簫合曲宛然<lb/>
　　有承平之意乞詞於予故作以贈㑹好事者為王<lb/>
　　氏寫真末章及之<lb/>
綵雲簫史臺空洞天誰是驂鸞伴傷心記得開元逰幸<lb/>
連昌别館力士傳呼念奴供唱阿郎吹管悵無情一枕<lb/>
繁華夢覺流年又暗中換　邂逅京都兒女歡逰遍畫<lb/>
樓東畔樽前一曲餘音嫋嫋驪珠相貫日落邯郸月明<lb/>
<pb n="KR4j0059_WYG_001-10b"/>
燕市儘堪腸斷倩丹青細染風流圖畫寫雀徽半<lb/>
　　送史總帥鎮西川時未混一<lb/>
壯懐千載風雲玉龍無計三冬卧天教喚起崢嶸才器<lb/>
人稱王佐豹畧深藏虎符榮佩君恩重荷㸔旌旗動色<lb/>
軍容一變鷹翼展先聲播　我望金陵王氣儘消磨區<lb/>
區江左樓舩萬艣瞿塘東瞰從横鐡鎻八陣名成七擒<lb/>
功就南夷膽破待它年畵像麒麟閣上為將軍賀<lb/>
　　九月四日為江州總管楊文卿夀<lb/>
<pb n="KR4j0059_WYG_001-11a"/>
鴈門天下英雄䇿勲冝在平呉後金符佩虎青雲飄盖<lb/>
名藩坐守千里江臯一時淮甸掃清殘冦㸔人歸厚徳<lb/>
天垂餘慶階庭畔芝蘭秀　我望㦸門晴晝氣佳哉危<lb/>
亭新構年年此夕風流長占中秋重九丹桂留香緑橙<lb/>
供味碧萸催酒有廬山絶頂蒼蒼五老賛君侯夀<lb/>
　　登岳陽樓感鄭生龍女事譜大曲薄媚<lb/>
洞庭春水如天岳陽樓上誰開宴飄零鄭子危欄倚遍<lb/>
山長恨逺何處蘭舟彩霞浮漾笙簫一片有蛾眉起舞<lb/>
<pb n="KR4j0059_WYG_001-11b"/>
含嚬凝睇分明是舊仙媛　風起魚龍浪捲望行雲飄<lb/>
然不見人生幾許悲歡離聚情鍾難遣聞道當時汜人<lb/>
能誦招魂九辯又何如乞我輕綃數尺寫湘中怨<lb/>
　　九日同諸公㑹飲鍾山望草堂有感<lb/>
倚天鍾阜龍蟠四時青壁雲烟潤陂陀千里蒼髯夾路<lb/>
清風緩引蘭若西邉草堂别崦遺基猶認自猿驚鶴怨<lb/>
山人去後誰更向此中隱　獨愛丹崖碧嶺枕平川人<lb/>
家相近登臨對酒茱茰香細莓苔坐穏老計莬裘故應<lb/>
<pb n="KR4j0059_WYG_001-12a"/>
來領林泉佳遯怕烟霞笑我塵容俗狀把山英問<lb/>
　　送張大經御史就用公九日韻兼簡盧處道副使<lb/>
　　使寧國署按察司時<hi>盧號踈齋</hi>
繡衣攬轡西行慨然有志人知否江山好處留連光景<lb/>
一杯别酒世事無端惱人方寸十常八九對霜松露菊<lb/>
荒寒三徑等閒又登髙後　問訊宣城太守幾裁詩畫<lb/>
堂清晝山長水澗思君不見踟蹰搔首却羨行雲暫留<lb/>
還去無心出岫笑窮途嵗晩江頭送客唱青青栁<lb/>
<pb n="KR4j0059_WYG_001-12b"/>
　　遺山先生有醉鄉一詞僕飲量素慳不知其趣獨<lb/>
　　閒居嗜睡有味因為賦此<lb/>
醉鄉千古人行㸔來直到無何地如何物外華胥境界<lb/>
生平夢寐鸞馭翩翩蝶魂栩栩俯觀羣蟻恨周公不見<lb/>
莊生一去誰真解黒甜味　聞道希夷髙卧占羣峰華<lb/>
山重翠尋常羨殺清風嶺上白雲堆裏不負平生算來<lb/>
惟有日髙春睡有林間剥啄忘機幽鳥喚先生起<lb/>
　　曺光輔教授凢和三十首不能盡録姑記其一云<lb/>
<pb n="KR4j0059_WYG_001-13a"/>
世間清苦禪和了心才到安閒地藜床兀兀經年打坐<lb/>
頽然假寐却甚床邉偶聞牛鬭不知喧蟻向瞢騰枕上<lb/>
饑餐困卧方㑹得箇中味　爭似横江樓上入簾櫳好<lb/>
山供翠悠悠萬事從今都付黄粱炊裏朝暮隂晴定應<lb/>
不廢平生甘睡笑傍人問我何當夢覺為蒼生起<lb/>
　　用前韻贈荅光輔<lb/>
倚欄千里風烟下臨呉楚知無地有人髙枕樓居長夏<lb/>
晝眠夕寐驚覺㳺仙紫毫吐鳯玉觴吞蟻更誰人似得<lb/>
<pb n="KR4j0059_WYG_001-13b"/>
淵明太白詩中趣酒中味　慚愧東溪處士待它年好<lb/>
山分翠人生何苦紅塵陌上白頭浪裏四壁忩明兩盂<lb/>
粥罷暫時打睡儘聞雞祖逖中宵狂舞蹴劉琨起<lb/>
　　予始賦睡詞諸公賡和三十餘首一日友人王文<lb/>
　　卿攜肴來訪話及梁園舊逰因感其事復用前韻<lb/>
萬金不買青春老來可惜歡娯地有時記得江樓深夜<lb/>
解鞍留寐蘭焰噴紅寳香薫麝玉醅篘蟻更誰能細說<lb/>
當年風韻江瑶柱荔枝味　漂泊江湖萬里渺難尋探<lb/>
<pb n="KR4j0059_WYG_001-14a"/>
梅拾翠何心更到折枝圖上賣花聲裏蓬鬢刁騷角巾<lb/>
欹墮枕書聊睡恨匆匆未辦蓴鱸歸棹又秋風起<lb/>
　念奴嬌<lb/>
　　題鎮江多景樓用坡仙韻<lb/>
江山信美快平生一覽南州風物落日金焦浮紺宇鐡<lb/>
甕猶殘城壁雲擁潮來水隨天去幾㸃沙鷗雪消磨不<lb/>
盡古今天寳人傑　遥望石塜巉然參軍此𦵏萬刼誰<lb/>
能發桑梓龍荒驚嘆後幾度生靈埋滅往事休論酒杯<lb/>
<pb n="KR4j0059_WYG_001-14b"/>
纔近照見星星髪一聲長嘯海門飛上明月<lb/>
　　中秋效郭敬齋體毎句用月字<lb/>
一輪月好正人間八月凉生襟袖萬古山河歸月影表<lb/>
裏月明光透月桂婆娑月香飄蕩修月仙人手深沈月<lb/>
殿月娥誰念消痩　今夕乘月登樓天低月近對月能<lb/>
無酒把酒長歌邀月飲明月正堪為友月白人圓月和<lb/>
人醉月是承平舊年年賞月願人如月長久<lb/>
　　中秋重九人間佳節也古今賦咏固多予早年嘗<lb/>
<pb n="KR4j0059_WYG_001-15a"/>
　　記僧仲璋九日述懐一篇與此篇格相同恐嵗久<lb/>
　　無傳就附於此<lb/>
消磨重九算年年惟是黄花白酒把酒簮花能有幾七<lb/>
十光隂囘首人夀難期酒杯有限花色應如舊花濃酒<lb/>
釅問君著甚消受　彭澤千古英魂有花能折有酒能<lb/>
傾否萬事悠悠輸一醉花酒休教離手明月西風闌珊<lb/>
酒盡憔悴花枝痩酒腸花眼正冝年少時候<lb/>
江湖落魄髩成絲遥憶揚州風物千里樓臺簾半捲玉<lb/>
<pb n="KR4j0059_WYG_001-15b"/>
女香車油壁后土祠寒唐昌花盡誰弄璚枝雪山川良<lb/>
是古來消盡雄傑　落日烟水茫茫孤城殘角怨入清<lb/>
笳發岸檥扁舟人不寐桞外漁燈明滅半夜潮來一帆<lb/>
風送凛凛森毛髪水流東下玉簫吹落殘月<lb/>
　　壬戌秋泊漢江鴛鴦灘寄贈<lb/>
露團漸冷又今年辜負中秋明月誰念江中憔悴我夢<lb/>
斷芙蓉城闕燕子東歸鴻賔南下滿眼蘆花雪行人何<lb/>
處也應珠淚凝睫　常記樓上歌聲一樽酒盡黙黙無<lb/>
<pb n="KR4j0059_WYG_001-16a"/>
言别恨殺鴛鴦灘下水不寄題詩紅葉聚淚鮫綃畫眉<lb/>
螺黛總在歸時節百年心事等閒休向人說<lb/>
　滿江紅<lb/>
　　題吕仙祠飛吟亭壁用馮經歴韻<lb/>
雲外孤亭空悵望烟霞仙客還試問飛吟詩句為誰留<lb/>
别三入岳陽人不識浮生擾擾蒼蠅血道老精知向樹<lb/>
隂中曽來歇　松穉在虬枝結皮溜雨根盤月恨還丹<lb/>
不到後來豪傑塵世千年飜甲子秋風一劍横霜雪待<lb/>
<pb n="KR4j0059_WYG_001-16b"/>
他時攜酒赤城逰相逢說<lb/>
　　留别巴陵諸公時至元十四年冬<lb/>
行遍江南算只有青山留客親友間中年哀樂幾囘離<lb/>
别碁罷不知人換世兵餘猶見川流血嘆昔時歌舞岳<lb/>
陽樓繁華歇　寒日短愁雲結尋故壘空殘月聽閭閻<lb/>
談笑果誰雄傑欹枕纔移孤館雨扁舟又泛長江雪要<lb/>
烟花三月到揚州逢人說<lb/>
　　庚戌春别杭城<lb/>
<pb n="KR4j0059_WYG_001-17a"/>
雲髩犀梳誰得似錢塘人物還又喜小忩虛幌伴人幽<lb/>
獨薦枕恰疑巫峽夢舉杯忽聽陽關曲問淚痕幾度浥<lb/>
羅巾長相續　南浦逺歸心促春草碧春波緑黯銷魂<lb/>
無際後歡難卜拭手忩前機織錦斷腸石上簮磨玉恨<lb/>
馬頭斜月減清光何時復<lb/>
　　重陽後二日王彦文并利用秦山甫相過小飲<hi>利用</hi>
　　<hi>亦姓王字國賓贈柱國中書平章政事</hi>
過了重陽寒慘慘秋隂連日尚何事滿城風雨漏天如<lb/>
<pb n="KR4j0059_WYG_001-17b"/>
泣㸃染一林紅葉暗飄蕭三逕黄花濕聽敲門忽有客<lb/>
三人來相覔　時節好誇橙橘兒女喜分梨栗罄一樽<lb/>
聊慰老懐岑寂想像曾來神女賦傷心似失文通筆破<lb/>
殘年催釀酒如川長鯨吸<lb/>
　　同鄭都事復用前韻退訖所租學田<lb/>
費盡長繩繫不住西飛白日詩忩外滿庭秋草露蛩寒<lb/>
泣酒後看花空眼亂花前把酒從衣濕要一㕓歸老作<lb/>
莬裘何難覔　仙客老巴山橘封萬戸燕山栗且栽培<lb/>
<pb n="KR4j0059_WYG_001-18a"/>
孤竹伴人孤寂豈有梁鴻髙世志也無司馬題橋筆便<lb/>
與君同訪洞庭春和雲吸<lb/>
　瑞鶴僊<lb/>
　　登金陵烏衣園來燕臺<lb/>
夕陽王謝宅對草樹荒寒亭臺欹側烏衣舊時客渺雙<lb/>
飛萬里水雲寛窄東風翠羽也迷却當時巷陌向尋常<lb/>
百姓人家辜負幾囘春色　悽惻人空不見畵棟棲香<lb/>
繡簾窺額雲兜霧隔錦書至付誰拆怕劉郎只見金陵<lb/>
<pb n="KR4j0059_WYG_001-18b"/>
興廢賺得行人髩白又爭如復到𤣥都兔葵燕麥<lb/>
　摸魚子<lb/>
　　七夕用嚴柔濟韻<lb/>
問雙星有情幾許消磨不盡今古年年此夕風流㑹香<lb/>
暖月忩雲戸聽笑語知幾處彩樓𤓰果祈牛女蛛絲暗<lb/>
度似抛擲金梭縈囘錦字織就舊時句　愁雲暮漠漠<lb/>
蒼烟桂樹人間心更誰訴擘釵分鈿蓬山逺一様絳河<lb/>
銀浦烏鵲度離别苦啼粧洒盡新秋雨雲軿且駐算猶<lb/>
<pb n="KR4j0059_WYG_001-19a"/>
勝嫦娥倉皇奔月只有去時路<lb/>
　　真定城南異塵堂同諸公晚眺<lb/>
敞青紅水邉忩外登臨元有佳趣薫風蕩漾昆明錦一<lb/>
片藕花無數纔欲語香暗度紅塵不到蒼烟渚多情鷗<lb/>
鷺儘翠盖揺殘紅衣落盡相與伴風雨　横塘路好在<lb/>
呉兒越女扁舟幾度來去採菱歌斷三湘逺寂寞岸花<lb/>
汀樹天已暮更留看飄然月下凌波步風流自許待載<lb/>
酒重來淋漓醉墨為寫洛神賦<lb/>
<pb n="KR4j0059_WYG_001-19b"/>
　　秋仲一日李具瞻侍御偕予過天慶觀訪蒲敬之<lb/>
　　都事既而登冶城藉草於蒼蒼萬玉中觴咏樂甚<lb/>
　　道官王黙墮者在焉且訂於兩柏森立間構亭為<lb/>
　　逰目騁懐之所翼日賦此記一時之槩耳<lb/>
望參差冶城烟樹故人知在琳宇繡衣來就論文飲隨<lb/>
意割雞炊黍歡樂處忘爾汝清談況有神仙侣一杯緩<lb/>
舉放逺目增明遥岑出翠俯仰幾今古　紅塵夢不到<lb/>
丹臺紫府尋真偶得佳趣兩株翠柏參天起千畝渭川<lb/>
<pb n="KR4j0059_WYG_001-20a"/>
烟雨君已許向此地結亭為我開忩户朝來暮去待細<lb/>
攬烟霞平分風月揮洒錦囊句<lb/>
　　送敬之蒲君卜居淮上敬之自翰苑出為蘄黄道<lb/>
　　宣慰幕官<lb/>
聽西風細吟亭樹秋聲先到衡宇季鷹千里蓴鱸興更<lb/>
喜范張雞黍傾盖處慚愧汝髙樓不減烟霞侣匏樽笑<lb/>
舉對得意江山忘懐風月醉眼玩今古　鑾坡客又向<lb/>
紅蓮幕府田園何日成趣九重聞道思賢佐恐要濟時<lb/>
<pb n="KR4j0059_WYG_001-20b"/>
霖雨天若許從所好結廬相就開蓬户山人休去怕蕙<lb/>
帳空懸猿驚鶴怨貽笑草堂句<lb/>
　　復用前韻<lb/>
問誰歌六朝璚樹當年春滿庭宇歌殘夜月西風起吹<lb/>
動一川禾黍愁絶處誰念汝姑蘇麋鹿成羣侣清樽漫<lb/>
舉對淡淡長空蕭蕭喬木慷慨弔今古　生平苦走遍<lb/>
南州北府年來頗得幽趣緑蓑青笠渾無事醉卧一天<lb/>
風雨秋幾許沙渚上漁樵小隱隨編户扁舟晩去望綺<lb/>
<pb n="KR4j0059_WYG_001-21a"/>
散餘霞江澄淨練還愛謝公句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0059_WYG_001-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天籟集巻上<lb/>
</p>
<p>
</p>
  </div>
<div>
<head>天籟集巻下</head> <lb/>
    <p>
<pb n="KR4j0059_WYG_002-1a"/>
欽定四庫全書<lb/>
　天籟集巻下<lb/>
　　　　　　　　　　　　　元　白檏　撰<lb/>
　沁園春<lb/>
　　金陵鳯凰臺眺望<lb/>
獨上遺臺目斷清秋鳯兮不還悵呉宫幽徑埋深花草<lb/>
晉時髙塜銷盡衣冠横吹聲沉騎鯨人去月滿空江鴈<lb/>
影寒登臨處且摩挲石刻徙倚欄干　青天半落三山<lb/>
<pb n="KR4j0059_WYG_002-1b"/>
更白鷺洲横二水間問誰能心比秋來水靜漸教身似<lb/>
嶺上雲閒擾擾人生紛紛世事就裏何常不强顔重囘<lb/>
首怕浮雲蔽日不見長安<lb/>
　　保寧佛殿即鳯凰臺太白留題在焉宋髙宗南渡<lb/>
　　嘗驛駐寺中有石刻御書王荆公贈僧詩云紛紛<lb/>
　　擾擾十年間世事何常不强顔亦欲心如秋水靜<lb/>
　　應須身似嶺雲閒意者當時南北擾攘國家蕩析<lb/>
　　磨盾鞍馬間有經營之志百未一遂此詩若有深<lb/>
<pb n="KR4j0059_WYG_002-2a"/>
　　契於心者以自況予暇日來逰因演太白荆公詩<lb/>
　　意亦猶稼軒水龍吟用李延年淳于髠語也<lb/>
我望山形虎踞龍盤壯哉建康憶黄旗紫盖中興東晉<lb/>
雕欄玉砌下逮南唐歩歩金蓮朝朝璚樹宫殿呉時花<lb/>
草香今何日尚寺留蕭姓人做梅粧　長江不管興亡<lb/>
漫流盡英雄淚萬行問烏衣舊宅誰家作主白頭老子<lb/>
今日還鄉弔古愁濃題詩人去寂寞髙樓無鳯凰斜陽<lb/>
外正漁舟唱晚一片鳴榔<lb/>
<pb n="KR4j0059_WYG_002-2b"/>
　　夜夢就樹摘桃噉之於中一枚甘甚覺而異之因<lb/>
　　為之賦<lb/>
𣺌𣺌吟懐望佳人兮在天一方問鵾鵬九萬扶揺何力<lb/>
蝸牛兩角蠻觸誰强華表鶴來銅盤人去白日青天夢<lb/>
一場俄然覺正醯雞舞瓮野馬飛忩　徜徉玩世何妨<lb/>
更誰道狂時不得狂羨東方臣朔從容帝所西真阿母<lb/>
喚作兒郎一笑人間三逰海上畢竟仙家日月長相隨<lb/>
去想蟠桃熟後也許偷嘗<lb/>
<pb n="KR4j0059_WYG_002-3a"/>
　　監察師巨源時辟予為政因讀嵇康與山濤書有<lb/>
　　契於予心者就譜中辭書謝<lb/>
自古賢能壯哉飛騰老來退閒念一身九患天教寂寞<lb/>
百年孤憤日就衰殘麋鹿難馴金鑣縱好志在長林豐<lb/>
草間唐虞世也曾聞巢許遁跡箕山　越人無用殷冠<lb/>
怕機事纒頭不耐煩對詩書滿架子孫可教琴樽一室<lb/>
親舊相歡況屬清時得延殘喘魚鳥溪山任往還還知<lb/>
否有絶交書在細與君㸔<lb/>
<pb n="KR4j0059_WYG_002-3b"/>
　　送按察司合道公赴浙東任<lb/>
玉節星軺十道監司治稱最優甚恵風纔到豚魚亦信<lb/>
清霜未降狐兔先愁鎮靜洪都澄清白下又過東南第<lb/>
一州雲烟底㸔千巖競秀萬壑爭流　離筵無計相留<lb/>
漫慷慨中年白髪稠記璚花照眼忙催詩筆松燈促座<lb/>
笑遞觥籌放浪形骸欣於所遇負我蘭亭共一逰心期<lb/>
在想山隂興盡和月囘舟<lb/>
　　十二月十四日為平章吕公夀<lb/>
<pb n="KR4j0059_WYG_002-4a"/>
盖世名豪壯嵗鷹揚擁兵上流把金湯固守精誠貫日<lb/>
衣冠不改意氣横秋北闕絲綸南朝家世好在雲間建<lb/>
節樓平章事便急流勇退黄閣難留　莵裘喜逐歸休<lb/>
著宫錦何妨萬里逰似謝安笑傲東山别墅鴟夷放浪<lb/>
西子扁舟醉眼乾坤歌鬟風霧笑折梅花揷滿頭千秋<lb/>
嵗望夀星光彩長照南州<lb/>
　　吕道山左丞覲囘過金陵别業至元丙子予識道<lb/>
　　山於九江今十年矣<lb/>
<pb n="KR4j0059_WYG_002-4b"/>
流水髙山獨許鍾期最知伯牙愧我投木李得酬瓊玖<lb/>
人驚玉樹有倚蒹葭風雨十年江湖千里望美人兮天<lb/>
一涯重攜手似仲宣去國江令還家　門前栁拂隄沙<lb/>
便好繫天津泛斗槎㸔金鞍閙簇花邉置酒玉盂旋洗<lb/>
竹裏供茶朱雀橋荒烏衣巷古莫笑斜陽野草花寒食<lb/>
近算人生行樂少住為佳<lb/>
　風流子<lb/>
　　丁亥秋復得仲常書有楚星燕月千里相望何時<lb/>
<pb n="KR4j0059_WYG_002-5a"/>
　　㑹合以副舊逰之語就譜此曲以寄之<lb/>
花月少年場嬉逰伴底事不能忘楊栁送歌暗分春色<lb/>
夭桃凝笑同賞天香綺筵上酒杯金㶑灧詩巻墨琳瑯<lb/>
閒裊金鞭管絃珂里醉攜紅袖燈火微行　囘首事堪傷<lb/>
温柔竟處流落江鄉惆悵髩絲禪榻眉黛吟忩甚社燕<lb/>
秋鴻十年無定楚星燕月千里相望何日故園行樂重<lb/>
㑹風光<lb/>
　燭影揺紅<lb/>
<pb n="KR4j0059_WYG_002-5b"/>
　　前事用吕東忩韻<lb/>
三尺枯桐古來長恨知音少玉簫吹斷鳯樓雲此恨何<lb/>
時了落日飛鴻聲悄眄長江離魂浩渺贈環留佩宿粉棲<lb/>
香此情誰表　風雨紅稀夢囘别院鸎啼曉一生辜負<lb/>
㸔花心惆悵人空老待訪還丹瑞草駕飇輪蓬萊去好<lb/>
又愁滄海恍惚塵揚難尋仙島<lb/>
　木蘭花慢<lb/>
　　燈夕到維揚<lb/>
<pb n="KR4j0059_WYG_002-6a"/>
壯東南形勝淮吐浪海吞潮記此日江都錦帆廵幸汴<lb/>
水迢遥迷樓故應不見見瓊花底事也香銷興廢幾更<lb/>
王霸是非總付漁樵　誰能十萬更纒腰鶴馭儘飄飄<lb/>
正繡陌珠簾紅燈閙影三五良宵春風竹西亭上拚淋<lb/>
漓一醉解金貂二十四橋明月玉人何處吹簫<lb/>
聽鳴騶入谷怕驚動北山猿且放浪形骸支持嵗月㸃<lb/>
檢田園先生結廬人境竟不知門外市塵喧醉後清風<lb/>
到枕醒來明月當軒　伏波勲業照青編薏苡又何寃<lb/>
<pb n="KR4j0059_WYG_002-6b"/>
蕞爾倭奴抗衡上國挑禍中原分明一盤棊勢漫教人<lb/>
著眼㸔師言為問鵾鵬碧海何如雞犬桃源<lb/>
　　覃懐北賞梅同參政西庵楊文和府判敦卿周奧<lb/>
　　韻<lb/>
記羅浮仙子儼微步過山邨正日暮天寒明粧淡粉來<lb/>
伴清樽行雲黯然飛去悵參横月落夢無痕翠羽嘈嘈<lb/>
樹杪玉鈿隱隱墻根　山陽一氣變冬温真實不須論<lb/>
滿竹外幽香水邉踈影直徹籬門彷彿對花終日拚淋<lb/>
<pb n="KR4j0059_WYG_002-7a"/>
漓襟袖醉昬昬折得一枝在手天涯幾度銷魂<lb/>
　　復用前韻代友人宋子冶賦<lb/>
望丹東沁北淡流水逺孤邨對幾樹踈梅十分素艷一<lb/>
曲芳樽誰堪嵗寒為友伴山姿孤痩雪霜痕翠羽森森<lb/>
挹節蒼松落落盤根　銅瓶水滿玉肌温此意與誰論<lb/>
漸月冷芸忩燈殘紙帳夜悄衡門傷心杜陵老眼細㸔<lb/>
來只似霧中昬頼有清風破鼻暗香浮動吟魂<lb/>
　　王彦立所居南口傍真隐庭中新作盆池同諸公<lb/>
<pb n="KR4j0059_WYG_002-7b"/>
　　賦<lb/>
𣺌髙情公子得真隐信悠哉占上下壺天中間隙地鑿<lb/>
破莓苔移將鑑湖寒影放微風灧灧翠奩開便有一番<lb/>
荷芰都無半㸃塵埃　夜深明月幌閒階不負小亭臺<lb/>
儘羅袖盛香碧筒吸露一洗胷懐紅蓮故家幕府㸔新<lb/>
詩題詠滿南齋好聽瀟瀟風雨老夫從此須來<lb/>
　　丙子冬寄隆興吕道山左丞<lb/>
憶元龍湖海樽俎地笑談間儘畫燭寒燒紅螺細捲沈<lb/>
<pb n="KR4j0059_WYG_002-8a"/>
醉更䦨西風數聲笳鼓悵匡廬山下送征鞍秋水蘋花<lb/>
漸老曉霜楓葉初丹　滕王髙閣倚江干極目楚天寛<lb/>
想畫棟珠簾朝雲南浦暮雨西山天涯倦逰司馬更幾<lb/>
時攜手一憑欄别後相思何處月明千里鄉關<lb/>
　　戊子秋送合道監司赴任秦中兼簡程介甫按察<lb/>
倦區區逰宦便囘棹謝山隂筭難似君侯蓴鱸有味富<lb/>
貴無心匆匆又移玉節恨相思何處更相尋渭北春天<lb/>
樹逺江東日暮雲深　㟁花檣燕動悲吟把酒惜分襟<lb/>
<pb n="KR4j0059_WYG_002-8b"/>
問玉井蓮開三峰絶頂誰共登臨長安故人好在憶元<lb/>
龍名重古猶今說與英雄湖海應憐枯槁山林<lb/>
　　已丑送劉紹聞王仲謀兩按察赴浙右閩中任時浙<lb/>
　　憲置司於平江故有向呉亭句<lb/>
擁煌煌雙節九萬里入鵬程愛人物鄒枚文章李杜海<lb/>
内聲名相逢廣陵陌上恨一樽不盡故人情嵗月奔馳<lb/>
飛鳥交㳺聚散浮萍　出門一笑大江横馬首向呉亭<lb/>
看分路揚鑣七閩兩浙得意澄清江山剰供詩否想徘<lb/>
<pb n="KR4j0059_WYG_002-9a"/>
徊南斗避文星留著調元老手却來同佐昇平<lb/>
　　歌者樊娃索賦<lb/>
愛人間尤物信花月與精神聽歌串驪珠聲匀象板咽<lb/>
水縈雲風流舊家樊素記櫻桃名動洛陽春千古東山<lb/>
髙興一時北海清樽　天公不禁自由身放我醉紅裙<lb/>
想故國邯鄲荒臺老樹儘賦招魂青山幾年無恙但淚<lb/>
痕差比向來新莫要琵琶寫恨與君同是行人<lb/>
　　為樂府宋生冩賦宋子夀香燕城好事者為渠寫<lb/>
<pb n="KR4j0059_WYG_002-9b"/>
　　真手撚荼䕷一枝<lb/>
展春風圖畵恍人世有神仙愛手撚荼䕷香閒韻逺軃<lb/>
袖垂肩東郵幾囘親見意丹青無地著婵姢杏臉紅生<lb/>
曉暈栁眉翠㸃春妍　舞衫歌扇綺羅筵還我舊因縁<lb/>
儘金縷新聲烏絲醉墨共惜流年年來茂陵多病更玉<lb/>
琴凄斷鳯凰絃<hi>時方䘮偶</hi>留得一枝春在不妨絶倒尊前<lb/>
快人生行樂捲江海入瑶觴對滿眼韶華東城南陌日<lb/>
日尋芳吟鞭只隨驕馬殢春風指㸃杏花墻時聽鶯啼<lb/>
<pb n="KR4j0059_WYG_002-10a"/>
婉轉幾囘蝶夢悠揚　行雲早晚上巫陽白地惱愁腸<lb/>
待玉鏡臺邉銀燈影裏細看濃粧風情自憐韓夀恨無<lb/>
縁得佩賈充香說與殷勤青鳥暫時相見何妨<lb/>
　　感香囊悼雙文<lb/>
覽香囊無語漫流淚濕紅紗記戀戀成歡匆匆解佩怎<lb/>
忍忘他消殘半襟蘭麝向繡茸詩句映梅花踈影横斜<lb/>
何處暗香浮動誰家　春霜底事掃濃華埋玉向泥沙<lb/>
嗟物是人非虛迎桃葉誰偶匏𤓰西風楚詞歌罷料芳<lb/>
<pb n="KR4j0059_WYG_002-10b"/>
魂飛作碧天霞鏡裏舞鸞空在人間後㑹無涯<lb/>
　玉漏遲<lb/>
故園風物好芳樽日日花前傾倒南浦傷心望斷緑波<lb/>
春草多少相思淚㸃筭只有青衫知道殘夢覺無人解<lb/>
我厭厭懐抱　懊惱楚峽行雲便賦盡髙唐後期誰報<lb/>
玉杵含霜著意且須重搗轉眼梅花過也又屈指春殘<lb/>
燈閙粧鏡曉應念畫眉人老<lb/>
　　叚伯聖同予留滯九江其歸也别侍兒睡香予亦<lb/>
<pb n="KR4j0059_WYG_002-11a"/>
　　有感<lb/>
瑞香花正吐誰交付與東君為主夢覺廬山一片綵雲<lb/>
何所惆悵留題在壁麝墨染無窮愁緒常記取徘徊顧<lb/>
影燈前低語　幾許欵宻留情繫絆煞年時世間兒女<lb/>
淪落天涯夜夜月明湓浦連我青衫淚滿料不忍孤帆<lb/>
東去離思苦休唱渭城風雨<lb/>
碧梧深院悄清明過也鞦韆䦨了楊栁隂中又是一番<lb/>
啼鳥人去瑶臺路逺辜負却花前歡笑音信杳西樓盡<lb/>
<pb n="KR4j0059_WYG_002-11b"/>
日凭欄凝眺　縹緲霧閣雲忩恨夢斷青鸞夜深寒悄<lb/>
簷玉敲殘挨得五更風小麝炷金猊燼冷畫燭短銀屏<lb/>
空照芳徑曉惆悵落紅多少<lb/>
　江梅引<lb/>
一溪流水隔天台小桃栽為誰開應念劉郎早晚得重<lb/>
來翠袖天寒憔悴損倚修竹舞殘紅墮緑苔　怨極恨極愁<lb/>
更哀甚連環無計解伯勞分背燕飛去雲樹蒼崖千里相<lb/>
思何處托幽懐温嶠風流還自許後期杳暗塵生玉鏡臺<lb/>
<pb n="KR4j0059_WYG_002-12a"/>
　秋色横空<lb/>
　　賦虞美人草本名玉耳墜金環秋色横空盖前人<lb/>
　　詞首句遺山用以為名<lb/>
兒女情多甚千秋萬古不易消磨拔山力盡英雄困垓<lb/>
下尚擁兵戈含紅淚顰翠蛾拚血汚逰魂逐太阿草也<lb/>
風流猶弄舞態婆娑　當時夜聞楚歌嘆烏騅不逝恨<lb/>
滿山河匆匆玉帳人東去耿耿素志無它黄陵廟湘水<lb/>
波記染竹成斑泣舜娥又豈止虞兮無可奈何<lb/>
<pb n="KR4j0059_WYG_002-12b"/>
　　順天張侯毛氏以早梅命題索賦時壬子冬<lb/>
揺落初冬愛南枝迥絶暖氣潜通金章睡起宫衣褪新<lb/>
粧淡淡丰容冰㽔痩蠟蔕融便自有翛然林下風肯羨<lb/>
蜂喧蝶閙艷紫妖紅　何處對花興濃向藏春池館透<lb/>
月簾櫳一枝鄭重天涯信腸斷驛使相逢關山路幾萬<lb/>
重記昨夜筠筒和淚封料馬首幽香先到夢中<lb/>
　石州慢<lb/>
　　丙寅九日期楊翔卿不至書懐用少陵詩語<lb/>
<pb n="KR4j0059_WYG_002-13a"/>
千古神州一旦陸沉髙岸深谷夢中雞犬新豐眼底姑<lb/>
蘇麋鹿少陵野老杖藜潜步江頭幾囘飲恨吞聲哭嵗<lb/>
暮意何如怯秋風茅屋　幽獨療饑賴有蹲䲭煖老尚<lb/>
須燕玉白璧微瑕難把閒情拘束草深門巷故人車馬<lb/>
蕭條等閒瓢棄樽無緑風雨近重陽滿東籬黄菊<lb/>
　鳯凰臺上憶吹簫<lb/>
笳鼓秋風旌旗落日使君威振雄邉羨指麾貔虎斗印<lb/>
腰懸盡道多多益辦仗玉節亳邑新遷江淮地三軍耀<lb/>
<pb n="KR4j0059_WYG_002-13b"/>
武萬竈屯田　歡然幾囘開宴有畫㦸門庭珠履賔筵<lb/>
慣雅歌堂上起舞樽前況是稱觴令節望醉鄉有酒如<lb/>
川明年㸔平呉事了圖像凌烟<lb/>
　滿庭芳<lb/>
　　屢欲作茶詞未暇也近選宋名公樂府黄賀陳三<lb/>
　　集中凢載滿庭芳四首大槩相類各有得失復雜<lb/>
　　用元寒删先韵而語意若不倫僕不揆狂妄合三<lb/>
　　家竒句試為一首必有能辨之者<lb/>
<pb n="KR4j0059_WYG_002-14a"/>
雅燕飛觴清談揮麈主人終夜留歡宻雲雙鳯碾破縷<lb/>
金團品香泉味好須㬰㸔蟹眼湯翻銀瓶注花浮兎椀<lb/>
雪㸃鷓鴣斑　雙鬟微步稳春纎擎露翠袖生寒覺清<lb/>
風扶我醉玉頽顔照眼紅紗絳蠟金鞭送月滿吟鞍歸來<lb/>
晚芸牕未寢相伴卸粧殘<lb/>
　緑頭鴨一名多麗<lb/>
　　洞庭懐古<lb/>
黯銷凝楚天氣物凄清過黄陵山長水逺古今遷客傷<lb/>
<pb n="KR4j0059_WYG_002-14b"/>
情渺澄波聚魚曲港浣紗人去掩柴荆湘庭晚荻花風<lb/>
細秋月照茅亭一壺酒澆平磊磈問甚功名　買扁舟<lb/>
安排歸去五湖烟景難爭等閒攜弄笛西子恍惚遇鼓<lb/>
瑟湘靈㸔盡嬌顰聽殘雅奏暮雲江上數峰青柁樓底<lb/>
香芹鮮鯽還似越中行閒身好浮家泛宅聊寄平生<lb/>
　永遇樂<lb/>
　　至元辛夘春二月三日同李景安提舉逰杭州西<lb/>
　　湖<lb/>
<pb n="KR4j0059_WYG_002-15a"/>
一月西湖四時烟景誰暇逰遍紅袖津樓青旗栁市幾<lb/>
處簾爭捲六橋相望蘭橈不斷十里水晶雲殿夕陽下<lb/>
笙歌人散唱徹采菱新怨　金明老假華胥春夢腸斷<lb/>
故都池苑和靖亭前蘇公提上漫把梅花撚青衫儘奈<lb/>
濛濛雨濕更著小蠻針線覺平生扁舟歸興此中不淺<lb/>
　賀新郎<lb/>
喜氣軒眉宇㸔盧郎風流年少玉堂平步車騎雍容光<lb/>
華逺不似黄粱逆旅抖擻盡貂裘塵土便就莫愁雙槳<lb/>
<pb n="KR4j0059_WYG_002-15b"/>
去待經過蘇小錢塘渡畫圖裏㸔烟雨　一樽邂逅歌<lb/>
金縷望晴川鑪峯瀑布浪花湓浦老我三年江湖客幾<lb/>
度登臨弔古悵日暮家山何處别後船頭虹貫日想君<lb/>
還東觀圖書府天咫尺聽新語<lb/>
　沁園春<lb/>
　　夜枕無夢感子陵太白事明日賦此<lb/>
千載尋盟李白扁舟嚴陵釣車故人偃蹇足加帝腹將<lb/>
軍權幸手脫公靴星斗名髙江湖迹在爛漫雲山幾處<lb/>
<pb n="KR4j0059_WYG_002-16a"/>
遮山光裏有紅鱗旋斫白酒從賖　龍蛇起陸曾嗟且<lb/>
放我狂歌醉飲些甚人生貧賤剛求富貴天教富貴却<lb/>
騁驕奢乗興而來造門即返何必親逢安道耶兒童笑<lb/>
道先生醉矣風㡌欹斜<lb/>
　讌瑶池<lb/>
　　本名八聲甘州樂府八聲甘州名頗俚鄙予愛其<lb/>
　　法雅健因採東坡戚氏一篇稍加櫽括使就新翻<lb/>
　　仍改其名<lb/>
<pb n="KR4j0059_WYG_002-16b"/>
玉龜山阿母統羣仙幽閒志蕭然有金城千里瓊樓十<lb/>
二紫翠霏烟穆滿當時西狩八駿戲芝田駐驛瑶池上<lb/>
命賜華筵　天樂雲璈鼎沸㸔飛瓊舞態醉飲留連漸<lb/>
月斜河漢霞綺布晴天望神州東囘玉輦杏花風數里<lb/>
響鳴鞭長安近依稀桞色翠㸃秦川<lb/>
　垂楊<lb/>
　　壬子冬薄逰順天張侯毛氏之兄正卿邀予往拜<lb/>
　　夫人既而留飲撰詞一詠梅以玉耳墜金環歌之<lb/>
<pb n="KR4j0059_WYG_002-17a"/>
　　一送春以垂楊歌之詞成惠以羅綺四端夫人大<lb/>
　　名路人能道古今雅好因自言幼時有老尼年幾<lb/>
　　八十嘗教以舊曲垂楊音調至今了然事與東坡<lb/>
　　補洞仙歌詞相類中統建元夀春𣙜場中得南方<lb/>
　　詞編有垂楊三首其一乃向所傳者然後知夫人<lb/>
　　真承平家世之舊也<lb/>
關山杜宇甚年年喚得韶光歸去怕上髙城望逺烟水<lb/>
迷南浦賣花聲動天街曉總吹入東風庭户正紗忩濃<lb/>
<pb n="KR4j0059_WYG_002-17b"/>
睡覺來驚翠蛾愁聚　一夜狂風横雨恨西園媚景匆<lb/>
匆難駐試把芳菲㸃檢鸎燕渾無語玉纎空折梨花撚<lb/>
對寒食厭厭心緒問東君落花誰是主<lb/>
　西江月<lb/>
白石空銷戰骨清泉不洗飛埃五雲多處望蓬萊鞭石<lb/>
誰能過海　一夕神逰八表衆星光拱三台天公元不<lb/>
棄非才坐我金銀世界<lb/>
　　郭祐之得雄渠即賈治中壻<lb/>
<pb n="KR4j0059_WYG_002-18a"/>
天上靈椿未老月中丹桂初花充閭佳慶儘堪誇聖善<lb/>
元來姓賈　廣座平分玉果絳顱剰拂丹砂從今人説<lb/>
細侯家自有青衫竹馬<lb/>
過隙光隂流轉還丹嵗月綿延幾人青髻對長年且慶<lb/>
一時康健　四海率歸英主三山免化飛仙大家有分<lb/>
占桑田近日蓬萊水淺<lb/>
　　九江送劉牧之同知之杭<lb/>
我自紉蘭為佩君方剖竹分符才情風調有誰如彷彿<lb/>
<pb n="KR4j0059_WYG_002-18b"/>
三生小杜　置酒昔登峴首題詩今對匡廬青衫恨不<lb/>
到西湖共濕黄梅細雨<lb/>
　　李元讓赴廣東帥幕<lb/>
皎皎風前玉樹煌煌腰下金符陳琳檄草右軍書香滿<lb/>
紅蓮幕府　正自雄心撫劍不妨雅唱投壺長纓繫越<lb/>
在須㬰㸔掃蠻煙瘴雨<lb/>
　　漁父<lb/>
世故重重厄網生涯小小漁舩白鷗波底五湖天别是<lb/>
<pb n="KR4j0059_WYG_002-19a"/>
秋光一片　竹葉醅浮綠釅桃花浪漬紅鮮醉鄉日月<lb/>
武陵邉管甚陵遷谷變<lb/>
　浪淘沙<lb/>
今古海山情月牖雲扃潜教小玉報雙成整頓羅衣斜<lb/>
斂出門外嬌迎　燈暗酒微醒髩亂釵横一春心事語<lb/>
丁寧明夜閒衾容易冷誰復卿卿<lb/>
青鏁幾窺容帶結心同臨鸞誰與畵眉峰自恨尋芳來<lb/>
較晩辜負春紅　無物比情濃無計相從殷勤心事若<lb/>
<pb n="KR4j0059_WYG_002-19b"/>
為通留得青衫前日淚弹滿西風<lb/>
行路古來難似得還山山間終是勝人間風月琴樽應<lb/>
不羨塵土征鞍　何處住來閒白下長干一番春事又<lb/>
闌珊流水桃花天地外老我漁竿<lb/>
　朝中措<lb/>
燕忙鸎亂鬭尋芳誰得一枝香自是玉心皎潔不隨花<lb/>
桞飄揚　明朝去也燕南趙北水逺山長都把而今歡<lb/>
愛留教後日思量<lb/>
<pb n="KR4j0059_WYG_002-20a"/>
娃兒十五得人憐金雀髻垂肩巳愛盈盈翠袖更堪小<lb/>
小花鈿　江山在眼賔朋滿座有酒如川未便芙蓉帳<lb/>
底且教玳瑁筵前<lb/>
田家秋熟辦千倉造物恨難量可惜一川禾黍不禁滿<lb/>
地螟蝗　委填溝壑流離道路老幼堪傷安得長安毒<lb/>
手變教四海金穰<lb/>
蒼松隐映竹交加千樹玉梨花好箇嵗寒三友更堪紅<lb/>
白山茶　一時折得銀瓶揷㸔相映烏紗明日扁舟東<lb/>
<pb n="KR4j0059_WYG_002-20b"/>
去夢魂江上人家<lb/>
東華門外軟紅塵不到水邉邨任是和羮傅鼎爭如漉<lb/>
酒陶巾　三年浪走有心遯世無地棲身何日團欒兒<lb/>
女小忩燈火相親<lb/>
　清平樂<lb/>
　　詠木犀花<lb/>
碧雲葉底萬㸃黄金蘂更㸔薔薇清露洗澤國秋光如<lb/>
水　餘生牢落江南幽香鼻觀曽叅見説小山招隐夢<lb/>
<pb n="KR4j0059_WYG_002-21a"/>
魂夜夜雲巖<lb/>
　　詠水仙花<lb/>
玉肌消痩徹骨熏香透不是銀臺金盞酒愁殺天寒翠<lb/>
袖　遺珠悵望江皋飲漿夢到藍橋露下風清月慘相<lb/>
思魂斷誰招<lb/>
　　李仁山檻中蟠桃梅<lb/>
前村瀟洒雪徑人囘駕一檻誰移春造化鬱鬱香浮月<lb/>
下　青綾半䕶冰姿宛然臨水開時説與緑毛么鳯不<lb/>
<pb n="KR4j0059_WYG_002-21b"/>
妨倒掛枝枝<lb/>
　　李仁山次韵自注蟠桃來自杭和靖詩句得於孤<lb/>
　　山也<lb/>
瑶英輕洒姑射飄仙駕巧奪孤山能變化夭矯飛來月<lb/>
下　絶憐玉骨清姿不隨紅紫芳時要識天然標格竹<lb/>
籬茅舍横枝<lb/>
箜篌小字夢覺參差是不種仙家白玉子著甚消魂好<lb/>
事　桃花門外重重一言半語相通縈損題詩崔䕶幾<lb/>
<pb n="KR4j0059_WYG_002-22a"/>
囘南陌春風<lb/>
朱顔漸老白髪添多少桃李春風渾過了留得桑榆殘<lb/>
照　江南地迥無塵老天一片閒雲戀殺青山不去青<lb/>
山未必留人<lb/>
　　同施景悦賭雙陸不勝戯作<lb/>
閒尋博奕飽飯消長日自笑家儲無甔石百萬都教一<lb/>
擲　平生酒聖詩豪韋娘局上相嘲今日風流磨折翠<lb/>
裘輸與青袍<lb/>
<pb n="KR4j0059_WYG_002-22b"/>
　㸃絳唇<lb/>
翠水瑶池舊逰曾記飛瓊伴玉笙吹斷總作空花觀<lb/>
夢裏關山淚挹羅襟滿離魂亂一燈幽慢展轉秋宵半<lb/>
　小桃紅<lb/>
　　歌姬趙氏常為友人賈子正所親攜之江上有數<lb/>
　　月留後予過鄧往來侑觴感而賦此俾即席歌之<lb/>
雲鬟風髩淺梳粧取次樽前唱比著當時楚江上减容光<lb/>
　故人别後應無恙傷心留得軟金羅袖猶帶賈充香<lb/>
<pb n="KR4j0059_WYG_002-23a"/>
　踏莎行<lb/>
　　詠雪<lb/>
凍結南雲寒風朔吹紛紛六出飛花墜海仙剪水看施<lb/>
工仙人種玉來呈瑞　梅蕚清香竹梢㸃地畫欄倚濕<lb/>
湖山翠先生方喜就烹茶銷金帳裏人何醉<lb/>
　風入松<lb/>
　　詠紅梅將橙子皮作酒杯<hi>紅梅恐是姬妾名</hi>
使君髙宴出紅梅腰鼓掲春雷更將紅酒澆濃艷風流<lb/>
<pb n="KR4j0059_WYG_002-23b"/>
夢不負花魁千里江山呉楚一時人物鄒枚　軟金杯<lb/>
襯硬金杯香挽洞邉囘西溪不減東山興歡揺動北海<lb/>
樽罍老我天涯倦客一杯醉玉先頽<lb/>
　浣溪沙<lb/>
　　酒間贈金禪師時近六旬頭白如雪<lb/>
世事方艱便猛囘竹叢佳處得栽培花光别有一枝梅<lb/>
　頭似雲盔都復漆心如風篆也無灰生前相遇且銜<lb/>
杯<lb/>
<pb n="KR4j0059_WYG_002-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0059_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　天籟集巻下<lb/>
</p>
<p>
</p>
  </div>
<div> <lb/>
    <p>
<pb n="KR4j0059_WYG_003-1a"/>
天籟集後序<lb/>
余以洪武甲寅春掾姑孰郡文學時真定白溟子南分<lb/>
教諸生間示其祖蘭谷先生天籟集謹按先生諱檏字<lb/>
仁甫後改字太素姓白氏號蘭谷金季寓齋先生樞密<lb/>
院判之子也寓齋生三子先生其仲子也先生生長兵<lb/>
間流離竄逐父子相失遂鞠於元遺山先生所遺山教<lb/>
之成人始歸其家先生少有志天下已而事乃大謬顧<lb/>
其先為金世臣既不欲髙蹈逺引以抗其節又不欲使<lb/>
<pb n="KR4j0059_WYG_003-1b"/>
爵禄以汙其身於是屈已降志玩世滑稽徙家金陵從<lb/>
諸遺老放情山水間日以詩酒優㳺用示雅志以忘天<lb/>
下詩詞篇翰在在有之是編計詞二百餘首名天籟集<lb/>
兵燹散失其孫溟得之姑孰士大夫家傳寫失真字多<lb/>
謬誤余既考訂一二歸之比召赴京復求語以叙之余<lb/>
惟先生詞章翰墨揮洒奮迅出於天才既以得名當時<lb/>
板行於世余又何足以輕重哉然又不可以不一言者<lb/>
先生出處大節微而婉曲而肆庸人孺子所不能識非<lb/>
<pb n="KR4j0059_WYG_003-2a"/>
志和龜䝉林君復往而不返之儔可同日語故序以著<lb/>
其出處之大較云洪武丁已春二月國學助教江隂孫<lb/>
大雅叙<lb/>
　　蘭谷先生像賛　　　　　　　　孫大雅<lb/>
堯舜在上巢許在下箕潁清風千載可亞如谷之虛如<lb/>
蘭之馨不為利往不求幸生降志辱身依隐玩世孰識<lb/>
其全以卒於義<lb/>
　　蘭谷先生賛　　　　　　　　　曺　安<lb/>
<pb n="KR4j0059_WYG_003-2b"/>
猗嗟先生挺身前代肥遯林泉才華超邁富有文辭名<lb/>
曰天籟深谷之蘭芬芳猶在遺像子孫載瞻載拜<lb/>
　　水調歌頭<hi>擬白蘭谷</hi>　　　　　李道純<lb/>
三元秘秋水微宻實難量未分清濁天地人物一包蔵<lb/>
一乃太𤣥真水二氣由兹運化三極理全彰上下降升<lb/>
妙根本在中黄　兎懐胎牛喘月蚌含光人明此理倒<lb/>
提斗柄戽銀潢絶斷曺溪一𣲖掀倒蓬萊三島無處不<lb/>
仙鄉誰為白蘭谷安寢感羲皇<lb/>
<pb n="KR4j0059_WYG_003-3a"/>
　　酹江月　　　　　　　　　　陳　霆<lb/>
滑稽玩世知包蔵多少春花秋月天籟有詞人有像還<lb/>
似遺山風節松下巢由竹間逸少氣韵真髙潔坐間撫<lb/>
掌溪山等是詩訣　見説多景樓前鳯凰臺上醉帽風<lb/>
吹裂千古英豪消歇盡江水至今悲咽萬里投荒三年<lb/>
坐困一様家愁絶寄聲知否一杯當酹松雪<lb/>
</p>
<p>
</p>
  </div></body>
</text>\m</TEI>
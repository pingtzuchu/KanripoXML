<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>霽山文集卷五</head>
    <p>
<pb n="KR4d0395_WYG_005-1a"/>
欽定四庫全書<lb/>
　霽山文集卷五　　　　　宋　林景熙　撰<lb/>
　　白石藁二<lb/>
　　　季漢正義序<lb/>
通鑑魯史也綱目春秋也魯史載二百四十二年行事<lb/>
至春秋筆削嚴矣或問紫陽夫子曰通鑑綱目主意安<lb/>
在答曰主正統毎閲其書莽大夫如編魏荀攸晉處士<lb/>
唐特進筆削一字間况老瞞漢盗𤣥德漢胄史不當黜<lb/>
<pb n="KR4d0395_WYG_005-1b"/>
胄而與盗故以蜀漢系統上承建安下接泰始而正統<lb/>
於是大明用春秋法也同時文昭朱子作三國紀年亦<lb/>
以蜀漢為正然而不廢前史者猶魯史之於春秋也正<lb/>
統在宇宙間五帝三王之禪傳八卦九章之共主土廣<lb/>
狹勢强弱不與焉秦山河百二視江左一隅之晉廣狹<lb/>
强弱居然不侔然五胡不得與晉齒秦雖繫年卒閏也<lb/>
世無魯連子豈惟紫陽悲之胡君從聖學古篤任道毅<lb/>
既重志三國又為季漢正義於以翼前修而扶正統意<lb/>
<pb n="KR4d0395_WYG_005-2a"/>
何切也抑持寸管以誅姦慝天地鬼神實與聞之顧所<lb/>
以自持其身者必無毫髪或愆於正不然彼冥冥者亦<lb/>
将有辭千古在前萬世在後從聖其尚謹之哉<lb/>
　　　胡汲古樂府序<lb/>
唐人花間集不過香奩組織之辭詞家爭慕傚之粉澤<lb/>
相髙不知其靡謂樂府體固然也一見鐵心石腸之士<lb/>
譁然非笑以為是不足涉吾地其習而為者亦必毁剛<lb/>
毁直然後宛轉合宫商嫵媚中繩尺樂府反為情性害<lb/>
<pb n="KR4d0395_WYG_005-2b"/>
矣樂府詩之變也詩發乎情止乎禮義美化厚俗胥此<lb/>
焉寄豈一變為樂府乃遽與詩異哉宋秦晁周柳輩各<lb/>
據其壘風流醖藉固亦一洗唐陋而猶未也荆公金陵<lb/>
懷古末語後庭遺曲有詩人之諷裕陵覽東坡月詞至<lb/>
瓊臺玉宇髙處不勝寒謂蘇軾終是愛君由此觀之二<lb/>
公樂府根情性而作者初不異詩也嚴陵胡君汲古以<lb/>
詩名觀其樂府詩之法度在焉清而腴麗而則逸而斂<lb/>
婉而莊悲涼於殘山剰水豪放於明月清風酒酣耳熱<lb/>
<pb n="KR4d0395_WYG_005-3a"/>
往往自為而歌之所謂樂而不淫哀而不傷一出於詩<lb/>
人禮義之正然則先王遺澤其猶寄於變風者獨詩也<lb/>
哉<lb/>
　　　洗心錄序<lb/>
洗心錄者錄古今善惡之報使人有所勸而為善有所<lb/>
誡而不為惡仁哉髙君之用心也而以洗心名何居盖<lb/>
善惡皆由心起其發眇綿其判天壤或謂陵谷以來真<lb/>
宰茫昧善未必福惡未必禍豈欲俟其熟而報始定乎<lb/>
<pb n="KR4d0395_WYG_005-3b"/>
又謂不在其身則在其子孫而為善為惡者偷吾身之<lb/>
不及見以至於怠且肆夫必俟其熟而又使之怠且肆<lb/>
天之仁愛斯人未必然也報應之説起於釋氏吾儒所<lb/>
不道誠乎為一善者豈有一毫責報之心哉苟有一毫<lb/>
責報之心雖善猶利也人在天地間自有此心而君臣<lb/>
父子夫婦昆弟朋友之倫具凡君臣而義父子而親夫<lb/>
婦而别昆弟而序朋友而信皆本心天理之油然一不<lb/>
如是則有愧於心凜若芒負俯仰無以自容是禍福之<lb/>
<pb n="KR4d0395_WYG_005-4a"/>
報不必在天而己在吾之一心釐而為四十門析而為<lb/>
數百事皆心所造夫子謂獲罪于天無所禱也此以天<lb/>
之理言也雖然上焉者不待勸戒而自為善下焉者雖<lb/>
有勸戒而不能己其為惡将使觀是錄者洗其不善之<lb/>
心而復其本善之心其為中人設乎吾能約心而致謹<lb/>
於善惡所自出中人以上者也可以語上矣<lb/>
　　　宋景元詩集序<lb/>
文有緒宋氏自學稼公嗜古而文苗焉其子潛室秀於<lb/>
<pb n="KR4d0395_WYG_005-4b"/>
鄉至雲海少師乃碩其獲厥後平齋西厪諸老茂學摛<lb/>
詞不以水旱輟耕繇是先疇日益闢今芹渚翁字景元<lb/>
則其九傳也僕解褐歸往謝渭陽族楹連桷比皆弦誦<lb/>
聲翁在諸舅中意氣疎爽與僕上下議論一何壯也陵<lb/>
谷後十年復見翁兩鬢蕭颼道舊事如夢問弦誦之地<lb/>
則葵麥離離矣或謂翁熏鑠憂患必且卑貌孫言求與<lb/>
時偶而翁固不然暇日出詩示僕曰此十年間感慨而<lb/>
作也意所欲宣伸紙縱筆不復有所揀避子為我評之<lb/>
<pb n="KR4d0395_WYG_005-5a"/>
僕端讀盡卷毛骨起立而知翁方寸之耿耿者亡恙然<lb/>
則詩中有史固不使石壕吏廬子闗等作得以獨雄千<lb/>
古也文之緒有自來矣齊門好竽楚國多狗其卷而懷<lb/>
之以俟有千載心者<lb/>
　　　二薛先生文集序<lb/>
永嘉自許少伊右丞周恭叔太博劉元承給事受業程<lb/>
門為最先一輩而義理之學始於此矣生而晩者雖不<lb/>
及成德達財之列而亦竊聞私淑之教見知聞知成功<lb/>
<pb n="KR4d0395_WYG_005-5b"/>
一也薛氏世學盖三百年最後玉成公學於慈湖楊敬<lb/>
仲刋華據實猶程門緒餘偽學禁興隻手衛道著伊洛<lb/>
源流各為譜傳書成而化更生人之類不為洪水猛獸<lb/>
吾道力也又以弓冶授其子叔容公志𢎞力毅負荷千<lb/>
年念聖逺言湮為孔子集語二十卷念國家内外治疏<lb/>
為采薇天保末議二巻念伊傅周召之業不復見隨世<lb/>
蹇淺不能登其主於三代為宅揆成鑑二十二卷薦紳<lb/>
剡進上經一覽藏之秘府以詔厥來㑹兵興君亮區區<lb/>
<pb n="KR4d0395_WYG_005-6a"/>
收拾於烟埃零落之餘兩世遺文其僅存者泰山毫芒<lb/>
而己水心嘗曰為學而不接統緒雖博無益也為文而<lb/>
不闢世教雖工無益也二先生之學之文豈徒博而工<lb/>
哉統緒之的教化之要於此乎在君亮早自矜飭懼勿<lb/>
克紹以貽斯文羞况當升降絶續之㑹世方仇學而欲<lb/>
壽其世學者力益難心益苦君亮勉之立言垂世仁也<lb/>
繼志述事孝也仁且孝聚於薛氏祖子孫三世嘻不亦<lb/>
重可敬夫<lb/>
<pb n="KR4d0395_WYG_005-6b"/>
　　　送松存弟序<lb/>
林氏自閩徙居平陽之坳中至予十二世系益蔓嵗合<lb/>
族亡慮數百人敘拜行酒少長秩如予以奥里第二支<lb/>
松存為伯仲行别二十年更陵谷君自湖海歸省調為<lb/>
錄而予隠州郭於是相見白首愴道武林舊事方其操<lb/>
數寸管與海内英雋角輒嶄然出盖自師教童習耗思<lb/>
慮而僅工之一旦棄如土梗可悲己科舉廢士媒青雲<lb/>
猶假所業以自見夫所業者豈必出其所搆相與為欺<lb/>
<pb n="KR4d0395_WYG_005-7a"/>
以至抗顔倚席貽笑子衿有如君者蜀日越雪政自寥<lb/>
寥夫錄以舉善君裁鑒精月書季攷不失錙銖而又限<lb/>
義利以律身辨損益以取友士洒然矜奮稱其職矣噫<lb/>
嘻穹壤間斯文一縷若有若亡然而生人之類不為禽<lb/>
獸鬼蜮者無喪文之理也奎復明他日以文瑞世微君<lb/>
而誰哉予老矣或恐後死得與於斯幸君之亢吾宗也<lb/>
於其行輒贈以言<lb/>
　　　王修竹詩集序<lb/>
<pb n="KR4d0395_WYG_005-7b"/>
三百篇詩之祖也世自盛入衰風自正入變雅頌息矣<lb/>
風雅頌經也賦比興緯也以三緯行三經之中六義備<lb/>
焉一變為騷再變為選三變為五七字律盖自晉宋齊<lb/>
梁而下義日益離李杜手障狂瀾離者復合其他掇拾<lb/>
風煙組綴花鳥自謂工且麗索其義蔑如古者閭巷小<lb/>
夫閨門賤妾其詩往往根情性而作後之士大夫反異<lb/>
焉何也詩一言以蔽之曰思無邪無邪者誠之發當喜<lb/>
而喜當怒而怒當哀而哀當樂而樂匪風下泉之思是<lb/>
<pb n="KR4d0395_WYG_005-8a"/>
也大序言變風發乎情止乎禮義不變者猶於變見之<lb/>
謂非豐鎬遺澤可乎山隂修竹王公有詩千餘予端讀<lb/>
盡卷賦核而該比形而切興託而悠三百篇之法度宛<lb/>
然在焉盖情性以發之禮義以止之博以經傳助以山<lb/>
川老以事物而豈一日之積哉公弱冠入仕首觸時宰<lb/>
閉門十年至於少舒而復卷乍出而終藏視富貴如空<lb/>
中雲其所自養者固矣天地間惟正氣不撓故清氣不<lb/>
渾清氣與正氣合而為文可以化今可以傳後而詩其<lb/>
<pb n="KR4d0395_WYG_005-8b"/>
一也予數從公游嘯吟泉石每一篇作有飛出宇宙之<lb/>
意己而歛入絲粟寂乎無聲使人三歎不能己前輩評<lb/>
宋渡南後詩以陸務觀擬杜意在寤寐不忘中原與拜<lb/>
鵑心事悲惋實同夫同其所以詩之心則亦同其詩誰<lb/>
謂務觀之後無務觀也<lb/>
　　　龍源普渡紀勝詩序<lb/>
横舟真人名注丹臺神游碧落乃甲辰下元主龍源普<lb/>
度大齋九虎閽髙綠章夜扣三泉錮魄盡使昭蘓厥功<lb/>
<pb n="KR4d0395_WYG_005-9a"/>
偉矣笙鶴朝囘環而觀者心竦毛竪許山曹君為詩美<lb/>
之金舂玉應鉅帙粲然豈以異教同源吾儒抱濟川<lb/>
之具不及拯人於生而翻羨師之拯人於死歟雖然天<lb/>
堂無則己有則君子登地獄無則己有則小人入向使<lb/>
彜教修明天下皆君子之歸而小人之棄生順死寧如<lb/>
晝夜之有經正不知何罪可度也惟君子少而小人多<lb/>
既自喪其所以生之理又不幸以兵死以刑死以水火<lb/>
盗賊死失其正命卒墮沉㝠此荒幻之説興普度所以<lb/>
<pb n="KR4d0395_WYG_005-9b"/>
有功而吾道之不行於世其亦重可慨也故為併序而<lb/>
書之<lb/>
　　　庚申玊樞㑹規約序<lb/>
庚申㑹崇老氏教也經灰尚寒士如六日蟾蜍無所於<lb/>
用往往游心沖素以康濟其身乃或逸出於異教然教<lb/>
雖異也而有不異者焉老氏謂泊兮其未兆若嬰兒之<lb/>
未孩即吾儒不失赤子之心是也道書載庚申日三彭<lb/>
每乗人睡奏過帝庭遂有守庚申之説㑹實昉是予謂<lb/>
<pb n="KR4d0395_WYG_005-10a"/>
不然使吾埽除物欲夜氣湛如天地神祇臨之在上雖<lb/>
三彭無所施其仇若未能寡過彼得藉以為辭而吾方<lb/>
惕然警懼如盤盂几杖之在側三彭非仇予實忠予矣<lb/>
夫子云獲罪于天無所禱也天即理也由理而動淵黙<lb/>
雷聲方寸地即玉樞也周三百六十日皆庚申也窮理<lb/>
盡性以至於命諸君尚勉之哉<lb/>
　　　馬静山詩集序<lb/>
詩起於康衢之謠而暢於三百雅歇頌沉王風蔓草繫<lb/>
<pb n="KR4d0395_WYG_005-10b"/>
於時矣杜少陵自天寳末年感時觸景花淚鳥驚非復<lb/>
和聲以鳴其盛然而猶有唐也予讀靜山馬君詩清厲<lb/>
沉鬱扶天墜閔人窮意寄言外方其破硯寒燈蕭然四<lb/>
壁人不堪之而能發天葩於枯槁振古響於寂寥手提<lb/>
偏師亦足抗賈孟之壘君數過予坐一樓評萬象相知<lb/>
至徹肝鬲人或未知也君賦孤琴詩曰邈邈今世耳悠<lb/>
悠古人心嘻世無古耳久矣髙山峩峩流水潺潺吾琴<lb/>
吾鼔游吾之天知奚喜不知奚病哉<lb/>
<pb n="KR4d0395_WYG_005-11a"/>
　　　送厲直之逺游序<lb/>
東陽厲君直之僕圜海同舍郎也老槐風雨若有異物<lb/>
焉馮之夜秉燭相視如夢君曰予客江西十年訪舊游<lb/>
半入地幸而存者或逃山林或淹黨逐或老或貧廬陵<lb/>
劉㑹孟執斯文牛耳盟嘗為予作孝經纂註序俄復溘<lb/>
然於人世何速也語己各欷歔顧僕偶未死猶以老且<lb/>
貧流落殊鄉而君兩鬢漆黑方翩翩駕輕飈游萬里外<lb/>
何壯也問所挾探囊不見有物獨孝經一部與胷中耿<lb/>
<pb n="KR4d0395_WYG_005-11b"/>
耿亡恙其為具齊之瑟越之章甫也嘻迂矣嘗聞孝者<lb/>
百行之源自古明王無不以孝理天下君持是書過東<lb/>
魯瓣薌洙泗起曾閔於九原與之講切将必首肯心印<lb/>
夫身體髪膚受之父母不敢毁傷孝也父母全而生之<lb/>
子全而歸之昔賢臨深履薄以終其身至啟手足曰今<lb/>
而後吾知免夫是書得行革偷從厚崇禮逺刑使人人<lb/>
全其天地父母之仁而無毫髪之毁况乎食稻衣錦不<lb/>
一顰其顔猶謂有人心也於是相攜出西郭門奉酒三<lb/>
<pb n="KR4d0395_WYG_005-12a"/>
酌壯其行曰君不迂矣<lb/>
　　　顧近仁詩集序<lb/>
予曩識近仁顧君於稠人中老鶴雞羣風格振整己心<lb/>
敬之先伯氏主鄉校月有書近仁毎先諸子鳴予因從<lb/>
旁擊節則又識其文矣而未識其詩也壬寅冬近仁攜<lb/>
小慙藁過予虞廷遺音一鳴吾耳乃併與其詩識之盖<lb/>
詩如其文文如其人也近世剽竊聲響竅蚓爭喧自謂<lb/>
能詩而不本於吾文以文其所不能至裂詩文為二途<lb/>
<pb n="KR4d0395_WYG_005-12b"/>
而不知歸一也豈有拙於文而工於詩哉近仁辭語渾<lb/>
雄而發之以華藻氣骨蒼勁而節之以聲律全體互宣<lb/>
叅唐厯選不懈而及於古於是近仁春秋高矣而藁以<lb/>
小慙名也何居予自二十己學詩星霜冉冉學不加進<lb/>
每視舊作愧中汗外㡬欲盡刪乃己而人方許之以為<lb/>
工淟涊復存終不意滿昔人謂小慙人小好之大慙人<lb/>
大好之兹藁得無類是乎故為序其卷端以歸<lb/>
　　　鄭中隠詩集序<lb/>
<pb n="KR4d0395_WYG_005-13a"/>
中隠鄭君前甲科進士也亦既搴桂抱月而歸風摶水<lb/>
擊謂鳯池可立致未㡬哭怙恃六霜又哭離黍彷徨顛<lb/>
沛将冩其悲惋無憀之鳴舍詩奚寄詩文之一也君詩<lb/>
如其文冠冕佩玉榘度舂容可以施典冊薦郊廟乃雅<lb/>
沉頌歇鬱為匪風下泉之思囘首楓宸臚唱杏苑芳題<lb/>
如隔宇宙盖君之所能存者心也而所不能挽者時也<lb/>
其禮義彛倫豐鎬遺澤尚隠然於變風中者今復見矣<lb/>
其孤以君之集來請為序予既重君之為人又喜君之<lb/>
<pb n="KR4d0395_WYG_005-13b"/>
有子克揚前人光花淚鳥驚詩中有史千載猶有考焉<lb/>
其尚謹而藏之<lb/>
　　　故太府少卿錢公墓誌銘<lb/>
公諱應孫字定之呉越武肅王十二世孫曾大父諱某<lb/>
故奉議郎贈太師鄭國公大父諱象祖故特進右丞相<lb/>
太師魏國公謚忠靖父諱某故通直郎贈中散大夫妣<lb/>
王氏封令人公生於寳慶丁亥以忠靖遺表澤補承奉<lb/>
郎厯任監淮東總領所鎮江所户部大軍倉辟淮東帥<lb/>
<pb n="KR4d0395_WYG_005-14a"/>
司準遣知泗州臨淮縣添差浙東帥司主管機宜文字<lb/>
除提舉左藏庫兼户部退換局遷諸軍糧料院出知建<lb/>
昌軍仙都觀閣依舊任除大理正遷兵部郎中出知贛<lb/>
州改知温州不赴陞直寳章閣改知徽州得替丐祠主<lb/>
管建昌軍仙都觀陞直華文閣紹興府司馬帶行軍器<lb/>
監兼宣撫司叅議官除太府少卿積階至朝請大夫初<lb/>
公為倉官時呉門守鄭公霖檄往冝興覆核圍田水傷<lb/>
先是來者望洋無措公製二甑髙二丈許載以舟遇圍<lb/>
<pb n="KR4d0395_WYG_005-14b"/>
投甑決去甑中水驗稻株損果十九乃以實申盡蠲其<lb/>
租八萬餘斛疇不謂智公始至某都喚里正久不至問<lb/>
故曰為辦過都錢未登問數㡬何曰例一千六百緡半<lb/>
歸核官公笑曰今所歴八十六都盡然為富翁矣即力<lb/>
革前弊吏卒受絲粟以上坐以贓疇不謂廉過瓜洲督<lb/>
視糧船囘渡遇風後舟覆公戒舟師急往救曰活一人<lb/>
者予十緡於是數十命得免魚腹公如所活酬之疇不<lb/>
謂惠建昌軍學敝風雨懼不支公初下車鋭然改作繚<lb/>
<pb n="KR4d0395_WYG_005-15a"/>
以牆垣一洗舊觀刑部尚書包公恢記之旴江書院舊<lb/>
有田郡因兵興以其租養軍廢不治公復振之㑹富民<lb/>
犯法籍其畝三千餘撥入書院士得養爭淬礪以報公<lb/>
明年登進士科十有一人禮部侍郎陳公禮記之疇不<lb/>
謂敏軍之南門有娶宗女者夫婦恣暴奴相繼死非命<lb/>
至是復斷小婦之兩足事聞讞實竟杖流之要援不得<lb/>
入疇不謂斷於戲公以王門之胄相國之澤二十一而<lb/>
從政三十六而專城意其忽視世故以為不足經意而<lb/>
<pb n="KR4d0395_WYG_005-15b"/>
𢎞識逺慮務沉厚得大體智以開物廉以飭身惠以拯<lb/>
溺敏以興教斷以除兇使公得盡其用雲油雨沛膏我<lb/>
六合豈止如今所觀哉㑹厄九蒿目怵心己而屏置人<lb/>
事植菊疏泉放乎詩酒自號寳慶老人有寳慶集若干<lb/>
卷家藏法書名畫古銅彛鼎焚香宴坐賞弄終日嘗曰<lb/>
吾以遣吾情焉耳非有玩物之癖也自唐世王呉越宋<lb/>
南渡後始賜第於台至公晩嵗復攜家還越而以疾終<lb/>
也乃在台之寓舍實辛卯七月二十一日得年六十五<lb/>
<pb n="KR4d0395_WYG_005-16a"/>
其孤以壬辰正月三日塟公於天台縣花桃山娶董氏<lb/>
封恭人先公逝予曩因來越侍公游十年又十年復來<lb/>
公己謝世其子國衡詣予泣曰先人凡九寒暑而未得<lb/>
銘願請於君予不獲辭乃摭而述之銘曰<lb/>
　錢氏之先曰籛鏗厯仕殷周始封彭六十五葉門益<lb/>
　𢎞呉越啟運武肅生山川草木錦繡榮忠懿挈土歸<lb/>
　朝廷黔黎富樂不識兵繇唐而宋㡬廢興九王之後<lb/>
　揚逺聲公二千石升月卿培此寸地流芳馨東牀得<lb/>
<pb n="KR4d0395_WYG_005-16b"/>
　賢子明經餘慶衮衮鍾雲仍嵯峨丹丘鬱佳城後千<lb/>
　年兮仰茲銘<lb/>
　　　故國子正鄭公墓誌銘<lb/>
余與國子正鄭公生同里學同師繇長至老同出處人<lb/>
與其同然而是非眇忽之際更相箴正以至固爭極辨<lb/>
不苟焉為同也不幸公先余往所嘗交者聞而皆哭余<lb/>
哭之倍明年其孤将以十二月甲申塟公於五峯之原<lb/>
求余銘拜且泣曰是不敢忘先人之遺命余雖荒落念<lb/>
<pb n="KR4d0395_WYG_005-17a"/>
相知為深其得辭公諱樸翁字宗仁家温之平陽曾大<lb/>
父諱國珍大父諱得孫父諱阜卿恩封迪功郎妣周氏<lb/>
恩封孺人常簿台守蒼巖先生女弟公生於嘉煕庚子<lb/>
少頴出未弱冠束書游京頖名暴如雷癸亥以類申補<lb/>
太學戊辰升内舍辛未舍校平壬申癸酉公闈連魁中<lb/>
甲戌省闈又中公以前廡賜上舍釋褐授迪功郎福州<lb/>
教授尋除國子正轉從政郎公少失怙母鞠教劬苦暨<lb/>
成名又失恃毎恨祿不及養追慕終天卒棄官耕隠薌<lb/>
<pb n="KR4d0395_WYG_005-17b"/>
山瀑下越故人厚禮招之往來轍迹餘二十霜其後次<lb/>
子同出乃糠粃萬事游神髙邈以辛丑十月得疾即趣<lb/>
歸其友固留醫理病日侵至壬寅季春九日支憊登輿<lb/>
越十有二日至家形神将離對家人語尚厯厯己而伏<lb/>
枕又四日悠然而逝得年六十三公學聖賢之學名其<lb/>
齋曰初心沉毅直方自許致澤至於志不獲遂猶以言<lb/>
語文字扶植綱常精衛填海憑霄銜土其重可悲也晩<lb/>
慕顔子坐忘竹雲一榻竟夕不寐余聞而貽書以真知<lb/>
<pb n="KR4d0395_WYG_005-18a"/>
實踐四字致愛助公自信力謂吾己得大意余亦不知<lb/>
公之所自得竟何如也或疑公學兼黄老而病且死欲<lb/>
實其議然性有能盡而命不可期理有能窮而數不可<lb/>
必雖立卓之顔而不免於短也况以此議公哉公程文<lb/>
在黄子冊中膾炙海内至今誦之有雜著二巻曰續古<lb/>
詩一卷曰厚倫皆精實可傳余敬公之才而有大節也<lb/>
法宜銘銘曰<lb/>
　公之文兮爛其河漢公之行兮豐厥根幹厯艱危兮<lb/>
<pb n="KR4d0395_WYG_005-18b"/>
　忠孝不遷人孰知兮知之者天<lb/>
　　　故待制吏部侍郎應公墓誌銘<lb/>
嵗庚子六月丙寅宋吏部侍郎中奉大夫應公年九十<lb/>
卒閭巷哭庠序哭其疏逺不識公者聞而亦哭明日大<lb/>
風雨拔木偃禾信宿乃止豈哲人淪亡闗於世數人所<lb/>
悲者天亦震與公諱節嚴字龢父其先繇婺徙温平陽<lb/>
曾祖諱光大祖諱顯道父諱叔度贈中散大夫母朱氏<lb/>
封令人公生嘉定辛未令人夢神人紫袍玉帶乗白虬<lb/>
<pb n="KR4d0395_WYG_005-19a"/>
而下覺而生公中散命其少名曰夢辰免乳習九經如<lb/>
懸河諸子百家過目輒記至耄不忘也決科七嵗試童<lb/>
科中三十有四登甲辰武科六年庚戍再換文科厯仕<lb/>
外任漣水教淛漕東幹長樂宰贛倅兩淮制司機叅淮<lb/>
西憲兩淛運判權臨安府事内任國子監書庫太學錄<lb/>
國子監簿司農丞軍器監刑部郎官右司直寳章閣司<lb/>
農卿樞宻院撿詳秘書監右文殿修撰權刑部侍郎吏<lb/>
部侍郎寳謨閣待制積階初授修職郎通籍改奉議自<lb/>
<pb n="KR4d0395_WYG_005-19b"/>
奉議凡八轉至中奉大夫曩公在六館時渠璫黷政公<lb/>
與學官九人扣閽陳其罪疏不報同時去國海内髙之<lb/>
逮長淮幕㑹烽燧急公進策元戎率将校登陴固守冐<lb/>
矢石不動邊賴以安其才自許經濟識大體周細故治<lb/>
法征謀獄情軍餉咸効其職至于獻替論思毎以四方<lb/>
水旱盜賊為上言之儼然先正遺風柱折維裂渤澥揚<lb/>
塵間闗歸隠自歎祿豐功嗇不克狥義恥也客從中原<lb/>
來見公龎眉皓髪如商顔圖畫中人異且拜問以攝生<lb/>
<pb n="KR4d0395_WYG_005-20a"/>
之術公笑曰吾有夜氣丹矣為文精實詣理有補世教<lb/>
課曾孫竹屋一燈丙漏下不倦幅巾藜杖時行虚落間<lb/>
園翁溪友忘其昔貴自號平坡居士倐盛夏時得微疾<lb/>
精神笑語亡恙一日整冠坐命孫傳翁侍戒以修身齊<lb/>
家之則曰謹識之語己而瞑嫓朱氏漕使雪廬趙公之<lb/>
甥先二十四年卒男一将仕郎蚤世孫一将仕郎傳翁<lb/>
曾孫五以是嵗十一月己酉葬公於管峯之原於戲孟<lb/>
子謂天下達尊三有一己希况於全乎公爵三品齒九<lb/>
<pb n="KR4d0395_WYG_005-20b"/>
袠德以叅之厯麾節如韋素田具饘粥廬庇風雨可不<lb/>
謂清疾惡若臭嗜義若甘勢利熏人衆前獨卻可不謂<lb/>
介更夷險易亨窮閱少壮老終始於學弗惰弗遷可不<lb/>
謂一枝葉盡脱根本獨在乗化消搖返於太初非有盛<lb/>
德者如是與是宜為銘銘曰<lb/>
　生也何來有光如虹逝也何歸怪雨盲風黄髪四朝<lb/>
　白雲一竁維德之芳緜於世世<lb/>
　　　宋貢士晉齋先生陳公墓誌銘<lb/>
<pb n="KR4d0395_WYG_005-21a"/>
横陽豐山陳氏淵源文獻世其家自左廂兵馬使傳十<lb/>
有二葉而至貢士公其間或隠或仕雖仕或不顯若嗇<lb/>
於天矣而名父子難兄弟哲夫懿婦先後一門銘其墓<lb/>
者皆當代鉅筆而龍泉葉公銘之再由此觀之斯文之<lb/>
澤嗇於前而豐於後天之報善未嘗爽也貢士諱某字<lb/>
某生嘉定乙亥曾大父諱某故修職郎大父諱某故承<lb/>
奉郎父諱某承奉長齋公嘗師止齋先生光廟初扣閽<lb/>
不報歸遯林泉以學授子若孫貢士習聞緒餘又益濬<lb/>
<pb n="KR4d0395_WYG_005-21b"/>
之其學通經濟而不局於章句其文根義理而不衒於<lb/>
葩藻淳祐己酉薦於鄉景定辛酉再薦黜禮部始謝舉<lb/>
子業與季弟節菴出壁藏數千卷丹鉛手勘永夜伊吾<lb/>
精而性命粗而事物近而視聴言動之則逺而元㑹運<lb/>
世之故熟討窮研學益深文益古游戲儷語亦闗治教<lb/>
時宰将起公布衣以重史館貢士固辭曰是不可易吾<lb/>
素自號晉齋亦望道之得行也時未可進退以歛之時<lb/>
未可昭晦以養之隨時變易以從道也于是貢士年八<lb/>
<pb n="KR4d0395_WYG_005-22a"/>
十矣大德戊戌十月微疾卒於家貢士行不求僻言不<lb/>
立怪壹以忠信篤敬為受用根柢人亦熏德而良巷有<lb/>
爭者不之官之貢士質焉貢士曰某直直者喜曰某不<lb/>
直不直者愧己而喜愧兩忘各釋爭為睦於以見盛德<lb/>
之感人而人心天理不甚相逺也自類舊藁若干卷謂<lb/>
斯文未喪後當有知予心者娶尹氏先十五年卒孫彌<lb/>
仲泣而求予銘予非其人懼黍先哲彌仲請益堅則敬<lb/>
次其語志之銘曰<lb/>
<pb n="KR4d0395_WYG_005-22b"/>
　知士藏愚達人據槁維此齋居而以晉表晉之自明<lb/>
　明非外皦惟退於時乃進於道好醜千年孰壽孰天<lb/>
　講學之功乾淳諸老<lb/>
　　　宋朝請大夫太常寺簿知台州周公墓誌銘<lb/>
故台守常簿周公既葬之三年夏其孤益昌以公行狀<lb/>
來泣請銘余謂公行應銘法宜求當代鴻筆僕非其人<lb/>
敢辭益昌固請按狀公平生厯官書之悉獨立朝二事<lb/>
闕而不書恐久遂淪没且死猶有知将遺憾重泉矣遂<lb/>
<pb n="KR4d0395_WYG_005-23a"/>
志其大節以俟來史若狀所己書寧畧公諱元龜字錫<lb/>
疇温平陽人生慶元戊午讀書迎解落筆輒驚人少有<lb/>
老度窮有通識以六典貢漕闈升賢闗擢嘉熈進士第<lb/>
教授廬州厯江淮諸司幹官扶彛倫贊規畫卓有能稱<lb/>
用舉員五改官試縣一監州再登朝三縣有强冦公掃<lb/>
清之州有滯獄公平允之朝有公議公建明之凡材而<lb/>
仕者猶能焉至於繫賢類消長之㡬闗國事安危之㑹<lb/>
而見逺識微固争力郤雖觸虎牙中虺螫而不以為悔<lb/>
<pb n="KR4d0395_WYG_005-23b"/>
則仕而材者或難之而足以見公之守也開慶己未提<lb/>
轄左帑時太學六士扣閽耿耿漢之三君八俊也當揆<lb/>
怒其攻己将擢公言路諷以意公正色曰臺諫天子之<lb/>
耳目不可市私恩直士國家之元氣不可以報私忿祖<lb/>
宗三百年學校公論所自出奈何摧折之乎語己束裝<lb/>
明日臺疏下矣景定初登庸元勲咸謂公相國故人要<lb/>
津立致公尺書不叩光範一廢六霜癸亥始以主管官<lb/>
告院除未㡬委買江東限田用為心膂公昌言排之曰<lb/>
<pb n="KR4d0395_WYG_005-24a"/>
熙寧間海内無事王安石以新法騷動釀成中天不忍<lb/>
言之變普天之下莫非王土未聞瘠子以肥父而家可<lb/>
為也聞者震耳䜛者交吻而公復不容於朝明日又臺<lb/>
疏下矣夫豈不知唯唯之為福諤諤之為禍然寧此勿<lb/>
彼何也富貴電光也名節日月也公素疾邪其於不義<lb/>
富貴視之若凂故隨仕輒己進尺退尋十有三年而通<lb/>
籍二十六年而持麾人方悶悶我獨徐徐勁節髙風為<lb/>
世仰慕然則彼讒人之致力乃借譽而揄揚誠如歐陽<lb/>
<pb n="KR4d0395_WYG_005-24b"/>
子所云也晩簿曲臺意天以禮樂俟君子不半朞予郡<lb/>
郡又不及試豈古道之難復生人之寡祐哉京歸道得<lb/>
疾及門而疾革以咸淳癸酉五月一日卒年七十六階<lb/>
朝請大夫曾大父諱某大父諱某父諱某累贈朝請大<lb/>
夫是為戒軒先生先生嗜古及交慈湖楊公簡鶴山魏<lb/>
公了翁其學根義理達事物公所樹立父教也自號蒼<lb/>
巖雜著八十巻又喜編纂有訓鑑大蒐文苑心嗜師友<lb/>
四騷觀史大議管見類要詞科類藁竒字法語各若干<lb/>
<pb n="KR4d0395_WYG_005-25a"/>
卷夫人林氏封宜人男三益昌台州黄巖簿晉昌邵武<lb/>
軍户曹鼎昌台州戸曹兼憲幹周氏世居馬鞍山下垂<lb/>
三百年祖墓在其東松栢蒼然公就旁隴自營繭室先<lb/>
塟宜人至是年八月庚申始合竁焉銘曰<lb/>
　掞河漢兮為章抱鐵石兮為腸與世濩落兮與道翺<lb/>
　翔維此馬鞍山兮生養而死藏彼囿形兮同死獨不<lb/>
　死兮留芳<lb/>
　　　故國學内舍蘧君墓誌銘<lb/>
<pb n="KR4d0395_WYG_005-25b"/>
君諱某字德威蘧其氏也蘧為昆陽希姓今族於南江<lb/>
者實自衢來至於君九葉爰泝厥先在春秋時衛大夫<lb/>
名瑗孔子稱之曰君子是為蘧氏鼻祖譜牒弗傳寥寥<lb/>
二千年間君子之澤若是乎逺也曾大父諱某大父諱<lb/>
某父諱某皆隠德不耀箕裘忠厚逮君殖以孝友華以<lb/>
詩書益蕃且碩君少頴發經傳諸史過目成誦試有司<lb/>
數不利借逕韜畧戊辰補國庠較藝居先明年升内舍<lb/>
又明年請監舉下第東歸不以得喪累懷事親菽水盡<lb/>
<pb n="KR4d0395_WYG_005-26a"/>
歡執喪哀毁以至骨立詳於冡舍而畧其家豐於時祭<lb/>
而菲其奉髪垂白每道父母時事輒泣下嘗曰兄弟均<lb/>
父母遺體也與仲氏怡愛藹然家事鉅細悉以付之仲<lb/>
氏疾醫禱徬徨不幸不起則泣且歎曰人生大夢耳須<lb/>
珪組何為幸而有田可以備饘粥有先人之廬可以蔽<lb/>
風雨吾亦從此遯矣㑹陵谷兵戈騷屑所至無完室君<lb/>
旋祓荒穢結小屋數間繚以榆柳種菊蒔蘭乃角巾野<lb/>
服挾策相羊雲嵐舒卷草木榮謝無不目擊而心領嵗<lb/>
<pb n="KR4d0395_WYG_005-26b"/>
時美景燕洽族姻命家童歌淮海清真詞盡醉而止念<lb/>
生無所用逺不能澤當世近猶當惠其鄉嵗祲蒿目語<lb/>
人曰爾饑吾食能下咽乎輟廩分賑又海糴以續其匱<lb/>
貴入而賤出人德其濟曰蘧公活佛也悲夫以君之行<lb/>
己及人明於大體而周於細故其為君子之後也庶乎<lb/>
無愧矣娶林氏帑院公之女男霆龍歸章氏為婦君生<lb/>
於宋嘉定庚寅二月以大德辛丑十月戊寅終於正寢<lb/>
年七十有二初君自卜兆於靈溪之原詔霆龍曰美哉<lb/>
<pb n="KR4d0395_WYG_005-27a"/>
斯丘窈而深廓而有容是為予千秋之幽宫予死𦵏毋<lb/>
越三月循古禮也霆龍祗治命以臘月甲申奉柩藏期<lb/>
薄而乞銘於予予以同舍郎不得辭銘曰<lb/>
　桑田兮海水槐國兮風雨彼美人兮在何許采芙蓉<lb/>
　兮江之涘抱貞芳兮以道終始百年兮抔土垂孝友<lb/>
　兮詔孫子<lb/>
　　　𤣥宅銘<lb/>
晉陶淵明履運欷歔逃之酒既不可将逃於永歸之宅<lb/>
<pb n="KR4d0395_WYG_005-27b"/>
今嚴陵𤣥同子邵君尚友千載竊慕髙風自志𤣥宅又擬<lb/>
自輓七章以寄親友於是君年六十七矣自虞書己有<lb/>
𤣥德之名揚雄草𤣥韓愈鉤𤣥非恍非惚𤣥在天地先<lb/>
窅微深妙萬物出乎此入乎此者也君知皦皦之為病<lb/>
将黜聰明冺好惡身世兩忘而復返於𤣥雖𤣥於中虚<lb/>
明萬古不夜如韞玉于匵欲掩其光而光卒不掩𤣥得<lb/>
無尚白歟乃為銘銘曰<lb/>
　橋門之雋月窟之仙宇宙無窮陵谷忽遷衆皆瓦毁<lb/>
<pb n="KR4d0395_WYG_005-28a"/>
　我獨璧全櫟以散夀蘭以明煎孰云真宅維德之𤣥<lb/>
　知白守黑返天地先如龜抱息靜閱千年君曰旨哉<lb/>
　斯銘可鐫<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0395_WYG_005-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霽山文集卷五<lb/>
</p>
<p>
</p>
  </div>
</body>
</text>
</TEI>
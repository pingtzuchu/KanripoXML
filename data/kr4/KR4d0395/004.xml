<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>霽山文集卷四</head>
    <p>
<pb n="KR4d0395_WYG_004-1a"/>
欽定四庫全書<lb/>
　霽山文集卷四　　　　　宋　林景熙　撰<lb/>
　　白石藁一<lb/>
　　　重修隂均斗門記<lb/>
平陽瀕海而州水利多斗門為大斗門八隂均為大隂<lb/>
均斗門者金舟東西四鄉之水赴焉嘉泰汪令君季良<lb/>
所創也其毁家以相林君居雅也今故碣猶在越百年<lb/>
穿漏就圮河流有洩無蓄海潮大時澎湃衝突逆入河<lb/>
<pb n="KR4d0395_WYG_004-1b"/>
皆為田害故嵗多歉而民貧請於官官置不問縱有問<lb/>
者吏持片紙急其都都急其民交相漁獵迄無成功大<lb/>
德九年州判皮侯元一日公退與客相畧民利有以隂<lb/>
均言者侯<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然曰吾責也㑹嵗祲又不敢震其民展轉<lb/>
于中聞蘆江報恩寺有講師曰融梵行精實為衆信侯<lb/>
致尺書詞語懇篤願借師力以成師得書喜曰成此非<lb/>
細利也侯有命其敢不承乃攜短疏道侯意勸化義風<lb/>
所激壹皆樂從遂廣置合用料物以十一月經始先築<lb/>
<pb n="KR4d0395_WYG_004-2a"/>
上下堰決水施工甃石澾斵石限更板閘二十四層纎<lb/>
罅必苴表裏堅好侯勸相之使旁午於道十年二月訖<lb/>
工侯視成春波溶溶演漾渟止河伯寧海若伏父老驩<lb/>
相語凡此駿功師之力也侯所命也微侯吾且為魚况<lb/>
能耕稼以食其土也由是三十六源得蓄泄之宜四十<lb/>
萬畝免乾溢之患有年将不一書其利博哉夫以利人<lb/>
者役人雖出有司法以繩之可也侯立心仁恕唯欲行<lb/>
所無事不呌囂而集不鞭笞而辦誠動誼感匪師曷遂<lb/>
<pb n="KR4d0395_WYG_004-2b"/>
不然民方倚侯以為父母侯豈不自信而尚假浮屠以<lb/>
信於人也衆請礱石屬予記歌曰今侯昔令前汪後皮屹<lb/>
兹斗門流德海涯海涯之德河洛之思後有作者其視<lb/>
兹碑<lb/>
　　　善吾精舍記<lb/>
太極動靜而生隂陽有晝則有夜有春夏則有秋冬更<lb/>
十二時無偏于晝之理厯七十四氣無偏於春夏之理<lb/>
天地尚然夫人囿形其間亦未有偏于生而長存者也<lb/>
<pb n="KR4d0395_WYG_004-3a"/>
大塊勞以生逸以老而不能不息息為生地也松喬嘘<lb/>
吸握固留形不過隂陽一盗豈真知者哉知道者漆園<lb/>
氏其曰善吾生所以善吾死達哉言也梅所潘公獨觀<lb/>
萬化菟裘雲石而取以名廬㑹予客山隂公貽書屬記<lb/>
曰願子之拓吾義也予惟天地間事事物物其初何嘗<lb/>
不善易曰一隂一陽之謂道繼之者善也成之者性也<lb/>
生而後有性未有性時己有此善繼之斯成之孟子以<lb/>
利善之間分舜跖原其初跖豈不善于舜哉吾一日之<lb/>
<pb n="KR4d0395_WYG_004-3b"/>
間雞鳴而起孶孶為善一日之舜也又自一日而往以<lb/>
至周天三百六十日無不為善一嵗之舜也又自一嵗<lb/>
之日而往以至三萬六千嵗嵗之日無不為善終身之<lb/>
舜也終身為舜不為跖由是體受歸全歸形氣之全於<lb/>
父母歸性之全於天吾毫髪無遺憾何適不善善吾初<lb/>
也吾不失吾之善而非有以善吾也其言似知道非深<lb/>
於道也故不若洙泗之言為正朝而聞生此道也夕死<lb/>
可息亦此道也從心而行乘化而盡與道逍遙吾何知<lb/>
<pb n="KR4d0395_WYG_004-4a"/>
焉梅所聞而喜曰吾前所聞者漆園氏之言也吾後所<lb/>
聞者洙泗之言也益知聖門天地之為大也<lb/>
　　　青山記<lb/>
宋嘉定年間安晚鄭公為相于堂西偏闢一榻扁以青<lb/>
山客有疑而問曰前槐後棘其居潭潭目未嘗有山也<lb/>
而曰山何相國之嗜山也相國曰吾身在廊廟而心在<lb/>
山林顧不能一日忘且萬一免去吾願遂矣今嚴陵洪<lb/>
君景琳生後百年家于山之麓青山屋頭昉以自號雖<lb/>
<pb n="KR4d0395_WYG_004-4b"/>
出處不同而突然天地間同一青青何與予惟士大夫<lb/>
一出一處皆有道存苟無居富貴之心雖廊廟而山林<lb/>
也苟無厭貧賤之心雖山林而廊廟也况山性仁君忠<lb/>
厚以培之山體静君凝重以鎮之嘘其雲可以澤寰宇<lb/>
儲其材可以棟明堂而昆蟲鳥獸之類亦各遂其性各<lb/>
安其所雖處也而未嘗不出也晉陶隠居飽聴松風而<lb/>
朝有大事數遣中使訪問絡繹不失為山中宰相又安<lb/>
知戔戔束帛不賁茲山也雲山蒼蒼客星奕奕我思古<lb/>
<pb n="KR4d0395_WYG_004-5a"/>
人髙風可即若夫終山徑捷北山文移卒貽林澗之愧<lb/>
自有青山以來不知㡬千載閲人多矣君勉乎哉<lb/>
　　　虚心堂記<lb/>
虚心堂者前餘姚宰邵君濟翁所居也堂以虚心名君<lb/>
所居雖堂實心也人之一心本與天地同廣大而不能<lb/>
虚者物實之也心固無物不有而何常有物哉聞之先<lb/>
儒曰心兮本虚應物無迹惟虚心故能應物雖無物不<lb/>
應而若未嘗應不留物也應物而物不免留留則有迹<lb/>
<pb n="KR4d0395_WYG_004-5b"/>
豈所謂虚如雁過淵淵無留雁之情而雁無不見之影<lb/>
豈惟淵哉衆物妍醜畢陳于鏡鏡未嘗拒亦未嘗留倐<lb/>
然而空鏡體故在心猶是也君試反心而觀方家世節<lb/>
麾蚤敭仕路贊猷奏最其達而應物者何限及柱折維<lb/>
裂履運欷歔而以蒼顔白髪往來殘山剰水中其窮而<lb/>
應物者又何限囘首六十年餘行藏舒歛榮悴欣戚則<lb/>
既與浮埃俱化而本心獨存夫富貴者心驕貧賤者心<lb/>
怵驕與怵據而實之去其實以還其虚洞然八荒皆我<lb/>
<pb n="KR4d0395_WYG_004-6a"/>
闥也堂豈尺椽半席而己乎老氏嘗有虚心實腹之論<lb/>
既欲其虚又欲其實何也曰虚心似無物實腹似萬物<lb/>
皆備言虚致實其言最近理而少宻故差處亦在豪芒<lb/>
恭惟三聖傳心十六字炳如丹也持以問安樂窩何如<lb/>
　　　陶山修竹書院記<lb/>
越為東淛望前将作監簿修竹王公為越望嵗乙酉予<lb/>
與里人陳用賔同客公第一夕漏過丙用賓扣予榻予<lb/>
驚寤問所以曰吾夢侍公武林訪草窻周氏居庭閴然<lb/>
<pb n="KR4d0395_WYG_004-6b"/>
中懸畫障視其景物秀異不類凡區一峯拔地起直入<lb/>
雲際下有小楷書凡六十五字署陸務觀題誦其文厯<lb/>
厯曰水聲兮激激雲容兮茸茸千松拱綠萬荷奏紅爰<lb/>
此嶔巖以佚放翁岌萬仞其如削峻一極而天通余乃<lb/>
跨野鶴追冥鴻往來乎蓬萊之宫披海氛而一笑以觀<lb/>
九州之同予曰嘻異哉是何祥也取筴筮遇艮之離兼<lb/>
山成體重火揚精厚積而光莫之與京此其代協文明<lb/>
乎用賓喜不寐待旦白公公相視駭命筆識後四年陸<lb/>
<pb n="KR4d0395_WYG_004-7a"/>
氏以陶山歸公有峰筆卓出雲門諸山右即其麓種竹<lb/>
萬个又六年書院成公領客徜徉仰視浮雲起處若有<lb/>
觸于中顧用賓曰獨不記前夢耶用賓矍然悟予亦在<lb/>
旁則相視大喜曰嗟乎此豈人力也哉天将雨水氣上<lb/>
夫人嗜欲之感必有神物焉啓其朕夢神交也夢不於<lb/>
己而於人交益神也自昔山川勝槩天作地藏以遺其<lb/>
人晉陶貞白髙隠鍊真為蓬萊監山因以氏曠乎有道<lb/>
者也越數百年宋熙寧中左丞農師陸公退休綠野結<lb/>
<pb n="KR4d0395_WYG_004-7b"/>
樓著書老佚而息藏之今墓在支峰下又二百年始屬<lb/>
于公夫地不自勝勝以人人能為地勝勝以道公自弱<lb/>
冠入仕首忤時宰閉門十年少舒而澤物終隠而求志<lb/>
合於道矣自有茲山以至於今理亂廢興如㡬春夢而<lb/>
生生化化不與世數俱盡庸非道哉於西廂為先賢祠<lb/>
農師受業荆公之門不附新法名在黨碑務觀志在中<lb/>
原没猶齎恨祖孫以道濟美與貞白列祠而三嵗時省<lb/>
左丞墓戒勿墮務觀以夢啟公而祖之藏其所庇庥知<lb/>
<pb n="KR4d0395_WYG_004-8a"/>
公之敦古道可託也夢亦豈盡虚哉乃為之記<lb/>
　　　覺菴記<lb/>
覺菴主人閉闗埽軌刋落浮念返道德之鄉息性命之<lb/>
圃於是年七十有八矣菴之所曰靈壇有山重掩有水<lb/>
縈紆爰樂斯丘乃效古人豫為壽藏遇勝日扶杖引客<lb/>
觴詠其間予曰噫嘻覺菴其真覺者與夫人方寸虚靈<lb/>
具衆理而應萬事是之謂覺陶淵明賦歸去來辭曰覺<lb/>
今是而昨非今昨之分即夢覺闗寓形復㡬何時微祿<lb/>
<pb n="KR4d0395_WYG_004-8b"/>
折腰為是僕僕一覺以往雲契吾懶鳥證吾倦故園松<lb/>
菊盟吾老自祭不必魚菽自輓不必蒿里曠乎千載人<lb/>
也聲利熏灼悠悠醉夢至于鐘鳴漏盡而不止抑何痼<lb/>
哉弗覺耳覺往復之理出處一覺榮悴之理窮通一覺<lb/>
晝夜始終之理生死一世故桑海巋然一翁血氣衰本<lb/>
心見而覺生焉白首七十餘年間誰行誰止誰喜誰悲<lb/>
誰壯誰老吾不自知也其承小試枳棲松哦則既散為<lb/>
浮埃而海内交游賢公卿材輩行亦往往凋謝無㡬於<lb/>
<pb n="KR4d0395_WYG_004-9a"/>
人世何如哉登魚山臨東阿喟然有終焉之心曹植所<lb/>
以感也感則未化覺則化也大塊茫茫吾不知其所以<lb/>
勞我者又惡知其所以息我者方将以天地萬物為藏<lb/>
具何所不藏何所藏性無彊界心無畛域上下四方皆<lb/>
吾覺菴主人聞而喜曰幸哉子之拓吾境也主人為誰<lb/>
平嶺黄文芳德元父也<lb/>
　　　鞍山齋記<lb/>
山於天地間為物峙或盤如龍或踞如虎或儀如鳯或<lb/>
<pb n="KR4d0395_WYG_004-9b"/>
曳如龜或巾而峩或筆而鋭或笥而方或盖或笏或旗<lb/>
或印形衆物而名隨之昆陽並海而縣諸峯自西南來<lb/>
氣勢横逸若萬馬之奔距郭近一峯特聳若勒囘馬首<lb/>
而顧其羣其旁起中伏若馬背負鞍故名馬鞍山春時<lb/>
杖屨西郊見雲霧吞吐花木紛披宛然紫茸翠毛之飾<lb/>
晃眩吾目周氏族居其下箕裘詩禮踰二百年行之翁<lb/>
薦於鄉登龍虎第春風得意看花長安堂叔父蒼巖先<lb/>
生嘗五馬台藩其子延甫升上庠㡬為走馬舍選程悠<lb/>
<pb n="KR4d0395_WYG_004-10a"/>
景没皇路險傾昔馳今止也昔驟今拘也昔康莊今皁<lb/>
櫪也翁德不踰閑以一静鎮羣競顧生平出處有似茲<lb/>
山方相羊以盟吾老故自號焉噫嘻八駿不游六螭猶<lb/>
在翁將舄奕乎髙駟驅策乎要途追飈抹電一瞬千里乃<lb/>
掛長林倚髙嶽使樵夫牧子得熟視而摩挲之昔馬伏<lb/>
波年六十餘自請伐胡據鞍顧盻以示可用上曰矍鑠<lb/>
哉翁年過伏波而貌腴意逺如有用我尚堪一行否翁<lb/>
笑曰吕公後車申公蒲輪皆後吾十年吾秣吾馬矣予<lb/>
<pb n="KR4d0395_WYG_004-10b"/>
聞翁言頗壯翁而知翁之壽未艾也翁行予亦執鞭從<lb/>
後<lb/>
　　　王氏家譜記<lb/>
歸德府古亳都也周興封微子奉殷祀遂為宋帶河襟<lb/>
汴一望平曠亘數百里皆桑麻區王氏中原著姓其居<lb/>
府之睢陽者往往性樂幽潛不以名耀雖其子孫有弗<lb/>
及知若明之推官之先是也閱其譜曾祖祖二世不書<lb/>
諱墓在黄岡北為黄流吞齧今無復存父諱某不仕以<lb/>
<pb n="KR4d0395_WYG_004-11a"/>
樸行稱墓于忠信村之鳯凰岡松檟如故夫人時氏韋<lb/>
氏祔而藏時有淑質生二子曰珪曰贇贇先逝韋性嚴<lb/>
重綜理内外生一子曰昕是為推官常逸其夫於事而<lb/>
勞其子於學明之以儒飾吏初試淛東宣慰司令史考<lb/>
滿授将仕佐郎鎮江丹陽簿次江淛行省掾時内外宰<lb/>
嘉其才皆舉為助外剡先上得旨充本省撿挍轉承事<lb/>
郎常州路晉陵縣尹今承務郎杭州路推官明之剛毅<lb/>
之資深沉之器遇事慷慨不撓不私豈五王忠義與日<lb/>
<pb n="KR4d0395_WYG_004-11b"/>
月懸英聲烈聞漸于是邦者耿未堙與将忠厚世積祖<lb/>
菑父播而不食其秋與是遺後人與明之號忠溪忠父<lb/>
教也聞于父敎而復以敎其子孫溪将增而深溢而逺<lb/>
矣夫論人者必論其風土之素齊多詐趙多俠魯多儒<lb/>
先儒謂殷之餘民可與共患難殷既墟矣歴文武成康<lb/>
數世而猶未能奪其心至於姬轍己東陽樊之人不肯<lb/>
事晉即遷於河洛者之子孫其先固在亳也噫忠義之<lb/>
俗逺矣獨唐乎哉故併其事附見於王氏家譜云<lb/>
<pb n="KR4d0395_WYG_004-12a"/>
　　　五雲梅舍記<lb/>
越城為淛左雄八山四水在焉城之東曰五雲門去城<lb/>
東南三十里曰五雲村天地温厚之氣聚於南五雲佳<lb/>
色往往徵瑞王自晉為江左著氏越千年益蕃以碩宋<lb/>
淳祐景定間依光日月仕為顯官今卧龍府治之西其<lb/>
故第也㑹陵谷始各治别第於東南隅避喧居焉告院<lb/>
梅山君即其居累土為山種梅百本與喬松修篁為嵗<lb/>
寒友傲兀氷雪斡旋陽和疎影弄波澹香浮月至若春<lb/>
<pb n="KR4d0395_WYG_004-12b"/>
芳敷腴爭紅競紫則己飄然謝事如姬公明農疏傳辭<lb/>
祿邈不可攀綠隂滿庭纍纍青子可以升廟廊調鼎鼐<lb/>
下視桃李輩直輿臺耳明初伯仲式跡前美復為堂而<lb/>
構之扁曰五雲梅舍既克紹先翁之志而又不忘先翁<lb/>
執舊也乃千里貽書請予記予曰城中數萬户魚鱗相<lb/>
比皆舍也而舍于梅為清夫人容膝之外非甚俗者亦<lb/>
或蒔花植木以供燕娯固有依梅而舍也而梅于五雲<lb/>
為瑞然而猶物之重也所重惟物凡有力者皆可致而<lb/>
<pb n="KR4d0395_WYG_004-13a"/>
清與瑞何如也毋己則存乎其人沂國王公賦梅詩云<lb/>
雪中未問和羮事先向百花頭上開識者謂公一生事<lb/>
業己安排於此魏國韓公臚傳第一太史奏日下五色<lb/>
雲見舉朝稱賀以為得人其後二公皆賢宰輔梅無情<lb/>
雲無心也而徴於二公况兼而有之乎使居是舍者挹<lb/>
梅之清抗以髙致迎雲之瑞葆以粹質梅同雲同又安<lb/>
知他日宰輔之事無與同哉由此觀之王氏之興盖未<lb/>
艾也<lb/>
<pb n="KR4d0395_WYG_004-13b"/>
　　　永嘉縣重建法空院記<lb/>
曩予自温泝括舟行五十里至荆溪望東南岡巒起伏<lb/>
風物潤秀扶輿鬱積謂當有異人特出選勝而宅其㑹<lb/>
然而不知有法空院也己亥冬院主僧志紹始以開山<lb/>
志來語予曰院在荆溪東南十里峭崕飛瀑古木蒼藤<lb/>
攀危穿翳而後至焉宋祥符中賜今額其先曰普賢懺<lb/>
院五季時僧惠昇書法華經至普賢勸法品筆劃劃有<lb/>
聲迸出舍利晶熒奪目繇是名僧接踵峻行殊能而院<lb/>
<pb n="KR4d0395_WYG_004-14a"/>
之宇日益崇田日益廣徒日益衆越三百餘年丙寅火<lb/>
丁卯水經二厄蕩盡惟普賢懴院巋然獨存豈人力也<lb/>
哉於是僧大義重完舊址旋集新搆㑹丙子兵其徒竄<lb/>
逃林谷宿聚一空己而支窘理棼以畆質劵突久不黔<lb/>
屋就圮上漏旁穿荆棘出人壬辰志紹主是院竭慮殫<lb/>
力懼無以塞厥任賴佛力𢎞大顯化隂棐而紓其逋之<lb/>
積者續其糧之匱者木魚一震泉石皆匕筋聲有門伉<lb/>
如有廊翼如堂殿邃嚴樓閣巍麗陊剝者治漶漫者鮮<lb/>
<pb n="KR4d0395_WYG_004-14b"/>
僧廬髙下亘于崖壑鑄鐘以警大夢斥財而廣腴土凡<lb/>
昔所欲為者皆遂吾心志吾謹詔後人俾勿墜竊慕君<lb/>
之文也願有述予曰嘻斡無以為有疏難以為易人不<lb/>
能師獨能也而浮屠之宫被四海金碧嵯峨日新月異<lb/>
則亦不獨師能之也豈釋氏有禍福語能傾動人耶抑<lb/>
彛教不明世有殊尤傑特之才無所於用将入于此而<lb/>
不返也雖然佛以大圓覺為伽藍厯萬刦不壞也而麗<lb/>
于有為之迹者有壞有興師能興壞而又悟其無壞可<lb/>
<pb n="KR4d0395_WYG_004-15a"/>
興則徧河沙大千界皆吾法宇也水火兵革能壞之哉<lb/>
師竦然喜曰君儒者也而涉吾地進吾于道矣作禮請<lb/>
而書之<lb/>
　　　孤竹齋記<lb/>
按平灤在長城南東薄海古孤竹國也自有虞氏營州<lb/>
秦析而郡之為遼西北平漢以後離合廢置不常非有<lb/>
髙山大川與中州角雄勝徒以孤竹君之化夷齊二子<lb/>
之節流被至今其俗質直而好義男女無貴賤壹事耕<lb/>
<pb n="KR4d0395_WYG_004-15b"/>
織予束髪讀書竊慕首陽髙風逈若天人雖閲數百世<lb/>
隔數千里猶使人興起况生其國者乎燕人曾君瑞卿<lb/>
來昆陽數造予門挹其貌氷懸雪峙瑩然而清也聆其<lb/>
論蛟騰虎躍軒然而英也而又持之以不矜翼之以不<lb/>
倦凡有作必屑叩予予益竒之一日悃欵以請曰吾家<lb/>
世平州祖父皆學而仕吾未離乳而徙于燕也念孤竹<lb/>
吾自出取而名齋以示不忘幸子廣之予曰過桑梓而<lb/>
恭想枌榆而祭夫人鄉土之情也仰髙山景先哲則其<lb/>
<pb n="KR4d0395_WYG_004-16a"/>
秉彛好德之性也遼海蒼寒為我問訊首陽之薇蕨尚<lb/>
無恙乎聖賢非務卓行以震斯世也西土之養當就則<lb/>
就就不為隨西山之餓當避則避避不為孑適于義耳<lb/>
今君生長西北遭世隆平非孤竹二子比其不可離世<lb/>
而立于獨也吾行吾道凡可以廉頑立懦者是亦孤竹<lb/>
而己矣孟子曰禹稷顔囘同道所同者道而不同者時<lb/>
惡執異以掩同哉夫論人者必攷其風土之素與其父<lb/>
兄師友之賢趙多俠魯多儒君抱耿介雖資稟固然亦<lb/>
<pb n="KR4d0395_WYG_004-16b"/>
孰非孤竹之染也歟<lb/>
　　　平陽縣治記<lb/>
平陽界山瀕海廣袤五百餘里為鄉十都五十四户五<lb/>
萬有竒元貞元年縣升州治始置牧守長史以下凡六<lb/>
員案牘長副二員大德四年九月朔判官王侯秉仁來<lb/>
諗于予曰職佐州奉揚休德人用晏康一日登父老于<lb/>
庭詢是州前代沿革蔑以對子州人幸文獻有足徴盍<lb/>
記諸予曰平陽自後梁乾化始名其先曰横陽又其先<lb/>
<pb n="KR4d0395_WYG_004-17a"/>
曰始陽晉太康元年分安固南横嶼船屯為縣至於今<lb/>
千年天下一家生齒益庶始改為州殆茲土之遇也士<lb/>
校農畝商塗工肆民風固亦素良然而撫之則循激之<lb/>
則駭人情不甚逺也為政者洗心貞白一以父母道牧<lb/>
之美衣甘食為太平民不亦幸歟侯請勒石以詔厥來<lb/>
　　　公溥堂記<lb/>
治有㕔㕔之後有堂㕔以莅事貴嚴堂以燕處貴舒舒<lb/>
以養嚴也平陽舊為縣治閎壯如牧守居其堂曰横陽<lb/>
<pb n="KR4d0395_WYG_004-17b"/>
道院令尹陳容用周元公語更其名曰明通公溥之堂<lb/>
至元丁丑治燬越四年辛巳重建㕔事及儀門兩廡元<lb/>
貞元年縣陞州改創譙樓於儀門之南百步前瞻偉美<lb/>
獨堂宇未構斷礎荒榛無以崇其後繡衣之使省風戾<lb/>
止據鞍決事退食西偏觀㕔不肅大德辛丑秋太守孫<lb/>
筠謀於佐曰是不可無堂夫堂則誠不可無而無劵鬼<lb/>
弗輸也無粟天弗雨也於是守與佐先自捐俸率六房<lb/>
諸吏㑹故家鄒氏以樓屋售髙廣適稱酬其直徙以構<lb/>
<pb n="KR4d0395_WYG_004-18a"/>
嵗豐民烝然樂事如子之集自經始至落成不浹月治<lb/>
於是大備入斯堂也布武委蛇凝香深穏㕔尤增而嚴<lb/>
登斯樓也山英川靈畢獻几席風雨霜露助其教化鳥<lb/>
雀桑麻驗其生長堂若增而舒乃即舊名縮二字為公<lb/>
溥堂以明自公生明為通極也守屬予記予固辭不獲<lb/>
復於守曰惟公之體立則溥之用行一人之心千萬人<lb/>
之心也一州之治天下之治也同體而蠻觸對面而樊<lb/>
牆莫切于身莫近于僚屬而道不行焉况逺乎喜怒愛<lb/>
<pb n="KR4d0395_WYG_004-18b"/>
惡各自為心閭閻痛痒血脈不貫簸弄三尺以至侵迫<lb/>
隂陽感召水旱夫孰非私也今坐是堂者天地焉鑒其<lb/>
上赤子焉恬其下壹是以公至溥推此心天下可乎獨<lb/>
一州也哉守聞而喜曰子言匪諛實規諛疾疢也規藥<lb/>
石也請刻於堂既以自勉又以勉後之人也<lb/>
　　　永嘉忠烈廟記<lb/>
永嘉忠烈廟在郡學東百步雖故居庳隘英風勁節與<lb/>
九斗相髙非他廟比始建於太守王公定重建於今縣<lb/>
<pb n="KR4d0395_WYG_004-19a"/>
尹王公安貞二公生不同世居不同壤惟尚賢敦化之<lb/>
心根於秉彛者同也而又同氏不偶然己宣和間睦冦<lb/>
猖獗所至同惡響應州連䧟且五六建瓴而下蕩搖我<lb/>
境守貳將棄城走教授霅川劉公士英憤激於衷曰吾<lb/>
徒誦詩書講逆順而俛首帖耳以事賊乎館下生石礪<lb/>
慷慨佐之畫守禦謀行保伍法出竒計數挫賊鋒於時<lb/>
海内習安郡無武備而忠驅義感獨恃人心為守保全<lb/>
城以還天子越五十六日王師至賊始驚遁永嘉遂為<lb/>
<pb n="KR4d0395_WYG_004-19b"/>
秉禮義之邦益信獻俘執醜古稱頖宫而真儒折衝凜<lb/>
於百萬之騎有非武夫健将可同年語也上賞功劉通<lb/>
守太原㑹金人犯城死於力戰卒全其節石辭祿不居<lb/>
以布衣終皆毅然為鬼雄賜廟固宜嵗老榱桷毁圮奉<lb/>
神像遷于學大德丙午八月庚中廟成乃迎以歸尹帥<lb/>
其屬張樂置醴奠焉郡學掾阮琦嘗賛是役與諸生列<lb/>
拜祠下咸曰耿耿乎休哉夫受朝廷命以來為縣上扶<lb/>
敎次勤政不敎不政而私欲是營下矣予雖未諗公政<lb/>
<pb n="KR4d0395_WYG_004-20a"/>
聞其修孝子墓建忠烈祠繫於風教者可書政而孰大<lb/>
於是故因邦人之請為記以壽於石事有曠百世而相<lb/>
感者吾亦不自知其何心也於是乎記<lb/>
　　　賓月堂賦<lb/>
南雁蕩葉君堂於山之陽野蔌盈俎春醪在觴索居無<lb/>
朋欲飲誰相俄有客自天東駕五雲而來水佩金裳氷<lb/>
姿玉質初流光於簷楹忽散彩於庭閾不由介擯竟造<lb/>
几席主人見而異之曰噫嘻此佳賓也揖與同坐清寒<lb/>
<pb n="KR4d0395_WYG_004-20b"/>
襲肌於是撤觴與俎挹沆瀣以為醴攜斗柄而酌之匪<lb/>
曳裾而投轄意炯炯以相依主人謂賓曰古稱孟嘗三<lb/>
千珠履勢交何常合散如市生死翟門喜怒廉里太行<lb/>
之山灔澦之水陶潛所以息交劉勝因而掃軌乃若髙<lb/>
照萬古渺視九寰不翻覆於雲雨豈遷變於燠寒對之<lb/>
可以增雙眸之碧即之可以洞寸心之丹若子者予所<lb/>
樂賓恨相見之晚也賓冉冉促膝若復於主曰當今非<lb/>
但主擇賓賓亦擇主尼父所主不主衛疽宗元亦客辱<lb/>
<pb n="KR4d0395_WYG_004-21a"/>
於王伾開閣漫爾入幙何為黄金之臺徒觀美五花之<lb/>
館空遺嗤自開闢以至於今閲人多矣知愚好醜惇澆<lb/>
臧繆伏意廋情靡有遺照乃若持玉斧兮掞河漢以為<lb/>
文斫丹桂兮梯層飈而絶塵斯靈府中自具廣寒清虚<lb/>
也而不然者豈予所屑賓峨眉秋影昔白之賓今賓子<lb/>
乎南樓夜色昔亮之賓今賓子乎主人聞賓言再拜起<lb/>
謝顧影復自笑曰嘗聞天地間萬物之逆旅往過來續<lb/>
寓形㡬何吾方擾擾焉身自為賓又安能賓夫賓也雖<lb/>
<pb n="KR4d0395_WYG_004-21b"/>
然是當有耿耿者留天地間萬古唯道不朽天所以髙<lb/>
地所以厚象緯所以著明誰實主之夫豈有限之形而<lb/>
欲結無窮之交哉言未既天雞咿喔斗轉河低賓不答<lb/>
去亦不辭第見斜光囘薄林鳥驚棲主人舉手招賓賓<lb/>
己在西山之西<lb/>
　　　湯婆傳<lb/>
湯婆温鄉人其先居驪山之陽得湯泉因以為氏凡散<lb/>
居匡廬汝水佛迹巖東城與秦渝歙劍間皆湯氏支派<lb/>
<pb n="KR4d0395_WYG_004-22a"/>
無寒屬婆形倭腹魁端重渟涵似有德又工坎離之術<lb/>
常以虚致滿狎之者氣和體寧心兵不起故鄉人尊其<lb/>
稱初世未之器㑹天寳中上召楊太真賜浴華清由散<lb/>
地入直暄津香液寵於妃妃貴予之沐邑封温鄉君自<lb/>
是聲價喧湧人爭即之捐千金鑄其模締盟衾席願託<lb/>
足於嵗寒青燈雪屋擁被孤吟能作蒼蠅聲相和答然<lb/>
守口如瓶不以漏洩取禍己而融和透肌引入華胥之<lb/>
國向曙猶温注其餘波可供盥頮厥功茂矣與竹夫人<lb/>
<pb n="KR4d0395_WYG_004-22b"/>
性異涼燠夫人寵既衰束之髙閣遂與婆相於永日自<lb/>
謂有脚陽春惟蕙帳麻衾栢枕雅相善而得專房於山<lb/>
林孑叟金帳侍兒不之齒亦不以是熱中雖老奉妾事<lb/>
彌謹有德有功自鼎鑊置袵席歴險夷有節可書也己<lb/>
　贊曰湯氏派㡬遍天下惟驪山之屬最盛早遇貴妃<lb/>
　固辭封爵卒免禍以全身可不謂知乎後有脚婆者<lb/>
　得名雙井黄太史家太史撫其腹曰公然一婆是可<lb/>
　老我於温鄉矣或謂太史嘗在臨川得之汝水一派<lb/>
<pb n="KR4d0395_WYG_004-23a"/>
　云<lb/>
　　　粦説<lb/>
柔兆困敦之嵗朔騎壓境所過殺掠數十里無人烟明<lb/>
年秋予舟夜過北塘半醒睡一奴坐舟尾曰何怪也予<lb/>
瞪目視有火青青什什伍伍己而散漫阡陌彌千亘萬<lb/>
直際林麓予曰異哉此粦火也釋文謂人馬之血積而<lb/>
有光其信然與奴熟視浸玩脱草屩招之冉冉近舟次<lb/>
復麾使去漸逺漸稀予撫舷歎曰陽鳥西徂萬目如漆<lb/>
<pb n="KR4d0395_WYG_004-23b"/>
彼馮託幽昏以恣弄光怪何獨粦也然粦不能近逺人<lb/>
而近逺之者人也晉温嶠然犀牛渚海族百怪不能遁<lb/>
其形若有呼者曰於君幽明道逺何意相照世未為無<lb/>
怪也孔氏不語怪道其常而己矣故人失人之常鬼行<lb/>
其怪中國失中國之常夷行其怪怪且不可言而况招<lb/>
之以自近也哉<lb/>
　　　蜃説<lb/>
嘗讀漢天文志載海旁蜃氣象樓臺初未之信庚寅季<lb/>
<pb n="KR4d0395_WYG_004-24a"/>
春予避冦海濱一日飯午家僮走報怪事曰海中忽湧<lb/>
數山皆昔未嘗有父老觀以為何異予駭而出㑹潁川<lb/>
主人走使邀予既至相攜登聚逺樓東望第見滄溟浩<lb/>
渺中矗如竒峰聨如疊巘列如碎岫隠見不常移時城<lb/>
郭臺榭驟變倐起如衆大之區數十萬家魚鱗相比中<lb/>
有浮圖老子之宫三門嵯峩鐘鼓樓翼其左右簷牙歴<lb/>
厯極公輸巧不能過又移時或立如人或散如獸或列<lb/>
若旌旗之飾甕盎之器詭異萬千日近晡冉冉漫滅向<lb/>
<pb n="KR4d0395_WYG_004-24b"/>
之有者安在而海自若也筆談紀登州海市事往往類<lb/>
此予因是始信噫嘻秦之阿房楚之章華魏之銅雀陳<lb/>
之臨春結綺突兀凌雲者何限運去代遷蕩為焦土化<lb/>
為浮埃是亦一蜃也何暇蜃之異哉<lb/>
　　　悼墨卿文<lb/>
墨卿友於予再霜矣毎染筆𤣥雲滃研發我波瀾初得<lb/>
之山隂世家曰此柯山葉氏舊制制法精妙色潤而性<lb/>
堅予非詞翰不屑用故嵗用僅寸許計其餘可友六霜<lb/>
<pb n="KR4d0395_WYG_004-25a"/>
頗珍襲有伺予怠者竊而去筆悴研枯悼惜累日然不<lb/>
知落誰氏子夏曰楚人亡弓楚人得之孔子聞之曰惜<lb/>
其不大也不如人亡而人得之予非昧於是輒介介焉<lb/>
何也世方仇文操寸管以摛華藻寥寥然也設不幸入<lb/>
龍斷之場米鹽酒薪瑣屑記注以俗卿可奈何設不幸<lb/>
入異端之室飾虚無述荒怪以幻卿可奈何設不幸入<lb/>
雁鶩之曹舞弄三尺出入人罪以累卿可奈何龍斷以<lb/>
文其粥異端以文其誕雁鶩行以文其姦使為是三者<lb/>
<pb n="KR4d0395_WYG_004-25b"/>
相磨於冺滅豈不悲夫<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霽山文集卷四<lb/>
</p>
<p>
</p>
  </div>
</body>
</text>
</TEI>
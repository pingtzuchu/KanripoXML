<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>霽山文集巻一</head>
    <p>
<pb n="KR4d0395_WYG_001-1a"/>
欽定四庫全書<lb/>
　霽山文集巻一　　　　　宋　林景熈　撰<lb/>
　　白石樵唱一<lb/>
　　　南山有孤樹<hi>先生之居南對崑岩上有老松常有烏集故因之成詩以寓出處之</hi>
　　　<hi>意</hi>
南山有孤樹寒烏夜遶之驚秋啼眇眇風撓無寧枝託<lb/>
身未得所振羽將逝兹髙飛犯霜露卑飛觸茅茨乾坤<lb/>
豈不容顧影空自疑徘徊向殘月欲墮已復支<lb/>
<pb n="KR4d0395_WYG_001-1b"/>
　　　商婦吟<hi>寓思君之意</hi>
良人滄海上孤㠶渺何之十年音信隔安否不得知長<lb/>
憶相送處缺月隨我歸月缺有圓夜人去無回期回期<lb/>
倘終有白首寧怨遲寒蛬苦相弔青燈鑒孤幃妾身不<lb/>
出幃妾夢萬里馳<lb/>
　　　故衣<hi>明思親之意</hi>
篋中出故衣絡緯聲四壁昔年慈母線一一手所歴眷<lb/>
眷游子心惻惻虚堂夕逝水不返流孤雲杳無迹空令<lb/>
<pb n="KR4d0395_WYG_001-2a"/>
攬衣人一線淚一滴衣敝奈有時母恩無窮期終憐寸<lb/>
草心何以報春暉朝寒縱砭骨念此不忍披且復返所<lb/>
藏永寄霜露思<lb/>
　　　秦吉了<hi>邵氏見聞録瀘南有畜秦吉了者能人語夷酋欲以錢十萬買之其人告以貧</hi>
　　　<hi>欲賣之秦吉了曰我漢禽也不願入蠻夷山不食而死</hi>
爾禽畜於人性巧作人語家貧售千金寧死不離主桓<lb/>
桓李將軍甘作單于鬼<lb/>
　　　孫供奉<hi>幕府宴聞録唐昭宗播遷隨駕伎藝止有㺯猴人猴頗馴能隨班起居昭宗賜</hi>
<pb n="KR4d0395_WYG_001-2b"/>
　　　<hi>之緋袍號孫供奉朱温簒位取此猴殿下起居猴望殿陛見温徑趨其所奮擊温令左右殺之</hi>
緋衣受天恩日瞻唐殿駕朱三爾何為欲使兩膝下皤<lb/>
皤長樂老閲代如傳舎<hi>詩意以為秦吉了孫供奉二物特禽獸耳尚知服節死義不忍</hi>
<hi>事非其主而李馮二公以堂堂將相一則偷生異域一則濫禄累朝是誠何心哉</hi>
　　　古松<lb/>
獨占寛閒地不知揺落天山林猶古色風雪自窮年龜<lb/>
伏靈根夀禽巢絶頂仙棟梁非所屑幾見海成田<lb/>
　　　崑岩<hi>崑山在州治西南雄於衆山為州城之表巨岩冠其顛俗名古岩山有孔穴空洞可</hi>
<pb n="KR4d0395_WYG_001-3a"/>
　　　<hi>容數十人世稱崑陽盖指此山</hi>
神斧何年鑿南山片石盤玉藏仙笥古翠落縣門寒老<lb/>
木天邉瘦歸雲雨外殘市塵吹不到朝夕静相看<lb/>
　　　鄭宗仁會宿山中<hi>宗仁樸翁也號初心平陽焦下人太學釋褐出身仕至國</hi>
　　　<hi>子正</hi>
挑燈懐舊夢移席近春泉共話忽深夜相看非少年斗<lb/>
垂天末樹燐出雨餘田亦有茅簷下飯牛人未眠<lb/>
　　　桐角<lb/>
<pb n="KR4d0395_WYG_001-3b"/>
田家無律呂聲寄始華桐碧巻春風老清吹野水空客<lb/>
心寒食後牛背夕陽中不惹梅花恨年年送落紅<lb/>
　　　雲門即事<hi>雲門山在會稽南三十一里今名雍熙</hi>
最愛林中過客稀坐分片石澹忘歸僧閒時與雲來往<lb/>
鶴老不知城是非瀟灑山光秋入畫清寒花氣曉侵衣<lb/>
一溪截斷紅塵影西有任公舊釣磯<lb/>
　　　獨夜<lb/>
客鬢雙蓬老拾遺一燈明㓕酒醒時百年回首忽成夢<lb/>
<pb n="KR4d0395_WYG_001-4a"/>
萬竅有聲皆是詩殘夜月枝烏未稳故鄉水草雁多饑<lb/>
裌衣初試新霜冷欲折黄花寄所思<lb/>
　　　舜廟<hi>在會稽東南一百里</hi>
聲㫁薫弦萬壑幽三千年事水空流衮衣剥落星辰古<lb/>
野廟凄凉鹿豕秋孝友風微惟故井神明胄冷尚荒州<lb/>
九疑回首孤雲逺老泪斑斑楚竹愁<lb/>
　　　寄葛秋岩<lb/>
呉地繁華半刼灰故山秋逺夢頻回琵琶亭老春風棹<lb/>
<pb n="KR4d0395_WYG_001-4b"/>
桑落洲寒夜雨杯歲月悠悠人幾換闗河渺渺鴈空來<lb/>
酒酣欲寄豋臨眼黄葉斜陽滿廢臺<lb/>
　　　寄林編修<hi>名千之字能一平陽人</hi>
大雅凋零尚此翁醉鄉一笑寄無功衣冠洛社浮雲散<lb/>
弓劒橋山落照空東魯有書藏古壁西湖無樹挽春風<lb/>
巾車莫過青華北城角吹愁送暮鴻<lb/>
　　　答周以農<hi>平陽睦源人號稼村</hi>
一燈細語煑茶香雲影霏霏滿石牀萬里夢魂形獨在<lb/>
<pb n="KR4d0395_WYG_001-5a"/>
十年詩力鬢俱蒼山空絡緯悲秋雨水落蒹葭足夜霜<lb/>
未會漆園觀物意酒闌猶發次公狂<lb/>
　　　謁嚴子陵祠<lb/>
客星謫下桐江湄傲睨烟雨何年歸空遺清氣滿林壑<lb/>
草木不受春風肥我來維舟奠椒醑薜荔祠荒泣山鬼<lb/>
亂峰欲雪江氣嚴老蜃吹雲日色死白水真人御絳衣<lb/>
勲臣四七攀鱗飛㝠鴻遐舉不可致天地浩蕩容漁磯<lb/>
季年熏貂成黨獄阿瞞朶鼎終瑟縮東都節義何為髙<lb/>
<pb n="KR4d0395_WYG_001-5b"/>
七里之臺一竿竹<lb/>
　　　題陸大參秀夫廣陵牡丹詩巻後<lb/>
南海英魂呌不醒舊題重展墨香凝當時京洛花無主<lb/>
猶有春風寄廣陵<lb/>
　　　歸自越避㓂海濵寒食不得祭掃<lb/>
持酒無因灑墓松禽聲花色慘東風去年此日身為客<lb/>
及到鄉山又客中<lb/>
　　　曉意<lb/>
<pb n="KR4d0395_WYG_001-6a"/>
僧鐘覺曙烏紛飛㺯林光宿雲漸離石我起開秋房南<lb/>
山忽入几相對各老蒼我老幾何年山曾見鴻荒流泉<lb/>
送日月危石支興亡問山山無言啼猿起前岡<lb/>
　　　九日會連雲樓分韻得落字<lb/>
冉冉海霧深荒荒山日薄登髙集華裾縱目天宇廓落<lb/>
葉悲徂年寒英照深酌心醉乃文字意行非澗壑緬懐<lb/>
斜川游此道久寂寞胡為吹帽人白首戀賔幕窮途謬<lb/>
行藏異代懸美惡吾愛漉酒巾西風不能落<lb/>
<pb n="KR4d0395_WYG_001-6b"/>
　　　游仙壇<hi>仙壇山在州治東五十步</hi>
窈窕懸僧廬空山斷諸想上隣境泬寥下瞰色蒼莽猿<lb/>
鶴無宿期今古契真賞坐中風雅談林壑散清響凉飈<lb/>
灑我髪白雲隨我杖醉卧松下石不知海月上<lb/>
　　　飛雲渡<hi>在瑞安州西一里</hi>
人烟荒縣少澹澹隔秋隂㠶影分南北潮聲變古今斷<lb/>
峰僧塔逺初日海門深小立蘆風起乗槎動客心<lb/>
　　　道中<lb/>
<pb n="KR4d0395_WYG_001-7a"/>
程入江鄉宿新炊飯帶沙亂山愁外笛孤驛夢中家野<lb/>
水平菰葉春風足楝花西來三兩客閒說舊京華<lb/>
　　　歸白石故廬<lb/>
四鄰井竈出荒墟獨鶴歸來認舊廬一逕蒼苔供瘦䇿<lb/>
半簮華髪伴殘書斜陽巷陌語初燕新水池塘生細魚<lb/>
小立春風憐寂寞忽吹花片入襟裾<lb/>
　　　春暮<lb/>
乾坤萬事上眉端寂歴東風獨倚闌白髪餘春能幾醉<lb/>
<pb n="KR4d0395_WYG_001-7b"/>
緑隂細兩不多寒香飄苔逕花誰惜影落沙泉鶴自看<lb/>
碧眼野僧知我意素琴攜就竹西彈<lb/>
　　　酬潘景玉<hi>平陽人</hi>
喚起離愁落木聲抱饑猶自向書耕江湖有夢追前事<lb/>
天地無根笑此生歳晏斷鴻羇客影夜深殘火故人情<lb/>
幸來相就分岑寂閒對梅花酌翠觥<lb/>
　　　用韻寄陳振先同舎<lb/>
心事凄凉寄鴈聲石田苔滿未妨耕西風戌角摧年換<lb/>
<pb n="KR4d0395_WYG_001-8a"/>
殘夜江樓見日生煑茗敲氷貧有味看花隔霧老無情<lb/>
湖山猶憶笙歌底笑領春香緑滿觥<lb/>
　　　送葛居士住栖碧菴<lb/>
越山巉巉越臺孤井中雙鯉曾走呉滿坡叢竹遺舊箭<lb/>
回首覇業空烟蕪詩人訪古凌絶壁危樓竟欲老深碧<lb/>
聲揺孤枕海濤壯影伴瘦笻山月白了然道者亦離塵<lb/>
一龕松下分秋雲秪今虎豹滿平陸鍊骨誰與箋青旻<lb/>
琴心劒氣兩寂寞醉墨淋漓風雨落九十九峰歸夢寒<lb/>
<pb n="KR4d0395_WYG_001-8b"/>
玉笙泠泠跨飛鶴<lb/>
　　　春感<lb/>
栁花衮雪春㝠㝠溪風一夜吹為萍萍隨風去渺流水<lb/>
人生無根亦如此故山入夢草芊芊半窻踈雨寒食天<lb/>
曉來白髪稀可數多少朱顔化黄土髙原冉冉青烟斜<lb/>
麥飯洒松能幾家子規呌殘金粟暮繭紙蘭亭已飛去<lb/>
　　　贈玉泉真士<lb/>
紫霞之佩緑玉笻鞭笞鸞鳯八極空碧泓照人懸方瞳<lb/>
<pb n="KR4d0395_WYG_001-9a"/>
黄冠無數趨下風自言試邑滄海東飄忽風雨傾槐宮<lb/>
湛盧夜吼將安從爾來長嘯招葛洪丹氣不死横為虹<lb/>
全胎十月還倥侗三花自聚天無功笑我雙鬢垂秋蓬<lb/>
十年白石煑不紅安得四方上下如雲龍<lb/>
　　　秋夜<lb/>
片月相隨過竹居風生荷葉酒醒初窻扉半掩秋蟲急<lb/>
猶有殘燈守故書<lb/>
　　　呉中會故人<lb/>
<pb n="KR4d0395_WYG_001-9b"/>
一聲新鴈荻花秋片月呉松共客舟却憶去年今夜月<lb/>
思君獨上越山樓<lb/>
　　　妾薄命六首<hi>取古者烈女不更二夫之義以寄吾忠臣不事二君之心不然則王</hi>
　　　<hi>昭君蔡文姬非不薄命也而其所以舎彼取此者其義盖有攸在</hi>
盈盈梁家姝奕奕晉朝使斛珠不論貲得傋巾櫛侍一<lb/>
笑金谷春列屋俱歛避豈知錦步温已復為愁地念主<lb/>
惠妾深縁妾為主累樓頭風雨深殘花抱春墜<hi>此篇言緑珠也</hi>
繁花隨逝水日暮朱樓空哀哀徐州妾事主不及終空<lb/>
<pb n="KR4d0395_WYG_001-10a"/>
房輟膏沐明粧欲誰容春風燕子來秋風燕子去去來<lb/>
影常雙孤鸞抱顦顇回首醉嬌時百花不敢媚<hi>此篇言盼盼也</hi>
二八入宫掖一笑空三千雲階渺何許步步生金蓮繡<lb/>
鴛不勝春飄若凌波仙榮華一回首荆棘森我前君恩<lb/>
花上露妾心井中泉井泉誓不波下照青青天<hi>此篇言潘妃也</hi>
夫君仕虢州不幸早歳折負骸歸青齊道逺囊復竭投<lb/>
栖不見容落日人烟絶髙義無展禽辱身顧豈屑野露<lb/>
雜涕洟皇天鑒孤孽肯惜一臂殘涴此全體㓗<hi>此篇言王凝妻</hi>
<pb n="KR4d0395_WYG_001-10b"/>
<hi>也</hi>
陌上桑欲稀室中蠶正饑妾心知採桑安知使君誰結<lb/>
髪為人婦幾年守空幃婦義不移天相邀何乃癡老姑<lb/>
倚門久不待盈筐歸為妾謝使君風化關庭闈<hi>此篇言羅敷也</hi>
國難義當馳送君逺行役黎明别江郊東上北山脊江<lb/>
雲妾眼迷江風妾衣坼魂去形獨留兀然化為石化石<lb/>
君倘知勿復念衾席願持如石心為國作堅壁<hi>此篇言望夫石</hi>
<hi>也</hi>
<pb n="KR4d0395_WYG_001-11a"/>
　　　寳林寺鰻井<lb/>
雲根藏海眼靈物此中蟠吐沫晴岩雨飛隂夏木寒何<lb/>
年化龍去半日待潮看消長從誰問微吟倚石䦨<lb/>
　　　寄懐<lb/>
圖上追三笑詩中寄七哀孤棲非絶物多難亦成才歳<lb/>
儉米生竹春寒衣上苔不知遼海客化鶴幾時回<lb/>
　　　宿台州城外<lb/>
荒驛丹丘路秋髙酒易醒霜增孤月白江截亂峰青旅<lb/>
<pb n="KR4d0395_WYG_001-11b"/>
鴈如曾識哀猿不可聽到家追此夕三十五郵亭<lb/>
　　　賦梅一花得使字<lb/>
𤣥㝠雨霜葉槁地誰為乾坤挽仁氣苔枝老醜春力微<lb/>
綃出蛟宫剪初試芳信不消三兩㸃已壓春風二十四<lb/>
百花頭上頭更髙空谷天寒弄幽致太素忽開渾沌苞<lb/>
陽竒首洩河圖秘山林骨格知無雙氷雪精神真寡二<lb/>
道人紙帳卧江月却愛獨清同此意淺波照影自相耦<lb/>
憶向孤山作春事斜陽凍蝶愁未知海上先鋒青鳥使<lb/>
<pb n="KR4d0395_WYG_001-12a"/>
　　　賦冬嶺孤松得秀字<lb/>
靈丹九轉無仙授槁色千林何可救凍蛟出壑蒼髯秀<lb/>
勁氣獨與𤣥㝠鬭秦官五輩空遺臭陶徑單傳無别胄<lb/>
天寒落日啼猿狖如見襄陽古耆舊花開花謝當春書<lb/>
蒲栁迎秋唯恐後此地不知黄落候一盖髙風撑宇宙<lb/>
貞心耿耿神明佑六隂雖朋不敢冦朔風揚威雪貿貿<lb/>
君子之傷君子守明堂一柱難獨構青牛伏龜千歳夀<lb/>
　　　紀夢<hi>此借夢為題以言故居之事也</hi>
<pb n="KR4d0395_WYG_001-12b"/>
江風吹夢到書樓樓外新鴻數㸃秋葛老巾山空落照<lb/>
晉時帶水尚東流魚蝦市散荒烟合鳥雀門深細草幽<lb/>
何處一聲長笛起覺來獨客在滄洲<lb/>
　　　葛壇即事<hi>仙壇有平石方十餘丈舊傳葛洪煉丹之所故名葛壇</hi>
半壑松雲識稚川擕琴曾此寫風泉日烏月兎神丹古<lb/>
春蚓秋蛇醉墨鮮世事榮枯成一笑人生好醜在千年<lb/>
下方城郭塵如海輸與山中枕石眠<lb/>
　　　答陳植父<lb/>
<pb n="KR4d0395_WYG_001-13a"/>
衡門愁絶坐詩窮瘦䇿荒途况此翁流水年華孤月在<lb/>
黄花心事幾人同鄉書杳杳迎江鴈客枕蕭蕭避井桐<lb/>
昨夜蓴鱸應入夢扁舟歸去及秋風<lb/>
　　　贈天目呉君實<hi>天目山在臨安縣西五十里</hi>
詩興翩翩度雪溪巖雲猶䕶舊留題夢回殘月蒼梧曉<lb/>
家在春風秀麥西萱草堂深衣屢寄桃花觀冷酒重擕<lb/>
故山石鏡無人問空與寒猿照影啼<lb/>
　　　秦望山<hi>在會稽嵊縣秦始皇登山望海處故名</hi>
<pb n="KR4d0395_WYG_001-13b"/>
鐫石竒功席巻來眼中滄海一瓊杯神山只在靈鼇背<lb/>
徐福樓船不見回<lb/>
　　　項羽廟<hi>在山隂縣南十五里</hi>
夜半追兵入楚營鴻門玉碎夘金興江東父老猶羞見<lb/>
地下如何見范增<lb/>
　　　豋謝客巖<hi>在温州積榖山下</hi>
嶻嶭鎮九斗贔屭挾五丁飛霞適何來縹緲開殊庭永<lb/>
懐謝康樂坐嘯山水城曠代得真契登臨有餘情松風<lb/>
<pb n="KR4d0395_WYG_001-14a"/>
洒六月使我毛骨清猿鳥亦仙意人生胡營營石麟卧<lb/>
荒麓問此誰氏塋野老向我言其人昔公卿珠玉照黄<lb/>
壤送者冠盖傾華朽變百年所寳非修名乃知鐘鼎貴<lb/>
不如芝薇馨所以世外人返老還吾嬰倚杖空歎息洞<lb/>
口雲㝠㝠<lb/>
　　　秋日榴花<lb/>
彼美石氏姝相逢緑隂早借問此何時清霜下百草舞<lb/>
裙冷猩紅自作背時好誰家返魂香招以華素顥水霞<lb/>
<pb n="KR4d0395_WYG_001-14b"/>
晚猶鮮山日寒更杲燕逝蟬無聲園林迹如掃飾明以<lb/>
驚昏豈昧出處道飄零餘寸丹耿耿歳華老<lb/>
　　　連雲樓<hi>先生家有樓扁曰連雲</hi>
我心適無事看雲起南山層簷接空影而不礙往還昔<lb/>
年凡鱗化乗此青㝠間膚寸未膏物黄埃滿人寰剛風<lb/>
忽吹斷小寄白石間豈不自怡恱良田變茅菅何當鞭<lb/>
豐隆上扣虎豹關<lb/>
　　　昌源懐古<hi>昌源坂在會稽縣南三十五里呉越王錢氏所𦵏之處</hi>
<pb n="KR4d0395_WYG_001-15a"/>
牛頭一星化為石千仞稜層垂鐵脊隆隆隐隐佳氣藏<lb/>
列峰環拱效圭璧玉棺何代埋雲根三朝萬乗子復孫<lb/>
典册輝煌照九土歳時園廟嚴駿奔輪雲自古幾翻覆<lb/>
山靈不守松柏秃離離荒草鬼火青麥飯無人灑林麓<lb/>
我來弔古欲雪天梵宮金碧棲寒烟殘僧相對語寂寞<lb/>
苔梅隔嶺春年年<lb/>
　　　賦雙松堂呈薛監簿<hi>監簿名肩䕫永嘉人有堂扁曰雙松</hi>
宿覺山中有雙松一朝刼燼鱗鬛空端明堂前有雙松<lb/>
<pb n="KR4d0395_WYG_001-15b"/>
至今古色摩蒼穹此物受命本千歳扶持若有神始終<lb/>
天留貞質表文獻龎言幻學寧女容昔賢種松如種德<lb/>
柯葉餘事根本豐百年封植雨露飽厥聲大肆鳴笙鏞<lb/>
掀髯相視雪貿貿擁盖對立雲童童不知天地有黄落<lb/>
𤣥㝠失柄春無功聞孫峩冠立松下典刑如侍乾淳翁<lb/>
昻藏見謂廊廟具夭矯亦有山林風稜稜鐵靣不可犯<lb/>
麾去秦爵如飛蓬綵衣奉酒列清影森森頭角皆虬龍<lb/>
　　　雙檜堂為魯聖可行可賦<hi>魯君永嘉城内人</hi>
<pb n="KR4d0395_WYG_001-16a"/>
魚頭公子氷雪姿根柢忠信華文辭乃翁手植豈無意<lb/>
貞固已作層霄期氣含芝术體松柏容成山下神仙宅<lb/>
清隂冉冉生庭除緑霧纎纎䕶琴册風簷對語如索詩<lb/>
君家伯仲諧塤篪養成材器豐且碩蓄洩雲雨蟠蛟螭<lb/>
黄州謫臣坐詩累杳杳蟄龍空九地蒼根留取千載芳<lb/>
何物醜秦盗名字<lb/>
　　　新春<lb/>
衰顔慿酒潤故國得春新兵革兒童長風霜天地仁草<lb/>
<pb n="KR4d0395_WYG_001-16b"/>
心懸落日栁眼看行人擾擾紅塵者知誰效角巾<lb/>
　　　神山寺訪僧<hi>在平陽仙口</hi>
獨客無清伴髙僧住别村空山卓錫影斷石繫舟㾗風<lb/>
細松生籟沙虚竹走根小亭閒坐久落日嘯孤猿<lb/>
　　　萱草<lb/>
近種鹿葱碧初抽鵠觜黄千年入風雅一草寄綱常澹<lb/>
日空階影餘春宫佩香此時憂正切對爾可能忘<lb/>
　　　避㓂海濵<hi>庚寅歳山㓂為妖先生避地仙口作也</hi>
<pb n="KR4d0395_WYG_001-17a"/>
偶動乗桴興孤笻立海頭兵塵何處避春色使人愁腥<lb/>
浪翻蛟室癡雲結蜃樓神山空縹緲人弱不勝舟<lb/>
　　　鄭氏西莊<lb/>
不踏紅塵道結廬依水鄉逺峰開宿雨髙樹表初陽犢<lb/>
卧野門寂雁飛秋稻香午橋花竹地回首已凄凉<lb/>
　　　客懐<lb/>
道出簫臺北青鞵第幾山看雲生逺思臨水覺衰顔石<lb/>
室猿空老花時燕獨還春光已愁寂况復在兵間<lb/>
<pb n="KR4d0395_WYG_001-17b"/>
　　　太學同舎徐應穮誓義沉井後十年衆為營墓<lb/>
　　　立碑私謚正節先生<lb/>
髙名不與魄俱沉魚腹孤忠耿至今翠碣已書身後謚<lb/>
寒泉猶照死時心神游舊月山河改夢斷踈槐風雨深<lb/>
埋骨誓終從武穆棲霞嶺樹隔秋隂<lb/>
　　　寄呈方蛟峯尚書<hi>尚書名逢辰字君錫嚴州人宋淳祐擢進士第一仕至尚</hi>
　　　<hi>書</hi>
野鶴松根認履聲夢中鈞樂尚冷泠南山老翠幾千尺<lb/>
<pb n="KR4d0395_WYG_001-18a"/>
北斗寒芒第一星泉石好春歸健筆乾坤正氣寄遺經<lb/>
神功未展潜蛟在還巻風雷付六丁<lb/>
　　　聞家則堂大參歸自北寄呈<hi>丙子春巴延兵至杭州則堂家鉉翁</hi>
　　　<hi>以叅知政事與丞相呉堅等充祈請使詣燕申祈請之議國亡守志不仕貶河中府十九載至</hi>
　　　<hi>元三十一年甲午召還放自便乃歸江南時年八十有二矣</hi>
濵死孤臣雪滿顛氷氈齧盡偶生全衣冠萬里風塵老<lb/>
名節千年日月懸清唳秋荒遼海鶴古魂春冷蜀山鵑<lb/>
歸來親舊驚相問禾黍離離夕照邉<lb/>
<pb n="KR4d0395_WYG_001-18b"/>
　　　酬潘景玉<hi>平陽人</hi>
讀史雙眸夜烱然一聲江雁落燈前馬非汗血材終下<lb/>
木或青黄性不全風月未容詩入務乾坤應許酒為年<lb/>
寒城日出無窮事老耳山中獨聽泉<lb/>
　　　翁氏仁夀堂次韻<hi>翁氏號秀峰鹿城人有堂扁曰仁夀</hi>
黄葉青苔晝掩關無端兩鬢為詩斑胷吞雲夢不知岸<lb/>
堂在崆峒豈有山巻道暮年荆璞在傳家遺墨浦珠還<lb/>
王良去後鹽車厄老驥空懐十二閑<lb/>
<pb n="KR4d0395_WYG_001-19a"/>
　　　答柴主簿二首<hi>名杰號觀齋瑞安人</hi>
相隔雲江有夢尋篇詩寄舊重兼金山林未遂鹿麋性<lb/>
風雨空愁葵藿心老氣十年看劍在秋聲一夜入燈深<lb/>
銅槃消息無人問寂寞西樓待雁音<lb/>
閒采秋荷自製衣相逢舊雨語依依學窮科斗心空老<lb/>
夢跨蟾蜍肉不飛幾喚江㠶和雁渡長歌巖戸見雲歸<lb/>
何須化鶴千年後城郭人民半己非<lb/>
　　　待應平坡侍郎郊行口占二首<hi>節岩字和父平陽人登淳祐第</hi>
<pb n="KR4d0395_WYG_001-19b"/>
　　　<hi>歴官刑部郎吏部郎寶謨待制革命後歸老南坡</hi>
春霖巻流芳霽旭浮遠野白首正元人相期古松下<lb/>
試耕黄犢健入社白鷗真桞外呼舟去水風吹葛巾<lb/>
　　　别方槐庭山人二首<lb/>
半生書劍孤心老萬里山川兩眼醒空向西陵問佳氣<lb/>
舜田禹穴草青青<lb/>
夜闌深語剔寒釭别意蕭蕭竹半窻明日孤㠶鴻影外<lb/>
東風殘雪過曹江<lb/>
<pb n="KR4d0395_WYG_001-20a"/>
　　　送果上人游五臺<hi>在代州雁門郡</hi>
萬里㕘師最上闗五臺髙處雪花寒出門有礙憐吾老<lb/>
獨枕殘書夢杏壇<lb/>
飄飄孤錫度風沙南北由來本一家㕘透五臺峯頂雪<lb/>
却歸大庾看梅花<lb/>
　　　故相賈氏居<hi>賈似道字師憲台州人</hi>
當年構華居權燄傾衛霍地力窮斧斤天章煥丹艧花<lb/>
石擬平泉川途致兹壑唯聞丞相嗔肯後天下樂我來<lb/>
<pb n="KR4d0395_WYG_001-20b"/>
陵谷餘山意巳蕭索蒼生墮顛崖國破身孰託空悲上<lb/>
蔡犬不返華表鶴丈夫保勲名風采照麟閣胡為一聲<lb/>
鉦聚鐵鑄此錯回首耒草碑荒烟掩餘怍<lb/>
　　　寄周計院<hi>埏瑞安人</hi>
海桑變紛紛秀色見孤嶼山林華髪尊黨遂深衣古獨<lb/>
餘鈞天夢翛然在巖戸翳翳桂魄灰沉沉槐夢雨江濤<lb/>
豈不深修鱗挂網罟不知義井船秋風繫何許<lb/>
　　　别所親<lb/>
<pb n="KR4d0395_WYG_001-21a"/>
人生重離别况此雙鬢蓬亭桞非故色昨夜吹霜風臨<lb/>
分復携手野色猶濛濛愁深轉無語寫入潺湲中一水<lb/>
分兩支來共高高峯出山暫相失到海終相逢<lb/>
　　　溪行<lb/>
風髙餘暑盡獨策興悠然野色延幽步秋聲入暮年日<lb/>
斜禽影亂水落樹根懸回首故人逺城笳吹夕烟<lb/>
　　　仙壇寺西林<lb/>
古壇仙鶴杳野鹿自成羣松氣浮清曉經聲出白雲石<lb/>
<pb n="KR4d0395_WYG_001-21b"/>
穿僧屋過水到寺門分人世無窮事山中了不聞<lb/>
　　　問桂<lb/>
空吟招隠句林下立多時秋信在何處天香開幾枝山<lb/>
河深夜影水石隔年期曾是搴英客清愁欲語誰<lb/>
　　　聞蛬<lb/>
凄苦難成調秋風入細弦草根語深夜燈下感流年落<lb/>
葉巳滿徑征人猶在邊寒衣何日寄思婦不成眠<lb/>
　　　寄鄭宗仁<lb/>
<pb n="KR4d0395_WYG_001-22a"/>
城南懐舊别谷口寄春耕野鶴巢雲老林僧管瀑清養<lb/>
花疏石髓煉藥伏山精見說孤燈雨年年著易成<lb/>
　　　哭郭同舍<hi>宜孫</hi>
寂寞青燈舊流離白髮新病猶依故國死乃見全人殘<lb/>
墨家無子髙風墓有鄰斯文堪一哭落日冷湖濵<lb/>
　　　白拒霜<hi>木芙蓉之别名</hi>
美人瀟灑江水東玉為肌骨氷為容豈無嫣紅閙别浦<lb/>
自性淡竚羞迎逢燕脂百斛鬬宫飾白帝有令毋纎穠<lb/>
<pb n="KR4d0395_WYG_001-22b"/>
霜紈霧縠許在列其敢誨冶女不共阿環羽衣曾按舞<lb/>
睡棠何事分春濃不如淡掃粉亦却諸姨合避虢國封<lb/>
當時親承香露渥峽夢回首雲無蹤空聞天王守太白<lb/>
朝元閣下悲秋蛬我來殷勤為花壽鉛霜贈爾瑤兎舂<lb/>
却向花間酌清氣叱御勿進琉璃鍾<lb/>
　　　答鄭即翁<lb/>
初陽䝉霧出林遲貧病雖兼氣不衰老愛歸田追靖節<lb/>
狂思入海訪安期春風門巷楊花後舊國山河杜宇時<lb/>
<pb n="KR4d0395_WYG_001-23a"/>
一種閒愁無著處酒醒重讀寄來詩<lb/>
　　　王脩竹監簿名樓曰與造物游命予賦<hi>王公諱英孫號</hi>
　　　<hi>脩竹㑹稽人仕至將作監簿素與先生友善革命後先生游越多居其家莊子上</hi>
秦望諸峯入几看仙居縹緲五雲端天髙地逈三千界<lb/>
月白風清十二闌碧海氣清珠佩濕明河影落玉簫寒<lb/>
超然身在鴻濛上何必蓬萊跨紫鸞<lb/>
　　　東山渡次胡汲古韻<hi>汲古名僑號天放嚴州人</hi>
客來持酒洒烟霏空想髙風意欲飛老洞藏雲安石卧<lb/>
<pb n="KR4d0395_WYG_001-23b"/>
孤舟載雪子猷歸一川白鳥自來去千古青山無是非<lb/>
欲上危亭愁遠眺廢陵殘樹隔斜暉<lb/>
　　　寄陳用賔<hi>觀國温州人寓居越州</hi>
水竹翛翛稱客居有時挾筴自觀魚為儒老入他州籍<lb/>
懐古幽探異穴書日暮碧雲歸已晚歲寒青桂看如初<lb/>
文章自古多憎命狗監無勞誦子虚<lb/>
　　　喜劉邦瑞遷居采芹坊二首<hi>邦瑞温州海壇人遷居越州府學前</hi>
　　　<hi>采芹坊之南</hi>
<pb n="KR4d0395_WYG_001-24a"/>
鄉心幾夢海壇居半老儒冠計未疏岸竹色侵春壓酒<lb/>
墻花香度曉翻書卜隣俎豆三遷後負郭田疇二頃初<lb/>
雨過新蔬青可摘小船籬外賣溪魚<lb/>
并鄉聚散笑怱怱歲月無情忽兩翁燈火城南聽夜雨<lb/>
桑麻杜曲憶春風百花新意皆歸燕萬里離愁獨寄鴻<lb/>
重約扁舟尋禹穴夕陽疎樹亂雲東<lb/>
　　　過風門嶺<hi>在平陽仙口台州亦有之</hi>
客來自風門颼飀撼兩袖溪迴衆峯新畈絶一嶺又行<lb/>
<pb n="KR4d0395_WYG_001-24b"/>
行春日微怪禽啼白晝流年感花稀古道表松秀聊此<lb/>
寄小酌餘酣掬山溜<lb/>
　　　贈泰霞真士祈雨之驗<hi>冲真平陽人姓呉氏</hi>
火旂燄燄燒坤垠蒺蔾滿道風揚塵槁苗無花不作糓<lb/>
老農扶杖田頭哭哭聲不為填溝渠室罄何以供官輸<lb/>
檄龍唄佛寂不應蜥蜴那能擅權柄泰霞真士鞭風霆<lb/>
緑章叩天天亦驚𤣥雲沛雨起膚寸㸃㸃都是盤中飯<lb/>
須臾收歛歸無聲翩然駕虬出山城我聞調元功自古<lb/>
<pb n="KR4d0395_WYG_001-25a"/>
亢為常暘伏常雨廟堂有道司牧良坐看玉燭開金穰<lb/>
淮南捕蝗蝗更在饑蛟齧人陸成海肥羊日日供大官<lb/>
論功乃使專黄冠真士寸田無水旱天機子夜交離坎<lb/>
　　　寳積寺僧舍古梅一樹皆榮而頂獨枯即席為<lb/>
　　　賦<hi>寺在瑞安州孫橋西</hi>
鐵虬偃蹇八尺强雲屋深深吹玉香開徧枝南與枝北<lb/>
頂頑不受春風徳悄如枯禪坐瞿曇霓旌羽葆來毿毿<lb/>
世情冷暖異榮朽道眼看來兩何有炎州嶺上識祖衣<lb/>
<pb n="KR4d0395_WYG_001-25b"/>
參横月落皆𤣥機老僧與客一笑頃醉藉莓苔㺯疎影<lb/>
醒來忽憶孤山前繫舟老樹飛雪天翠羽無聲江色凍<lb/>
夜闌秉燭渾疑夢貪嗔到此一一除獨有愛花癡自如<lb/>
　　　哭徳和伯氏六首<hi>季徳淵先六月逝</hi>
棣隕雙葩淚洒紅百年己短更匆匆秪今風雪栖栖影<lb/>
地老天荒一箇鴻<lb/>
風塵何處託清魂家世梅花水月村舊篋已無封禪藁<lb/>
獨憐渇病似文園<lb/>
<pb n="KR4d0395_WYG_001-26a"/>
空遺破硯孤心苦只博生綃兩鬢華小婢燈前泣秋雨<lb/>
竹房不見夜呼茶<lb/>
溪冷浣花宗武哭池荒夢草恵連愁行人猶説春風夜<lb/>
燈影書聲共水樓<lb/>
伯兮癯似松間鶴季也孤於雲水僧昨夜夢中聞笑語<lb/>
覺來秋在影堂燈<lb/>
草枯霜白泣原鴒五十三年老弟兄風雨對床縁未了<lb/>
荆花重合在來生<lb/>
<pb n="KR4d0395_WYG_001-26b"/>
　　　山窻新糊有故朝封事藁閲之有感<lb/>
偶伴孤雲宿嶺東四山欲雪地爐紅何人一紙防秋疏<lb/>
却與山窻障北風<lb/>
　　　僧門<lb/>
一閒每笑不如僧及到僧門閒未能昨夜褐袍風雪裏<lb/>
隔溪犬吠入林燈<lb/>
　<lb/>
　霽山丈集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_007-1a"/>
唐陸宣公集卷第七　制誥卷第七<hi>除授</hi>
　　李晟可徒兼中書令制<lb/>
雲雷搆屯㝢縣興難非山岳降神不生良弼<lb/>
非股肱叶契不集大勲故髙宗得傅說中興<lb/>
殷邦宣王任吉甫重光周道天寳之季㓂䧟<lb/>
二京時則先臣子儀翼戴肅宗戡定禍亂再<lb/>
造區夏于今頼之肆子小子獲纉丕構不克<lb/>
負荷失守宗祧天祚我唐降生忠烈有社稷<lb/>
之臣曰開府儀同三司檢校尚書左僕射中<lb/>
書門下平章事充神䇿軍節度鄜坊等州管<lb/>
<pb n="KR4c0039_SBCK_007-1b"/>
内觀察處置等使京畿渭南渭北商華等州<lb/>
兵馬副元帥上柱國合川郡王李晟沉肅有<lb/>
勇堅明能斷聞難感憤誓軍徂征誠激于衷<lb/>
義形于色自河之右萬里濟師殷然雷奔大<lb/>
盗懾駭屬皇家不造戎師誘姦重兹播遷郊<lb/>
甸震蕩而晟蓄銳養士深壘固軍以謀吞元<lb/>
兇以義紏羣帥躬擐甲胄率先啓行布忠信<lb/>
爲軍聲持義烈爲戰器廓清氛沴寧復皇都<lb/>
宗廟載安宇宙斯泰佐予興運時乃茂功德<lb/>
厚者任崇業盛者報重升以元輔建于上公<lb/>
<pb n="KR4c0039_SBCK_007-2a"/>
熈庶績而翼宣九歌擾兆人而敬敷五教用<lb/>
疇井賦貽厥子孫與國咸休永播丕烈可司<lb/>
徒兼中書令仍賜食封一千戸餘並如故俟<lb/>
還京後所司擇日備禮冊拜宣示中外以彰<lb/>
元勲<lb/>
　　　蕭復劉從一姜公輔平章事制<lb/>
宰輔之任獻替爲務内凝庶績外撫四夷調<lb/>
隂陽以成歳功賛化育而熈帝載若金用礪<lb/>
其弼予違如旱爲霖允從人望矧時屬多難<lb/>
彌切任賢朕未甞不朝夕論思夢寐懷想道<lb/>
<pb n="KR4c0039_SBCK_007-2b"/>
之所在人逺乎哉朝議大夫守戸部尚書兼<lb/>
御史大夫充荆襄江西等道都元帥統軍長<lb/>
史豐縣開國公賜紫金魚袋蕭復性質端亮<lb/>
理識精敏約巳弘物體方用圎爲邦必表其<lb/>
理能及霤亟聞於鯁議動可成範立不易方<lb/>
守尚書吏部郎中兼御史中丞充荆襄江西<lb/>
等道都元帥判官賜緋魚袋劉從一貞白其<lb/>
行温恭其文居簡而適用必通禮和而臨事<lb/>
有立持重能斷端慤有恒累更委任多所弘<lb/>
益守京兆府户曹叅軍翰林學士賜緋魚袋<lb/>
<pb n="KR4c0039_SBCK_007-3a"/>
姜公輔志懷濟物監必通理主文而諫忠靡<lb/>
退言經始以謀事皆前定道無屈撓智適變<lb/>
通並可以叅賛大猷光膺僉屬兵戎未靖期<lb/>
爾經綸都邑未康期爾還定予一人有過爾<lb/>
是用匡伊萬姓不寧爾是用乂欽哉愼乃有<lb/>
位罔癏厥官復可守吏部尚書同中書門下<lb/>
平章事散官封賜如故從一可守尚書刑部<lb/>
侍郎同中書門下平章事賜紫金魚袋公輔<lb/>
可守諫議大夫同中書門下平章事賜紫金<lb/>
魚袋<lb/>
<pb n="KR4c0039_SBCK_007-3b"/>
　　張延賞中書侍郎平章事制<lb/>
兩漢致理由乎審官多以牧宰髙第入居台<lb/>
輔黃覇自頴川而次遷丞相卓茂由宻令而<lb/>
超拜三公蓋以爲國本於親人舉賢先於稱<lb/>
職旌能勸善風化大端今革車荐興賦煩人<lb/>
散匡弼寡昩屬于才臣光禄大夫檢校吏部<lb/>
尚書兼成都尹御史大夫充劒南西川副大<lb/>
使管内度支營田觀察處置等使上柱國魏<lb/>
國公張延賞崇飭文行勵精理道踐歷中外<lb/>
所至有聲慮必周宻心無屈撓簡廉以肅吏<lb/>
<pb n="KR4c0039_SBCK_007-4a"/>
慈惠以愛人明以照姦和以定衆去若始至<lb/>
久而見思秉志不渝課績常最以爾循良之<lb/>
化佐予綏兆人以爾經綸之才佐予熈庶績<lb/>
仍資威重兼領蕃維式慰甘棠之思且繼緇<lb/>
衣之美懋昭邦典勿替家聲可中書侍郎平<lb/>
章事依前兼成都尹餘如故<lb/>
　　渾瑊侍中制<lb/>
論道經邦興戎定亂執是二柄毗予一人得<lb/>
諸全才康濟大難懋官昨土備舉彛章開府<lb/>
儀同三司檢校尚書左僕射同中書門下平<lb/>
<pb n="KR4c0039_SBCK_007-4b"/>
章事兼靈州大都督府長史充靈鹽銀夏等<lb/>
節度管内觀察處置度支營田押蕃落等使<lb/>
仍充朔方邠寧振武等道奉天永軍行營節<lb/>
度副元帥柱國樓煩郡王渾瑊神降才傑天<lb/>
資忠厚叶于興運爲國輔臣往以盗起上京<lb/>
駕言出狩羣兇怙亂再犯郊畿時乃奮揚武<lb/>
威董制師律深居籌畫姧慝寢謀當敵旨揮<lb/>
士旅増氣危城克固我伐用張重以賊臣蔑<lb/>
恩養㓂資亂再罹艱阻播越巴梁時乃并轡<lb/>
載馳執羈從邁有見危致命之節有憂國滅<lb/>
<pb n="KR4c0039_SBCK_007-5a"/>
私之誠凛然貞規介若金石縱横有夷難之<lb/>
略感激陳復國之謀分緫偏師徑出重險秉<lb/>
大節以誓羣帥布寛令以宥脅從師次近郊<lb/>
摧兇非抗軍臨近甸下邑如歸推成功以不<lb/>
居期盡敵以自効率其全衆揚斾前追雄威<lb/>
疾馳元惡授首柔德懷服餘黨歸心掃闢氛<lb/>
昏安復園寢懋乃嘉績其維格天范爕之讓<lb/>
能耿弇之殄㓂揔是二美瑊其有焉足以垂<lb/>
勲旂常垂美竹帛冝首台階之列仍疇井邑<lb/>
之賦祗膺時命無替厥庸可侍中仍賜實封<lb/>
<pb n="KR4c0039_SBCK_007-5b"/>
八百戸餘如故<lb/>
　　虜翰劉從一門下中書侍郎平章事制<lb/>
寅亮天工弘宣理本俾予從乂時乃輔臣扈<lb/>
蹕載驅以勞定國懋官遷列式是彛章銀青<lb/>
光禄大夫行尚書兵部侍郎同中書門下平<lb/>
章事范陽縣開國公盧翰嚴重不撓貞方自<lb/>
持養恬鎭俗居簡濟衆言思無隱事必同恒<lb/>
守刑部侍郎同中書門下平章事賜紫金魚<lb/>
袋劉從一質厚氣深識精體逺沖用無竭貞<lb/>
規不渝從容以和出納惟允自鸞車載駕薄<lb/>
<pb n="KR4c0039_SBCK_007-6a"/>
狩于梁執羈有從我之勤及霤勵匪躬之節<lb/>
交修不逮庶績其凝俾承命於掖垣仍叅掌<lb/>
於樞務今百度伊始六府載張論駮是非不<lb/>
可以不審宣揚憲令不可以不明爾其欽承<lb/>
無墜我休命翰可門下侍郎同中書門下平<lb/>
章事散官勲封如故從一可中書侍郎同中<lb/>
書門下平章事餘如故<lb/>
　　劉滋崔造齊映平章事制<lb/>
朕嗣位君臨精求理道小大之務靡不經心<lb/>
日愼一日于今八載教化未洽烝黎未康因<lb/>
<pb n="KR4c0039_SBCK_007-6b"/>
之以甲兵繼之以災沴斯固鑒有所不至慮<lb/>
有所不周予深浩然若渉深水思所以匡我<lb/>
致理助我官人宣其澤而四方以寧執其要<lb/>
而百工式叙允是大任其惟輔臣夢想勞懷<lb/>
數求俊乂察言而觀行因事以考能周行之<lb/>
中乃得良弼權知吏部侍郎劉滋操履貞清<lb/>
介然自守居能愼獨重不違仁析理究其精<lb/>
微勵學探於奥㫖守給事中賜緋魚袋崔造<lb/>
性合道要誠通化源適時有成務之才事上<lb/>
懷匪躬之節藴蓄器業居爲名臣中書舎人<lb/>
<pb n="KR4c0039_SBCK_007-7a"/>
賜紫金魚袋齊映修己以立自明而誠體賢<lb/>
人可大之規用君子時中之道虚受能擇清<lb/>
通不流惟滋之直方可以激風俗惟造之體<lb/>
度可以振條綱惟映之精深可以該物理我<lb/>
有大典爾其叅之懋昭厥猷勿替休聞滋可<lb/>
充散騎常侍同平章事造仍賜金魚袋其有<lb/>
散官封賜並如故<lb/>
　李納檢校右僕射平章事制<lb/>
忠所貴乎竭誠善莫大於改過況茂勲有舊<lb/>
崇德日新翼戴勵勤王之節經綸申盡敵之<lb/>
<pb n="KR4c0039_SBCK_007-7b"/>
略敦奬之道時惟國章平盧淄青節度管内<lb/>
度支營田處置等使開府儀同三司檢校工<lb/>
部尚書使持節鄆州諸軍事兼鄆州刺史隴<lb/>
西郡王李納禀性端厚執心寛簡通變適用<lb/>
和順積中服勞王家夙有成績乗秋備塞克<lb/>
著威聲累歳專城載揚理行間者心懷險阻<lb/>
誠義鬱堙旋能歸𣢾上聞期於率德自効忠<lb/>
節純固乆而益彰爰整銳師式遏亂略保障<lb/>
宋服塡壓浚郊嶷如長城作固東土嘉乃率<lb/>
服之美懋乃輸力之勤擢升衮司載董戎翰<lb/>
<pb n="KR4c0039_SBCK_007-8a"/>
玄成嗣台輔之業亞夫繼社稷之勲俾爾兼<lb/>
榮無替厥服檢校右僕射平章事餘如故<lb/>
　　韓滉檢校左僕射平章事制<lb/>
周召由輔弼之臣兼方伯之任蓋以理化根<lb/>
本在於親人通兆庶之情以佐天子秉家邦<lb/>
之慶以臨諸侯故能中外允釐上下無壅今<lb/>
我有命意其在兹金紫光禄大夫檢校尚書<lb/>
左僕射兼潤州刺史御史大夫充鎭海軍浙江<lb/>
東西節度觀察處置等使上柱國南陽郡開國<lb/>
公韓滉文行忠信備修身之道勤儉貞固有<lb/>
<pb n="KR4c0039_SBCK_007-8b"/>
成務之才累更委遇多處繁重一心奉職終<lb/>
始不渝内告謀猷以匡時化外持憲法以一<lb/>
人心理尚廉平事皆釐飭姧盗衰息禮義興<lb/>
行惠兹一方時乃之德陳師旅以遏㓂讎納<lb/>
餽糧以修職貢張我威武實我資儲令必應<lb/>
期謀無愆素濟于多難時乃之功冝其叅務<lb/>
中樞翼宣大化仍兼漕運兼領蕃維樹南國<lb/>
之風猷贍中都之廪實予則有望爾其懋哉<lb/>
繼于前人無替厥服可檢校左僕射同平章<lb/>
事依前鎭海軍浙江東西節度觀察處置等<lb/>
<pb n="KR4c0039_SBCK_007-9a"/>
使兼充江淮轉運使餘如故<lb/>
　　李勉太子太師制<lb/>
立國之本所繫於元良弘教之方必由於端<lb/>
士非精識前典德冠當時恭敬温文其將安<lb/>
倣吾是以輟台階之老選宗室之賢輔翼春<lb/>
闈是資教諭檢校司徒同平章事充太清宫<lb/>
使崇文館大學士上柱國汧國公李勉忠信<lb/>
孝友直方簡儉逹君臣父子之際知禮樂教<lb/>
化之端虚澹保和貞明寡欲求舊則德懋叙<lb/>
親則屬尊師範國儲無易其選可檢校司徒<lb/>
<pb n="KR4c0039_SBCK_007-9b"/>
兼太子太師散官封勲如故<lb/>
　　姜公輔左庶子制<lb/>
君之任臣有優賢賜告之義臣之事君有量<lb/>
力知止之道故能進退以禮終始可勝此朕<lb/>
三事大夫濟理圖全之意也守諫議大夫同<lb/>
平章事賜紫金魚袋姜公輔首舉髙第擢居<lb/>
諫曹爰資美才叅掌密命居易勵修身之操<lb/>
見危著從我之勤自處台司累䟽陳乞忌滿<lb/>
思退持盈守謙留中乆之重難其請式光撝<lb/>
揖俾尹宫坊可太子左庶子勲賜如故<lb/>
<pb n="KR4c0039_SBCK_007-10a"/>
　崔造右庶子<lb/>
宰相之職允釐百工時惟仰成不可廢闕中<lb/>
散大夫行給事中同平章事上柱國安平縣<lb/>
開國男賜紫金魚袋崔造頃居掖垣叅掌樞<lb/>
宻緫領䌓重積勞疹深亦旣優賢賜之長告<lb/>
歳聿云暮有加無瘳披誠自陳章䟽三上知<lb/>
止之道守之甚堅處以休閑俾遂頥養可太<lb/>
子右庶子勲賜如故<lb/>
　　盧翰太子賔客<lb/>
求賢審官以康庶績就閑優秩以處舊臣蓋<lb/>
<pb n="KR4c0039_SBCK_007-10b"/>
欲敦終始之恩全進退之禮金紫光禄大夫<lb/>
行門下平章事范陽郡公盧翰頃因多難從<lb/>
我于征以其年及老成任推先進方將求舊<lb/>
擢處台衡荏苒迄今亟淹星歳勤勞旣乆衰<lb/>
疢有加冝徙職於春闈用優賢於暮齒可太<lb/>
子賔客勲賜如故<lb/>
唐陸宣公集卷第七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_019-1a"/>
唐陸宣公集卷第十九中書奏議卷第三<lb/>
　論緣邊守備事宜狀<lb/>
　商量處置竇參事體狀<lb/>
　奏議竇參等官狀<lb/>
　請不簿錄竇參莊宅狀<lb/>
　　論緣邊守備事宜狀<lb/>
右臣厯覽前代史書皆謂鎮撫四夷宰相之<lb/>
任不揆闇劣屢敢上言誠以備邊禦戎國家<lb/>
之重事理兵足食備禦之大經兵不理則無<lb/>
可用之師食不足則無可固之地理兵在制<lb/>
<pb n="KR4c0039_SBCK_019-1b"/>
置得所足食在斂導有方陛下幸聽愚言先<lb/>
務積穀人無加賦官不費財坐致邊儲數逾<lb/>
百萬諸鎮收糴今巳向終分貯軍城用防艱<lb/>
急縱有㓂戎之患必無乏絶之憂守此成規<lb/>
以爲永制恒收冗費益贍邊農則更經二年<lb/>
可積十萬人三歲之糧矣足食之原粗立理<lb/>
兵之術未精敢試籌量庶備採擇伏以戎狄<lb/>
爲患自古有之其於制禦之方得失之論備<lb/>
存史籍可得而言大抵尊即序者則曰非德<lb/>
無以化要荒曾莫知威不立則德不能馴也<lb/>
<pb n="KR4c0039_SBCK_019-2a"/>
樂武威者則曰非兵無以服凶獷曾莫知德<lb/>
不脩則兵不可恃也務和親者則曰要結可<lb/>
以睦鄰好曾莫知我結之而彼復觧之也美<lb/>
長城者則曰設險可以固邦國而扞㓂讎曾<lb/>
莫知力不足而人不堪則險之不能恃城之<lb/>
不能有也尚薄伐者則曰驅遏可以禁侵暴<lb/>
而省征徭曾莫知兵不鋭壘不完則遏之不<lb/>
能勝驅之不能去也議邊之要略盡於斯雖<lb/>
互相譏評然各有偏駮聽一家之説則理例<lb/>
可徵考厯代所行則成敗異效是由執常理<lb/>
<pb n="KR4c0039_SBCK_019-2b"/>
以御其不常之勢徇所見而昧於所遇之時<lb/>
夫中夏有盛衰夷狄有彊弱事機有利害措<lb/>
置有安危故無必定之規亦無長勝之法夏<lb/>
后以序戎而聖化茂古公以避狄而王業興<lb/>
周城朔方而玁狁攘秦築臨洮而宗社覆漢<lb/>
武討匈奴而貽悔太宗征突厥而致安文景<lb/>
約和親而不能彌患於當年宣元弘撫納而<lb/>
足以保寍於累葉蓋以中夏之盛衰異勢夷<lb/>
狄之彊弱異時事機之利害異情措置之安<lb/>
危異便知其事而不度其時則敗附其時而<lb/>
<pb n="KR4c0039_SBCK_019-3a"/>
不失其稱則成形變不同胡可專一夫以中<lb/>
國彊盛夷狄衰微而能屈膝稱臣歸心受制<lb/>
拒之則阻其嚮化滅之則類於殺降安得不<lb/>
存而撫之即而序之也又如中國彊盛夷狄<lb/>
衰微而尚棄信忤盟蔑恩肆毒諭之不變責<lb/>
之不懲安得不取亂推亡息人固境也其有<lb/>
遇中國喪亂之弊當夷狄彊盛之時圖之則<lb/>
彼釁未萌禦之則我力不足安得不卑詞降<lb/>
禮約好通和㗖之以利以引其懽心結之以<lb/>
親以紓其交禍縱不必信且無大侵雖非禦<lb/>
<pb n="KR4c0039_SBCK_019-3b"/>
戎之善經蓋時事亦有不得巳而然也儻或<lb/>
夷夏之勢彊弱適同撫之不寍威之不靖力<lb/>
　足以自保勢不足以出攻安得不設險以<lb/>
固軍訓師以待㓂來則薄伐以遏其深入去<lb/>
則攘斥而戒於遠追雖非安邊之令圖蓋勢<lb/>
力亦有不得巳而然也故夏之即序周之于<lb/>
攘太宗之翦亂皆乘其時而善用其勢者也<lb/>
古公之避狄文景之和親神堯之降禮皆順<lb/>
其時而不失其稱者也秦皇之長城漢武之<lb/>
窮討皆知其事而不度其時者也向若遇孔<lb/>
<pb n="KR4c0039_SBCK_019-4a"/>
熾之勢行即序之方則見侮而不從矣乘可<lb/>
取之資懷畏避之志則失機而養㓂矣有攘<lb/>
却之力用和親之謀則示弱而勞費矣當降<lb/>
屈之時務翦伐之略則召禍而危殆矣故曰<lb/>
知其事而不度其時則敗附其時而不失其<lb/>
稱則成是無必定之規亦無長勝之法得失<lb/>
著效不其然歟至於察安危之大情計成敗<lb/>
之大數百代之不變易者蓋有之矣其要在<lb/>
於失人肆慾則必蹷任人從衆則必全此乃<lb/>
古今所同而物理之所一也國家自禄山構<lb/>
<pb n="KR4c0039_SBCK_019-4b"/>
亂肅宗中興撤邊備以靖中邦借外威以寍<lb/>
内難於是吐蕃乘釁吞噬無厭迴紇矜功馮<lb/>
凌亦甚中國不遑振旅四十餘年使傷耗遺<lb/>
甿竭力𧖟織西輸賄幣北償馬資尚不足塞<lb/>
其煩言滿其驕志復又逺徵士馬列戍疆陲<lb/>
猶不能遏其奔衝止其侵侮小入則驅略黎<lb/>
庶深入則震驚邦畿時有議安邊之䇿者多<lb/>
務於所難而忽於所易勉於所短而畧於所<lb/>
長遂使所易所長者行之而其要不精所難<lb/>
所短者圖之而其功靡就憂患未彌職斯之<lb/>
<pb n="KR4c0039_SBCK_019-5a"/>
由夫制敵行師必量事勢勢有難易事有後<lb/>
先力大而敵脆則先其所難是謂奪人之心<lb/>
暫勞而久逸者也力寡而敵堅則先其所易<lb/>
是謂固國之本觀釁而後動者也頃屬多故<lb/>
人勞未瘳而欲廣發師徒深踐㓂境復其侵<lb/>
地攻其堅城前有勝負未必之虞後有餽運<lb/>
不繼之患儻或撓敗適所以啟戎心而挫國<lb/>
威以此爲安邊之謀可謂不量事勢而務於<lb/>
所難矣天之授者有分事撫全功地之産者<lb/>
有物宜無兼利是以五方之俗長短各殊長<lb/>
<pb n="KR4c0039_SBCK_019-5b"/>
者不可踰短者不可企勉所短而校其所長<lb/>
必殆用所長而乘其所短必安强者乃以水<lb/>
草爲邑居以射獵供飲茹多馬而尤便馳突<lb/>
輕生而不恥敗亡此戎狄之所長也戎狄之<lb/>
所長乃中國之所短而欲益兵蒐乘角力争<lb/>
驅交鋒原野之閒決命尋常之内以此爲禦<lb/>
㓂之術可謂勉所短而校其所長矣務所難<lb/>
勉所短勞費百倍終於無成雖果成之不挫<lb/>
則廢豈不以越天授而違地産虧時勢以反<lb/>
物宜者哉將欲去危就安息費從省在於愼<lb/>
<pb n="KR4c0039_SBCK_019-6a"/>
守所易精用所長而巳若乃擇將吏以撫寍<lb/>
衆庶脩紀律以訓齊師徒耀德以佐威能邇<lb/>
以柔遠禁侵掠之暴以彰吾信抑攻取之議<lb/>
以安戎心彼求和則善待而勿與結盟彼為<lb/>
㓂則嚴備而不務報復此當今之所易也賤<lb/>
力而貴智惡殺而好生輕利而重人忍小以<lb/>
全大安其居而後動俟其時而後行是以修<lb/>
封疆守要害壍蹊隧壘軍營謹禁防明斥堠<lb/>
務農以足食練卒以蓄威非萬全不謀非百<lb/>
尅不鬬㓂小至則張聲勢以遏其入㓂大至<lb/>
<pb n="KR4c0039_SBCK_019-6b"/>
則謀其大以邀其歸據險以乘之多方以悞<lb/>
之使其勇無所加衆無所用掠則靡獲攻則<lb/>
不能進有腹背受敵之虞退有首尾難救之<lb/>
患所謂乘其弊不戰而屈人之兵此中國之<lb/>
所長也我之所長乃戎狄之所短我之所易<lb/>
乃戎狄之所難以長制短則用力寡而見功<lb/>
多以易敵難則財不匱而事速就舍此不務<lb/>
而反為所乘斯謂倒持戈矛以鐏授㓂者也<lb/>
今則皆務之矣然則封守未固㓂戎未懲者<lb/>
其病在於謀無定用衆無適從所任不必才<lb/>
<pb n="KR4c0039_SBCK_019-7a"/>
才者不必任所聞不必實實者不必聞所信<lb/>
不必誠誠者不必信所行不必當當者未必<lb/>
行故令措置乖方課責虧度財匱於兵衆力<lb/>
分於將多怨生於不均機失於遥制臣請為<lb/>
陛下粗陳六者之失惟明主愼聽而熟察之<lb/>
臣聞工欲善其事必先利其器武欲勝其敵<lb/>
必先練其兵練兵之中所用復異用之於救<lb/>
急則權以紓難用之於暫敵則緩以應機故<lb/>
事有便宜而不拘常制謀有奇詭而不狥衆<lb/>
情進退死生惟將所命此所謂攻討之兵也<lb/>
<pb n="KR4c0039_SBCK_019-7b"/>
用之於屯戍則事資可久勢異從權非物理<lb/>
所愜不寍非人情所欲不固夫人情者利焉<lb/>
則勸習焉則安保親戚則樂生顧家業則忘<lb/>
死故可以理術馭不可以法制驅此所謂鎭<lb/>
守之兵也夫欲備封疆禦戎狄非一朝一夕<lb/>
之事固當選鎮守之兵以置焉古之善選置<lb/>
者必量其性習辨其土宜察其技能知其欲<lb/>
惡用其力而不違其性齊其俗而不易其宜<lb/>
引其善而不責其所不能禁其非而不處其<lb/>
所不欲而又類其部伍安其室家然後能使<lb/>
<pb n="KR4c0039_SBCK_019-8a"/>
之樂其居定其志奮其氣勢結其恩情撫之<lb/>
以惠則感而不驕臨之以威則肅而不怨靡<lb/>
督課而人自爲用㢮禁防而衆自不㩦故出<lb/>
則足兵居則足食守則固戰則彊其術無他<lb/>
便於人情而已矣今者散徵士卒分戍邊陲<lb/>
更代往來以爲守備是則不量性習不便土<lb/>
宜邀其所不能彊其所不欲求廣其數而不<lb/>
考其用將致其力而不察其情斯可以爲羽<lb/>
衛之儀而無益於備禦之實也何者窮邊之<lb/>
地千里蕭條寒風裂膚驚沙慘目與豺狼爲<lb/>
<pb n="KR4c0039_SBCK_019-8b"/>
鄰伍以戰鬬為嬉遊晝則荷戈而耕夜則倚<lb/>
烽而覘日有剽害之慮永無休暇之娛地惡<lb/>
人勤於斯為甚自非生於其域習於其風幼<lb/>
而覩焉長而安焉不見樂土而不遷焉則罕<lb/>
能寍其居而狎其敵也關東之壤百物阜殷<lb/>
從軍之徒尤被優養慣於温飽狎於歡康比<lb/>
諸邊隅若異天地聞絶塞荒陬之苦則辛酸<lb/>
動容聆彊蕃勁虜之名則懾駭奪氣而乃使<lb/>
之去親族舍園廬甘其所辛酸抗其所懾駭<lb/>
將冀為用不亦疎乎矧又有休代之期無統<lb/>
<pb n="KR4c0039_SBCK_019-9a"/>
帥之馭資奉若驕子姑息如倩人進不邀之<lb/>
以成功退不處之以嚴憲其來也咸負德色<lb/>
其止也莫有固心屈指計歸張頤待飼僥倖<lb/>
者猶患還期之賒緩恒念戎醜之充斥王師<lb/>
挫傷則將乘其亂離布路東潰情志且爾得<lb/>
之奚為平居則殫耗資儲以奉浮冗之衆臨<lb/>
難則投棄城鎭以摇遠近之心其弊豈惟無<lb/>
益哉固亦將有所撓也復有抵犯刑禁謫徙<lb/>
軍城意欲增户實邊兼令展効自贖既是無<lb/>
良之類且加懷土之情思亂幸災又甚戍卒<lb/>
<pb n="KR4c0039_SBCK_019-9b"/>
適足煩於防衛諒無望於功庸雖前代時或<lb/>
行之固非良算之可遵者也復有擁旄之帥<lb/>
身不臨邊但分偏師俾守疆場大抵軍中壯<lb/>
鋭元戎例選自隨委其疲羸乃配諸鎮節將<lb/>
旣居内地精兵祗備紀綱遂令守要禦衝恒<lb/>
在寡弱之卒㓂戎每至力勢不支入壘者纔<lb/>
足閉關在野者悉遭刼執恣其芟蹂盡其搜<lb/>
歐比及都府聞知虜巳尅獲旋返且安邊之<lb/>
本所切在兵理兵若斯可謂措置乖方矣夫<lb/>
賞以存勸罰以示懲勸以懋有庸懲以威不<lb/>
<pb n="KR4c0039_SBCK_019-10a"/>
恪故賞罰之於馭衆也猶繩墨之於曲直權<lb/>
衡之於重輕䡚軏之所以行車銜勒之所以<lb/>
服馬也馭衆而不用賞罰則善惡相混而能<lb/>
否莫殊用之而不當功過則姦妄寵榮而忠<lb/>
實擯抑夫如是　聰明可衒律度無章則用<lb/>
與不用其弊一也自頃權移於下柄失於朝<lb/>
將之號令旣鮮克行之於軍國之典常又不<lb/>
能施之於將務相遵養苟度歲時欲賞一有<lb/>
功翻慮無功者反側欲罰一有罪復慮同惡<lb/>
者憂虞罪以隱忍而不彰功以嫌疑而不賞<lb/>
<pb n="KR4c0039_SBCK_019-10b"/>
姑息之道乃至於斯故使忘身効節者獲誚<lb/>
於等夷率衆先登者取怨於士卒僨軍蹙國<lb/>
者不懷於愧畏緩救失期者自以為智能褒<lb/>
貶旣闕而不行稱毀復紛然相亂人雖欲善<lb/>
誰為言之况又公忠者直已而不求於人反<lb/>
罹困厄敗撓者行私而苟媚於衆例獲優崇<lb/>
此義士所以痛心勇夫所以解體也又有遇<lb/>
敵而所守不固陳謀而其效靡成將帥則以<lb/>
資糧不足為詞有司復以供給無闕為解既<lb/>
相執證理合辨明朝廷每為含糊未嘗窮究<lb/>
<pb n="KR4c0039_SBCK_019-11a"/>
曲直措理者含聲而靡訴誣善者罔上而不<lb/>
慙馭將若斯可謂課責虧度矣課責虧度措<lb/>
置乖方將不得竭其才卒不得盡其力屯集<lb/>
雖衆戰陣莫前虜每越境横行若涉無人之<lb/>
地遞相推倚無敢誰何虚張賊勢上聞則曰<lb/>
兵少不敵朝廷莫之省察惟務徴發益師無<lb/>
禆備禦之功重増供億之弊閭井日耗徴求<lb/>
曰繁以編户傾家破産之資兼有司榷鹽税<lb/>
酒之利總其所入半以事邊制用若斯可謂<lb/>
財匱於兵衆矣今四夷之最彊盛為中國甚<lb/>
<pb n="KR4c0039_SBCK_019-11b"/>
患者莫大於土蕃舉國勝兵之徒纔當中國<lb/>
十數大郡而巳其於内虞外備亦與中國不<lb/>
殊所能㓂邊數則蓋寡且又器非犀利甲不<lb/>
堅完識迷韜鈐藝乏趫敏動則中國懼其衆<lb/>
而不敢抗静則中國憚其彊而不敢侵厥理<lb/>
何哉良以中國之節制多門蕃醜之統帥專<lb/>
一故也夫統帥專一則人心不分人心不分<lb/>
則號令不貳號令不貳則進退可齊進退可<lb/>
齊則疾徐如意疾徐如意則機㑹靡愆機㑹<lb/>
靡愆則氣勢自壯斯乃以少為衆以弱為彊<lb/>
<pb n="KR4c0039_SBCK_019-12a"/>
變化翕闢在於反掌之内是由臂之使指心<lb/>
之制形若所任得人則何敵之有夫節制多<lb/>
門則人心不一人心不一則號令不行號令<lb/>
不行則進退難必進退難必則疾徐失宜疾<lb/>
徐失宜則機㑹不及機㑹不及則氣勢自衰<lb/>
斯乃勇廢為尫衆散為弱逗撓離析兆乎戰<lb/>
陣之前是猶一國三公十羊九牧欲令齊肅<lb/>
其可得乎開元天寶之間控禦西北兩蕃惟<lb/>
朔方河西隴右三節度而巳猶慮權分勢散<lb/>
或使兼而領之中興巳來未遑外討僑隷四<lb/>
<pb n="KR4c0039_SBCK_019-12b"/>
鎮於安定權附隴右於扶風所當西北兩蕃<lb/>
亦朔方涇原隴右河東四節度而巳關東戍<lb/>
卒至則屬焉雖委任未盡得人而措置尚存<lb/>
典制自頃逆泚誘涇原之衆叛懷光汙朔方<lb/>
之軍割裂誅鋤所餘無幾而又分朔方之地<lb/>
建牙擁節者凡三使焉其餘鎮軍數且四十<lb/>
皆承特詔委寄各降中貴監臨人得抗衡莫<lb/>
相稟屬每俟邊書告急方令計㑹用兵既無<lb/>
軍法下臨惟以客禮相待是乃從容拯溺揖<lb/>
讓救焚冀無阽危固亦難矣夫兵以氣勢為<lb/>
<pb n="KR4c0039_SBCK_019-13a"/>
用者也氣聚則盛散則消勢合則威析則弱<lb/>
今之邊備勢弱氣消建軍若斯可謂力分於<lb/>
將多矣理戎之要最在軍齊故軍法無貴賤<lb/>
之差軍實無多少之異是將所以同其志而<lb/>
盡其力也如或誘其志意勉其藝能則當閲<lb/>
其材程其勇校其勞逸度其安危明申練覈<lb/>
優劣之科以為衣食等級之制使能者企及<lb/>
否者息心雖有厚薄之殊而無觖望之釁蓋<lb/>
所謂日省月試餼廪稱事如權量之無情於<lb/>
物萬人莫不安其分而服其平也今者窮邊<lb/>
<pb n="KR4c0039_SBCK_019-13b"/>
之地長鎮之兵皆百戰傷夷之餘終年勤苦<lb/>
之劇角其所能則練習度其所處則孤危考<lb/>
其服役則勞察其臨敵則勇然衣糧所給惟<lb/>
止當身例為妻子所分常有凍餒之色而關<lb/>
東戍卒歲月踐更不安危城不習戎備怯於<lb/>
應敵懈於服勞然衣糧所頒厚踰數等繼以<lb/>
茶藥之饋益以蔬醤之資豐約相形懸絶斯<lb/>
甚又有素非禁旅本是邊軍將校詭為媚詞<lb/>
因請遥<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>神䇿不離舊所惟改虚名其於廩<lb/>
賜之饒遂有三倍之益此則儔類所以忿恨<lb/>
<pb n="KR4c0039_SBCK_019-14a"/>
忠良所以憂嗟疲人所以流亡經費所以褊<lb/>
匱夫事業未異而給養有殊人情不能甘也<lb/>
況乎矯侫行而廩賜厚績藝劣而衣食優苟<lb/>
未忘懷孰能無愠不為戎首則巳可嘉而欲<lb/>
使其協力同心以攘㓂難雖有韓白孫吳之<lb/>
將臣知其必不能焉養士若斯可謂怨生於<lb/>
不均矣凡欲選任將帥必先考察行能然後<lb/>
指以所授之方語以所委之事令其自揣可<lb/>
否自陳規模須某色甲兵藉某人參佐要若<lb/>
干士馬用若干資糧某處置營某時成績始<lb/>
<pb n="KR4c0039_SBCK_019-14b"/>
終要領悉俾經綸於是觀其計謀校其聲實<lb/>
若謂材無足取言不可行則當退之於初不<lb/>
宜貽慮於其後也若謂志氣足任方略可施<lb/>
則當要之於終不宜掣肘於其間也夫如是<lb/>
則疑者不使使者不疑勞神於選才端拱於<lb/>
委任旣委其事旣足其求然後可以覈其否<lb/>
臧行其賞罰受其賞者不以爲濫當其罰者<lb/>
無得而詞付授之柄既專苟且之心自息是<lb/>
以古之遣將帥者君親推轂而命之曰自閫<lb/>
以外將軍裁之又賜鈇鉞示令專斷故軍容<lb/>
<pb n="KR4c0039_SBCK_019-15a"/>
不入國國容不入軍將在軍君令有所不受<lb/>
誠謂機宜不可以遠決號令不可以兩從未<lb/>
有委任不專而望其尅敵成功者也自頃邊<lb/>
軍去就裁斷多出宸衷選置戎臣先求易制<lb/>
多其部以分其力輕其任以弱其心雖有所<lb/>
懲亦有所失遂令分閫責成之義廢死綏任<lb/>
咎之志衰一則聽命二亦聽命爽於軍情亦<lb/>
聽命乖於事宜亦聽命若所置將帥必取於<lb/>
承順無違則如斯可矣若有意乎平凶靖難<lb/>
則不可也夫兩疆相接兩軍相持事機之來<lb/>
<pb n="KR4c0039_SBCK_019-15b"/>
間不容息蓄謀而俟猶恐失之臨時始謀固<lb/>
巳疎矣况乎千里之遠九重之深陳述之難<lb/>
明聽覽之不一欲其事無遺䇿雖聖者亦有<lb/>
所不能焉設使謀慮能周其如權變無及戎<lb/>
虜馳突迅如風飈驛書上聞旬月方報守土<lb/>
者以兵寡不敢抗敵分鎮者以無詔不肯出<lb/>
師逗留之間㓂巳奔逼託於救援未至各且<lb/>
閉壘自全牧馬屯牛鞠為椎剽嗇夫樵婦罄<lb/>
作俘囚雖詔諸鎮發兵惟以虚聲應援互相<lb/>
瞻顧莫敢遮邀賊既縱掠退歸此乃陳功告<lb/>
<pb n="KR4c0039_SBCK_019-16a"/>
捷其敗喪則減百而為一其捃獲則張百而<lb/>
成千將帥既幸於總制在朝不憂罪累陛下<lb/>
又以為大權由巳不究事情用師若斯可謂<lb/>
機失於遥制矣理兵而措置乖方馭將而賞<lb/>
罰虧度制用而財匱建軍而力分養士而怨<lb/>
生用師而機失此六者疆埸之蟊賊軍旅之<lb/>
膏肓也蟊賊不除而但滋之以糞溉膏肓不<lb/>
療而苟啗之以滑甘適足以養其害速其災<lb/>
欲求稼穡豐登膚革充美固不可得也臣愚<lb/>
謂宜罷諸道將士番替防秋之制率因舊數<lb/>
<pb n="KR4c0039_SBCK_019-16b"/>
而三分之其一分委本道節度使募少壯願<lb/>
住邊城者以徙焉其一分則本道但供衣糧<lb/>
委關内河東諸軍州募蕃漢子弟願傅邊軍<lb/>
者以給焉又一分亦令本道但出衣糧加給<lb/>
應募之人以資新徙之業又令度支散於諸<lb/>
道和市耕牛雇召工人就諸軍城繕造器具<lb/>
募人至者毎家給耕牛一頭又給田農水火<lb/>
之器皆令充備初到之歲與家口二人糧并<lb/>
賜種子勸之播殖待經一稔俾自給家若有<lb/>
餘糧官為收糴各酬倍價務奬營田既息踐<lb/>
<pb n="KR4c0039_SBCK_019-17a"/>
更徵發之煩且無幸災苟免之弊㓂至則人<lb/>
自為戰時至則家自力農是乃兵不得不彊<lb/>
食不得不足與夫倐來忽往豈可同等而論<lb/>
哉臣又謂宜擇文武能臣一人為隴右元帥<lb/>
應涇隴鳳翔長武城山南西道等節度管内<lb/>
兵馬悉以屬焉又擇一人為朔方元帥應鄜<lb/>
坊邠寍靈夏等節度管内兵馬悉以屬焉又<lb/>
擇一人為河東元帥河東振武等節度管内<lb/>
兵馬悉以屬焉三帥各選臨邊要㑹之州以<lb/>
為理所見置節度有非要者隨所便近而併<lb/>
<pb n="KR4c0039_SBCK_019-17b"/>
之惟元帥得置統軍餘並停罷其三帥部内<lb/>
太原鳳翔等府及諸郡户口稍多者愼柬良<lb/>
吏以為尹守外奉師律内課農桑備為軍糧<lb/>
以壯戎府理兵之宜既得選帥之道既明然<lb/>
後減姦濫虚浮之費以豐財定衣糧等級之<lb/>
制以和衆弘委任之道以宣其用縣賞罰之<lb/>
典以考其成而又愼守中國之所長謹行當<lb/>
今之所易則八利可致六失可除如是而戎<lb/>
狄不威懷疆埸不寍謐者未之有也諸侯軌<lb/>
道庶類服從如是而教令不行天下不理者<lb/>
<pb n="KR4c0039_SBCK_019-18a"/>
亦未之有也以陛下之英武民心之思安四<lb/>
方之小休兩㓂之方靜加以頻年豐稔所在<lb/>
積糧此皆天贊國家可以立制垂統之時也<lb/>
時不久居事不常兼巳過而追雖悔無及明<lb/>
主當不以言為罪不以人廢言罄陳狂愚惟<lb/>
所省擇謹奏<lb/>
　　商量處置竇參事體狀<lb/>
右希顔奉宣進止朝來共卿等商量竇參事<lb/>
卿等所奏雖於大體甚好然此人交結中外<lb/>
意在不測朕試根尋灼然審知情狀所以有<lb/>
<pb n="KR4c0039_SBCK_019-18b"/>
此商量又聞竇參在彼處亦共諸處交通不<lb/>
絶社稷事重卿等只合與朕同憂宜即作文<lb/>
書進來此事非小不可更遲者臣面承深旨<lb/>
又奉密宣皆以社稷為言又知根尋巳審敢<lb/>
不上同憂憤内絶狐疑豈願遲迴更貽念慮<lb/>
但以嘗經重任斯謂大臣進退之間猶宜有<lb/>
禮誅戮之際不可無名劉晏久掌貨財當時<lb/>
亦招怨讟及加罪責事不分明叛者既得以<lb/>
為辭衆人亦為之懷愍用刑曖昧損累不輕<lb/>
事例未遥所宜重愼竇參頃司鈞軸頗怙恩<lb/>
<pb n="KR4c0039_SBCK_019-19a"/>
私貪饕貨財引縱親黨此則朝廷同議天下<lb/>
共傳至於濳懐異圖將起大惡跡既未露人<lb/>
皆莫知臣等親奉威顔議加刑辟但聞凶險<lb/>
之意尚昧結搆之由況在衆流何由察悉忽<lb/>
行峻罰必謂冤誣羣情震驚事亦非細若不<lb/>
付外推鞠則恐難定罪名乞留睿聰更少詳<lb/>
度竇參於臣素分陛下固所明知有何顧懷<lb/>
輒欲營救良以事關國體義絶私嫌所冀典<lb/>
刑不濫於清時君道危虧於聖德特希天鑒<lb/>
俯亮愚誠謹奏<lb/>
<pb n="KR4c0039_SBCK_019-19b"/>
　　奏議竇參等官狀<lb/>
右希顔奉宣進止竇參結朕左右兼有隂謀<lb/>
皆有馮據事不曖昧只緣連及處多不可推<lb/>
按卿等宜更商量若謂恐事體不穩即且流<lb/>
貶向絶遠惡處竇申竇榮李則之首末同惡<lb/>
無所不至又並微細不比竇參宜更商量處<lb/>
置其竇參等所有朋黨親密並不可容在側<lb/>
近宜便條疏盡發遣向僻遠無兵馬處先雖<lb/>
巳經流貶更移向遠惡處者伏以竇參罪犯<lb/>
誠合誅夷聖德含弘務全事體特寛嚴憲俯<lb/>
<pb n="KR4c0039_SBCK_019-20a"/>
貸餘生始終之恩實足感於庶品仁育之惠<lb/>
不獨幸於斯人所議貶官謹具別狀其竇榮<lb/>
竇申李則之等既皆同惡固亦難容然以得<lb/>
罪相因法有首從首當居重從合差輕參既<lb/>
蒙恩矜全申等亦宜減降又於黨與之内亦<lb/>
有淑慝之殊稍示區分足彰勸勵竇榮與參<lb/>
雖是近屬亦甚相親然於欵密之中都無邪<lb/>
僻之事仍聞激憤屢有直言因此漸構猜嫌<lb/>
晚年頗見疎忌若論今者陰事則尚未究端<lb/>
由如據比來所行必應不至凶險恐須差異<lb/>
<pb n="KR4c0039_SBCK_019-20b"/>
以表詳明臣等商量竇榮更貶遠官竇申則<lb/>
之並除名配流謹具別狀進擬庶允從輕之<lb/>
典以洽好生之恩夫趨勢附權時俗常態苟<lb/>
無髙節出衆何能特立不羣竇參久秉鈞衡<lb/>
特承寵渥君之所任孰敢不從或遊於門庭<lb/>
或結以中外或偏被接引或驟與薦延如此<lb/>
之徒十恒七八若聽流議皆謂黨私自非甚<lb/>
與交親安可悉從貶累況竇參罷黜迨欲周<lb/>
星應是私黨近親當時並巳連坐人心久定<lb/>
不可復摇今者再責竇參特緣別有結構陛<lb/>
<pb n="KR4c0039_SBCK_019-21a"/>
下親自尋究審得事情所與連謀固知定數<lb/>
今若普加譴斥則恐翻類淪胥罪無指名誰<lb/>
不疑懼中外汹汹殊非令猷臣等商量除同<lb/>
謀陰邪事狀分明者其餘一切更無所問將<lb/>
為穩便未審可否<lb/>
　　請不簿録竇參莊宅狀<lb/>
右希顔奉宣進止凡是官吏貪濁取受錢物<lb/>
猶並徵贓竇參負朕至深廣納賄貨又更交<lb/>
結謀行惡事其莊宅錢物奴婢之類豈不合<lb/>
收納入官竇參身既遠貶亦恐被人破除隱<lb/>
<pb n="KR4c0039_SBCK_019-21b"/>
沒今欲使人勾當收拾卿等商量可否者謹<lb/>
按國家典法沒入官產惟有兩科一謂姦贓<lb/>
一謂叛逆皆須先鞠犯狀審得實情憲司察<lb/>
冤法寺論罪㑹府覆奏掖垣參詳如是悉無<lb/>
異詞然後謂之獄成而聞于天子其有抵于<lb/>
深辟者制可既下所司猶三五覆奏庶或宥<lb/>
之聖王愛人恤刑乃至如此精慎罪法既定<lb/>
方合徵收叛逆則盡没其家姦贓則止徵所<lb/>
犯蓋示懲戒匪貪貨財何嘗有罪未斷有法<lb/>
未詳而可以納其資産者也伏惟聖德廣大<lb/>
<pb n="KR4c0039_SBCK_019-22a"/>
如天包含懲忿於彛憲之中念終於常情之<lb/>
外巳存惠貸不寘嚴刑今若簿錄其家竊恐<lb/>
以財傷義猥蒙下問實荷皇明輒罄愚誠所<lb/>
祈天鑒謹奏<lb/>
唐陸宣公集卷第十九<lb/>
<pb n="KR4c0039_SBCK_019-22b"/>
</p>
<p>
</p>
  </div>
</body>
</text>
</TEI>
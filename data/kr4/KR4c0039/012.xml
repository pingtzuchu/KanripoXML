<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_012-1a"/>
唐陸宣公集卷第十二　奏草卷第二<lb/>
　論叙遷幸之由狀<lb/>
　奉天奏當今所切務狀<lb/>
　奉天論前所荅奏未施行狀<lb/>
　　論叙遷幸之由狀<lb/>
臣前日蒙恩召見陛下叙說涇原叛卒驚犯<lb/>
宫闕及𥘉行幸之事因自剋責辭旨過深臣<lb/>
奏云陛下引咎在躬誠堯舜至德之意臣竊<lb/>
有所見以爲致今日之患者羣臣之罪也陛<lb/>
下又曰卿以君臣之禮不忍歸過於朕故有<lb/>
<pb n="KR4c0039_SBCK_012-1b"/>
此言然自古國家興衰皆有天命今遇此厄<lb/>
運雖則是朕失德亦應事不由人未及對詔<lb/>
之閒陛下遂言及宗祧涕泗交集主憂臣憤<lb/>
人理之常情激於衷不覺嗚咽旋屬游瓌請<lb/>
對臣言未獲畢辭今輒上煩以盡愚懇臣所<lb/>
謂致今日之患是羣臣之罪者非敢徒飾浮<lb/>
說苟寛聖懷事皆有由言庶可復自胡羯稱<lb/>
亂遺患未除朝廷因循乆務容養事多僭越<lb/>
禮闕㑹朝陛下神武統天將壹區宇乃命將<lb/>
帥四征不庭兇渠稽誅逆將繼亂兵連禍結<lb/>
<pb n="KR4c0039_SBCK_012-2a"/>
行及三年徴師四方無逺不曁父子訣別夫<lb/>
妻分離一人征行十室資奉居者有餽送之<lb/>
苦行者有鋒刃之憂去留騷然而閭里不寧<lb/>
矣聚兵日衆供費日多常賦不充乃令促限<lb/>
促限纔畢復命加徴加徴旣殫又使別配別<lb/>
配不足於是榷筭之科設率貸之法興禁防<lb/>
滋章條目纎碎吏不堪命人無聊生農桑廢<lb/>
於徴呼膏血竭於笞棰市井愁苦室家怨咨<lb/>
兆庶嗷然而郡邑不寧矣邊陲之戍用保封<lb/>
疆禁衛之師以備廵警二者或闕則生戎心<lb/>
<pb n="KR4c0039_SBCK_012-2b"/>
國之大防莫重於此陛下急於靖難累遣東<lb/>
征邊備空虚親軍寡弱㝷又搜閱私牧以取<lb/>
馬薄責將家以出兵凡有私牧者例元勲貴<lb/>
戚之門所謂將家者皆統帥岳牧之後是乃<lb/>
甞蒙親委或著忠勞復除征傜固有常典今<lb/>
忽奪其畜牧事其子孫有乞假以給資裝有<lb/>
破産以營卒乗道路悽憫部曲感傷貴位崇<lb/>
勲孰不解體加以聚斂之法轂下尤嚴邸第<lb/>
侯王咸輸屋稅禆販夫婦畢筭緡錢貴而不<lb/>
見優近而不見異其爲憤慼又甚諸方誅求<lb/>
<pb n="KR4c0039_SBCK_012-3a"/>
轉繁庶類恐懼興發無已羣情動揺朝野嚻<lb/>
然而京邑關畿不寧矣陛下又以百度弛廢<lb/>
志期肅清持義以掩恩任法以成理神斷失<lb/>
於太速睿察傷於太精斷速則寡恕於人而<lb/>
疑似之閒不容辯也察精則多猜於物而臆<lb/>
度之際未必然也寡恕則重臣懼禍反側之<lb/>
釁易生多猜則羣下防嫌苟且之風漸扇是<lb/>
以叛亂繼起怨讟並興非常之虞億兆同慮<lb/>
惟陛下穆然凝邃獨不得聞至使兇卒鼔行<lb/>
白晝犯闕重門無結草之禦環衛無誰何之<lb/>
<pb n="KR4c0039_SBCK_012-3b"/>
人自古禍變之興未有若斯之易豈不以乗<lb/>
我閒隙因人攜離哉陛下有股肱之臣有耳<lb/>
目之任有諫諍之列有備衛之司見危不能<lb/>
竭其誠臨難不能効其死所謂致今日之患<lb/>
是羣臣之罪者豈徒言歟聖㫖又以家國興衰<lb/>
皆有天命今遇此厄運應不由人者臣志性<lb/>
介劣學識庸淺凡是占筭祕術都不渉其源<lb/>
流至於興衰大端則甞聞諸典籍書曰天視<lb/>
自我人視天聽自我人聽又曰德惟一動罔<lb/>
不吉德二三動罔不凶惟吉凶不僭在人惟<lb/>
<pb n="KR4c0039_SBCK_012-4a"/>
<pb n="KR4c0039_SBCK_012-5a"/>
者有其理者也故君子安而不忘危存而不<lb/>
忘亡理而不忘亂是以身安而國家可保又<lb/>
曰視履考祥又曰吉凶者得失之象也夫易<lb/>
之爲書窮變知化其於性命可謂研精及乎<lb/>
論天人祐助之由辯安危理亂之故必本於<lb/>
履行得失而吉凶之報象焉此乃天命由人<lb/>
其義明矣春秋傳曰禍福無門唯人所召又<lb/>
曰人受天地之中以生所謂命也是以有動<lb/>
作威儀禮義之則以定命能者養之以福不<lb/>
能者敗以取禍禮記引詩而釋之曰大雅云<lb/>
<pb n="KR4c0039_SBCK_012-5b"/>
殷之未喪師克配上帝儀監于殷駿命不易<lb/>
言得衆則得國失衆則失國也又引書而釋<lb/>
之曰康誥云惟命不于常言善則得之不善<lb/>
則失之此則聖哲之意六經㑹通皆爲禍福<lb/>
由人不言盛衰有命蓋人事著於下而天命<lb/>
降於上是以事有得失而命有吉凶天人之<lb/>
間影響相准詩書巳後史傳相承理亂廢興<lb/>
大略可記人事理而天命降亂者未之有也<lb/>
人事亂而天命降康者亦未之有也六經之<lb/>
教旣如彼歷代明驗又如此尚恐其中有可<lb/>
<pb n="KR4c0039_SBCK_012-6a"/>
疑者臣請復以近事證之自頃征討頗頻刑<lb/>
網稍密物力竭耗人心驚疑如居風濤洶洶<lb/>
靡定上自朝列下逹烝黎日夕族黨聚謀咸<lb/>
憂必有變故旋屬涇原叛卒果如衆庶所虞<lb/>
京師之人動逾億計固非悉知筭術皆曉占<lb/>
書則明致㓂之由未必盡關天命伏惟陛下<lb/>
鑒旣往之深失建將來之令圖拯宗社阽危<lb/>
刷億兆憤恥在於審察時變愽詢人謀王化<lb/>
聿修天祐自至恐不冝推引厄運謂爲當然<lb/>
撓追咎之誠沮惟新之望臣聞理或生亂亂<lb/>
<pb n="KR4c0039_SBCK_012-6b"/>
或資理有以無難而失守有因多難而興邦<lb/>
理或生亂者恃理而不修也亂或資理者遭<lb/>
亂而能懼也無難失守者忽萬機之重而忘<lb/>
憂畏也多難興邦者渉庶事之艱而知敕愼<lb/>
也今生亂失守之事則旣往不可復追矣其<lb/>
資理興邦之業在陛下剋勵而謹脩之當至<lb/>
危至難之機得其道則興失其道則廢其閒<lb/>
不容復有所悔也惟陛下勤思焉熟計焉捨<lb/>
已以從衆焉違欲以遵道焉逺憸佞而親忠<lb/>
直焉推至誠而去逆詐焉杜䜛沮之路廣諫<lb/>
<pb n="KR4c0039_SBCK_012-7a"/>
諍之門焉掃求利之法務息人之術焉録片<lb/>
善片能以盡羣材焉忘小瑕小怨俾無棄物<lb/>
焉斯道甚易知甚易行不勞神不苦力但在<lb/>
約之於心耳又陛下天資睿哲有必致之具<lb/>
安得捨而不爲哉斯道夕誓之於心則可以<lb/>
感神明動天地朝施之於事則可以服庶類<lb/>
懷萬方何憂乎亂人何畏乎厄運何患乎天<lb/>
下不寧昔太公以避狄而興周文以百里而<lb/>
王是乃因危難而恢盛業由僻小而闡丕圖<lb/>
況陛下禀英姿承寳暦四海之利權由已列<lb/>
<pb n="KR4c0039_SBCK_012-7b"/>
聖之德澤在人苟能増修蔑有不濟至如東<lb/>
北羣孽荏苒逋誅涇原亂兵倉卒犯禁蓋上<lb/>
玄保祐陛下恐陛下神武果斷有輕天下之<lb/>
心使知艱難將永福祚耳伏願悔前禍以荅<lb/>
天戒新聖化以承天休勿謂時鍾厄運而自<lb/>
疑勿謂事不由人而自解勤勵不息足致昇<lb/>
平豈止盪滌祅氛旋復宫闕而巳愚臣不勝<lb/>
區區憂國奉君之至誠有所切辭不覺煩伏<lb/>
惟陛下不以人廢言不以言廢直千慮一得<lb/>
或有取焉謹奏<lb/>
<pb n="KR4c0039_SBCK_012-8a"/>
　　奉天論奏當今所切務狀<lb/>
隱朝昨日奉宣聖旨逆賊雖退猶未收城令<lb/>
臣審思當今所務何者最切具條録奏來者<lb/>
伏以𥘉經大變海内震驚無論順逆賢愚必<lb/>
皆企竦觀聽陛下一言失則四方解體一事<lb/>
當則萬姓屬心動關安危不可不愼臣謂當<lb/>
今急務在於審察羣情若羣情之所甚欲者<lb/>
陛下先行之羣情之所甚惡者陛下先去之欲惡<lb/>
與天下同而天下不歸者自古及今未之有<lb/>
也夫理亂之本繫於人心況乎當變故動揺<lb/>
<pb n="KR4c0039_SBCK_012-8b"/>
之時在危疑向背之際人之所歸則植人之<lb/>
所去則傾陛下安可不審察羣情同其欲惡<lb/>
使億兆歸趣以靖邦家乎此誠當今之所急<lb/>
也然尚恐爲之不易者蓋以朝廷播越王命<lb/>
未行施之空言人或不信何以言其然今天<lb/>
下之所欲者在息兵在安業天下之所惡者<lb/>
在斂重在法苛陛下欲息兵則宼孽猶存兵<lb/>
固不可息矣欲安業則征徭未罷業固未可<lb/>
安矣欲薄斂則郡縣懼乏軍用令必不從矣<lb/>
欲去苛則行在素霽威嚴言且無驗矣此皆<lb/>
<pb n="KR4c0039_SBCK_012-9a"/>
勢有所未制意有所未從雖施於德音足慰<lb/>
來蘇之望而稽諸事實未符悔禍之誠且動<lb/>
人以言者其感不深動人以行者其應必速<lb/>
蓋以言因事而易發行違欲而難成易發故<lb/>
有所未孚難成故無思不服今陛下將欲平<lb/>
禍亂拯阽危恤黎烝安反側旣未有息人之<lb/>
實又乏於施惠之資唯當違欲以行已所難<lb/>
布誠以除人所病乃可以彰追咎之意副惟<lb/>
新之言若猶不然未見其可頃者竊聞輿議<lb/>
頗究羣情四方則患於中外意乖百辟又患<lb/>
<pb n="KR4c0039_SBCK_012-9b"/>
於君臣道隔郡國之志不逹於朝廷朝廷之<lb/>
誠不升於軒陛上澤闕於下布下情壅於上<lb/>
聞實事不必知知事不必實上下否隔於其<lb/>
際眞僞雜糅於其間聚怨嚻嚻騰謗藉藉欲<lb/>
無疑阻其可得乎物論則然人心可見蓋謂<lb/>
含弘聽納是聖主之所難鬱抑猜嫌是衆情<lb/>
之所病伏惟陛下神無滯用鑒必窮微愈其<lb/>
病而易其難如淬鋒潰疣决防注水耳可以<lb/>
崇德美可以濟艱難陛下何慮不行而直爲<lb/>
此懔懔也臣謂冝因文武羣官入叅之日陛<lb/>
<pb n="KR4c0039_SBCK_012-10a"/>
下特加延揖親與敘言備詢禍亂之由明示<lb/>
咎悔之意各使極言得失仍令一一面陳軍<lb/>
務之除到即引對不拘時限用表憂勤周公<lb/>
勤握髮吐餐而天下歸心則此義也又當假<lb/>
之優禮恱以温顔言切而理愜者必賞導以<lb/>
盡其情識寡而辭拙者亦容恕以嘉其意有<lb/>
諫諍無隱者願陛下叶成湯改過之美褒其<lb/>
直而勿吝其非有謀猷可用者願陛下體大<lb/>
禹拜言之誠獎其能而亟行其䇿至於匹夫<lb/>
片善採録不遺庶士傳言聽納無倦是乃揔<lb/>
<pb n="KR4c0039_SBCK_012-10b"/>
天下之智以助聦明順天下之心以施教令<lb/>
則君臣同志何有不從逺邇歸心孰與爲亂<lb/>
化疑梗爲訢合易怨謗爲謳歌浹辰之間可<lb/>
使丕變陛下儻行之不猒用之得中從義如<lb/>
轉圎進善如不及推廣此道足致和平其於<lb/>
昭德塞違恐不止當今所急也慮有愚而近<lb/>
道事有要而似迂冀垂睿思反覆詳覽必或<lb/>
無足觀採捨棄非遥謹奏<lb/>
　　奉天論前所荅奏未施行狀<lb/>
臣某言賊泚逋誅尚穴宫禁陛下思念宗廟<lb/>
<pb n="KR4c0039_SBCK_012-11a"/>
痛傷黎元仁孝交感至於憤激猥以急務下<lb/>
詢微臣臣雖鄙懦尊慕仁義荷陛下知已之<lb/>
遇感陛下思理之誠愚衷所懷承問輙發不<lb/>
以淺深自揆不以喜怒上虞誠缺於周防承<lb/>
順之規是亦忠於陛下一至之分也前奉詔<lb/>
問㝷具上陳請延羣臣稍與親接廣咨訪之<lb/>
路開諫諍之門通壅鬱之情弘採拔之道自<lb/>
獻荅奏迨兹彌旬不聞施行不賜酬詰未審<lb/>
宸旨以爲何如昧於忖量但務竭盡恐由辭<lb/>
理蹇拙不能暢逹事情慺慺血誠敢願披瀝<lb/>
<pb n="KR4c0039_SBCK_012-11b"/>
頻煩黷冒豈不慙惶蓋犬馬感恩思效之心<lb/>
睠睠而不能自止者也臣聞立國之本在乎<lb/>
得衆得衆之要在乎見情故仲尼以謂人情<lb/>
者聖王之田言理道所由生也是則時之否<lb/>
泰事之損益萬化所繫必因人情情有通塞<lb/>
故否泰生情有薄厚故損益生通天下之情<lb/>
者莫智於聖人盡聖人之心者莫深於易象<lb/>
其別卦也乾下坤上則曰泰坤下乾上則曰<lb/>
否其取象也損上益下則曰益損下益上則<lb/>
爲損乾爲天爲君坤爲地爲臣天在下而地<lb/>
<pb n="KR4c0039_SBCK_012-12a"/>
處上於位乖矣而反謂之泰者上下交故也<lb/>
君在上而臣處下於義順矣而反謂之否者<lb/>
上下不交故也氣不交則庶物不育情不交<lb/>
則萬邦不和天氣下降地氣上騰然後歳功<lb/>
成君澤下流臣誠上逹然後理道立損益之<lb/>
義亦由是焉上約已而𥙿於人人必恱而奉<lb/>
上矣豈不謂之益乎上蔑人而肆諸已人必<lb/>
怨而叛上矣豈不謂之損乎然則上下交而<lb/>
泰不交而否自損者人益自益者人損情之<lb/>
得失豈容易哉故喻君爲舟喻人爲水水能<lb/>
<pb n="KR4c0039_SBCK_012-12b"/>
載舟亦能覆舟舟即君道水即人情舟順水<lb/>
之道乃浮違則没君得人之情乃固失則危<lb/>
是以古先聖王之居人上也必以其心從天<lb/>
下之心而不敢以天下之人從其欲乃至兢<lb/>
兢業業一日二日萬幾夫幾者事之微也以<lb/>
聖人之德天子之尊且猶愼事之微乃至一<lb/>
日萬慮豈不以居上接下懼失其情歟書曰<lb/>
人心惟危道心惟微微則萬幾之慮不得不<lb/>
精也危則覆舟之戒不得不畏也夫揆物以<lb/>
意宣意以言言或是非莫若考於有跡跡或<lb/>
<pb n="KR4c0039_SBCK_012-13a"/>
成敗莫若驗於巳行自昔王業盛衰君道得<lb/>
失史冊盡在粲然可徴與衆同欲靡不興違<lb/>
衆自用靡不廢從善納諫靡不固逺賢恥過<lb/>
靡不危故詩書稱堯德則曰稽于衆捨已從<lb/>
人數舜之功則曰明四目逹四聦言務同欲<lb/>
也序禹之所由興則曰益賛于禹禹拜昌言<lb/>
述湯之所以王則曰用人惟已改過不吝言<lb/>
能納諫也歌文王作周則曰濟濟多士文王<lb/>
以寧美武王剋殷則曰亂臣十人同心同德<lb/>
言皆從善也堯舜禹湯文武此六君者天下<lb/>
<pb n="KR4c0039_SBCK_012-13b"/>
之盛王也莫不從諫以輔德詢衆以成功是<lb/>
則德益盛者慮益微功愈髙者意愈下及代<lb/>
之衰也則道亦反焉故書曰紂有億兆夷人<lb/>
離心離德言違衆也詩曰汝炰烋于中國斂<lb/>
怨以爲德不明爾德時無背無側爾德不明<lb/>
以無陪無卿又曰雖無老成人尚有典刑曽<lb/>
是莫聽大命以傾言逺賢也書曰謂人莫已<lb/>
若者亡詩曰惟彼不愼自獨俾臧自有肺膓<lb/>
俾人卒狂言自用也前史數桀紂之惡曰強<lb/>
足以拒諌辯足以飾非言恥過也考得失於<lb/>
<pb n="KR4c0039_SBCK_012-14a"/>
巳行之迹鑒盛衰於巳驗之符孰失道而不<lb/>
衰孰得理而不盛報應以類影響不差胡可<lb/>
不則而象之敬而畏之乎粤自秦漢曁于周<lb/>
隋其間將歷千祀代興者非一姓繼覆者非<lb/>
一君雖所遇殊時所爲異迹然失衆必敗得<lb/>
衆必成與堯舜禹湯同務者必興與桀紂幽<lb/>
厲同趣者必覆全失衆則全敗全得衆則全<lb/>
成多同於善則功多甚同於惡則禍甚善惡<lb/>
從類端如貫珠成敗象行明若觀火此歷代<lb/>
之元龜也尚恐議者曰時異事異臣請復爲<lb/>
<pb n="KR4c0039_SBCK_012-14b"/>
<pb n="KR4c0039_SBCK_012-14b"/>
賢君理代則企竦思齊言及稼穡艱難則上<lb/>
下相匡務遵勤儉言及閭閻疾苦則君臣同<lb/>
慮議息征傜懋德懲違觸類滋長尚恐過言<lb/>
謬舉旣往難追毎召宰相平章必遣諫官俱<lb/>
入小有頗失隨即箴規得一善必遽命甄昇<lb/>
聽一諫必明加褒錫故得時無闕事人樂輸<lb/>
誠又引文學之流更直宿於内署或講求典<lb/>
禮或諷誦詩書毎至夜分情忘厭倦夫以太<lb/>
宗之德美貞觀之理安且猶務得人心其勤<lb/>
若此是則人心之於理道可一日而不接乎<lb/>
<pb n="KR4c0039_SBCK_012-15a"/>
髙宗始年亦親聽納故當時翕然歸美以爲<lb/>
有貞觀之風兼頼遺澤在人先範垂𥙿幸無<lb/>
改作俗以阜康數十年間天下無事承平之<lb/>
業滋乆倦勤之意頗彰燕居益深接下彌簡<lb/>
前哲之耿光浸逺中宫之威柄潛移卒有嗣<lb/>
聖臨朝天授革命豈不以經邦之道闕疇咨<lb/>
於大猷宴安之懷溺偏信於近狎馴致禍變<lb/>
幾將傾邦雖亂匪自他然其失一也弊俗一<lb/>
靡餘風遂流訖神龍景雲之間皆嬖倖亂朝<lb/>
聦明不逹玄宗躬定大難手振宏綱開懷納<lb/>
<pb n="KR4c0039_SBCK_012-15b"/>
忠剋己從諫尊用舊老採拔羣才大臣不敢<lb/>
壅下情私昵不敢干公議朝清道泰垂三十<lb/>
年謂化已行謂安可保耳目之娱漸廣憂勤<lb/>
之志稍衰侈心一萌邪道並進貪權竊柄者<lb/>
則曰德如堯舜矣焉用勞神承意趣媚者則<lb/>
曰時已太平矣胡不爲樂有深謀逺慮者謂<lb/>
之迃誕驚衆有讜言切諫者謂之誹謗邀名<lb/>
至尊收視於穆清上宰養威於廊廟議曹以<lb/>
頌美爲奉職法吏以識旨爲當官司府以厚<lb/>
斂爲公忠權門以多賂爲問望外寵持竊國<lb/>
<pb n="KR4c0039_SBCK_012-16a"/>
之勢内寵檀廻天之謡禍機熾然𦦨𦦨滋甚<lb/>
舉天下如居積薪之上人人懼焚而朝廷相<lb/>
蒙曽莫之省日務遊宴方謂有無疆之休大<lb/>
盗一興至今爲梗豈不以忽於戒備逸於居<lb/>
安憚忠骾之怫心甘䛕詐之從欲漸漬不聞<lb/>
其失以至於大失者乎肅宗懲致宼之由藴<lb/>
發亂之略虚受廣納同符乎太宗招延詢謀<lb/>
輟食廢寢洞啓誠腑推心與人豁披匈襟忘<lb/>
己應物故得來蘇之望允塞配天之業勃興<lb/>
先皇帝繼守恭勤而益之以和惠惠則有感<lb/>
<pb n="KR4c0039_SBCK_012-16b"/>
和則有親雖時繼艱屯而衆不離析理尚寛<lb/>
大務因循而重作爲然於紫宸聽朝常限三<lb/>
人奏事亦宣諭德令課責侍臣或賞其盡規<lb/>
或讓以容黙性本仁恕事多含弘諫雖未從<lb/>
且不深忤情苟有阻終獲上通故君臣相安<lb/>
而人亦小息陛下英姿逸辯邁絶人倫武略<lb/>
雄圖牢寵物表憤習俗以妨理任削平而在<lb/>
躬以明威照臨以嚴法制斷流弊自乆浚恒<lb/>
太深逺者驚疑而阻命逃死之亂作近者畏<lb/>
懾而偷容避罪之態生君臣意乖上下情隔<lb/>
<pb n="KR4c0039_SBCK_012-17a"/>
君務致理而下防誅夷臣將納忠又上慮欺<lb/>
誕故睿誠不布於羣物物情不逹於睿聦臣<lb/>
於往年曽任御史獲奉朝謁僅欲半年陛下<lb/>
嚴䆳髙居未甞降旨臨問羣臣跼蹐趨退亦<lb/>
不列事奏陳軒墀之閒且未相諭宇宙之廣<lb/>
何由自通雖復例對使臣别延宰輔旣殊師<lb/>
錫且異公言未行者則戒以樞宻勿論巳行<lb/>
者又謂之遂事不諫漸生拘礙動渉猜嫌由<lb/>
是人各隱情以言爲諱至於變亂將起億兆<lb/>
同憂獨陛下恬然不知方謂太平可致陛下<lb/>
<pb n="KR4c0039_SBCK_012-17b"/>
以今日之所覩驗往時之所聞孰眞孰虚何<lb/>
得何失則事之通塞備詳之矣人之情僞盡<lb/>
知之矣列聖升降之效歷歷如彼當今理亂<lb/>
之由昭昭如此未有不興於得衆殆於失人<lb/>
𥙿於僉諧蔽於偏信濟美因乎納諫虧德由<lb/>
乎自賢善始本乎憂勤失全萌乎安泰今陛<lb/>
下將欲悔禍徼福去危從安若不循太宗創<lb/>
業之規襲肅宗中興之理鑒天寳致亂之所<lb/>
以懲今者遷幸之所由則何以孚聖懷彰令<lb/>
問新逺邇之聽歸反側之心乎前承德音訪<lb/>
<pb n="KR4c0039_SBCK_012-18a"/>
及庸鄙敢縁斯議輒以獻聞自爾巳來反覆<lb/>
千慮愚智有分信非可移至今拳拳猶滯所<lb/>
見不勝愚誠懇𣢾謹復布露以聞臣某惶怖<lb/>
死罪謹言<lb/>
唐陸宣公集卷第十二<lb/>
<pb n="KR4c0039_SBCK_012-18b"/>
</p>
<p>
</p>
  </div>
</body>
</text>
</TEI>
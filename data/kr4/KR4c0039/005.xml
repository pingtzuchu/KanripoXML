<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_005-1a"/>
唐陸宣公集卷第五制誥卷第五<hi>慰勞招撫處分事</hi>
　　奉天遣使宣慰諸道詔<lb/>
古者天子廵狩之義以考國典以觀人風在<lb/>
時多虞或所不暇乃命卿士使于四方問人<lb/>
疾苦廉吏善惡苟副所任則如親臨在理平<lb/>
之時尚資勤恤當䘮亂之際得無省憂朕以<lb/>
不敏肆于人上撫馭失道誠感未孚㓂盗繁<lb/>
興阻兵拒命哀哉臣庶䧟于匪人顧兹田疇<lb/>
鞠爲茂草不念柔復遽命徂征徴發兵甲萬<lb/>
里必至暴露營壘連年不息冒于鋒刃繼以<lb/>
<pb n="KR4c0039_SBCK_005-1b"/>
死傷煢[婺-矛+牙]無依父母廢食存者積思家之怨<lb/>
殁者倍異郷之痛又以軍費滋廣公儲不充<lb/>
厚取於人罔率厥典科條互設誅歛無常農<lb/>
工廢棄其生業商賈咨嗟於道路軍營日益<lb/>
閭井日空凋瘵日窮徭役日甚以財力之有<lb/>
限供求取之無涯暴吏肆威鞭笞督責嗷嗷<lb/>
黔首控告何依怨氣上騰咎徴斯應疫癘荐<lb/>
至水旱相乗罪非朕躬誰任其責朕自嗣位<lb/>
迨今六年連兵不解巳踰四稔雖本非獲巳<lb/>
義在濟人而事乃重勞敢忘咎已皆以朕之<lb/>
<pb n="KR4c0039_SBCK_005-2a"/>
寡昧居安忘危致㓂之由實在於此予則不<lb/>
德人亦何辜愧恨積中痛心疾首昨者改元<lb/>
施令悔往布新將反側獲安則干戈日弭賦<lb/>
役差減則衆庶就康還定流亡與之休息猶<lb/>
懼思慮未周于庶務誠感未逹于遐方一理<lb/>
失中一夫不獲則何以謝天譴致人和俾代<lb/>
予言其在良弼冝令門下侍郎同中書門下<lb/>
平章事蕭復充山南東西鄂岳荆南江西淮<lb/>
南浙江東西嶺南福建等道宣慰安撫嗚呼<lb/>
往率乃職敬敷朕命慰勉征戍勞徠困窮訪<lb/>
<pb n="KR4c0039_SBCK_005-2b"/>
其所安察其所弊淹滯必逹冤濫必申無憚<lb/>
幽逺而不𬒳無略細微而不恤洎乎編甿比<lb/>
屋咸若朕之躬親股肱惟良予則有頼其諸<lb/>
道將士並准今年正月一日制嚴備疆界勿<lb/>
使侵擾仍各令本使本將速具名銜等聞奏<lb/>
悉與甄叙其殊功勁節超越常倫別條狀績<lb/>
當特優獎百姓除每年兩稅定額外自餘徴<lb/>
率一切並停課勸農桑各令安業㓂難旣定<lb/>
漸息干戈朕當躬先簡約庶務節省兩稅之<lb/>
内亦更減除其諸道事縁急切湏處分者即<lb/>
<pb n="KR4c0039_SBCK_005-3a"/>
與所在節度觀察使啇議裁度務合便冝其<lb/>
餘利害還日條奏朕當詳省以擇厥中宣布<lb/>
逺邇咸使聞知<lb/>
　　收復京師遣使宣慰將吏百姓詔<lb/>
朕獲承先顧付以大器懼德不類貽列聖羞<lb/>
䖍恭惕厲罔敢暇逸將欲立法齊一致俗和<lb/>
平小信未孚衆心遂阻事理乖當百度失中<lb/>
君臣之間鬱堙不逹致㓂雖深於罪已興戎<lb/>
猶昧於省躬期靖亂以濟人反勞師而黷武<lb/>
行者被殺傷之苦居者重齎送之勞四海騷<lb/>
<pb n="KR4c0039_SBCK_005-3b"/>
然靡有寧處京輦之下杼軸亦空環列之中<lb/>
遣戍殆盡略内以勤逺居安而忘危賊臣誘<lb/>
姦乗間竊發豺狼穢于宫闕士庶䧟于塗炭<lb/>
作威肆戮仇視我人萬姓嗷嗷呼天罔告有<lb/>
殞踣以抗節有脅從以假命旦一夫不獲辜<lb/>
實在予朕君臨萬邦作人父母旣不克覆育<lb/>
又從而咎之其心愧耻一食三歎退舎内訟<lb/>
介干梁岷庶乎有瘳以荅譴戒皇天悔禍宗<lb/>
社降靈腹心爪牙奮謀宣力元惡稔慝脫身<lb/>
逃遁餘黨歸誠率衆𣢾附掃氛沴而闢閶闔<lb/>
<pb n="KR4c0039_SBCK_005-4a"/>
剪鯨鯢以清郊原凾夏載寧室家相慶非將<lb/>
士夾輔王室非卿士交修予違軍旅叶心畢<lb/>
命盡敵豈伊寡昧克復興運戡定大難載感<lb/>
予懷冝令吏部侍郎班宏充上都宣慰使勞<lb/>
問將士撫綏烝黎招輯流亡慰安反側朕續<lb/>
整飭法駕擇日還京告謝于祖宗請罪于天<lb/>
地䇿勲行賞大報忠烈銘功永代與國同休<lb/>
明宣朕懷咸使知悉<lb/>
　　平淮西後宴賞諸軍將士放歸本道詔<lb/>
朕纂奉丕業託于人上仁不被物義不勝姦<lb/>
<pb n="KR4c0039_SBCK_005-4b"/>
頌聲蔑聞暴亂連起叛臣希烈竊據淮沂誠<lb/>
則彼夫無良亦由朕之不德撫御之道失之<lb/>
於𥘉師旅一興綿聮莫解服勞者從役不暇<lb/>
受汚者無路自新旱蝗相乗榖糴翔貴兵氓<lb/>
餒死十室九空通邑化爲丘墟遺骸遍於原<lb/>
野毎念於此傷心涕流且自昔勞師靡有不<lb/>
悔以虞舜之聖屈於苗人漢武之強弊於戎<lb/>
虜矧乎德猶不逮力或未全我其永懷求已<lb/>
自警乃者下哀痛之詔布寛大之恩普天載<lb/>
新殊死必宥然尚勞師旅作扞邊陲有累歳<lb/>
<pb n="KR4c0039_SBCK_005-5a"/>
棄離家室有經時不解甲胄忠雖爲國咎實<lb/>
在予君人若斯寧不知愧頼節將士旅一其<lb/>
誠心奮發武威愼固疆宇逺人思服元惡就<lb/>
誅烝黎方致於安寧役戍永期於休息懋官<lb/>
以旌善錫宴以勞旋賞不踰時式遵彞典都<lb/>
統檢校司空同中書門下平章事劉從一並<lb/>
與子孫一人五品正貟官鄭滑節度使檢校<lb/>
尚書右僕射李澄檢校兵部尚書曲環檢校<lb/>
戸部尚書李皐兼御史大夫樊澤等並與子<lb/>
孫一人七品正貟官都防禦使工部尚書御<lb/>
<pb n="KR4c0039_SBCK_005-5b"/>
史大夫賈耽都團練使檢校左散騎常侍兼<lb/>
御史大夫盧玄卿兼御史大夫張建封等並<lb/>
與子孫一人八品正貟官檢校司空同中書<lb/>
門下平章事李抱眞檢校司空同中書門下<lb/>
平章事李納檢校尚書右僕射同中書門下<lb/>
平章事韓滉檢校工部尚書御史大夫田緒<lb/>
或遣士旅逺赴行營同討不庭厥有成績抱<lb/>
眞納滉冝並與子孫一人七品正貟官緒與<lb/>
子孫一人八品正貟官應與淮西接界州縣<lb/>
本界鎭守及諸道赴行營將士等冝共賜物<lb/>
<pb n="KR4c0039_SBCK_005-6a"/>
三十萬端疋以充賞設度支即約據界首及<lb/>
行營軍額分配定數逐便支送仍委本道都<lb/>
統節度防禦都團練使即條録功第名銜聞<lb/>
奏並與甄叙其行營將士仍各放歸本道明<lb/>
加宣諭令悉朕懷<lb/>
　　授王武俊李抱眞官封并招諭朱滔詔<lb/>
三公之職論道經邦序五行之和任百事之<lb/>
理歷代崇重不常厥官天祚皇家茂生才傑<lb/>
比義齊列同寅恊恭以德允台階之望以勲<lb/>
當井賦之賜聿應並命式副具瞻開府儀同<lb/>
<pb n="KR4c0039_SBCK_005-6b"/>
三司檢校司空同中書門下平章事使持節<lb/>
恒州諸軍事守恒州刺史充成德軍恒兾深<lb/>
趙等州節度觀察處置等使琅邪郡王王武<lb/>
俊秉志沉宻臨事能斷忠而致力勇且有仁<lb/>
奮發之𥘉渠魁即戮危疑之際大節首彰開<lb/>
府儀同三司檢校尚書左僕射同中書門下<lb/>
平章事潞州大都督府長史昭義軍澤潞磁<lb/>
邢等州節度觀察處置度支營田等使上柱<lb/>
國符陽郡王李抱眞質重氣和内精外朗智<lb/>
窮變化守必以常學本明誠動有攸利謀猷<lb/>
<pb n="KR4c0039_SBCK_005-7a"/>
屢告規益孔多皆戮力盡瘁志匡王室陳師<lb/>
鞠旅同討不庭仗大義而萬衆叶心體至公<lb/>
而千里同契合軍於呼吸之際决䇿於指揮<lb/>
之間并轡載馳執桴親皷兇徒殄殪河右廓<lb/>
清國家無北顧之虞姦慝阻南侵之計時乃<lb/>
同德厥功茂焉敷五教而阜人均九土以居<lb/>
衆俾爾更踐備揚洪休乃加眞實以貽後嗣<lb/>
武俊可檢校司徒同中書門下平章事抱眞<lb/>
可檢校司空同中書門下平章事賜實封五<lb/>
百戸嗚呼古人有言曰惟理亂在庶官矧惟<lb/>
<pb n="KR4c0039_SBCK_005-7b"/>
輔臣與國同體明朕德命爾其欽承朕嗣位<lb/>
不明輕費尚力謂武可以靖暴慢謂刑可以<lb/>
懲姦邪德之不修亂是用長士馬疲耗烝庶<lb/>
流離罪非朕躬誰任其咎自去嵗遭變再經<lb/>
播遷歷山川之險艱知軍旅之勞苦惟省前<lb/>
過悔限盈懷追逺事而不及庶後圖之可𥙷<lb/>
以九廟爲重而不憚屈身以百姓爲心而不<lb/>
專私欲苟可以保安社稷休息甲兵弘濟蒼<lb/>
生蠲省徭賦含垢忍耻予無難焉朱滔受任<lb/>
薊門累著誠績委遇旣重封秩亦崇臣節中<lb/>
<pb n="KR4c0039_SBCK_005-8a"/>
虧自貽伊阻洎賊泚僭竊上京兄弟之親在<lb/>
法無赦朕以罪不相及情有可原待以如初<lb/>
之誠廣其自新之路執迷不復因敗是求蹙<lb/>
䘮而歸旣困方悟累獻𣢾䟽深陳懇誠省之<lb/>
惻然良用憫歎雖將相嫉惡之志固所難容<lb/>
以君上懷柔之情未忍拒絶且善莫大於改<lb/>
過德莫盛於好生叛而伐之服而舎之銷難<lb/>
愛人實惟朕志冝委武俊抱眞開示大信明<lb/>
加曉諭若誠心益固善蹟克彰朕當掩舋録<lb/>
勲與之昭雪宣告衆庶咸使聞知<lb/>
<pb n="KR4c0039_SBCK_005-8b"/>
　　招諭淮西將吏詔<lb/>
朕臨御巳來連兵不息自經播越方歷險艱<lb/>
耳聞<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷之聲目視殺傷之苦由是覺悟悔<lb/>
於興師旣省已以知非亦欲人之遷善至乃<lb/>
嵗有再赦事有屢言務於撫綏不憚煩冗冀<lb/>
朕之誠信日布冀人之患難曰除毎議用兵<lb/>
惻然不忍而賊臣希烈煽禍滔天虐用其人<lb/>
介恃厥衆狼心多忌梟性無親以芟伐立威<lb/>
以猜刻爲志朝爲昵比夕爲仇讎肆其芟夷<lb/>
蔑若草芥馮陵汝海流血盈川侵軼浚郊積<lb/>
<pb n="KR4c0039_SBCK_005-9a"/>
骸徧野農耕廢業井邑成墟積彼妖氛發爲<lb/>
災癘蕭條千里無復人煙朕哀彼生靈䧟于<lb/>
塗炭苟存拯物不難屈身故於首春特布新<lb/>
令赦其殊死待以𥘉誠使臣纔越於郊畿巨<lb/>
猾已聞於僣竊酷烈滋甚吞噬無厭將相大<lb/>
臣咸懷憤激繼陳章䟽固請除討朕以所行<lb/>
天誅本去人害兵戈旣接玉石難分言念忠<lb/>
良遭罹脅制雖欲却陳臣節厥路無由受汚<lb/>
終身銜冤没代淪胥以逞誠足痛傷冝令諸<lb/>
道節度使毎欲進軍先加曉諭今所致討唯<lb/>
<pb n="KR4c0039_SBCK_005-9b"/>
止元兇其餘脅從一切不問如能去逆効順<lb/>
因事建功明設科條以示襃勸其有一州降<lb/>
者便授刺史封異姓王賜實封五百戸以一<lb/>
萬人巳上降者授刺史封國公賜實封三百<lb/>
戸其餘各據功効節級甄升列爵建官以俟<lb/>
能者朗然明信朕不食言宣示逺人各令知<lb/>
悉<lb/>
　　招諭河中詔<lb/>
朔方諸軍應在河中絳州朝邑將士等並以<lb/>
義烈繼代勲業冠時艱虞巳來常濟國難肅<lb/>
<pb n="KR4c0039_SBCK_005-10a"/>
宗代宗再復京邑皆是朔方將士之功去歳<lb/>
朕在奉天兇黨攻逼解圍赴急亦頼此軍言<lb/>
念爪牙情均骨肉濟朕危厄感之豈忘頃以<lb/>
懷光背恩自生猜阻熒惑將士汚脅忠良朕<lb/>
頻降詔書再三曉諭皆被懷光隱匿兼亦志<lb/>
有加誣朕之誠懷竟未宣布夙夜自愧寢食<lb/>
不安時屬嚴凝屢頒衣賜豈以懷光一人拒<lb/>
命遂令將士俱不沽恩朕於功臣義存終始<lb/>
其朔方及諸軍應在河中絳州朝邑將士等<lb/>
今年春冬衣賜並准二月二十一日勑縁赴<lb/>
<pb n="KR4c0039_SBCK_005-10b"/>
奉天解圍功臣等第給錢物冝令所司并許<lb/>
計料別收貯待道路通流即當時支遣其有<lb/>
歸順者續給其將士等有先賜實封一切准<lb/>
元勑並州給牒委馬燧渾瑊逐分送付其差<lb/>
人請受仍明加宣諭招撫務令忠義之士各<lb/>
悉朕意<lb/>
　　安撫淮西歸順將士百姓勑<lb/>
李希烈首亂淮濆又侵滎汴兇威所及罔不<lb/>
脅從百姓旣罹於網羅將士兼質其家口哀<lb/>
我衆庶銜冤莫伸雖欲歸降何由自逹朕爲<lb/>
<pb n="KR4c0039_SBCK_005-11a"/>
人父母不克保安遂使忠良横遭脅汚興言<lb/>
憫悼思惻深衷今王師四臨所至剋捷將士<lb/>
百姓𣢾附甚多或棄其郷園或捐其家族脫<lb/>
身効節良有可嘉特冝撫綏以將誠効應淮<lb/>
西界内及鄭汴等州將士歸順者委所在節<lb/>
度防禦等使便與收管切加存恤優給資糧<lb/>
仍各具名銜聞奏當與甄奬并給遣衣賜其<lb/>
百姓從賊界内歸順者亦委所在觀察使刺<lb/>
史量以本道諸色錢物賑給令得存濟如情<lb/>
願便住者即配與死戸田宅使營生業若欲<lb/>
<pb n="KR4c0039_SBCK_005-11b"/>
赴諸州縣者隨其所之當時給文牒發遣不<lb/>
得止遏所至之處准前優賞率土之内莫非<lb/>
王臣雖䧟㓂中諒非獲巳但能効順即是平<lb/>
人務於招綏副朕所恤<lb/>
　　甄奬䧟賊守節官詔<lb/>
沮勸二柄國之大綱獎善懲違固不可廢頃<lb/>
者賊臣構亂京邑震騷惟兹土人奔竄無所<lb/>
或從其誘脅遂染汚名或守以純誠竟全貞<lb/>
節昨所司奏議但舉刑章坐累者各巳條䟽<lb/>
守節者並巳甄異忠正而不報豈朕意焉應<lb/>
<pb n="KR4c0039_SBCK_005-12a"/>
在京百司及京兆府長安萬年兩縣去年十<lb/>
月三日見在職事官在城䧟於賊中潛藏不<lb/>
受逆命并諸色前資官被僞署官爵頻遭迫<lb/>
脅首末不出事跡昭著衆所明知者並委御<lb/>
史臺訪察勘覆其事勿容虚濫仍限今月内<lb/>
具名銜事跡聞奏五品巳上及常叅官巳授<lb/>
替者委中書門下與處分六品巳下各減三<lb/>
選不拘考例聽集其未得資𬒳替非時放選<lb/>
仍稍優與處分如巳喪亡者並與追贈使恩<lb/>
加存殁以稱朕懷<lb/>
<pb n="KR4c0039_SBCK_005-12b"/>
　　令百寮議大禮期日詔<lb/>
朕自遷越旋於京師將欲請罪祖宗告謝天<lb/>
地所司擇日行有期矣議者多以大盗之後<lb/>
人勞匪居懼愆歳功請俟農隙若俯順羣議<lb/>
則私懷不安將祗率典章又疲甿重擾夙夜<lb/>
憂惕罔知所裁宜令中書門下與常叅官即<lb/>
詳議折衷聞奏<lb/>
　　不許諸軍侵擾勑<lb/>
李希烈阻兵淮右虐害烝人朕哀憫無辜横<lb/>
遭脅制若興師行伐則玉石俱焚所以頻下<lb/>
<pb n="KR4c0039_SBCK_005-13a"/>
詔書再三開諭曽無悛革但益憑陵忠勇之<lb/>
徒皆思奮激朕悔於征伐務在含容以一夫<lb/>
無良遂百姓罹禍安人忍恥初是素懷今東<lb/>
作方興麥秋在近儻行侵抄深害農功一方<lb/>
之人實足矜憫應與淮西接界州縣各委本<lb/>
道都統節度都防禦團練等使明申前勑嚴<lb/>
設隄防務使農人遂其耕穫賊若不先侵軼<lb/>
但自保守封疆勿令越境暴犯田苗及有侵<lb/>
掠務宣朝化以洽逺人仍於所在界首明加<lb/>
招諭咸令知委<lb/>
<pb n="KR4c0039_SBCK_005-13b"/>
　　放淮西生口歸本貫勑<lb/>
遷徙家郷分離骨肉有生之酷莫甚於斯朕<lb/>
撫育兆人庶臻理道懲過不可以不罰原情<lb/>
不可以不矜將推内恕之心用廣自新之路<lb/>
應從李希烈作亂以來諸道所有擒獲淮西<lb/>
生口配隷嶺南黔中等道冝一切釋放歸本<lb/>
道其投降人等權於諸州縣安置者亦任各<lb/>
從所適<lb/>
　令諸道募靈武鎭守人詔<lb/>
朕以寡德君臨兆人憂四鄙之不寧懼一物<lb/>
<pb n="KR4c0039_SBCK_005-14a"/>
之失所降心以懷戎狄期息征徭極慮以綏<lb/>
烝黎冀遂安輯今夏岳牧咸能撫封九姓可<lb/>
汗荐克敦好寰瀛之内期謂小康愛人雖發<lb/>
於朕心濟理實由於藩輔豈惟菲薄所致於<lb/>
兹然獨吐蕃負恩背盟棄約尚勞師旅備禦<lb/>
西陲亦頼方岳同心簡練傑俊助其防鎭遏<lb/>
彼奔衝數年以來邊境寧謐乃眷靈武實惟<lb/>
雄藩扼東牧之咽喉控北門之管鍵軍懸㓂<lb/>
邇地逺勢孤雖無交切之虞湏建乆安之䇿<lb/>
朕屬慮於此殆今累年晨思廢飡暮想忘寐<lb/>
<pb n="KR4c0039_SBCK_005-14b"/>
征兵益戍則憚其勞師移人實邊又念其離<lb/>
土朕欲令萬姓各遂所安抑而使人情有不<lb/>
忍中懷結鬱罔知所從古人有言主憂臣憤<lb/>
今朕憂矣將相牧守得不與我同其慮哉此<lb/>
乃忠臣盡規之時勇士建功之日苟弘良筭<lb/>
必有其人冝令諸道節度觀察使各於本管<lb/>
諸色人中募能赴靈武鎭守者取其情願重<lb/>
設賞科仍湏精選驍雄薄閑武藝便以本道<lb/>
諸色錢物給付仍優厚裝束發赴上都毎道<lb/>
各據所管州縣多少通計毎州所募多不得<lb/>
<pb n="KR4c0039_SBCK_005-15a"/>
過五十人少不減三十人若欲將家口相隨<lb/>
便給資糧同發遣如有戸貫在州者蠲免本<lb/>
戸差科其官健到日朕當超資與官至鎭便<lb/>
替朕之此意非務廣兵欲使四方驍雄俱到<lb/>
塞上壯邊城士旅之氣杜戎醜窺伺之心方<lb/>
岳信臣所當相悉勿令騷擾副我憂人<lb/>
唐陸宣公集卷第五<lb/>
<pb n="KR4c0039_SBCK_005-15b"/>
</p>
<p>
</p>
  </div>
</body>
</text>
</TEI>
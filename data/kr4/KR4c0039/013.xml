<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_013-1a"/>
唐陸宣公集卷第十三　奏草卷第三<lb/>
　奉天請數對羣臣兼許令論事狀<lb/>
　奉天論尊號加字狀<lb/>
　重論尊號狀<lb/>
　奉天論赦書事條狀<lb/>
　　奉天請數對羣臣兼許令論事狀<lb/>
朝隱奉宣聖㫖頻覽卿表狀勸朕數對羣臣<lb/>
兼許令論事辭理懇切深表盡忠朕本心甚<lb/>
好推誠亦能納諫但縁上封事及奏對者少<lb/>
有忠良多是論人長短或探朕意㫖朕雖不<lb/>
<pb n="KR4c0039_SBCK_013-1b"/>
受䜛譖岀外即謾生是非以爲威福朕往日<lb/>
將謂君臣一體都不隄防縁推誠信不疑多<lb/>
𬒳姦人賣弄今所致患害朕思亦無他故却<lb/>
是失在推誠又諫官論事少能愼宻例自矜<lb/>
衒歸過於朕以自取名朕從即位以來見奏<lb/>
對論事者甚多大都皆是雷同道聽塗說試<lb/>
加質問即便辭窮若有竒才異能在朕豈惜<lb/>
拔擢朕見從前巳來事秖如此所以近來不<lb/>
多取次對人亦不是倦於接納卿冝深悉此<lb/>
意者聖德廣大如天包容俯矜狂愚仍賜奬<lb/>
<pb n="KR4c0039_SBCK_013-2a"/>
諭嘉臣以懇切目臣以盡忠雖甚庸駑實懷<lb/>
感勵夫知無不言之謂盡事君以義之謂忠<lb/>
臣之夙心乆以自誓以此爲奉上之道以此<lb/>
爲報主之資幸逢休明獲展誠願旣免罪戾<lb/>
又蒙襃稱庶奉周旋不敢失墜儻陛下廣推<lb/>
此道施及萬方咸獎直以矜愚各録長而捨<lb/>
短人之欲善誰不如臣自然聖德益彰羣心<lb/>
盡逹愚衷懇懇實在於斯睿眷特深縷宣密<lb/>
旨備該物理曲盡人情其於慮逺防微固非<lb/>
常識所逮然臣竊謂天子之道與天同方天<lb/>
<pb n="KR4c0039_SBCK_013-2b"/>
不以地有惡木而廢發生天子不以時有小<lb/>
人而廢聽納帝王之盛莫盛於堯雖四凶在<lb/>
朝而僉議靡輟故曰惟天爲大惟堯則之是<lb/>
知人有邪直賢愚在處之各得其所而巳必<lb/>
不可以忠良者少而闕於詢謀獻納之道也<lb/>
昔人有因噎而廢食者又有懼溺而自沉者<lb/>
其爲矯枉防患之慮豈不過哉願陛下取鑒<lb/>
於兹勿以小虞而妨大道也臣聞人之所助<lb/>
在乎信信之所立由乎誠循誠於中然後俾<lb/>
衆無惑存信於已可以教人不欺唯信與誠<lb/>
<pb n="KR4c0039_SBCK_013-3a"/>
有補無失一不誠則心莫之保一不信則言<lb/>
莫之行故聖人重焉以爲食可去而信不可<lb/>
失也又曰誠者物之終始不誠無物物者事<lb/>
也言不誠則無復有事矣匹夫不誠無復有<lb/>
事況王者頼人之誠以自固而可不誠於人<lb/>
乎陛下所謂失於誠信以致患害者臣竊以<lb/>
斯言爲過矣孔子曰可與言而不與之言失<lb/>
人不可與言而與之言失言智者不失人亦<lb/>
不失言由此論之陛下可審其所言而不可<lb/>
不愼信其所與而不可不誠海禽至微猶識<lb/>
<pb n="KR4c0039_SBCK_013-3b"/>
情僞含靈之類固必難誣前志所謂衆庶者<lb/>
至愚而神蓋以蚩蚩之徒或昬或鄙此其似<lb/>
於愚也然而上之得失靡不辯上之好惡靡<lb/>
不知上之所祕靡不傳上之所爲靡不効此<lb/>
其類於神也故馭之以智則人詐示之以疑<lb/>
則人偷接不以禮則徇義之意輕撫不以恩<lb/>
則効忠之情薄上行之則下從之上施之則<lb/>
下報之若響應聲若影從表表枉則影曲聲<lb/>
淫則響邪懷鄙詐而求顔色之不形顔色形<lb/>
而求觀者之不辯觀者辯而求衆庶之不惑<lb/>
<pb n="KR4c0039_SBCK_013-4a"/>
衆庶惑而求叛亂之不生自古及今未之得<lb/>
也故唯天下至誠爲能盡其性能盡其性則<lb/>
能盡人之性若不盡於已而望盡於人衆必<lb/>
紿而不從矣不誠於前而曰誠於後衆必疑<lb/>
而不信矣今方岳有不誠於國者陛下則興<lb/>
師以伐之臣庶有虧信於上者陛下則出令<lb/>
以誅之有司順命誅伐而不敢縱捨者蓋以<lb/>
陛下之所有責彼之所無故也向若陛下不<lb/>
誠於物不信於人人將有辭何以致討是知<lb/>
誠信之道不可斯湏去身願陛下愼守而行<lb/>
<pb n="KR4c0039_SBCK_013-4b"/>
之有加恐非所以爲悔者也臣聞春秋傳曰<lb/>
人誰無過過而能改善莫大焉易曰日新之<lb/>
謂盛德禮記曰德曰新日日新又日新商書<lb/>
仲虺述成湯之德曰用人惟已改過不吝周<lb/>
詩吉甫美宣王之功曰衮職有闕惟仲山甫<lb/>
補之夫禮易春秋百代不刋之典也皆不以<lb/>
無過爲美而謂大善盛德在於改過日新成<lb/>
湯聖君也仲虺聖輔也以聖輔而賛揚聖君<lb/>
不稱其無過而稱其改過周宣中興之賢主<lb/>
也吉甫文武之賢臣也以賢臣而歌誦賢主<lb/>
<pb n="KR4c0039_SBCK_013-5a"/>
不美其無闕而美其補闕是則聖賢之意較<lb/>
然著明唯以改過爲能不以無過爲貴蓋爲<lb/>
人之行己必有過差上智下愚俱所不免智<lb/>
者改過而遷善愚者恥過而遂非遷善則其<lb/>
德曰新是爲君子遂非則其惡彌積斯謂小<lb/>
人故聞義能徙者常情之所難從諫勿咈者<lb/>
聖人之所尚至於賛揚君德歌述主功或以<lb/>
改過不吝爲言或以有闕能補爲美中古巳<lb/>
降湻風浸微臣旣尚䛕君亦自聖掩盛德而<lb/>
行小道於是有入則造膝出則詭辭之態興<lb/>
<pb n="KR4c0039_SBCK_013-5b"/>
矣姦由此滋善由此沮帝王之意由此惑譖<lb/>
臣之罪由此生媚道一行爲害斯甚太宗文<lb/>
皇帝挺秀千古清明在躬再恢聖謨一變流<lb/>
弊以虚受爲理本以直言爲國華有面折廷<lb/>
爭者必爲霽雷霆之威而明言獎納有上封<lb/>
獻議者必爲黜心意之欲而手勑襃揚故得<lb/>
有過必知知而必改存致雍熈之化没齊堯<lb/>
舜之名向若太宗徇中主之常情滯習俗之<lb/>
凡見聞過則羞己之短納諌又畏人之知雖<lb/>
有求理之心必無濟代之効雖有悔過之意<lb/>
<pb n="KR4c0039_SBCK_013-6a"/>
必無從諌之名此則聽納之實不殊隱見之<lb/>
情小異其於損益之際巳有若此相懸又況<lb/>
不及中才師心自用肆于人上以遂非拒諌<lb/>
孰有不危者乎且以太宗有經緯天地之文<lb/>
有底定禍亂之武有躬行仁義之德有致理<lb/>
太平之功其爲休烈耿光可謂盛極矣然而<lb/>
人到于今稱詠以爲道冠前古澤𬒳無窮者<lb/>
則從諌改過爲其首焉是知諌而能從過而<lb/>
能改帝王之美莫大於斯陛下所謂諌官論<lb/>
事少能愼密例自矜衒歸過於朕者臣以爲<lb/>
<pb n="KR4c0039_SBCK_013-6b"/>
不密自矜信非忠厚其於聖德固亦無虧陛<lb/>
下若納諌不違則傳之適足増美陛下若違<lb/>
諌不納又安能禁之勿傳伏願以貞觀故事<lb/>
爲楷模使太宗風烈重光於聖代恐不可謂<lb/>
此爲歸過而阻絶直言之路也臣聞虞舜察<lb/>
邇言故能成聖化晉文聽輿誦故能恢霸功<lb/>
大雅有詢于芻蕘之言洪範有謀及庶人之<lb/>
義是則聖賢爲理務徇衆心不敢忽細微不<lb/>
敢侮鰥寡侈言無驗不必用質言當理不必<lb/>
違遜于志者不必然逆于心者不必否異於<lb/>
<pb n="KR4c0039_SBCK_013-7a"/>
人者不必是同於衆者不必非辭拙而効速<lb/>
者不必愚言甘而利重者不必智是皆考之<lb/>
以實慮之以終其用無他唯善所在則可以<lb/>
盡天下之理見天下之心夫人之常情罕能<lb/>
無惑大抵蔽於所信阻於所疑忽於所輕溺<lb/>
於所欲信旣偏則聽言而不考其實由是有<lb/>
過當之言疑旣甚則雖實而不聽其言於是<lb/>
有失實之聽輕其人則遺其可重之事欲其<lb/>
事則存其可弃之人斯並苟縱私懷不稽皇<lb/>
極于以虧天下之理于以失天下之心故常<lb/>
<pb n="KR4c0039_SBCK_013-7b"/>
情之所輕乃聖人之所重圖逺者先驗於近<lb/>
務大者必愼於微將在愽採而審用其中固<lb/>
不在慕髙而好異也陛下所謂比見奏對論<lb/>
事皆是雷同道聽塗說者臣竊以衆多之議<lb/>
足見人情必有可行亦有可畏恐不冝一槩<lb/>
輕侮而莫之省納也陛下又謂試加質問即<lb/>
便辭窮者臣竊以陛下雖窮其辭而未盡其<lb/>
理能服其口而未服其心何以知其然臣每<lb/>
讀史書見亂多理少因懷感歎嘗試思之竊<lb/>
謂爲下者莫不願忠爲上者莫不求理然而<lb/>
<pb n="KR4c0039_SBCK_013-8a"/>
下毎苦上之不理上毎苦下之不忠若是者<lb/>
何兩情不通故也下之情莫不願逹於上上<lb/>
之情莫不求知於下然而下恒苦上之難逹<lb/>
上恒苦下之難知若是者何九弊不去故也<lb/>
所謂九弊者上有其六而下有其三好勝人<lb/>
恥聞過騁辯給眩聦明厲威嚴恣彊愎此六<lb/>
者君上之弊也謟䛕顧望畏愞此三者臣下<lb/>
之弊也上好勝必甘於佞辭上恥過必忌於<lb/>
直諫如是則下之謟䛕者順旨而忠實之語<lb/>
不聞矣上騁辯必勦說而折人以言上眩明<lb/>
<pb n="KR4c0039_SBCK_013-8b"/>
必臆度而虞人以詐如是則下之顧望者自<lb/>
便而切磨之辭不盡矣上厲威必不能降情<lb/>
以接物上恣愎必不能引咎以受規如是則<lb/>
下之畏愞者避辜而情理之說不申矣夫以<lb/>
區域之廣大生靈之衆多宫闕之重深髙卑<lb/>
之限隔自黎獻而上獲覩至尊之光景者踰<lb/>
億兆而無一焉就獲覩之中得接言議者又<lb/>
千萬不一幸而得接者猶有九弊居其閒則<lb/>
上下之情所通鮮矣上情不通於下則人惑<lb/>
下情不通於上則君疑疑則不納其誠惑則<lb/>
<pb n="KR4c0039_SBCK_013-9a"/>
不從其令誠而不見納則應之以悖令而不<lb/>
見從則加之以刑下悖上刑不敗何待是使<lb/>
亂多理少從古以然考其𥘉心不必淫暴亦<lb/>
在乎兩情相阻馴致其失以至于艱難者焉<lb/>
昔龍逢誅而夏亡比干剖而殷滅宫竒去而<lb/>
虞敗屈原放而楚衰臣謂夏殷虞楚之君若<lb/>
知四子之盡忠必不勦弃若知四子之可用必<lb/>
不拒違所以至於忍害而捨絶者蓋謂其言<lb/>
不足行心不足保故也四子旣去四君亦危<lb/>
然則言之固難聽亦不易趙武呐呐而爲晉<lb/>
<pb n="KR4c0039_SBCK_013-9b"/>
賢臣綘侯木訥而爲漢元輔公孫弘上書論<lb/>
事帝使難弘以十䇿弘不得其一及爲宰相<lb/>
卒有能名周昌進諫其君病吃不能對詔乃<lb/>
曰臣口雖不能言心知其不可然則口給者<lb/>
事或非信辭屈者理或未窮人之難知堯舜<lb/>
所病胡可以一詶一詰而謂盡其能哉以此<lb/>
察天下之情固多失實以此輕天下之士必<lb/>
有遺才臣是以竊慮陛下雖窮其辭而未窮<lb/>
其理能服其口而未服其心良有以也古之<lb/>
王者明四目逹四聦蓋欲幽抑之必通且求<lb/>
<pb n="KR4c0039_SBCK_013-10a"/>
聞己之過也垂旒於前黈纊於側蓋惡視聽<lb/>
之太察唯恐彰人之非也降及末代則反於<lb/>
斯聦明不務通物情視聽秖以伺罪釁與衆<lb/>
違欲與道乖方於是相尚以言相示以智相<lb/>
冒以詐而君臣之義薄矣以陛下性含仁聖<lb/>
意務雍熈而使至道未孚臣竊爲陛下懷愧<lb/>
於前哲也古人所以有恥君不如堯舜者故<lb/>
亦以是爲心乎夫欲理天下而不務於得人<lb/>
心則天下固不可理矣務得人心而不勤於<lb/>
接下則人心固不可得矣務勤接下而不辯<lb/>
<pb n="KR4c0039_SBCK_013-10b"/>
君子小人則下固不可接矣務辯君子小人<lb/>
而惡其言過恱其順已則君子小人固不可<lb/>
辯矣趣和求媚人之甚利存焉犯顔取怨人<lb/>
之甚害存焉居上者易其害而以美利利之<lb/>
猶懼忠告之不蔇況有踈隔而勿接又有猜<lb/>
忌而加損者乎天生烝人合以爲國人之有<lb/>
口不能無言人之有心不能無欲言不宣於<lb/>
上則怨讟於下欲不歸於善則湊集於邪聖<lb/>
人知衆之不可以力制也故植謗木陳諫鼔<lb/>
列爭臣之位置采詩之官以宣其言尊禮義<lb/>
<pb n="KR4c0039_SBCK_013-11a"/>
安誠信厚賢能之賞廣功利之途以歸其欲<lb/>
使上不至於亢下不至於窮則人心安得而<lb/>
離亂兆何從而起古之無爲而理者其率用<lb/>
此歟苟有理之之意而不知其方苟知其方<lb/>
而心守不壹則得失相半天下之理亂未可<lb/>
知也其又違道以師心弃人而任已謂欲可<lb/>
逞謂衆可誣謂專斷無傷謂詢謀無益謂䛕<lb/>
說爲忠順謂獻替爲妄愚謂進善爲比周謂<lb/>
嫉惡爲嫌息謂多疑爲御下之術謂深察爲<lb/>
照物之明理道全乖國家之顚危可立待也<lb/>
<pb n="KR4c0039_SBCK_013-11b"/>
理亂之戒前哲備言之矣安危之效歷代甞<lb/>
試之矣舊典盡在殷鑒足徴其於措置施爲<lb/>
在陛下明識所擇耳伏願廣接下之道開獎<lb/>
善之門弘納諫之懷勵推誠之美其接下也<lb/>
待之以禮煦之以和虚心以盡其言端意以<lb/>
詳其理不禦人以給不自眩以明不以先覺<lb/>
爲能不以臆度爲智不形好惡以招謟不大<lb/>
聲色以示威如權衡之懸不作其輕重故輕<lb/>
重自辨無從而詐也如水鏡之設無意於妍<lb/>
蚩而妍蚩自彰莫得而怨也有犯顔讜直者<lb/>
<pb n="KR4c0039_SBCK_013-12a"/>
獎而親之有利口䜛佞者踈而斥之自然物<lb/>
無壅情言不苟進君子之道浸長小人之態<lb/>
日消何憂乎少忠良何有乎作威福何患乎<lb/>
妄說是非如此則接下之要備矣其獎善也<lb/>
求之若不及用之懼不周如梓人之任材曲<lb/>
直當分如滄海之歸水洪㳙必容能小事則<lb/>
處之以小官立大勞則報之以大利不忌怨<lb/>
不避親不抉瑕不求備不以人廢舉不以己<lb/>
格人聞其才必試以事能其事乃進以班自<lb/>
然無不用之才亦無不實之舉如此則獎善<lb/>
<pb n="KR4c0039_SBCK_013-12b"/>
之道得矣其納諌也以補過爲心以求過爲<lb/>
急以能改其過爲善以得聞其過爲明故諫<lb/>
者多表我之能好諫者直示我之能賢諫者<lb/>
之狂誣明我之能恕諫者之漏泄彰我之能<lb/>
從有一于斯皆爲盛德是則人君之與諫者<lb/>
交相益之道也諫者有爵賞之利君亦有理<lb/>
安之利諫者得獻替之名君亦得採納之名<lb/>
然猶諫者有失中而君無不美唯恐讜言之<lb/>
不切天下之不聞如此則納諫之德光矣其<lb/>
推誠也在彰信在任人彰信不務於盡言所<lb/>
<pb n="KR4c0039_SBCK_013-13a"/>
貴乎出言則可復任人不可以無擇所貴乎<lb/>
巳擇則不疑言而必誠然後可以求人之聽<lb/>
命任而勿貳然後可以責人之成功誠信一<lb/>
虧則百事無不紕繆疑貳一起則羣下莫不<lb/>
憂虞是故言或乖冝可引過以改其言而不<lb/>
可苟也任或乖當可求賢以代其任而不可<lb/>
疑也如此則推誠之義孚矣微臣所以屢屢<lb/>
塵黷而不能自抑者蓋以陛下有拯亂之志<lb/>
而多難未平有務理之誠而庶績未乂有堯<lb/>
舜聦明之德而未光宅於天下有覆載含弘<lb/>
<pb n="KR4c0039_SBCK_013-13b"/>
之量而未翕受於衆情故臣毎中夜靜思無<lb/>
不竊歎而深惜也向若陛下有其位而無必<lb/>
行之志有其志而無可致之資則臣固巳從<lb/>
俗浮沉何苦而汲汲如是惟陛下詳省所闕<lb/>
亟行所冝歸天下之心濟中興之業此臣之<lb/>
願也億兆之福也宗社無疆之休也謹奏<lb/>
　　奉天論尊號加字狀<lb/>
右冀寍奉宣聖旨往年百官請上尊號曰聖<lb/>
神文武皇帝今縁經此宼難諸事並冝改變<lb/>
衆議欲得於朕舊號之中更加一兩字卿冝<lb/>
<pb n="KR4c0039_SBCK_013-14a"/>
商量事體穩便得否者伏以睿德神功參天<lb/>
配地巍巍蕩蕩無得而名臣子之心務崇美<lb/>
號雖或増累盈百猶恐稱述未周陛下旣越<lb/>
常情俯稽至理愚衷未諭安敢不言竊以尊<lb/>
號之興本非古制行於安泰之日巳累謙沖<lb/>
襲乎喪亂之時尤傷事體今者鑾輿播越未<lb/>
復宮闈宗祏震驚尚愆禋祀中區多梗大憝<lb/>
猶存此乃人情向背之秋天意去就之際陛<lb/>
下誠冝深自懲勵以收攬羣心痛自貶損以<lb/>
答謝靈譴豈可近從末議重益美名旣虧追<lb/>
<pb n="KR4c0039_SBCK_013-14b"/>
咎之誠必累中興之業以臣庸蔽未見其冝<lb/>
乞更詳思不爲兇孽所幸此臣之至願也謹奏<lb/>
　　重論尊號狀<lb/>
右冀寧奉宣聖旨卿所商量加尊號事雖則<lb/>
理體甚切然時運必須小有改變亦不可執<lb/>
滯不信卿冝爲朕更審思量應亦無妨者臣<lb/>
聞德合天者謂之皇德合地者謂之帝德合<lb/>
人者謂之王父天母地以養人理物各得其<lb/>
冝者謂之天子是皆至尊之殊號極美之大<lb/>
名雖欲變更無踰於此故伏羲神農黃帝堯<lb/>
<pb n="KR4c0039_SBCK_013-15a"/>
舜自生人巳來君德之最神聖者天下尊之<lb/>
美之亦巳至矣而其指以爲號者或曰皇或<lb/>
曰帝唯目一字且猶不兼禹湯繼興莫匪大聖<lb/>
尚自菲薄降號爲王嬴秦德衰於殷周而名<lb/>
竊於羲皥兼皇與帝始揔稱之流及後代昬<lb/>
僻之君乃有聖劉天元之號是知人主輕重<lb/>
不在名稱崇其號無補於徽猷損其名不傷<lb/>
於德美然而損之有謙光稽古之善崇之獲<lb/>
矜能納謟之譏得失不侔居然可辯況今時<lb/>
遭屯否事屬艱難尤冝懼思以自貶抑必也<lb/>
<pb n="KR4c0039_SBCK_013-15b"/>
俯稽術數須有變更與其増美稱而失人心<lb/>
不若黜舊號以祇天戒天時人事理必相扶<lb/>
人旣好謙天亦助順陛下誠能斷自宸鑒渙<lb/>
發德音引咎降名深自剋責惟謙與順一舉<lb/>
而二美從之外可以收物情内可以應玄運<lb/>
上可以髙德於夐古下可以垂法於無窮興<lb/>
廢典矯舊失至明也損虚飾收美利大智也<lb/>
前聖之所以永保鴻名常爲稱首者逹於兹<lb/>
義而巳矣陛下何恡而不革反欲加冗號以<lb/>
受實患哉玄元道德經曰王侯自謂孤寡不<lb/>
<pb n="KR4c0039_SBCK_013-16a"/>
穀以賤爲本也周襄王遭亂出居于鄭告於<lb/>
諸侯曰不榖不德鄙在鄭地春秋禮之以其<lb/>
能降名也漢光武詔令上書者不得言聖史<lb/>
冊稱之以其能損已也臣顧以賤微獲承訪<lb/>
議伊尹耻其君不如堯舜臣亦耻之是以誠<lb/>
發於中不復防慮忌諱赦其愚而鑒其理惟<lb/>
明主行焉謹奏<lb/>
　　奉天論赦書事條狀<lb/>
右隱朝奉宣聖旨并以中書所撰赦文示臣<lb/>
令臣審㸔可否如有須改張處及事冝不盡<lb/>
<pb n="KR4c0039_SBCK_013-16b"/>
條錄奏來者臣謹如詔旨詳省再三猶懼所<lb/>
見不周兼與諸學士等參考得失僉以爲綱<lb/>
條粗舉文理亦通事多循常辭不失舊用於<lb/>
平昔頗亦可行施之當今則恐未稱何則履<lb/>
非常之危者不可以常道安解非常之紛者<lb/>
不可以常語諭自陛下嗣承大寳志壹中區<lb/>
窮用甲兵竭取財賦甿庶未逹於暫勞之旨<lb/>
而怨咨巳深昊穹不假以悔禍之期而患難<lb/>
繼起復以刑謫太峻禁防傷嚴上下不親情<lb/>
志多壅乃至變生都輦盗據宫闈九廟鞠䧟<lb/>
<pb n="KR4c0039_SBCK_013-17a"/>
於匪人六師出次於郊邑奔逼憂厄言之痛<lb/>
心自古禍亂所鍾罕有若此之暴今重圍雖<lb/>
解逋㓂尚存裂土假王者四兇滔天僭帝者<lb/>
二竪又有顧瞻懷貳叛援黨姦其流寔繁不<lb/>
可悉數皇輿未復國柄未歸勞者未獲休功<lb/>
者未及賞困窮者未暇恤滯抑者未克申將<lb/>
欲紓多難而收羣心唯在赦令誠言而巳安<lb/>
危所屬其可忽諸動人以言所感巳淺言又<lb/>
不切人誰肯懷昔成湯遇災禱于桑野躬自<lb/>
髠剔以爲犧牲古人所謂割髪冝及膚翦爪<lb/>
<pb n="KR4c0039_SBCK_013-17b"/>
冝侵體良以誠不至者物不感損不極者益<lb/>
不臻今兹德音亦類於是悔過之意不得不<lb/>
深引咎之辭不得不盡招延不可以不廣潤<lb/>
澤不可以不弘宣暢鬱堙不可不洞開襟抱洗<lb/>
刷疵垢不可不盪去瘢痕使天下聞之廓然<lb/>
一變若披重昬而覩朗曜人人得其所欲則<lb/>
何有不從者乎應須改革事條謹具別狀同<lb/>
進除此之外尚有所虞竊以知過非難改過<lb/>
爲難言善非難行善爲難假使赦文至精止<lb/>
於知過言善猶願聖慮更思所難易曰聖人<lb/>
<pb n="KR4c0039_SBCK_013-18a"/>
感人心而天下和平夫感者誠發於心而形<lb/>
於事人或未諭故宣之以言言必顧心心必<lb/>
副事三者符合不相越踰本於至誠乃可求<lb/>
感事或未致則如勿言一虧其誠終莫之信<lb/>
伏惟陛下先斷厥志乃施於辭度其可行而<lb/>
宣之其不可者措之無苟於言以重其悔言<lb/>
克誠而人心必感人心旣感而天下必平事<lb/>
何可不詳言何可不務罄輸愚懇伏聽聖裁<lb/>
謹奏<lb/>
<pb n="KR4c0039_SBCK_013-18b"/>
唐陸宣公集卷第十三<lb/>
<pb n="KR4c0039_SBCK_013-19a"/>
</p>
<p>
</p>
  </div>
</body>
</text>
</TEI>
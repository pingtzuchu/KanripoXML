<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_014-1a"/>
唐陸宣公集卷第十四　奏草卷第四<lb/>
奉天論擬與翰林學土改轉狀<lb/>
奉天請罷瓊林大盈二庫狀<lb/>
　奉天論解蕭復狀<lb/>
　奉天薦袁髙等狀<lb/>
　奉天奏李晟所管兵馬狀<lb/>
　奉天奏李建徽楊惠元兩節度兵馬狀<lb/>
　駕幸梁州論進獻瓜果人擬官狀<lb/>
　又論進瓜果人擬官狀<lb/>
　　奉天論擬與翰林學士改轉狀<lb/>
<pb n="KR4c0039_SBCK_014-1b"/>
右冀寍奉宣勑旨卿及諸學士名銜冝並抄<lb/>
録進來冀寍又向臣說云聖意以臣等自到<lb/>
奉天書詔塡委欲與改轉以奬勤勞者承命<lb/>
竦恧顧慙非冝進退徬徨不知所措臣謬以<lb/>
儒學選居翰林雖職異訏謀而恩參近侍當<lb/>
陛下用兵之㑹乏决勝之籌從陛下避狄之<lb/>
遊靡出竒之計見危闕授命之節知難無伏<lb/>
死之爭事君大猷臣則皆曠屑屑供職曽何<lb/>
足云夫君之有臣以濟理也理不失道亂何<lb/>
由生亂之浸興由理乖也君之及難實臣罪<lb/>
<pb n="KR4c0039_SBCK_014-2a"/>
也是以主憂則臣辱主辱則臣死今陛下躬<lb/>
罹逼脅露處郊畿園廟震驚斯謂辱矣寇讎<lb/>
密邇亦云憂矣臣竊謂凡今在位任重者其<lb/>
罪大職近者其責深臣之職司頗亦爲近是<lb/>
冝當責安可増榮又聞初到奉天巳頒詔命<lb/>
應是扈從將吏一例並加兩階今若翰林之中<lb/>
獨蒙改轉乃是行賞不類命官以私録㣲勞<lb/>
則臣等遷位過優勸來者則從官加階太薄<lb/>
先後失次輕重不倫凡百具寮誰不解體夫<lb/>
行罰先貴近而後卑逺則令不犯行賞先卑<lb/>
<pb n="KR4c0039_SBCK_014-2b"/>
逺而後貴近則功不遺至如徇主忘家固是<lb/>
臣子常分追陪輦蹕曷足甄稱陛下必以朝<lb/>
官之中有來有否事須旌别以儆不從則望<lb/>
先録大勞次徧羣品然後以例均𬒳臣亦何<lb/>
敢獨辭殊渥曲臨實傷大體不任靦懼之至<lb/>
謹奉狀以聞謹奏<lb/>
　　奉天請罷瓊林大盈二庫狀<lb/>
右臣聞作法於凉其弊猶貪作法於貪弊將<lb/>
安救示人以義其患猶私示人以私患必難<lb/>
弭故聖人之立教也賤貨而尊讓逺利而尚<lb/>
<pb n="KR4c0039_SBCK_014-3a"/>
廉天子不問有無諸侯不言多少百乗之室<lb/>
不畜聚斂之臣夫豈皆能忘其欲賄之心哉<lb/>
誠懼賄之生人心而開禍端傷風教而亂邦<lb/>
家耳是以務鳩斂而厚其帑櫝之積者匹夫<lb/>
之冨也務散發而收其兆庶之心者天子之<lb/>
冨也天子所作與天同方生之長之而不恃<lb/>
其爲成之收之而不私其有付物以道混然<lb/>
忘情取之不爲貪散之不爲費以言乎體則<lb/>
博大以言乎術則精微亦何必撓廢公方崇<lb/>
聚私貨降至尊而代有司之守辱萬乗以效<lb/>
<pb n="KR4c0039_SBCK_014-3b"/>
匹夫之藏虧法失人誘姦聚怨以斯制事豈<lb/>
不過哉今之瓊林大盈自古悉無其制傳諸<lb/>
耆舊之說皆云創自開元貴臣貪權飾巧求<lb/>
媚乃言郡邑貢賦所用盍各區分稅賦當委<lb/>
之有司以給經用貢獻冝歸乎天子以奉私<lb/>
求玄宗恱之新是二庫蕩心侈欲萌柢於兹<lb/>
迨乎失邦終以餌冦記曰貨悖而入必悖而<lb/>
出非其明效歟陛下嗣位之初務遵理道敦<lb/>
行約儉斥逺貪饕雖内庫舊藏未歸太府而<lb/>
諸方曲獻不入禁闈清風肅然海内丕變議<lb/>
<pb n="KR4c0039_SBCK_014-4a"/>
者咸謂漢文却馬晉武焚裘之事復見於當<lb/>
今近以冦逆亂常鑾輿外幸旣屬憂危之運<lb/>
冝増儆勵之誠臣昨奉使軍營出遊行殿忽<lb/>
覩右廊之下牓列二庫之名戄然若驚不識<lb/>
所以何則天衢尚梗師旅方殷瘡痛呻吟之<lb/>
聲噢咻未息忠勤戰守之効賞賚未行而諸<lb/>
道貢珍遽私别庫萬目所視孰能忍懷竊揣<lb/>
軍情或生觖望試詢候舘之吏兼採道路之<lb/>
言果如所虞積憾巳甚或忿形謗讟或醜肆<lb/>
謳謡頗含思亂之情亦有悔忠之意是知甿<lb/>
<pb n="KR4c0039_SBCK_014-4b"/>
俗昏鄙識昧髙卑不可以尊極臨而可以誠<lb/>
義感頃者六師初降百物無儲外扞兇徒内<lb/>
防危堞晝夜不息迨將五旬凍餒交侵死傷<lb/>
相枕畢命同力竟夷大艱良以陛下不厚其<lb/>
身不私其欲絶甘以同卒伍輟食以㗖功勞<lb/>
無猛制而人不携懷所感也無厚賞而人不<lb/>
怨悉所無也今者攻圍巳解衣食巳豐而謡<lb/>
讟方興軍情稍阻豈不以勇夫恒性嗜貨矜<lb/>
功其患難旣與之同憂而好樂不與之同利<lb/>
苟異恬黙能無怨咨此理之常固不足怪記<lb/>
<pb n="KR4c0039_SBCK_014-5a"/>
曰財散則民聚非其殷鑒歟衆怒難任蓄怨<lb/>
終泄其患豈徒人散而巳亦將慮有構姦鼔<lb/>
亂干紀而強取者焉夫國家作事以公共爲<lb/>
心者人必樂而從之以私奉爲心者人必咈<lb/>
而叛之故燕昭築金臺天下稱其賢殷紂作<lb/>
玉柸百代傳其惡蓋爲人與爲已殊也周文<lb/>
之囿百里時患其尚小齊宣之囿四十里時<lb/>
病其太大蓋同利與專利異也爲人上者當<lb/>
辨察兹理洒濯其心奉三無私以壹有衆人<lb/>
或不率於是用刑然則宣其利而禁其私天<lb/>
<pb n="KR4c0039_SBCK_014-5b"/>
子所恃以理天下之具也捨此不務而壅利<lb/>
行私欲人無貪不可得已今兹二庫珍幣所<lb/>
歸不領度支是行私也不給經費非宣利也<lb/>
物情離怨不亦冝乎智者因危而建安明者<lb/>
矯失而成德以陛下天姿英聖儻加之見善<lb/>
必遷是將化蓄怨爲銜恩反過差爲至當促<lb/>
殄遺孽永垂鴻名易如轉䂓指顧可致然事<lb/>
有未可知者但在陛下行與否耳能則安否<lb/>
則危能則成德否則失道此乃必定之理也<lb/>
願陛下愼之惜之陛下誠能近想重圍之殷<lb/>
<pb n="KR4c0039_SBCK_014-6a"/>
憂追戒平居之專欲器用取給不在過豐衣<lb/>
食所安必以分下凡在二庫貨賄盡令出賜<lb/>
有功坦然布懷與衆同欲是後納貢必歸有<lb/>
司毎獲珍華先給軍賞瓌異纎麗一無上供<lb/>
推赤心於其腹中降殊恩於其望外將卒慕<lb/>
陛下必信之賞人思建功兆庶恱陛下改過<lb/>
之誠孰不歸德如此則亂必靖賊必平徐駕<lb/>
六龍旋復都邑興行墜典整緝棼綱乗輿有<lb/>
舊儀郡國有恒賦天子之貴豈當憂貧是乃<lb/>
散其小儲而成其大儲也損其小寶而固其<lb/>
<pb n="KR4c0039_SBCK_014-6b"/>
大寶也舉一事而衆美具行之又何疑焉恡<lb/>
少失多廉賈不處溺近迷逺中人所非況乎<lb/>
大聖應機固當不俟終日不勝管窺願効之<lb/>
至謹陳冒以聞謹奏<lb/>
　　　奉天論解蕭復狀<lb/>
右冀寍奉宣聖旨縁國家賦稅多出江淮旣<lb/>
未收復京城恐逺路傳說過甚所以欲得遣<lb/>
一大臣徃彼宣慰以安逺近之情初欲簡擇<lb/>
此使並先共宰相商量皆云蕭復乆任江外<lb/>
刺史諳彼事冝又就宰相之中名望最重令<lb/>
<pb n="KR4c0039_SBCK_014-7a"/>
其徃彼宣慰人必望風恱服其時蕭復亦自<lb/>
見此商議更無異同朕猶不能自斷遂喚諸<lb/>
朝士般次對見一一親向說宣慰之意問其<lb/>
穩便巳否皆云至要並無異詞朕所以更不<lb/>
疑惑巳與擇得發日及其臨行從一等却論<lb/>
奏欲得且留蕭復又頻有朝官上封事亦與<lb/>
從一等意同朕忽見此翻覆非常悵恨數日<lb/>
思量不測其故意況必是蕭復計㑹遣其論<lb/>
奏蕭復又有何事苦欲得住其意深不可㑹<lb/>
卿比來諳此人性行否兼與朕子細思料若<lb/>
<pb n="KR4c0039_SBCK_014-7b"/>
不肯去其意何在者蕭復徃年曽任常州刺<lb/>
史臣其時寄住常州首尾二年閱其理行及<lb/>
到京邑多與徃來歳月滋深情意相得復之<lb/>
志性臣則備諳本是貴門又聮戚屬痛自脩<lb/>
勵慕爲清貞矯枉太深時或過當論經義則<lb/>
以守死善道執心不回爲本議人物則以魏<lb/>
元忠宋璟爲師已之所行皆欲盡善故涉好<lb/>
名之累亦無應變之才用雖不周行則可保<lb/>
至如二三爽德飜覆挾姦復之爲人必不至<lb/>
是安有親承計議退自變渝私誘官僚曲令<lb/>
<pb n="KR4c0039_SBCK_014-8a"/>
干說是同兒戲非近人情雖甚狂愚猶應不<lb/>
敢若稍恭愼固當不爲況乃見稱名流獲踐<lb/>
清貫備股肱之任承渥澤之私何心何顔忍<lb/>
至於此假令蕭復之意或欲逗留在於從一<lb/>
之徒寍肯附㑹臣縁自到行在常居禁中向<lb/>
外事情視聽都絶忽承顧問莫測端由陛下<lb/>
必欲研窮斯理不爲難察初舉蕭復充使本<lb/>
是從一等商量後請蕭復不行又是從一等<lb/>
論奏一矛一楯理必有歸或遣或留意將安<lb/>
在但垂睿詰孰敢面謾蕭復若相屬求則從<lb/>
<pb n="KR4c0039_SBCK_014-8b"/>
<pb n="KR4c0039_SBCK_014-8b"/>
因奏對言及任人陛下累歎乏才惘然憂見<lb/>
於色臣退而思省且喜且慙所喜者樂陛下<lb/>
急於求賢明君致理之資也所慙者耻近侍<lb/>
不能薦士微臣竊位之罪也輒自揣擇思舉<lb/>
所知猶懼鑒識不明品藻非當反覆參校未<lb/>
果上聞昨蒙宣示中書進擬量移官令臣審<lb/>
看可否者因悟貶降之輩其中甚有可稱臣<lb/>
以素所諳知兼聞公議此狀之内僅得十人<lb/>
狀所不該又有三四或因連累左黜或遭䜛<lb/>
忌外遷互有行能咸著名跡寘之清列皆謂<lb/>
<pb n="KR4c0039_SBCK_014-9a"/>
良材若但準例量移及令仍舊出守固非陛<lb/>
下愛賢之意亦乖海内望理之心儻蒙特恩<lb/>
追赴行在試垂訪接必有可觀録用棄瑕旣<lb/>
符德號振淹求舊亦闡大猷謹録薦陳庶備<lb/>
採擇其餘差序逺近並具别狀以聞謹奏<lb/>
　　奉天論李晟所管兵馬狀<lb/>
右賊泚稽誅保聚宫苑勢窮援絶引日偷生<lb/>
懷光緫仗順之師乗制勝之氣鼔行芟翦易<lb/>
若摧枯而乃冦奔不追師老不用諸帥每欲<lb/>
進取懷光輒沮其謀據兹事情殊不可解陛<lb/>
<pb n="KR4c0039_SBCK_014-9b"/>
下意在全護委曲聽從觀其所爲亦未知感<lb/>
若不别務規略漸相制持唯以姑息求安終<lb/>
恐變故難測此誠事機危迫之秋也固不可<lb/>
以尋常容易處之今李晟奏請移軍適遇臣<lb/>
銜命宣慰懷光偶論此事臣遂汎問所冝懐<lb/>
光乃云李晟旣欲别行某亦都不要藉臣猶<lb/>
慮有飜覆因美其軍盛強懷光大自矜誇轉<lb/>
有輕晟之意臣又從容問云昨發行在之日<lb/>
未知有此商量今者從此却迴或恐聖㫖顧<lb/>
問事之可否決定何如懷光巳肆輕言不可<lb/>
<pb n="KR4c0039_SBCK_014-10a"/>
中變遂云恩命許去事亦無妨要約再三非<lb/>
不詳審雖欲追悔固難爲辭伏望即以李晟<lb/>
表出付中書勑下依奏别賜懷光手詔示以<lb/>
移軍事由其手詔大意云昨得李晟奏請移<lb/>
軍城東以分賊勢朕縁未知利害本欲委卿<lb/>
商量適㑹陸䞇從彼宣慰迴奏云見卿論敘<lb/>
軍情語及於此仍言許去事亦無妨遂勑本<lb/>
軍允其所請卿冝授以謀略分路夾攻務使<lb/>
叶齊剋平冦孽如此則詞婉而直理順而明<lb/>
雖蓄異端何由起怨臣初奉使諭旨本縁糧<lb/>
<pb n="KR4c0039_SBCK_014-10b"/>
賜不均偶屬移軍事相諧㑹又幸懷光詭對<lb/>
且無阻絶之言機冝合并若有幽賛一失其<lb/>
便後何悔追伏望聖聦速垂裁斷謹奏<lb/>
　　奉天奏李建徽楊惠元兩節度兵馬狀<lb/>
右懐光當管師徒足以獨制兇冦逗留未進<lb/>
抑有他由所患太強不資傍助比者又遣李<lb/>
晟李建徽楊惠元三節度之衆附麗其營無<lb/>
益成功秖足生事何則四軍接壘羣帥異心<lb/>
論勢力則懸絶髙卑據職名則不相統屬懷<lb/>
光輕晟等兵微位下而忿其制不從心晟等<lb/>
<pb n="KR4c0039_SBCK_014-11a"/>
疑懷光養寇蓄姦而怨其事多凌已端居則<lb/>
互防飛謗欲戰則遞恐分功齟齬不和嫌釁<lb/>
遂構俾之同處必不兩全強者惡積而後亡<lb/>
弱者勢危而先覆覆亡之禍翹足可期舊寇<lb/>
未平新患方起憂歎危切實堪疚心太上消<lb/>
慝於未萌其次救失於始兆況乎事情巳露<lb/>
禍難垂成委而不謀何以寧亂李晟見機慮<lb/>
變先請移軍就東建徽惠元勢轉孤弱爲其<lb/>
吞噬理在必然他日雖有良圖亦恐不能自<lb/>
拔拯其危急唯在此時今因李晟願行便遣<lb/>
<pb n="KR4c0039_SBCK_014-11b"/>
合軍同徃託言晟兵素少慮爲賊泚所邀藉<lb/>
此兩軍迭爲犄角仍先諭旨密使促裝詔書<lb/>
至營即日進路懷光意雖不欲然亦計無所<lb/>
施是謂先人有奪人之心疾雷不及掩耳者<lb/>
也夫制軍馭將所貴見情離合疾徐各有冝<lb/>
適當離者合之則召亂當合者離之則寡功<lb/>
當疾而徐則失機當徐而疾則漏䇿得其要<lb/>
契其時然後舉無敗謀措無危勢今者屯兵<lb/>
而不肯爲用聚將而罔能叶心自爲鯨鯢變<lb/>
在朝夕留之不足以相制徒長厲階析之各<lb/>
<pb n="KR4c0039_SBCK_014-12a"/>
競於擅能或建勲績事有必應斷無可疑解<lb/>
鬪不可以不離救焚不可以不疾理盡於此<lb/>
惟陛下圖之<lb/>
　以前件事冝臣昨晚自行營迴面奉進止<lb/>
　以臣所商量許李晟移就城東灼然穩便<lb/>
　但慮懷光不免悵望因此生詞轉難調息<lb/>
　則不如不去令臣更審細思量奏來者臣<lb/>
　以事機得失所繫安危千慮百思通夕忘<lb/>
　寐誠以貪因循而不能矯失者終有大患<lb/>
　處臲卼而不思出險者必無乆安罄陳芻<lb/>
<pb n="KR4c0039_SBCK_014-12b"/>
　蕘惟所省擇謹奏<lb/>
　　　駕幸梁州論進獻瓜果人擬官狀<lb/>
右欽漵奉宣聖旨自發洋州巳來累路百姓<lb/>
進獻果子胡瓜等雖甚微細且有此心今擬<lb/>
各與散試官卿冝商量可否者伏以爵位者<lb/>
天下之公器而國之大柄也唯功勲才德所<lb/>
冝處之非此二途不在賞典恒冝愼惜理不<lb/>
可輕輕用之則是壞其公器而失其大柄也器<lb/>
壞則人將不重柄失則國無所持起端雖微<lb/>
流弊必大縁路所獻瓜果蓋是野人微情有<lb/>
<pb n="KR4c0039_SBCK_014-13a"/>
之不足光聖猷無之不足虧至化量以錢帛<lb/>
爲賜足彰行幸之恩饋獻酬官恐非令典謹奏<lb/>
　　　又論進瓜果人擬官狀<lb/>
右欽漵齎中書所與進瓜果人擬官狀示臣<lb/>
仍奉宣聖旨朕所到處欲得人心喜恱試官<lb/>
虚名無損於事宰臣巳商量進擬與亦無妨<lb/>
者臣愚以謂信賞必罰霸王之資輕爵褻刑<lb/>
衰亂之漸信賞在功無不報必罰在罪無不<lb/>
懲非功而獲爵則爵輕非罪而肆刑則刑褻<lb/>
爵賞刑罰國之大綱一綱或棼萬目皆弛雖<lb/>
<pb n="KR4c0039_SBCK_014-13b"/>
有善理末如之何天寶季年嬖倖傾國爵以<lb/>
情授賞以寵加天下蕩然紀綱始紊逆羯乗<lb/>
釁遂亂中原遣戍歳増䇿勲日廣財賦不足<lb/>
以供賜而職官之賞興焉職貟不足以容功<lb/>
而散試之號行焉青朱雜沓於胥徒金紫普<lb/>
施於輿皁薫蕕無辨涇渭不分二紀于兹莫<lb/>
之能整當今所病方在爵輕設法貴之猶恐<lb/>
不重若又自棄將何勸人聖旨以爲試官虚<lb/>
名無損於事臣伏恐陛下思之未熟偶有是<lb/>
言儻或謂之信然臣竊以爲過矣夫立國之<lb/>
<pb n="KR4c0039_SBCK_014-14a"/>
道惟義與權誘人之方惟名與利名近虚而<lb/>
於敎爲重利近實而於德爲輕凡所以裁是<lb/>
非立法制者則存乎其義至於參虚實揣輕<lb/>
重並行而不傷迭用而不悖因衆之欲度時<lb/>
之冝消息盈虚使人不倦者則存乎其權專<lb/>
實利而不濟之以虚則耗匱而物力不給專<lb/>
虚名而不副之以實則誕謾而人情不趨故<lb/>
國家之制賞典錫貨財賦秩廩所以彰實也<lb/>
差品列異服章所以飾虚也居上者必明其<lb/>
義逹其變相須以爲表裏使人日用而不知<lb/>
<pb n="KR4c0039_SBCK_014-14b"/>
則爲國之權得矣謹按命秩之載于甲令者<lb/>
有職事官焉有散官焉有勲官焉有爵號焉<lb/>
雖以類而分其流有四然其掌務而授俸者<lb/>
唯繫於職事之一官以序才能以位賢德此<lb/>
所謂施實利而寓之虚名者也其勲散爵號<lb/>
三者所繫大抵止於服色資䕃而巳以馭崇<lb/>
貴以甄功勞此所謂假虚名以佐其實利者<lb/>
也虚實交相養故人不瀆賞輕重互相制故<lb/>
國不廢權今之貟外試官頗同勲散爵號雖<lb/>
則授無費禄受不占貟然而突銛鋒排患難<lb/>
<pb n="KR4c0039_SBCK_014-15a"/>
者則以是賞之竭筋力展勤効者又以是酬<lb/>
之其爲用也可謂重矣今或捧瓜一器挈果<lb/>
一盛亦授試官以酬所獻則彼突銛鋒而竭<lb/>
筋力者必相謂曰吾以忘軀命而獲官此以<lb/>
進瓜果而獲官是乃國家以吾之軀命同於<lb/>
瓜果矣瓜果草木也視人如草木誰復爲因<lb/>
哉且貟外試官無俸禄之資無攝管之柄無<lb/>
見敬之貴無免役之優唯假空名以籠浮俗<lb/>
浮俗所以若存若亡而未甚猒棄者徒以上<lb/>
之所惜耳今陛下若又輕用之以爲無損於<lb/>
<pb n="KR4c0039_SBCK_014-15b"/>
事人窹斯旨復何頼焉後之立功曷用爲賞<lb/>
陛下若欲賞之以職事則官貟有限而勲伐<lb/>
無窮固不勝其用矣陛下若欲賞之以貨財<lb/>
則人力巳殫而帑藏皆匱固不充其費矣旣<lb/>
未有實利以敦勸又不重虚名而濫施人無<lb/>
藉焉何以爲國且植瓜樹果多是野人貧者<lb/>
所資唯在衣食假以冗號亦奚用焉必欲使<lb/>
之歡欣不如厚賞錢帛人不失利國不失權<lb/>
各得所冝兩全其寶何有不可固傷大猷願<lb/>
留睿思更少詳度謹奏<lb/>
<pb n="KR4c0039_SBCK_014-16a"/>
</p>
<p>
唐陸宣公集卷第十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_022-1a"/>
唐陸宣公集卷第二十二中書奏議卷第六<lb/>
　均節賦稅恤百姓六條<lb/>
　　其一論兩稅之弊須有釐革<lb/>
國朝著令賦役之法有三一曰租二曰調三<lb/>
曰庸古者一井之地九夫共之公田在中藉<lb/>
而不稅私田不善則非吏公田不善則非民<lb/>
事頗纎微難於防檢春秋之際巳不能行故<lb/>
國家襲其要而去其煩丁男一人授田百畆<lb/>
但歳納租粟二石而巳言以公田假人而收<lb/>
其租入故謂之租古者任土之冝以奠賦法<lb/>
<pb n="KR4c0039_SBCK_022-1b"/>
國家就因往制簡而壹之毎丁各隨郷土所<lb/>
出歳輸若絹若綾若絁共二丈綿三兩其無<lb/>
蠶桑之處則輸布二丈五尺麻三斤以其據丁<lb/>
戸調而取之故謂之調古者用人之力歳不<lb/>
過三日後代多事其増十之國家斟酌物冝<lb/>
立爲中制每丁一歳定役二旬若不役則收<lb/>
其庸日凖三尺以其出絹而當庸直故謂之<lb/>
庸此三道者皆宗本前哲之規模參考歷代<lb/>
之利害其取法也逺其立意也深其斂財也<lb/>
均其域人也固其裁規也簡其備慮也周有<lb/>
<pb n="KR4c0039_SBCK_022-2a"/>
田則有租有家則有調有身則有庸天下爲<lb/>
家法制均壹雖欲轉徙莫容其姦故人無揺<lb/>
心而事有定制以之厚生則不隄防而家業<lb/>
可乆以之成務則不校閱而衆寡可知以之<lb/>
爲理則法不煩而敎化行以之成賦則下不<lb/>
困而上用足三代創制百王是程雖維御損<lb/>
益之術小殊而其義一也天寶季歳羯胡亂<lb/>
華海内波揺兆庶雲擾版圗隳於避地賦法<lb/>
壞於奉軍建中之初再造百度執事者知弊<lb/>
之冝革而所作兼失其源知簡之可從而所<lb/>
<pb n="KR4c0039_SBCK_022-2b"/>
操不得其要舊患雖減新沴復滋救跛成痿<lb/>
展轉増劇凡欲拯其積弊須窮致弊之由時<lb/>
弊則但理其時法弊則全革其法而又揆新<lb/>
校舊慮逺圖難規略未詳悉固不果行利害非<lb/>
相縣固不苟變所爲必當其悔乃亡若好革而<lb/>
不知原始要終斯皆以弊易弊者也至如賦<lb/>
役舊法乃是聖祖典章行之百年人以爲便<lb/>
兵興之後供億不恒乗急誅求漸隳經制此<lb/>
所謂時之弊非法弊也時有弊而未理法無<lb/>
弊而巳更掃庸調之成規創兩稅之新制立<lb/>
<pb n="KR4c0039_SBCK_022-3a"/>
意且爽彌綸又踈竭耗編甿日日滋甚夫作<lb/>
法𥙿於人未有不得人者也作法𥙿於財未<lb/>
有不失人者也陛下初膺寳位思致理平誕<lb/>
發德音哀痛流弊念徴役之頻重憫烝黎之<lb/>
困窮分命使臣敷揚惠化誠冝損上益下嗇<lb/>
用節財窒侈欲以盪其貪風息冗費以紓其<lb/>
厚斂而乃搜摘郡邑劾驗簿書毎州各取大<lb/>
曆中一年科率錢榖數最多者便爲兩稅定<lb/>
額此乃採非法之權令以爲經制揔無名之<lb/>
暴賦以立恒規是務取財豈云恤隱作法而不<lb/>
<pb n="KR4c0039_SBCK_022-3b"/>
以裕人拯病爲本得非立意且爽者乎夫財<lb/>
之所生必因人力工而能勤則豐冨拙而兼<lb/>
墮則窶空是以先王之制賦入也必以丁夫<lb/>
爲本無求於力分之外無貸於力分之内故<lb/>
不以務穡増其稅不以輟稼減其租則播種<lb/>
多不以殖産厚其征不以流寓免其調則地<lb/>
著固不以飭勵重其役不以窳怠蠲其庸則<lb/>
功力勤如是然後能使人安其居盡其力相<lb/>
觀而化時靡遁心雖有墮遊不率之人亦已<lb/>
懲矣兩稅之立則異於斯唯以資産爲宗不<lb/>
<pb n="KR4c0039_SBCK_022-4a"/>
以丁身爲本資産少者則其稅少資産多者<lb/>
則其稅多曽不悟資産之中事情不一有藏<lb/>
於襟懷囊篋物雖貴而人莫能窺有積於埸<lb/>
圃囤倉直雖輕而衆以爲冨有流通蕃息之<lb/>
貨數雖寡而計日收贏有廬舍器用之資價<lb/>
雖髙而終歳無利如此之比其流實繁一槩<lb/>
計估筭緡冝其失平長僞由是務輕費而樂<lb/>
轉徙者恒脫於徭稅敦本業而樹居産者毎<lb/>
困於徴求此乃誘之爲姦歐之避役力用不<lb/>
得不弛風俗不得不訛閭井不得不殘賦入<lb/>
<pb n="KR4c0039_SBCK_022-4b"/>
不得不闕復以創制之首不務齊平但令本<lb/>
道本州各依舊額徴稅軍興巳乆事例不常<lb/>
供應有煩簡之殊牧守有能否之異所在徭<lb/>
賦輕重相懸旣成新規須懲積弊化之所在<lb/>
足使無偏減重分輕是將均濟而乃急於聚<lb/>
斂懼或蠲除不量物力所堪唯以舊額爲凖<lb/>
舊重之處流亡益多舊輕之郷歸附益衆有<lb/>
流亡則巳重者攤徴轉重有歸附則巳輕者<lb/>
散出轉輕髙下相傾勢何能止又以謀始之<lb/>
際不立科條分遣使臣凡十餘輩專行其意<lb/>
<pb n="KR4c0039_SBCK_022-5a"/>
各制一隅遂使人殊見道異法低昻不類緩<lb/>
急不倫逮至復命于朝竟無類㑹裁處其於<lb/>
踳駮胡可勝言利害相形事尤非便作法而<lb/>
不以究微防患爲慮得非彌綸又踈者乎立<lb/>
意且爽彌綸又踈凡厥疲人巳嬰其弊就加<lb/>
保育猶懼不支況復亟繚棼絲重傷宿痏其<lb/>
爲擾病抑又甚焉請爲陛下舉其尤者六七<lb/>
端則人之困窮固可知矣大曆中紀綱廢弛<lb/>
百事從權至於率稅少多皆在牧守裁制邦<lb/>
賦旣無定限官私懼有闕供每至徵配之初<lb/>
<pb n="KR4c0039_SBCK_022-5b"/>
例必廣張名數以備不時之命且爲施惠之<lb/>
資應用有餘則遂減放増損旣由郡邑消息<lb/>
易恊物冝故法雖乆刓而人未甚瘁及揔雜<lb/>
徴虚數以爲兩稅恒規悉登地官咸繫經費<lb/>
計奏一定有加無除此則人益困窮其事一<lb/>
也本懲賦斂繁重所以變舊從新新法旣行<lb/>
巳重於舊旋屬征討國用不充復以供軍爲<lb/>
名每貫加徴二百當道或増戎旅又許量事<lb/>
取資詔勑皆謂權冝悉令事畢停罷息兵巳<lb/>
乆加稅如初此則人益困窮其事二也定稅<lb/>
<pb n="KR4c0039_SBCK_022-6a"/>
之數皆計緡錢納稅之時多配綾絹往者納<lb/>
絹一疋當錢三千二三百文今者納絹一疋<lb/>
當錢一千五六百文徃輸其一者今過於二<lb/>
矣雖官非増賦而私巳倍輸此則人益困窮<lb/>
其事三也諸州稅物送至上都度支頒給羣<lb/>
司例皆増長本價而又繆稱折估抑使剥徴<lb/>
姦吏因縁得行侵奪所獲殊寡所擾殊多此<lb/>
則人益困窮其事四也稅法之重若是旣於<lb/>
巳極之中而復有奉進宣索之繁尚在其外<lb/>
方岳頗拘於成例莫敢闕供朝典又束以彛<lb/>
<pb n="KR4c0039_SBCK_022-6b"/>
章不許别稅綺麗之飾紈素之饒非從地生<lb/>
非自天降若不出編戸之筋力膏髓將安所<lb/>
取哉於是有巧避微文曲承睿㫖變徴役以<lb/>
召雇之目換科配以和市之名廣其課而狹<lb/>
償其庸精其入而麤計其直以召雇爲目而<lb/>
捕之不得不來以和市爲名而迫之不得不<lb/>
出其爲妨抑特甚常徭此則人益困窮其事<lb/>
五也大曆中非法賦斂急備供軍折估宣索<lb/>
進奉之類者旣並收入兩稅矣今於兩稅之<lb/>
外非法之事復又並存此則人益困窮其事<lb/>
<pb n="KR4c0039_SBCK_022-7a"/>
六也建中定稅之始諸道巳不均齊其後或<lb/>
吏理失冝或兵賦偏重或癘疾鍾害或水旱<lb/>
荐灾田里荒蕪戸口減耗牧守苟避於殿責<lb/>
罕盡申聞所司姑務於取求莫肯矜恤遂於<lb/>
逃死闕乏稅額累加見在疲甿一室巳空四鄰<lb/>
繼盡漸行増廣何由自存此則人益困窮其<lb/>
事七也自至德訖干大曆二十年餘兵亂相乗<lb/>
海内罷弊幸遇陛下紹膺寳運憂濟生靈誕<lb/>
敷聖謨痛矯前弊重愛人節用之㫖宣輕徭<lb/>
薄賦之名率土烝黎感涕相賀延頸企踵咸<lb/>
<pb n="KR4c0039_SBCK_022-7b"/>
以爲太平可期旣而制失其中斂從其重頗<lb/>
乖始望巳沮羣心因之以兵甲而煩暴之取<lb/>
轉加繼之以獻求而靜約之風浸靡臣所知<lb/>
者纔梗槩耳而人益困窮之事巳有七焉臣<lb/>
所不知何啻於此陛下儻追思大曆中所聞<lb/>
人間疾苦而又有此七事重増於前則人之<lb/>
無聊不問可悉昔魯哀公問於有若曰年飢<lb/>
用不足如之何有若對曰盍徹乎哀公曰二<lb/>
吾猶不足如之何其徹也有若曰百姓足君<lb/>
孰與不足百姓不足君孰與足孔子曰有國<lb/>
<pb n="KR4c0039_SBCK_022-8a"/>
有家者不患寡而患不均不患貧而患不安<lb/>
蓋均而無怨節而無貧和而無寡安而無傾<lb/>
漢文恤患救災則命郡國無來獻是以人爲<lb/>
本以財爲末人安則財贍本固則邦寍今百<lb/>
姓艱窮非止不足稅額類例非止不均求取<lb/>
繁多非止來獻誠可哀憫亦可憂危此而不<lb/>
圖何者爲急聖情重愼毎戒作爲伏知貴欲<lb/>
因循不敢盡求釐革且去其太甚亦足小休<lb/>
望令所司與宰臣參量據每年支用色目中<lb/>
有不急者無益者罷廢之有過制者廣費者<lb/>
<pb n="KR4c0039_SBCK_022-8b"/>
減節之遂以罷減之資迴給要切之用其百<lb/>
姓稅錢頃因軍興毎<hi>貫加</hi>徵二伯者下詔停之<lb/>
用復其言俾人知信下之化上不令而行諸<lb/>
道權冝加徴亦當自請蠲放如是則因窮之<lb/>
中十緩其二三矣供御之物各有典司任土<lb/>
之儀各有常貢過此以往復何所須假欲崇<lb/>
飾燕居儲備賜與天子之貴寍憂乏財但勑<lb/>
有司何求不給豈必旁延進獻別徇營求減<lb/>
德示私傷風敗法因依縱擾爲害最深陛下<lb/>
臨御之初巳弘清淨之化下無曲獻上絶私<lb/>
<pb n="KR4c0039_SBCK_022-9a"/>
求近歳巳來稍渝前旨今但滌除流誤振起<lb/>
聖猷則淳風再興賄道中寢雖有貪饕之輩<lb/>
曷由復肆侵漁州郡羡財亦將焉往若不上<lb/>
輸王府理須下紓疲人如是則困窮之中十<lb/>
又緩其四五矣所定稅物估價合依當處月<lb/>
中百姓輸納之時累經州縣簡閱事或渉於<lb/>
姦黨過則不在戸人重重剥徴理甚無謂望<lb/>
令所司應諸州府送稅物到京但與色様相<lb/>
符不得虚稱折估如濫惡尤甚給用不充唯<lb/>
罪元納官司亦勿更徴百姓根本旣自端靜<lb/>
<pb n="KR4c0039_SBCK_022-9b"/>
枝葉無因動揺如是則困窮之中十又緩其<lb/>
二三矣然後據每年見供賦稅之處詳諭詔<lb/>
旨咸俾均平每道各令知兩稅判官一人赴<lb/>
京與度支類㑹參定通計戸數以配稅錢輕<lb/>
重之間犬約可准而又量土地之沃瘠計物<lb/>
産之少多倫比諸州定爲兩等州等下者其<lb/>
毎戸配錢之數少州等髙者其每戸配錢之<lb/>
數多多少巳差悉令折衷仍委觀察使更於<lb/>
當管所配錢數之内均融處置務盡事宜就於<lb/>
一管之中輕重不得偏併雖或未盡齊一决<lb/>
<pb n="KR4c0039_SBCK_022-10a"/>
當不甚低昻旣免擾人且不變法粗均勞逸<lb/>
足救凋殘非但徴賦易供亦兾逋逃漸息俟<lb/>
稍寍阜更擇所冝<lb/>
　　其二請兩稅以布帛爲額不計錢數<lb/>
夫國家之制賦稅也必先導以厚生之業而<lb/>
後取其什一焉其所取也量人之力任土之<lb/>
冝非力之所出則不征非土之所有則不貢<lb/>
謂之通法歷代常行大凡生於天地之間而<lb/>
五材之用爲急五材者金木水火土也水火<lb/>
不資於作爲金木自産於山澤唯土爰播植<lb/>
<pb n="KR4c0039_SBCK_022-10b"/>
非力不成衣食之源皆出於此故可以勉人<lb/>
功定賦入者唯布麻繒纊與百榖焉先王懼<lb/>
物之貴賤失平而人之交易難准又立貨泉<lb/>
之法以節輕重之冝斂散弛張必由於是蓋<lb/>
御財之大柄爲國之利權守之在官不以任<lb/>
下然則榖帛者人之所爲也錢貨者官之所<lb/>
爲也人之所爲者故租稅取焉官之所爲者<lb/>
故賦斂捨焉此又事理著明者也是以國朝<lb/>
著令稽古作程所取於人不踰其分租出榖<lb/>
庸出絹調雜出繒纊布麻非此族也不在賦法<lb/>
<pb n="KR4c0039_SBCK_022-11a"/>
列聖遺典粲然可徴曷常有禁人鑄錢而以<lb/>
錢爲賦者也今之兩稅獨異舊章違任土之<lb/>
通方効筭緡之末法不稽事理不揆人功但<lb/>
估資産爲差便以錢榖定稅臨時折徴雜物<lb/>
毎歳色目頗殊唯計求得之利冝靡論供辦<lb/>
之難易所徴非所業所業非所徴遂或増價<lb/>
以買其所無減價以賣其所有一増一減耗<lb/>
損巳多且百姓所營唯在耕織人力之作爲<lb/>
有限物價之貴賤無恒而乃定稅計錢折錢<lb/>
納物是將有限之産以奉無恒之輸納物賤<lb/>
<pb n="KR4c0039_SBCK_022-11b"/>
則供稅之所出漸多多則人力不給納物貴<lb/>
則收稅之所入漸少少則國用不充公私二<lb/>
途常不兼濟以此爲法未之前聞往者初定<lb/>
雨稅之時百姓納稅一疋折錢三千二三百<lb/>
文大率萬錢爲絹三疋價計稍貴數則不多<lb/>
及乎頒給軍裝計數而不計價此所謂稅入<lb/>
少而國用不充者也近者百姓納絹一疋折<lb/>
錢一千五六百文大率萬錢爲絹六疋價旣<lb/>
轉賤數則漸加向之𧖟織不殊而所輸尚欲<lb/>
過倍此所謂供稅多而人力不給者也今欲<lb/>
<pb n="KR4c0039_SBCK_022-12a"/>
不甚改法而粗救災害者在乎約循典制而<lb/>
以時變損益之臣謂冝令所司勘㑹諸州府<lb/>
𥘉納兩稅年絹布定估比類當今時價加賤<lb/>
減貴酌取其中緫計合稅之錢折爲布帛之<lb/>
數仍依庸調舊制各隨郷土所冝某州某年<lb/>
定出稅布若干端某州某年定出稅絹若干<lb/>
疋其有絁綿雜貨亦隨所出定名勿更計錢<lb/>
以爲稅數如此則土有常制人有常輸衆皆<lb/>
知上令之不遷於是一其心而專其業應出<lb/>
布麻者則務於紡績供綿絹者則事於𧖟桑<lb/>
<pb n="KR4c0039_SBCK_022-12b"/>
日作月營自然便習各脩家技皆足供官無<lb/>
求人假手之勞無賤鬻貴買之費無暴徴急<lb/>
辦之弊無易常改作之煩物甚賤而人之所<lb/>
出不加物甚貴而官之所入不減是以家給<lb/>
而國足事均而法行此直稍循令典之舊規<lb/>
固非創制之可疑者也然蚩蚩之俗罕究事<lb/>
情好騁異端妄行沮議臣請假爲問荅以備<lb/>
討論陛下誠有意乎怜愍蒼生將務救恤但<lb/>
垂聽覽必有可行議者若曰毎歳經費所資<lb/>
大抵皆約錢數若令以布帛爲額是令支<lb/>
<pb n="KR4c0039_SBCK_022-13a"/>
計無慿荅曰國𥘉約法巳來常賦率由布帛<lb/>
輸二甲子制用不愆何獨當今則難支計且<lb/>
經費之大其流有三軍食一也軍衣二也内<lb/>
外官月俸及諸色資課三也軍衣固在於布<lb/>
帛軍食又取於地租其計錢爲數者獨月俸<lb/>
資課而巳制禄唯不計錢故三代以食人衆<lb/>
寡爲差兩漢以石數多少爲秩蓋以錢者官<lb/>
府之權貨禄者吏屬之常資以常徇權則豐<lb/>
約之度不得恒於家以權爲常則輕重之柄<lb/>
不得專於國故先王制禄以食而平貨以錢<lb/>
<pb n="KR4c0039_SBCK_022-13b"/>
然後國有權而家有節矣況今餽餉方廣倉<lb/>
儲未豐盡復古規或慮不足若但據羣官月<lb/>
俸之等隨百役資課之差各依錢數少多折<lb/>
爲布帛定數某官月給俸絹若干疋某役月<lb/>
給資布若干端所給色目精麤有司明立條<lb/>
例便爲恒制更不計錢物甚賤而官之所給<lb/>
不加物甚貴而私之所禀不減官私有准何<lb/>
利如之生人大端衣食爲切有職田以供食<lb/>
有俸絹以供衣從事之家固足自給以兹制<lb/>
事誰曰不然夫然則國之用財多是布帛定<lb/>
<pb n="KR4c0039_SBCK_022-14a"/>
以爲賦復何所傷議者若曰吏禄軍裝雖頒<lb/>
布粟至於以時斂糴用權物價重輕是必須<lb/>
錢於何取給荅曰古之聖人所以取山澤之<lb/>
藴材作泉布之寶貨國專其利而不與人共<lb/>
之者蓋爲此也物賤由乎錢少少則重重則<lb/>
加鑄而散之使輕物貴由乎錢多多則輕輕<lb/>
則作法而斂之使重是乃物之貴賤繫於錢<lb/>
之多少錢之多少在於官之盈縮官失其守<lb/>
反求於人人不得鑄錢而限令供稅是使貧<lb/>
者破産而假資於冨有之室冨者蓄貨而竊<lb/>
<pb n="KR4c0039_SBCK_022-14b"/>
行於輕重之權下困齊人上虧利柄今之所<lb/>
病諒在於斯誠冝廣即山殖貨之功峻用銅<lb/>
爲器之禁苟制持得所則錢不乏矣有糶鹽<lb/>
以入其直有榷酒以納其資苟消息合冝則<lb/>
錢可收矣錢可收固可以斂輕爲重錢不乏<lb/>
固可以散重爲輕弛張在官何所不可慮無<lb/>
所給是未知方議者若曰自定兩稅以來恒<lb/>
使計錢納物物價漸賤所納漸多出給之時<lb/>
又増虚估廣求羡利以贍庫錢歳計月支猶<lb/>
患不足今若定供布帛出納以平軍國之資<lb/>
<pb n="KR4c0039_SBCK_022-15a"/>
無乃有闕荅曰自天寳以後師旅數起法度<lb/>
消亡肅宗撥滔天之灾而急於功賞先帝邁<lb/>
含垢之德而緩於糾繩由是用頗殷繁俗亦<lb/>
靡弊公賦巳重別獻繼興别獻旣行私賂竟<lb/>
長誅求刻剥日長月滋積累以至于大曆之<lb/>
間所謂取之極甚者也今旣揔收極甚之數<lb/>
定爲兩稅矣所定別獻之類復在數外矣間<lb/>
縁軍用不給巳甞加徴矣近屬折納價錢則<lb/>
又多獲矣比於大曆極甚之數殆將再益其<lb/>
倍焉復幸年糓屢豐兵車少息而用常不足<lb/>
<pb n="KR4c0039_SBCK_022-15b"/>
其故何哉蓋以事逐情生費從事廣物有劑<lb/>
而用無節夫安得不乏乎苟能黜其情約其<lb/>
用非但可以布帛爲稅雖更減其稅亦可也<lb/>
苟務逞其情侈其用非但行今重稅之不足<lb/>
雖更加其稅亦不足也夫地力之生物有大<lb/>
數人力之成物有大限取之有度用之有節<lb/>
則常足取之無度用之無節則常不足生物<lb/>
之豐敗由天用物之多少由人是以聖王立<lb/>
程量入爲出雖遇災難下無困窮理化旣衰<lb/>
則乃反是量出爲入不恤所無故魯哀公問<lb/>
<pb n="KR4c0039_SBCK_022-16a"/>
年饑用不足如之何有若對以盍徹桀用天<lb/>
下而不足湯用七十里而有餘是乃用之盈<lb/>
虚在節與不節耳不節則雖盈必竭能節則<lb/>
雖虚必盈衛文公承滅國之餘建新徙之業<lb/>
革車不過三十乗豈不甚殆哉而能衣大布<lb/>
冠大帛約已率下通商務農卒以冨強見稱<lb/>
載籍漢文帝接秦項積乆傷夷之弊繼髙吕<lb/>
革創多事之時家國虚殘日不暇給而能躬<lb/>
儉節用靜事息人服弋綈履革舄却駿馬而<lb/>
不御罷露臺而不脩屢賜田租以厚烝庶遂<lb/>
<pb n="KR4c0039_SBCK_022-16b"/>
使戸口蕃息百物阜殷乃至郷曲宴遊乗牝<lb/>
牸者不得赴㑹子孫生長或有積數十歳不<lb/>
識市廛御府之錢貫朽而不可校太倉之粟<lb/>
紅腐而不可食國冨於上人安於下生享遐福<lb/>
没垂令名人到于今稱其仁賢可謂盛矣太<lb/>
宗文皇帝收合板蕩再造寰區武德年中革<lb/>
車屢動繼以災歉人多流離貞觀之𥘉荐屬<lb/>
霜旱自關輔綿及三河之地米價騰貴斗易<lb/>
一縑道路之間餒殍相藉太宗敦行儉約撫<lb/>
養困窮視人如傷勞倈不倦百姓有鬻男女<lb/>
<pb n="KR4c0039_SBCK_022-17a"/>
者出御府金帛贖還其家嚴禁貪殘愼節徭<lb/>
賦弛不急之用省無事之官黜損乗輿斥出<lb/>
宫女太宗甞有氣疾百官以大内卑濕請營<lb/>
一閣以居尚憚煩勞竟不之許是以至誠上<lb/>
感淳化下敷四方大和百榖連稔貞觀八年<lb/>
以後米斗至四五錢俗阜化行人知義讓行<lb/>
旅萬里或不齎粮故人到于今談帝王之盛<lb/>
則必先太宗之聖功論理道之崇則必慕貞<lb/>
觀之故事此三君者其經始豈不艱窘哉皆<lb/>
以嗇用愛人竟獲豐福是所謂能節雖虚必<lb/>
<pb n="KR4c0039_SBCK_022-17b"/>
盈之効也秦始皇據崤凾之固藉雄富之業<lb/>
專力農戰廣收材豪故能芟滅暴強宰制天<lb/>
下功成志滿自謂有太山之安貪欲熾然以<lb/>
爲六合莫予違也於是發閭左之戍徴太半<lb/>
之賦進諌者謂之宣謗恤隱者謂之收恩故<lb/>
徴發未終而宗社巳泯漢武帝遇時運理平<lb/>
之㑹承文景勤儉之積内廣興作外張甲兵<lb/>
侈汰無窮遂至殫竭大搜財貨筭及舟車逺<lb/>
近騷然幾至顚覆頼武帝英姿大度付任以<lb/>
能納諌無疑改過不吝下哀痛之詔罷征伐<lb/>
<pb n="KR4c0039_SBCK_022-18a"/>
之勞封丞相爲冨民侯以示休息邦本揺而<lb/>
復定帝祚危而再安隋氏因周室平齊之資<lb/>
府庫充實開皇之際理尚清廉是時公私豐<lb/>
饒議者以比漢之文景煬帝嗣位肆行驕奢<lb/>
竭耗生靈不知止息海内怨叛以至於亡此<lb/>
三君者其所慿藉豈不豐厚哉此皆以縱欲<lb/>
殘人竟致蹙䘮是所謂不節則雖盈必竭之<lb/>
効也秦隋不悟而遂滅漢武中悔而獲存<hi>乃知</hi>
懲與不懲覺與不覺其於得失相逺復有存<lb/>
滅之殊安可不思安可不懼今人窮日甚國<lb/>
<pb n="KR4c0039_SBCK_022-18b"/>
用歳加不時節量其勢必蹙而議者但憂財<lb/>
利之不足罔慮安危之不持若然者則太宗<lb/>
漢文之德曷見稱秦皇隋煬之敗靡足戒唯<lb/>
欲是逞復何規哉幸屬休明將期致理急聚<lb/>
斂而忽於勤恤固非聖代之所冝言也<lb/>
　　其三論長吏以増戸加稅闢田爲課績<lb/>
夫欲施敎化立度程必先域人使之地著古<lb/>
之王者設井田之法以安其業立五宗之制<lb/>
以綴其恩猶懼其未也又敎之族墳墓敬桑<lb/>
梓將以固人之志定人之居俾皆重遷然可<lb/>
<pb n="KR4c0039_SBCK_022-19a"/>
爲理厥後又督之以出郷遊墮之禁糾之以<lb/>
板圖比閱之方雖訓導漸微而檢制猶密歷<lb/>
代因襲以爲彛章其理也必謹於隄防其亂<lb/>
也必慢於經界斯道崇替與時興衰人主失<lb/>
之則不可御寰區守長失之則不可釐郡邑<lb/>
理人之要莫急於兹頃因兵興典制弛廢戸<lb/>
板之紀綱罔緝土斷之條約不明恣人浮流<lb/>
莫克禁止縱之則湊集整之則驚離恒懷倖<lb/>
心靡固本業是以賦稅不一敎令不行長人<lb/>
者又罕能推忠恕易地之情體至公徇國之<lb/>
<pb n="KR4c0039_SBCK_022-19b"/>
意迭行小惠竟誘姦甿以傾奪鄰境爲智能<lb/>
以招萃逋逃爲理化捨彼適此者旣謂新收<lb/>
而獲宥倐忽往來者又以復業而見優唯懷<lb/>
土安居首末不遷者則使之日重斂之日加<lb/>
是令地著之人恒代墮游服役則何異驅之<lb/>
轉徙敎之澆訛此由牧宰不克弘通各私所<lb/>
部之過也及夫廉使奏課㑹府考功但守常<lb/>
規不稽時變其所以爲長吏之能者大約在<lb/>
於四科一曰戸口増加二曰田野墾闢三曰<lb/>
稅錢長數四曰徴辦先期此四者誠吏職之<lb/>
<pb n="KR4c0039_SBCK_022-20a"/>
所崇然立法齊人乆無不弊法之所沮則人<lb/>
飾巧而苟避其網法之所勸則人興僞以曲<lb/>
附其文理之者若不知維御損益之冝則巧<lb/>
僞萌生恒因沮勸而滋矣夫課吏之法所貴<lb/>
戸口増加者豈不以撫字得所人益阜蕃乎<lb/>
今或詭情以誘其姦浮苛法以析其親族苟<lb/>
益戸數務登賞條所誘者將議薄征巳遽驚<lb/>
散所析者不勝重稅又漸流亡州縣破傷多<lb/>
起於此長吏相効以爲績安忍莫懲齊人相<lb/>
扇以成風規避轉甚不究實而務増戸口有<lb/>
<pb n="KR4c0039_SBCK_022-20b"/>
如是之病焉所貴田野墾闢者豈不以訓導<lb/>
有術人皆樂業乎今或牽率黎烝播植荒廢<lb/>
約以年限免其地租苟農夫不増而墾田欲<lb/>
廣新畝雖闢舊畬反蕪人利免租頗亦從令<lb/>
年限纔滿復爲汙萊有益煩勞無増稼穡不<lb/>
度力而務闢田野有如是之病焉所貴稅錢<lb/>
長數者豈不以旣庶而冨人可加賦乎今或<lb/>
重困疲羸力求附益捶骨瀝髓隳家取財苟<lb/>
媚聚斂之司以爲仕進之路不恤人而務長<lb/>
稅數有如是之病焉所貴徴辦先期者豈不<lb/>
<pb n="KR4c0039_SBCK_022-21a"/>
以物力優贍人皆樂輸乎今或肆毒作威殘<lb/>
人逞欲事有常限因而促之不量時冝唯尚<lb/>
強濟絲不容織粟不暇舂矧伊貧虚能不奔<lb/>
逬不恕物而務先徴辦有如是之病焉然則<lb/>
引人逋逃蹙人艱窘唯兹四病亦有助焉此<lb/>
由考覈不切事情而泛循舊轍之過也且夫<lb/>
戸口増加田野墾闢稅錢長數徴辦先期若<lb/>
不以實事驗之則眞僞莫得而辨將驗之以<lb/>
實則租賦須加所加旣出於人固有受其損<lb/>
者此州若増客戸彼郡必減居人増處邀賞<lb/>
<pb n="KR4c0039_SBCK_022-21b"/>
而稅數有加減處懼罪而稅數不降儻國家<lb/>
所設考課之法必欲崇於聚斂則如斯可矣<lb/>
將有意乎冨俗而務理豈不刺謬歟當今之<lb/>
要在於厚人而薄財損上以益下下苟利矣<lb/>
上必安焉則少損者所以招大益也人旣厚<lb/>
矣財必贍焉則暫薄者所以成永厚也臣愚<lb/>
謂冝申命有司詳定考績往貴於加者今務<lb/>
於減焉假如一州之中所稅舊有定額凡管<lb/>
幾許百姓復作幾等差科每等有若干戸人<lb/>
毎戸出若干稅物各令條舉都數年別一申<lb/>
<pb n="KR4c0039_SBCK_022-22a"/>
使司使司詳覆有憑然後録報戸部若當管<lb/>
之内人益阜殷所定稅額有餘任其據戸均<lb/>
減率計減數多少以爲考課等差其當管稅<lb/>
物通比校毎戸十分減三分者爲上課十分<lb/>
減二分者次焉十分減一分者又次焉如或<lb/>
人多流亡加稅見戸比校殿罰法亦如之其<lb/>
百姓所出田租則各以去年應輸之數便爲<lb/>
定額毎歳<hi>據額徵納</hi>更不勘責檢廵増闢者勿益<lb/>
其租廢耕者不降其數足以誘導墾植且免<lb/>
妨奪農功事簡體弘人必恱勸毎至定戸之<lb/>
<pb n="KR4c0039_SBCK_022-22b"/>
際但據雜産校量田旣自有恒租不冝更入<lb/>
兩稅如此則吏無苟且俗變澆浮不督課而<lb/>
人自樂耕不防閑而衆皆安土斯亦當今冨<lb/>
人固本之要術在陛下舉而行之<lb/>
　　其四論稅期限迫促<lb/>
建官立國所以養人也賦人取財所以資國<lb/>
也明君不厚其所資而害其所養故必先人<lb/>
事而借其暇力先家給而斂其餘財遂人所<lb/>
營恤人所乏借必以度斂必以時有度則忘<lb/>
勞得時則易給是以官事無闕人力不殫公<lb/>
<pb n="KR4c0039_SBCK_022-23a"/>
私相全上下交愛古之得衆者其率用此歟<lb/>
法制或虧本末倒置但務取人以資國不思<lb/>
立國以養人非獨徭賦繁多夐無蠲貸至於<lb/>
徴收迫促亦不矜量蠶事方興巳輸縑稅農<lb/>
功未艾遽斂榖租上司之繩責旣嚴下吏之<lb/>
威暴愈促有者急賣而耗其半直無者求假<lb/>
而費其倍酬所繫遟速之間不過月旬之異<lb/>
一寛稅限歳歳相承遟無所妨速不爲益何<lb/>
急敦逼重傷疲人頃縁定稅之𥘉期約未甚<lb/>
詳衷旋屬征役多故復令先限量徴近雖優<lb/>
<pb n="KR4c0039_SBCK_022-23b"/>
延尚未均濟望委轉運使與諸道觀察使商<lb/>
議更詳定徴稅期限聞奏各隨當土風俗所<lb/>
便時候所冝務於紓人俾得辦集所謂惠而<lb/>
不費者則此類也<lb/>
　　其五請以稅茶錢置義倉以備水旱<lb/>
臣聞仁君在上則海内無餒殍之人豈必耕<lb/>
而餉之㸑而食之哉蓋以慮得其冝制得其<lb/>
道致人於歉乏之外設備於災沴之前是以<lb/>
年雖大殺衆不恇懼夫水旱爲敗堯湯𬒳之<lb/>
矣隂陽相㓂聖何禦哉所貴堯湯之盛者在<lb/>
<pb n="KR4c0039_SBCK_022-24a"/>
於遭患能濟耳凡厥哲后皆謹循之故王制<lb/>
記虞夏殷周四代之法乃云國無九年之蓄<lb/>
曰不足無六年之蓄曰急無三年之蓄曰國<lb/>
非其國也周官司徒之屬亦云掌郷里之委<lb/>
積以恤艱阨縣鄙之委積以待凶荒王制旣<lb/>
衰雜以權術魏用平糴之法漢置常平之倉<lb/>
利兼公私頗亦爲便隋氏立制始創社倉終<lb/>
於開皇人不饑饉貞觀𥘉戴胄建積榖備災<lb/>
之議太宗恱焉因命有司詳立條制所在貯<lb/>
粟號爲義倉豐則斂藏歉則散給歷髙宗之<lb/>
<pb n="KR4c0039_SBCK_022-24b"/>
代五六十載人頼其資國歩中艱斯制亦弛<lb/>
開元之際漸復脩崇是知儲積備災聖王之<lb/>
急務也語曰百姓足君孰與不足百姓不足<lb/>
君孰與足此言君養人以成國人戴君以成<lb/>
生上下相成事如一體然則古稱九年六年<lb/>
之蓄者蓋率土臣庶通爲之計耳固非獨豐<lb/>
公庾不及編甿記所謂雖有凶旱水溢人無<lb/>
菜色良以此也後代失典籍備慮之㫖忘先<lb/>
王子愛之心所蓄糧儲唯計廪庾犬彘猒人<lb/>
之食而不知檢溝壑委人之骨而不能恤亂<lb/>
<pb n="KR4c0039_SBCK_022-25a"/>
興於下禍延於上雖有公粟豈得而食諸故<lb/>
立國而不先養人國固不立矣養人而不先<lb/>
足食人固不養矣足食而不先備災食固不<lb/>
足矣爲官而備者人必不贍爲人而備者官<lb/>
必不窮是故論德昬明在乎所務本末務本<lb/>
則其末自遂務末則其本兼亡國本於人安<lb/>
得不務頃以㓂戎爲梗師旅亟興惠恤之方<lb/>
多所未暇每遇隂陽愆候年不順成官司所<lb/>
儲祗給軍食支計苟有所闕猶須更取於人<lb/>
人之凶荒豈遑賑救人小乏則求取息利人<lb/>
<pb n="KR4c0039_SBCK_022-25b"/>
大乏則賣鬻田廬幸逢有年纔償逋債斂穫<lb/>
始畢糇粮巳空執契擔囊行復貸假重重計<lb/>
息食毎不充儻遇荐饑遂至顚沛室家相棄<lb/>
骨肉分離乞爲奴僕猶莫之售或行丐廛里<lb/>
或縊死道途天災流行四方代有率計𬒳其<lb/>
害者毎歳常不下一二十州以陛下爲人父<lb/>
母之心若垂省憂固足傷惻幸有可救乏之<lb/>
道焉可捨而不念哉今賦役巳䌓人力已竭<lb/>
窮歳汲汲永無贏餘課之聚糧終不能致將<lb/>
樹儲蓄根本必藉官司助成陛下誠能爲人<lb/>
<pb n="KR4c0039_SBCK_022-26a"/>
備災過聽愚計不害經費可垂永圖近者有<lb/>
司奏請稅茶歳約得五十萬貫元勑令貯户<lb/>
部用救百姓凶饑今以蓄粮適副前旨望令<lb/>
轉運使揔計諸道戸口多少毎年所得稅茶<lb/>
錢使均融分配各令當道廵院主掌毎至榖<lb/>
麥熟時即與觀察使計㑹散就管内州縣和<lb/>
糴便於當處置倉収納每州令録事叅軍專<lb/>
知仍定觀察判官一人與和糴廵院官同勾<lb/>
當亦以義倉爲名除賑給百姓巳外一切不<lb/>
得貸便支用如時當大稔事至傷農則優與<lb/>
<pb n="KR4c0039_SBCK_022-26b"/>
價錢廣其糴數榖若稍貴糴亦便停所糴少<lb/>
多與年上下准平榖價恒使得中毎遇災荒<lb/>
即以賑給小歉則隨事借貸大飢則録奏分<lb/>
頒許從便冝務使周濟循環斂散遂以爲常<lb/>
如此則蓄財息債者不能耗吾人聚榖幸災<lb/>
者無以牟大利冨不至侈貧不至飢農不至<lb/>
傷糴不至貴一舉事而衆美具可不務乎俟<lb/>
人小休漸勸私積平糴之法斯在社倉之制<lb/>
兼行不出十年之中必盈三歳之蓄弘長不<lb/>
巳升平可期使一代黎人永無餒乏此堯湯<lb/>
<pb n="KR4c0039_SBCK_022-27a"/>
所以見稱於千古也願陛下遵之慕之繼之<lb/>
齊之苟能存誠蔑有不至<lb/>
　　其六論兼并之家私斂重於公稅<lb/>
國之紀綱在於制度商農工賈各有所專凡<lb/>
在食禄之家不得與人爭利此王者所以節<lb/>
材力勵廉隅是古今之所同不可得而變革者<lb/>
也代理則其道存而不犯代亂則其制委而<lb/>
不行其道存則貴賤有章豐殺有度車服田<lb/>
宅莫敢僣踰雖積貨財無所施設是以咸安<lb/>
其分罕徇貪求藏不偏多故物不偏罄用不<lb/>
<pb n="KR4c0039_SBCK_022-27b"/>
偏厚故人不偏窮聖王能使禮讓興行而財<lb/>
用均足則此道也其制委則法度不守敎化<lb/>
不從唯貨是崇唯力是騁貨力苟備無欲不<lb/>
成租販兼并下錮齊人之業奉養豐麗上侔<lb/>
王者之尊戸蓄羣黎<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>役同輩旣濟嗜欲不<lb/>
虞憲章肆其貪惏曷有紀極天下之物有<lb/>
限冨室之積無涯養一人而費百人之資則<lb/>
百人之食不得不乏冨一家而傾千室之産<lb/>
則千家之業不得不空舉類推之則海内空<lb/>
乏之流亦巳多矣故前代致有風俗訛靡甿<lb/>
<pb n="KR4c0039_SBCK_022-28a"/>
庶困窮由此弊也今兹之弊則又甚焉夫物<lb/>
之不可掩藏而易以閱視者莫著乎田宅臣<lb/>
請又措其宅而勿議且舉占田一事以言之<lb/>
古先哲王疆理天下百畝之地號曰一夫蓋<lb/>
以一夫授田不得過於百畝也欲使人無廢<lb/>
業田無曠耕人力田疇二者適足是以貧弱<lb/>
不至竭涸冨厚不至奢淫法立事均斯謂制<lb/>
度今制度弛紊疆理隳壞恣人相吞無復畔<lb/>
限冨者兼地數萬畝貧者無容足之居依託<lb/>
強豪以爲私屬貸其種食賃其田廬終年服<lb/>
<pb n="KR4c0039_SBCK_022-28b"/>
勞無日休息罄輸所假常患不充有田之家<lb/>
坐食租稅貧冨懸絶乃至於斯厚斂促徴皆<lb/>
甚公賦今京畿之内每田一畝官稅五升而<lb/>
私家收租殆有畝至一石者是二十倍於官<lb/>
稅也降及中等租猶半之是十倍於官稅也<lb/>
夫以土地王者之所有耕稼農夫之所爲而<lb/>
兼并之徒居然受利官取其一私取其十穡<lb/>
人安得足食公廪安得廣儲風俗安得不貪<lb/>
財貨安得不壅昔之爲理者所以明制度而<lb/>
謹經界豈虚設哉斯道浸亡爲日已乆頓欲<lb/>
<pb n="KR4c0039_SBCK_022-29a"/>
脩整行之實難革弊化人事當有漸望令百<lb/>
官集議叅酌古今之冝凡所占田約爲條限<lb/>
裁減租價務利貧人法貴必行不在深刻𥙿<lb/>
其制以便俗嚴其令以懲違微損有餘稍優<lb/>
不足損不失冨優可賑窮此乃古者安冨恤<lb/>
窮之善經不可捨也　右臣前月十一日延英<lb/>
奏對因叙賦稅煩重百姓困窮伏奉恩㫖令<lb/>
具條䟽聞奏今且舉其甚者謹件如前臣聞<lb/>
於書曰無輕人事惟難無安厥位惟危此理<lb/>
之所以興也又曰厥後嗣王生則逸不知稼<lb/>
<pb n="KR4c0039_SBCK_022-29b"/>
穡之艱難此亂之所由始也以陛下天縱聖<lb/>
哲事更憂危夙夜孜孜志求致理往年論及<lb/>
百姓必爲悽然動容毎言朕於蒼生支體亦<lb/>
無所惜臣乆叨近侍亟奉德音竊謂一代黔<lb/>
黎必躋冨夀之域昨奏人間疾苦十分纔及<lb/>
二三聖情巳甚驚疑皆謂臣言過當然則愁<lb/>
怨之事何由上聞煦育之㤙何由下布典籍<lb/>
所戒信而有徴一虧聖猷實可深惜臣又聞<lb/>
於書曰非知之艱行之唯艱竊唯陛下所以<lb/>
驚疑於微臣之言者但聞之未熟耳此乃股<lb/>
<pb n="KR4c0039_SBCK_022-30a"/>
肱耳目之任仰負於陛下誠所謂知之非艱<lb/>
尚未足深累聖德也今則旣知之矣願陛下<lb/>
勿復艱於所行居安思危億兆幸甚謹奏<lb/>
唐陸宣公集卷第二十二終<lb/>
<pb n="KR4c0039_SBCK_022-30b"/>
<pb n="KR4c0039_SBCK_022-30b"/>
</p>
<p>
</p>
  </div>
</body>
</text>
</TEI>
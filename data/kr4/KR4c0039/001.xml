<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_001-1a"/>
唐陸宣公集卷第一制誥卷第一<hi>赦有上</hi>
　　奉天改元大赦制<hi>平朱泚後改建中五年爲興元元年</hi>
門下致理興化必在推誠忘已濟人不吝改<lb/>
過朕嗣守丕構君臨萬方失守宗祧越在草<lb/>
莽不念率德誠莫追於旣往永言思咎期有<lb/>
復於將來明徴厥初以示天下惟我烈祖邁<lb/>
德庇人致俗化於和平拯生靈於塗炭重熈<lb/>
積慶垂二百年伊爾卿尹庶官洎億兆之衆<lb/>
代受亭育以迄于今功存于人澤垂于後肆<lb/>
予小子獲纉鴻業懼德不嗣罔敢怠荒然以<lb/>
<pb n="KR4c0039_SBCK_001-1b"/>
長于深宫之中暗子經國之務積習易溺居<lb/>
安忘危不知稼穡之艱難不察征戍之勞苦<lb/>
澤靡下究情不上通事旣壅隔人懷疑阻猶<lb/>
昧省巳遂用興戎徴師四方轉餉千里賦車<lb/>
籍馬逺近騷然行齎居送衆庶勞止或一日<lb/>
屢交鋒刃或連年不解甲胄祀奠乏主室家<lb/>
靡依生死流離怨氣凝結力役不息田萊多<lb/>
荒暴命峻於誅求疲甿空於杼軸轉死溝壑<lb/>
離去郷閭邑里丘墟人煙斷絶天譴於上而<lb/>
朕不悟人怨於下而朕不知馴致亂階變興<lb/>
<pb n="KR4c0039_SBCK_001-2a"/>
都邑賊臣乗舋肆逆滔天曽莫愧畏敢行凌<lb/>
逼萬品失序九廟震驚上辱于祖宗下負於<lb/>
黎庶痛心靦貌罪實在予永言愧悼若墜深<lb/>
谷頼天地降祐神人叶謀將相竭誠爪牙宣<lb/>
力屏逐大盗載張皇維將弘永圗必布新令<lb/>
朕晨興夕惕惟念前非乃者公卿百寮累抗<lb/>
章䟽猥以徽號加于朕躬固辭不獲俯遂輿<lb/>
議昨因内省良用矍然體隂陽不測之謂神<lb/>
與天地合德之謂聖顧惟淺昧非所冝當文<lb/>
者所以化成武者所以定亂今化之不被亂<lb/>
<pb n="KR4c0039_SBCK_001-2b"/>
是用興豈可更徇羣情苟膺虚美重余不德<lb/>
祗益懷慙自今以後中外所上書奏不得更<lb/>
稱聖神文武之號夫人情不常繋于時化天<lb/>
道旣隱亂獄滋豐朕旣不能弘德導人又不<lb/>
能一法齊衆苟設密網以羅非辜爲之父母<lb/>
實増愧悼今上元統暦獻歳發生冝革紀年<lb/>
之號式敷在宥之澤與人更始以荅天休可<lb/>
大赦天下改建中五年爲興元元年自正月<lb/>
一日昩爽以前大辟罪巳下罪無輕重咸赦<lb/>
除之李希烈田恱王武俊李納等有以忠勞<lb/>
<pb n="KR4c0039_SBCK_001-3a"/>
任膺將相有以勲舊繼守藩維朕撫馭乖方<lb/>
信誠靡著致令疑懼不自保安兵興累年海<lb/>
内騷擾皆由上失其道下罹其災朕實不君<lb/>
人則何罪屈巳弘物予何愛焉庶懷引慝之<lb/>
誠以洽好生之德其李希烈田恱王武俊李<lb/>
納及所管將士官吏等一切並與洗滌各復<lb/>
爵位待之如初仍即遣使分道宣諭朱滔雖<lb/>
與賊泚連坐路逺未必同謀朕方推以至誠<lb/>
務欲弘貸如能効順亦與惟新其河南北諸<lb/>
軍兵馬並冝各於本道自固封疆勿相侵軼<lb/>
<pb n="KR4c0039_SBCK_001-3b"/>
朱泚大爲不道棄義蔑恩反易天常盗竊名<lb/>
器暴犯陵寢所不忍言獲罪祖宗朕不敢赦<lb/>
其應被朱泚脅從將士官吏百姓及諸色人<lb/>
等有遭其扇誘有迫以兇威苟能自新理可<lb/>
矜宥但官軍未到京城以前能去逆効順及<lb/>
散歸本道者並從赦例原免一切不問天下<lb/>
左降官即與量移近處巳量移者更與量移<lb/>
流人配隷及藩鎭効<hi>一作罰</hi>力并縁罪犯與諸使<lb/>
驅使官兼別勑諸州縣安置及得罪人家口<lb/>
未得歸者一切放還應先有痕累禁錮及反<lb/>
<pb n="KR4c0039_SBCK_001-4a"/>
逆縁坐承前恩赦所不該者並冝洗雪亡官<lb/>
失爵放歸勿齒者量加收叙人之行業或未<lb/>
必兼構大厦者方集於羣材建竒功者不限<lb/>
於常檢苟在適用則無棄人况黜免之人沉<lb/>
鬱旣乆朝過夕改仁何逺哉流移降黜亡官<lb/>
失爵配隷人等有材能著聞者特加録用勿<lb/>
拘常例諸軍使諸道赴奉天及進收京城將<lb/>
士等或百戰摧敵或萬里勤王扞固全城驅<lb/>
除大憝濟危難者其節著復社稷者其業崇<lb/>
我圗爾功特加彞典錫名疇賦永永無窮冝<lb/>
<pb n="KR4c0039_SBCK_001-4b"/>
並賜名奉天定難功臣身有過犯遞減罪三<lb/>
等子孫有過犯遞減罪二等當戸應有差科<lb/>
使役一切蠲免其功臣巳後雖衰老疾患不<lb/>
任軍旅當分糧賜並冝全給身死之後十年<lb/>
内仍回給家口其有食實封者子孫相繼代<lb/>
代無絶其餘叙録及功賞條件待收京日並<lb/>
准去年十月十七日十一月十四日勑處分<lb/>
諸道諸軍將士等乆勤扞禦累著功勲方鎭<lb/>
克寧惟爾之力其應在行營者並超三資與<lb/>
官仍賜勲五轉不離鎮者依資與官賜勲三<lb/>
<pb n="KR4c0039_SBCK_001-5a"/>
轉其累加勲爵仍許回授周親内外文武官<lb/>
三品巳上賜爵一級四品巳上各加一階仍<lb/>
並賜勲兩轉見危致命先哲攸貴掩骼埋胔<lb/>
禮典所先雖効用而或殊在惻隱而何間諸<lb/>
道將士有死王事者各委所在州縣給遞送<lb/>
歸本管官爲葬祭其有因戰陣殺戮及擒獲<lb/>
伏辜暴骨原野者亦委所在逐近便收葬應<lb/>
縁流貶及犯罪未葬者並許其家各據本官<lb/>
品以禮收葬自頃軍旅所給賦役繁興吏因<lb/>
爲姦人不堪命咨嗟怨苦道路無聊汔可小<lb/>
<pb n="KR4c0039_SBCK_001-5b"/>
康與之休息其墊陌及稅間架竹木茶<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>㩁<lb/>
鐡等諸色名目悉冝停罷京畿之内屬此㓂<lb/>
戎攻劫焚燒靡有寧室王師仰給人以重勞<lb/>
特冝減放今年夏稅之半朕以兇醜犯闕遽<lb/>
用于征爰度近郊息駕兹邑軍儲克辦師旅<lb/>
攸寧式當褒旌以志吾過其奉天冝升爲赤<lb/>
縣百姓並給復五年尚德者敎化之所先求<lb/>
賢者邦家之大本永言兹道夢想勞懷而澆<lb/>
薄之風趨競不息幽棲之士寂寞無聞蓋誠<lb/>
所未孚故求之未至天下有隱居行義才德<lb/>
<pb n="KR4c0039_SBCK_001-6a"/>
髙逺晦跡丘園不求聞逹者委所在長吏具<lb/>
姓名聞奏當備禮邀致諸色人中有賢良方<lb/>
正能直言極諌及博通墳典逹於敎化并洞<lb/>
識韜鈐堪任將帥者委常叅官及所在長吏<lb/>
聞薦天下孤老鰥寡惸獨不能自活者並委<lb/>
州縣長吏量事優恤其有年九十巳上者刺<lb/>
史縣令就門存問義夫節婦孝子順孫旌表<lb/>
門閭終身勿事大兵之後内外耗竭貶食省<lb/>
用冝自朕躬當節乘輿之服御絶宮室之華<lb/>
飾率己師儉爲天下先諸道貢獻自非供宗<lb/>
<pb n="KR4c0039_SBCK_001-6b"/>
廟軍國之用一切並停應内外官有冗貟及<lb/>
百司有不急之費委中書門下即啇量條件<lb/>
停減聞奏布澤行賞抑惟舊章今以餘孽未<lb/>
平帑藏空竭有乖慶賜深愧于懷赦書有所<lb/>
未該者委所司類例條件聞奏敢以赦前事<lb/>
相言告以其罪罪之亡命山澤挾藏軍器百<lb/>
日不首復罪如𥘉赦書日行五百里布告遐<lb/>
邇咸使聞知<lb/>
　　平朱泚後車駕還京大赦制<lb/>
門下致理之體先德後刑禮義興行故人知<lb/>
<pb n="KR4c0039_SBCK_001-7a"/>
耻格教令明當則俗致和平然後姦慝不萌<lb/>
暴亂不作古先哲后莫不由斯國家受命百<lb/>
七十載八聖儲慶敷佑下人邁種寛大之德<lb/>
累蠲苛酷之令蓋仁之所積者厚故澤之所<lb/>
流者深兹予小子獲主重器懵於理亂之本<lb/>
溺於因習之安授任不明賞罰乖當立法以<lb/>
齊衆而犯命愈甚興戎以除害而長亂益繁<lb/>
賊臣蓄姦乗舋竊發九廟乏祀兆人靡依猰<lb/>
㺄肆其吞噬豺狼穴於宫闕嵗未云半載罹<lb/>
播遷仰慚穹昊俯愧臣庶敢愛霣越苟全眇<lb/>
<pb n="KR4c0039_SBCK_001-7b"/>
躬誠懼益縰㓂讎重辱宗社忍耻誓志庶𥙷<lb/>
前羞頼億兆宅心不忘先德諸帥戮力恭行<lb/>
天罰俾余寡昧再膺多祐緫乹綱於旣紊復<lb/>
天柱於將傾言旋鎬京不改舊物宗祧有序<lb/>
朝享有期責重慶多深増感惕嗚呼君者所<lb/>
以撫人也君苟失位人將安仰朕旣不德致<lb/>
㓂興禍使生靈無告受制兇威苟全性命急<lb/>
何能擇或虧廢名節或貪冒貨利䧟於法網<lb/>
事匪一端究其所由自我而致不能撫人以<lb/>
道乃欲繩之以刑豈所謂恤人罪己之誠含<lb/>
<pb n="KR4c0039_SBCK_001-8a"/>
垢布和之義滌清汚俗咸與更新可大赦天<lb/>
下自興元元年七月二十三日昩爽巳前大<lb/>
辟罪巳下巳發覺未發覺巳結正未結正見<lb/>
繫囚徒常赦所不原者咸赦除之今年五月<lb/>
二十八日巳前左降官即與量移未復資者<lb/>
更與移近處流人及犯配隷藩鎮効力並即<lb/>
放還亡官失爵放歸不齒者量加收叙未復<lb/>
資者更與進改其黜免人等有素著行能傍<lb/>
連譴累特加録用勿以爲負不有忠者誰復<lb/>
社稷不有勞者誰從廵狩連帥之重所以殿<lb/>
<pb n="KR4c0039_SBCK_001-8b"/>
邦禦侮也二千石之任所以分憂共理也方<lb/>
鎭將校勤奉戍役中外寮吏恪居官次國有<lb/>
大慶所冝同之内外文武及致仕官三品巳<lb/>
上賜爵一級四品巳上加一階仍並賜勲兩<lb/>
轉司徒兼中書令晟英特傑立光輔中興再<lb/>
定皇都一匡天下推恩之典貽慶無窮冝與<lb/>
一子五品正貟京官侍中瑊沉邃忠厚服勞<lb/>
王家保全危城翦除大憝嘉乃茂績次于寵<lb/>
章冝與一子六品正貟亰官鎮國軍潼關節<lb/>
度使檢校右僕射駱元光京畿渭南商州節<lb/>
<pb n="KR4c0039_SBCK_001-9a"/>
度使檢校右僕射尚可孤邠寧等州節度使<lb/>
檢校右僕射韓遊瓌奉天行營諸軍節度使<lb/>
檢校右僕射戴休顔咸秉大節著于艱難同<lb/>
勲叶忠翼我興運冝各與一子七品正貟官<lb/>
諸道節度使及行在都知兵馬使興元扈從<lb/>
左右金吾大將軍金吾六軍大將軍等各與<lb/>
一子八品正貟官諸道團練觀察處置等使<lb/>
各與一子九品正貟官應諸軍赴上都收復<lb/>
將士等俱以純誠奮其勇節連年帶甲百戰<lb/>
摧鋒有忘身以効命有滅親以徇義誓平國<lb/>
<pb n="KR4c0039_SBCK_001-9b"/>
難如復私讎競揚貔虎之雄克清梟境之孽<lb/>
䇿勲行賞傳嗣榮親播乃功名與國終始自<lb/>
去年冬巳來未經甄叙者即與超八資改轉<lb/>
巳經甄叙者更與超三資進改三品巳上祖<lb/>
父母在先無官封者量與致仕官及邑號亡<lb/>
者並與追贈四品巳下父母在先無官封者<lb/>
亦授致仕官及邑號亡者與追贈其賞錢委<lb/>
所司即依元勑支給應扈從將士三品巳上<lb/>
賜爵兩級四品巳下各加兩階仍並賜勲其<lb/>
祖父母官封追贈並准收京城將士例處分<lb/>
<pb n="KR4c0039_SBCK_001-10a"/>
應扈從官普恩之外三品巳上賜爵兩級四<lb/>
品巳下各加兩階仍普賜勲三轉其祖父母<lb/>
父母封贈並准收京城例處分應扈從官普<lb/>
恩之外三品巳上更加爵一級四品巳下更<lb/>
加一階若常叅官祖父母父母在先無官封<lb/>
者量授致仕官及邑號亡者與追贈諸州刺<lb/>
史普恩外賜爵一級諸道進奏陪位者更加<lb/>
一階其奉天定難及元從功臣冝令本軍本<lb/>
使即定名聞奏所司各准元勑優賞其諸道<lb/>
軍鎭及行營將士三品巳上賜爵一級四品<lb/>
<pb n="KR4c0039_SBCK_001-10b"/>
巳上加一階仍准今年正月一日制速與甄<lb/>
叙成德淄青魏博等節度并諸軍應歸順將<lb/>
士等各藴誠義積著功勞由朕失於撫綏頃<lb/>
歳暫懷疑阻㝷能勵節不替舊勲是資宴犒<lb/>
俾洽王澤冝委所司即約額支計各賜錢物<lb/>
賞設仍委本節度准前後勑速條䟽甄叙其<lb/>
朔方并諸軍應在河中管内及同州將士等<lb/>
自逺赴難解其重圍念兹功勞並未酬報雖<lb/>
遭脅制情有可矜應到行營未經甄叙者並<lb/>
准元勑超五資改轉其賞錢比收京城將士<lb/>
<pb n="KR4c0039_SBCK_001-11a"/>
例各給一半委本軍兵馬使條録名銜聞奏<lb/>
所司支計給付其食實封者亦便配額令其<lb/>
請受應天下諸道軍將士等如有年老及疾<lb/>
患尫弱不任軍旅願歸鄉里者並給終身優<lb/>
復州縣切加安存勿令侵擾如無家可歸者<lb/>
給田宅使得存濟見危致命先典所尚況忠<lb/>
衛社稷殺身成功朕於斯人義有加等贈太<lb/>
尉秀實天授貞烈沮兹姦邪蒼黃之中獨藴<lb/>
雄斷將紓國難詭收㓂兵兇謀旣虧吾事果<lb/>
濟忠誠奮發手擊渠魁英風凛然振邁千古<lb/>
<pb n="KR4c0039_SBCK_001-11b"/>
冝即差官致祭并旌表門閭府縣護其喪事<lb/>
縁葬所要一切官供仍於墓所官爲立碑以<lb/>
揚徽烈其所賜實封五百戸嫡子正貟三品<lb/>
官諸子授正貟五品官委中書門下即准元<lb/>
勑處分應諸道諸軍將士有身死王事者委<lb/>
本道本使具名銜聞奏即與褒贈仍以在身<lb/>
官爵授其子孫内外文武官及諸親諸色人<lb/>
等有横遭逆賊殺害者各聽其家及親識人<lb/>
於所司陳牒勘責聞奏亦與追贈如跡著忠<lb/>
烈衆所明知仍訪其子孫量加優恤尚齒養<lb/>
<pb n="KR4c0039_SBCK_001-12a"/>
老王風之首三代制理未或遺年朕將遵古<lb/>
典以興化本人心而教孝用優秩賜式慰里<lb/>
閭京兆府耆壽年八十巳上並與板授刺史<lb/>
仍賜紫八十巳下及諸州府耆壽年八十巳<lb/>
上並與板授本縣令仍賜緋天下侍老耆壽<lb/>
亦各與板授官如年九十巳上者州縣長吏<lb/>
歳時躬親省問貧弱不能自存者量賜粟帛<lb/>
頃屬多難人流俗弊加之以師旅因之以饑<lb/>
饉賦役繁起農桑失時哀哉癉人汔可小息<lb/>
然以國計猶歉軍實靡充未盡復除良増愧<lb/>
<pb n="KR4c0039_SBCK_001-12b"/>
悼應天下建中四年年終巳前所有諸色逋<lb/>
欠在百姓復内者一切放免百司及諸軍諸<lb/>
使舉放利錢今年六月巳前百姓欠負未納<lb/>
者亦並停徴京兆府百姓普恩外給復一年<lb/>
其供頓官吏委京兆尹類例具名銜聞奏量<lb/>
與優獎古者計戸以署吏因時而建職旣不<lb/>
乏事亦無冗貟今田畒汙萊版圗凋耗齊人<lb/>
編戸託庇官曹貪吏猾胥誘爲囊橐啓姧墮<lb/>
業爲害尤深應在京百司色役人及流外等<lb/>
委御史大夫即與諸司使長官審詳商議據<lb/>
<pb n="KR4c0039_SBCK_001-13a"/>
見所掌事之閑劇定額聞奏仍挾名送中書<lb/>
門下務從減省副朕憂人以後應須署置並<lb/>
定名先奏仍永爲常式今年正月一日赦書<lb/>
節目有所未行者所司並舉而行之赦書或<lb/>
有不該即比類條件聞奏敢以赦前事相言<lb/>
告者以其罪罪之亡命山澤挾藏軍器百曰<lb/>
不首復罪如初赦書日行五百里布告遐邇<lb/>
咸使聞知<lb/>
唐陸宣公集卷第一<lb/>
<pb n="KR4c0039_SBCK_001-13b"/>
</p>
<p>
</p>
  </div>
</body>
</text>
</TEI>
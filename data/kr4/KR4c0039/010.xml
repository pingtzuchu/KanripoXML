<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_010-1a"/>
在朕躬我實不德兆人何咎俾廢其生業離<lb/>
於室家䧟于困窮死于戰陣老疾廢養孤惸<lb/>
靡依怨結蒼生感傷和氣朕爲人父母得不<lb/>
愧于心哉晨興以思夕惕以悼自嗣位迄今<lb/>
六載天將悔禍朕方覺悟爾亦知衆心之厭<lb/>
亂思所以保安叶于朕懷若應符契非天地<lb/>
合德人神合謀將茂育羣生則何以臻此朕<lb/>
是用上順天意俯從人心滌爾疵瑕復爾爵<lb/>
位坦然靡阻君臣如𥘉功載鼎彛名藏王府<lb/>
子孫代代爲國勲臣河山帶礪傳祚無絶朕<lb/>
<pb n="KR4c0039_SBCK_010-1b"/>
方布大信承天子人若食其言何以享國嗚<lb/>
呼其祗若命用保無疆之休<lb/>
　　賜安西管内黃姓纛官鐡劵文<lb/>
維貞元二年歳次丙寅八月丁巳朔三日已<lb/>
未皇帝若曰咨爾四鎭節度管内黃姓纛官<lb/>
驃騎大將軍行左金吾衞大將軍貟外置同<lb/>
正貟兼試太常卿頓啜護波支惟爾乃祖乃<lb/>
父代服聲敎勤勞王家勲書于鼎彛族列于<lb/>
藩籍爾克紹先祖之烈而重之以忠貞嗣守<lb/>
職官祗若朝化率其種落保我邊陲丹誠向<lb/>
<pb n="KR4c0039_SBCK_010-2a"/>
化萬里如近是用稽諸令典錫以劵書若金<lb/>
之堅永代無變子孫繼襲作我藩臣爾其欽<lb/>
承勿替休命<lb/>
　　慰問四鎭北庭將吏勑書<lb/>
四鎭北庭將士官吏僧道耆壽百姓自禄山<lb/>
首亂中夏不安蕃戎乗舋侵敗封略道路梗<lb/>
絶往來不通哀我士庶忽如異域控告無所<lb/>
歸還莫從朕未嘗一夕忘懷而事勢不及相<lb/>
䘏興言軫念忽以涕流卿等咸藴忠誠誓死<lb/>
不屈或早從征鎭白首軍中或生在戎行長<lb/>
<pb n="KR4c0039_SBCK_010-2b"/>
身塞外克奉正朔堅保封疆援絶勢孤以寡<lb/>
敵衆晝夜勞苦不得休息歳時捍禦不解甲<lb/>
胄勲髙百戰義叶一心介然孤城獨守臣節<lb/>
日來月往三十餘年奉國之誠乆而彌勵求<lb/>
諸今古忠烈莫儔義激人倫名光史冊蠢動<lb/>
知感况於朕懷朕嗣守洪業君臨宇内思安<lb/>
兆庶以絶戰爭遂與賛普約定好和集藩漢<lb/>
士庶告天地神祗設壇㑹盟永息邊患疆埸<lb/>
罷警于今六年近以賊臣朱泚背恩驚犯宫<lb/>
闕賛普又遣師旅助討姦兇兩國交懽事同<lb/>
<pb n="KR4c0039_SBCK_010-3a"/>
一體北庭去此遥逺信使難通於西蕃旣非<lb/>
便冝在國家又絶來往永念士庶隔在殊方<lb/>
歸路無因親戚永訣爲人父母實所感傷巳<lb/>
共西蕃定議兼立誓約應在彼將士官吏僧<lb/>
道耆壽百姓等並放歸漢界仍累路置頓供<lb/>
擬發遣待卿等進發然後以土地隷屬西蕃<lb/>
今故遣太常少卿兼御史大夫沈房及中使<lb/>
韓朝彩等往彼宣諭仍便與西蕃交割卿等<lb/>
冝遞相慰勉叶力同心互相提携速圖進路<lb/>
復歸郷井重見宗親生人之情莫重於此一<lb/>
<pb n="KR4c0039_SBCK_010-3b"/>
勞永逸固不合辭卿等誠節昭宣勲閥茂著<lb/>
到此之後當時甄升仍給田園以贍生業必<lb/>
令優厚用荅忠勞如有資産巳成不願歸此<lb/>
亦任便住各遂所安冝勉良圖副我勤想夏<lb/>
熱卿等各平安好遣書指不多及<lb/>
　　與回紇可汗書<lb/>
皇帝敬問可汗弟兩國和好積有歳年申之<lb/>
以昬姻約之以兄弟誠信至重情義至深頃<lb/>
因賊臣背恩構成嫌舋天不長惡㝷巳誅夷<lb/>
使我兄弟恩好如舊周皓及踏本啜黒逹于<lb/>
<pb n="KR4c0039_SBCK_010-4a"/>
等至得弟來書省覽乆之良以爲慰弟天資<lb/>
雄傑智識通明親仁善隣敦信明義罷戰爭<lb/>
之患弘禮讓之風保合大和用寧區宇惟兹<lb/>
盛美何以加焉朕之素懷與弟叶契爲君之<lb/>
道本務愛人同日月之照臨體天地之覆育<lb/>
其於廣𬒳彼此何殊況累代以來繼敦姻戚<lb/>
與弟俱承先業所冝遵奉令圖自兹以還情<lb/>
契彌固垂之百代永逺無窮𬗟想至誠當同<lb/>
此意所附踏本啜奏請降公主姻不失舊頗<lb/>
叶通規待弟表到即依所請宣示百寮擇日<lb/>
<pb n="KR4c0039_SBCK_010-4b"/>
發遣縁諸軍兵馬收京破賊頻立功勲賞給<lb/>
數多府藏虚竭其馬價物且付十二萬疋至<lb/>
來年三月更發遣一般餘並續續支付弟冝<lb/>
悉也安西北庭使人入奏並却歸本道至彼<lb/>
冝差人送過令其速逹弟所寄馬並到深愧<lb/>
厚意<lb/>
　　賜吐蕃將書<lb/>
勑尚覽鑠論莫陵悉繼等至省所陳奏朕具<lb/>
悉之國家與大蕃親則舅甥義則隣援悉人<lb/>
繼好固是常規朕嗣位君臨思安兆庶常以<lb/>
<pb n="KR4c0039_SBCK_010-5a"/>
信讓爲事不以爭競爲心區域雖殊覆育寧<lb/>
别賛普天資仁德好生惡殺與朕同心重修<lb/>
舊好㑹蕃漢將相告天地神祇約誓之言至<lb/>
嚴至重大信一立義無改移所請奉天盟書<lb/>
勒於清水碑石審詳事理頗甚乖違往歳賊<lb/>
臣稱兵竊據城闕尚結賛志惟嫉惡義在救<lb/>
災頻獻表章請收京邑朕以宗廟社稷悉在<lb/>
上都但平㓂戎豈惜詶賞遂許四鎮之地以<lb/>
荅收京之功旋屬炎蒸又多疾疫大蕃兵馬<lb/>
便自抽歸旣未至京有乖始望奉天盟約豈<lb/>
<pb n="KR4c0039_SBCK_010-5b"/>
合更論朕欲苟循彼情便令鐫刻則是非務<lb/>
實信不由衷欺天罔神莫大於此凡曰通好<lb/>
貴於推誠將垂百代之名豈顧一時之利但<lb/>
以事之去就湏定是非若不辨明便成姑息<lb/>
親隣之義豈所冝然故遣使臣與卿詳議卿<lb/>
是大蕃輔佐必當智識通明事理昭然不足<lb/>
疑惑儻有他見冝具奏聞審細研窮湏歸至<lb/>
當所論先許毎年與賛普綵絹一萬匹叚者<lb/>
本來立約亦爲收京然於舅甥之情此乃甚<lb/>
爲小事二國和好即同一家此有所湏便當<lb/>
<pb n="KR4c0039_SBCK_010-6a"/>
不恡彼有所要此固合供以有均無蓋是常<lb/>
理賛普若湏繒帛朕即隨要支分多少之間<lb/>
豈拘定限假使踰於萬疋亦當稱彼所求朕<lb/>
之所重者信誠所輕者財利思與率土同臻<lb/>
大和想卿深體至公務存大義安人保境垂<lb/>
美無窮勉思令圖以副朕意今遣倉部郎中<lb/>
兼侍御史趙聿與來使同往書中意有不盡<lb/>
並令趙聿口宣尚結賛論莽羅等嘗緫師徒<lb/>
逺來赴難功雖未就義則可嘉其所領將士<lb/>
等朕先許與賜物一萬匹叚並巳排比許卿<lb/>
<pb n="KR4c0039_SBCK_010-6b"/>
所啇量指定此使却回即發遣往今各賜卿<lb/>
少物至冝領之<lb/>
　　賜吐蕃宰相尚結賛書<lb/>
勑尚結賛卿天資材術作輔太蕃識通古今<lb/>
志奉忠信義聲著積逺近流傳比聞入典樞<lb/>
衡近知還緫戎務二國所定和好首末是卿<lb/>
啇量得卿却來深以爲慰昨者邊軍狀奏彼<lb/>
國兵馬踰越封疆朕以畫界立盟先有定分<lb/>
賛普素敦仁儀卿又特禀純誠背約侵漁必<lb/>
無此理但勑邊城自備不令輙動干戈若使<lb/>
<pb n="KR4c0039_SBCK_010-7a"/>
効尤恐成交惡𥘉疑界首遊奕少有乖冝不<lb/>
謂大發師徒漸加侵軼興兵動衆必合有名<lb/>
蕃軍此行未測其故朕自嗣膺寳位即與賛<lb/>
普通和敦以舅甥結爲隣援懲戰爭之弊知<lb/>
禮讓之風彼此大同務安衆庶乃於境上建<lb/>
立壇埸契約至明誓詞至重告于皇天后土<lb/>
諸物百神有渝此盟殃及其國朕敬奉誠約<lb/>
分毫不移信使交懽歳時無絶理文具在可<lb/>
以明徴豈有一事不行一言不守頃令趙聿<lb/>
專徃近方從彼却回兼聞彼蕃使同來至今<lb/>
<pb n="KR4c0039_SBCK_010-7b"/>
獨在道路卿所論奏朕並未知待詳事由乃<lb/>
可啇議旣稱和好理絶相疑未合輕舉甲兵<lb/>
便踰境界盟誓之語忽焉如遺天地神明豈<lb/>
其可罔卿智識明逹朕所深知頃年猶舉義<lb/>
師救此災患今豈不存大信遂棄令名故專<lb/>
遣使見卿欲得審知來意竚聞還奏以副所<lb/>
懐趙聿及蕃使合到待覽表中意㫖續即啇<lb/>
量報卿卿渉逺而來當甚勞頓今賜卿某物<lb/>
至冝領之秋冷卿比平安好將士並存問之<lb/>
　　賜尚結賛第二書<lb/>
<pb n="KR4c0039_SBCK_010-8a"/>
趙聿及論拱熱等至得卿表奏具見懇誠省<lb/>
覽言辭即稱和好及覩事跡唯務侵凌矛楯<lb/>
若斯將何取信審察書中之意蓋求四鎭北<lb/>
庭如此事冝足得啇議旣言通好理絶相疑<lb/>
未合輕舉甲兵便踰境界盟誓之語忽焉如<lb/>
遺天地神祇豈其可罔又聞放縱兵馬蹂踐<lb/>
禾苗邊境之人大遭驅掠在此未爲深損於<lb/>
彼殊非逺謀卿之用心何乃至是國家利害<lb/>
計湏乆長和好之道旣虧仁義之風何在卿<lb/>
智識明悟朕所深知頃年猶發義師救此災<lb/>
<pb n="KR4c0039_SBCK_010-8b"/>
患今豈不存大信遂棄令名故遣使見卿欲<lb/>
得審知來意必若守其盟誓務在同和即收<lb/>
斂兵車速歸本界所掠百姓一切放回然後<lb/>
可表卿直心信卿來奏續即遣使與論拱熱<lb/>
同往諸事並有商量交歡必令得所或宻懷<lb/>
他意將欲别謀彼雖未說實情此亦略爲准<lb/>
擬但縁誓約本重朕意不欲先違以此勤勤<lb/>
合有相問佇聞來奏以副朕懷<lb/>
　　賜尚結賛第三書<lb/>
勑尚結賛蕃使論拱熱等與趙聿同列卿所<lb/>
<pb n="KR4c0039_SBCK_010-9a"/>
陳奏朕具悉之誠意勤勤志敦和好上以成<lb/>
舅甥之義次以結隣援之歡外以彰禮讓之<lb/>
風内以息戰爭之患兼此數事昔賢所難非<lb/>
卿材越等倫識通今古豈能匡輔大國弘宣<lb/>
逺圖施美利於當時傳盛名於不朽眷懷明<lb/>
略歎尚良多然以賛普來書務於叶睦卿之<lb/>
所奏亦貴通和𥘉覽其言實嘉德義及觀其<lb/>
事頗訝乖違以卿賢明朕所信重棄義踰約<lb/>
計必不然未測事由因何至此頃年所定和<lb/>
好言約頗謂分明至如四鎭北庭元不割與<lb/>
<pb n="KR4c0039_SBCK_010-9b"/>
蕃國及朱泚勃逆作亂上都卿仗義興師請<lb/>
收京邑遂許四鎭北庭之地將以報荅成功<lb/>
旋屬炎蒸蕃軍便退奉天之約豈可更論事<lb/>
甚分明固無疑惑凡言結好所貴和同通體<lb/>
啇量有何不可大蕃必若要四鎭北庭之地<lb/>
即合直以情言彼但說其誠心此亦自有分<lb/>
義豈假曲徴前事廣起異端仍發師徒務張<lb/>
威勢蕃使猶未至此蕃軍早巳越疆或稱欲<lb/>
自赴朝或云更定言誓旣虧盟約且失禮儀<lb/>
言與事乖將何取信夫人君立國必不徒然<lb/>
<pb n="KR4c0039_SBCK_010-10a"/>
惟漢與蕃各受天命勝負固有定分強弱寧<lb/>
由力爭卿欲以衆相侵以威相脅謂天地可<lb/>
罔謂盟誓可渝即當肆意所爲不必更論和<lb/>
好儻欲守其前約敦以親隣去就之間固冝<lb/>
有禮遣使來往足得啇量張皇師徒是何道<lb/>
理和好者禮義之事甲兵者爭奪之由二端<lb/>
懸殊理不並用今欲以用兵之勢定和好之<lb/>
辭事必不成縱成何益卿識見通敏器宇沉<lb/>
詳如此事冝不言可悉未知來意竟擬如何<lb/>
且首末論和是卿啇議清水㑹盟之日卿又<lb/>
<pb n="KR4c0039_SBCK_010-10b"/>
親發誓辭將期去殺好生修文偃武永安兆<lb/>
庶垂法子孫天下稱嗟以爲盛美未經數歳<lb/>
遽有變移非獨見誚於四方亦將取笑於千<lb/>
古以此思度甚欲通和彼雖小以侵陵朕亦<lb/>
未即交惡故遣某官與卿更審籌量卿若必<lb/>
務同和更無他意即冝便歸本界遣使具述<lb/>
本情所湏四鎭北庭朕當自有推議如或託<lb/>
稱繼好志在别圖依前縱兵不即歸國惟利<lb/>
是視亦識彼懷和與不和於兹决定書中事<lb/>
有不盡並令某官某口宣冝令速回竚望來<lb/>
<pb n="KR4c0039_SBCK_010-11a"/>
奏所獻方物深表逺誠今賜卿某物至可領<lb/>
也秋冷比平安好<lb/>
唐陸宣公集卷第十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_002-1a"/>
唐陸宣公集卷第二　制誥卷第二<lb/>
　　貞元改元大赦制<hi>興元二年正月一日</hi>
門下王者體元立極欽若乎天地纂業承統<lb/>
嚴奉于祖宗用能百神允諧兆庶永頼立國<lb/>
之本斯其大經朕燭理不明違道招損往遭<lb/>
多難淪䧟國都天地宗祧曠而莫主則是欽<lb/>
若嚴奉之義缺矣甚用懼焉洎復京師遽將<lb/>
告謝有司以人力耗斁禮物廢隳日居月諸<lb/>
歳聿云暮卜其吉日俯在上春齊心永懷坐<lb/>
以待曙而百辟卿士抗䟽上言咸謂人心未<lb/>
<pb n="KR4c0039_SBCK_002-1b"/>
寧不足以盡敬㓂孽猶在不足以告功迫於<lb/>
群情俯抑誠願郊廟孔邇瞻言莫從悼心慚<lb/>
顔胡寧自處重以和平未洽災沴荐臻去歳<lb/>
旱蝗兩河爲甚人流不息師出靡居加之以<lb/>
徴求因之以荒饉困窮殍餒轉死丘墟關輔<lb/>
之間冬無積雪土膏未發宿麥不滋詳思咎<lb/>
徴有爲而致兵戎之後餘祲尚存獄犴之中<lb/>
深冤未釋又河中淮右逆將阻兵汙脅齊人<lb/>
䧟之死地雖欲自雪厥路無由抱義銜冤足<lb/>
傷和氣此皆由朕爽德播災于人爲之父母<lb/>
<pb n="KR4c0039_SBCK_002-2a"/>
實用愧耻今玄隂已謝春曰載陽勾萌畢伸<lb/>
幽蟄咸震思與海内同心自新發號更元用<lb/>
符天意宜改興元二年爲貞元元年自正月<lb/>
一日昧爽巳前犬辟罪巳下巳發覺未發覺<lb/>
巳結正未結正繫囚見徒罪無輕重咸赦除<lb/>
之先准勑令量移收叙人所司據節文速與<lb/>
處分應河中脅從將士多是奉天赴難功臣<lb/>
本居朔陲夙尚忠節豈以一夫詿誤棄其累<lb/>
代勲庸朕於此軍尤所不忍特冝洗滌以待<lb/>
初誠自非與官軍决戰死於鋒刃其餘雖臨<lb/>
<pb n="KR4c0039_SBCK_002-2b"/>
陣擒獲亦從釋放棄逆歸順者在身先有官<lb/>
爵實封一切如舊仍准前後勑所在便給賞<lb/>
錢并與甄叙如有因危効節建立殊庸量其<lb/>
事績特加獎擢李懷光若能飜然悔過束身<lb/>
赴朝念其甞有大勲必當終始全護仍准前<lb/>
勑授之官封朕於功臣庶亦無負淮西將吏<lb/>
百姓等皆被刼制乆爲匪人詢事原情諒非<lb/>
獲已今王師四合計日誅夷玉石俱焚用増<lb/>
惻憫冝令諸道進軍之日唯存首惡一人自<lb/>
餘徒黨悉從原宥如有歸順及立功者並准<lb/>
<pb n="KR4c0039_SBCK_002-3a"/>
河中將士例褒奬夫爲國之要在於審官共<lb/>
理分憂守宰彌切闔境性命繫乎其人將使<lb/>
里閭無愁苦之聲風俗興廉讓之教得不愼<lb/>
柬髦彦寄之化源自今巳後諸州刺史有闕<lb/>
中書門下於朝官中精擇有理人才術者授<lb/>
之如刺史縣令在任頻年課績尤異者擢授<lb/>
侍郎給舎郎官御史中外迭處用觀其能賞<lb/>
罰必行期於競勸自頃選曹署吏唯以書判<lb/>
求人務騁浮華莫稽實行且能言者不必適<lb/>
用藴用者或未能言凢爲擇人其在精覈冝<lb/>
<pb n="KR4c0039_SBCK_002-3b"/>
令清資常叅官毎年於吏部選人中各舉所<lb/>
知一人堪任縣令録事叅軍者所司依資叙<lb/>
注擬便於甲暦之内具摽舉主名銜仍牒報<lb/>
御史臺如到任後政尤異者有贓犯事跡著<lb/>
明者所司録舉官姓名聞奏以爲褒貶其内<lb/>
外貟及京城諸使名目委御史審勘㑹啇量<lb/>
并省停減仍集百寮定議務從簡約息費便<lb/>
人其京官職田及息利官錢等黠吏詆欺移<lb/>
易疆畔或貧人轉徙捕繋親隣日月滋深耗<lb/>
弊彌甚亦令百寮議其折衷擇善而行往以<lb/>
<pb n="KR4c0039_SBCK_002-4a"/>
賦役殷繁人不堪命定爲兩稅事額易從比<lb/>
屬軍興或踰始制法無所守吏益爲姦哀我<lb/>
勞人汔可小息自諸道州府除兩稅外應有<lb/>
權冝科率差使一切悉停京畿及近縣所欠<lb/>
百姓和糴價直委度支即勘㑹支給諸道非<lb/>
臨宼賊州縣自冬巳來點召官徤子弟並冝<lb/>
放散任營生業應經䧟賊州縣百姓屋宇𬒳<lb/>
焚毀并貧病老弱及遭傷損之類所在量加<lb/>
優恤使得安存天下名山大川并自古聖帝<lb/>
明王賢臣烈士祠廟墳基各委當處長吏擇<lb/>
<pb n="KR4c0039_SBCK_002-4b"/>
日致祭必資精㓗以逹志誠班制有差所以<lb/>
序賢也廪秩有等所以明勸也今或髙卑失<lb/>
序中外相踰至於卿士之家尚罹凍餒之患<lb/>
忠信重禄豈其然耶内外官禄及俸錢手力<lb/>
雜給等委中書門下度支即叅詳定額聞奏<lb/>
應赴奉天及收城將士等並功存社稷節著<lb/>
艱危中心藏之豈忘酬報頃縁府藏空竭賞<lb/>
給未周乃眷勲臣實用増愧應准元勑合請<lb/>
賞錢人委所司節減在官及百司費用據所<lb/>
有財物速與給付應在京城及諸道立功將<lb/>
<pb n="KR4c0039_SBCK_002-5a"/>
士等先有詔旨並許甄升所司勘㑹淹歷時<lb/>
月委中書門下即准元勑處分諸軍行營并<lb/>
河中朝邑被脅從將士家口在京及諸州府<lb/>
者冝令本道節度觀察使安存賑恤各令優<lb/>
給應諸軍使立仗見在城將士等共賜七萬<lb/>
匹制書有未該備所司速皆類條件聞奏敢<lb/>
以赦前事相言告者以其罪罪之亡命山澤<lb/>
挾藏軍器百日不首復罪如初赦書日行五<lb/>
百里遐邇咸知<lb/>
　　冬至大禮大赦制<hi>貞元元年十一月</hi>
<pb n="KR4c0039_SBCK_002-5b"/>
門下君天下者受命于天地繼業于祖宗致<lb/>
其誠心惟敬與孝違敬莫大乎廢祀虧孝莫<lb/>
大乎黷神朕以眇身屬承大統縱欲敗度浸<lb/>
生厲階兵連禍深變起都邑六師播蕩九服<lb/>
震驚郊廟園陵䧟於凶逆神人乏主將迨周<lb/>
星列聖大業幾墜于地違虧敬孝罪由朕躬<lb/>
撫臨萬邦甚用自愧側身思咎庶補將來股<lb/>
肱元臣比義叶德爪牙衆士戮力同心誅大<lb/>
憝而都邑廓清剪逋㓂而關河底定兹再與<lb/>
王公卿尹洎億兆之人備其盛容脩其禮物<lb/>
<pb n="KR4c0039_SBCK_002-6a"/>
薦誠清廟展敬圜丘陳謝罪愆告雪憤耻感<lb/>
慕慙惕若無所容上帝顧懷再新景命豈伊<lb/>
匪德獨荷鴻休思與普天誕膺多福可大赦<lb/>
天下自貞元元年十一月十一日昧爽巳前<lb/>
大辟巳下巳發覺未發覺巳結正未結正繫<lb/>
囚見徒罪無輕重常赦不原者咸赦除之左<lb/>
降官量移近處流人及藩鎭効力並即放還<lb/>
應有痕殿禁錮前後恩赦節文未該及者亦<lb/>
冝洗雪勿以爲累李希烈僣逆不道誠所難<lb/>
容朕憫念蒼生務息征討頻有詔命許其自<lb/>
<pb n="KR4c0039_SBCK_002-6b"/>
新若能歸降依前勑待以不死淮西管内將<lb/>
士官吏百姓等一切原宥與之如初先有官<lb/>
封亦皆復舊如能特建功効者當別抽擢若<lb/>
家口親屬在諸道者長吏綏撫各使安存其<lb/>
歸順百姓仍委節度觀察使刺史給空閑地<lb/>
任便安居優復終身務令全濟待事平巳後<lb/>
聽歸本貫天下百姓去年十二月巳前欠負<lb/>
官稅官租及諸色人逋懸一物巳上但不在<lb/>
官典復内者一切免放内外文武官見任及<lb/>
致仕官三品巳上賜爵三級四品巳下加一<lb/>
<pb n="KR4c0039_SBCK_002-7a"/>
階天下諸使諸將軍士三品巳上賜爵一級<lb/>
四品巳下加一階白身人賜勲三轉自頃兇<lb/>
渠倡亂逆臣附姦保據國都慿陵甸服朕出<lb/>
次郊邑再遷巴梁險阻艱難靡不經歷暴亂<lb/>
之後仍彰烈士之功憂危之中方見直臣之<lb/>
節録勲進善其可弭忘應奉天興元元年扈<lb/>
從立功并收京城將士食實封者各隨文武<lb/>
與一子官餘並加兩階仍賜勲三轉其文武<lb/>
百官應扈從到興元府者五品巳上賜爵一<lb/>
級六品巳下加一階合入三品五品者不拘<lb/>
<pb n="KR4c0039_SBCK_002-7b"/>
考限聽叙其五品巳下父母未經追贈者與<lb/>
追贈應平河中將士即准元勑速與甄獎自<lb/>
建中四年巳來有身死王事義烈著明未經<lb/>
褒贈者本道即具名銜事跡聞奏諸道有解<lb/>
退官健州府長吏切務安存仍量以空閑田<lb/>
地給付免其差役任自營生社稷之勲以輔<lb/>
興王業統帥之任以緫制戎麾叅衮職者其<lb/>
德崇授旄節者其功大方鎭乃國之垣翰禁<lb/>
衛實予之爪牙尹京實頼於肅清主計尤資<lb/>
於辦集所頒慶澤冝越常倫司徒兼中書令<lb/>
<pb n="KR4c0039_SBCK_002-8a"/>
晟冝與一子五品正貟官并四品階諸道副<lb/>
元帥與一子六品正貟官中書門下平章事<lb/>
充節度使各與一子七品正貟官節度使及<lb/>
神䇿兵馬使六軍統軍金吾六軍大將軍判<lb/>
度支侍郎各與一子八品正貟官都團練都<lb/>
防禦等使京兆河南尹金吾六軍將軍殿前<lb/>
射生兵馬使各與一子九品正貟官多難以<lb/>
來三十餘載克平禍亂屬在戎臣或節著艱<lb/>
危或勲髙戰伐受任雖專於緫帥成功亦頼<lb/>
於羣材懋賞推恩冝加㣧嗣諸道大將功業<lb/>
<pb n="KR4c0039_SBCK_002-8b"/>
崇髙者各與一子官本使即詳定録名聞奏<lb/>
副元帥都統兼節度下毎道各二十人都團<lb/>
練都防禦使下各十人如大將子孫之中有<lb/>
藝業優長性行純確者本使具狀聞薦仍量<lb/>
事資給令赴上都朕當隨材授官以充侍衛<lb/>
庶使忠臣之後與國無窮故尚父子儀先朝<lb/>
元勲再復京邑贈太尉秀實以死爲國節冠<lb/>
古今冝令與子孫一人五品正貟官自至德<lb/>
巳後節度使大將有忠烈績効著明其後淪<lb/>
翳者所司即條録聞奏與子孫一人正貟官<lb/>
<pb n="KR4c0039_SBCK_002-9a"/>
諸色人應在賊中濳奉神主頃巳甄賞冝便<lb/>
賜優崇三品巳上賜爵一級四品巳下加一<lb/>
階江淮轉運使檢校左僕射同中書門下平<lb/>
章事韓滉勵精勤職夙夜在公漕輓資儲千<lb/>
里相繼事無愆素人不告勞拯于凶災厥有<lb/>
成績可進封晉國公關畿之内連歲興戎荐<lb/>
屬天災稼穡不稔糓糴翔貴烝黎困窮倉廪<lb/>
空虚莫之賑贍毎一興念憫然痛心冝令度<lb/>
支取江西湖南見運到襄州米十五萬石設<lb/>
法般赴上都以救百姓荒饉如山路險阻車<lb/>
<pb n="KR4c0039_SBCK_002-9b"/>
乗難通仍召貧人令其般運以米充脚價務<lb/>
於全活流庸庶事優饒副朕勤恤立國之道<lb/>
始於親親所以厚骨肉之恩明教化之本況<lb/>
荐經艱故宗族漂淪敦睦之情有加常典大<lb/>
長公主長公主公主各與一子七品官嗣王<lb/>
郡王郡主縣主各與一子官出身應陪位皇<lb/>
親五等巳上諸親三等已上者三品巳上賜<lb/>
爵一級四品五品加一階六品巳下及常選<lb/>
官散官等簡選日優與處分未出身人量授<lb/>
文武散官如宗子中有德行才能宗正卿具<lb/>
<pb n="KR4c0039_SBCK_002-10a"/>
名聞奏當别獎任致理之本在乎審官審官<lb/>
之由資乎選士將務選士之道必精養士之<lb/>
方魏晉巳還澆風未革國庠郷校唯尚浮華<lb/>
選部禮闈不稽實行學非爲已官必徇人法<lb/>
且非精弊將安救冝令百寮詳思所冝各修<lb/>
議狀中書門下叅較得失擇善而行有虞建<lb/>
官三載考績在漢爲吏或長子孫蓋吏乆於<lb/>
官則人情不苟官乆於事則理化有成日者<lb/>
制度廢隳考課乖舛淹速靡凖升降無名欲<lb/>
令庶寮何以懲勸自今以後刺史縣令未經<lb/>
<pb n="KR4c0039_SBCK_002-10b"/>
三考不得改移自餘非在職績効殊尤亦不<lb/>
得越次遷轉刺史停替湏待魚書内外五品<lb/>
巳上及常叅官在任年考巳深者即量才効<lb/>
用與改中外迭處以觀其能夫明目逹聦務<lb/>
廣聞見或慮懷才抱器輸忠納諌之倫地處<lb/>
幽遐無由自逹永言於此夢想不忘應諸色<lb/>
人有長䇿濟時忠規匡主任具陳所見詣所<lb/>
居之州委刺史略與討論觀其旨趣但有裨<lb/>
治道不渉私情便與附驛遞送朕當親覽自<lb/>
立兩稅經今百年或𥘉定之時巳有偏併或<lb/>
<pb n="KR4c0039_SBCK_002-11a"/>
戸口減耗舊額猶存輕重不均流亡轉甚委<lb/>
度支即折衷條理以䘏困窮古者雖有水旱<lb/>
人無菜色皆由儲畜不匱勸導有方前代所<lb/>
置義倉國初亦循其制備災救乏甚便於人<lb/>
即冝准貞觀故事天下所墾見田上自王公<lb/>
下及百姓毎豐稔之歲秋夏兩時州縣長官<lb/>
以理勸課據頃畒多少隨所種粟豆稻麥遂<lb/>
便貯納以爲義倉如年榖不登即量取賑給<lb/>
官司但爲其立法勸諭不得收管仍各委本<lb/>
道觀察使逐便冝處置聞奏敦本厚生必資<lb/>
<pb n="KR4c0039_SBCK_002-11b"/>
播殖當今所切莫甚於斯自今百姓有墾闢<lb/>
田疇加於常歲者所加之地不得輙徴租稅<lb/>
刺史令長考課亦以本界墾田多少爲殿最<lb/>
今年蝗旱損甚州府開春之後量給種子使<lb/>
就農功天下應荒閑田有肥沃堪置屯田處<lb/>
委當管節度使觀察都團練都防禦等使刺<lb/>
史審細檢行以諸色人及百姓情願者使營<lb/>
佃如部署精當收獲數多本道刺史特加褒<lb/>
升屯田等節度優賞如是逃戸田地本主復<lb/>
業即却給還輦轂之下四方㑹同供應旣多<lb/>
<pb n="KR4c0039_SBCK_002-12a"/>
難爲凖定急賦繁役人何以堪冝令京兆尹<lb/>
與度支計㑹長安萬年兩縣毎季各先支貯<lb/>
備錢五千貫文於縣庫收納定清幹官專知<lb/>
應縁卒湏別索及雜供擬并工匠等縣令與<lb/>
專知官先對給價錢季終之後申度支勘㑹<lb/>
所是和市和雇並湏先給價錢兩稅外一物<lb/>
巳上不得科配百姓御史臺朝廷紀綱尚書<lb/>
省治化根本百度得失繫乎其人自頃制勑<lb/>
頒行所司多不遵守王臣奉職豈所冝然委<lb/>
御史臺左右丞切糾稽違無壅朕命南郊太<lb/>
<pb n="KR4c0039_SBCK_002-12b"/>
清宫太廟應職掌行事官郊廟攝將軍中郎<lb/>
郎將及留守副留守内定行從官三品巳上<lb/>
各賜爵一級四品巳下加一階並賜勲兩轉<lb/>
其諸色支供作官司直長上流外灼然要職<lb/>
掌者並賜勲兩轉行事室長掌坐齋郎禮生<lb/>
賛者減二年勞無勞可減者簡選日優與處<lb/>
分崇賢舘學生見在者減帖䇿各一道國子<lb/>
監陪位學生賜勲一轉介公<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公各與一子<lb/>
官如無子孫賜物一百匹神䇿六軍殿前左<lb/>
右射生英武威逺皇城左右金吾街使將士<lb/>
<pb n="KR4c0039_SBCK_002-13a"/>
應縁大禮宿衛御樓立仗及守本庫本營者<lb/>
共賜物若干端疋天災作沴深儆予衷跼蹐<lb/>
憂慚罔知攸措今糓價騰踊人情震驚郷閭<lb/>
不居骨肉相棄流離殞斃所不忍聞公私之<lb/>
間廪食俱闕旣無賑恤又復徴求財殫力竭<lb/>
繼以鞭箠㢮征則軍糧乏贍厚取則人何以<lb/>
堪念兹困窮痛切心骨思所以濟浩無津涯<lb/>
補過實在於増脩救患莫如於息費致咎之<lb/>
本旣由朕躬謝譴之誠冝自朕始冝令尚食<lb/>
所進御膳每日各減下一半應宫人等每月<lb/>
<pb n="KR4c0039_SBCK_002-13b"/>
惟供給糧米一千五百碩飛龍廐馬從今巳<lb/>
後至三十日巳前並減一半料京兆府應差<lb/>
科百姓及和市和買等諸色目事無大小一<lb/>
切並停公私債負容待蠶麥熟後徴理<lb/>
唐陸宣公集卷第二<lb/>
</p>
<p>
</p>
  </div>
</body>
</text>
</TEI>
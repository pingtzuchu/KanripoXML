<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_003-1a"/>
唐陸宣公集卷第三　制誥卷第三<hi>赦宥下</hi>
　貞元九年冬至大禮大赦制<lb/>
門下朕以寡德屬當大統皇天眷佑俾主兆<lb/>
人懼不克承夙夜祗畏緬懷前烈致于昇平<lb/>
予心浩然罔知攸濟小大之務曷甞不勤芻<lb/>
蕘之言亦莫不敬慮毎存於致理志常在於<lb/>
恤人中宵屢興終食累歎一事乖張惄焉疚<lb/>
懷一夫罹殃惻若傷體思與海内同臻大和<lb/>
息其生業降心從衆實匪有辭克已利人誠<lb/>
無所恡然以視聽有極思慮難周況乎長自<lb/>
<pb n="KR4c0039_SBCK_003-1b"/>
深宫安於近習損益之理寧免過差幽逺之<lb/>
情固多未逹由是兢兢砥礪悔徃修來燭理<lb/>
所患於不明推心庶幾於無負曰愼一日于<lb/>
今十有五年矣上靈降監多士叶誠五稼屢<lb/>
豐四鄙不擾方鎭輯睦干戈底寧邊壘繕完<lb/>
殊方𣢾附恊天地㑹昌之運實宗社無疆之<lb/>
休慶旣荷於玄功禮有昭于大報矧惟霜露<lb/>
之感永切孝思禋燎之儀毎勤精意將申誠<lb/>
敬其在躬親是與公卿大夫䖍奉犧牲圭璧<lb/>
陳其文物薦其馨香類秩於㤗壇朝享于清<lb/>
<pb n="KR4c0039_SBCK_003-2a"/>
廟率職來助萬邦攸同備物致嚴百禮具舉<lb/>
誠慕獲展神人允諧明發永懷慶感斯集純<lb/>
嘏所錫豈惟朕躬思俾普天均承惠澤可大<lb/>
赦天下貞元九年十一月十日昧爽巳前繫<lb/>
囚見徒大辟巳下罪無輕重咸赦除之其見<lb/>
於官辯對者亦並放免官人犯入己贓不可<lb/>
令其却上巳後勿以爲累左降官及流人並<lb/>
量移近處其官巳經量移未復資者還其階<lb/>
爵竄謫遐裔冀速沾恩比者准制量移所司<lb/>
皆例申牒屢加盤覆累渉歳年旣甚淹遟且<lb/>
<pb n="KR4c0039_SBCK_003-2b"/>
不均一冝令吏部刑部審勘檢本流貶及量<lb/>
移勑旨比類元犯事狀輕重兩月内與處分<lb/>
外文武見任及致仕家并諸軍諸使將士等<lb/>
三品巳上賜爵一級四品巳下加一階將百<lb/>
姓自置義倉仍凖貞元元年十一月十一日<lb/>
制處分立人之道惟孝與忠孝莫大於榮親<lb/>
忠莫先於竭節惟爾師長卿校洎乎方岳列<lb/>
藩保乂皇家交修庶績竭節之効旣昭乃誠<lb/>
榮親之恩冝洽國典内外文武清望職事官<lb/>
并節度觀察都防禦都團練經略等使父在<lb/>
<pb n="KR4c0039_SBCK_003-3a"/>
未有官量授檢校五品官母在未有邑號者<lb/>
各封邑號父母亡没者量與追贈巳經追贈<lb/>
者更與改贈佐運之臣納忠之輔功旣存於<lb/>
社稷慶冝及於子孫故周錫田土漢傳帶礪<lb/>
疇其爵邑與國終始以明報德之恩勸爲臣<lb/>
之節其或年代未逺利澤猶存祠宇巳變於<lb/>
荒墟㣧嗣不編於仕籍思其人猶愛其樹況<lb/>
奠享乏主而不加省録者乎興滅國繼絶代<lb/>
所以禮先賢也修宗廟敬祀事所以教追孝<lb/>
也化俗歸厚此其大端應九廟配享功臣及<lb/>
<pb n="KR4c0039_SBCK_003-3b"/>
武德以來將相名節特髙有封爵廢絶祠廟<lb/>
無主者冝許子孫一人紹封以時享祀自今<lb/>
以後應有家廟子孫但傳襲封爵者並許享<lb/>
祔于廟其有毀賣私廟及買之者各以犯教<lb/>
義贓論自古聖帝明王忠臣烈士各令所在<lb/>
長吏以禮致祭書叙明目逹聦垂拱而理詩<lb/>
稱濟濟多士文王以寧舎己從人故能通天<lb/>
下之志棄瑕録用故能盡天下之才昔在太<lb/>
宗勤求理道納諫如響任賢勿疑致俗於太<lb/>
平垂範於永代朕獲承鴻緒追慕聖猷書之<lb/>
<pb n="KR4c0039_SBCK_003-4a"/>
座隅常自儆勵朝夕翹想庶聞嘉謀夢寐勞<lb/>
懷思得賢士凢厥在位所冝共成諸司官有<lb/>
陳便冝者各盡所見條䟽封進事有冤滯政<lb/>
有闕遺悉當極言無或隱避詔勑不便於時<lb/>
者所司執奏以聞天下有藴德懷才隱居不<lb/>
仕委所在觀察使表薦當以禮邀致諸色人<lb/>
中賢良方正能直言極諫或愽通墳典逹於<lb/>
教化或詳練故事長於著述或精習律令曉<lb/>
暢法理或該明吏術可委理人或識洞韜略<lb/>
堪任將帥者委所在州府長吏及臺省常叅<lb/>
<pb n="KR4c0039_SBCK_003-4b"/>
官詳録行能舉奏並限來年七月内到京朕<lb/>
當親試應縁大禮掌職行事仗内引駕攝將<lb/>
軍中郎郎將留守副留守并諸道表狀陪位<lb/>
法駕三引官等三品巳上更賜爵一級四品<lb/>
巳下加一階其郊壇宫廟行事官仍各賜<lb/>
勲兩轉皇親諸親應陪位者三品巳上賜<lb/>
爵一級四品五品加一階六品巳下及常選<lb/>
官至選日優與處分白身人及諸色應陪<lb/>
位官等各賜勲兩轉親王大長公主郡主縣<lb/>
主賜物各有差<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公介公各賜物若干叚行<lb/>
<pb n="KR4c0039_SBCK_003-5a"/>
事室長掌坐齋郎禮生賛者各減一年勞無勞<lb/>
可減者至簡選日優與處分崇賢舘學生減<lb/>
䇿一道國子監學生陪位者及應縁祗應諸<lb/>
司作官直長長上流外要職掌内侍省白身<lb/>
諸州行綱考典兩京耆壽諸色畨役當上在<lb/>
城并量留十月畨人等各賜勲一轉鴻臚蕃<lb/>
客共賜物若干神䇿六軍英武威逺皇城金<lb/>
吾街使諸軍諸使將士應縁大禮宿衛御樓<lb/>
立仗及守本庫本營者共賜物若干端匹天<lb/>
下耆老百嵗巳上者各賜錦帛五叚米五碩<lb/>
<pb n="KR4c0039_SBCK_003-5b"/>
八十巳上及鰥寡惸獨不能自存者委刺史<lb/>
縣令各加優恤應縁大禮加階及賜勲爵等<lb/>
申報叙奏期限並准貞元六年十二月二日<lb/>
勑處分餘依常式所司不湏更作條件赦書<lb/>
日行五百里布告遐邇咸使聞知<lb/>
　　蝗蟲避正殿降免囚徒德音<lb/>
夫人事失於下則天變形於上咎徴之作必<lb/>
有由然自去嵗巳來災沴仍集雨澤不降延<lb/>
歷三時蟲蝗旣臻彌亘千里榖糴翔貴稼穡<lb/>
卒癉嗷嗷烝人聚泣田畒興言及此實所痛<lb/>
<pb n="KR4c0039_SBCK_003-6a"/>
傷徧祈百神曽不獲應方悟禱祀殊救患之<lb/>
術言詞非謝譴之誠憂心如焚深自刻責得<lb/>
非刑法舛謬忠良鬱堙暴賊未蠲勞師靡息<lb/>
事或無益而重爲煩費任或非當而横肆侵<lb/>
蟊有一於兹足傷和氣本其所以罪實在予<lb/>
百姓何辜重罹殍餒所冝出次貶食節用緩<lb/>
刑側身増修以謹天戒朕避正殿不御百寮<lb/>
奏事並於延英處分尚食進膳冝更節減百<lb/>
司不急之務一切且除諸軍將士外自餘應<lb/>
食官糧人及諸色用度等並委本使長官啇<lb/>
<pb n="KR4c0039_SBCK_003-6b"/>
量權行停減以救荒饉仍限十日内具元額<lb/>
及所釐革條件聞奏待至豐稔却令依舊畿<lb/>
内百姓委京兆尹切加慰撫除正稅正役外<lb/>
徴科差遣並冝禁絶非交相侵奪㝷常訴訟<lb/>
不湏追擾務且息人京畿内外及京兆府諸<lb/>
縣見禁囚徒死罪降從流以下一切放免畿<lb/>
内及河中同州界應有因戰陣殺戮遺骸暴<lb/>
露者各委所在長吏隨事埋瘞咨爾卿佐實<lb/>
惟股肱所當一其誠心同恤災患勉修厥職<lb/>
副我憂勤<lb/>
<pb n="KR4c0039_SBCK_003-7a"/>
　誅李懷光後原宥河中將吏并招諭淮<lb/>
　西詔<lb/>
自昔哲王以道化下不竭物以充欲不勞人<lb/>
以樹威億兆之心如戴父母兵革不試四方<lb/>
來同苟或昧於德綏務以力勝士旅疲耗烝<lb/>
黎困窮幸以成功豈云有𥙷李懷光乆從戎<lb/>
旅頗著勤勞抜於等倫授以旄鉞誓師河朔<lb/>
奔難奉天有夷兇嫉惡之誠有弭患釋圍之<lb/>
績俾介元帥仍升上台秉心匪彞自底不類<lb/>
怙衆貪亂附姦脅君朕用再遷幾危宗廟洎<lb/>
<pb n="KR4c0039_SBCK_003-7b"/>
股肱宣力賊泚就誅率土之人咸懷奮擊朕<lb/>
獨排羣議未忍加兵命復官封志期全貸而<lb/>
乃昏迷不返悖慢逾彰殘害使臣侵敗畿略<lb/>
密邇京邑人愁無聊諭之不悛乃用致討上<lb/>
帝悔禍元臣叶謀克集茂勲以夷大難渠魁<lb/>
授首餘衆革心制勝以謀兵無血刃雖事非<lb/>
獲巳義在救人而本其所由情深罪已蓋以<lb/>
信誠未著撫馭或乖至使功臣䧟於誅戮謂<lb/>
之克敵寧不愧心然以懷光一家法當殱戮<lb/>
念其昔居將相甞寄腹心罪雖掛於刑書功<lb/>
<pb n="KR4c0039_SBCK_003-8a"/>
巳藏於王府以干紀之跡固合滅身以赴難<lb/>
之勲所冝有後非常之澤俾洽幽明雖屈彞<lb/>
章庶旌往効大夫君子無我有尤冝以懷光<lb/>
一男爲嗣賜莊宅各一所聽住京城仍還懷<lb/>
光首級及屍任便收葬其妻及諸子孫在室<lb/>
女等並遞送澧州委李臯逐便安置使得存<lb/>
立其出嫁女及諸親戚並冝釋放應先䧟河<lb/>
中將士等皆嬰迫脅無路申明多是朔方舊<lb/>
人素藴忠義并幽州涇原將士頃被朱泚脅<lb/>
從收京之時奔竄在彼究其本末情有足矜<lb/>
<pb n="KR4c0039_SBCK_003-8b"/>
況能恊力同謀舉城歸順録其成効咸與惟<lb/>
新冝一切洗雪勿爲瑕累先有官爵實封者<lb/>
並許仍舊其中首謀効順事績著明者委副<lb/>
元帥條件聞奏別加甄獎河中及同州絳州<lb/>
百姓並經䧟賊又乆屯軍骨肉流離生業廢<lb/>
棄興言軫念良用惻然冝各給復一年京兆<lb/>
府奉先美原等縣縁與同州接近隨便供運<lb/>
杼軸旣繁流亡頗衆委京兆尹即量事優恤<lb/>
條件聞奏仍加招輯使各安存河中保義軍<lb/>
保寧軍節度使并管内諸軍行營兵馬副元<lb/>
<pb n="KR4c0039_SBCK_003-9a"/>
師河中保寧等軍節度度支營田觀察處置<lb/>
等使銀青光禄大夫檢校司徒同中書門下<lb/>
平章事兼太原尹北都留守北平郡王燧惟嶽<lb/>
降生鬰爲時傑奉上勵匪躬之節訓師懷盡<lb/>
敵之謀略地無遺攻城必拔發揚以威強宼<lb/>
感激而服叛徒嘉謀屢聞能事畢備朔方河<lb/>
中同絳陜<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>汴等州及管内諸軍副元帥河<lb/>
中絳州節度觀察處置等使開府儀同三司<lb/>
行侍中兼河中尹咸寧郡王瑊鑒識精明宇<lb/>
量弘愽秉義率衆推誠待人堅制不奪之心<lb/>
<pb n="KR4c0039_SBCK_003-9b"/>
亟陳必勝之略輯睦士旅安慰流庸盛德克<lb/>
彰崇功允集惟乃二帥一其誠心奉行天誅<lb/>
同奬王室有崇讓之美有禁暴之能元惡旣<lb/>
除全城厎定是加寵命以荅崇勲燧可兼侍<lb/>
中仍與一子五品正貟官并階餘並如故瑊<lb/>
可檢校司空仍與一子五品正貟官并階餘<lb/>
並如故華州潼關鎭國軍節度使開府儀同<lb/>
三司檢校右僕射并華州刺史上柱國武康<lb/>
郡王駱元光邠寧慶等州刺史御史大夫上<lb/>
柱國許昌郡王韓遊瓌鄜坊丹延等州節度<lb/>
<pb n="KR4c0039_SBCK_003-10a"/>
觀察使檢校兵部尚書兼御史大夫上柱國<lb/>
東平郡王唐朝臣等並節著艱危功成討伐<lb/>
鎭于衝要隱若長城取彼兇殘進無堅陣比<lb/>
義同德廓清方隅冝増食于眞封且延榮於<lb/>
㣧子可各賜實封二百戸仍與一子六品正<lb/>
貟官并五品階餘並如故應諸道諸軍同討<lb/>
懷光將士等一自征役淹歷歳時被服干戈<lb/>
略無寧息頼兹勤効是有成功冝並賜三十<lb/>
萬端匹以充宴賞仰度支即般次送赴並各<lb/>
放歸本道仍令所司叙録即超資與改轉其<lb/>
<pb n="KR4c0039_SBCK_003-10b"/>
中大將及功効殊尤者委所司速具名銜聞<lb/>
奏先與處分其先在河中將士亦冝依例賜<lb/>
錢宴賞如本是奉天定難功臣准條合給賞<lb/>
者度支即排比支付嗚呼自國家多難二紀<lb/>
于兹朕嗣位七年連兵五載追惟徃事悔恨<lb/>
于懷今二孽旣誅諸方甫定哀彼淮右獨爲<lb/>
匪人其帥不龔其衆何罪朕晨夕惕慮念之<lb/>
甚詳罷征討則阻命止於數州窮戰爭則流<lb/>
禍及於天下利病之勢較然相懸俾人罹殃<lb/>
寧我忍耻今勲賢列鎭疆理有經縱未偃戈<lb/>
<pb n="KR4c0039_SBCK_003-11a"/>
足以保境況天地之大無所不容豈令是邦<lb/>
猶隔朝化因兹大慶使洽鴻恩諸道應與淮<lb/>
西接連冝且各守封境非𬒳侵軼不湏進討<lb/>
仍委所在長吏明加招諭宣布朕懷李希烈<lb/>
若能歸降待以不死其餘將士官吏百姓等<lb/>
一切並與洗滌與之更新先有官封亦皆仍<lb/>
舊如能去逆効順因事建功理當甄升以示<lb/>
褒勸其所以優賞科條並准前勑處分朕思<lb/>
與海内去危圖安有過自新雖大必宥朗然<lb/>
明信彰示兆人期爾庶邦自求多福無有逺<lb/>
<pb n="KR4c0039_SBCK_003-11b"/>
邇咸使聞知<lb/>
　　誅李希烈後原淮西將士并授陳仙竒<lb/>
　　節度詔<lb/>
反易天常悖違人紀衆之所棄罔或逃誅李<lb/>
希烈蔑義背恩窮姦極暴謂神器可以力取<lb/>
謂生靈可以詐欺志在兇殘躬行僭竊罪無<lb/>
與比法實難容以君德不修致人於禍究其<lb/>
端本過實在予不忍烝黎重相攻戰屢施詔<lb/>
命務欲懷柔抑羣師奮發之誠駐諸軍討逐<lb/>
之勢不憚屈已期於息人希烈曽無悛心益<lb/>
<pb n="KR4c0039_SBCK_003-12a"/>
逞驕志虐毒滋甚吞噬無厭惡貫旣盈自厎<lb/>
夷滅開府儀同三司御史中丞臨漳郡王陳<lb/>
仙竒忠勇有餘沉毅能斷攄闔境受汚之憤<lb/>
導三軍思順之心唱義一呼羣情響附廓清<lb/>
氛祲殱戮渠魁驛書上聞凾首入獻方隅旣<lb/>
又役戍其休懸賞之科是冝必信其以仙竒<lb/>
爲檢校工部尚書兼蔡州刺史御史大夫充<lb/>
淮西節度仍賜實封五百戸應淮西管内將<lb/>
士官吏百姓等頃迫兇威遂從脅制旣誅元<lb/>
惡俱是平人除李希烈一家其餘並准前後<lb/>
<pb n="KR4c0039_SBCK_003-12b"/>
赦勑原放更無所問其將士等或本屬平盧<lb/>
或乆鎭淮右素推忠義累著勲庸果能叶志<lb/>
同謀輸誠奉順以兹節効良有可嘉委仙竒<lb/>
即以諸色官錢優與宴勞其中首建謀議同<lb/>
斬希烈人等冝並條録聞奏節次褒賞比年<lb/>
以來有潛圖効順節義著明計或未行爲賊<lb/>
屠害者亦當審加訪察具事績以聞如有子<lb/>
孫仍並録名聞奏百姓等乆經淪䧟兼被傷<lb/>
夷遐想凋殘實足哀憫除供當道軍用外冝<lb/>
給二年應𬒳希烈差點兵馬及團練子弟並<lb/>
<pb n="KR4c0039_SBCK_003-13a"/>
即放散其本額將士之中有不樂在軍願歸<lb/>
農業者委節度刺史量給逃死戸田宅并借<lb/>
貸種糧優給復終身使之存濟冝令尚書左<lb/>
丞鄭叔則充淮西宣慰使嗚呼徃欽哉自希<lb/>
烈叛命于今五年王澤不通下情亦阻所冝<lb/>
宣我信令以釋危疑敷我惠和以慰疲瘵滌<lb/>
清汚俗咸與惟新厎難一方以稱朕意<lb/>
　　重原宥淮西將士詔<lb/>
乃者希烈亂常阻兵竊號汚脅士衆殘虐烝<lb/>
黎朕志在好生誠深罪已爲人受耻不忍加<lb/>
<pb n="KR4c0039_SBCK_003-13b"/>
兵惟兹一軍代著忠節果殱元惡不替舊勲<lb/>
詢於衆情就拜戎帥人亦勞止期於小康旋<lb/>
乖䘏下之方重致䘮身之禍由朕薄德俾人<lb/>
不寧撫臨萬邦且愧且悼猶頼將校士旅秉<lb/>
其誠心邦人不驚軍部無撓以兹節効良有<lb/>
可嘉所冝慰安㑭洽寛澤應將士吏人承前<lb/>
所有諸過犯罪無輕重一切釋放曠然昭洗<lb/>
咸與惟新其有先請受莊宅財物者各以見<lb/>
管爲主將士衣賜節料并家口糧賜等一切<lb/>
並准舊例以時給付不得停減先令優與賞<lb/>
<pb n="KR4c0039_SBCK_003-14a"/>
設亦准元勑處分務令豐厚以稱朕懷仍加<lb/>
曉諭各委知悉<lb/>
唐陸宣公集卷第三<lb/>
<pb n="KR4c0039_SBCK_003-14b"/>
</p>
<p>
</p>
  </div>
</body>
</text>
</TEI>
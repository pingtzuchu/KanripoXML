<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_004-1a"/>
唐陸宣公集卷第四　制誥卷第四<hi>優恤賜功臣名改州府</hi>
　　賑恤諸道將吏百姓等詔<lb/>
國之經制儲畜備災雖遇凶年人無菜色時<lb/>
或弛征散利務穡勸分徙有以均無因豐而<lb/>
𥙷敗救患之術抑其次焉自戍役繁興兩河<lb/>
尤極農桑日費井邑爲墟丁壯服其干戈疲<lb/>
羸委於溝壑傷夷未復荒饉荐臻歷河朔而<lb/>
至於太原自淮沂而𬒳于洛汭蟲螟爲害雨<lb/>
澤愆時稼穡卒癉烝黎重困然由徴賦不息<lb/>
征役未寧凍餒流離寄命無所興言感悼焚<lb/>
<pb n="KR4c0039_SBCK_004-1b"/>
灼于懷朕聞刑罰失中虐沴斯作致咎之本<lb/>
在予一人萬姓何辜遭罹其弊兢兢惕畏不<lb/>
敢遑安庶蠲下土之災用荅上天之戒其宣<lb/>
武等軍宋亳陳州等節度淄青等州節度河<lb/>
陽懷州節度東都畿汝等州節度潞美軍澤<lb/>
潞磁邢等州節度保寧軍節度成德軍恒深<lb/>
趙等州節度易定等州節度毎管各賜米五<lb/>
萬碩所司即般運都於楚州分付各委本道<lb/>
差官受領賑給將士百姓等務令均洽以惠<lb/>
困窮屬軍費方殷國儲尚歉今所賜賑給其<lb/>
<pb n="KR4c0039_SBCK_004-2a"/>
數非多猶慮孤惸或未周贍榖價翔貴何能<lb/>
自資江淮之間連嵗豐稔迫於供賦頗亦傷<lb/>
農收其有餘濟彼不足允孚發歛之術且叶<lb/>
變通之規冝令度支於淮南浙江東西等道<lb/>
量置埸加價和糴米三五十萬碩差官般運<lb/>
於諸道減價出糶貴從權便以利於人無或<lb/>
勞煩重予不德方岳守將實朕股肱䘏患分<lb/>
憂與朕同體冝即遣使分道宣慰勞勉將士<lb/>
省問郷閭有可以救歳之凶災除人之疾苦<lb/>
各與本道節度使啇議具以聞奏必精必詳<lb/>
<pb n="KR4c0039_SBCK_004-2b"/>
用稱朕意<lb/>
　　優恤畿内百姓并除十縣令詔<lb/>
朕以薄德託於人上勵精思理期致雍熈鑒<lb/>
之不明事或乖當百度多闕四方靡寧傷夷<lb/>
未瘳而征役荐起流亡旣甚而賦歛彌繁人<lb/>
怨聞上天災降下連歳蝗旱蕩無農收惟兹<lb/>
近郊遭害尤甚豈非昊穹作沴深儆予衷跼<lb/>
蹐憂慚罔知攸措今榖價騰踊人情震驚郷<lb/>
閭不居骨肉相棄流離殞斃所不忍聞公私<lb/>
之間廪食俱竭旣無賑恤猶復徴求財殫力<lb/>
<pb n="KR4c0039_SBCK_004-3a"/>
疲繼以鞭箠弛征則軍莫之贍厚歛則人何<lb/>
以堪念兹困窮痛切心骨思所以濟浩無津<lb/>
涯𥙷過實在於増修救患莫如於息費致咎<lb/>
之本旣由朕躬謝譴之誠當自朕始冝令尚<lb/>
食每日所進膳各減一半宫人等毎月惟供<lb/>
給糧米一千五百碩其餘悉皆停省年食支<lb/>
酒料冝減五百碩飛龍廐馬從今巳後至四<lb/>
月三十日巳前並減半料京兆府百姓應差<lb/>
科徴配及和市和糴等諸色名目事無大小<lb/>
一切並停公私債負容待蠶麥熟後徴收百<lb/>
<pb n="KR4c0039_SBCK_004-3b"/>
司非至切之務如追擾百姓及追勘徴收等<lb/>
色府縣並不湏承受其㝷常訴訟非交相侵<lb/>
奪者亦不得爲理百姓及諸色人等如能力<lb/>
行仁義均減有無賙貸貧人全活數衆者府<lb/>
司具事跡聞奏朕當授以官秩蠲其征徭如<lb/>
縣令勸導有方流庸克濟至夏𥘉巳來類例<lb/>
勘㑹但戸口無減田疇不荒亦以狀聞量加<lb/>
優獎百姓有迫於荒饉全家逐食者其田宅<lb/>
家具樹木麥苗等縣司並明立簿書印記令<lb/>
所由及近隣人同檢校勿容輙有毀損及典<lb/>
<pb n="KR4c0039_SBCK_004-4a"/>
賣塡納差科本戸却歸使令復業夫致理之<lb/>
本必在於親人親人之任莫切於令長導王<lb/>
者之澤以𬒳於下求庶人之瘼以聞于朝得<lb/>
失之間所係甚大且一夫不獲辜實在予况<lb/>
百里之安危萬人之性命付以長吏豈容易<lb/>
哉今甸内凋殘亦巳太甚毎一興想衋然傷<lb/>
懷非慈惠不能䘏疲甿非才術無以賑艱食<lb/>
臺郎御史選重當時得不分朕之憂救人之<lb/>
弊昨者詳延羣彦親訪嘉猷尚書司勲貟外<lb/>
郎竇申等十人咸以器能理道精心究烝黎<lb/>
<pb n="KR4c0039_SBCK_004-4b"/>
之疾苦知教化之宗源輟於周行往涖通邑<lb/>
申可長安縣令鄭珣瑜可檢校吏部貟外郎<lb/>
兼奉先縣令韋武可檢校禮部貟外郎兼昭<lb/>
應縣令賈全可咸陽縣令兼監察御史霍琮<lb/>
可華原縣令兼監察御史王倉可檢校禮部<lb/>
貟外郎兼昭應縣令李曽可盩厔縣令兼監<lb/>
察御史荀曽可三原縣令兼侍御史李緄可<lb/>
冨平縣令兼殿中侍御史其有散官封賜者<lb/>
並如故應畿内縣令俸料宜准常叅官例均<lb/>
融加給涇陽縣令韋滌㓗已貞明處事通敏<lb/>
<pb n="KR4c0039_SBCK_004-5a"/>
有禦災之術有字物之方人不流亡事皆辦<lb/>
集惟是一邑之内獨無愁怨之聲古之循良<lb/>
何以過此就加寵秩允叶前規可檢校工部<lb/>
貟外郎兼本官仍賜緋魚袋并賜衣一襲絹<lb/>
百匹馬一匹嗚呼積行在躬雖微必著咨乃<lb/>
庶尹其惟欽哉朕聞爲君者必擇人而官爲<lb/>
臣者罔擇官而處弛張繫於理不繫於時升<lb/>
降在乎人不在乎位朕方抑浮華以敦教稽<lb/>
言行以進人非次之恩以待能者彰善黜惡<lb/>
期於必行凢百君子各冝自勉<lb/>
<pb n="KR4c0039_SBCK_004-5b"/>
　　重優復興元府及洋鳯州百姓等詔<lb/>
朕廵狩山南自春渉夏師旋殷㑹日費旣廣<lb/>
州閭杼軸歳計其空東作妨時西成罕望雖<lb/>
黽勉從事人不告勞而憫悼積衷予實知愧<lb/>
昨者減其租稅優以復除庶乎有瘳汔用小<lb/>
息洎駕言旋軫躬履畏途絶磵縈迴危棧綿<lb/>
亘時經霖兩道阻且脩工徒造舟縣人葺路<lb/>
靡㓜靡耋莫獲寧居而又齎負糗糧供備頓舎<lb/>
渉于千里飫我六師居人露處以罔依宿麥<lb/>
過時而不穫覩兹妨奪彌増感傷前所復除<lb/>
<pb n="KR4c0039_SBCK_004-6a"/>
未足酬䘏式敷惠澤以紓大勞其興元府除<lb/>
先優復外冝更給復二年鳯州全放今年稅<lb/>
其興元府鳯州界内知頓及修道路閣橋州<lb/>
縣官將士等並委嚴震類例功效具名聞奏<lb/>
量與甄奬嗟乎古先哲王東征西怨顧予不<lb/>
德重以勞人𥙷費録勤是有申命長吏明加<lb/>
優諭稱朕意焉<lb/>
　議減鹽價詔<lb/>
三代立制山澤不禁天地材利與人共之王<lb/>
道寖微強霸爭騖於是設祈望之守興榷管<lb/>
<pb n="KR4c0039_SBCK_004-6b"/>
之法以佐兵賦以寛地征公私之間猶謂兼<lb/>
澤歷代遵用遂爲典常自頃㓂難荐興巳三<lb/>
十載服干櫓者農耕盡廢居里閭者杼軸其<lb/>
空革車方殷軍食屢調人多轉徙田畒汙萊<lb/>
乃專煑海之利以爲贍國之術度其所入歳<lb/>
倍田租近者軍費日増榷價日重至有以榖<lb/>
一斗易鹽一升本末相踰科條益峻念彼貧<lb/>
匱何能自滋五味失和百疾生害以兹夭斃<lb/>
實爲痛傷嗚呼朕丕承列聖之緒遐覽前王<lb/>
之典旣不克靜事以息用又不獲弛禁以便<lb/>
<pb n="KR4c0039_SBCK_004-7a"/>
人征利滋深疲甿至困予則不恤其誰省憂<lb/>
應江淮并峽内榷鹽冝令中書門下及度支<lb/>
商議裁減估價兼釐革利害速具條件聞奏<lb/>
削去苛刻止塞姦訛務於利人必稱朕意<lb/>
　賜京畿及同華等州百姓種子賑給貧<lb/>
　　人詔<lb/>
春陽布和萬物暢茂實兆庶樂生之日農夫<lb/>
致力之時今兹吾人則異於是迫以荒饉愁<lb/>
怨無憀有離去井疆業於庸保有乞丐途路<lb/>
困於死亡郷閭依然煙火斷絶種餉旣乏農<lb/>
<pb n="KR4c0039_SBCK_004-7b"/>
耕不興若東作愆時西成何望爲人父母得<lb/>
不省憂雖國計猶虚公儲未贍濟人之急寧<lb/>
俟盈豐罄其有無庶拯艱厄京兆府百姓並<lb/>
冝賜種子二萬碩同華州各賜三千碩陜號<lb/>
兩州賜四千碩委州長吏即於度支計㑹請<lb/>
受差公清仁恤之吏與縣令親至村閭隨便<lb/>
給付仍加勸課勿失農時應諸倉所有逺年<lb/>
粟麥冝令節度更分二萬碩京兆尹即差官<lb/>
逐便般載賑賜貧人先盡鰥寡孤惸目下不<lb/>
濟者務令均給全活流庸嗚呼朕德之不敷<lb/>
<pb n="KR4c0039_SBCK_004-8a"/>
誠之不感上帝降格丁寧厥躬元元何辜罹<lb/>
此災害思欲拯救未知其方長人之官寄任<lb/>
斯重所冝極慮與我同憂勉敷惠和以育疲<lb/>
瘵佇聞良術稱朕意焉<lb/>
　　賜將士名奉天定難功臣詔<lb/>
國家受天明命平一宇内自武德迄于天寳<lb/>
百四十載海内無事崇德廣化澤浸生人時<lb/>
洽和平俗登冨敎鰥寡孤獨咸得其所鳥獸<lb/>
魚鼈亦罔不寧凢今有生實頼亭育羯虜伺<lb/>
間盗起幽燕率土之人莫保性命肅宗以神<lb/>
<pb n="KR4c0039_SBCK_004-8b"/>
武戡大難先朝以仁德紹興運區域再造億<lb/>
兆再康室家離析而復安子孫煦嫗而相長<lb/>
勞來安集垂三十年則我列聖之於天下惠<lb/>
澤深矣朕以寡昧祗膺寳暦常恐不克負荷<lb/>
罔敢怠荒道有未明事多乖謬羣情壅而不<lb/>
逹大信鬱而不彰兩河之間羣盗連禍朕務<lb/>
除大患靡憚暫勞是以興有征之師問干紀<lb/>
之罪昨以涇原士徒將赴汝郊失於撫綏致<lb/>
使潰叛朱泚乗舋因構異圖肆其狼心誘我<lb/>
蟊賊謂君可叛謂天可欺縱恣凌悖無所愧<lb/>
<pb n="KR4c0039_SBCK_004-9a"/>
畏朕失守宫闕出次郊畿九廟震驚萬姓奔<lb/>
駭内省思咎外顧懷慙罪實在予不敢自蔽<lb/>
意者宗社降祐大儆于朕躬夙夜殷憂庶乎<lb/>
有𥙷實頼股肱心膂勵從戎之節方岳將校<lb/>
集勤王之師赴難如歸見危思奮艱貞利操<lb/>
何日忘之平巨猾者必仗羣雄賞茂績者不<lb/>
限彞典保勲庸於帶礪傳爵邑於子孫崇功<lb/>
美名與國終始其諸軍使應到奉天縣將士<lb/>
等冝並賜名奉天定難功臣食實封者子孫<lb/>
相繼代代無絶身有過犯遞減罪二等子孫<lb/>
<pb n="KR4c0039_SBCK_004-9b"/>
有過犯遞減罪一等當戸應有差科徭役一<lb/>
切蠲免其功臣巳後雖衰老疾患不任軍旅<lb/>
者當分糧賜等並與全給身死之後回給家<lb/>
口十年勿絶如有能梟擒朱泚者即以朱泚<lb/>
在身官爵授之仍加實封二千戸朱泚所有<lb/>
田宅財物悉並充賜其梟擒賊大將巳下并<lb/>
節級特加優寵仍各與實封應梟擒人所有<lb/>
田宅財物亦使賜之其餘立功應合授官給<lb/>
賞並准今年七月勑處分其今日巳前身死<lb/>
王事者追贈官爵亦稱奉天定難功臣子孫<lb/>
<pb n="KR4c0039_SBCK_004-10a"/>
爲功臣之家應合襲封減罪蠲免差役等一<lb/>
切同例宣告中外令知朕懷建中四年十一<lb/>
月二十三日<lb/>
　　改梁州爲興元府升洋州爲望州詔<lb/>
自昔多虞順時而動古公避狄兆永祚於𡵨<lb/>
下髙帝徙蜀建雄圖於漢中王蹟所興子孫<lb/>
是奉覩遷居於遐阻知致君之艱難矧天下<lb/>
爲家不常厥邑王者所至四方㑹同崇號設<lb/>
都於是乎在朕遭罹㓂難播越梁岷烝庶煩<lb/>
於供億武徒勤於扞衛凢百執事各奉厥司<lb/>
<pb n="KR4c0039_SBCK_004-10b"/>
人皆競勸物以豐給嘉乃成績予懷不忘今<lb/>
大憝巳除京邑甫定將旋法駕展敬園陵眷<lb/>
于是邦復我興運冝其崇大以示將來古者<lb/>
天子省方則問百年䘏百姓以頒慶賜以茂<lb/>
勲勞用弘布澤之恩式慰來蘇之望冝改梁<lb/>
州爲興元府其署置官資望一切與京兆河<lb/>
南府同南鄭縣升爲赤縣諸縣並升爲畿縣<lb/>
見在州縣官各令終考秩至考滿日放選依<lb/>
本資處分耆壽與板授五品官仍並賜緋先<lb/>
巳賜緋並賜紫典正等各賜勲五轉百姓除<lb/>
<pb n="KR4c0039_SBCK_004-11a"/>
先減放稅錢外更給復一年洋州冝升爲望<lb/>
州見任州官亦並令終考秩并諸縣官等各<lb/>
減兩選無選可減者各加三階應山南西道<lb/>
節度下將士除扈從迎駕巳經改官者餘並<lb/>
即與甄叙嗚呼古先哲王東征西怨顧予不<lb/>
德重于勤人撫心各已良増愧歎宣示有衆<lb/>
明知朕懷<lb/>
唐陸宣公集卷第四<lb/>
<pb n="KR4c0039_SBCK_004-11b"/>
</p>
<p>
</p>
  </div>
</body>
</text>
</TEI>
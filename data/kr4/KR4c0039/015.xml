<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_015-1a"/>
唐陸宣公集卷第十五　奏草卷第五<lb/>
　興元論解姜公輔狀<lb/>
　又荅論姜公輔狀<lb/>
　興元論請優獎曲環所領將士狀<lb/>
　興元論解蕭復狀<lb/>
　又荅論蕭復狀<lb/>
　興元論續從賊中赴行在官狀<lb/>
　　　興元論解姜公輔狀<lb/>
右欽漵奉宣聖旨縁唐安公主喪亡不可向<lb/>
此間遷厝權令造一塔安置待收復京城即<lb/>
<pb n="KR4c0039_SBCK_015-1b"/>
擬將歸以禮葬送所造塔役功費用亦甚微<lb/>
小都不合是宰相所論之事姜公輔忽有表<lb/>
奏都無道理但欲指朕過失擬自取名朕本<lb/>
拔擢將爲腹心今却如此豈不負朕至深卿<lb/>
冝商量如何穩便者公輔頃在翰林與臣乆<lb/>
同職任臣今據理辨直則渉於私黨之嫌希<lb/>
旨順承則違於匡輔之義渉嫌止貽於身患<lb/>
違義實玷於君恩徇身忘君臣之恥也别嫌<lb/>
奬義主之明也臣今不敢冒行所恥亦頼陛<lb/>
下明聖而鑒焉古語有之順旨者愛所由來<lb/>
<pb n="KR4c0039_SBCK_015-2a"/>
逆意者惡所從至故人臣皆爭順旨而避逆意<lb/>
非忘家爲國捐身成君者誰能犯顔色觸忌<lb/>
諱建一言開一說哉是以哲后興王知其若<lb/>
此求諌如不及納善如轉圎諒直者嘉之訐<lb/>
犯者義之愚淺者恕之狂誕者容之仍慮驕<lb/>
汰之易滋而忠實之不聞也於是置敢諌之<lb/>
鼔植告善之旌懸戒愼之鞀立司過之士猶<lb/>
懼其未也又設官制以言爲常由是有史爲<lb/>
書瞽爲詩工誦箴諌大夫規誨士傳言庶人<lb/>
謗尚恐其怠也每歳孟春遒人以木鐸徇于<lb/>
<pb n="KR4c0039_SBCK_015-2b"/>
路而振警之官師相規工執蓺事以諌其或<lb/>
不恭邦有常刑然非明智不能招直言非聖<lb/>
德不能求過行招直則其智彌大求過則其<lb/>
德彌光唯衰亂之朝闇惑之主則必諱其過<lb/>
行忿其直言以阿䛕爲納忠以諌爭爲揚惡<lb/>
怨讟溢於下國而耳不欲聞腥德逹于上天<lb/>
而心不求寤迨乎㒹覆猶未知非情之昬迷<lb/>
乃至於是故明者廣納以成德闇者獨用而<lb/>
敗身成敗之途千古相襲與敗同轍者罔不<lb/>
覆與成同軌者罔不昌以陛下日月之明江<lb/>
<pb n="KR4c0039_SBCK_015-3a"/>
海之量自當矯夏癸殷辛拒諫飾非之慝協<lb/>
大禹成湯拜言改過之誠矧又時運方屯物<lb/>
情猶鬱乃是陛下握髮吐哺之日宵衣旰食<lb/>
之辰士無賢愚咸冝録用言無大小皆務招<lb/>
延固不可復有忤逆之嫌甘辛之忌也夫君<lb/>
人者以衆智爲智以衆心爲心恒恐一夫不<lb/>
盡其情一事不得其理孜孜訪納唯善是求<lb/>
豈但從諌不咈而巳哉乃至求謗言聽輿誦<lb/>
葑菲不以下體而不採故英華靡遺芻蕘不<lb/>
以賤品而不詢故幽隱必逹今公輔官在諌<lb/>
<pb n="KR4c0039_SBCK_015-3b"/>
議任居宰衡獻替彌綸乃其職分比於芻蕘<lb/>
葑菲豈不優而且重哉此理之常奚足恠也<lb/>
縱使引喻非當不猶愈於輿誦乎矯激過深<lb/>
不猶愈於謗言乎晉文聽輿人之誦而霸業<lb/>
興虞舜設誹謗之木而帝德廣斯實聖賢之<lb/>
髙躅陛下何疾焉聖旨又以造塔役費微小<lb/>
非宰臣所論之事下臣愚戇竊謂不然當問<lb/>
理之是非豈論事之大小若造塔爲是役雖<lb/>
大而作之何傷若造塔爲非費雖小而言者<lb/>
何罪夫小者大之漸微者著之萌故君子愼<lb/>
<pb n="KR4c0039_SBCK_015-4a"/>
初聖人有戒知幾者所貴乎不逺而復制理<lb/>
者必在於未亂之前本立輔臣置之左右朝<lb/>
夕納誨意在防微微而弼之乃其職也㳙㳙<lb/>
不遏終變桑田燄燄靡除卒燎原野流煽巳<lb/>
甚禍災巳成雖欲救之固無及矣書曰不矜<lb/>
細行終累大德易曰小人以小善爲無益而<lb/>
不爲也以小惡爲無傷而不去也故惡積而<lb/>
不可掩罪大而不可解然則小之不可不愼<lb/>
也如此陛下安得使之勿論乎虞書載咎繇<lb/>
之言曰兢兢業業一日二日萬幾兢兢愼也<lb/>
<pb n="KR4c0039_SBCK_015-4b"/>
業業危也幾者動之微也唐虞之際主聖臣<lb/>
賢庶績咸熈萬邦巳協而猶上下相戒旣愼<lb/>
且危慮事之微日至萬數然則微之不可不<lb/>
重也如此陛下又安可忽而勿念乎舜之爲<lb/>
君始作<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>器羣臣固爭咸謂非冝<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>器之爲<lb/>
用也甚堅其爲費也蓋寡然猶相繼諷諌者<lb/>
豈不欲杜其漸而愼其初歟是知君臣之間<lb/>
義同一體事罔大小相須而成故舜命其臣<lb/>
曰作朕股肱耳目夫股肱之奉元首不以煩<lb/>
細而闕於運行耳目之助於心靈不以么微<lb/>
<pb n="KR4c0039_SBCK_015-5a"/>
而廢於視聽是以臣子之於君父也盡其敬<lb/>
而敬焉盡其愛而愛焉敬則願極於尊榮愛<lb/>
則懼䧟於過惡萬邦黎獻莫不皆然而況位<lb/>
列朝廷任當輔弼主辱與辱主安與安此而<lb/>
不言誰復言者禮曰近而不諫則尸利也若<lb/>
宰相者可謂近矣事或乖悮得無諫乎武丁<lb/>
賢君也傳說賢相也而武丁引金作礪以命<lb/>
其相說諭木從繩以戒其君是則輔弼之任<lb/>
匡救攸屬巨細之事悉冝盡規陛下所言役<lb/>
費微小非宰相所論之事又謂指朕過失擬<lb/>
<pb n="KR4c0039_SBCK_015-5b"/>
自取名此誠異乎愚臣之所聞是以願披肺<lb/>
腸而不敢自黙者也若以諫爭爲指過則剖<lb/>
心之主不冝見罪於哲王若以諫爭爲取名<lb/>
則匪躬之臣不應垂訓於聖典獻替列職竟<lb/>
使奚爲左右有人復將焉用臣竊謂指過以<lb/>
示直固不如改過以見稱進諫以取名固不<lb/>
如納諫之爲美假有意將指過諫以取名但<lb/>
能聞善而遷見諫不逆則所指者適足以彰<lb/>
陛下莫大之善所取者適足以資陛下無疆<lb/>
之休因而利焉所獲多矣儻或怒其指過而<lb/>
<pb n="KR4c0039_SBCK_015-6a"/>
不改則陛下招惡直之譏黜其取名而不容<lb/>
則陛下𬒳違諫之謗是乃掩已過而過彌著<lb/>
損彼名而名益彰果而行之所失大矣一獲<lb/>
一失可不愼乎伏願嘉忤㫖之忠祛逆耳之<lb/>
吝平積憤之氣弭逆詐之情然後試以愚言<lb/>
反覆叅校庶臻至理且亮微誠謹奏<lb/>
　　　又荅論姜公輔狀<lb/>
右欽漵奉宣聖旨省卿所奏公輔事冝雖甚<lb/>
知卿盡忠然似未㑹朕意朕意以公輔才行<lb/>
共宰相都不相當在奉天時早欲停罷後因<lb/>
<pb n="KR4c0039_SBCK_015-6b"/>
公輔辭退朕已對面許訖尋屬懷光背叛遂<lb/>
且因循容到山南公輔知朕必擬移改所以<lb/>
固論造塔事賣直取名據此用心豈是良善<lb/>
朕所以惆悵者秖縁如此卿今疑朕不能納<lb/>
諫殊乖本意者臣以戇執務在朴忠推理而<lb/>
言有懷必盡睿意玄妙非几所窺如臣懵昧<lb/>
之材且無希伺之志奏報失旨冝其固然所<lb/>
冀録微𣢾而矜至愚實天下幸甚古人有言<lb/>
曰明主者可以理奪又曰主聖則臣直今陛<lb/>
下禀天縱之才備明聖之資臣若抱理莫伸<lb/>
<pb n="KR4c0039_SBCK_015-7a"/>
守直不固上虧至化罪莫大焉輒復據直道<lb/>
而理其前言惟陛下留意幸察臣竊以領覽<lb/>
萬機必先虚其心鑑鏡羣情必先誠其意蓋<lb/>
以心不虚則物或見阻意不誠則人皆可疑<lb/>
阻於物者物亦阻焉疑於人者人亦疑焉萬<lb/>
物阻之兆人疑之將欲感人心致於和平盡<lb/>
物理使無紕繆是由却行而求及前人也無<lb/>
乃愈踈乎孔子曰不遷怒不億不信豈非懼<lb/>
於肆情逞憾以至于失中違道者哉臣之區<lb/>
區志欲匡輔是以前者奏䟽願陛下平積憤<lb/>
<pb n="KR4c0039_SBCK_015-7b"/>
<pb n="KR4c0039_SBCK_015-7b"/>
雖善而奚爲諫有可從人雖咎而寧捨古先<lb/>
聖王所以採葑菲詢芻蕘傳謗言用仇怨急<lb/>
於聽納乃至於斯其意無他惟義所在願陛<lb/>
下不以憎嫌而遺其片善不務精察而謂之<lb/>
大明忠言者利於行而咈於情唯計慮至熟<lb/>
乃能無忤幸紆宸鑒更審所冝謹奏<lb/>
　　　興元論請優奬曲環所領將士狀<lb/>
右曲環所領一軍悉是朱泚部曲或頃在鳯<lb/>
翔所管或本從河朔同來後因汴宋用兵權<lb/>
抽赴彼應援所以行營將士猶舉幽隴爲名<lb/>
<pb n="KR4c0039_SBCK_015-8a"/>
今之元兇乃其舊帥歧下則楚琳助亂薊門<lb/>
則朱滔黨姦獨此偏師漂然河上其營幕則<lb/>
寄于他土其家屬則䧟於匪人又屬汴路姦<lb/>
虞浚城䧟覆糧餉屢絶資裝乆殫士卒常情<lb/>
固難安處是冝潰歸舊管否則散適樂郊而<lb/>
曲環撫之悉無離叛孤軍自守亦不苟從處<lb/>
危能安聞難輒赴甚推齊肅累著功勲近日<lb/>
將帥之中罕有如環之比考其才節絶有過<lb/>
人但縁羇寓多時窮匱轉甚繼陳章奏言極<lb/>
酸辛告急朝廷則力未能救求哀郡府則人<lb/>
<pb n="KR4c0039_SBCK_015-8b"/>
莫見憂覽其辭情可謂流涕若失於應接則<lb/>
終以危亡良將義徒實在深惜願陛下不以<lb/>
常人遇之不以常事遣之方今勢可相資唯<lb/>
有江左完實恐須密勑韓滉切令贍恤此軍<lb/>
器甲衣糧咸使周足因賜劉洽手詔亦委加<lb/>
意保持若得自存必有成績非艱難無以表<lb/>
特操非英聖不能全異才有功見知人必恱<lb/>
勸臣不勝區區爲國奬善拯危之意謹啓事<lb/>
以聞謹奏<lb/>
　　　興元論解蕭復狀<lb/>
<pb n="KR4c0039_SBCK_015-9a"/>
右欽漵齎蕭復表示臣兼奉宣聖旨朕比縁<lb/>
李懷光兇狂權且就此迴避山南旣與京畿<lb/>
接近指麾兵馬日望收城今蕭復勸朕令幸<lb/>
江陵表狀之中張皇頗甚朕不㑹其意昨問<lb/>
從一從一亦甚驚恠不知事由蕭復奏事官<lb/>
李充朕適喚對共語亦似不是純良此人莫<lb/>
是李承昭家子弟否卿冝審看蕭復表中意<lb/>
趣斟酌奏來者臣伏覩其表兼揣其情蓋以<lb/>
逺路傳聞事多失實大臣獻納務且竭誠雖<lb/>
有過當之虞失中之䇿但冝勿用不足爲尤<lb/>
<pb n="KR4c0039_SBCK_015-9b"/>
何則駐蹕奉天屯難巳甚況又不駐艱危可<lb/>
知蕭復備位樞衡奉使宣撫忽聞變故寧免<lb/>
驚憂梁岷之間窮隘特甚輦輓攸止資奉實<lb/>
難凡在戀主之誠各懷徯后之志是以延賞<lb/>
奉迎於西蜀韓滉望幸於東吴此乃臣子之<lb/>
常情古今之通理蕭復所請亦類於斯事雖<lb/>
非冝意則可恕李充頃任御史臣嘗與之同<lb/>
寮其人是故福建觀察使李椅之男共承昭<lb/>
房從巳逺才頗通敏性亦温恭宗族之中足<lb/>
稱佳器伏願更廣詢訪方驗臣言不誣謹奏<lb/>
<pb n="KR4c0039_SBCK_015-10a"/>
　　　又荅論蕭復狀<lb/>
右欽漵奉宣聖旨卿所奏蕭復事朕巳具<lb/>
悉假使更無别意終是不識事冝今廵行諸<lb/>
道轉恐事多乖失縁孟皡年老今欲除蕭復<lb/>
爲福建觀察使便令赴任去就亦應得所卿意<lb/>
以爲何如者伏以將相之任所委皆崇中外<lb/>
迭居亦是常理然君臣有禮進退不可以不<lb/>
全理體有冝本末不可以不稱頃盗興都邑<lb/>
駕適郊畿陛下悔征賦之殷繁念黎元之困<lb/>
悴誕降慈㫖深示憫傷特遣大臣普詢疾苦<lb/>
<pb n="KR4c0039_SBCK_015-10b"/>
本期還報將議優蠲衆情顒顒日望上逹今<lb/>
若未終前命遽授逺藩則是膏澤將布而復<lb/>
收渙汗巳發而中廢事旣失望人何以觀斯<lb/>
乃進退之禮不全本末之冝不稱謂爲得所<lb/>
臣實疑之儻慮事乖方不欲淹留在外則當<lb/>
諭以詔旨促其歸程逺郡廵歷未周但令副<lb/>
介分往待其復命親訪物情革弊垂恩用符<lb/>
德號使務旣畢能否益彰徐擇所冝以圖進<lb/>
退庶於事體允得厥中謹奏<lb/>
　　　興元論續從賊中赴行在官等狀<lb/>
<pb n="KR4c0039_SBCK_015-11a"/>
右欽漵奉宣聖旨近日往往有卑官從山北<lb/>
來皆稱自京城偷路奔赴行在大都此輩多<lb/>
非良善有一邢建論說賊中體勢語最張皇<lb/>
察其事情頗是窺覘今且令留在一處安置<lb/>
如此之類更有數人若不根尋恐有姦計卿<lb/>
冝商量如何穩便者臣伏以任揔百揆者與<lb/>
一職之守不同富有萬國者與百揆之體復<lb/>
異蓋尊領其要卑主其詳尊尚恢弘卑務近<lb/>
細是以練覈小事糺察微姦此有司之守也<lb/>
維御萬樞選建庶長揔綱而衆目咸舉明邇<lb/>
<pb n="KR4c0039_SBCK_015-11b"/>
而羣方自通此大臣之任也愚智兼納洪纎<lb/>
靡遺蓋之如天容之如地垂旒黈纊而黜其<lb/>
聦察匿瑕藏疾而務於包含不示威而人畏<lb/>
之如雷霆不用明而人仰之如日月此天子<lb/>
之德也以卑而僭用尊道則職廢于下以尊<lb/>
而降代卑職則德喪于上職廢則事不舉德<lb/>
喪則人不歸事不舉者弊雖切而患輕人不<lb/>
歸者釁似微而禍重兹道得失所<hi>關興亡聖王知</hi>宇<lb/>
宙之大不可以耳目周故清其無爲之心而<lb/>
觀物之自爲也知億兆之多不可以智力勝<lb/>
<pb n="KR4c0039_SBCK_015-12a"/>
故壹其至誠之意而感人之不誠也異於是<lb/>
者乃以一人之聽覽而欲窮宇宙之變態以<lb/>
一人之防慮而欲勝億兆之姦欺役智彌精<lb/>
失道彌逺故宣尼述陶唐之盛曰惟天爲大<lb/>
惟堯則之周詩美文王之德曰不識不知順<lb/>
帝之則是皆覆育萬物渾然大同無好無惡<lb/>
不忌不克之謂也項籍納秦降卒二十萬慮<lb/>
其懷詐復叛一舉而盡坑之其於防虞亦巳<lb/>
甚矣漢髙豁逹大度天下之士至者納用不<lb/>
疑其於備慮可謂䟽矣然而項氏以滅劉氏<lb/>
<pb n="KR4c0039_SBCK_015-12b"/>
以昌蓄疑之與推誠其効固不同也秦皇嚴<lb/>
衛雄猜而荆軻奮其隂計光武寛容博厚而<lb/>
馬援輸其欵誠豈不以虚懷待人人亦思附<lb/>
任數御物物終不親情思附則感而恱之雖<lb/>
寇讎化爲心膂有矣意不親則懼而阻之雖<lb/>
骨肉結爲仇慝有矣臣故曰兹道得失所關<lb/>
興亡伏惟陛下睿哲文思光𬒳四表孝友勤<lb/>
儉行髙百王然猶化未大同俗未至理者良<lb/>
以智出庶物有輕待人臣之心思周萬機有<lb/>
獨馭區寓之意謀吞衆略有過愼之防明照<lb/>
<pb n="KR4c0039_SBCK_015-13a"/>
羣情有先事之察嚴束百辟有任刑致理之<lb/>
規威制四方有以力勝殘之志由是才能者<lb/>
怨於不任忠藎者憂於見疑著勲業者懼於<lb/>
不容懷反側者迫於及討馴致離叛搆成禍<lb/>
災兵連于外變起于内歳律未半乗輿再遷<lb/>
國家艱屯古未嘗有以陛下至聖之德而遘<lb/>
兹殷憂之期天其或者欲大啓睿心儆小失<lb/>
而崇丕業耳臣謂陛下當奉若天意追咎巳<lb/>
然凡所致寇之由悉巳詳知其故將革前弊<lb/>
以消羣疑今承德音尚襲流誤若未悔禍何<lb/>
<pb n="KR4c0039_SBCK_015-13b"/>
由弭災臣獲蒙過知又辱下問若務順旨是<lb/>
爲欺天庸敢指陳庶禆闕漏往歳𥘉奮師旅<lb/>
四征不庭義烈之徒人思自効捨逆歸𣢾者<lb/>
繼獻于闕下陳謀諫失者爭詣于禁門陛下<lb/>
能於此時乗軍氣之方雄因人心之願盡輟<lb/>
沐吐哺虚襟坦懷海納風行不疑不滯功者<lb/>
報之義者旌之直者獎之才者任之其或有<lb/>
志而無𥙷於時敢言而不當其理亦必恕其<lb/>
妄作録其善心率皆優容以禮進退如此則<lb/>
海内風靡翕然歸心賢愚咸懷小大畢力蕞<lb/>
<pb n="KR4c0039_SBCK_015-14a"/>
爾凶醜曽何足平臣固知乆巳理安必無奉<lb/>
天之幸矣其所以孕禍胎而索義氣者在乎<lb/>
獨斷宸慮專任睿明降附者意其窺覦輸誠<lb/>
者謂其遊說論官軍撓敗者猜其挾姦毀沮<lb/>
陳兇黨強狡者疑其爲賊張皇獻計者防其<lb/>
漏言進諫者憚其宣謗凡此之類悉貽聖憂<lb/>
咸使拘留謂之安置或詰責而寘於客省或<lb/>
勞慰而延於紫庭雖呵奬頗異其辭然於圈<lb/>
閑一也旣杜出入勢同狴牢解釋無期死生<lb/>
莫測守護且峻家私不通一遭縶維動歷年<lb/>
<pb n="KR4c0039_SBCK_015-14b"/>
歳想其痛憤何可勝言由是歸化漸稀而上<lb/>
封殆絶矣徇義之心旣阻脅從之黨彌堅而<lb/>
貴近之臣徃來之使希望風旨詭辭取容唯<lb/>
揣樂聞不憂失實咸言聖謀深逺䇿略如神<lb/>
小寇孤危滅亡無日陛下急於誅惡皆謂其<lb/>
事信然窮兵竭財坐待平一人心轉潰㓂亂<lb/>
愈滋遂至轂下生戎宫闈不守儻陛下能於<lb/>
此際遽敷大號謝過萬方敘忠良見忌之冤<lb/>
而舉其尤鯁亮者加之厚秩紏阿䛕不實之<lb/>
罪而數其極姦妄者處之大刑賞罰旣明忠<lb/>
<pb n="KR4c0039_SBCK_015-15a"/>
邪畢辨以此臨下誰敢不誠以此懷人何有<lb/>
不服過而能改亂亦遄安臣固知尋復京師<lb/>
必無梁岷之遊矣陛下旣闕愼于始又失圖<lb/>
于中收之西隅唯在兹日豈可復使一事紕<lb/>
繆一言過差哉今賊泚末平懷光繼叛都邑<lb/>
城闕猰㺄迭居關輔郊畿犲狼雜處朝廷僻<lb/>
介於逺郡道路縁歷於連山杖䇿從君其能<lb/>
有幾推心降接猶恐未多稍不禮焉固不來<lb/>
矣若又就加猜劾且復囚拘使反者得辭來<lb/>
者懷懼則天下有心之士安敢復言忠義哉<lb/>
<pb n="KR4c0039_SBCK_015-15b"/>
卵胎不傷麟鳯方至魚鼈咸若龜龍刀遊蓋<lb/>
恱近者來逺之資懷小者致大之術也竊料<lb/>
邢建等輩必非助逆之徒假如過有張皇跡<lb/>
渉疑似亦望矜愚惜體屈法𥙿人並量器能<lb/>
隨事甄貸武者措之於戎伍文者付之於宰<lb/>
司犬則授以職貟次但優其選序必有須離<lb/>
行在難處親軍則或除諸道一官或委諸使<lb/>
録用就其常分各稍加恩古人有言撫我則<lb/>
后虐我則讎惠澤所及謳歌乃歸流聞四方<lb/>
孰不欣戴昔趙殺鳴犢聖人輟行燕尊郭隗<lb/>
<pb n="KR4c0039_SBCK_015-16a"/>
賢士繼往況乎天子所作天下式瞻一言阻<lb/>
物則天下莫不自疑一事恤人則天下莫不<lb/>
同恱固不可以小失爲無損而不悔亦不可<lb/>
以小善爲無益而不行小猶愼之矧又非小<lb/>
願陛下惟事無大小皆以覆車之轍爲戒實<lb/>
宗社無疆之休謹奏<lb/>
唐陸宣公集卷第十五<lb/>
</p>
<p>
</p>
  </div>
</body>
</text>
</TEI>
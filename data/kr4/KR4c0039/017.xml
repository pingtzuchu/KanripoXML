<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_017-1a"/>
唐陸宣公集卷第十七　中書奏議卷第一<lb/>
　請許臺省長官舉薦屬吏狀<lb/>
　請遣使臣宣撫諸道遭水州縣狀<lb/>
　論淮西管内水損處請同諸道遣宣慰使狀<lb/>
　謝宻㫖因論所宣事狀<lb/>
　　請許臺省長官舉薦屬吏狀<lb/>
今月十七日顧少連延英對迴奉宣宻㫖卿<lb/>
先奏令臺省長官各舉屬吏近聞外議云諸<lb/>
司所舉皆有情故兼受賄賂不得實才此法<lb/>
甚非穩便巳後除改卿宜並自揀擇不可信<lb/>
<pb n="KR4c0039_SBCK_017-1b"/>
任諸司者臣以闇劣謬當大任果速官謗上<lb/>
貽聖憂過蒙恩私曲降慈誨感戴循省寢興<lb/>
不寍緣是宻旨特宣不敢對衆陳謝祇禀成<lb/>
命所宜必行恭惟聖規又合無隱苟有未達<lb/>
安敢勿言雖知塵煩固不可巳夫理道之急<lb/>
在於得人而知人之難聖哲所病聽其言則<lb/>
未保其行求其行則或遺其才校勞考則巧<lb/>
偽䌓興而貞方之人罕進狥聲華則趨競彌<lb/>
長而沈退之士莫升自非素與交親備詳本<lb/>
末探其志行閲其器能然後守道藏用者可<lb/>
<pb n="KR4c0039_SBCK_017-2a"/>
得而知沽名飾貌者不容其偽故孔子云視<lb/>
其所以觀其所由察其所安人焉廋哉夫欲<lb/>
觀視而察之固非一朝一夕之所能也是以<lb/>
前代有鄉里舉選之法長吏辟署之制所以<lb/>
明厯試廣旁求敦行能息馳騖也昔周以伯<lb/>
冏為太僕命之曰愼柬乃寮罔以巧言令色<lb/>
便僻側媚其惟吉士是則古之王朝但命其<lb/>
大官而大官得自柬僚屬之明驗也漢朝務<lb/>
求多士其選不唯公府辟召而巳又有父任<lb/>
兄任皆得為郎選入之初雜居三署臺省有<lb/>
<pb n="KR4c0039_SBCK_017-2b"/>
闕即用補之是則古之郎官皆以任舉充選<lb/>
此其明驗也魏晉已後曁於國初採擇庶官<lb/>
多由選部惟高位重職乃由宰相考庶官之<lb/>
有成效者請而命焉故晉代山濤為吏部尚<lb/>
書中外品員多所啟授宋朝以蔡廓為吏部<lb/>
尚書郎先使人謂宰相徐羡之曰若得行吏<lb/>
部之職則拜不然則否羡之答云黄散巳下<lb/>
悉委蔡廓猶憤恚以為失職遂不之官是則<lb/>
黄門散騎侍郎皆由吏部選授不必朝廷列<lb/>
位盡合柬在臺司此其明驗也國朝之制庶<lb/>
<pb n="KR4c0039_SBCK_017-3a"/>
官五品巳上制敕命之六品巳下則並旨授<lb/>
制敕所命者蓋宰相商議奏可而除拜之也<lb/>
旨授者蓋吏部銓材署職然後上言詔旨但<lb/>
畫聞以從之而不可否者也開元中吏部注<lb/>
擬選人奏置循資格限自起居遺補及御史<lb/>
等官猶並列於選曹銓綜之例著在格令至<lb/>
今不刋未聞常參之官悉委宰臣選擇此又<lb/>
近事之明驗也其後舊典失序倖臣專朝舍<lb/>
僉議而重已權廢公舉而行私惠是使周行<lb/>
庶品苟不出時宰之意者則莫致焉任衆之<lb/>
<pb n="KR4c0039_SBCK_017-3b"/>
道益微進善之途漸隘近者每須任使常苦<lb/>
乏人臨事選求動淹旬朔姑務應用難盡當<lb/>
才豈不以薦舉凌遲人物衰少居常則求精<lb/>
太過有急則備位不充欲令庶績咸熙固亦<lb/>
難矣臣實駑鈍一無所堪猥蒙任使待罪宰<lb/>
相雖懷竊位之懼且乏知人之明自揣庸虛<lb/>
終難上報惟廣求才之路使賢者各以彙征<lb/>
啟至公之門令職司皆得自達臣當謹守法<lb/>
度考課百官奉揚聰明信賞必罰庶乎人無<lb/>
滯用朝不乏才以此爲酬恩之資以此爲致<lb/>
<pb n="KR4c0039_SBCK_017-4a"/>
理之具爰初受命即以上陳求賢審官粗立<lb/>
綱制凡是百司之長兼副貳等官及兩省供<lb/>
奉之職并因察舉勞效須加獎任者並宰臣<lb/>
敘擬以聞其餘臺省屬僚請委長官選擇指<lb/>
陳才實以狀上聞一經薦揚終身保任各於<lb/>
除書之内具摽舉授之由示衆以公明章得<lb/>
失得賢則進考增秩失實則奪俸贖金亟得<lb/>
則褒升亟失則黜免非止搜揚下位亦可閲<lb/>
試大官前志所謂達觀其所舉即此義也自<lb/>
蒙允許即以宣行南宫舉人纔至十數或非<lb/>
<pb n="KR4c0039_SBCK_017-4b"/>
臺省舊吏則是使府佐僚累經薦延多厯事<lb/>
任議其資望旣不愧於班行考其行能又未<lb/>
聞於闕敗而議者遽以騰口上煩聖聰道之<lb/>
難行亦可知矣陛下勤求理道務循物情因<lb/>
謂舉薦非宜復委宰臣揀擇其為崇任輔弻<lb/>
博採輿詞可謂聖德之盛者然於委任責成<lb/>
之道聽言考實之方閑邪存誠猶恐有闕所<lb/>
謂委任責成者將立其事先擇其人既得其<lb/>
人愼謀其始旣謀其始詳慮其終終始之閒<lb/>
事必前定有疑則物果於用旣用則不復有<lb/>
<pb n="KR4c0039_SBCK_017-5a"/>
疑待終其謀乃考其事事愆于素者革其弊<lb/>
而黜其人事協于初者賞其人而成其美使<lb/>
受賞者無所與讓見黜者莫得為辭夫如是<lb/>
則苟無其才孰敢當任苟當其任必得竭才<lb/>
此古之聖王委任責成無為而理之道也所<lb/>
謂聽言考實虛受廣納弘接下之規明目達<lb/>
聰廣濟人之道欲知事之得失不可不聽之<lb/>
於言欲辯言之眞虛不可不考之於實言事<lb/>
之得者勿即謂是必原其所得之由言事之<lb/>
失者勿即謂非必窮其所失之理稱人之善<lb/>
<pb n="KR4c0039_SBCK_017-5b"/>
者必詳徵行善之跡論人之惡者必明辨爲<lb/>
惡之端凡聽其言皆考其實旣得其實又察<lb/>
以情旣盡其情復稽於衆衆議情實必叅相<lb/>
得然後信其說奬其誠如或矯誣亦寘明罰<lb/>
夫如是則言者不壅聽者不勞無浮妄亂敎<lb/>
之談無陰邪傷善之說無輕信見欺之失無<lb/>
濳陷不辨之冤此古之聖王聽言考實不出<lb/>
戸而知天下之方也陛下旣納臣言而用之<lb/>
旋聞横議而止之於臣謀不責成於横議不<lb/>
考實此乃謀失者得以辭其罪議曲者得以<lb/>
<pb n="KR4c0039_SBCK_017-6a"/>
肆其誣率是以行觸類而長固無必定之計<lb/>
亦無必實之言計不定則理道難成言不實<lb/>
則小人得志國家所病恒必由之昔齊桓公<lb/>
將啟覇圖問管仲以害覇之事管仲對曰得<lb/>
賢不能任害覇也任賢不能固害覇也固始<lb/>
而不能終害覇也與賢人謀事而與小人議<lb/>
之害覇也所謂小人者不必悉懷險詖故覆<lb/>
邦家蓋以其意性憸邪趣尚狹促以沮議為<lb/>
出衆以自異為不羣趨近利而昧逺圖效小<lb/>
信而傷大道故論語曰言必信行必果硜硜<lb/>
<pb n="KR4c0039_SBCK_017-6b"/>
然小人也夫以能信於言能果於行唯以硜<lb/>
硜淺近不克弘通宣尼猶謂其小人管仲尚<lb/>
憂其害覇況又有言行難保而恣其非心者<lb/>
乎此皆任不責成言不考實之弊也聖旨以<lb/>
謂外議云諸司所舉皆有情故兼受賄賂不<lb/>
得實才者臣請陛下當使所言之人詳陳所<lb/>
犯之狀某人受賄某舉有情陛下然後以事<lb/>
質於臣臣復以事質於舉主若便首伏則據<lb/>
罪抵刑如或有詞則付法閲實謬舉者必行<lb/>
其罰誣善者亦反其辜自然憲典克明邪慝<lb/>
<pb n="KR4c0039_SBCK_017-7a"/>
不作懲一沮百理之善經何必貸其姦贓不<lb/>
加辯詰私其公議不出主名使無辜見疑有<lb/>
罪獲縱枉直同貫人何賴焉聖㫖又以官長<lb/>
舉人法非穩便令臣並自揀擇不可信任諸<lb/>
司者伏以宰輔常制不過數人人之所知固<lb/>
有限極必不能徧諳多士備閲羣才若令悉<lb/>
命羣官理須展轉詢訪是則變公舉為私薦<lb/>
易明敡以暗投儻如議者之言所舉多有情<lb/>
故舉於君上且未絶私薦於宰臣安肯無詐<lb/>
失人之弊必又甚焉所以承前命官罕有不<lb/>
<pb n="KR4c0039_SBCK_017-7b"/>
涉私謗雖則秉鈞不一或自行情亦由私訪<lb/>
所親轉為所賣其弊非逺聖鑒明知今又將<lb/>
徇浮言專任宰臣除吏宰臣不徧諳識踵前<lb/>
須訪於人若訪於親朋則是悔其覆車不易<lb/>
前轍之失也若訪於朝列則是求其私薦必<lb/>
不如公舉之愈也二者利害惟陛下更詳擇<lb/>
焉恐不如委任長官愼柬僚屬所柬既少所<lb/>
求亦精得賢有鑒識之名失實當闇謬之責<lb/>
人之常性莫不愛身況於臺省長官皆是當<lb/>
朝髙選孰肯狥私妄舉以傷名取責者乎所<lb/>
<pb n="KR4c0039_SBCK_017-8a"/>
謂臺省長官即僕射尚書左右丞侍郎及侍<lb/>
御史大夫中丞是也陛下比擇輔相多亦不<lb/>
出其中今之宰相則往日臺省長官也今之<lb/>
臺省長官乃將來之宰臣也但是職名暫異<lb/>
固非行業頓殊豈有為長官之時則不能舉<lb/>
一二屬吏居宰臣之位則可擇千百狊寮物<lb/>
議悠悠其惑斯甚聖人制事必度物宜無求<lb/>
備於一人無責人於不逮尊者領其要卑者<lb/>
任其詳是以人主擇輔臣輔臣擇庶長庶長<lb/>
擇佐僚所任愈崇故所擇愈少所試漸下故<lb/>
<pb n="KR4c0039_SBCK_017-8b"/>
所舉漸輕進不失倫選不失類以類則詳知<lb/>
實行有倫則杜絶徼求將務得人無易於此<lb/>
是故選自卑遠始升於朝者各委長吏任舉<lb/>
之則下無遺賢矣寘於周行旣任以事者於<lb/>
是宰臣序進之則朝無曠職矣才德兼茂厯<lb/>
試不渝者然後人主倚任之則海内無遺士<lb/>
矣夫求才貴廣考課貴精求廣在於各舉所<lb/>
知長吏之薦擇是也考精在於按名責實宰<lb/>
臣之序進是也求不廣則下位罕進下位罕<lb/>
進則用常乏人用常乏人則懼曠庶職懼曠<lb/>
<pb n="KR4c0039_SBCK_017-9a"/>
庶職則苟取備員是以考課之法不暇精也<lb/>
考不精則能否無別能否無別則砥礪漸衰<lb/>
砥礪漸衰則職業不舉職業不舉則品格浸<lb/>
微是以賢能之功不克彰也皆失於不廣求<lb/>
人之道而務選士之精不思考課之行而望<lb/>
得人之美是以望得彌失務精益麤塞源浚<lb/>
流未見其可臣欲詳徵舊説伏恐聽覽為煩<lb/>
粗舉一端以明其理往者則天太后踐祚臨<lb/>
朝欲收人心尤務㧞擢弘委任之意開汲引<lb/>
之門進用不疑求訪無倦非但人得薦士亦<lb/>
<pb n="KR4c0039_SBCK_017-9b"/>
得自舉其才所薦必行所舉輒試其於選士<lb/>
之道豈不傷於容易哉然而課責旣嚴進退<lb/>
皆速不肖者旋黜才能者驟升是以當代謂<lb/>
知人之明累朝頼多士之用此乃近於求才<lb/>
貴廣考課貴精之效也陛下誕膺寶厯思致<lb/>
理平雖好賢之心有踰前哲而得人之盛未<lb/>
逮往時蓋由鑒賞獨任於聖聰搜擇頗難於<lb/>
公舉但速登延之路罕施練覈之方遂使先<lb/>
進者漸益凋訛後來者不相接續施一令則<lb/>
謗沮互起用一人則瘡痏立成此乃失於選<lb/>
<pb n="KR4c0039_SBCK_017-10a"/>
才太精制法不一之患也則天舉用之法傷<lb/>
易而得人陛下愼柬之規太精而失士是知<lb/>
雖易於舉用而不易於苟容則所易者適足<lb/>
廣得人之資不爲害也不精於法制而務精<lb/>
於選才則所精者適足梗進賢之途不爲利<lb/>
也人之才行自昔罕全苟有所長必有所短<lb/>
若録長補短則天下無不用之人責短舍長<lb/>
則天下無不棄之士加以情有憎愛趣有異<lb/>
同假使聖如伊周賢如楊墨求諸物議孰免<lb/>
譏嫌昔子貢問於孔子曰鄉人皆好之何如<lb/>
<pb n="KR4c0039_SBCK_017-10b"/>
子曰未可也鄉人皆惡之何如子曰未可也<lb/>
不如鄉人之善者好之其不善者惡之蓋以<lb/>
小人君子意必相反其在小人之惡君子亦<lb/>
如君子之惡小人將察其情在審其聽聽君<lb/>
子則小人道廢聽小人則君子道消今陛下<lb/>
愼選宰臣必以為重於庶品精擇長吏必以<lb/>
為愈於末流及至宰臣獻規長吏薦士陛下<lb/>
則但納横議不稽始謀是乃任以重者輕其<lb/>
言待以輕者重其事且又不辨所毁之虛實<lb/>
不校所議之短長人之多言何所不至是將<lb/>
<pb n="KR4c0039_SBCK_017-11a"/>
使人無所措其手足豈獨選任之道失其端<lb/>
而巳乎臣之切言固非為已所惜者致理之<lb/>
道所感者見遇之恩輒因陳謝布露以聞惟<lb/>
陛下幸察謹奏<lb/>
　　請遣使臣宣撫諸道遭水州縣狀<lb/>
右頻得鹽鐵轉運及州縣申報霖雨為災彌<lb/>
月不止或川瀆汎漲或谿谷奔流淹没田苗<lb/>
損壞廬舍又有漂溺不救轉徙乏糧䘮亡流<lb/>
離數亦非少臣等任處臺輔職調陰陽一物<lb/>
失宜尸曠斯在五行愆度黜責何逃陛下德<lb/>
<pb n="KR4c0039_SBCK_017-11b"/>
邁禹湯恕人咎己臣等每奉詞旨倍益慙惶<lb/>
所以僶俛在公不敢頻煩請罪前者面陳事<lb/>
體須遣使撫綏陛下尚謂詢問來人所損殊<lb/>
少即議優䘏恐長姦欺臣等旬日巳求更番<lb/>
借訪類㑹行旅所説悉與申報符同但恐所<lb/>
聞聖聰或未盡陳事實夫流俗之弊多徇諂<lb/>
諛揣所悦意者則侈其言度所惡聞者則小<lb/>
其事制備失所恒病於斯初聞諸道水災臣<lb/>
等屢訪朝列多云無害於物以為不足致懷<lb/>
退省其私言則頓異霖潦非可諱之事縉紳<lb/>
<pb n="KR4c0039_SBCK_017-12a"/>
皆有識之人與臣比肩尚且相媚况乎事或<lb/>
曖昧人或瑣微以利已之心希至尊之旨其<lb/>
於情實固不易知如斯之流足誤視聽所願<lb/>
事皆覆驗則冀言無詐欺大明照臨天下之<lb/>
幸也昔子夏問於孔子曰何如斯可謂人之<lb/>
父母孔子對曰四方有敗必先知之斯可謂<lb/>
人之父母矣蓋以君人之道子育為心雖深<lb/>
居九重而慮周四表雖恒處安樂而憂及困<lb/>
窮近取諸身如一體之於四支其疾病無不<lb/>
恤也遠取諸物如兩曜之於萬類其鑒照無<lb/>
<pb n="KR4c0039_SBCK_017-12b"/>
不均也故時有凶害而人無流亡恃天聽之<lb/>
必聞知上澤之必至是以有母之愛有父之<lb/>
尊古之聖王能以天下為一家中國為一人<lb/>
用此術也今水潦為敗綿數十州奔告于朝<lb/>
日月相繼若哀其疾苦固宜降旨優矜儻疑<lb/>
其詐欺亦當遣使臣巡視安可徇往來之浮<lb/>
説忘惠䘏之大猷失人得財是將焉用况災<lb/>
害已甚申奏亦頻縱不蒙恩復除自當准式<lb/>
蠲免徒失事體無資國儲恐須速降德音深<lb/>
示憂憫分道命使明敕弔災寛息征徭省察<lb/>
<pb n="KR4c0039_SBCK_017-13a"/>
冤濫應家有溺死及漂没居產都盡父子不<lb/>
存濟者各量賜粟帛便委使臣與州府以當<lb/>
處官物給付其損壞廬舍田苗者亦委使臣<lb/>
與州府據所損作分數等第聞奏量與蠲減<lb/>
租税如此則殁者蒙瘞酹之惠存者霑煦嫗<lb/>
之恩霈澤下施孰不欣戴所費者財用所收<lb/>
者人心若不失人何憂乏用臣等巳約支計<lb/>
所費亦不甚多儻蒙聖恩允從即具條件續<lb/>
進臣又聞聖人作則皆以天地為本陰陽為<lb/>
端慶賞者順陽之功故行於春夏刑罸者法<lb/>
<pb n="KR4c0039_SBCK_017-13b"/>
陰之氣故用之秋冬事或愆時人必罹咎是<lb/>
以月令所載夏行秋令則苦雨數來丘隰水<lb/>
潦夏行冬令則後乃大水敗其城郭典籍垂<lb/>
誡言固不誣天人同符理當必應旣有繫於<lb/>
舒慘是能致於災祥頃自夏初大臣得罪親<lb/>
黨坐累其徒實繁邦憲巳行宸嚴未解畏天<lb/>
之怒中外竦然若以月令推之水潦或是其<lb/>
應雖天所降沴不在郊畿然海内為家無論<lb/>
遐邇伏願滌瑕以德消沴以和威惠之相濟<lb/>
合宜陰陽之運行自序臣等不勝覩災慙負<lb/>
<pb n="KR4c0039_SBCK_017-14a"/>
之至謹奉狀陳請以聞謹奏<lb/>
　論淮西管内水損處請同諸道遣宣慰<lb/>
　　　使狀<lb/>
右奉進止淮西管内貢賦旣闕所緣水損簡<lb/>
擇宣慰使此道亦不要遣去者臣聞聖王之<lb/>
於天下也人有不得其所者若巳納之於隍<lb/>
故夏禹泣辜殷湯引罪蓋以率土之内莫非<lb/>
王臣或有昬迷不恭是由敎化未至常以善<lb/>
救則無棄人自希烈亂常汚染淮甸職貢廢<lb/>
闕責當有歸在於編甿豈任其咎陛下息師<lb/>
<pb n="KR4c0039_SBCK_017-14b"/>
含垢宥彼渠魁惟兹下人久罹脅制想其翹<lb/>
望聖化誠亦有足哀傷儻弘善救之心當軫<lb/>
納隍之慮今者遣使宣命本緣䘏患弔災諸<lb/>
道災患旣同朝廷弔䘏或異是使慕聲敎者<lb/>
絶望懷反側者得詞棄人而固其㓂讎恐非<lb/>
所以爲計也昔晉饑乞糴于秦大夫百里奚<lb/>
曰天災流行國家代有救災䘏鄰道也行道<lb/>
有福丕豹則請因而伐之穆公用百里奚之<lb/>
言拒丕豹之請且曰其君是惡其人何罪遂<lb/>
輸粟以救之其後秦饑乞糴于晉晉大夫虢<lb/>
<pb n="KR4c0039_SBCK_017-15a"/>
射曰無損於怨而益於㓂不如勿與慶鄭曰<lb/>
背施無親幸災不仁貪愛不祥怒鄰不義不<lb/>
如與之惠公信虢射之謀違慶鄭之議遂閉<lb/>
糴以絶焉是歲晉國復饑秦伯又饋之粟曰<lb/>
吾怨其君而矜其人終於秦穆覇强晉惠擒<lb/>
辱是知棄怨而施惠者可以懷敵計利而忘<lb/>
義者罔不失人此乃列國諸侯猶務䘏鄰救<lb/>
災矧君臨天下而可使德澤不均被者乎議<lb/>
者多謂淮右荐饑國家之利臣等愚見以為<lb/>
不然必若興有征之師問不庭之罪因災幸<lb/>
<pb n="KR4c0039_SBCK_017-15b"/>
濟巳爽德政儻又難於用兵望其艱窘自弊<lb/>
利害之勢或未可知夫悍獸之情窮則攫搏<lb/>
暴人之態急則猖狂當其迫阨之時尤資撫<lb/>
馭苟得招攜以禮便可底寍備慮乖方亦足<lb/>
生患竊以帝王之道頗與敵國不同懷柔萬<lb/>
邦唯德與義寍人負我無我負人故能使億<lb/>
兆歸心逺邇從化猶有兇迷不復必當人鬼<lb/>
同誅此其自取覆亡尚亦不足含怒今因供<lb/>
税有闕遂令施惠不均責帥及人恐未為允<lb/>
伏惟聖鑒更審細裁量其所擇諸道使並未<lb/>
<pb n="KR4c0039_SBCK_017-16a"/>
敢宣行伏候進止<lb/>
　　謝宻㫖因論所宣事狀<lb/>
前日顧少連奉諭宻旨每於延英對卿緣有<lb/>
諸人言不得盡中間卿所奏去冬薦人實緣<lb/>
對趙憬執論所以有言相拒亦不是阻卿之<lb/>
意若有要便事但依前者意旨自手疏密封<lb/>
進來卿又頻與苗粲進官朕未放過恐卿未<lb/>
知朕意此人即苗晉卿之子晉卿往年攝政<lb/>
曾有不臣之言又諸子皆與古帝王同名意<lb/>
甚不善緣非諸子之過不欲明行斥逐終是<lb/>
<pb n="KR4c0039_SBCK_017-16b"/>
不合令在朝廷卿宜密知此意苗粲兄弟並<lb/>
改與在外閒僻處官仍不得令近兵馬者猥<lb/>
蒙天慈屢降深旨慰眷稠曡誨諭周詳骨肉<lb/>
之恩無以加此士感知已尚合捐軀臣雖孱<lb/>
微能不激勵至於彌綸庶績督課羣官始終<lb/>
不渝夙夜匪懈是皆常分曷足酬恩自揣凡<lb/>
庸之才又無奇崛之効惟當輸罄忠節匡補<lb/>
聖猷衆人之所難言臣必無隱常情之所易<lb/>
溺臣必不回冏然貞心持以上報此愚夫一<lb/>
至而不易者也惟明主矜亮而保容之頃以<lb/>
<pb n="KR4c0039_SBCK_017-17a"/>
去冬薦人頻於街衢披訴旣是准制許集理<lb/>
合量才授官進擬再三未蒙允許伏慮事轉<lb/>
淹滯所以因對奏陳懵於忖量推理輒發以<lb/>
趙憬與臣並命俱掌樞衡參奉謀猷事當無<lb/>
間不知避忌輕黷宸嚴陛下特宥惷愚曲加<lb/>
奬導寵遇踰等恩私倍常顧惟何人叨幸若<lb/>
此偶有所見敢不盡言是彰無隱之誠以申<lb/>
上報之分臣聞王者之道坦然著明奉三無<lb/>
私以勞天下平平蕩蕩無側無偏所謂三無<lb/>
私者如天之無私覆也如地之無私載也如<lb/>
<pb n="KR4c0039_SBCK_017-17b"/>
日月之無私照也其或有過如日月之有蝕<lb/>
焉過也人皆見之更也人皆仰之日月不疾<lb/>
於蔽虧人君不吝於過失虧而能復無損於<lb/>
明過而能改不累於德昨者臣所奏惟有趙<lb/>
憬得聞陛下以至勞神委曲防護是於心膂<lb/>
之内尚有形迹之拘職同事殊鮮克以濟恐<lb/>
爽無私之德且傷不吝之明夫元首股肱義<lb/>
實同體諮詢獻納一日萬機宣之使言猶未<lb/>
盡意言若有阻意何由通啟沃旣難機務斯<lb/>
壅雖荷綢繆之顧實増曠廢之憂仰希聖聰<lb/>
<pb n="KR4c0039_SBCK_017-18a"/>
更賜裁處苗粲少以門子早登朝班厯拾遺<lb/>
補闕起居員外郎中前後二十餘年温恭有<lb/>
加恪愼無怠端敏足以守職文學足以飾身<lb/>
詳其器能堪處近侍陛下以粲先父常有過<lb/>
言名子之方又乖義類不忍明加斥黜但令<lb/>
改授外官伏以理國化人在於獎一善使天<lb/>
下之爲善者勸罰一惡使天下之爲惡者懲<lb/>
是以爵人必於朝刑人必於市惟恐衆之不<lb/>
覩事之不彰君上行之無愧心兆庶聽之無<lb/>
疑義受賞安之無怍色當刑居之無怨言此<lb/>
<pb n="KR4c0039_SBCK_017-18b"/>
聖王所以宣明典章與天下公共者也奬而<lb/>
不言其善斯謂曲貸罰而不書其惡斯謂中<lb/>
傷曲貸則授受不明而恩倖之門啟中傷則<lb/>
枉直莫辨而䜛間之道行此柄一虧為害滋<lb/>
大凡是譖愬之輩多非信實之言利於中傷<lb/>
懼於公辨或云歳月巳久不可究尋或云事<lb/>
體有妨須為隱忍或云惡跡未露宜假他事<lb/>
為名或云但棄其人何必明言責辱詞皆近<lb/>
於情理意實苞於矯誣傷善售姦莫斯為甚<lb/>
伏惟聖鑒之下必無浸潤之流然於稱毁之<lb/>
<pb n="KR4c0039_SBCK_017-19a"/>
言不可不辨賞罰之典不可不明陛下若以<lb/>
晉卿跡實姦邪粲等法應坐累則當公議典<lb/>
憲豈令陰受播遷陛下若察晉卿見誣又知<lb/>
粲等非罪則合隨才獎用不宜降意猜防今<lb/>
忽不示端由但加斥逐謂之掄材則失序謂<lb/>
之行罰則無名徒使粲等受錮於聖朝晉卿<lb/>
銜憤於幽壤以臣蔽滯未見其宜夫聽訟辨<lb/>
䜛貴於明恕明者在驗之以迹恕者在求之<lb/>
以情迹可責而情可矜聖王懼疑似之陷非<lb/>
辜不之責也情可責而迹可宥聖王懼逆詐<lb/>
<pb n="KR4c0039_SBCK_017-19b"/>
之濫無罪不之責也惟情見迹具詞服理窮<lb/>
者然後加刑罰焉是以下無冤人上無繆聽<lb/>
苛慝不作敎化以興晉卿起自文儒致位台<lb/>
輔能以謙柔自處故為三朝所推當諒闇之<lb/>
辰攝冡宰之任是將備禮豈足擅權安肯露<lb/>
不臣之言招覆族之釁雖甚狂險猶應不為<lb/>
矧伊老臣寍忍及此假有忍人之意其如言<lb/>
發禍隨求之以情旣無端驗之以迹又無兆<lb/>
宜蒙昭恕理在不疑又自陛下御極已來粲<lb/>
及兄丕皆厯清近若以舊事為累豈復含容<lb/>
<pb n="KR4c0039_SBCK_017-20a"/>
至今恐有無良之徒憎嫉丕粲兄弟造成飛<lb/>
語務欲挫傷大抵任重勢疑易生嫌謗以周<lb/>
公之聖不免流言霍光之忠亦遭吿訐向非<lb/>
成王覺寤昭帝保明則二主之德美不傳二<lb/>
臣之冤誣莫辨陛下追懷往事得失豈不相<lb/>
遠哉後之視今固亦如此凡所舉措安可不<lb/>
詳伏願稍留睿思特加省察斯實羣臣庶免<lb/>
於戾豈惟苗氏一族存殁幸賴而巳乎少連<lb/>
又向臣説云聖旨察臣孤貞猶謂清愼太過<lb/>
都絶諸道饋遺却恐事情不通如不能納諸<lb/>
<pb n="KR4c0039_SBCK_017-20b"/>
財物至如鞭靴之類受亦無妨者伏以貨賄<lb/>
之利耳目之娛人間常情孰不貪悦況臣性<lb/>
實凡鄙寍忘顧私家本窶貧安能無欲所以<lb/>
深自刻愼勉脩亷隅者蓋由負戴厚恩尸竊<lb/>
大任旣不克導揚風敎致俗清湻又未能減<lb/>
息征徭濟人窮困若無恥懼更啟賄門是忘<lb/>
憂國之誠仍速焚身之禍由是危行特操杜<lb/>
絶交私誠知無補大猷所冀免貽深累陛下<lb/>
責臣以清愼太過斯謂皇明陛下慮事之不<lb/>
通有乖理道或恐貪惏之輩務逞無厭之求<lb/>
<pb n="KR4c0039_SBCK_017-21a"/>
巧陳異端惑亂聖聽稽諸事實則甚不然夫<lb/>
以胥吏末流苞苴微貺苟或違道且猶知慙<lb/>
况乎公卿大臣之間方岳連帥之任豈資納<lb/>
賄然後致誠若因財利交歡是以姑息爲事<lb/>
旣乖直道必有過求遂之則法度浸隳阻之<lb/>
則<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望彌甚爲害如此國何賴焉髙祖太宗<lb/>
著法垂制監臨受賄盈尺有刑陛下每發德<lb/>
音敷宥下土大辟之屬皆蒙滌除唯於犯贓<lb/>
往往不赦豈不以貪饕爲弊殘蠧最深至於<lb/>
士吏之微尚當嚴禁矧居風化之首反可通<lb/>
<pb n="KR4c0039_SBCK_017-21b"/>
行凡上之所為以導下也上所不為以檢下<lb/>
也上所不為而下或為之然後可以設峻防<lb/>
寘明辟若上為之而下亦為之固其理也又<lb/>
可禁乎今吏有受監臨之賄者則以為罪不<lb/>
可容朝廷之制四方所監臨也而宰司公受<lb/>
其賄是亦無恥而不恕者歟孔子曰大臣不<lb/>
可不敬也是人之表也邇臣不可不愼也是<lb/>
人之道也表傾則影曲道僻則行邪若大臣<lb/>
邇臣可以受財則庶長寀寮孰為不可朝廷<lb/>
取之於方鎮方鎮復取之於州州取之於縣<lb/>
<pb n="KR4c0039_SBCK_017-22a"/>
縣取之於鄉鄉將安取哉是皆出於疲人之<lb/>
肝腦筋髓耳自大盗猾夏耗斁生人天下常<lb/>
屯百萬之師坐受衣食農夫𧖟婦凍而織餒<lb/>
而耕殫力忍死以供十倍之賦日日引頸望<lb/>
覩昇平之化惠恤之恩凡四十九年矣荐屬<lb/>
多故有加無瘳持利權食厚祿者當憂隱忸<lb/>
怩憫愧黎庶而又交通私賄扇起貪風是令<lb/>
已困之甿重遭過分之擾陛下尚以為鞭靴<lb/>
之類受亦無妨若使天下納賂惟有二三宰<lb/>
臣四方誅求止於鞭靴細物行之不足以傷<lb/>
<pb n="KR4c0039_SBCK_017-22b"/>
化絶之不足以利人則臣固已微抑私心將<lb/>
順睿旨矣若使國家致理必資饋遺通情辭<lb/>
之足以失天下之心受之足以濟天下之務<lb/>
則臣固亦不避汙行助我聖功矣臣所以未<lb/>
敢奉詔冒昧塵煩者審知此道不惟於無益<lb/>
必有甚損故也亦冀陛下詳察其理普澄其<lb/>
源弘清浄無欲之風守慈儉不貪之寶是將<lb/>
感人心而天下服何有事情不通之患乎夫<lb/>
貨賄上行則賞罰之柄失貪求下布則亷恥<lb/>
之道衰<hi>何者</hi>善惡不分功過無辨者以貨賄之<lb/>
<pb n="KR4c0039_SBCK_017-23a"/>
多少為課績之重輕守道闕供或時致怨招<lb/>
累求得當欲可以釋罪賈榮忍行刻剥者見<lb/>
謂公忠巧飾玩好者獲稱才智此謂賞罰之<lb/>
柄失也上好利則下思聚斂上求賄則下肆<lb/>
侵蟊不懷愧心但逞私欲遞相企效習以成<lb/>
風閭閻日殘紀綱日壞不可以禮義勸不可<lb/>
以刑法懲此由亷恥之道衰也作法於涼其<lb/>
弊猶貪作法於貪其弊斯亂利於小者必害<lb/>
於大易於始者必悔於終賄道一開展轉滋<lb/>
甚鞭靴不已必及衣裘衣裘不巳必及幣帛<lb/>
<pb n="KR4c0039_SBCK_017-23b"/>
幣帛不巳必及車輿車輿不巳必及金璧目<lb/>
見可欲何能自窒于心巳與交私固難中絶<lb/>
其意是以涓流不止谿壑成災毫末旣差丘<lb/>
山聚釁自昔國家敗亡多矣何嘗有以約失<lb/>
之者乎臣竊料郡府之不願行賄於朝廷猶<lb/>
鄉閭之不願輸貨於郡府也但以行之者有<lb/>
利不行者有虞故為安身保位之謀不得不<lb/>
行耳夫豈樂而行之哉假如四方俱賂於朝<lb/>
廷朝廷受其三而却其一有所受有所却二<lb/>
端相反則遇却者或有意疑乎見拒而不通<lb/>
<pb n="KR4c0039_SBCK_017-24a"/>
焉四方俱賂於朝廷朝廷俱辭而不受則咸<lb/>
知不受者乃朝廷之常理耳適所以服其心<lb/>
而誘其善復何嫌阻之有乎陛下若謂問遺<lb/>
可以通物情絜矩不足敦理化則自建中以<lb/>
來股肱耳目之間蓋常有交利行私者矣乃<lb/>
其所也陛下何尤焉陛下嗣位之初躬行節<lb/>
儉郡國無來獻朝廷無私求行李無黷貨之<lb/>
人邇臣無受賂之事四方風動幾致清平旋<lb/>
以刑峻賦繁兵連禍結理功中否至化未凝<lb/>
洎大憝殲夷皇運興復征伐之役頗息於前<lb/>
<pb n="KR4c0039_SBCK_017-24b"/>
時清約之風亦虧於往日此則雖革一弊亦<lb/>
䘮一美焉曩興師徒人困暴賦今罷征伐人<lb/>
困私求是乃殘瘁之餘永無蘇息之望使萬<lb/>
方黎獻當陛下休明之代不登富夀不洽雍<lb/>
熙追懷前修實用心熱而議者反以納賄通<lb/>
情之理以惑陛下斯不亦誣上行私之甚者<lb/>
乎夫天下公器也王綱大權也執大權者不<lb/>
任其小數守公器者不徇於私情任小數而<lb/>
御大權則忿戾之禍起徇私情以持公器則<lb/>
姦亂之釁生故春秋傳曰在上位者洒濯其心<lb/>
<pb n="KR4c0039_SBCK_017-25a"/>
壹以待之而後可以理人言私曲之不可以<lb/>
<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>衆庶也又曰國家之敗由官邪也官之失<lb/>
德寵賂彰也君人者將昭德塞違以臨照百<lb/>
官百官於是乎戒懼而不敢易紀律言賄利<lb/>
之不可以化百官也又曰長國家者非無賄<lb/>
之難無令名之難諸侯之賄聚於公室則諸<lb/>
侯貳言貪欲之不可以懷諸侯也古之懷諸<lb/>
侯者蓋有其道矣惟不務賄然後得之故禮<lb/>
記云凡為天下國家有九經其一曰理亂持<lb/>
危朝聘以時厚往而薄來所以懷諸侯也是<lb/>
<pb n="KR4c0039_SBCK_017-25b"/>
知懷撫之道貴德賤財於往也則厚其贈送<lb/>
之資於來也則薄其䞇幣之禮訓人以尊讓<lb/>
示人以不貪始於朝廷行於郡國亷節之風<lb/>
漸廣侵漁之害不萌里閭獲安郡國斯乂郡<lb/>
國旣乂朝廷益尊所謂化自上流理由下濟<lb/>
近者悦服而遠者歸懷是皆無賄之致也及<lb/>
夫王綱浸壞德化陵夷然後滅公議而徇私<lb/>
情盛誅求而崇饋獻故禮記曰天子微諸侯<lb/>
僭於是相覿以貨相賂以利而天下之禮亂<lb/>
矣是知傷風害禮莫甚於私暴物殘人莫大<lb/>
<pb n="KR4c0039_SBCK_017-26a"/>
於賂利於絶私去賄者莫先於君主務於愛<lb/>
人助理者莫切於輔臣然則君主輔臣之閒<lb/>
固不可以語及於私賄矣况又躬行乎臣以<lb/>
受恩特深志欲巨細裨補苟懐疑慮不敢因<lb/>
循亦賴遭逢聖明庶得竭盡愚直所以每事<lb/>
獻替不以犯忤為虞意懇詞繁伏用慙悚謹<lb/>
奏<lb/>
唐陸宣公集卷第十七<lb/>
<pb n="KR4c0039_SBCK_017-26b"/>
</p>
<p>
</p>
  </div>
</body>
</text>
</TEI>
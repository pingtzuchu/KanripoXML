<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_011-1a"/>
唐陸宣公集卷第十一　奏草卷第一<lb/>
　論兩河及淮西利害狀<lb/>
　論關中事冝狀<lb/>
　　　論兩河及淮西利害狀<lb/>
内侍朱冀寧奉宣進旨縁兩河㓂賊未平殄<lb/>
又淮西兇黨攻逼襄城卿識古知今合有良<lb/>
䇿冝具陳利害封進者臣質性凡鈍聞見陋<lb/>
狹幸因之使簪組昇朝荐承過恩文學入侍<lb/>
每自奮勵思酬奬遇感激所至亦能忘身但<lb/>
以越職干議典制所禁未信而言聖人不尚<lb/>
<pb n="KR4c0039_SBCK_011-1b"/>
是以循循黙黙尸居榮近日日以愧自春徂<lb/>
秋心雖懷憂言不敢發此臣之罪也亦臣之<lb/>
分也陛下天縱聖德神授英謀明照八表思<lb/>
周萬務猶慮闕漏下詢芻蕘此堯舜捨已從<lb/>
人好問而好察邇言之意也臣毎讀前史見<lb/>
開說納忠之士乃有泣血碎首牽𥚑斷鞅者<lb/>
皆以進議見拒懇誠激忠遂至發憤踰禮而<lb/>
不能自止故也况今勢有危迫事有機冝當<lb/>
聖主開懷訪納之時無昔人逆鱗顚沛之患<lb/>
儻又上探微旨慮匪恱聞傍懼貴臣將爲沮<lb/>
<pb n="KR4c0039_SBCK_011-2a"/>
議首尾憂畏前後顧瞻是乃偷合苟容之徒非<lb/>
有扶危救亂之意此愚臣之所痛心切齒於<lb/>
旣往是以不忍復躬行於當丗也心藴忠憤<lb/>
固願披陳職居禁闈當備顧問承問而對臣<lb/>
之職也寫誠無隱臣之忠也謹具件如後惟<lb/>
明主循省而備慮之豈有微臣獨荷容納之<lb/>
恩實億兆之幸社稷之福也臣本書生不習<lb/>
戎事竊惟霍去病漢將之良者也毎言行軍<lb/>
用師之道顧方略何如耳不在學古兵法是<lb/>
知兵法者無他見其情而通其變則得失可<lb/>
<pb n="KR4c0039_SBCK_011-2b"/>
辯成敗可知古人所以坐籌樽爼之間制勝<lb/>
千里之外者得此道也臣才不逮古人而頗<lb/>
窺其意是敢承詔不黙輙陳狂愚伏以剋敵<lb/>
之要在乎將得其人馭將之方在乎操得其<lb/>
柄將非其人者兵雖衆不足恃操失其柄者<lb/>
將雖材不爲用兵不足恃與無兵同將不爲<lb/>
用與無將同將不能使兵國不能馭將非止<lb/>
費財翫㓂之弊亦有不戢自焚之災自昔禍<lb/>
亂之興何甞不由於此今兩河淮西爲叛亂<lb/>
之帥者獨四五凶人而巳尚恐其中或有傍<lb/>
<pb n="KR4c0039_SBCK_011-3a"/>
遭詿誤内蓄危疑蒼黃失圖勢不得止亦未<lb/>
必皆是處心積慮果爲姦逆以僣帝稱王者<lb/>
也況其餘衆蓋並脅從苟知全生豈願爲惡<lb/>
若招攜以法悔禍以誠使來者必安安者必<lb/>
乆斯道積著人誰不懷縱有野心難馴臣知<lb/>
其從化者必過半矣舞千苗格豈獨虚言假<lb/>
使四五兇渠俱禀梟鴟之性其下同惡復有<lb/>
十百相從是皆卒伍庸流闒茸下品其志好<lb/>
不過聲色財貨之樂其材用不過蹴踘距踴<lb/>
之能其約從締交則迭相侮詐以爲智謀其<lb/>
<pb n="KR4c0039_SBCK_011-3b"/>
御衆使人則例質妻孥以爲術數斯乃盗竊<lb/>
偷安之伍非有姦雄特異之資以陛下英神<lb/>
志期平壹君臣之勢不類逆順之理不侔形<lb/>
勢之大小不倫師徒之衆寡不敵然尚曠歳<lb/>
持乆師老費財加筭不止於舟車徴卒殆窮<lb/>
於閩濮笞肉捶骨呻吟里閭送父别夫號呼<lb/>
道路杼軸巳甚興發巳殫而將帥者尚曰財<lb/>
不足兵不多此微臣所以千慮百思而不悟<lb/>
其理也未審陛下甞徴其說察其由乎股肱<lb/>
之臣日月獻納復爲陛下察其事乎臣愚無<lb/>
<pb n="KR4c0039_SBCK_011-4a"/>
知實所深惑遂乃過爲臆度輙肆討論以爲<lb/>
剋敵之要在乎將得其人馭將之方在乎操<lb/>
得其柄將非其人者兵雖衆不足恃操失其<lb/>
柄者將雖材不爲用今以陛下効其明聖羣帥<lb/>
畏威雖萬無此虞然亦不可不試省察也陛<lb/>
下若謂臣此說蓋虚體耳不足徴焉臣請復<lb/>
爲陛下效其明徴以實前說田恱唱亂之始<lb/>
氣盛力全恒趙青齊迭爲脣齒陛下特詔馬<lb/>
燧委之專征抱眞李芃聲勢相援于時士吏<lb/>
畏法將帥感恩俱藴勝殘盡敵之誠未有爭<lb/>
<pb n="KR4c0039_SBCK_011-4b"/>
功邀利之釁故能累摧堅陣深抵窮巢元惡<lb/>
幸脫於俘囚兇徒幾盡於鋒刃臣故曰剋敵<lb/>
之要在乎將得其人馭將之方在乎操得其<lb/>
柄此其明效也田恱旣敗力屈勢窮且皆離<lb/>
心莫有固志乗我師勝捷之氣躡亡虜傷夷<lb/>
之餘比於前功難易百倍旣而大軍遂駐遺<lb/>
孽復安其後餽運日増師徒日益于兹再稔<lb/>
竟不交鋒量兵力則前者寡而今者多議軍<lb/>
資則前者薄而今者厚論氣勢則前者新集<lb/>
而今者乗勝度攻具則前者草創而今者繕<lb/>
<pb n="KR4c0039_SBCK_011-5a"/>
完計兇黨則前者盛而今者殘揣敵情則前<lb/>
者銳而今者挫然而勢因時變事與理乖當<lb/>
易而反難當進而中止本末殊趣前後易方<lb/>
順理之常必不如此臣故曰將非其人者兵<lb/>
雖衆不足恃操失其柄者將雖材不爲用此<lb/>
自昔必然之効但未審今兹事實得無近於<lb/>
此乎在陛下熟察而亟救之耳固不在益兵<lb/>
以生事加賦以殄人無紓目前之虞或興意<lb/>
外之患人者邦之本也財者人之心也兵者<lb/>
財之蠧也其心傷則其本傷其本傷則枝幹<lb/>
<pb n="KR4c0039_SBCK_011-5b"/>
顚瘁而根柢蹷抜矣惟陛下重愼之愍惜之<lb/>
今師興三年可謂乆矣稅及百物可謂繁矣<lb/>
陛下爲之宵衣旰食可謂憂勤矣海内爲之<lb/>
行賫居送可謂勞弊矣而㓂亂有益翦滅無<lb/>
期人揺不寧事變難測是以兵貴拙速不尚<lb/>
巧遲速則乗機遲則生變此兵法深切之誡<lb/>
往事明著之驗也夫投膠以變濁不如澄其<lb/>
源而濁變之愈也揚湯以止沸不如絶其薪<lb/>
而沸止之速也是以勞心於服逺者莫若修<lb/>
近而其逺自來多方以救失者莫若改行而<lb/>
<pb n="KR4c0039_SBCK_011-6a"/>
其失自去若不靖於本而務救於末則救之<lb/>
所爲乃禍之所起也修近之道改行之方易<lb/>
於舉毛但在陛下然之與否耳儻或重難易<lb/>
制姑務持危則當校禍患之重輕辯攻守之<lb/>
緩急臣謂幽燕恒魏之㓂勢緩而禍輕汝洛<lb/>
滎汴之虞勢急而禍重緩者冝圖之以計今<lb/>
失於屯戍太多急者冝備之以嚴今失於守<lb/>
禦不足何以言其然也自胡羯稱亂首起葪<lb/>
門中興巳來未暇芟蕩因其降將即而撫之<lb/>
朝廷置河朔於度外殆三十年非一朝一夕<lb/>
<pb n="KR4c0039_SBCK_011-6b"/>
之所急也田恱累經覆敗氣沮勢羸偷全餘<lb/>
生無復逺略武俊蕃種有勇無謀朱滔卒材<lb/>
多疑少决皆受田恱誘䧟遂爲猖狂岀師事<lb/>
起無名衆情不附進退遑惑内外防虞所以<lb/>
纔至魏郊遽又退歸巢穴意在自保勢無他<lb/>
圖加以洪河太行禦其衝并汾洺潞壓其腹<lb/>
雖欲放肆亦何能爲又此郡兇徒互相劫制<lb/>
急則合力退則背憎是皆苟且之徒必無越<lb/>
軼之患此臣所謂幽燕恒魏之㓂勢緩而禍<lb/>
輕希烈忍於傷殘果於吞噬據蔡許冨全之<lb/>
<pb n="KR4c0039_SBCK_011-7a"/>
地益鄧襄鹵獲之資意殊無猒兵且未衂東<lb/>
㓂則轉輸將阻北窺則都城或驚此臣所謂<lb/>
汝洛滎汴之虞勢急而禍重代朔邠靈之騎<lb/>
士自昔之精騎也上黨盟津之歩卒當今之<lb/>
練卒也悉此彊勁委之山東勢分於將多財<lb/>
屈於兵廣以攻則曠歳不進以守則數倍有<lb/>
餘各懷顧瞻遞欲推倚此臣所謂緩者冝圖<lb/>
之以計今失於屯戍太多李勉以文吏之材<lb/>
當浚郊奔突之㑹哥舒曜以烏合之衆扞襄<lb/>
野犲狼之羣陛下雖連發禁軍以爲繼援累<lb/>
<pb n="KR4c0039_SBCK_011-7b"/>
勑諸鎭務使恊同睿㫖殷憂人思自效但恐<lb/>
本非素習令不適從奔鯨觸羅倉卒難制首<lb/>
䑕應敵因循莫前此臣所謂急者冝備之以<lb/>
嚴今失於守禦不足陛下若察其緩急審其<lb/>
重輕使懷光帥師救襄城之圍李芃還鎭爲<lb/>
東都之援汝洛旣固梁宋亦安是乃取有餘<lb/>
救不足罷關右賦車籍馬之擾減山東飛芻<lb/>
輓粟之勞無擾則禍亂不生息勞則物力可<lb/>
濟非止排難於變切亦將防患於未然徴發<lb/>
旣停守備且固足得徐觀事勢更選艮圖此<lb/>
<pb n="KR4c0039_SBCK_011-8a"/>
於紓亂解紛抑亦計之次也議者若曰河朔<lb/>
羣盗尚未殱夷儻又減兵必更生患此蓋好<lb/>
異不思之說耳臣請有以詰之前歳伐叛之<lb/>
𥘉唯馬燧抱眞李芃三帥而巳以攻必剋以<lb/>
戰必彊是則力非不足明矣洎遲留不進乃<lb/>
請益師於是選神䇿銳卒以繼之而李晟往<lb/>
矣猶曰未足復請益師於是徴朔方全軍以<lb/>
赴之而懷光往矣幾遣加半之戍竟無分寸<lb/>
之功是則師不在衆又明矣然而可託以爲<lb/>
解者必曰王師雖益賊黨亦増曩獨田恱寳<lb/>
<pb n="KR4c0039_SBCK_011-8b"/>
臣今兼朱滔武俊臣請再詰以塞其辭曩之<lb/>
田恱寳臣皆蓄銳飬謀劇賊之方彊者也㝷<lb/>
而田恱喪敗寳臣殱夷雖復朱滔武俊加於<lb/>
前亦有孝忠日知乗其後是則賊勢不滋於曩<lb/>
日王師有溢於昔時又明矣曩以太原澤潞河<lb/>
陽三將之衆當田恱朱滔武俊三㓂之兵今<lb/>
朱滔遁歸武俊退縮唯此田恱假息危城設<lb/>
使我師悉歸彼亦纔能自守況留抱眞馬燧<lb/>
足得觀釁討除是則減兵東征勢必無患又<lb/>
明矣留之則彼爲冗食徙之則此得長城化<lb/>
<pb n="KR4c0039_SBCK_011-9a"/>
危爲安息費從省舉一而兼數利惟陛下圖<lb/>
之謹奏<lb/>
　　　論關中事冝狀<lb/>
右臣頃覽載籍毎至理亂廢興之際必反覆<lb/>
參考究其端由與理同道罔不興與亂同趣<lb/>
罔不廢此理之常也其或措置不異安危則<lb/>
殊此時之變也至於君人有大柄立國有大<lb/>
權得之必彊失之必弱是則歷代不易百王<lb/>
所同夫君人之柄在明其德威立國之權在<lb/>
審其輕重德與威不可偏廢也輕與重不可<lb/>
<pb n="KR4c0039_SBCK_011-9b"/>
倒持也蓄威以昭德偏廢則危居重以馭輕<lb/>
倒持則悖恃威則德喪於身取敗之道也失<lb/>
重則輕移諸己啓禍之門也陛下天錫勇智<lb/>
志期削平忿兹昬迷整旅奮伐海内震疊莫<lb/>
敢寧居此誠英主撥亂拯物不得巳而用之<lb/>
然威武四加非謂蓄矣所可兢兢保惜愼守<lb/>
而不失者唯居重馭輕之權耳陛下又果於<lb/>
成務急於應機竭國以奉軍傾中以資外倒<lb/>
持之勢今又似焉臣是以疚心如狂不覺妄<lb/>
發輒踰顧問之㫖深測憂危之端此臣之愚<lb/>
<pb n="KR4c0039_SBCK_011-10a"/>
於自量而忠於事主之分也古人所謂愚夫<lb/>
言之而明主擇之惟陛下幸留聽焉臣聞國家<lb/>
之立也本大而末小是以能固又聞理天下<lb/>
者若身之使臂臂之使指則小大適稱而不<lb/>
悖焉身所以能使臂者身大於臂故也臂所<lb/>
以能使指者臂大於指故也王畿者四方之<lb/>
本也京邑者又王畿之本也其勢當令京邑<lb/>
如身王畿如臂四方如指故用即不悖處則<lb/>
不危斯乃居重馭輕天子之大權也非獨爲<lb/>
御諸夏而巳抑又有鎭撫戎狄之術焉是以<lb/>
<pb n="KR4c0039_SBCK_011-10b"/>
前代之制轉天下租稅委之京師徙郡縣豪<lb/>
傑處之陵邑選四方壯勇實之邊城其賦役<lb/>
則輕近而重逺也其惠化則恱近以來逺也<lb/>
太宗文皇帝旣定大業萬方底乂猶務戎備<lb/>
不忘慮危列置府兵分隷禁衛大凡諸府八<lb/>
百餘所而在關中者殆五百焉舉天下不敵<lb/>
關中則居重馭輕之意明矣承平漸乆武備<lb/>
浸微雖府衛具存而卒乗罕習故禄山竊倒<lb/>
持之柄乗外重之資一舉滔天兩京不守尚<lb/>
頼經制頗存典刑彊本之意則忘縁邊之備<lb/>
<pb n="KR4c0039_SBCK_011-11a"/>
猶在加以諸牧有馬毎州有糧故肅宗得以<lb/>
爲資中復興運乾元之後大憝𥘉夷繼有外<lb/>
虞悉師東討邊備旣㢮禁戎亦空吐蕃乗虚<lb/>
深入爲㓂故先皇帝莫與爲禦避之東遊是<lb/>
皆失居重馭輕之權忘深根固柢之慮内宼<lb/>
則崤函失險外侵則汧渭爲戎于斯之時朝<lb/>
市離析事變可慮須臾萬端雖有四方之師<lb/>
寧救一朝之患陛下追想及此豈不爲之寒<lb/>
心哉尚頼宗社威靈先皇仁聖攘却醜類再<lb/>
安宸居城邑具全宫廟無霣此又非常之幸<lb/>
<pb n="KR4c0039_SBCK_011-11b"/>
振古所未聞焉足以見天意之於皇家保祐<lb/>
深矣故示大儆將弘永圖陛下誠冝上副玄<lb/>
心下察時變逺考前代成敗近鑒國朝盛衰<lb/>
垂無疆之休建不抜之業今則勢可危慮又<lb/>
甚於前伏惟聖謀巳有成筭愚臣未逹敢獻<lb/>
所憂先皇帝還自陜郛懲艾往事稍益禁衛<lb/>
漸修邊防是時關中有朔方涇原隴右三帥<lb/>
以扞西戎河東有太原全軍以控北虜此四<lb/>
軍者皆聲勢雄盛士馬精彊又徴諸道戍兵<lb/>
毎歳乗秋備塞尚不能保固封守遏其奔衝<lb/>
<pb n="KR4c0039_SBCK_011-12a"/>
京師戒嚴比比而有陛下嗣膺寳位威懾殊<lb/>
鄰蠢兹昆夷猶肆毒蠚舉國來宼志吞㟭梁<lb/>
貪冒旣深覆亡幾盡遂求通好少息交侵蓋<lb/>
縁馬喪兵疲務以計謀相緩固非畏威懷德<lb/>
必欲守信結和所以歷年優柔竟未堅定要<lb/>
約息兵稍乆育馬漸蕃必假小事忿爭因復<lb/>
大肆侵掠張光晟又於振武誘殺羣胡自爾<lb/>
巳來絶無虜使其爲嫌怨足可明徴借如吐<lb/>
蕃實和迴紇無憾戎狄貪詐乃其常情苟有<lb/>
便利可窺豈肯端然自守今朔方太原之衆<lb/>
<pb n="KR4c0039_SBCK_011-12b"/>
逺在山東神䇿六軍之兵繼出關外儻有賊<lb/>
臣㗖宼黠虜窺邊伺隙乗虚微犯亭障此愚<lb/>
臣所竊爲憂者也未審陛下其何禦之側聞<lb/>
伐叛之𥘉議者多易其事僉謂有征無戰役<lb/>
不逾時計兵未甚多度費未甚廣於事爲無<lb/>
擾於人爲不勞曽不料兵連禍拏變故難測<lb/>
日引月長漸乖始圖故前志以兵爲凶器戰<lb/>
爲危事至戒至愼不敢輕用之者蓋爲此也<lb/>
當勝而反敗當安而倒危變亡而爲存化小<lb/>
而成大在覆掌之間耳何可不畏而重之乎<lb/>
<pb n="KR4c0039_SBCK_011-13a"/>
近事甚明足以爲鑒往歳爲天下所患咸謂<lb/>
除之則可致昇平者李正已李寶臣梁崇義<lb/>
田恱是也往歳爲國家所信咸謂任之則可<lb/>
除禍亂者朱滔李希烈是也旣而正已死李<lb/>
納繼之寶臣死惟岳繼之崇義卒希烈叛惟<lb/>
岳戮朱滔攜然則往歳之所患者四去其三<lb/>
矣而患竟不衰往歳之所信者今則自叛矣<lb/>
而又難保是知立國之安危在勢任事之濟<lb/>
否在人勢苟安則異類同心也勢苟危則舟<lb/>
中敵國也陛下豈可不追鑒往事惟新令圖<lb/>
<pb n="KR4c0039_SBCK_011-13b"/>
循偏廢之柄以靖人復倒持之權以固國而<lb/>
乃孜孜汲汲極思勞神徇無巳之求望難必<lb/>
之效其於爲人除害之意則巳至矣其爲宗<lb/>
社自重之計恐未至焉自頃將帥徂征乆未<lb/>
盡敵苟以藉口則請濟師陛下乃爲之輟邊<lb/>
軍缺環衛虚内廏之馬竭武庫之兵占將家<lb/>
之子以益師賦私養之畜以増騎猶且未戰<lb/>
則曰乏財陛下又爲之筭室廬貸商賈傾司<lb/>
府之幣設請榷之科關輔之閒徴發已甚宫<lb/>
苑之内備衛不全萬一將帥之中又如朱滔<lb/>
<pb n="KR4c0039_SBCK_011-14a"/>
希烈或負固邊壘誘致犲狼或竊發郊畿驚<lb/>
犯城闕此亦愚臣所竊爲憂者也未審陛下<lb/>
復何以備之以陛下聖德君臨率土欣戴非<lb/>
常之慮豈所冝言然居安備危哲王是務以<lb/>
言爲諱中主不行若備之巳嚴則言亦何害<lb/>
儻忽而未備又安可勿言臣是以罄陳狂愚<lb/>
無所諱避罔敢以中主不行之事有虞於聖<lb/>
朝也惟陛下熟察之過防之且今之關中即<lb/>
古者邦畿千里之地也王業根本於是在焉<lb/>
秦甞用之以傾諸侯漢甞因之以定四海蓋<lb/>
<pb n="KR4c0039_SBCK_011-14b"/>
由憑山河之形勝宅田里之上腴弱則内保<lb/>
一方當天下之半可以養力俟時也彊則外<lb/>
制東夏據域中之大可以蓄威昭德也豪勇<lb/>
之在關中者與籍於營衞不殊車乗之在關<lb/>
中者與列於廐牧不殊財用之在關中者與<lb/>
貯於帑藏不殊有急而須一朝可聚今執事<lb/>
者先拔其本弃重取輕所謂倒持太阿授人<lb/>
以柄議制置則彊幹弱枝之術反語綏懷則<lb/>
恱近來逺之道乖求諸通方無適而可顧臣<lb/>
庸懦竊爲陛下惜之往者不可追來者猶可<lb/>
<pb n="KR4c0039_SBCK_011-15a"/>
𥙷臣不勝懇懇憂國之至輒敢効其狂鄙以<lb/>
備採擇之一端陛下儻俯照微誠過聽愚計<lb/>
使李芃援東洛懷光救襄城希烈兇徒勢必<lb/>
退衂則所遣神䇿六軍士馬及點召節將子<lb/>
弟東行應援者悉可追還河北旣有馬燧抱<lb/>
眞固亦無藉李晟亦令旋斾完復禁軍明勑<lb/>
涇隴邠寧但令嚴備封守仍云更不徴發使<lb/>
知各保安居又降德音勞徠畿甸具言京輦<lb/>
之下百役殷䌓且又萬方㑹同諸道朝奏䘏<lb/>
勤懷逺理合優容其京城及畿縣所稅閒架<lb/>
<pb n="KR4c0039_SBCK_011-15b"/>
搉酒抽貫貸商點召等諸如此類一切停罷<lb/>
則冀巳輸者弭怨見處者獲寧人心不揺邦<lb/>
本自固禍亂無從而作朝廷由是益尊然後<lb/>
可以度時冝施教令㢮張自我何有不從端<lb/>
本整棼無易於此謹奏<lb/>
唐陸宣公集卷第十一<lb/>
</p>
<p>
</p>
  </div>
</body>
</text>
</TEI>
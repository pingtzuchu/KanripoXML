<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_009-1a"/>
唐陸宣公集卷第九　制誥卷第九<hi>除授</hi>
　渾瑊京畿金商節度使制<lb/>
王者之制安不忘危弘其道則文武齊致教<lb/>
其人則農戰兼務故雖縣内不可去兵況宻<lb/>
邇㓂虞干紀稔慝都邑郊甸騷然靡寧聿求<lb/>
信臣特建戎號濟人夷難允屬勲賢京畿渭<lb/>
北節度使兵部尚書行在左都虞候渾瑊忠<lb/>
貞博厚温恭簡肅持重不撓好謀而成居業<lb/>
克敦其詩書受賜毎陳於廊廡能推誠而撫<lb/>
下不伐己以拒人委任中外咸著聲績夷險<lb/>
<pb n="KR4c0039_SBCK_009-1b"/>
一貫隱然殿邦朕越在郊埛偪於兇醜授之<lb/>
師律式是戎昭侍衛増嚴斥候無爽檢身齊<lb/>
衆同士伍之勞苦敦陣整旅壯行列之威容<lb/>
靜以伐謀動而制勝臨危勵節予有頼焉王<lb/>
圻之内沃壤千里綿亘商嶺屏於南門觀風<lb/>
靖人詰禁誅暴俾爾兼領用孚于休可京畿<lb/>
渭北渭南金商節度觀察處置等使餘並如故<lb/>
　杜亞淮南節度使制<lb/>
淮海奥區一方都㑹兼水陸漕輓之利有澤<lb/>
漁山伐之饒俗具五方地綿千里聿求良牧<lb/>
<pb n="KR4c0039_SBCK_009-2a"/>
豈易其才今又革車方興軍賦屢調體於寛<lb/>
大則事缺務於辦集則人殘自非剛柔適中<lb/>
文武兼備其何以副我憂屬惠綏南方正議<lb/>
大夫行尚書刑部侍郎上柱國扶風縣開國<lb/>
男杜亞識精體要學究宗源妙於用而有常<lb/>
通其變而能乆爲理敦教化之本立言叅禮<lb/>
法之中道無淄磷行有枝葉回翔省闥表彌<lb/>
綸獻納之勤踐歷方州著清淨循良之稱其<lb/>
嚴重可以鎭俗其才術可以匡時休有令問<lb/>
輝映朝列朕以東南思乂注意求賢爰輟名<lb/>
<pb n="KR4c0039_SBCK_009-2b"/>
臣俾寧藩服往率厥職時惟欽哉可揚州大<lb/>
都督府長史兼御史大夫充淮南節度觀察<lb/>
處置等使<lb/>
　　䖍王申光隨蔡等州節度使制<lb/>
自昔哲王疆理天下必選其明德樹之宗親<lb/>
叅制藩維夾輔王室賢戚並建時惟休哉長<lb/>
淮之西厥壤千里人靡寧息于兹有年朕其<lb/>
永懷慘若焚灼思得良帥代予安人釋其危<lb/>
疑彰我信惠以親而授其在於兹開府儀同<lb/>
三司䖍王諒性本温恭生知忠孝祗服訓導<lb/>
<pb n="KR4c0039_SBCK_009-3a"/>
躬行不渝言皆副誠事必求當端慎可以鎭<lb/>
俗寛厚可以長人底綏一方庶允憂屬可申<lb/>
光隨蔡等州節度副大使管内觀察處置等<lb/>
使餘如故<lb/>
　　唐朝臣振武節度論惟明鄜坊觀察使制<lb/>
分命使臣統臨方岳弛張之道蓋亦從冝近<lb/>
甸無虞則但廉風俗邊陲式遏則兼假旌旄<lb/>
名制雖殊委任俱重膺是選命莫非勲賢開<lb/>
府儀同三司檢校兵部尚書兼鄜州刺史鄜<lb/>
坊丹延等州節度觀察處置等使平樂郡王<lb/>
<pb n="KR4c0039_SBCK_009-3b"/>
唐朝臣甞揔偏師遘于多難仗義率衆臨危<lb/>
不迴保全關衝抗絶兇逆守而能固出則有<lb/>
功毎急病而讓夷甞以寡而敵衆竟殱大憝<lb/>
克集茂勲炳然貞心堅若金石洎師旋歸按<lb/>
俗頒條軍旅慰安流庸恱附奉天定難功臣<lb/>
開府儀同三司檢校工部尚書兼左金吾衛<lb/>
大將軍充右街使上柱國建康郡玉論惟明<lb/>
釋位勤王有赴難之節扞城禦㓂有持危之<lb/>
功奉主忘身棄家從國越自郊甸再踰巴梁<lb/>
險阻艱難靡不陪扈忠義所在生死以之乆<lb/>
<pb n="KR4c0039_SBCK_009-4a"/>
司禁戎益茂動纉器質敦實識度寛敏通明<lb/>
吏職練逹武經本之以純良輔之以才術俾<lb/>
居藩翰僉謂汝諧朕以北控單于國之巨鎭<lb/>
彼方戎帥沉痼是嬰卧護邊軍巳淹寒暑憫<lb/>
其盡瘁難以重煩爰咨信臣更踐厥職朝臣<lb/>
可依前檢校兵部尚書兼單于大都護御史<lb/>
大夫充振武綏銀鄜勝等州節度營田處置<lb/>
押兵藩落等使惟明可依前檢校工部尚書<lb/>
兼鄜州刺史御史大夫充鄜坊丹延等都防<lb/>
禦觀察處置等使餘並如故<lb/>
<pb n="KR4c0039_SBCK_009-4b"/>
　韓滉加檢校右僕射制<lb/>
周制以輔翼之臣出作方伯漢官以牧守之<lb/>
最擢拜公卿其在匡時中外同體朕以大勞<lb/>
未乂勤䘏於黎元多難荐興注意於藩岳就<lb/>
加命服式寵能賢則増秩進律亦古之道也<lb/>
金紫光禄大夫檢校吏部尚書使持節潤州<lb/>
諸軍使兼潤州刺史御史大夫充鎭江軍浙<lb/>
江東西節度觀察等使韓滉忠肅剛直清公<lb/>
簡儉持至公以檢下強禦必繩秉大節以事<lb/>
君險艱無易惠能恤衆明足照姦歳發勤王<lb/>
<pb n="KR4c0039_SBCK_009-5a"/>
之師日増贍國之賦軍無撓敗俗以阜康殿<lb/>
于大邦理平訟息朝有勸典昭升乃庸胙土<lb/>
以報勤懋官以旌德底乂江甸永孚于休可<lb/>
檢校尚書右僕射進封昌黎縣開國公餘如故<lb/>
　嘉王横海軍節度使制<lb/>
度土分疆設官涖事因時設制期在理安必<lb/>
順物冝且從人欲版圖旣溢則䟽邑以制州<lb/>
統攝或乖則分部而建長㳂革之道亦何常<lb/>
哉滄海之隅地饒俗阜隱然北土實曰雄藩<lb/>
鎭撫之宜是資懿戚開府儀同三司嘉王運<lb/>
<pb n="KR4c0039_SBCK_009-5b"/>
氣本元淳重承先訓忠肅孝友寛仁惠和勤<lb/>
於服儒樂在爲善施於事任必有可觀舉不<lb/>
失親至公斯在欽率厥職永孚於休可横海<lb/>
軍節度使滄景等州觀察處置等使勲封如故<lb/>
　　馬燧李皐實封制<lb/>
列爵以旌德胙土以報功國有彛章是用褒<lb/>
勸朕以不德間逢多虞蒲坂有叛亂之臣淮<lb/>
沂有僭逆之帥萬姓罹害四方靡寧奉誠軍<lb/>
節度兵馬元帥檢校司徒兼侍中馬燧聞難<lb/>
之𥘉忠誠奮發躬帥士旅討兹不庭略地如<lb/>
<pb n="KR4c0039_SBCK_009-6a"/>
歸政城必克晉絳磁隰靡然向風元兇勢窮<lb/>
竟就梟戮清我甸服時惟茂勲荆南節度觀<lb/>
察處置等使檢校戸部尚書嗣曹王皐親率<lb/>
全軍抗於強虜晝夜不息迨於三年謀成必<lb/>
藏師出皆捷復蘄黃之地抜安陸之城隱其<lb/>
威名保乂江漢並著節于國功存于人跡効<lb/>
炳然僉議攸屬雖懋官巳序而食賦未加疇<lb/>
庸之科無乃有闕冝其寵錫以荅殊休燧可<lb/>
賜實封五百户通前七百戸皐可賜實封三<lb/>
百户<lb/>
<pb n="KR4c0039_SBCK_009-6b"/>
　　　韓滉度支鹽鐡轉運使制<lb/>
食貨所資邦家大本揔領之重必推元臣故<lb/>
周以冢宰制國用漢以丞相調軍食官給人<lb/>
足謂之善經今戸口凋傷財産衰耗邊疆未<lb/>
靜役費尚多思欲均厚澤之征權重輕之制<lb/>
國無匱乏人不怨咨運籌佐時其在良輔金<lb/>
紫光禄大夫檢校尚書左僕射同中書門下<lb/>
平章事充鎭海軍浙江東西節度兼江淮轉<lb/>
運等使晉國公韓滉昔事先朝常掌邦賦貞<lb/>
心獨立一志在公吏無姦欺財以饒羡自臨<lb/>
<pb n="KR4c0039_SBCK_009-7a"/>
江甸事舉風行職貢有加轉餉相繼成功允<lb/>
集艱食用康介于方隅未極材術冝其弘濟<lb/>
式副具瞻可充度支及諸道鹽鐡轉運等使<lb/>
餘如故<lb/>
　　李叔明右僕射制<lb/>
行止兩全必惟明哲致其用以匡國敦乎道<lb/>
以保身周旋令名始終不替斯賢者極致而<lb/>
行之實難金紫光禄大夫守太子少傅檢校<lb/>
尚書右僕射持節梓州諸軍事兼梓州刺史<lb/>
御史大夫充劒南東川節度副大使知節度<lb/>
<pb n="KR4c0039_SBCK_009-7b"/>
事管内度支觀察處置等使蘇國公李叔明<lb/>
禀粹挺生鬱爲邦傑虚懷朗暢逹識周通早<lb/>
以器能累更任遇中外所踐必聞休聲甞尹<lb/>
京師姦豪屏息洎臨方岳風俗澄清吏服嚴<lb/>
明人懷德惠憂公奉職勵節存誠服勞王家<lb/>
行及三紀以兹盡瘁沉恙所嬰扶疾趨朝披<lb/>
誠告老固陳衰瘵深戒滿盈情皆發衷語且<lb/>
形泣視其激切良所軫懷敦勸旣頻辭乞彌<lb/>
固繼獻章䟽期於必從省之憮然用増感歎<lb/>
雖惜其舊德往涖遐藩而憫以髙年難違懇<lb/>
<pb n="KR4c0039_SBCK_009-8a"/>
志猶資碩望俾長庶寮罷方鎭之煩揔中臺<lb/>
之重式彰尚德且示優賢可依前守太子少<lb/>
傅兼尚書右僕射<lb/>
　　李澄贈司空制<lb/>
旣明且哲以保其身求之昔賢鮮克全備良<lb/>
以謀始匪易愼終尤難其有志奉公家力輔<lb/>
王室見危而立節將没而陳誠操尚堅明謀<lb/>
猷深逺憂國無忘於顚沛周身不離於令名<lb/>
有臣如斯可以旌勸故義成軍節度滑鄭等<lb/>
州觀察處置等使開府儀同三司檢校尚書<lb/>
<pb n="KR4c0039_SBCK_009-8b"/>
右僕射兼滑州刺史御史大夫上柱國武威<lb/>
郡王李澄天授將材勇而多智臨危不懼見<lb/>
義必爲﨑嶇險艱勲節兼著勤於廣業曽未<lb/>
遑安帶甲臨戎連年野處積勞成瘁霜露所<lb/>
侵痟疾攻中癕疽發外迨兹病亟不替忠誠<lb/>
憂國疚懷戀闕流涕懼軍戎之乏帥念方鎭<lb/>
以爲虞上表披陳懇求代免辭情激切備慮<lb/>
精深視之感傷當宁興歎雖史魚之陳尸納<lb/>
諫吴漢之在疚獻謀比方於此不足多尚天<lb/>
胡不容奪我良帥惻然嗟悼用切深衷始終<lb/>
<pb n="KR4c0039_SBCK_009-9a"/>
存義澄實有之襃美飾終是冝加等可贈司<lb/>
空賜物五百叚米粟三百石以左散騎常侍<lb/>
歸崇敬充使吊祭所縁喪葬並准式官供仍<lb/>
以澄讓表宣付史館以彰忠節<lb/>
　除鄧州歸順官制<lb/>
迫以兇威䧟于㓂境義不受汚忠能奮誠履<lb/>
重險而不回處疾風而逾勁忘軀徇義獻𣢾<lb/>
投誠足以勵彼勤王激其汚俗去逆効順固<lb/>
先典之攸嘉懋賞勸功驗彛章而不昧咸從<lb/>
序用俾服官常可依前件<hi>云云</hi>
<pb n="KR4c0039_SBCK_009-9b"/>
　　李納檢校司空制<lb/>
鄭武公父子繼爲周司徒内居股肱外作藩<lb/>
翰詩美緇衣之德傳稱夾輔之勲我懷斯人<lb/>
今得良弼開府儀同三司檢校尚書右僕射<lb/>
同中書門下平章事充平盧淄青節度管内<lb/>
度支營田觀察處置陸運海運押新羅渤海<lb/>
兩蕃等使隴西郡王李納宇量宏博質性沉<lb/>
毅體仁能斷見善必遷藴非常之才守以純<lb/>
一秉難奪之節著于艱危昭升令問茂建勲<lb/>
績屬淮夷構亂東夏震騷奮旅徂征坐籌制<lb/>
<pb n="KR4c0039_SBCK_009-10a"/>
勝解商丘之難攘彼兇殘釋陳城之危俘厥<lb/>
渠帥德功克懋官賞冝崇庸建上台冝賜眞<lb/>
食惟乃先服勤勞王家以殿邦之勲叅論道<lb/>
之職俾爾嗣績光于前人荷國之寵章承家<lb/>
之丕構敬愼厥德永孚于休可檢校司空同<lb/>
中書門下平章事仍賜實封五百戸餘並如故<lb/>
唐陸宣公集卷第九<lb/>
<pb n="KR4c0039_SBCK_009-10b"/>
</p>
<p>
</p>
  </div>
</body>
</text>
</TEI>
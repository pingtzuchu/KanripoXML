<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_018-1a"/>
唐陸宣公集卷第十八　中書奏議卷第二<lb/>
　論嶺南請於安南置市舶中使狀<lb/>
　論宣令除裴延齡度支使狀<lb/>
　論齊暎齊抗官狀<lb/>
　請減京東水運收腳價於縁邊州鎮儲蓄<lb/>
　　　軍糧事宜狀<lb/>
　　論嶺南請於安南置市舶中使狀<lb/>
嶺南節度經略使奏近日舶船多往安南市<lb/>
易進奉事大實懼闕供臣今欲差判官就安<lb/>
南收市望定一中使與臣使司同勾當庶免<lb/>
<pb n="KR4c0039_SBCK_018-1b"/>
隱欺希顔奉宣聖㫖宜依者遠國商販惟利<lb/>
是求綏之斯來擾之則去廣州地當要㑹俗<lb/>
號殷繁交易之徒素所奔湊今忽舍近而趨<lb/>
遠棄中而就偏若非侵刻過深則必招懷失<lb/>
所曾無内訟之意更興出位之思玉毁櫝中<lb/>
是將誰咎珠飛境外安可復追書曰不貴遠<lb/>
物則遠人格今旣徇欲如此宜其殊俗不歸<lb/>
况又將蕩上心請降中使示貪風於天下延<lb/>
賄道於朝廷黷污清時虧損聖化法宜當責<lb/>
事固難依且嶺南安南莫非王土中使外使<lb/>
<pb n="KR4c0039_SBCK_018-2a"/>
悉是王臣若緣軍國所須皆有令式恆制人<lb/>
思奉職孰敢闕供豈必信嶺南而絶安南重<lb/>
中使以輕外使殊失推誠之體又傷賤貨之<lb/>
風望押不出<lb/>
　　論宣令除裴延齡度支使狀<lb/>
右緣班宏䘮亡臣今日面取進止今當此選<lb/>
總有四人杜佑盧徵李衡李巽並曽掌判財<lb/>
賦各有績用可稱資望人才亦堪奬任聖旨<lb/>
以淮南未可移動盧徵又近改官令臣擇一<lb/>
人與江西追取李衡者臣以支計之司當今<lb/>
<pb n="KR4c0039_SBCK_018-2b"/>
所切常須銜制黠吏不可斯須闕人待追李<lb/>
衡數月方到或恐綱條弛紊錢物隱欺李巽<lb/>
近追到城請授給事中且令權判若處理稱<lb/>
職便除户部侍郎如材不相當則待李衡到<lb/>
別商量處分旣免曠廢於事又得閲試其能<lb/>
兩人之中必有可取陛下累稱穩便許依所<lb/>
奏施行臣又退更詳思以為無易於此希顔<lb/>
適宣進止李巽知度支恐未相當且空與給<lb/>
事中朕更思量司農少卿裴延齡甚公清有<lb/>
才宜令判度支便進擬狀來其李衡亦從追<lb/>
<pb n="KR4c0039_SBCK_018-3a"/>
取者伏以周制六官實司理本冡宰制國用<lb/>
量入為出司徒掌邦賦敷敎恤人今之度支<lb/>
兼此二柄凖平萬貨均節百司有無懋遷豐<lb/>
敗相補利害關黎元之性命費省繫財物之<lb/>
盈虚加以饋餉邊軍資給禁旅刻希則生患<lb/>
寛假則容姦若非其人不可輕授裴延齡僻<lb/>
戾而好動躁妄而多言遂非不悛堅偽無恥<lb/>
豈獨有識深鄙兼為流俗所嗤頃列班行已<lb/>
塵清貫更居要重必斁大猷是將取笑四方<lb/>
貽殃兆庶尸祿之責固宜及於微臣知人之<lb/>
<pb n="KR4c0039_SBCK_018-3b"/>
明亦恐傷於聖鑒伏願重循前議俯察愚誠<lb/>
更於四人之中選擇取其尤者庶諧僉屬不<lb/>
紊朝經廷齡妄誕小人任之交駭物聽臣雖<lb/>
熟知不可猶慮所見未周趙憬眼疾漸瘳後<lb/>
日即合假滿待其朝謁乞更參詳去邪勿疑<lb/>
天下幸甚謹奏<lb/>
　　論齊暎齊抗官狀<lb/>
右希顏奉宣進止卿等所進齊暎替李衡緣<lb/>
江南與湖南接近齊暎齊抗旣是壹家同任<lb/>
方面事非穩便宜別商量者齊暎齊抗同姓<lb/>
<pb n="KR4c0039_SBCK_018-4a"/>
別房旣非五服之親則與衆人無異聖朝推<lb/>
誠致理未嘗先事示疑曩之李臯李兼鄰接<lb/>
方鎭今之韓潭全義宻邇軍城此例甚多無<lb/>
足為慮但以中朝要職常苦乏人至如暎抗<lb/>
良才並當臺閣妙選臣等先請授暎禮部聖<lb/>
旨令且向外商量儻許移鎭江西亦是漸加<lb/>
恩奬齊抗文學足用精敏罕儔掖垣之駮議<lb/>
司言南宫之掌賦承轄俾居其任皆謂當才<lb/>
若䝉追赴闕廷試加顧問察言稽行必有可<lb/>
觀可否之宜伏候進止<lb/>
<pb n="KR4c0039_SBCK_018-4b"/>
　　請減京東水運收腳價於㳂邊州鎭儲<lb/>
　　　蓄軍糧事宜狀<lb/>
右臣伏見陛下每垂睿心經略邊境增築城<lb/>
壘加置戍兵至於春秋衣裝歲時宴犒先後<lb/>
遲速悉由宸衷其為憂勤可謂至矣其為資<lb/>
費亦以多矣蓋以安人固國不憚煩勞此誠<lb/>
愼慮之深者也然於儲蓄大計則未降意良<lb/>
圖但任有司隨月供應近歲蕃戎小息年穀<lb/>
屢登所支軍糧猶有匱乏邊書告闕相繼于<lb/>
朝儻遇水旱為災粟糴翔貴凶醜匪茹㓂擾<lb/>
<pb n="KR4c0039_SBCK_018-5a"/>
淹時或負輓力殫或饋餉路絶則戍兵雖衆<lb/>
不足恃城壘雖固不克居是使積年完聚之<lb/>
勞適資一夕潰敗之辱此乃理有必至而事<lb/>
無幸濟者也臣竊爲陛下惜之軍志曰雖有<lb/>
石城十仭湯池百步無粟不能守也故晁錯<lb/>
論安邊之䇿要在積穀充國建破羗之議先<lb/>
務屯田厯代制禦四夷實爲國之大事勇者<lb/>
奮其力智者貢其謀攻守異宜盛衰殊勢柔<lb/>
服而不勞師旅者則常聞之矣屯師而不務<lb/>
農食者未嘗有焉今陛下廣徵甲兵分守城<lb/>
<pb n="KR4c0039_SBCK_018-5b"/>
鎮除所在營田税畝自供之外仰給於度支<lb/>
者尚八九萬人千里饋糧涉履艱險運米一<lb/>
斛達于邊軍遠或費錢五六千近者猶過其<lb/>
半犯雪霜皸瘃之苦冒豺狼剽掠之虞四時<lb/>
之間無日休息傾財用而竭物力猶苦日給<lb/>
之不充其餘儲蓄以備非常固亦絶意而不<lb/>
暇思也夫屯兵守土以備㓂戎至而無糧守<lb/>
必不固矣遇㓂不守則如勿屯平居有殘人<lb/>
耗國之煩臨難有啟敵納侮之禍所養非所<lb/>
用所失非所虞以為制備之規臣竊謂疎矣<lb/>
<pb n="KR4c0039_SBCK_018-6a"/>
頃者吐蕃尚結贊率其醜類越軼封疆朔方<lb/>
五源相繼淪䧟雖由將帥不武亦因匱乏得<lb/>
詞其事未遥足為深戒昧理而好諛者必曰<lb/>
當結贊入㓂之日遇賊泚作亂之餘戍卒未<lb/>
多邊農尚寡今則甲兵大備稼穡屢豐比於<lb/>
曩時勢不同等臣請復陳近效以質浮詞今<lb/>
年夏初㓂犯靈武禦則寡力守則乏糧告急<lb/>
求哀匪朝伊夕有司為之請罪陛下為之軫<lb/>
憂遽擇使臣奔波督運積財以資用髙價以<lb/>
招人賴蕃戎自旋糧道獲濟封略不壞固非<lb/>
<pb n="KR4c0039_SBCK_018-6b"/>
成謀然則寍夏覆而靈武全惟在幸與不幸<lb/>
之間耳是皆無不拔之勢有可駭之危其為<lb/>
規制之方所謂同歸於失矣議者是當今而<lb/>
非旣往豈不曰昧理而好諛乎今戍卒之加<lb/>
於往時臣固知之矣今邊農之廣於往歲臣<lb/>
亦知之矣其所謂歸於失者在於措置乖當<lb/>
蓄歛乖宜利之所生害亦隨至故也陛下忿<lb/>
蕃醜之暴掠懲邊鎮之空虚繕甲益兵庇人<lb/>
保境此誠雄武之英志覆育之仁心刷憤恥<lb/>
而揚威聲海内咸望有必攻之期矣旣而統<lb/>
<pb n="KR4c0039_SBCK_018-7a"/>
師無律制事失權戍卒不隷於守臣守臣不<lb/>
總於元帥至有一城之將一旅之兵各降中<lb/>
使監臨皆承別詔委任分鎮亘千里之地莫<lb/>
相率從緣邊列十萬之師不設謀主每至犬<lb/>
羊犯境方馳書奏取裁行李往來動踰旬日<lb/>
比蒙徵發救援㓂巳獲勝罷歸小則蹂藉麥<lb/>
禾大則驅掠人畜是乃益兵甲而費財用竟<lb/>
何補侵軼之患哉夫將貴專謀軍尚氣勢訓<lb/>
齊由乎紀律制勝在於機權是以兵法有分<lb/>
閫之詞有合拳之喻有進退如一之令有便<lb/>
<pb n="KR4c0039_SBCK_018-7b"/>
宜從事之規故能動作協變通制備垂永久<lb/>
出則同力居則同心患難相交急疾相赴兵<lb/>
之奉將若四支之衛頭目將之守境若一家<lb/>
之保室廬然後可以扞㓂讎護甿庶蕃畜牧<lb/>
闢田疇天子惟務擇人而任之則髙枕無虞<lb/>
矣吐蕃之比於中國衆寡不敵工拙不侔然<lb/>
而彼攻有餘我守不足蓋彼之號令由將而<lb/>
我之節制在朝彼之兵衆合并而我之部分<lb/>
離析夫部分離析則紀律不一而氣勢不全<lb/>
節制在朝則謀議多端而機<hi>權多</hi>失臣故曰措<lb/>
<pb n="KR4c0039_SBCK_018-8a"/>
置乖當此之謂乎陛下頃以邊兵衆多轉餽<lb/>
勞費設就軍和糴之法以省運制與人加倍<lb/>
之價以勸農此令初行人皆悦慕争趨厚利<lb/>
不憚作勞耕稼日滋粟麥歲賤向使有司識<lb/>
重輕之術弘久遠之謀守之有恒施之有制<lb/>
謹視豐耗善計收積菽麥必歸於公廩布帛<lb/>
悉入於農夫其或有力而無資願居而靡措<lb/>
貸其種食假以犂牛自然戍卒忘歸貧人樂<lb/>
徙可以足食可以實邊無屯田課責之勞而<lb/>
儲蓄自廣無徵役踐更之擾而守備益嚴果<lb/>
<pb n="KR4c0039_SBCK_018-8b"/>
能用之足謂長算旣而有司隘吝不克將順<lb/>
忘國家制備之謀行市道苟且之意當稔而<lb/>
願糴者則務裁其價不時斂藏遇災而艱食<lb/>
者則莫揆乏糧抑使收糴遂使豪家貪吏反<lb/>
操利權賤取於人以俟公私之乏困乘時所<lb/>
急十倍其贏又有勢要近親羇遊之士或託<lb/>
附邊將或依倚職司委賤糴於軍城取髙價<lb/>
於京邑坐致厚利實繁有徒欲勸農而農不<lb/>
獲饒欲省費而費又愈甚復以制事無法示<lb/>
人不誠每至和糴之時多支絺紵充直窮邊<lb/>
<pb n="KR4c0039_SBCK_018-9a"/>
寒沍不任衣裘絶野蕭條無所貨鬻且又虚<lb/>
張估價不務準平高下隨喜怒之心精麤在<lb/>
胥吏之手旣無信義率下下亦以偽應之度<lb/>
支物估轉髙軍郡穀價轉貴遞行欺罔不顧<lb/>
憲章互相制持莫可禁止度支以苟售滯貨<lb/>
為功利而不察邊食之盈虚軍司以所得加<lb/>
價為羡餘而不恤農人之勤苦雖設巡院使<lb/>
相監臨旣失綱條轉成囊槖至有空申簿帳<lb/>
偽指囷倉計其數則億萬有餘考其實則百<lb/>
十不足巡院巧誣於㑹府㑹府承詐以上聞<lb/>
<pb n="KR4c0039_SBCK_018-9b"/>
幸逢有年復遇無事吞聲補舊引曰偷安若<lb/>
遇歲儉兵興則必立至危迫靈武之事足為<lb/>
明徵臣故曰蓄斂乖宜此之謂也邊之大事<lb/>
在食與兵今食則無儲兵則乏帥謂之有備<lb/>
其可得乎近者沿邊諸州頻歲大稔穀糴豐<lb/>
賤殊異往時此乃天贊國家永固封略之時<lb/>
也而尚日不暇給曽無遠圖軍府有歉食之<lb/>
詞穡人有悔耕之意天贊而不愛其利農傷<lb/>
而不恤其窮及凶災流行橎植墮廢雖復悔<lb/>
恨事何可追臣是以屢屢塵煩所惜在此頃<lb/>
<pb n="KR4c0039_SBCK_018-10a"/>
請擇人充使委之平糴務農陛下以理貴因<lb/>
循未賜允許又請乘時豐稔邊城加貯軍糧<lb/>
有司以經費無餘其事復寢臣謬當任使待<lb/>
罪樞衡雖神武之謀不資獻納而職司之分<lb/>
敢忘憂虞夙夜疾心䀌如焚灼輒復効其鄙<lb/>
薄庶或裨補萬分不勞人不變法不加賦税<lb/>
不費官錢不廢耳目之娱不節浮冗之用惟<lb/>
於漕運一事稍權輕重所宜請爲陛下致邊<lb/>
軍十萬人一年之糧以爲艱急之備陛下誠<lb/>
能聽臣愚計不受沮傷百日之間收貯總畢<lb/>
<pb n="KR4c0039_SBCK_018-10b"/>
轉運常行之務旣無失於舊規太倉歲入之<lb/>
儲亦不闕其恒數圖慮至熟更無所妨謹具<lb/>
揚榷上陳惟陛下留意省察舊制以關中王<lb/>
者所都萬方輻輳人殷地狹不足相資加以<lb/>
六師糗糧百官祿廪邦畿之税給用不充所<lb/>
以控引東方歲運租米冒淮湖風浪之弊泝<lb/>
河渭湍險之艱所費至多所濟蓋寡習聞見<lb/>
而不達時宜者則曰國之大事不計費損故<lb/>
承前有用一斗錢運一斗米之言雖知勞煩<lb/>
不可廢也習近利而不防遠患者則曰每至<lb/>
<pb n="KR4c0039_SBCK_018-11a"/>
秋成之時但令畿内和糴旣易集事又足勸<lb/>
農何必轉輸徒耗財賦臣以兩家之論互有<lb/>
短長各申偏執之懷俱昧變通之術其於事<lb/>
理可得粗言夫聚人以財而人命在食將制<lb/>
國用須權輕重食不足而財有餘則弛於積<lb/>
財而務實倉廩食有餘而財不足則緩於積<lb/>
食而嗇用貨泉若國家理安錢穀俱富烝黎<lb/>
蕃息力役靡施然後恒操羡財益廣漕運雖<lb/>
有厚費適資貧人三者不失其時之所宜則<lb/>
輕重中權而國用有制矣開元天寶之際承<lb/>
<pb n="KR4c0039_SBCK_018-11b"/>
平日久財力阜殷祿食所頒給用亦廣所以<lb/>
不計糜耗廣贍軍儲至使流俗過言有用一<lb/>
斗錢運一斗米之説然且散有餘而備所乏<lb/>
雖費何害焉斯所謂操羡財以廣漕運者也<lb/>
貞元之始巨盗初平太倉無兼月之儲關輔<lb/>
遇連年之旱而有司奏停水運務省腳錢至<lb/>
使郊畿之間煙火殆絶都市之内餒殍相望<lb/>
斯所謂覩近利而不防遠患者也近歲關輔<lb/>
之地年穀屢登數減百姓税錢許其折納粟<lb/>
麥公儲委積足給數年田農之家猶困穀賤<lb/>
<pb n="KR4c0039_SBCK_018-12a"/>
今夏江淮水潦漂損田苗比於常時米貴加<lb/>
倍甿庶匱乏流庸頗多關輔以穀賤傷農宜<lb/>
加價糴穀以勸稼穡江淮以穀貴民困宜減<lb/>
價糶米以救凶災今宜糴之處則無錢宜糶<lb/>
之處則無米而又運彼所乏益此所餘斯所<lb/>
謂習見聞而不達時宜者也今淮南諸州米<lb/>
每斗當錢一百五十文從淮南轉運至東渭<lb/>
橋每斗船腳又約用錢二百文計運米一斗<lb/>
總當錢三百五十文其米旣糙且陳尤為京<lb/>
邑所賤今據市司月估每斗只糶得錢三十<lb/>
<pb n="KR4c0039_SBCK_018-12b"/>
七文而巳耗其九而存其一餒彼人而傷此<lb/>
農制事若斯可謂深失矣頃者毎年從江西<lb/>
湖南浙東浙西淮南等道都運米一百一十<lb/>
萬石送至河陰其中減四十萬石留貯河陰<lb/>
倉餘七十萬石送至陜州又減三十萬石留<lb/>
貯太原倉惟餘四十萬石送赴渭橋輸納臣<lb/>
詳問河陰太原等倉留貯之意蓋因往年蟲<lb/>
旱關輔荐饑當崔造作相之初懲元琇罷運<lb/>
之失遂請每年轉漕米一百萬石以贍京師<lb/>
比至中塗力殫歲盡所以節級停減分貯諸<lb/>
<pb n="KR4c0039_SBCK_018-13a"/>
倉每至春水初通江淮所般未到便取此米<lb/>
入運免令停滯舟船江淮新米至倉還復留<lb/>
納塡數輪環貯運頗亦協宜不必每歲加般<lb/>
以増不急之費所司但遵舊例曾不詳究源<lb/>
由邇來七年積數滋廣臣近勘河隂太原等<lb/>
倉見米猶有三百二十餘萬石河陰一縣所<lb/>
貯尤多倉廪充盈隨便露積舊者未盡新者<lb/>
轉加歲月漸深耗損増甚縱絶江淮輸轉且<lb/>
運此米入關七八年間計猶未盡況江淮轉<lb/>
輸般次不停但恐過多不慮有闕今歲關中<lb/>
<pb n="KR4c0039_SBCK_018-13b"/>
之地百穀豐成京尹及諸縣令頻以此事為<lb/>
言憂在京米粟大賤請廣和糴以救農人臣<lb/>
今計料所糴多少皆云可至百餘萬石又今<lb/>
量定所糴估價通計諸縣貴賤并顧船車般<lb/>
至太倉穀價約四十有餘米價約七十以下<lb/>
此則一年和糴之數足當轉運二年一斗轉<lb/>
運之資足以和糴五斗比較即時利害運務<lb/>
且合悉停臣竊慮運務若停則舟船無用舟<lb/>
船無用則壞爛莫修儻遇凶災復須轉漕臨<lb/>
時鳩集理必淹遲夫立法裁規久必生弊經<lb/>
<pb n="KR4c0039_SBCK_018-14a"/>
略之念始慮貴周不以積習害機宜不以近<lb/>
利隳永制不貴功於當代不流患於他時慮<lb/>
逺防微是其均濟臣今所獻庶近於斯減所<lb/>
運之數以實邊儲存轉運之務以備時要其<lb/>
於詳審必免貽憂舊例從江淮諸道運米一<lb/>
百一十萬石至河陰來年請停八十萬石運<lb/>
三十萬石舊例從河陰運米七十萬石至太<lb/>
原倉來年請停五十萬石運二十萬石舊例<lb/>
從太原倉運米四十萬石至東渭橋來年請<lb/>
停二十萬石運二十萬石其江淮所停運米<lb/>
<pb n="KR4c0039_SBCK_018-14b"/>
八十萬石請委轉運使於遭水州縣毎斗八<lb/>
十價出糶計以糙米與細米分數相接之外<lb/>
每斗猶減時價五十文以救貧乏計得錢六<lb/>
十四萬貫文節級所減運腳計得六十九萬<lb/>
貫都合得錢一百三十三萬貫數内請支二<lb/>
十萬貫付京兆府令於京城内及東渭橋開<lb/>
場和糴米二十萬石毎斗與錢一百文計加<lb/>
時估價三十巳上用利農人其米便送東渭<lb/>
橋及太原倉收貯充塡毎年轉漕四十萬石<lb/>
之數並足餘尚有錢一百一十三萬貫文以<lb/>
<pb n="KR4c0039_SBCK_018-15a"/>
供邊鎮和糴臣巳令度支巡院勘問諸軍州<lb/>
米粟時價兼與當管長吏商量令計見墾之<lb/>
田約定所糴之數得鳳翔涇隴邠寍慶鄜坊<lb/>
丹延夏綏銀靈鹽振武等道良原長武平涼<lb/>
等城報除度支旋糴供軍之外別擬儲備者<lb/>
計可糴得粟一百三十五萬石其臨邊州縣<lb/>
各於當處時價之外更加一倍其次每十分<lb/>
加七分又其次毎十分加五分通計一百三<lb/>
十五萬石當錢一百二萬六千貫文猶合剩<lb/>
錢十萬四千貫留充來年和糴所餘江淮糴<lb/>
<pb n="KR4c0039_SBCK_018-15b"/>
米及減運米腳錢請並委轉運使便折市綾<lb/>
絹絁綿四色即作船般送赴上都邊地早寒<lb/>
斂藏向畢若待此錢送到即恐收糴過時請<lb/>
且貸户部別庫物充用本色續到便令折填<lb/>
其所貸户部別庫物亦取綾絹絁綿四色並<lb/>
依平估價務利農人仍取度支官畜及車均<lb/>
融般送請各委當道節度及當城兵馬使與<lb/>
監軍中使并度支和糴巡院官同受領便計<lb/>
㑹和糴各量人户墾田多少先付價直立限<lb/>
納粟不願糴者亦勿彊徵其有納米者毎米<lb/>
<pb n="KR4c0039_SBCK_018-16a"/>
六升折粟一斗應所糴得米粟亦委此三官<lb/>
同檢覆分於當管城堡之内揀擇高燥牢固<lb/>
倉窖等收納封閉仍以貯備軍糧為名非緣<lb/>
城守絶糧及承別敕處分並不得輒有支用<lb/>
待收糴畢具所糴數并收貯處所聞奏并報<lb/>
中書門下總計貯備粟一百三十五萬石是<lb/>
十一萬二千五百人一年之糧來秋若遇順<lb/>
成又可更致百餘萬石邊蓄旣富邊備自修<lb/>
以討則有齎以守則可久以加兵則不憂所<lb/>
至乏食以斂糴則不為貪將所邀恢疆保境<lb/>
<pb n="KR4c0039_SBCK_018-16b"/>
者得以遂其謀蹙國跳軍者無所辭其罪是<lb/>
乃立武之根柢安邊之本源守土庇人莫急<lb/>
於此傾公藏而發私積猶當悉力以務之況<lb/>
今不擾一人無廢百事但於常用之内收其<lb/>
枉費之資百萬贏糧坐實邊鄙又有勸農賑<lb/>
乏之利存乎其間此蓋天錫陛下攘戎狄而<lb/>
安國家之時不可失也陛下誠能過聽愚計<lb/>
先聚軍儲愼擇良圖更貞師律蠢爾凶醜自<lb/>
當畏威縱迷<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>塞之心必無猾夏之慮伏惟<lb/>
少留睿思詳省而明斷之其所停減運腳臣<lb/>
<pb n="KR4c0039_SBCK_018-17a"/>
巳與本司審細計料并邊鎮分配和糴數及<lb/>
米粟估價等數各得别狀條件分析謹同封<lb/>
進聽進止<lb/>
唐陸宣公集卷第十八<lb/>
<pb n="KR4c0039_SBCK_018-17b"/>
<pb n="KR4c0039_SBCK_018-17b"/>
</p>
<p>
</p>
  </div>
</body>
</text>
</TEI>
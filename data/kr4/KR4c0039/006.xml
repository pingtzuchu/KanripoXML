<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_006-1a"/>
唐陸宣公集卷第六制誥卷第六<hi>冊命祝冊祭文䇿問荅表</hi>
　　冊淑妃王氏爲皇后文<lb/>
維貞元二年歳次丙寅十一月丁亥十一日<lb/>
丁酉皇帝若曰乾坤合德聖人則之惟帝承<lb/>
天惟后配帝嗣續百代母臨萬邦位定于中<lb/>
而尊加於外德修諸已而化被於人御於家<lb/>
邦所繫斯在三代崇替靡不由之予是以詢<lb/>
衆採賢重難兹命中壼虚位於今歷年隂儀<lb/>
或虧宗事無主缺於典禮朕甚愧焉稱是徽<lb/>
章聿歸全德咨爾淑妃王氏天與湻粹氣鍾<lb/>
<pb n="KR4c0039_SBCK_006-1b"/>
元和含章在中發秀于外卓爾風操穆然容<lb/>
輝周旋中規進退有度仁愛共儉禀于生知<lb/>
詩書禮樂成自師氏竭其孝敬祗事先朝承<lb/>
事無違克諧尊旨往居桂苑淑問巳彰洎奉<lb/>
椒塗謙光載路言無伐善志在匿瑕柔嘉自<lb/>
持喜愠莫見六宫攸序九族以親甞屬艱迍<lb/>
累從行幸思賢才以輔佐知臣下之勤勞庶<lb/>
績伊凝頗資内助永念頃筐之志且懷求劒<lb/>
之情崇位長秋永懷盛典矧惟元子貞我萬<lb/>
邦稽以舊章是冝從貴今遣攝太尉某官某<lb/>
<pb n="KR4c0039_SBCK_006-2a"/>
持節冊命爾爲皇后嗚呼敬哉王教之端始<lb/>
於内範風美關睢之化雅詠思齊之德罔懈<lb/>
厥位忝于前修克念有終庶無後悔奉承休<lb/>
命可不愼歟<lb/>
　　冊嘉誠公主文<lb/>
惟貞元元年嵗次乙丑六月甲子朔十二日<lb/>
乙亥皇帝若曰王者以義睦宗親以禮敦風<lb/>
俗義之深寔先於友愛禮之重莫大於婚姻<lb/>
故春秋書築館之儀易象著歸妹之吉予是<lb/>
用祗考令典率由舊章咨爾嘉誠公主孝友<lb/>
<pb n="KR4c0039_SBCK_006-2b"/>
柔謙外和内敏公宫禀訓四德備修䟽邑啓<lb/>
封命爲公主徽章所被禮實冝之今遣光禄<lb/>
大夫檢校司徒同平章事汧國公勉持節冊<lb/>
命爾惟欽哉下嫁諸侯諒惟古制肅雍之德<lb/>
見美詩人和可以克家敬可以行己奉若兹<lb/>
道永孚于休懋敦王風勿墜先訓光膺盛典<lb/>
可不愼歟<lb/>
　　冊蜀王妃文<lb/>
維建中二年十一月某日皇帝若曰夫茂建<lb/>
親戚以敦族固本明愼選納以厚別蕃嗣寔<lb/>
<pb n="KR4c0039_SBCK_006-3a"/>
人倫之始王教之端也朕奉若謨訓允求淑<lb/>
哲賢必有象鍾慶於令門姻不失親載光於<lb/>
戚里故某官駙馬都尉田擇交第若干女生<lb/>
禀柔惠習知禮則容德純備孝睦洽聞可以<lb/>
叶美好逑輔成樂善是用使某官某持節冊<lb/>
命爲蜀王妃嗚呼敬之哉備禮以崇其好合<lb/>
起家而居其爵位非義信不固非温順不親<lb/>
克恭匪懈則罔攸悔朕言必復可不愼歟<lb/>
　　冊祀王妃文<lb/>
維建中二年十一月某日甲子皇帝使某官<lb/>
<pb n="KR4c0039_SBCK_006-3b"/>
持節冊命某官竇兟第若干女爲𣏌王妃曰<lb/>
於戯禮以大婚崇繼嗣本人倫之教詩言淑<lb/>
女配君子繋王化之綱蓋率人成風由内及<lb/>
外得不采嘉耦以固盤石形閨門以御家邦<lb/>
詳求惟難歷選兹乆時乃之擇得于舊姻柔<lb/>
婉禀乎天和禮樂成于家法明章婦順䖍奉<lb/>
姆儀克茂鵲巢之規叶宣麟趾之美其祗膺<lb/>
嘉禮欽率内教淑愼厥心無替於後嗚呼可<lb/>
不愼歟<lb/>
　　告謝昊天上帝冊文<lb/>
<pb n="KR4c0039_SBCK_006-4a"/>
維貞元元年歲次乙丑十一月癸巳朔十一<lb/>
日癸卯嗣天子臣某敢昭告于昊天上帝顧<lb/>
惟寡昧不克明道丕膺眷命俾作神主常恐<lb/>
獲戾上下而播災於人兢兢業業夙夜祗畏<lb/>
居位五祀德馨蔑聞皇靈不歆是用大儆殷<lb/>
憂播蕩踰歷三時誠懼烈祖之耿光墜而不<lb/>
耀側身思咎庶𥙷將來上帝顧懷誘衷悔禍<lb/>
勦兇慝之凌暴雪人神之憤耻舊物不改神<lb/>
心載新兹乃九廟遺休兆人介福以臣之責<lb/>
其何解焉間屬㓂虞乆稽告謝今近郊甫定<lb/>
<pb n="KR4c0039_SBCK_006-4b"/>
長至在辰謹以玉帛犧齊粢盛庶品冀慿禋<lb/>
燎式薦至誠太祖景皇帝配神作主尚饗<lb/>
　　告謝玄宗廟文<lb/>
維貞元元年嵗次乙丑十一月癸巳朔十一<lb/>
日癸卯孝曽孫嗣皇帝臣某敢昭告于皇曽<lb/>
祖考玄宗至道大聖大明孝皇帝皇祖妣元<lb/>
獻皇后楊氏臣猥承聖緒獲主大器懼德不<lb/>
嗣靡所安寧任重道悠竟貽顚越京闕生變<lb/>
神人無依臣懷永圖不敢自棄忍耻含憤迨<lb/>
于載遷戴天履地俯仰慙惕幸頼烈祖遺澤<lb/>
<pb n="KR4c0039_SBCK_006-5a"/>
感深于人人心攸歸天意允若肆予小子慿<lb/>
宗廟之積慶再復于鎬京在臣愆尤曷云有<lb/>
𥙷豈敢自蔽以重于厥辜頃以㓂孽在郊禮<lb/>
物未備乆稽告謝伏積兢惶今祗見閟宫引<lb/>
慝請罪謹以一元柔毛剛鬛明粢薌合薌萁<lb/>
嘉𬞞醴齊因時備物䖍奉嚴禋尚饗<lb/>
　　告謝肅宗廟文<lb/>
維貞元元年歳次乙丑十一月癸巳朔十一<lb/>
日癸卯孝孫嗣皇帝臣某敢昭告于皇祖考<lb/>
肅宗文明武德大聖大宣皇帝皇祖妣章敬<lb/>
<pb n="KR4c0039_SBCK_006-5b"/>
皇后吴氏臣嗣服先業不克負荷人流於下<lb/>
事失其中姧魁乗舋作亂京邑播遷之咎臣<lb/>
實自貽震驚宗祧曠時乏祀外憂内愧若墜<lb/>
深泉勵己誓心期刷大耻實頼聖祖中興之<lb/>
業全育兆人澤深慶逺流福裔嗣故上天悔<lb/>
禍羣孽就誅非臣寡昧所能纉服今祗率百<lb/>
辟見于廟廷謹以一元大武柔毛剛鬛明粢<lb/>
薌萁嘉薦嘉𬞞醴齊備物㓗誠聿申告謝尚<lb/>
饗<lb/>
　　告謝代宗廟文<lb/>
<pb n="KR4c0039_SBCK_006-6a"/>
維貞元元年嵗次乙丑十一月癸巳朔十一<lb/>
日癸卯孝子嗣皇帝臣敢昭告于皇考代宗<lb/>
睿文孝皇帝伏惟玄德廣運重光盛業武平<lb/>
多難仁育羣生謂臣克堪付以大寳臣自底<lb/>
不類再罹播遷宗祧乏享億兆靡依下辜人<lb/>
心上負先顧敢愛隕越苟全眇身大懼社稷<lb/>
阽危以増九廟之愧由是忍耻誓志庶𥙷前<lb/>
羞列聖在天鑒臣精懇敷錫丕祐俾之纉承<lb/>
兇渠殄夷都邑如舊兹臣獲執犧牲珪幣載<lb/>
見于廟廷感慕慚惶若罔攸厝謹以<hi>云云</hi>陳誠<lb/>
<pb n="KR4c0039_SBCK_006-6b"/>
待罪式奉嚴禋尚饗<lb/>
　　祭大禹廟文<lb/>
維貞元元年某月某日皇帝遣某官以牢醴<lb/>
之奠敬祭于大禹之靈惟王德配乾坤智侔<lb/>
造化拯萬類於昏墊分九州於洪波經啓之<lb/>
功于今是頼巍巍蕩蕩無得而名顧以眇身<lb/>
辱承大寳時則異于今古道寧間於幽明雖<lb/>
依聖垂休諒非可繼而勤人勵巳竊有所希<lb/>
迨兹八年理道猶昧沴氣鬱結降爲凶災邦<lb/>
無宿儲野有餓殍上愧明哲下慚生靈夙夜<lb/>
<pb n="KR4c0039_SBCK_006-7a"/>
憂惕如蹈泉谷所資漕運用極困窮底柱之<lb/>
間河流迅激舟楫所歷罕能獲全爰命工徒<lb/>
鑿山開道避險從易渉安代危嗷嗷烝人俟<lb/>
此求濟仰祈幽賛以集丕功享于克誠庶荅<lb/>
精意<lb/>
　　䇿問賢良方正能直言極諫科<lb/>
皇帝苦曰蓋聞上古至道之君垂拱無爲以<lb/>
臨海内不理而人化不勞而事成星辰軌道<lb/>
風雨時若邈乎其不可繼何施而臻此歟三<lb/>
代以來制作滋廣異文質之變明利害之郷<lb/>
<pb n="KR4c0039_SBCK_006-7b"/>
威之以刑道之以禮敦其俗而彌薄防其人<lb/>
而益媮豈澆淳必繫於時耶何聖賢間生而<lb/>
莫之振也朕祗膺累聖之業猥居兆人之上<lb/>
乾居克勵如恐失墜憂濟庶務夕惕晨興永<lb/>
惟前王之典謨是憲是則師大禹以崇儉法<lb/>
髙宗以求賢興夏啓之征作周文之罰旌孝<lb/>
悌舉直言養髙年敦本業平均徭稅黜陟幽<lb/>
明勵精孜孜勤亦至矣然而浮靡不革理化<lb/>
不行暴亂不懲姧犯不息五教猶鬱七臣未<lb/>
臻郷黨廢尚齒之儀烝黎無安居之志賦入<lb/>
<pb n="KR4c0039_SBCK_006-8a"/>
日減而私室愈貧廉察日増而吏道愈濫意<lb/>
者朕不明歟何古今之事同而得失之効異<lb/>
也思欲剗革前弊創立新規施之於事而易<lb/>
從考之於丈而有據備陳本末將舉而行無<lb/>
或憚煩略於條對自頃隂陽舛候祲沴頻興<lb/>
仍嵗旱蝗稼穡不稔上天作孽必有由然屢<lb/>
推凶災其咎安在傳曰時之不乂厥罰常暘<lb/>
又曰堯湯水旱數之常也二者乖反其誰云<lb/>
從今人靡蓋藏國無廪積朕屢延卿士詢訪<lb/>
謀猷至乃減冗食之徒罷不急之務旣聞嘉<lb/>
<pb n="KR4c0039_SBCK_006-8b"/>
話亦巳遵行而停廢之餘所費猶廣俟轉糧<lb/>
於江徼則逺不及期將搜粟於關中則撓而<lb/>
無獲節軍食則功臣懷怨省吏貟則多士靡<lb/>
歸中心浩然罔知攸濟子大夫藴畜才器通<lb/>
明今古副我虚求森然就列匡朕之寡昧拯<lb/>
時之艱災畢志直言無有所隱<lb/>
　　䇿問博通墳典逹於教化科<lb/>
皇帝若曰朕承祖宗之鴻烈獲主神器任大<lb/>
守重懼不克堪思與賢士大夫共康理道虚<lb/>
襟以佇側席以求而羣議紛然所見異指或<lb/>
<pb n="KR4c0039_SBCK_006-9a"/>
牽古義而不變或趨時㑹而不經依違以來<lb/>
七年於兹矣國制多缺朕甚恧焉今子大夫<lb/>
愽習墳典深明教化襃然充舉咸造于庭其<lb/>
極思精心以喻朕之未寤仲尼叙禮樂刪詩<lb/>
書修春秋廣易道六經之教所尚各殊豈學<lb/>
者修行理當區别將聖人立意本異宗源施<lb/>
之於時孰爲先後考之於道何者淺深差次<lb/>
等倫指明其義夫知本乃能通於變學古所<lb/>
以行於今今之教人則異於是工祝陳禮樂<lb/>
之器而不知其情生徒誦禮樂之文而不試<lb/>
<pb n="KR4c0039_SBCK_006-9b"/>
以事欲人無惑其可得耶將革前非固有良<lb/>
術堯舜率天下以義比屋可封桀紂率天下<lb/>
以暴比屋可戮然則上之化下罔或不從而<lb/>
三仁四凶較然自異有教無類豈虚言哉作<lb/>
樂移風聞諸昔典夫至雅必淡至音希聲文<lb/>
侯列國之賢君猶曰則惟恐寐矧彼流俗其<lb/>
能化乎將使天地同和災沴不作黎人丕變<lb/>
姦慝不萌何施何爲以致於此王者制理必<lb/>
因其時故忠敬質文更變迭救三代之際罔<lb/>
不由之自秦剗古法漢雜霸道紛淪千祀玉<lb/>
<pb n="KR4c0039_SBCK_006-10a"/>
教不興國家接周隋之餘俗未淳一處都邑<lb/>
者利巧而無耻服田畒者朴野而近愚尚文<lb/>
則彌長其澆風復質又莫救其鄙俗立教之<lb/>
本將安所從自昔哲王惟以三正互用後之<lb/>
術士乃言五運相生以漢應火行則周爲木<lb/>
德禮稱尚赤義例頗乖永言於兹莫識厥理<lb/>
九流得失之論歷代興亡之由王鄭識理之<lb/>
異同公榖傳經之優劣必精必究用沃虚懷<lb/>
　　䇿問識洞韜略堪任將帥科<lb/>
皇帝若曰朕遐觀典謨詳求理道三代之際<lb/>
<pb n="KR4c0039_SBCK_006-10b"/>
粲然可懲未甞不文武並興農戰兼務故能<lb/>
居則足食動則足兵兵足則威食足則固威<lb/>
則暴亂息固則教化行理國之本實在於此<lb/>
秦漢已降王制不修選士廢射御之儀教人<lb/>
無蒐狩之禮即戎者不知其稼穡力本者罕<lb/>
習於干戈於是異文武之人分農戰之道守<lb/>
則乏食征則鮮兵歷兹千年竟莫能復抑知<lb/>
者蓋寡將行之惟艱歟朕念之甚勤思繼前<lb/>
躅良以軍旅之士役戍靡寧勲庸旣多爵秩<lb/>
咸貴俾服田畒慮興怨咨仰給縣官不可勝<lb/>
<pb n="KR4c0039_SBCK_006-11a"/>
計由是版圖曰減阡陌歲荒水旱小愆廪餉<lb/>
咸竭欲使軍人恱歸於耜耒儒者兼逹於韜<lb/>
鈐田萊盡耕攻取必勝誘人孔易其術安施<lb/>
王者之師本於立德兵家之法方務岀竒德<lb/>
以信成竒以詐勝理有違反將何適從宋襄<lb/>
成列而敗軍見嘉魯䇿韓信决囊以摧敵取<lb/>
貴漢朝然則喪國亡身豈霸王之道冒危乗<lb/>
厄非仁誼之心所冝討論以定襃貶夫衆寡<lb/>
不敵克必以謀樂生下齊孫子破楚魏武之<lb/>
勝袁紹宋髙之滅姚泓成敗之由備陳本末<lb/>
<pb n="KR4c0039_SBCK_006-11b"/>
古人有言曰誅伐不可偃於天下又曰善爲<lb/>
國者不師二端異焉其有深旨子房序次兵<lb/>
法任宏論譔軍書指明異同詳録名氏想聞<lb/>
商略擇善而行<lb/>
　　荅宰臣請停大禮表<lb/>
朕失德致㓂再經播越郊廟乏主禋祀曠時<lb/>
感憤積中憂愧形外日月以冀庶𥙷前修頼<lb/>
天地降休祖宗儲慶再新景命祗復皇都自<lb/>
秋渉冬巳遷於律候因心致享未展於孝思<lb/>
而公卿上言邀予以備物都鄙興誦諷予以<lb/>
<pb n="KR4c0039_SBCK_006-12a"/>
勞人禮將俟於他年卜不先於近日永懷感<lb/>
慕情實未安雖則嘉話重違其如至誠難抑<lb/>
所冝參㑹群彦更擇近期無或因循以増不<lb/>
德<lb/>
　荅百寮請停大禮表<lb/>
朕再經播遷乆曠禋祀不惟霜露之感實貽墜<lb/>
失之憂頼先澤在人上帝臨我克平大難再<lb/>
復舊京朕之失德非曰能補旋欲請罪宗廟<lb/>
展敬郊丘迫以羣情俟于獻嵗今滌牲撰吉<lb/>
甫及近期齋心永懷明發不寐忽覽來表良<lb/>
<pb n="KR4c0039_SBCK_006-12b"/>
深矍然雖嘉備慮之誠實乖昭事之意朕志<lb/>
先定期於必行即斷來表也<lb/>
　　荅第二表<lb/>
國之大事首在祀典所冝嚴奉以逹至誠况<lb/>
今之所懷又異常日不克嗣守馴致㓂戎淪<lb/>
䧟國都震驚園寢幸憑玄祐再續鴻休播越<lb/>
三時乆虧禋祀之禮旋歸半嵗末申告謝之<lb/>
誠感愧積中若墜泉谷坐而待曙跋及上春<lb/>
庶乎天地靈祇以歆精意胡乃股肱卿士尚<lb/>
執疑謀出旣不及告辭入又廢於朝獻罔極<lb/>
<pb n="KR4c0039_SBCK_006-13a"/>
之慕何心自安冝㓗乃誠以祗所奉副予懇<lb/>
切勿復頻煩<lb/>
　　荅第三表<lb/>
三省來表深體乃誠明孝敬之大端陳安危<lb/>
之上計祗率嘉話天豈不懷永言思之固亦<lb/>
難抑進退慙惕罔知所裁中宵求衣當饋忘<lb/>
食且聿脩祀事所貴專精苟未至誠則如勿<lb/>
祭今近期甫及當齊㓗敬之心而輿誦紛然<lb/>
猶執異同之論禮旣虧於嚴奉事奚展於孝<lb/>
思以義制心勉依來請重予不德愧歎良深<lb/>
<pb n="KR4c0039_SBCK_006-13b"/>
　荅百寮賀利州連理表<lb/>
珍木呈祥允符靈貺顧惟不德何以當之朕<lb/>
聞人事聿修天休乃荅今則兇渠尚在戎役<lb/>
方殷虐旱妨農飛蝗害稼諒咎徴之未弭曷<lb/>
嘉瑞而復臻所冀公卿大夫交匡不逮覩兹<lb/>
稱述益用懷慙<lb/>
　　荅宰臣請復御膳表<lb/>
甞覽典謨毎嘉儉德愛人惜費是朕素懷况<lb/>
大兵之餘繼以荒饉軍儲國計資用皆空凋<lb/>
戸疲甿膏澤巳竭致人於此過實在予内懷<lb/>
<pb n="KR4c0039_SBCK_006-14a"/>
憂慚躬自損貶今兇渠殘滅粟麥豐成皆祖<lb/>
宗垂休非寡薄所致矧乎邦畿之内餒殍猶<lb/>
多役戍之徒傷夷未復孜孜訓戒克已増修<lb/>
猶懼辱守寳圗罔荅玄祐豈冝暇逸以厚厥<lb/>
躬卿等誠在致君將順其美顧惟虚缺非所<lb/>
冝然<lb/>
　　荅百寮請復御膳表<lb/>
頃者大勞不息至化未孚雨澤愆期蟲蝗爲<lb/>
害朕以銷災謝譴莫大於修誠節用愛人必<lb/>
先於克己顧慚愆咎躬貶膳羞下以均衆庶<lb/>
<pb n="KR4c0039_SBCK_006-14b"/>
之憂上以荅昊穹之儆至誠或感嘉應遂臻<lb/>
宿麥方成元兇巳殄慶深德薄惕厲彌加忽<lb/>
覽表章過爲稱述雖將順其美則曰乃誠而<lb/>
戒愼不忘諒惟朕志未喻來請深體此懷<lb/>
唐陸宣公集卷第六<lb/>
<pb n="KR4c0039_SBCK_006-15a"/>
</p>
<p>
</p>
  </div>
</body>
</text>
</TEI>
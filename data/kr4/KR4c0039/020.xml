<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_020-1a"/>
唐陸宣公集卷第二十　中書奏議卷第四<lb/>
請還田緒所寄撰碑文馬絹狀<lb/>
請依京兆所請折納事狀<lb/>
議汴州逐劉士寧事狀<lb/>
請不與李萬榮汴州節度使狀<lb/>
論度支令京兆府折稅市草事狀<lb/>
論左降官准赦合量移事三狀<lb/>
　論邊城貯備米粟等狀<lb/>
　　請還田緒所寄撰碑文馬絹狀<hi>馬一匹并鞍絹二千匹</hi>
右田緒使節度隨軍劉瞻送書與臣其書意<lb/>
<pb n="KR4c0039_SBCK_020-1b"/>
縁奉進止令爲其亡父承嗣撰遺愛碑文故<lb/>
送前件馬絹等以申情貺臣先奉恩旨令撰<lb/>
碑文于今半年竟未綴緝良以勸戒之道忠<lb/>
義攸先襃貶之詞春秋所重爵位有僥倖而<lb/>
致名稱非詐力可求將使循軌轍者畏昭憲<lb/>
而莫渝怙姦妄者顧清議而知恥仲尼脩春<lb/>
秋而亂臣賊子懼豈必臨之以武脅之以刑<lb/>
哉襃貶苟明亦足助理田承嗣阻兵犯命靡<lb/>
惡不爲竟逭天誅全歸土壤此乃先朝所愧<lb/>
恨義士所惋嗟今田緒尚干宸嚴請頌遺愛<lb/>
<pb n="KR4c0039_SBCK_020-2a"/>
微臣隘跼實憤于心謬承恩光備位台輔旣<lb/>
未能滌除姦慝匡益大猷而又飾其愧詞以<lb/>
賛兇德納彼重賂以襲貪風情所未安事固<lb/>
難強是以屢甞執翰不能措詞輒投所操太<lb/>
息而止縁承聖誨姑務懷柔昨見田緒使人<lb/>
臣亦婉爲報荅但告云所爲碑頌皆奉德音<lb/>
旣異私情難承厚貺候稍休暇續當撰成旣<lb/>
無拒絶之言計亦不至疑阻其來書謹封進<lb/>
所送馬及絹等令劉瞻便領却廻訖不敢不<lb/>
奏謹奏<lb/>
<pb n="KR4c0039_SBCK_020-2b"/>
　　請依京兆所請折納事狀<lb/>
京兆府先奏當管蟲食豌豆全然不收請據<lb/>
數折納大豆奉勑冝依度支續奏稱據時估<lb/>
豌豆毎斗七十價巳上大豆毎斗三十價巳<lb/>
下京兆府所請將大豆替豌豆望令據估計<lb/>
錢數折納則冀免損官司者求瘼救災國之<lb/>
令典求瘼在知其所患救災在恤其所無只<lb/>
如螟蜮爲殃豌豆全損檢覆若非虚謬地稅<lb/>
固合免徴直道而行大體斯在府司折納充數<lb/>
巳爲尅下從權度支凖估計錢刀是幸災窺<lb/>
<pb n="KR4c0039_SBCK_020-3a"/>
利所得無幾其傷實多傷風得財非謂理道<lb/>
且豌豆爲物入用甚微舊例所支唯充畜料<lb/>
凖數廻給大豆諸司誰曰不然計價剰徴義<lb/>
將安在理無所據事不可從望依前勑處分<lb/>
未審可否<lb/>
　　議汴州逐劉士寧事狀<lb/>
右希顔奉宣聖旨適得李萬榮奏劉士寧因<lb/>
出遊獵三軍將士遂閉城門不放入發遣令赴<lb/>
朝廷萬榮安撫軍州今巳寧帖卿等冝知悉者<lb/>
伏以劉士寧昏荒暴慢惡貫乆盈聖情愛人<lb/>
<pb n="KR4c0039_SBCK_020-3b"/>
乆爲含忍親離衆叛自取奔亡不勞師徒克<lb/>
靖方鎭恭承宣諭欣賀實深然梁宋之間地<lb/>
當要害鎭壓齊魯控引江淮得其人則安則<lb/>
強失其人則危則弱今士寧見逐雖是衆情<lb/>
萬榮揔軍且非朝旨此亦安危強弱之機也<lb/>
陛下審之愼之或恐奏事之人苟私所奉之<lb/>
將妄陳體勢輒欲徼求承前授任失冝多爲<lb/>
此輩所誤假使心無詐罔其如識乏經通與<lb/>
之籌量鮮不撓敗今軍州旣定足得安詳望<lb/>
且選一朝臣馳往宣勞更淹旬日徐察事情<lb/>
<pb n="KR4c0039_SBCK_020-4a"/>
見情而後圗之則冀免有差失候至坐日續<lb/>
更面陳謹先狀以聞謹奏<lb/>
　　請不與李萬榮汴州節度使狀<lb/>
右希顔奉宣進止萬榮安撫有功聞亦忠義<lb/>
甚得衆心若更淹遲却恐事不穩便今商量<lb/>
除一親王充節度使且令萬榮知留後其節<lb/>
度制便從内出萬榮須與改官卿等即商量<lb/>
進來者臣性習懦頑藝識空乏辱當獎任待<lb/>
罪宰司事關安危不敢容黙雖服戎角力諒<lb/>
匪克堪而經武伐謀或有所見夫制置之安<lb/>
<pb n="KR4c0039_SBCK_020-4b"/>
危由勢付授之濟否由才勢如器焉唯在所<lb/>
置置之險地則覆致之夷地則平材如負焉<lb/>
唯在所授授踰其力則踣授當其力則行故<lb/>
負重者不可以微劣勝器大者不可以輕易處<lb/>
有巨力而加重負猶懼蹷跌之不虞擇安地而<lb/>
寘大器尚慮傾覆之難備焉有委非所任置<lb/>
非所安而望其不顚不危固亦難矣劉士寧<lb/>
窮兇極暴衆所不容李萬榮因人之心閉城<lb/>
拒逐爲國除害亦有可嘉誠冝星夜上聞請<lb/>
擇節將今所陳奏頗渉張皇但露徼求之情<lb/>
<pb n="KR4c0039_SBCK_020-5a"/>
殊無退讓之禮據兹鄙躁殊異純良又聞本<lb/>
是滑人偏厚當州將士與之相得纔止三千<lb/>
諸營之兵巳甚懷怨據此頗僻亦非將材且<lb/>
邀君而力取其位不忠逐帥而謀代其權不<lb/>
義犯此二者而加之非材得志驕盈不悖則<lb/>
敗悖謂犯上敗謂僨軍俱爲厲階莫見其可<lb/>
今雖遽加寵命務饜貪求曲示保持兾消凶<lb/>
慝然其所行不遜所得無名縱之則反側而<lb/>
益疑善之則觖望而肆惡夫善始而克終者<lb/>
猶寡況始於不善而求能以義自全者乎又<lb/>
<pb n="KR4c0039_SBCK_020-5b"/>
縁甞自蓄謀以危主將及居人上恒恐見圖<lb/>
必於部校之間多有疑阻之釁上下猜貳何<lb/>
能乆安縱未干紀亂常亦必䘮師蹙境所以<lb/>
承前方鎭之任選建才德而不副所委者則<lb/>
有矣其不由才德而授終能殿邦固節者未<lb/>
之有也是猶置器欲安而不擇可安之勢負<lb/>
重欲濟而不量可濟之材處非所冝不敗何<lb/>
待陛下若謂臣說體迂闊有異軍機引喻乖<lb/>
踈不同事實臣請指陳汴宋一管近代成敗<lb/>
之跡皆陛下之所經見者以爲殷鑒惟陛下<lb/>
<pb n="KR4c0039_SBCK_020-6a"/>
覽而察之徃者田神功作鎭河南領汴宋徐<lb/>
泗兖鄆曹濮八州之地兵食兼足職貢備脩<lb/>
左肅青齊右弭滑魏南控淮浙北輔榮瀍殷<lb/>
如長城不震不聳此由制置於可安之地付<lb/>
授得可濟之材其爲利宜斯謂大矣及神功<lb/>
入覲遘厲不還先皇帝示眷悼之優崇貪因<lb/>
循之便易知神玉才不勝任排衆議而竟授<lb/>
之旣而維御無方經略失制權歸豪將勢散<lb/>
列城禍機一興内叛外破委三軍於暴帥䧟<lb/>
五郡於匪人轉輸所經塗路亟阻此由制置<lb/>
<pb n="KR4c0039_SBCK_020-6b"/>
於必危之地付授於必躓之才其爲敗傷亦<lb/>
巳甚矣近者劉玄佐驅攘巨猾底復大梁即<lb/>
鎭如兹幾將十載雖不能勤身節用以撫疲<lb/>
甿畢力竭誠以揚丕烈然尚號令由巳部屬<lb/>
畏威緝脩戎旅振耀聲勢逺邇談矚且爲完<lb/>
軍制持東方猶有所倚及玄佐殂没朝廷命<lb/>
吴湊代之士寧兇頑輒敢眦睚素非得衆且<lb/>
甚不材緩之旬時必自離沮隨機制馭指顧<lb/>
可平陛下念深黎元姑務容飬適使姦徒得<lb/>
計庸竪作狂但肆醜厲之詞豈懷任置之惠<lb/>
<pb n="KR4c0039_SBCK_020-7a"/>
運路幾絶生人重殘殷然垣翰之軍鞠爲汚<lb/>
染之俗追思致患之本豈不失於苟且哉今<lb/>
若又授萬榮則與士寧何異負力而取誰曰<lb/>
不然邀取而除孰爲非據苟邀則不順苟允<lb/>
則不誠君臣之間勢必嫌阻與其圖之於滋<lb/>
蔓不若絶之於萌芽忘乆逺而樂因循固非<lb/>
英主御天下長筭逺慮之計也且爲國之道<lb/>
以義訓人將敎事君先令順長用能弭爭奪<lb/>
之禍絶窺覬之心聖人所以興敬讓而服暴<lb/>
強禮逹而分定故也假使士寧爲將慢上虐<lb/>
<pb n="KR4c0039_SBCK_020-7b"/>
人萬榮懷奉國之誠禀嫉惡之性棄而違之<lb/>
斯可矣討而逐之亦可矣謀其帥而篡其位<lb/>
則不可焉何者方鎭之臣事多專制欲加之<lb/>
罪誰則無辭若使傾奪之徒便得代居其任<lb/>
利之所在人各有心此源潜滋禍必難救非<lb/>
獨長亂之道亦開謀逆之端四方諸侯誰不<lb/>
解體得一夫而喪羣帥其何利之有焉矧兹<lb/>
一夫猶未可保徒亂風敎以生人心昨者所<lb/>
逐士寧蓋起於倉卒諸郡守將固非連謀一<lb/>
城師人亦未恊志況又待之不壹撫之不均<lb/>
<pb n="KR4c0039_SBCK_020-8a"/>
黨助萬榮其能有幾仍各計度於成敗之勢<lb/>
廻遑於逆順之名安肯捐軀與之同惡今所<lb/>
以未即變者皆爲萬榮所誘許其賞給貨財<lb/>
且相服從以候制㫖陛下但於文武羣臣之<lb/>
内選一和惠寛敏素爲軍旅所愛信者命爲<lb/>
節度仍降優詔慰勞彼軍獎萬榮以撫定之<lb/>
功别加寵任襃將士以輯睦之義厚賜資裝<lb/>
衆知保安人且懷惠舎此助亂更將何求揆<lb/>
其大情理必寧息萬榮縱欲跋扈勢何能爲<lb/>
三軍旣自離心列城又不爲援縁其迫逐主<lb/>
<pb n="KR4c0039_SBCK_020-8b"/>
將諸道必復憎嫌邇無所親逺無所與不勞<lb/>
天討必自殱夷陛下何所爲虞而欲受其邀<lb/>
致臣雖孱怯竊有未安昨因希顔宣㫖却廻<lb/>
巳與趙憬等同附口奏展轉申吐慮多闕遺<lb/>
臣更通夕詳思恐亦無易於此不勝拳拳愚<lb/>
懇謹復宻啓以聞如蒙聖恩察納臣即與趙<lb/>
憬等商量應須處置事冝具作條件聞奏儻<lb/>
後事有愆素臣請受敗撓之罪謹奏<lb/>
　　論度支令京兆府折稅市草事狀<lb/>
度支奏縁當年稅草支用不充諸埸和市所<lb/>
<pb n="KR4c0039_SBCK_020-9a"/>
得又少所以每至秋夏常有欠闕請令京兆<lb/>
府折今年秋稅和市草一千萬束便令人戸<lb/>
送入城輸納毎束兼車脚與折錢二十五文<lb/>
旣利貧人兼濟公用希顔奉宣進止冝依者<lb/>
伏以制事之體所貴有常順人之情尤重改<lb/>
作革而能當尚恐未孚動且非冝曷由無擾<lb/>
臣等每承睿旨常以百姓爲憂審知事不可<lb/>
行安敢黙而無述每年蓄聚蒭藁所司素有<lb/>
恒䂓計料稅草不充即便開埸和市旣優價<lb/>
直復及農收人皆樂輸事不勞擾陛下追想<lb/>
<pb n="KR4c0039_SBCK_020-9b"/>
往年之事豈甞有縁草不足上關宸慮者乎<lb/>
延齡欲衒已能頗隳舊制苟收經費之用以<lb/>
資嬴羡之功遂使儲備空虚支計寥落廐圉<lb/>
告闕頻煩聖聦去歳巳然今夏尤甚此乃不<lb/>
遵舊制之過也舊制何害而變之哉臣等謹<lb/>
檢京兆府應徴地稅草數毎年不過三百萬<lb/>
束其中除留供諸縣館驛及鎭軍之外應合<lb/>
入城輸納唯二百三十萬而巳百姓般運巳<lb/>
甚艱辛常迫春農僅能得畢今若更徴一千<lb/>
萬束仍令並送入城即是一年之間併徴三<lb/>
<pb n="KR4c0039_SBCK_020-10a"/>
年稅草計其所加車脚則又四倍常時物力<lb/>
有窮求取無藝其爲騷怨理在不疑甸服且<lb/>
然四方安仰假使時當豐稔家悉阜殷有草<lb/>
可輸有車可載然於途程往復理須淹歷歳<lb/>
時牛廢耕犂人妨播植東作旣闕西成曷期<lb/>
况蒸黎之間貧冨不等收穫之際豐耗靡均<lb/>
今忽併役車牛雇車傭必騰貴併徴稅草買<lb/>
草價必倍髙是使豪冨之徒乗急令以邀其<lb/>
利窮乏之輩因暴斂以毀其家非所謂均節<lb/>
財物凖平賦法之術也臣等又勘度支京兆<lb/>
<pb n="KR4c0039_SBCK_020-10b"/>
此來雇車估價及所載多少大率毎一車載<lb/>
一百二束毎一里給傭錢三十五文百束應<lb/>
輸二束充耗今京畿諸縣去城近者七八十<lb/>
里逺者向二百里設令逺近相𥙷通以百里<lb/>
爲程則雇車載草百束悉依官司常估猶用<lb/>
錢三千五百文即是一束之草唯計般運巳<lb/>
當三十有五文買草本價又更半之而度支<lb/>
曽不計量自我作估徑以胷臆斟酌限爲二<lb/>
十五文謂之加徴則法度廢隳謂之和市則<lb/>
名實乖反儻可其奏人何以觀豈如官自置<lb/>
<pb n="KR4c0039_SBCK_020-11a"/>
埸要便收市欲少市則平其估以節費欲多<lb/>
市則優其價以招人買賣旣和貧冨俱便有<lb/>
餘者趨加饒易售之利不足者免轉求貴賃<lb/>
之資比之抑徴固不同等幸有舊制足可遵<lb/>
行何必捨易而即難棄利而從害臣誠暗滯<lb/>
未見其冝伏望戒勑度支令依舊例和市承<lb/>
前旣有恒用以後不得闕供稍峻隄防使知<lb/>
懔懼妄作但不施用歳計必免愆違陛下若<lb/>
以軍廐之中馬畜漸衆度支所營藁蒭纔可<lb/>
供給當年或慮水旱不虞别須蓄積爲備今<lb/>
<pb n="KR4c0039_SBCK_020-11b"/>
屬歳稔亦是其時但要收斂有方不冝科配<lb/>
致擾若度支併市延齡必復辭難須有區分<lb/>
使之均濟望委京兆尹勾當别和市草五百<lb/>
萬束以充貯備其所和市並隨要便官自置<lb/>
埸毎埸貯錢旋付價直時估之外仍稍優饒<lb/>
交易往來一依市利勿令官吏催遣道路遮<lb/>
邀但不抑人自當趨利其市草價直並於年<lb/>
支留府錢數内以給用不盡者充每市滿十<lb/>
萬束一度聞奏便以府司郵遞車牛并更雇<lb/>
脚相添轉徙埸所般載送付苑中輸納如蒙<lb/>
<pb n="KR4c0039_SBCK_020-12a"/>
聖恩允許臣即依此宣行旣免擾人又不増<lb/>
費以資儲蓄足禦凶災度支謹守恒規亦自<lb/>
不闕常用臣等問度將爲合冝謹録奏聞伏<lb/>
聽進止<lb/>
　　論左降官准赦合量移事狀三首<lb/>
右竄謫之徒皆在遐僻或迫於衰暮顧景思<lb/>
還或困於瘴癘翹心望徙旣關霈澤許以量<lb/>
移企躍之情逺想可見若准所司舊例須俟<lb/>
州府録申盤勘檢尋動踰年歳上稽恤宥之<lb/>
旨下虧慶頼之心臣等商量恐須釐革望令<lb/>
<pb n="KR4c0039_SBCK_020-12b"/>
所司據承貞元六年恩赦檢勘巳量移未量<lb/>
移官及貞元六年恩後左降官等除遷改亡<lb/>
殁之外具名銜及貶責事由年月速報中書<lb/>
門下不須更待州府申請臣等據所司報到<lb/>
則便進擬不出歳内冀悉霑恩未審可否謹<lb/>
録奏聞伏聽進止<lb/>
　　又奏量移官<lb/>
右伏以國之令典先德後刑所後者法當舒<lb/>
遲故决罪不得馳驛行下所先者體冝疾速<lb/>
故赦書日以五百里爲程誠以聖王之心務<lb/>
<pb n="KR4c0039_SBCK_020-13a"/>
弘慶惠必廻翔於行罰而企躍於舒恩不加<lb/>
罰於典法之外不虧恩於德令之内則受責<lb/>
者莫得興怨荷貸者咸思自新所謂威之斯<lb/>
懲宥之斯感懲以致理感以致和致理則尊<lb/>
致和則愛爲人父母必在兼行陛下德配上<lb/>
玄澤流下土頃因郊祀普降鴻恩凡是貶責<lb/>
之人並許量移近處臣等任叨輔翼職在宣<lb/>
行尋具奏聞請便進擬聖心精一務欲均齊<lb/>
令待所司檢尋一時類例處分其左降官内<lb/>
或罪非可棄才有足甄亦許别狀商量不拘<lb/>
<pb n="KR4c0039_SBCK_020-13b"/>
常例奬用臣等據所司檢勘左降官及流人<lb/>
送名到者都比擬量移及别追用分爲三狀<lb/>
前月十二日封進其流人量移狀巳蒙印出<lb/>
行下訖餘兩狀至今未奉進止竊以赦書宣<lb/>
布僅欲半年若更淹遟恐乖事體又諸州刺<lb/>
史及臺省官等繼有事故頗多缺貟睿㫖精<lb/>
於選求至今常不充備以眚掩德見非古人<lb/>
録用弃瑕允歸聖造願廣含弘之美庶増誘<lb/>
拔之途謹奉狀陳聞伏聽進止<lb/>
　　又進量移官<lb/>
<pb n="KR4c0039_SBCK_020-14a"/>
右希顔奉宣進止舊例左降官每准恩赦量<lb/>
移不過三百五百里今度進擬稍似超越又<lb/>
多是近兵馬處及當路州縣事非穩便冝更<lb/>
商量伏以罰冝從輕赦冝從重所以昭仁恕<lb/>
之道廣德澤之恩也夫位尊者其惠不可以<lb/>
不重言大者其實不可以不豐位尊而惠輕<lb/>
則體非冝言大而實寡則人失望陛下躬行<lb/>
盛禮渙發徳音念謪居之荒遐哀負累之沉<lb/>
棄俾移近處將合新恩赦令𥘉行室家相慶<lb/>
惠亦至矣言亦大矣竊料竄逐窮僻喜聞霈<lb/>
<pb n="KR4c0039_SBCK_020-14b"/>
澤降臨固必破産以飾行裝計日而俟休命<lb/>
荏苒淹䘏復經半年儻又所移之官還與舊<lb/>
任鄰近竊恐乖陛下垂愍之意虧制書行慶<lb/>
之恩口惠重而事實輕非所以揚鴻休而布<lb/>
大信也謹按承前格令左降官非元勑令長<lb/>
任者毎至考滿即申所司量其舊資便與改<lb/>
叙縱或未有遷轉亦即任其歸還逮于開元<lb/>
末李林甫固權專恣凡所斥黜類多非辜慮<lb/>
其却廻或復冤訴遂奏左降官考滿未别改<lb/>
轉者且給俸料不須即停外示優矜實欲羈係<lb/>
<pb n="KR4c0039_SBCK_020-15a"/>
從此巳後遂爲恒規一經貶官便同長任廻<lb/>
望舊里永無還期縱遇非常之恩許令移逺<lb/>
就近雖名改轉不越幽遐或自西徂東或從<lb/>
大適小時俗之語謂之横移馴致忌剋之風<lb/>
積成天寳之亂展轉流弊以至于今天下咸<lb/>
病此法深苛而不能改從舊典者良以猜嫌<lb/>
之慮易惑上心將謂負譴之人悉包樂禍之<lb/>
意巳經黜責遂欲隄防故髙論則痛嫉林甫<lb/>
之隂邪而密網則習行林甫之弊法憸邪爲<lb/>
蠹乃至於斯然則左降永絶於歸還量移不<lb/>
<pb n="KR4c0039_SBCK_020-15b"/>
離於僻逺蓋是姦臣詭計殊非國典舊章且<lb/>
貶黜之中情狀各異犯有輕重責有淺深固<lb/>
非盡是回邪皆須備慮王者之道待人以誠<lb/>
有責怒而無猜嫌有懲沮而無怨忌斥逺以<lb/>
儆其不恪甄恕以勉其自新不儆則浸及威<lb/>
刑不勉則復加黜削雖屢進退俱非愛憎行<lb/>
法乃暫使左遷念材而漸加進叙人知復用<lb/>
誰不増脩何憂乎亂常何患乎蓄憾如或以<lb/>
其貶黜便謂姦兇恒處防閉之中長從擯棄<lb/>
之例則是悔過者無由自𥙷藴才者終不見<lb/>
<pb n="KR4c0039_SBCK_020-16a"/>
伸凡人之情窮則思變含悽貪亂或起於兹<lb/>
雖則何患能爲亦足感傷和氣謂非帝王開<lb/>
懷含垢之大體聖哲誘人遷善之良圖也臣<lb/>
等昨進擬商度非不精詳旣審事冝亦尋舊<lb/>
例參求折衷兼務齊平大約所擬之官各移<lb/>
近地一道郡邑稍優於舊任官資序進於本<lb/>
銜並無降差亦不超越其有累經移改巳至<lb/>
關畿則但以大州増其常秩所兾人皆受賜<lb/>
施不失平上副鴻恩下塞延望纔將得所殊<lb/>
匪爲優今若裁限所移不過三五百里則有<lb/>
<pb n="KR4c0039_SBCK_020-16b"/>
改職而疆域不離於本道遷居而風土反惡<lb/>
於舊州徒有徙家之勞是増移配之擾又當<lb/>
今郡府多有軍兵所在封疆少無館驛應合<lb/>
量移之例約有二百許人道路須計其逺邇<lb/>
之差州縣則校其髙下之等若必選非當路<lb/>
復不近兵則恐類例失倫署置偏併示人疑<lb/>
慮體又非弘幸希聖聦更賜裁審其擬官狀<lb/>
並未敢改革謹重封進伏聽進止<lb/>
　　請邊城貯備米粟等狀<lb/>
右兵之所屯食最爲急若無儲蓄是棄封疆自<lb/>
<pb n="KR4c0039_SBCK_020-17a"/>
昔敗亂之由多因餽餉不足臣以任當體國<lb/>
職合分憂奏減河運脚錢用充軍鎭和糴幸<lb/>
蒙聖恩允許又屬頻歳順成二年之間縁邊<lb/>
諸軍共計収糴米粟一百八十餘萬石凖元<lb/>
勑各委當道節度及監軍中使度支知廵院<lb/>
官同勾當檢納仍貯備軍糧爲名非縁城守<lb/>
乏絶及不承别勑處分並不得輙有費用<lb/>
若能堅守此制有用隨即却塡則是邊城<lb/>
常貯十五萬人一歳之糧以爲急難之備永<lb/>
無縣絶足固軍情去歳版築五原大興師旅<lb/>
<pb n="KR4c0039_SBCK_020-17b"/>
所司素無備擬臨事支計缺然齎送悉貸此<lb/>
糧乃得軍行辦集過事之後准勑合塡迨今<lb/>
二年竟不支遣加以諸鎭軍食例皆闕供及其<lb/>
告急上聞宣旨下迫則又請貸貯粟以充將<lb/>
士月糧旣務廢隳且無愧畏所未匱竭其能<lb/>
幾何夫栽植至難毀拔至易古人以樹楊爲<lb/>
喻能不爲之歎惜哉況水旱流行固冝有備<lb/>
戎狄爲患可不爲虞將欲安邊先冝積榖今<lb/>
當歳稔令益軍儲反罄聚蓄之資用供朝夕<lb/>
之費儻遇災難則如之何惟陛下詳思後圖<lb/>
<pb n="KR4c0039_SBCK_020-18a"/>
不貽他日所悔臣之願也疆埸之幸也不勝<lb/>
區區慮患之意謹冒昧以聞謹奏<lb/>
唐陸宣公集卷第二十<lb/>
<pb n="KR4c0039_SBCK_020-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0039_SBCK_021-1a"/>
唐陸宣公集卷第二十一中書奏議卷第五<lb/>
　論裴延齡姦蠹書一首<lb/>
　論朝官闕貟及刺史等改轉倫序狀<lb/>
　　論裴延齡姦蠹書一首<lb/>
十一月三日具官臣某惶恐頓首獻書皇<lb/>
帝陛下臣聞君子小人用捨不並國家否泰<lb/>
恒必由之君子道長小人道消於是上下交<lb/>
而萬物通此所以爲泰也小人道長君子道<lb/>
消於是上下不交而萬物不通此所以爲否<lb/>
也夫小人於蔽明害理如目之有眯耳之有<lb/>
<pb n="KR4c0039_SBCK_021-1b"/>
充嘉糓之有蟊梁木之有蠹也眯離婁之目<lb/>
則天地四方之位不分矣充子野之耳則雷<lb/>
霆蠅黽之聲莫辨矣雖后稷之穡禾易長畆<lb/>
而蟊傷其本則零瘁而不植矣雖公輸之巧<lb/>
臺成九層而蠹空其中則圯折而不支矣是<lb/>
以古先聖哲之立言垂訓必殷勤切至以小<lb/>
人爲戒者豈將有意讎而沮之哉誠以其蔽<lb/>
主之明害時之理致禍之源愽傷善之釁深<lb/>
所以有國有家者不得不去耳其在周易則<lb/>
曰大君有命開國承家小人勿用必亂邦也<lb/>
<pb n="KR4c0039_SBCK_021-2a"/>
在尚書則曰除惡務本去邪勿疑在毛詩則<lb/>
曰無縱詭隨以謹無良曽是掊克斂怨以爲<lb/>
德盗言孔甘亂是用餤䜛人罔極交亂四國<lb/>
在論語則曰惡利口之覆邦家者在春秋則<lb/>
曰聚斂積實不知紀極毀信廢忠崇飾惡言<lb/>
靖譛庸回服䜛蒐慝天下之人謂之四凶在<lb/>
禮記則曰小人行險以徼幸長國家而務財<lb/>
用者必自小人矣小人使爲國家而災害並<lb/>
至雖有善人無如之何臣頃因讀書常憤此<lb/>
類不圗聖代目覩斯人戸部侍郎裴延齡者<lb/>
<pb n="KR4c0039_SBCK_021-2b"/>
其性邪其行險其口利其志凶其矯妄不疑<lb/>
其敗亂無恥以聚斂爲長䇿以詭妄爲嘉謀<lb/>
以掊克斂怨爲匪躬以靖譛服䜛爲盡節揔<lb/>
典籍之所惡以爲智術冒聖哲之所戒以爲<lb/>
行能可謂堯代之共工魯邦之少卯伏惟陛<lb/>
下恊放勛文思之德而鑒其方鳩僝功體仲<lb/>
尼天縱之明而辨其順非堅僞則天討斯得<lb/>
聖化允孚小往大來孰不欣幸跡其姦蠹日<lb/>
長月滋隂袐者固未盡彰敗露者猶難悉數<lb/>
今請粗舉數事用明欺罔大端悉非隱微皆<lb/>
<pb n="KR4c0039_SBCK_021-3a"/>
可覆驗陛下若意其負謗則誠冝亟爲辦明<lb/>
陛下若知其無良又安可曲加容掩願擇左<lb/>
右親信兼與舉朝公卿據臣所言閱實其事<lb/>
儻延齡罪惡無狀即臣之奏議是誣冝申典<lb/>
刑以制虚妄俾四海法朝廷之理兆人戴陛<lb/>
下之明得失之間其體甚大不當復有疑慮<lb/>
使辨之不早以竟失天下之望也前歳秋首<lb/>
班宏喪亡特詔延齡繼司邦賦數月之内遽<lb/>
衒功能奏稱勾獲隱欺計錢二十萬貫請貯<lb/>
別庫以爲羡財供御所須永無匱乏陛下欣<lb/>
<pb n="KR4c0039_SBCK_021-3b"/>
然信納因謂委任得人旣頼贏餘之資稍弘<lb/>
心意之欲興作浸廣宣索漸多延齡務實前<lb/>
言且希睿㫖不敢告闕不敢辭難勾獲旣是<lb/>
虚言無以應命供辦皆承嚴約苟在及期遂<lb/>
乃搜求市廛豪奪入獻追捕夫匠迫脅就功<lb/>
以勑索爲名而不酬其直以和雇爲稱而不<lb/>
償其傭都城之中列肆爲之晝閉興役之所<lb/>
百工比於幽囚聚詛連羣遮訴盈路持綱者<lb/>
莫敢致詰廵察者莫敢爲言時有致詰爲言<lb/>
翻謂黨邪醜直天子轂下囂聲沸騰四方觀<lb/>
<pb n="KR4c0039_SBCK_021-4a"/>
瞻何所取則蕩心于上斂怨於人欺天䧟君<lb/>
逺邇危懼此其罪之大者也揔制邦用度支<lb/>
是司出納貨財太府攸職凡是太府出納皆<lb/>
禀度支文符太府依符以奉行度支憑按以<lb/>
勘覆互相關鍵用絶姦欺其出納之數則毎<lb/>
旬申聞其見在之數則每月計奏皆經度支<lb/>
勾覆又有御史監臨旬旬相承月月相繼明<lb/>
若指掌端如貫珠財貨少多無容隱漏延齡<lb/>
務行邪謟公肆誣欺遂奏云左藏庫司多有<lb/>
失落近因檢閱使置簿書乃於糞土之中収<lb/>
<pb n="KR4c0039_SBCK_021-4b"/>
得銀十三萬兩其疋段雜貨百萬有餘皆是<lb/>
文帳脫遺並同巳棄之物今所收獲即是羡<lb/>
餘悉合移入雜庫以供别勑支用者其時特<lb/>
宣進止悉依所奏施行太府少卿韋少華抗<lb/>
表上陳殊不引伏確稱毎月申奏皆是見在<lb/>
數中請令推尋足驗姦計兩司旣相論執理<lb/>
須辨鞠是非臣等具以奏聞請定三司詳覆<lb/>
若左藏庫遺漏不謬隱匿固合抵刑如度支<lb/>
舉奏是虚誣誑亦冝得罪陛下旣不許差三<lb/>
司按問又不令檢奏辨明度支言太府隱漏<lb/>
<pb n="KR4c0039_SBCK_021-5a"/>
至多而少華所任如舊太府論度支姦欺頗<lb/>
甚而延齡見信不渝栍直兩存法度都弛以<lb/>
在庫之物爲收獲之功以常賦之財爲羡餘<lb/>
之費罔上無畏示人不慚此又罪之大者也<lb/>
國之府庫用寘貨財物合入官則納于其内<lb/>
事合給用則出乎其中所納無非法之財所<lb/>
出無不道之用坦然明白何曲何私而延齡<lb/>
險猾售姦詭譎求媚遂於左藏之内分建六<lb/>
庫之名意在别貯贏餘以奉人主私欲曽不<lb/>
知王者之體天下爲家國不足則取之於人<lb/>
<pb n="KR4c0039_SBCK_021-5b"/>
人不足乃資之於國在國爲官物在人爲私<lb/>
財何謂贏餘復須別貯是必巧詐以變移官<lb/>
物暴法以刻斂私財捨此二途其將焉取陛<lb/>
下方務崇信不加檢裁延齡旣怙寵私益復<lb/>
放肆遂録積乆逋欠妄云察獲姦贓緫計緡<lb/>
錢八百餘萬聽其言則利益雖大考其事則<lb/>
虚誕自彰或是水火漂焚或縁旱澇傷敗或<lb/>
因兵亂散失或遭㓂賊<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>
                    <graphic n="KR1817" url="https://raw.githubusercontent.com/kanripo/KR-Gaiji/master/images/KR1817.png" mimeType="image/png"/>或准法免徴或<lb/>
經恩合放或人戸逃逬無處追尋或綱典拘<lb/>
囚不免塡納或没入店宅歳乆摧殘或收獲<lb/>
<pb n="KR4c0039_SBCK_021-6a"/>
舟舩年深破壞類皆如此難以殫論在人者<lb/>
並無可科徴屬官者悉不任貨賣但存名額<lb/>
虚掛簿書大抵錢糓之司皆恥財物減少所<lb/>
以相承積累不肯滌除每當計奏之時常充<lb/>
應在之數延齡苟稱察獲遂請徴收恢張利<lb/>
門誘動天聽貽誚侮於方岳賈愁怨於烝黎<lb/>
于兹累年一無所得其爲踈妄亦曰殆哉陛<lb/>
下姑欲保持曽無詰問延齡謂能蔽惑不復<lb/>
懼思姦威旣沮於四方憸態復行於内府由<lb/>
是蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>官屬傾倒貨財移東就西便爲課績<lb/>
<pb n="KR4c0039_SBCK_021-6b"/>
取此適彼遂號羡餘愚弄朝廷有同兒戲諸<lb/>
州輸送布帛度支不務凖平抑制市人賤通<lb/>
估價計其所折即更下徴重困疲甿展轉流<lb/>
弊旣彰忍害且示不誠及其支送邊州用充<lb/>
和糴則於本價之外例増一倍有餘布帛不<lb/>
殊貴賤有異剥徴罔下旣以折估爲名抑配<lb/>
傷人又以出估爲利事多矛盾交駭物情窮<lb/>
邊穡夫痛憤切於骨髓下土編戸冤呌徹於<lb/>
蒼旻而延齡以冒取折估爲公忠苟得出估<lb/>
爲賸利所謂失人心而聚財賄亦何異割支<lb/>
<pb n="KR4c0039_SBCK_021-7a"/>
體以徇口腹哉殊不窹支體分披口安能食<lb/>
人心離析財豈能存此又罪之大者也平原<lb/>
逺鎭扼制蕃戎五原要衝控帶靈夏芟夷榛<lb/>
薉翦逐豺狼﨑嶇繕完功力纔畢地猶夐絶<lb/>
勢頗孤危新集之兵志猶未固尤資贍恤俾<lb/>
漸安居頻勑度支令貯軍粮常使平原有一<lb/>
年之蓄鹽州積半年之儲循環轉輸不得闕<lb/>
數近者二鎭告急俱稱絶粮陛下召延齡令<lb/>
赴中書遣希顔宣㫖質問延齡確言饋餉不<lb/>
絶儲蓄殊多歳内以來必無闕乏希顔懼其<lb/>
<pb n="KR4c0039_SBCK_021-7b"/>
推互邀令草狀自陳狀亦如言略無疑畏陛<lb/>
下覽其所奏翻謂軍吏不誠遂遣中官馳往<lb/>
檢覆道路無轉運之跡軍城無旬日之儲將<lb/>
卒嗷嗷幾將不守有如是之顚沛有如是之<lb/>
欺謾按驗旣明恩勞靡替其爲蠱媚曠代罕<lb/>
聞此又罪之大者也國之憲度㑹府是司位<lb/>
列諸郎猶應辰象任居六事實代天工内揔<lb/>
轄於庶官外敷化於列郡舉措繫生靈之命<lb/>
得失關理亂之源爲人軌儀安可容易未有<lb/>
大官弛縱而能使群吏服從朝典陵遟而欲<lb/>
<pb n="KR4c0039_SBCK_021-8a"/>
禁天下暴慢是以天寳將季楊國忠爲吏部<lb/>
尚書亟於私庭詮集選士果令逆竪得以爲<lb/>
詞史䇿書之足爲國恥而延齡放情亂紀又<lb/>
甚國忠懈於夙興多闕㑹朝之禮徇其鄙次<lb/>
大隳省署之儀徙郎曹於里閭視公事於私<lb/>
第盡室飲宫厨之饍塡街持簿領之書復有<lb/>
諸部參辭四方申請決遣資其判署去就俟<lb/>
其指撝延齡或聚客大誇不令白事或縱酒<lb/>
慿怒莫敢入言至有迫切而來逾旬未省輸<lb/>
納之後累月不歸資粮罄於滯淹筋力困於<lb/>
<pb n="KR4c0039_SBCK_021-8b"/>
朝集晨趨夕散十百爲羣里中喧闐常若闤<lb/>
闠衢巷列屠沽之肆邑居成逆旅之津離次<lb/>
慢官虐人斁法求之今古鮮有其倫此又罪<lb/>
之大者也揔領財賦號爲殷繁自非識究變<lb/>
通智權輕重大不失體細能析微濟之以均<lb/>
平莅之以勤肅近無滯事逺無壅情綱條之<lb/>
下無亂繩鑒照之内無隱匿然後人不困而<lb/>
公用足威不厲而姦吏懲苟或未然則非稱<lb/>
職況延齡以素所僻戾之質而加之以狂躁<lb/>
滿盈旣懵且驕事何由理遂以國家大計委<lb/>
<pb n="KR4c0039_SBCK_021-9a"/>
於胥吏末流當給者無賄而不支應徴者受<lb/>
賕而縱免紀綱大壞貨賂公行苟操利權實<lb/>
竊邦柄近者度支小吏屢爲府縣所繩鞠其<lb/>
姦贓無不狼籍通結動連於節將交私匪止<lb/>
於苞苴威福潜移乃至於是職司失序固亦<lb/>
可知此又罪之大者也風敎之大禮讓爲先<lb/>
禮讓之行朝廷爲首朝廷者萬方之所宗仰<lb/>
羣士之所楷模觀而効焉必有甚者是以朝<lb/>
廷好禮則俗尚敬恭朝廷尊讓則時恥貪競<lb/>
朝廷有失容之慢則凌暴之弊播於人朝廷<lb/>
<pb n="KR4c0039_SBCK_021-9b"/>
有動色之爭則攻鬪之禍流於下聖王知其<lb/>
然也故選建賢德以爲公卿使人具瞻不諭<lb/>
而化昔周之方盛多士盈朝時靡有爭用能<lb/>
俾乂故其詩曰愼爾出話敬爾威儀無不柔<lb/>
嘉又曰有來雍雍至止肅肅相維辟公天子<lb/>
穆穆言羣臣相與事上敬而能和言語動作<lb/>
靡有不善也周德旣衰小人在位務相侵侮<lb/>
以至危亡故其詩曰方茂爾惡相爾矛矣又<lb/>
曰旣之隂汝反予來嚇又曰涼曰不可覆背<lb/>
善詈言小人得志惡怒是憑肆其褊心以相<lb/>
<pb n="KR4c0039_SBCK_021-10a"/>
詬病也陛下勤脩儀式以靖四方愼選庶官<lb/>
以貞百度内選則股肱耳目外選則垣翰藩<lb/>
維濟濟師師咸欽至化庶相感率馴致大和<lb/>
而度支憑寵作威恃權縱暴侵刻軍鎭匱闕<lb/>
資粮將帥毎使申論延齡率加毀訾或指誣<lb/>
隱盗或謗訐隂私或數其出處賤微或億其<lb/>
心志邪悖詞皆醜媟事悉加諸匹夫見凌猶<lb/>
或生患況將帥素加委遇多著勲庸縱有踰<lb/>
分取求但冝執理裁處苟當其所孰敢不從<lb/>
豈可對彼偏禆恣行侵辱使其慚靦於麾下<lb/>
<pb n="KR4c0039_SBCK_021-10b"/>
憤恥於朝廷惟口起羞諒非細故爲國聚釁<lb/>
實由斯人而又虐害羣司幸其闕敗蔑彼彛<lb/>
典逞於兇懷氣吞等夷<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>蓄郎吏時有履道<lb/>
而不爲屈撓守官而莫肯由從遭其詆訶事<lb/>
則尤劇或辱兼祖父或毀及家門皆名敎所<lb/>
不忍聞叙述所不堪紀其爲構䧟抑復多<lb/>
端故示兇威使人懾憚人之狂險乃至於斯<lb/>
上虧大猷下扇流俗炰烋禮義之府衊汚清<lb/>
明之朝此又罪之大者也度支舊管牛驢三<lb/>
千餘頭車八百餘乗循環載負供饋邊軍旣<lb/>
<pb n="KR4c0039_SBCK_021-11a"/>
有畨遞之倫求無科配之擾延齡苟逞近効不<lb/>
務逺圖廢其葺脩減其蒭秣車破畜耗略無孑<lb/>
遺毎須載運軍資則令府縣差雇或有卒承<lb/>
别㫖須赴促期遂於街市之間虜奪公私雜<lb/>
畜披猖頗甚費損尤多吏因生姦人不堪命<lb/>
所減者則奏以爲利所費者則隱而不論破<lb/>
實徇虚多如此類度支應給宫内及諸司使<lb/>
蒭藁薪炭等除稅草之外餘並市供所用旣<lb/>
多恒須貯備舊例毎至秋穫之後冬收之時<lb/>
散開諸埸逐便和市免費髙價復資貧人公私<lb/>
<pb n="KR4c0039_SBCK_021-11b"/>
之間頗謂兼濟延齡悉隳舊制但飾姦情旋<lb/>
計蒭薪價錢以爲節減剰利及乎春夏之際<lb/>
藁秸巳殫霖潦之中樵蘇不繼軍廐輟莝官<lb/>
厨待然告闕頻煩於聖聦徴催絡繹於省署<lb/>
﨑嶇求買何暇計量麋捐官錢不啻累倍聮<lb/>
蹇狼狽率以爲常此則睿鑒之所明知物情<lb/>
之所深駭事之舛繆觸緒皆然臣愚以謂<lb/>
若斯之流不過歳費國家百萬緡錢及事體<lb/>
非冝耳其爲罪惡未足傾危事之可憂不在<lb/>
於此是以不復詳舉以煩聽覽也至如矯詭<lb/>
<pb n="KR4c0039_SBCK_021-12a"/>
之態誣罔之辭遇事輙行應口便發靡日不<lb/>
有靡時不爲自非狀迹尤彰足致其禍者又<lb/>
難以備陳也延齡有詐僞亂邦之罪七而重<lb/>
之以耗斁闕遺愚智共知士庶同憤以陛下<lb/>
英明鑒照物無遁情固非延齡所能蔽虧而<lb/>
莫之辨也或者聖㫖以其甚招嫉怨而謂之<lb/>
孤貞可託腹心以其好進䜛䛕而謂之盡誠<lb/>
可寄耳目以其縱暴無畏而謂之強直可肅姦<lb/>
欺以其大言不疑而謂之智能可冨財用將<lb/>
欲排衆議而收其獨行假殊寵而兾其大成<lb/>
<pb n="KR4c0039_SBCK_021-12b"/>
儻陛下誠有意乎在兹臣竊以爲過矣夫君<lb/>
天下者必以天下之心爲心而不私其心以<lb/>
天下之耳目爲耳目而不私其耳目故能通<lb/>
天下之志盡天下之情夫以天下之心爲心<lb/>
則我之好惡乃天下之好惡也是以惡者無<lb/>
謬好者不邪安在私託腹心以售其側媚也<lb/>
以天下之耳目爲耳目則天下之聦明皆我<lb/>
之聦明也是以明無不鑒聦無不聞安在偏<lb/>
寄耳目以招其蔽惑也夫布腹心而用耳目<lb/>
舜與紂俱用之矣舜之意務求已之過以與<lb/>
<pb n="KR4c0039_SBCK_021-13a"/>
天下同欲而無所偏私由是天下臣庶莫不歸<lb/>
心忠讜旣聞玄德逾邁故虞書云臣作朕股<lb/>
肱耳目又云明四目逹四聦言廣大也紂之意<lb/>
務求人之過以與天下違欲而溺於偏私由是<lb/>
天下臣庶莫不離心險詖旣行昬德彌熾故商<lb/>
書云崇信姦囬大雅云流言以對㓂攘式内<lb/>
言邪僻也與天下同欲者謂之聖帝與天下違<lb/>
欲者謂之獨夫其所以布腹心而任耳目之意<lb/>
不殊然於美惡成敗若此相逺豈不求過之情<lb/>
有異任人之道不同哉太宗甞問侍臣何者爲<lb/>
<pb n="KR4c0039_SBCK_021-13b"/>
明君何者爲暗主魏徴對曰君之所以明者兼<lb/>
聽也其所以暗者偏信也又曰秦之胡亥偏<lb/>
信趙髙肆其姦欺卒至顚覆徴之此說理致<lb/>
甚明簡冊備書足爲鑒戒趙髙指鹿爲馬愚<lb/>
弄厥君歷代流傳莫不痛憤陛下毎覽前史<lb/>
詳考興亡固亦切齒於斯人傷心於其主臣<lb/>
謂鹿之與馬物類猶同豈若延齡掩有而爲<lb/>
無指無而爲有陛下若不以時省察得無使<lb/>
後代嗟誚又甚趙髙者乎斯愚臣所以焦慮<lb/>
疚懷以陛下爲過者良有所以也夫理天下<lb/>
<pb n="KR4c0039_SBCK_021-14a"/>
者以義爲本以利爲末以人爲本以財爲末<lb/>
本盛則其末自舉末大則其本必傾自古及<lb/>
今德義立而利用不豐人庶安而財貨不給<lb/>
因以䘮邦失位者未之有也故曰不患寡而<lb/>
患不均不患貧而患不安有德必有人有人<lb/>
必有土有土必有財百姓足君孰與不足蓋<lb/>
謂此也自古及今德義不立而利用克宣人<lb/>
庶不安而財貨可保因以興邦固位者亦未<lb/>
之有焉故曰財散則人聚財聚則人散與其<lb/>
有聚斂之臣寧有盗臣無令侵削兆庶以爲<lb/>
<pb n="KR4c0039_SBCK_021-14b"/>
天子取怨于下其有若此者行罰無赦蓋爲此<lb/>
也殷紂以貪冒失人而亡周武以散發得人<lb/>
而昌則紂之多藏適所以爲害巳者之資耳<lb/>
尚何頼於財賄哉太宗亦云務蓄積而不恤<lb/>
人甚非國家之計隋氏不道聚斂無猒所實洛<lb/>
口諸倉卒爲李密所利此則前代巳行之明<lb/>
効聖祖垂𥙿之格言是而不懲何以爲理陛<lb/>
下𥘉膺寳曆志翦羣兇師旅繁興徴求<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>廣<lb/>
榷筭侵剥下無聊生是以涇原叛徒乗人怨<lb/>
咨白晝犯闕都邑甿庶恬然不驚反與賊衆<lb/>
<pb n="KR4c0039_SBCK_021-15a"/>
相從比肩而入宫殿雖蚩蚩之性靡所不爲<lb/>
然亦由徳澤未浹於人而暴令驅迫以至於<lb/>
是也于時内府之積尚如丘山竟資兇渠以<lb/>
餌貪卒此時陛下躬覩之矣是乃失人而聚<lb/>
貨夫何利之有焉車駕旣幸奉天逆泚旋肆<lb/>
圍逼一壘之内萬衆所屯窘如涸流庶物空<lb/>
匱甞欲發一健歩出視賊軍其人懇以苦寒<lb/>
爲辭跪奏乞一𥜗袴陛下爲之求覔不致竟<lb/>
憫黙而遣之又甞宫壼之中服用有闕聖㫖<lb/>
方以戎事之急不忍重煩於人乃剥親王飾<lb/>
<pb n="KR4c0039_SBCK_021-15b"/>
帶之金賣以給直是時行從將吏赴難師徒<lb/>
倉黄奔馳咸未冬服漸屬凝冱且無薪烝飢<lb/>
凍内攻矢石外迫晝則荷戈奮迅夜則映堞<lb/>
呻吟凌風飈冒霜霰踰旬而衆無攜貳卒能<lb/>
走強賊全危城者陛下豈有嚴刑重賞使之<lb/>
然耶唯以不厚其身不藏其資與衆庶同其<lb/>
憂患與士伍共其有無乃能使捐軀命而扞<lb/>
冦讎餒之不離凍之不憾臨危而不易其守<lb/>
見死而不去其君所謂聖人感人心而天下<lb/>
和平此其効也及乎重圍旣解諸道稍通賦<lb/>
<pb n="KR4c0039_SBCK_021-16a"/>
稅漸臻貢獻繼至乃於行宫外廡之下復列<lb/>
瓊林大盈之司末賞功勞遽私賄玩甚沮惟<lb/>
新之望頗攜死義之心於是輿誦興譏而軍<lb/>
士始怨矣財聚人散不其然歟旋屬蟊賊内<lb/>
攻翠華南狩奉天所積財貨悉復殱於亂軍<lb/>
旣遷岷梁日不暇給獨慿大順遂復皇都是<lb/>
知天子者以得人爲資以蓄義爲冨人苟歸<lb/>
附何患蔑資義苟脩崇何憂不冨豈在貯之<lb/>
内府方爲已有哉故藏於天下者天子之冨<lb/>
也藏於境内者諸侯之冨也藏於囷倉篋匵者<lb/>
<pb n="KR4c0039_SBCK_021-16b"/>
農夫商賈之冨也柰何以天子之貴海内之<lb/>
冨而猥行諸侯之弃徳蹙守農商之鄙業哉<lb/>
陛下若謂厚取可以恢武功則建中之取旣<lb/>
無成矣若謂多積可以爲己有則建中之積<lb/>
又不在矣若謂徇欲不足傷理化則建中之<lb/>
失傷己甚矣若謂斂怨不足致危亡則建中<lb/>
之亂危亦至矣然而遽能靖滔天之禍成中<lb/>
興之功者良以陛下有側身脩勵之志有罪<lb/>
己悔懼之詞罷息誅求敦尚節儉渙發大號<lb/>
與人更新故靈祗嘉陛下之誠臣庶感陛下<lb/>
<pb n="KR4c0039_SBCK_021-17a"/>
之意釋憾廻慮化危爲安陛下亦當爲宗廟<lb/>
社稷建不傾不拔之永圗爲子孫黎元垂可<lb/>
乆可大之休業懲前事徇欲之失復日新盛<lb/>
德之言豈冝更縱憸邪復行刻暴事之追悔<lb/>
其可再乎臣又竊慮陛下納彼盗言墮其姦<lb/>
計以爲搏噬拏攫怨集有司積聚豐盈利歸<lb/>
君上是又大繆所冝愼思夫人主昬明繫於<lb/>
所任咎繇夔契之道長而虞舜享濬哲之名<lb/>
皇甫棸楀之嬖行而周厲嬰顚覆之禍自古<lb/>
何甞有小人柄用而灾禍不及邦國者乎譬<lb/>
<pb n="KR4c0039_SBCK_021-17b"/>
猶操兵以刃人天下不委罪於兵而委罪於<lb/>
所操之主畜蠱以殃物天下不歸咎於蠱而<lb/>
歸咎於所蓄之家理有必然不可不察臣竊<lb/>
慮陛下以延齡之進獨出聖衷延齡之言多<lb/>
順宸㫖今若以罪寘辟則似爲衆所擠故欲<lb/>
保持用彰堅斷若然者陛下與人終始之意<lb/>
則善矣其於改過不吝去邪勿疑之道或未<lb/>
盡善焉夫人之難知著自淳古試可乃巳載<lb/>
於典謨陛下意其賢而任之知其惡而棄之<lb/>
此理之常于何不可儻陛下猶未知惡但疑<lb/>
<pb n="KR4c0039_SBCK_021-18a"/>
見擠固有象恭挾詐之人亦有黨邪害直之<lb/>
士所資考覈兩絶欺誣陛下以延齡爲能愚<lb/>
臣以延齡爲罪能必有跡罪必有端陛下胡<lb/>
不指明其所効之能以表忠賢按驗其所論<lb/>
之罪以考虚實與衆同辨示人不私若能跡<lb/>
可稱而罪端無據則是黨邪害直之驗也陛<lb/>
下當繩其傷善以勵事君罪端有徴而能跡<lb/>
無實則是象恭挾詐之驗也陛下當糾其包<lb/>
禍以戒亂邦如此則上之於下釋嫌構之<lb/>
疑下之於上絶偏惑之議何必忠邪無辨枉<lb/>
<pb n="KR4c0039_SBCK_021-18b"/>
直莫分薫蕕同藏其臭終勝此則小人道長<lb/>
之象也實時運否㤗安危之所繫豈但有虧<lb/>
聖德不利善人而巳乎陛下若以必與己同<lb/>
者爲忠良自我作者無改變如此則上之所<lb/>
欲莫不謟上之所失莫不從水火相濟不爲<lb/>
非金礪相須不爲是恥過作非不足戒捨已<lb/>
從人不足稱爲意是行則匡輔或幾乎息矣<lb/>
匡輔息則理不可致仲尼所謂一言䘮邦者<lb/>
在於予之言而莫予違也事關興亡固不可<lb/>
忽希㫖順黙浸巳成風奬之使言猶懼不旣<lb/>
<pb n="KR4c0039_SBCK_021-19a"/>
若又阻抑誰當貢誠伏恐未亮斯言請以一<lb/>
事爲證只如延齡凶妄流布寰區上自公卿<lb/>
近臣下逮輿臺賤品諠諠談議億萬爲徒能以<lb/>
上言其人有幾陛下誠令親信愽採輿詞參<lb/>
校比來所聞足鑒人間情僞臣以卑鄙任當<lb/>
台衡旣極崇髙又承渥澤豈不知觀時附㑹<lb/>
足保舊恩隨衆沉浮免貽厚責謝病黜退獲<lb/>
知幾之名黨姦苟容無見嫉之患何急自苦<lb/>
獨當豺狼上違懽情下餌䜛口良由内顧庸<lb/>
昧一無所堪夙蒙眷知唯在誠直綢繆帳扆<lb/>
<pb n="KR4c0039_SBCK_021-19b"/>
一紀于兹聖慈旣以此見容愚臣亦以此自<lb/>
負從陛下歷播遷之臲卼覩陛下致興復之<lb/>
艱難至今追思猶爲心悸所以畏覆車而駭<lb/>
懼慮燬室而悲鳴蓋情激于衷雖欲罷而不<lb/>
能自黙也因事陳執雖巳頻繁天聽尚髙未<lb/>
垂諒察輙申悃<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>以極愚誠憂深故語煩懇<lb/>
迫故詞切以微臣自固之謀則過爲陛下慮<lb/>
患之計則忠糜軀奉君非所敢避沽名衒直<lb/>
亦不忍爲願廻睿聦爲國熟慮社稷是頼豈<lb/>
唯微臣不勝荷恩報德之誠謹昧死奉書以<lb/>
<pb n="KR4c0039_SBCK_021-20a"/>
聞臣誠惶誠恐頓首再拜<lb/>
　　論朝官闕貟及刺史等改轉倫序狀<lb/>
右臣聞於經曰濟濟多士文王以寧又曰無<lb/>
曠庶官天工人其代之蓋謂士不可不多官<lb/>
不可不備敦付物以能之義闡恭已無爲之<lb/>
風此理道得失之所由也夫聖人之於愛才<lb/>
不唯仄席求思而巳乃復引進以崇其術業<lb/>
歷試以發其器能旌善以重其言優禄以全<lb/>
其操歳月積乆聲實並豐列之於朝則王室<lb/>
尊分之於土則藩鎭重故詩序太平之君子<lb/>
<pb n="KR4c0039_SBCK_021-20b"/>
能長育人才書比梓人之理材旣勤撲斵惟<lb/>
施丹雘禮著造士易尚養賢蓋以人皆含靈<lb/>
唯所誘致如玉之在璞抵擲則瓦石追琢則<lb/>
圭璋如水之發源壅閼則汚泥䟽濬則川沼<lb/>
是以書籍所載歷代同途祚屬殷昌必時多<lb/>
儁乂運鍾衰季則朝乏英髦當在衰季之時<lb/>
咸謂無人足任及其雄才御㝢淑德應期賢<lb/>
能相從森若林㑹然則興王之良佐皆是季<lb/>
代之弃才在季而愚當興而智乃知季代非<lb/>
獨遺賢而不用其於養育獎勸之道亦有所<lb/>
<pb n="KR4c0039_SBCK_021-21a"/>
不至焉故曰人皆含靈唯其誘致漢髙禀大<lb/>
度故其時多魁傑不覉之材漢武好英風故<lb/>
其時冨瓌詭立名之士漢宣精吏能故其時<lb/>
萃循良核實之能迨乎哀平桓靈昵比小人<lb/>
踈逺君子故其時近習操國柄嬖戚擅朝權<lb/>
是知人之才性與時升降好之則至奬之則<lb/>
崇抑之則衰斥之則絶此人才消長之所由<lb/>
也臣每於中夜竊自深惟朝之乏人其患有<lb/>
七不澄源而防末流一也不考實而務博訪<lb/>
二也求精太過三也嫉惡太甚四也程試乖<lb/>
<pb n="KR4c0039_SBCK_021-21b"/>
方五也取舎違理六也循故事而不擇可否<lb/>
七也夫多少相繆非嘉量不平輕重相欺非<lb/>
縣衡不定用之苟不得其道則主者實病而<lb/>
權量無尤故按名責實者選吏之權量也宰<lb/>
相者主權量之用也宰相之主吏猶司府之<lb/>
主財主吏在序進賢能主財在平頒秩俸假<lb/>
使用財失節則司之者可以改易而秩俸不<lb/>
可以不頒主吏乖方則宰之者可以變更而<lb/>
賢能不可以不進其行甚易其理甚明頃者<lb/>
命官頗異於是常以除吏多少准量宰相重<lb/>
<pb n="KR4c0039_SBCK_021-22a"/>
輕宰相承寵私則援引雖濫而必進宰相見<lb/>
踈忌則擬議雖當而罕俞是使羣材仕進之<lb/>
窮通唯繫輔臣恩澤之薄厚求諸理道未謂<lb/>
合冝夫與奪者人主之利權名位者天下之<lb/>
公器不以公器徇喜心不以利權肆忿志不<lb/>
以寡妨衆不以人廢官或其阻執事而擁羣<lb/>
材所謂不澄源而防末流之患也經曰無以<lb/>
小謀亂大作無以嬖人疾莊士蓋務大者不<lb/>
拘於小累謀小者不逹於大猷嬖者或行異<lb/>
於莊莊者必性殊於嬖理勢相激冝其不同<lb/>
<pb n="KR4c0039_SBCK_021-22b"/>
進賢援能諒君子之事遏惡揚善非小人所<lb/>
能君子以愛才爲心小人以傷善爲利愛而<lb/>
引之則近黨傷而沮之則似公近黨則不辨<lb/>
而遽疑似公則不覆而縣信是以大道每隳<lb/>
於横議良才常困於中傷失士啓䜛多由於<lb/>
此所謂不考實而務博訪之患也夫人之器<lb/>
局有圎方大小之殊官之典司有難易閑劇<lb/>
之別名稱有虚實之異課績有升降之差將<lb/>
使官不失才才不失序在乎制法以司契擇<lb/>
人而秉鈞制之不得厥中則其法可更而其<lb/>
<pb n="KR4c0039_SBCK_021-23a"/>
契不可亂也擇之不當所任則其人可去而<lb/>
其秉不可奪也如或事多錯雜任靡適從而<lb/>
但役智以求精勞神而救弊則所救愈失所<lb/>
求愈麤故書曰元首明哉股肱良哉庶事康<lb/>
哉元首叢脞哉股肱墮哉庶事隳哉頃之輔<lb/>
臣鮮克勝任過蒙容養苟備職貟致勞睿思<lb/>
巨細經慮每有闕官須𥙷或縁將命藉才宰<lb/>
司愼擇上聞必極當時妙選聖情未愜復命<lb/>
別求執奏旣不見從則又降擇其次如是至<lb/>
于再至于三所選漸髙所得轉下或斷於獨<lb/>
<pb n="KR4c0039_SBCK_021-23b"/>
見罔徇僉諧或擢自旁求不稽公議權衡失<lb/>
柄進取多門等差不倫聲實相反此所謂求<lb/>
精太過之患也臣聞耀乗之珠不能無纇連<lb/>
城之璧不能無瑕矧伊有情寧免愆吝仲尼<lb/>
至聖也猶以五十學易無大過爲言顔子殆<lb/>
庶也尚稱不逺而復無祗悔爲美況自賢人<lb/>
以降孰能不有過失哉珠玉不以瑕纇而不<lb/>
珍髦彦不以過失而不用故玄元之敎曰常善<lb/>
救人則無弃人文宣亦云赦小過舉賢才齊<lb/>
桓不以射鈎而致嫌故能成九合之功秦穆<lb/>
<pb n="KR4c0039_SBCK_021-24a"/>
不以一眚而掩德故能復九敗之辱前史序<lb/>
項藉之所以失天下曰於人之功無所記於<lb/>
人之過無所遺管仲論鮑叔牙不可屬國曰<lb/>
聞人過終身不忘然則乗瑕録用者霸王之<lb/>
道記過遺才者衰亂之源夫登進以懋庸黜<lb/>
退以懲過二者迭用理如循環進而有過則<lb/>
示懲懲而改脩則復進旣不廢法亦無弃人<lb/>
雖纎芥必懲而才用不匱故能使黜退者克<lb/>
勵以求復登進者警飭以恪居上無滯疑下<lb/>
無蓄怨俾人於變以致時雍陛下英聖統天<lb/>
<pb n="KR4c0039_SBCK_021-24b"/>
威莊肅物好善旣切計過亦深一抵譴責之<lb/>
中永居嫌忌之地夫以天下士人皆求宦名<lb/>
獲登朝班千百無一其於脩身勵行聚學樹<lb/>
官非數十年間勢不能致而以一言忤犯一<lb/>
事過差遂從弃捐没代不復則人才不能不<lb/>
乏風俗不能不偷此所謂嫉惡太甚之患也<lb/>
臣聞君子約言小人先言君子之道闇然而<lb/>
日章小人之道的然而日亡孔子曰始吾於<lb/>
人也聽其言而信其行今吾於人也察其言<lb/>
而觀其行又曰舉直措諸枉則民服舉枉措<lb/>
<pb n="KR4c0039_SBCK_021-25a"/>
諸直則民不服然則舉措不可以不審言行<lb/>
不可以不稽呐呐寡言者未必愚喋喋利口<lb/>
者未必智鄙樸忤逆者未必悖承順愜可者<lb/>
未必忠故明主以辭盡人不以意選士凡制<lb/>
爵禄與衆共之先論其材乃授以職所舉必<lb/>
試之以事所言必考之於成然後苟妄不行<lb/>
而貞實在位矣如或好善而不擇所用恱言<lb/>
而不驗所行進退隨愛憎之情離合繫異同<lb/>
之趣是由捨繩墨而意裁曲直弃權衡而手<lb/>
揣重輕雖甚精微不能無謬此則所謂程試<lb/>
<pb n="KR4c0039_SBCK_021-25b"/>
乖方之患也天之生物爲用罕兼性有所長<lb/>
必有所短材有所合亦有所睽曲成則品物<lb/>
不遺求備則觸類皆弃是以巧梓順輪桷之<lb/>
用故枉直無廢材良御適險易之冝故駑驥<lb/>
無失性物旣若此人亦冝然其於行能固不<lb/>
兼具前志所謂千年一聖五百年一賢者才<lb/>
難不其然乎夫唯聖人方體全德賢之爲目<lb/>
猶有未周且以未周之才彌五百年而有一<lb/>
造次求備曷由得人若夫一至之能偏禀之性<lb/>
則中人以上迭有所長苟區别得冝付授當<lb/>
<pb n="KR4c0039_SBCK_021-26a"/>
器各適其性各宣其能及乎合以成功亦與<lb/>
全才無異但在明鑒大度御之有道而巳帝<lb/>
王之盛莫盛唐虞臣佐之盛莫盛稷禹稷禹<lb/>
之比無非大賢然猶各任所能不務兼備故<lb/>
尚書序堯舜命官之美自稷禹咎益以降凡<lb/>
二十二人所命典司不踰一職用能平九土<lb/>
播百榖敷五敎序五刑禮樂興和蠻夷率服<lb/>
洎鳥獸魚鼈亦罔不寧蓋由舉得其人任得其<lb/>
所鑒擇職授審之於初不求責於力分之<lb/>
外不沮撓於局守之内是以事極其理人盡<lb/>
<pb n="KR4c0039_SBCK_021-26b"/>
其材君垂拱於上臣濟美於下功焯當代名<lb/>
施無窮及其失也則升降任情首末異趣使<lb/>
人不量其器與人不由其誠以一言稱愜爲<lb/>
能而不核虚實以一事違忤爲咎而不考忠<lb/>
邪其稱愜則付任逾涯不思其所不及其違<lb/>
忤則責望過當不恕其所不能是以職司之<lb/>
内無成功君臣之際無定分此所謂取捨違<lb/>
理之患也今之議者多曰内外庶官乆於其<lb/>
任又曰官無其人則闕之是皆誦老生之常<lb/>
談而不推時變守舊典之糟粕而不本事情<lb/>
<pb n="KR4c0039_SBCK_021-27a"/>
徒眩聦明以撓理化古者人風旣朴官號未<lb/>
多但别愚賢匪論資序不責人以朝夕之効<lb/>
不計事於尺寸之差不以小善而襃升不以<lb/>
一眚而罪斥故虞書三載考績三考黜陟幽<lb/>
明是則必俟九年方有進退然其所進者或<lb/>
自側微而納于百揆雖乆於任復何病哉漢<lb/>
制部刺史秩六百石郡守秩二千石刺史髙第<lb/>
者即遷爲郡守郡守髙第者即入爲九卿從<lb/>
九卿即遷爲亞相相國是乃從六百石吏而<lb/>
至台輔其間所歷者三四轉耳乆在其任亦<lb/>
<pb n="KR4c0039_SBCK_021-27b"/>
未失冝近代建官漸多列級逾密今縣邑有<lb/>
七等之異州府有九等之差同謂省郎即有<lb/>
前中後行郎中貟外五等之殊並稱諫官則<lb/>
有諫議大夫𥙷闕拾遺三等之别洎諸臺寺<lb/>
率類於斯悉有當資各須循守若依唐虞故<lb/>
事咸以九載爲期是冝髙位常苦於乏人下<lb/>
寮毎嗟於白首三代爲理損益不同豈必樂<lb/>
於變易哉蓋時勢有不得巳也至如鯀陻洪水<lb/>
績用靡成猶終九年然後殛竄後代設有如<lb/>
鯀之比者豈復能九年而始行罰乎臣固知<lb/>
<pb n="KR4c0039_SBCK_021-28a"/>
其必不能也行罰欲速而進官欲遟以此爲<lb/>
稽古之方是猶却行而求及前人也頃者臣<lb/>
因奏事論及内外序遷陛下乃言舊例居官<lb/>
歳月皆乆朕外祖曽作祕書少監一任經十<lb/>
餘年董晉將順睿情遂奏云臣於大暦中曽<lb/>
任祠部司勲二郎中各經六考陛下之意頗<lb/>
爲冝然以臣惷愚實有偏見凡徴舊例須辨<lb/>
是非是者不必渝非者不必守況於舊例之<lb/>
内自有舛駮之異哉先聖之初權臣用事其<lb/>
於除授類多徇情有一月屢遷有積年不轉<lb/>
<pb n="KR4c0039_SBCK_021-28b"/>
迨至中歳君臣構嫌姑務優柔百事凝滯<lb/>
其於選授尤所艱難始以頗僻失平繼以疑<lb/>
阻成否至使彛倫闕敘庶位多淹是皆可懲<lb/>
曷足爲法夫覈才取吏有三術焉一曰拔擢<lb/>
以旌其異能二曰黜罷以糾其失職三曰序<lb/>
進以謹其守常如此則髙課者驟升無庸者<lb/>
亟退其餘績非出類守不敗官則循以常資<lb/>
約以定限故得殊才不滯庶品有倫參酌古<lb/>
今此爲中道而議者暗於通理一槩但曰冝<lb/>
乆其任得非誦老生之常談而不推時變者<lb/>
<pb n="KR4c0039_SBCK_021-29a"/>
乎夫列位分官緝熈帝載匪唯應務兼亦養<lb/>
才是以職事雖有小大閑劇之殊而俱不可<lb/>
曠缺者蓋備於時而用耳故記曰天子以騶<lb/>
虞爲節樂官備也唯經邦賛國之任則非有<lb/>
盛德不可以居故記曰設四輔及三公不必<lb/>
備惟其人議者昧於明徴一槩但曰官無其<lb/>
人則闕得非守舊典之糟粕而不本事情者<lb/>
乎今内外羣官考深合轉陛下或言其巳有<lb/>
次第須且借留或謂其未著功勞何用數改<lb/>
是乃循黙者旣以無聞而不進著課者又有<lb/>
<pb n="KR4c0039_SBCK_021-29b"/>
成績而見淹雖能否或差而沉滯無異人之<lb/>
從宦積小成髙至于内列朝行外登郡守其<lb/>
於更歷多巳長年孜孜愼脩計日思進而又<lb/>
淹逾考限亟易星霜顧懐生涯能不興歎殊<lb/>
異登延之義且乖勸勵之方夫長吏數遷固<lb/>
非理道居官過乆亦有弊生何者時俗常情<lb/>
樂新厭舊有始卒者其唯聖人降及中才罕<lb/>
能無變其始也砥勵之心必切其乆也因循<lb/>
之意必萌加以盈無不虧張無不弛天地神<lb/>
化且難常全人之所爲安得皆當是以分分<lb/>
<pb n="KR4c0039_SBCK_021-30a"/>
而度至丈必差銖銖而稱至鈞必謬莅職旣<lb/>
乆寍無咎愆或爲姦吏所持或坐深文所糾<lb/>
偶以一跌盡隳前功至使理行不終能名中<lb/>
缺豈非上失其制而推致以及於斯乎故聖<lb/>
人愛人之才慮事之弊採其英華而使之當其<lb/>
茂暢而獎之不滯人於巳成之功不致人於<lb/>
必敗之地是以銳不挫而力不匱官有業而<lb/>
事有終此理之中庸故書以爲法遷轉甚速<lb/>
則人心苟而職業不固甚遟則人心怠而事<lb/>
守浸衰然則甚速與甚遟其弊一也陛下俯<lb/>
<pb n="KR4c0039_SBCK_021-30b"/>
徇浮議謂恊典謨乆次當進者旣曰務欲且留<lb/>
缺貟須補者復曰官不必備則才彦何由進益<lb/>
理化孰與交脩此所謂循故事而不擇可否<lb/>
之患也伏惟陛下憂勤務理夣想思賢體陶<lb/>
唐有虞聰明之德以敷求法太宗天后英邁<lb/>
之風以拔擢然而得人之盛尚愧前朝底乂<lb/>
之功未光當代良　以七患未去三術未行<lb/>
而又睿察太深宸嚴太峻常人才器曷副天<lb/>
心故雖獲超升亦驟從黜廢人物殘瘁抑斯<lb/>
之由而議者莫究致弊之端但思革弊之䇿<lb/>
<pb n="KR4c0039_SBCK_021-31a"/>
反以廣於進用爲情故以梗於除授爲精詳<lb/>
以避謗爲奉公之誠以摘瑕爲選士之要乃<lb/>
至稱毀紛糅美惡混并凡有遷升必遭掎摭<lb/>
聖德廣納不時發明小人多言益敢隂詐以<lb/>
是眩惑目無全人進用之意轉疑汲引之途<lb/>
漸隘舊齒旣凋敗幾盡下位或滯淹罕升故<lb/>
令官序失倫人才不長資望漸薄砥勵浸微<lb/>
髙卑等衰殆不相續臣以竊位屬當序才懼<lb/>
曠庶官亟黷宸扆昧識不足以周物微誠不<lb/>
足以動天徒勤進善之心轉積妨賢之罪慙<lb/>
<pb n="KR4c0039_SBCK_021-31b"/>
惶交慮焚灼盈懷凡除吏者非謗刺之所生必<lb/>
怨咎之所聚宰臣獲戾多起於兹屢屢上干<lb/>
何所爲利但以待罪鈞轄職思其憂兼迫於<lb/>
感恩願効之誠不得不冒昧言之耳其於裁<lb/>
擇用捨惟陛下圖之謹奏<lb/>
唐陸宣公集卷第二十一<lb/>
</p>
<p>
</p>
  </div>
</body>
</text>
</TEI>
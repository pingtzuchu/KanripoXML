<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>晁无咎詞巻一</head> <lb/>
    <p>
<pb n="KR4j0011_WYG_001-1a"/>
欽定四庫全書<lb/>
　晁无咎詞巻一<lb/>
　　　　　　　　　　　　宋　晁補之　撰<lb/>
　　水龍吟<hi>别吳興至松江作</hi>
水晶宫繞干家卞山倒影雙溪裏白蘋洲渚詩成春晩<lb/>
當年此地行遍瑤臺㺯英攜手月嬋娟際算多情小杜<lb/>
風流未覩空腸斷枝間子　一似君恩賜與賀家湖千<lb/>
峰凝翠黄粱未熟紅旌已逺南柯舊事常恐重来夜䦨<lb/>
<pb n="KR4j0011_WYG_001-1b"/>
相對也疑非是向松陵回首平蕪盡處在青山外<lb/>
　　八聲甘州<hi>揚州次韻和東坡錢塘作</hi>
謂東坡未老賦歸来天未遣公歸向西湖兩處秋波一<lb/>
種飛靄澄輝又擁竹西歌吹僧老木蘭非一笑千秋事<lb/>
浮世危機　應倚平山欄檻是醉翁飲處江雨霏霏送<lb/>
孤鴻相接今古眼中稀念平生相從江海任飄蓬不遣<lb/>
此心違登臨事更何須惜吹㡌淋衣<lb/>
　　又<hi>厯下立春</hi>
<pb n="KR4j0011_WYG_001-2a"/>
謂東風定是海東来海上最春先乍微陽破臘梅心已<lb/>
省栁意都還雪後南山聳翠平野欲生烟記得相逢日<lb/>
如上林邊　莫歎春光易老算今年春老還有明年歎<lb/>
人生難得常好是朱顔有随軒金釵十二為醉嬌一曲<lb/>
踏珠筵功名事算何如此花下尊前<lb/>
　　滿庭芳<hi>赴信日舟中别次膺十二叔</hi>
鷗起蘋中魚驚荷底畫船天上来時翠灣紅渚宛似武<lb/>
陵迷更晩青山更好孤雲帶逺雨絲垂清歌裏金尊未<lb/>
<pb n="KR4j0011_WYG_001-2b"/>
掩誰使動分攜　竹林髙晉阮阿咸蕭散猶愧風期便<lb/>
棄官終隱釣叟苔磯縱是冥鴻雲外應念我垂翼低飛<lb/>
新詞好他年認取天際片帆歸<lb/>
　　鳯凰臺上憶吹簫<hi>自金郷至濟之羊山迎次膺</hi>
千里相思況無百里何妨暮往朝還又正是梅初淡泞<lb/>
禽未綿蠻陌上相逢緩轡風細細雲日斑斑新晴好得<lb/>
意未妨行盡青山　應攜後房小妓来為我盈盈對舞<lb/>
花間便拚了松醪翠滿蜜炬紅殘誰信輕鞍射虎清世<lb/>
<pb n="KR4j0011_WYG_001-3a"/>
裏曾有人閒都休説簾外乆春寒<lb/>
　　又<lb/>
才短官慵命竒人棄年年故里来還記往嵗蓮塘送我<lb/>
逺赴荆蠻莫道風情似舊青鏡裏綠鬢新斑佳人怪把<lb/>
盞為我微斂眉山　從来嗣宗髙韻獨見賞青雲敻絶<lb/>
塵間謾回首平生醉語一夢驚殘莫笑移花種栁應備<lb/>
辦投老同閒從枯槁松檜耐得霜寒<lb/>
　　摸魚兒<hi>東臯寓居</hi>
<pb n="KR4j0011_WYG_001-3b"/>
買陂塘旋栽楊栁依俙淮岸江浦東臯雨足新㾗漲沙<lb/>
觜鷺来鷗聚堪愛處最好是一川夜月光流渚無人獨<lb/>
舞任翠幄張天柔茵藉地酒盡未能去　青綾被莫憶<lb/>
金閨故步儒冠曾把身誤弓刀千騎成何事荒了邵平<lb/>
𤓰圃君試覷滿青鏡星星鬢影今如許功名浪語便似<lb/>
得班超封侯萬里歸計恐遲暮<lb/>
　　永遇樂<lb/>
松菊堂深芰荷池小長夏清暑燕引雛還鳩呼婦往人<lb/>
<pb n="KR4j0011_WYG_001-4a"/>
静郊原趣麥天巳過薄衣輕扇試起繞園徐歩聼衡宇<lb/>
欣欣童稚共説夜來初雨　蒼菅徑裏紫葳枝上數㸃<lb/>
幽花垂露東里催鋤西隣助餉相戒清晨去斜川歸興<lb/>
翛然滿目回首帝鄉何處只愁恐輕鞭犯夜霸陵舊路<lb/>
　　過澗歇<lb/>
歸去奈故人尚作青眼相期未許明時歸去放懐處買<lb/>
得東臯數畝静愛園林趣任過客剝啄相呼晝扄户<lb/>
堪笑兒童事業華顛向誰語草堂人悄圓荷過微雨都<lb/>
<pb n="KR4j0011_WYG_001-4b"/>
付邯鄲一枕清風好夢初覺砌下槐影方停午<lb/>
　　黄鶯兒<lb/>
南園佳致偏宜暑兩兩三三脩竹新笋初齊猗猗過<lb/>
簷侵户聼亂颭芰荷風細灑梧桐雨午餘簾影參差逺<lb/>
林蟬聲幽夢殘處　凝竚既往盡成空暫遇何曾住算<lb/>
人間事豈足追思依依夢中情緒觀數㸃茗浮花一縷<lb/>
香縈炷怪來人道陶潛做得羲皇侣<lb/>
　　消息<hi>自過腔即越調永遇樂  端午</hi>
<pb n="KR4j0011_WYG_001-5a"/>
紅日葵開映墻遮牖小齋端午盃展荷金簪抽笋玉幽<lb/>
事還堪數綠窗纎手朱奩輕縷爭鬭綵絲艾虎想沈江怨<lb/>
魄歸來空惆悵對菰黍　朱顔老去清風好在未減佳<lb/>
辰歡趣蠟酒深斟菖葅細糝圍坐從兒女還同子美<lb/>
江村長夏閒對燕飛鷗舞算何須楚王雄風方消畏暑<lb/>
　　梁州令叠韻<lb/>
田野閒來慣睡起初驚曉燕樵青走挂小簾鈎南園昨<lb/>
夜細雨紅芳遍　平蕪一帶烟花淺過盡南歸雁俱逺<lb/>
<pb n="KR4j0011_WYG_001-5b"/>
凭䦨送目空腸斷　好景難常占過眼韶華如箭莫敎<lb/>
鶗鴂送韶華多情楊栁為把長條絆　清樽滿酌誰為<lb/>
伴花下提壺勸何妨醉卧花底愁容不上春風靣<lb/>
　　酒泉子<lb/>
萱草戎葵松菊堂深猶畏暑晚雲催雨靄簾櫳滿樓風<lb/>
　池蓮飜倒小蓮紅看掃鑑天清似水一輪明月却當<lb/>
空畫欄中<lb/>
　　歸田樂<lb/>
<pb n="KR4j0011_WYG_001-6a"/>
春又去似别佳人幽恨積閒庭院翠隂滿添晝寂一枝<lb/>
梅最好至今憶　正夢斷爐烟裊參差疎簾隔為何事<lb/>
年年春恨問花應㑹得<lb/>
　　訴衷情<hi>送春</hi>
東城南陌路岐斜芳草遍藏遮黄鸝自是來晚莫恨海<lb/>
棠花　驚雪絮滿天涯送春賒問春莫是憶著東君自<lb/>
去還家<lb/>
　　金鳯鈎<hi>送春</hi>
<pb n="KR4j0011_WYG_001-6b"/>
春辭我向何處怪草草夜來風雨一簪華髮少歡饒恨<lb/>
無計殢春且住　春回常恨尋無路試向我小園徐歩<lb/>
一欄紅藥倚風含露春自未曾歸去<lb/>
　　又<lb/>
雪晴閒歩花畔試屈指早春將半櫻桃枝上最先到却<lb/>
恨小梅芳淺　忽驚拂水雙來燕暗自憶故人猶逺一<lb/>
分風雨占春愁一來又對花腸斷<lb/>
　　生查子<hi>夏日即事</hi>
<pb n="KR4j0011_WYG_001-7a"/>
永日向人妍百合忘憂草午枕夢初回逺桞蟬聲杳<lb/>
蘚井出冰泉洗瀹煩襟了却挂小簾鈎一縷爐烟裊<lb/>
　　行香子<lb/>
前歲栽桃今歲成蹊更黄鸝久住相知微行清露細履<lb/>
斜暉對林中侣閒中我醉中誰　何妨到老常閒常醉<lb/>
任功名生事俱非朱顔難强拙語多遲但酒同行月同<lb/>
坐影同歸<lb/>
　　訴衷情近<lb/>
<pb n="KR4j0011_WYG_001-7b"/>
小園過午便覺凉生翠柏戎葵閒出墻紅萱草静依徑<lb/>
綠還是去年浮𤓰沉李追凉故繞池邊竹　小筵促忽<lb/>
憶楊梅正熟下山南畔畵舸笙歌逐愁凝目使君彩筆<lb/>
佳人錦字斷絃怎續盡日䦨干曲<lb/>
　　木蘭花<hi>遐觀樓</hi>
小樓新剏堪臨逺一帶寒山都入眼人間應未覺春歸<lb/>
樓上巳先變栁眼　風威自與微陽戰雪意不知殘臘<lb/>
換少須文棟燕雙回來看東城花一片<lb/>
<pb n="KR4j0011_WYG_001-8a"/>
　　行香子<lb/>
歸鳥翩翩樓上黄昏黯天氣殘照餘痕曲闌干裏有個<lb/>
愁人向不言中千載事一年春　春來似客春去如雲<lb/>
付樓前行路雙輪傾江變酒舉斛為樽斷浮生外愁千<lb/>
丈不關身<lb/>
　　阮郎歸<lb/>
小樓獨上暮鐘時紅霞樓外飛烟中逺鳥一雙歸城門<lb/>
燈火微　横短吹傍危梯冰輪湧海遲天涯幽恨有誰<lb/>
<pb n="KR4j0011_WYG_001-8b"/>
知涼風時動衣<lb/>
　　引駕行<lb/>
梅梢瓊綻東君次第開桃李痛年年好風景無事對花<lb/>
垂淚　園裏舊賞處幽葩柔條一一動芳意恨心事春<lb/>
來間阻憶年時把羅袂雅戲<lb/>
　<lb/>
　<lb/>
　晁无咎詞巻一<lb/>
</p>
<p>
</p>
  </div>
<div>
<head>晁无咎詞巻二</head> <lb/>
    <p>
<pb n="KR4j0011_WYG_002-1a"/>
欽定四庫全書<lb/>
　晁无咎詞巻二<lb/>
　　　　　　　　　　　　宋　晁補之　撰<lb/>
　　洞僊歌<hi>留春</hi>
花恨月惱更夏有凉風冬軒雪皎閒事不關心算四時<lb/>
皆好從来又説春臺登覽人意多同常是惜春過了須<lb/>
痛飲莫放歡情草草　年少尚憶瑶階得雋尋芳驂驔<lb/>
東坡適見垂鞭酕醄南陌又逢低㡌鶯花蕩眼功名滿<lb/>
<pb n="KR4j0011_WYG_002-1b"/>
意無限嬉游榮華事如夢杳傷富貴浮雲曾縈懐抱為<lb/>
春醉倒願花更好春休老開口笑占醉鄉莫教人到<lb/>
　　又<hi>填盧仝詩</hi>
當時我醉美人顔色如花堪悦今日美人去恨天涯離<lb/>
别青樓朱箔嬋娟蟾桂三五初圓傷二八還又缺空竚<lb/>
立一望不見心絶　心絶頓成凄凉千里音塵一夢歡<lb/>
娛推枕驚巫山遠洒淚對湘江濶美人不見愁人看花<lb/>
心亂含愁奏綠綺絃清切何處有知音此恨難説怨歌<lb/>
<pb n="KR4j0011_WYG_002-2a"/>
未闋恐暮雨收行雲歇窗梅發乍似覩芳容冰潔<lb/>
　　水龍吟<hi>次韻林聖予惜春</hi>
問春何苦匆匆帶風伴雨如馳驟幽葩細蕚小園低檻<lb/>
壅培未就吹盡繁紅占春長久不如垂栁算春常不老<lb/>
人愁春老愁只是人間有　春恨十常八九忍輕辜芳<lb/>
醪經口那知自是桃花結子不因春瘦世上功名老来<lb/>
風味春歸時候縱樽前痛飲狂歌似舊情難依舊<lb/>
　　洞僊歌<hi>温園賞海棠</hi>
<pb n="KR4j0011_WYG_002-2b"/>
羣芳老盡海棠花時候雨過寒輕好清晝最妖饒一段<lb/>
全是初開雲鬟小塗粉施朱未就　全開還自好駘蕩<lb/>
春餘百様宮羅鬬繁繡縱無語也心應恨我来遲恰栁<lb/>
絮將春歸後醉猶倚柔柯怯黄昏這一㸃愁須共花同<lb/>
瘦<lb/>
　　又<hi>梅</hi>
年年青眼為江梅腸斷一句新詩思無限向碧瓊枝上<lb/>
白玉葩中春猶淺一㸃龍香清遠　誰抛傾國艷昨夜<lb/>
<pb n="KR4j0011_WYG_002-3a"/>
前村都恐東皇未曾見正倚墻紅杏芳意濃時驚千片<lb/>
何許飄零仙館待冰雪叢中看竒姿乍一笑能回上林<lb/>
冬暖<lb/>
　　行香子<hi>梅</hi>
雪裏清香月下疎枝更無花比竝瓊姿一年一見千繞<lb/>
千回向未開時愁花放恐花飛　芳樽移就幽葩折取<lb/>
似玉人攜手同歸揚州應記東閣逢時恨劉郎誤題詩<lb/>
句怨桃蹊<lb/>
<pb n="KR4j0011_WYG_002-3b"/>
　　鹽角兒<hi>亳社觀梅</hi>
開時似雪謝時似雪花中竒絶香非在蘂香非在蕚骨<lb/>
中香徹　占溪風留溪月堪羞損山桃如血直饒更疎<lb/>
疎淡淡終有一般情别<lb/>
　　清平樂<hi>對晩菊作</hi>
黄花過也月酒何曾把寒蝶多情愛瀟洒晴日雙雙飛<lb/>
下　沉吟獨倚朱闌采芳貽向誰邊枕上醉排金靨幽<lb/>
香一段堪憐<lb/>
<pb n="KR4j0011_WYG_002-4a"/>
　　江城子<hi>亳社觀梅呈范守秦令</hi>
去年初見早梅芳一春忙短紅墻馬上不禁花惱只顛<lb/>
狂蘇晉長齋猶好事時喚我舉離觴　今年春事更茫<lb/>
茫淺宫粧斷人腸一㸃多情天賜骨中香頼有飛鳬賢<lb/>
令尹同我過小横塘<lb/>
　　望海潮<hi>揚州芍藥㑹作</hi>
人間花老天涯春去揚州别是風光紅藥萬株佳名千<lb/>
種天然浩態狂香尊貴御衣黄未便敎西洛獨占花王<lb/>
<pb n="KR4j0011_WYG_002-4b"/>
困倚東風漢宫誰敢鬬新粧　年年高㑹江陽看家誇<lb/>
絶艶人詫竒芳結蘂當屏聯葩就幄紅遮綠繞華堂花<lb/>
面暎交相更秉蕳觀洧幽意難忘罷酒風亭夢魂驚恐<lb/>
在仙郷<lb/>
　　夜合花<hi>和李浩季良牡丹</hi>
百紫千紅占春多少共推絶世花王西都萬家俱好不<lb/>
為姚黄謾腸斷巫陽對沉香亭北新粧記清平調詞成<lb/>
進了一夢仙郷　天葩秀出無雙倚朝暉半如酣酒成<lb/>
<pb n="KR4j0011_WYG_002-5a"/>
狂無言自有檀心一㸃偷芳念往事情傷又新艷曾説<lb/>
滁陽縱歸來晩君王殿後别是風光<lb/>
　　下水船<hi>和季良瓊花</hi>
百紫千紅翠唯有瓊花特異便是當年唐昌觀中玉蘂<lb/>
尚記得月裏仙人來賞明日喧傳都市　甚時又分與<lb/>
揚州本一朶冰姿難比曾向無雙亭邊半酣獨倚似夢<lb/>
覺曉出瑤臺十里猶憶飛瓊標致<lb/>
　　浣溪沙<hi>櫻桃</hi>
<pb n="KR4j0011_WYG_002-5b"/>
雨過園亭綠暗時櫻桃紅顆壓枝低綠兼紅好眼中迷<lb/>
　荔子天敎生處逺風流一種阿誰知最紅深處有黄<lb/>
鸝<lb/>
　　萬年歡<lb/>
心憶春歸似佳人未來香徑無迹雪裏江梅因甚早知<lb/>
消息百卉芳心正寂夜不寐幽姿脈脈圖清曉先作宫<lb/>
粧似防人見偷得　真香媚情動魄算當時夀陽無此<lb/>
標格應寄揚州何郎舊曾相識花似何郎鬢白恐花笑<lb/>
<pb n="KR4j0011_WYG_002-6a"/>
逢花羞摘那堪羌笛驚心也隨繁杏抛擲<lb/>
　　感皇恩<hi>海棠</hi>
常歲海棠時偷閒須到多病尋芳懶春老偶來恰值半<lb/>
謝妖嬈猶好便呼詩酒伴同傾倒　繁枝高䕃疎枝低<lb/>
繞花底盃盤花影照多情一片恨我歸來不早斷腸鋪<lb/>
碎錦門前道<lb/>
　　洞仙歌<hi>菊</hi>
今春閏好怪重陽菊早滿檻煌煌看霜曉喚金錢翠羽<lb/>
<pb n="KR4j0011_WYG_002-6b"/>
不稱標容瀟洒意陶令詩中能道　不應誇絶艷曾妒<lb/>
春華因甚東君意不到又似鏁三千漢女偏敎明妃怨<lb/>
西風邊草也何必牛山苦霑衣算只好龍山醉狂吹帽<lb/>
　　喜朝天<hi>秦宅海棠作</hi>
衆芳殘海棠正輕盈綠鬢朱顏碎錦繁繡更柔柯映碧<lb/>
纎搊匀殷誰與將紅間白采薰籠仙衣覆斑爛如有意<lb/>
濃粧淡抹斜倚闌干　妖嬈向晩春後慣困欹晴景愁<lb/>
怕朝寒縱有狂雨便離披滴損不奈幽閒素奈來禽總俗<lb/>
<pb n="KR4j0011_WYG_002-7a"/>
謾遮映終羞格疎頑誰來顧斜風教舞月下庭間<lb/>
　　生查子<hi>梅</hi>
青帝晩來風偏傍梅梢𦂳未放玉肌開巳覺龍香噴<lb/>
此意比佳人爭奈非朱粉惟有許飛瓊風味依稀近<lb/>
　　少年遊<hi>次季良韻</hi>
廬山瑤草四時春烟鏁上宫門記得南遊偶尋飛澗一<lb/>
洗庾公塵　香爐高詠君家事文彩近前人他日騎鯨<lb/>
尚憐迷路與問衆仙真<lb/>
<pb n="KR4j0011_WYG_002-7b"/>
　　又<lb/>
如今田野謾抛春紅雨掩衡門懶讀詩書欠伸扶杖几<lb/>
案任生塵　從敎便向東山老誰知是個中人莫怪年<lb/>
來倦尋城市嫌我性情真<lb/>
　　滿江紅<hi>次韻弔汶陽李誠之待制</hi>
華鬢春風長歌罷傷今感昨春正好瑤墀巳歎侍臣冥<lb/>
漠牙帳塵昏餘劒㦸翠帷月冷虛絃索記往年龍坂誤<lb/>
曾登今飄泊　賢人命從來薄流水意知誰託繞南枝<lb/>
<pb n="KR4j0011_WYG_002-8a"/>
身似未眠飛鵲射虎山邊尋舊迹騎鯨海上追前約便<lb/>
江湖與世永相忘還堪樂<lb/>
　　離亭宴<hi>次韻弔豫章黄魯直</hi>
丹府黄香堪笑章臺墜鞭年少細雨春風花落處醉裏<lb/>
中人傳詔却上五湖船悲歌楚狂同調　青草荆江波<lb/>
𣺌香爐紫霄簪小人去江山長依舊㓜婦空傳辭妙灑<lb/>
淚作招魂楓林子規啼曉<lb/>
　　千秋歲<hi>次韻弔高郵秦少游</hi>
<pb n="KR4j0011_WYG_002-8b"/>
江頭苑外常記同朝退飛騎軋鳴珂碎齊謳雲遶扇趙<lb/>
舞風回帶嚴鼔斷杯盤藉草猶相對　灑涕誰能㑹醉<lb/>
卧藤隂葢人已去詞空在兎園高宴悄虎觀英游改重感<lb/>
慨驚濤自巻珠沉海<lb/>
　　迷神引<hi>貶玉溪對江山作</hi>
黯黯青山紅日暮浩浩大江東注餘霞散綺回向烟波<lb/>
路使人愁長安逺在何處幾㸃漁燈小迷近塢一片客<lb/>
帆低傍前浦　暗想平生自悔儒冠誤覺阮途窮歸心<lb/>
<pb n="KR4j0011_WYG_002-9a"/>
阻斷魂縈目一千里傷平楚怪竹枝歌聲聲怨為誰苦<lb/>
猿鳥一時啼驚島嶼燭暗不成眠聽津鼔<lb/>
　　滿江紅<hi>赴玉山之謫與諸父泛舟大澤分題為别</hi>
莫話南征船頭轉三千餘里未歎此浮生飄蕩但傷佳<lb/>
㑹滿眼青山芳草外半篙碧水斜陽裏問此中何處芰<lb/>
荷深漁人指　清時事羈遊意盡付與狂歌醉有多才<lb/>
南阮自為知巳不似朱公江海去未成陶令田園計便<lb/>
楚郷風景勝吾鄉何人對<lb/>
<pb n="KR4j0011_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　晁旡咎詞巻二<lb/>
</p>
<p>
</p>
  </div>
<div>
<head>晁无咎詞巻三</head> <lb/>
    <p>
<pb n="KR4j0011_WYG_003-1a"/>
欽定四庫全書<lb/>
　晁无咎詞巻三<lb/>
　　　　　　　　　　　　　宋　晁補之　撰<lb/>
　　古陽關<hi>寄無斁八弟宰寳應</hi>
草草蛩吟噎暗栁螢飛滅空庭雨過西風𦂳飄黄葉巻<lb/>
書帷寂静對此傷離别重感歎中秋數日又圓月　沙<lb/>
觜檣竿上淮水濶有飛鳬客詞珠玉氣冰雪且莫教皓<lb/>
月照影驚華髮問幾時清樽夜景共佳節<lb/>
<pb n="KR4j0011_WYG_003-1b"/>
　　玉蝴蝶<lb/>
暗憶少年豪氣爛遊南國蓬島風光醉倚吳王宫殿不解<lb/>
悲凉舞猶慵小腰似栁歌尚怯嬌語如簧好林塘玳筵<lb/>
留住彩舫攜將　清狂揚州一夢中山千日名利都忘<lb/>
細數從前眼中歡事盡成傷去船迷亂花流水遺佩悄<lb/>
寒草空江黯愁腸暮雲吟斷青鬢成霜<lb/>
　　安公子<hi>送進道四弟赴官無為</hi>
栁老荷花盡夜来霜落平湖淨征雁横天鷗舞亂魚游<lb/>
<pb n="KR4j0011_WYG_003-2a"/>
清鏡又還是當年我向江南興移畫船深渚蒹葭暎對<lb/>
半篙碧水滿眼青山魂凝　一番傷華鬢放歌狂飲猶<lb/>
堪逞水驛孤帆明夜事此歡重省夢回處詩塘春草愁<lb/>
難整宦情與歸思終朝競記他年相訪認取斜川三逕<lb/>
　　惜分飛<hi>别吳作</hi>
山水光中元無暑是我消魂别處只有多情雨㑹人深<lb/>
意留人住　不見梅花来已暮未見荷花又去圖畫他<lb/>
年覷斷腸千古苕溪路<lb/>
<pb n="KR4j0011_WYG_003-2b"/>
　　又<hi>代别</hi>
消暑樓前雙溪匝畫柱水晶宫裏人共荷花麗更無一<lb/>
㸃塵埃氣　不㑹使君匆匆至又作匆匆去計誰解連<lb/>
紅袂大家都把蘭舟繫<lb/>
　　離亭宴<hi>憶吳興寄金陵懷古聲中</hi>
憶向吳興假守雙溪四垂髙栁儀鳯橋邊蘭舟過暎水<lb/>
雕甍華牖燭下小紅粧争看使君歸後　攜手松亭難<lb/>
又題詩水軒依舊多少綠荷相倚恨背立西風回首悵<lb/>
<pb n="KR4j0011_WYG_003-3a"/>
望採蓮人煙水萬重呉岫<lb/>
　　滿庭芳<hi>憶廬山</hi>
欲買廬山山前三畝小橋横過松間變名呉市誰認舊<lb/>
容顏最好棲賢峽外應自此都隔塵寰人稀到壺中化<lb/>
國光景更堪閒　無心求至道柴門閉了飽睡甘飡幸<lb/>
兒成孫長為掃家山若問他年歸去驀地也雙槳來還<lb/>
愁難捨清風萬壑高處正躋攀<lb/>
　　又<hi>次韻荅季良</hi>
<pb n="KR4j0011_WYG_003-3b"/>
聞説秋來乘槎心懶夢回三島波間便思黄帽同我<lb/>
老山顏上界仙人官府何似我蕭散塵寰雲無止流泉<lb/>
自急此意本來閒　寂寥松桂圃陪君好語亦可忘飡<lb/>
況瓊枝玉蘂秀滿春山若問幽棲何意莫道是飛鳥知還<lb/>
無言處孫登半嶺高韻更難攀<lb/>
　　又<hi>用東坡韻題自畵蓮社圖</hi>
歸去來兮名山何處夢中廬阜嵯峨二林深處幽士往<lb/>
來多自畵逺公蓮社敎兒誦李白長歌如重到丹崖翠<lb/>
<pb n="KR4j0011_WYG_003-4a"/>
戶瓊草秀金坡　生綃雙幅上諸賢巾履文彩天梭社<lb/>
中客禪心古井無波我似淵明逃社怡顏盻百尺庭柯<lb/>
牛閒放奚童任懶吾巳廢鞭蓑<lb/>
　　尾犯<hi>廬山芙一名碧  蓉</hi>
廬山小隱漸年來疎懶浸濃歸興綵橋飛過深溪池底<lb/>
奔雷餘韻香爐照日望處與青霄近想羣仙呼我應還怪<lb/>
曉來鬢絲垂鏡　海上雲車回軔少姑傳金母信森翠<lb/>
裾瓊佩落日初霞紛紜相暎誰見湖中景花洞裏杳然<lb/>
<pb n="KR4j0011_WYG_003-4b"/>
漁艇别是個蕭酒乾坤世情塵土休問<lb/>
　　尉遲杯<hi>亳社作惜花</hi>
去年時正愁絶過却紅杏飛沉吟杏子青時追悔負好<lb/>
花枝今年又春到傍小闌日日數花期花有信人却無<lb/>
憑故敎芳意遲遲　及至待得融怡未攀條拈蘂又歎<lb/>
春歸怎得春如天不老更敎花與月相隨都將命拚與<lb/>
酬花似峴山落日客猶迷儘歸路拍手攔街笑人沉醉<lb/>
如泥<lb/>
<pb n="KR4j0011_WYG_003-5a"/>
　　八六子<hi>重九即事呈徐倅祖禹十六叔</hi>
喜秋晴淡雲縈縷天高羣雁南征正露冷初減蘭紅風<lb/>
𦂳潛彫桞翠愁人漏長夢驚　重陽景物凄清漸老何<lb/>
時無事當歌好在多情暗自想朱顏並遊同醉宦名韁<lb/>
鏁世路蓬萍難相見頼有黄花滿把從敎綠酒深傾醉<lb/>
休醒醒來舊愁旋生<lb/>
　　臨江僊<hi>呈祖禹十六叔</hi>
盡説彭門新半刺昆吾剸玉如泥功名餘事不須為才<lb/>
<pb n="KR4j0011_WYG_003-5b"/>
情詩裏見風味酒邊知　好在阿咸同老也青雲往歲<lb/>
心期千鍾百首興來時伯倫從婦勸元亮信兒癡<lb/>
　　又<lb/>
十歲兒曹同硯席華裙織翠如葱一生心事醉吟中相<lb/>
逢俱白首無語對西風　莫道尊前情調減衰顏得酒<lb/>
能紅可憐此㑹意無窮夜闌人總睡獨遶菊花叢<lb/>
　　驀山溪<hi>譙園飲酒為守令作</hi>
譙園幽古烟鏁前朝檜搖落棗紅時滿園空幾株蒼翠<lb/>
<pb n="KR4j0011_WYG_003-6a"/>
使君才譽金殿握蘭人將風調改荒凉便是嬉遊地<lb/>
劉郎莫問去後桃花事司馬更堪憐掩金觴琵琶催淚<lb/>
愁來不醉不醉奈愁何汝南周東陽沈勸我如何醉<lb/>
　　又<lb/>
金樽玉酒佳味名仙檜恐是九龍泉堪一飲霜毛却翠<lb/>
何須説此只但飲陶陶燈光底百花春自是仙家地<lb/>
星郎早貴慣見風流事留我不須歸倒樽空燭堆紅淚<lb/>
飛鳬令尹才調更翩翩休弔古枉傷神有興來同醉<lb/>
<pb n="KR4j0011_WYG_003-6b"/>
　　又<hi>亳社寄文潛舍人</hi>
蘭臺仙史好在多情否不寄一行書過西風飛鴻去後<lb/>
功名心事千載與君同只狂飲只狂吟綠鬢殊非舊<lb/>
山歌村館愁醉潯陽叟且借两州春看一曲樽前舞袖<lb/>
古來畢竟何處是功名不同飲不同吟也勸時開口<lb/>
　　又<hi>和王定國朝散憶廣陵</hi>
揚州全盛往事今何處帆錦两明珠罥薔薇月中嬉語<lb/>
朱衣白靣公子似神仙登雲嶼臨烟渚狂醉成懐古<lb/>
<pb n="KR4j0011_WYG_003-7a"/>
蘭舟歸後誰與春為主吟嘯我重來倚瓊花東風日暮<lb/>
呉霜㸃鬢流落共天涯竹西路髙陽侶魂夢應相遇<lb/>
　　憶秦娥<hi>和留守趙無媿送别</hi>
牽人意高堂照碧臨烟水清秋至東山時伴謝公攜妓<lb/>
　黄菊雖殘堪泛蟻乍寒猶有重陽味應相記坐中少<lb/>
個孟嘉狂醉<lb/>
　　好事近<hi>南都寄歴下人</hi>
絲管閙南湖湖上醉遊時晩獨看小橋官桞淚無言偷<lb/>
<pb n="KR4j0011_WYG_003-7b"/>
滿　坐中誰唱解愁詞紅粧勸金盞物是奈人非是負<lb/>
東風心眼<lb/>
　　阮郎歸<hi>同十二叔泛濟州環溪</hi>
西城北渚舊追隨荒臺今是非白蘋無主綠蒲迷停舟<lb/>
憶舊時　雙鴨戲亂鷗飛人家烟雨西不成攜手折芳<lb/>
菲蘭橈惆悵歸<lb/>
　　又<lb/>
一濠秋水静漣漪紅粧照水嬉攀條尋藕怯船移浮萍<lb/>
<pb n="KR4j0011_WYG_003-8a"/>
溼繡衣　臨好景惜輕歸夕陽洲渚迷城門燈火簇輪<lb/>
蹄沙鷗飛去時<lb/>
　　又<lb/>
兒童嬉戲杏花堤春歸不解悲重來草露溼人衣無花<lb/>
空繞枝　曾學道久忘機一樽甘若飴平生魚鳥與同<lb/>
歸臨風心自知<lb/>
　　宴桃源<lb/>
往歲真源謫去紅淚揚州留住飲罷一帆東去入楚江<lb/>
<pb n="KR4j0011_WYG_003-8b"/>
寒雨無緒無緒今夜秦淮泊處<lb/>
　　一叢花<hi>謝濟倅宗室令郯送酒</hi>
王孫眉宇鳳皇雛天與世情疎揚州坐上瓊花底佩錦<lb/>
囊曾憶奚奴金盞醉揮滿身花影紅袖競來扶　十年<lb/>
一夢訪林居離袂重踟蹰應憐肺病臨卭客寄洞庭春<lb/>
色雙壺天氣未佳梅花正好曾醉燕堂無<lb/>
　　又<hi>十二叔節推以无咎生日於此聲中為辭休韻和答</hi>
碧山無意解銀魚花底且攜壺華顛又喜熊羆旦笑騏<lb/>
<pb n="KR4j0011_WYG_003-9a"/>
驥老反為駒文史漸抛功名更懶隨處見真如　高情<lb/>
敢並漢庭疎長揖去田廬囊無上賜金堪散也未妨山<lb/>
獵溪漁廉頗縱强莫隨年少白馬向黄榆<lb/>
　　又<hi>再呈十二叔</hi>
飛鳬仙令氣如虹脱屣向塵籠凌煙畵象雲臺議似眼<lb/>
前百草春風盞裏聖賢壺中天地高興更誰同　應懐<lb/>
得雋大明宫無事老馮公玉山且向花間倒任笑從老<lb/>
入花叢三徑步餘一枝眠穩心事付千鍾<lb/>
<pb n="KR4j0011_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　晁无咎詞巻三<lb/>
</p>
<p>
</p>
  </div>
<div>
<head>晁无咎詞巻四</head> <lb/>
    <p>
<pb n="KR4j0011_WYG_004-1a"/>
欽定四庫全書<lb/>
　晁无咎詞巻四<lb/>
　　　　　　　　　　　　宋　晁補之　撰<lb/>
　　臨江僊<hi>用韻和韓求仁南都留别</hi>
曾唱牡丹留客飲明年何處相逢忽驚鵲起落梧桐綠<lb/>
荷多少恨回首背西風　莫歎今宵身是客一樽未曉<lb/>
猶同此身應似去来鴻江湖春水濶歸夢故園中<lb/>
　　又<hi>同前</hi>
<pb n="KR4j0011_WYG_004-1b"/>
常記河陽花縣裏恰如飯顆山逢春城何處滿絲桐綸<lb/>
巾并羽扇君有古人風　重向梁王臺畔見黄花綠酒<lb/>
誰同新詩别後寄南鴻回頭思照碧人在白雲中<lb/>
　　浣溪沙<hi>廣陵被召留别</hi>
帳飲都門春浪驚東飛身與白鷗輕淮山一㸃眼初明<lb/>
　誰使夢回蘭芷國却將春去鳯皇城檣烏風轉不勝<lb/>
情<lb/>
　　憶少年<hi>别歴下</hi>
<pb n="KR4j0011_WYG_004-2a"/>
無窮官栁無情畫舸無根行客南山尚相送只髙城人<lb/>
隔　罨畫園林溪紺碧算重来盡成陳迹劉郎鬢如此<lb/>
況桃花顔色<lb/>
　　江城子<hi>廣陵送王左丞赴闕</hi>
舊山鉛槧倦棲遲叩宸闈向淮圻五馬行春初喜後車<lb/>
随太守風流容客醉花壓帽酒淋衣　隋宮烟外草<lb/>
萋萋菊花時動旌旗起舞留公且住慰相思王粲詩成<lb/>
何處寄人北去雁南飛<lb/>
<pb n="KR4j0011_WYG_004-2b"/>
　　虞美人<hi>廣陵留别</hi>
江南載酒平生事游宦如萍寄蓬山歸路傍銀臺還是<lb/>
揚州一夢却驚回　年年后土春来早不負金樽倒明<lb/>
年珠履賞春時應寄瓊花一朶慰相思<lb/>
　　金盞倒垂蓮<hi>依韻和次膺寄楊仲謀觀察</hi>
諸阮英游盡千鍾飲量百丈詞源對舞春風螺髻小雙<lb/>
蓮念兩處登髙臨逺又傷芳物新年此淚不待桓伊危<lb/>
柱哀絃　身閒未應無事趂栽梅徑裏揷栁池邊野鶴<lb/>
<pb n="KR4j0011_WYG_004-3a"/>
飄颻幽興在青田也莫話書生豪氣更銘功業燕然畢<lb/>
竟得意何如月下花前<lb/>
　　又<hi>次韻寄霸帥楊仲謀安撫</hi>
休説將軍解彎弓掠地崑嶺河源綵筆題詩綠水映紅<lb/>
蓮算總是風流餘事㑹須行樂華年只有一部隨軒脆<lb/>
管繁絃　多情舊遊尚憶寄秋風萬里鴻雁天邊未學<lb/>
元龍豪氣笑求田也莫為庭槐興歎便傷搖落凄然後<lb/>
㑹一笑猶堪醉倒花前<lb/>
<pb n="KR4j0011_WYG_004-3b"/>
　　西平樂<hi>廣陵送王資政正仲赴闕</hi>
鳳詔傳來絳闕當宁思賢輔淮海甘棠惠化霖雨商巖<lb/>
吉夢熊虎周郊舊卜千秋盛際催促朝天歸去動離緒<lb/>
　空眷戀難暫駐新植雙亭臨水風月佳名未覩準擬<lb/>
金樽時舉況樂府風流一部妍歌妙舞縈雲迴雪親敎<lb/>
與恨難訴爭欲攀轅借住功成繡衮重與江山作主<lb/>
　　御街行<hi>待命䕶國院不得入國門寄内</hi>
年年不放春閒了今歲銜盃少來時栁上淺金黄歸路<lb/>
<pb n="KR4j0011_WYG_004-4a"/>
玉綿吹帽惜春長似五陵狂俊不道朱顔老　斜烟薄<lb/>
雨青林杳猶有鶯聲到西園紅艷綠盤龍辜負一年春<lb/>
好錦城樂事不關愁眼何似還家早<lb/>
　　生查子<hi>感舊</hi>
宫裏妒娥眉十載辭君去翠袖怯天寒修竹無人處<lb/>
今日近君家望極香車騖一水是紅墻有恨無由語<lb/>
　　青玉案<lb/>
十年不向東門道信匹馬羞重到玉府驂鸞猶年少宫<lb/>
<pb n="KR4j0011_WYG_004-4b"/>
花頭上御爐烟底常日朝回早恨霞觴飜手羣僊笑恨<lb/>
塵土人間易春老白髮愁占彤庭杳紅墻天阻碧濠烟<lb/>
鎖細雨迷芳草<lb/>
　　水龍吟<hi>始去齊路逢次膺叔感別敘舊</hi>
去年暑雨鈎盤夜闌睡起同征轡今年芳草齊河古岸<lb/>
扁舟同艤萍梗孤蹤夢魂浮世别離常是念當時綠鬢<lb/>
狂歌痛飲今憔悴東風裏　此去濟南為説道愁腸不<lb/>
醒猶醉多情北渚两行烟栁一湖春水還唱新聲後人<lb/>
<pb n="KR4j0011_WYG_004-5a"/>
重到應悲桃李待歸時攬取庭前皓月也應堪寄<lb/>
　　南歌子<hi>譙園作</hi>
霜細猶欺栁風柔巳弄梅東園搥鼔賞新醅喚取舞裙<lb/>
歌扇探春回　妙舞堪千盞長歌可百盃笑人將恨上<lb/>
春臺勸我十分一舉两眉開<lb/>
　　醉落魄<hi>用韻和李季良泊山口</hi>
高鴻逺鶩溪山一帶人煙簇知君船近漁磯宿輕素横<lb/>
溪天淡垂寒玉　誰家紅袖闌干曲南陵風軟波平綠<lb/>
<pb n="KR4j0011_WYG_004-5b"/>
幽吟無伴芳樽獨清瘦休文一夜傷單縠<lb/>
　　萬年歡<hi>次韻和季良</hi>
憶昔論心盡青雲少年燕趙豪俊二十南游曾上㑹稽<lb/>
千仞振袂江中往歲有騷人蘭蓀遺韻嗟管鮑當日貧<lb/>
交半成翻手難信　君如未遇元禮肯抽身盛時尋我<lb/>
幽隱此事談何容易驥才方騁綵舫紅粧圍定笑西風<lb/>
黄花斑鬢君欲問投老生涯醉郷岐路偏近<lb/>
　　臨江僊<hi>信州作</hi>
<pb n="KR4j0011_WYG_004-6a"/>
謫宦江城無屋買殘僧野寺相依松間藥臼竹間衣水<lb/>
窮行到處雲起坐看時　一箇幽禽縁底事苦來醉耳<lb/>
邊啼月斜西院愈聲悲青山無限好猶道不如歸<lb/>
　　虞美人<hi>羊山餞杜侍郎郡君十二姑及外弟天逵</hi>
原桑飛盡霜空杳霜夜愁難曉油燈野店怯黄昏窮途<lb/>
不減酒杯深故人心　羊山故道行人少也送行人老<lb/>
一般别語重千金明年過我小園林話如今<lb/>
　　安公子<hi>和次膺叔</hi>
<pb n="KR4j0011_WYG_004-6b"/>
少日狂遊好閬苑花間同低帽不恨千金輕散盡恨花<lb/>
殘鶯老命小轡翩翩隨處金樽倒從市人拍手攔街笑<lb/>
鎮瓊樓歸卧麗日三竿未覺　迷路桃源了亂山沉水<lb/>
何由到撥斷朱絃成底事痛知音人悄似近日曾敎青<lb/>
鳥傳佳耗學鳳簫擬入烟蘿道問劉郎何計解使紅顔<lb/>
却少<lb/>
　　綠頭鴨<hi>韓師朴相公㑹上觀佳妓輕盈彈琵琶</hi>
新秋近晉公别館開筵喜清時銜盃樂聖未饒綠野堂<lb/>
<pb n="KR4j0011_WYG_004-7a"/>
邊繡屏深麗人乍出坐中雷雨起鵾絃花暖間關冰凝<lb/>
幽咽寳釵搖動墜金鈿未彈了昭君遺怨四坐巳凄然<lb/>
西風裏香街駐馬嬉笑微傳　算從來司空見慣斷腸初<lb/>
對雲鬟夜將闌井梧下葉砌蛩收響悄林蟬頼得多愁<lb/>
潯陽司馬當時不在綺筵前競歎賞檀槽倚困沉醉倒<lb/>
觥船芳春調紅英翠蕚重變新妍<lb/>
　　水龍吟<hi>寄留守無愧丈</hi>
滿湖高栁搖風坐看驟雨來湖面跳珠濺玉圓荷翻倒<lb/>
<pb n="KR4j0011_WYG_004-7b"/>
輕鷗驚散堂上涼生檻前暑退羅裾凌亂想東山謝守<lb/>
綸巾羽扇高歌下青天半　應記狂吟司馬去年時黄<lb/>
花高宴竹枝苦怨琵琶多淚新年鬢換常恐歸時眼中<lb/>
物是日邊人逺望隋河一帶傷心霧靄遣離魂斷<lb/>
　　惜奴嬌<lb/>
歌闋瓊筵暗失金貂似説衷腸丁寧囑付棹舉帆開黯<lb/>
行色秋將暮欲去待却回高城已暮　漁火煙村但觸<lb/>
目傷離緒此情向阿誰分訴那裏思量争知我思量苦<lb/>
<pb n="KR4j0011_WYG_004-8a"/>
最苦睡不著西風夜雨<lb/>
　　臨江僊<lb/>
身外閒愁空滿眼就中歡事常稀明年應赴送君詩試<lb/>
從今夜數相㑹幾多時　淺酒欲邀誰共勸深情惟有<lb/>
君知東溪春近好同歸栁垂江上影梅謝雪中枝<lb/>
　　又<lb/>
自古齊山重九勝登臨夢想依依偶來恰值菊花時難<lb/>
逢開口笑須插滿頭歸　昨夜一江風色好平明秋浦<lb/>
<pb n="KR4j0011_WYG_004-8b"/>
帆飛可憐如赴使君期且當酬令節不用歎斜暉<lb/>
　　滿庭芳<lb/>
鄉物牽情家山回首浩然歸興難收報恩心事投老判<lb/>
悠悠却笑當年牛下輕自許激烈寒謳成何事夷猶桂<lb/>
楫蘭芷詠芳洲　人生萍梗迹誰非樂土何處吾州算<lb/>
不須臨岐戃怳遲留要看香爐瀑布丹楓亂江色凝秋<lb/>
真堪與瀟湘暮雨圖上畵扁舟<lb/>
　　定風波<lb/>
<pb n="KR4j0011_WYG_004-9a"/>
跨鶴揚州一夢回東風拂靣上平臺閬苑花前狂覆酒<lb/>
拍手東風騎鳳却敎來　謫好伯陽丹井畔官滿平臺<lb/>
還見片帆開上界雖然官府好總道散仙無事好追陪<lb/>
　　千秋歲<lb/>
玉京仙侣同受琅函結風雨隔塵埃絶霞觴翻手破閬<lb/>
苑花前别鵬翼斂人間泛梗無由歇　豈憶山中酒還<lb/>
共溪邊月愁悶火時間滅何妨心似水莫遣頭如雪春<lb/>
近也江南雁識歸時節<lb/>
<pb n="KR4j0011_WYG_004-9b"/>
　　又<lb/>
葉舟容易行盡江南地南雁斷無書至憐君羇旅處見<lb/>
我飄蓬際如夢寐當年閬苑曾相對　休説深心事但<lb/>
付狂歌醉那更話孤帆起水精溪遶戶雲母山相砌君<lb/>
莫去只堪伴我溪山裏<lb/>
　　鷓鴣天<lb/>
欲上南湖綵舫嬉還思北渚與嵐漪圓荷葢水垂楊岸<lb/>
鸂鶒鴛鴦總下時　持此意遣誰知清波還照鬢間絲<lb/>
<pb n="KR4j0011_WYG_004-10a"/>
西樓重唱池塘好應有紅粧斂翠眉<lb/>
　　清平樂<lb/>
炎天畏景午漏那堪永何苦相仍愁簿領短壑清溪牽<lb/>
興　瑤臺月下曾逢何由却覩冰容一笑為驅煩暑故<lb/>
人元是清風<lb/>
　<lb/>
　<lb/>
　<lb/>
<pb n="KR4j0011_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　晁无咎詞巻四<lb/>
</p>
<p>
</p>
  </div>
<div>
<head>晁无咎詞巻五</head> <lb/>
    <p>
<pb n="KR4j0011_WYG_005-1a"/>
欽定四庫全書<lb/>
　晁无咎詞巻五<lb/>
　　　　　　　　　　　　宋　晁補之　撰<lb/>
　　虞美人<hi>用韻答秦令</hi>
荒城又見重陽到狂醉還吹帽人生開口笑難逢何況<lb/>
良辰一半别離中　平臺珠履登髙處猶自懷人否且<lb/>
簪黄菊滿頭歸惟有此花風韻似年時<lb/>
　　浣溪沙<lb/>
<pb n="KR4j0011_WYG_005-1b"/>
江上秋風髙怒號江聲不斷雁嗷嗷别魂迢遞為君銷<lb/>
　一夜不眠孤客耳耳邊愁聼雨蕭蕭碧紗窗外有芭<lb/>
蕉<lb/>
　　萬年歡<hi>寄韻次膺叔</hi>
十里環溪記當年並遊依舊風景綵舫紅粧重泛九秋<lb/>
清鏡莫歎歌臺蔓草喜相逢歡情猶勝蘋洲畔横玉驚<lb/>
鸞半天雲正愁凝　中秋醉魂未醒又佳辰授衣良㑹<lb/>
堪更蚤嵗功名豪氣尚凌汝潁能致黄金一井也莫負<lb/>
<pb n="KR4j0011_WYG_005-2a"/>
鴟夷髙興别有箇瀟灑田園醉郷天地同永<lb/>
　　一叢花<lb/>
東君密意在花心飛雪戲粧林多情定怪春来晩放竒<lb/>
花千㸃深深煙栁上輕風絲漫裊樓閣晩還隂　雕梁<lb/>
雙燕悄来音簾幕鎮沉沉西城未有花堪採醉狂興冷<lb/>
落難禁應約萬紅商量細細留向未開尋<lb/>
　　減字木蘭花<hi>和求仁南郡都别</hi>
萍蓬行路来不多時還遣去㑹有重来還把清樽此地<lb/>
<pb n="KR4j0011_WYG_005-2b"/>
開　隋河楊栁見我五年三執手紅淚多情待得重来<lb/>
走馬迎<lb/>
　　菩薩鬘<lb/>
玉京不許塵容到疎慵只合疎慵老鷗鳥共烟波田夫<lb/>
與醉歌　忘懐無物我莫似陳驚坐勲業付長閒西山<lb/>
爽氣間<lb/>
　　鷓鴣天<hi>杜四侍郎郡君十二姑生日</hi>
吉夢靈虵朱夏宜佳辰阿母㑹瑤池竹風荷雨来消暑<lb/>
<pb n="KR4j0011_WYG_005-3a"/>
玉李冰𤓰可療飢　心悟了道成時不勞龍女騁威儀僧<lb/>
祗世界供遊戲賢懿光隂比夀期<lb/>
　　鳳簫吟<hi>永嘉郡君生日</hi>
曉曈曨風和雨細南園次第春融嶺梅猶妒雪露桃雲<lb/>
杏已綻碧呈紅一年春正好助人狂飛燕遊蜂更吉夢<lb/>
良辰對花忍負金鍾　香濃博山沉水小樓清旦佳氣<lb/>
葱葱舊遊應未改武陵花似錦笑語相逢蘂宫傳妙訣<lb/>
小金丹同換冰容況共有芝田舊約歸去雙峰<lb/>
<pb n="KR4j0011_WYG_005-3b"/>
　　凉州令<lb/>
二月春猶淺去年櫻桃開遍今年春色怪遲遲紅梅常<lb/>
早未露臙脂面　東君遣春來緩似㑹人深願蟠桃新<lb/>
鏤雙盞相期似此春長逺<lb/>
　　引駕行<hi>亦名長春</hi>
春雲輕鎖春風乍扇園林曉掃華堂正桃李芳時誕辰<lb/>
還到年少記絳蠟光搖金猊香郁寳粧了驟駿馬天街<lb/>
向晩喜同車詠窈窕　多少盧家壺範杜曲家聲榮耀<lb/>
<pb n="KR4j0011_WYG_005-4a"/>
慶孟光齊眉馮唐白首鎮同歡笑縹緲待琅函深討芝<lb/>
田高隱去偕老自别有壺中永日比人間好<lb/>
　　菩薩鬘<lb/>
百花含藴東風裏南園小雨朱扉啟春色一年年年年<lb/>
花共妍　清談招隱去莫認如賔處華髮好風光林間<lb/>
此味長<lb/>
　　㸃綘脣<lb/>
回雁風微養花濃淡天容好似春知道吉夢佳人到<lb/>
<pb n="KR4j0011_WYG_005-4b"/>
共樂春臺攜手蓬萊小同傾禱願春不老歲歲尋芳草<lb/>
　　上林春<hi>韓相生日</hi>
天惜中秋三夜淡雲占得今宵明月孟陬歲好金風氣<lb/>
爽清時挺生賢哲相門出相算鍾慶自應累葉乍歸來<lb/>
暫燕處共仰赤松高轍　想人生㑹須自悦浮雲事笑<lb/>
裏尊前休説舊有衮衣公歸未晩千歲盛明時節命圭<lb/>
相印看重賞晉公勲業濟生靈共富貴海深天濶<lb/>
　　楊栁枝<lb/>
<pb n="KR4j0011_WYG_005-5a"/>
素色清薰出俗華臘前花軒前愛日掃雲遮幾枝斜<lb/>
月淡紗窗香暗透白於沙幽人獨酌對芳葩興無涯<lb/>
　　驀山溪<lb/>
鳳皇山下東畔青苔院記得當初個與玉人幽歡小宴<lb/>
黄昏風雨人散不歸家簾旌捲燈火顫驚擁嬌羞面<lb/>
别來憔悴偏我愁無限歌酒情都減也不獨朱顏改變<lb/>
如今桃李湖上泛舟時青天晩青山逺願見無由見<lb/>
　　又<lb/>
<pb n="KR4j0011_WYG_005-5b"/>
自來相識比爾情都可咫尺千里算惟孤枕單衾知我<lb/>
終朝盡日無緒亦無言我心裏忡忡也一㸃全無那<lb/>
香牋小字冩了千千個我恨無羽翼空寂寞青苔院鎖<lb/>
昨朝寃我却道不知休天天天不曾麽因甚須寃我<lb/>
　　生查子<lb/>
夜飲别佳人梅小猶飄雪忍淚一春愁過却花時節<lb/>
相見話相思重與臨風月休似那回時無事還輕别<lb/>
　　少年遊<lb/>
<pb n="KR4j0011_WYG_005-6a"/>
當年攜手是處成雙無人不羨自間阻五年也一夢擁<lb/>
嬌嬈粉面　栁眉輕掃杏腮微拂依前雙靨盛睡裏起<lb/>
來尋覔却眼前不見<lb/>
　　青玉案<lb/>
三年宋玉墻東畔怪相見常低靣一曲文君芳心亂怱<lb/>
怱依舊吹散月淡梨花館　秋娘苦妒浮金盞漏些子<lb/>
堪猜是嬌盻歸去相思腸應斷五更無寐一懐好事依<lb/>
舊藍橋逺<lb/>
<pb n="KR4j0011_WYG_005-6b"/>
　　江城子<hi>贈次膺叔家娉娉</hi>
娉娉聞道似輕盈好佳名也堪稱楚觀雲歸重見小樊<lb/>
驚豆蔲梢頭春尚淺嬌未顧已傾城　章臺休詠舊青<lb/>
青惹離情恨難平無事飛花撩亂撲旗亭不似劉郎春<lb/>
草小能步步伴人行<lb/>
　　青玉案<hi>傷娉娉</hi>
彩雲易散琉璃脆念往事心將碎只合人間十三歲百<lb/>
花開盡丁香獨自結恨春風裏　小園幽檻經行地恨<lb/>
<pb n="KR4j0011_WYG_005-7a"/>
春草佳名謾抛棄簇蝶羅裙休將施香殘燭燼微風觸<lb/>
幔髣髴嬌嚬是<lb/>
　　聲聲慢<hi>家妓榮奴既出有感</hi>
朱門深掩擺蕩春風無情鎮欲輕飛斷腸如雪撩亂去<lb/>
㸃人衣朝來半和細雨向誰家東館西池算未肯似桃<lb/>
含紅蘂留待郎歸　還記章臺往事别後縱青青似舊<lb/>
時垂灞岸行人多少競折柔枝而今恨啼露葉鎮香街<lb/>
抛擲因誰又爭可妒郎誇春草步步相隨<lb/>
<pb n="KR4j0011_WYG_005-7b"/>
　　㸃絳脣<hi>同前</hi>
檀口星眸艷如桃李情柔惠據我心裏不肯相抛棄<lb/>
哭怕人猜笑又無滋味忡忡地繫人心裏一句臨岐誓<lb/>
　<lb/>
　<lb/>
　<lb/>
　<lb/>
　晁无咎詞巻五<lb/>
</p>
<p>
</p>
  </div>
<div>
<head>晁无咎詞巻六</head> <lb/>
    <p>
<pb n="KR4j0011_WYG_006-1a"/>
欽定四庫全書<lb/>
　晁无咎詞巻六<lb/>
　　　　　　　　　　　　宋　晁補之　撰<lb/>
　　永遇樂<hi>贈雍宅璨奴</hi>
銀燭將殘玳筵初散依舊愁緒醉裏凝眸嬌来縱體此<lb/>
意難分付憐伊只似風前輕燕好語暫来還去重樓静<lb/>
珠簾休下待掃畫梁留住　青娥皓齒雲鬟花面見了<lb/>
綺羅無數只你厭厭教人竟日一㸃無由訴如今拚了<lb/>
<pb n="KR4j0011_WYG_006-1b"/>
縈眠惹夢沒個頓身心處深誠事驂鸞解佩是許未許<lb/>
　　虞美人<hi>代内</hi>
梅花時候君輕去曾寄紅牋與胡麻好種少人知正是<lb/>
歸時何處誤芳期　誰教又作狂遊逺歸路楊花滿當<lb/>
年不負瑣窗春老向長楸走馬更愁人<lb/>
　　朝天子<lb/>
酒醒情懐惡金縷褪玉肌如削寒食過却海棠花零落<lb/>
　漸日照闌干烟淡薄繡額珠簾籠畫閣春睡著覺来<lb/>
<pb n="KR4j0011_WYG_006-2a"/>
失鞦韆期約<lb/>
　　行香子<hi>贈輕盈</hi>
栁態纎柔雪艷疎明問人来人道輕盈芙蓉臉際一寸<lb/>
波横比瀟洒處猶難稱此嘉名　花前燭下微嚬淺笑<lb/>
要題詩盞畔低聲司空自慣狂眼須驚也不辭寫雙羅<lb/>
帶恐牽情<lb/>
　　感皇恩<lb/>
終嵗憶春回西園行盡歡喜梅梢上春信去年攜手暗<lb/>
<pb n="KR4j0011_WYG_006-2b"/>
約芳時還近燕来鶯又到人無準　憑誰向道流光一<lb/>
瞬佳景閒過舞衣褪春歸何處又對飛花難問舊歡都<lb/>
未遇成新恨<lb/>
　　臨江僊<hi>代内</hi>
馬上匆匆聼鵲喜朦朧月淡黄昏碧羅雙扇曉光分鉛<lb/>
華先辦臉朱色怎分脣　暫别寳奩蛛網遍春風淚汚<lb/>
榴裙香牋小字寄行雲纎腰非學楚寛帶為思君<lb/>
　　碧牡丹<hi>王晉卿都尉宅觀舞</hi>
<pb n="KR4j0011_WYG_006-3a"/>
院宇簾垂地銀筝雁低春水送出燈前婀娜腰肢栁細<lb/>
步蹙香裀紅浪隨鴛履梁州𦂳鳳翹墜　竦輕體繡帶<lb/>
因風起霓裳恐非人世調促香檀困入流波生媚上客<lb/>
休辭眼亂樽中翠玉階霜透羅袂<lb/>
　　少年遊<lb/>
前時相見樓頭窗畔樽酒望銀蟾如今間阻銀蟾又滿<lb/>
小閣下珠簾　願得呉山山前雨長恁晚廉纎不見樓<lb/>
頭嬋娟月且寂寞閉窗眠<lb/>
<pb n="KR4j0011_WYG_006-3b"/>
　　西江月<lb/>
似有如無好事多離少㑹幽懐流鶯過了又蟬催腸斷<lb/>
碧雲天外　不寄書還可恨全無夢也堪猜秋風吹淚<lb/>
上樓臺只恐朱顔便改<lb/>
　　鷓鴣天<lb/>
繡幕低低拂地垂春風何事入羅幃胡麻好種無人種<lb/>
正是歸時君未歸　臨晩景憶當時愁心一動亂如絲<lb/>
夕陽芳草本無恨才子佳人空自悲<lb/>
<pb n="KR4j0011_WYG_006-4a"/>
　　滿江紅<hi>寄内</hi>
月上西窗書幃静燈明又滅水漏澁銅壺香燼夜霜如<lb/>
雪睡眼不曾通夕閉夢魂争得連宵接念碧雲川路古<lb/>
來長無由越　鸞釵重青絲滑羅帶緩小腰怯那更伊<lb/>
多感恨離傷别正是少年佳意氣漸當故里春時節歸<lb/>
去來莫放子規啼芳菲歇<lb/>
　　菩薩鬘<hi>代歌者怨</hi>
絲簧鬭好鶯羞巧紅檀微映燕脂小當座斂雙蛾曲中<lb/>
<pb n="KR4j0011_WYG_006-4b"/>
幽恨多　知君憐舞袖舞要歌成就獨舞不成妍因歌<lb/>
舞可憐<lb/>
　　減字木蘭花<hi>陳履常</hi>
娉娉嫋嫋紅落東風青子小妙舞委虵拍誤周郎却未<lb/>
知　花前月底誰喚分司狂御史欲語還休喚不回頭<lb/>
沒著羞<lb/>
　　臨江仙<lb/>
離别尋常今白首更須竹雨瀟瀟不應都占世間豪清<lb/>
<pb n="KR4j0011_WYG_006-5a"/>
風居士手楊桞洛城腰　文字功名真自誤從今好月<lb/>
良宵只須憐取董嬌饒修門君自到不用我詞招<lb/>
　　又<hi>晁逵州見和</hi>
君似蒼崖千仞竹一枝孤映蒿蕭簞瓢不減萬鍾豪閒<lb/>
情搔短髮佳句詠纎腰　罷酒蘭舟回楚柂相思何處<lb/>
今宵淮南幽桂水雲饒他年春草恨應有小山招<lb/>
　　紫玉簫<hi>過堯民金部四叔位見韓相家姬輕盈所留題</hi>
羅綺叢中笙歌隊裏眼狂初認輕盈無花解比似一鈎<lb/>
<pb n="KR4j0011_WYG_006-5b"/>
新月雲際初生算不虛得郎占與第一佳名卿歸去那<lb/>
知有人别後牽情　襄王自是春夢休謾説東墻事更<lb/>
難憑誰敎慕宋要題詩曾倚寳柱低聲似瑤臺曉空暗<lb/>
想衆裏飛瓊餘香冷猶在小窗一到魂驚<lb/>
　　鬬百草<lb/>
别日常多㑹時常少天難曉正喜花開又愁花謝春也<lb/>
似人易老慘無言念舊日朱顔清歡莫笑便苒苒如雲<lb/>
霏霏似雨去無音耗　追想墻頭梅下門裏桃邊名利為<lb/>
<pb n="KR4j0011_WYG_006-6a"/>
伊都忘了血寫香箋淚封羅帕記三日離腸恨攪如今<lb/>
事十二樓空憑誰到此情悄擬回船武陵路杳<lb/>
　　又<lb/>
往事臨卭舊遊雅態羞重憶解賦才髙好音情慧琴裏<lb/>
句中暗識正當年似閬苑瓊枝朝朝相倚便滌器何妨<lb/>
當壚正好鎮同比翼　誰使褰裳珮失推枕雲歸惆悵<lb/>
至今遺恨積雙鯉書來大刀詩意縱章臺青青似昔重<lb/>
尋事前度劉郎轉愁寂謾贏得對東風對花歎息<lb/>
<pb n="KR4j0011_WYG_006-6b"/>
　　鬬百花<hi>汶妓閻麗</hi>
小小盈盈珠翠憶得眉長眼細曾共映花低語已解傷<lb/>
春情意重向溪堂臨風看舞梁州依舊照人秋水轉更<lb/>
添姿媚　與問階上簸錢時節記微笑但把纎腰向人<lb/>
嬌倚不見還休誰敎見了厭厭還是向來情味<lb/>
　　又<lb/>
臉色朝霞紅膩眼色秋波明媚雲度小釵濃鬢雲透輕<lb/>
綃香臂不語凝情敎人喚得回頭斜盻未知何意百態<lb/>
<pb n="KR4j0011_WYG_006-7a"/>
生珠翠　低問石上鑿井何由及底微向耳邊同心有<lb/>
緣千里飲散西池涼蟾正滿紗窗一語繫人心裏<lb/>
　　又<lb/>
斜日東風深院繡幕低迷歸燕瀟洒小屏嬌面髣髴燈<lb/>
前初見與選筵中銀盆半折姚黄插向鳯皇釵畔微笑<lb/>
遮紈扇　教展香裀看舞霓裳促遍紅颭翠飜驚鴻乍<lb/>
拂秋岸栁困花慵盈盈自整羅巾須勸倒金盞<lb/>
　　御街行<lb/>
<pb n="KR4j0011_WYG_006-7b"/>
天街月照珠簾粉嚲轡曾相近繁華樂事老来慵對酒<lb/>
尚憐佳景王孫年少風流應更無奈春愁悶　幽期莫<lb/>
誤香閨恨羅帶今朝褪月圓花好一般春觸處總堪乘<lb/>
興有人惆悵何如歸好相見憑君問<lb/>
　　南歌子<lb/>
睡起臨窗坐粧成傍砌閒春来莫捲繡簾看嫌怕東風<lb/>
吹恨在眉間　鸚鵡花前弄琵琶月下彈驀然收袖倚<lb/>
闌干一晌思量何事㸃雲鬟<lb/>
<pb n="KR4j0011_WYG_006-8a"/>
　　清平樂<lb/>
寒風雁度聲向千門去也到文闈校文處也到文君繡<lb/>
户　背燈解帶魂驚長安此夜秋聲早是夜寒不寐五<lb/>
更風雨無情<lb/>
　　好事近<lb/>
歸路苦無多正值早秋時節應是畫簾靈鵲把歸期先<lb/>
説　就中風送馬蹄輕人意漸歡悦此夜醉眠無夢任<lb/>
西樓斜月<lb/>
<pb n="KR4j0011_WYG_006-8b"/>
　　洞僊歌<hi>泗州中秋作此絶筆之詞也</hi>
青烟幕處碧海飛金鏡永夜閒階卧桂影露凉時零亂<lb/>
多少寒螿神京逺惟有藍橋路近　水晶簾不下雲母<lb/>
屛開冷浸佳人淡脂粉待都將許多明月付與金尊投<lb/>
曉共流霞傾盡更擕取胡牀上南樓看玉做人間素秋<lb/>
千頃<lb/>
　<lb/>
　晁无咎詞巻六<lb/>
</p>
<p>
</p>
  </div>
        </body>
</text>\m</TEI>
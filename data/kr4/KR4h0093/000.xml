<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元音</head>
    <p>
<pb n="KR4h0093_WYG_000-1a"/>
欽定四庫全書　　　　　集部八<lb/>
　元音　　　　　　　　　總集類<lb/>
　　提要<lb/>
　　　　<hi>臣</hi>等謹案元音十二巻不著編輯者名氏前<lb/>
　　　　有洪武甲子烏斯道序稱寧波孫原理彚輯<lb/>
　　　　又有曽用臧序稱為定海丞張中達所刻末<lb/>
　　　　題辛已九月下澣而空其年號兩字考辛已<lb/>
　　　　為建文三年殆以靖難革除剷削其板盖猶<lb/>
<pb n="KR4h0093_WYG_000-1b"/>
　　　　明初本也所錄自劉因至龍雲從凡一百七<lb/>
　　　　十六人每人之下畧注字號爵里大抵詳於<lb/>
　　　　元末而畧於元初末附無名氏詩十一首又<lb/>
　　　　陳益稷詩一首程文海詩四首滕賓詩一首<lb/>
　　　　虞集詩五首别為一巻而題曰補遺均為原<lb/>
　　　　目所不載其中無名氏諸篇尤為淺俗與全<lb/>
　　　　書體例稍異或中達刻板之時以意増入歟<lb/>
　　　　顧嗣立元百家詩選凡例嘗議宋公傳元詩<lb/>
<pb n="KR4h0093_WYG_000-2a"/>
　　　　體要蔣易元風雅及原理是書所收均為不<lb/>
　　　　廣然是書於去取之間頗具持擇雖未能盡<lb/>
　　　　汰當時穠縟之習而大致崇尚風格已有除<lb/>
　　　　煩滌濫之功矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0093_WYG_000-3a"/>
元音序<lb/>
元詩若干巻合古詩歌行律詩若干首寧波孫原理采<lb/>
輯陳孟誠編選定海邑丞張侯中達校正其子再昌再<lb/>
隆請鋟梓侯俾予敘諸篇端予謂侯之詩已板行於時<lb/>
膾炙人口孟誠以科第進宰古田而歸尤精於詩原理<lb/>
亦精於詩者也用心若是予可已於言哉昔吴之季子<lb/>
聘於魯請觀周樂魯命工歌二南雅頌列國之詩未嘗<lb/>
篇舉而什陳也而季子能審其音而知國家之盛衰後<lb/>
<pb n="KR4h0093_WYG_000-3b"/>
之君子雖不能審樂之音如吴之季子茍觀詩之辭而<lb/>
國家之盛衰亦庶㡬可得而知歟厥後詩自漢魏至於<lb/>
趙宋國家之盛衰可知矣至若元之盛衰觀其詩又不<lb/>
可知歟夫士之生也雖各以已之所遭發之於歡欣閒<lb/>
冶悲懐感慨之辭萬有不同然其音節調度則未始有<lb/>
不同焉者其可不類而輯之以備乎一代之典也哉予<lb/>
嘗見古今選詩者衆矣而必以已之好尚者為善未免<lb/>
倚於一偏為識者之所陋也譬之衣服飲食人各有所<lb/>
<pb n="KR4h0093_WYG_000-4a"/>
好尚未若布帛菽粟芻豢衆人之所同也衆人之所同<lb/>
者則善矣今夫元詩選其尤者合於三君子之手或臧<lb/>
或否或去或取論歸於一而定焉固非倚於一偏者也<lb/>
猶好尚布帛菽粟芻豢衆人之所同也以是而鏤板傳<lb/>
之天下後世使觀詩者知元之世運何若又以取而法<lb/>
焉豈不可哉洪武十七年嵗在甲子冬十月既望四明<lb/>
山人烏斯道序<lb/>
<pb n="KR4h0093_WYG_000-5a"/>
元音序<lb/>
作詩為難校正尤難作而不知蹊徑刻鵠猶可冀其類<lb/>
於騖校而不知詩之髙下清濁鄙雅精粗何足為校正<lb/>
哉校而不能探作者之指意而妄去取之焉何益故曰<lb/>
校正尤難邑人張君中達學愽見髙凡有前輩述作一<lb/>
經於目若賈者之市物自能識其貴賤而價苐之故丞<lb/>
于淛之定海也得以閒日校正元朝百餘年間諸公詩歌<lb/>
而板行之其淑人也逺矣哉近年此板幾於遍傳而君<lb/>
<pb n="KR4h0093_WYG_000-5b"/>
之美意竟泯予懼夫後有怠於類編選采校理之心則<lb/>
板行亦幾乎鮮矣君有子曰再隆今充邑庠生惓惓以<lb/>
其尊甫校正元音而不得表白其姓名為恨故徵予言<lb/>
以弁其端俾觀者開巻即可以見公之用心是亦再隆<lb/>
繼志能孝之一端也<hi>闕</hi>　辛巳九月下澣同里曽用臧<lb/>
追書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>山村遺集</head> <lb/>
    <p>
<pb n="KR4d0448_WYG_001-1a"/>
欽定四庫全書<lb/>
　山村遺集<lb/>
　　　　　　　　　　　　　元　仇逺　撰<lb/>
　古體詩<lb/>
　　采薇吟<lb/>
采薇采薇西山之西薇死復生不生夷齊陟彼西山我<lb/>
心悲兮<lb/>
　　歩出上東門<lb/>
<pb n="KR4d0448_WYG_001-1b"/>
歩出上東門肺肺東門栁彼美窈窕娘惜為蕩子婦中<lb/>
堂裁衣裳刀尺常在手之子未歸家何以奉箕帚為君<lb/>
長相思躑躅嵗云久思君頭易白惜無百年夀誰能學<lb/>
仙人辟榖但飲酒<lb/>
　　素月出東嶺<lb/>
素月出東嶺照我白玉牀牀上何所有纍纍書一囊詰<lb/>
曲科斗文讀之不成章君車自翺翔駕景朝紫皇蒼苔<lb/>
滿石匣瑶書空秘藏仙人百尺臺吹竹引鳳凰鳳兮來<lb/>
<pb n="KR4d0448_WYG_001-2a"/>
不來虚此明月光<lb/>
　　雜畫<lb/>
東風吹寒晴春事歸花栁既有杖頭錢何苦不飲酒嗟<lb/>
嗟王孫去芳草入户牖惟有南山髙曉霧亦白首去年<lb/>
秉燭游知有今日否所以晉名流酒杯不去手<lb/>
　　窗下<lb/>
黄昏忽上雲西窗竟無月燭花自盈枝可玩不可折天<lb/>
風吹鐘聲急急吹燭滅可惜窗下書少讀三四葉<lb/>
<pb n="KR4d0448_WYG_001-2b"/>
　　紀夢<lb/>
安翔紫雲軿游盼璚仙家斜陽射巖谷眩目皆丹砂娃<lb/>
鬟挾鸞尾倦埽菖蒲花<lb/>
　　相隨曲<lb/>
腸結錐可解眉皺熨可伸獨不禁子規日日啼春心春<lb/>
風醉行客門外芳草深芳草已無路行行又何處東園<lb/>
花栁多賤妾不復顧秋胡夫不夫買臣婦不婦人心匪<lb/>
金石悔不隨郎去<lb/>
<pb n="KR4d0448_WYG_001-3a"/>
　　題髙房山冩山村圖卷<hi>并序</hi>
　大徳初元九月十九日清河張淵甫貳<hi>一作式</hi>車㑹髙<lb/>
　彦敬御史於泉月精舎酒半為余作山村圖頃刻而<lb/>
　成元氣淋漓天真爛漫脱去畫工筆墨畦町余方棲<lb/>
　遲塵土無山可耕展玩此圖為之悵然而已<lb/>
我家仇山陽昔有數椽屋誤落塵市間讀書學干禄井<lb/>
枯竈烟絶況復問松菊如此五十年一出不可復髙侯<lb/>
丘壑胸知我志幽獨為冩隠居圖寒溪入空谷蒼石壓<lb/>
<pb n="KR4d0448_WYG_001-3b"/>
危構白雲養喬木向來仇池夢歴歴在我目何哉草堂<lb/>
資政爾飰不足視我舌尚存吾居有時卜<lb/>
　　春風謡<lb/>
春風吹柳枝栁枝拂短牆春風吹桃葉桃葉浮烟江春<lb/>
風薄情不可當鳴鳩乳燕相頡頏春日長春夜短雪花<lb/>
撲帳春不暖<lb/>
　　秋日曲<lb/>
秋風悲梧桐知不知渴虹挾雨吸河漢嘹嘹數雁天四<lb/>
<pb n="KR4d0448_WYG_001-4a"/>
垂雁急不成字逺向瀟湘飛銅盤露下夜如水宋玉新<lb/>
自巫山歸<lb/>
　　巴東西<lb/>
巴東有杜鵑杜鵑啼春花正妍巴西有杜鵑杜鵑啼血<lb/>
花可憐巴東巴西久為客目斷江南歸未得月明滿地<lb/>
山花白<lb/>
　　聴杜將軍帳下兒歌<lb/>
桓將軍軍城南牛將軍軍城北他軍只有八千人卒急<lb/>
<pb n="KR4d0448_WYG_001-4b"/>
臨洮攻未得<lb/>
鞾尖蹴城城未頽馬箠填河河未滿十嵗徤兒下馬行<lb/>
兩足胡為自長短<lb/>
什什伍伍金人降將軍忍殺令歸鄉歸時説與汝郎長<lb/>
納土封汝異姓王<lb/>
　　葛雄女子舞劍歌<lb/>
葛家女兒十四五不向深閨學針縷遍身繡出蛟螭文<lb/>
赤手交持太阿舞紅羅帕兮錦纒頭口吐長安游俠語<lb/>
<pb n="KR4d0448_WYG_001-5a"/>
側身捷如飛鳥輕瞋目勇如獨鶻舉雲窗霧閣豈無情<lb/>
終欠嬌嬈太麤武黄堂張燕燈燭光兩耳喧喧厭歌鼔<lb/>
人言葛氏善舞劍曾向梨園奉尊俎短衣結束當筵呈<lb/>
壯士增雄懦夫沮我憐健婦勝丈夫卻欲驕兵如處女<lb/>
安得成軍如娘子直氣端能捷秦楚只愁逢著裴將軍<lb/>
公孫大娘汗成雨<lb/>
　　海上圖澄江仙刻<lb/>
老仙指甲堅如鐵夜畫枯杉出宫闕翠深紅逺十二樓<lb/>
<pb n="KR4d0448_WYG_001-5b"/>
猶理霓裳舞迴雪山椒覆亭小於笠石腳插船輕似葉<lb/>
桃花幾度春酣酣弱水何日通舟楫醉中作此狡獪事<lb/>
收拾乾坤入毫髮神刓鬼刻未百年不與丹青共磨滅<lb/>
天風頡頏飛霞珮水雲妥帖凌波韤我將就此逍遥遊<lb/>
髙歩青霄拾明月<lb/>
　　題石民瞻畫鶴溪圖<lb/>
鶴溪近與練湖連一境秋水清無邊依稀淮岸瀟湘浦<lb/>
慣見月虹書畫船山翁幾年吳下客溪草溪花未相識<lb/>
<pb n="KR4d0448_WYG_001-6a"/>
筆牀茶竈老𤣥真肯與沙鷗分半席<lb/>
　　贈張玉田<lb/>
秦川公子謫仙人布袍落魄餘一身錦囊香歇玉簫斷<lb/>
庾郎白髮徒傷春金臺掉頭不肯住欲把釣竿東海去<lb/>
故鄉入夢忽歸來井邑依依鐡爐歩碧池槐葉𤣥都桃<lb/>
眼空舊雨秋蕭颾<hi>顧本作颼</hi>太湖風月數萬頃扁舟乗興尋<lb/>
三髙西北髙樓一杯酒與子長歌折楊栁江山信美盍<lb/>
便留蓴菜鱸魚隨處有<lb/>
<pb n="KR4d0448_WYG_001-6b"/>
　今體詩<lb/>
　　圓通峯頂<lb/>
結亭孤絶處登眺不辭勞萬木俯在下一峯如此髙山<lb/>
圍湖面小藤絡樹根牢揮手紅塵表天風欲跨鼇<lb/>
　　雪花<lb/>
仙人初翦水欲下復遲遲半夜忽自落東風竟不知無<lb/>
香黏客袖有意補春枝却憶江南栁飄緜送子時<lb/>
　　渡越<lb/>
<pb n="KR4d0448_WYG_001-7a"/>
蒼烟迷古道白水滿平疇落雁湘湖月孤砧粤樹秋壯<lb/>
心消蠟屐老淚入貂裘市飲成淒斷何人識馬周<lb/>
　　韶華<lb/>
韶華已如此冉冉積芳塵石潤先知雨山濃渾是春釣<lb/>
魚臨積水隔栁見行人應有忘歸者扁舟採白蘋<lb/>
　　和曹之才<lb/>
山林不可住欲隠更何之春去已多日客愁無了時斜<lb/>
陽依樹下明月到門遲閒事誰消遣陶潛一卷詩<lb/>
<pb n="KR4d0448_WYG_001-7b"/>
　　鎮海亭<lb/>
海塘三十里此屋獨巍然有浪方知水無雲總是天苔<lb/>
痕封石柱㠶影下樓船閒憶童男女悠悠去幾年<lb/>
　　寄潘懐古<lb/>
園林摇落夜靜獨奈秋何黄葉下不止青苔埽更多回<lb/>
風喧地籟濃露洗天河懐楚思無極長簫按九歌<lb/>
　　石窗<lb/>
<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏千丈厓髙處倚蓬萊山月照得白天風吹不開渴<lb/>
<pb n="KR4d0448_WYG_001-8a"/>
龍棲古井病鶴下蒼苔祇有麻衣叟時時把易來<lb/>
　　為如鏡淨上人賦<lb/>
一片靈臺月圓明適中規誰知相對者曾悟未磨時去<lb/>
垢元來淨觀空了不疑水邊閒獨立照見白鬚眉<lb/>
　　寄題如鏡上人房<lb/>
吴城久卜居歸夢只西湖花木四時有塵埃一㸃無看<lb/>
經常戒酒得句少催租盡日坐相對壁間蓮社圖<lb/>
　　錦城方天瑞𤣥英先生後人得白雲山居圖彷彿<lb/>
<pb n="KR4d0448_WYG_001-8b"/>
　　　桐廬山中隠所錢舜舉真蹟别有一種風致漫<lb/>
　　　系以詩<lb/>
翼翼山千朶蕭蕭屋數間石崖不可度門徑幾曽闗綠<lb/>
樹經秋在白雲終日閒依稀鏡湖曲西島水迴環<lb/>
　　陸君實挽詩<hi>顧本作挽陸右丞秀夫</hi>
乾坤那可問至痛老臣心甘抱白日沒不知滄海深忠<lb/>
魂隨上下義骨肯浮沈草木長淮淚秋風起莫隂<lb/>
　　約山中友<hi>以下詩三十八首見贈盛元仁手書詩卷</hi>
<pb n="KR4d0448_WYG_001-9a"/>
望極秋空無片雲前山厯厯見遥岑新鴻漸到邊城靜<lb/>
舊雨不來汀草深仙李有時曽入夢伯桃死後少知心<lb/>
如君真是忘機者海上鷗盟便可尋<lb/>
　　寄朱飲冰<lb/>
欲共譚詩一解頤停雲望極<hi>一作空惹</hi>思依依梅花賦就廣<lb/>
平老楊柳門閒靖節歸驛路數程征馬瘦家書千里過<lb/>
鴻稀思君怕倚闌干北拄笏看山竟落暉<lb/>
　　北窗<lb/>
<pb n="KR4d0448_WYG_001-9b"/>
北窗隠几樂吾天莫遣新愁到耳邊一帽好花供醉舞<lb/>
半牀涼月伴閒眠故人自欲辭文叔明主何甞棄浩然<lb/>
留取長安遮日手養成指甲理朱絃<lb/>
　　拜霞嶼待制伯祖墓下<lb/>
難尋華表與豐碑三尺墳臺山<hi>一作三</hi>四圍翁仲多年蒼<lb/>
珮剥子孫寒食紙錢稀瘦藤拔地長蛇走灌木維垣野<lb/>
鼠肥逺也久違鄉族去忍將椒酒酹斜暉<lb/>
　　髙卧<lb/>
<pb n="KR4d0448_WYG_001-10a"/>
人生天地一蘧廬耕鑿雖勞樂有餘因閲杜詩刪舊稿<lb/>
為觀羲帖學行書山公醉後猶騎馬渭叟閒來只釣魚<lb/>
世道秋風總蕭索何如髙卧白雲居<lb/>
　　雨餘<lb/>
兩兩鳴鳩語畫<hi>一作畫</hi>檐雨餘芳草欲生烟甕頭酒熟常<lb/>
留客象外詩成頗類仙揚子有才猶執㦸淵明無事合<lb/>
歸田地偏時事人傳少收拾琴書且醉<hi>一作畫</hi>眠<lb/>
　　元友山南山新<hi>一作村</hi>居<hi>顧本作元友山南新居</hi>
<pb n="KR4d0448_WYG_001-10b"/>
桃栁參差出短牆小樓突兀看湖光出門便與青山對<lb/>
讀易能消白日長硯石洗來如玉潤藥苗曬得似茶香<lb/>
隣僧亦有通文者常把詩來惱漫郎<lb/>
　　再賦<lb/>
幽居穏占南山下人跡稀疎水竹村轉巷始知猶有路<lb/>
傍湖更好别開門酒尊盡日嘗謀婦詩課閒時畧抱孫<lb/>
孤鶴不來髙士少暗香且伴月黄昏<lb/>
　　答胡葦杭<lb/>
<pb n="KR4d0448_WYG_001-11a"/>
久矣相期物外游長風吹不斷閒愁兩山翼翼青如舞<lb/>
霜鬢颾颾白始休蕉鹿夢回天地枕蓴鱸興到水雲舟<lb/>
舊藏方鏡明如月看去看來又一秋<lb/>
　　次胡葦杭韻<lb/>
曾識清明上已時嬾能游冶<hi>一作隨蜂蝶</hi>歩芳菲梨花半落<lb/>
雨初過<hi>一作歇</hi>杜宇不鳴春自歸雙冡年深人祭少孤山<lb/>
日晚客來稀江南尚有餘寒在莫倚東風褪絮衣<lb/>
　　送王仙麓使君赴道州暫歸三山<lb/>
<pb n="KR4d0448_WYG_001-11b"/>
家山小為離支留征斾催行莫待秋應有矮奴騎竹馬<lb/>
相隨迓吏拜蘭舟舜山如畫當樓見楚水浮香遶郡流<lb/>
念我有親頭雪白雲龍追逐恨無由<lb/>
　　奉寄田上人<lb/>
竹笻輕健草鞵寛野外消磨半日閒病葉已霜猶戀樹<lb/>
片雲欲雨又歸山燈分寺塔晴偏見水隔漁家夜不闗<lb/>
愧我莫如霜<hi>一作沙</hi>上鷺霎時飛去便<hi>一作又</hi>飛還<lb/>
　　閻氏園池<lb/>
<pb n="KR4d0448_WYG_001-12a"/>
真妃已返鳳臺仙獨立池亭思愴然海岳不傳青鳥信<lb/>
石房誰伴白雲眠宫桃移種難生實院籜初翻又引鞭<lb/>
凝碧荒涼絃管靜萍花浮滿釣魚船<lb/>
　　江上送友<lb/>
知爾懐親憶故州<hi>一作丘</hi>相逢沽酒且遲留夕陽有恨<hi>一作</hi>
<hi>限</hi>荒荒白江水無聲冺泯流孤鳥出潮投渚尾野蘆飛<lb/>
雪壓船頭却愁明月中秋近不得同登庾亮樓<lb/>
　　送劉竹間歸廬陵<lb/>
<pb n="KR4d0448_WYG_001-12b"/>
驛路梅花漠漠寒羢衫絮帽出長安懸知客久歸心切<lb/>
自覺交深别語難春入西江隨馬去山留殘雪待人看<lb/>
青原白鷺如相問十載湖濱只釣竿<lb/>
　　道場山<lb/>
山行龜背路羊腸伏虎禪師古道場老木隂中安御座<lb/>
白雲堆裏撫僧牀勺泉清澈涵秋味尖塔孤撐界夕陽<lb/>
笑月亭空人影散松風和<hi>顧本作如</hi>雨動天簧<lb/>
　　何山<lb/>
<pb n="KR4d0448_WYG_001-13a"/>
溪轉峯回一徑平田頭白水照人清寺因何氏封山姓<lb/>
客把坡詩證地名蘿月長隨行道影杉風猶帶讀書聲<lb/>
雲津橋下潺湲急僧濯袈裟客濯纓<lb/>
　　新安郡圃<lb/>
亭榭凌空眼界寛得閒來處獨憑闌春浮練水蒸城潤<lb/>
雪被黄山入座寒古樹巢空羣鳥散荒池沙滿碎薸乾<lb/>
白雲在望歸期定不見清油護牡丹<lb/>
　　拜孫花翁墓下<lb/>
<pb n="KR4d0448_WYG_001-13b"/>
水仙分地葬詩人一片荒山野火焚薦菊有亭今作圃<lb/>
埽松無地漫<hi>一作子復</hi>留墳蝸牛負殻黏碑石老鸛攜雛入<lb/>
隴雲欲把長簫歌楚些却憐度曲不如君<lb/>
　　兵間有歌舞者<lb/>
邊城未定苦無謀年少金多絶不憂野戰已酣紅帕首<lb/>
塗歌猶醉錦纏頭蛾貪銀燭那知死月戀金尊不照愁<lb/>
亦欲避秦髙隠去桃花源上覓漁舟<lb/>
　　寄董無益<lb/>
<pb n="KR4d0448_WYG_001-14a"/>
郵鈴帶箭髮紛紛何日山深耳不聞遷客無鄉難避禍<lb/>
饑民失業半充軍馬蹄亂踏湖西雪雁陣平拖塞北雲<lb/>
我亦嬾談今世事自看弔古戰場文<lb/>
　　題小閣<hi>一團和氣</hi>
斲窗黏紙著方牀四面虚明取向陽氊席坐來終日煗<lb/>
皮簾揭動北風涼挂缾水滿梅花活折鼎湯鳴芋子香<lb/>
布被䝉頭晝眠熟不知門外雪洋洋<lb/>
　　董靜傳挂冠四聖觀<hi>顧本作傅</hi>
<pb n="KR4d0448_WYG_001-14b"/>
靜挼秋渌洗荷衣問隠孤山隻鶴隨得酒可謀<hi>一作禁</hi>千<lb/>
日醉挂冠猶恨十年遲雲和家有仙人譜石鼎今無道<lb/>
士詩莫對梅花談世事此花曾見太平時<lb/>
　　劉悦心入道三茅觀<lb/>
鶡冠髙挂九松巔去結三茅香火緣相國向猶為道士<lb/>
將門今又出神仙坐看紅日生滄島吟寄青衣入洞天<lb/>
跨鶴歸來雲舍近西風井邑只依然<lb/>
　　同楊心卿過孤山訪靜傳不遇自游和靖祠下明<lb/>
<pb n="KR4d0448_WYG_001-15a"/>
　　　日奉寄二髙士<lb/>
飛仙又向别峯游竹下閒房且小留滿鬢朔風吹客帽<lb/>
倚䦨落日在漁舟梅花路冷難尋冡葑草田荒半作洲<lb/>
獨往獨來沙鳥怪山空木短使人愁<lb/>
　　酬鄧山房尊師<lb/>
山房閒伴白雲棲琴不須彈聽者稀北道主人新拜號<lb/>
西湖<hi>顧本作州</hi>隠士舊傳衣粤亡未合鴟夷去蜀逺難隨杜<lb/>
宇歸亦欲共君聨石鼎龍頭豕腹怕相譏<lb/>
<pb n="KR4d0448_WYG_001-15b"/>
　　不應聘髙士<lb/>
束書入谷起徴君盥耳淵棲似不聞知有故人來問字<lb/>
喜無逋客為移文忍貧羞説黄金盡愛老慵將白髮芸<lb/>
獨倚髙樓南北望青天依舊有閒雲<lb/>
　　懐古<hi>體要下有寄劉仲鼎四字</hi>
吹殺青燈炯<hi>一作耿</hi>不眠滿袊懐古恨緜緜江東曽識桓<lb/>
司馬<hi>一作山中空識陶𢎞景</hi>滄海<hi>一作/海上</hi>難追魯仲連吴岫<hi>一作秦榭</hi>月<lb/>
明吟木客漢宫露冷泣銅仙何時一酌桃源酒醉倒春<lb/>
<pb n="KR4d0448_WYG_001-16a"/>
<hi>一作東</hi>風數百年<lb/>
　　和范愛竹三首<lb/>
半生豪氣學元龍湖海惟知敬數公徒有貞心招隠逸<lb/>
恨無巨眼識英雄天衢騎馬衣冠異雨屋鳴雞杼軸空<lb/>
西崦東屯何日了定應愁老浣花翁<lb/>
秉燭追游憶盛<hi>一作舊</hi>時歡悰終較昔年稀栁多客折涼<lb/>
隂薄薇少人餐雨綠肥胡蝶覺來方識夢海鷗飛去未<lb/>
忘機相逢且可談風月莫話興亡與是非<lb/>
<pb n="KR4d0448_WYG_001-16b"/>
風雨蕭蕭白晝昏肅襟受此一涼恩丘園不作軒裳夢<lb/>
陵谷空遺斧鑿痕乍可扣舷歌楚澤何堪抱瑟立齊門<lb/>
有時散歩西原上共醉田家老瓦盆<lb/>
　　問趙元父病<lb/>
裹飯無因絶往還惟應帖子報平安山公馬向花前放<lb/>
岐伯書從枕上看貿易近來多北藥支持强欲著南冠<lb/>
有時泥醉西園月只欠梅花共倚闌<lb/>
　　贈金蓀壁<lb/>
<pb n="KR4d0448_WYG_001-17a"/>
黄紙紅旗事已休莫思入谷有鳴騶天開東壁圖書府<lb/>
人立西湖烟雨樓林淺易尋和靖隠菊荒空憶魏公游<lb/>
客來把玩新題扇半似鍾繇半似歐<lb/>
　　再答元父<lb/>
騕褭龍媒去未還獨騎欵段客長安青黄誰采溝中斷<lb/>
黑白當從局外看尊俎風流陳日月山林人物古衣冠<lb/>
桂花滿袖王孫逺空倚天風十二闌<lb/>
　　寄趙春洲莫兩山<lb/>
<pb n="KR4d0448_WYG_001-17b"/>
湖山滿目舊游空風景荒涼客路窮雨意忽生桐葉外<lb/>
秋光都<hi>顧本作多</hi>在木穉中乾坤混混多游騎江漢寥寥有<lb/>
斷鴻自古隠人多嗜酒却憐無酒醉新豐<lb/>
　　和兩山二首<lb/>
世事枰棊入角危有人袖手只攅眉路通巴蜀那須檄<lb/>
馬立澶淵更要詩公竟醉耶從汝笑樹猶如此信吾衰<lb/>
傳閒雙珥消兵氣猶把葵心向鬰儀<lb/>
窮鄉何處覓新豐身世悠悠醉夢中未學伏波尸馬革<lb/>
<pb n="KR4d0448_WYG_001-18a"/>
且隨甫里問龜䝉檐<hi>一作擔</hi>頭喜有桑榆日兵後那無草<lb/>
木風亦欲飛神游八極扁舟坦卧不須篷<lb/>
　　讀陳去非集<lb/>
簡齋吟集<hi>一作冊</hi>是吾師句法能參杜拾遺宇宙無人同<lb/>
叫嘯公卿自古嘆流離窮途劫劫誰憐汝遺恨茫茫不<lb/>
在詩莫道墨梅曾遇主黄花一絶更堪悲<lb/>
　<hi>近世習唐詩者以不用事為第一格少陵無一字無來處衆人固不識也若不用事云者正以文不讀書</hi>
　<hi>之過耳暇日與里人盛元仁言之余與元仁俱以筆墨受兩山先生知余之心元仁之心先生之心同矣</hi>
<pb n="KR4d0448_WYG_001-18b"/>
　<hi>元仁歸十錦將束書渡淮輒録小卷贈行以寄君思若元仁小好詩録以教我以寄予思明月天涯千里</hi>
　<hi>對面稽不孤矣戊寅七夕前三日武林仇逺頓首頓首</hi>
　　勾龍爽毛女<lb/>
曾是阿房學舞人玉簫舊譜尚隨身喜歸商嶺尋仙藥<lb/>
忍見秦宫化劫塵松蜜春腴差可飽檞衣秋碎不須紉<lb/>
憑誰喚起勾龍爽更冩湘妃與洛神<lb/>
　　梅花<lb/>
為怕緇塵染<hi>一作著</hi>素衣凍痕封蕊放春遲月來忽送䦨<lb/>
<pb n="KR4d0448_WYG_001-19a"/>
干影春到不分南北枝啼夢翠禽依樹宿斷魂玉笛隔<lb/>
花吹任<hi>顧本作從</hi>他萬片隨風去須有青青葉底時<lb/>
夢想幽芳無處尋相逢依舊嵗寒心要看葉底玲瓏玉<lb/>
休折枝頭蓓藟金清曉風霜和艷冷黄昏庭院覺香深<lb/>
揚州一樹春多少殢得何郎瘦不禁<lb/>
　　潮<hi>顧本作錢塘觀潮</hi>
一痕初見海門生頃刻長驅作怒聲萬馬突圍天鼔碎<lb/>
六鼇覆<hi>一作翻</hi>背雪山傾逺朝魏闕心猶在直上<hi>一作到</hi>嚴<lb/>
<pb n="KR4d0448_WYG_001-19b"/>
灘勢始平寄語吳兒休踏浪天吳罔象正縱横<lb/>
　　湖上<lb/>
嵐霧濛濛曉未收青紅窗户失飛樓雨添芳草侵官道<lb/>
水漲浮萍入御舟蘇小只傳身後曲江淹曽賦别時愁<lb/>
杏花風急清明近已覺新寒似麥秋<lb/>
　　春日田園雜興<lb/>
一灣新緑䕶茅廬草細泥鬆已可鉏野老但知分社酒<lb/>
地官寧復進農書鶯花眼界人烟外蠶麥生涯榖雨餘<lb/>
<pb n="KR4d0448_WYG_001-20a"/>
我愛賦歸陶令尹栁邊時見小藍輿<hi>月泉吟社評曰社酒農書一聨厥有</hi>
<hi>深意不但全篇清婉而已</hi>
　　次胡葦杭韻<hi>一作和希聖湖上韻顧本作和韻胡希聖湖上</hi>
連作湖山五日游沙鷗慣識木蘭舟清風<hi>顧本作明</hi>寒日荒<lb/>
城晚燕子梨花細雨愁賜火恩榮皆舊夢禁烟風景似<lb/>
初秋鳳絲龍竹繁華意猶為西林落日留<lb/>
　　秋日西湖園亭<lb/>
西湖一曲百泉通漠漠青山遶梵宫故國園林秋色淨<lb/>
<pb n="KR4d0448_WYG_001-20b"/>
明朝風雨桂花空銀笙玉笛清歌外畫舫珠簾落照中<lb/>
人物風光兩相稱兒童遮莫笑山翁<lb/>
　　飲陸靜復山房分韻得時字<lb/>
連轡行春自作期尋芳却笑我來遲三杯雲液花前酌<lb/>
一曲瓊簫竹下吹滄海桑田非舊日石泉槐火有新詩<lb/>
山中道士閒於鶴門外紅塵總不知<lb/>
　　石屋洞<hi>顧本作游石屋洞</hi>
誰擘空青露石坳游龍伸臂下南髙鬼神穿鑿地脉碎<lb/>
<pb n="KR4d0448_WYG_001-21a"/>
風雨支撐天柱牢峭壁蒼苔侵佛髻懸崖滴乳濕僧袍<lb/>
伽藍聞是香山叟燈暗荒池<hi>顧本作祠荒</hi>没野蒿<lb/>
　　蛇山<hi>一作游花家山一作游麥嶺</hi>
閒尋<hi>顧本作循</hi>石澗列雲扉樹影生涼怯苧衣靜碧軒窗聊<lb/>
寄傲軟紅塵土竟忘歸滿傾竹葉春霞滑輕折蕉花曉<lb/>
露晞禪意法乗俱莫問且談舊事更<hi>顧本作共</hi>依依<lb/>
　　湖上值雨<lb/>
波痕新緑草新青有約尋芳芳不晴莎徑泥深雙燕濕<lb/>
<pb n="KR4d0448_WYG_001-21b"/>
栁橋烟淡一鶯鳴山圍故苑春常鎖泉落低畦暖未畊<lb/>
十載舊蹤時入夢畫船多處看傾城<lb/>
　　同段吉甫汎湖<lb/>
西湖春碧淨無泥畫舫朱簾傍岸移寒食清明初過後<lb/>
杏花楊栁乍晴時從教西日催歌鼔莫放東風轉酒旗<lb/>
只恐明朝成雨去暗驚濃緑上髙枝<lb/>
　　同陳彦國汎湖<lb/>
斜堤髙栁緑連天且繫閒人書畫船花事已空三月後<lb/>
<pb n="KR4d0448_WYG_001-22a"/>
湖光還似十年前洛陽園囿惟詩在江左英雄托酒傳<lb/>
亦欲扣舷歌小海恐驚沙上白鷗眠<lb/>
　　陪戴祖禹汎湖分韻得天字<lb/>
冉冉夕陽紅隔雨悠悠野水碧連天山分秋色歸紅葉<lb/>
風約蘋香入釣<hi>顧本作盡</hi>船鐘鼔園林已如此衣冠文物故<lb/>
依然當歌對酒腸堪斷倒著烏巾且醉眠<lb/>
　　鳳凰山故宫<hi>一作錢塘懐古</hi>
漸無南渡舊衣冠尚有西湖風雨寒鳳鳥不來山寂寂<lb/>
<pb n="KR4d0448_WYG_001-22b"/>
鴟夷何在海漫漫荒陵樵採官猶禁故苑烟花客自看<lb/>
惟恨餘杭門外栁長年不了送征鞍<lb/>
　　集慶寺<hi>顧本作宿集慶寺</hi>
平<hi>一作半</hi>生三宿此招提眼底交游更有誰顧愷漫留金<lb/>
粟影杜陵忍賦玊華詩旋烹紫筍猶含籜自摘青茶未<lb/>
展旗聴徹洞簫清不寐月明正照古松枝<lb/>
　　卜居白龜池上<lb/>
一琴一鶴小生涯陋巷深居幾嵗華為愛西湖來卜隠<lb/>
<pb n="KR4d0448_WYG_001-23a"/>
郤憐東野又移家荒城雨滑難騎馬小市天明已賣花<lb/>
阿母抱孫閒指㸃疎林盡處是棲霞<lb/>
　　過李山人居<lb/>
數椽竹屋傍秋江屋外疎籬隔栁樁客至旋分垂釣石<lb/>
雨來自掩讀書窗癡兒弄鏡時翻背小婦彈筝不識腔<lb/>
自古漁樵有遺逸未應只説鹿門龎<lb/>
　　題趙子固水墨雙鈎水仙卷<lb/>
冰薄沙昏短草枯采香人逺隔湘湖誰留夜月羣仙珮<lb/>
<pb n="KR4d0448_WYG_001-23b"/>
絶勝秋風九畹圖白粲銅盤傾沆瀣清明寶玦破珊瑚<lb/>
却憐不得同蘭蕙一識清醒楚大夫<lb/>
　　書與士瞻上人十首<lb/>
我本迂疎落拓人滿頭霜雪滿懐春登山有屐身恒健<lb/>
挂壁無弦趣更真往嵗效官殊漫浪老來學佛離貪嗔<lb/>
却憐衛鶴齊雞輩空費心機不庇身<lb/>
野鶴清髙六翮輕孤雲萬里去㝠㝠漢科合應茂才選<lb/>
<hi>顧本作舉</hi>唐士曽書遺教經好趁江南諸老在盡看薊北衆<lb/>
<pb n="KR4d0448_WYG_001-24a"/>
山青錦衣歸日春風滿期醉沙堤雙玊瓶<lb/>
嬾學羊裘漢子陵亦非解印晉淵明好山好水恒相對<lb/>
浮利浮名不願爭詩酒每尋朋友共山園都付子孫畊<lb/>
野心直與閒雲似卻笑孤雲出岫輕<lb/>
末俗由來不貴儒愚夫愚婦<hi>顧本作小夫小婦</hi>恣揶揄束書合<lb/>
向山林隠絶跡莫登名利途膝下<hi>顧作上</hi>有孫貧亦樂門<lb/>
前無債醉如泥咸平處士真㙋羨靜<hi>顧作死</hi>守梅花住裏<lb/>
湖<lb/>
<pb n="KR4d0448_WYG_001-24b"/>
宦海漂流四十年老來黙黙守吾𤣥艱危頗得文章力<lb/>
嫁娶各隨兒女緣白飯充腸聊當肉好書到手不論錢<lb/>
閒心嬾作邯鄲夢樂取西<hi>顧作南</hi>窗一枕眠<lb/>
筆硯<hi>顧作墨</hi>生涯獨善身一區花竹四時春無求莫問朝<lb/>
廷事有恥難交市井人㢘外烏衣飛上下窗前蜂<hi>顧作絳</hi>
蕊結輪囷鑑如居士東隣住肯借霜豪為冩真<lb/>
難得心交左伯桃亦無善相九方臯而今賤子多儒誤<lb/>
自古山人索價髙衆雀豈能知鵠志一雞何足用牛刀<lb/>
<pb n="KR4d0448_WYG_001-25a"/>
獨醒獨醉俱堪樂妙理依然有濁醪<lb/>
倦游嬾著小烏巾短髪絲絲雪滿簮信手拈書聊慰眼<lb/>
轉頭忘事太無心笑他杜老頻看鏡愛我昭文不鼔琴<lb/>
喜有山林方外友時攜佳紙索新吟<lb/>
北風雨後忽南風頃刻開晴又轉東后土未乾偏有恨<lb/>
漏天難補太<hi>顧作已</hi>無功小樓兀坐思猨鶴好客相期避<lb/>
燕鴻壁<hi>顧作筆</hi>上墨蘭香可掬令人常憶所南翁<lb/>
豪氣年來漸埽除簞瓢自樂守臞儒江頭盡醉唐朝士<lb/>
<pb n="KR4d0448_WYG_001-25b"/>
澤畔行吟楚大夫萬里鵾鵬何必羨一官蟣蝨不如無<lb/>
葛巾草履從人笑莫問青衫似<hi>顧作山落</hi>葉枯<lb/>
　<hi>士瞻上人習靜好修與予晦翁笑隠長老三世交矣求予斐章遂信手冩七言十首塞白上人其為我佛</hi>
　<hi>前懺悔綺語業至治元年九日山村老友仇逺書於北橋躬行齋</hi>
　　題溧陽市<lb/>
萬家大縣舊留都一派中江入太湖縮項魚肥人鱠玊<lb/>
長腰米貴客量珠府分南北寒蕪合橋直東西夜市無<lb/>
却是旗亭浮蟻美杖頭能費幾青蚨<lb/>
<pb n="KR4d0448_WYG_001-26a"/>
　　魯庵尊師以彞齋白描四薌命作韻語<lb/>
淡墨英英妙冩真一花一葉一精神繁香曽入廬山夢<lb/>
遺珮如行湘水春小白凝珠還勝雪輕黄承韤不生塵<lb/>
老僧嬾作浮華想空谷猶疑見似人<lb/>
　　題李公畧示髙郎中吳山觀月圖<lb/>
憑髙宜晚更宜秋下馬歸來即倚樓納納乾坤雙老眼<lb/>
滔滔江漢一扁舟滿城明月空吳苑隔岸青山認越州<lb/>
李白酒豪髙適筆當時人物總風流<lb/>
<pb n="KR4d0448_WYG_001-26b"/>
　　檇李亭<lb/>
閒抱琴書檇李游仙壇古屋一茆<hi>一作笻</hi>留驛橋通市人<lb/>
沽酒湖水依城客放舟葵扇桃笙聊却暑蘋花楓葉已<lb/>
知秋坡翁仙去詩聲在寂寞林塘卧白鷗<lb/>
　　真如寺<lb/>
一橋夭矯界雙湖野徑沿流到佛廬石塔殘燈猶閃爍<lb/>
相家喬木已蕭疎苔封古井晴逾滑骨冷荒山草不除<lb/>
長水法師癡<hi>闕</hi>甚<hi>闕</hi>根人定欲何如<lb/>
<pb n="KR4d0448_WYG_001-27a"/>
　　劉伶墓<lb/>
鳳浦鴛湖西有墳此塋寂寞海邊村落花紅雨鬼仙句<lb/>
淡月黄昏酒聖魂有鍤已隨棺槨化無碑空信艾芻言<lb/>
螟蛉蜾羸今何在起為先生酹一尊<lb/>
　　送峿侍者游茅山<lb/>
雲開三茅古洞天借風一棹<hi>一作柁</hi>荆溪船所思緜緜常<lb/>
在夢此行冉冉如登仙汲泉淨洗黄<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>雪劚石深耕瑶<lb/>
草烟蕙帳香凝蒲坐暖共讀<hi>顧作續</hi>南華秋水篇<lb/>
<pb n="KR4d0448_WYG_001-27b"/>
　　集虚書院<lb/>
築室東臯野水濱室中生白坐生春了知空洞元無物<lb/>
須信清明自有神幽徑草花聊適趣閒窗筆硯不留塵<lb/>
酒經丹訣非吾事萬卷書蔵一老身<lb/>
　　游天竺二首<lb/>
行徧山巔又水涯尚無紅葉與黄花長松夾道六七里<lb/>
小墅通村十數家竺國雲深僧寂寞草堂洞古石嵯牙<lb/>
野翁共醉官壚酒扶醉歸來已暮鴉<lb/>
<pb n="KR4d0448_WYG_001-28a"/>
登覽欣逢勝日閒蒼松九里費躋攀行過緑水盡頭路<lb/>
歩入白雲生處山猨鳥尚能知異境仙凡原不隔重闗<lb/>
幾時拂袖逃塵網野衲村樵共往還<lb/>
　　游智果寺<lb/>
獨逕蒼苔引瘦笻牆隂修竹碧玲瓏青山猶見及坡老<lb/>
小雨何須問社公雲冷石藏烹茗雪日長門掩落花風<lb/>
定知神扈題梁字不與當時刼火同<lb/>
　　晦日攜㓜湖上<lb/>
<pb n="KR4d0448_WYG_001-28b"/>
葛嶺蘇堤畫寂然東風吹我過湖船江山信美無人㑹<lb/>
兒女情多只自憐栁色染匀春淡蕩楊花落盡日暄妍<lb/>
麥秋天氣渾如此卻笑征衫未脱緜<lb/>
　　丹心<lb/>
丹心只有杜陵知愁讀傷春五首詩傳語<hi>一作與</hi>龜年休<lb/>
度曲江南正是落花時<lb/>
　　登寶林應天塔<lb/>
越王城下草青青眺逺須登第幾層白髪山僧閒指㸃<lb/>
<pb n="KR4d0448_WYG_001-29a"/>
斜陽古木是諸陵<lb/>
　　朝天門城角<lb/>
䬃䬃秋風起白榆山前吹徹小單于行人便作邊城聴<lb/>
忘却杭州是故都<lb/>
　　斷橋聞角<lb/>
栁外官橋出戍樓和霜和月按梁州吹時莫近孤山下<lb/>
千樹梅花不識愁<lb/>
　　懐向古<lb/>
<pb n="KR4d0448_WYG_001-29b"/>
曽同野竈煮溪魚别鶴歸遲信息疎不是山中無楮葉<lb/>
尋常嬾寄入城書<lb/>
　　博望<lb/>
使者星明犯斗牛歸槎穏放絳河秋茂陵可是無仙分<lb/>
不載丹砂載石榴<lb/>
　　上已感懐<lb/>
一春無況嬾游山風景依然三月三十里楊花深似雪<lb/>
馬蹄無路入江南<lb/>
<pb n="KR4d0448_WYG_001-30a"/>
　　范文正公黄素小楷昌黎伯夷頌盖在青社時所<lb/>
　　　書以遺京西轉運使舜元蘇公者也後二百年<lb/>
　　　大興李侯戡得此本於燕及南來守吳乃文正<lb/>
　　　鄉里即訪公子孫以畀之范氏喜而求詩為賦<lb/>
　　　此二首<lb/>
小楷青州三絶碑<hi>伯夷之清昌黎之文文正之書故稱三絶</hi>復還范氏事尤<lb/>
竒不知百世聞風者更有何人似伯夷<lb/>
古今一理是綱常范筆韓文妙發揚公卧首陽原不死<lb/>
<pb n="KR4d0448_WYG_001-30b"/>
春風嵗嵗蕨薇香<lb/>
　　題李成寒鴉圖<lb/>
老樹枯苔雪乍晴饑烏飛集噤無聲蒺藜沙上花開早<lb/>
且讓春風與燕鶯<lb/>
　　題燕肅畫卷<lb/>
溪路迢迢繞碧峯白雲迷卻舊行蹤買舟歸去山中住<lb/>
終日茆亭坐聴松<lb/>
　　題趙松雲迷禽竹石圖<lb/>
<pb n="KR4d0448_WYG_001-31a"/>
錦石傾敧玉樹荒雪兒無語戀斜陽百年花鳥春風夢<lb/>
不是錢塘是汴梁<lb/>
　　題和靖先生觀梅圖無懐上人徴予作<lb/>
癡童癯鶴冷相隨笑指南枝傍小溪到處一般香影色<lb/>
孤山只在斷橋西<lb/>
　　雲屋上人久别承寄以詩次韻謝<hi>顧本寄以詩下作甚慰仰思謹</hi>
　　　<hi>次韻以謝且堅雅操</hi>
月落城空鶴倦飛宻雲深樹靜相依閶門北去山如畫<lb/>
<pb n="KR4d0448_WYG_001-31b"/>
有日同師歩翠微<lb/>
　　趙子昂陳仲美合作水鳬小景<lb/>
良工苦思可心降底事文禽不解雙欲采芳華波浪闊<lb/>
芙蓉朶朶隔秋江<lb/>
　　題三忠堂三首<hi>趙葵宅也</hi>
丞相當年握筆時封胡羯末總佳兒後來家有無窮事<lb/>
便是天仙也不知<lb/>
謝砌諸郎入寄奴機雲忘祖亦忘吳一門一品如今有<lb/>
<pb n="KR4d0448_WYG_001-32a"/>
三世三忠自古無<lb/>
一紙郇雲傲刼灰慈親一見一心摧如今王謝堂前燕<lb/>
飛入人家更不回<lb/>
　　題趙仲穆山水二首<lb/>
緑林紅樹石崢嶸有客攜琴訪友生今夜西軒風月好<lb/>
殷勤為我鼔商聲<lb/>
王孫遺跡在桐鄉留意當年翰墨香回首西風多感慨<lb/>
不辭援筆賦嵇康<lb/>
<pb n="KR4d0448_WYG_001-32b"/>
　　題趙松雲竹石幽蘭<lb/>
舊時長見揮毫處修竹幽蘭取次分欲把一竿苕水上<lb/>
漚波千頃看秋雲<lb/>
　　岊山<lb/>
岊老峯髙翠倚天洮河春水緑無邊不知楊栁蒹葭外<lb/>
何處泊君書畫船<lb/>
　　閒居十詠<lb/>
階前紫蔓金絲草籬角紅垂錦帶花梓澤平泉易消歇<lb/>
<pb n="KR4d0448_WYG_001-33a"/>
春留富貴與詩家<lb/>
樹隔殘鐘逺欲無野雲漠漢雨疎疎飛蟁盡逐南風去<lb/>
父子燈前共讀書<lb/>
仰屋著書無筆力閉門覓句費心機不如花下㝠㝠坐<lb/>
靜看蜻蜓蛺蝶飛<lb/>
鶯花韋曲舊時游老去閒情已五休却笑東風無檢東<lb/>
又隨飛絮過南樓<lb/>
鳥雀喧秋未肯棲狂風吹樹影離披屋邊尚有斜陽在<lb/>
<pb n="KR4d0448_WYG_001-33b"/>
更看山人一局棋<lb/>
風挾濃雲起礟車捎窗兩脚亂如麻山中茆屋應安穏<lb/>
不向溪聲送落花<lb/>
新竹修修緑過<hi>顧作覆</hi>牆讀書門外亦隂涼道人清福不<lb/>
肯受却入西山看夕陽<lb/>
翠袖佳人倚莫寒雙禽踏破玊䦨干空山月落春風換<lb/>
直作羅浮夢裏看<lb/>
茶甌沙帽慣迎賓不是詩人即道人細雨斜風君莫出<lb/>
<pb n="KR4d0448_WYG_001-34a"/>
緑隂門外有紅塵<lb/>
珠簾玉柵綺羅叢猶有承平京洛風飲罷歸來游騎少<lb/>
一庭明月夜方中<lb/>
　　題馬秀卿郊墅<lb/>
仙人朝去莫知還野色風<hi>一作嵐</hi>光一草庵少室何妨髙<lb/>
索價莫教輕指作終南<lb/>
　　題天夀觀清隠山房<lb/>
紫極秋聲竹滿軒一塵飛不涴琴樽白雲自逐秋風去<lb/>
<pb n="KR4d0448_WYG_001-34b"/>
卧看青山嬾出門<lb/>
　　泊桐鄉<lb/>
雪晴霜樹勝春紅回首臨平杳靄中正是詩人棲穏處<lb/>
青山明月滿歸篷<lb/>
　　宿本覺寺<lb/>
竹樹號風似説禪青燈布被抱愁眠東坡三過我一宿<lb/>
盡是人生清淨緣<lb/>
　　李待詔虎溪三笑圖<lb/>
<pb n="KR4d0448_WYG_001-35a"/>
偶然行過溪橋正自不值一笑三人必有我師不笑不<lb/>
足為道<lb/>
　遺句<lb/>
久欲脱塵網未有辟榖方釋然山中游世慮可暫忘<hi>中</hi>
<hi>缺</hi>鷗鷺亦知幾深入菰蒲藏卧舟放中流吾不如漁郎<lb/>
<hi>南山逢顧君際</hi>
髙荷不受雨傾㵼與低荷低荷强自持聚雨傾入波朝<lb/>
雨尚滴瀝晚雨忽滂沱臨池卧以聴雨聲靜中多兩耳<lb/>
<pb n="KR4d0448_WYG_001-35b"/>
本自清奈此荷葉何<lb/>
螢火惟知夜燈花不待春<lb/>
割蒲分坐具貯瀑入軍持<lb/>
風雨不出户兒孫共讀書<hi>以上見方萬里桐江集</hi>
姓名不入六臣傳容貌堪傳九老碑<lb/>
老尚留樊素貧休比范丹<hi>以上見癸辛雜識</hi>
　詞<lb/>
　　玊蝴蝶<hi>缺</hi>
<pb n="KR4d0448_WYG_001-36a"/>
　　生查子<lb/>
釵頭綴玊蟲耿耿東窗曉京洛少年游猶恨歸來早<lb/>
寒食正梨花古道多芳草今夜試青燈依舊雙花小<lb/>
　　八犯玊交枝<hi>招寶山觀月上</hi>
滄島雲連緑瀛秋入暮景却沈洲嶼<hi>詞綜作渚</hi>無浪無風天<lb/>
地白聴得潮生人語擎空孤柱翠倚高閣憑虚中流蒼<lb/>
碧迷烟霧惟見廣寒門外青無重數　不知是水不知<lb/>
是山是樹<hi>一作不知是水是山不知是樹</hi>漫漫知是何處倩誰問凌波<lb/>
<pb n="KR4d0448_WYG_001-36b"/>
輕歩漫凝佇<hi>詞綜作睇</hi>乘鸞秦女想庭曲霓裳正舞莫須長<lb/>
笛吹愁去怕喚起魚龍三更噴作前山雨<lb/>
　　齊天樂<hi>賦蟬</hi>
夕陽門巷荒城曲清音早鳴秋樹薄翦綃衣涼生鬢影<lb/>
獨飲天邊風露朝朝暮暮奈一度淒吟一番淒楚尚有<lb/>
殘聲驀然飛過别枝去　齊宫往事漫省行人猶説與<lb/>
當時齊女雨歇空山月籠古栁彷彿舊曽聴處離情正<lb/>
苦甚嬾拂冰箋倦拈琴譜滿地霜紅淺莎尋蜕羽<lb/>
<pb n="KR4d0448_WYG_001-37a"/>
　　瑶華慢<hi>雪</hi>
疎疎宻宻漠漠紛紛乍舞風無力殘磚斷礎轉眼化作<lb/>
方圭圓璧非花非絮似逞巧先投窗隙立小樓不見青<lb/>
山萬里鳥飛無跡　休憐凍梗冰苔但飛入平林都是<lb/>
春色年華晼晚誰信道老却梁園詞客踏青近也且二<lb/>
白何須三白把一白分與梅花要㸃夀陽宫額<lb/>
　序<lb/>
　　馬霞外詩集序<lb/>
<pb n="KR4d0448_WYG_001-37b"/>
錢塘有隠君子曰馬虚中其資也粹其學也正其言也<lb/>
文其居家篤于孝弟清勤恬雅動以古人自飭暨出家<lb/>
著道士服隠約西湖之濱士大夫慕與之交不過習清<lb/>
虚談淡泊無一言及勢力聲利而世之能寒熱人者爾<lb/>
爾我我進退語嘿之間一言不少屈盖内重而簡外信<lb/>
已而不求人知而人之知者誠心説服焉噫君子哉予<lb/>
與虚中游有年平昔已敬其人一日虚中攜詩卷相示<lb/>
大扺以平夷恬淡為體清新圓美為用陶衷于空合道<lb/>
<pb n="KR4d0448_WYG_001-38a"/>
于趣渾然天成不止于烟雲花草魚鳥而已鄉有雪巘<lb/>
禇先生者博學卓行之士也執古刀尺裁量晚後虚中<lb/>
從之學盡得其微妙況汗漫萬里逺覽崧岱之雄拔江<lb/>
河濟淮之奔放近挹兩峯三潭六橋之佳麗秀整交廣<lb/>
視闊胸次宏豁宜其筆力不凡如此昔人謂不行千里<lb/>
不可讀杜詩而蘷州以後殊更老成予于虚中之歸不<lb/>
但放一頭且畏之矣西湖物物是詩料秋來日日是詩<lb/>
思尚當與子吟嘯於乾坤萬象之表大徳六年九日里<lb/>
<pb n="KR4d0448_WYG_001-38b"/>
人仇逺序<lb/>
　跋<lb/>
　　題江道貫百牛圖<lb/>
山中人有以百牛圖相示余謂宣王考牧于阿于池九<lb/>
十其犉已詫其牛之多況濕濕之耳滿二百耶田舍翁<lb/>
毎以多牛為富安得一黄犢歸耕南山下余所愛一牛<lb/>
耳掩卷一粲<lb/>
　　跋趙榮禄小楷過秦論<lb/>
<pb n="KR4d0448_WYG_001-39a"/>
余十數年前游白石披雲庵南谷杜先生出示子昂所<lb/>
書黄素黄庭經楷法端勁今復見過秦論于民瞻字畫<lb/>
比黄素尤縝宻實為二妙邇來子昂小楷與前微不同<lb/>
年事筆力日進日益真余之畏友也大徳辛丑長至日<lb/>
南陽仇逺書<lb/>
　　題趙子昂書<lb/>
余見子昂臨臨河序何翅數百本無一字不咄咄逼真<lb/>
如郢人運斤成風庖丁奏刀批卻導窽因其固然如輪<lb/>
<pb n="KR4d0448_WYG_001-39b"/>
扁老于劉如大馬捶鈎不失毫芒得之心應之手在夫<lb/>
熟之而己此本經師道子俊鑒定増價十倍錢塘仇逺<lb/>
　<lb/>
　<lb/>
　<lb/>
　<lb/>
　<lb/>
　山村遺集<lb/>
</p>
<p>
</p>
  </div>
<div> <lb/>
    <p>
<pb n="KR4d0448_WYG_002-1a"/>
山村遺集跋<lb/>
仇山村先生有金淵集乆己散佚世所傳興觀集山村<lb/>
遺槀皆從手書真蹟抄得非完本也先生為咸淳遺老<lb/>
及見宋先輩典型其詩清夷雅正一倡三歎若張承㫖<lb/>
仲舉張外史伯雨皆出其門以詩名世素與同里湛囦<lb/>
白先生齊名謂之仇白予向喜誦先生詩留意披訪從<lb/>
珊瑚木難清河書畫舫成化杭州府志嘉興府志補上<lb/>
天竺寺志絶妙好詞花草粹編諸書中復得詩詞題跋<lb/>
<pb n="KR4d0448_WYG_002-1b"/>
如千首分各體編排成帙刻於杭郡惜湛囦全集無從<lb/>
寓目僅見於顧氏元詩選中不得與先生合璧為歉事<lb/>
云乾隆庚申春仲古歙項夢昶謹跋<lb/>
</p>
<p>
</p>
  </div>
        </body>
</text>\m</TEI>
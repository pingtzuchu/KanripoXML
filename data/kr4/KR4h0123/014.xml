<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西晉文紀巻十四</head>
    <p>
<pb n="KR4h0123_WYG_014-1a"/>
欽定四庫全書<lb/>
　西晉文紀巻十四　　　　明　梅鼎祚　編<lb/>
西晉<hi>十四</hi>
　　潘岳<hi>字安仁滎易中牟人辟司空太尉府歴遷著作郎轉散騎侍郎為孫秀譖於趙王倫族誅</hi>
　　　九品議<lb/>
天生蒸民而樹之君使司牧之勿失其性君不獨治於<lb/>
是乎建牧立監陳其輔佐故曰天工人其代之然則髙<lb/>
官厚禄非明崇賢所以興治卑位下役非為鄙愚所以<lb/>
<pb n="KR4h0123_WYG_014-1b"/>
供職雖或開榮辱之門有爭競之弊而百王莫之能易<lb/>
者此道不可以二故也方今天下隆平四海攸同薦賢<lb/>
達善各以類進夫觀民宣化為治之本雖實小邑猶須<lb/>
其人又中正之身優劣懸殊茍知人者智則不知者謬<lb/>
矣莫如達官各舉其屬方嶽九列朝所取信郡守雖輕<lb/>
有刺史薦舉之當否實司其事考績累名施黜陟焉進<lb/>
賢受賞不進賢甘戮沮勸既明則人自為謀庶公道大<lb/>
行而私謁息矣<lb/>
<pb n="KR4h0123_WYG_014-2a"/>
　　　上客舍議<hi>岳自河陽轉懷令議帝從之  太平御覧集略</hi>
被下尚書勅客舍廢農奸淫亡命敗亂法度皆當除壊<lb/>
十里安一官舍老小民使守之又差吏掌主依官舍收<lb/>
錢數春農事興求須冬令謹按逆旅久矣其所由來行<lb/>
者頼以頓止居者薄收其直交易貿遷各得其所官無<lb/>
役賦因人成利惠加百姓而公無末費語曰許由辭帝<lb/>
堯之命而舍於逆旅外傳曰晉陽處父遇寗戚於逆旅<lb/>
魏武皇帝亦以為宜其詩曰逆旅整設以通商賈然則<lb/>
<pb n="KR4h0123_WYG_014-2b"/>
自堯到今未有不得客舍之法唯商鞅尤之固非聖世<lb/>
所言也方今四海㑹同九服納貢八方翼翼公私滿路<lb/>
近畿輻輳客舍亦稠冬有温廬夏有涼䕃芻秣成行噐<lb/>
用取給疲牛必投乗涼近進發福寫鞍皆有所憇又諸<lb/>
刼盜皆起於迥絶止乎人衆十里蕭條則奸宄生心連<lb/>
陌接館則寇情震懾且聞聲有救已發有追不救有罪<lb/>
不追有戮禁暴捕亡恒有司存凡此皆客舍之益而官<lb/>
㰚之所乏也又行者貪路告糴炊㸑皆以昏晨盛夏晝<lb/>
<pb n="KR4h0123_WYG_014-3a"/>
熱又兼星夜既限蚤閉不及㰚門或避晩闗迸逐路隅<lb/>
祗是慢藏誨盜之原茍以客舍多敗法教官守棘㰚獨<lb/>
復何人彼河橋孟津解劵輸錢髙第督察數入校出品<lb/>
郎兩岸相檢猶懼或失之故懸以禄利許以功報今賤<lb/>
吏疲人獨專㰚税管開閉之權籍不校之勢此道路之<lb/>
蠧奸吏所殖也率歴代之舊俗獲行留之懽心使客舍<lb/>
灑掃以待征旅擇家而息豈非衆庶顒顒之望請曹<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>
上<lb/>
<pb n="KR4h0123_WYG_014-3b"/>
　　　許由頌<lb/>
邈哉許公執真履貞辭堯天下抱樸隠形川渟岳峙澹<lb/>
泊無營棲遲髙山與世靡爭虚薄忝任來宰斯城愧無<lb/>
惠化報産之政峩峩治所樂慕景名登箕逍遥來過暮<lb/>
庭通於時憲傾筐不盈恨無㫖酒奠公之靈死而不朽<lb/>
公其有榮聊述雅美揚公馨聲<lb/>
　　　故太常任府君畵贊<lb/>
堂堂我君鑒象開度逸德宣猷含真履素味道無悶守<lb/>
<pb n="KR4h0123_WYG_014-4a"/>
終純固弓輿爰集撫翼清舉翰飛公庭龍升天路初長<lb/>
方國流化千里遂管秘籍辨章舊史入登常伯出作卿<lb/>
士外内惟允庶績咸理中節日新令聞不己濟濟儒林<lb/>
翼翼國子<lb/>
　　　兩階銅人訓<lb/>
言之有臧託乎多士言之不臧絶之由已無曰莫傳宣<lb/>
于四海無曰莫聞響振萬里樞機之發榮辱之徵怨豈<lb/>
在大纎介是興<lb/>
<pb n="KR4h0123_WYG_014-4b"/>
　　　楊荆州誄<hi>并敘○楊肇字季初滎陽人封東武伯諡戴為岳妻父以下四篇載文選</hi>
維咸寜元年夏四月乙丑晉故折衝将軍荆州刺史東<lb/>
武戴侯滎陽楊使君薨嗚呼哀哉夫天子建國諸侯立<lb/>
家選賢與能政是以和周頼尚父殷慿太阿矯矯楊侯<lb/>
晉之爪牙忠節克明茂績維嘉将宏王略肅清荒遐降<lb/>
年不永𤣥首未華銜恨没世命也柰何嗚呼哀哉自古<lb/>
在昔有生必死身没名垂先哲所韙行以號彰徳以述<lb/>
美敢託旒旗爰作斯誄其辭曰<lb/>
<pb n="KR4h0123_WYG_014-5a"/>
邈矣遠祖系自有周昭穆繁昌枝庶分流族始伯喬氏<lb/>
出楊侯奕世丕顯允廸大猷天厭漢徳龍戰未分伊君<lb/>
祖考方事之殷鳥則擇木臣亦簡君投心外朝策名委<lb/>
身奮躍淵塗跨騰風雲或統驍騎或據領軍篤生戴侯<lb/>
茂徳繼期篹戎洪緒克搆堂基弱冠味道無竸惟時孝<lb/>
實蒸蒸友亦怡怡多才豐藝彊記洽聞目睇毫末心算<lb/>
無垠草隸兼善尺牘必珍足不輟行手不釋文翰動若<lb/>
飛紙落如雲學優則仕乃從王政散璞發輝臨軹作令<lb/>
<pb n="KR4h0123_WYG_014-5b"/>
化行邑里恵洽百姓越登司官肅我朝命惟此大理國<lb/>
之憲章君蒞其任視民如傷庶獄明慎刑辟端詳聴參<lb/>
臯吕稱侔于張改授農政于彼野王倉盈庾億國富兵<lb/>
强煌煌文后鴻漸晉室君以兼資參戎作弼用錫土宇<lb/>
膺兹顯秩青社白茅赤朱其紱魏氏順天聖皇受終烈<lb/>
烈楊侯實統禁戎司管閶闔清我帝宫苛慝不作穆如<lb/>
和風謂督勲勞班命彌崇茫茫海岱𤣥化未周淊淊江<lb/>
漢疆場分流秉文兼武時惟楊侯既守東莞乃牧荆州<lb/>
<pb n="KR4h0123_WYG_014-6a"/>
折衝萬里對揚王休聞善若驚疾惡如讐示威示徳以<lb/>
伐以柔呉夷凶侈偽師畏逼将乗讐釁席卷南極繼褰<lb/>
糧盡神謀不忒君子之過引曲推直如彼日月有時則<lb/>
食負執其咎功讓其力亦既旋斾為法受黜退守<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>塋<lb/>
杜門不出游目典墳縱心儒術祁祁搢紳升堂入室靡<lb/>
事不咨無疑不質位貶道行身窮志逸弗慮弗圖乃寝<lb/>
乃疾昊天不弔景命其卒嗚呼哀哉子囊佐楚遺言城<lb/>
郢史魚諫衛以尸顯政佐君臨終不忘忠敬寝伏床蓐<lb/>
<pb n="KR4h0123_WYG_014-6b"/>
念在朝廷朝達其辭夕隕其命聖王嗟悼寵贈衾襚誄<lb/>
徳策勳考終定諡羣辟動懐邦族揮淚孤嗣在疚寮屬<lb/>
含悴赴者同哀路人增欷嗚呼哀哉余以頑蔽覆露重<lb/>
隂仰追先考執友之心俯感知已識達之深承諱忉怛<lb/>
涕淚霑襟豈忘載奔憂病是沈在疾不省於亡不臨舉<lb/>
聲增慟哀有餘音嗚呼哀哉<lb/>
　　　楊仲武誄<hi>并敘</hi>
楊綏字仲武滎陽宛陵人也中領軍肅侯之曾孫荆州<lb/>
<pb n="KR4h0123_WYG_014-7a"/>
刺史戴侯之孫東武康侯之子也八嵗喪父其母鄭氏<lb/>
光禄勲宻陵成侯之元女操行甚髙恤養幼孤以保乂<lb/>
夫家而免諸艱難戴侯康侯多所論著又善草隸之藝<lb/>
子以妙年之秀固能總覽義㫖而軌式模範矣雖舅氏<lb/>
隆盛而孤貧守約心安陋巷體服菲薄余甚竒之若乃<lb/>
清雅儁茂盛徳日新吾見其進未見其已也既藉三葉<lb/>
世親之恩而子之姑予之伉儷焉往嵗卒於徳宫里喪<lb/>
服周次綢繆累月茍人必有心此亦欵誠之至也不幸<lb/>
<pb n="KR4h0123_WYG_014-7b"/>
短命春秋二十九元康九年夏五月已亥卒嗚呼哀哉<lb/>
乃作誄曰<lb/>
伊子之先奕葉熙隆惟祖惟曾載揚休風顯考康侯無<lb/>
禄蚤終名器雖光勲業未融篤生吾子誕茂淑姿克岐<lb/>
克嶷知章知㣲鉤深探賾味道研㡬匪直也人邦家之<lb/>
輝子之遘閔曾未齓髫如彼危根當此衝颷德之休明<lb/>
靡幽不喬弱冠流芳儁聲清劭爾舅惟榮爾宗惟瘁幼<lb/>
秉殊操違豐安匱撰録先訓俾無隕墜舊文新藝罔不<lb/>
<pb n="KR4h0123_WYG_014-8a"/>
必肄潘楊之穆有自來矣矧乃今日慎終如始爾休爾<lb/>
戚如實在己視予猶父不得猶子敬亦既篤愛亦既深<lb/>
雖殊其年實同厥心日昃景西望子朝隂如何短折背<lb/>
世湮沈嗚呼哀哉寝疾彌留守兹孝友臨命忘身顧戀<lb/>
慈母哀哀慈母痛心疾首噭噭同生悽悽諸舅春蘭擢<lb/>
莖方茂其華荆寶挺璞将剖於和含芳委耀毁璧摧柯<lb/>
嗚呼仲武痛哉柰何德宫之艱同次外寝惟我與爾對<lb/>
筵接枕自時迄今曾未盈稔姑姪繼隕何痛斯甚嗚呼<lb/>
<pb n="KR4h0123_WYG_014-8b"/>
哀哉披帙散書屢覩遺文有造有寫或草或真執玩周<lb/>
復想見其人紙勞於手涕霑於襟龜筮既襲埏隧既開<lb/>
痛矣楊子與世長乖朝濟洛川夕次山隈歸鳥頡頏行<lb/>
雲徘徊臨穴永訣撫櫬盡哀遺形莫紹增慟余懐魂兮<lb/>
往矣梁木實摧嗚呼哀哉<hi>葉一作世</hi>
　　　夏侯常侍誄<lb/>
夏侯湛字孝若譙國譙人也少知名弱冠辟太尉府掾<lb/>
賢良方正徵為太子舍人尚書郎野王令中書郎南陽<lb/>
<pb n="KR4h0123_WYG_014-9a"/>
相家艱乞還頃之選為太子僕未就命而世祖崩天子<lb/>
以為散騎常侍從班列也春秋四十有九元康元年夏<lb/>
五月壬辰寝疾卒于延熹里第嗚呼哀哉乃作誄曰<lb/>
禹錫元珪實曰文命克明克聖光啓夏政其在於漢邁<lb/>
勲惟嬰思宏儒業小大雙名顯祖曜徳牧兖及荆父守<lb/>
淮岱治亦有聲英英夫子灼灼其儁飛辯摛藻華繁玉<lb/>
振如彼隋和發彩流潤如彼錦繢列素㸃絢人見其表<lb/>
莫測其裏徒謂吾生文勝則史心照神交唯我與子且<lb/>
<pb n="KR4h0123_WYG_014-9b"/>
歴少長逮觀終始子之承親孝齊閔參子之友悌和如<lb/>
瑟琴事君直道與朋信心雖實唱髙猶賞爾音弱冠厲<lb/>
翼羽儀初升公弓既招皇輿乃徵内贊兩宫外宰黎蒸<lb/>
忠節允著清風載興泱彼樂都寵子惟王設官建輔妙<lb/>
簡邦良用取喉舌相爾南陽惠訓不倦視民如傷乃眷<lb/>
北顧辭禄延熹余亦偃息無事明時疇昔之游二紀于<lb/>
兹斑白㩦手何歡如之居吾語汝衆實勝寡人惡儁異<lb/>
俗疵文雅執㦸疲揚長沙投賈無謂爾髙恥居物下子<lb/>
<pb n="KR4h0123_WYG_014-10a"/>
乃洗然變色易容慨然歎曰道固不同為仁由已匪我<lb/>
求蒙誰毁誰譽何去何從莫湼匪緇莫磨匪磷子獨正<lb/>
色居屈志伸雖不爾以猶致其身獻替盡規媚兹一人<lb/>
讜言忠謀世祖是嘉将僕儲皇奉轡承華先朝末命聖<lb/>
列顯加入侍帝闥出光厥家我聞積善神降之吉宜享<lb/>
遐紀長保天秩如何斯人而有斯疾曾未知命中年隕<lb/>
卒嗚呼哀哉惟爾之存匪爵而貴甘食美服重珍兼味<lb/>
臨終遺誓永錫爾類歛以時襲殯不簡器誰能拔俗生<lb/>
<pb n="KR4h0123_WYG_014-10b"/>
盡其養孰是養生而薄其葬淵哉若人縱心條暢傑操<lb/>
明達困而彌亮柩輅既祖容體長歸存亡永訣逝者不<lb/>
追望子舊車覽爾遺衣愊抑失聲迸涕交揮非子為慟<lb/>
吾慟為誰嗚呼哀哉日往月來暑退寒襲零露霑凝勁<lb/>
風凄急慘爾其傷念我良執適子舊館撫孤相泣前思<lb/>
未弭後感仍集積悲滿懐逝矣安及嗚呼哀哉<lb/>
　　　馬汧督誄<hi>并敘○汧督馬敦</hi>
惟元康六年秋九月十五日晉故督守闗中侯扶風馬<lb/>
<pb n="KR4h0123_WYG_014-11a"/>
君卒嗚呼哀哉初雍部之内屬羌反未彌而編户之氐<lb/>
又肆逆焉雖王旅致討終於殄滅而蜂蠆有毒驟失小<lb/>
利俾百姓流亡瀕於塗炭建威喪元於好畤州伯宵遯<lb/>
乎大谿若夫偏師禆将之隕首覆軍者葢以十數剖符<lb/>
專城紆青拖墨之司奔走失其守者相望於境秦隴之<lb/>
僭鞏更為魁既已襲汧而館其縣子以𦕈爾之身介乎<lb/>
重圍之裏率寡弱之衆據十雉之城羣氐如蝟毛而起<lb/>
四面雨射城中城中鑿穴而處負户而汲木石将盡樵<lb/>
<pb n="KR4h0123_WYG_014-11b"/>
蘇乏竭芻蕘罄絶於是乎發梁棟而用之<graphic n="KR1615" url="https://raw.githubusercontent.com/kanripo/KR-Gaiji/master/images/KR1615.png" mimeType="image/png"/>以鐵鏁機<lb/>
闗既縱磥而又升焉㸑陳焦之麥柿梠桷之松用能薪<lb/>
芻不匱人畜取給青煙傍起櫪馬長鳴凶醜駭而疑懼<lb/>
乃闕地而攻子命穴浚塹寘壺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瓶甒以偵之將穿響<lb/>
作内焚穬火薫之濳氐殱焉久之安西之救至竟免虎<lb/>
口之厄全數百萬石之積文契書於幕府聖朝疇咨進<lb/>
以顯秩殊以幢葢之制而州之有司乃以私隸數口榖<lb/>
十斛考訊吏兵以檟楚之辭連之大將軍屢抗其疏曰<lb/>
<pb n="KR4h0123_WYG_014-12a"/>
敦固守孤城獨當羣寇以少禦衆載離寒暑臨危奮節<lb/>
保榖全城而雍州從事忌敦勲效極推小疵非所以褒<lb/>
奨元功宜解敦禁劾假授詔書遽許而子固已下獄發<lb/>
憤而卒也朝廷聞而傷之策書曰皇帝咨故督守闗中<lb/>
侯馬敦忠勇果毅率屬有方固守孤城危逼獲濟寵秩<lb/>
未加不幸喪亡朕用悼焉今追贈牙門将軍印綬祠以<lb/>
少牢魂而有靈嘉兹寵榮然潔士之聞穢其庸致思乎<lb/>
若乃下吏之肆其噤害則皆妬之徒也嗟乎妬之欺善<lb/>
<pb n="KR4h0123_WYG_014-12b"/>
抑亦貿首之讐也語曰或戒其子慎無為善言固可以<lb/>
若是悲夫昔乗丘之戰縣賁父御魯荘公馬驚敗績賁<lb/>
父曰他日未嘗敗績而今敗績是無勇也遂死之圉人<lb/>
浴馬有流矢在白肉公曰非其罪也乃誄之漢明帝時<lb/>
有司馬叔持者白日於都市手劒父讐視死如歸亦命<lb/>
史臣班固而為之誄然則忠孝義烈之流慷慨非命而<lb/>
死者綴辭之士未之或遺也天子既已策而贈之㣲臣<lb/>
託乎舊史之末敢闕其文哉乃作誄曰<lb/>
<pb n="KR4h0123_WYG_014-13a"/>
知人未易人未易知嗟兹馬生位末名卑西戎猾夏乃<lb/>
奮其竒保此汧城救我邉危彼邉奚危城小粟富子以<lb/>
𦕈身而裁其守兵無加衛墉不增築婪婪羣狄豺虎競<lb/>
逐鞏更恣睢潛跱官寺齊萬虓闞震驚台司聲勢沸騰<lb/>
種落煽熾旌旗電舒戈矛林植彤珠星流飛矢雨集惴<lb/>
惴士女號天以泣爨麥而炊負户以汲累卵之危倒懸<lb/>
之急馬生爰發在險彌亮精貫白日猛烈秋霜稜威可<lb/>
厲懦夫克壮霑恩撫循寒士挾纊蠢蠢犬羊阻衆陵寡<lb/>
<pb n="KR4h0123_WYG_014-13b"/>
潛隧宻攻九地之下愜愜窮城氣若無假昔命懸天今<lb/>
也惟馬惟此馬生才博智贍偵以瓶壺<graphic n="KR1479" url="https://raw.githubusercontent.com/kanripo/KR-Gaiji/master/images/KR1479.png" mimeType="image/png"/>以長塹鍤未<lb/>
見鋒火以起燄薫尸滿窟掊穴以歛木石匱竭萁稈空<lb/>
虚瞷然馬生傲若有餘<graphic n="KR1615" url="https://raw.githubusercontent.com/kanripo/KR-Gaiji/master/images/KR1615.png" mimeType="image/png"/>梁為<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>柿松為芻守不乏械<lb/>
櫪有鳴駒哀哀建威身伏斧質悠悠烈将覆軍喪器戎<lb/>
釋我徒顯誅我帥以生易死疇克不二聖朝西顧闗右<lb/>
震惶分我汧庾化為寇糧實賴夫子思謩彌長咸使有<lb/>
勇致命知方我雖末學聞之前典十世宥能表墓旌善<lb/>
<pb n="KR4h0123_WYG_014-14a"/>
思人愛樹甘棠勿翦矧乃吾子功深疑淺兩造未具儲<lb/>
隸葢鮮孰是勲庸而不獲免猾哉部司其心反側斵善<lb/>
害能醜正惡直牧人逶迤自公退食聞穢鷹揚曾不戢<lb/>
翼忘爾大勞猜爾小利茍莫開懐于何不至慨慨馬生<lb/>
硠硠髙致發憤囹圄没而猶眂嗚呼哀哉安平出竒破<lb/>
齊克完張孟運籌危趙獲安汧人賴子猶彼談單如何<lb/>
吝嫉揺之筆端傾倉可賞矧云私粟狄隸可頒况曰家<lb/>
僕剔子雙龜貫以三木功存汧城身死汧獄凡爾同圍<lb/>
<pb n="KR4h0123_WYG_014-14b"/>
心焉摧剥扶老㩦幼街號巷哭嗚呼哀哉明明天子旌<lb/>
以殊恩光光寵贈乃牙其門司勳班爵亦兆後昆死而<lb/>
有靈庶尉寃魂嗚呼哀哉<lb/>
　　　世祖武皇帝誄<lb/>
粤若稽古帝皇誕受休命作我晉室赫赫文皇配天竝<lb/>
日大行龍飛創制改物沉恩汪濊流澤洋溢上齊七政<lb/>
下綏萬邦四門穆穆五典克從惟清緝熙於變時雍愛<lb/>
盡事親教加百姓于喪過哀在祭餘敬后蠶冕服躬籍<lb/>
<pb n="KR4h0123_WYG_014-15a"/>
粢盛六代畢奏九功咸詠行敦醇樸思貫元妙蒞政端<lb/>
位臨朝光曜胄子入學辟雍宗禮國老恂恂貴遊濟濟<lb/>
莫孝匪子莫悌匪弟化自外明訓法以禮獷彼呉楚稱<lb/>
亂三代世歴五偽年㡬百載邊垂䖍劉王化阻閡羽檄<lb/>
星馳鉦鼓日戒帝御羣師奉辭奮旅腹心庭爭爪牙疑<lb/>
沮天監獨照聖策乃舉朝服濟江止戈曜武野無交兵<lb/>
役不淹月僭號歸命稽顙晉闕邪界蠻流傍納百越表<lb/>
閭旌善徳音爰發虞人獻箴周書垂誥酒懼其彛獸戒<lb/>
<pb n="KR4h0123_WYG_014-15b"/>
其冒於我大行縱心所好動不踰矩性與道奥厭厭酣<lb/>
飲樂不辨顔桓桓振旅田無遊盤我徳如風民應如蘭<lb/>
靡不夙夜無敢宴安務農望嵗時或不稔小心翼翼恤<lb/>
民以甚御坐不怡撤膳賑廩西流垂精南金抑施永言<lb/>
孝思天經地義問誰贊事英彦髦士問誰翼侍博物君<lb/>
子濳明神鑒從衆屈已道濟羣生為而不恃先天弗違<lb/>
後天降時萬物熙熙懐而慕思顒顒縉紳不謀同辭巖<lb/>
巖岱宗想望翠旗恭惟大行功成不居議寝封禪心棲<lb/>
<pb n="KR4h0123_WYG_014-16a"/>
沖虚策告不足太平有餘七十二君方之蔑如思樂天<lb/>
徳等壽嵩華如何寝疾背世登遐遷幸梓宫孤我邦家<lb/>
龜筮既襲吉日惟良永捐太極寜神峻陽羣后擗踴長<lb/>
訣轀輬聖靈斯顧豈伊不傷家無遠邇邦靡大小四海<lb/>
供職同軌畢㑹茫茫原野亭亭素葢縞輅解駕白虎彌<lb/>
斾龍輴即定元闥載扄如天斯崩如地斯傾哀哀庶寮<lb/>
㷀㷀自愍彼蒼者天胡寜斯忍聖君不返我獨旋軫<lb/>
　　　南陽長公主誄<hi>并敘</hi>
<pb n="KR4h0123_WYG_014-16b"/>
昔唐女嬪媯書敘釐降之美周姬適齊詩詠肅雍之歌<lb/>
漢之新野以節義垂號千秋伊晉之獻主以聰眀睿智<lb/>
考終定諡兹可謂母儀純備邁蹤古烈者已惜乎不永<lb/>
背世湮沈爰託素旂式章徽音<lb/>
主之誕育既篹洪胄徳之休明亦固天授思心婉孌淑<lb/>
質純茂母儀不忒内則靡疚肇自弱笄有馥其芬言告<lb/>
言歸作合於荀在貴思降處逸能勤上䖍諸姑傍接支<lb/>
嬪内諧閨閾外和族姻終温且惠淑慎其身積善餘慶<lb/>
<pb n="KR4h0123_WYG_014-17a"/>
啓兹名𦙍厲以恵肅誨以柔順主實體化不言而信二<lb/>
子遵式匪嚴而峻於穆獻后奕代熙盛重作大司黎牧<lb/>
火正國之仁姑家之慈母天道輔賢宜享遐壽如何短<lb/>
命曾不華首寝疾弗興繁榮摧朽嗚呼哀哉容車戒路<lb/>
祖奠在庭騑驂躊躇服馬悲鳴皇輿親臨望旗失聲列<lb/>
辟咸起灑淚霑纓嗚呼哀哉既次墓門降柩升輴靈衣<lb/>
從風素幕生塵明燎守夜竦紼俟晨噭噭遺嗣焭焭孤<lb/>
臣號無廢音涕不輟巾<lb/>
<pb n="KR4h0123_WYG_014-17b"/>
　　　皇女誄<lb/>
厥初在鞠玉質華繁𤣥髪修曜蛾眉連娟清顱横流眀<lb/>
眸朗鮮迎時夙智望嵗能言亦既免懐提㩦紫庭聰恵<lb/>
機警授色應聲亹亹其進好曰之經辭令容止閑於幼<lb/>
齡猗猗春蘭柔條含芳落英彫矣從風飄颺妙好弱媛<lb/>
窈窕淑良孰是人斯而離斯殃靈殯既祖次此㬥廬披<lb/>
覽遺物徘徊舊居手澤未改領膩如初孤魂遐逝存亡<lb/>
永殊嗚呼哀哉<lb/>
<pb n="KR4h0123_WYG_014-18a"/>
　　　太宰魯武公誄<hi>賈充</hi>
昻昻公侯實天誕育八元斯九五臣兹六揜討逆節折<lb/>
衝江湖走欽擒儉梟誕敝呉公于出征爰整其旅壘未<lb/>
越郊麾不及舉秦涼獲乂西戎即敘他人之賢譬彼邱<lb/>
陵邈矣公侯如日之昇泰山其頽寝疾不興遐邇曷仰<lb/>
社稷焉憑生則榮易終哀實難靡不春華鮮克嵗寒於<lb/>
乎公隕率土含酸趙喪望諸列國同傷秦亡蹇叔舂者<lb/>
不相桃李不言下自成行徳之休眀没能彌彰<hi>又晉書載賈充</hi>
<pb n="KR4h0123_WYG_014-18b"/>
<hi>誄年踰知命位極人臣家無餘禄貴而食貧</hi>
　　　宜城宣君誄<lb/>
行成于己名生于人考終定諡實曰宣君祝宗蒞事卿<lb/>
相奉引輕車整駕介士列陣鸞輅依容轀車升櫬<lb/>
　　　庾尚書誄<lb/>
寛而能懐威而不猛化行如形民應如影曀曀虚坐翩<lb/>
翩𤣥幕几席生塵空館寥廓<lb/>
　　　景獻皇后哀策文<lb/>
<pb n="KR4h0123_WYG_014-19a"/>
於穆先后儷皇協運世宗之胤徳博化光用儉禮峻任<lb/>
姒隆周后亦母晉終溫且惠其儀淑慎既慎其儀克眀<lb/>
禮教撫翼齊蕃訓成𢎞操其慈有威不舒不㬥乃家乃<lb/>
邦是則是效嗟余艱屯仍遭不造靡恃惟妣景命弗保<lb/>
心之云痛痛貫窮昊襲龜筮之良辰啓幽房之濳𡑞整<lb/>
武駕之隆牡結龍輈之縞駟望旂常而崩摧披轀輬以<lb/>
增欷口嗚咽以失聲目横迸以灑淚邈兩絶於宫闈長<lb/>
無覿於彷彿<lb/>
<pb n="KR4h0123_WYG_014-19b"/>
　　　哀永逝文<lb/>
啓夕兮宵興悲絶緒兮莫承俄龍轜兮門側嗟俟時兮<lb/>
将升嫂姪兮章偟慈姑兮垂矜聞雞鳴兮戒朝咸驚號<lb/>
兮撫膺逝日長兮生年淺憂患衆兮歡樂鮮彼遥思兮<lb/>
離居歎河廣兮宋逺今柰何兮一舉邈終天兮不返盡<lb/>
余哀兮祖之辰揚眀燎兮援靈輴撤房帷兮席庭筵舉<lb/>
酹觴兮告永遷悽切兮增欷俯仰兮揮淚想孤魂兮眷<lb/>
舊宇視倐忽兮若彷彿徒髣髴兮在慮靡耳目兮一遇<lb/>
<pb n="KR4h0123_WYG_014-20a"/>
停駕兮淹留徘徊兮故處周求兮何獲引身兮當去去<lb/>
華輦兮初邁馬廻首兮旋斾風泠泠兮入帷雲霏霏兮<lb/>
承葢鳥俛翼兮忘林魚仰沫兮失瀨悵悵兮遲遲遵吉<lb/>
路兮凶歸思其人兮已滅覽餘蹟兮未夷昔同塗兮今<lb/>
異世憶舊歡兮增新悲謂原隰兮無畔謂川流兮無岸<lb/>
望山兮寥廓臨水兮浩汗視天日兮蒼茫面邑里兮蕭<lb/>
散匪外物兮或改固歡哀兮情換嗟濳隧兮既敞将送<lb/>
形兮長往委蘭房兮繁華襲窮泉兮朽壤中慕呌兮擗<lb/>
<pb n="KR4h0123_WYG_014-20b"/>
摽之子降兮宅兆撫靈櫬兮訣幽房棺㝠㝠兮埏窈窈<lb/>
户闔兮燈滅夜何時兮復曉歸反哭兮殯宫聲有止兮<lb/>
哀無終是乎非乎何遑趣一遇兮目中既遇目兮無兆<lb/>
曾寤寐兮弗夢既顧瞻兮家道長寄心兮爾躬重曰己<lb/>
矣此葢新哀之情然耳渠懐之其㡬何庶無愧兮荘子<lb/>
　　　為楊長文作弟仲武哀祝文<lb/>
悠悠上天我獨何辜祖考蚤世兄弟幼孤備嘗艱毒同<lb/>
集蓼荼父兮生我過庭靡聞母兮鞠我寜一苦辛日顧<lb/>
<pb n="KR4h0123_WYG_014-21a"/>
日復我弟我身並自垂髪越於成人濬哲聰朗純粹溫<lb/>
良烈烈清風邦族之望母氏劬勞庶爾之報彼蒼者天<lb/>
子何不弔殱我令弟窮泉是造無父何怙無弟何友焭<lb/>
焭此身哀哀慈母煩寃痛毒撫心思咎哀爾薄祜逢家<lb/>
多阻弱冠未室盛年絶緒喪庭寥廓廬位無主㝠㝠長<lb/>
夜窈窈𤣥宇當復何時見我仲武于以祔之于其王父<lb/>
魂而有靈神其寜處<lb/>
　　　哭弟文<lb/>
<pb n="KR4h0123_WYG_014-21b"/>
視不見兮聴不聞逝日逺兮憂彌殷終皓首兮何時忘<lb/>
情楚惻兮常苦辛<lb/>
　　　傷弱子辭<hi>并敘</hi>
予之長安次于新安千秋亭而弱子天感羸博之哀乃<lb/>
傷之曰<lb/>
柰何兮弱子邈棄爾兮邱林還眺兮墳瘞草莽莽兮木<lb/>
森森伊䆳世之遐胄逮祖考之永延咨吾家之不嗣羌<lb/>
一適之未甄仰崇堂之遺構若無津而渉川葉落永離<lb/>
<pb n="KR4h0123_WYG_014-22a"/>
覆水不收赤子何辜罪我之由<lb/>
　　　金鹿哀辭<lb/>
嗟我金鹿天姿特挺鬒髪凝膚蛾眉蠐領柔情和泰朗<lb/>
心聰警嗚呼上天胡忍我門良嬪短世令子天昏既披<lb/>
我幹又剪我根塊如瘣木枯荄獨存捐子中野遵我歸<lb/>
路将反如疑廻首長顧<lb/>
　　　陽城劉氏妹哀辭<lb/>
鳥鳴於栢烏號於荆徘徊躑躅立聞其聲相彼羽族矧<lb/>
<pb n="KR4h0123_WYG_014-22b"/>
伊人情叩心長呌痛我同生誕育聖善發竒稚齒如彼<lb/>
名駒昻昻千里劉氏懐寶未曜隨和伊予輕弱弗克負<lb/>
荷禄㣲于朝貯匱于家俾我令妹勤儉備加珍羞罕御<lb/>
器服靡華撫膺恨毒逝矣柰何哀哀母氏蒸蒸聖慈震<lb/>
動擗摽何痛如之魂而有靈豈不慕思嗟哉往矣當復<lb/>
何時<lb/>
　　　悲邢生辭<lb/>
周文公之苖裔予元舅之洪胄厲操確其不拔鄉譽著<lb/>
<pb n="KR4h0123_WYG_014-23a"/>
而日就妙邦畿而髙察雄州閭以擢秀茂實暢矣而休<lb/>
眀未衍其財至貧其位至賤而死之日奔者盈庭停予<lb/>
車而在郊撫靈櫬以增悲曕轜容而想像曾無覿乎餘<lb/>
輝送子兮境上垂永訣兮路岐一别兮長絶盡哀兮告<lb/>
離<lb/>
　　　京陵公主女王氏哀辭<lb/>
猗歟公子季女惟王生自洪胄禀兹義方盻倩粲麗窈<lb/>
窕淑良如彼春蘭吐葩含芳葩以霜隕芳以歇盡彼蒼<lb/>
<pb n="KR4h0123_WYG_014-23b"/>
者天胡寜斯忍曾未弱笄無疾而隕官朝震驚靡人不<lb/>
愍嗟爾母氏劬勞撫鞠恩斯勤斯是長是育帷屏媚子<lb/>
奄離顧復哀無廢心涕不輟目于以祖之于掖庭閨于<lb/>
以送之陵崗崔嵬僕馬廻眷旗旐旋飛夕陽失暎晴鳥<lb/>
忘歸皎皎霄月載盈載㣲㝠㝠公子一往不追長夜無<lb/>
旦孤魂曷依<lb/>
　　　為任子咸妻作孤女澤蘭哀辭<hi>并敘</hi>
澤蘭者任子咸之女也渉三齡未沒衰而殞余聞而悲<lb/>
<pb n="KR4h0123_WYG_014-24a"/>
之遂為其母辭<lb/>
茫茫造化爰啓英淑猗猗澤蘭應靈誕育鬒髪蛾眉巧<lb/>
笑美目顔耀榮苕華茂時菊如金之精如蘭之馨淑質<lb/>
彌暢聰慧日新朝夕顧復夙夜盡勤彼蒼者天哀此矜<lb/>
人胡寜不惠忍予𦕈身俾爾嬰孺㣲命弗振俯覽衾襚<lb/>
仰訴穹旻弱子在懐既生不遂存靡託躬没無遺類耳<lb/>
存遺響目想餘顔寝席伏枕摧心割肝相彼鳥矣和鳴<lb/>
嚶嚶矧伊蘭子音影㝠㝠彷徨邱隴徙倚墳塋<lb/>
<pb n="KR4h0123_WYG_014-24b"/>
　　　司空鄭袤碑<lb/>
陳謨台階翼和鼎實顯績成於臺省清風暢於所蒞故<lb/>
能老安少懐逺至邇親凡厥縉紳之士所以挹酌洪流<lb/>
含咀英芳者猶旱苖之仰膏雨湛露之晞朝陽也銘曰<lb/>
於鑠元侯則天垂象𢎞操嶽峻宇量深廣允恭克讓宣<lb/>
哲清朗有始有卒可大可久言由忠信行履孝友光光<lb/>
金貂再冠其首赫赫皇符仍拆其蔀義格皇穹徳冠羣<lb/>
后清風顯烈没而不朽<lb/>
<pb n="KR4h0123_WYG_014-25a"/>
　　　荆州刺史東武戴侯楊使君碑<lb/>
君誕保靈和繼期載徳宣哲清朗直道髙尚若乃嘉號<lb/>
推賢博愛濟衆邦黨服其義而縉紳慕其風于時文后<lb/>
歴數在躬相國幕府實允華夏九德咸事俊乂在官成<lb/>
君名器納字叅軍宏略被於南國美化行乎江漢西陵<lb/>
之役懸軍深入親薄寇壘躬行天誅既而救兵不進糧<lb/>
盡道窮因乃憮然廻慮殿其衆而返雖為法受黜勲庸<lb/>
未崇而天下伏其勇世主思其忠<lb/>
<pb n="KR4h0123_WYG_014-25b"/>
　　　弔孟嘗君文<lb/>
人罔貴賤士無真偽延入如歸望賓若企出握秦機入<lb/>
專齊政右盼而嬴强左顧而田競且以造化為水天地<lb/>
為舟樂則齊喜哀則同憂豈區區之國而大邦是謀瑣<lb/>
瑣之身而名利是求畏首畏尾東奔西囚志撓於木偶<lb/>
命懸於狐裘<lb/>
　　　為諸婦祭庾新婦文<lb/>
濳形幽櫬寜神舊宇室虚風生牀塵帷舉自我不見載<lb/>
<pb n="KR4h0123_WYG_014-26a"/>
離寒暑雖則乖隔哀亦時敘啓殯今夕祖行眀朝雨絶<lb/>
華庭埃滅大宵儷執箕箒偕奉夕朝髣髴未行顧瞻弗<lb/>
獲伏膺飲淚感今懐昔懐昔伊何祁祁娣姒感今伊何<lb/>
㝠㝠吾子形未廢目音猶在耳<lb/>
　　　秋興賦敘<lb/>
晉十有四年余春秋三十有二始見二毛以太尉掾兼<lb/>
虎賁中郎将寓直於散騎之省髙閣連雲陽景罕曜珥<lb/>
蟬冕而襲紈綺之士此焉遊處僕壄八也偃息不過茅<lb/>
<pb n="KR4h0123_WYG_014-26b"/>
屋茂林之下譚話不過農夫田父之客攝官承乏猥厠<lb/>
朝列夙興晏寝匪遑底寜譬猶池魚籠鳥有江湖山藪<lb/>
之思於是染翰操紙慨然而賦於時秋也故以秋興命<lb/>
篇<lb/>
　　　閒居賦敘<lb/>
岳嘗讀汲黯傳至司馬安四至九卿而良史題之以巧<lb/>
宦之目未嘗不慨然廢書而嘆曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乎巧誠有之拙亦<lb/>
宜然顧常以為士之生也非至聖無軌㣲妙𤣥通者則<lb/>
<pb n="KR4h0123_WYG_014-27a"/>
必立功立事効當年之用是以資忠履信以進徳修辭<lb/>
立誠以居業僕少竊鄉曲之譽忝司空太尉之命所奉<lb/>
之主即太尉魯武公其人也舉秀才為郎逮事世祖武<lb/>
皇帝為河陽懐令尚書郎廷尉平今天子諒闇之際領<lb/>
太傅主簿府主誅除名為民俄而復官除長安令遷博<lb/>
士未召拜親疾輙去官免自弱冠渉乎知命之年八徙官<lb/>
而一進階再免一除名一不拜職遷者三而己矣雖通<lb/>
塞有遇抑亦拙者之效也昔通人和長輿之論余也固<lb/>
<pb n="KR4h0123_WYG_014-27b"/>
謂拙於用多稱多則吾豈敢言拙信而有徵方今儶乂<lb/>
在官百工惟時拙者可以絶意乎寵榮之事矣太夫人<lb/>
在堂有羸老之疾尚何能違膝下色養而屑屑從斗筲<lb/>
之役乎於是覽止足之分庶浮雲之志築室種樹逍遥<lb/>
自得池沼足以漁釣舂稅足以代畊灌園鬻蔬以供朝<lb/>
夕之膳牧羊酤酪以俟伏臘之費孝乎惟孝友於兄弟<lb/>
此亦拙者之為政也乃作閒居之賦以謌事遂情焉<lb/>
　　　懐舊賦敘<lb/>
<pb n="KR4h0123_WYG_014-28a"/>
余十二而獲見於父友東武戴侯楊君始見知名遂申<lb/>
之以婚姻而道元公嗣亦隆世親之愛不幸短命父子<lb/>
凋殞余既有私艱且尋役於外不歴嵩邱之山者九年<lb/>
於兹矣今而經焉慨然懐舊而賦之<lb/>
　　　寡婦賦敘<lb/>
樂安任子咸有韜世之量與余少而歡焉雖兄弟之愛<lb/>
無以加也不幸弱冠而終良友既没何痛如之其妻又<lb/>
吾姨也少喪父母適人而所天又殞孤女藐焉始孩斯<lb/>
<pb n="KR4h0123_WYG_014-28b"/>
亦生民之至艱而荼毒之極哀也昔阮瑀既没魏文悼<lb/>
之並命知舊作寡婦之賦余遂擬之以敘其寡婦之心<lb/>
焉<lb/>
　　　射雉賦敘<lb/>
余徙家於琅琊其俗實善射雉聊以講肄之餘暇而習<lb/>
媒翳之事遂樂而賦之<lb/>
　　　河陽庭前安石榴賦敘<lb/>
石榴者天下之竒樹九州之名果也是以屬文之士或<lb/>
<pb n="KR4h0123_WYG_014-29a"/>
敘而賦之<lb/>
　　　橘賦敘<lb/>
余齋前橘樹冬夏再熟聊為賦云爾<lb/>
　　　上闗中詩表<lb/>
詔臣作闗中詩輙奉詔竭愚作詩一篇按漢紀孝眀時<lb/>
䕶羌校尉竇林上降羌顛岸以為羌豪岸兄顛吾復降<lb/>
問事状林對前後兩屈坐誣罔下獄死齊萬年編户隸<lb/>
屬為日久矣而死生異辭必有詭謬故引證喻以懲不<lb/>
<pb n="KR4h0123_WYG_014-29b"/>
恪<lb/>
　　潘尼<hi>字正叔岳從子俱以文章見知歴中書令遷太常卿</hi>
　　　安身論<hi>尼性静退勤學著述著安身論以眀所守</hi>
葢崇徳莫大乎安身安身莫尚乎存正存正莫重乎無<lb/>
私無私莫深乎寡欲是以君子安其身而後動易其心<lb/>
而後語定其交而後求篤其志而後行然則動者吉凶<lb/>
之端也語者榮辱之主也求者利病之㡬也行者安危<lb/>
之決也故君子不妄動也動必適其道不徒語也語必<lb/>
<pb n="KR4h0123_WYG_014-30a"/>
經於理不茍求也求必造於義不虚行也行必由於正<lb/>
夫然用能免或擊之凶享自天之祐故身不安則殆言<lb/>
不從則悖交不審則惑行不篤則危四者行乎中則患<lb/>
憂接於外矣憂患之接必生於自私而興於有欲自私<lb/>
者不能成其私有欲者不能濟其欲理之至也欲茍不<lb/>
濟能無爭乎私茍不從能無伐乎人人自私家家有欲<lb/>
衆欲並爭羣私交伐爭則亂之萌也伐則怨之府也怨<lb/>
亂既構危害及之得不懼乎然棄本要末之徒知進忘<lb/>
<pb n="KR4h0123_WYG_014-30b"/>
退之士莫不飾才銳智抽鋒擢頴傾側乎勢利之交馳<lb/>
騁乎當塗之務朝有彈冠之朋野有結綬之友黨與熾<lb/>
於前榮名扇其後握權則赴者鱗集失寵則散者瓦解<lb/>
求利則託刎頸之懽爭路則構刻骨之隙於是浮偽波<lb/>
騰曲辨雲沸寒暑殊聲朝夕異價駑蹇希奔放之跡鈆<lb/>
刀競一割之用至於愛惡相攻與奪交戰誹謗噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>毁<lb/>
譽縱横君子務能小人伐技風頽於上俗弊於下禍結<lb/>
而恨爭也不彊患至而悔伐之未辨大者傾國喪家次<lb/>
<pb n="KR4h0123_WYG_014-31a"/>
則覆身滅祀其故何邪豈不始於私欲而終於爭伐哉<lb/>
君子則不然知自私之害公也故後外其身知有欲之<lb/>
傷徳也故逺絶榮利知爭競之遘災也故犯而不校知<lb/>
好伐之招怨也故有功而不徳安身而不為私故身正<lb/>
而私全慎言而不適欲故言濟而欲從定交而不求益<lb/>
故交立而益厚謹行而不求名故行成而名美止則立<lb/>
乎無私之域行則由乎不爭之途必将通天下之理而<lb/>
濟萬物之性天下猶我故與天下同其欲己猶萬物故<lb/>
<pb n="KR4h0123_WYG_014-31b"/>
與萬物同其利夫能保其安者非謂崇生生之厚而耽<lb/>
逸豫之樂也不忘危而己有期進者非謂窮貴寵之榮<lb/>
而藉名位之重也不忘退而己存其治者非謂嚴刑政<lb/>
之威而明司察之禁也不忘亂而己故寝蓬室隠陋巷<lb/>
披短褐茹藜藿環堵而居易衣而出苟存乎道非不安<lb/>
也雖坐華殿載文軒服黼繡御方丈重門而處成列而<lb/>
行不得與之齊榮用天時分地利甘布衣安藪澤沾體<lb/>
塗足耕而後食茍崇乎徳非不進也雖居髙位饗重禄<lb/>
<pb n="KR4h0123_WYG_014-32a"/>
執權衡握機秘功葢當時勢侔人主不得與之比逸遺<lb/>
意慮没才智忘肝膽棄形器貌若無能志若不及茍正<lb/>
乎心非不治也雖繁計策廣術藝審刑名峻法制文辨<lb/>
流離論議絶世不得與之爭功故安也者安乎道者也<lb/>
進也者進乎徳者也治也者治乎心者也未有安身而<lb/>
不能保國家進徳而不能處富貴治心而不能治萬物<lb/>
者也然思危所以求安慮退所以能進懼亂所以保治<lb/>
戒亡所以獲存也若乃弱志虚心曠神逺致徙倚乎不<lb/>
<pb n="KR4h0123_WYG_014-32b"/>
拔之根浮遊乎無垠之外不自貴於物而物宗焉不自<lb/>
重於人而人敬焉可親而不可慢也可尊而不可逺也<lb/>
親之如不足天下莫之能狎也舉之如易勝而當世莫<lb/>
之能困也達則濟其道而不榮也窮則善其身而不悶<lb/>
也用則立於上而非爭也舍則藏於下而非讓也夫榮<lb/>
之所不能動者則辱之所不能加也利之所不能勸者<lb/>
則害之所不能嬰也譽之所不能益者則毁之所不能<lb/>
損也今之學者誠能釋自私之心塞有欲之求杜交爭<lb/>
<pb n="KR4h0123_WYG_014-33a"/>
之原去矜伐之態動則行乎至通之路静則入乎大順<lb/>
之門泰則翔乎寥廓之宇否則淪乎渾㝠之泉邪氣不<lb/>
能干其度外物不能擾其神哀樂不能盪其守死生不<lb/>
能易其真而以造化為工匠天地為陶鈞名位為糟粕<lb/>
勢利為埃塵治其内而不飾其外求諸己而不假諸人<lb/>
忠肅以奉上愛敬以事親可以御一體可以牧萬民可<lb/>
以處富貴可以居賤貧經盛衰而不改則庶㡬乎能安<lb/>
身矣<hi>藿一作羮</hi>
<pb n="KR4h0123_WYG_014-33b"/>
　　　釋奠頌<hi>拜太子舍人上頌</hi>
元康元年冬十二月上以皇太子富於春秋而人道之<lb/>
始莫先於孝悌初命講孝經於崇政殿實應天縱生知<lb/>
之量㣲言奥義發自聖問業終而體達至三年春閏月<lb/>
将有事於上庠釋奠於先師禮也越二十四日丙申侍<lb/>
祠者既齊輿駕次於太學太傅在前少傅在後恂恂乎<lb/>
𢎞保訓之道宫臣畢從三率備衛濟濟乎肅翼贊之敬<lb/>
乃埽壇為殿懸幕為宫夫子位於西序顏回侍於北墉<lb/>
<pb n="KR4h0123_WYG_014-34a"/>
宗伯掌禮司儀辨位二學儒官縉紳先生之徒垂纓佩<lb/>
玉規行矩歩者皆端委而陪於堂下以待執事之命設<lb/>
樽篚於兩楹之間陳罍洗於阼階之左几筵既布鍾懸<lb/>
既<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>我后乃躬拜俯之勤資在三之義謙光之美彌劭<lb/>
闕里之教克崇穆穆焉邕邕焉真先王之徽典不刋之<lb/>
美業允不可替己於是牲饋之事既終享獻之禮己畢釋𤣥<lb/>
衣御春服弛齋禁反故式天子乃命内外羣司百辟卿<lb/>
士蕃王三事至於學徒國子咸來觀禮我后皆延而與<lb/>
<pb n="KR4h0123_WYG_014-34b"/>
之燕金石簫管之音八佾六代之舞鏗鏘闛闛般辟俛<lb/>
仰可以澂神滌欲移風易俗者罔不畢奏抑淫哇屏鄭<lb/>
衛逺佞邪釋巧辯是日也人無愚智路無逺邇離鄉越<lb/>
國扶老攜幼不期而俱萃皆延頸以視傾耳以聴希道<lb/>
慕業洗心革志想洙泗之風歌來蘇之惠然後知居室<lb/>
之善著應乎千里之外不言之化洋溢於九有之内於<lb/>
熙乎若典固皇代之壮觀萬載之一㑹也尼昔忝禮官<lb/>
嘗聞爼豆今厠末<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>親覩盛美瀐漬徽猷沐浴芳潤不<lb/>
<pb n="KR4h0123_WYG_014-35a"/>
知手舞口詠竊作頌一篇義近辭陋不足測盛徳之形<lb/>
容光聖眀之遐度其辭曰<lb/>
三元迭運五徳代徽黄精既亢素靈乃暉有皇承天造<lb/>
我晉畿祚以大寳登以龍飛宣基誕命景熙遐緒三分<lb/>
自文受終惟武席卷要蠻蕩定荒阻道濟羣生化流率<lb/>
土後帝承式丕隆曾構奄有萬方光宅宇宙篤生上嗣<lb/>
繼期挺秀聖敬日躋濬哲閎茂留精儒術敦閱古訓遵<lb/>
道讓齒降心下問鋪以金聲光以玉潤如日之升如乾<lb/>
<pb n="KR4h0123_WYG_014-35b"/>
之運乃延台保乃命學臣聖容穆穆侍講誾誾抽演㣲<lb/>
言啓發道真探幽窮賾溫故知新講業既終精義既研<lb/>
崇聖重師卜日告奠陳其三牢引其四縣既戒既式乃<lb/>
盥乃薦恂恂孔聖百王攸希亹亹顏生好學無違曰皇<lb/>
儲后體神合㡬兆吉先見知來洞㣲濟濟二宫藹藹庶<lb/>
寮俊乂鱗萃髦士盈朝如彼和肆莫匪瓊瑶如彼儀鳯<lb/>
樂我雲韶瓊瑶誰剖四門洞開雲韶奚樂神人允諧蟬<lb/>
冕耀庭細珮振階徳以謙光仁以恩懐我酒惟清我餚<lb/>
<pb n="KR4h0123_WYG_014-36a"/>
惟馨舞以六代歌以九成莘莘胄子祁祁學生洗心自<lb/>
百觀國之榮學猶蒔苖化若偃草博我以文宏我以道<lb/>
萬邦蟬蛻矧乃俊造鑽蚌瑩珠剖石摛藻絲匪元黄水<lb/>
罔方圓引之斯流染之斯鮮若金受範若埴在甄上好<lb/>
如雲下效如川昔在周興王化之始曰文曰武時惟世<lb/>
子今我皇儲齊聖通理緝熙重光於穆不已於穆伊何<lb/>
思文哲后媚兹一人實副元首孝洽家邦光照九有純<lb/>
嘏自晉永世昌阜㣲㣲下臣過充近侍猥躡風雲鸞龍<lb/>
<pb n="KR4h0123_WYG_014-36b"/>
是厠身澡芳流目玩盛事竭誠作頌祗詠聖志<lb/>
　　　後園頌<lb/>
芒芒在昔悠悠結繩大樸未散𤣥化霑凝羲皇繼踵三<lb/>
代相承五徳更王文質迭興天命匪諶祐謙輔信乃眷<lb/>
我皇光有大晉應期納祚天人是順和氣四充惠澤旁<lb/>
潤神祗告祥四靈效質遊龍升雲儀鳯翳日甘露晨流<lb/>
醴泉涌溢華夏既寜八荒静謐人亦有言吾何以休乃<lb/>
延卿士從皇以遊長筵逺布廣幕四周嘉肴惟芳㫖酒<lb/>
<pb n="KR4h0123_WYG_014-37a"/>
思柔巖巖峻岳湯湯𤣥流翔鳥鼔翼游魚載浮眀眀天<lb/>
子肅肅庶官文士濟濟武夫桓桓講藝華林肄射後園<lb/>
威儀既具弓矢斯閒恂恂謙徳穆穆聖顔賜以宴飲詔<lb/>
以話言黍稷既登貨財既豐仁風濳運皇化彌隆征夫<lb/>
釋甲戰士罷戎遐夷慕義絶域望風無或慢易在始慮<lb/>
終無或安逸在盈思沖<lb/>
　　　乗輿箴<hi>尼轉著作郎為乗輿箴</hi>
易稱有天地然後有人倫有父子然後有君臣傳曰大者<lb/>
<pb n="KR4h0123_WYG_014-37b"/>
天地其次君臣然君臣父子之道天地人倫之本未有以<lb/>
先之者也故天生蒸人而樹之君使司牧之将以導羣生<lb/>
之性而理萬物之情豈以寵一人之身極無量之欲如斯<lb/>
而己哉夫古之為君者無欲而至公故有茅茨土階之儉<lb/>
而後之為君有欲而自利故有瑶臺瓊室之奓無欲者天<lb/>
下共推之有欲者天下共争之推之之極雖禪代猶脱屣<lb/>
争之之極雖刼殺而不避故曰天下非一人之天下乃天<lb/>
下之天下安可求而得辭而已者乎夫修諸己而化諸人<lb/>
<pb n="KR4h0123_WYG_014-38a"/>
出乎邇而見乎逺者言行之謂也故人主所患莫甚於<lb/>
不知其過而所美莫美於好聞其過若有君於此而曰<lb/>
予必無過唯其言而莫之違斯孔子所謂其庶㡬乎一<lb/>
言而喪國者也盖君子之過如日月之蝕過也人皆見<lb/>
之更也人皆仰之雖以堯舜湯武之盛必有誹謗之木<lb/>
敢諌之鼔盤杅之銘無諱之史所以閑其邪僻而納諸<lb/>
正道其自維持如此之備故箴規之興将以救過補闕<lb/>
然猶依違諷喻使言之者無罪聞之者足以自誡先儒<lb/>
<pb n="KR4h0123_WYG_014-38b"/>
既援古義舉内外之殊而髙祖亦序六官論成敗之要<lb/>
義正辭約又盡善矣自虞人箴以至于百官非唯規其<lb/>
所司誠欲人主斟酌其得失焉春秋傳曰命百官箴王<lb/>
闕則亦天子之事也尼以為王者膺受命之期當神器<lb/>
之運總萬機而撫四海簡羣才而審所授孜孜於得人<lb/>
汲汲於聞過雖廷争面折猶将祈請而求焉至於箴規<lb/>
諌之順者曷為獨闕之哉是以不量其學陋思淺因負<lb/>
擔之餘嘗試撰而述之不敢斥至尊之號故以乗輿目<lb/>
<pb n="KR4h0123_WYG_014-39a"/>
篇盖帝王之事至大而古今之變至衆文繁而義詭意<lb/>
局而辭野将欲希企前賢髣髴崇軌譬猶邱坻之望華<lb/>
岱恒星之繫日月也其不逮明矣頌曰<lb/>
元元遂初芒芒太始清濁同流元黄錯跱上下弗形尊<lb/>
卑靡紀赫胥悠哉大庭尚矣皇極啓建兩儀既分彛倫<lb/>
永敘萬邦己紛國事眀主家奉嚴君各有攸尊徳用不<lb/>
勤羲農己降暨于夏殷或禪或傳乃質乃文太上無<lb/>
名下知有之仁義不存而人歸孝慈無為無執何欲<lb/>
<pb n="KR4h0123_WYG_014-39b"/>
何思忠信之薄禮刑實滋既譽既畏以侮以欺作誓<lb/>
作盟而人始叛疑煌煌四海藹藹萬乗匪誓焉憑左<lb/>
輔右弼前疑後丞一日萬機業業兢兢夫出其言善<lb/>
則千里是應而莫余違亦喪邦有徵樞機之動式以<lb/>
廢興殷監不逺若之何勿徵且厚味腊毒豐屋生災<lb/>
辛作璇室而夏興瑶臺糟邱酒池象箸玉杯厥餚<lb/>
伊何龍肝豹胎惟此哲婦職為亂階殷用喪師夏亦<lb/>
不恢是以帝堯在位茅茨不翦周文日昃昧旦丕顯<lb/>
<pb n="KR4h0123_WYG_014-40a"/>
夫徳輶如毛而或舉之者鮮故濩有慙徳武未盡善下<lb/>
世道衰末俗化淺耽樂逸遊荒滛沈湎不式古訓而好<lb/>
是佞辯不遵王路而覆車是踐成敗之效載在先典匪<lb/>
唯陵夷厥世用殄故曰樹君如之何将人是司牧視之<lb/>
猶傷而知其寒燠故能撫之斯柔而敦之斯睦無逺不<lb/>
懐靡思不服夫豈厭縱一人而玩其耳目内迷聲色外<lb/>
荒馳逐不脩政事而終於顛覆昔唐氏授舜舜亦命禹<lb/>
受終納祖丕承天敘放桀惟湯尅殷伊武故禪代非一<lb/>
<pb n="KR4h0123_WYG_014-40b"/>
姓社稷無常主四嶽三塗九州之阻彭蠡洞庭殷商之<lb/>
旅虞夏之隆非由尺土而紂之百剋卒於絶緒故王者<lb/>
無親唯在擇人傾葢惟舊白首乃新望由釣夫伊起有<lb/>
莘負鼎鼓刀而謀合聖神夫豈借官左右而取介近臣<lb/>
葢有國有家者莫云我聰或此面從莫謂我智聴受未<lb/>
易甘言美疢尠不為累由夷逃寵逺於脫屣柰何人主<lb/>
位極則侈知人則哲惟帝所難唐朝既泰四族作奸周<lb/>
室既隆而管蔡不䖍匪我二聖孰弭斯患若九徳咸受<lb/>
<pb n="KR4h0123_WYG_014-41a"/>
儁乂在官君非臣莫治臣非君莫安故書美康哉而易<lb/>
貴金蘭有皇司國敢告納言<hi>並晉書○後園頌藝文</hi>
　　　益州刺史楊恭侯碑<lb/>
君曜乾靈之醇徳挺一世之殊量禀天然不渝之操體<lb/>
蘭石芳堅之質夫其器膺𢎞濟智能周達窮不怨否顯<lb/>
不矜泰履行則為模楷吐言則成隐括徳實充於内而<lb/>
光華發乎外也君發迹州國委質眀主自景皇帝攝政<lb/>
文皇帝繼業值天下多虞疆場未静以君先帝所拔懐<lb/>
<pb n="KR4h0123_WYG_014-41b"/>
寳後時而深達逺識有經國之量故為腹心謀臣而監<lb/>
度政事焉君出則簡練熊羆職司是圖入則從容諷議<lb/>
盡規帷幄其所以進可替否決疑定策者皆言効於既<lb/>
往而事簡于帝心君再臨司官三撫名郡方将宣文徳<lb/>
以來逺建武功於所牧銘曰天生蒸民有類有則誕育<lb/>
恭表應期秀特文兼六行武備七徳忠肅𢎞毅柔嘉温<lb/>
克機事無瑕臨疑不惑我謀既精我化既清澤流河朔<lb/>
勲著王庭西南未夷侯其是寜上天不恵蚤世濳靈<lb/>
<pb n="KR4h0123_WYG_014-42a"/>
　　　朝菌賦敘<lb/>
朝菌者葢朝華而暮落世謂之木槿或謂之日及詩人<lb/>
以為舜華宣尼以為朝菌其物向晨而結建眀而布見<lb/>
陽而盛終日而殞不以其異乎何名之多也<lb/>
　　　鼈賦敘<lb/>
皇太子遊於𤣥圃遂命釣魚有得鼈而獻之者令侍臣<lb/>
賦之<hi>並藝文類聚</hi>
　　　答傅咸詩敘<lb/>
<pb n="KR4h0123_WYG_014-42b"/>
司徒左長史傅長虞㑹定九品左長史宜得其才屈為<lb/>
此職執天下清議宰割百國而長虞性直而行或有不<lb/>
堪余與之親作詩以規焉<lb/>
　　　贈李二郎詩序<hi>太平御覽</hi>
元康六年尚書吏部郎汝南李光彥遷汲郡太守都亭<lb/>
侯江夏李茂曾遷平陽太守此二子皆弱冠知名歴職<lb/>
顯要旬月之間繼踵名郡離險劇之勤就放曠之逸枕<lb/>
鳴琴以候逺至離别之際各斐然賦詩<lb/>
<pb n="KR4h0123_WYG_014-43a"/>
　　　書<lb/>
朝從長塗暮栖所集歸雲乗幰浮棲風尋帷入<hi>並太平御覽</hi>
　　　箴<lb/>
夫水火者所以佐理天地清成大化也在天則日月麗<lb/>
焉在地則水火存<hi>又北堂書鈔載侍中銘雅論𢎞博逸藻波騰</hi>
　<lb/>
　<lb/>
　<lb/>
<pb n="KR4h0123_WYG_014-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西晉文紀巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西晉文紀巻十六</head>
    <p>
<pb n="KR4h0123_WYG_016-1a"/>
欽定四庫全書<lb/>
　西晉文紀巻十六　　　　明　梅鼎祚　編<lb/>
西晉<hi>十六</hi>
　　陸雲<hi>字士龍機弟厯清河内史為成都王大都督前鋒將軍討張昌機敗并收雲害之</hi>
　　　逸民賦序<lb/>
富與貴人之所欲也而古之逸民或輕天下細萬物而<lb/>
欲耑一丘之歡擅一壑之美豈不以身勝於宇宙而心<lb/>
恬於紛華者哉故天地不易其樂萬物不干其心然後<lb/>
<pb n="KR4h0123_WYG_016-1b"/>
可以妙有生之極享無疆之休也乃為賦云<lb/>
　　　歲暮賦序<lb/>
余祗役京邑載離永久永寜二年春忝寵北郡其夏又<lb/>
轉大將軍右司馬於鄴都自去故鄉荏苒六年惟姑與<lb/>
姊仍見背棄銜痛萬里哀思傷毒而日月逝速歳聿云<lb/>
暮感萬物之既改瞻天地而傷懷乃作賦以言情焉<lb/>
　　　愁霖賦序<lb/>
永寜三年夏六月鄴都大霖旬有竒日稼穡沉湮生民<lb/>
<pb n="KR4h0123_WYG_016-2a"/>
愁瘁時文雅之士煥然並作同僚見命乃作賦<lb/>
　　　喜霽賦序<lb/>
余既作愁霖賦雨亦霽昔魏之文士又作喜霽賦聊厠<lb/>
作者之末而作是賦焉<lb/>
　　　登臺賦序<lb/>
永寜中叅大府之佐於鄴都以時事廵行鄴宫三臺登<lb/>
髙有感因以言崇替廼作賦云<lb/>
　　　南征賦序<lb/>
<pb n="KR4h0123_WYG_016-2b"/>
太安二年秋八月姧臣羊𤣥之皇甫商敢行稱亂遷逼<lb/>
椉輿天子蒙塵於外自秋徂冬大將軍敷命羣后同恤社<lb/>
稷乃身統三軍以謀國難自義聲所及四海之内朔漠<lb/>
之表蒸徒贏糧而請奮胡馬擬塞而思征四方之㑹衆<lb/>
以百萬軍旅之盛威靈之著自古以來未之有也粤<lb/>
十月軍次於朝歌講武治戎以觀兵于殷墟於是美<lb/>
義征之舉壯師徒之盛乃作南征賦以揚匡霸之勛<lb/>
云爾<lb/>
<pb n="KR4h0123_WYG_016-3a"/>
　　　寒蟬賦序<lb/>
昔人稱雞有五德而作者賦焉至於寒蟬才齊其美獨未<lb/>
之思而莫斯述夫頭上有㽔則其文也含氣飲露則其<lb/>
清也黍稷不食則其亷也處不巢居則其儉也應候守<lb/>
即則其信也加以冠冕則其容也君子參之可以事君<lb/>
可以立身豈非至悳之蟲哉且攀木寒鳴負材所歎余<lb/>
昔僑處切有感焉興賦云爾<hi>㽔御覽作緌食作享加以作頭有節作常参之作則</hi>
<hi>其操負材作貧士</hi>
<pb n="KR4h0123_WYG_016-3b"/>
　　　有皇詩序<lb/>
有皇美祈陽也祈陽秉文之士駿發其聲故能明照有<lb/>
吳入顯乎晉國人美之故作是詩焉<lb/>
　　　思文詩序<lb/>
思文美祈陽也祈陽能明其徳刑于寡妻以至于家邦<lb/>
無思不服亦賴賢妃貞女以成其内教故作是詩<lb/>
　　　谷風詩序<lb/>
谷風懷思也君子在野愛而不見故作是詩言其懷思<lb/>
<pb n="KR4h0123_WYG_016-4a"/>
之也<lb/>
　　　鳴鶴詩序<lb/>
鳴鶴美君子也太平之世君子猶有退而窮居者樂天<lb/>
知命無憂無欲碩人之考槃傷有德之遺世故作是詩<lb/>
也<lb/>
　　　南衡詩序<lb/>
南衡美君子也言君子遯世不悶以徳存身作者思其<lb/>
以徳來仕又願言就之宿感白駒之義而作是詩焉<lb/>
<pb n="KR4h0123_WYG_016-4b"/>
　　　贈汲郡太守詩序<lb/>
奚世都為汲郡太守客將之官大將軍崇賢之徳既<lb/>
逺而厚下之恩又隆非此離析有感聖皇既蒙引見<lb/>
又宴于後園感鹿鳴之宴樂詠魚藻之凱歌而作是<lb/>
詩<lb/>
　　　九愍序<lb/>
昔屈原放逐而離騷之辭興自今及古文雅之士莫不<lb/>
以其情而玩其辭而表意焉遂厠作者之末而述九<lb/>
<pb n="KR4h0123_WYG_016-5a"/>
愍<hi>本集</hi>
　　　逸民箴<hi>并序</hi>
余昔為逸民賦大將軍掾何道彦大府之俊才也作反<lb/>
逸民賦盛稱官人之美寵禄之華靡偉名位之大寳斐<lb/>
然其可觀也夫名者實之賔位者物之寄窮髙有必顛<lb/>
之吝溢美有大惡之尤可不慎哉故為逸民箴以戒反<lb/>
正焉<lb/>
浩浩太素制為兩儀經始君臣朝有俊弼野有逸民各<lb/>
<pb n="KR4h0123_WYG_016-5b"/>
有攸届而後品物有倫在昔后帝齊物達觀賞不假爵<lb/>
教不示勸號諡莫設而生黎淳晏降迄中古黄象可觀<lb/>
而唐文有煥乃彫乃藻大樸既散樸之既散萬百熈心<lb/>
形為寵放神為利淫有翹者車命彼在林是故懷玉䘮<lb/>
寳而被褐解襟恬亡智生與世或競匪智無鑒匪心伊<lb/>
鏡芒芒禹迹鞠為塗徑惟是每懷偏彼反正正反於寵<lb/>
既尸干禄相協厥居而豐其屋禄之既尸刑為爾司室<lb/>
之既豐䘮家於宫故非據之菑戒之在凶人皆知存之<lb/>
<pb n="KR4h0123_WYG_016-6a"/>
為存而莫知得之為䘮榮猶振穎墜若頽荒咎自專寵<lb/>
福在循牆是故保其安者常危而忘其存者不亡無休<lb/>
爾榮身寔親名無謂爾崇神期好沖戒彼覆餗冒此棟<lb/>
隆慎微如顯乃保身以終自古在昔逸民有作相彼宇<lb/>
宙方之委舄夫豈無不休而好是沖漠是故名利之菑<lb/>
至人攸恪謂予未信無寜監于桑霍天明既畏神道無<lb/>
親善在求已慶由積仁無念爾本聿修厥淳執盈如<lb/>
虗乃反天真逸民司正敢告官人<lb/>
<pb n="KR4h0123_WYG_016-6b"/>
　　　登遐頌<hi>并序</hi>
夫死生存亡二理之已然者也而世有神仙登遐之言<lb/>
千歲不死之壽其詳固難得而精矣列仙之道作者既<lb/>
集而登遐未有焉莊周有言我試妄言之子試妄聽之<lb/>
彼之有無蓋難以理求我之妄聽顧可以言寄之遂為<lb/>
頌云爾<lb/>
郊間人　　王子喬　　　𤣥洛　　　孔仲尼<lb/>
九疑仙人　大勝山上女　李少君　　梅福<lb/>
<pb n="KR4h0123_WYG_016-7a"/>
張招　　　左元放　　　劉根　　　黄伯嚴<lb/>
費長房　　何女子　　　焦生　　　鮮卑務塵<lb/>
韓衆　　　夷門子　　　林陽子　　任作子<lb/>
鬼谷子<lb/>
淵哉郊間懷寳採薪媚兹伯陽常道是夤俯翼遂周<lb/>
擕手入秦遺物執一竗世頤神思我𤣥流浩若無津<lb/>
王喬淵嘿遂志潛輝遺形靈嶽顧景亡歸孌彼有傳與<lb/>
爾飜飛承雲儵忽飄颻紫微<lb/>
<pb n="KR4h0123_WYG_016-7b"/>
𤣥洛竗識飢餌神穎在陰儵逝即陽無景逍遥北嶽凌<lb/>
霄引領揮霧昊天合神自靖<lb/>
孔丘大聖配天𢎞道風扇𤣥流思探神寳明發懷周興<lb/>
言謨老靈魄有行言觀蒼昊清歌先試丹書有造<lb/>
茫茫九疑登暉太素有漢登聞神具爾顧發彼靈丘聿<lb/>
來載歩貽我則歌永揚遐祚<lb/>
大勝之娥厥猶翼翼降宫有和納符帝側揮杖指辰絶<lb/>
音頹息苕苕𤣥石在彼峻極<lb/>
<pb n="KR4h0123_WYG_016-8a"/>
少君善祠怡爾豐顔俯覲劉漢仰接姜桓式宴安期巨<lb/>
棗為餐神光攸徃後來其嘆<lb/>
在漢之衰頹火炎精梅公指景有皇遺形逝彼文辭胥<lb/>
此洞庭神輝絶景豈外北㝠<lb/>
張招澄精竗思𤣥芒則是神物錯綜徽章乃幽乃顯若<lb/>
存若亡因形則變倐忽無方<lb/>
生在清純放情𤣥昧在物淵沉沂虗攸遂清酒一壺百<lb/>
朋具醉有命集止乗龍來萃載見君子言觀其蔚<lb/>
<pb n="KR4h0123_WYG_016-8b"/>
劉根登嵩遺世盤桓形委服容口猒瓊蘭挹彼呼翕為<lb/>
爾朝餐景絶巖穴光茂雲端<lb/>
伯嚴志道飜飛自南北食中嶽練形嵩岑奔星凌顔朱<lb/>
光垂陰雲精九<hi>闕</hi>握耀盈襟<lb/>
長房有懷承師問道蒙險洪海晞心𤣥浩將登蓬萊祚<lb/>
爾難老嘉命既錫如何勿考<lb/>
逝矣何女芳靈既彫安寢曾丘逝魂清霄䘮魄載營大<lb/>
墓崇朝玉趾再歩於焉逍遥<lb/>
<pb n="KR4h0123_WYG_016-9a"/>
焦生卜居在河之東皓襟解帶嘉卉結容頤神大素淑<lb/>
思𤣥沖在彼黄堂明道固窮<lb/>
北狄務塵在彼沙漠含神自頤靜居有恪自彼王庭聿<lb/>
來伊洛天子命之載見紫閣<lb/>
衞矣終化靈毛揚葩慎爾貞心神祉來荷靡靡夷門體<lb/>
道含真餐茹靈卉凌雲頤神<lb/>
林陽餌車明視聰耳壯子既餐歩晞千里任化凱入輕<lb/>
雲揮止移形善變載坐載起<lb/>
<pb n="KR4h0123_WYG_016-9b"/>
悠悠鬼谷永言潛止要終有集資生無始綢繆方平在<lb/>
彼二子芬響蘭揮有來盈耳<lb/>
　　　盛徳頌<hi>并序</hi>
余行經泗水髙帝昔為亭長於此瞻望山川意有恨然<lb/>
遂奏章以通情焉并為之頌云爾<lb/>
晉太子舎人糞土臣雲稽首再拜上書皇帝陛下臣雲<lb/>
頓首死罪伏惟陛下紹軒轅之叡哲越三代之髙蹤膺<lb/>
有聖之𤣥景藴生民之上略秦政肆虐漸亹生民在昔<lb/>
<pb n="KR4h0123_WYG_016-10a"/>
上帝乃眷多方肅雍寳命鑒民顧天思文叡聖以宅<lb/>
神器六合焱駕八荒星錯企皇居於阿房掎逸鹿於九<lb/>
野謀猷囘遹天人匪祚乃薾斯國授漢于秦京是以先<lb/>
詔五緯章太素神母哀號底命丹野九垓闢授命之符<lb/>
鈞天清建皇之鑒陛下螭蟠泗水龍躍下亭慶雲徘<lb/>
徊紫塵熠爍皇威肈於斷蛇神武基於豐沛掩四紘以<lb/>
蓋天廓𤣥謨以闢宇華宫山藏玉堂海紬雲蓋景陰金<lb/>
門林蔚拔足崇長揖之賔吐餐納獻規之客𤣥猷上通<lb/>
<pb n="KR4h0123_WYG_016-10b"/>
徳輝下濟仰翰雲禽俯躍魚魴是以四海之内莫不企<lb/>
景嶽以接羣望廣川而鱗集乗山渉水視險若夷奔波<lb/>
闕廷思効死節乃鳴鸞在衡奔驥服輅良平鳳栖信布<lb/>
虎據豪雄凌暴於外竒謨補闕乎内威謀兼陳智勇畢<lb/>
効乃凌河海河海無梁乃仆髙山嶽華不重三秦席巻<lb/>
項籍灰分逋虜霧散遺冦雲徹泛時雨以清天灑狂塵<lb/>
以肅地轡<hi>闕</hi>　　於川與竦峻蓋於蒼昊功濟宇宙德<lb/>
被羣生天人允嘉民神協愛厯數在身有命將集而陛<lb/>
<pb n="KR4h0123_WYG_016-11a"/>
下猶復允執髙讓成功靡有暜天歸德羣后固請然後<lb/>
謁天皇於圓丘廵萬乗於帝室率土離暴秦之亂臣妾<lb/>
䝉有道之恵戎𦍑蠻夷之墟雕趾肅慎之國莫非帝臣<lb/>
巍巍蕩蕩蓋天臨地自啟闢以來有皇之美未有若聖<lb/>
功之著盛者也臣雲頓首頓首死罪死罪臣以鄙倍文<lb/>
武無施忝寵本朝承乏下位而臣遘愍自西徂東行邁<lb/>
攸止路經泗水伏見史臣班固操録聖功竊承陛下扶<lb/>
桑始照天暉未融之日嘗臨御此川於是即命舟人彌<lb/>
<pb n="KR4h0123_WYG_016-11b"/>
檝水沚瞻仰山川舊物不替永惟聖輝罔識所憑逺眺<lb/>
邇企感物興哀終懷靡及俯心遐慕臣命違千載之運<lb/>
身生四百之外恨不得役力聖明之鑒寓目風塵之㑹<lb/>
揮戈前隊待罪下軍抽鋒咸陽之關提鉞項籍之領痛<lb/>
心自悼不知所裁行役之臣牽制朝憲雖懷彷徨王事<lb/>
靡盬肅將言邁實銜罔極臣聞遊魂變化神道無方雖<lb/>
聖靈登遐降陟在天連光五精流輝太一或冀神輿降<lb/>
觀薄狩五服時邁玉輅言廵兹邑是以下臣仰瞻紫宫<lb/>
<pb n="KR4h0123_WYG_016-12a"/>
俯要恍惚愚情振蕩靡審所如不勝延頸紫微結心閶<lb/>
闔之情謹住水濵拜章陳愚臣雲誠惶誠恐頓首頓首<lb/>
死罪死罪稽首以聞<lb/>
臣雲言臣聞歌詠所以宣成功之烈詩頌所以美盛德<lb/>
之容是以聞其聲則重華之道彌新存其操則文王之<lb/>
容可覩永惟陛下聖德豐化比隆前代元勲茂功超蹤<lb/>
在昔故詩歌之所依詠金石之所揄揚者也臣謹上盛<lb/>
德頌一篇雖不足以仰度天髙伏測地厚貴獻狂夫區<lb/>
<pb n="KR4h0123_WYG_016-12b"/>
區之情臣雲云云晉太子舎人臣陸雲上<lb/>
於皇漢祖篹胄有唐平章在昔文思百王丹輝栖<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>火<lb/>
精幽光爰兹聖緒頽維弛綱靈曜熠爍隮景扶桑則天<lb/>
未墜重規旻蒼其規伊何横乾作峻厥徳不囘矩地能<lb/>
順憑河拓景襄岳殷韻龍章景偉虎質碩變有秦不競<lb/>
罔極黔首震驚予師思䖍神主上帝曰咨天鑒有赫乃<lb/>
鑒伊漢此惟予宅明明聖皇既受帝祉雲騰下邑風駭<lb/>
泗水仰鏡天文五緯同晷俯察雲符神母爰止思文聖<lb/>
<pb n="KR4h0123_WYG_016-13a"/>
王克廣克遐威凌羣桀徳潤諸華爰祀天人天人攸嘉<lb/>
爰輯蒸徒蒸徒既和既和既順乃矢德音豐沛之旅其<lb/>
㑹如林朱旗虹超彤斾電尋推師蕭曹撫劍髙吟元戎<lb/>
薄伐時罔不龕凌波川潰肆野陸沉咸陽克殄既係秦<lb/>
后峩峩阿房乃清帝宇穆穆聖皇天寳攸定有項畔渙<lb/>
不式王命王命既愆黜我西土於爍王師遵時匪怒爰<lb/>
赫乗亹席巻三夏嘽嘽戎軒矯矯乗馬燮伐强楚至於<lb/>
垓下天誅薄曜暴籍授首區夏既混宇宙蒙乂肅肅帝<lb/>
<pb n="KR4h0123_WYG_016-13b"/>
居巍巍神器有皇于登是臨天位繡文于裳組華于黻<lb/>
明明天子有穆其容至止鏘鏘相維辟公宣聲路寢發<lb/>
號紫宫頒此愷悌以畜萬邦思樂皇慶協于時雍琴瑟<lb/>
在御大予舞功越裳委䞇肅慎來王明明聖皇開國乗<lb/>
制分圭胙勞河山命誓禮律克彰典文垂藝有漢恢恢<lb/>
疏罔不替聖功克明九方孔安良宰内幹武臣外閒漸<lb/>
澤冀域沾被戎蠻連光太素萬載不刋<lb/>
　　　祖考頌<hi>并序</hi>
<pb n="KR4h0123_WYG_016-14a"/>
雲之世族承黄虞之苗緒裔靈根之遺芳用能枝播千<lb/>
條穎振萬葉繁衍固於三代饗祀存乎百世豈非皇慶<lb/>
之積祐神明之殷祥者哉在周之衰有媯之後將育于<lb/>
姜而貞龜發鳴鳯之兆周史表觀國之繇故能光宇營<lb/>
丘奄有東海支庶蕃廡而𦙍祚昌大矣遭世多難子孫<lb/>
蕩析逐于南土烈祖丞相邵侯顯考大司馬武侯明德<lb/>
叡哲沉雄特秀固上天所以繼蹟前期恵成顧貺者也<lb/>
是以有吳雲興而邵侯龍見遂風騰海堣電斷荆楚運<lb/>
<pb n="KR4h0123_WYG_016-14b"/>
籌制勝底定經略文德光宣武功四克乃作台衡以御<lb/>
于王政天綱與先代比隆義問與前修接響固所謂汪<lb/>
汪浩浩不世出者哉武侯以光逺之度襲重規之範秉<lb/>
宣朗之明照曾暉之景故寅亮樞極則萬物淳曜緝熈<lb/>
有邦而宇内恪居及至中葉亂自虎臣綏援既集而大<lb/>
難時彌徳濟封域之内威揚函夏之表遂仍世作宰焜<lb/>
曜祖業車實襲軌裘不改帯元勲昺於光國洪烈著於<lb/>
隆家考徳計功比之前代未有茂於此者也是以小子<lb/>
<pb n="KR4h0123_WYG_016-15a"/>
敢慕徽猷欽述芳烈雖不足以當朱弦之一唱發清<lb/>
廟之三歎蓋爾臣子之遺恩罔極之所處也乃作頌<lb/>
曰<lb/>
悠悠聖緒上帝是臨世篤其猷於顯徽音神風徃播福<lb/>
禄來尋靈根既茂萬葉垂林繁盛海堣穎寜漢陰既曰<lb/>
寜止芳祐允淑乃歩斯淳降神有陸赫矣二公應期載<lb/>
育明明邵侯允哲允謀叡心昭德淑問宣猷如日之升<lb/>
如川之至炎精既頹黄暉昺煥光宅海邦大造江漢王<lb/>
<pb n="KR4h0123_WYG_016-15b"/>
于出征二公斯難長驅致届九有有判咸黜凶醜區域<lb/>
寜晏天禄未終大命有集卜食東夏元龜既襲聿來故<lb/>
宫作蕃舊邑公徒斯振帝旅凱入於變時雍神道經始<lb/>
肅肅九命永言徽止公拜稽首對敭天子猗歟盛歟邵<lb/>
侯有作我考纂戎爰究爰度逺除尋軌崇基式廓昭明<lb/>
有家祖廟奕奕中葉虎臣稱亂西秦靈斾電揮伐鼓霆<lb/>
震㑹朝哀舉征不浹辰遐風逺掃萬里無塵有族斯祐<lb/>
念功在兹衮衣之宜遂作上司台光增朗方險載夷穆<lb/>
<pb n="KR4h0123_WYG_016-16a"/>
矣暉章有吳之旗我祖我考受言藏之曄曄藻裳再命<lb/>
同服騑騑四牡二世方轂分珪比瑞天秩底禄公堂峻<lb/>
趾華構重屋昔在二伊于殷有聲在漢之興亦曰韋平<lb/>
惟祖惟考履貞大亨邈彼披陽追蹤阿衡駿恵雨施景<lb/>
潤雲行洋洋𤣥化功濟其民風馳海表光被嶽濵二后<lb/>
重規世有哲人肅雍碩響萬載是振<lb/>
　　　張二侯頌<hi>并序</hi>
張氏之先蓋少昊氏之苗裔也其在春秋晉徳方休而<lb/>
<pb n="KR4h0123_WYG_016-16b"/>
張老延譽爰暨有漢文成佐命初基司空揚聲於末葉<lb/>
流長祚逺世不乏侯輔吳將軍文侯遭季末雲擾遂避<lb/>
難于東有吳之興寔為謀主桓王即世援建太祖知命<lb/>
審於將萌先識鏡於未兆遂作上將輔成王業立朝無<lb/>
不易之方正色有犯顔之亮固所謂謇謇王臣古之遺<lb/>
直者也奮威將軍定侯明徳光逺軌量𢎞濟文敏足以<lb/>
華國威略足以振衆重規繼體而大業暉崇故休祚頻<lb/>
繁寵靈仍世天秩之體彌彰而毁盈之心滋沖用能保<lb/>
<pb n="KR4h0123_WYG_016-17a"/>
寵固世考終碩問蓋竹帛之所光宣詠歌之所揄揚也<lb/>
乃作頌曰<lb/>
烈文逺祖肇自上皇金天淳曜遂濟窮桑真人有作飛<lb/>
龍在天留侯載見階雲自淵即謀神造啟運竗𤣥有漢<lb/>
再命度邑于東其在中葉誕育司空邈矣唐陵有恭斯<lb/>
庸寜行盈止世篤天禄神之聽思俾我戩穀繁過芳祐<lb/>
底之洪族洪族既昌再恵音徽於穆二侯仍世雙飛堂<lb/>
堂輔吳抑抑奮威如龍之躍如鳳之揮薄言戾止在彼<lb/>
<pb n="KR4h0123_WYG_016-17b"/>
紫微金卯紛若四海畔渙文侯乃顧玅世達觀逝彼塗<lb/>
方度兹江漢鳴飛遵海聿來有亂遭家不造殱我明聖<lb/>
桓后肇揚侯承末命皇大烝哉天保末定匪侯䘏度宗<lb/>
緒孰正帝整我旅外薄四荒命作惟師時惟鷹揚遂登<lb/>
上將亮彼大皇底邑胙土命珪有璋蹇蹇我侯明發宿<lb/>
夜襲彼遺直興言有謩聿懷來忠王室之故猗歟定侯<lb/>
祇服清曜奕奕瓊範玉潤淑貌淵識徃藏朗思來照曽<lb/>
是徽章再世被荷庸勲開國明道隆家有苾其芬淑問<lb/>
<pb n="KR4h0123_WYG_016-18a"/>
揚和有蔚其文如林之華皇矣帝祚受言既崇<hi>闕</hi>女有<lb/>
行作合儲宫條延紫極潁衍皇穹亹亹定侯在盈思<lb/>
沖祗寵戒溢永懐慎終重光並曜播我芳風<lb/>
　　　榮啟期讚<hi>并序</hi>
榮啟期者周時人也值衰世之季末當王道頽凌遂隱<lb/>
居窮處遺物求已泝懷𤣥竗之門求意希微之域天子<lb/>
不得而臣諸侯不得而友行年九十被裘鼓琴而歌孔<lb/>
子過之問曰先生何樂答曰吾樂甚多天生萬物惟人<lb/>
<pb n="KR4h0123_WYG_016-18b"/>
為貴吾得為人矣是一樂也以男為貴吾又得為男是<lb/>
二樂也或皆不免於襁褓而吾行年九十是三樂也夫<lb/>
貧者士之常也死固命之終也居常待終當何憂乎孔<lb/>
子聽其音為之三日悲常被裘帯索行吟於路曰吾著<lb/>
裘者何求帯索者何索遂放志一丘滅景榛藪居真思<lb/>
樂之林利渉忘憂之沼以卒其天年榮華溢世不足以<lb/>
盈其心萬物兼陳不足以易其樂絶景雲霄之表濯志<lb/>
北溟之津豈非天真至素體正含和者哉友人有圗其<lb/>
<pb n="KR4h0123_WYG_016-19a"/>
象者命為之讚其辭曰<lb/>
芒芒至道天啟徳心自昔逸民遁志山林邈矣先生如<lb/>
龍之潛夷明收察滅跡在陰傲世求已遺物自欽景遯<lb/>
瓊煇響和絶音戀彼丘園研道之微思樂寒泉薄採春<lb/>
㽔鳴弦清泛撫節髙徽有聖戾止永言傷悲天造草<lb/>
昧負道實嘉於鑠先生既體斯和熊羆作祥黄髪皤<lb/>
皤耽此三樂遺彼世華翼翼彼路行吟以逰的的黻<lb/>
冕陋我輕裘永脱亂世受言一丘媚兹常道聊以忘<lb/>
<pb n="KR4h0123_WYG_016-19b"/>
憂<lb/>
　　　吳故丞相陸公誄<lb/>
惟赤烏八年二月粤乙卯吳故使持節郢州牧左都䕶<lb/>
丞相江陵郡侯陸公薨嗚呼哀哉皇朝迭紹成命昊天<lb/>
聖王作矣世有哲臣觀監在吳乃降斯神思皇我后應<lb/>
運對揚穎秀若華景逸扶桑龍輝紫極鳳鳴玉堂舉<lb/>
旗清阻奮鉞夷荒悠結沉維峻極公綱将撫逺績括地<lb/>
九圍皇淳爽泰昊旻疾威生民如何哲人其頽登靈在<lb/>
<pb n="KR4h0123_WYG_016-20a"/>
天遺音播徽敢揚元勲表之素旂乃作誄曰<lb/>
濬哲我祖時文峻徳𤣥粹納真清休載式本承慶輝駿<lb/>
恵罔極申錫多祜本支千億芳條逺蔭靈根茂植根條<lb/>
伊何苗黄裔舜長發有祥貽我祚晉神明之緒實蕃瑰<lb/>
雋和音嗣世不替碩彦明鑒在下降命上𤣥我公初載<lb/>
天嘏之純重光納照琁璣授銓仰儀喬嶽俯濯洪川清<lb/>
輝秀穎雲翹映晨肇彼岐嶷允廸天真先心則智率意<lb/>
斯仁秉夷清昧體靈協神神休載鑠九徳兼和挹揮茂<lb/>
<pb n="KR4h0123_WYG_016-20b"/>
朴豐淳鎮華景峻凌髙𤣥源踴波造辰竦隆彌海廓遐<lb/>
光備既淳逸軌爰超閎岡苞荒景靈渥耀山林嶽秀天<lb/>
光乃照窮化機神探賾衆妙駭塵氛埃澄響清肖恢淵<lb/>
博量騰嶮峻邵振綱宇表登軌絶蹈厥初藏器栖蟠海<lb/>
嶽披藻崑崙濯秀暘谷沉輝熙茂清塵熠鑠含章在淵<lb/>
發揮龍躍時復陽九承乾之衰有璽于井玉軒徘徊爰<lb/>
兹赫奕需期雲飛天歩皇輿載見太微華堂誕基委虵<lb/>
自階鼎輝既隮嘉命乃集和羮未飪宰物下邑康年委<lb/>
<pb n="KR4h0123_WYG_016-21a"/>
登恵風時協在斷無頗于教斯輯金虎覿精戎車孔肆<lb/>
神寳播越天人釋位有命在兹帝思元帥委弁總干振<lb/>
翼虎噬威靈既授六軍有叙乃誓我衆乃整我旅神千<lb/>
山立雄旗電舉懸旌氾陽即戎江滸我后日敬上帝臨<lb/>
予靖端夙夜匪寜匪處經始綿綿滂沱惟海乃幹中軍<lb/>
入作内輔公侯陟降在帝左右關羽滔天作虐西土帝<lb/>
曰將軍整爾熊虎赫赫明明皇輿出祖龍舟照淵旟旐<lb/>
映野鋪敦江濆仍執醜虜荆南既集方嶮未夷天子命<lb/>
<pb n="KR4h0123_WYG_016-21b"/>
我撫之西垂公侯戾止威神緝熈䖍劉作虐思輯子來<lb/>
妖旍北靡搴爾雄旗獷彼羣蠻祁祁遺黎柔逺能和薄<lb/>
言綏之方堣肅清烈文雋武舎爵明堂冊勲天府天子<lb/>
曰咨我圗乃功錫爾青土建侯于東開國名墟光宅海<lb/>
邦分圭作寳軒輅以庸既受帝祐公用如大四驖孔阜<lb/>
元戎杳藹淑旂飛藻綏章承蓋振我輝靈四方于邁劉<lb/>
王負嶮㓂我西隣公侯赫怒干戈啟陳金鉞鏡日雲旗<lb/>
綘天凌岡襄嶽沉維括淵元王隕難鯨鯢墜鱗戎漢時<lb/>
<pb n="KR4h0123_WYG_016-22a"/>
殪方域清塵曹休東踰我疆斯越帝簡厥佐將命其<lb/>
傑乃俾我公啟行警伐江漢之滸恭授斧鉞揖帝整旅<lb/>
隱爾霆發桓桓神誅震驚魏方我公矯矯虎視元戎截<lb/>
彼醜旅效此武功武功既彰天威薄曜靈武震華邊垂<lb/>
清暴振旅凱入王假有廟假廟伊何本庸寵祚土田陪<lb/>
敦四牡載路出餞于郊此惟予顧禮嘉嵩髙樂和湛露<lb/>
改容肅至傾蓋寵歩鞶帯翩紛珍裘阿那區宇惟寜繁<lb/>
遏帝祉於穆疇咨敷奏多士將庸元輔相惟天子僉曰<lb/>
<pb n="KR4h0123_WYG_016-22b"/>
公侯宜有爰止繡裳縟藻衮帯重紫遂虗上司命公<lb/>
登宰帝曰丞相朕嘉君徳以兹軒冕往踐乃職宣爾叡<lb/>
心維皇協極邦國若否四方爾式公拜稽首欽翼明聖<lb/>
乃御機衡仰徽七政祇恪丕顯無易惟命巍巍天邑惟<lb/>
清四門公侯作弼煥炳皇文重輝熾景協氣烟熅百神<lb/>
秩祀兆獻思淳克諧庶尹遂成帝勲時雍既濟王途克<lb/>
廣儀形我度軌物垂象後遐施歸崇廕恵仰茂徳栖音<lb/>
廣問沉響洪範逺迪𤣥猷洞深靈澤崇藪天嶮垂陰翰<lb/>
<pb n="KR4h0123_WYG_016-23a"/>
飛樂嶮深蟠泳沉澤豐泉丘潤博雲林遭世大過彛倫<lb/>
靡肅亹亹公侯思惟雅俗發憤戎衣永言禮樂被分敦<lb/>
化荷戈思學體仁長物御風熙國叡鑒擢微𤣥輝鏡璞<lb/>
戒危膏梁收俊白屋五品時訓民神攸鑠我有奐文如<lb/>
曜如辰何以崇之匪闡伊人我有烈武如震如霆何以<lb/>
將之保大豐年思𢎞景業熙世登民克壯碩老秉鉞河<lb/>
津祉祚勿引蚤世幽神仰慕遺輝寤辟憂殷嗚呼哀哉<lb/>
永惟我公克明徳心紛藹芳和被之恵林公侯沒矣孰<lb/>
<pb n="KR4h0123_WYG_016-23b"/>
嗣徽音名存體逝徳茂形潛民之秉思好是嘔吟嗚呼<lb/>
哀哉惟帝念功寵命光大考諡典謨崇榮協泰安宫載<lb/>
考我公於邁輀軒啟塗先驅驚斾哀風結輿遺思馮<lb/>
蓋舎此休明即彼重藹攀慕靡及永戀光愛嗚呼哀<lb/>
哉<lb/>
　　　晉故散騎常侍陸府君誄<lb/>
惟太康五年夏四月丙申晉故散騎常侍吳郡陸君卒<lb/>
嗚呼哀哉天降純嘏誕育俊又才雄九奥徳鍾三懿應<lb/>
<pb n="KR4h0123_WYG_016-24a"/>
運繼期顯微闡昧特恢大猷雍化熙世昊天不吊奄忽<lb/>
零墜嗚呼哀哉朝隕棠榦邦䘮國輝帝欽遺烈士詠清<lb/>
機思經皇心痛浹民懷揮淚充邑惜痛盈畿敢述洪迹<lb/>
于兹素旂其辭曰<lb/>
於穆皇源時惟誕𢎞權輿有媯爰帝暨王徽音接響丕<lb/>
祚克昌乾鑒南眷誕降我祖顯考尚書納言帝宇正命<lb/>
惟允銓衡攸序篤生常侍固天所隆祚以靈粹陶以恵<lb/>
風道協體稟德與性鍾叡心逺暢淵思遐通瞻言潛覽<lb/>
<pb n="KR4h0123_WYG_016-24b"/>
克哲克聰躭精遐奥肆志篇章仰咨遺訓思齊曩蹤摛<lb/>
光啟晦微言是綱錯綜羣藝精徹毫芒顯允閒姿既明<lb/>
且緯敦叙汜愛經德紀義契濶邦族是綜是緯博約以<lb/>
禮陳錫載施雍雍閨闈克諧由仁率禮崇化色養寜親<lb/>
九族和睦德被宗姻猗猗髦俊祁祁縉紳鑽仰明範挹<lb/>
道希塵愷悌𢎞裕恵化是振潛機密暢靡幽不甄濯以<lb/>
清波權以明鈴旌善板築刋穢紫辰邦無媮幸靈不牟<lb/>
真沐浴𤣥源風移俗純儀徳鄒甸比化泗濵耀略切輝<lb/>
<pb n="KR4h0123_WYG_016-25a"/>
既升末融爰莅揚邑作尹名邦密邇帝畿大東小東宣<lb/>
敷五教敞化以崇徴無墜命興無廢功帝欽良政民懷<lb/>
穆風粤稽舊章率由典刑考績三載絀幽陟明超踐皇<lb/>
闥紆組垂纓奕世納言帝衡以平本崇曩烈堂構克榮<lb/>
征鼙屢振干戈未戢乃秉雄㦸徴戎東邑四牡徂征威<lb/>
徳以立爰守㑹稽青紱既襲帝曰欽哉疇咨羣后改授<lb/>
顯服屯騎是撫雍容皇甸綜文經武時值大過士爽其<lb/>
徳虔惟常侍髙明柔直履氷察霜淪心逺測春存三季<lb/>
<pb n="KR4h0123_WYG_016-25b"/>
形志于色頻顣厄運載離咎慝靖亨思順曹氏匪革投<lb/>
弁釋紱皓思東嶽遁世無悶清源是濯馥風彌馨明徽<lb/>
載鑠皇途既闢天網誕張運在九五違嶮即康猗歟髙<lb/>
懿避風逺臧帝降大命丘園是揚裨將天邑舒藻舊京<lb/>
僉曰休哉昭徳塞違乃升常伯補闕拾遺振纓紫極攄<lb/>
光太微奕奕𤣥冕熠熠貂璫仰耀皇維俯映明堂輿振<lb/>
鳴鸞體佩琮璜居徳彌沖雖休匪康既跚君宿未跱鼎<lb/>
辰將陟太階𢎞載育民皇靈靡顧大命奄臻厲凶彌留<lb/>
<pb n="KR4h0123_WYG_016-26a"/>
儵忽頹湮嗚呼哀哉黄河難澄梁木易荒聖賢絶景希<lb/>
世齊光豈曰徒生實維天綱於鑠常侍本徳昭仁俯鏗<lb/>
瑤響仰綴玉振其在克壯自蹇乗屯鳳翳靈條龍竄祕<lb/>
泉收逋匿耀洪略陶縕雖躡嘉運託景風雲瑰光既耀<lb/>
靈寳未闡弗慮皇圗銜恨徂遷嗚呼哀哉江河慕海丘<lb/>
陵樂山於惟君徳齊聖廣淵羣彦景附漸化濯真蓋以<lb/>
崇嚴函以裕淵西徂華源負澤慕塵幽萌潛暢滯思賴<lb/>
振六言六行匪君不肅五有三無匪君不極衡准失平<lb/>
<pb n="KR4h0123_WYG_016-26b"/>
匪君不直方榮遐邈匪君不式君其永沒民其焉則結<lb/>
思遺愛惟哀允惻嗚呼哀哉仲尼䘮魯孺慕失聲國僑<lb/>
殞鄭邦無竽笙實惟常侍徽懿克明恩懷士心信結民<lb/>
情聞者巷泣赴者風征八音輟響獻酢弗營羽檝翳川<lb/>
輕駕盈庭揮袂雲藹殞淚雨零嗚呼哀哉伊惟平生襲<lb/>
寵荷輝愷樂承明桑梓猶哀聿懷震丘言告言歸明徳<lb/>
逺燭慮凶以吉雖則榮泰存亾是䘏爰築新邑經始匪<lb/>
日眷懷不虞寜櫬斯室王事靡盬皇畿是旋鳴和吉往<lb/>
<pb n="KR4h0123_WYG_016-27a"/>
曾未浹辰震斾凶歸輝景長泯痛感皇祇哀普四民嗚<lb/>
呼哀哉穆穆天子昭明有融乃命王人禮憲是崇賜以<lb/>
歸賻榮以贈終冠蓋南徂映族輝邦日薄南陸辰次天<lb/>
漢龜筴協貞靈域載判明器既庇神道已羨縣象未登<lb/>
明星有爛軒車微動執紼同贊永棄髙厦黄廬是館寜<lb/>
彼昏昧荒此輝粲幽房長鍵修夜靡旦翼翼輕蓋翩翩<lb/>
丹旂龍章舒藻旟旐有輝轜輪轇結𤣥駟徘徊人誰弗<lb/>
思靡思匪哀援札心楚投翰餘悲嗚呼哀哉<lb/>
<pb n="KR4h0123_WYG_016-27b"/>
　　　晉故豫章内史夏府君誄<lb/>
惟永寜元年五月二十五日晉故豫章内史夏府君卒<lb/>
嗚呼哀哉乾鑒育俊崇兹大猷景靈垂祐黄精協符濯<lb/>
蹤浩素闡志𤣥流熙光聖代邁勲九區哀彼造物殂命<lb/>
不均既裦斯美吝兹遐年祁祁縉紳泣涕流連故作斯<lb/>
誄著之不泯其辭曰<lb/>
於穆府君逺祖彌光功濟黎獻澤洽八荒披圗承禪襲<lb/>
化軒唐洪風既振遐曜休煌越殷自周紹膺遺祉亮節<lb/>
<pb n="KR4h0123_WYG_016-28a"/>
三恪侯服千祀悠悠訖兹徽烈不已奕世本𢎞厥美是<lb/>
紀惟神隆慶篤生府君𤣥祐秀朗暉景煙熅誕載豐美<lb/>
俊頴夙繁性與體和孝友穆融虔兹君親姻族睦崇情<lb/>
廣褒誘品物虗躬安仁履素接舊以沖澄鑒博映哲思<lb/>
惟文淪心衆妙洞志靈源探幽判疑沉欲焱分甄滯羣<lb/>
祕義猶一貫崇規邈世體道而盤瞻言先機蔚藻騰翰<lb/>
處約由厚交順于顔文武未墜君惟克修百行殊揆君<lb/>
望斯周栖義初九戢翼洪條瓊輝四灼景問綢繆在昔<lb/>
<pb n="KR4h0123_WYG_016-28b"/>
我國元首載哲假寐候旦思庸俊逸旃檢髙麾體亦秩<lb/>
秩儀刑栁恵庶績惟穆既穆其績英風彌邵天子有命<lb/>
曾是在朝頻繁幃幄祇承皇曜神以測幽明以逺照自<lb/>
難識夷觀嶮改蹈譬彼清鑒莫塵其操五紀迭御載隆<lb/>
載傾南嶽頹鎮蔭輝素靈瑾瑜遷寳投蹟上京兆萌未<lb/>
緝皇聖攸嗟韋臨猗氏接被郇瑕道之以禮育之以和<lb/>
齊俗拯弊民靡不嘉振我翰音洋鑠諸華明明皇儲叡<lb/>
哲時招奮厥河滸矯足雲霄俄軒𤣥闕徽音揚飇光灼<lb/>
<pb n="KR4h0123_WYG_016-29a"/>
東朝髦士攸希媚兹一人亦既翰飛委蛇華閣陟降太<lb/>
微納言贊事淵裕徘徊習習和風惟穆惟宣亦曰武昌<lb/>
厥俗允新我后有命爰授俊臣君子云顧義在安親秉<lb/>
文共武言撫舊京仰肅慈顔俯熙典刑移彼滯汙泮宫<lb/>
時營衆否斯濟飛鴞革聲春翹晞景振鷺在庭髙墉未<lb/>
奮遭兹閔凶頻顣泣血三載以終哀響未歇臺命朝隆<lb/>
厥命伊何俾守南裔匪曰是屯託身虗㮣巾車既脂駕<lb/>
言將逝彛倫惟清路遵其序君之于逺乃恢斯緒思彼<lb/>
<pb n="KR4h0123_WYG_016-29b"/>
衆逸言尋厥楚暮瞻豐林晨看淵水濯竒以翹披途導<lb/>
軌彼湘之東地嶮俗危明徳審罰替幽崇儀嚴不式刑<lb/>
仁扶物施威和咸振澤被遐畿皇道御世與民靡偏改<lb/>
彼恵政濟此未均思一黔首濯溉義淵揖望皇命修翮<lb/>
徊翔循彼江濆乃眷豫章觀風樹政德音允張洪化既<lb/>
攄禮樂克昌閒非秋厲恵淑春陽廣命俊乂惟弓與旃<lb/>
丘園靡滯鸞驥憑軒豈方伊類捉髪躬勤震我聲教邁<lb/>
嚮惟殷君化大揚自北而南君澤本沃河漢載咸慶輝<lb/>
<pb n="KR4h0123_WYG_016-30a"/>
雲蔭埿潤川漸將配皇宿登景具瞻昊天不弔乃降兹<lb/>
厲髙禄未融凶焱中燧寢疾彌留大命隕墜邦家不紀<lb/>
沉哀結世嗚呼哀哉式玩遺美君實克明懷光暢幽晞<lb/>
髪結清體徳秉真審行居貞屈曳蹈機與世靡矜天命<lb/>
棐諶唯仁則延任道委分亮曰斯然孰云府君不聞其<lb/>
言永懷載念憂心孔艱曰兄曰弟篤愛纒綿晞光繼軌<lb/>
參融鴻振今君何之背世遐湮同生拊膺號哀瘁身眇<lb/>
眇孤微過庭曷遵天何忍斯于何之臻自君初邁既夷<lb/>
<pb n="KR4h0123_WYG_016-30b"/>
且榮今君反矣素旗垂銘雖光百辟託晷𤣥靈民慟于<lb/>
顯神孤于㝠物從人感轅馬失征飄風悼響潛魚仰<lb/>
驚豐霄䠞蔭衆羽徊鳴嗚呼哀哉瞻彼日月歲聿云<lb/>
夕寒暑窮化四辰交錯日考三從案轡長薄藹矣轜軒<lb/>
脱駕窀穸背榮孤世寜神大漠丘陵竦廕閝闥寥窙<lb/>
寤摽惟哀心摧涕潵嗚呼哀哉咨予與君恩親之微<lb/>
䝉恤于㫺投纓瀾猗思周弱志永庇恵輝如何府君<lb/>
昭景長違願言詠眷載傷載悲㫺我經年逝彼川路<lb/>
<pb n="KR4h0123_WYG_016-31a"/>
進闕初奔退違陵墓仰瞻靈丘俯增永慕惻剝肝懷哀<lb/>
其曷厝嗚呼哀哉<lb/>
　　　嘲褚常侍<lb/>
六年正月前臨川府丞褚為常侍君子謂吳於是乎能<lb/>
官人官人國之所廢興也古之興王唯賢是與吕望漁<lb/>
釣而周王枉駕寗戚叩角而齊王忘寐委斯徒而縻好<lb/>
爵釋短褐而服龍章姬姜之族非無人也親昵之愛非<lb/>
無懷也取彼庸賤之徒登之佐臣之列故九賢翼世而<lb/>
<pb n="KR4h0123_WYG_016-31b"/>
有命既集五子佐時匡霸以濟夫唯能官人之所由也<lb/>
褚氏大夫之常佐逺邦之賤司才則邵矣官實陋矣而<lb/>
拔出羣萃超昇階闥雖文王登師桓公取佐亦何以<lb/>
加之詩曰濟濟多士文王以寜言官人得才也褚常侍<lb/>
聞之喜曰君子之言豈虗也哉吾得此足矣君子謂褚<lb/>
常侍于是乎不謙謙也者致敬以存其位者也謙之<lb/>
不存德無柄矣世之治也君子自以為不足故撙節<lb/>
以求役於禮敬讓以求安于仁世之亂也在位者自<lb/>
<pb n="KR4h0123_WYG_016-32a"/>
以為有餘故爵豐而求更厚位隆而欲復廣世之治<lb/>
亂恒由此作今褚侯蟬蜕秋木鵠鳴玉堂不庶幾夙<lb/>
夜允集衆譽而意充于一善心盈于自足足則無求<lb/>
盈則無戒不求則善逺之無戒則惡來之亦何以為<lb/>
君子哉詩云戰戰兢兢如臨深淵慎之至也褚常侍<lb/>
聞是言也懼謂之昌言也而拜之君子曰褚侯其幾<lb/>
矣聞善而知喜過又應之懼嘉服義之賢而拜讜言<lb/>
之辱規同禹迹義均罪已君子哉吳無君子斯焉取<lb/>
<pb n="KR4h0123_WYG_016-32b"/>
斯<lb/>
　　　牛責季友<lb/>
天造草昧萬物化淳類族殊品莫同乎人令子履方<lb/>
矩以象地戴圎規以儀天該芳靈之凝素挺協氣於皓<lb/>
𤣥故神窮來哲思洞無間踊翰則憤凌洪波吐辭則辨<lb/>
解連環子何不絶淵而躍照日之光使穎秀暘谷景溢<lb/>
扶桒俯經見龍之輝仰集天人之堂雖子之服既朱而<lb/>
素今子之滯年時云暮而冕不易物車不改度子何不<lb/>
<pb n="KR4h0123_WYG_016-33a"/>
使𤣥貂左彌華蟬右顧令牛朝服青軒夕駕軺輅望紫<lb/>
微而風行踐蘭塗而安步而﨑嶇隴坂息駕郊牧玉容<lb/>
含楚孤牛在疾何子崇道與德而遺貴與富之甚哉日<lb/>
月逝矣歲聿其暮嗟乎季友盛時可惜迨良期於風<lb/>
柔競悲飇於葉落陳讜言於洪範圗遺形於霄閣使<lb/>
景絶而音流芬身薦而榮赫奕子如不能建功以及時<lb/>
予請迹於桃林之薄<lb/>
　　　諫吳王晏啟<hi>國起西園第表啟宜遵節儉制  雲為吳王晏郎中令晏於西</hi>
<pb n="KR4h0123_WYG_016-33b"/>
　　　　<hi>園大營第室雲啟諫令答之  晉書作諌吳王晏書</hi>
郎中令臣雲言伏見西園大營第室雖未審節度豐<lb/>
儉之制然用工甚嚴竊懼亊不得濟愚臣管見輙敢<lb/>
瞽言臣竊見世祖武皇帝臨朝淵嘿訓世以儉即位<lb/>
二十有六載宫室臺榭無所新營屢發明詔厚戒豐<lb/>
奢國家篹承務在遵奉而世俗陵遲家競盈溢漸漬波<lb/>
蕩遂已成風雖嚴詔屢宣而侈俗滋廣每觀詔書衆庶<lb/>
歎息清河王昔起墓宅未及極偉時手詔追述先帝節<lb/>
<pb n="KR4h0123_WYG_016-34a"/>
儉之教懇切之㫖形於四海清河王毁壞成宅以奉詔<lb/>
命海内聽望咸用憮然臣愚以先帝遺教日以凌替聖<lb/>
上憂勤猶未之振今與國家協崇大化追闡前蹤者實<lb/>
在殿下先敦素朴而後可以訓正四方示民知禁竊謂<lb/>
第室之設可使儉而不陋凡在崇麗一宜節之以制然<lb/>
後上厭帝心下允民望且自閒制國之用事從節省而<lb/>
方於此時大造第宅又非聖意從簡之㫖臣以凡才殿<lb/>
下不以其駑闇特䝉拔擢将以臣能有狂失之言可以<lb/>
<pb n="KR4h0123_WYG_016-34b"/>
裨補聖德臣自奉職巳來亦思竭忠効節以報所受之<lb/>
施是以不慮犯逆敢陳所懷如愚臣言有可采乞垂三<lb/>
省<hi>淵嘿晉書作拱黙民望作時望</hi>
　　　　吳王晏答陸雲令<hi>晏字平度武帝子為太尉大将軍洛京陷遇害</hi>
吾以頑弱過䝉殊寵夙夜祇懼忝思先恩承風誡以自<lb/>
錯厲得爾委曲省以憮然意既在儉約又欲奉遵法憲<lb/>
豈忘於心國自宜有宅城内求不可得官徒右軍來疏<lb/>
覆此屋恐或不可久得側近宫掖故於國作宅不作觀<lb/>
<pb n="KR4h0123_WYG_016-35a"/>
望使如凡家法足止而巳耳平量畫圗當往相示動靜<lb/>
以聞<lb/>
　　　又疏<lb/>
臣雲言間一日敢獻瞽言以干聞聽天恩未加咎責猥<lb/>
發明令臣伏誦聖㫖奉用歎息臣聞有國者不患宫室<lb/>
之不崇患在令名之不立是以賢人之在富貴莫不卑<lb/>
身節欲損已挹情能保其國家令聞百世厯觀古今以<lb/>
約失之者實寡以奢失之者蓋衆非天下之至徳孰能<lb/>
<pb n="KR4h0123_WYG_016-35b"/>
居豐行儉在富能貧清儉節素自殿下家道此所以懷集<lb/>
四方而使兆民服者也世祖武皇帝富有四海貴為天<lb/>
子居無離宫之館身御家人之服先帝豈欲以此道止<lb/>
於治身而已者哉固將必欲遺訓百世貽燕子孫此固<lb/>
殿下所宜祗奉也昔淮南太妃當安厝臣兄比下墨機<lb/>
時為郎中令從行太妃令追稱先帝養生送終事從節<lb/>
儉今宜奉用遺制不事豐厚令㫖懇切言歸於約清河<lb/>
昔起墓宅發手詔又還毁朝野之論于今未已竊以<lb/>
<pb n="KR4h0123_WYG_016-36a"/>
西園第宅用功方嚴雖知聖德節儉有素猶復思關<lb/>
愚言以補萬一亦臣繾綣微忠昊天罔極之誠也至<lb/>
被明令聖㫖炳然嘉承至道奉以稱慶不勝下情謹<lb/>
疏以聞<lb/>
　　　又疏<hi>西園第既成有司啟觀疏諫不可</hi>
郎中令臣雲言前啟西園第宅宜遵先帝節儉之制不<lb/>
宜使至豐麗被命優隆言歸謙素臣奉以欣憙而聞屋<lb/>
宇之制既自崇侈竊聞當復起觀六間既非前令之㫖<lb/>
<pb n="KR4h0123_WYG_016-36b"/>
且臣亦竊用不安臣聞詩云昊天有成命二后受之成<lb/>
王不敢康今四祖創基既垂成命哲王繼體世祖恭儉<lb/>
殿下承之固宜奉不寜而自昔造第過度民歎其勞瘁<lb/>
士譏其過尤謗言未彌而又加以崇侈此誠不可不惜<lb/>
先帝背世曽未十年而儉徳之亡國為其首此又所以<lb/>
慷慨酸心而不敢不盡狂夫之諫者也按晉魏以來諸<lb/>
侯奢靡第室滋廣未有如國今日之甚者也古人之戒<lb/>
猶云無為福始况今猶崇豐侈作為禍先此又臣所以<lb/>
<pb n="KR4h0123_WYG_016-37a"/>
寤寐憂歎忘寢與食者也殿下誕應運期首建大國固<lb/>
將憲章令典貽範萬世始基之制不可不慎今設為豐<lb/>
奢以示將來子孫象之又何以能國且先帝勤家如彼<lb/>
其素殿下承之若此其泰進傷奉國之典退虧隆家之<lb/>
業用之當身損盛德之譽垂之後嗣非興邦之制一舉<lb/>
而失四得此古人之所以長太息者也且第宅之過朝<lb/>
野所譏而監司結舌莫敢明言者實以殿下國之昵親<lb/>
朝所欽重故隱司過之鋒結執憲之繩耳後世直臣必<lb/>
<pb n="KR4h0123_WYG_016-37b"/>
將信威明法考制度禮愚以此觀有必毁之理茍此物<lb/>
不可終然誠不如不為使其無毁也今空設過制之物<lb/>
而終為直士之資臣又未見其可也惟殿下思愚臣之<lb/>
言時命有司必省此舉舉手懽遌伏用流汗<lb/>
　　　　令答<lb/>
中間表作舎先畫圗呈啟間數又五木林榑無他鏤飾<lb/>
示無乃越法奢靡古今無匹也間外啟作小樓北望河<lb/>
東公主園宅自不為觀故便聽之耳今行者歎息致朝<lb/>
<pb n="KR4h0123_WYG_016-38a"/>
野之譏耶省奏具意勑毁之<lb/>
　　　又啟<hi>王即位未見賔客羣臣又未講啟宜饗宴通客及引師友文學觀書問道</hi>
郎中令臣雲言聞古之君子既盛徳在身又外求諸<lb/>
物是以廣納俊士博觀載籍朝夕師傅夙夜勤禮賔<lb/>
友嘉客講義於前往古來今日聞於耳故知積徳廣<lb/>
而流芳罔極伏惟殿下天資聰叡應期挺秀聖敬敷<lb/>
聞輝光日新即位巳來仍遭不造大禮雖闋哀故滋<lb/>
有賔客無接覲之宴師友闕講誦之禮愚臣所以寤<lb/>
<pb n="KR4h0123_WYG_016-38b"/>
寐永歎而私懷慷慨者也愚以宜發通客之令使朝<lb/>
士有接見之縁又可時與師友文學披觀文籍坐而<lb/>
論道非學無以聞義非士無以行禮禮義既舉羣望<lb/>
允塞此臣下所以拭目思徳音之發者也臣區區所<lb/>
懷敢以聞<lb/>
　　　　令答<lb/>
多喪故乃初未與羣官㑹同比當請師友文學内外<lb/>
官屬也<lb/>
<pb n="KR4h0123_WYG_016-39a"/>
　　　又<lb/>
臣雲言臣前啟可與師友文學觀書論道今又天時清<lb/>
適正是講誦之日臣聞崇山之髙不厭其峻滄海之量<lb/>
無限於廣是以周公一日萬事猶復旁觀百篇孔子假<lb/>
期玩年至於韋編三絶由是言之雖聖之𢎞亦不能不<lb/>
求之於學也伏惟殿下明徳光劭天資秀朗方當光<lb/>
演文武允廸皇猷如復垂精古今之奥仰覽千載之<lb/>
籍則神道叡知無物不照且師友文學朝選於衆以<lb/>
<pb n="KR4h0123_WYG_016-39b"/>
徳來教雖豐祿崇禮已隆其人而先王之道未簡聖<lb/>
聽在位累載官廢其職每聽其言亦懷慷慨臣以可<lb/>
於良日就講經學先闡大道永播芳風愚臣區區敢獻<lb/>
瞽言<lb/>
　　　　令答<hi>尺牘作司馬譚與郎中陸雲令誤譚乃嗣為清河王年十四被害雲為吳王晏</hi>
　　　　　<hi>郎中令耳諌晏諸啟晉書已明載二篇又按晏傳少有風疾視瞻不端後轉增劇不</hi>
　　　　　<hi>堪朝覲與此風疾連動相應也</hi>
多病疾難以辭公事為自力風疾連動故未能用小差<lb/>
<pb n="KR4h0123_WYG_016-40a"/>
當如所陳乞每識忠至之誠輙以存心<lb/>
　　　又<hi>輿駕比出啟宜當入朝</hi>
郎中令臣雲言殿下自即第日來既仍多哀故聖體亦<lb/>
恒不安和自不朝見二宫已經年載前既比造趙軹近<lb/>
又自表出城至五日問訊輙以疾聞臣切所未安愚以<lb/>
此五日輿駕宜入朝臣聞事君之道茍在盡規知無不<lb/>
為是以愚臣敢獻瞽盲<lb/>
　　　　令答<lb/>
<pb n="KR4h0123_WYG_016-40b"/>
多不快不數朝覲幸恩詔見恕耳五日當入朝也<lb/>
　　　又<hi>言亊者啟使部曲將司馬給事覆校諸官財用出入啟宜信君子而遠小人</hi>
郎中令臣雲言伏見令書以部曲将李咸馮南司馬吳<lb/>
定給事徐泰等覆校諸官市買錢帛簿率日決咸南<lb/>
等治書以下無所復司而察錢帛重寳姧吏多情出入<lb/>
之用誠宜使虗實當法以防檢巧偽然臣愚以聖徳龍<lb/>
興光有大國選衆官材庶工肄業臣以虗簿忝竊朝右<lb/>
雖質弱任重無益補察至於奉已思勤昊天罔極中尉<lb/>
<pb n="KR4h0123_WYG_016-41a"/>
該大農誕皆清徳淑慎恪居所司其下衆官悉州閭一<lb/>
介疏闇之咎雖可日聞至於處義用情庶無大戾今咸<lb/>
南軍旅小人定泰士卒厮賤非有清慎素著忠公足稱<lb/>
今猥使此等任以覆校大臣所關猶謂未詳咸等督察<lb/>
然後得信既非開國勿用之義又傷殿下推誠納下曠<lb/>
蕩之量雖使咸等能盡節益國使功利百倍至於光輔<lb/>
國美猶未若開懷信士之無失况咸等所益不過姑息<lb/>
之利而名使小人用事大道陵替此臣所以慷慨也亂<lb/>
<pb n="KR4h0123_WYG_016-41b"/>
之所興在於小人得親治之所廢在於君子自替廢興<lb/>
治亂由此而已臣備位大臣職在獻可茍有管見敢<lb/>
不盡規愚以宜發明令必罷此等覆察衆事一付治<lb/>
書則無外之度休光照逺大信臨下人思盡節矣謹隨<lb/>
啟以聞<hi>清徳晉書作清亷所司作官次衆事一作衆士</hi>
　　　又<hi>國人多兵不法啟宜峻其防以整之</hi>
郎中令臣雲言國人兵放横多行非法至使暴及市道<lb/>
聲聞京邑親信兵乃罵詈洛陽市丞逺近囂然聲論日<lb/>
<pb n="KR4h0123_WYG_016-42a"/>
廣而主者前後所報每䝉寛宥故羣小敢肆其暴虐<lb/>
前輿駕當東時臣具以奏聞上立節度亦備嚴上下司<lb/>
察念在奉宣而親信卒泰矯稱突關强市民物至使行<lb/>
道哀窮路人歎惋臣下祇命幸使罪人時獲僉以泰<lb/>
宜加重戮以戒肅方來軍都督李嬰行實姧穢然身備<lb/>
王人雖不致法猶加捶楚主者奏泰依嬰決罰事寢不<lb/>
出而特令原泰泰之凶狡罰至大辟至於今日不䝉薄<lb/>
罰臣切以自今羣醜虎視競為暴虐矣小人得志則下<lb/>
<pb n="KR4h0123_WYG_016-42b"/>
凌上替前卿顯言事大農文㫖倨傲反成却安功名之<lb/>
士議在不辱而顯等恃恩敢行侮慢臣時列啟并呈顯<lb/>
言事寢不省是以自來拱嘿未敢多言切見國法日侈<lb/>
而恩宥無巳誠懼威禁遂頹醜聲滋聞愚謂自今宜齊<lb/>
之以法使下知禁有司所執猶宜時聽不然以往則監<lb/>
司之吏鋒鉅靡加而準繩替矣臣忝竊非據與聞國政<lb/>
服事以來荏苒三年朝憲多違威御無列好問不登而<lb/>
流聲播越皆由執政之臣官非其人常思收迹自替以<lb/>
<pb n="KR4h0123_WYG_016-43a"/>
避賢路退惟受遇微報未効是以忍垢素餐敢用文諌<lb/>
惟殿下哀明愚臣繾綣愚臣不以前後干迕多見罪責<lb/>
臨紙慷慨言不自盡<hi>並陸士龍集</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0123_WYG_016-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西晉文紀巻十六<lb/>
</p>
<p>
</p>
  </div>
</body>
</text>
</TEI>
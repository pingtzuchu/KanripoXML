<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西晉文紀卷一</head>
    <p>
<pb n="KR4h0123_WYG_001-1a"/>
欽定四庫全書<lb/>
　西晉文紀卷一　　　　　明　梅鼎祚　編<lb/>
西晉<hi>一</hi>
　　高祖宣皇帝<hi>姓司馬諱懿字仲達河内温人魏武帝辟為文學掾轉議郎丞相東曹屬</hi>
　　　<hi>歴事三朝以尚書右僕射封舞陽侯輔齊王為太傅相國進安平郡公孫炎篡魏追尊宣皇帝</hi>
　　　<hi>廟稱高祖</hi>
　　　諭孟達書<hi>達自蜀降魏領新城太守於是連呉固蜀潛圖中國與太守申儀有隙諸</hi>
　　　　<hi>葛亮惡其反覆遣郭模詐降過儀漏泄其謀達聞將反懿恐達速發以書諭之達大喜猶</hi>
<pb n="KR4h0123_WYG_001-1b"/>
　　　　<hi>與不決懿潛軍討誅之</hi>
將軍昔棄劉備託身國家國家委將軍以疆場之任任<lb/>
將軍以圖蜀之事可謂心貫白日蜀人愚智莫不切齒<lb/>
於將軍諸葛亮欲相破惟苦無路耳模之所言非小事<lb/>
也亮豈輕之而令宣露此殆易知耳<hi>唐撰晉書以後止稱晉書  宣露華</hi>
<hi>陽國志作洩露</hi>
　　　與諸葛亮論黄權書<hi>權字公衡巴西閬中人先主伐呉為鎮北將軍督江</hi>
　　　　<hi>北軍先主敗績引退權降魏懿深器之與亮書</hi>
<pb n="KR4h0123_WYG_001-2a"/>
黄公衡快士也每坐起歎述足下不去口實<hi>蜀志</hi>
　　　復弟孚書<hi>諸葛亮攻魏屯五丈原懿都督雍梁二州閉營不出亮遺巾幗婦人之飾</hi>
　　　　<hi>懿怒請決戰軍師辛毗杖節立軍門乃止懿弟孚書問軍亊㦤書復之百餘日亮病卒</hi>
亮志大而不見機多謀而少決好兵而無權雖提卒十<lb/>
萬已墯吾畫中破之必矣<hi>晉書</hi>
　　　報夏侯𤣥書<hi>𤣥少知名累遷散騎中䕶軍懿為太傅問時亊𤣥議以審官擇人除</hi>
　　　　<hi>重官改服制諸事懿報𤣥𤣥又與懿書</hi>
審官擇人除重官改服制皆大善禮鄉閭本行朝廷考<lb/>
<pb n="KR4h0123_WYG_001-2b"/>
事大指如所示而中間一相承習卒不能改秦時無刺<lb/>
史但有郡守長吏漢家雖有刺史奉六條而已故刺史<lb/>
稱傳車其吏言從事居無常治吏不成臣其後轉更為<lb/>
官司耳昔賈誼亦患服制漢文雖身服弋綈猶不能使<lb/>
上下如意恐此三事當待賢能然後了耳<hi>魏志</hi>
　　　除九品州大中正議<lb/>
案九品之狀諸中正既未能料究人才以為可除九制<lb/>
州置大中正<lb/>
<pb n="KR4h0123_WYG_001-3a"/>
　　　　曹羲九品議<lb/>
伏見明論欲除九品而置州中正欲撿虛實一州闊逺<lb/>
畧不相識訪不得知㑹復轉訪本郡先達者耳此為問<lb/>
州中正而實決於郡人<hi>太平御覽</hi>
　　　檄告遼東太守公孫文懿<hi>㦤征遼兵至文懿遣相國王建御史大夫</hi>
　　　　<hi>桺甫乞降請解圍不許進攻平之</hi>
昔楚鄭列國而鄭伯猶肉袒牽羊而迎之孤為王人位<lb/>
則上公而建等欲孤解圍退舎豈楚鄭之謂邪二人老<lb/>
<pb n="KR4h0123_WYG_001-3b"/>
耄必傳言失旨已相為斬之若意有未已可更遣年少<lb/>
有明決者來<lb/>
　　　平遼下令<lb/>
古之伐國誅其鯨鯢而已諸為文懿所詿誤者皆原之<lb/>
中國人欲還舊鄉恣聽之<hi>晉書</hi>
　　　劾曹爽奏<hi>明帝寢疾拜爽大將軍録尚書事與太尉司馬懿並受遺詔輔少主爽用</hi>
　　　　<hi>何晏等謀專擅朝政諸弟皆以列侯侍從懿稱疾避爽及車駕朝高平陵爽兄弟皆從懿</hi>
　　　　<hi>勒兵先據武庫出屯洛水浮橋奏爽幷晏等悉族誅</hi>
<pb n="KR4h0123_WYG_001-4a"/>
臣昔從遼東還先帝詔陛下秦王及臣升御牀把臣臂<lb/>
深以後事為念臣言二祖亦屬臣以後事為念此自陛<lb/>
下所見無所憂苦萬一有不如意臣當以死奉明詔黄<lb/>
門令董箕等才人侍疾者皆所聞知今大將軍爽背棄<lb/>
顧命敗亂國典内則僭擬外專威權破壞諸營盡據禁<lb/>
兵羣官要職皆置所親殿中㝛衛歴世舊人皆復斥出<lb/>
欲置新人以樹私計根據槃牙縱恣日甚外既如此又<lb/>
以黄門張當為都監專共交闗看察至尊候伺神器離<lb/>
<pb n="KR4h0123_WYG_001-4b"/>
間二宫傷害骨肉天下洶洶人懷危懼陛下但為寄坐<lb/>
豈得久安此非先帝詔陛下及臣升御牀之本意也臣<lb/>
雖朽邁敢忘徃言昔趙高極意秦氏以滅吕霍早斷漢<lb/>
祚永世此乃陛下之大鑒臣受命之時也太尉臣濟尚<lb/>
書令臣孚等皆以爽為有無君之心兄弟不宜典兵㝛<lb/>
衛奏永寧宮皇太后令勅臣如奏施行臣輒勅主者及<lb/>
黄門令罷爽羲訓吏兵以侯就第不得逗留以稽車駕<lb/>
敢有稽留便以軍法從事臣輒力疾將兵屯洛水浮橋<lb/>
<pb n="KR4h0123_WYG_001-5a"/>
伺察非常<hi>魏志作出晉書作黜秦氏以滅作秦是以亡永世  永延大鑒作殷鑒時作秋太尉臣濟</hi>
<hi>尚書令臣孚等作公卿羣臣令勅臣作皇太后勅臣以俟就第作各以本官侯就第屯作詣</hi>
　　　上魏帝辭讓丞相書<hi>齊王芳嘉平四年懿奏誅曹爽詔使太常王肅冊命</hi>
　　　　<hi>太傅為丞相增邑萬戸羣臣奏事不得稱名如漢霍光故事太傅上書辭讓十餘上乃許</hi>
臣親受顧命憂深責重憑頼天威摧弊姦凶贖罪為幸<lb/>
功不足論又三公之官聖王所制著之典禮至於丞相<lb/>
始自秦政漢氏因之無復變改今三公之官皆備横復<lb/>
寵臣違越先典革聖明之經襲秦漢之路雖在異人臣<lb/>
<pb n="KR4h0123_WYG_001-5b"/>
所宜正况當臣身而不固爭四方議者將謂臣何<hi>孔衍漢魏</hi>
<hi>春秋</hi>
　　　秋澇奏<lb/>
秋澇傷五榖又無菜蔬此方民已有食桑皮者<hi>魏名臣奏</hi>
　　　軍事敎<lb/>
今日當將作四千人東為三軍作營塹壘又當將斧三<lb/>
百枚破樹木作鹿角塞諸郵漏處<lb/>
　　　又教<lb/>
<pb n="KR4h0123_WYG_001-6a"/>
當教諸圍上守土皆作棒人一枚輕重長短者各各可<lb/>
手皆當頭施紉挂臂賊破死在旦夕邂逅衝突圍當以<lb/>
棓棓之<hi>並太平御覽</hi>
　　世宗景皇帝<hi>諱師字子元懿長子仕魏中䕶軍封長平鄉侯以撫軍大將軍嗣父輔政</hi>
　　　<hi>追尊景皇帝廟稱世宗</hi>
　　　與許允書<hi>允字士宗高陽人初與李豐夏侯𤣥親善豐等以謀討師伏誅徙允為鎮</hi>
　　　　<hi>北將軍與允書允甚悦未發以放散官物徙樂浪道死</hi>
鎮北雖少事而都典一方念足下震華鼓建朱節歴本<lb/>
<pb n="KR4h0123_WYG_001-6b"/>
州此所謂著繡晝行也<hi>魏畧</hi>
　　　廢魏帝為齊王奏<hi>魏帝嘉平六年與中書令李豐后父光祿大夫張緝等謀</hi>
　　　　<hi>以太常夏侯𤣥代帥輔政師致豐殺之逮捕𤣥緝等皆夷三族潛謀廢立乃宻諷永寧太</hi>
　　　　<hi>后下令與羣公卿士共奏永寧宫廢帝為齊王迎高貴郷公髦而立之改元正元復為文</hi>
　　　　<hi>王昭所弑</hi>
守尚書令太尉長社侯臣孚大將軍武陽侯臣師司徒<lb/>
萬歳亭侯臣柔司空文陽亭侯臣沖行征西安東將軍<lb/>
新城侯臣昭光祿大夫闗内侯臣邕太常臣晏衛尉昌<lb/>
<pb n="KR4h0123_WYG_001-7a"/>
邑侯臣偉太僕臣嶷廷尉定陵侯臣繁大鴻臚臣芝大<lb/>
司農臣祥少府臣襃永寧衛尉臣禎永寧太僕臣閎大<lb/>
長秋臣模司𨽻校尉潁昌侯臣曾河南尹蘭陵侯臣肅<lb/>
城門校尉臣慮中䕶軍永安亭侯臣望武衛將軍安壽<lb/>
亭侯臣演中堅將軍平原侯臣德中壘將軍昌武亭侯<lb/>
臣廙屯騎校尉闗内侯臣陔步兵校尉臨晉侯臣建射<lb/>
聲校尉安陽鄉侯臣温越騎校尉睢陽侯臣初長水校<lb/>
尉關内侯臣超侍中臣小同臣顗臣酆博平侯臣表侍<lb/>
<pb n="KR4h0123_WYG_001-7b"/>
中中書監安陽亭侯臣誕散騎常侍臣瓌臣儀關内侯<lb/>
臣芝尚書僕射光祿大夫高樂亭侯臣毓尚書闗内侯<lb/>
臣觀臣嘏長合鄉侯臣亮臣贊臣騫中書令臣康御史<lb/>
中丞臣鈐博士臣範臣峻等稽首言臣等聞天子者所<lb/>
以濟育羣生永安萬國三祖勲烈光被六合皇帝即位<lb/>
纂繼洪業春秋已長未親萬機耽淫内寵沈漫女色廢<lb/>
捐講學棄辱儒士日延小優郭懷袁信等於建始芙蓉<lb/>
殿前裸袒游戲使與<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>林女尚等為亂親將後宫瞻觀<lb/>
<pb n="KR4h0123_WYG_001-8a"/>
又於廣望觀上使懷信等於觀下作遼東妖婦嬉褻過<lb/>
度道路行人掩目帝於觀上以為讌笑於陵雲臺曲中<lb/>
施帷見九親婦女帝臨宣曲觀呼懷信使入帷共飲酒<lb/>
懷信等更行酒婦女皆醉戲侮無别使<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>林李華劉勲<lb/>
等與懷信等戲清商令令狐景呵華勲曰諸女上左右<lb/>
人各有官職何以得爾華勲數讒毁景帝常喜以彈彈<lb/>
人以此恚景彈景不避首目景語帝曰先帝持門戸急<lb/>
今陛下日將妃后游戲無度至乃共觀倡優裸袒為亂<lb/>
<pb n="KR4h0123_WYG_001-8b"/>
不可令皇太后聞景不愛死為陛下計耳帝言我作天<lb/>
子不得自在耶太后何與我事使人燒鐵灼景身體皆<lb/>
爛甄后崩後帝欲立王貴人為皇后太后更欲外求帝<lb/>
恚語景等魏家前後立皇后皆從所愛耳太后必違我<lb/>
意知我當徃不也後卒待張皇后疏薄太后遭合陽君<lb/>
䘮帝日在後園倡優音樂自若不數徃定省清商丞龎<lb/>
熙諫帝皇太后至孝今遭重憂水漿不入口陛下當數<lb/>
徃寛慰不可但在此作樂帝言我自爾誰能奈我何皇<lb/>
<pb n="KR4h0123_WYG_001-9a"/>
太后還北宫殺張美人及禺婉帝恚望語景等太后横<lb/>
殺我所寵愛此無復母子恩數徃至故處啼哭私使㬥<lb/>
室厚殯棺不令太后知也每見九親婦女有美色或留<lb/>
以付清商帝至後園竹間戲或與從官攜手共行熈白<lb/>
從官不宜與至尊相提挈帝怒復以彈彈熙日游後園<lb/>
每有外文書入帝不省左右曰出帝亦不索視太后令<lb/>
帝嘗在式乾殿上講學不欲使行來帝徑去太后來問<lb/>
輒詐令黄門答言在耳景熙等畏恐不敢復止更共諂<lb/>
<pb n="KR4h0123_WYG_001-9b"/>
媚帝肆行昬淫敗人倫之叙亂男女之節恭孝彌頽凶<lb/>
德浸盛臣等憂懼傾覆天下危墜社稷雖殺身斃命不<lb/>
足以塞責今帝不可以承天緒臣請依漢霍灮故事收<lb/>
帝璽綬帝本以齊王踐祚宜歸藩于齊使司徒臣柔持<lb/>
節與有司以太牢告祀宗廟臣謹昧死以聞<hi>日延晉書作日使游</hi>
<hi>戲作淫戲觀上作觀下行人掩目作行人莫不掩目音樂作嬉樂不省作不省視徑去作又不從</hi>
　　　徴立高貴鄉公奏<lb/>
臣等聞人道親親故尊祖尊祖故敬宗禮大宗無嗣則<lb/>
<pb n="KR4h0123_WYG_001-10a"/>
擇支子之賢者為人後者為之子也東海定王子高貴<lb/>
鄉公文皇帝之孫宜承正統以嗣烈祖明皇帝後率土<lb/>
有賴萬邦幸甚臣請徴公詣洛陽宫<hi>並魏書</hi>
　　　訓於天子<hi>高貴鄉公初立將大㑹師訓於天子</hi>
夫聖王重始正本敬初古人所愼也明當大㑹萬衆瞻<lb/>
穆穆之容公卿聽玉振之音詩云示人不佻是則是效<lb/>
易曰出其言善則千里之外應之雖禮儀周備猶宜加<lb/>
之以祗恪以副四海顒顒式仰<lb/>
<pb n="KR4h0123_WYG_001-10b"/>
　　　上書訓於天子<lb/>
荆山之璞雖美不琢不成其寶顔冉之才雖茂不學不<lb/>
宏其量仲尼有云予非生而知之者好古敏以求之者<lb/>
也仰觀黄軒五代之主莫不有所稟則顓頊受學於緑<lb/>
圖高辛問道於柏招逮至周成旦望作輔故能離經辯<lb/>
志安道樂業夫然故君道明於上兆庶順於下刑措之<lb/>
隆實由於此宜遵先王下問之義使講誦之業屢聞於<lb/>
聽典謨之言日陳於側也<hi>並晉書</hi>
<pb n="KR4h0123_WYG_001-11a"/>
　　太祖文皇帝<hi>諱昭字子上師弟歴大將軍侍中嗣兄輔政封晉公進爵為王子炎簒位</hi>
　　　<hi>追尊文皇帝廟稱太祖</hi>
　　　與王基書<hi>諸葛誕反基行鎮東將軍都督揚豫時詔基斂軍堅壘基累求進討會呉</hi>
　　　　<hi>遣朱異救誕基又被詔轉據北山基謂但當精修守備以待越逸書奏報聽壽春既拔師</hi>
　　　　<hi>與基書</hi>
初議者云云求移者甚衆時未臨履亦謂宜然將軍深<lb/>
算利害獨秉固志上違詔命下拒衆議終至制敵禽賊<lb/>
雖古人所述不是過也<hi>拒通典作距賊作㓂是作足</hi>
<pb n="KR4h0123_WYG_001-11b"/>
　　　與鍾㑹書<hi>會既破蜀内有異志因鄧艾承制專事宻白反狀檻車徴艾而會獨統大</hi>
　　　　<hi>衆將謀反得師書驚曰必覺我異矣遂舉兵敗誅</hi>
恐鄧艾或不就徴今遣中䕶軍賈充將步騎萬人徑入<lb/>
斜谷屯樂城吾自將十萬屯長安相見在近<hi>並魏志</hi>
　　　與山濤書<hi>濤魏末遷尚書吏部郎師與濤書</hi>
足下在亊清明雅操邁時念多所乏今致錢二十萬絲<lb/>
百觔榖二百斛<hi>王隱晉書在一作蒞</hi>
　　　與鄭袤書<hi>袤字林叔滎陽開封人初武帝以貴公子當品鄉里莫敢為輩求之州内</hi>
<pb n="KR4h0123_WYG_001-12a"/>
　　　　<hi>于是十二郡中正僉共舉袤子黙師與袤書</hi>
小兒得厠賢子之流愧有竊賢之累<lb/>
　　　讓兄師諡武公表<hi>詔諡忠武</hi>
臣亡父不敢受丞相相國九命之禮亡兄不敢受相國<lb/>
之位誠以太祖常所階歴也今諡與二祖同必所祗懼<lb/>
昔蕭何張良霍光咸有匡佐之功何諡文終良諡文成<lb/>
光諡宣成必以文武為諡請依何等就加<lb/>
　　　請討諸葛誕表<hi>誕為鎮東大將軍以淮南叛議者速請伐之文帝曰吾當與四</hi>
<pb n="KR4h0123_WYG_001-12b"/>
　　　　<hi>方同力以全勝制之乃表天子東征誕敗誅</hi>
昔黥布叛逆漢祖親征隗囂違戾光武西伐烈祖明皇<lb/>
帝乘輿仍出皆所以奮揚赫斯震曜威武也陛下宜暫<lb/>
臨戎使將士得憑天威今諸軍可五十萬以衆擊寡蔑<lb/>
不尅矣<hi>並晉書作赫斯太平御覽  赫赫</hi>
　　　王禮𦵏高貴鄉公奏<hi>高貴郷公既立以昭三世宰輔政非已出又慮廢辱</hi>
　　　　<hi>將行放黜亊泄帥左右攻相府䕶軍賈充為昭使成濟抽戈刺殺帝太后下令以庶人禮</hi>
　　　　<hi>𦵏昭命公卿奏以王禮仍委罪濟夷三族</hi>
<pb n="KR4h0123_WYG_001-13a"/>
太傅孚大將軍文王太尉柔司徒沖稽首言伏見中令<lb/>
故高貴鄉公悖逆不道自陷大禍依漢昌邑王罪廢故<lb/>
事以民禮𦵏臣等備位不能匡救禍亂式遏姦逆奉令<lb/>
震悚肝心悼慄春秋之義王者無外而書襄王出居於<lb/>
鄭不能事母故絶之於位也今高貴鄉公肆行不軌㡬<lb/>
危社稷自取傾覆人神所絶𦵏以民禮誠當舊典然臣<lb/>
等伏惟殿下仁慈過隆雖存大義猶垂哀矜臣等之心<lb/>
實有不忍以為可加恩以王禮𦵏之<lb/>
<pb n="KR4h0123_WYG_001-13b"/>
　　　罪成濟奏<lb/>
高貴鄉公率將從駕人兵拔刃鳴金鼓向臣所正懼兵<lb/>
刃相接即勅將士不得有所傷害違令以軍法從亊騎<lb/>
督成倅弟太子舎人濟横入兵陣傷公遂至隕命輒收<lb/>
濟行軍法臣聞人臣之節有死無二事上之義不敢逃<lb/>
難前者變故卒至禍同發機誠欲委身守死唯命所裁<lb/>
然惟本謀乃欲上危皇太后傾覆宗廟臣忝當大任義<lb/>
在安國懼雖身死罪責彌重欲遵伊周之權以安社稷<lb/>
<pb n="KR4h0123_WYG_001-14a"/>
之難即駱驛申勅不得迫近輦輿而濟遽入陣間以致<lb/>
大變哀怛痛恨五内摧裂不知何地可以墜隕科律大<lb/>
逆無道父母妻子同産皆斬濟凶戾悖逆干國亂紀罪<lb/>
不容誅輒勅侍御史收濟家屬付廷尉結正其罪<hi>晉書作故</hi>
<hi>高貴鄉公大任作元輔遽入作妄入</hi>
　　　赦文欽二子令<hi>欽為揚州刺史叛歸呉及諸葛誕據壽春反欽應誕師以大將</hi>
　　　　<hi>軍圍城誕事急殺欽欽子鴦及虎出降軍吏請誅師令赦之表為將軍</hi>
欽之罪不容誅其子自應當戮然鴦虎以窮歸命且城<lb/>
<pb n="KR4h0123_WYG_001-14b"/>
未拔殺之是堅其心也<hi>並魏志</hi>
　　世祖武皇帝<hi>名炎字安世世譜云字安宇文帝長子仕魏中撫軍嗣位晉王簒魏國號</hi>
　　　<hi>晉都洛陽在位二十六年廟稱世祖</hi>
　　　告類上帝文<lb/>
皇帝臣炎敢用元牡明告于皇皇后帝魏帝稽協皇運<lb/>
紹天明命以命炎曰昔者唐堯熙隆大道禪位虞舜舜<lb/>
又以禪禹邁德垂訓多歴年載暨漢德既衰太祖武皇<lb/>
帝撥亂濟民扶翼劉氏又用受禪于漢粤在魏室仍世<lb/>
<pb n="KR4h0123_WYG_001-15a"/>
多故㡬於顛墜寔頼有晉匡拯之德用獲保厥肆祀宏<lb/>
濟于艱難此則晉之有大造于魏也誕惟四方之民罔<lb/>
不秪順開國建侯宣禮明刑廓清梁岷包懐揚越八紘<lb/>
同軌遐邇馳義祥瑞屢臻天人協應無思不服肆予憲<lb/>
章三后用集大命于兹炎維德不嗣辭不獲命于是羣<lb/>
公卿士百辟庶僚黎獻陪𨽻暨于百蠻君長僉曰皇天<lb/>
鑒下求民之瘼既有成命固非克讓所得距違天序不<lb/>
可以無統人神不可以曠主炎䖍奉皇運畏天之威敬<lb/>
<pb n="KR4h0123_WYG_001-15b"/>
簡元辰升壇受禪告類上帝以永答民望敷佑萬國惟<lb/>
明德是饗<hi>宋書威受禪晉書作受命民作人畏天之  作寅畏天威民望作衆望</hi>
　　　即位詔<hi>泰始元年十二月</hi>
昔朕皇祖宣王聖哲欽明誕應期運熈帝之載肇唘洪<lb/>
基伯考景王履道宣猷緝熙諸夏至于皇考文王叡哲<lb/>
光逺允協靈祗應天順時受茲明命仁濟于宇宙功格<lb/>
于上下肆魏氏宏鑒于古訓儀刑于唐虞疇咨羣后爰<lb/>
輯大命於朕身予一人畏天之命用不敢違惟朕寡德<lb/>
<pb n="KR4h0123_WYG_001-16a"/>
負荷洪烈託于王公之上以君臨四海惴惴惟懼罔知<lb/>
所濟惟爾股肱爪牙之佐文武不貳之臣乃祖乃父實<lb/>
左右我先王光隆我大業思與萬國共饗休祚<lb/>
　　　繼絶施惠詔<hi>泰始元年十二月</hi>
昔王淩謀廢齊王而王竟不足以守位鄧艾雖矜功失<lb/>
節然束手受罪今大赦其家還使立後興滅繼絶約法<lb/>
省刑除魏氏宗室禁錮諸將吏遭三年䘮者遣寧終䘮<lb/>
百姓復其徭役罷部曲將長吏以下質任省郡國御調<lb/>
<pb n="KR4h0123_WYG_001-16b"/>
禁樂府靡麗百戲之伎及雕文游畋之具開直言之路<lb/>
置諫官以掌之<hi>並晉書車晉起居注㤗始元年詔曰乘黄廏離  供奉田獵嬉遊之事凡若此</hi>
<hi>類皆悉罷之</hi>
　　　登位慶賞詔<hi>泰始元年十二月</hi>
昔唐虞三代之盛暨于漢魏創制襃崇元勲班爵行賞<lb/>
有國同禮施禄逮下萬邦咸乂朕以寡德登于天位託<lb/>
于王公之上腹心股肱文武之臣光濟帝業余嘉乃勲<lb/>
慶賞之行其用宜速<hi>王𨼆晉書</hi>
<pb n="KR4h0123_WYG_001-17a"/>
　　　五等封詔<hi>泰始二年二月</hi>
五等之封皆録舊勲本為縣侯者傳封次子為亭侯為<lb/>
鄉侯為闗内侯亭侯為關中侯皆食本戸十分之一<hi>晉書</hi>
　　　正祀典詔<hi>泰始元年十二月</hi>
昔聖帝明王脩五嶽四瀆名山川澤各有定制所以報<lb/>
陰陽之功而當幽明之道故也然以道蒞天下者其鬼<lb/>
不神其神不傷人也故祝史薦而無媿辭是以其人敬<lb/>
慎幽冥而淫祀不作末代信道不篤僭禮黷神縱欲祈<lb/>
<pb n="KR4h0123_WYG_001-17b"/>
請曽不敬而逺之徒偷以其幸祅妄相煽舎正為邪故<lb/>
魏朝疾之其按舊禮具為之制使功著於人者必有其<lb/>
報而祅淫之鬼不亂其間<hi>宋書求幸</hi>　<hi>代晉書作世其幸作祅妄通典作妖嬖</hi>
　　　郊祀詔<hi>泰始二年正月</hi>
有司前奏郊祀權用魏禮朕不慮改作之難令便為永<lb/>
制衆議紛互遂不時定不得以時供饗神祗配以祖考<lb/>
日夕歎企貶食㤀安其便郊祀<lb/>
　　　復明堂南郊五帝位詔<hi>泰始二年羣臣議五帝即天地其始一神明堂</hi>
<pb n="KR4h0123_WYG_001-18a"/>
　　　　<hi>南郊宜除五帝之坐五郊改五精之號皆同稱昊天上帝從之太康十年十一月詔復其</hi>
　　　　<hi>位</hi>
孝經郊祀后稷以配天宗祀文王於明堂以配上帝而<lb/>
周官云祀天旅上帝又曰祀地旅四望望非地則明堂上<lb/>
帝不得為天地徃者衆議除明堂五帝位考之禮文不<lb/>
正且詩序曰文武之功起於后稷故推以配天焉宣帝<lb/>
以神武創業既已配天復以先帝配天于義亦所不安<lb/>
其復明堂及南郊五帝位<lb/>
<pb n="KR4h0123_WYG_001-18b"/>
　　　朝日詔<hi>太康二年有司奏春分朝日寒温未適可不親出下詔</hi>
禮儀宜有常若如所奏與故太尉所撰不同復為無定<lb/>
制也間者方難未平故毎從所奏今戎事弭息惟此為<lb/>
大<hi>並晉書</hi>
　　　夕牲詔<hi>太康中有司奏議十一月一日合朔奠冬烝夕牲同日可有司行事詔曰</hi>
夕牲而令有司行事非也改擇上旬他日<hi>宋書</hi>
　　　營太廟詔<lb/>
　　　　羣臣議立一廟奏<hi>泰始二年正月有司奏制七廟帝重其役詔宜權立</hi>
<pb n="KR4h0123_WYG_001-19a"/>
　　　　　<hi>一廟羣臣議奏奏可</hi>
上古清廟一宫尊逺神祗逮至周室制為七廟以辨宗<lb/>
祧聖㫖深宏逺跡上世敦崇唐虞舎七廟之繁華遵一<lb/>
宫之逺㫖昔舜承堯禪受終于文祖遂陟帝位蓋三十<lb/>
載月正元日又格于文祖遂陟帝位此則虞氏不改唐<lb/>
廟因仍舊官可依有虞氏故事即用魏廟<lb/>
　　　詔報<hi>二年七月</hi>
主者前奏魏舊廟誠亦為有準然于祗奉明主情猶未<lb/>
<pb n="KR4h0123_WYG_001-19b"/>
安宜更營造<lb/>
　　　又詔<hi>六年因廟陷改創羣臣奏古者七廟異所自宜如禮又詔</hi>
古雖七廟自近代以來皆一廟七室于禮無廢于情為<lb/>
叙亦隨時之宜也其便仍舊<lb/>
　　　改營太廟詔<hi>太康十年更改廟宣陽門内窮極壯麗案此詔是也晉書禮志不載</hi>
徃者乃魏氏舊廟處立廟既壅翳不顯又材木弱小至<lb/>
令中間有跌撓之患今當修立不宜在故處太僕寺南<lb/>
臨甬道地形顯敞更於此營之主者依典禮施行<hi>晉起居注</hi>
<pb n="KR4h0123_WYG_001-20a"/>
　　　謁陵詔<hi>泰始二年八月</hi>
此上旬先帝棄天下日也便以周年吾焭焭當復何時<lb/>
一得敘人子情邪思慕煩毒欲詣陵瞻侍以盡哀憤主<lb/>
者奏行備<hi>奏晉書作具</hi>
　　　　太宰司馬孚等奏<hi>孚及尚書令裴秀尚書僕射武陔等奏</hi>
陛下至孝蒸蒸哀思罔極衰麻雖除毁顇過禮疏食麤<lb/>
服有損神和今雖秋節尚有餘暑謁見山陵悲感摧傷<lb/>
羣下竊用竦息平議以為宜惟逺體降抑聖情以慰萬<lb/>
<pb n="KR4h0123_WYG_001-20b"/>
國<lb/>
　　　又詔<lb/>
孤焭忽爾日月已周痛慕摧感永無逮及欲奉瞻山陵<lb/>
以敘哀憤體氣自佳耳又已涼便當行不得如所奏也<lb/>
主者便具行備<lb/>
　　　又詔<lb/>
昔者哀適三十日便為梓宫所棄遂離衰絰感痛豈可<lb/>
勝言顧漢文不使天下盡哀亦先帝至謙之志是以自<lb/>
<pb n="KR4h0123_WYG_001-21a"/>
割不以副諸君子有三年之愛而身禮廓然當見山陵<lb/>
何心而無服其以衰絰行<hi>先帝晉書作帝王</hi>
　　　　重奏<lb/>
臣聞上古䘮期無數後世乃有年月之漸漢文帝隨時<lb/>
之義制為短䘮傳之于後陛下以社稷宗廟之重萬方<lb/>
億兆之故既從權制釋降衰麻羣臣庶僚吉服今者謁<lb/>
陵以敘哀慕若加衰絰近臣期服當復受制進退無當<lb/>
不敢奉詔<hi>庶僚晉書作百姓</hi>
<pb n="KR4h0123_WYG_001-21b"/>
　　　又詔<lb/>
亦知不在此麻布耳然人子情思為欲令哀䘮之物在<lb/>
身蓋近情也羣臣自當按舊制期服之義非先帝意也<lb/>
　　　　又奏<lb/>
臣聞聖人制作必從時宜故五帝殊樂三王異禮此古<lb/>
今所以不同質文所以迭用也陛下隨時之宜既降心<lb/>
克已俯就權制既除衰麻而行心䘮之禮今復制服義<lb/>
無所依若君服而臣不服雖先帝厚恩亦未之敢安也<lb/>
<pb n="KR4h0123_WYG_001-22a"/>
參量平議宜如前奏臣等敢固以請<lb/>
　　　又詔<lb/>
患情不能跂及耳衣服何在諸君勤勤之至豈茍相違<lb/>
<hi>宋書</hi>
　　　除徙陵居詔<hi>泰始二年十月</hi>
昔舜𦵏蒼梧農不易畝禹𦵏成紀市不改肆上惟祖考<lb/>
清簡之㫖所徙陵十里内居人動為煩擾一切停之<hi>晉書</hi>
　　　皇太后䘮即吉詔<hi>泰始四年有司奏大行皇太后當以四月二十五日安厝</hi>
<pb n="KR4h0123_WYG_001-22b"/>
　　　　<hi>故事虞著衰服既虞而除其内外官僚皆就朝晡臨位御除服訖各還所次除䘮服詔曰</hi>
夫三年之䘮天下之達禮也受終身之愛而無數年之<lb/>
報奈何𦵏而便即吉情所不忍也<lb/>
　　　　有司又奏<lb/>
世有險易道有洿隆所遇之時異誠有由然非忽禮也<lb/>
方今戎馬未散王事至殷更須聽斷以熙庶績昔周康<lb/>
王始登翊室猶戴冕臨朝降于漢魏既𦵏除釋諒闇之<lb/>
禮自逺代而廢矣惟陛下割高宗之制從當時之宜敢<lb/>
<pb n="KR4h0123_WYG_001-23a"/>
固以請<lb/>
　　　又詔<lb/>
攬省奏事益增感剥夫三年之䘮所以盡情致禮𦵏已<lb/>
便除所不堪也當敘吾哀懷言用斷絶奈何奈何<lb/>
　　　又詔<hi>有司又固請乃許</hi>
不能篤孝勿以毁傷為憂也誠知衣服末事耳然今思<lb/>
存草土率常以吉奪之乃所以重傷至心非見念也每<lb/>
代禮典質文皆不同此身何為限以近制使達䘮闕然<lb/>
<pb n="KR4h0123_WYG_001-23b"/>
乎<hi>宋書吉吉晉書作  物</hi>
　　　正㑹廢伎樂詔<hi>泰始元年十二月時有文帝之䘮</hi>
朕遭憫凶奉承洪業追慕罔極正日雖當受朝其伎樂<lb/>
一切勿有所設又殿前及武帳織成帷幙之屬皆不須<lb/>
施<hi>晉起居注</hi>
　　　停正㑹詔<hi>泰始三年有司奏皇太子明膺休命光唘嘉祚宜依漢魏故亊大㑹詔報</hi>
　　　　<hi>時釋服無㡬</hi>
情懐哀慘每歳正㑹以四方集故不從心耳此日可不<lb/>
<pb n="KR4h0123_WYG_001-24a"/>
㑹<hi>杜氏通典</hi>
　　　東堂小㑹詔<hi>太康元年</hi>
江表初平天下同其歡豫王公卿士各奉禮稱慶其於<lb/>
東堂小㑹設樂使加於常<hi>晉起居注</hi>
　　　籍田律令大赦詔<hi>泰始四年正月</hi>
古設象刑而衆不犯今雖參夷而姦不絶何德刑相去<lb/>
之逺哉先帝深愍黎元哀矜庶獄乃命羣后考正典刑<lb/>
朕守遺業永惟保乂皇基思與萬國以無為為政方今<lb/>
<pb n="KR4h0123_WYG_001-24b"/>
陽春養物東作始興朕親率王公卿士耕籍田千畝又<lb/>
律令既就班之天下將以簡法務本惠育海内宜寛有<lb/>
罪使得自新其大赦天下長吏郡丞長史各賜馬一匹<lb/>
　　　籍田詔<hi>泰始四年有司奏始耕祠先農可有司行事下詔</hi>
夫民之大事在祀與農是以古之聖王躬耕帝籍以供<lb/>
郊廟之粢盛且以訓化天下近代以來耕籍止于數步<lb/>
中空有慕古之名曾無躬祀訓農之實而有百官車從<lb/>
之費今修千畝之制當與羣公卿士躬稼穡之艱難以<lb/>
<pb n="KR4h0123_WYG_001-25a"/>
帥天下主者詳具其制并下河南處田地於東郊之南<lb/>
洛水之北平良中水者若無官田隨宜便換不得侵民<lb/>
人也<hi>宋書</hi>
　　　親耕籍田後詔<hi>泰始四年正月帝躬耕籍田</hi>
使四海之内棄末反本競農務功能奉宣朕志令百姓<lb/>
勸亊樂業者其唯郡縣長吏乎先之勞之在於不倦每<lb/>
念其經營職事亦為勤矣其以中左典牧種草馬賜縣<lb/>
令長相及郡國丞各一匹<lb/>
<pb n="KR4h0123_WYG_001-25b"/>
　　　立平糴法詔<hi>泰始二年事未行至四年乃立常平倉以利百姓</hi>
夫百姓年豐則用奢凶荒則窮匱是相報之理也故古<lb/>
人權量國用取贏散滯有輕重平糴之法理財鈞施惠<lb/>
而不費政之善者也然此事廢久天下希習其宜加以<lb/>
官畜未廣言者異同財貨未能達通其制更令國寶散<lb/>
於穰歳而上不收貧弱困於荒年而國無備豪人富商<lb/>
挾輕資藴重積以管其利故農夫苦其業而末作不可<lb/>
禁也今者省徭務本并力墾殖欲令農功益登耕者益<lb/>
<pb n="KR4h0123_WYG_001-26a"/>
勸而猶或騰踴至於農人並傷今宜通糴以充儉法主<lb/>
者平議具為條制<lb/>
　　　蠶禮詔<hi>泰始六年</hi>
昔天子親籍以供粢盛后夫人躬蠶以備祭服所以聿<lb/>
遵孝敬明教示訓也今籍田有制而蠶禮不修由中間<lb/>
務多未暇崇備今天下無事宜修禮以示四海其詳依<lb/>
古典及近代故事以參今宜明年施行<lb/>
　　　行鄉飲酒禮詔<hi>泰始六年十二月臨辟雍行鄉飲酒禮</hi>
<pb n="KR4h0123_WYG_001-26b"/>
禮儀之廢久矣乃今復講肄舊典賜太常絹百匹丞博<lb/>
士及學生牛酒<hi>並晉書</hi>
　　　太學生詔<hi>泰始八年有司奏太學生七千餘人才任四品聽留詔曰</hi>
已試經者留之大臣子弟堪受教者令入學其餘遣還<lb/>
郡國<hi>杜氏通典</hi>
　　　守相廵行詔<hi>泰始四年六月</hi>
郡國守相三載一廵行屬縣必以春此古者所以述職<lb/>
宣風展義也見長吏觀風俗協禮律考度量存問耆老<lb/>
<pb n="KR4h0123_WYG_001-27a"/>
親見百年録囚徒理寃枉詳察政刑得失知百姓所患<lb/>
苦無有逺近便若朕親臨之敦喻五教勸務農功勉勵<lb/>
學者思勤正典無為百家庸末致逺必泥士庶有好學<lb/>
篤道孝悌忠信清白異行者舉而進之有不孝敬於父<lb/>
母不長悌於族黨悖禮棄常不率法令者糾而罪之田<lb/>
疇闢生業脩禮教設禁令行則長吏之能也人窮匱農<lb/>
事荒姦盜起刑獄煩下陵上朁禮義不興斯長吏之否<lb/>
也若長吏在官公亷慮不及私正色直節不飾名譽者<lb/>
<pb n="KR4h0123_WYG_001-27b"/>
及身行貪穢諂黷求容公節不立而私門日富者並謹<lb/>
察之揚清激濁舉善彈違此朕所以垂拱總綱責成於<lb/>
良二千石也於戲戒哉<hi>並晉書</hi>
　　　遣使周行天下詔<hi>泰始四年</hi>
古之王者以歳時廵狩方岳其次則二伯述職不然則<lb/>
行人順省撢人誦志故雖幽遐側微心無壅隔人情上<lb/>
通上指逺諭至於鰥寡罔不得所用垂風遺烈休聲猶<lb/>
存朕在位累載如臨深泉夙興夕惕明發不寐坐而待<lb/>
<pb n="KR4h0123_WYG_001-28a"/>
旦思四方水旱菑眚為之怛然勤躬約已欲令亊亊當<lb/>
宜常恐衆吏用情誠心未著萬機兼猥慮有不周政刑<lb/>
失謬而弗獲備覽百姓有過在予一人惟歲之不易未<lb/>
遑卜征廵省之亊人之未乂其何以恤之今使使持節<lb/>
侍中副給事黄門侍郎銜命四出周行天下親見刺史<lb/>
二千石長吏申諭朕心懇誠至意訪求得失損益諸宜<lb/>
觀省政治問人間患苦周典有之曰其萬人之利害為<lb/>
一書其禮俗政事教治刑禁之逆順為一書其悖逆暴<lb/>
<pb n="KR4h0123_WYG_001-28b"/>
亂作慝犯令為一書其札䘮凶荒厄貧為一書其康樂<lb/>
和親安平為一書每國辨異之以返命于王以周知天<lb/>
下之故斯舊章前訓今率由之還具條奏俾朕昭然鑒<lb/>
于幽逺若親行焉大夫君子其各悉乃心各敬乃事嘉<lb/>
謀令圖苦言至戒與使者盡之無所隱諱方將虛心以<lb/>
俟其勉哉勗之稱朕意焉<hi>宋書廵順省一作  省</hi>
　　　議陳亊詔<hi>泰始二年九月</hi>
凡闗言人主人臣所至難而苦不能聽納自古忠臣直<lb/>
<pb n="KR4h0123_WYG_001-29a"/>
士之所慷慨也每陳事出付主者多從深刻乃云恩貸<lb/>
當由主上是何言乎其詳評議<lb/>
　　　詔奏詔<hi>泰始四年九月</hi>
雖詔有所欲及奏得可而於事不便者皆不可隱情<lb/>
　　　撰録大事詔<hi>泰始六年七月</hi>
自泰始以來大事皆撰録秘書寫副後有其事輒宜綴<lb/>
集以為常<lb/>
　　　禁上禮詔<hi>咸寧二年二月</hi>
<pb n="KR4h0123_WYG_001-29b"/>
每念頃遇疫氣死亾為之愴然豈以一身之休息忘百<lb/>
姓之艱邪諸上禮者皆絶之<lb/>
　　　霖雨蟲菑詔<hi>咸寧三年元杜氏通典作  年</hi>
今年霖雨過差又有蟲菑潁川襄城自春以來略不下<lb/>
種深以為慮主者何以為百姓計促處當之<lb/>
　　　菑異求言詔<hi>太康七年正月朔日有食之乙亥詔太尉亮司徒舒司空瓘遜位弗</hi>
　　　　<hi>許</hi>
比年菑異屢發日蝕三朝地震山崩邦之不臧實在朕<lb/>
<pb n="KR4h0123_WYG_001-30a"/>
躬公卿大臣各上封事極言其故勿有所諱<hi>並晉書蝕宋書日</hi>
<hi>詔曰比年菑異屢發邦之不臧實在朕躬震蝕之異其咎安在將何施行以濟其愆</hi>
　　　焚裘詔<hi>咸寧四年太醫司馬程據獻雉頭裘詔曰</hi>
據此裘非常衣服消費功用其於殿前燒之勅外内有<lb/>
造異服依禮治罪<hi>咸寧起居注罪依禮治罪一作詔  之</hi>
　　　出清商掖庭詔<lb/>
今出清商掖庭及諸才人奴女保林已下二百七十餘<lb/>
人還家<hi>武帝起居注好王隱晉書詔曰御府内省珠玉玩  之物皆以賜王公</hi>
<pb n="KR4h0123_WYG_001-30b"/>
　　　舉材勇詔<hi>泰始中將伐呉下詔</hi>
呉㑹未平宜得猛士以濟武功雖舊有薦舉之法未足<lb/>
以盡殊才其暜告州郡有壯勇秀異才力傑出者皆以<lb/>
名聞將簡其尤異擢而用之茍有其人勿限所取<lb/>
　　　伐呉詔<hi>太康元年二月</hi>
濬彬東下埽除巴邱與胡奮王戎共平夏口武昌順流<lb/>
長騖直造秣陵與奮戎審量其宜杜預當鎮靜零桂懷<lb/>
輯衡陽大兵既過荆州南境固當傳檄而定預當分萬<lb/>
<pb n="KR4h0123_WYG_001-31a"/>
人給濬七千給彬夏口既平奮宜以七千人給濬武昌<lb/>
既了戎當以六千人增彬太尉充移屯項總督諸方<lb/>
　　　增吏俸詔<hi>泰始三年九月</hi>
古者以德詔爵以庸制禄雖下士猶食上農外足以奉<lb/>
公忘私内足以養親施惠今在位者禄不代耕非所以<lb/>
崇化之本也其議增吏俸<lb/>
　　　二傅不臣詔<hi>何曾議太子少傅當稱臣拜荀顗曰太之與少自二傅之名次耳非</hi>
　　　　<hi>於太子有輕重也詔曰</hi>
<pb n="KR4h0123_WYG_001-31b"/>
秦漢以來舊章廢滅隨時改作其故事不可依用宜逺<lb/>
准古議定二傅不臣拜<hi>朱鳳晉書</hi>
　　　選侍中常侍詔<hi>泰始二年二月</hi>
古者百官官箴王闕然保氏特以諫諍為職今之侍中<lb/>
常侍實處此位擇其能正色弼違匡救不逮者以兼此<lb/>
選<lb/>
　　　議條令史詔<hi>泰始五年二月</hi>
古者歳書羣吏之能否三年而誅賞之諸令史前後但<lb/>
<pb n="KR4h0123_WYG_001-32a"/>
簡遣踈劣而無有勸進非黜陟之謂也其條勤能有稱<lb/>
尤異者歳以為常吾將議其功勞<hi>並晉書</hi>
　　　僕射詔<hi>泰始七年</hi>
尚書僕射總括萬機以貳紀綱綜詳朝政<lb/>
　　　復置僕射詔<hi>太康元年</hi>
尚書舊置左右僕射所以恢演政典協宣庶績中間久<lb/>
廢其復置之<hi>政御覽作治績作政</hi>
　　　太子家令詔<hi>太康八年</hi>
<pb n="KR4h0123_WYG_001-32b"/>
太子家令東宫之達官也進品第五<hi>並晋起居注令又詔太子率更  其</hi>
<hi>進品第五秋與衛率同</hi>
　　　諸王中尉詔<lb/>
諸王中尉及諸軍皆典兵以備不虞乃有著中戰衣木<lb/>
履持長矛者此為兒戲而無相憚懾也<hi>太康起居注</hi>
　　　置屯司馬詔<hi>咸寜元年</hi>
出戰入耕雖自古之常然事力未息未嘗不以戰士為<lb/>
念也今以鄴奚官奴婢著新城代田兵種稻奴婢各五<lb/>
<pb n="KR4h0123_WYG_001-33a"/>
十人為一屯屯置司馬使皆如屯田法<hi>晉書</hi>
　　　縣令詔<hi>泰始元年</hi>
百里長吏親民之要也若縣令有掾屬才堪治民者當<lb/>
以參選<lb/>
　　　又<hi>咸寧三年</hi>
前相國掾主簿雖奉朝請並從容閒豫若大縣闕宜以<lb/>
治民也<lb/>
　　　刺史詔<lb/>
<pb n="KR4h0123_WYG_001-33b"/>
刺史銜命國之外臺其非所部而在境者刺史并糺之<lb/>
　　　郡治詔<hi>太康八年</hi>
昔先王御俗以興至治未有不先成民亊者也漢宣識<lb/>
其如此是以歎息良二千石今之士大夫多不樂出宰<lb/>
牧而好内官今欲皆先經外郡治民著績然後入為常<lb/>
伯納言及典兵宿衛黄門散騎中書郎<hi>並晉起居注</hi>
　　　糾舉長吏詔<hi>太康九年正月</hi>
興化之本由政平訟理也二千石長吏不能勤恤人隱<lb/>
<pb n="KR4h0123_WYG_001-34a"/>
而輕挾私故興長刑獄又多貪濁煩撓百姓其勅刺史<lb/>
二千石糾其穢濁舉其公清有司議其黜陟<hi>晉書</hi>
　　　三軍詔<hi>泰始二年</hi>
大國三軍領兵五千人次國二軍領兵三千人小國一<lb/>
軍領兵二千人上中下三等將軍<lb/>
　　　中䕶軍詔<lb/>
中䕶軍與領軍史皆掌禁兵典武選<hi>並晉起居注</hi>
　　　射聲校尉詔<lb/>
<pb n="KR4h0123_WYG_001-34b"/>
射聲校尉故舊外掌方任内參九列不宜同之常例<hi>王隱</hi>
<hi>晉書</hi>
　　　皇后諱詔<hi>泰始二年正月有司奏故事皇后諱與帝諱俱下詔曰</hi>
禮内諱不出宫而近代諱之非也勿下<hi>杜氏通典</hi>
　　　定妃后詔<hi>泰始十年閏正月</hi>
嫡庶之别所以辨上下明貴賤而近世以來多皆内寵<lb/>
登妃后之職亂尊卑之序自今以後皆不得登用妾媵<lb/>
以為嫡正<lb/>
<pb n="KR4h0123_WYG_001-35a"/>
　　　公主嫁禮詔<lb/>
公主嫁由夫氏不宜皆為備物賜錢使足而已唯給璋<lb/>
餘如故<hi>六字通典補</hi>
　　　追崇王太后母羊氏詔<hi>后父王肅仕魏封蘭陵侯</hi>
昔漢文追崇靈文之號武宣有平原博平之封咸所以<lb/>
奉尊尊之敬廣親親之恩也故衛將軍蘭陵景侯夫人<lb/>
羊氏含章體順仁德醇備内承世胄出嬪大國三從之<lb/>
行率禮無違仍遭不造頻䘮統嗣撫育衆𦙍克成家道<lb/>
<pb n="KR4h0123_WYG_001-35b"/>
母儀之教光于邦族誕唘聖明祚流萬國而早世殂隕<lb/>
不遇休寵皇太后孝思蒸蒸永慕罔極朕感存遺訓追<lb/>
逺傷懷其封夫人為縣君依德紀諡主者詳如舊典<hi>太平</hi>
<hi>御覽作封平陽君</hi>
　　　追封楊夫人及二從母詔<lb/>
外曾祖母故司徒王朗夫人楊氏舅氏尊屬鄭劉二從<lb/>
母先后至愛每惟聖善敦睦遺㫖渭陽之感永懷靡及<lb/>
其封楊夫人及從母為鄉君邑各五百戸<lb/>
<pb n="KR4h0123_WYG_001-36a"/>
　　　改𦵏楊皇后父祖詔<lb/>
皇后逮事先后常冀能終始永奉宗廟一旦殂隕痛悼<lb/>
傷懷每自以夙䘮二親於家門之情特隆又有心欲改<lb/>
𦵏父祖以頃者務崇儉守初不有言近垂困説此意情<lb/>
益愍之其使領前軍將軍駿等自克改𦵏之宜至時主<lb/>
者供給𦵏事賜諡母趙氏為縣君以繼母段氏為鄉君<lb/>
傳不云乎慎終追逺民徳歸厚且使亡者有知尚或嘉<lb/>
之<lb/>
<pb n="KR4h0123_WYG_001-36b"/>
　　　文明王皇后哀䇿文<hi>后生武帝及崩將遷祔帝手疏徳行命史官作哀䇿</hi>
明明先后興我晉道暉章淑問以翼皇考邁德宣猷大<lb/>
業有造貽慶孤矇堂構是保庶諸復顧永享難老奄然<lb/>
登遐棄我何早沈哀罔訴如何穹昊嗚呼哀哉厥初生<lb/>
民樹之惠康帝遷明德顧予先考天立厥配我皇是光<lb/>
作邦作對德音無疆愍予不弔天篤降殃日沒明夷中<lb/>
年隕䘮焭焭在疚永懷摧傷尋惟景行於穆不已海岱<lb/>
降靈世荷繁祉永鍚祚𦙍篤生文母誕膺純和淑慎容<lb/>
<pb n="KR4h0123_WYG_001-37a"/>
止質直不渝體兹孝友詩書是悦禮籍是紀三從無違<lb/>
中饋允理追惟先后勞謙是尚爰初在室竭力致養嬪<lb/>
于大邦皇基是相謐靜隆化帝業以創内叙嬪御外協<lb/>
時望履信居順德行合暢宻勿無荒劬勞克訓崇儉抑<lb/>
華沖素是放雖享崇高歡加未饗胡寧棄之我將曷仰<lb/>
咨余不造大罰荐臻皇考背世始踰三年仰奉慈親冀<lb/>
無後艱凶菑仍集何辜于天嗚呼哀哉靈輀夙駕設祖<lb/>
中闈輼輬動軫既徃不追哀哀皇妣永潛靈暉進攀梓<lb/>
<pb n="KR4h0123_WYG_001-37b"/>
宫顧援素旂屛營窮痛誰告誰依訴情贈䇿以舒傷悲<lb/>
尚或有聞顧予孤遺嗚呼哀哉<hi>並晉書</hi>
　<lb/>
　<lb/>
　<lb/>
　<lb/>
　<lb/>
　西晉文紀卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西晉文紀卷二</head>
    <p>
<pb n="KR4h0123_WYG_002-1a"/>
欽定四庫全書<lb/>
　西晉文紀卷二　　　　　明　梅鼎祚　編<lb/>
西晉<hi>二</hi>
　　武帝<hi>二</hi>
　　　封魏帝常道鄉公奐為陳留王詔<hi>武帝受禪泰始元年下詔</hi>
明徳昭融逺鑒天命欽象歴數用禪厥位敢咨詢故訓<lb/>
以敬授青土於東國永為晉賓載天子旌旗乗五時副<lb/>
車行魏正朔郊祀天地禮樂制度皆如魏舊以承王顯<lb/>
<pb n="KR4h0123_WYG_002-1b"/>
祖之禋祀<hi>杜氏通典</hi>
　　　優禮陳留王詔<hi>泰始二年</hi>
陳留王操尚謙沖每事輒表非所以優崇之也主者諭<lb/>
意非大事皆使王官表上之<lb/>
　　　陳留王為燕公服詔<hi>咸寧四年陳留國上燕公是王之父王出奉明帝祀</hi>
　　　　<hi>於王為從祖父有司奏應服朞詔曰</hi>
王奉魏氏所承者重不得服其私親<hi>並晉書</hi>
　　　立皇子衷為皇太子詔<hi>泰始三年</hi>
<pb n="KR4h0123_WYG_002-2a"/>
朕以不德託於四海之上兢兢祗畏懼無以康濟㝢内<lb/>
思與天下式明王度正本清源於置𦙍樹嫡非所先務<lb/>
又近世每建太子寛宥施惠之事間不獲已順從王公<lb/>
卿士之議耳方今世運垂平將陳之以徳義示之以好<lb/>
惡使百姓蠲多幸之慮篤終始之行曲惠小仁故無取<lb/>
焉咸使知聞<hi>晉書詔晉起居注泰始三年有司奏正統立嫡  曰統承大業懼未能光祖宗之遺</hi>
<hi>徳至於建嗣樹嫡非所務也</hi>
　　　司馬孚封安平王詔<hi>孚宣帝次弟見後  泰始元年</hi>
<pb n="KR4h0123_WYG_002-2b"/>
太傅勲德宏茂朕所瞻仰以光導宏訓鎮靜宇内願奉<lb/>
以不臣之禮其封為安平王邑四萬戸<lb/>
　　　安平王孚䘮事詔<hi>泰始八年</hi>
王勲德超世尊寵無二期頤在位朕之所倚庶永百齡<lb/>
諮仰訓導奄忽殂隕哀慕感切其以東園温明秘器朝<lb/>
服一具衣一襲緋練百匹絹布各五百匹錢百萬榖千<lb/>
斛以供䘮事諸所施行皆依漢東平獻王蒼故事<lb/>
　　　義陽王望進位太尉詔<hi>孚第二子泰始三年</hi>
<pb n="KR4h0123_WYG_002-3a"/>
夫尚賢庸勲尊宗茂親所以體國經化式是百辟也且<lb/>
台司之重存乎天官故周建六職政典為首司徒中領<lb/>
軍以名德近屬世濟其美祖考創業翼佐大命出典方<lb/>
任入贊朝政文德既著武功宣暢逮朕嗣位弼道惟明<lb/>
宜登上司兼統軍戌内輔帝室外隆威重其進位太尉<lb/>
中領軍如故<lb/>
　　　下邳王晃鎮益州詔<hi>孚第五子泰始元年</hi>
益州險逺素號難治宜以重將親賢鎮撫之南中郎將<lb/>
<pb n="KR4h0123_WYG_002-3b"/>
下邳王晃清亮中正體行明潔才周政理有文武䇿識<lb/>
其以晃為使持節都督寧益二州諸軍事安西將軍領<lb/>
益州刺史<hi>晉起居注晉書合難素號難治一作王教  洽</hi>
　　　太原王瓌追贈詔<hi>孚第六子泰始十年</hi>
瓌乃心忠篤智器雅亮歴位文武有幹事之績出臨封<lb/>
土夷夏懷附鎮守許都思謀可紀不幸早薨朕甚悼之<lb/>
今安厝在近其追贈前將軍<hi>並晉書</hi>
　　　高陽王珪督鄴城守詔<hi>孚第七子泰始二年</hi>
<pb n="KR4h0123_WYG_002-4a"/>
鄴城守事宜速有人又當得親親有文武器任者高陽<lb/>
王珪今未之國雖當出為蕃輔以才幹事亦古之制也<lb/>
其以珪為督鄴城守事北中郎將<lb/>
　　　高陽王珪為右僕射詔<hi>泰始六年</hi>
尚書高陽王珪忠允善政思量宏濟蒞官盡心所居著<lb/>
稱其以珪為右僕射<lb/>
　　　封安平王孫承詔<hi>安平王孚第四子翼武帝未受禪卒以兄邕支子承嗣封</hi>
安平獻王孫承昔以父早亡不建大祚以縣封之今以<lb/>
<pb n="KR4h0123_WYG_002-4b"/>
三縣封為武邑王<hi>並晉起居注</hi>
　　　貶中山王睦詔<hi>睦宣帝弟中郎進之子初封高陽王冀州刺史杜友奏睦招誘</hi>
　　　　<hi>逋亡有司奏事在赦前宜原詔貶丹水縣侯呉平太康初復爵</hi>
中山王所行何乃至此覽奏甚用憮然廣樹親戚將以<lb/>
上輔王室下惠百姓也豈徒榮崇其身而使民踰典憲<lb/>
乎此事當大論得失正臧否所在耳茍不宜君國何論<lb/>
於赦令之間邪其貶睦為縣侯<lb/>
　　　中山王睦復封高陽王詔<hi>有司初奏封江陽王下詔</hi>
<pb n="KR4h0123_WYG_002-5a"/>
睦退靜思愆改修其徳今有爵土不但以赦江陽險逺<lb/>
其以高陽郡封之<hi>並晉書</hi>
　　　隴西王泰都督闗中詔<hi>泰宣帝弟東武城侯馗之子遷安西將軍都督</hi>
關中内屛京畿外藩河右北扞戎狄南鎮巴漢宜任懿<lb/>
親以靜西土隴西王泰秉心誠亮思度宏逺<hi>晉起居注</hi>
　　　隴西王泰為太尉册<hi>摰虞集載必虞撰</hi>
惟君行為時表親則宗臣論道經邦保乂皇家是用進<lb/>
為上台其上清三元下寧九域永欽洪範以康濟宇宙<lb/>
<pb n="KR4h0123_WYG_002-5b"/>
敬哉<hi>初學記北堂書鈔合</hi>
　　　報扶風王亮詔<hi>泰始中亮封扶風郡王持節都督闗中秦州刺史胡烈為羌虜</hi>
　　　　<hi>所害遣將軍劉旂等赴救不進旂當斬亮上言節度之咎由亮而出乞丏旂死詔報免官</hi>
高平困急計城中及旂足以相拔就不能徑至尚當深<lb/>
進今奔突有投而坐視覆敗故加旂大戮今若罪不在<lb/>
旂當有所在<lb/>
　　　扶風王亮為宗師詔<hi>咸寜三年正月  亮見後</hi>
宗室戚屬國之枝葉欲令奉率德義為天下式然處富<lb/>
<pb n="KR4h0123_WYG_002-6a"/>
貴而能慎行者寡召穆公糾合兄弟而賦棠棣之詩此<lb/>
姬氏所以本枝百世也今以衛將軍扶風王亮為宗師<lb/>
所當施行皆諮之於宗師也<lb/>
　　　封瑯琊王伷二子詔<hi>伷宣帝子平呉之役孫晧奉牋詣伷降詔封二子</hi>
瑯琊王伷督率所統連據涂中使賊不得相救又使瑯<lb/>
琊相劉宏等進軍逼江賊震懼遣使奉偽璽綬又使長<lb/>
史王恒率諸軍渡江破賊邊守獲督蔡機斬首降附五<lb/>
六萬計諸葛靚孫奕等皆歸命請死功勲茂著其封子<lb/>
<pb n="KR4h0123_WYG_002-6b"/>
二人為亭侯各三千戸賜絹六千匹<lb/>
　　　東莞王世子覲為冗從僕射詔<hi>伷初封東莞覲為瑯琊㳟王</hi>
東莞王世子覲貞固和粹有識見才幹其以為冗從僕<lb/>
射<hi>晉武起居注</hi>
　　　齊王攸出都督青州詔<hi>攸文帝子見後</hi>
古者九命作伯或入毗朝政或出御方嶽周之吕望五<lb/>
侯九伯實得征之侍中司空齊王攸明德清暢忠允篤<lb/>
誠以母弟之親受台輔之任佐命立勲劬勞王室宜登<lb/>
<pb n="KR4h0123_WYG_002-7a"/>
顯位以稱具瞻其以為大司馬都督青州諸軍事侍中<lb/>
如故假節將本營千人親騎帳下司馬大車皆如舊增<lb/>
鼓吹一部官騎滿二十人置騎司馬五人餘主者詳案<lb/>
舊制施行<lb/>
　　　齊玊攸封册<lb/>
於戲惟命不于常天既遷有魏之祚我有晉既受順天<lb/>
明命光建羣后越造王國于東土錫兹青社用藩翼我<lb/>
邦家茂哉無怠以永保宗廟<lb/>
<pb n="KR4h0123_WYG_002-7b"/>
　　　立城陽王兆後詔<hi>兆字千秋文帝子十歳而夭</hi>
亡弟千秋少聰慧有夙成之質不幸早亡先帝先后特<lb/>
所哀愍先后欲紹立其後而竟未遂每追遺意情懷感<lb/>
傷其以皇子景度為千秋後雖非典禮亦近世之所行<lb/>
且以述先后本㫖也<lb/>
　　　樂安王鑒燕王機選師友詔<hi>並文帝子</hi>
樂安王鑒燕王機並以長大宜得輔導師友取明經儒<lb/>
學有行義節儉使足嚴憚昔韓起與田蘇遊而好善宜<lb/>
<pb n="KR4h0123_WYG_002-8a"/>
必得其人<lb/>
　　　封樂平王延祚詔<hi>祚文帝子少有篤疾不任封爵太康初詔</hi>
弟祚早孤無識情所哀愍幼得篤疾日冀其瘥今遂廢<lb/>
痼無復後望意甚傷之其封為樂平王使有名號以慰<lb/>
吾心<hi>並晉書</hi>
　　　封皇孫遹為廣陵王詔<hi>太康十年</hi>
遹既長且仁可令以遹為廣陵王以廣陵臨淮為封國<lb/>
邑五萬戸<hi>王隠晉書</hi>
<pb n="KR4h0123_WYG_002-8b"/>
　　　省州牧詔<hi>太康初</hi>
上古及中代或置州牧或置刺史置監御史皆總綱紀<lb/>
而不賦政治民之事任之諸侯郡守昔漢末四海分崩<lb/>
因以呉蜀自擅自是刺史内親民事外領兵馬此一時<lb/>
之宜爾今頼宗廟之靈士大夫之力江表平定天下合<lb/>
之為一當韜戢干戈與天下休息諸州無亊者罷其兵<lb/>
刺史分職皆如漢氏故事出頒詔條入奏事京城二千<lb/>
石專治民之重監司清峻於上此經久之體也其便省<lb/>
<pb n="KR4h0123_WYG_002-9a"/>
州牧<hi>杜氏通典</hi>
　　　太子率更僕詔<hi>太康八年</hi>
太子率更僕東宫之達官也其進品第五秩與中庶子<lb/>
左右衛率同職擬光禄勲<hi>晉起居注</hi>
　　　禁立碑詔<hi>咸寧四年</hi>
此石獸碑表既私襃美興長虛偽傷財害人莫大於此<lb/>
一禁斷之其犯者雖㑹赦令皆當毁壞<hi>宋書</hi>
　　　司馬璞為冗從僕射詔<hi>起居注</hi>
<pb n="KR4h0123_WYG_002-9b"/>
司馬璞貞固和祥有識見才幹以璞為冗從僕射<lb/>
　　　御史中丞請免王祥詔<hi>中丞侯史光以祥疾闕朝會請免官詔寢光奏</hi>
太保元老高行朕所毗倚以隆政道者也前後遜讓不<lb/>
從所執此非有司所得議也<hi>以隆政道王隱晉書以隆道宏治</hi>
　　　王祥以睢陵公就第詔<lb/>
古之致仕不事王侯今雖以國公留居京邑不宜復苦<lb/>
以朝請其賜几杖不朝大事皆諮訪之賜安車駟馬第<lb/>
一區錢百萬絹五百匹牀帳簟褥以舎人六人為睢陵<lb/>
<pb n="KR4h0123_WYG_002-10a"/>
公舎人置官騎二十人以公子騎都尉肇為給事中使<lb/>
常優游定省<lb/>
　　　為王祥發哀詔<hi>祥泰始五年薨時文明王太后崩始踰月其後詔曰</hi>
為睢陵公發哀亊乃至今雖每為之感傷要未得便敘<lb/>
哀情今便哭之<lb/>
　　　王覽為宗正卿詔<hi>覽祥異母弟孝友名亞于祥咸寧初詔</hi>
覽少篤至行服仁履義貞素之操長而彌固其以覽為<lb/>
宗正卿<lb/>
<pb n="KR4h0123_WYG_002-10b"/>
　　　尊禮鄭沖五公詔<hi>泰始六年</hi>
昔漢祖以知人善任克平宇宙推述勲勞歸美三俊遂<lb/>
與功臣剖符作誓藏之宗廟副在有司所以明德庸勲<lb/>
藩翼王室者也昔我祖考遭世多難攬授英儁與之斷<lb/>
金遂濟時務克定大業大傅壽光公鄭沖太保朗陵公<lb/>
何曾太尉臨淮公荀顗各尚德依仁明允篤誠翼亮先<lb/>
皇光濟帝業故司空博陵元公王沈衛將軍鉅平侯羊<lb/>
祜才兼文武忠肅居正朕甚嘉之書不云乎天秩有禮<lb/>
<pb n="KR4h0123_WYG_002-11a"/>
五服五章哉其為壽光朗陵臨淮博陵鉅平國置郎中<lb/>
令假夫人世子印綬食本秩三分之一皆如郡公侯比<lb/>
　　　鄭沖以壽光公就第詔<hi>泰始九年開沖字文和滎陽  封人</hi>
太傅韞德深粹履行高潔恬逺清虛確然絶世艾服王<lb/>
事六十餘載忠肅在公慮不及私遂應衆舉歴登三事<lb/>
仍荷保傅之重綢繆論道之任光輔奕世亮兹天工廸<lb/>
宣謀猷宏濟大烈可謂朝之儁老衆所具瞻者也朕昧<lb/>
于政道庶事未康挹仰耆訓導揚厥䝉庶賴顯德緝熙<lb/>
<pb n="KR4h0123_WYG_002-11b"/>
有成而公屢以高年疾篤致仕告退惟從公志則朕孰<lb/>
與諮謀譬彼涉川罔知攸濟是用未許迄于累載而高<lb/>
讓彌篤至意難違覽其盛指俾朕憮然夫功成弗有上<lb/>
德所隆成人之美君子與焉豈必遂朕憑賴之心以枉<lb/>
大雅進止之度哉今聽其所執以壽光公就第位同保<lb/>
傅在三司之右公宜頤精養神保衛太和以究遐福其<lb/>
賜几杖不朝古之哲王欽祗國老憲行乞言以彌縫其<lb/>
闕若朝有大政皆就諮之<lb/>
<pb n="KR4h0123_WYG_002-12a"/>
　　　何曾為太保詔<hi>泰始初詔  曾見後</hi>
蓋謨明弼諧王躬是保所以宣崇大訓克咸四海也侍<lb/>
中太尉何曾立德高峻執心忠亮博物洽聞明識宏逺<lb/>
翼佐先皇勲庸顯著朕纂洪業首相王室迪惟前人施<lb/>
于朕躬實佐命興化光贊政道夫三司之任雖左右王<lb/>
事若乃予違汝弼匡奬不逮則存乎保傅故將明衮職<lb/>
未如用乂厥辟之重其以曾為太保侍中如故<hi>並晉書</hi>
　　　何曾領司徒詔<hi>曾固讓詔曰</hi>
<pb n="KR4h0123_WYG_002-12b"/>
司徒舊丞相之職自古及今總論人物治化之本以君<lb/>
宏道故選於衆而復盤桓非所聞也<hi>御覽引晉書</hi>
　　　何曾進太宰詔<hi>曾以太保領司徒進太傅屢乞遜位復詔</hi>
太傅明朗高亮執心宏毅可謂舊徳老成國之宗臣者<lb/>
也而高尚其事屢辭禄位朕以寡德憑賴保佑省覽章<lb/>
表實用憮然雖欲成人之美豈得遂其雅志而忘翼佐<lb/>
之益哉又司徒所掌務煩不可久勞耆艾其進太宰侍<lb/>
中公如故朝㑹劒履乗輿上殿如漢相國蕭何田千秋<lb/>
<pb n="KR4h0123_WYG_002-13a"/>
魏太傅鍾繇故事賜錢百萬絹五百匹及八尺牀帳簟<lb/>
褥自副置長史掾屬祭酒及員吏一依舊制所給親兵<lb/>
官騎如前主者依次案禮典務使優備<lb/>
　　　原何遵等詔<hi>有司奏何曾子劭與兄遵等受故鬲令袁毅貨事下廷尉</hi>
太保與毅有累世之交遵等所取差薄一皆置之<hi>晉書</hi>
　　　何劭為侍中詔<hi>太康四年  劭見後</hi>
何劭已歴試朝位博雅有拾遺顧問之才其以劭為侍<lb/>
中<hi>晉起居注</hi>
<pb n="KR4h0123_WYG_002-13b"/>
　　　石苞為司徒詔<hi>苞鎮淮南聞呉師將入乃築壘遏水以自固帝疑䇿免徴還時</hi>
　　　　<hi>鄴奚官郭廙疏理苞下詔  苞見後</hi>
前大司馬苞忠允清亮才經世務幹用之績所歴可紀<lb/>
宜掌教典以讚時政其以苞為司徒<lb/>
　　　又詔<hi>有司奏苞前有折撓不堪其任以公還第已為宏厚不宜擢用詔使就位</hi>
呉人輕脆終無能為故疆場之事但欲完固守備使不<lb/>
得越逸而已以苞計畫不同慮敵過甚故徴還更授昔<lb/>
鄧禹撓於闗中而終輔漢室豈以一眚而掩大德哉<lb/>
<pb n="KR4h0123_WYG_002-14a"/>
　　　石苞督察州郡播殖詔<hi>苞奏州郡農桑宜遣掾屬循行均土宜課殿最</hi>
農殖者為政之本有國之大務也雖欲安時興化不先<lb/>
富而教之以道無由而至今四海多事軍國用廣加承<lb/>
征役之後屢有水旱之事倉庫不充百姓無積古者稼<lb/>
穡樹藝司徒掌之今雖登論道然經國立政惟時所急<lb/>
故陶唐之世稷官為重今司徒位當其任乃心王事有<lb/>
毁家紓國乾乾匪躬之志其使司徒督察州郡播殖將<lb/>
委亊任成垂拱仰辨若宜有所循行者其增置掾屬十<lb/>
<pb n="KR4h0123_WYG_002-14b"/>
人聽取王官更練事業者<lb/>
　　　羊祜為尚書右僕射詔<hi>㤗始初祜見後</hi>
夫總齊機衡允釐六職朝政之本也祜執德清劭忠亮<lb/>
純茂經緯文武謇謇正直雖處腹心之任而不總樞機<lb/>
之重非垂拱無為委任責成之意也其以祜為尚書右<lb/>
僕射衛將軍給本營兵<hi>並晉書秉干寳晉紀執作  劭作勁</hi>
　　　羊祜開府詔<hi>王隱晉書</hi>
使持節都督荆州諸軍衛尉將軍羊祜歴位文武有佐<lb/>
<pb n="KR4h0123_WYG_002-15a"/>
命之勲其以祜為車騎將軍開府如三司之儀<lb/>
　　　追贈羊祜詔<lb/>
征南大將軍南城侯祜蹈德沖素思心清逺始在内職<lb/>
值登大命乃心篤誠左右王事入綜機宻出統方岳當<lb/>
終顯烈永輔朕躬而奄忽殂隕悼之傷懷其追贈侍中<lb/>
太傅持節如故<lb/>
　　　羊祜聽復本封詔<hi>祜初封鉅平侯咸寧中增封南城侯固讓及薨遺令不得</hi>
　　　　<hi>以南城侯入柩詔聽之</hi>
<pb n="KR4h0123_WYG_002-15b"/>
祜固讓歴年志不可奪身沒讓存遺操益厲此夷叔所<lb/>
以稱賢季子所以全節也今聽復本封以彰高美<lb/>
　　　封羊祜夫人䇿<hi>祜卒二歳而呉平武帝䇿告祜廟封其夫人</hi>
皇帝使謁者杜宏告故侍中太傅鉅平成侯祜昔呉為<lb/>
不恭負險稱號郊境不闢多歴年所祜受任南夏思靜<lb/>
其難外揚元化内經廟畧著德推誠江漢歸心舉有成<lb/>
資謀有全䇿昊天不弔所志不卒朕用悼恨于厥心乃<lb/>
班命羣帥致天之討兵不踰時一征而滅疇昔之規若<lb/>
<pb n="KR4h0123_WYG_002-16a"/>
合符契夫賞不失勞國有彞典宜増唘土宇以崇前命<lb/>
而重違公高讓之素今封夫人夏侯氏萬歳鄉君食邑<lb/>
五千戸<lb/>
　　　陳騫留京城詔<hi>騫臨淮東陽人歴侍中大將軍都督揚州求入朝因乞骸骨帝</hi>
　　　　<hi>詔又屢稱疾復詔視事固請許之</hi>
騫元勲舊德統乂東夏方宏逺績以一呉㑹而所苦未<lb/>
除每表懇切重勞以方事今聽留京城以前太尉府為<lb/>
大司馬府增置祭酒二人帳下司馬官騎大車鼓吹皆<lb/>
<pb n="KR4h0123_WYG_002-16b"/>
如前親兵百人厨田十頃厨園五十畝厨士十人器物<lb/>
經用皆留給焉及給乘輿輦出入殿中加鼓吹如漢蕭<lb/>
何故事<hi>及一作又</hi>
　　　諭陳騫視事詔<lb/>
騫履德論道朕所諮詢方賴謀猷以宏庶績宜時視事<lb/>
可遣散騎常侍諭意<lb/>
　　　裴秀為司空詔<hi>泰始四年秀見後</hi>
夫三司之任以翼宣皇極弼成王事者也故經國論道<lb/>
<pb n="KR4h0123_WYG_002-17a"/>
賴之明喆茍非其人官不虛備尚書令左光祿大夫裴<lb/>
秀雅量宏博思心通逺先帝登庸贊事前朝朕受明命<lb/>
光佐大業勲德茂著配蹤元凱宜正位居體以康庶績<lb/>
其以秀為司空<lb/>
　　　裴秀䘮禮詔<hi>泰始七年</hi>
司空經德履哲體蹈儒雅佐命翼世勲業宏茂方將宣<lb/>
獻敷制為世宗範不幸薨殂朕甚痛之其賜秘器朝服<lb/>
一具衣一襲錢三十萬布百匹<hi>並晉書</hi>
<pb n="KR4h0123_WYG_002-17b"/>
　　　衛瓘為青州刺史詔<hi>泰始後瓘見</hi>
太尉將軍衛瓘忠允清識有文武之才宜令宣風萬里<lb/>
為青州刺史以統戎政<hi>晉起居注</hi>
　　　衛瓘進太保就第詔<lb/>
司空瓘年未致仕而遜讓歴年欲及神志未衰以果本<lb/>
情至真之風實感吾心令明其所執進位太保以公就<lb/>
第給親兵百人置長史司馬從事中郎掾屬及大車官<lb/>
騎麾蓋鼔吹諸威儀一如舊典給㕑田十頃園五十畝<lb/>
<pb n="KR4h0123_WYG_002-18a"/>
錢百萬絹五百匹牀帳簟褥主者務令優備以稱吾崇<lb/>
賢之意焉<hi>晉書</hi>
　　　衛瓘給騎兵詔<lb/>
太保衛瓘明允篤誠有匪躬之志其給千兵騎百人<lb/>
　　　張華為度支尚書詔<hi>咸寧五年  華見後</hi>
一年不收使公私俱匱不唯天時乃人事有不盡也故<lb/>
總要者正在度支尚書也其以散騎常侍中書令張華<lb/>
為度支尚書<hi>並晉起居注</hi>
<pb n="KR4h0123_WYG_002-18b"/>
　　　平呉進封張華詔<hi>太康</hi>
尚書關内侯張華前與故太傅羊祜共創大計遂典掌<lb/>
軍事部分諸方算定權略運籌決勝有謀謨之勲其進<lb/>
封為廣武縣侯增邑萬戶封子一人為亭侯千五百戸<lb/>
賜絹萬匹<hi>晉書</hi>
　　　詔張華<hi>華好觀秘異圖緯考驗神怪造博物志四百巻武帝詔問即於御前賜青鐵硯</hi>
　　　　<hi>麟角筆側理紙裁為十巻</hi>
卿才綜萬代博識無倫逺冠羲皇近次夫子然記事採<lb/>
<pb n="KR4h0123_WYG_002-19a"/>
言亦多浮妄宜更刪翦無以冗長成文昔仲尼刪詩書<lb/>
不及鬼神幽昧之事以言怪力亂神今卿博物志驚所<lb/>
未聞異所未見將恐惑亂於後生繁蕪於耳目可更芟<lb/>
截浮疑分為十卷<hi>王子年拾遺記</hi>
　　　賜王沈𦵏地錢詔<hi>泰始二年  沈見後</hi>
故驃騎將軍王沈忠允篤誠執德宏毅外清方夏内熈<lb/>
衮職歴位著稱厥功茂焉不幸薨殞志業未究今當𦵏<lb/>
其賜錢三十萬𦵏田一頃<hi>太平御覽</hi>
<pb n="KR4h0123_WYG_002-19b"/>
　　　贈王沈司空公詔<hi>泰始三年</hi>
夫表揚徃行所以崇賢垂訓慎終紀逺厚德興教也故<lb/>
散騎常侍驃騎將軍博陵元公沈蹈禮居正執心清粹<lb/>
經綸墳典才識通洽入歴常伯納言之位出幹監牧方<lb/>
岳之任内著謀猷外宣威畧建國設官首登公輔兼統<lb/>
中朝出納大命實有翼亮佐世之勲其贈沈司空公以<lb/>
寵靈既徃使殁而不朽又前以翼贊之勲當受郡公之<lb/>
封而固辭懇至嘉其讓德不奪其志可以郡公官屬送<lb/>
<pb n="KR4h0123_WYG_002-20a"/>
𦵏<lb/>
　　　荀顗為司徒詔<hi>泰始後顗見</hi>
昔禹命九官契敷五教所以宏崇王化示民軌儀也朕<lb/>
承洪業昧于大道思訓五品以康四海侍中司空顗明<lb/>
允篤誠思心通逺翼亮先皇遂輔朕躬實有佐命弼導<lb/>
之勲宜掌教典以隆時雍其以顗為司徒<lb/>
　　　荀顗行太子太傅詔<lb/>
侍中太尉顗温恭忠允至行純備博古洽聞耆艾不殆<lb/>
<pb n="KR4h0123_WYG_002-20b"/>
其以公行太子太傅侍中太尉如故<lb/>
　　　賜荀顗秘器等詔<hi>泰始七年</hi>
侍中太尉行太子太傅臨淮公顗清純體道忠允立朝<lb/>
歴司外内茂績既崇訓傅東宫徽猷宏著可謂行歸于<lb/>
周有始有卒者矣不幸薨殂朕甚痛之其賜温明秘器<lb/>
朝服一具衣一襲<lb/>
　　　賜荀顗家錢詔<lb/>
太尉不恤私門居無館宇素絲之志没而彌顯其賜家<lb/>
<pb n="KR4h0123_WYG_002-21a"/>
錢二百萬使立宅舎<hi>並晉書</hi>
　　　詔問荀勗<hi>咸寧四年司徒何曾遷太宰詔問勗  勗見後</hi>
司徒處當得人副逺近之望并治事見才誰可也<lb/>
　　　　荀勗答表<hi>太平御覽</hi>
三公具瞻之望誠不可用非其人昔魏文帝用賈詡為<lb/>
公孫權笑之尚書令李𦙍忠亮高絜堪處台輔<lb/>
　　　荀勗進開府詔<hi>太康</hi>
勗明哲聰達經識天序有佐命之功兼博洽之才久典<lb/>
<pb n="KR4h0123_WYG_002-21b"/>
内任著勲宏茂詢事考言謀猷允誠宜登大位毗贊朝<lb/>
政今以勗為左光禄大夫儀同三司開府辟召守中書<lb/>
監侍中侯如故<hi>晉書</hi>
　　　荀勗守尚書令詔<lb/>
周之冡宰今尚書令皆古百揆之任以其亮采惠疇熈<lb/>
帝之載實允於此勗肆力先朝庸勲超格受終之揆協<lb/>
於大麓故授以此位也<hi>曹嘉之晉紀</hi>
　　　賜荀勗詔<lb/>
<pb n="KR4h0123_WYG_002-22a"/>
尚書令荀勗既久羸毁可賜乳酪太官隨日給之<hi>太康起居</hi>
<hi>注賜又詔云可  蜜五斤</hi>
　　　荀良為魏郡太守詔<hi>太康元年良勗從弟</hi>
方今天下無事所重唯民魏郡大都㑹也太守宜得其<lb/>
才其以荀良為魏郡太守<hi>北堂書鈔</hi>
　　　馮紞為散騎常侍詔<hi>太康七年散紞字少胄安平人歴  騎常侍</hi>
尚書馮紞忠亮在公歴職内外勤恪匪懈而疾未差屢<lb/>
求放退其以紞為散騎常侍賜錢二十萬牀帳一具<hi>晉起</hi>
<pb n="KR4h0123_WYG_002-22b"/>
<hi>居注</hi>
　　　定律令加賞賈充等詔<hi>泰始三年  充見後</hi>
漢氏以來法令嚴峻故自元成之世及建安嘉平之間<lb/>
咸欲辯章舊典删革刑書述作體大歴年無成先帝愍<lb/>
元元之命陷於宻網親發德音釐正名實車騎將軍賈<lb/>
充奬明聖意諮詢善道太傅鄭沖又與司空荀顗中書<lb/>
監荀勗中軍將軍羊祜中䕶軍王業及廷尉杜友守河<lb/>
南尹杜預散騎侍郎裴楷潁川太守周雄齊相郭頎騎<lb/>
<pb n="KR4h0123_WYG_002-23a"/>
都尉成公綏荀煇尚書郎桺軌等典正其事朕每鑒其<lb/>
用心常慨然嘉之今法律既成始班天下刑寛禁簡足<lb/>
以克當先㫖昔蕭何以定律受封叔孫通以制儀為奉<lb/>
常賜金五百斤弟子皆為郎夫立功立事古之所重自<lb/>
太傅車騎以下皆加禄賞其詳依故典<hi>晉書云刑法志詔末  其詳攷</hi>
<hi>差敘輒如詔簡異弟子百人隨才品用</hi>
　　　賈充守尚書令詔<lb/>
尚書令百揆之首總參機衡出納朝政治績之所由也<lb/>
<pb n="KR4h0123_WYG_002-23b"/>
車騎將軍賈充忠允清正通理經逺<hi>闕</hi>迪文武謨勲宏<lb/>
著其以充守尚書令<hi>晉起居注</hi>
　　　賈充鎮闗中詔<hi>時氐羌反叛帝深以為慮乃下詔以充鎮關中</hi>
秦涼二境比年屢敗胡虜縱㬥百姓荼毒遂使異類扇<lb/>
動害及中州雖復呉蜀之冦未嘗至此誠由所任不足<lb/>
以内撫夷夏外鎮醜逆輕用其衆而不能盡其力非得<lb/>
腹心之重推轂委成大匡其弊恐為患未已每慮斯難<lb/>
忘寢與食侍中守尚書令車騎將軍賈充雅量宏高達<lb/>
<pb n="KR4h0123_WYG_002-24a"/>
見明逺武有折衝之威文懷經國之慮信結人心名震<lb/>
域外使權統方任綏靜西夏則吾無西顧之念而逺近<lb/>
獲安矣其以充為使持節都督秦涼二州諸軍事侍中<lb/>
車騎將軍如故假羽葆鼓吹給第一駙馬朝之賢良欲<lb/>
進忠規獻㬱者皆幸充此舉望隆惟新之化<lb/>
　　　韓謐為賈充後詔<hi>謐字長深南陽堵陽人壽之子歴侍中</hi>
太宰魯公充崇德立勲勤勞佐命背世殂隕每用悼心<lb/>
又𦙍子早終世嗣未立古者列國無嗣取始封支庶以<lb/>
<pb n="KR4h0123_WYG_002-24b"/>
紹其統而近代更除其國至於周之公旦漢之蕭何或<lb/>
豫建元子或封爵元妃葢尊顯勲庸不同常例太宰素<lb/>
取外孫韓謐為世子黎民後吾退而斷之外孫骨肉至<lb/>
近推恩計情合於人心其以謐為魯公世孫以嗣其國<lb/>
自非功如太宰始封無後如太宰所取必以已自出不<lb/>
如太宰皆不得以為比<hi>並晉書</hi>
　　　魏舒為僕射領選曹詔<hi>太康四年  舒見後</hi>
吏部掌叙人倫治化之本也宜得忠正舊德尚書右僕<lb/>
<pb n="KR4h0123_WYG_002-25a"/>
射魏舒寛泰宏毅潛通有才識其以舒為左僕射領選<lb/>
曹<hi>晉起居注</hi>
　　　魏舒就第賜予詔<hi>太康四年山濤薨以舒領司徒</hi>
司徒劇陽子舒體道宏粹思量經逺忠肅居正在公盡<lb/>
規入管銓衡官人允敘出贊衮職敷宏五教惠訓播流<lb/>
德聲茂著可謂朝之俊乂者也而屢執沖讓辭㫖懇誠<lb/>
申覽反覆省用憮然蓋成人之美先典所與難違至情<lb/>
今聽其所執以劇陽子就第位同三司禄賜如前几杖<lb/>
<pb n="KR4h0123_WYG_002-25b"/>
不朝賜錢百萬牀帳簟褥自副以舎人四人為劇陽子<lb/>
舎人置官騎十人使光禄勲奉䇿主者詳案典禮令皆<lb/>
如舊制<lb/>
　　　賜慰魏舒詔<lb/>
舒唯一子薄命短折舒告老之年處窮獨之苦每念怛<lb/>
然為之嗟悼思所以散愁養氣可更增滋味品物仍給<lb/>
陽燧四望繐牕戸皁輪車牛一乗庶出入觀望或足散<lb/>
憂也<lb/>
<pb n="KR4h0123_WYG_002-26a"/>
　　　賜魏舒𦵏妻錢地詔<hi>王隱晉書舒為尚書三娶妻皆亾自表求還本郡</hi>
魏舒清貧不營財産頓舉衆䘮必無以自供其賜𦵏地<lb/>
一頃錢五十萬<lb/>
　　　考竟劉友詔<hi>李憙為司𨽻校尉上言故立進令劉友前尚書山濤中山王睦故尚</hi>
　　　　<hi>書僕射武陔各占官三更稻田請免官貶謚武帝詔</hi>
法者天下取正不避親貴然後行耳吾豈將枉縱其間<lb/>
哉然案此事皆是友所作侵剥百姓以繆惑朝士姦吏<lb/>
乃敢作此其考竟友以懲邪佞濤等不貳其過者皆勿<lb/>
<pb n="KR4h0123_WYG_002-26b"/>
有所問易稱王臣謇謇匪躬之故今憙亢志在公當官<lb/>
而行可謂邦之司直者矣光武有云貴戚且斂手以避<lb/>
二鮑豈其然乎其申勅羣寮各慎所司寛宥之恩不可<lb/>
數遇也<lb/>
　　　李憙致仕加禮詔<hi>憙字季和上黨銅鞮人</hi>
光禄大夫特進李憙杖德居義當升台司毗亮朕躬而<lb/>
以年尊致仕雖優游無為可以頥神而虛心之望能不<lb/>
憮然其因光禄之號改假金紫置官騎十人賜錢五十<lb/>
<pb n="KR4h0123_WYG_002-27a"/>
萬禄賜班禮一如三司門施行馬<lb/>
　　　征呉與王濬詔<hi>濬為龍驤將軍率梁益諸軍東下攻呉至西陵累有尅獲詔濬</hi>
　　　　<hi>進平東將軍  濬見後</hi>
軍人乘勝猛氣益壯便當順流長騖直造秣陵<lb/>
　　　讓王濬詔<hi>濬與王渾等伐呉初有詔濬至秣陵受渾節度濬既至渾遣信要令暫過</hi>
　　　　<hi>論事濬報曰風利不得泊也遂乗勝納降渾表濬違詔誣罪狀之有司按濬以檻車徴帝</hi>
　　　　<hi>弗許詔讓濬濬上表自理呉平詔勿推拜輔國大將軍</hi>
伐國事重宜令有一前詔使將軍受安東將軍渾節度<lb/>
<pb n="KR4h0123_WYG_002-27b"/>
渾思謀深重案甲以待將軍云何徑前不從渾命違制<lb/>
昧利甚失大義將軍功勲簡在朕心當率由詔書崇成<lb/>
王法而於事終恃功肆意朕將何以令天下<lb/>
　　　原王濬詔<lb/>
濬前受詔徑造秣陵後乃下受渾節度詔書稽留所下<lb/>
不至便令與不受詔同責未為經通濬不即表上被渾<lb/>
宣詔此可責也濬有征伐之勞不足以一眚掩之<lb/>
<hi>以下原缺</hi>
<pb n="KR4h0123_WYG_002-28a"/>
</p>
<p>
<pb n="KR4h0123_WYG_002-29a"/>
　<lb/>
　<lb/>
　<lb/>
方今多事嘉謀良圖委以老成也<hi>御覧引晉書</hi>
　　　報山濤母老解職詔<hi>濤心求退表疏數十上乃聽</hi>
君雖乃心在於色養然職有上下旦夕不廢醫藥且當<lb/>
割情以隆在公<lb/>
　　　山濤奪情詔<hi>濤除太常遭母䘮歸鄉里詔起為吏部尚書逼迫就職前後選舉並</hi>
<pb n="KR4h0123_WYG_002-29b"/>
　　　　<hi>得其才</hi>
吾所共致化者官人之職是也方今風俗陵遲人心進<lb/>
動宜崇明好惡鎮以退讓山太常雖尚居諒闇情在難<lb/>
奪方今務殷何得遂其志邪其以濤為吏部尚書<hi>並晉書</hi>
<hi>王隱晉書詔曰今風俗陵遲豈宜鎮以退讓山太常雖在諒陰古人亦墨絰從戎其以濤為吏部尚書</hi>
　　　山濤為吏部尚書詔<hi>泰始八年</hi>
議郎山濤志性簡靜凌虛篤素立身行已足以勵俗其<lb/>
以濤為吏部尚書<hi>晉起居注</hi>
<pb n="KR4h0123_WYG_002-30a"/>
　　　山濤為少傅詔<hi>咸寧初轉太子少傅加散騎常侍除尚書僕射加侍中領吏部</hi>
濤秉德沖素心思潛通清虛履道有古人之風雖使輔<lb/>
導東宫宜兼督朝事<hi>王隱晉書</hi>
　　　答白裒論山濤詔<hi>濤除尚書僕射以老疾辭久不攝職為左丞白裒所奏</hi>
濤以病自聞但不聽之耳使濤坐執銓衡則可何必上<lb/>
下邪不得有所聞<lb/>
　　　遣諭山濤視事詔<hi>濤志欲退因發從弟婦䘮輒還外舍又詔乃起視事</hi>
山僕射近日暫出遂以微苦求還豈吾側席之意其遣<lb/>
<pb n="KR4h0123_WYG_002-30b"/>
丞掾奉詔喻㫖若體力故未平康者便以輿車輿還寺<lb/>
舎<lb/>
　　　戒山濤手詔<hi>濤再居選職或以濤輕重任意帝手詔戒之濤行之自若一年之後</hi>
　　　　<hi>衆情乃寢</hi>
夫用人惟才不遺疎逺卑賤天下便化矣<hi>並晉書</hi>
　　　山濤為右僕射詔<hi>太康初遷右僕射加光禄大夫以老疾辭帝手詔不許後</hi>
　　　　<hi>拜司徒</hi>
山濤自典官人之任志在澄清風俗朕將倚之以宏訓<lb/>
<pb n="KR4h0123_WYG_002-31a"/>
範庶人倫有日新之美其以為右僕射<hi>晉起居注</hi>
　　　報山濤辭疾手詔<lb/>
君以道德為世模表况自先帝識君逺意吾將倚君以<lb/>
穆風俗何乃欲舎逺朝政獨高其志邪吾之至懷故不<lb/>
足以喻乎何來言至懇切也且當以時自力深副至望<lb/>
君不降志朕不安席<hi>晉書</hi>
　　　山濤為司徒詔<lb/>
濤道高德茂器宇淵濟宜贊三事以敷五教<hi>王隱晉書</hi>
<pb n="KR4h0123_WYG_002-31b"/>
　　　報山濤拜司徒固讓詔<lb/>
君年耆德茂朝之碩老是以授君台輔之位而逺崇克<lb/>
讓至于反覆良用於邑君當終始朝政翼輔朕躬<hi>晉書</hi>
　　　鄭袤為司空詔<hi>袤字林叔滎陽開封人泰始中詔固辭見許</hi>
光禄大夫宻陵侯袤履行純正守道沖粹退有清和之<lb/>
風進有素絲之節宜登三階之曜補衮職之闕明弼朕<lb/>
躬以匡不逮今以袤為司空<hi>晉書晉起居注合登一作齊曜作擢</hi>
　　　侍中盧欽追贈詔<hi>咸寧四年  欽見後</hi>
<pb n="KR4h0123_WYG_002-32a"/>
欽履道清正執德貞素文武之稱著於方夏入躋機衡<lb/>
惟允庶事肆勤内外有匪躬之節不幸薨殁朕甚悼之<lb/>
其贈衛將軍開府儀同三司<hi>晉書</hi>
　　　盧浮為博士詔<hi>太熈元年人浮字子雲欽子起家太子舎  病廢以為博士祭</hi>
　　　　<hi>酒不就</hi>
盧浮修行明經以為國子博士<hi>晉起居注</hi>
　　　賜李𦙍二家錢榖詔<hi>𦙍為司徒太康五年薨帝思𦙍清節詔賜併及灌家</hi>
　　　　<hi>見𦙍  後</hi>
<pb n="KR4h0123_WYG_002-32b"/>
故司徒李𦙍太常彭灌並履忠清儉身没家無餘積賜<lb/>
𦙍家錢二百萬榖千斛灌家半之<lb/>
　　　王基三家賜榖詔<lb/>
故司空王基衛將軍盧欽領典軍將軍楊囂並素清貧<lb/>
身殁之後居無私積頃者饑饉聞其家大匱其各賜榖<lb/>
三百斛<hi>並晉書</hi>
　　　賜王基家奴婢詔<lb/>
故司空王基既著德立勲又治身清素不營産業久在<lb/>
<pb n="KR4h0123_WYG_002-33a"/>
重任家無私積可謂身没行顯足用勵俗者也其以奴<lb/>
婢二人賜其家<hi>魏志</hi>
　　　王沖為治書侍御史詔<lb/>
故司空王基夙為先帝授任基子尚書郎沖雖在清途<lb/>
猶未免楚撻其以沖為治書侍御史<hi>晉太康起居注</hi>
　　　華表為太常卿詔<hi>表字偉容平原高唐人歆之子泰始中歴太常卿</hi>
華表清賢履道内貞外順歴位忠恪言行不玷其以為<lb/>
太常卿<hi>臧榮緒晉書</hi>
<pb n="KR4h0123_WYG_002-33b"/>
　　　華表致政詔<lb/>
表清貞履素有老成之美久幹王事靜恭匪懈而以疾<lb/>
固辭章表懇至今聽如所上以為太中大夫賜錢二十<lb/>
萬牀帳褥席禄賜與卿同門施行馬<hi>晉書</hi>
　　　華嶠為散騎常侍詔<hi>嶠表謝非臣典筆申辭所能陳表</hi>
散騎以從容侍從承答顧問掌贊詔命平處文籍故前<lb/>
世多參用文學之士議郎華嶠有論議著述之才其以<lb/>
嶠為散騎常侍兼與中書共參著作事<lb/>
<pb n="KR4h0123_WYG_002-34a"/>
　　　詔尚書<hi>嶠由是得徧觀祕籍為漢後書九十七巻</hi>
亭侯嶠體素宏簡文學該通經覽古今博聞多識著書<lb/>
實録有良史之志故轉為祕書監其加散騎常侍班同<lb/>
中書寺為内臺使中書散騎及著作治禮音律天文數<lb/>
術南省文章門下撰集皆典統之<hi>並華嶠集尚亭侯御覽作  書</hi>
　　　責石鑒詔<hi>鑒先都督隴右偽論功免官後為豫州刺史討呉賊虛張首級下詔  鑒</hi>
　　　　<hi>見後</hi>
昔雲中守魏尚以斬首不實受刑武牙將軍田順以詐<lb/>
<pb n="KR4h0123_WYG_002-34b"/>
增虜獲自殺誣罔敗法古今所疾鑒備大臣吾所取信<lb/>
往者西事公欺朝廷以敗為得竟不推究中間黜免未<lb/>
久尋復授用冀能補過而乃與下同詐所謂大臣義得<lb/>
爾乎有司奏是也顧未忍耳今遣歸田里終身不得復<lb/>
用勿削爵土也<hi>晉書</hi>
　　　劉毅為國子祭酒詔<hi>毅見後</hi>
劉毅博學多聞其以毅為散騎常侍國子祭酒<hi>臧榮緒晉書</hi>
　　　賜郭奕諡簡詔<hi>奕字大業太原陽曲人歴尚書太康八年卒  詳王濟下</hi>
<pb n="KR4h0123_WYG_002-35a"/>
諡所以旌德表行按謚法一德不懈為簡奕忠毅清直<lb/>
立德不渝<lb/>
　　　城門校尉侯史光為御史中丞詔<hi>泰始東光字孝明  莱掖</hi>
　　　　<hi>人歴少府</hi>
光忠亮篤素有居正執義之心歴職内外恪勤咸公其<lb/>
以光為御史中丞雖屈其列校之位亦所以伸其司直<lb/>
之才<lb/>
　　　賜少府侯史光葬錢詔<lb/>
<pb n="KR4h0123_WYG_002-35b"/>
光厲志守約有清忠之節家極貧儉其賜錢五十萬<hi>並晉</hi>
<hi>書</hi>
　　　劉頌守廷尉詔<hi>咸寧中頌見後</hi>
黄門郎劉頌直平居正兼明法理可議郎守廷尉<hi>北堂書鈔</hi>
　　　庾純為河南尹詔<hi>泰始六年  純見後</hi>
河南京畿大都為四方之表則中書令庾純清粹忠正<lb/>
才經治亂其以純為河南尹<hi>晉中興書作才經治亂王隱晉書  才紹治化</hi>
　　　庾純為國子祭酒詔<hi>咸寧三年</hi>
<pb n="KR4h0123_WYG_002-36a"/>
議郎庾純篤志好古敦説詩書有儒行宜訓導國子<hi>臧榮</hi>
<hi>緒晉書</hi>
　　　劉智為國子祭酒詔<hi>咸寧四年</hi>
南陽王師劉智學行優著其以智為國子祭酒<hi>臧榮緒晉書</hi>
　　　給羅憲鼓吹詔<hi>憲字令則襄陽人仕蜀領軍泰始初領武陵太守入朝下詔</hi>
憲忠烈果毅有才䇿器幹可給鼓吹<lb/>
　　　馬隆宣威將軍詔<hi>隆字孝興東平平陸人為武威太守大破虜衆下詔</hi>
隆以偏師寡衆奮不顧難冐險能濟其假節宣威將軍<lb/>
<pb n="KR4h0123_WYG_002-36b"/>
加赤幢曲葢鼓吹<hi>並晉書</hi>
　　　胡奮免入直詔<hi>奮字元威安定臨涇人女為武帝貴人</hi>
射聲校尉胡奮外掌方任内參九列不宜同之常例勿<lb/>
使入直<hi>王隱晉書</hi>
　　　胡奮為冠軍將軍詔<hi>泰始七年</hi>
議郎胡奮開爽忠亮有文武才幹歴位外内涉練戎亊<lb/>
威畧之聲著於<hi>闕</hi>　其以奮為冠軍將軍<lb/>
　　　羊琇為中䕶軍詔<hi>泰始七年后琇字稚舒景獻皇  從父弟</hi>
<pb n="KR4h0123_WYG_002-37a"/>
中䕶軍職典武選宜得堪幹其事者左衛將軍羊琇有<lb/>
明贍才見乃心在公其以琇為中䕶軍<hi>並晉起居注</hi>
　　　免羊琇官詔<hi>泰始中中䕶軍羊琇乗羊車為司𨽻校尉劉毅所奏帝詔</hi>
羊車雖無制猶非素者所服免官<hi>宋書</hi>
　　　羊琇贈開府詔<lb/>
琇與朕有先后之親少小之恩歴位外内忠允茂著不<lb/>
幸早薨朕甚悼之其追贈輔國大將軍開府儀同三司<lb/>
<hi>晉書</hi>
<pb n="KR4h0123_WYG_002-37b"/>
　　　王恂為散騎常侍詔<hi>泰始元年皇恂字良夫文明  后弟</hi>
給事黄門侍郎王恂篤志好學不殞先業久歴朝班職<lb/>
用有效宜拾遺左右其以恂為散騎常侍<lb/>
　　　王恂為河南尹詔<hi>咸寧三年</hi>
河南百郡之首其風教宜為遐邇所模以導齊之侍中<lb/>
奉車都尉王恂忠亮篤誠才兼内外明於治化其以恂<lb/>
為河南尹<lb/>
　　　韓伯為領軍詔<hi>泰始四年韓東晉又自有  伯</hi>
<pb n="KR4h0123_WYG_002-38a"/>
尚書韓伯陳疾解職領軍閑無上直之勞可得從容養<lb/>
病更以伯為領軍將軍<hi>並晉起居注</hi>
　　　程咸為散騎常侍詔<hi>泰始十年  咸見後</hi>
黄門郎程咸博學洽通文藻清敏歴職左右劬勞内侍<lb/>
乃心在公夙夜不懈其以咸為散騎常侍左通直郎<hi>臧榮</hi>
<hi>緒晉書</hi>
　　　旌竇允詔<hi>允字雅始平人為浩亹長遷謁者泰始中詔</hi>
當官者能絜身脩已然後在公之節乃全身善有章雖<lb/>
<pb n="KR4h0123_WYG_002-38b"/>
賤必賞此興化立教之務也謁者竇允前為浩亹長以<lb/>
脩勤清白見稱河右是輩當擢用使立行者有所勸主<lb/>
者詳復參訪有以旌表之<lb/>
　　　賜王宏榖詔<hi>宏字正宗高平人泰始初為汲郡太守有殊績石鑒上其事下詔</hi>
朕惟人食之急而懼天時水旱之運夙夜警戒念在於<lb/>
農雖詔書屢下勑厲慇勤猶恐百姓廢惰以損生植之<lb/>
功而刺史二千石百里長吏未能盡勤至使地有遺利<lb/>
而人有餘力每思聞監司糾舉能不將行其賞罰以明<lb/>
<pb n="KR4h0123_WYG_002-39a"/>
沮勸今司𨽻校尉石鑒上汲郡太守王宏勤恤百姓導<lb/>
化有方督勸開荒五千餘頃而熟田常課頃畝不減比<lb/>
年暜饑人食不足而宏郡界獨無匱乏可謂能以勸教<lb/>
時同功異者矣其賜宏榖千斛布告天下咸使聞知<lb/>
　　　陳邵為給事中詔<hi>邵字節良東海襄賁人累遷燕王帥泰始中詔</hi>
燕王師陳邵清貞潔靜行著邦族篤志好古博通六籍<lb/>
耽恱典誥老而不倦宜在左右以敦儒教可為給事中<lb/>
<hi>並晉書作晉起居注以敦儒教  以篤儒訓</hi>
<pb n="KR4h0123_WYG_002-39b"/>
　　　張建為給事中詔<hi>太康七年</hi>
郎中張建忠篤履素為江表士大夫所稱宜在中朝其<lb/>
以建為給事中<lb/>
　　　朱整為吏部尚書詔<hi>太康四年八月  詔一作制</hi>
選曹銓管人才宜得忠恪寡欲抑華崇本者尚書朱整<lb/>
周慎亷敬以道素自居是其人也其以整為吏部尚書<lb/>
<hi>銓管一作銓簡忠恪作恪謹亷敬作敬譲</hi>
　　　王琛為太子庶子詔<hi>太康十年</hi>
<pb n="KR4h0123_WYG_002-40a"/>
尚書郎王琛每所陳論意在忠讜其以為太子庶子<lb/>
　　　論趙享詔<hi>太康</hi>
議郎趙享質禀純粹思議通濟學之有舊方欲叙授而<lb/>
得此薦意常念之<hi>並晉起居注</hi>
　　　陽平太守梁桺賜粟詔<hi>太康十年</hi>
陽平太守梁栁治績尤異賜粟千斛秋中二千石<hi>王隱晉書</hi>
　　　徴皇甫謐為太子中庶子詔<hi>咸寧元年  謐見後</hi>
男子皇甫謐沈靜履素守學好古與流俗異趣其以謐<lb/>
<pb n="KR4h0123_WYG_002-40b"/>
為太子中庶子<hi>晉書</hi>
　　　徴朱沖詔<hi>咸寧四年累沖字巨容南安人  徴不應</hi>
處士朱沖履行高絜經學修明其徴為博士<hi>虞般佑高士傳</hi>
　　　乂詔<lb/>
東宫官屬亦宜得履蹈至行敦悦典籍者其以沖為太<lb/>
子右庶子<hi>晉書</hi>
　　　曹志為樂平太守詔<hi>武帝受禪志降為鄄城縣公下詔  志見後</hi>
昔在前世雖歴運迭興至於先代苗裔傳祚不朁或列<lb/>
<pb n="KR4h0123_WYG_002-41a"/>
藩九服式序王官選衆命賢惟德是與蓋至公之道也<lb/>
魏氏諸王公養德藏器壅滯曠久前雖有詔當須簡授<lb/>
而自頃衆職少缺未得式叙前濟北王曹志履德清純<lb/>
才高行絜好古博物為魏宗英朕甚嘉之其以志為樂<lb/>
平太守<lb/>
　　　曹志為國子博士詔<hi>咸寧初</hi>
鄄城公曹志篤行履素達學通識宜在儒林以宏胄子<lb/>
之教其以志為散騎常侍國子博士<hi>並晉書</hi>
<pb n="KR4h0123_WYG_002-41b"/>
　　　賜曹琨詔<hi>翕襲魏東平王入晉封廩邱公泰始二年遣世子琨奉表來朝詔曰</hi>
翕乗德履道魏宗之良今琨逺至其假世子印綬加騎<lb/>
都尉賜服一具錢十萬隨才敘用<hi>魏志注</hi>
　　　封夏侯惇後詔<hi>泰始二年高安郷侯夏侯佐卒惇之孫也</hi>
夏侯惇魏之元功勲書竹帛昔庭堅不祀猶或悼之况<lb/>
朕受終於魏而可忘其功臣哉其擇惇近屬紹封之<hi>晉陽</hi>
<hi>秋</hi>
　　　賜劉廙葬錢詔<lb/>
<pb n="KR4h0123_WYG_002-42a"/>
故侍中劉廙以清識明鑒有聲前代昔宣皇帝接以師<lb/>
友之恩廙墓為盜賊所發甚用惻然其子阜素甚清貧<lb/>
今當殯葬其給轜車銘旌賜錢給作藏人功至時遣使<lb/>
者祭之<lb/>
　　　賜傅嘏夫人鮑氏𦵏錢詔<lb/>
故太常傅嘏者以命德賢才為先帝所接登龍之際有<lb/>
翼贊盡忠之勲早代殞没不終功業每念其遺績常存<lb/>
於心今嘏夫人鮑當𦵏賜錢十萬給作𦵏藏人功嘏墓<lb/>
<pb n="KR4h0123_WYG_002-42b"/>
開祭以少牢<hi>並太平御覽</hi>
　　　䘏王淩鄧艾後詔<hi>泰始元年</hi>
昔太尉王淩謀廢齊王而王竟不足以守位征西將軍<lb/>
鄧艾矜功失節實應大辟然被書之日罷遣人衆束手<lb/>
受罪比於求生遂為惡者誠復不同今大赦得還若無<lb/>
子孫者聽使立後令祭祀不絶<lb/>
　　　以鄧朗為郎中詔<lb/>
艾有功勲受罪不逃刑而子孫為萌𨽻朕常愍之其以<lb/>
<pb n="KR4h0123_WYG_002-43a"/>
嫡孫朗為郎中<hi>並魏志</hi>
　　　王經孫為郎中詺<hi>經字彦偉清河人甘露中歴尚書坐高貴鄉公事為文帝</hi>
　　　　<hi>所誅泰始元年詔賜</hi>
故尚書王經雖身陷法辟然守志可嘉門戸堙没意常<lb/>
愍之其賜經孫郎中<hi>漢魏春秋</hi>
　　　文立為散騎常侍詔<hi>泰始初立見後</hi>
太子中庶子文立忠貞清實有思理器幹前在濟陰政<lb/>
事脩明後事東宮盡輔導之節昔光武平隴蜀皆收其<lb/>
<pb n="KR4h0123_WYG_002-43b"/>
賢才以敘之蓋所以拔幽滯而濟殊方也其以立為散<lb/>
騎常侍<hi>晉書</hi>
　　　譙周為散騎常侍詔<lb/>
騎都尉譙周閒居中道不仕危國蜀亡之際勸劉禪歸<lb/>
命有忠君濟民之謀又躭習典藝博物洽聞朕甚嘉之<lb/>
以為散騎常侍<hi>干寶晉紀</hi>
　　　追賜譙周詔<lb/>
騎都尉譙周篤志好古服膺儒義擢授近侍命位未加<lb/>
<pb n="KR4h0123_WYG_002-44a"/>
不幸殞䘮朕甚悼之賜朝服一具衣一襲錢十五萬䘮<lb/>
葬所給比從散騎常侍之制也<hi>北堂書鈔</hi>
　　　陳壽為侍御史詔<hi>壽為平原侯相入為著作杜預表為散騎常侍詔答  壽</hi>
　　　　<hi>見後</hi>
昨適用蜀人壽良具員耳可以為侍御史<hi>華陽國志</hi>
　　　諸葛京署吏詔<lb/>
諸葛亮在蜀盡其心力其子瞻臨難而死義天下之善<lb/>
一也其孫京隨才署吏<hi>泰始起居注</hi>
<pb n="KR4h0123_WYG_002-44b"/>
　　　卻正為巴西太守詔<hi>泰始八年</hi>
正昔在成都顛沛守義不違忠節及見受用盡心幹事<lb/>
有治理之績其以正為巴西太守<hi>蜀志</hi>
　　　追䘏傅僉詔<lb/>
蜀將軍傅僉前在關城身拒官軍致死不顧僉父彤復<lb/>
為劉備戰亡天下之善一也豈由彼此以為異僉昔著<lb/>
募後没入奚官免為庶人<hi>王隱蜀記</hi>
　　　孫晧封歸命侯詔<hi>太康元年</hi>
<pb n="KR4h0123_WYG_002-45a"/>
孫晧窮迫歸降前詔待之以不死今晧垂至意猶愍之<lb/>
其賜號為歸命侯進給衣服車乗田三十頃歲給榖五<lb/>
千斛錢五十萬絹五百匹緜五百斤晧太子瑾拜中郎<lb/>
諸子為王者拜郎中<hi>呉志</hi>
　　　石偉為議郎詔<hi>偉字公操南郡人仕呉光祿勲辭老呉平太康二年下詔偉佯</hi>
　　　　<hi>狂不受</hi>
呉故光禄大夫石偉秉志清白皓首不渝雖處危亂亷<lb/>
節可紀年已過邁不堪逺涉其以偉為議郎加二千石<lb/>
<pb n="KR4h0123_WYG_002-45b"/>
秩以終厥世<hi>楚國先賢傳</hi>
　　　陸喜等授用詔<hi>太康中以喜為散騎常侍  喜見後</hi>
偽尚書陸喜等十五人南士歸稱竝以貞絜不容晧朝<lb/>
或忠而獲罪或退身修志放在草野主者可皆隨本位<lb/>
就下拜除勅所在以禮發遣須到隨才授用<hi>晉書</hi>
　　　袁奥從九卿詔<hi>奥字公榮祭酒渙之子為光禄勲見袁氏世紀</hi>
太中大夫新蔡男袁奥行誼優異可從九卿崇重之例<lb/>
<hi>晉録</hi>
<pb n="KR4h0123_WYG_002-46a"/>
　　　孔鼂犯諱詔<hi>博士孔鼂上書犯帝諱後自上又觸諱而引詩書不諱臨文不諱有</hi>
　　　　<hi>司奏以慢論詔曰</hi>
鼂自理頃所稱引雖不與今相值然情有所由其特原<lb/>
之然則自今以後三帝諱情亦瞿然長吏以上足閒禮<lb/>
法可如舊科其餘散官以下但用謬語者不可具貴又<lb/>
古者内諱不出宫但勿聽以為名字至於吾名但在見<lb/>
避過禮其或過謬皆勿卻問以煩簡書也<hi>杜氏通典</hi>
　　　復扶餘國詔<hi>武帝時扶餘頻來朝貢太康六年為慕容廆所破其王依慮自殺子</hi>
<pb n="KR4h0123_WYG_002-46b"/>
　　　　<hi>弟走保沃沮帝為下詔依羅復為王以兵送還國</hi>
夫餘王世守忠孝為惡虜所滅其愍念之若其遺類足<lb/>
以復國者當為之方計使得存立<hi>晉書</hi>
　<lb/>
　<lb/>
　<lb/>
　<lb/>
　西晉文紀巻二<lb/>
</p>
<p>
</p>
  </div>
</body>
</text>
</TEI>
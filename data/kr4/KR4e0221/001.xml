<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>臨臯文集巻一</head> <lb/>
    <p>
<pb n="KR4e0221_WYG_001-1a"/>
欽定四庫全書<lb/>
　臨臯文集巻一<lb/>
　　　　　　　　　　　　明　楊寅秋　撰<lb/>
　奏疏<lb/>
　　史採疏<lb/>
廣西等處提刑按察司副使臣楊寅秋謹奏為正史編<lb/>
摩方殷恭陳熙朝泰交盛美以光簡冊併攄愚悃龥聖<lb/>
明率列祖攸行以垂萬世榮名事臣一介荒吏典在封<lb/>
<pb n="KR4e0221_WYG_001-1b"/>
疆何敢哆譚金匱石室之秘惟是儌國恩深重臣故祖<lb/>
贈太師謚文貞楊士奇以柱國少師兵部尚書兼華葢<lb/>
殿大學士受知成祖文皇帝仁宗昭皇帝宣宗章皇帝<lb/>
英宗睿皇帝眷注四十年如一日當文皇帝肇建内閣<lb/>
首擢臣祖入典機密授之心膂軍國事無大小惟臣祖<lb/>
是咨是毘仁皇帝監國中構讒危臣祖同心戮力艱虞<lb/>
共之章皇帝眷倚舊人有加無替先後䝉被異數從容<lb/>
燕對之間造膝扆榻之前懽同父子情均手足特勑手<lb/>
<pb n="KR4e0221_WYG_001-2a"/>
翰長叶短楮鴻謨睿藻連珠合璧臣家多故分授㪚逸<lb/>
之餘幸寶其半臣寅秋乃得以草茅窺密勿之煇煌都<lb/>
俞之盛事頃歳需次都門購書得文仁二廟聖政記錄<lb/>
本讀之在文皇帝如特允臣祖元旦日食免賀之請特<lb/>
採臣祖漢庶人封國逗留可疑之對在仁皇帝如特賜<lb/>
臣祖繩愆糾謬清方貞靖銀圖書不時封識草奏特取<lb/>
翰林所進臣祖誥草親增二語勿以崇高而難入勿以<lb/>
有所從違而或怠且面諭之朕聞羣臣言退未嘗不思<lb/>
<pb n="KR4e0221_WYG_001-2b"/>
朕言有過退亦未嘗不悔臣祖亦有昔富弼有言願不<lb/>
以同異為喜怒不以喜怒為用舍聖徳能容臣等敢不<lb/>
勉之對特賜臣祖以三俸兼支又賜臣祖鄭邨壩腴田<lb/>
二頃皆懇辭上勉從之顧蹇義曰士奇真能廉仕皆如<lb/>
此世寧有贓吏之語皆畧焉弗詳及從今諭徳劉應秋<lb/>
見章皇帝御製詩錄本如賜臣祖猫詩玉爪金睛涵秀<lb/>
氣宫中長日卧花隂知卿門第清如水朝退還堪伴笑<lb/>
吟之句御寫天官賜福圖詩三陽和氣彌八紘明良相<lb/>
<pb n="KR4e0221_WYG_001-3a"/>
逢治化成錫爾福祿增爾壽永輔皇明隆太平之句亦<lb/>
缺焉未備臣不勝愕然即二記詩集而他可知天球崑<lb/>
璧之藏何至疎濶若是目今正史纂編萬代瞻仰一時<lb/>
燃藜抽筆之臣疇非八采三長之選苐紀載或漏蒐羅<lb/>
莫繇臣祖夙夜寅亮之勤泯没不足惜如列聖鴻烈何<lb/>
臣乃敢忘其顓䝉不嫌越爼除自有乗牒可考未奉寶<lb/>
墨頒降雖鉅典臣不敢述雖有寶墨揮洒猶是泰交緒<lb/>
餘臣不具述臣所披陳必帝暉下屬天藻昭垂逺之千<lb/>
<pb n="KR4e0221_WYG_001-3b"/>
古龜鑑而近之即皇上彞憲者於永樂年間得二事焉<lb/>
先是永樂九年三月文皇帝召臣祖問曰爾輔監國久<lb/>
所行何如對曰孝敬上曰試言之對曰事宗廟甚䖍籩<lb/>
豆之類必親閱一日當時享偶頭風劇左右請代者監<lb/>
國不可力疾涖祭祭畢疾亦不藥自愈每進御用物詣<lb/>
行在必一一躬親車駕北征懷憂不遑寧處上曰此子<lb/>
道當然對曰古聖賢亦不過盡其當然者上喜釋讒疑<lb/>
命賜酒饌十四年十一月周楚二王來朝例謁孝陵上<lb/>
<pb n="KR4e0221_WYG_001-4a"/>
命東宮皇太孫陪謁遽召臣祖問曰展敬之位何如朕<lb/>
意已定汝試言之對曰周楚二王尊屬宜列在前兩傍<lb/>
東宫列稍後居中皇太孫亦隨後中列以對上隨出片<lb/>
楮所定位次與臣祖所對合若符契下以六字未書授<lb/>
筆臣祖足之尋遣鴻臚丞以所書片楮賜臣祖思深哉<lb/>
文皇之杜漸防微乎春秋首止之㑹伯父叔父咸在而<lb/>
皆不敢與世子抗明有尊也文皇見及此矣至嘉與忠<lb/>
讜則有特賜忠良股肱之勑畧曰覽卿所奏導朕以仁<lb/>
<pb n="KR4e0221_WYG_001-4b"/>
助朕以徳欲朕為唐虞之君惜俊良共成王化此真金<lb/>
石之言誠忠良股肱之臣也朕朝夕所慮恐卿等以朕<lb/>
尊居宸極畏有譴責不肯進言今覽此奏朕甚忻喜足<lb/>
慰於𠂻但望卿始終如一知無不言以副朕委托之意<lb/>
共成王道之美朕深感卿特賚卿白米十石綵幣二表<lb/>
裏寶鈔二千貫實彰眷待非應故事卿其領之以慰朕<lb/>
懷是為二十二年十一月廿八日大哉王言惟恐讜議<lb/>
之不盡聞俊乂之不盡用古樂拜旁求之誠不切于此<lb/>
<pb n="KR4e0221_WYG_001-5a"/>
矣於洪熙年間得二事焉先是仁皇帝即位詔下中外<lb/>
歌舞於道上親洒草書小勑有黼黻皇猷得四表懽心<lb/>
之褒且錫之寶鈔矣翊日降楷書小勑朕觀古帝王皆<lb/>
有恩徳仁愛於人今朕欲下詔除臠割鞭背連坐及無<lb/>
論妖言誹謗之刑罪未審卿等以為何如當慎為密議<lb/>
實封來聞仁哉仁皇之祝網泣辜乎維時靖難叩馬之<lb/>
禁初解妖言誹謗之罷良有深意至除鞭背則以筋絡<lb/>
之繫背可念也除連坐則以株連之蔓延可憫也他日<lb/>
<pb n="KR4e0221_WYG_001-5b"/>
感星變尋有特賜與國咸休保全子孫之勑略曰徃者<lb/>
國家肇建兩京政務方殷朕膺監國之命卿以翰林親<lb/>
臣兼職春坊留侍左右賛助庶務敷答章奏籌畫之際<lb/>
適中為難朕恒以為慮尚賴卿一二臣僚同心合徳徇<lb/>
國忘身屢歴艱虞曾不易志及朕嗣位以來嘉謨嘉猷<lb/>
入告於内期予於治以惠黎元正固無貳簡在朕心兹<lb/>
以已意剏製楊貞一印一枚賜卿用藏於家傳之後世<lb/>
惟卿子孫由是知卿克致顯榮不易惟艱思保守之惟<lb/>
<pb n="KR4e0221_WYG_001-6a"/>
朕子孫亦由是知卿弼朕之功以保全爾子孫與國咸<lb/>
休永世無斁詩曰無言不酬無徳不報又曰靡不有初<lb/>
鮮克有終尚克交修以成明良之譽是為元年四月十<lb/>
五日大哉王言念艱虞之同心追徃事之如昨古朽索<lb/>
馭馬之戒不凛于此矣于宣徳年間得二事焉先是章<lb/>
皇帝既擒漢庶人高煦有言當移師彰徳襲執趙王者<lb/>
臣祖固爭之上不懌而還已乃大悔待趙王益親厚有<lb/>
加賜白金文綺且曰吾待叔不失親親之禮汝有力焉<lb/>
<pb n="KR4e0221_WYG_001-6b"/>
一日車駕以機宻事幸第臣祖倉皇極諫不可次日亦<lb/>
不詣謝上遣官詰之對曰九重恩澤未盡洽萬一寃夫<lb/>
窺伺臣方惴慄何敢言謝無何果得二盗将伺車駕之<lb/>
玉泉寺為亂上愕然賜白金文綺且曰愛朕莫如士奇<lb/>
以故凡有調賛靡不採納七年六月二十一日上坐齋<lb/>
宫召臣祖商決治道移晷次日御寫蘭竹魚水之圖以<lb/>
賜上手為題跋余與士奇楊榮讌坐齋宫討論治道從<lb/>
容久之退而嘉其有所禆益特寫蘭竹之圖各賜一幅<lb/>
<pb n="KR4e0221_WYG_001-7a"/>
以答其忠貞之意云勤哉章皇之勵精太平乎豈以藻<lb/>
繪暇逸直以寄其圖維化理之兢兢者也他日親洒龍<lb/>
箋繫之以詩詩曰吾聞在昔賢聖君皆有輔弼良矧余<lb/>
徳菲薄嗣登九五君萬邦萬邦林林生齒繁何以致之<lb/>
豐足而咸安夙夜惟勤念康濟推心傾誠任耆艾卿起<lb/>
縫掖升詞垣祗事祖考多歴年論思賛輔秉直道青坊<lb/>
玉署皆推賢官職愈崇心愈小一意操存不知老布素<lb/>
風期無改舊俗轍門庭淨於掃於上為徳下為民夙志<lb/>
<pb n="KR4e0221_WYG_001-7b"/>
挺特希古人予心圖治資卿輔予職有闕需卿補卿亦<lb/>
覃誠副虚佇大江之西南斗傍奕奕廬陵忠節鄉代有<lb/>
奮起皆顒卬朂哉在廷茂樹勣前后簡冊齊芬芳是為<lb/>
九年十一月初一日大哉王言所嘉者大臣布素之風<lb/>
期所朂者在廷簡冊之芬芳古喜起幾康之歌不豫于<lb/>
此矣葢天将啟皇明億萬載靈長之祚高皇帝以旋乾<lb/>
轉坤之功開剏于前列聖以積徳累仁之勤培養子后<lb/>
以待我皇上丕承于今日而臣祖適遘雲興風烈之㑹<lb/>
<pb n="KR4e0221_WYG_001-8a"/>
得附有君有臣之末自古為難夫豈偶爾臣反覆思維<lb/>
一命之士布衣之徒效一官矜一節其子若孫猶將論<lb/>
譔而明著之后世况列祖聖神相繼聊舉一事不必黼<lb/>
藻一語潤色一字便足超軼百王輝映千古皇上聿隆<lb/>
孝思昭格罔極胡可使耿光大烈有一脫焉弗載或載<lb/>
焉弗詳語云狐白非一腋之成大厦非一桷之就即臣<lb/>
么麽稱引無當萬一儻亦三祖一腋一桷之採乎伏乞<lb/>
勑下禮部或宣付史館覆加考覈用彰我熙朝君臣相<lb/>
<pb n="KR4e0221_WYG_001-8b"/>
悅之盛豈惟仰慰三祖在天之靈臣祖實獲榮施且共<lb/>
銜戴九原矣抑臣因是有區區狗馬之獻屬者啟局分<lb/>
曹纂修正史匪徒備一代鴻鉅固将垂萬<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>法戒上自<lb/>
宸極下逮幽奥有盛舉大書不一書以詔媺有過舉亦<lb/>
大書不一書以詔慝爵祿之所不能誘鈇鉞之所不能<lb/>
禁也人亦有言榮名為寶昔齊景公藏富于國有馬千<lb/>
駟民無得而稱而首陽之餓夫民到于今稱之繇斯以<lb/>
譚皇上勑令圖光史冊垂不朽之榮名宜何擇焉臣愚<lb/>
<pb n="KR4e0221_WYG_001-9a"/>
不識忌諱竊意法徃代之聖訓難法昭代之祖訓易何<lb/>
者聖訓之空文無徵而祖訓之喘息相通也文皇不以<lb/>
謁見位次之細忘正名定分之慮今皇長子玉質龍姿<lb/>
議冠議婚有日獨不可早建大典定大禮快中外之顒<lb/>
仰乎至不靳錫賚以褒答讜言而惜俊良成王化擬之<lb/>
于金石亦何憐才不啻口出也頃臺省批鱗斥逐幾空<lb/>
獨不可優容戇直載闢言路新一時之耳目乎仁皇不<lb/>
以頭風劇病遣官代享若曰吾不與祭如不祭皇上之<lb/>
<pb n="KR4e0221_WYG_001-9b"/>
不親享必有大不獲已者間值偶感獨不可勉强一御<lb/>
将精禋感通永綏福履如仁皇之勿藥有喜乎仁皇以<lb/>
艱危光纉丕緒遐想其脫險思夷君臣泫然之景象至<lb/>
今有足令人酸楚者皇上以此思憂憂可知也即左右<lb/>
之給使安能盡當聖意籍没之寄頓豈無扳累無辜所<lb/>
望稍霽天威宏開法網銷肘腋之意外免人心之動揺<lb/>
則仁皇鞭背連坐之刑罪報罷非哲軌乎章皇以睿藻<lb/>
寄情化理遐想其濡毫染翰推心傾誠之景象至今有<lb/>
<pb n="KR4e0221_WYG_001-10a"/>
足令人鼓躍者皇上以此思勤勤可知也方今南虞倭<lb/>
北虞敵中虞所在蕭條所望延接大臣不時商決疏章<lb/>
奏之壅閣定盈庭之紛紜則章皇齋宫魚水之交懽非<lb/>
芳躅乎葢今日法祖之皇上即后代貽訓之三祖後之<lb/>
視今猶今視昔皇上念三祖培養之艱難對揚休之史<lb/>
冊異日聖子神孫仰皇上率列祖攸行所為皇上計史<lb/>
冊之光榮豈淺鮮哉皇上以百千萬億之帑藏遺子孫<lb/>
不若以百千萬年之榮名遺子孫况多藏厚亡頃有明<lb/>
<pb n="KR4e0221_WYG_001-10b"/>
鑒是在一猷念絜度之矣臣萬里恭祝萬壽古稱善祝<lb/>
無若華封而臣獨以榮名夫榮名與天地相悠久而與<lb/>
日月相昭揭者也明明天子令聞不巳召公拜其祖筞<lb/>
命而祝周宣亦云臣舍兹無以祝聖壽報國恩見臣祖<lb/>
于地下伏惟聖明採納臣言俯鑒下情無任悚惶俟命<lb/>
之至<lb/>
　　勘豁嶺海商船逋餉疏<lb/>
雲南道監察御史臣楊寅秋謹題為恭逢慶恩覃布目<lb/>
<pb n="KR4e0221_WYG_001-11a"/>
擊嶺海民艱懇乞天恩亟賜勘豁以廣聖澤事屬者聖<lb/>
嗣誕生皇仁浩蕩中外臣民靡不沾被加額讙呼謌舞<lb/>
于道獨嶺南越在萬里尚有監羈民命株連凡數百人<lb/>
在撫按為萬不可完之考成在窮民為必不可償之官<lb/>
餉情既可憫法亦當宥臣竊縻兹土最久䝉恩擢居言<lb/>
路際兹大賚之日尚有向隅之夫知而不言臣罪奚辭<lb/>
查得廣東地方先因軍餉缺乏哨守空虛前任督撫都<lb/>
御史殷正茂議設官船召民領造每船一隻給船本銀<lb/>
<pb n="KR4e0221_WYG_001-11b"/>
六百兩鹽本銀一百兩一班隨調出哨一班生理賣鹽<lb/>
每生理一二次除鹽本外納船本銀二百兩鹽利銀二<lb/>
十兩三年船本完足船歸商民間有因公破壞即與勘<lb/>
實豁免理財用兵之法通商裕餉之意誠兩得之一時<lb/>
新㑹順徳東莞番禺南海等縣濵海居民未敢遽信隨<lb/>
見鑄立鐵榜多方曉諭有萬分之利無一分之害乃各<lb/>
忻然承領希兾賣塩可圖微利詎意倭夷竊發海賊多<lb/>
警生理未幾盡調出哨一應火藥器械供給兵夫修整<lb/>
<pb n="KR4e0221_WYG_001-12a"/>
什物等費俱商民揭借自辦並非仰給公家而其間船<lb/>
隻有因公破壞者遭風沈溺者數年海波恬靜雖繇帷<lb/>
幄成算而此輩犄角功亦不細方幸平定再得生理㑹<lb/>
督撫報陞立追船本束手無筞傳扳親族株連無筭全<lb/>
省騷動隨經巡按御史馬應夢叅劾原督造叅将白翰<lb/>
紀等官前來該兵部題奉欽依将完過塩利銀兩准作<lb/>
船本正數稍示寛恤民始寧帖除曾經生理及微有家<lb/>
産親屬堪以追賠者盡數責併完納外其餘未完銀兩<lb/>
<pb n="KR4e0221_WYG_001-12b"/>
比追多年削骨難償既無家産可賣並無親族可扳船<lb/>
破人亡父死子逃每一對簿觸目可憫臣惟事干軍餉<lb/>
果應追償即相繼杖斃可以言情難以論法臣何敢為<lb/>
飾詞以丐豁免但必賣塩而後可得利必得利而後可<lb/>
完本成案具在今未生理而責賠船本則必商民别有<lb/>
千金之産足當原額之數乃可而此輩豈千金之子哉<lb/>
匪齊民之負餉實公家之爽約且船非官船即係民船<lb/>
如以為官船未聞南頭北津等處六寨船隻破壞而責<lb/>
<pb n="KR4e0221_WYG_001-13a"/>
捕盗等役賠償也寨船每隻月給捕盗柁工等銀六錢<lb/>
九錢不等每年不下二百餘金每年修整不下五六十<lb/>
金今商船供給兵夫與衝擊波濤視寨船猶或過之而<lb/>
亦有分文之給否乎計其三年所費奚止原領船本如<lb/>
以為民船則粤中刷虜船隻俱以裝載斤數為率每載<lb/>
萬斤月給銀一兩商船所載大者四十萬次者三十萬<lb/>
是每月應給銀四十兩三十兩不等也此皆見行章程<lb/>
可查並非牽引逺年事例今徒有寨船出哨之苦無民<lb/>
<pb n="KR4e0221_WYG_001-13b"/>
船工食之給以有勞無罪之民而罔之賣妻孥棄親戚<lb/>
以枕藉于囹圄笞杖此輩不足惜獨不為粤計乎恐一<lb/>
旦有事號召民間臣竊慮其相率䑕竄矣皇上加惠黎<lb/>
元無論巨細頃都城相編舖行屢勤天語叮嚀惟恐匹<lb/>
夫婦失所恩詔覃被一切閭閻病苦並荷燭炤即在京<lb/>
軍士月有常糗者至出内帑普示優恤可不謂千載一<lb/>
時哉猥兹商民僻在遐荒九重萬里無從號訴以得與<lb/>
于詔宥之末事干多命臣竊為皇上憐之輒敢具陳顛<lb/>
<pb n="KR4e0221_WYG_001-14a"/>
末代為哀鳴伏乞勑下兵部行勘原議作何完納負欠<lb/>
船戸是否家産盡絶見行章程案簿應否比照寨船民<lb/>
船事例如果臣言有據准與釋放豁免豈惟洪恩漸被<lb/>
于海隅而将來窮民感激益知趨事恐後矣緣係恭逢<lb/>
慶恩覃布目擊嶺海民艱懇乞天恩亟賜勘豁以廣聖<lb/>
澤事理未敢擅便謹題請㫖<lb/>
　序<lb/>
　　徳安羅先生集序<lb/>
<pb n="KR4e0221_WYG_001-14b"/>
徳安羅先生博學敦行模楷士林弗大究厥用所著詩<lb/>
文集若干巻傳于世歳久殘缺先生之孫紈將續剞劂<lb/>
有日未竟而没其子夢禹聿追厥志既竣而以楊羅屬<lb/>
毛離裏之戚埒于宗裔偕其兄夢卜夢頴從子武卿等<lb/>
屬余敘其端余小子蹶然避席葢先生閎覽精思崎嶇<lb/>
亂離負笈擔篋不廢書為文章切深詩古體宗漢魏近<lb/>
體宗盛唐先太師文貞所為品隲具矣先是永樂間有<lb/>
特勑揭書目諭文淵閣彚輯以進先生集在目中維時<lb/>
<pb n="KR4e0221_WYG_001-15a"/>
先文貞筦閣務得拜勑寶藏之適有神物䕶持歸羅其<lb/>
儼然珍于石渠天祿如此肆余闚觀安所當于先生元<lb/>
緒希聲而分誼不獲讓拜手卒業則愾然有世道汚隆<lb/>
之慨焉西昌節義詩書班班往諜乃元公鉅卿爛然炳<lb/>
耀揭日月入國朝始著臆者謂山靈川爽有待斯鬯撫<lb/>
運奮蹟士適逢世要以胎淳孕厖勝國之季多潜修儒<lb/>
者彼皆席珍醖璞處則潜龍之肥遯出則必為見龍之<lb/>
化光而賁于邱園不求聞達陳心吾蕭正固王竹亭伯<lb/>
<pb n="KR4e0221_WYG_001-15b"/>
仲羅徳安諸先生其最也徳安先生無論其倅郡蹟操<lb/>
度越循吏嘗試取邑宦志讀之方其偕吾家伯祖楊子<lb/>
淵鄧彦高應聘擁臯為邑學弟子師以彼高袷布衣遵<lb/>
何術而學士顧化翕然稱之曰楊羅鄧迄今遂為閭巷<lb/>
矢口王文端李忠文夫非名世偉人乎咸以不及門墻<lb/>
為憾先生之大較可覩已以培蓄若此以坎壈若彼儻<lb/>
所稱醖釀浸灌西昌之爛然炳燿所繇來逺哉嗟夫先<lb/>
生殁二百年井邑不改吾不知人心士習其于先進流<lb/>
<pb n="KR4e0221_WYG_001-16a"/>
風何如也幸哉遺言猶在世有誦其詩讀其書撫今追<lb/>
往見先生于言語文字之外乎將毋低徊嚮往力還古<lb/>
道西昌舊物日至光復之兹集之行雖與西昌終始與<lb/>
史諜邑乗並傳不磨可矣先生有孫大司成璟占鼎甲<lb/>
歴宮洗輔導敬皇為良史先文貞少孤先生父道撫育<lb/>
之底厥成人皆知先生約諸身裕諸後人後賢庸知助<lb/>
流風教有大焉者余故表而出之俟維風君子考焉<lb/>
　　萃和慎獨齋錄序<lb/>
<pb n="KR4e0221_WYG_001-16b"/>
西昌統一聖真蔚為文獻名區迨東越提挈真詮歐陽<lb/>
文莊公劉晴川公共起羽翼之羅文莊公以所獨詣叅<lb/>
互印可一時士紳雲附景從四方之躡簥負笈者趾錯<lb/>
于道余髪未燥雅聞雲津古城間有杏壇鵝湖之遺焉<lb/>
哲人既頽盍簮斯解間有臚倡主盟竟以藏息無地聚<lb/>
㪚靡時平川郭公乃蹶然起曰是邑之恥也夫余之責<lb/>
也夫乃協庶謀乃受成當事闢今萃和書院為尊聖敬<lb/>
業樂羣之所乃訂㑹期定㑹規採格言懿矩為㑹約若<lb/>
<pb n="KR4e0221_WYG_001-17a"/>
干條以垂標的乃剏膳田收歳入以資㑹費洎待四方<lb/>
之來學納屨者規制既具衣冠萃止昕斯夕斯以游以<lb/>
詠丐益質疑有嚴有度葢自相度經紀拮据十數年始<lb/>
克襄厥事公圽縉紳章縫之以時來㑹者毋敢怠棄公<lb/>
遺矱而以公之有大締造于文教也即慎獨齋謀龕公<lb/>
主歳時爼豆之相與歌咏之公之冡嗣寧化學博舜時<lb/>
仲嗣光澤簿純繇手錄成編而屬余敘其端余惟鄉先<lb/>
生殁而可祭于社楊少尹巨源廑以能詩訓後進年七<lb/>
<pb n="KR4e0221_WYG_001-17b"/>
十白丞相歸鄉見幾辭榮無大竒事韓子猶進之祀典<lb/>
而况公當窳惰之餘振一邑曠墜之典厚風俗而成人<lb/>
材斯舉也夫非天理民秉之不容冺哉顧獨念公之搆<lb/>
斯堂年且七十豈為聯疎逖洽鄉䣊樽爼禮容而焦悴<lb/>
其精神于白首即吾儕之合祠祝公也豈為公之焦悴<lb/>
是報則公之期屬于來學與吾儕之歆享于公有在彼<lb/>
不在此可知也登斯堂顧瞻斯義卑之無高論直探元<lb/>
竅了悟真印有不可對于大庭廣衆之見者將無内慙<lb/>
<pb n="KR4e0221_WYG_001-18a"/>
外赧而低徊嚴憚乎有之即公所稱靈明獨覺隨事撿<lb/>
押或亦公戒懼之片臠耶澗溪沼沚之毛公庶幾饗之<lb/>
猥云循時序旅進退接讌笑殷勤之懽公以精誠倡吾<lb/>
儕以菲薄應吾不知公之敝蹝二千石何如也何有于<lb/>
一朝之饗哉是在同志朂諸<lb/>
　　泰和縣清查虛糧序<lb/>
歳丁亥余被命趣黔郡伯楊公張祖西臺古刹語及虛<lb/>
糧之為邑蠧也咄嗟憤惋不啻痌瘝在躬云比經宜春<lb/>
<pb n="KR4e0221_WYG_001-18b"/>
直指朱公按部在焉直指故為理稔知邑奸狀亟訊余<lb/>
曰邑浮詭如故乎積猾不因緣為市乎余曰民輸賦幾<lb/>
六載徵冊尚未就胡賦之能平公黯然發憤如楊公以<lb/>
安得明察彊固任勞怨不避者釐此而後朝食㑹邑侯<lb/>
缺余亦杖箠望西南去明年余獻壽竣役還省邑父老<lb/>
下逮畸窶靡不顧余加額驚喜且曰邑賦平矣吾儕虛<lb/>
貱<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>朴之痛可幸少甦甦我者誰厥惟别駕李公公來<lb/>
部署余邑叅伯史公郡伯楊公實交推轂之以冊之敝<lb/>
<pb n="KR4e0221_WYG_001-19a"/>
也根盤穴據非公誰當任者公承檄立集諸主算跽之<lb/>
堦下且詰且諭所不回心易嚮補虚查隠俾撒歸總收<lb/>
歸除維新是圖而以故智骫法其膺三木大者駢殛踵<lb/>
戌次者城旦鬼薪諸主算震怖頭搶地受命于是嚴扃<lb/>
鑰時轡筞取節届尺籍勾主筭所私識若藏匿者親檢<lb/>
之出入毫𣺌必攷必讐則又簡異時所委區長可使者<lb/>
篝燈磨對襍稽之則又刋单班布細民得自覺覈告言<lb/>
必期虞庶僉同無譁乃罷葢劬躬殫神閱十餘月清積<lb/>
<pb n="KR4e0221_WYG_001-19b"/>
虚一千九百五十石有竒冊成當事咸極口褒嘉適陳<lb/>
侯甫至至則按公畫一叅檢如出一手于是父老聚族<lb/>
攜狀稽首請曰吾儕小人饗其敝帚行有日惟冊敝所<lb/>
從來久厲在去籍今收除端委藏諸郡願乞以簡明壽<lb/>
諸梓黎民尚亦有利公曰可而以余食土之毛使畢其<lb/>
說末簡余惟政有重輕才有偏兼今之侵灌務鈎擿捷<lb/>
敏以才脫頴者豈少哉要以國計民生孰與賦重櫛比<lb/>
髪舉孰與賦繁止吟息呻孰與賦急矧余邑余難言之<lb/>
<pb n="KR4e0221_WYG_001-20a"/>
矣狡胥世筭父没子代權一邑盈縮股掌間鬼没神輸<lb/>
則磨覈之難官籍不登公府文牒槩匿私窟意所不便<lb/>
顛倒棼紏毁滅不見端跡則凖据之難山谷蠢侗之民<lb/>
望公庭若隔九閽顓者弗知知者莫可赴愬則家諭戸<lb/>
曉之難富民用詘舉贏白徒苟旦夕逐飛詭如射隼反<lb/>
覆語言足炫名實持長短則控御綱紀之難一事兼制<lb/>
左畫方右畫圓異同萌于意見牴牾釁于猜嫌則築舍<lb/>
和𠂻之難以重若彼以艱若此何論持祿待遷悠悠決<lb/>
<pb n="KR4e0221_WYG_001-20b"/>
事者變色却歩藉令仁父慈母念溝瘠若已推鮮不拊<lb/>
膺付之太息公彌節非有歳月之積累會計專職且邑<lb/>
篆之不能久借公明甚非有异時催科殿最之私計也<lb/>
一當弊叢不難竭晝夜之力拮据握算畫約更始卒使<lb/>
版圖如列根株立斷羣情豫附嗟夫可以聲音笑貌為<lb/>
哉是舉也惟直指若叅伯郡伯體國憂民不以彈壓薄<lb/>
繁瑣故能慎簡任而專責成惟李公永肩矢心不以蘧<lb/>
廬視官守故能釐宿蠧而鳩功緒惟陳侯不以今日之<lb/>
<pb n="KR4e0221_WYG_001-21a"/>
事我為政而共念分猷故能圖終休而垂永利夫操舟<lb/>
以游巨浸長年占風三老柄柁篙師鼔檝同舟戮力雖<lb/>
洪濤稽天可幸無事有如一人逃事惜力必無幸矣今<lb/>
天下誠懼逃事惜力者衆也儻所稱上下和同身臂並<lb/>
運若余邑平賦何憂國歩哉何憂國歩哉公先後視篆<lb/>
多惠政不具著著其成籍勞苦若奸竇可異者俟後世君<lb/>
子考焉<lb/>
　　廣東同年序齒錄序<hi>代作</hi>
<pb n="KR4e0221_WYG_001-21b"/>
歳丙子東粤大比士入彀者七十有五人彬彬乎俊髦<lb/>
矣既竣事諸生復相與次其年先後為同年譜謂不佞<lb/>
忝一日雅宜有序言余惟君子身為國家用聲臭攸同<lb/>
圜四海兄弟之安用標門戸某也同鄉且同舉得無樹<lb/>
私貳交乎夫同人之義大易詳之陶唐之世九官濟濟<lb/>
相讓當其時齒年相計與否無聞然一有疇咨選舉不<lb/>
曰稷契臯陶則曰朱虎熊羆夫以臯契稷熊虎固不賢<lb/>
于禹益也而乃逡巡退舍惟恐成命不二此何心哉誠<lb/>
<pb n="KR4e0221_WYG_001-22a"/>
聖不自見而推賢于人不欲其先之也爾諸生躡屫就<lb/>
試南極瓊崖北聯梅庾其間踰山浮海逺者千里近者<lb/>
不下百里今日之集果皆夙昔契結乎必不其然一登<lb/>
荐書致青雲則長㓜之序守之莫踰讓于席讓于途楚<lb/>
楚雍雍若鵠峙雁翔而又籍其名書之冊旁及祖父昆<lb/>
弟若妻子此其同孰聯之而讓孰次之同以公不以私<lb/>
庶幾九官遺意耳人情無所不至惟公為可久異時彈<lb/>
冠結綬必不名髙懷蠧位顯生忌必不操入室之戈擠<lb/>
<pb n="KR4e0221_WYG_001-22b"/>
井中之石久要之誼吾能為諸生卜之矣然此其尠者<lb/>
聞之相遇之難則相成之意篤相合之奇則相須之義<lb/>
殷諸生以四郊之士旦莫骨肉而所同者又千百什一<lb/>
此之為遇難矣奇矣有如不砥礪交勸樹炳燿之勛上<lb/>
酬主恩下不負平生使人指斯錄而亟賞之曰此一時<lb/>
同升之雅而徒噏噏藉怙掩慝彼唱此和標榜然諾以<lb/>
為同即日舉觴蹩躄不失跬歩吾竊恥之同等耳于野<lb/>
亨于宗吝諸生行且登進南宮同益廣類益多亨吝之<lb/>
<pb n="KR4e0221_WYG_001-23a"/>
介自今伊始慎辨哉毋虛今日齒也善則長過則箴逖<lb/>
則聯難則急讓尊就卑讓逸就勞毋以勢豐庳為疎戚<lb/>
毋以立談矛盾生嫌憎毋以意見異同萌猜怨古有面<lb/>
折廷爭下殿不失和氣此同于野之君子百世猶誦之<lb/>
諸生得無意乎持斯以徃同非比徳序非象恭濟濟相<lb/>
讓之風何加焉不佞固願為若長矣勉之哉諸生躍然<lb/>
稽首再拜曰敢不唯唯<lb/>
　　賀周少府奏最序<lb/>
<pb n="KR4e0221_WYG_001-23b"/>
自古封疆之臣乗危履險决勝效奇以是稱勞久功高<lb/>
斯其遭遘有然哉天下無虞良平無所立功要以安不<lb/>
忘備佚不忘勞慮周薪突畫先桑土内貽赤穉袵席之<lb/>
安外銷奸宄窺伺之漸此之為勞藉令决勝效奇者鼔<lb/>
而前吾不欲與之長短也東粤重鎮宜無如海防由東<lb/>
官瀕海以南省㑹鎖鑰在焉少府周同翁經略其地三<lb/>
年于兹余小子執鞭下風常竊睹其大較則公諸所籌<lb/>
度經算不遺餘力至程功積事非有先登殊勞殱渠異<lb/>
<pb n="KR4e0221_WYG_001-24a"/>
伐也乃兹挾牘聴考于督府直指若藩臬大夫咸擬公<lb/>
于長城願公毋解職業而具以疏報天子其重如此嗟<lb/>
乎可與乗時逐利者道哉徃酋宼煽虐當其潜伏豈不<lb/>
易與惟是一二全軀之士苟安旦夕彼乃襲我不戒之<lb/>
亂之訌内地洶洶公被命來赫然下令所不繕器械督<lb/>
戰艦時糧餉而俾爾枵腹空拳格敵時余之辜所不謹<lb/>
斥堠嚴信地而以退縮縱寇依違失事虛名縻餉惟爾<lb/>
之罰舟游之夫稽首受命公曽不一夕高枕其視洪濤<lb/>
<pb n="KR4e0221_WYG_001-24b"/>
不啻平地嚴要害之防重照覈之令謝謁客之請<graphic n="KR2499" url="https://raw.githubusercontent.com/kanripo/KR-Gaiji/master/images/KR2499.png" mimeType="image/png"/>櫓<lb/>
必親閱月餼必親給皇皇若已溺而一夫不宿飽亦已<lb/>
勤矣夫瀚海渺漭風雲翕忽即善為計者惡能使鯨波<lb/>
不揚公先時預待坐收長算令酋寇復逞其于今日能<lb/>
以一矢相加乎昔鄭公手賑萬命自云過中書二十四<lb/>
考公以安戢全活何萬命足云雖有先登殱渠之奇終<lb/>
不以此易彼主上方銳意名實按公論最屹然長城良<lb/>
非溢語厥有殊賞以答公夙夜異日者獨當一面必公<lb/>
<pb n="KR4e0221_WYG_001-25a"/>
矣公渥在全郡而部署東官東人自士大夫迨齊民徳<lb/>
公不容口而共圖諸其長吏吏秋曰海防公葢有奠安<lb/>
保定之大功云報政之日白鹿獻自麾下人言和氣致<lb/>
祥較若影響信矣山澤猶效其靈矧身沐膏潤轉呻吟<lb/>
而謳詠也若東人者宜何如徳公哉宜何如徳公哉<lb/>
　　送定菴陳公北上序<lb/>
語云非才之難用其才為難嗟嗟獨用難哉而養之難<lb/>
也屈賈眇矣不論余觀近代如李獻吉楊用修諸輩率<lb/>
<pb n="KR4e0221_WYG_001-25b"/>
以富才神解標致青雲藉令稍就羈絡遵時善養之將<lb/>
不知所稅駕乃竟負氣矜名自蹈于嘵嘵之轍則信乎<lb/>
養之難也若今定菴陳公固所謂才而善養哉公豐于<lb/>
文藻博通典墳邱索而探㝠抉竒嘐嘐然自致羽翮凌<lb/>
駕作者之塲每抵掌談當世務政俗得失之宜經權逆<lb/>
順之軌今昔是非之鑑不啻燭照數計矣余嘗三嘆公<lb/>
才假令獻吉在席即不北面猶當虚左延之何論規數<lb/>
繩墨者而公方且退然務自下抑不阿不激不隨不詭<lb/>
<pb n="KR4e0221_WYG_001-26a"/>
處于若呐若虛若拙嗟乎可與淺中者道哉養由基之<lb/>
射也負翳而居省括而釋方其未發譬諸引千鈞發則<lb/>
百歩之外無留行斯善養之徴也公以颷馳雲動之才<lb/>
養其百發百中者以待主上方銳意化理念以一羅致<lb/>
四方之英誠得公備帷幄固所願舉而加諸膝穆穆在<lb/>
上直臣盈庭當此輦轂之下豈乏謇謇之忠哉顧惟徇<lb/>
其迹者眩其實慕焦赫之奇鮮深長之思此傑士所為<lb/>
名高而大觀怏怏興慨也幸公在事安能以預養之身<lb/>
<pb n="KR4e0221_WYG_001-26b"/>
嘗于一决得當而發罔弗命中公所豎可隻目而觀矣<lb/>
公不苟嚬笑所與游率一時倜儻士獨不以余不類數<lb/>
偕諸公過余公行余與諸君望公祖道咸怦怦有繫心<lb/>
焉既載樽酒既歌嘉魚余乃躍然起曰兹私况耳公得<lb/>
志而大行千里非面談哉諸君僉曰令公之意逺矣請<lb/>
書之余不辭将以是覘公他日<lb/>
　　賀少尹汪君從征羅旁榮奨序<lb/>
古稱才難世益嘖嘖嘆乏才矣夫世豈乏才哉古之用<lb/>
<pb n="KR4e0221_WYG_001-27a"/>
才取之什五取之羈旅取之牧豎兢兢然恐才不我用<lb/>
故人人奔走願效其才事集而名高季世執塗例以軒<lb/>
輊士士得脫頴效尺寸率由賢路起不則雖有批擣揮<lb/>
霍之能進無奥援退有齮齕寧阨服下僚引躬逡巡無<lb/>
所用之矣夫世無粹白之狐顧有粹白之裘所取微所<lb/>
求博也有才格于途弗用用弗當其才即當又孰課其<lb/>
功最懸异旌以風勵磨淬之徒令坐而自困而謂天下<lb/>
乏才誠乏才哉少尹汪君之䝉渥督府也余心羡焉汪<lb/>
<pb n="KR4e0221_WYG_001-27b"/>
徽右族始君以異途丞東莞屈其志矣余固知其不卑<lb/>
卑與庸衆伍然竊意君良家子方茂齡于世務宜未嫺<lb/>
而君顧小心警敏議論卓犖期月而廷下狡黠夙垢犂<lb/>
然改觀至其剖斷若流老吏不逮余驚嘆曰世有良家<lb/>
子方茂齡而堅忍渉歴若汪君乎他日有緩急得當馳<lb/>
驅必君也羅旁之役督府棊布兵哨赭其山殱之而以<lb/>
兵巡徐公當瀧水徐公擇諸屬可用者心獨當君訊余<lb/>
余曰荷戈引羽丞不能小心警敏備帷幄任使無如丞<lb/>
<pb n="KR4e0221_WYG_001-28a"/>
者徐公遂命君偕徃君盛氣勃勃思奮比入山履層嶂<lb/>
赴絶谷晝率兵效死力夜宿草澗中所至身當前驅略<lb/>
無難色事平瀧水功最督府按徐公狀檄有司奬丞如<lb/>
禮用勸來者吾觀汪君貌類儒生材不踰中人使理米<lb/>
鹽較簿書落落不遺餘力猶未之奇也乃背所習角逐<lb/>
于山谷行陣間竟努力䝉上賞可不謂博達不羣哉士<lb/>
患無才才則必效才患弗用用則多才使今之勤于王<lb/>
事智畢謀勇畢力人人皆汪君所向不避何事不集使<lb/>
<pb n="KR4e0221_WYG_001-28b"/>
今之奔走庶官勞必酬能必㧞又皆徐公若督府可坐<lb/>
收天下豪傑而又使汪君得托景青雲逸足長途所建<lb/>
豎可勝道哉然君繇兹起矣人又言君部哨瀧水莞之<lb/>
運芻餉執羈靮有事者君悉括置部下余聞之曰仁哉<lb/>
汪君君長活千百人以得免于鋒鏑即不少表見有餘<lb/>
榮况敘勞優勤固不爽哉願君推此以畢愛莞余與二<lb/>
三寅寀願嚮風焉<lb/>
　　壽盧處士七十有一序<lb/>
<pb n="KR4e0221_WYG_001-29a"/>
余始來寶安得祁羡仲於諸生最後習盧唐憲余與此<lb/>
兩人心相許集必欵欵必移日雖詫者忌者疑者日聒<lb/>
余耳余不少沮憾自惟余所共嚮徃無愧心也歳臘七<lb/>
日唐憲父處士君壽躋七袠先是祁生偕袁君林君過<lb/>
余請曰籍令公之辱與唐憲遊願乞一言為處士壽余<lb/>
卑卑何能壽處士而以唐憲故不獲辭乃應曰始余不<lb/>
聞處士槩頃余賔處士於鄉請得以所聞質而後壽處<lb/>
士可乎皆曰幸甚余聞處士射雄一邑貧為人主船歴<lb/>
<pb n="KR4e0221_WYG_001-29b"/>
海上海復多盗微處士絶技其不免乎曰然處士既脫<lb/>
諸艱明戰法何亞八賊起騷動處士首陳懸賞格處烏<lb/>
艚六議凡數千言以進海憲其言皆井井當機宜也海<lb/>
憲汪公則大奇之乎曰然處士既受知海憲命督黒指<lb/>
揮討許老等賊㑹黒已量獲功將頓兵解哨處士諷之<lb/>
不應處士又占雲物將風亟止之又不應而竟解舟舟<lb/>
行萬竅怒號皆没没者凡數十艘乎曰然曰若然則處<lb/>
士阨矣困矣安所托乎曰退而休於茅洲曰茅洲樂乎<lb/>
<pb n="KR4e0221_WYG_001-30a"/>
曰茅洲有小園處士多植花果其中日訓子讀書尚友<lb/>
古人氣豪呼少年與俱射倦而歸舉觴引滿而呼樂哉<lb/>
遂號為尋樂老人云余曰嘻嘻有是哉處士壽壽且不<lb/>
啻黄髪夫天道於人猶酌也虚則注實則溢以處士之<lb/>
才之技幸哉鳴劍伊吾控弦萬里庶幾抵掌鳴得意而<lb/>
庸知造物不忌之矣蓄而弗施用而弗究繇斯以樂其<lb/>
天年觀厥子之發祥廣志也處士之壽殆黄髪不啻乎<lb/>
於是二三君子囅然曰命之矣處士不遇於人而遇諸<lb/>
<pb n="KR4e0221_WYG_001-30b"/>
天不聞諸身而聞之子請以令君言觴處士處士必有<lb/>
味乎其言<lb/>
　　壽盧母余孺人八十有一序<lb/>
太史公曰士非附青雲無以自見有味哉蓬累之逸甘<lb/>
闇沕以没齒何可勝數亦有岩居穴棲聲稱徃徃概見<lb/>
後世此何以稱焉彼其骨雖朽其言猶存千古跫然聞<lb/>
足音或質行其聞鄉人翕然誦義無窮斯亦未盡闇沕<lb/>
弗彰也余獨于女徳有足慨焉壼域之内麻枲脯棗之<lb/>
<pb n="KR4e0221_WYG_001-31a"/>
細居常服勤苦作操行豈不皎皎非其子若孫卓然有<lb/>
樹惡睹所云章章者矣余今猶及見盧母盧母者余姓<lb/>
監事君作宗母也君葢嘗嚮往葉氏化甫交歡祁羡仲<lb/>
子矣余間觴於雲水浮家若釣舫君在焉語曰居視其<lb/>
所親以茲觀盧君何如哉而祁生嘗語余監事君厚植<lb/>
好施下士恐弗及使君得無殞先聲厥盧母云母始歸<lb/>
盧盧自大中丞公以清白著世席儒不治生産母拮据<lb/>
課織攻苦不遺餘力卒佐健軒君起家致饒母既振盧<lb/>
<pb n="KR4e0221_WYG_001-31b"/>
自奉不異居約時澹如也至歳時魚菽之祭必豐奉舅<lb/>
姑菽水供饋賓客事事靡弗䖍其訓二子以蚤夜務樹<lb/>
立且曰所不隳盧氏徒貲雄也乎二子傳宗作宗皆裒<lb/>
然工文藻今脫頴而嚮用若監事君者有日矣豈與夫<lb/>
黛笄者流徒用戔戔一切無所短長者哉楊子曰余於<lb/>
女徳有足慨焉曷觀盧母賢哉母匪以子才曷彰子誠<lb/>
才匪親賢慕義托青雲之士自見如監事君譁里耳足<lb/>
矣惡能使母永有聞如今日章章較著哉㑹今歳母壽<lb/>
<pb n="KR4e0221_WYG_001-32a"/>
躋八十有一邑俊髦為監事君知者共徵余言為母壽<lb/>
余曰二三君亦能泛瑶池之觴乎抑邈弗獲致則舍茲<lb/>
無以壽母矣<lb/>
　　祁母鍾孺人壽序<lb/>
葢余從都門承乏東官則知祁生稱倜儻士云生負奇<lb/>
氣嫺於文詞嘗謂男兒志四方安能長歳月跼蹐里市<lb/>
中也乎即吾母在堂强食不異壯時而吾伯兄供甘㫖<lb/>
又足當母心不及此時為四方游將安之則之楚之閩<lb/>
<pb n="KR4e0221_WYG_001-32b"/>
之楚登匡廬五老之閩登武夷將遵彭蠡泛洞庭東摩<lb/>
泰岱之頂西矚岷峨之絶忽自念幸吾兄朝夕母耳頃<lb/>
兄當次銓曹不可以壯志遺母憂弟歸歸與譚永明葉<lb/>
化父崔子玉十數輩為兄弟讙此十數輩皆粤頎俊偉<lb/>
男子也今歳陽月五日孺人初度諸與生兄弟歡者期<lb/>
為母壽若曰黄旂之巔卓彼岧嶤有鶴來止萬里扶揺<lb/>
飡風飲露千歳一朝黄旂之岡彩鳳翺翔翩翩鷟發獨<lb/>
宿天霜既覽徳輝遂鳴朝陽孺人神暢情悅而有子將<lb/>
<pb n="KR4e0221_WYG_001-33a"/>
膺鶴算耶聆鳳鳴耶賓王母而承霄露耶余逺人守在<lb/>
茲土與生莫逆聞諸君之祝願如此乃舉觴引滿而申<lb/>
之曰諸君子為孺人壽者具矣抑知孺人之自為壽乎<lb/>
始生躡屫游四方其志不大觀豈已哉將慷慨今古蟬<lb/>
蛻塵壒矣藉令生懷壯志母日倚廬望生即欲跬歩得<lb/>
乎叔子蚤世叔子婦堅守無二心彼其仗節豈不皎皎<lb/>
而祁氏以清白世其家家故貧孑然孤與嫠焉往非死<lb/>
所乃孺人惟生所之曾不以膝下煦煦繫男兒之志而<lb/>
<pb n="KR4e0221_WYG_001-33b"/>
共佐養晦君分田破宅撫遺孤而維植之益堅嫠婦之<lb/>
節嗟乎嫠婦賴孺人不朽令子他日所樹立風流必不<lb/>
減於山川孺人實成之是孺人之身與其不朽樹立俱<lb/>
長也夫非孺人自為壽乎吾無以壽孺人矣諸君子躍<lb/>
然起曰茲令君所以壽孺人也彼修短命耳榮華如朝<lb/>
露宜無當於孺人壽請以令君之壽孺人者為孺人觴<lb/>
孺人且觴且顧生曰第勉之毋負汝壯游而毋媿令公<lb/>
之祝則吾壽矣生敬諾<lb/>
<pb n="KR4e0221_WYG_001-34a"/>
　　南塘遺思後序<lb/>
南塘劉公棄質之十餘年質之身嶺表而心愴乎螺水<lb/>
南塘之濵君子曰孝哉質之顯其親以令名乃猶徘徊<lb/>
紆鬱如是於是布簡命策述南塘遺思冠以鴻篇賡以<lb/>
音叶繪以藻翰纍纍纚纚以咏歌公之休而慰質之之<lb/>
紆鬱於無窮余小子從質之下風得遍覽焉因嘆曰余觀<lb/>
南塘公庶幾古稱翩翩達者哉夫以公元探閎覽當艱<lb/>
瘁時不廢經傳百家之藝藉令稍屈首徇世好其於托<lb/>
<pb n="KR4e0221_WYG_001-34b"/>
景乎青雲何有乃公恥卑卑章句舍而抱處士之槩席<lb/>
弓裘之業秉持仁義服被孝友而時振人急排人難以<lb/>
自况于南州孺子嗟乎此可與闚觀者語哉公不結駟<lb/>
布衣重于一命公不持柄片言信于三尺使公持柄結<lb/>
駟巍爵而崇位又孰與韞賈深藏韜曜含光俟質之廣<lb/>
志流祥如今日所遺也公之見非淺鮮矣而怏怏者謂質<lb/>
之射䇿吐奇身為國華公弗覩其榮遇頃譽命且逮之<lb/>
矣公不獲親奉璽書有遺恨焉嗟嗟生人之途惡覩百<lb/>
<pb n="KR4e0221_WYG_001-35a"/>
全公之生平其於紛華何如也即公黄髪質之得以安<lb/>
車迎公朝勤王事暮就子舍日有甘㫖滫瀡之奉安能<lb/>
望公之福乃兹展采畢力樹功建業近之溢嶺表而逺<lb/>
之光輔主徳顯聞天下則質之陳列之日夫非公生之<lb/>
年乎公之遺於茲不朽質之之思匪漫矣語云大孝不<lb/>
匱質之近之獨余小子何知先人日夜程督之惟家聲<lb/>
墮是懼中道背而余小子一切無能效其刀錐嗟余其<lb/>
何辭于質之<lb/>
<pb n="KR4e0221_WYG_001-35b"/>
　　城頭嚴氏通譜序<lb/>
城頭嚴氏通譜成嚴之居塘洲名宏業率其族衮彥肅<lb/>
衣冠函譜過余曰夫非儌靈於令先太師以不隳前人<lb/>
翼緒乎願子大夫一言弁其端余寡昧胡足彰往垂來<lb/>
惟上世妣率出嚴余妻母又嚴產乃拜譜退而考次其<lb/>
系世紬繹往牒至先太師一本同源之語未嘗不三嘆<lb/>
咨嗟仁哉太師之於嚴誠重有慨云嚴之得姓自助始<lb/>
繇金陵徙今邑泰和城頭爰自令鈞令鈞生鎬鎬生承<lb/>
<pb n="KR4e0221_WYG_001-36a"/>
謐承謐生宋慶厯進士常州司理震震有丈夫子三執<lb/>
矩執中執衡中仕新建縣縣丞衡仕臨安同知始滃然<lb/>
寖明寖大今邑嚴無慮萬指皆三執後遡三執以上率<lb/>
一嗣奇傳如綫非有世次之濶絶昭穆之混淆也三家<lb/>
畸素之戸一相凟即據食露齗相誶矧藩衍碩大之宗<lb/>
鼎峙雲聚而牒乗紀載未普胙姓尊卑罔辨有不相視<lb/>
若塗之人乎吾家六世鼻祖肇基泰和迄於十一世始<lb/>
析兩𣲖岌岌與嚴氏類先太師嘗手編端委用詔元來<lb/>
<pb n="KR4e0221_WYG_001-36b"/>
誠念源明本一即遐胄疎裔無異屬毛離裏又推以詔<lb/>
嚴氏子若孫微獨情均世好抑有慨於中非苟然已也<lb/>
夫世邈則愛慤之實微族渙則聯屬之勢隔其間岸谷<lb/>
輪移桑洋遞遷即先太師惡能逆睹嚴氏繩繩百年一<lb/>
日而又能緣始綴屬收離萃放翕然纉服丕應如今日<lb/>
者哉則喬木茂於苞根長川發於浚源所培濬遠也余<lb/>
結髮聞嚴氏巍甍古第廣陌豐貲穴金陵粟之饒雄視<lb/>
通邑及縱觀誌牒爛然若胡忠簡周文忠楊文節吳文<lb/>
<pb n="KR4e0221_WYG_001-37a"/>
正揭文安劉辰翁槎翁若余先文貞歐陽文莊先後聞<lb/>
人鉅公所稱引惟浸灌仁義服被孝友嚴之先代有君<lb/>
子長者風用能保世滋大燕翼無窮而它無及焉嗟夫<lb/>
此亦足深長思矣且也嚴氏輯茲譜豈非欲欽祖率親<lb/>
計長子孫螽斯麟趾振振引之勿替哉語稱欲觀千載<lb/>
曷審今日欲知億萬曷審一二前則不遠曷亦顧念汝<lb/>
祖聿修厥徳仕不必據崇躐要蘄於樹績富不必露積<lb/>
億秭蘄於循理處不必巗居穴棲蘄於範俗高袷縫掖<lb/>
<pb n="KR4e0221_WYG_001-37b"/>
把竿飯犢有能潤色名行斯其人皆足光前裕後服利<lb/>
食報若操左劵不爽也繇斯以譚億世而下將必有繼<lb/>
斯譜嗣無疆休美者余安知嚴氏之終始哉<lb/>
　　永新炎村劉氏石泉房譜序<lb/>
余從劉質之釋褐仕東粤為其先奉政公序南塘遺思<lb/>
末簡奉政公欽祖率親誼至高以得熟劉氏所從來端<lb/>
委又十年余與質之分憲滇臬質之出炎村房譜示余<lb/>
且曰先大夫所蚤夜孜孜茲編次將鋟梓知劉無若子<lb/>
<pb n="KR4e0221_WYG_001-38a"/>
覈子宜一言詔來彰往余惟國有史家有譜並以徵千<lb/>
百<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>弗朽肆予寡昧惡足徵而質之督余世講之誼弗<lb/>
獲讓乃更拜譜攷其系世紬繹徃諜名實上自恩綸下<lb/>
洎規條靡不釐然畢具作而嘆曰風積不厚不可以負<lb/>
南溟之翼水積不厚不可以負萬斛之舟諒哉曷觀炎<lb/>
村劉氏劉之先自南塘水部肇基分徙廬陵安成之山<lb/>
角荆山叢桂而再徙永新桂山諸𣲖奕布鼎峙乃考卜<lb/>
炎村爰自學正嗣翁學正公之得炎村曰吾炎劉而得<lb/>
<pb n="KR4e0221_WYG_001-38b"/>
炎村豈偶耶斯其人可不謂宏遠磊落丈夫哉宏英二<lb/>
公之並登進士也宏令崇明永樂間常從大將軍討平<lb/>
南交事竣復任艱歸齊民至裹糧走闕下願乞公毋解<lb/>
任守制英令萬全為邑除大患全民于今歌誦之以彼<lb/>
强敏精勤然皆不究厥用二百年來豐約輪雲要以出<lb/>
入不背所聞上者修高明之經次之抱咫尺之槩無敢<lb/>
斵彫毁刓以墮前人翼緒葢至于今而滃然寖明寖昌<lb/>
簪組輝映繩繩翩翩若川方至而日方升則其所邁積<lb/>
<pb n="KR4e0221_WYG_001-39a"/>
遠也鄙人之言曰誰則種之誰則食之吾吉州雅嚴世<lb/>
家先輩稱引慶緒無異累黍逮其敝也誇張炫詡之意<lb/>
多敦厖斂約之真微甚則假駢枝雄示閭左嗟夫祖宗<lb/>
之締造積累豈為其子孫雄閭左藉哉葢幹大枝必斜<lb/>
族蕃勢必渙盛極而靡理有固然劉氏源明本一繇奉<lb/>
政公之睠懷敦睦視荆山桂山即何異屬毛離裏而厪<lb/>
厪房譜是急豈謂河清難俟道旁難成儻亦含光剷耀<lb/>
之意乎昔有食邑相襲奕世乗朱輪數十人厥後弗嗣<lb/>
<pb n="KR4e0221_WYG_001-39b"/>
遂隕厥聲而醇謹數馬後先顯榮不絶迄今論其世想<lb/>
見其人由此觀之累基者崇數沃者豐門第穹窿在此<lb/>
不在彼劉氏子若孫誠顧念先世種積以有今日與有<lb/>
味乎奉政公之孜孜房譜意也其毋以蕃衍昌明忘敦<lb/>
厖斂約使後視今猶今視昔劉氏保世滋大將千百禩<lb/>
永休聞於無窮哉余與質之登同籍官同地所至相切<lb/>
劘始余與佳甫同舉於鄉佳甫出桂山𣲖為大學士文<lb/>
安公從孫文安公於先太師有館閣誼宏英二公同登<lb/>
<pb n="KR4e0221_WYG_001-40a"/>
永樂甲申是歳余伯祖實首南宫余於劉真所稱世世<lb/>
講之者也故於申告劉氏不以頌以規亦猶行古之道<lb/>
云<lb/>
　記<lb/>
　　東莞縣覈田記<lb/>
虛糧之為邑困也匹夫匹婦之所疾首痛心仁父劬母<lb/>
所悒憤如不終日者也東官地大物繁迄今始有寧宇<lb/>
二百年間胡地非盗胡時靡兵草野膏血轉徙接踵虛<lb/>
<pb n="KR4e0221_WYG_001-40b"/>
浮空懸十戸八九狡胥世算操其盈縮擅賕作姦異時<lb/>
長吏亦既加意繩督之根盤絲棼莫可準据富人用詘<lb/>
舉贏持田稅為市白徒苟旦夕之急利田割稅未幾田<lb/>
去鬻妻質子應公家妻子盡而追呼敲扑之痛日纒月<lb/>
繫猶故葢余代匱八年於茲每對簿黯焉内摧退而設<lb/>
身想見其狀未嘗不為之食不下咽也則嘗清崩陷之<lb/>
冒蠧稽新生之占隱縮歳編寛期㑹與時捄敝要以七<lb/>
年之病甘苓之劑厪厪止吟息呻何禆沉痼之有物窮<lb/>
<pb n="KR4e0221_WYG_001-41a"/>
斯變數極必通天子軫念窮民何異目擊推本遡源一<lb/>
勞永逸赫然詔方内覈所部田與細民更始嗟乎斯百<lb/>
年一時矣余捧檄從事不敢告勞畸門窶子相顧驚喜<lb/>
喜而復泣不自意涸鱗蒙呴濕濡沫再睹甦生而二三<lb/>
眠食之夫享其敝帚見害未見利相與咨嗟吐舌曰衆<lb/>
且勞曰誠佚使之奚勞曰費且煩曰誠簡御之奚煩夫<lb/>
道謀寡成計小墮大乃括民風土宜趨舍為議十有六<lb/>
白諸所司報曰可黎民尚亦有利語在丈規條例中乃<lb/>
<pb n="KR4e0221_WYG_001-41b"/>
簡邑雅稱公正表於月旦者二百五十有五人曰田之<lb/>
廣輪沃瘠剪補不以實者汝區長則覈之乃禮邑行誼<lb/>
循理不比不婀者十有一人副以勤敏可屬者百一十<lb/>
一人曰區長乗積不以法及報成之溢額與否汝邑總<lb/>
則任之乃訓以九章迪以方弓勾股樹標布區試諸田<lb/>
所井井綸綸咸當規度踴躍畛涂余曰嘻可使矣其以<lb/>
翼日勞汝勸汝綦布汝詰旦偕來纒以燦彩勞以清酒<lb/>
導以簫鼔既受成出檄遍諭之檄略曰動衆勤民不易<lb/>
<pb n="KR4e0221_WYG_001-42a"/>
惟艱凛茲寒沍以勤有衆匪衆盍集匪義盍成惟衆惟<lb/>
義允茲王民凡厥土田疆之理之芘爾孫子飲之食之<lb/>
於是人人感奮幾於泣下伏地稽首敢不用命是日也<lb/>
圜觀者如堵辛已仲冬八日也越明日各以所籍魚鱗<lb/>
爭先來赴且丈且報趾錯於途余亦被褐單騎東西馳<lb/>
騖時倦而休杯酒自勞呼彼胼胝席地與俱亦有婦子<lb/>
饁彼南畆余亦嘗厥㫖否忘其勞劬而各邑總咸率厥<lb/>
副隨報隨覈尺寸必攷毫渺必讐計畆均科篝燈不休<lb/>
<pb n="KR4e0221_WYG_001-42b"/>
庶幾上下戮力身臂並運閱五月而草具余以交覆且<lb/>
竣尋被召命父老㩦杖以請僉曰侯徃于田殫神竭精<lb/>
一簣委之駕言徂征侯假匝月聿觀厥成乃赴藩臬遮<lb/>
道哀鳴余曰嘻父老謂何子父等耳子也眷懷父豈無<lb/>
情嗟彼修途誰云飲氷貽茲永利長有榮名以此易彼<lb/>
孰約孰伸乃一意謝事惟籍是經徵總是程凡溢額萬<lb/>
石有奇浩蕩皇仁賦惟求舊爰以贏餘均則重輕輕之<lb/>
重之靡疑靡驚監於鬼神裒益既具班布四民靡不欣<lb/>
<pb n="KR4e0221_WYG_001-43a"/>
欣若曰胡陸不洋胡海不桑始時窮民食不充腸征輸<lb/>
日蹙惄如涫湯自今均賦我稼我穯如茨如梁春日載<lb/>
陽始時竄民杼軸其空妻分子割莫知西東自今均賦<lb/>
燕笑㫪容我醉我醑室家攸同始時鈍民飽食嬉遊相<lb/>
彼經始吐舌私憂有田有租無徳不酬守藝服勤而康<lb/>
而休於是相與頓首稽首曰凡茲膏惠惟侯克勤委躬<lb/>
於誠惟勤與誠格於無知矧茲有民余曰嘻惟帝徳光<lb/>
天被於海隅惟諸大夫對揚天子休命汝衆庶無敢骫<lb/>
<pb n="KR4e0221_WYG_001-43b"/>
約束用懋底厥績於成乃更頓首侯抑不居氓實汝思<lb/>
我侯既駕侯歸於京何以遺我遺此貞石余曰嘻作覈<lb/>
田記<lb/>
　　綏交記<lb/>
萬厯乙未六月西粤貴縣蠻觸糜沸孤城危若累棊寅<lb/>
秋既單騎馳定之今督撫陳公戴公前直指黄公合疏<lb/>
條其狀有龍荒鎖鑰豸繡干城之叙乞下部紀錄需後<lb/>
用詔可㑹秋有殷憂病連牘乞罷三臺以安南搆訌弗<lb/>
<pb n="KR4e0221_WYG_001-44a"/>
戢不許越月百户余承武持檄部領三臺所譯審夷目<lb/>
黎早用范彦等抵邕陳公復手勞秋曰夫非所期子鎻<lb/>
鑰干城乎國威邊防中外簡冊瞻邵若先文貞遺畫而<lb/>
若鄉達毛司馬公故事具在其努力圖之寅秋頓首受<lb/>
命先是歳壬辰交都統使莫茂洽荒淫無度群臣側目<lb/>
黎維潭者黎暉之四世孫而黎利後也用世臣鄭松計<lb/>
因内應襲執茂洽殺之收其印尋殺莫敬邦殱其族幾<lb/>
盡族之孑遺敬用敬恭等奔竄我土司維潭乗勝逐北<lb/>
<pb n="KR4e0221_WYG_001-44b"/>
盡有交地亦具欵文以首事故重譯叩關則陳公方鎮<lb/>
撫粤西以夷叵測弗請命戕我貢臣即弗觀之兵宜閉<lb/>
關絶之語在馳報疏中明年癸巳維潭復遣使函封稱<lb/>
主臣黎氏世孫仗天朝威靈復讎復國願乞如先朝從<lb/>
象胥後嚮風内附陳公乃合前督府陳公直指凃公疏<lb/>
以請若曰彼之雪仇有名來者弗拒及茲勘處西南生<lb/>
靈免於蹂躪尚亦有利下部議報可亦既遴督備指揮<lb/>
吳懷仁知州孫繼先臨關體覈有日道路遥阻維潭不<lb/>
<pb n="KR4e0221_WYG_001-45a"/>
勝徯望至是更遣早用等間道泛海抵端叩轅門如前<lb/>
請云余秋既奉檄則採祖宗朝制馭安南載在令甲者<lb/>
熟筴之敬用等亦遣目阮諍等以窮乞援語多恢張則<lb/>
探情形揣事勢質諸共事靡有堅决有謂黎欵詐也懼<lb/>
我乗其後姑緩我師有謂莫分道屯據所收拾䘮亡不<lb/>
下萬餘如阮諍云有謂維潭未必黎利後或鄭松牛易<lb/>
焉即利後利猾夏負積怒先朝亡國裔不宜再許余曰<lb/>
嘻似矣未覩其全夫黎豈不知負彼方張而卑詞請命<lb/>
<pb n="KR4e0221_WYG_001-45b"/>
毋亦藉我名號彈壓乎誠如殘莫所收䘮亡寧啻三戸<lb/>
一旅安用以窮奔我利罪章皇帝宥之矣維潭即非利<lb/>
後蠻夷易姓如奕棋誠利後也登庸逐黎以篡維潭逐<lb/>
莫以恢復可同日語哉今日之事不拒黎不棄莫惟斷<lb/>
乃成則下檄黎曰汝實負擅殺罪無赦其遵徃事範身<lb/>
束組銜璧仰關請死其以爾世系綴旒以報且何以明<lb/>
非鄭冒也其以爾首事偽印封還其議安揷莫氏如異<lb/>
日棲爾漆馬江例下檄莫曰安南土宇誰家故物既無<lb/>
<pb n="KR4e0221_WYG_001-46a"/>
捲土之期當思一枝之安其早引决以存綫緒則又進<lb/>
勘官誓之曰所不共矢精白而甘心辱國剖身干憲人<lb/>
將不食其餘㑹孫知州遷秩去請以左州知州楊繼顯<lb/>
代無何安平州土官李天爌以交黎劫擄烟邦等村告<lb/>
龍州土官趙英以農倘等村被擄告下雷州土官許應<lb/>
珪以更峒等村被焚刦告龍英歸順相繼告余愕然夫<lb/>
黎不以長驅追北掠我邊鄙而掠於傾心乞欵之日乎<lb/>
是殆匿莫為之招詰之故莫依土司為逋藪土司藉莫<lb/>
<pb n="KR4e0221_WYG_001-46b"/>
為侵地囮即日馳報三臺棲莫出境外申督諸土司牟<lb/>
利挑釁者按軍法敬用等竄七源峝界邇龍州龍州之<lb/>
村墟枕交者被髪結衽與交類時以兵翼敬用知州洎<lb/>
督備抵關敬用赴勘擁衞不下數百餘所置對張皇某<lb/>
虎視海東某雄據高平知州以為然抱杞憂余曰左矣<lb/>
若以為所擁衞盡莫氏子弟所置對果赤情乎是有沈<lb/>
命者第窮治之飛鳥依人嫌於棄莫下石耳頃之安平<lb/>
出敬用手書流離乞哀幾為溝中斷吳懷仁亦以敬用<lb/>
<pb n="KR4e0221_WYG_001-47a"/>
等所具結乞安揷願得高平如勾踐㑹稽需後圖以報<lb/>
人始咋然知莫之自量審曩所云分道屯據安在而維<lb/>
潭亦遣諒山衞官黎重華等詣勘官陳其籲欵尋以叩<lb/>
關限請余便宜期以次年二月毋後時則嚴飭毋信土<lb/>
目恐喝鼓煽悞事機毋信狡獪指私覿陳謝以垢清肅<lb/>
毋以修詞弗格或渉抗衡失藩臣體則請徵調諸土司<lb/>
精銳碁布要害委叅戎李君鳳森扈揚干彰威嚴請添<lb/>
委南太知府蘇民懷吳大紳南寧同知黄淙南太推官<lb/>
<pb n="KR4e0221_WYG_001-47b"/>
盧碩黄喜之共效劻勷請發商稅若干金佐軍實徵發<lb/>
賚予一切部署機宜每有禀决三臺隨報如響陳公更<lb/>
益發梧餉若干金犒師銀牌等物稱是且曰毋靳小費<lb/>
䙝國體明年丙申正月余㑹守道叅藩林君震以循行<lb/>
先後至太平至則維潭遣候命官杜汪范彦等條具宗<lb/>
枝封識所收銀章候諒山我土司兵亦雲集戲下令諸<lb/>
土司曰有能乗時扶義共襄綏懷盛舉吾能優異之思<lb/>
明府土官黄承祖以所探海東莫敬章被殱事率先應<lb/>
<pb n="KR4e0221_WYG_001-48a"/>
命余覘知其故負譴欲自贖且有夙憾於龍州稍推誠<lb/>
鼔之承祖勃勃思奮㑹勘官黄淙等報杜汪等所輸吐<lb/>
率變幻讕辭舛午驁然負彼恢復若曰以登庸之例例<lb/>
之非其辜維潭亦函封陽為銜戴隂欲以族目代欵無<lb/>
束身抵關意余曰異哉立遣承祖擇土目可者持檄督<lb/>
之天朝以包荒綏戢汝汝狙詐矯䖍干命來則臣妾不<lb/>
則俘虜已又深念彼豈有戒心與更檄之汝脫有虞於<lb/>
意外許爾陳兵擐甲入衞成禮而退則又促范彦之稍<lb/>
<pb n="KR4e0221_WYG_001-48b"/>
習漢語者面折之彦加額願奉條列手檄以還維潭始<lb/>
回腸改襟報曰荒臣無罪擅殺其罪請以範身金人代<lb/>
死謹率臣耆俟命詰偽印曰描摸權使耳必得塞詔請<lb/>
更鑄詰安揷曰夫叛裔也而援我漆馬江例哉惟天朝<lb/>
所財擇無敢逆命余顧林君是足藉手報成事乎印之<lb/>
不存烏用更鑄遂發江州經受降城抵幕府早用等瓣<lb/>
香望塵道左以代身來騐以饑病告請期且與之期越<lb/>
日忽稱疏欵未備土宇授之天子先君不敢聞命以安<lb/>
<pb n="KR4e0221_WYG_001-49a"/>
揷莫裔暫求南歸人人相覷失色何物鹿豕驚駭倐忽<lb/>
若是亟躡之乗夜抜營以去即日趣沿邊繕關隘飭烽<lb/>
燧示必絶馳報三臺投袂回軫余尋奉有祝釐之役當<lb/>
行則耳屬督備是有土夷煽恐之者去必悔悔必復請<lb/>
請必抑遏之三而許之承祖力能得黎隂事制土夷命<lb/>
若必與之交讙毋相猜密諭承祖曰幕府隳成得毋以<lb/>
若見妬敗乃公事乎兩人以此深相結納密白三臺局<lb/>
已中變訛言當朋興願毋以投杼故遂狡計三臺頷之<lb/>
<pb n="KR4e0221_WYG_001-49b"/>
交舉觴勞余曰行哉毋留滯鄉土三臺尋以情形聞省<lb/>
垣以黎酋志在蓄威當事不及時操割剪萌恐遺養虎<lb/>
積薪憂嗟居者固安知荷擔之勞哉御史黄公將得代<lb/>
乃發憤上疏其略曰臣聞以虎捕鼠必用全力國初物<lb/>
力强盛威武奮揚自季犂之役數遣勲舊大臣四路提<lb/>
兵驛騷數省轉輸萬億勝負略相當終鮮戡定今何時<lb/>
臣等以征安南請將求莫氏後立之乎遺孽不振死灰<lb/>
難燃將遂郡縣之乎前鑒豈遠今可復蹈妄揣歸着不<lb/>
<pb n="KR4e0221_WYG_001-50a"/>
過許以納貢稱臣而已急而兵之固可必得緩而撫之<lb/>
未必終失兵而得之固足揚威撫而有之寧遽不武而<lb/>
勞逸鎮擾相距萬矣宜稍寛時日再行檄勘部覆如御<lb/>
史請越月維潭乞欵官目鄭公義等趾錯於塗不許則<lb/>
極陳諒城以饑病請命歸整撿奏欵非宵遁而懷仁承<lb/>
祖咸合詞稱其誠懇今日受命有死無霣督撫陳公戴<lb/>
公乃下檄曰是反覆如反掌其以欵物嚴裝抵關候進<lb/>
止時御史林公受事入境築舍鑠金之口蠭起則簡委<lb/>
<pb n="KR4e0221_WYG_001-50b"/>
潯州府同知黄宇思明府同知李陶成往覆按且計畫<lb/>
一而督撫兩公遣差檄余就道接踵余舍余竣役突未<lb/>
黔適有窀穸事即從壠間據鞍窮旦夜度庾抵端謁督<lb/>
臺陳公顧余曰人情左圓右方僉謀未同誰能立功徼<lb/>
外者余竦然敬諾抵桂林林公方行部南邕謁撫臺戴<lb/>
公首詰余曰必安莫黎所執言甚正棄莫可乎余曰不<lb/>
可彼耳語者必不深惟重輕徒以推亡固存之義若之<lb/>
何敝屣棄之然則奈何余曰迫黎以吐退不能所退必<lb/>
<pb n="KR4e0221_WYG_001-51a"/>
非人所居高平尚觀望草亦願得之疇非我幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>即自<lb/>
我剖給之所謂治以官府之法何不可公喜形於色明<lb/>
當歳除㑹督備報維潭遣杜汪通事唐世畑等運欵及<lb/>
關聴騐余曰機不容髪即日謝撫臺戴星行丁酉正月<lb/>
朔後四日抵賔州聞承祖以所騐欵目引世畑等抵邕<lb/>
流言洶洶土夷冒莫屯兵七源剽掠交境揚言奪欵疑<lb/>
我而承祖懷仁同夷使候浹旬格不得入城夷使徘徊<lb/>
解體懷仁索然如死灰承祖怏怏賦歸去幾且畫餅立<lb/>
<pb n="KR4e0221_WYG_001-51b"/>
飛騎馳諭懷仁且止夷使戒承祖毋鼓棹明日余至邕<lb/>
謁林公立譚若莫逆稍及交事余從容陳往局與今結<lb/>
局狀公為仰屋良乆曰不請命<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然戕貢臣不簒乎厪<lb/>
厪請欵方物不䙝乎終不聞命安揷不抗且詐乎余曰<lb/>
彼所執春秋復讎之義非簒也律以黎利登庸之往事<lb/>
篡猶許之雪仇快於一朝請而圖之庸可冀乎欵物遠<lb/>
人區區靖獻非貢貢有常數欵無常數澗溪沼沚之毛<lb/>
可也薄來謂何不宜與之銖兩彼儼然自謂天以吳賜<lb/>
<pb n="KR4e0221_WYG_001-52a"/>
越身為前鑒詎肯安揷以存禍本請以天朝之法剖之<lb/>
誰敢不服林公霍然洞解詰朝諭承祖懷仁率世畑等<lb/>
投謁宣恩威各頒賞有差夷使土官加額大喜過望即<lb/>
日遣世畑還促維潭如限抵關土夷屯兵聞之望風解<lb/>
去余尋别林公横浦巡太平道路流布莫兵且遮道且<lb/>
頓兵欽州四峝余曰此黄趙自修怨何與於莫恩城吏<lb/>
目吳俊哲者從龍州還甚張莫連營結壘鬼門關以東<lb/>
為梗一倡群和余曰梗矣安得黎使往來不絶乎知龍<lb/>
<pb n="KR4e0221_WYG_001-52b"/>
州酋以賄行亦有隨聲隂壞者將乗不意縛龍州寘諸<lb/>
法督備稱無左驗且未綏外夷先收土司維潭亦當却<lb/>
歩宜寛之效狗馬從之念非具司馬無以預塞狡謀則<lb/>
請委叅戎楊君元調三里營兵與土兵犄角有頃范彦<lb/>
鄭公義以奏草來騐維潭猶然泄泄詰之云去臘不腆<lb/>
欵物及關逢上國之不閒靡所頓寄運還壽昌是用次<lb/>
且犇命遣彦等伺前旌請更期余曰嘻我實為之使彼<lb/>
得藉口乃更與之期差舍人王建立部領彦等䕶之行<lb/>
<pb n="KR4e0221_WYG_001-53a"/>
因覘之一日懷仁等馳報莫夷勾亡命千餘乗夜縱火<lb/>
燒坡壘諒山黎營幾盡黎將將㑹死之余曰果莫夷耶<lb/>
諜之一出平而隘一出岜口隘余曰安得莫兵自内出<lb/>
耶彼直以此足恐恫阻遏我耳上下錯愕僉謂宜及時<lb/>
返斾李同知從上石具報毋以夜襲故揺欵事黎大隊<lb/>
且臨餘息直壓卵意與余合即日下俊哲獄有言返斾<lb/>
如軍法則矯三臺檄遣李加正等分督諸土司交之役<lb/>
非獨綏遠夷亦為爾土司計邊鄙無聳有貪小圖忘隠<lb/>
<pb n="KR4e0221_WYG_001-53b"/>
禍逞狡計隳成功快私怨敗公事者天憲具在土司惴<lb/>
恐不數日維潭率黄廷愛等總兵象熛起次諒山既大<lb/>
索諸燒營壘者遣范彥等瓣香來迎如初閱承祖揭則<lb/>
云奉禁肅清至凛凛夷相顧囁嚅余曰若以前日之五<lb/>
申三令徒貌言乎立馳示誓之但萌念不生還明日勘<lb/>
官發南關余與楊叅戎相繼發幕府至則誓漢土師以<lb/>
遷隆峝土官黄兆基領兵千五百有奇守岜口隘以應<lb/>
襲黄應雷領兵千二百有奇守强村隘以上石土舍黄<lb/>
<pb n="KR4e0221_WYG_001-54a"/>
應宿領兵五百守絹村隘應雷應宿皆承祖之子兆基<lb/>
其壻而龍州平而隘則以把總周大倫領營兵三百名<lb/>
合龍州兵九百名協守龍州官男趙元璧請行已之則<lb/>
以欵槓計信地道里屬元璧等部領戒之曰是天府藏<lb/>
脫疎虞孰職其咎越日黄李兩同知以勘驗還自關一<lb/>
餼無所染取具所對狀若世系臣耆供結井井綸綸咸<lb/>
有經紀獨維潭入關匍伏有難色余曰胡以昭示威稜<lb/>
彼所虞土司包藏禍心其盡撤土司兵退數舍許之陳<lb/>
<pb n="KR4e0221_WYG_001-54b"/>
兵露刃以入其可乎立遣督備戒維潭必入關凡三往<lb/>
報如命遣候命阮灃等請期期以四月初十日則頒發<lb/>
漢儀及相見禮諭令演習祗對必飭至期以官男趙元<lb/>
璧從余發南關登昭徳臺陳設龍幄儀衞備盛余偕叅<lb/>
戎諸供事官行禮畢分班列侍啟關先夷使率夷槓鱗<lb/>
次入次夷目率衞兵魚貫翼而入次維潭皂帽縞衣赤<lb/>
跣白組率通國臣耆入北面伏地既釋組聴喝五拜三<lb/>
叩頭以次進金人代身進伏罪疏臣耆乞恩疏同知黄<lb/>
<pb n="KR4e0221_WYG_001-55a"/>
宇宣布朝廷恩威待以不死維潭復拜叩如前恭徹龍<lb/>
亭請余以主賔禮見余曰今日受欵非頒封孰為賔不<lb/>
可請稍降余曰銜天子命不降階見纍臣不可承祖從<lb/>
旁厲聲曰復國不費梹榔半咽而靳此四拜乎乃拜各<lb/>
耆目俱頭搶地羅拜因諭之莫祀未可絶也量給以高<lb/>
平府治彼有一隅可棲我土司毋敢為之逋藪安莫詎<lb/>
非安黎其敬應毋更侵軼維潭唯唯既退張具犒之遣<lb/>
候命杜汪等報謝遂閉關是日維潭進止不失尺寸凛<lb/>
<pb n="KR4e0221_WYG_001-55b"/>
凛交㦸之下不是過漢夷兵幾半十萬無敢喧嘩干令<lb/>
土酋叵測假令以偽莫虚噪蹂我五歩之變未可知然<lb/>
余不以元璧防隘羈之啟關業已制其命何者非天威<lb/>
赫濯即日馳報三臺遣指揮羅萬善督土司護欵行遍<lb/>
賚各土司銀幣牛酒懽聲震山谷余振旅東還所過龎<lb/>
眉父老䇿杖扶笻追惟徃事徵發之痛感激幾於泣下<lb/>
則率夷使自桂及端以余所勘處端委若諸文武流土<lb/>
之共有效於欵事者惟三臺可否三臺無不擊節勞苦<lb/>
<pb n="KR4e0221_WYG_001-56a"/>
之尋據實以聞諸流土無勞不錄余秋獨䝉上賞而褒<lb/>
詞稱露布有光銅柱雲仍世啟玉關則以黎利之事余<lb/>
先文貞實贊廷議云五月夷使馮克寛等度庾經白下<lb/>
以少牢祀先文貞祠邑人觀者如堵八月上萬壽克寛<lb/>
等將欵詣闕下上喜從部覆授維潭安南都統使掌國<lb/>
事錫之勑印上既重念夷邦不可無統推及勞臣賜督<lb/>
撫鎮臣白金文綺寅秋得增秩一級賚有加流土各分<lb/>
别陞調賞有差嗟夫余於交欵未嘗不抵掌仁哉章皇<lb/>
<pb n="KR4e0221_WYG_001-56b"/>
之禔福兩粤無窮也縉紳學士弗身遘猥云文皇得之<lb/>
艱難章皇棄若遺跡詎知實匏不可器而石田之不可<lb/>
藝哉庚子之役副使翁萬達多算知兵毛司馬實托重<lb/>
之卒從欵附後六十年有今日之事然後知章皇不忍<lb/>
塗中國肝腦以事外夷千古明鑑胡可易也要以定欵<lb/>
等耳於登庸之日易於今日難何者非獨一紙之與十<lb/>
萬徑庭異時殘黎在老撾徼外我土司隔絶無梗遏壅<lb/>
閼之虞今殘莫匿近關藩籬中夷酋百相疑土司百相<lb/>
<pb n="KR4e0221_WYG_001-57a"/>
敗人情百相傾呼吸變幻之狀余難言之矣幸當事掌<lb/>
玩夷情一腔忠猷屹然期於崇國體宣國威以保乂南<lb/>
土寧言舞干毋言標柱而又不鄙夷余也肉食蚉負傾<lb/>
信獨任至不難出空墨之印檄俾之便宜從事亦數以<lb/>
翁公故事勑勉之翁有勤施於粤厥後禦虜為名臣余<lb/>
何敢望而當事所推轂付托類若斯余即不蓽露蠻烟<lb/>
馬革裹疆塲得乎哉是役也督撫賞不酬伐適有岑峝<lb/>
之㺟遂靳重㢲夫曲突徙薪自古記之矣陳公諱大科<lb/>
<pb n="KR4e0221_WYG_001-57b"/>
維揚人戴公諱燿清漳人前督府陳公諱蕖安陸人林<lb/>
公諱道楠莆中人前直指黄公諱紀賢眉山人凃公諱<lb/>
宗濬豫章人余寅秋以戊戌三月作綏交記<lb/>
　　陳氏濟美祠記<lb/>
今之聚而族必祠祠非古也士一廟庶則寢推而遠之<lb/>
所自出不已汰乎沿代相承莫之或改要以雨露非濡<lb/>
霜露非寒服利食徳必思思而祀之匪祠靡依疏數辨<lb/>
分維義所起雖先王未之有可矣陵夷洎於季世務張<lb/>
<pb n="KR4e0221_WYG_001-58a"/>
侈其家聲愴惕之意浸漓質明行事陳魚腊豐牲粢周<lb/>
旋堂寢豈不漆漆當度明徳謂何先世有一爵賞勲烈<lb/>
口而誇揭而樹諸祠惟恐人弗知考其出入悖所訓舉<lb/>
積累一朝棄之眎僇辱甘心焉夫祠繇義起不以義則<lb/>
僣而凟之而復僇辱之藉令之死而致死之則可猶是<lb/>
生之也其先或率剛義之腸與豪爽之腹誠不欲苟一<lb/>
朝血食寧有僾然太息耳陳氏世多聞祖國朝往往以<lb/>
功名著於春秋余覩大司農卿復從㓜主督餉崖廣考<lb/>
<pb n="KR4e0221_WYG_001-58b"/>
卜東官也其志未究其力則竭云忠肅之嬰城不食以<lb/>
死庶幾與首陽爭烈忠武跣歩提五百萬緡從張丞相<lb/>
復興化軍卒之車裂以殉余論其世想見其人不自知<lb/>
其黯焉内摧也夫非陳氏之先而農卿之弟若姪乎非<lb/>
余所稱剛義之腸與豪爽之腹乎誠念爾祖顧瞻祠下<lb/>
為陳氏子若孫不亦難乎蓋語云浴不必江河要之去<lb/>
垢以孝以享何有於高位素封有能檢押平生惇質行<lb/>
一命之士而布衣之徒有孚格之道矣陳氏之先固非<lb/>
<pb n="KR4e0221_WYG_001-59a"/>
徒高位素封所得縻而一朝血食焉者也仕而名名期<lb/>
于有成商而利利期于不衊處而耕自食其勤勤期于<lb/>
罔斁隨其分焉往非樹誠樹之奉明水薦諸茅茨之階<lb/>
有不祭祭必受福孔氏之經也陳氏族而祠者慎樹之<lb/>
哉祠在城西郭距邑治三里而近祠有寢有堂有榮有<lb/>
序具矣堂前樹坊為門扁其額稱濟美祠云扁之誰憲<lb/>
伯劉公也憲伯器生光祚於諸生詳其先世而以余為<lb/>
邑宰於斯勉使畢其說嗟乎誠有省於濟美之義其於<lb/>
<pb n="KR4e0221_WYG_001-59b"/>
余言過半矣憲伯名世賞按察司副使蜀巴縣人<lb/>
　　唐侯去思記<lb/>
始唐侯以萬年令推擇移西昌也萬年如孺慕失所天<lb/>
其士民若吳生昇王生宗舜等不憚千里嬴糧願受㕓<lb/>
比於西昌弟子編氓者襁屬絡繹於道邑父老聚族驚<lb/>
愕侯遵何徳而繫思乃爾乎未期而邑之虚萌犂掃周<lb/>
澤旁鬯上無壅政下無鬱事桁楊不試狐鼠屏踪敎化<lb/>
所漸摩士倡於庠民馴於野寥寥西昌往事庶幾載還<lb/>
<pb n="KR4e0221_WYG_001-60a"/>
舊觀方且里恬巷嬉何知孰勸勞我孰灑濯我蓋至侯<lb/>
報政之後再上計吏之日儳然惟恐侯一朝去邑若萬<lb/>
年之不終永賴厥休而後想見萬年向隅嗷嗷狀未嘗<lb/>
不愾然設身處之若嬰兒將棄於保母而造士之將違<lb/>
乎良師也洎侯擢留漕去無能擁去旌則自藻採泮詠<lb/>
之士以及窮谷昧巖之叟與侯所創艾繩抉者莫不頓<lb/>
足加額流涕長澘而侯既去匹夫婦脫有輸役不獲平<lb/>
盭抑不獲伸公餼待哺宣給不獲時者咸相顧仰天而<lb/>
<pb n="KR4e0221_WYG_001-60b"/>
呼侯在吾儕其有寧宇乎抑旱潦為菑饑饉洊仍徬徨<lb/>
莫必其命則又仰天而呼侯在庶其化荒為穰易沴為<lb/>
和免於溝瘠乎侯先後使車臨邑爭驩嘑壺漿詗伺境<lb/>
以外遮道褰帷侯忘我遺黎乎侯或迂道不果來即又<lb/>
顰蹙怏怏如遺侯棄西昌氓乎嗟夫此豈泃濕濡沫規<lb/>
規俗吏所能要結哉先是歳丙戌王生渙等偕衮彦耆<lb/>
逸共圖所以識謳吟於不朽既已雲附響應卜築建亭<lb/>
於郵傍矣越在荒湄不足垂遐彰往後八年羅生佐明<lb/>
<pb n="KR4e0221_WYG_001-61a"/>
等謀諸父老願乞侯所清邑左隙地醵金庀材撤舊維<lb/>
新闔請於署邑郡理劉公新侯張公兩公方孳孳問俗<lb/>
維風報可不匝月告成事視昔恢耀有加而礲碑屬余<lb/>
丕揚庥績余顓弗類無能窺侯大都邑士民敦迫不獲<lb/>
讓余惟日不擇地而暄水不擇地而濊善理者不擇民<lb/>
而化西昌忠義載在往牒陵夷輓近稱難治當事者檢<lb/>
式彌周蠧蘖滋起至不啻盤錯遇之豈今之西昌非昔<lb/>
乎將風流波靡若江河之不可挽乎嘗試取侯劬躬於<lb/>
<pb n="KR4e0221_WYG_001-61b"/>
邑邑之徯志於侯者撫今追昔又何較然若筳與楹之<lb/>
不相及也賦多逋矣侯分區設限完賦居一道先役苦<lb/>
繁矣異時大吏踵臨使車輻輳邑子弟有爭召茭蒭佐<lb/>
供億匱者孰驅迫之訟多幻吏舞文矣終侯之任翕然<lb/>
傳相敦厲毋犯恩信侯日與士大夫訂業考徳博士弟<lb/>
子詣㕔事襃衣雅拜退而問難質經合志營道雍乎其<lb/>
容與暇豫也侯頒約書讀法聲逹四境毋敢空文視功<lb/>
令議保甲比伍守望相助宵柝靡驚議社倉慕義捐田<lb/>
<pb n="KR4e0221_WYG_001-62a"/>
捐稻者若赴家趨飽恐後營萬壽宫増層樓以作人文<lb/>
破塘之役射齧湓悍為縣治憂相度者咋舌却歩築堤<lb/>
千丈石磯五綿綿長虹費工役累萬計纎毫出民間民<lb/>
無幾微顔色即民亦罔識所自西昌難治然乎抑侯貞<lb/>
教敦化其醖釀有在匪簿牒期㑹之為斤斤乎葢鹵莽<lb/>
而耕亦鹵莽而報深耕熟耰其禾繁以滋侯之矢於神<lb/>
曰令所願學惟禮所與邑共由亦惟禮禮之教化㣲使<lb/>
人徙善遠罪不自知而其志邑乗詳哉其言之也學士<lb/>
<pb n="KR4e0221_WYG_001-62b"/>
迂之遠於事情及觀侯躬禱炎曦竭誠秉禮已取干和<lb/>
之囚代暴日下不踰時甘澍徧四境歳乃大登而後知<lb/>
侯之孚格轉移天且不違况於人乎余獨低徊侯以古<lb/>
道為必可倡以隆禮待厥躬由禮待西昌民有如侯在<lb/>
易使侯去難治回心嚮道謂何安在其不能一日忘侯<lb/>
也夫觀我者觀民民之攸觀豈以沾沾攀號咨嗟樹表<lb/>
侈美之足為殿最哉觀民所趨舍何當耳繇斯以譚西<lb/>
昌之為侯觀者宜何擇焉慎毋躬自菲薄徒以沾沾繫<lb/>
<pb n="KR4e0221_WYG_001-63a"/>
侯思為也人自為分亦自為才隨其分與才充之豈必<lb/>
盡附青雲井里巖穴小肆㕓市之墟皆足行成不毁侯<lb/>
所稱引具在先民流風不遠盍亦修高明之經抱咫尺<lb/>
之槩寧礪名檢毋徇請寄寧敦忠信毋逐機利寧守墨<lb/>
抱璞毋斵琱毁方寧為奉法急公之民毋為馮犯刑戮<lb/>
之民使人顧瞻亭下指鼎石亟稱曰是唐侯道徳齊禮<lb/>
所化誨耿耿有遐思者也觀侯觀民於兹焉在將侯與<lb/>
西昌相終始揭日月而流穹壤其為徳侯顧不永且休<lb/>
<pb n="KR4e0221_WYG_001-63b"/>
哉聞之萬年之石巋如久矣不知有同然於斯否侯名<lb/>
伯元字仁卿萬厯甲戌進士東粤澄海人<lb/>
　<lb/>
　<lb/>
　<lb/>
　<lb/>
　<lb/>
　臨臯文集巻一<lb/>
</p>
<p>
</p>
  </div>
</body>
</text>
</TEI>
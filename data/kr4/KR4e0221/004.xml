<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>臨臯文集巻四</head> <lb/>
    <p>
<pb n="KR4e0221_WYG_004-1a"/>
欽定四庫全書<lb/>
　臨臯文集巻四<lb/>
　　　　　　　　　　　　明　楊寅秋　撰<lb/>
雜著<lb/>
　　擬五山紀畧<lb/>
萬厯二十三年五山獞亂總督侍郎陳巡撫副都御史<lb/>
戴討定之五山𨽻貴縣界賔來遷武間負龍山接藤峽<lb/>
層巒叠嶺虧蔽天日延袤百里而遥為諸亡命逋藪先<lb/>
<pb n="KR4e0221_WYG_004-1b"/>
是賔州馬羅漏刅渠魁韋元成特養特曉等匿山西糾<lb/>
連大村愚簡野鴨諸獞横剽四出民罔寧居推官陳御<lb/>
曽事招徠率銷弭目前未幾越城掠村要我土田擄我<lb/>
官舎如故叅将白斯清潜議鵰勦部署未定聽土狼覃<lb/>
桞百戸駱載仁等鼔行輕率則元成等已竄還故窟各<lb/>
村獞跳踉起斬木據寨白晝燒掠張甚孤城危於累卵<lb/>
督臣㑹撫臣以方畧檄副使楊寅秋單車馳往首遣材<lb/>
官持檄入山宣威稜怵以禍福歸其無辜被虜者獞始<lb/>
<pb n="KR4e0221_WYG_004-2a"/>
鹿駭繼狐疑則號召鄉團屯阨塞張聲援懸賞格釋覃<lb/>
桞繫令立功自贖桞悉精鋭伏山口稍益以游兵各鄉<lb/>
勇爭乗便邀擊獞三出掠三被創先後陣馘四十餘人<lb/>
生擒其酋覃公堂等五人尋計擒韋元成殱之獞膽落<lb/>
始崩角折箭歃血誓不復叛而夙稱雄鷙官府所不能<lb/>
致者反接詣庭下願殺賊報效督臣益發梧帑作使之<lb/>
獞響應首縛陸妙漢等繼縛李富梁金頂等而思簡韋<lb/>
善昶率弟男并縛馬羅韋特養以獻人心轉轂緑林嘯<lb/>
<pb n="KR4e0221_WYG_004-2b"/>
聚舉為潢池赤子矣事平督撫採副使議條善後事宜<lb/>
以聞詔從之<lb/>
　　平五山獞上三院揭帖<lb/>
貴峝漏刅殘孽無論虔劉地方無虚日即躭躭於馬羅<lb/>
叠址田畆不奔愬乞勘輙敢擅拿官舎要挾蠢兹小醜<lb/>
無不一創之理遵奉面諭適張少叅以公役抵昭江共<lb/>
為怒髮但蟻穴䑕窟洞胸達背不先探要害萬一獸驚<lb/>
鳥散曠師廢日其若霜臺威重何不慎擇督領鄉導破<lb/>
<pb n="KR4e0221_WYG_004-3a"/>
調鼔舞恐出没要害未免踈漏即賔來地方賊徒聫絡<lb/>
門戸俱應抗扼把截已宻訂白叅将宻選熟夷情熟地<lb/>
形如覃桞輩備探賊首賊巢的若干在某處或某處易<lb/>
於奔突某處堪以藏匿度用兵幾何督領幾何督領必<lb/>
何人而可俟計議稍有端緒方敢以兵餉及一切方略<lb/>
具請指授各處公移有行仍稱招撫一面行委勘田分<lb/>
給以安賊心俾不驚疑臨稟無任隕越<lb/>
　　又<lb/>
<pb n="KR4e0221_WYG_004-3b"/>
五山聫絡各賊近被官目妄動輕舉致賊狼奔蟻聚居<lb/>
民逃竄人心徬徨本道星馳臨縣䇿應除城以内定撥<lb/>
軍兵分作六舖城以外定撥募兵分作三營各畫地為<lb/>
守城内另有總巡周遭巡警遇警鳴鑼為號城外另有<lb/>
馬軍往來巡警遇警放銃為號西北二門為賊往來衝<lb/>
衢移行叅将定撥隨帶游兵五十名屯住縣衛㸃閲不<lb/>
時鈴柝聲響徹夜附近南廂居民可幸無虞惟是各賊<lb/>
向雖出没不時尚爾星散各村臨時糾合行刼近自驚<lb/>
<pb n="KR4e0221_WYG_004-4a"/>
突以來嘯聚大村不下二千餘徒其餘若山北山南一<lb/>
日流刼六冬動以五六百計賊勢方張我之各處哨堡<lb/>
如謝村路當咽喉厪存軍三十名金箱等堡厪存軍二<lb/>
十名十名不等止馬鞍寨思二堡共存募兵八十名又<lb/>
俱潯州府零星抽撥三月更畨人無固志竊意盗藪如<lb/>
貴縣雖承平未易去兵况茲羣醜驚網傷弓之後厪以<lb/>
數十名老弱之軍守之即此釡魚震怖明威豈無苟活<lb/>
樂生之思多方撫諭旋當解散苐我之聲威未張犄角<lb/>
<pb n="KR4e0221_WYG_004-4b"/>
未固彼之驕恣益甚就令垂首目前不旋踵即跳梁出<lb/>
没耳又况賊勢方張且疑且刼目今流毒長驅如蹈無<lb/>
人之境變固有難于逆覩者若之何其以地方徼幸也<lb/>
本道目擊事勢移行李叅将及潯州府即查附近各處<lb/>
有無空閑及操兵堪以調撥或暫時借調事寧另議者<lb/>
隨據潯州府報稱該府原設耀武等營兵共五百名陸<lb/>
續分撥尚存三百名於内尚可抽撥一百名權宜防禦<lb/>
又准李叅将手本稱狡賊結聚軍兵单弱但附近無兵<lb/>
<pb n="KR4e0221_WYG_004-5a"/>
堪掣惟梧州大峝營募兵見有一百四十名調出梧鎮<lb/>
教塲操練今已歇操堪以暫調該本道㸔得貴邑係潯<lb/>
州府所轄大峝歇操之兵又即潯梧叅将所轄事在倒<lb/>
懸請乞憲牌就行李叅将差委標下旗牌星馳前赴掣<lb/>
調防守以免展轉留滯其該縣原存馬鞍寨思二堡募<lb/>
兵八十名該堡去謝村堡厪十里許兵合則强分則弱<lb/>
亦應并調謝村隨宜追捕兵威既振勇氣自倍将賊膽<lb/>
自落村落荼毒稍息逃竄居民復業而逺近之騷動底<lb/>
<pb n="KR4e0221_WYG_004-5b"/>
寧矣<lb/>
　　又<lb/>
大峝潯州府之兵權時借調知非長䇿但賊勢猖獗地<lb/>
方揺動急則治標非此無以遏賊鋒定人心且毋論賊<lb/>
之可撫與否也賊如悔禍就撫我之兵威足以服之而<lb/>
撫乃益固賊如怙終行刼我之兵力足以待之目前隨<lb/>
地撲捕秋髙或圖大創即以備調集之數一舉數利所<lb/>
為懇乞憲牌即行李叅将委官掣調恐他遣未免留滯<lb/>
<pb n="KR4e0221_WYG_004-6a"/>
沿途喧嚷謬張虚聲令反側生心耳道里遼隔地方倒<lb/>
懸固知霜臺已宛在目中矣<lb/>
　　又<lb/>
五山煽刦職受命蒼梧仰見霜臺惓惓生靈不啻痌瘝<lb/>
職即鈍駑念未敢一日忘羣醜獨以農月非時䑕穴易<lb/>
竄不如陽且撫之以安彼心一面審阨塞簡督領稍俟<lb/>
秋髙藉防禦交關為名調兵四面把截分道並進繼以<lb/>
搜索可必掃蕩萬全正㑹詳間不意白叅将遂以前月<lb/>
<pb n="KR4e0221_WYG_004-6b"/>
十六舉事孫文斌新襲䜿子覃桞貪利愚獞兵家把截<lb/>
紀律懵然罔聞土狼與徭夷素結親屬逓相傳嚷輕發<lb/>
黄布勇字號四路招兵職迎撫院回省聞報懸知驚潰<lb/>
可虞亟請解篆䇿應抵來賔據哨捕千戸方紹勲禀稱<lb/>
半月内道路喧傳招兵本哨白牛兵目岑馬等俱擅離<lb/>
汛地於十八日齊赴南四山西等村殺賊白牛去南四<lb/>
厪十里許各兵利在搶擄一呼四起賊聞風逃散至午<lb/>
俱空手回還今遷來三里逺近應招絡繹隨行該縣将<lb/>
<pb n="KR4e0221_WYG_004-7a"/>
岑馬監候以解四方之應招烏合一以使賊知招兵原<lb/>
非我意亟抵賔州接該叅手本及該縣申報始悉原議<lb/>
十一日進兵駱載仁同覃桞禀稱各賊略有驚疑即宜<lb/>
及時按兵不動不知何故改期于十六日已又聼衆兵<lb/>
延至十八日維時防守馬鞍指揮沈遷喬謝村百戸許<lb/>
金金箱百戸許允俱先期将家口同各軍兵席捲搬出<lb/>
以避賊衝突狼目隨帶竟日糧食食盡各即散歸似茲<lb/>
舉動大是兒戯所恃霜臺威嚴振耀有日各賊毋敢拒<lb/>
<pb n="KR4e0221_WYG_004-7b"/>
捕反戈相嚮事後嘯聚大村舊名平天窠屯結如蟻圍<lb/>
繞三重大柵以待我兵傷弓驚網之衆苟緩須臾無死<lb/>
耳事已發蹤似難縮步恨不及滅此而後朝食但賊窠<lb/>
聫絡萬山大村一窠即不止二千餘徒㫁非一哨一旅<lb/>
可以掩取白叅将輕信易視追悔無及近亦稱必㑹同<lb/>
桞慶思恩四路夾攻方克有濟毋論天雨水漲湴田寸<lb/>
步不易林箐搜扒惟艱目今即欲調集土兵恐農務正<lb/>
殷調未必集即集師行粮隨斗粟未辦險要未熟誰為<lb/>
<pb n="KR4e0221_WYG_004-8a"/>
督領誰為鄉導賊備我益固非火器銃礮噴筒之類不<lb/>
足衝鋒破膽毫未有備一誤已甚豈容至再㣲聞各賊<lb/>
見桞兵朝集暮散亦知為桞私擅若官兵决無此舉動<lb/>
且時當蒔揷賊亦恐悞收成職早夜以思及今尚可權<lb/>
宜收拾合無聼職分撥虎頭牌宣布三院威靈五山怙<lb/>
終作惡者止許坐名擒拿原無動兵勦處號令覃桞何<lb/>
得擅自激擾已将覃桞及岑馬等究治諭賊安心歸耕<lb/>
毋得流毒自取殄滅俟彼躑躅稍定徐為批𢷬後圖亦<lb/>
<pb n="KR4e0221_WYG_004-8b"/>
知賊各有心撫不足恃但暫時轉局計不出此且輕勦<lb/>
或不易撫而暫撫原不妨勦蠢茲檻豕似不在快於一<lb/>
怒間也除内地城池戒嚴職多方棊布萬萬毋厪台顧<lb/>
方今賊勢猖獗視村落如拉朽貴邑易動乗機鋒起人<lb/>
心徬徨嘯聚一日未解地方一日可虞伏候前籌速賜<lb/>
指授事機有當審勢觀變者容職一面便宜區處一面<lb/>
陸續馳報<lb/>
　　又<lb/>
<pb n="KR4e0221_WYG_004-9a"/>
五山羣醜昏迷撫處原非長䇿但兵力未集時勢未便<lb/>
又不意此山之為四路羣盗藪至無筭也事變不可測<lb/>
恐近之貴縣城守空虚幾若無人逺之渡江出㫁藤峽<lb/>
即滋蔓難圖暫為地方解目前蹂躪舎撫計無復之先<lb/>
是職馳抵賔州接白叅将手書稱安定司土舎潘福連<lb/>
前來告状願助土兵二千擒斬韋元成等善後耕守土<lb/>
田先差總目何威領土兵五百至牛鼻堡屯住離城十<lb/>
五里意圖後舉職思一悞已甚豈可至再且此時将勦<lb/>
<pb n="KR4e0221_WYG_004-9b"/>
賊乎驚動之衆㫁非潘兵一旅所能掩取将散賊乎馬<lb/>
方駭鼔而驚之何賊之能散且潘福連即潘廷貴前嵗<lb/>
李妙通所勾引殺占田土正與賊積仇而其兵又即在<lb/>
牛鼻堡召募烏合此與覃桞之招覃馬何異亟移書及<lb/>
行該縣力止之職抵貴縣賊見潘兵觀望未散疑畏益<lb/>
堅山南里山西里各将峽口要路把截将該縣呼喚十<lb/>
冬保人梁大建等趕殺見有道牌招撫等語方始放免<lb/>
山南里則併将十冬刦擄就擒十冬李徳等連名告稱<lb/>
<pb n="KR4e0221_WYG_004-10a"/>
軍兵激變賊糾衆八百餘徒前來本里連打三次放火<lb/>
燒屋六十餘間刼擄一空等情嗣後各賊四散充斥來<lb/>
賔武宣遷江賔州四州縣之流徒積逋乗機蠭起燒村<lb/>
殺人流刼無虚日虚夜職目擊事勢直須設法截捕以<lb/>
挫其鋒多方開誠以破其疑未可以區區文告化誨也<lb/>
而掣調未集坐張空拳乃刋刻短示遍處懸賞招徭有<lb/>
能救援追截斬獲賊級者照賞格賞不踰時而又宻計<lb/>
李叅将賊驕可擊無已暫将城守游兵再調外巡兵布<lb/>
<pb n="KR4e0221_WYG_004-10b"/>
伏各村乗其打刼歸路舉號邀擊之即不大得志彼知<lb/>
我有備便當解散隨據潯州府同署印賴通判㑹審過<lb/>
文斌解報覃桞先後生擒賊犯韋名良韋道全等二十<lb/>
四名婦女幼小十二名口到道覆審各犯俱非有名案<lb/>
賊亦非在陳擒獲俱事前事後在田在墟或因事在城<lb/>
搜捉希圖冒功掩罪就中即有係山南山西大村十冬<lb/>
不以此時解網縱之使歸更待何時適撫院同黄按院<lb/>
各齎發虎頭牌行道差官擎執入山招撫倉官黄赤叅<lb/>
<pb n="KR4e0221_WYG_004-11a"/>
将標下把總曽世任挺身願往職就将前項人犯交付<lb/>
差官同保人押至山中給與各該管十冬收領明示賊<lb/>
以不殺之㤙㑹龍村覃桞部中覃害追斬賊級十二顆<lb/>
圖嶺村土狼相繼嚮應追斬賊級二十二顆就據差官<lb/>
黄赤飛禀圖嶺村百姓殺死賊級内有久迯惡賊梁朝<lb/>
寳被殺衆賊搶出用車載回窿笠堡燒燬今陸續各村<lb/>
好歹百姓俱來面見於是勇氣稍厲賊疑稍解賊鋒稍<lb/>
挫本月十九日出東里十冬廖洞章率領百甲驚逃人<lb/>
<pb n="KR4e0221_WYG_004-11b"/>
韋扶馬等山西一里十冬周關記等率領百甲驚逃人<lb/>
韋雲保等二十日則山北里十冬何經素等率領百甲<lb/>
驚逃人李學等各赴道投見各稱俱已回村耕種安業<lb/>
是日則黄赤領帶大王村賊首韋明懸即明院同伊弟<lb/>
韋明鑑二十三日則黄赤領帶山南簡思村賊首韋善<lb/>
昶同伊弟男韋特帝等四人各親身投道職知此二賊<lb/>
了了熟識漢語差官詰問之覃桞擅動可罪爾等撫後<lb/>
行刼何為爾但知官府失信於爾不思爾負恩失信於<lb/>
<pb n="KR4e0221_WYG_004-12a"/>
官自今撫後鈐束弟男再不為非方准叩見仍前陽順<lb/>
隂逆放爾回去另作區處本道决不以此時縛汝爾亦<lb/>
聞府江八寨羅旁之事乎天威霹靂何處逃避賊各有<lb/>
心垂首無辭口稱自今村内有作歹者渠自當擒獲且<lb/>
照新行賞格乞賞矣二賊向化大村毛天洪當亦以次<lb/>
就撫流逋出没當亦以次解散地方漸已安業人心漸<lb/>
已底定從茲仰藉霜威帖然詎非所稱失馬苐犬羊見<lb/>
威不見徳必我之威嚴有足縶彼躑躅者而後撫乃固<lb/>
<pb n="KR4e0221_WYG_004-12b"/>
而茲猶未得當以報也職以庸手收敗局坐孤城如孤<lb/>
注伏乞霜臺指授機宜俾奉以周旋職無任祈籲<lb/>
　　又<lb/>
五山羣醜煽動職無能效一竒殲渠搗穴厪厪宣鬯觧<lb/>
網徳威以撫輯收殘局不足仰副任使惟是白叅将所<lb/>
攻打驚動之村非近日拿官舎要土田刼縣城必不可<lb/>
宥之賊奉制臺詳批可為怒髮者為韋特曉為韋元成<lb/>
韋勝隆而啟釁發難聲勢相倚為覃文廣等諸賊文廣<lb/>
<pb n="KR4e0221_WYG_004-13a"/>
久已回住賓来之雞零韋特曉等經右江道委賔州判<lb/>
官艾舜臣現招住賔州之馬羅叠址前賊不獨不在貴<lb/>
縣而在賔來且不在左江而在右江面審撫過各獞執<lb/>
稱事起賔來彼皆得享其腴田於馬羅雞零平将五山<lb/>
殘破其氣甚直其詞甚辯則各獞罪状猶在可勦可撫<lb/>
之間今逃竄盡已復業么醜盡已解蹤各渠魁從來所<lb/>
不見官者率其弟男盡已投見職威刼理論亦既唇焦<lb/>
口燥各賊咸感動稽首加額且願殺賊報効職復與之<lb/>
<pb n="KR4e0221_WYG_004-13b"/>
約有能殺賔來案賊一名驗實倍賞銀三兩賊首一名<lb/>
賞銀十兩撫諭過各村使賊黨自相猜疑各獞欣然取<lb/>
有甘結在案頃李叅将過謝村經理營堡各獞聞之俱<lb/>
出數十里外羅拜擁呵導迎據一時之踴躍可必數年<lb/>
之安静從茲帖然安堵則前事孟浪詎非失馬天實祐<lb/>
啟霜臺以造兩江之生籙大徳鴻慈浮屠七級不足喻<lb/>
矣再惟馬羅雞零實為難首倘稱五山與之同眠共窟<lb/>
當一併痛加芟夷非大舉數道並進未易收功所徴發<lb/>
<pb n="KR4e0221_WYG_004-14a"/>
不甚下於府江八寨而最礙手則平民之村與賊村比<lb/>
壤錯居又與府江八寨之可以赭山盡殄者徑庭側聞<lb/>
韋特曉等三月右江招回之後以得田為幸亦頗斂戢<lb/>
未知可暫置之度外否無已其鵰𠞰乎堅撫五山使毋<lb/>
敢有二心為逋藪而同日分兵舉事於馬羅雞零餘從<lb/>
罔治苐臨時戒嚴毋令駭動抑或以計購其首惡或鵰<lb/>
𠞰其一而計購其一則力不分而機尚秘似出萬全職<lb/>
過賔來千戸方紹勲宻陳覃文廣可得状職曾商之汪<lb/>
<pb n="KR4e0221_WYG_004-14b"/>
叅将又恐大舉未免見小失大遂已之兩江事同一體<lb/>
而調度則有主客事在賔來左江主将必不敢侵越反<lb/>
致閣悞汪㕘将曉暢非他比霜臺責成必有以自效者<lb/>
倉官黄赤揣夷情辨扼塞機變可備山中緩急昨單騎<lb/>
往復於虎穴窮崖中方六七次備極苦心亦惟霜臺加<lb/>
奨以作任事之氣團保守助治標對証之劑也霜臺不<lb/>
以為餘唾職當督有司力行之除增兵議餉善後及一<lb/>
切機宜俟伏謁面請<lb/>
<pb n="KR4e0221_WYG_004-15a"/>
　　又<lb/>
各賊驚動之後白日流刼各村望風披靡賴霜威孔赫<lb/>
一面撫揷以渙其黨一面鼓舞追截連有斬獲以摧其<lb/>
鋒今渠魁亦既歸命羣醜亦既潜蹤矣但犬羊何知其<lb/>
欲何厭且得毋視我易與耶毋恃其不來恃我之聲援<lb/>
捍衛有足縶彼躑躅使彼進無搶掠之利退有奔逐之<lb/>
虞乆之賊自不入境斯稱有備無患本道目擊賊勢其<lb/>
器械不利於我之鏢弩其精悍不猛於我之土狼又非<lb/>
<pb n="KR4e0221_WYG_004-15b"/>
瀚海汪洋乗風飄忽之不可追截也一村被刼羣村各<lb/>
出鋭救之必可得志於賊即不然彼進則烏舉退亦鹿<lb/>
駭首尾不甚相顧抑或掠有牛馬輜重墮累法曰乗其<lb/>
惰歸可擊四面追喊所過村落追截之賊豈以翼飛者<lb/>
事勢若彼便利若此我救人人亦救我我坐視人将坐<lb/>
視我報施之不爽易知互相救人人保我身家妻子而<lb/>
獲功有賞不相救人人自危而觀望有罪利害之相懸<lb/>
又易明而卒未有反戈與賊格鬬者賊報仇一語足恐<lb/>
<pb n="KR4e0221_WYG_004-16a"/>
刼之而又無良有司以督責之耳有司非盡縱寇又非<lb/>
假此以市恩也恐失事之聞於上而踈玩之議其後也<lb/>
方惴惴以失事聞上司何敢以守望督齊民上下蒙蔽<lb/>
苟免旦夕胡賊之狡而民之愚賊之幸而民之不幸哉<lb/>
竊意欲為貴縣弭盗即多増營兵無若嚴行團保欲團<lb/>
保必行合無於有司稍寛失事之督而獨嚴隠匿之禁<lb/>
不以失事為考優劣而以隠匿為考優劣夫既不敢隠<lb/>
匿即未有不以救截力行諸鄉落在鄉落得保其妻子<lb/>
<pb n="KR4e0221_WYG_004-16b"/>
身家有所甚欲導之於前又有所甚畏廹之於後即未<lb/>
有不踴躍畫一從事又有謝村大營以張犄角有叅将<lb/>
坐鎮以張聲威貴縣之生靈庶幾安其田里有日矣<lb/>
　　平五山善後議<lb/>
竊照潯貴之有五山亦賔州之十寨桞之懐逺而桂郡<lb/>
之古田也頃因官目輕舉各獞驚潰奔突流逋乗機蠭<lb/>
起幾於糜爛不可收拾本道肅将從事且撲且撫以得<lb/>
懾服渠魁解散么醜各願傾心向化無敢怙終作孽除<lb/>
<pb n="KR4e0221_WYG_004-17a"/>
先後擒獲過真賊斬獲過賊級撫揷過村獞俱經覈實<lb/>
具由詳報去後兩月以來向稱剽刼無虚日者今絶無<lb/>
警息安城白牛往來貴縣通衢向稱梗塞者今差使俱<lb/>
可絡繹挨編團保各獞首奉約束而韋明懸父子向稱<lb/>
桀驁不易化誨者今且督率團丁截獲真賊陸妙漢審<lb/>
供明確在縣斯亦五山數年敉寧之一時矣當此轉禍<lb/>
為福之日正改觀易聼之始若非一挽積弱大振聲威<lb/>
犬羊之叵測何常急之則稽首馴服緩之即横面躑躅<lb/>
<pb n="KR4e0221_WYG_004-17b"/>
彼惡知天威之不可干而好生大徳之不可再冀哉恐<lb/>
未翦萌芽終尋斧柯所徴發騷動不啻百倍於今日之<lb/>
區畫矣本道方在撫禦劻勷即為善後講求所有二三<lb/>
事宜得於耳目之焦勞稽訪之真確與輿議之僉同者<lb/>
理合條列開具呈請雖不敢云久安之長筭或亦可冀<lb/>
數年之休養伏乞霜臺裁擇施行<lb/>
一移置将領以重彈壓　潯貴之苦五山非一日矣先年<lb/>
謝村馬鞍金箱之間亦常建設營堡抽掣軍兵防守大<lb/>
<pb n="KR4e0221_WYG_004-18a"/>
率狃於兵食之難措聊為旦夕之羈縻以延袤不下數<lb/>
百里之要害而營堡不過二三以滋蔓不止萬數之梗<lb/>
獞而防卒不過百名兼之綂馭單弱各獞視之蔑如剽<lb/>
刼若蹈無人之境日驕月釀且為左江腹心一大蠧矣<lb/>
茲欲消弭隠憂營衛生靈非藉重鎮臨之不足挽波靡<lb/>
而振聲威節據該府縣申議五山為羣賊窟藪謝村當<lb/>
五山四路要害要将謝村建造叅将衙門一所就請潯<lb/>
梧㕘将每年夏秋駐劄蒼梧冬春移鎮本堡以藉防禦<lb/>
<pb n="KR4e0221_WYG_004-18b"/>
以重彈壓等情就經轉行查議間貴縣於左江為一隅<lb/>
以一隅弗靖遽移叅将鎮守見謂稍涉偏重但叅将駐<lb/>
鎮無常視地方緩急往時急在大峝則移鎮大峝今大<lb/>
峝平而五山急則移鎮五山三里永寧等處皆已行之<lb/>
潯梧獨不可移鎮為虎豹在山之勢况五山弗戢将出<lb/>
没於賔來武遷四州縣而牽動左右兩江此非區區一<lb/>
貴縣之憂也謝村形勢利便相應如議建置叅将衙門<lb/>
一所鎮城一座敵樓營房稱之叅将不必拘定冬春有<lb/>
<pb n="KR4e0221_WYG_004-19a"/>
事常川在彼坐鎮相機計處無事以兩月巡歴一次整<lb/>
搠器械簡閲軍兵控制既嚴觀聽一新蠢爾小醜桓桓<lb/>
叅将臨之而有不潜蹤歛息者此必無之理勢矣除創<lb/>
建合用工料磚石等項銀兩堪於貴縣庫貯料價内動<lb/>
支駁行該縣覆估另造冊報外再惟叅将開鎮一方例<lb/>
有中軍或督備官一員隨住操練况本叅轄自南太至<lb/>
潯梧信地寥闊豈能匏繫則督備練兵官更不可少相<lb/>
應請乞添委督備一員常川在堡防禦訓練附近營堡<lb/>
<pb n="KR4e0221_WYG_004-19b"/>
一切㑹操㑹哨俱候叅将條布之後並聴督備節制庶<lb/>
叅将牽制無虞而地方專責有賴伏乞上裁<lb/>
一棊布營兵以聨聲援　謝村為五山腹心増兵開鎮亦<lb/>
足抗扼逺近但自謝村山以内為賊窠出没要害寥濶<lb/>
數百里山以外為貴縣藩籬亦百里而遥雖鞭之長不<lb/>
及馬腹若非棊布營堡羅列犄角卒有緩急安能竭蹶<lb/>
數十里外追截䇿應該本道㑹同李叅将議得謝村鎮<lb/>
城重堡合用募兵七十名梧鎮土兵一百名向武所軍<lb/>
<pb n="KR4e0221_WYG_004-20a"/>
三十名居中調度練兵督備領之自謝村迤西北十五<lb/>
里為馬鞍堡通武宣古毫來賔南四白牛則五山後門<lb/>
也應照原堡守以募兵四十名稍折十里而西為元村<lb/>
管束廖源鷯懐山口通來賔遷江公差㨗路則謝村後<lb/>
門也應添小堡守以募兵二十名又折而西為寨思堡<lb/>
賔來南四六象山口遷江崐山口兼制中里賊村之要<lb/>
害也應照原堡添守募兵二十名又迤而南為定藏嶺<lb/>
控制馬羅疊址交通五山之門戸應添小堡守以募兵<lb/>
<pb n="KR4e0221_WYG_004-20b"/>
二十名通前馬鞍元村寨思四堡領以官一員又自謝<lb/>
村迤東北四十里為金箱堡則南四古毫武賴交通龍<lb/>
山之門戸也向有覃桞耕守之狼兵一百四十名在焉<lb/>
應照原堡而以向武所之餘軍十三名協守之稍迤而<lb/>
南為大器嶺龍山五山之通衢也一以控山東山北蘆<lb/>
荻等賊村一以保固郭西北郭東善村應添一堡守以<lb/>
募兵四十名更查郭西狼兵二十名協守之通前金箱<lb/>
共二處領以堡官一員又自謝村以漸南達貴縣十里<lb/>
<pb n="KR4e0221_WYG_004-21a"/>
為黄梁橋上應謝村下接北霸應増小堡守以募兵二<lb/>
十名三十里為北霸墟則羣賊窺視城廂要路營衛謝<lb/>
村之大要害也應添大營以守募兵五十名梧鎮土兵<lb/>
一百名稍横而西為窿笠堡荒僻深阻為各賊窟藏埋<lb/>
伏之區宻邇思簡惡村向以山北狼兵六十名越境逺<lb/>
守無禆防禦應照原堡守以募兵四十名而折北之佛<lb/>
子山即着落山北狼兵六十名守之通前黄梁北霸窿<lb/>
笠共四處領以堡官一員而又於沿途各處大路髙埠<lb/>
<pb n="KR4e0221_WYG_004-21b"/>
去所或七八里或十里置立茅亭墩臺就於鄰近營堡<lb/>
分派募兵晝夜守望十日五日更畨亭内置牌編寫輪<lb/>
定更畨姓名以便查㸃遇有警息各堡及墩臺放銃鳴<lb/>
鑼傳報䇿應四路追截怠誤者以軍法從事我之棊布<lb/>
如林賊之窺視自寝矣伏乞上裁<lb/>
一調撥贅所以實村堡　縣衞所同城共守所在有之但<lb/>
有衛無所有所無衛未有一縣而所衛並建如貴縣者<lb/>
貴縣地荒民獷建置誠宜有加但既設奉議衛貴縣所<lb/>
<pb n="KR4e0221_WYG_004-22a"/>
迺又有向武所設在北門外查係正綂年間因征交南<lb/>
失䧟調移貴縣見存官一員軍四十三名同貴縣所城<lb/>
守差操及查先年建立各處營堡通融於兩所軍内抽<lb/>
撥以三十名防守謝村以一十六名防守金箱往來更<lb/>
畨各軍不勝戍調之苦各堡未獲防守之用似應就将<lb/>
向武所移置謝村趂今估計衙門之時中建叅府左設<lb/>
督備㕔右設向武所就令各官軍攜家住守堡内添用<lb/>
營房官中搭葢在貴縣有此所大似贅設在謝村有此<lb/>
<pb n="KR4e0221_WYG_004-22b"/>
所稍資充實且張威嚴各軍就近防守可免調撥一移<lb/>
置間不獨向武所之利亦貴縣所之利也伏乞上裁<lb/>
一議處兵食以垂經久　五山應建營堡十有一處應借<lb/>
調土兵二百名應召募客兵三百二十名而貴縣守城<lb/>
之土兵與耕守之狼兵不與焉除調撥土兵遵奉明文<lb/>
㑹同議詳外募兵三百二十名劑量阨塞但有可增並<lb/>
無可减除舊額設現存兵九十名應新增兵二百三十<lb/>
名查得貴縣原有防守城外東西北武濟四營目兵一<lb/>
<pb n="KR4e0221_WYG_004-23a"/>
百零四名名為防䕶城池實供往來差使虚縻玩愒本<lb/>
道所親目擊該縣自有皂𨽻可差而守城議将借梧州<lb/>
土兵二百名戍守前項四營目兵似可抽摘五十名潯<lb/>
州府新撥耀武等營兵一百名掣回之日似可量留二<lb/>
十名尚欠兵一百六十名四顧無可抽撥非召募不可<lb/>
而兵餉安所從出貴縣業已加編今武濟四營及馬鞍<lb/>
營之兵皆是也無再加之理當百計節縮之際以一縣<lb/>
防禦之經費弗支而遽希冀梧餉即本道亦囁嚅何敢<lb/>
<pb n="KR4e0221_WYG_004-23b"/>
輕為緩頰但查嘉靖三十八年間議設貴縣營兵三百<lb/>
名續因地方寧謐裁减尚存一百五十名每年四季兵<lb/>
食全賴梧餉至隆慶六年知縣吳敬夫因餉請不繼見<lb/>
該縣開復田糧數多議請春夏二季在縣每名月支米<lb/>
一石三斗惟秋冬二季仍領梧餉四百零五兩至萬厯<lb/>
九年知縣譚耀并憚秋冬二季之難請也見縣倉厯年<lb/>
積貯有米三千二百餘石并議以秋冬二季之原領梧<lb/>
餉者亦照春夏二季每兵月給米一石三斗彼皆糊塞<lb/>
<pb n="KR4e0221_WYG_004-24a"/>
目前不復顧日後之倉米有盡而梧餉之不可再請也<lb/>
自十二年來水旱相仍倉米厪支春夏其秋冬幸復前<lb/>
規仍請梧餉二十一年始奉文以該縣兵食不得仰給<lb/>
别郡停止梧餉議於該縣丁米加派矣今加派之外又<lb/>
增兵一百六十名嵗費餉銀八百六十四兩計無所復<lb/>
之就使該縣原無仰給梧餉之例勢不得不權宜變通<lb/>
况一百五十名四季請給之成案具在又况防貴縣即<lb/>
所以防賔來武遷之四州縣而控制兩江梧餉為全粤<lb/>
<pb n="KR4e0221_WYG_004-24b"/>
計非一郡計今日五山多事似不得以旁縣拘攣秦越<lb/>
視之矣相應請乞俯念地方生靈坐支梧餉每季就令<lb/>
㕘将領請㑹同該縣散給庶各兵可免<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>腹而星羅之<lb/>
新堡可垂永久矣再照貴縣隆慶年間大征古田議抽<lb/>
本縣民欵七十二名共銀五百三十二兩零每年解助<lb/>
古田又近年以丈量溢額名為丈復加徴糧米二千八<lb/>
百石零奉文議允将一半計二百三十八兩解司改充<lb/>
右江兵餉通前頂共計銀七百七十兩零倘貴縣不宜<lb/>
<pb n="KR4e0221_WYG_004-25a"/>
仰給别郡則貴縣協濟别縣之銀應免抽解即以貴縣<lb/>
之銀養貴縣之兵而以梧鎮之餉改補古田右江之餉<lb/>
一轉移間似無不可未足九十四兩不得不另議派補<lb/>
又無已則該縣舊有船税銀兩係每年粤商往來於各<lb/>
埠收糴稻榖計船大小為税多寡大者七八兩小者三<lb/>
四兩嵗入約可八百兩近嵗曽一議革但自好者似無<lb/>
濡染而襲故者仍為常例議者謂即盡革之利歸於别<lb/>
省客商無益於本縣齊民彼以販糴得厚利稍仿逐未<lb/>
<pb n="KR4e0221_WYG_004-25b"/>
之意薄税之非無名且於商無損與其懸空名革之而<lb/>
弊孔益甚不若以定額税之而兵餉有賴减其半尚可<lb/>
抽銀五百兩可養兵一百名此則地方僉議攸同署縣<lb/>
亦曾毅然以此揭申本道而未敢輕為之轉聞也伏乞<lb/>
上裁<lb/>
一嚴簡閲以資實用　竊炤兵之勇怯何常視簡練何如<lb/>
耳挑選必精訓練必時衣甲必備器械必利不以一日<lb/>
虚營壘不以一月虚較閲如是則技熟技熟則膽壮見<lb/>
<pb n="KR4e0221_WYG_004-26a"/>
賊未有不争先斬馘投之所向無不以一當十謝村自<lb/>
建堡後非盡無兵也率市井無賴焦頭爛額之輩與無<lb/>
兵同一敝絮即衣甲一鉛刀即器械堡官與之猫䑕徒<lb/>
寄空名冐餉從未到堡何知守堡從未見賊何知殺賊<lb/>
相沿玩愒雖調掣藉名累千百何益方今營堡更始觀<lb/>
望一新之㑹不申嚴令甲更待何時相應請乞霜臺将<lb/>
堡内簡閲事宜鼎立規條凡召募非膂力强壮如新奉<lb/>
提石事例解赴叅将府親驗者不得收非移家口住坐<lb/>
<pb n="KR4e0221_WYG_004-26b"/>
堡内者不得收收堡之後某銃手某刀鎗手某弓弩筤<lb/>
筅手籍記之督備官每月㑹各堡併操于謝村演武亭<lb/>
叅将雙月㸃視臨較之其有脆弱屢較不堪者汰革召<lb/>
募其協守軍兵不時㸃閲毋容曠役耕守狼兵即不得<lb/>
比於募兵操練亦宜督令整㮶器械遇警聼候不時調<lb/>
度聫絡如林之堡鼔舞超距之卒威聲日振勇氣日倍<lb/>
将不待執訊馘醜而賊且消弭股掌間矣伏乞上裁<lb/>
一慎簡督領以禆撫禦　竊照謝村雖議設叅将坐鎮而<lb/>
<pb n="KR4e0221_WYG_004-27a"/>
叅将顧盻南太潯梧之間非可以常鎮謝村者則督備<lb/>
官從中調度節制無事訓練犄角有事聨絡䇿應若首<lb/>
尾之相顧身臂之轉運最宜得人即各堡官皆以一官<lb/>
兼數堡備禦之責以一堡兼數處扼塞之防非如向之<lb/>
厪厪一隅可以糜食庸流坐守者所據暫管謝村指揮<lb/>
鄧延動應改委署管奉議印務并兼内外捕哨外查得<lb/>
馴象衛指揮易懋勛撫循恩孚挾纊厝注智裕迎機馴<lb/>
象去貴縣接壤堪以委充督備奉議衛指揮孫文斌雖<lb/>
<pb n="KR4e0221_WYG_004-27b"/>
當蹶蹄之後不忘枕戈之思自願矢心蓋愆應将黄梁<lb/>
北霸窿笠以及佛子何龍峽口一路險要悉以付之奉<lb/>
議衛指揮沈遷喬地險向已渉厯年青正堪鞭驅相應<lb/>
行委督同把總廖世傑照舊管理馬鞍寨思并元村定<lb/>
藏象山口諸要害悉以付之自金箱達大器堡則倉官<lb/>
黄赤向以撫獞効勞為獞所孚信宜暫以付之俟有官<lb/>
另議仍乞霜臺印嚴逺近營堡各宜同心戮力共圖劻<lb/>
勷毋以異同生嫌怨毋以踈節生猜忌敢有偏拗玩誤<lb/>
<pb n="KR4e0221_WYG_004-28a"/>
致隳事機憲典具在再惟五山誠盗藪亦縁往昔堡官<lb/>
猫䑕奸民朘剥激之本非贓而誣為贓本以同名非賊<lb/>
而誣為賊罄彼貲聚係彼牛馬稍不厭拘其弟男拷掠<lb/>
淹禁至死各獞含寃積忿視赴愬又不啻叩九閽則惟<lb/>
有拿人喬當倒牛邀黨報復耳仇殺不已則今日之撫<lb/>
獞轉盻即為他日之叛獞聞之五山謡云若要五山平<lb/>
不用愛錢人迄今貴縣家傳戸誦之仍應請乞宣布禁<lb/>
諭張掛墟市督備守堡官但許操練營兵不許擅受民<lb/>
<pb n="KR4e0221_WYG_004-28b"/>
詞敢有仍前擅詞滋擾剥夷起釁者聼兩道及該叅訪<lb/>
實申究重治有能防禦不懈撫戢得法者破格優叙庶<lb/>
賞罰明而各官蹶張之氣自奮委任當而五山不戢之<lb/>
徒自斂矣再惟各堡介在窮山絶谷木石之與居而豺<lb/>
狼之與鄰既責之以振肅復束之以安静未有今之裹<lb/>
糧入山而一切硝磺文移紙張之費令之捐貲從事者<lb/>
查得大峝各處領兵官日支廩給銀六分即隊長月支<lb/>
銀八錢或七錢五分不等各官勞苦更甚似應分别酌<lb/>
<pb n="KR4e0221_WYG_004-29a"/>
處督備官日支廩給硝磺紙張銀八分各堡官日支六<lb/>
分間有協守把總視堡官半之其客兵月支銀四錢五<lb/>
分無容别議但兵無頭目執為綂領今即不另設隊長<lb/>
在謝村北霸二堡應設頭目二名餘堡各一名月支銀<lb/>
七錢五分以便責成此皆再三劑量無從節縮非獨稱<lb/>
事之常亦藉稍作任事之氣耳應增廩銀約八十兩亦<lb/>
惟梧餉仰給伏乞上裁<lb/>
　　平丁改善後議<lb/>
<pb n="KR4e0221_WYG_004-29b"/>
一新建置以圖久安　竊炤丁改介在新化嶍峨之間新<lb/>
化近而非轄賊且扼吭拊背易視之嶍峨雖所轄而逺<lb/>
在百七十里外鞭長不及馬腹林箐深阻山崖險絶城<lb/>
乃得盤穴其間剽刼虔劉以有今日及茲蕩掃之後若<lb/>
不收彼幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>更議新治洞胸達背為一勞永逸計将殘<lb/>
孽復萌餘燼載然不過十年之生聚必成三窟之狐兎<lb/>
竊慮異日後事安知非今日前事哉博詢羣議共稱平<lb/>
甸鄉一望沃野堪以建置職於本月二十四日以單騎<lb/>
<pb n="KR4e0221_WYG_004-30a"/>
披蒙翳冒荆棘親詣彼處周遭賊窠勘有平原一片土<lb/>
名洪本源四山環抱一水縈廻負隂面陽如垣如帶詢<lb/>
之土著備厯道里由丁苴而寧鮓而寳秀則三日可抵<lb/>
臨安由灑衣戞而擺汎河而怕念則日半可抵嶍峨由<lb/>
麻栗灣牛租白而陽武則沅江商賈通衢而普應春所<lb/>
私抽分之地在焉南塞沅江之睥睨西資新化之仰給<lb/>
形勢聫絡首尾擊應誠於此處開拓新治清割據之土<lb/>
田撫流散之盗㺯使百年四塞之淵藪為四通五達之<lb/>
<pb n="KR4e0221_WYG_004-30b"/>
隩區豈惟五郡縣永無腹心之虞将奸宄化為善良草<lb/>
昧易為文物百年長利在此一時矣再惟新化州距平<lb/>
甸四十里設在荒焦不毛峻嶺之巔隔山梘水而飲厪<lb/>
同夷寨城以内無一土著城以外無坵畆儻新治之往<lb/>
來既便耕作復饒人情誰非棄險即夷棄瘠就腴者新<lb/>
化直空國耳議者謂即胡不以新化州移之新治而新<lb/>
化舊治留州同一員撫禦摩沙諸夷嵗編之經費可省<lb/>
官吏之建置甚便兩利俱存不過一轉移間是亦一便<lb/>
<pb n="KR4e0221_WYG_004-31a"/>
也<lb/>
一定官制以節冗濫　竊照開疆拓土未有不張官置吏<lb/>
官吏設而俸糧柴馬下逮門𨽻胥徒工食之繁費具矣<lb/>
新治雖稱廣且饒而里甲編附未定新造仰給不貲一<lb/>
一取之常賦勢必不繼㸔得新化嶍峨兩州縣厪厪彈<lb/>
丸新化有知州吏目二員又設州同知一員嶍峨有知<lb/>
縣典史二員又設縣丞一員此兩員即㣲新治建設議<lb/>
裁固不當在武定元謀之後合無於新化裁州同於嶍<lb/>
<pb n="KR4e0221_WYG_004-31b"/>
峨裁縣丞即以州同縣丞之冗濫就中裒益為新治知<lb/>
典之嵗供有增官之益無養官之費繇來建置未有若<lb/>
斯之省約者顧議者謂終不若移新化於新治之尤約<lb/>
也即縣丞之餘又可為他罅漏之補塞矣<lb/>
一撫殘孽以實疆宇　竊照丁改醜類雖經大創漏刃尚<lb/>
繁有徒然向具衣食於招壩田主稱百姓以田主驅百<lb/>
姓非脅從乎脅從罔治况彼退無䑕穴進失梟巢一二<lb/>
脱逃渠魁尚爾潜伏棄之即為盗招之即為民耳誠及<lb/>
<pb n="KR4e0221_WYG_004-32a"/>
今大兵撤後逮下招安宥以不死仍選委佐領如東路<lb/>
則經厯葉方嘉西路則州同游良鑑各率所部土目如<lb/>
禄友學普濟等分投安揷即以撫戢之多寡安揷之當<lb/>
否驗二官之勤能平定之後覈實優叙則各官無敢不<lb/>
竭蹶争先既足消弭隠憂又可填實疆宇異日之狐兎<lb/>
必為他日之馴良矣再惟殘孽可撫渠魁追捕不可緩<lb/>
異時羅雄之役元兇就殄餘黨就招州治已建止縁誤<lb/>
收七奴遂煽亂若弦上矢今建築之官久住山間可見<lb/>
<pb n="KR4e0221_WYG_004-32b"/>
夷民信舊主不信官約脱一二漏殄首惡乗間發難此<lb/>
新附職為亂階耳即旋撲滅所損亦多宜将有名未獲<lb/>
首惡切責将領懸賞搆逋嚴諭委官於招揷中多方譏<lb/>
察挨緝以為不必然之防雖杞人之過憂實往事之明<lb/>
鑒<lb/>
一清土田以度經費　竊照有邑則有費未有不度土田<lb/>
多寡而可定經費盈縮則覈田宜亟講矣往兩粤若羅<lb/>
旁八寨所没賊窠田率招民占籍承買不嵗月而東安<lb/>
<pb n="KR4e0221_WYG_004-33a"/>
西寧等邑遂稱殷富獨滇中議充官田以鄉總火頭領<lb/>
之嵗收子粒輸官久之展轉埋没不投獻於勢豪即變<lb/>
賣於鷙驁今丁改諸賊首坐而食不税之田皆是物也<lb/>
宜委能官分丈計周遭土田若干一嵗經費若干而輕<lb/>
重盈縮之肥腴者召民占籍承買稍磽瘠者訪往昔哨<lb/>
舖冷飯田及武定鳳氏故事就近分撥哨舖准作月食<lb/>
夫以民田𣲖編里甲甚易以官田𣲖編里甲則難歸諸<lb/>
官則佃多貧民鬻諸民則業多富民與貧民共邑孰與<lb/>
<pb n="KR4e0221_WYG_004-33b"/>
與富民共邑此尤彰明較著也再惟各村寨内曩者總<lb/>
鎮一二私莊在焉捐賊之日久矣其在今日必不至靦<lb/>
顔希冀舊物遲之一二年豈惟得隴抑且望蜀不至席<lb/>
官田而兼併之不已兼併其小也鷙鷔如施得臣等夤<lb/>
充莊民為逋逃藪有司不能制而負嵎之虎如故矣覈<lb/>
私莊而歸之惟今日不私莊而官田所為㫁决根株亦<lb/>
惟今日<lb/>
　　綏交上三院揭帖<lb/>
<pb n="KR4e0221_WYG_004-34a"/>
黎夷黎早用等同差官於是月初六日赴道将見時莫<lb/>
敬恭亦遣夷目阮諍等具文乞救兩造既具職即以先<lb/>
日所得莫情詰黎復以所得黎情詰莫一面差官押送<lb/>
黎早用等出關諭令照檄内事理回報一面将譯審過<lb/>
黎莫情由及申請委官詰勘具詳間忽捧宻示仰見體<lb/>
國安邉長慮妙筭今日中朝物力未必能制黎夷死命<lb/>
乘其乞哀求附因以許之使荒服之獻珍如舊中國之<lb/>
體綂常尊足矣何必過為推求滋為厲階黎求我非我<lb/>
<pb n="KR4e0221_WYG_004-34b"/>
有求於黎原未諭以縛身請死即諭之渠未必疑畏請<lb/>
死虚名也請封實利也以請死之虚名得請封之實利<lb/>
想金人代身南關繫組莫登庸之故事彼所禱祀以求<lb/>
所難者安揷莫民追奪王印誠如明慮黎得滅莫不遺<lb/>
餘力但彼急在請封或照漆馬江例姑陽許我以得封<lb/>
號召國人而徐圖莫無噍類我不能禁也至追奪王印<lb/>
聞彼中以國王行事不以都綂行事以銀章脩貢獻以<lb/>
金章行國事奪彼印如奪彼國恐未必俯首聼命是在<lb/>
<pb n="KR4e0221_WYG_004-35a"/>
霜臺疏請時調停之耳廼職竊有過計兩夷搆争於利<lb/>
害輕於事體重霜臺主持藏之石室即為後代瞻仰均<lb/>
一簒黨也較目前莫為獻珍之貢臣黎為擅殺之叛臣<lb/>
追往牒則祖宗以來有積憾於黎無深憾於莫袒莫不<lb/>
失治亂持危之意袒黎有與亂同事之嫌使莫氏殄滅<lb/>
盡絶逃竄無蹤交南土地人民不可一日無主章皇帝<lb/>
且罷郡縣而授之王何難於今日之都綂但今日髙平<lb/>
山之莫尚非漆馬江之黎其宗支未盡殄其人民未盡<lb/>
<pb n="KR4e0221_WYG_004-35b"/>
離其請援之文絡繹不絶于道即所差來阮諍等職面<lb/>
請之皆能援筆畫地義正詞辯有如許黎之後而莫函<lb/>
封伏闕将更處之乎抑置之罔聞乎竊意黎早用等已<lb/>
親領檄内許彼回話又親見莫夷之差現在請救即日<lb/>
必叩關復來而莫夷所差阮諍等即日遣回諭令莫敬<lb/>
恭叩關親聴處分承委官員當以興師擅殺再三詰黎<lb/>
俟其輸情服罪以金身繫組明諭之一一如當年故事<lb/>
不少假貸而詰莫也首以内亂招變自作之孽折其心<lb/>
<pb n="KR4e0221_WYG_004-36a"/>
既以審已量力不可為之勢論其意使之其心得保一<lb/>
隅奉如綫之宗祀為幸則黎氏襲封之請於大義有名<lb/>
於大體有光照逺邇垂簡䇿有辭矣<lb/>
　　又<lb/>
黎夷恢復之名義甚正間關之欵誠甚真此而固拒之<lb/>
或深求之使彼負怏怏以去異日毛羽既成正朔不供<lb/>
中朝棄之既不能處之又甚難而追咎前日之謝絶者<lb/>
其何説之辭所費處者莫氏稱貢六十年一旦敝屣棄<lb/>
<pb n="KR4e0221_WYG_004-36b"/>
之當日勢在莫則與莫今日勢在黎則與黎書之史册<lb/>
傳之天下後世國體謂何黎可許而莫氏孑遺之緒無<lb/>
論死灰之然與否當有以安揷處置之耳至如今日詰<lb/>
責黎維潭之罪状與莫登庸之故事原自不可同日語<lb/>
何以故執登庸之罪與黎利較則黎利猾夏屢抗王師<lb/>
戕我重臣黎重而莫輕執維潭之罪與登庸較則交南<lb/>
土宇係黎氏舊物當日登庸為簒奪今日維潭為恢復<lb/>
其不可同語者一登庸未降之先絶貢路二十年世廟<lb/>
<pb n="KR4e0221_WYG_004-37a"/>
御極詔使已不諭而返僣號紀元張官置吏且以位號<lb/>
私禪其子莫方瀛而黎維潭無一有焉其不可同語者<lb/>
二登庸為黎寧奏發尋為大慶事世廟震怒遣大臣重<lb/>
兵壓境登庸乃震怖請死黎維潭首事即具夾板申欵<lb/>
天朝未有寸鏃尺矢之加而彼遣使蹈海願得稱貢内<lb/>
附此不可同語者三職細度理勢已宻授委官臨機操<lb/>
縱有如彼悔罪肉袒一一願如登庸故事幸甚脱彼以<lb/>
情罪不類哀求減等或止請死不願代身不妨明白為<lb/>
<pb n="KR4e0221_WYG_004-37b"/>
之申雪方便轉聞大都将欲與之必固抑之将堅彼恭<lb/>
順之心必折彼桀驁之氣即為莫氏安揷計亦不得不<lb/>
爾捧披憲札竊有符合祗奉周旋當不至大舛悞矣<lb/>
　　綏交諭督備吳懐仁機宜<lb/>
照得黎夷以恢復請封之名義甚正間關浮海乞封之<lb/>
勤欵甚切乗機遘㑹可許不妨許之但彼祈詞雖卑雄<lb/>
心正逞頃以兵衆驚我邊土雖云追逐莫夷意在張彼<lb/>
聲威将欲許之必固抑之将堅彼共順之心必折彼桀<lb/>
<pb n="KR4e0221_WYG_004-38a"/>
驁之氣况黎氏封貢可許莫氏孑遺宜存本官臨關㑹<lb/>
同委官首光究詰黎氏原無子孫黎譓黎㢜向稱故絶<lb/>
今黎維潭稱係黎氏子孫係何傳系有何證據據莫敬<lb/>
恭等稱係鄭松假冐松於黎係何親屬是否将鄭冒黎<lb/>
就使維潭的係黎派無異通國臣民推戴僉同莫氏稱<lb/>
貢天朝垂六十年維潭光復故業自應披<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>伏闕哀請<lb/>
安得興兵擅殺掠地攻城頃復故縱回兵蹂踐我土司<lb/>
大失藩臣之禮宜伏不道之誅天朝所不即興師加討<lb/>
<pb n="KR4e0221_WYG_004-38b"/>
念爾首事即具夾板申欵頃復差使間關間道而來情<lb/>
詞懇切而土司申報未委真確姑垂寛宥暫從勘結看<lb/>
得先年莫登庸雖嘗竊國擅代其於黎氏子孫未敢公<lb/>
行屠戮非其力不逮也亦惟是天威森嚴毋敢專越一<lb/>
經聲討不勝震怖親率弟男小目耆士人等素衣繫組<lb/>
脱履跣足恭進代身金人匍伏請死今維潭擅擁重兵<lb/>
深入京都戕殺莫茂洽等又追殺莫敬章等恣彼兇殘<lb/>
罔知顧忌論罪實浮於登庸請死豈宜稍逭於舊典天<lb/>
<pb n="KR4e0221_WYG_004-39a"/>
朝方大一綂無外之仁不令一物失所莫氏係我貢臣<lb/>
豈忍使之播越盡絶在昔黎寧寄縱老撾尚有稱為阮<lb/>
姓者一䝉天朝矜憐登庸即割漆馬江廣陵等州寨聴<lb/>
黎掌管恐後罔有違詞往例現在今黎何以存莫交南<lb/>
奉有欽降銀印維潭以未奉成命封職不敢擅用意似<lb/>
恪恭不知捨銀印而用偽造金印反蹈僣踰在昔交南<lb/>
混侵欽州貼浪等四峝一經切責登庸即時退還歸𨽻<lb/>
欽州今維潭何有於偽造之金印宜即時封還以明初<lb/>
<pb n="KR4e0221_WYG_004-39b"/>
心此詰黎大都也請死虚名請封實利更得一的當通<lb/>
事就中調停開諭之此之詞嚴義正諒彼輸情服罪倘<lb/>
一一如當年故事而處莫還印惟命是從庶幾事體萬<lb/>
全勘官與有勞施脱彼以情罪不類哀求減等或止請<lb/>
死不願代身或金印吐出别有飾詞亦須諭令愬雪通<lb/>
暢䇿斯下矣是在勘官隨機應變至莫氏前遣發阮諍<lb/>
之日本道曾口詰之又手諭之變不虚生孽由自作既<lb/>
不能捲土重來便當審已量力藉今日天朝之威尚可<lb/>
<pb n="KR4e0221_WYG_004-40a"/>
存不絶之祀若復執迷毋致後悔聞彼所恃逋藪在龍<lb/>
州土司不知此豈長䇿勘官亦須破口諭之并諭土司<lb/>
再惟前項事情關係重大本官職在督備視同勘文職<lb/>
責任更重宜盟心戮力不得參差偏執異同以誤大事<lb/>
又交夷多疑聼信土官及生事造言者或乗機嚇詐或<lb/>
乗間阻撓宜多方隄防至物議易滋前轍可鑒本官尤<lb/>
宜敬慎杜絶以光昭天朝正大之體肅将三院嚴明之<lb/>
法則本道推轂為不負而本官聲稱此為赫然前茅矣<lb/>
<pb n="KR4e0221_WYG_004-40b"/>
　　檄交南國黎維潭<lb/>
自古稱忠信可行蠻貊何獨驗之交南不然豈以本道<lb/>
䟦涉邉關望望然來者哉為汝去夏之乞欵甚真去冬<lb/>
之乞限甚懇汝雖急于復讎擅國其於順天畏天之敬<lb/>
恭凛凛也以故本道蒙委勘處不難披𠂻開誠為汝國<lb/>
宥舊罪而祈新恩亦将令西垂賔服不致冒天威煩王<lb/>
命如往日重兵壓境故事則本道有大隂徳於交耳處<lb/>
分條件皆先朝成例非强汝不堪該國亦既唯唯惟命<lb/>
<pb n="KR4e0221_WYG_004-41a"/>
臨勘尋復中變天朝以忠信施該國以狙詐應便當率<lb/>
屬閉關東還關一閉不復通本道一還不再來已又念<lb/>
該國方哀求稱藩何至自悞事機豈當局自迷未有以<lb/>
天朝之大威徳大體綂剖判告爾可原者包荒不遐不<lb/>
可者纎毫不假無用此觀望嘗試為也茲特促爾衛官<lb/>
范彦同通事前來親奉手檄回還該國布諭知悉就中<lb/>
體念已無遺情其欣然順命永綏爾爵土惟今日其驁<lb/>
然逆命自絶於覆載亦惟今日<lb/>
<pb n="KR4e0221_WYG_004-41b"/>
一黎氏失國垂六十年一旦欲光復故土再定永世稱<lb/>
藩之典不親赴乞恩而委之族目乎汝有擅殺貢臣之<lb/>
罪不親赴乞宥而委之族目乎今日之請封為誰他日<lb/>
之䝉恩者為維潭乎為族目乎開關之日匍伏龍亭赦<lb/>
罪之後許汝為藩臣朝廷自有待藩臣之禮不汝貶損<lb/>
也汝或以意外可虞前諭詳矣許汝陳兵入衛其速依<lb/>
候命甘限星馳前來<lb/>
一繳還金印據稱黎譓播遷清化真印失落於理可信<lb/>
<pb n="KR4e0221_WYG_004-42a"/>
於情果真乎該國倘遂封欵自有頒降新印諒不固執<lb/>
舊物但前首事所報夾板文書用安南國王之印何印<lb/>
也三院前已具題不便奏銷昨候命官俱稱描摸權用<lb/>
情愿送出今即以描摸印繳進見爾恭順真印失落縁<lb/>
由取結状聲説具報<lb/>
一恭進金人代身據稱莫氏以僣簒煩王師宜有代身<lb/>
黎氏正派恢復與莫事體有間是或一道不思莫氏襲<lb/>
封六十年朝請不絶於道是天朝之貢臣也該國即托<lb/>
<pb n="KR4e0221_WYG_004-42b"/>
之恢復自應披<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>伏闕請命輒自興兵擅殺并其族殲<lb/>
之人臣無擅擅則不赦得代為幸尚可妨命乎且代身<lb/>
非獨自登庸始屢朝有之今日獨無有如天威赫然駁<lb/>
詰令執奏何以為辭查得前次金人俱造成囚首跪縛<lb/>
綁獻之状該國之罪視莫輕重有間即作俯伏乞恩状<lb/>
鑿安南黎氏世孫臣黎維潭不得匍伏天門恭進代身<lb/>
金人悔罪乞恩字面庶幾仰霽天顔三院亦使為婉曲<lb/>
轉請該國得藉手函進表文計孰便於此者其速圖之<lb/>
<pb n="KR4e0221_WYG_004-43a"/>
一安揷莫氏據稱天朝許黎譓於漆馬江居住莫氏叛<lb/>
臣不得比漆馬江故事是又一道不知荒服君長何常<lb/>
予奪惟朝廷命之必如來云莫氏叛臣在昔黎利亦叛<lb/>
陳者天朝胡以并安南國授之乎頃天朝不以兵助莫<lb/>
而反禁土司不得為莫逋藪意可知矣所為必以一隅<lb/>
存莫祀彼實累世稱貢胡忍棄之如遺則天朝一視同<lb/>
仁之體宜然莫氏處分未妥三院亦未敢遽為該國代<lb/>
奏此非獨為莫計亦為黎計况稱莫氏已無蹤跡分割<lb/>
<pb n="KR4e0221_WYG_004-43b"/>
亦屬虚名正宜将順何必固執其速圖之<lb/>
　　檄交南亡國裔莫敬用<lb/>
左江兵廵道諭莫敬用爾以窮乞援飛鳥依人人猶憐<lb/>
之况爾脩職貢有年乎但今日安南之土宇原是誰家<lb/>
之故物變不虚生爾莫茂洽之䘮國殞軀以内亂族屬<lb/>
臣耆之甘心投黎以内應天朝即有持危之仁安能挽<lb/>
爾自作之孽順天者存惟理與勢果人心未散聴爾厲<lb/>
兵秣馬為捲土重來之計若大勢已去宜及時審已量<lb/>
<pb n="KR4e0221_WYG_004-44a"/>
力存不絶如綫之祀漆馬江故事具在天朝尚能為爾<lb/>
圖之其早自裁毋貽後悔<lb/>
　　檄土司挑邊釁<lb/>
交南黎夷叩闕乞欵題奉欽依事理不獨綏戢逺夷亦<lb/>
所以安殘莫而杜邊釁也廼爾二三土司要得侵軼夷<lb/>
境百計揣亂或流言煽播或借力梟張或陽為聴順隂<lb/>
為狡險不揣土司豈逋逃之藪夷地無久侵之日名為<lb/>
䕶莫勢必殄莫盡絶而邊徼且無寧日何物么麽敢蔑<lb/>
<pb n="KR4e0221_WYG_004-44b"/>
國憲本當傳令指名擒拏念或昏愚無知近方有事調<lb/>
遣姑行申諭夫人非至愚未有不思全軀保妻子享有<lb/>
其爵土者偶縁一念差悞走死地不顧今本道不惜開<lb/>
誠布告其各回心易嚮審度事勢保守世封但使邊塵<lb/>
不揚汝等尚亦有利若貪小圖而忘隠禍逞狡謀而隳<lb/>
成功挾私讎而敗公事縱能詭飾於目前旋當敗露于<lb/>
事後天憲具在雖悔何及<lb/>
　　諭交南夷使馮克寛<lb/>
<pb n="KR4e0221_WYG_004-45a"/>
汝以皓首伏闕銜恩南還萬里無恙固天朝之覆庇亦<lb/>
汝忠誠之昭格聞汝牴牾深慰懸注茲特差舎人王建<lb/>
立同汝從人阮禄阮金梳往汝國催督象馬前來迎接<lb/>
防䕶勑印汝其啟知汝國主毋後時具交領勑印及奏<lb/>
繳舊印疏草來閲天恩深重天威震肅整㸃毋忽略至<lb/>
本道綏懐汝國三年來披肝露膽不欲費汝國梹榔半<lb/>
咽啟關之先曽與汝國主誓皆爾通國人所共覩今爾<lb/>
國大事已成恐漢土流棍復假餽謝方物煽騙汝國其<lb/>
<pb n="KR4e0221_WYG_004-45b"/>
即縛獻南國夫報國恩孰有加於重國體者哉汝耆目<lb/>
其披宣本道惓惓毋得有所隐約方視師昭潭且無暇<lb/>
具巵酒勞汝特茲布諭<lb/>
　　諭歸順州土司<lb/>
汝州官目亦知禍之在旦夕乎泗城岑紹勲結連上映<lb/>
峝許尚惠情愿興兵擒拏黄篤豈真有救䕶鎮安之心<lb/>
意在借兵威掃除黄篤送舊目韋瑞等還歸鎮安以侵<lb/>
吞鎮安之地因而攻奪爾歸順私占鎮安之舊地報汝<lb/>
<pb n="KR4e0221_WYG_004-46a"/>
與田州結親之新讎也而又藉口仗義執言且掲汝歸<lb/>
順黨惡助逆為聲罪處爾之張本夫泗城有得地之利<lb/>
又有討逆之名汝歸順有失地之禍又負黨逆之罪何<lb/>
泗城之智汝之愚泗城之巧汝之拙也今黄篤怙終不<lb/>
悛奉三院牌無不拏之理本道又不欲假手於泗城落<lb/>
其計中特宻諭汝汝便誘致黄篤就近擒獻以塞泗城<lb/>
之口絶泗城之望以白爾官目原無黨惡之心使鎮安<lb/>
不至塗炭上映峝許尚惠亦絶念於開州鎮安亦當感<lb/>
<pb n="KR4e0221_WYG_004-46b"/>
汝不淺汝官目之功孰加焉本道當備彰爾勤績聞之<lb/>
三院特加旌異現屬之土地長為汝有是汝州官目之<lb/>
功與利與名俱全也汝其亟圖之若汝執迷觀望則泗<lb/>
城及鄰土之兵不得不用汝必不能抗令阻截而鎮安<lb/>
在泗城掌握又當申請移處鎮安之兵并處汝歸順汝<lb/>
之禍不知所終周瑚等且不保其軀命汝其熟思之毋<lb/>
自失機㑹讓功與泗城而又自貽後悔特諭<lb/>
　　諭思明府土司<lb/>
<pb n="KR4e0221_WYG_004-47a"/>
本官父子逺赴南邕奉本道嚴阻不得一見而返又遣<lb/>
頭目䕶送至三江其不恃徳之意良蒸蒸厚苐本道一<lb/>
腔心事矢對天日本官宜體亮之茲逺行通省長夫未<lb/>
收分毫而可受本官白米千石之餽乎且本官又欲差<lb/>
人䕶至本家是使人重疑本道也茲於三水遣發各目<lb/>
回還一應竒南交絹交草沉速俱不收受白米俱盡行<lb/>
發回本官照數㸃明收入夫本官父子實有勞於封疆<lb/>
本道方愧叙不酬勞而惓惓以本道逺行為念豈非土<lb/>
<pb n="KR4e0221_WYG_004-47b"/>
司中之敦詩書而有情致者哉但聞本官二子近有䦧<lb/>
墻之隙本道深以為慮宜及早教誨曉以大義至情從<lb/>
來土官兄弟相仇未有不兩敗之理令渠各熟思之長<lb/>
㓜名分已定何釁争之有此必奸目挑㺯宜盡法處置<lb/>
之毋為積仇鄰土所笑<lb/>
　　平播條議機宜<lb/>
兵将部署繇來師出以律必先兵将哨道棊布哨道定<lb/>
而後人無觀望事有責成兵之多寡可得而裒益饟之<lb/>
<pb n="KR4e0221_WYG_004-48a"/>
多寡可得而㑹計也相因通計黔兵若干名黔之進兵<lb/>
哨道幾何路黔之防苖防播隘口渡口之應把截及府<lb/>
衛縣之應城守者幾何處某隘渡用某枝兵幾何某城<lb/>
守用某枝兵幾何一路出龍泉司進板角抵湄潭以某<lb/>
漢兵若干土兵若干合漢土若干某将官督領之一路<lb/>
由興隆抵黄平由平越抵牛塲㑹草塘司合攻四排渡<lb/>
疆界河抵西平以某漢兵若干土兵若干合漢土若干<lb/>
某将官督領之一路由養龍渡烏江分兩翼一出紅邉<lb/>
<pb n="KR4e0221_WYG_004-48b"/>
河渡一出苦竹黑堰塲沙溪㑹衝新站以某漢兵若干<lb/>
土兵若干合漢土若干某将官督領之部署既明事權<lb/>
歸一将知兵兵知将係漢兵責令及時操演係土兵假<lb/>
以便宜約束一切攻守之機宜險夷之偵探鄉導之購<lb/>
募不事督責将領自當身任之矣<lb/>
偵探險夷兵先地利阨塞阻險即庸将能譚之今所畫<lb/>
諸圖説豈不犁然苐恐道路之傳聞紙上之傳寫未有<lb/>
身履其地目擊而熟籌之者也夫按地圖索地形就中<lb/>
<pb n="KR4e0221_WYG_004-49a"/>
雲山不知幾萬重櫽括片紙間已不啻隔壁畫真况所<lb/>
圖又未必真是以三軍之命僥倖也部署之後應行各<lb/>
哨将官各自採探要見某處可立老營積草屯糧自老<lb/>
營移某處可立連珠子營關嶺險峻彼所必守我所必<lb/>
攻者何處此外有無間道可以出其不意者何處或平<lb/>
坦處别有岐路埋伏賊可衝突我或邀截我糧餉者何<lb/>
處或浮橋或津渡彼得半渡擊我者何處某坦夷人馬<lb/>
通行某阨阻人馬單行某處林木蓊翳宜防某處賊屯<lb/>
<pb n="KR4e0221_WYG_004-49b"/>
劄受敵宜防備細採探明白各将本哨與隣哨相近地<lb/>
形細繪一圖以報庶要害具在目中而長驅必無失事<lb/>
矣<lb/>
聨絡䇿應哨不分不足以牽賊勢分哨多賊且乗我單<lb/>
弱併力一向使一哨隳諸哨披靡所恃者惟聨絡䇿應<lb/>
耳法稱擊首則尾應擊尾則首應所稱首尾交應者非<lb/>
獨本哨前後自相䇿援之謂也又非獨黔哨與黔隣哨<lb/>
自相䇿援之謂也如平越哨與黄平哨隣黄平哨與楚<lb/>
<pb n="KR4e0221_WYG_004-50a"/>
偏橋哨出湄潭者隣偏橋哨與思石龍泉司之出板角<lb/>
者隣龍泉哨即隣蜀之真州哨真州哨即隣蜀之安稳<lb/>
哨獨烏江距隣哨遼隔河渡沙溪之兩翼在焉部署兵<lb/>
将之日亟應宣布軍令但遇一哨有警左右隣哨交應<lb/>
有敢指稱各守信地逗遛觀望定照臨陣退縮例處治<lb/>
别項功次不叙庶三省營衛若常蛇人心益固而兵威<lb/>
益振矣<lb/>
分投委任舉大事非一手足之力大将居中調度者也<lb/>
<pb n="KR4e0221_WYG_004-50b"/>
分道並進則有督領之偏禆焉異時叅遊督領必有標<lb/>
下親兵有把總率哨官哨官率隊什長各兵士毋敢退<lb/>
縮亂行誠紀律嚴而身臂運也黔省将領向以費詘安<lb/>
所得哨把預養之以備緩急今所領又屬土苖驁然不<lb/>
習之兵脱使親把無人臨陣孰為約束應亟行各将領<lb/>
或於投充或於附近衛所聴其自行選擇即如毎哨必<lb/>
有督陣官有髙招手有塘報有掌號手皆須揀選强有<lb/>
力膽智過人者充之仍先以選過姓名册報再惟毎一<lb/>
<pb n="KR4e0221_WYG_004-51a"/>
路合用府佐驗官一員糧賞官一員紀驗不過辨首功<lb/>
杜妄殺與得賛决機宜糧賞則握錙銖拮据輪蹄尤極<lb/>
繁瑣此外每哨合用賢能首領驛廵雜流各四員以備<lb/>
差使收支押運等項之用與其更置於後孰若慎擇於<lb/>
先<lb/>
料量糧運糧餉三軍司命黔中収積禾穗幾何舟楫不<lb/>
通有銀無處易買無論辦餉之難即運餉分撥良亦不<lb/>
易今所發銀兩收買及扣兑倉糧賑田稻榖約米一十<lb/>
<pb n="KR4e0221_WYG_004-51b"/>
一萬七千有零以六萬兵計之可足四月之食宜委官<lb/>
就近盤量萬一止報虚數或那借别用臨期悞事雖盡<lb/>
法何益兵難遥度脱振旅未有期則三四月間正當青<lb/>
黄不接臨旱無從得井似應以半年為率未足之餉急<lb/>
行産米地方收買寧使備而不用毋至用而弗備仍預<lb/>
備乾糧毎兵常帶三五日以備緩急至如運糧人夫毎<lb/>
米三萬石連運夫食米即用運夫萬名更畨折筭亦不<lb/>
下千名應計某哨兵若干合用運夫若干自内地運至<lb/>
<pb n="KR4e0221_WYG_004-52a"/>
老營自老營運至子營作何更畨作何編派行糧作何<lb/>
支給或用包袋篾簍作何置辦應用馬料魚鹽一併計<lb/>
議停妥庶兵無<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>腹士皆宿飽而克敵可計日矣若乃<lb/>
劄營移營先期約㑹某處預兵接收某處預兵押䕶逐<lb/>
程計筭交單畫㑹臨期另行申飭<lb/>
繕治器械噐械不備以卒予敵但係軍中需用無一不<lb/>
當備者除鎗弩鳥銃百子銃三眼銃鉛彈等項分發置<lb/>
造外其最急者賊主弩箭衝突列陣必挨牌在前合用<lb/>
<pb n="KR4e0221_WYG_004-52b"/>
木挨牌二千面兵用選鋒五千合用棉甲或絮被五千<lb/>
件腦包五千個賊用馬兵馳突合用斬馬㓲刀撈鈎一<lb/>
千把賊據髙用滚木滚石我仰攻合用竹牌髙八尺濶<lb/>
三四尺一千扇劄營亦用之刋木開道遇林箐需斧尤<lb/>
急合用大鐵斧一千把鋸五百張毎日刈薙移營營必<lb/>
開溝及用竹木為柵為立馬樁合用鐵鋤鐵鍬鐵鎌鐵<lb/>
鑿各五百件每十兵約一鍋除令各帶外合備用鐵鍋<lb/>
二千口至如火箭合用十萬枝火籠一窩烽各一千籠<lb/>
<pb n="KR4e0221_WYG_004-53a"/>
火繩稱之師期已迫請乞應收買者分投收買應製造<lb/>
者分委製造仍委能幹官一二員查㸃稽驗庶事可集<lb/>
於不日蜀朝犄黔夕角之矣<lb/>
演習火器酋兵有死之氣我兵懐生之心長鎗㓲刀滚<lb/>
地奔馬而來自足令人辟易兼之夜半黎明隂雨乗我<lb/>
不戒或劄營未定猋馳衝突我兵所恃衝擊獨火器耳<lb/>
火器造作不如法與無火器同若放打演習不以時烏<lb/>
合耰鋤之夫立銃礟烈熖之下星犇電閃既以魄落膽<lb/>
<pb n="KR4e0221_WYG_004-53b"/>
戰而又大敵在前手足荒亂不過髙如起火射天則過<lb/>
低如飛䑕入地或賊未到而先時發盡或賊已到而棄<lb/>
械却走甚至放鳥銃而頭内顧不照星則雖火箭火籠<lb/>
一窩九龍以萬萬數何益應及時分行各哨分委把總<lb/>
選擇膽勇兵士銃手毎日樹箭把聴喇叭聲為號勤習<lb/>
演放先将選擇操演兵士花名冊報届期弔赴省城㑹<lb/>
演比試即以此定将領優劣則火器不虚費而摧鋒之<lb/>
長技有賴矣人有言火箭萬枝四在營六在陣在營者<lb/>
<pb n="KR4e0221_WYG_004-54a"/>
言習也而或者以虛費為慮誠使萬箭而得六千箭之<lb/>
用不虚費矣<lb/>
預計師涉　蜀之隔播以山黔之隔播以水大兵經臨不<lb/>
渡烏江河即渡疆界河此其大者無論即經過津渡自<lb/>
水西陸廣下底小烏江婺川等處不知其幾若非早為<lb/>
脩備勢必頓師不前應行督領将官或所轄該道亟查<lb/>
應渡要道幾處或搭浮橋幾道或脩艅艎桐槽若干隻<lb/>
鐵鍊大䌫若干條大筏大木若干根面板若干塊兼查<lb/>
<pb n="KR4e0221_WYG_004-54b"/>
經過津渡去處有無埋伏阻塞半渡邀擊之虞先期掲<lb/>
報庶大兵免於留滯俾師涉若履平地矣<lb/>
揀練選鋒勁敵在前死生决于呼吸非有敢死之士稱<lb/>
選鋒誰能不少却誰能奮呼操擊先登故曰兵無選鋒<lb/>
與無兵同而此選鋒必非尋常一例之餉所得而使也<lb/>
黔餉外省給九錢本省六錢於逺近均矣第令膽勇者<lb/>
與脆弱者同餉孰肯效死力與敵争一旦之命似應亟<lb/>
行将領精選土漢中驍勇絶倫或充殺手或衝鋒放打<lb/>
<pb n="KR4e0221_WYG_004-55a"/>
火器命中一面操練一面将姓名冊報近者聴候弔赴<lb/>
省城㑹操逺者於附近司道比驗毎名每月加銀三錢<lb/>
但取精鋭毋求充數即百人而得十人可矣有此十人<lb/>
摧鋒破陣於前即百人皆勝兵雖照邉例雙糧可也况<lb/>
厪厪數錢之增加也<lb/>
激勵先登繇來摧鋒克險當以先登為第一功首級次<lb/>
之欲鼔舞先登當於陣前有即時破例之賞應預造銀<lb/>
牌或三兩或二兩數百面預發軍前各兵士有能當先<lb/>
<pb n="KR4e0221_WYG_004-55b"/>
破敵者督綂将領紀驗等官即於陣前給賞另造督率<lb/>
先登木牌若干面各漢土官督率所部克敵者亦即時<lb/>
給與牌照一面馳報監軍類報以便題叙先聲一倡人<lb/>
當勇氣十倍若乃逗遛退縮亂行返走者自有臨期之<lb/>
軍令在<lb/>
　　平播覆議機宜<lb/>
兵将部署查得烏江一渡由養龍渡江兵分兩翼一河<lb/>
渡一沙溪㑹衝新站合用漢土兵三萬名𦂳關總隘四<lb/>
<pb n="KR4e0221_WYG_004-56a"/>
處為鎮南關為塘頭為底小塘為平底關毎處用把截<lb/>
兵一千名内平底關隘路更多再加兵五百名𦂳關渡<lb/>
口六處為大蜂岩渡為小蜂岩渡為三岔渡爲魚塘<lb/>
渡為桃子臺為河渡過江三里即尚稽内大小蜂岩二<lb/>
渡合用把劄兵三百名三岔桃子臺魚塘渡三處合用<lb/>
把劄兵五百名河渡係播往來細作出没之所又即近<lb/>
所坪囤苗合用把劄兵一萬名總在三萬數内分撥又<lb/>
議於普定安荘安南普安四衛毎衛調旗軍二百名操<lb/>
<pb n="KR4e0221_WYG_004-56b"/>
馬三十匹關嶺平夷安南樂民安龍等所毎所調旗軍<lb/>
一百名操馬二十匹自撒阿落摩泥普市等所毎所調<lb/>
旗軍三十名操馬三匹挑選入營之外餘宜積防守城<lb/>
等情隨准分守貴寧道手本内稱永寧赤水白撒等所<lb/>
界聨播地軍數不多烏撒衛已選五百名在省訓練俱<lb/>
難再調惟畢節衛應選一百名赴省練習及查各衛操<lb/>
馬先已分撥塘報烏撒雖有數匹窵逺不便喂養亦且<lb/>
不堪騎坐等因到司該本司看得烏江一哨去播親兵<lb/>
<pb n="KR4e0221_WYG_004-57a"/>
甚近去隣哨援兵甚逺不惟省㑹根本攸繫亦土司觀<lb/>
望聲威所關分哨進勦連珠結營以及把截押獲等項<lb/>
合之見多分之甚少漢土之兵㫁非三萬人不可今兵<lb/>
尚未集數難定執姑據紙上之冊報在土兵如雲南兵<lb/>
廣西泗城兵現調鎮雄知府隴澄兵羅龍呉洪等鄉導<lb/>
兵在漢兵除止兵及劉岱兵應留省㑹城守及擺圍差<lb/>
撥外如募兵標兵壩陽新舊兵謝叅将現呈請桃選屯<lb/>
堡兵俱應聴本哨分撥未足之數現奉明文委謝㕘将<lb/>
<pb n="KR4e0221_WYG_004-57b"/>
及先該本司行委中軍陳雲龍千戸楊希堯把總葉明<lb/>
逺等犯官曹景偉劉加爵分投召募選鋒殺手至日覆<lb/>
實呈請外其各衛所旗軍除臨播及畢節附近衛所應<lb/>
聴彼中酌量調遣外其普定安荘安南普安四衛關嶺<lb/>
平夷安南樂民安龍等所别無播警大征所在騷動各<lb/>
軍豈得獨閒相應請乞督行兵廵道毎衛調撥旗軍二<lb/>
百名毎所旗軍五十名前來以備營中搬運輜重防守<lb/>
營壘之用毎軍行糧照兵支給至如營中馬匹廵營哨<lb/>
<pb n="KR4e0221_WYG_004-58a"/>
探督押轉報及各雜役騎坐一哨三路分班輪流毎哨<lb/>
合用好馬二百匹應否調選各衛操馬如操馬不堪作<lb/>
何起取作何分發收買此皆軍次之必不可免者不及<lb/>
今議處更待何時亦乞速行該道設法酌議而又不獨<lb/>
烏江一哨為然也<lb/>
偵探險夷查得播酋以海龍囤為老囤以四圍邊界劄<lb/>
子囤酋居中調度在川簍山關險阻必用永寧界兵再<lb/>
加大兵一萬由雷鳴鎮先進占據緝麻囤李卜牙出囤<lb/>
<pb n="KR4e0221_WYG_004-58b"/>
二處牽制酋勢使彼䕶防老囤各路方可進攻諸路進<lb/>
攻俱逺惟獨烏江切近必探水西兵到沙溪進昌田驛<lb/>
抵落閩水劄營又必探黄平哨渡江界河抵西坪進龍<lb/>
坪抵桑木<graphic n="KR3853" url="https://raw.githubusercontent.com/kanripo/KR-Gaiji/master/images/KR3853.png" mimeType="image/png"/>劄營烏江兵方纔搭浮橋奪老君關此關<lb/>
彼所必守應於烏江明搭浮橋暗於地名鹽倉壩建浮<lb/>
橋襲取我兵於養龍屯劄老營以貯糧餉催齊船筏移<lb/>
抵豹子坎抓探永寧兵黄平兵進至前項地方川兵破<lb/>
簍山關将趍白石口烏江兵即搭浮橋左手逆流聨絡<lb/>
<pb n="KR4e0221_WYG_004-59a"/>
結連珠子營自老營起立大蜂岩至李必林橋頭黑水<lb/>
𦂳要總隘四處𦂳要津渡五處用隴澄兵於黑堰上下<lb/>
莊連絡結壘左聨沙溪營兵右聫雲南兵我兵又分一<lb/>
枝自豹子坎老營往右手順流自狼飛渡馬渡至黄秧<lb/>
渡險隘最多𦂳要總隘四處𦂳要津渡五處各用土漢<lb/>
兵千名五百三百不等分劄連珠子營方於鹽倉壩搭<lb/>
浮橋渡兵亦須土兵預先暗渡搜山騐路倘有伏兵急<lb/>
擊老君關上坡三里抵濫泥舖泥深濫險宜防三里抵<lb/>
<pb n="KR4e0221_WYG_004-59b"/>
石子埡路徑兩山窄險宜防過此方得平夷一里抵刀<lb/>
靶水五里抵雷打舖十里抵新站兩山叢雜左右受敵<lb/>
十里抵長溪舖十里抵大木田十里抵中莊舖一帶地<lb/>
方俱酋招苖拒守截路之鄉又十里抵播州司治兩山<lb/>
勢雜慎防埋伏賺坑至於大粮湏謹慎住劄養龍䕶守<lb/>
等情到司該本司覆㸔得烏江一哨為省㑹根本重地<lb/>
在各哨猶隣播之邊隅在烏江實隣播之腹心近據探<lb/>
報彼方以萬七千土刻同心之苖拒我烏江若不抓探<lb/>
<pb n="KR4e0221_WYG_004-60a"/>
各省鱗次夾攻而獨以附近一哨兵嘗敵輕進彼且并<lb/>
力一向白石口之事可為前鍳蓋道有逺近進當有遲<lb/>
速所為期㑹畫一不獨出師之期而在㑹哨攻打之期<lb/>
該叅所議左探沙溪右探西坪以及川中簍山關畢集<lb/>
方㑹哨齊驅非該叅一人之見而愽訪輿議之僉同也<lb/>
豈惟烏江即各哨宜然賊之沿途賺坑埋伏不遺餘力<lb/>
或佯敗以誘我或開關以納我彼固欲我之一入不復<lb/>
出也我兵得尺進尺得寸進寸若連珠之絡繹若常蛇<lb/>
<pb n="KR4e0221_WYG_004-60b"/>
之回顧見可而進斯稱萬全必求萬全則惟鄉導塘報<lb/>
得人哉<lb/>
聨絡䇿應查得營哨聨絡則聲勢振揚烏江哨與左右<lb/>
隣哨相隔遼逺如豹子坎老營左隣與水西沙溪哨相<lb/>
去七十餘里與右隣黄平平越哨至河渡相去一百一<lb/>
十餘里與上下鎮南關隴澄兵相去五十餘里隣哨遥<lb/>
逺抓探不易䇿應為難必須宻布子營接連左右二哨<lb/>
勢如常蛇首動尾應互相應援其接連諸子營應擇𦂳<lb/>
<pb n="KR4e0221_WYG_004-61a"/>
要津隘去處相度地形分兵劄守再用連三手銃二百<lb/>
門擇子營兩傍髙山處所三五里間安置銃手一名探<lb/>
兵數名遇賊衝犯舉放信銃時刻間可傳十餘里一營<lb/>
有警各營并力救應逗遛觀望者照軍令等因到司該<lb/>
本司覆㸔得營哨䇿應非獨衛人亦以自衛近之則本<lb/>
哨自有左右翼擊左右應擊右左應擊中則左右交應<lb/>
無論矣逺之則黔哨與黔之隣哨互相䇿援若烏江之<lb/>
左沙溪而右平越也又逺之則黔哨與楚蜀之隣哨互<lb/>
<pb n="KR4e0221_WYG_004-61b"/>
相䇿援若龍泉哨之左蜀真州而右楚偏橋也隣哨有<lb/>
警别哨并力應援即次功當以首功論畫地觀望者軍<lb/>
令具在猶恐隣哨遼隔傳報為難倣擺山法設連三手<lb/>
銃遇放銃頃刻可達委屬迅便除連三銃於器械欵内<lb/>
請乞製造外相應通行各哨遵守<lb/>
料量糧運　查得師行糧從繇來未議兵先議餉未議餉<lb/>
先議運就使地方露積舳艫相望猶恐一日不繼變可<lb/>
立待况黔中之禾穗如珠糴買挖運之艱難千條萬緒<lb/>
<pb n="KR4e0221_WYG_004-62a"/>
有意想所不及者若復計議濶畧臨期必至閣悞所關<lb/>
繫豈淺鮮本司念至夜不交睫所有未盡未妥事宜合<lb/>
再欵開呈請伏乞立賜批發守廵道亟行查議應買補<lb/>
者買補應編派者編派即烏江一哨而各哨可知及今<lb/>
料理亦似晩矣<lb/>
一糧餉不敷應照先年征銅苖事發銀湖廣長沙糴買<lb/>
水運抵銅仁小江登陸又發銀往辰沅糴買水運至鎮<lb/>
逺登陸此卜思石糧便即運至平越已出無奈安得復<lb/>
<pb n="KR4e0221_WYG_004-62b"/>
運之烏江查得烏江哨軍兵雜役運夫等項大約以三<lb/>
萬餘名為率毎人日給市米一升以半年計之合用米<lb/>
市石六萬石相應請乞備将貴州以西各州衛之收買<lb/>
者與兑扣者查筭的有實米若干稻榖若干以市石折<lb/>
筭有無充足六萬之數不足應給發銀于安順等州産<lb/>
米土司及時買補稍遲漸且青黄不接米愈貴而買愈<lb/>
艱矣即所貯稻榖不及今磨米更待何時也<lb/>
一定畨威清等州衛屯住糧米係居城市關廂者毎十<lb/>
<pb n="KR4e0221_WYG_004-63a"/>
家朋夫四名居鄉屯客舎者毎十家朋夫六名運市斗<lb/>
米三斗五升俱至老營為率法誠畫一但師行糧從運<lb/>
之太早烏江尚無老營無處停頓䕶守不免齎盗糧之<lb/>
虞運太遲恐大兵已集脱彼糧運未到不免枵腹之虞<lb/>
此中刻期猶然慢令安得運期師期同時應合不爽查<lb/>
得各州衛運道必經由省城出養龍似應請乞批行本<lb/>
道再行酌議應否查照糧米若干石應派夫若干名或<lb/>
一次運或作二三次運俱赴省城豐濟倉交貯然後由<lb/>
<pb n="KR4e0221_WYG_004-63b"/>
省城更畨運至老營合用押運把總二員防䕶兵一百<lb/>
名以免留滯以備踈虞庶兵餉之接應輻輳而老營之<lb/>
交收清楚矣<lb/>
一派夫役各至老營為率未及子營此子營之糧又當<lb/>
以何夫運之又據謝督綂議稱毎夫一名領市斗米三<lb/>
斗五升該用運夫一萬一千四百九十名運米一千七<lb/>
百餘石方足兵半月之食此以一日運非更畨次第也<lb/>
一哨内安所得運夫一萬一千四百餘名查得全哨軍<lb/>
<pb n="KR4e0221_WYG_004-64a"/>
兵雜役運夫等項約三萬餘名毎日約用米三百五十<lb/>
石毎一運合用夫一千餘名以兩畨更運間有事故逃<lb/>
亡不等合用夫二千五百名或増至三千名而止苐此<lb/>
三千皆係長夫相應請乞批行本道再行酌議應否在<lb/>
各衛軍屯客舎抽派或就近顧募或量給行糧或照給<lb/>
工食則自省城運至老營自老營運至子營俱可轉餉<lb/>
不絶矣<lb/>
一各州衛所買貯糧米守法者固多而奸頑欺公用榖<lb/>
<pb n="KR4e0221_WYG_004-64b"/>
及碎爛粃糠攙和者不少運至官倉老營不收即指稱<lb/>
掯索留難收之則軍兵往往不肯交領甚至瞋目鼔譟<lb/>
乗今糧運未發相應亟行本道嚴加申飭但有仍前攙<lb/>
和驗出發回不收掌印官吏另議與其治之於後不若<lb/>
禁之於先<lb/>
一各兵移營深入當有預備乾糧毎兵當帶三五日以<lb/>
備緩急合用煤炒略加鹽味仍收晒得法乃可久貯亦<lb/>
應亟行委官製造<lb/>
<pb n="KR4e0221_WYG_004-65a"/>
繕治器械查得軍中需用缺一不可黔中向未大舉一<lb/>
切隨營軍需既多破斧缺斨又若捉衿見肘今師行届<lb/>
期相因備開請乞應收買者分投收買應置造者分委<lb/>
置造即如隨營各項匠役及不在器械之内者亟應及<lb/>
時㸃選将理若一切泄泄以待臨期即他省猶難之而<lb/>
况黔省其悞事必矣毎哨合用連三手銃五百門此銃<lb/>
有响無彈專備擺山䇿應之用毎哨合用挨牌後摽三<lb/>
千枝毎哨鳥銃四百門毎門應給火藥鉛彈各三斤火<lb/>
<pb n="KR4e0221_WYG_004-65b"/>
繩五條百子銃三十門銃藥三百斤五六錢重鉛彈二<lb/>
百斤大碗口銃五門大地銃四門銃藥三百斤毎哨經<lb/>
驗毒藥五筒毎筒五斤毎哨應添造十斤重絮被五百<lb/>
件二斤重腦包五百個一斤重掩心查照輕重絮被若<lb/>
干補造毎哨合用大纛一竿五色按方隅飛虎旗十面<lb/>
係将官自備老營合用金鼔旗二對大金二面按方隅<lb/>
五色旗十面五彩雲旗五面五暈五色旗五面應行管<lb/>
操官取辦軍容所係不堪者從新置造應置藍絹紅邊<lb/>
<pb n="KR4e0221_WYG_004-66a"/>
廵視清道旗十面應置藍絹機令小旗五十面備不時<lb/>
調遣機宻之用應置招安布旗五百面此旗一給之即<lb/>
不收回軍門每哨應發令旗八面令牌八面如原未備<lb/>
應請置造以便給發毎管漢土兵連運大約三萬人印<lb/>
黔號頭布三萬塊約布七十分作三塊合用布五百件<lb/>
以濶一尺三寸長二丈五尺筭隨營合用鐡五千斤隨<lb/>
營五色布五十件備變號頭等用隨營五色紙各千張<lb/>
隨營麺五百斤隨營土紅二百斤藍靛五十斤黒烟五<lb/>
<pb n="KR4e0221_WYG_004-66b"/>
十斤隨營賞賚銀牌花隂一兩已上折銀外自五錢至<lb/>
五分三分請發酌量打造隨營賞賚紅叚絹臨期酌量<lb/>
折銀外營中彩色合用紅布五百疋隨營夜照油三百<lb/>
斤不足再取灌油繩五百根必綿鬆灌油蜡可代炬經<lb/>
㸃不息者隨營硃墨紙札油燭以上隨營物件俱發賞<lb/>
官收支完日冊報營兵十日無鹽兵無氣力即乾魚姜<lb/>
蒜俱不可少或間日折銀猶可應計筭兵數及時買運<lb/>
各營通計應用馬脚澁五百副毎副價七釐該銀三兩<lb/>
<pb n="KR4e0221_WYG_004-67a"/>
五錢發宋宣慰管下地方並大洛壩馬頭阿約等收買<lb/>
徑解軍前該脚澁釘七千箇毎千價二錢五分於省城<lb/>
鐡匠收買隨營匠役合用木匠五十名内鋸匠十名石<lb/>
匠二十名鐡匠二十名箭匠十名火藥匠八名紙馬匠<lb/>
四名印刷匠五名醫生二名藥材聴醫生開隂陽生二<lb/>
名卜筮二名以上止烏江一哨之數各哨可類推請乞<lb/>
通計類筭<lb/>
演習火器查得火噐不習不足以摧賊鋒非抽撥一處<lb/>
<pb n="KR4e0221_WYG_004-67b"/>
其習必不專非董領有人其習必不精非合鳥銃火箭<lb/>
雜習勢必怯火而其膽必不壮非有分别之餼孰肯專<lb/>
心操演臨陣誰當登先既經中軍官挑選前來内堪充<lb/>
鳥銃手合之得四百一十五名應以把總王學禮領之<lb/>
堪充火器手合之得二百六十九名應以把總曽貴領<lb/>
之哨總各仍舊新兵原無哨總者就中另擇毎日聴各<lb/>
兵自習逢三九日本司率領兵官親臨比驗而以逢六<lb/>
日專習挨牌鎗筅雜技一月之後鳥銃手有放打利便<lb/>
<pb n="KR4e0221_WYG_004-68a"/>
中及七八彈者火器中有髙低如度一窩九龍自操自<lb/>
放平水命中者提充選鋒日加餉銀三分仍編入隊伍<lb/>
量留百數十名以備竒兵之用庶人知鼔舞兵皆奮躍<lb/>
演習非虚文而火械非虛器矣<lb/>
預計師涉查得烏江河靣約寛四十餘丈宜搭浮橋合<lb/>
口河渡約寛六十餘丈應造五板船以濟人馬其各小<lb/>
津渡如狼飛等處臨機應變置造将合用造船搭橋工<lb/>
料數目備開到司該本司覆㸔得置造船隻大者必經<lb/>
<pb n="KR4e0221_WYG_004-68b"/>
一月小者亦必半月或旬日兼之採辦木料起集夫匠<lb/>
往返動經旬餘師期已迫亟應選委能幹官二員帶領<lb/>
匠作前去養龍𦍕狼僻處就近督造合用守䕶之兵就<lb/>
令播民吳洪督依步兵三百名在彼防守内将一百名<lb/>
更畨以充夫役扛擡等項合用工料價值查㸃後開數<lb/>
目預行給發委官採辦刻期報完庶臨流不悞而人馬<lb/>
得長驅矣<lb/>
一合用五板船二十隻每隻用長一丈五尺寛一尺二<lb/>
<pb n="KR4e0221_WYG_004-69a"/>
寸厚一寸板三十塊毎塊銀二分共銀六錢長一丈濶<lb/>
五寸厚三寸枋一十五皮毎皮銀一分共銀一錢五分<lb/>
就於江邊附近山塲採<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>但今賊勢猖熾恐有别奸應<lb/>
於不當衝去江稍逺處地名南臥山邊採取聴用又鐵<lb/>
釘三様各長三寸二寸大小不等共約二千五百箇鐡<lb/>
螞蝗扮一百二十箇用熟鐡二百斤價銀八錢蔴穰五<lb/>
十斤價銀一兩省城收買桐油四十斤價銀五錢石灰<lb/>
一石價銀三分以上俱養龍司收買木匠十名各計工<lb/>
<pb n="KR4e0221_WYG_004-69b"/>
五日工食銀五錢鐡匠三名各計五日工食銀一錢五<lb/>
分計造五板船一隻木鐡各料工食共該銀三兩七錢<lb/>
三分通計船二十隻共該銀七十四兩六錢<lb/>
一搭浮橋烏江并小河二處用三板船二十隻今估五<lb/>
板船一隻可造三板船二隻即此折筭應給木料工食<lb/>
銀三十七兩三錢<lb/>
一小津渡三處約用艅艎船三十隻就於附近山塲砍<lb/>
伐六七尺圍大木造鑿毎隻用斧手木匠五名計工二<lb/>
<pb n="KR4e0221_WYG_004-70a"/>
日工食銀一錢<lb/>
一搭浮橋或造木排筏合用樑頭輪木乗重木壓服木<lb/>
及大筏䌫籐索等項俱行令養龍司并於附近山塲採<lb/>
取俱不用價臨期計時即成非可久待<lb/>
一浮橋上漫板應預於𦍕狼等一帶近便處所令匠役<lb/>
伐樹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>造長一丈五尺厚一寸寛一尺二寸板木四十<lb/>
塊毎塊價銀二分共銀八錢<lb/>
一預備扯船大䌫蔴繩二十五條核桃繩五十條應行<lb/>
<pb n="KR4e0221_WYG_004-70b"/>
貴陽府張推官製造以上亦係烏江一哨各哨未造船<lb/>
筏似應及時督催<lb/>
　　䟦兵醫節要付子祚<lb/>
權非聖人不能用兵不祥器也而虚實闔闢有權存焉<lb/>
余觀往牒稱當機臨變屹然不動聲色率有味乎孫吳<lb/>
黄石若司馬氏諸篇豈非以勝在先戰在後守若處女<lb/>
發若脱兎與物推移因敵變化有老氏之㫖哉余故手<lb/>
摘其要者付祚昔趙括讀父書卒坑趙卒為天下笑有<lb/>
<pb n="KR4e0221_WYG_004-71a"/>
如得余録不得余所以録擬議成其變化是括讀也小<lb/>
子識之或曰善醫者如用兵宜隂陽視寒熱順逆進於<lb/>
理矣附扁鵲倉公傳<lb/>
　　䟦御賜蘭亭石刻<lb/>
先臣士竒受列聖眷被四十年如一日在昔仁廟監國<lb/>
艱危共之茲刻蓋仁廟特賜云臣寅秋嘗竊窺監國時<lb/>
臣主不無事矣外煩機務内危讒搆一切籌畫章奏㫁<lb/>
自睿鑒必手諭先臣咨以故實先臣病或弗侍帷幄至<lb/>
<pb n="KR4e0221_WYG_004-71b"/>
屢勤顧問親灑秘方申諸詠懐有相見當何時之句先<lb/>
後降札倉卒片楮未嘗不精楷遒勁儼然晉人風骨嗚<lb/>
呼神聖天授其不虚分隂如是豈獨可以觀君臣之際<lb/>
哉家世寳藏逮秋出入必奉以俱間出示臣民表亟稱<lb/>
茲希世之珍可秘弗傳乃屬臣守敬臨摹勒諸貞石寅<lb/>
秋謹拜手稽首識於下方<lb/>
　附録<lb/>
　　貴州左監軍按察使臨臯楊公墓誌銘<lb/>
<pb n="KR4e0221_WYG_004-72a"/>
萬厯己亥二月逆酋楊應龍叛播三月上命子章撫黔<lb/>
有詔趨之黔予以夏五月至時黔中赤白囊如雨予屢<lb/>
告急上詔急遴監軍往㑹予友楊義叔叅知粤西以入<lb/>
賀至燕廷推遷按察使監黔軍冬十一月單騎入貴陽<lb/>
明年六月六日逆龍誅播平公深探虎穴勞䜪病篤不<lb/>
克與飲至請告予為代疏上俞之歸歸少間已復病革<lb/>
辛丑三月十八日卒訃至予為位哭已請䘏上下部議<lb/>
迨今癸卯矣諸孤嘉正等筮冬十二月𦵏公嘉祚自状<lb/>
<pb n="KR4e0221_WYG_004-72b"/>
來乞銘嗚呼子惡忍銘公邪又惡忍不銘公邪按状公<lb/>
諱寅秋字義叔號臨臯始祖南唐虞部侍郎輅由華隂<lb/>
徙廬陵十三世景行舉元進士厯官待制語具元史良<lb/>
吏傳又三世太師文貞公士竒為明社稷臣文貞季子<lb/>
刑部司務公秫又四世為贈按察司僉事公紹祖娶蕭<lb/>
氏封太宜人以嘉靖丁未九月九日生公公幼徇齊五<lb/>
嵗日誦千言十嵗通語孟易詩戴記丁巳督學王公宗<lb/>
沐校士西昌試公三經口誦手書亡一語盭王公曰瑚<lb/>
<pb n="KR4e0221_WYG_004-73a"/>
璉器也即以命目文立就王公益驚補弟子員辛酉僉<lb/>
憲公卒公憶庭訓常對龕室課舉子業一篇就慟而焚<lb/>
之室中已娶梁宜人攻苦食淡奉嫠母而自下帷發憤<lb/>
每試輙髙等督學邵公夢麟竒之補廩生癸酉舉於鄉<lb/>
甲戌成進士乙亥授東筦知縣筦前令董公即今少司<lb/>
冦樂安公裕也治行循良以柔砥厲以濡木擊筦大治<lb/>
民愛之如父公師董公意不盡繩其已事雷撃電掃驥<lb/>
㨗矢疾以鋤姦抑狂筦亦大治民愛之如愛董公辛巳<lb/>
<pb n="KR4e0221_WYG_004-73b"/>
詔行取公且俶<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>㑹度田令下筦人遮道泣留公留五<lb/>
閲月簡髪數米尋壑經邱即海田在島嶼間破浪出渤<lb/>
溟盡覈入版與筦人泣而别壬午授雲南道御史先是<lb/>
南海商舶負官餉亡匿不償主進者責之急株連千家<lb/>
更數年不解公憫之入臺浹旬疏其状上下部議豁餉<lb/>
數萬金脱株連者千人南海人向筦人曰楊公波及全<lb/>
粤筦之餘也相與醵金祠公于筦已抗疏論太宰某倚<lb/>
大璫恣威福者六事上立罷太宰貴人側目公坐是出<lb/>
<pb n="KR4e0221_WYG_004-74a"/>
為浙江按察司僉事督水利鹽屯兼防倭四明三載奏<lb/>
最受恩綸如制丙戌遷貴州叅議分守新鎮都勻荅干<lb/>
苖阿竒等刦掠屯堡公使孫道儒誘阿竒等斬之而令<lb/>
許榖拊阿旁諸苖荅干十三寨平撫臣蕭公彦以聞上<lb/>
嘉勞賜金紀録戊子遷雲南副使與叅将鄧子龍提兵<lb/>
擊丁改土夷普應春連戰克之斬首三十五百有竒招<lb/>
降六千五百有竒獲畜仗無筭遂斬應春蕩丁改城洪<lb/>
本源撫臣以聞上嘉勞賜金幣晉三品俸是時沐國某<lb/>
<pb n="KR4e0221_WYG_004-74b"/>
驕蹇凌轢諸監司公偶遇諸塗與之抗沐炰烋無状撫<lb/>
臣糾之詔褫沐冠服縳左右置諸法沐銜公次骨壬辰<lb/>
公挂計網調簡人言沐為之祟也甲午補廣西副使備<lb/>
兵左江左江五山獞韋元成招集諸峝獞冦貴縣㕘将<lb/>
白斯清戰失利公奉督臣檄一鼔破之斬元成及其黨<lb/>
覃公堂事聞上嘉勞賜金紀録乙未梁宜人卒于里公<lb/>
哀宜人又念太宜人倚門連牘乞罷三臺弗許以入賀<lb/>
行是時前星未耀言路正僿公曰予家世受國恩誼之<lb/>
<pb n="KR4e0221_WYG_004-75a"/>
痛哭徴之漸思是在今日矣㑹上留心髙祖成祖手札<lb/>
史局方搜求前代典故公輯文貞公家藏四朝列聖御<lb/>
札長叶短楮彚封以進乞付史館採録因䂓時政疏略<lb/>
曰臣愚不識忌諱竊意法往代之聖訓難法昭代之祖<lb/>
訓易何者聖訓空文無徴祖訓喘息相通也文皇不以<lb/>
謁見位次之細忘正名定分之慮今宜早建太子以定<lb/>
國本文皇不靳錫賚以褒荅讜言今宜優容戅直載闢<lb/>
言路仁皇不以頭風劇病遣官代享今宜親廟享永綏<lb/>
<pb n="KR4e0221_WYG_004-75b"/>
福履即左右之給使安能盡當聖意藉没之寄頓豈無<lb/>
扳累所望稍霽天威宏開法網銷肘腋之意外免人心<lb/>
之動揺則仁皇鞭背連坐之刑罪報罷非哲軌乎方今<lb/>
南有殘倭北有勁敵郡邑蕭條所望延接大臣不時商<lb/>
决疏章奏之壅閣定盈庭之紛紜則章皇齋宫魚水之<lb/>
交懽非芳躅乎後之視今猶今視昔皇上以千百萬億<lb/>
之帑藏遺子孫不若以百千萬年之榮名遺子孫疏入<lb/>
不報還左江㑹交南黎莫二酋搆兵各遣使叩關粤西<lb/>
<pb n="KR4e0221_WYG_004-76a"/>
邊臣聚議築舎公曰先太師援漢弃珠厓例賛章皇帝<lb/>
以畀黎氏久矣莫登庸逐黎為篡弑黎維潭逐莫為恢<lb/>
復今計毋拒黎欵毋斬莫祀俾西南生靈免於蹂躪其<lb/>
可也督臣疏聞上許之公受事下檄黎曰汝實負擅殺<lb/>
罪無赦其遵往事範身束組銜璧仰關請死檄莫曰安<lb/>
南土宇誰家故物既無捲土之期當思一枝之安其早<lb/>
引决以存綫緒時莫竄龍州龍州土酋以兵翼莫而恐<lb/>
喝黎黎亦自驚疑恐中國誘而誅之議久莫决公排羣<lb/>
<pb n="KR4e0221_WYG_004-76b"/>
議先入受降城誓漢土師生得龍州子元璧置莫府而<lb/>
趣黎入關黎猶擁兵四萬集關下公談笑登昭徳臺設<lb/>
龍幄麾維潭伏地膜拜諭之曰莫祀未可絶其棲以髙<lb/>
平毋相侵維潭唯唯而退督臣以聞上悦授維潭安南<lb/>
都綂使掌國事維潭遣使馮克寛等伏闕謝領勅印公<lb/>
遣吏李加正䕶之比還報維潭跽曰犧牲玉帛不敢干<lb/>
公憲請以百金勞加正願公許之加正叱曰此言胡為<lb/>
至公所辱椽吏辱公請伏劍死黎将士相視而嘻克寛<lb/>
<pb n="KR4e0221_WYG_004-77a"/>
解衣衣加正背泣曰吾老矣華夷路隔亡復見子日其<lb/>
以此衣結來生縁加正亦泣擲衣去維潭就國上公書<lb/>
曰公之心事天地鬼神共知公之徳澤山河草木共戴<lb/>
有斐君子不可諠兮乃率通國臣耆祠公而題曰定交<lb/>
世烈之廟以繩武文貞云事竣上嘉勞賜白金文綺陞<lb/>
爵一級左江父老亦鳩錢祠公邕州詳蕭太史雲舉頌<lb/>
亡何北陀獞首黄朝田等叛殺守備張茂功平樂昭平<lb/>
羽書日三五至督臣題𠞰賊檄公監軍公陽撫多方誤<lb/>
<pb n="KR4e0221_WYG_004-77b"/>
之隂指授諸将破賊斬賊渠九十有竒從賊四千六百<lb/>
有竒北陀偃革府江安堵事聞上宣㨗告廟賜金紀録<lb/>
公定安南平府江威名大震粤西時撫臣戴公耀遷兩<lb/>
廣總督舉公自代御史凃公宗濬舉公開府天津逐倭<lb/>
東海俱不報庚子復以入賀至長安是時播賊已突飛<lb/>
練陷綦江聲言分犯黔蜀上命遴羣臣中有才望者為<lb/>
蜀黔楚監軍而黔被賊急上命公來監黔軍公至黔語<lb/>
子章曰安與楊兩羽也合之則軒飛分之不能搶榆公<lb/>
<pb n="KR4e0221_WYG_004-78a"/>
操縱疆臣兄弟䜪慮敝舌已賊冦烏江埶将絶江公曰<lb/>
此正用安日也安入播賊必舎黔而顧巢於是下令以<lb/>
大義責安時安駐沙溪緩急無可使者公左右貴福請<lb/>
行公壮之授符令從間道入水西營安隴兄弟舉兵從<lb/>
沙溪向播應龍返兵與安戰大水田破之自是四方兵<lb/>
始合屯囤下囤前天險即猿猱跳攀狂象搪揬無着足<lb/>
處安氏刋木薙草十餘里據囤後自謂功在漏刻而官<lb/>
軍必欲得之竟為飛語撼安安曰吾耕人飰吾葘人畬<lb/>
<pb n="KR4e0221_WYG_004-78b"/>
死不可公解之曰出雲為雨起氣為風地也地不自有<lb/>
而歸之天曰天風天雨也雖然人亦孰不知風雨從地<lb/>
起也若迷不退功未必首而<graphic n="KR2778" url="https://raw.githubusercontent.com/kanripo/KR-Gaiji/master/images/KR2778.png" mimeType="image/png"/>不旋踵安氏依公言撤<lb/>
兵去官軍始合圍破賊則公之功殊也賊平公乃以状<lb/>
上其略曰楊酋逆節滔天提封據險不下千里而遥而<lb/>
廹近黔省烏江河渡之間八十里而近我一投足即害<lb/>
地彼一鼔翼即壓境兵分則衆寡不敵不分則咽喉不<lb/>
守不進見為示怯進則苦於寡援方賊之併力一向阨<lb/>
<pb n="KR4e0221_WYG_004-79a"/>
我烏江河渡之師也人疑不釋於安兵賴督撫軍門審<lb/>
勢决䇿震疊鼔舞安其心而作其氣遂有大水田之㨗<lb/>
首摧賊鋒方兩關之既克不守也人謂解嚴之後不復<lb/>
鼔行而西矣賴督撫軍門徴兵厲甲奨率新舊之兵决<lb/>
命賈勇載渡險關猶能執訊獲醜從諸路深入賊阻方<lb/>
水西安兵之逺嫌㧞營移屯也人謂安兵解而河渡之<lb/>
孤壘不得圜陳合圍電擊矣賴督撫軍門焦勞主持以<lb/>
威信制夷命以輪攻申軍令以懸賞勵士心六月初五<lb/>
<pb n="KR4e0221_WYG_004-79b"/>
日黔兵得合川東綦南哨齊驅先登一鼔而奪鳳凰嘴<lb/>
再鼔而克土城月城質明賊不戰倒戈遂平兇逆捄萬<lb/>
民之塗炭拓千里之封疆繄繇天授夫豈人謀公即歸<lb/>
功於上讓勞於諸将帥而公焦愁至亡寝飰坐是病又<lb/>
思太宜人切遂决意請告歸而總督李公化龍序公功<lb/>
曰楊某才閎識定慮逺機沉拮据於兵食之間紓籌心<lb/>
為最苦縱横於戰守之際决勝略更多竒提衡文武衝<lb/>
冒險難自大帥以至卒伍皆其指揮自出兵以至滅賊<lb/>
<pb n="KR4e0221_WYG_004-80a"/>
皆其籌筭相應超擢厚賚仍推廵撫以竟其施者亡幾<lb/>
何公病少間日上太宜人食友弟貞叔獨摰毎誦古人<lb/>
語吾之子豈與吾父之子同哉即病中一切飯飲惟貞<lb/>
叔視予遣使問疾猶手書娓娓語皮林善後二事亡何<lb/>
疾革貞叔泣禱于天少假寐夢公峩冠坐堂上一人膝<lb/>
行前舉一棗為夀公頷之貞叔驚寤曰嘻速矣棗者束<lb/>
束也明日索筆書遺勅書已而逝訃至黔予哭之慟黔<lb/>
軍民無不涕落者予乃捃摭公前後功次聞於朝語具<lb/>
<pb n="KR4e0221_WYG_004-80b"/>
疏中而柱史宋公興祖痛公深特疏請䘏略曰監軍楊<lb/>
寅秋形神已化何心冀寵臣聴覩既真難没其勞方播<lb/>
賊狂逞黔邇虎穴時文臣錯落晨星武将逡縮首䑕貴<lb/>
州岌岌殆矣寅秋單騎犯賊鋒東坡直走貴陽與撫臣<lb/>
調募漢兵操縱土夷既督兵又理餉既治軍又繕械旦<lb/>
夜手不停書口不停議料理月餘全黔兵食始有頭緒<lb/>
而貴筑人心賴以安東坡之危賴以解此始事之勞之<lb/>
功也大兵既集分道而進寅秋計河渡烏江逼近酋巢<lb/>
<pb n="KR4e0221_WYG_004-81a"/>
最為要衝乃擇處其難提兵涉境兩關並奪酋憾方深<lb/>
突出大犯身命瀕危勁氣不衰振兵再往時即武将且<lb/>
奪氣銷魂而不敢前步寅秋獨提一旅駕馭安酋摉山<lb/>
奪路多所斬獲直擣白田海龍此中事之勞之功也三<lb/>
省兵合險囤峭絶難攀而扼項笞背非後路不可乃安<lb/>
酋開山架閤伐木穿岩得囤後地利據酋上游而必勝<lb/>
之畫定寅秋鼔之而入也時三省各有分定矣屢攻不<lb/>
克議撤安兵而用其地利以求快於一舉安費開鑿之<lb/>
<pb n="KR4e0221_WYG_004-81b"/>
力而我一旦欲取之以為資安挾必勝之資而我一旦<lb/>
欲得之以取勝臣慮安酋未必遽出乃驅之則退寅秋<lb/>
諭之而出也臣聞之歎曰非楊監軍隂陽操縱不能也<lb/>
寅秋繼同劉綎李應祥軍劄於安營去播囤後城門不<lb/>
百步衝突必首及之百無一幸乃寅秋朝攻城援枹鼔<lb/>
之暮攻城援枹鼔之時踐横尸時飲水血而志氣益堅<lb/>
决逮六月五日黔糧偶不繼士幾不振寅秋東括西貸<lb/>
自炊餉之而士氣始奮劉李二将兩破城門促酋詰朝<lb/>
<pb n="KR4e0221_WYG_004-82a"/>
自縊寅秋殊大與有力此其終事之勞之功也歸來飲<lb/>
至容色黎黑不能即席既入里門病日綿延竟至不起<lb/>
有臣若此國家不能盡得其用而俾之飱瘴觸霧以死<lb/>
臣甚悼之有功若此生前不能少食其報而俾之棄母<lb/>
遺孤以亡職重傷之臣謂寅秋勞苦與四川監軍張棟<lb/>
同棟勞苦疫癘感之重重則驟發而卒於軍寅秋勞苦<lb/>
疫癘感之深深則緩發而卒於里其死事同其有功同<lb/>
議䘏俱當從厚難以軒輊疏入上下部議或疑予與公<lb/>
<pb n="KR4e0221_WYG_004-82b"/>
肺腑請乞從厚已職方移驗封議曰楊某鞠躬盡瘁矢<lb/>
志滅賊如鼔舞隴澄收白田壩之㨗督率将吏成海龍<lb/>
囤之功其勞勩葢有足多者今督撫之序疏可稽貴陽<lb/>
之口碑具在彰彰在人耳目終難冺滅茲行間将士行<lb/>
且據例加恩矣生者俱榮而死者獨缺非所以為公也<lb/>
生前屢效辛勤而死後卒從薄報非所以為勸也於是<lb/>
輿論始明坐蜀勘疏未到致稽䘏典顧公一腔血在黔<lb/>
粤間豈覬此而後暝邪公得年僅五十有四所著有文<lb/>
<pb n="KR4e0221_WYG_004-83a"/>
集綏交録平播録若干巻元配梁宜人先公卒男四長<lb/>
嘉正邑廩生娶王隠君宗皥女仲嘉祚國子生娶王吳<lb/>
川令一俞女叔嘉禕國子生娶歐陽署丞文倫女季嘉<lb/>
福聘康觀察夢相女女四長適習宗伯孔教次男以淳<lb/>
次適予季男孔陵三適予姪署丞道著次男常森四聘<lb/>
蕭孝廉一傑次男士璨孫男三學恭學愚學愿孫女一<lb/>
諸孤以萬厯癸卯十二月十五日奉公𦵏邑盤古山之<lb/>
原嗟夫公之才名勇烈敏若承蜩㨗若轉圜五官並用<lb/>
<pb n="KR4e0221_WYG_004-83b"/>
四通無迷在粤粤效在滇滇效在安南安南效在夜郎<lb/>
夜郎效辟之美金冶為劒㦸試諸狗馬試諸壊土都亡<lb/>
不可此非予之阿所好也粤西直指黄公嘗曰義叔真<lb/>
邊才涂直指公且特疏薦逐倭肩東事戴中丞公曽舉<lb/>
以自代矣甫入黔而李總督宋柱史歎曰真監軍比其<lb/>
卒也相國沈公貽書章曰楊監軍沈毅有略足肩國家<lb/>
後來大事甫成一功遽歸泉下痛惜何可言又曰鉅才<lb/>
淹于短景周郎不永古今同慨則豈予私言哉雖然即<lb/>
<pb n="KR4e0221_WYG_004-84a"/>
予言公素猶千一也予與公同年為諸生予年十五公<lb/>
十一始謂公嫺於文耳比後先成進士予守潮公令東<lb/>
官謂公考理煩事耳而惡知其談孫吳書也即談孫吳<lb/>
書猶謂其石田木釜耳而惡知其能灌能烹能割能殖<lb/>
簡于行而謹于時若是宜也為柱史時彈一貴人十年<lb/>
後貴人里居敗予服其智進文貞公家藏累朝宸翰付<lb/>
史館而勸主上定震器薄帑藏親廟享容戇直不憚逆<lb/>
鱗截尾言之予服其忠公才逸而性卞口天下事刺刺<lb/>
<pb n="KR4e0221_WYG_004-84b"/>
不休聴者忘勌忌者中憎公在黔大為人所媢而私子<lb/>
語曰予寧舌毋齒寧繩毋矢公佯若不聞可矣予服其<lb/>
譲人徒見公築亭榭治園池意公厚藏公没而予讀其<lb/>
遺勑詒四子堇堇耳猶清白吏子孫也宦四方宣力效<lb/>
勞例得祠名宦公定粤而祀於交南定黔而祀於羅施<lb/>
即天威逕交趾銅柱何多遜焉平生不佞佛不談元理<lb/>
而易簀之際條分縷析亡毫髮錯亂似不可却以危而<lb/>
懼以死者予然後喟然歎曰予知義叔晩也不與共憂<lb/>
<pb n="KR4e0221_WYG_004-85a"/>
患不知其才不觀生死不知其定不睹所遺不知其廉<lb/>
今棺葢矣論定矣予是以銘銘曰楊起關西四世三公<lb/>
派衍廬陵五謚一宫猗與文貞社稷勲崇如星之辰如<lb/>
嶽之嵩延及廉訪雛鳳翼龍英敏而修沈元而雄製鋪<lb/>
於粤鯨徙畨禺主書於臺隼避彤弓府江鋤猺宜僚披<lb/>
胸交南可綏公仍厥封夜郎匪茹皮林益訌公來監軍<lb/>
馳驟五戎有力如虎有望非熊作使羅施乗禦冦風和<lb/>
輯沅渝飲平陽醲功竟滇黔威震巴賨賊歸斧鑕河洗<lb/>
<pb n="KR4e0221_WYG_004-85b"/>
戈銎破囤抽身輕舟短蓬亡何一疾遽罹于凶公形已<lb/>
逝公勛彌隆恢廓大度艱難孤忠魏徴有謩韓億得綜<lb/>
國史家乘分榮交頌盤古之原鬱鬱葱葱祁連可像燕<lb/>
然可礲我銘于茲千古金墉<lb/>
賜進士岀身通議大夫都察院右副都御史奉勅廵撫<lb/>
貴州提督軍務兼制湖北湖南川東等處地方眷友弟<lb/>
郭子章撰文<lb/>
　臨臯文集巻四<lb/>
</p>
<p>
</p>
  </div>
</body>
</text>
</TEI>
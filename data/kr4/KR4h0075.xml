<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>梅花百詠</head>
    <p>
<pb n="KR4h0075_WYG_001-1a"/>
欽定四庫全書<lb/>
　梅花百詠　　　　　　　元　馮子振<lb/>
　　　　　　　　　　　　　　釋明本　撰<lb/>
　　古梅<lb/>
天植孤山幾百年名花分占逋翁先只今起草新栽樹<lb/>
後世相看亦復然<lb/>
　　和<lb/>
起如虬柏卧如槎猶吐冰霜度嵗華山月江風常是伴<lb/>
<pb n="KR4h0075_WYG_001-1b"/>
不知園館屬誰家<lb/>
　　老梅<lb/>
古樹槎牙鎻緑苔半生半死尚花開不須更問春深淺<lb/>
人道咸平手種來<lb/>
　　和<lb/>
種花年少負幽期厯遍風霜不計時顧我今居丈人行<lb/>
願遺清白䕃孫枝<lb/>
　　踈梅<lb/>
<pb n="KR4h0075_WYG_001-2a"/>
數個冰花三两枝東風㸃綴特新竒黃昏照影臨清淺<lb/>
寫出林逋一句詩<lb/>
　　和<lb/>
依稀殘雪浸寒波桃李漫山奈俗何瀟灑最宜三二㸃<lb/>
好花清影不須多<lb/>
　　孤梅<lb/>
標格清高迥不羣自開自落傍無鄰天寒歳晏冰霜裏<lb/>
青眼相看有幾人<lb/>
<pb n="KR4h0075_WYG_001-2b"/>
　　和<lb/>
獨抱冰霜歳月深舊交松竹隔山林英姿孑立誰堪托<lb/>
惟有程嬰識此心<lb/>
　　痩梅<lb/>
冰削輕肌雪削膚天然風致在清癯觧知桃李難相匹<lb/>
祗為生來骨格麤<lb/>
　　和<lb/>
冰肌如削怯寒威天賦清羸可得肥我亦詩癯被花腦<lb/>
<pb n="KR4h0075_WYG_001-3a"/>
玉人渾欲不勝衣<lb/>
　　矮梅<lb/>
不放冰梢幾尺長怕分春色過鄰牆大材未必難為用<lb/>
禹殿雲深鎻棟梁<lb/>
　　和<lb/>
籬落盤根枕水坡月低清影舞婆娑青衣童子慳三尺<lb/>
花底相逄唱短歌<lb/>
　　蟠梅<lb/>
<pb n="KR4h0075_WYG_001-3b"/>
屈榦廻枝製作新强施工巧媚陽春逋仙縱有心如鐵<lb/>
奈爾求竒揉矯人<lb/>
　　和<lb/>
鐵石芳條誰矯揉從教曲折抱天姿龍蛇影碎玲瓏月<lb/>
交錯難分南北枝<lb/>
　　新梅<lb/>
幾年雨露栽培得此度春風始著花為語東君加愛䕶<lb/>
要看老樹放横斜<lb/>
<pb n="KR4h0075_WYG_001-4a"/>
　　和<lb/>
㓜玉嬌姝欲效顰初花小試一年春花前明月無今古<lb/>
花下詩人非古人<lb/>
　　早梅<lb/>
從來花發先羣芳又向叢中獨擅塲畢竟先開定先落<lb/>
爭如雪裏更馨香<lb/>
　　和<lb/>
攙先開遍向南枝不是清閒刻骨時好似洛陽年少客<lb/>
<pb n="KR4h0075_WYG_001-4b"/>
香腮霜雪上頭遲<lb/>
　　鴛鴦梅<lb/>
並蒂連枝朶朶䨇偏宜照影傍寒塘只愁畵角驚吹㪚<lb/>
片影分飛最可傷<lb/>
　　和<hi>張澤民有律詩其首尾四句與此大同小異</hi>
采采䨇花對錦機翠禽同夢月交輝有情一處随流水<lb/>
莫被風吹各自飛<lb/>
　　千葉梅<lb/>
<pb n="KR4h0075_WYG_001-5a"/>
密瓣重重玉作圍就中消息孰能窺待看水月澄明際<lb/>
髣髴觀音變現時<lb/>
　　和<lb/>
密攢玉瓣費神工什百春藏一朶中雪壓鮫綃花骨冷<lb/>
故教重疊䕶東風<lb/>
　　寒梅<lb/>
山中萬木凍欲折林下幽芳獨自香怪底孤根禁受得<lb/>
就中原有鐵心腸<lb/>
<pb n="KR4h0075_WYG_001-5b"/>
　　和<lb/>
北枝偏愛雪霜多無奈蜂媒凍損何一任玉奴呵手折<lb/>
芳心元自抱陽和<lb/>
　　蠟梅<lb/>
洗却鉛華扮道裝檀心淺露紫香囊從今宫額翻新様<lb/>
變作眉間一㸃黄<lb/>
　　和<lb/>
金玉同盟破雪開清香異色滿瑶臺不因蜜滓將花染<lb/>
<pb n="KR4h0075_WYG_001-6a"/>
安得蜂黄㸃額來<lb/>
　　緑萼梅<lb/>
蕋珠宫裏小仙娃暫别椒房抑翠華底事塵緣猶未㫁<lb/>
謫來人世作名花<lb/>
　　和<lb/>
翠袖籠寒映素肌靚粧仙子月中歸露香清逼瑶臺曉<lb/>
隱約青衣侍玉妃<lb/>
　　紅梅<lb/>
<pb n="KR4h0075_WYG_001-6b"/>
春風昨夜入南枝浹髓淪肌釋凍威和氣曉來無著處<lb/>
滿空㪚作彩雲飛<lb/>
　　和<lb/>
清標何事厭鉛華故染臙脂妬杏花幸得枝頭香髣髴<lb/>
不然流落作凡葩<lb/>
　　臙脂梅<lb/>
搗碎春風紅守宫花房芳信一時通漢庭佳麗三千女<lb/>
豔抹濃粧總是同<lb/>
<pb n="KR4h0075_WYG_001-7a"/>
　　和<lb/>
濃粧出色染芳林春入胚胎造化深非是玉顔凝酒暈<lb/>
也知紅粉有丹心<lb/>
　　粉梅<lb/>
玉妃手碾白硃砂㪚作春風六出花夜半月明霜露重<lb/>
滿襟清淚溼鉛華<lb/>
　　和<lb/>
玉容有似傅鉛華濃抹臙脂未足誇白靣何郎不須拭<lb/>
<pb n="KR4h0075_WYG_001-7b"/>
揚州清賞壓瓊花<lb/>
　　青梅<lb/>
紛紛衆口利餘甘之子胡為獨嗜酸滋味自緣清苦得<lb/>
傍人何必把眉攢<lb/>
　　和<lb/>
纍纍酸實釀餘春小摘枝頭可薦新之子深能保貞固<lb/>
中含天地發生仁<lb/>
　　黄梅<lb/>
<pb n="KR4h0075_WYG_001-8a"/>
青子初肥色半鮮緑隂深處壓枝懸日長幾陣亷纖雨<lb/>
正是江南四月天<lb/>
　　和<lb/>
青子纔過遍緑隂轉頭紅綻又垂金未應功到和羮妙<lb/>
更為蒼生作大霖<lb/>
　　鹽梅<hi>宜改詠和羮梅</hi>
滋味由來貴適勻五行兼備始為珍如何當日和羮命<lb/>
畧不曽言甘苦辛<lb/>
<pb n="KR4h0075_WYG_001-8b"/>
　　和<lb/>
熬波翻雪子青青鼎鼐同登要適鈞何代無賢如傅説<lb/>
太羮不和味尤眞<lb/>
　　未開梅<lb/>
重重椒萼䕶輕寒不放春心一㸃閒可是花房芳信晚<lb/>
故應緘密待春還<lb/>
　　和<lb/>
緘春蓓蕾冷含烟絳蠟封香信暗傳姑射怯寒猶掩袂<lb/>
<pb n="KR4h0075_WYG_001-9a"/>
眼前惟見蕋珠寒<lb/>
　　乍開梅<lb/>
土脉陽囘氣候新椒房㣲露一分春想應未識君王靣<lb/>
猶自含羞效淺顰<lb/>
　　和<lb/>
曉粧初試薄寒侵漏洩春機想未深昨夜椒房花蕋小<lb/>
為誰索笑露芳心<lb/>
　　半開梅<lb/>
<pb n="KR4h0075_WYG_001-9b"/>
暖入南枝氣未勻笑含芳意待餘馨相看絶似瑶臺夜<lb/>
斜掩重門認不眞<lb/>
　　和<lb/>
一片芳心早破寒踈英向暖㸃酥乾却愁爛漫成揺落<lb/>
春色平分正好看<lb/>
　　全開梅<lb/>
玉臉盈盈總是春都將笑色媚東君道人放鶴歸來晚<lb/>
月下看花似白雲<lb/>
<pb n="KR4h0075_WYG_001-10a"/>
　　和<lb/>
瓊姬小隊遍深宫滿面春生大笑中畢竟花房羞半掩<lb/>
一齊分付與東風<lb/>
　　落梅<lb/>
誰家吹篴苦悲凉斷却佳人鐵石腸囘首淚痕看不得<lb/>
離情分付返魂香<lb/>
　　和<lb/>
風榭飛瓊舞遍時春初早賦惜花詩家童輕掃庭前雪<lb/>
<pb n="KR4h0075_WYG_001-10b"/>
莫遣香泥汚玉肌<lb/>
　　十月梅<lb/>
向暖攙先泄化機花開正屬小春時時人莫訝陽和早<lb/>
好向初爻畫上推<lb/>
　　和<lb/>
年年開占小春時㸃綴湖山景最宜造化流芳何太早<lb/>
無陽安得有南枝<lb/>
　　二月梅<lb/>
<pb n="KR4h0075_WYG_001-11a"/>
髙標曽占百花魁春半纔開何太遲畢竟東君有深意<lb/>
等閒桃李莫相欺<lb/>
　　和<lb/>
臘蕋開遲到四陽丈人殿入少年塲凡花一見應相妒<lb/>
肯對東風䀻海棠<lb/>
　　憶梅<lb/>
迢迢春信隔江南寂寂芳盟負嵗寒青鳥不來仙夢杳<lb/>
月明空自倚闌干<lb/>
<pb n="KR4h0075_WYG_001-11b"/>
　　和<lb/>
夜分明月是揚州尚有春風在樹頭莫怪當年何水部<lb/>
嵗寒心事與誰愁<lb/>
　　探梅<lb/>
聞道春還巳有期逺來花下立多時南枝覔遍無消息<lb/>
借問花神知不知<lb/>
　　和<lb/>
踏破溪邉一徑苔好山秀水少人來梅花開處憐無伴<lb/>
<pb n="KR4h0075_WYG_001-12a"/>
笑折新枝當酒杯<lb/>
　　尋梅<lb/>
行過野逕復溪橋踏雪相求豈憚遥何處藏春春不見<lb/>
惟聞風裏暗香飄<lb/>
　　和<lb/>
上春有約覔南枝水竹人家遍扣時一任灞橋風雪冷<lb/>
蹇驢破帽不因詩<lb/>
　　問梅<lb/>
<pb n="KR4h0075_WYG_001-12b"/>
一别羅浮幾度春嵗寒心事許誰論風清月白三更後<lb/>
更有何人同扣門<lb/>
　　和<lb/>
寄聲湖上舊花魁曽有逋仙行軰來青鳥經年芳信杳<lb/>
春風笑口為誰開<lb/>
　　索梅<lb/>
城南地暖花開早見説君家滿樹春昨夜雪寒詩思好<lb/>
一枝分贈苦吟人<lb/>
<pb n="KR4h0075_WYG_001-13a"/>
　　和<lb/>
幽探名花謝俗氛幾囘東閣挹清芬掇來盆盎難為色<lb/>
萬玉枝頭早見分<lb/>
　　觀梅<lb/>
踏雪尋君一頃難山窗清夜喜盤桓花神應有心如鐵<lb/>
肯厭吾儕冷眼看<lb/>
　　和<lb/>
月下相逄認未眞曉來標格愈精神林逋仙去芳盟冷<lb/>
<pb n="KR4h0075_WYG_001-13b"/>
誰是花前具眼人<lb/>
　　賞梅<lb/>
對花呵凍冩新吟吟罷還將酒自斟不比西園豓桃李<lb/>
等閒開落費千金<lb/>
　　和<lb/>
愛花終日對瓊林飽玩豪吟興趣深檀板金樽非樂事<lb/>
此心清白是知音<lb/>
　　評梅<lb/>
<pb n="KR4h0075_WYG_001-14a"/>
屈子騷經遺不録石湖芳譜漫俱收試憑西掖攀花手<lb/>
題向百花花上頭<lb/>
　　和<lb/>
月旦花前豈乏人風霜齒頰帯陽春江南野史餘芳論<lb/>
絶世清如古逸民<lb/>
　　歌梅<lb/>
白雪聲中玉樹春乗鸞姑射倚雲聴曲中縹緲不知處<lb/>
留得餘香繞翠屏<lb/>
<pb n="KR4h0075_WYG_001-14b"/>
　　和<lb/>
六片紅牙捧雪兒花前低唱怕花飛後庭玉樹空陳迹<lb/>
白雪一聲人聴稀<lb/>
　　友梅<lb/>
紅紫紛紛逞豓顔朝開暮落費追歡孤山自有花如玉<lb/>
能與幽人保嵗寒<lb/>
　　和<lb/>
三益堂前世外人嵗寒誰是舊雷陳知心千古惟松竹<lb/>
<pb n="KR4h0075_WYG_001-15a"/>
冷淡相交始見眞<lb/>
　　寄梅<lb/>
逺憑春信問知音離恨何如隴水深不是江南無所有<lb/>
欲君同識嵗寒心<lb/>
　　和<lb/>
故人遥隔隴雲邉折玉傳香水驛寒江北江南重相憶<lb/>
只將春信報平安<lb/>
　　惜梅<lb/>
<pb n="KR4h0075_WYG_001-15b"/>
愛此幽姿清絶塵更憐嵗晚獨相親相看不忍輕攀折<lb/>
留取明年占上春<lb/>
　　和<lb/>
香銷泥汚意徘徊掠地廻風玉作堆愁絶黄昏無一語<lb/>
怕看孤月上窗來<lb/>
　　夢梅<lb/>
何處仙逰夢覺遲羅浮山下赴春期一聲吹徹霜天角<lb/>
正是㕘横斗轉時<lb/>
<pb n="KR4h0075_WYG_001-16a"/>
　　和<lb/>
玉篴聲飛江上樓芳魂驚曉動清愁覺來人問商巖下<lb/>
曽見和羮傅説不<lb/>
　　移梅<lb/>
新劚孤根手自栽荷鋤和雨破蒼苔寒窗嵗晚多清况<lb/>
直伴幽芳帯雪開<lb/>
　　和<lb/>
湖邉鋤月換根基玉樹重栽樹不知種竹當年遺法在<lb/>
<pb n="KR4h0075_WYG_001-16b"/>
須留宿土記南枝<lb/>
　　譜梅<lb/>
蘭蕙紛紛入楚辭孤芳獨有老逋知君今採摭増新賦<lb/>
不負能詩杜拾遺<lb/>
　　和<lb/>
自古騷人雖著語何如宋璟獨知音祗縁彼此傍眞操<lb/>
寫出平生鐵石心<lb/>
　　接梅<lb/>
<pb n="KR4h0075_WYG_001-17a"/>
殘榦花踈可奈何貞心空自抱陽和與君試換冰霜骨<lb/>
看取明年青子多<lb/>
　　和<lb/>
采玉金刀巧若神好枝分得續孤根待看夜雨蒼苔長<lb/>
幻出春風不見痕<lb/>
　　浴梅<lb/>
寒鎻椒房氣未勻一沾恩澤頓精神冰肌溼透渾無力<lb/>
絶勝華清得寵人<lb/>
<pb n="KR4h0075_WYG_001-17b"/>
　　和<lb/>
玉骨清寒凝雪痕金壺香水浸來温餘波輕頮春風面<lb/>
應是新承雨露恩<lb/>
　　折梅<lb/>
素手分開庾嶺雲問花覓取一枝春隴頭驛使今無便<lb/>
畱向山窗几上芬<lb/>
　　和<lb/>
殘雪輕揺攬素肌故人應説寄來遲花時先假調羮手<lb/>
<pb n="KR4h0075_WYG_001-18a"/>
選取東風第一枝<lb/>
　　剪梅<lb/>
手挽冰枝那忍摧莫教香雪涴蒼苔并刀輕斷稍頭玉<lb/>
笑引春風上鬢來<lb/>
　　和<lb/>
破玉并刀試手温香凝雙股斷芳魂花隨燕尾輕分去<lb/>
不帯春風爪甲痕<lb/>
　　簪梅<lb/>
<pb n="KR4h0075_WYG_001-18b"/>
對雪看花可自由興來寧復為花羞臨風一笑烏紗側<lb/>
却勝黃花插滿頭<lb/>
　　和<lb/>
折玉臨風帯笑篸烏紗春滿酒厭厭少年莫訝頭如雪<lb/>
猶勝梨花壓帽簷<lb/>
　　粧梅<lb/>
當年㸃額偶成眞别是宫中一段春贏得世間傳故事<lb/>
紛紛總是效顰人<lb/>
<pb n="KR4h0075_WYG_001-19a"/>
　　和<lb/>
五出風流拂靣輕㸃成宫額映花明覺來不用窺鸞鏡<lb/>
蝶粉蜂黃一洗清<lb/>
　　浸梅<hi>一本云旋汲澄泉滿瞻瓶一枝斜插置幽亭冰姿玉骨清如許隐隐風生入座馨</hi>
旋汲温泉養折枝冰花寒玉淨相宜從今借得恩波力<lb/>
㑹見青青結子時<lb/>
　　和<lb/>
插花貯水養天眞瀟灑風標席上珍清曉呼童換新汲<lb/>
<pb n="KR4h0075_WYG_001-19b"/>
只愁凍合玉壺春<lb/>
　　别梅<lb/>
東風吹夢返湖山玉减香消怨夜寒畢竟明年又相見<lb/>
早將春信報平安<lb/>
　　和<lb/>
花對東風攪離思愁翻縞袂忍輕分月明相送臨溪水<lb/>
春樹遥憐隔暮雲<lb/>
　　咀梅<lb/>
<pb n="KR4h0075_WYG_001-20a"/>
旋摘冰英帯雪飡清分齒頰不知寒屈平若諳多風味<lb/>
未必專心嗜菊蘭<lb/>
　　和<lb/>
細嚼冰㽔齒頰馨詩脾冷沁有餘清靈均可惜不知味<lb/>
却向秋風飡落英<lb/>
　　羅浮梅<lb/>
憶昔山前花滿村月明曽扣酒家門青禽一去無消息<lb/>
冷落三生石上魂<lb/>
<pb n="KR4h0075_WYG_001-20b"/>
　　和<lb/>
髙卧花林醉復醒不知月落與參横人生總是南柯夢<lb/>
獨有師雄一夢清<lb/>
　　庾嶺梅<lb/>
誰種霜根大庾巔地髙天近得春先枝南枝北元同榦<lb/>
何事東風亦有偏<lb/>
　　　和<lb/>
星河漾影浸寒梢甘與孤松結故交庾老品題今寂寞<lb/>
<pb n="KR4h0075_WYG_001-21a"/>
蟠枝屈曲似潛蛟<lb/>
　　孤山梅<lb/>
逋翁老去句空傳寂寞林丘起暮煙惟有亭前數株玉<lb/>
自將開落度流年<lb/>
　　和<lb/>
種玉西湖獨占春逋仙佳句播清芬月明花落吟魂冷<lb/>
童子何之鶴守墳<lb/>
　　西湖梅<lb/>
<pb n="KR4h0075_WYG_001-21b"/>
蘓老堤邉玉一林六橋風月是知音任他桃李争春色<lb/>
不為繁華易素心<lb/>
　　和<lb/>
花發蘓堤柳未煙主張風月小壺天清波照影紅塵外<lb/>
冷看逰人上畵船<lb/>
　　東閣梅<lb/>
官亭把酒送行旌對雪看花値早春杜老飄零頭白盡<lb/>
底須朝夕苦催人<lb/>
<pb n="KR4h0075_WYG_001-22a"/>
　　和<hi>元本闕此一首今攷韋徳珪集補之</hi>
對雪蜀亭清興動因思何遜更多才倚闌人去花無主<lb/>
詩壁春深長緑苔<lb/>
　　江梅<lb/>
若有人兮湘水濵冷香和月浸黃昏自憐不入離騷譜<lb/>
待把芳心弔楚魂<lb/>
　　和<lb/>
尋香日日醉江邉更買扁舟花下眠酒醒潮生風力𦂳<lb/>
<pb n="KR4h0075_WYG_001-22b"/>
掀蓬無奈雪漫天<lb/>
　　山中梅<lb/>
巖谷深居養素貞嵗寒松竹淡相隣孤根厯盡冰霜苦<lb/>
不識人間别有春<lb/>
　　和<lb/>
春在雲根竹裏家霜林煙麓乍藏遮隔溪杖履徘徊處<lb/>
祗見香來不見花<lb/>
　　清江梅<lb/>
<pb n="KR4h0075_WYG_001-23a"/>
湛湛澄波映月輝娟娟寒玉浸琉璃分明一幅鵝溪絹<lb/>
寫出當年楊補之<lb/>
　　和<lb/>
古樹煙籠碧玉流酒旗風勁暗香浮只今卧雪滄波上<lb/>
㡬見看花人白頭<lb/>
　　溪梅<lb/>
古樹橫斜澗水邉野橋村市獨暄妍玉堂路杳無心到<lb/>
堪與漁翁繫釣船<lb/>
<pb n="KR4h0075_WYG_001-23b"/>
　　和<lb/>
香悄波寒月淡時山人㪚歩水之湄一灣淺處卧蟾影<lb/>
欲畵欲吟心自知<lb/>
　　野梅<lb/>
花落花開春不管清風明月自綢繆天然一種孤髙性<lb/>
直是花中隐逸流<lb/>
　　和<lb/>
烟泊水昏江路迷香寒樹冷雪垂垂玉堂夢寐無心到<lb/>
<pb n="KR4h0075_WYG_001-24a"/>
絶似遺賢遁跡時<lb/>
　　逺梅<lb/>
羅浮山下度春風千里相思信未通安得移栽近茆屋<lb/>
繁花亂插向晴空<lb/>
　　和<lb/>
雪泥踏遍十餘里迢逓踈林接野橋何日移春歸院宇<lb/>
免教望斷玉人遥<lb/>
　　前村梅<lb/>
<pb n="KR4h0075_WYG_001-24b"/>
野老庄南天氣暖一枝常是占先春夜來㡬陣東風迅<lb/>
時有清香暗襲人<lb/>
　　和<lb/>
竹外踈花花外橋托根聚落任風饕一從茆店吹香後<lb/>
踏雪來尋酒價髙<lb/>
　　漢宫梅<lb/>
餙玉含香立未央不將顔色事君王後來玉樹緣何事<lb/>
能使陳家怨國亡<lb/>
<pb n="KR4h0075_WYG_001-25a"/>
　　和<lb/>
玉破塵收迹巳陳劉郎從古惜芳春新粧日照明妃燕<lb/>
冷落長門拜月人<lb/>
　　宫梅<lb/>
素質蕭然林下風何年移植禁園中自從識得君王靣<lb/>
回首仙凡逈不同<lb/>
　　和<lb/>
長門月冷漏遲遲正是香愁粉怨時折得一枝無寄處<lb/>
<pb n="KR4h0075_WYG_001-25b"/>
翻思紅葉好題詩<lb/>
　　官梅<lb/>
武昌湖上千株柳何遜揚州㡬樹花爭似故山幽徑側<lb/>
春風嵗嵗報新芽<lb/>
　　和<lb/>
螺牆蘚壁䕶蒼虬花落花開客去留誰是叅軍最相憶<lb/>
迢迢從路到揚州<lb/>
　　廨舎梅<lb/>
<pb n="KR4h0075_WYG_001-26a"/>
却月凌風迹巳陳水曹詩句尚清新如今不獨揚州種<lb/>
江北江南總是春<lb/>
　　和<lb/>
種花官宇説揚州何遜多情憶舊逰二十四橋春暫歇<lb/>
玉簫吹雪小紅樓<lb/>
　　柳營梅<lb/>
亞夫才畧動雄風手植冰花玉壘中不是將軍閒好事<lb/>
為渠止渇藉成功<lb/>
<pb n="KR4h0075_WYG_001-26b"/>
　　和<lb/>
花寨穿楊月掛弓霜飛玉帳帯春風緑隂止渇將軍老<lb/>
灞上應魁白戰功<lb/>
　　城頭梅<hi>一云藝梅將士興偏嘉樹樹芬芳郭外斜應是陽春公造化㡬番雨露挹冰花</hi>
止渇將軍築受降賸栽玉樹遍城隍天家雨露無私潤<lb/>
願布陽春被八荒<lb/>
　　和<lb/>
杖䇿尋芳近東郭女垣無月亦精神角聲吹徹霜天曉<lb/>
<pb n="KR4h0075_WYG_001-27a"/>
十萬人家總是春<lb/>
　　庭梅<lb/>
䦨干六曲䕶春風白雪生香滿院中夜静月明么鳯下<lb/>
半窗踈影隔簾櫳<lb/>
　　和<lb/>
曲欄干外玉成行猶似當年虢國粧不是化工私冷豓<lb/>
自緣紅紫怯冰霜<lb/>
　　書窗梅<lb/>
<pb n="KR4h0075_WYG_001-27b"/>
雪冷香清夜誦時十年辛苦只花知天公有意分蟾桂<lb/>
先借東風第一枝<lb/>
　　和<lb/>
擬魁春榜冠瓊林對白抽黃㡬夜深雪案香浮芸葉冷<lb/>
平生清苦此時心<lb/>
　　琴屋梅<lb/>
三弄花間小院深玉人遥聴動春心清聲彈落冰梢月<lb/>
喚起髙懐共賞音<lb/>
<pb n="KR4h0075_WYG_001-28a"/>
　　和<lb/>
花月寒窗彈白雪冷然冩出廣平心臨風三嗅還三弄<lb/>
清極香中太古音<lb/>
　　棋墅梅<lb/>
萬玉成林覆石枰两翁相對適閒情東風忽遣花如雪<lb/>
絶似將軍入蔡城<lb/>
　　和<lb/>
孤山擬折東山屐白戰曹林望觧圍妙斡神機先一㸃<lb/>
<pb n="KR4h0075_WYG_001-28b"/>
落花随子鬬斜飛<lb/>
　　僧舎梅<lb/>
瀟灑叢林玉一枝宿根曽是悟禪機分明勘破羅浮夢<lb/>
特把緇衣換素衣<lb/>
　　和<lb/>
紫竹林中艾衲寒淨瓶曉折供金仙三生石上精魂在<lb/>
清夜静叅花月禪<lb/>
　　道院梅<lb/>
<pb n="KR4h0075_WYG_001-29a"/>
玉骨清癯半似仙一枝斜倚法壇前月明花下人朝斗<lb/>
依約瓊妃降九天<lb/>
　　和<lb/>
玉佩光寒白錦袍歩虛人立月華髙赤松仙友如相問<lb/>
近日𤣥都不種桃<lb/>
　　茆舎梅<lb/>
昨夜春風入草堂籬根老樹發清香相思不必將詩寄<lb/>
却恐題詩㑹斷腸<lb/>
<pb n="KR4h0075_WYG_001-29b"/>
　　和<lb/>
數椽草屋延清客竹作踈籬䕶雪葩不是玉堂無分到<lb/>
且和明月寄山家<lb/>
　　簷梅<lb/>
儂家老樹臨書屋清夜看花睡不眠殘雪半消寒月上<lb/>
暗香和影度踈簾<lb/>
　　和<lb/>
不礙丁東敲玉佩小簷風韻屬黄昏分明半幅推篷畵<lb/>
<pb n="KR4h0075_WYG_001-30a"/>
只欠枝頭月一㾗<lb/>
　　釣磯梅<lb/>
渭川東畔春光早傍水幽花帯雪開一任風霜頭白盡<lb/>
不隨漁父出山來<lb/>
　　和<lb/>
蒼苔石上老烟波手把長竿倚玉柯閒繫孤舟明月下<lb/>
寒香一夜沁漁蓑<lb/>
　　樵逕梅<lb/>
<pb n="KR4h0075_WYG_001-30b"/>
窈窕若即溪上路幽花的皪倚榛叢飄零不為樓頭笛<lb/>
恨殺朝南暮北風<lb/>
　　和<lb/>
峻嶺孤芳吐未勻半欹山路半為薪帯將擔上來城市<lb/>
饒取春風賣與人<lb/>
　　蔬圃梅<lb/>
花發春畦菜甲新抽青配白喜知音芳魂也羡冰壺味<lb/>
來與先生話素心<lb/>
<pb n="KR4h0075_WYG_001-31a"/>
　　和<lb/>
剪韭春園香暗浮籬邉牆角試尋幽詩人一任花俱痩<lb/>
只願民無菜色憂<lb/>
　　藥畦梅<lb/>
懶入春風桃李塲董仙林下鬱清香不因青子能酸苦<lb/>
安得神農為品嘗<lb/>
　　和<lb/>
炎帝遺芳濟世珍園中百草讓先春調羮妙手能醫國<lb/>
<pb n="KR4h0075_WYG_001-31b"/>
不說當年種杏人<lb/>
　　盆梅<lb/>
新陶瓦缶勝瓊壺分得春風玉一株最愛寒窗閒讀處<lb/>
夜深燈影雪糢糊<lb/>
　　和<lb/>
月團香雪翠盆中小技能偷造化工長伴玉山頽錦帳<lb/>
不知門外有霜風<lb/>
　　雪梅<lb/>
<pb n="KR4h0075_WYG_001-32a"/>
北帝司權播令新天葩凡卉鬬精神化工不讓花神巧<lb/>
特與増添一樹春<lb/>
　　和<lb/>
五出花開六出飛玉肌寒擁素綃衣更看霽月同清白<lb/>
一夜窗前痩影肥<lb/>
　　月梅<lb/>
暗香浮動正朦隴古樹横斜淺水中清景滿前吟不就<lb/>
又移踈影過溪東<lb/>
<pb n="KR4h0075_WYG_001-32b"/>
　　和<lb/>
素娥姑射鬬嬋娟疎影分明不夜天㪚却廣寒宫裏桂<lb/>
春光常滿玉堂前<lb/>
　　風梅<lb/>
綽約肌膚不受吹飄香墮玉怕春知憑誰領取東君意<lb/>
傳語封家十八姨<lb/>
　　和<lb/>
花間少女剪春妍粲粲霓裳舞隊仙月夜遥看環珮冷<lb/>
<pb n="KR4h0075_WYG_001-33a"/>
莫教吹落玉花鈿<lb/>
　　烟梅<lb/>
瓊林浮翠淡朦朧遥望珠光隐現中一夜東風吹不㪚<lb/>
曉看渾似碧紗籠<lb/>
　　和<lb/>
夢隔梨雲逗曉紈苔枝浮翠泥春寒不嫌玉質籠輕素<lb/>
留與詩人冷澹看<lb/>
　　竹梅<hi>宜題曰竹林梅</hi>
<pb n="KR4h0075_WYG_001-33b"/>
乗鸞姑射下羅浮鼓瑟湘妃出上逰邂逅江干話心曲<lb/>
冷香幽翠不勝愁<lb/>
　　和<lb/>
浪說松林有美人何如倚翠渭川濵嵗寒遮掩春風靣<lb/>
一日可能無此君<lb/>
　　杏梅<hi>宜題曰杏園梅</hi>
頳顔相映小桃紅賴有清香辨異同夜静鼓琴花樹下<lb/>
直疑身在孔壇中<lb/>
<pb n="KR4h0075_WYG_001-34a"/>
　　和<lb/>
董林驀地暗香傳淡淡紅芳照眼姸有客前村來問酒<lb/>
牧童誤指到花邉<lb/>
　　苔梅<lb/>
姑射仙人倚翠鸞濛濛香霧濕飛翰夜深舞罷霓裳落<lb/>
畱得葱裙䕶曉寒<lb/>
　　和<lb/>
古貌蒼然鶴膝枝土花生暈䕶春機玉堂試看青袍客<lb/>
<pb n="KR4h0075_WYG_001-34b"/>
莫忘江南有白衣<lb/>
　　照水梅<lb/>
玉樹臨流雪作堆寒光踈影共徘徊多情最是黃昏月<lb/>
配合春風不用媒<lb/>
　　和<lb/>
一泓映出两南枝髣髴明粧對鏡時波面浮香天作底<lb/>
芳魂浴雪影娥池<lb/>
　　水竹梅<lb/>
<pb n="KR4h0075_WYG_001-35a"/>
寒流浸玉映疎林翠袖綃裳冷不禁不向此中清淺處<lb/>
誰能照見两君心<lb/>
　　和<lb/>
波涵脩翠玉玲瓏院落清幽自不同冷浸湘雲帯疎影<lb/>
一般瀟灑月明中<lb/>
　　水月梅<lb/>
浮玉溪邉夜未期暗香踈影静相宜一時意味無人識<lb/>
只有咸平處士知<lb/>
<pb n="KR4h0075_WYG_001-35b"/>
　　和<lb/>
淺碧籠蟾蘸玉痕乾坤清沁鏡中春黄昏照影成三絶<lb/>
縱有華光冩不眞<lb/>
　　杖頭梅<lb/>
短笻挑酒過西湖折得冰梢傍玉壺日暮醉歸山路險<lb/>
風流不待倩人扶<lb/>
　　和<lb/>
玉鳩横影暗香飄絶勝江行掛酒瓢雪擁吟肩两清痩<lb/>
<pb n="KR4h0075_WYG_001-36a"/>
一枝挑月過溪橋<lb/>
　　擔上梅<lb/>
有客孤山弔鶴歸半肩行李插踈梅街頭兒女不觧事<lb/>
剛道賣花人巳回<lb/>
　　和<lb/>
蜂蝶隨人紫陌賒挑將春色向誰家若逄公子休輕售<lb/>
不比街頭賣杏花<lb/>
　　隔簾梅<lb/>
<pb n="KR4h0075_WYG_001-36b"/>
玉堂咫尺有神仙翠箔籠春信不傳日暮相思雲樹杳<lb/>
一泓秋水自娟娟<lb/>
　　和<lb/>
庭花映箔眩吟眸一片湘雲鎻暮愁風捲黄昏踈影動<lb/>
珊瑚枝上月如鈎<lb/>
　　照鏡梅<lb/>
粧閣開奩對曉寒菱花影裏雪團團素鸞舞罷却飛去<lb/>
畱得芳容正面看<lb/>
<pb n="KR4h0075_WYG_001-37a"/>
　　和<lb/>
銅瓶養素近粧臺一照芳心對面開應是嫦娥厭丹桂<lb/>
換將踈影月中來<lb/>
　　玉篴梅<lb/>
五月江城草木焦斷腸聲裏落英飄至今黃鶴樓頭怨<lb/>
千古令人恨不消<lb/>
　　和<lb/>
誰家瓊管奏春風吹落江花曲未終黃鶴樓空人不見<lb/>
<pb n="KR4h0075_WYG_001-37b"/>
一聲聲在月明中<lb/>
　　水墨梅<lb/>
烏府先生節操剛筆端凛凛綴冰霜不因面目顔如許<lb/>
誰信於中有鐵腸<lb/>
　　和<lb/>
香銷南國雲愁地影落西湖月暗天回首玉堂春夢杳<lb/>
一涵黒雨起龍眠<lb/>
　　畵紅梅<lb/>
<pb n="KR4h0075_WYG_001-38a"/>
瓊林宴罷醉糢糊霞臉生香美且都却恐醒來顔色改<lb/>
春風染作折枝圖<lb/>
　　和<lb/>
一夜花房賜守宫丹青誰為寫緋容却疑卯酒傷多後<lb/>
綃帳春寒睡正濃<lb/>
　　紙帳梅<lb/>
溪藤十幅簇春温時有清香入夢魂多少羅幃好風月<lb/>
不知消得㡬黃昏<lb/>
<pb n="KR4h0075_WYG_001-38b"/>
　　和<lb/>
春融剡雪道人家素幅凝香四面遮明月滿牀清夢覺<lb/>
白雲影裏見踈花<lb/>
　<hi>元翰林馮海粟作梅花百詠以索中峯禪師和章師談笑間不踰日而盡荅之二公眞梅花知己也今其</hi>
　<hi>詩裁冰鏤雪慕繪入神而逸韻藻思實堪伯仲于肅愍詩所稱海粟俊才應絶世中峯道韻不嬰塵者豈</hi>
　<hi>虛語哉和靖句不獨專美於前矣又有韋徳珪集雖亦百首然八九皆中峯作而履靖所和百首則扯曵</hi>
　<hi>枯淡不堪與二公滌硯矣兹悉棄去止取二帙讎校而彚集之為梅花譜韻焉但中峯集獨闕東閣一題</hi>
　<hi>而韋集有之則偶逸於此而適存於彼信珠璣咳唾不容遺棄人間也爰為補入以成全璧仍俟攷訂云</hi>
<pb n="KR4h0075_WYG_001-39a"/>
　<hi>海予所見二公詩各有别本中峯集特字句偶異而  粟則有全首俱非者今細為硏證盖出於不解事</hi>
　<hi>者之妄改耳如矮梅詩云大材未必難為用禹殿雲深鎻棟梁盖大禹廟中有梅梁馮正用此乃改云鎻</hi>
　<hi>杏梁豈以相如長門賦有飾文杏以為梁句耶與此何渉耶庚嶺梅詩云枝南枝北元同榦何事東風亦</hi>
　<hi>有偏盖庾嶺梅南枝已落北枝方開有寒暖之異故摭遺梅花詩南枝向暖北枝寒一種春風有两般正</hi>
　<hi>此意乃改云㡬陣東風玉蕋姸何以與元同榦相照耶江梅詩云自憐不入離騷譜待把芳心弔楚魂葢</hi>
　<hi>離騷備言蘭蕙蓉菊等花而不及梅故云然乃改云不入繁華境何以與弔楚魂相照耶遠梅詩云何日</hi>
　<hi>移栽近茆屋繁華亂插向晴空盖用杜詩安得健歩移逺梅亂插繁華向晴吴乃改云芳枝清馥㪚晴空</hi>
　<hi>何耶廨舎梅詩云却月凌風迹巳陳水曹詩句尚清新盖枝横却月觀花遶凌風臺正何遜本詩也乃改</hi>
<pb n="KR4h0075_WYG_001-39b"/>
　<hi>云向日迎風遶檻陳則陳字當作何解耶且何以與尚清新相照耶夫此數詩者用事典確曉然可據而</hi>
　<hi>率意妄改殊堪捧腹其他字句之拙贅者更不可枚舉本與履靖和詩同刻疑即履靖所改今觀其和東</hi>
　<hi>閣梅詩云何遜當年愛藝梅日登東閣手擎杯夫東閣官梅動詩興還如何遜在揚州此杜甫因斐廸寄</hi>
　<hi>詩而及遜非遜事也又觀其補隴頭梅云逝水滔滔不復西隴頭驛使路無稽夫折梅逄驛使寄與隴頭</hi>
　<hi>人此陸凱寄梅贈范曄詩也時凱居江南曄居長安則梅寄隴頭人非隴頭有梅也今錯悞若此豈非不</hi>
　<hi>解事者乎則履靖之詩可知矣馮詩之為履靖所改抑又可知矣予惟從元本稍叅校之而附記之如此</hi>
　<hi>夏洪基識</hi>
　梅花百詠<lb/>
</p>
<p>
</p>
  </div>
<div>
                <head>梅花百詠附録</head>
    <p>
<pb n="KR4h0075_WYG_002-1a"/>
欽定四庫全書<lb/>
　梅花百詠附録　　　　　元　釋明本　撰<lb/>
　　和馮海粟作<lb/>
自香自色自精神察變知機始悟眞梁宋巳前渾未識<lb/>
羲皇而後有斯人兩三蕋得竒偶象南北枝分混沌塵<lb/>
勘破本根𤣥妙處一團清氣一團春<lb/>
見非愰惚夢非神雪後霜前分外眞疎影暗消三弄月<lb/>
半聫凄斷獨吟人歳寒揺落孤根在江驛荒凉往事塵<lb/>
<pb n="KR4h0075_WYG_002-1b"/>
碎嚼幽香清可挹玉奴無復更臨春<lb/>
辨得孤吟為寫神花光何必更傳眞細看古道臨風樹<lb/>
疑是西廂待月人半醉半醒烟外玉欲無欲有雪中塵<lb/>
綠衣起舞羅浮夢知有凡間㡬度春<lb/>
説到幽芳倍爽神更當親見去年眞乾坤一夜開吟骨<lb/>
風雪半山來故人清籟無聲含道氣凌波有歩起香塵<lb/>
知心妙在琴心外三疊盈盈十指春<lb/>
環珮飄飄見谷神㡬生脩得到清眞玉皇案裏三千載<lb/>
<pb n="KR4h0075_WYG_002-2a"/>
青帝宫中第一人羌管有心催造化楚騷無語笑音塵<lb/>
從今不慣羅浮熱冷淡相看萬斛春<lb/>
燦燦飛瓊妙入神風前應欲問其眞暖來東閣詩成趣<lb/>
寒沁孤山鶴喚人酷愛應何行素志生憎徐庾墮嬌塵<lb/>
碧奩對影禁清痩香落枯梢水亦春<lb/>
羞學時粧媚洛神半溪澄碧自疑眞青開椒眼好窺客<lb/>
黃撚蜂鬚冷笑人沉水醒回鴛井夢屏山斷隔馬嵬塵<lb/>
錦窠行樂相思地幾㸃㣲酸薦晚春<lb/>
<pb n="KR4h0075_WYG_002-2b"/>
潛心物理自通神叅透先天面目眞萬古不磨枝上易<lb/>
一華自識畫前人陽明氣象夜亭午静極胚腪曉閣塵<lb/>
三十六宫生意古托開宇宙未成春<lb/>
玉簫起處暗驚神曲暖瑶臺逸韻眞泉石幾年雲冷鶴<lb/>
關山萬里月愁人香凝老樹調風味影落寒窗枕隙塵<lb/>
檀板金樽久岑寂㣲吟不减昔時春<lb/>
忽向林間見玉神或疑眞處又非眞九天靈魄有生意<lb/>
一殿新粧出内人斜照窗紗斜照水半隨風信半隨塵<lb/>
<pb n="KR4h0075_WYG_002-3a"/>
詩翁不解全身痩寫入溪藤萬種春<lb/>
生香不斷暗迷神誰倩逃禪盎所眞漢水弄珠寒照影<lb/>
松風飄袂夜驚人可能讓雪三分白敢掠逰空一㸃塵<lb/>
浩氣騰騰天巳上肯隨花月趂夭春<lb/>
巖谷幽棲獨煉神山靈有意共成眞半枝殘雪定中衲<lb/>
一片野雲方外人作如是觀清淨種照無色界㡬千塵<lb/>
天機尚有寒消息未遣野猿啼破春<lb/>
冉冉天風氣逼神吟邉清想亦通眞小窗相對初疑雪<lb/>
<pb n="KR4h0075_WYG_002-3b"/>
明月一來如有人應物現形須變識即空是色總歸塵<lb/>
憑誰問取枝頭意太極圖中字字春<lb/>
目送空山逺駐神似曽相識倍情眞半牀素被鋪寒玉<lb/>
一幅生綃畵美人爽入冰姿欺國色悵隨哀曲黯京塵<lb/>
三郎正愛霓裳舞珍重椒房自惜春<lb/>
花前月下暗凝神一鶴西來訪子眞蒼鬢黯憐姑射面<lb/>
素衣夜怯廣寒人大千世界迷香霧十二樓臺鎻玉塵<lb/>
箇裏𤣥關誰為問如何藏得許多春<lb/>
<pb n="KR4h0075_WYG_002-4a"/>
精采惸惸照水神清孤映出本然眞瓊田萬頃無情夜<lb/>
鐵笛一聲何處人呵凍成吟寒徹骨迎風含笑黯驚塵<lb/>
繁華暗裏誰招得又為明年釀小春<lb/>
一夜風神約海神盡將天巧賦瓊眞烟霜深處埋踪跡<lb/>
水月光中見侶人寳鼎收香清曉夢冰梢掛影絶飛塵<lb/>
放翁憶共芳花晏百榼淋漓滿屋春<lb/>
玉為丰骨水為神探得前村意思眞種在范先誰治講<lb/>
愛從逋後正愁人禹梁深鎻龍□跡蜀膝吟餘鶴糶塵<lb/>
<pb n="KR4h0075_WYG_002-4b"/>
猶記石屏曾止渇獻冰分碎一壺春<lb/>
白雲堆裏曉飛神道骨翛然一太真古岸埋香多是雪<lb/>
寒巖欺影四無人因風寄逺愁應老坐雨辭根恨未塵<lb/>
賸欲廵簷賦歸隐共君心事答閒春<lb/>
雪天添得好精神似向瓊寒訴玉真一㸃芳心憑驛使<lb/>
半梢清影伴詩人消沉今古醉中趣葬盡風流痩外塵<lb/>
君若有情終有待肯教空老故園春<lb/>
斷橋斜處挹花神認得花神體態真肯向黄昏求對月<lb/>
<pb n="KR4h0075_WYG_002-5a"/>
未應太白敢驕人冰霜冷面磨堅操鐵石剛腸壓軟塵<lb/>
斗轉參横情耿耿不禁吹<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>麗譙春<lb/>
誰將幽懶癖心神白石清泉養性真山脚暖融三尺雪<lb/>
林端香引太初人嫩椒綻粉迎先斾老蜜塗黄壓後塵<lb/>
試向静居閑探索六隂極處獨回春<lb/>
征路愁迷黯<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>神穿林入谷自尋真亭亭有意冷移玉<lb/>
默默無言空悵人夢斷陽臺半雲雨淚空青塚㡬沙塵<lb/>
餘芳消歇繁華起野水蒼烟意自春<lb/>
<pb n="KR4h0075_WYG_002-5b"/>
記得瑶池巳出神浪滔物表快登真東君着意憐深雪<lb/>
午夜吹香動玉人官路野橋應遣興雪階月地不生塵<lb/>
有時空撚青梢憶愁裏狂呼軟脚春<lb/>
淒涼庭館獨棲神疑是廬隂立詠眞一雪不知園裏樹<lb/>
萬妃渾似月中人愁思曉夢徘徊意清隔𤣥都縹緲塵<lb/>
誰道此生羞淡泊最髙寒外有餘春<lb/>
不知若箇主天神放出仙扄一貌真舞袖自憐回雪意<lb/>
横簫應記浣紗人王恭鶴氅還同潔嚴子羊裘未必塵<lb/>
<pb n="KR4h0075_WYG_002-6a"/>
看到夜涼竒絶處不須銀燭照青春<lb/>
鱗鱗蘚樹暗藏神幻得幽香意度真天地中間一清友<lb/>
湖山隱處九原人誰能酌酒歌遺些我獨擕詩弔往塵<lb/>
若使相逄二三月兎葵燕麥亦傷春<lb/>
眼花落井眩雙神雪歩迢迢見欲真淡墨畵圖横玉影<lb/>
黄昏庭院倚䦨人唾絨猶認窗前跡啼粉空餘鏡面塵<lb/>
消得黄金鑄成屋年年雪裏貯芳春<lb/>
曽約菩提一樹神浣花深處共叅真雪深林下維摩室<lb/>
<pb n="KR4h0075_WYG_002-6b"/>
月落岩前面璧人七返九還觀色相三空四諦悟根塵<lb/>
頭頭縱是華嚴界野室孤雲自在春<lb/>
丹青誰為巧傳神延壽雖工未即真日外空居瑶珮影<lb/>
雲邉愁老緑衣人饑蜂冒雪身逰絮病鶴眠苔跡妒塵<lb/>
白玉堂前纔一樹重重門戸不關春<lb/>
江風嵗晚暗傷神忽見南園曉樹真竹外横斜驚木客<lb/>
水邉梳洗妒冰人羞將獺髓明塗臉忍使龍涎暗濕塵<lb/>
吟興巳隨天際去應須踏雪逺尋春<lb/>
<pb n="KR4h0075_WYG_002-7a"/>
風消雪暖氣浮神踏遍苔痕未見真一曲香山半窗月<lb/>
千年華表九霄人檀心逺覺雲情薄玉態回看粉黛塵<lb/>
可惜柴桑無隻字重今遺恨㡬經春<lb/>
江路行行冷襲神不知何地覓𤣥真豈無明月共千里<lb/>
曽對此兄今幾人終古嵗寒堅好友滿空冰雪洗襟塵<lb/>
我還擲筆脩書史名節輸君獨擅春<lb/>
溪光山色曉開神冰柱擎天太逼真清傍小橋低壓雪<lb/>
冷凝隻眼半窺人釵横亂鬢粘雲影玉滑酥融却醉塵<lb/>
<pb n="KR4h0075_WYG_002-7b"/>
何處追逰張歩帳獨嫌純素不描春<lb/>
誰遣東皇太乙神來從花下㑹羣真𤣥裳縞袂雪堂賦<lb/>
玉骨冰姿月殿人静覺寒波嬌入澑動疑香霧細飄塵<lb/>
此身却老清陽景免得兒家一笑春<lb/>
水中仙子鏡中神夜夜相擕入夢真隴鴈哀殘埋玉地<lb/>
朔風吹老弄蟾人寒添灞上䨇眉凍愁壓江南幾屐塵<lb/>
雪裏不嫌情味苦一枝占斷九州春<lb/>
殘紅苞萼半怡神始向窮邉露一真銀錯落中香入酒<lb/>
<pb n="KR4h0075_WYG_002-8a"/>
玉嬋娟外影隨人素襟挽雪情無奈寒鴈凌空不洗塵<lb/>
莫遣年殘惰行色過年猶對物華春<lb/>
紛紛雪月是清神况有揚州句入真傍水似看脩禊事<lb/>
飛鈿應學墮樓人三生石上驚前夢羣玉山頭出世塵<lb/>
空對蔚宗懐陸凱折來不寄一枝春<lb/>
誤將素月比容神强自猜疑恐未真雪裏苔枝迷半樹<lb/>
郵傳香信寄何人子卿對雪寒驚膽蔡琰聞笳恨入塵<lb/>
應向崑山採瓊藥鍊成魂魄傲長春<lb/>
<pb n="KR4h0075_WYG_002-8b"/>
逋仙一去筆無神幾向湖濵憶素真影痩横舒青玉案<lb/>
月香冷浸白衣人霜禽偷眼寒餘在紙帳孤眠絶夢塵<lb/>
我亦清癯心似鐵醉吟新句重憐春<lb/>
天將青白賦姿神自有生來只任真茅舎淒涼閑縱歩<lb/>
玉堂富貴一陳人淡烟斜月籠寒玉流水行雲恨逺塵<lb/>
兀兀窮仙慣憔悴醉眠石枕暗酬春<lb/>
年來嶺嶠獨逰神琪樹林中骨相真曉起白迷煙外策<lb/>
夜深寒醒酒邊人玉環飛燕還驚幻西子王嬙總泣塵<lb/>
<pb n="KR4h0075_WYG_002-9a"/>
爭似枯荄亘今古陽和<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>處自然春<lb/>
水村雲郭慣馳神閑淡生涯自得真李氏香中半孤影<lb/>
林家鶴外一全人横溪笑我吟心苦隋砌羞渠醉眼塵<lb/>
千種芳菲總凋䘮還因底事獨行春<lb/>
愁歸竹錦謾勞神㡬樹參差意未真雲外逺疑持漢節<lb/>
山深近似避秦人半梢破萼猶疑竚一翅騰空不礙塵<lb/>
多謝化工憐寂寞夜闌畱月伴嬌春<lb/>
瓊林瀟灑儘丰神誰道瑶英敢奪真老眼驚看江上路<lb/>
<pb n="KR4h0075_WYG_002-9b"/>
孤身愁憶隴頭人冷浮岑嶽回新棹清入流篝逐黯塵<lb/>
痩不勝衣雲態嫩闌干月午奈何春<lb/>
夜半霓裳悦羽神寒蟾皎皎露天真山中便覺有詩思<lb/>
江外自來無俗人百斛量珠丸絢色㡬枝鬬綵傲芳塵<lb/>
伊誰錯作梨花夢喚起閑愁斷送春<lb/>
花裏相從問鶴神何當蜕骨似西真八千勇士衝冠氣<lb/>
百萬巔崖辟穀人老去但知雲水癖生來未識綺羅塵<lb/>
幾時心緒渾無事閑却江頭醉晚春<lb/>
<pb n="KR4h0075_WYG_002-10a"/>
横影伶仃似有神半清淺處獨呈真數枝冲淡晚唐句<lb/>
一種孤髙東晉人上苑清房誰耐雪廬山玉峽肯䝉塵<lb/>
是中天趣那能識惜被東風漏洩春<lb/>
憶得年時夢裏神分明自識廣平真嫩寒初透臘前蘂<lb/>
老氣欲騰天上人誰御鉛華掩晴晝肯將縞帯落囂塵<lb/>
深冬勝有生生意粉蝶如知更恨春<lb/>
借問司華后土神向來玉蕋幾分真縞衣香引張帆駕<lb/>
白扇寒遮舉轡人羞淡獨能償素約偷閑未肯沒黄塵<lb/>
<pb n="KR4h0075_WYG_002-10b"/>
狂吟若也天知道痩得天公更怯春<lb/>
俠骨稜稜氣骨神庭前剛被月摹真苔封石壓何年樹<lb/>
雪虐風饕孤節人佳瑞似開鸞羽彩偷姸不襯馬蹄塵<lb/>
粲然玉骨誰同笑忍道靈妃亦訴春<lb/>
霜風吹起半空神綽約仙裳見道真照日不消涼雪豔<lb/>
衝寒欲訪暮山人羅屏翠羃堪圍玉紫陌紅樓敢抗塵<lb/>
幾立溪橋愁正遠暗香清透一腔春<lb/>
山深深處冷搜神羔蕋含枝識幻真吟對痩憐寒夜影<lb/>
<pb n="KR4h0075_WYG_002-11a"/>
折看愁殺故鄉人水雲弄月成三變玉雪吹涼試六塵<lb/>
堪笑插桃評鬼智漆園應是重慚春<lb/>
吟損東溪百倍神謫仙共我寸心真㡬明㡬滅月中魄<lb/>
三沭三薰玉表人雪欲肆欺空亂眼風還薄惡不粘塵<lb/>
杏娼歎自心開元宴應恨孤園早占春<lb/>
夜來曽共洞天神飛向仙都對九真鐵面冷於吹劔客<lb/>
石心深似嗅蘭人枝横月觀瓊瑶珮片落風臺玉粉塵<lb/>
𤣥鶴無聲唳空濶短歌一醉太和春<lb/>
<pb n="KR4h0075_WYG_002-11b"/>
花於雪裏獨稱神㸃出寒珠顆顆真先領一陽來故日<lb/>
應從九地作歸人香中别韻開清境世外髙情作暮塵<lb/>
回顧武陵溪畔客㡬村烟水尚迷春<lb/>
一味由來具一神枯槎獨占木中真形多有意相干月<lb/>
香本無情自動人嶺表冷雲迷遠望江南晴雪掩輕塵<lb/>
千林喚醒幾黄落分付伊初笑領春<lb/>
紛月披風巧照神龍綃半露玉為真冷光自照眼前色<lb/>
癯影欲欺雲外人鳯隻鸞孤情悒獨麝温屏暖景消塵<lb/>
<pb n="KR4h0075_WYG_002-12a"/>
睡棠只解成妖夢未識山間一段春<lb/>
寒勒花遲欲養神青陽早把膽窺真蜂胎蟾魄長生殿<lb/>
玉液金膏得道人變態似同雲出岫背時不與俗同塵<lb/>
洛中紅白誰家女還憶元㣲滿座春<lb/>
夜窗吟入静畱神調䕶風寒問趣真一氣不諧三益友<lb/>
十年又送幾佳人紛紛著樹烟凝雪漠漠浮雲月漾塵<lb/>
乞與徐熙畵新景未應傳得筆頭春<lb/>
自是蓬壺陸地神黃雲踹襪訪溪真仙容不老最牽興<lb/>
<pb n="KR4h0075_WYG_002-12b"/>
浮子無詩可對人静愛龍舒參眼識愁憐江總落歌塵<lb/>
榕風亭下畱連處悽慘荒荆忍放春<lb/>
凍影誰憐野外神疎疎淡淡自脩真㡬苞含白半凝淚<lb/>
一信清香太惱人風雨起予懐舊感江山悔我老紅塵<lb/>
角哀巳矣怕桃死此日空遺雪對春<lb/>
夢來曽憶二郎神花影愁端語最真月浸一庭寒水玉<lb/>
夢驚孤枕斷腸人不堪往事從頭看總欲新詩得句塵<lb/>
啄木敲門窺我醉四山寂寂鳥啼春<lb/>
<pb n="KR4h0075_WYG_002-13a"/>
憶昔君平勘卜神青衣應是日時真雲開巫女多嬌面<lb/>
浴出楊妃一麗人竹葉杯浮苔砌月豆荄灰暖紙窗塵<lb/>
驚春恐落羣芳後先到名園逐上春<lb/>
結綺吟餘暗愴神東昏猶自紀前真七哀有感驚愁眼<lb/>
一白空深惜幻人幽興逺迷葱嶺雪寒花清洗洛陽塵<lb/>
想應飛墜仙京去鈿合金釵誰寄春<lb/>
萬花同氣不同神玉粒孤標迥出真雪外驚看三五蕋<lb/>
山中知識㡬千人香還有分歸吟料影欲無眠效幻塵<lb/>
<pb n="KR4h0075_WYG_002-13b"/>
役損東君吾老矣可曽羞妒錦宫春<lb/>
遺情極像白拈神仙與吟翁意氣真月曉憶同林外飲<lb/>
酒醒愁悵曲中人荒溪獨照山初静寒影相持雪亦塵<lb/>
每惜半簷風露重起披玉毳伴瓊春<lb/>
紫微垣裏一魁神謫向蓬瀛領衆真十月具形分浩氣<lb/>
九靈司命註瓊人危根必露應知妄種智圓明不墮塵<lb/>
地位清髙太孤潔瓣香拜盡世間春<lb/>
廣宣筆法幾摹神妙得花中品格真點雪半粘風外蹟<lb/>
<pb n="KR4h0075_WYG_002-14a"/>
片烟横隔竹西人孤能入眼凉詩觀清欲飛空拭瘴塵<lb/>
憶到霜鐘趂粧飾年前年後為誰春<lb/>
朶中飛下玉霄神仙韻嬌姝一粉真冰曉浴乾銀浦水<lb/>
雪籬愁損草堂人名姬駿馬空詞筆廢苑荒臺老戰塵<lb/>
凍埜滄茫天四慘两行啼鴈獨傷春<lb/>
瞥聞香過欲飄神林迥風清水漾真空外忽來花鳥使<lb/>
雲端應占蕋宫人許瓊飛栢愁擎句弄玉排簫㸃落塵<lb/>
引領羣仙朝帝所大羅天上逺生春<lb/>
<pb n="KR4h0075_WYG_002-14b"/>
霜雪園林幾役神天憐吟客對空真一爐荀令香澄水<lb/>
半豓徐妃粉媚人愁絶不禁傷嵗暮情深渾斷怨風塵<lb/>
古根巳學蒼龍勢怪底嚴冬早發春<lb/>
黄埃滿眼正昏神愁見踈林㡬朶眞南國有香薰醉夣<lb/>
北風如陣戰覊人十分孤静偏宜曉一味清新不染塵<lb/>
痩島寒郊誰喚起坐間吟對玉堂春<lb/>
天開竒觀付詩神慘淡經營歳暮真傳説空中長記夢<lb/>
㶚陵醉裏半疑人逾年藏白應棲粉對雨聞香似隔塵<lb/>
<pb n="KR4h0075_WYG_002-15a"/>
失笑喬釗水芍藥空嫺妖冶鬬姸春<lb/>
嵐隂飛處暗迂神密吐孤芳自適真倒影欲窺臨水鏡<lb/>
斜枝似傍有情人海寧䕫峽幾清曉金谷銅駞一聚塵<lb/>
懐遠何須歎遲暮滿頭白髮且簪春<lb/>
一樽酬罷楚江神芳信冥冥欲受真總道無情還有思<lb/>
勿疑是影又非人雪消頓覺雲隨夢月落難聞笛怨塵<lb/>
最是客情眠不穩擁衾危坐黯愁春<lb/>
驂鸞駕鶴下三神病眼雖昏看亦眞霽曉一沉斜影月<lb/>
<pb n="KR4h0075_WYG_002-15b"/>
鈞天九奏歩虛人粉霜寒泣瓊闌淚蘭麝清飄素襪塵<lb/>
好似虹霓屏上景温泉宫裏各呈春<lb/>
騰騰天中放谷神羣仙騎鶴正朝眞淡烟絶色本何種<lb/>
入聖超凡只此人老大暗驚殘歳月寂寥空對古烟塵<lb/>
問渠橘隱應知否變作飛龍有㡬春<lb/>
花間一見上林神冷看烟霏半頰真手撚梢頭痕記月<lb/>
眠醒香外氣迷人濕雲不<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>藏深碧殘雪初消盎暖塵<lb/>
羣木自知天意惜直從身後始争春<lb/>
<pb n="KR4h0075_WYG_002-16a"/>
御爐薰徹太羅神永夜横杓對七真浩刼罡風開梵氣<lb/>
清浮弱水度星人綠毛么鳯羽翻譜丹鼎胎禽跡化塵<lb/>
獨媚𤣥英長不老海桑知變㡬畨春<lb/>
月色微明誤變神綠臺弄粉記顔真要知翠羽空陳跡<lb/>
未必雞林曽化人孤恨逺看驚薄暮新詩故夢悵前塵<lb/>
凍蛟危立寒鱗甲縱有青錢不買春<lb/>
飛爽浮幽逞雪神空江烟浪自愁真本無世上傾城笑<lb/>
曽向軍前止渴人曝暖釀寒時逐蹟梳風洗雨意超塵<lb/>
<pb n="KR4h0075_WYG_002-16b"/>
山川凍斷精靈氣獨為殘年作好春<lb/>
妙向羣芳玩五神空中亹亹似怡真月天花地幾心事<lb/>
江國溪山一主人欲笑還愁羞解語乍來忽去眇逰塵<lb/>
芳姿不怕消磨盡半㸃温柔爾許春<lb/>
粉輕衣冷獨消神未許瓊花巧妒真一𣲖珠幢迎羽客<lb/>
半機冰織駐鮫人移將天上行霄魄化作樽前弄影塵<lb/>
惟共水曹標粉序臨風灑落兎園春<lb/>
螭身虬尾老形神吐出生枝色鬬真雲興欲乗逰剡棹<lb/>
<pb n="KR4h0075_WYG_002-17a"/>
露花應恨射鵰人宜風宜雨寒滋韻含怨含情曉沭塵<lb/>
一領年芳如赴約何須羯鼓更喧春<lb/>
困坐無端遣睡神忽來詩思欲升真逄君雪月䨇清侶<lb/>
老我風霜百感人身世飄零知有恨心腸冷淡暗羞塵<lb/>
從教物態隨年改日暮天寒不計春<lb/>
萬玉圍庭照萬神懶能短幅對斜真吟看庾嶺浮香意<lb/>
清壓巴山噀酒人月殿霜宫憐舞影冰崖蘚壁障浮塵<lb/>
望中或見胭脂雪一様情懐两様春<lb/>
<pb n="KR4h0075_WYG_002-17b"/>
不遮一葉露全神似見風流賀季真天與吟情開太古<lb/>
月兼清影恰三人寒欺雪岸有餘白清灑冰簷不到塵<lb/>
但見新題緇凍壁倚䦨畱看大家春<lb/>
五出堂堂奪衆神獨於静處見孤真栴檀國裏天然韻<lb/>
簷葡林中玉様人臈雪㡬回埋不死寒泉一點淨無塵<lb/>
世間萬物知多少敢向枯梢鬬早春<lb/>
綠窗深鎻筆頭神健歩移來影脱真風惜怡渠有清致<lb/>
平生喜我作幽人杏奴惟好曽前席礬弟髙風又雨塵<lb/>
<pb n="KR4h0075_WYG_002-18a"/>
忍向臨卭識杯酒一分牢落一分春<lb/>
清脩不做五方神烟外誰開半額真淚眼未晴寒滴乳<lb/>
白頭如雪老催人長天蒼莽増遺慨逺水㣲茫泯去塵<lb/>
安得唐昌重邂逅快鞭追騎玉峰春<lb/>
勒住霜林萬古神香根杳杳出花真巖隈弄月驚山鬼<lb/>
牆外迎風笑路人玉潔冰清宜抹素粉消骨朽不隨塵<lb/>
九英射隙光芒起元稹文章拍拍春<lb/>
縱有多情不亂神笑渠桃李乞餘真翠生寒袖愁籠月<lb/>
<pb n="KR4h0075_WYG_002-18b"/>
玉墜嬌雲酷傍人三十二天來隱韻幾千百刼入空塵<lb/>
壽陽去後遺風逺搔首含章一夢春<lb/>
痩倚踈籬出半神雪風吹面冷含真晴曛香素誰邉玉<lb/>
影暈冰簷若個人巳見狂蜂先採探肯隨夢蝶久成塵<lb/>
寒林忽忽東方白愁醒一瓢天地春<lb/>
海角天涯憶故神村村烟雨未逄真南寒北暖變騷體<lb/>
西沒東生逐往人幸有老坡衣鉢在空憐和靖屋簷塵<lb/>
集英記得曽逰地回首慈恩㸃點春<lb/>
<pb n="KR4h0075_WYG_002-19a"/>
尚無容色氣何神道力堅凝鐵鑄真受死忍寒憐老骨<lb/>
回光返照見孤人天孫巧約知誰測仙客清標不自塵<lb/>
半夜忽來雲外鶴蓬萊宫主闖先春<lb/>
收拾餘香薦肉神雲端隱隱見靈真館娃宮近鳯城暖<lb/>
綠萼堂深艮岳人曉角繁滋髙樹外寒姿消落碧天塵<lb/>
誠齋新有憑妖説驚㪚桃符句裏春<lb/>
幽爽玲瓏自悦神相逄渾欲問仙真水花晴涴湘妃淚<lb/>
露竹寒驚越地人風月夏盟千載上江天涼觀一時塵<lb/>
<pb n="KR4h0075_WYG_002-19b"/>
棑枝遂翠休疑似細咏昌黎雪共春<lb/>
有句安能泣鬼神孤鸞妙曲逐希真夜深痩影偏宜月<lb/>
雪後清香欲沁人東閣共來吟正苦西湖可往跡應塵<lb/>
功成調鼎君知否要使熈熈宇宙春<lb/>
花開臘底覺仙神一種靈根絶妙真五月熟成金彈子<lb/>
三冬蕋綻玉樓人龎公逺渉來推勘常老端然不惹塵<lb/>
箇様酸心誰委悉肯同雪曲與陽春<lb/>
　梅花百詠附録<lb/>
</p>
<p>
</p>
  </div>
        </body>
</text>\m</TEI>
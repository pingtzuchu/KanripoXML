<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>權文公集巻六</head> <lb/>
    <p>
<pb n="KR4c0040_WYG_006-1a"/>
欽定四庫全書<lb/>
　權文公集巻六<lb/>
　　　　　　　　　　　　唐　權徳輿　撰<lb/>
　　雜詩<lb/>
　　　早夏青龍寺致齋慿眺感物因書十四韻<hi>寺壁有舅</hi>
　　　　<hi>氏庶子詩</hi>
曉出文昌宫憩兹青蓮宇潔齋奉明祀慿覧傷夐古秦<lb/>
為三月火漢乃一坏土詐力自湮淪霸儀終莽鹵終南<lb/>
<pb n="KR4c0040_WYG_006-1b"/>
横峻極積翠洩雲雨首夏諒清和芳隂接塲圃仁祠閟<lb/>
嚴淨稽首洗靈府虚室僧正禪危梁燕初乳通莊走聲<lb/>
利結駟乃旁午觀化復何如刳心信為愈盛時忽過量<lb/>
弱質本無取靜永環中樞益愧腰下組塵勞期抖擻陟<lb/>
降聊俯僂遺韻留壁間凄然感東武<lb/>
　　　仲秋朝拜昭陵<lb/>
清秋夀原上詔拜承吉卜嘗讀貞觀書及兹幸齋沐文<lb/>
皇昔潜耀隋季自顛覆撫運斯順人救焚非逐鹿神祇<lb/>
<pb n="KR4c0040_WYG_006-2a"/>
戴元聖君父納大麓良將授兵符直臣調鼎餗無疆傳<lb/>
慶祚有截荷亭育仙馭凌紫氛神遊棄黄屋方祇䕶山<lb/>
跡先正陪巖腹杳杳九嵕深沉沉萬靈肅鳥飛田已闢<lb/>
龍去雲猶簇金氣爽林巒乾岡走崖谷吾皇𢎞孝理率<lb/>
土蒙景福擁佑乃清夷威靈諒回復禮承三公重心愧<lb/>
二卿禄展敬何所伸曽㠯斧山木<lb/>
　　　拜昭陵出城與張秘監閣老同里臨行别承在<lb/>
　　　　史館未歸尋辱清辭輙酬之<lb/>
<pb n="KR4c0040_WYG_006-2b"/>
仲月當南吕晨装拜穀林逢君在東觀不得話離襟䇿<lb/>
馬縁雲路開緘扣玉音還期纔浹日里社酒同斟<lb/>
　　　酬馮監拜昭陵廻途中遇雨見示<lb/>
之子共乗軺清秋拜上霄<hi>寢宫有上霄門</hi>曙霞迎夙駕零雨濕<lb/>
廻鑣甘谷行初盡軒臺去漸遥望中猶可辨耘鳥下山<lb/>
椒<lb/>
　　　朔旦冬至攝職南郊因書即事<lb/>
大明南至慶天正朔旦圓丘樂六成文軌盡同堯厯象<lb/>
<pb n="KR4c0040_WYG_006-3a"/>
齋祠忝備漢公卿星辰列位祥光滿金石交音曉奏清<lb/>
更有觀臺稱賀處黄雲捧日瑞昇平<lb/>
　　　奉和張監閣老過八陵院題贈杜卿崔員外<lb/>
崇飾山園孝理深萬方同感聖人心已聞東閣招從事<lb/>
每向西垣奉徳音公府從容談婉婉賔堦清切景沉沉<lb/>
與君跬歩如同舍終日相期此盍簮<lb/>
　　　奉和鄭賔客相公攝官豐陵扈從之作<hi>時充鹵簿使</hi>
五輅導靈輼千夫象繚垣行宫移曉漏綵仗下秋原莫<lb/>
<pb n="KR4c0040_WYG_006-3b"/>
究希夷理空懐渙汗恩頥神方蹈道傳聖乃尊尊共祝<lb/>
如山夀俄驚憑几言遐荒七月會肹蠁百靈奔豹尾從<lb/>
風直鸞旗暎日飜塗芻聨法從營騎肅旌門杳靄虞泉<lb/>
夕凄清楚挽喧不堪程盡處嗚咽望文園<lb/>
　　　詹事府宿齋絶句<lb/>
清齋四體泰白晝一室空摧頽有古樹騷屑多悲風<lb/>
　　　和王祭酒太社宿齋不得赴李尚書宅㑹戯書<lb/>
　　　　見寄<lb/>
<pb n="KR4c0040_WYG_006-4a"/>
元禮門前勞引望勾龍壇下阻歡娛此時對局空相憶<lb/>
博進何人更樂輸<lb/>
　　　酬裴端公八月十五日夜對月見懐<lb/>
涼夜清秋半空庭皓月圓動揺隨積水皎潔滿晴天多<lb/>
病嘉期阻深情䴡曲傳偏懐賞心處同望庾樓前<lb/>
　　　奉和崔閣老清明日候許閣老交直之際辱裴<lb/>
　　　　閣老書招云與考功苖曹長先城南遊覧獨<lb/>
　　　　行口號因以簡贈<hi>時徳輿以疾故有阻追遊</hi>
<pb n="KR4c0040_WYG_006-4b"/>
紫禁宿初廻清明花亂開相招直城外逺逺上春臺諌<lb/>
曹將列宿㡬處期子玉深竹與清泉家家桃李鮮折芳<lb/>
行載酒勝賞隨君有愁疾自無悰臨風一搔首<lb/>
　　　和張秘監閣老獻嵗過蔣大拾遺因呈兩省諸<lb/>
　　　　公并見示<lb/>
二賢同載筆乆次入新年焚草淹輕秩藏書厭舊編竹<lb/>
風晴翠動松雪瑞光鮮慶賜行春令從兹佇九遷<lb/>
　　　酬崔舍人閣老冬至日宿直省中奉簡兩掖閣<lb/>
<pb n="KR4c0040_WYG_006-5a"/>
　　　　老并見示<lb/>
令節一陽新西垣宿近臣曉光連鳯沼殘漏近鷄人白<lb/>
雪飛成曲黄鍾律應均層霄翔迅羽廣陌駐歸輪清切<lb/>
晨趨貴恩華夜直頻輟才時所重<hi>九月中楊閣老權知吏部選事</hi>分命<lb/>
秩皆真<hi>十月中崔閣老正拜本官德輿正除禮部受命前一日分草詔詞</hi>左掖期連茹<lb/>
南宫愧積薪九年叨此地廻首倍相親<lb/>
　　　八月十五日夜瑶臺寺對月絶句<lb/>
嬴女乗鸞巳上天仁祠空在鼎湖邉涼風遥夜清秋半<lb/>
<pb n="KR4c0040_WYG_006-5b"/>
一望金波照粉田<hi>仁祠寺也見後漢書楚王英傳</hi>
　　　夏至日作<lb/>
璿樞無停運四序相錯行寄言赫曦景今日一隂生<lb/>
　　　二月二十七日社兼春分端居有懐簡所思者<lb/>
清晝開簾坐風光處處生㸔花詩思發對酒客愁輕社<lb/>
日雙飛燕春分百囀鶯所思終不見還是一含情<lb/>
　　　甲子嵗元日呈鄭侍御明府<lb/>
萬里煙塵合秦吳遂𦕈然無人来上國灑淚向新年世<lb/>
<pb n="KR4c0040_WYG_006-6a"/>
故㸔風葉生涯寄海田屠蘓聊一醉猶頼主人賢<lb/>
　　　七夕<lb/>
佳期人不見天上喜新秋玉珮霑清露香車渡淺流東<lb/>
西一水隔迢逓兩年愁别有穿針處㣲明月暎樓<lb/>
　　　嘉興九月寄丹陽親故<lb/>
窮年路岐客西望思茫茫積水曽南渡浮雲失舊鄉海<lb/>
邉尋别墅愁裏見重陽草露荷衣冷山風菊酒香獨謡<lb/>
看墜葉逺日遍秋光更羡登攀處烟花滿練塘<lb/>
<pb n="KR4c0040_WYG_006-6b"/>
　　　九日北樓宴集<lb/>
蕭颯秋風樓上聞霜風漠漠起隂雲不見攜觴王太守<lb/>
空思落㡌孟叅軍風吟蟋蟀寒偏急酒泛茱萸晚易醺<lb/>
心憶舊山何見日併將愁淚共紛紛<lb/>
　　　奉陪李大夫九日龍沙宴㑹<hi>得遲字</hi>
龍沙重九㑹千騎駐旌旗水木秋光淨絲桐雅奏遲烟<lb/>
蕪斂暄色霜菊發寒姿今日從公醉全勝落㡌時<lb/>
　　　臘日龍沙會絶句<lb/>
<pb n="KR4c0040_WYG_006-7a"/>
簾外寒江千里色林中罇酒七人期寧知臘日龍沙㑹<lb/>
却勝重陽落㡌時<lb/>
　　　嚴陵釣臺下作<lb/>
絶頂聳蒼翠清湍石磷磷先生晦其中天子不得臣心<lb/>
靈棲顥氣纓冕猶緇塵不樂禁中卧却歸江上春潜驅<lb/>
東漢風日使薄者醇焉用佐天子特此報故人人知大<lb/>
賢心不獨私其身弛張有深致耕釣陶天真奈何清風<lb/>
後擾擾論屈伸交情同市道利欲相紛綸我行訪遺臺<lb/>
<pb n="KR4c0040_WYG_006-7b"/>
仰古懷逸民矰繳鴻鵠逺雪霜松桂新江流去不窮山<lb/>
色凌秋旻人世自今古清輝照無垠<lb/>
　　　曉發武陽館即事書情<lb/>
清晨䇿羸車嘲哳聞春鷄行將騎吏親日與情愛暌東<lb/>
風變林樾南畝事耕犂青菰冒白水方塘接廣畦雜英<lb/>
被長坂野草蔓幽蹊舄鹵成沃壤祜株發柔荑芳樹鶯<lb/>
命鶵深林麏引麑杳杳途未極團團日已西哲士務纓<lb/>
弁鄙夫戀蓬藜終當税塵駕盥濯依春溪<lb/>
<pb n="KR4c0040_WYG_006-8a"/>
　　　豐城劔池驛感題<lb/>
龍劔昔未發泥沙相晦藏向非張茂先孰辨斗牛光神<lb/>
物不自達聖賢亦彷徨我行豐城野慷慨心内傷<lb/>
　　　奉使宜春夜渡新塗江陵路至黄蘖館路上遇<lb/>
　　　　風雨作<lb/>
草草理夜装涉江又登陸望路殊未窮指期今已促傳<lb/>
呼戒徒御振轡轉林麓隂雲擁嵓端霔雨當山腹震雷<lb/>
如在耳飛電来照目獸迹不敢窺馬蹄唯務速虔心若<lb/>
<pb n="KR4c0040_WYG_006-8b"/>
齋禮濡體如沐浴萬竅相怒號百泉暗奔瀑危梁慮足<lb/>
跌峻坂憂車覆問我何以然前日受㣲禄轉知人代事<lb/>
纓組乃徽束向若家居時安枕春夢熟遵途稍巳近候<lb/>
吏来相續曉霽心始安林端見初旭<lb/>
　　　細栁驛<lb/>
細栁肅軍令條侯信殊倫棘門乃兒戯從古多其人神<lb/>
武今不殺介夫如搢紳息駕幸兹地懐哉竦精神<lb/>
　　　渭水<lb/>
<pb n="KR4c0040_WYG_006-9a"/>
吕叟年八十皤然持釣鈎意在靜天下豈唯食營丘師<lb/>
臣有家法小白猶尊周日暮駐征䇿愛兹清渭流<lb/>
　　　宫人斜絶句<lb/>
一路斜分古驛前隂風切切晦秋煙鈆華新舊共冥寞<lb/>
日暮愁䲭飛野田<lb/>
　　　敷水驛<lb/>
空見水名敷秦樓昔事無臨風駐征騎聊復捋髭鬚<lb/>
　　　朝元閣<lb/>
<pb n="KR4c0040_WYG_006-9b"/>
繚垣複道上曽霄十月離宫萬國朝胡馬忽来清蹕去<lb/>
空餘䑓殿照山椒<lb/>
　　　石甕寺<lb/>
石甕寒泉勝寳井汲人廻挂青絲綆厨煙半逐白雲飛<lb/>
當晝老僧来灌頂<lb/>
　　　盤豆驛<lb/>
盤豆緑雲上古郵望思臺下使人愁江充得計太子死<lb/>
日暮戻園風雨秋<lb/>
<pb n="KR4c0040_WYG_006-10a"/>
　　　晚渡揚子江却寄江南親故<lb/>
返照滿寒流輕舟任揺漾支頥見千里煙景非一狀逺<lb/>
岫有無中片帆風水上天清去鳥滅浦迥寒沙漲樹晚<lb/>
疊秋嵐江空翻宿浪胷中千萬慮對此一清曠廻首碧<lb/>
雲深佳人不可望<lb/>
　　　新安江路<lb/>
深潭與淺灘萬轉出新安人逺禽魚淨山深水木寒嘯<lb/>
起青蘋末吟瞩白雲端即事遂幽賞何心挂儒冠<lb/>
<pb n="KR4c0040_WYG_006-10b"/>
　　　月夜江行<lb/>
扣船不得寐浩露清衣襟彌傷孤舟夜逺結萬里心幽<lb/>
興惜瑶草素懷寄鳴琴三奏月初上寂寞寒江深<lb/>
　　　江城夜泊寄所思<lb/>
客程殊未極艤棹泊廻塘水宿知寒早愁眠覺夜長逺<lb/>
鐘和暗杵曙月照晴霜此夕相思意揺揺不暫忘<lb/>
　　　陪包諫議湖墅路中舉帆<hi>同用山字</hi>
蕭蕭涼雨歇景物望中閒風際片帆去煙中獨鳥還斷<lb/>
<pb n="KR4c0040_WYG_006-11a"/>
橋通逺浦野墅接秋山更喜陪清興樽前一解顔<lb/>
　　　富陽陸路<lb/>
又入亂峯去逺程殊未歸煙蘿迷客路山菓落征衣攲<lb/>
石臨清淺晴雲出翠㣲漁潭明夜泊心憶謝𤣥暉<lb/>
　　　石塘路有懷院中諸公<lb/>
廻合千峯裏晴光似畫圖征車随返照候吏暎寒蕪石<lb/>
瀬侵行逕溪雲拂路隅未酬知巳分寜敢學潜夫<lb/>
　　　玉山嶺上作<lb/>
<pb n="KR4c0040_WYG_006-11b"/>
悠悠驅疋馬征路上連崗晚翠深雲竇寒苔淨石梁荻<lb/>
花偏似雪楓葉不禁霜愁見前程逺空郊下夕陽<lb/>
　　　舟行夜泊<lb/>
蕭蕭落葉送殘秋寂寞寒波急暝流今夜不知何處泊<lb/>
斷雲晴月引孤舟<lb/>
　　　曉發桐廬<lb/>
客路去漫漫桐溪上水難扣船乗曉月攲枕聽廻灘煙<lb/>
重江楓濕沙平宿鷺寒閒吟試一望疑在畫屏看<lb/>
<pb n="KR4c0040_WYG_006-12a"/>
　　　夜汎臨平湖有寄<lb/>
素彩皓通津孤舟入清曠已愛隔簾㸔還宜巻簾望隔<lb/>
簾巻簾當此時惆悵思君君不知<lb/>
　　　次滕老莊<lb/>
征途無旅館當晝喜逢君羸病仍留客朝朝掃白雲<lb/>
　　　曉<lb/>
曉風摇五兩殘月暎石壁稍稍曙光開片帆在空碧<lb/>
　　　晝<lb/>
<pb n="KR4c0040_WYG_006-12b"/>
孤舟漾曖景獨鶴下秋空安流日正晝淨緑天無風<lb/>
　　　晚<lb/>
古樹夕陽盡空江暮靄收寂寞叩船坐獨生千里愁<lb/>
　　　夜<lb/>
猿聲到枕上愁夢紛難理寂寞深夜寒青露落秋水<lb/>
　　　宿嚴陵<lb/>
身羇從事驅征傳江入新安泛暮濤今夜子陵灘下泊<lb/>
自慙相去九牛毛<lb/>
<pb n="KR4c0040_WYG_006-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0040_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　權文公集巻六<lb/>
</p>
<p>
</p>
  </div>
</body>
</text>
</TEI>
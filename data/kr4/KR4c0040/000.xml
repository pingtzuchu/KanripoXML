<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>權文公集</head>
    <p>
<pb n="KR4c0040_WYG_000-1a"/>
欽定四庫全書　　　　　集部二<lb/>
　權文公集　　　　　　　别集類一<hi>唐</hi>
　　提要<lb/>
　　　　<hi>臣</hi>等謹案權文公文集十巻唐權徳輿撰徳<lb/>
　　　　輿字載之天水人官至同平章事事迹具唐<lb/>
　　　　書本傳徳輿嘗自纂制集五十巻楊憑序之<lb/>
　　　　其孫憲又編其詩文為五十巻楊嗣復序之<lb/>
　　　　今制集巳佚文集亦久無傳本此本乃明嘉<lb/>
<pb n="KR4c0040_WYG_000-1b"/>
　　　　靖二十年楊慎得之於滇南僅存目録及詩<lb/>
　　　　賦十巻劉大謨序而刻之又刪其無書之目<lb/>
　　　　録徳輿文集舊目遂不可考惟文苑英華及<lb/>
　　　　唐文粹中時時㪚見尚有出此本之外者耳<lb/>
　　　　考王士禎居易録載權文公集五十巻註曰<lb/>
　　　　詩賦十巻文四十巻碑銘八巻議論二巻記<lb/>
　　　　二巻集序三巻贈送序四巻䇿問一巻書二<lb/>
　　　　巻䟽表狀五巻祭文三巻稱無錫顧宸藏本<lb/>
<pb n="KR4c0040_WYG_000-2a"/>
　　　　劉體仁之子凡冩之以貽士禎者然則徳輿<lb/>
　　　　全集康熈中猶存不識何以今所傳者皆楊<lb/>
　　　　慎之殘本苐士禎所註巻目以數計之乃八<lb/>
　　　　十巻與五十巻之説不合又不識其何故今既<lb/>
　　　　無可參證姑仍楊慎本録之焉乾隆四十六<lb/>
　　　　年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="KR4c0040_WYG_000-3a"/>
權文公集序<lb/>
唐有天下二百二十載用文章顯於時代有其人然而<lb/>
自成童就傳以及考終命解巾筮仕以及鈞衡師保造<lb/>
次必扵是視聴必於是文采皆正色而無駁雜調韻皆<lb/>
正聲而無竒邪滔滔如江河東注不知其極而又處命<lb/>
書綸綍之任専考覆品藻之柄參化成轉翊之勲初中<lb/>
終全而有之得之於相國文公矣公諱徳輿字載之天<lb/>
水人也族望祖宗之逺當官行巳之道語在國史銘於<lb/>
<pb n="KR4c0040_WYG_000-3b"/>
壙而碑於途此不敢詳今所載者因縁文業而已早嵗<lb/>
為淮南江西從事椽管記室之任屬詞詣理奏入而報<lb/>
可移文走檄疆事迎解登朝為起居舍人改駕部員外<lb/>
郎換司勲郎中遷中書舍人凡四任九年専掌詔誥<lb/>
大則發徳音修典冊洒朝廷之利澤増盛徳之形容<lb/>
小則褒才能叙官業區分流品申明沮勸無誕嗣無巧<lb/>
語誠直温潤真王者之言公昔自纂録為制集五十巻<lb/>
託於友人湖南觀察使楊公憑為之序故今不在編次<lb/>
<pb n="KR4c0040_WYG_000-4a"/>
之内其他千名萬狀隨意所屬牢籠今古窮極㣲細<lb/>
周流於親愛情理之間磅礴於勲賢久大之業不為利<lb/>
疚不以菲廢本乎道以行乎文故能獨步當時人人心<lb/>
服非以徳爵齒挾而致之貞元中奉詔考定賢良草澤<lb/>
之士升名者十七人及為禮部侍郎擢進士第七十有<lb/>
二鸞鳯把梓舉集其門登輔相之位者前後十人其他<lb/>
征鎮岳牧文昌掖垣之選不可悉數方且繼居重任者<lb/>
猶森然非精識洞鑒鑒其詞而知其人何以臻此邪<lb/>
<pb n="KR4c0040_WYG_000-4b"/>
憲宗皇帝紹開中興始初英明申戚提法武功既愈文<lb/>
教是圖元和五年冬執政暴疾既瘖且痺未旬日而公<lb/>
作相憲章儒術潤色王度使和聲順氣發自廊廟而<lb/>
後鬯浹於幽遐我之所長時以推戴玉立氷潔無緇磷<lb/>
遷染之譏以文徳自終豈徒然哉嗣復不佞發跡門館<lb/>
儀曹台席皆添前躅公之元子中書舍人璩不幸短<lb/>
命其嗣憲孫泣奉文集求鄙文以冠篇首雖觀於巨<lb/>
海難挹於波濤而籍用白茅所資誠敬其五十巻次第<lb/>
<pb n="KR4c0040_WYG_000-5a"/>
具在集目銀青光禄大夫充集賢殿大學士楊嗣復撰<lb/>
<pb n="KR4c0040_WYG_000-6a"/>
權文公集序<lb/>
夫物常聚扵所好也故棄公好龍天龍聞而下之穆王<lb/>
好仙王母降於瑶池况文章為天地間公器顧有好之<lb/>
而弗得者乎昔歐陽公好古碑刻入咸不憚數千仞之<lb/>
險數千里之遥購而致之觀諸集古録為可徵巳唐權公<lb/>
載之為天水人相憲宗黼黻潤色彬彬可稱可泉胡公以<lb/>
其為鄉先達嘗景仰愛慕思欲誦其詩讀其書皇皇焉求<lb/>
之罔置在翰苑時每與升庵楊公論及升庵好學慕古<lb/>
<pb n="KR4c0040_WYG_000-6b"/>
猶夫可泉也故遂識之心而恒訪之人經今三十稔矣<lb/>
始於滇南士人家偶獲是集重之不啻九鼎太吕惜其<lb/>
目録與詩賦十巻僅存其他作四十巻并自纂制集五<lb/>
十巻俱各散失莫知所在升庵托余轉寄可泉余意以<lb/>
此貽可泉固足以償其平生愿見之懐恐其所未覩者<lb/>
將遂湮没沈鬱終不可得不如梓而行之有是書者庶或<lb/>
見之將不逺千里欣欣然來相告矣寧不為可冀乎若<lb/>
夫權公人品之光明勲業之𢎞逺儒術之純正詞翰之䆳<lb/>
<pb n="KR4c0040_WYG_000-7a"/>
古載在國史及楊公嗣復之序兹弗容贅書此數語<lb/>
葢以見二公嗜好之篤且以為權公全集之囮也序云<lb/>
乎哉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>權文公集巻五</head> <lb/>
    <p>
<pb n="KR4c0040_WYG_005-1a"/>
欽定四庫全書<lb/>
　權文公集巻五<lb/>
　　　　　　　　　　　　唐　權德輿　撰<lb/>
　　雜詩<lb/>
　　　送杜尹赴東都<lb/>
商於留異績河洛賀新遷朝選吳公守時權杜尹賢如<lb/>
綸披鳯詔出匣淬龍泉風雨交中土簪裾敞别筵清明<lb/>
人比玉照灼府如蓮佇報司州政徴黄似潁川<lb/>
<pb n="KR4c0040_WYG_005-1b"/>
　　　送孔江州<lb/>
九𣲖潯陽郡分明似畫圖秋光連瀑布晴翠辨香鑪才<lb/>
子猒蘭省邦君榮竹符江城多暇日能寄八行無<lb/>
　　　送渾鄧州<lb/>
年少守南陽新恩印綬光輕軒出繞霤利刃發干將風<lb/>
勁初飛葉雲寒方䕶霜想君行縣處露冕菊潭香<lb/>
　　　埇穚達奚四于十九陳大三侍御夜宴叙各賦<lb/>
　　　　二韻<lb/>
<pb n="KR4c0040_WYG_005-2a"/>
滿樹鐡冠瓊樹枝罇前燭下心相知明朝又與白雲逺<lb/>
自古河梁多别離<lb/>
　　　酬别蔡十二見贈<lb/>
伊人茂天爵恬澹卧郊園傲世方隠几説經乆顓門浩<lb/>
歌曳柴車詎羡丹轂尊嚴霜被鶉衣不知狐白温游心<lb/>
羲文際愛我相討論潢汙忽朝宗傳騎令載奔崢嶸嵗<lb/>
隂晚愀愴離念繁别館絲桐清寒郊烟雨昏中飲見逸<lb/>
氣縱談窮化元佇見公車起聖代待乞言<lb/>
<pb n="KR4c0040_WYG_005-2b"/>
　　　揚州與丁山人别<lb/>
將軍易道令威仙華髪清談得此賢惆悵今朝廣陵别<lb/>
遼東後㑹復何年<lb/>
　　　送台州崔録事<lb/>
不嫌臨海逺㣲禄代躬耕古郡紀綱職扁舟山水程詩<lb/>
因琪樹麗心與瀑泉清盛府知音在何時薦政成<lb/>
　　　送信安劉少府<hi>自常州叅軍選授</hi>
相㸔結離念盡此林中渌夷代輕逺遊上才随薄禄參<lb/>
<pb n="KR4c0040_WYG_005-3a"/>
卿滯孫楚隠市同梅福吏散時泛絃賔来閒覆局襟情<lb/>
無俗慮談笑成逸躅此路足灘聲羡君多水宿<lb/>
　　　送李城門罷官歸嵩陽<hi>城門院在遺補院東</hi>
與君相識處吏隠在墻東啓閉千門靜逢迎兩掖通罷<lb/>
官多暇日肄業有儒風歸去塵寰外春山桂樹叢<lb/>
　　　送上虞丞<lb/>
越郡佳山水菁江接上虞計程航一葦試吏佐雙鳬雲<lb/>
壑窺仙籍風謡驗地圖因尋黄絹字為我弔曹旴<lb/>
<pb n="KR4c0040_WYG_005-3b"/>
　　　送盧評事婺州省覲<lb/>
知向東陽去晨裝見綵衣客愁青眼别家喜玉人歸漠<lb/>
漠水烟晚蕭蕭楓葉飛雙溪泊<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>處候吏拜胡威<lb/>
　　　送崔端公郎君入京覲省<lb/>
已見風姿美仍聞藝業勤清秋上國路白晳少年人帶<lb/>
月輕帆疾迎霜綵服新過庭若有問一為説漳濵<lb/>
　　　送張周二秀才謁宣州薛侍郎<lb/>
儒衣兩少年春棹轂溪船湖月供詩興嵐風費酒錢上<lb/>
<pb n="KR4c0040_WYG_005-4a"/>
帆涵浦岸攲枕傲青天不用愁羇旅宣城太守賢<lb/>
　　　送張將軍歸東都舊業<lb/>
功名不復求舊業向東周白草辭邉騎青門别故侯摧<lb/>
殘寳劒拆羸病緑珠愁日暮寒風起猶疑大漢秋<lb/>
　　　送句容王少府簿領赴上都<lb/>
上國路綿綿行人候曉天離亭緑綺奏鄉樹白雲連江<lb/>
露濕征袂山鸎宜泊船春風若為别相顧起樽前<lb/>
　　　送從弟謁員外叔父廻歸義興<lb/>
<pb n="KR4c0040_WYG_005-4b"/>
異鄉兄弟少見爾自依然来酌林中酒去耕湖上田何<lb/>
朝逢暑雨㡬夜泊漁烟餘力當勤學成名貴少年<lb/>
　　　送梁道士謁夀州崔大夫<lb/>
年少一仙官清羸駕綵鸞洞宫雲渺渺花路水漫漫嵗<lb/>
計芝田熟晨裝月帔寒遥知小山桂五馬待邀歡<lb/>
　　　送鄭秀才貢舉<lb/>
西笑意如何知隨貢舉科吟詩向月露驅馬出烟蘿晚<lb/>
色平蕪逺秋聲候鴈多自憐歸未得相送一勞歌<lb/>
<pb n="KR4c0040_WYG_005-5a"/>
　　　送謝孝亷移家越州<lb/>
家承晋太傅身慕魯諸生又見一帆去共愁千里程沙<lb/>
平古樹迥潮滿曉江晴從此幽深去無妨隠姓名<lb/>
　　　送韓孝亷侍從赴舉<lb/>
貢士去翩翩如君最少年綵衣行不廢儒服代相傳曉<lb/>
月經淮路繁隂過楚天清談遇知巳應訪孝亷船<lb/>
　　　送陸拾遺祇召赴行在<lb/>
鵷鷺承新命飜飛入漢庭歌詩能合雅獻納毎論經月<lb/>
<pb n="KR4c0040_WYG_005-5b"/>
曉蜀江迥猿啼楚樹青幸因焚草暇書札訪沉㝠<lb/>
　　　送暎師歸本寺<lb/>
還歸栁寺去逺逺出人羣苔甃桐華落山忩桂樹薫引<lb/>
泉通絶澗放鶴入孤雲幸許宗雷到清談不昜聞<lb/>
　　　送宇文文府赴官<lb/>
送君當嵗暮斗酒破離顔車騎擁寒水雪雲凝逺山且<lb/>
安黄綬屈莫羡白鷗閒從此圖南路青雲歩武間<lb/>
　　　送岳州温録事赴任<lb/>
<pb n="KR4c0040_WYG_005-6a"/>
解巾州主簿捧檄不辭遥獨鶴九霄翼寒松百尺條晨<lb/>
裝沾雨雪旅宿候風潮為政閒無事清談肅郡僚<lb/>
　　　送山人歸舊隠<lb/>
工為楚辭賦更著魯衣冠嵗儉山田薄秋深晨服寒世<lb/>
人榮燕頷志士戀漁竿會被公車薦知君乆晦難<lb/>
　　　惠上人房宴别<lb/>
方𫀆相引到龍花支筞開襟路不賖法味已同香積會<lb/>
禮容疑在少施家逸民羽客期皆至踈竹青苔景半斜<lb/>
<pb n="KR4c0040_WYG_005-6b"/>
究竟相依何處好匡山古社足烟霞<lb/>
　　　送裴秀才貢舉<lb/>
儒衣風貌清去扺漢公卿賔貢年猶少篇章藝已成臨<lb/>
流惜暮景話别起鄉情離酌不辭醉西江春草生<lb/>
　　　送袁太祝衢婺廵覆<hi>同用山字</hi>
校緡税畆不妨閒清興自隨魚鳥間知君此去足佳句<lb/>
路出桐溪千萬山<lb/>
　　　送湖南李侍御赴本使賦採菱亭詩<lb/>
<pb n="KR4c0040_WYG_005-7a"/>
舊俗採菱處津亭風景和沅江收暮靄楚女發清歌曲<lb/>
岸縈緗葉荒堦上白波蘭橈向蓮府一為枉帆過<lb/>
　　　送穆侍御歸東都<lb/>
知君儒服貴綵繡兩相輝婉婉成名後翩翩擁傳歸江<lb/>
深煙霧沒山暗雨雲飛共待酬恩罷相將去息機<lb/>
　　　送崔端公赴度支江陵院三韻<hi>照字</hi>
津亭風雪霽斗酒留征棹星傳指湘江瑶琴多楚調偏<lb/>
愁欲别處黯黯頽陽照<lb/>
<pb n="KR4c0040_WYG_005-7b"/>
　　　送陸太祝赴湖南幕同用送字<hi>三韻</hi>
不憚征路遥定縁賔禮重新知折栁贈舊侣乗籃送此<lb/>
去佳句多楓江接雲夢<lb/>
　　　送李處士歸弋陽山居<hi>限姓名中用韻</hi>
蹔来城市意何如却憶葛陽溪上居不憚薄田輸井税<lb/>
自將嘉句著州閭波翻極浦檣竿出霜落秋郊樹影踈<lb/>
想到家山無俗侣逢迎只是坐籃輿<lb/>
　　　送清洨上人謁信州陸員外<lb/>
<pb n="KR4c0040_WYG_005-8a"/>
暫辭長老去隨縁候曉輕装寄客船佳句已齊康寳月<lb/>
清談逺指謝臨川灘經水瀬逢新雪路過漁潭宿暝烟<lb/>
暇日若隨千騎出南巖只在郡樓前<lb/>
　　　送别同用闊字<hi>三韻</hi>
耿耿離念繁蕭蕭涼葉脱緇塵素衣敝風露秋江闊想<lb/>
得讀書忩巖花對巾褐<lb/>
　　　送人使之江陵<hi>賞字</hi>
嘉招不辭逺捧檄利攸徃行役念前程讌㳺暌舊賞征<lb/>
<pb n="KR4c0040_WYG_005-8b"/>
軺星乍動江信潮應上烟水飛一帆霜風揺五兩紛紛<lb/>
别袂舉切切離鴻響後會杳何時悠悠勞夢想<lb/>
　　　餘干贈别張二十二侍御<lb/>
蕪城陌上春風别於越亭邉嵗暮逢驅車又愴南北路<lb/>
返照寒江千萬峯<lb/>
　　　雜言賦得風送崔秀才歸白田限三五六七言<lb/>
　　　　<hi>得暄字</hi>
響深澗思啼猿闇入蘋洲暖輕隨栁陌暄淡蕩乍飄雲<lb/>
<pb n="KR4c0040_WYG_005-9a"/>
影芳菲遍發花源寂寞春江别君處和烟帶雨送征軒<lb/>
　　　雜言同用離騷體送張評事襄陽覲省<lb/>
黯離堂兮日晚<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>壺觴兮送逺逺水霽兮㣲明杜蘅秀<lb/>
兮白芷生波泫泫兮烟羃羃凝暮色於空碧紛離念兮<lb/>
隨君泝九江兮經七澤君之去兮不可留五采裳兮木<lb/>
蘭舟<lb/>
　　　嶺上逢乆别者又别<lb/>
十年曽一别征路此相逢馬首向何處夕陽千萬峰<lb/>
<pb n="KR4c0040_WYG_005-9b"/>
　　　贈别表兄韋卿<lb/>
新讀兵書事䕶羌腰間寳劔映金章少年百戰應輕别<lb/>
莫笑儒生涙數行<lb/>
　　　古離别<lb/>
人生天地間瞥若六轡馳夭夀既常數奈何生别離跡<lb/>
當中人域正性日已衰是非千萬境杳靄情塵滋出門<lb/>
事何常暫别亦難期冉冉歎流景悠悠限山陂盡此一<lb/>
夕歡華罇㑹前墀鷄鳴東方曙夙駕臨通逵欲出强移<lb/>
<pb n="KR4c0040_WYG_005-10a"/>
歩欲留難致辭兩情不得已念此留何為天明去已逺<lb/>
寂黙居人歸入門復上堂怳怳生驚疑經履同遊處猶<lb/>
言常相隨覧物或臨<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>翻恠来何遲乃知前日歡本為<lb/>
今日悲持此别後心寕及未見時則知交疎分乆乆飜<lb/>
易時報君未别後别後當自知<lb/>
　<lb/>
　<lb/>
　<lb/>
<pb n="KR4c0040_WYG_005-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　權文公集巻五<lb/>
</p>
<p>
</p>
  </div>
</body>
</text>
</TEI>
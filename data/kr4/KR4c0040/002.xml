<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>權文公集巻二</head> <lb/>
    <p>
<pb n="KR4c0040_WYG_002-1a"/>
欽定四庫全書<lb/>
　權文公集巻二<lb/>
　　　　　　　　　　　　唐　權徳輿　撰<lb/>
　　雜詩<lb/>
　　　奉和李相公早朝於中書候傳㸃偶書所懷奉<lb/>
　　　　呈門下相公中書相公<lb/>
五更鐘漏歇千門扄鑰開紫㣲殘月下黄道曉光来辯<lb/>
色趍中禁分班列上台祥烟初繚繞威鳯正徘徊斧藻<lb/>
<pb n="KR4c0040_WYG_002-1b"/>
歸全徳輪轅適衆材化成風偃草道合鼎調梅渥命随<lb/>
三接皇恩暢九垓嘉言造膝去喜氣沃心廻東閣延多<lb/>
士南山賦有䑓陽春那敢和空此詠康哉<lb/>
　　　奉和于司空二十五丈新卜城南郊居接司徒<lb/>
　　　　公别墅即事書情奉獻兼呈李裴相公<lb/>
一徳承昌運三公翊至尊雲龍諧理代魚水見深恩别<lb/>
墅池塘曉晴郊草木蕃溝塍連杜曲茅土盛于門卜築<lb/>
因登覽經邦毎討論退朝鳴玉會入室斷金言材俊依<lb/>
<pb n="KR4c0040_WYG_002-2a"/>
東閤壺觴接後園逕深雲自起風靜葉初翻宰物歸心<lb/>
匠虚中即化源巴人寧敢和空此媿逰藩<lb/>
　　　奉和新卜城南郊居得與衛右丞鄰舍因賦詩<lb/>
　　　　寄贈<lb/>
上宰坐論道郊居仍里仁六符既昭晣萬象隨陶鈞旭<lb/>
旦下玉墀鳴騶拂車茵軒窓退殘暑風物迎蕭辰山澤<lb/>
蜃雨出林塘魚鳥馴豈同求羊逕共是羲皇人石君五<lb/>
曹重左戸三壤均居止烟火接逢迎鷄黍頻大方本無<lb/>
<pb n="KR4c0040_WYG_002-2b"/>
隅盛徳必有鄰千年郢曲後復此聞陽春<lb/>
　　　奉和韋曲莊言懐貽東曲外族諸弟<lb/>
韋曲冠盖里鮮原鬱青葱公台睦中外墅舍鄰西東騶<lb/>
馭出國門晨曦正曈曨燕居平外土野服參華蟲疆畎<lb/>
分古渠烟霞連灌藂長幼序以齒歡言無不同憶昔全<lb/>
盛時鄖邭播休功代業擴宇内光塵藹墟中慨息多永<lb/>
歎歌詩厚時風小生黍𤓰葛慕義斯無窮<lb/>
　　　和王侍郎病中領度支煩迫之餘過西園書堂<lb/>
<pb n="KR4c0040_WYG_002-3a"/>
　　　閒望<lb/>
憑檻輟繁務晴光烟樹分中邦均禹貢上藥騐桐君滿<lb/>
逕風轉蕙巻簾山出雲鏘然玉音發餘興在新文<lb/>
　　　奉和度支李侍郎早朝<lb/>
夙駕趨北闕曉星啓東方鳴騶分騎吏列燭散康莊照<lb/>
灼華簮並逶迤綺陌長腰金初辯色噴玉自生光獻替<lb/>
均三壤貞明集百祥下才叨接武空此媿文昌<lb/>
　　　奉和劉侍郎司徒奉詔伐叛書情呈宰相<lb/>
<pb n="KR4c0040_WYG_002-3b"/>
玉帳元侯重黄樞上宰雄縁情詞律外宣力廟謀中震<lb/>
耀恭天討嚴凝助嵗功行看畫麟閣凛凛有英風<lb/>
　　　奉和鄜州劉大夫麥秋出師遮虜有懷中朝親<lb/>
　　　　故<lb/>
天子愛全才故人雄外䑓緑油登上將青綬亞中台亭<lb/>
障鳴笳入風雲轉斾来蘭防分杳杳麥壠望莓莓月向<lb/>
琱弓滿蓮依寳劒開行師齊鸛列錫馬盡龍媒壮志徴<lb/>
梁甫嘉招萃楚材千尋推直幹百鍊去纎埃間闊勞相<lb/>
<pb n="KR4c0040_WYG_002-4a"/>
望歡言幸早陪毎聨花下騎幾泛竹間杯芳訊雙魚逺<lb/>
流年兩鬢催何時介圭覲攜手詠康哉<lb/>
　　　太原鄭尚書逺寄新詩走筆酬贈因代書賀<lb/>
曉開閶闔出絲言共喜全才鎮北門職重油幢推上畧<lb/>
榮兼革履見深恩昔嵗經過同二仲登朝並命慙無用<lb/>
曲臺分季奉齋祠直筆繫年陪侍從芬芳鷄舌向南宫<lb/>
伏奏丹墀跡又同公望數承黄紙詔虚懐自號白雲翁<lb/>
戎装躞蹀紛出祖金印煌煌寵司武時看介士閲犀渠<lb/>
<pb n="KR4c0040_WYG_002-4b"/>
毎狎儒生冠章甫晋祠汾水古并州千騎雙旌居上頭<lb/>
新握兵符應感激逺緘詩句更風流緇衣諸侯諒稱美<lb/>
白衣尚書何可比只今鄰閣待丹青努力加飡報天子<lb/>
　　　奉和許閣老酬淮南崔十七端公見寄<lb/>
文行藴良圖聲華挹大巫掄才超粉署駮議在黄樞自<lb/>
得環中辨偏推席上儒八音諧雅樂六轡騁康衢宻侍<lb/>
金鏘珮雄才本棄繻鑪烟霏𤨏闥宫漏滴銅壺舊友雙<lb/>
魚至新文六義敷斷金揮麗藻比玉詠生芻交辟甞推<lb/>
<pb n="KR4c0040_WYG_002-5a"/>
重單辭忽受誣風波疲賈誼岐路泣楊朱溟漲前程險<lb/>
炎荒旅夢孤空悲鳶跕水飜羡鴈銜蘆故國方迢逓羈<lb/>
愁自鬱紆逺猷来象魏霈澤過畨禺盡室扁舟客還家<lb/>
萬里途索居因仕宦著論擬潜夫帆席来應駃郊園半<lb/>
巳蕪夕陽尋井逕涼吹動纎枯憶昔同駈傳忘懷或據<lb/>
梧幕庭依古刹緡税給中都𤓰歩經過慣龍沙眺聽殊<lb/>
春山嵐漠漠秋渚露塗塗<hi>徳輿建中興元之間與崔同為鹽鐵邑大夫從事楊子既</hi>
<hi>濟寺貞元初徳輿受辟於江西亷推崔又知度支院在焉</hi>孰謂原思病非關寗武愚<lb/>
<pb n="KR4c0040_WYG_002-5b"/>
方看簮獬豸俄歎縶騊駼芳訊風情在佳期嵗序徂二<lb/>
賢歡最乆三益義非無柏悦心應爾松寒志不渝子將<lb/>
陪禁掖亭伯限江湖交分終推轂離憂莫向隅分曹日<lb/>
相見延首憶田蘓<lb/>
　　　奉和李給事省中書情寄劉苗崔三曹長因呈<lb/>
　　　　許陳二閣老<lb/>
常寮㡬處伏明光新詔聨翩夕拜郎五夜漏清天欲曙<lb/>
萬年枝暖日初長分曹列侍登文石促膝閒謡接羽觴<lb/>
<pb n="KR4c0040_WYG_002-6a"/>
共説漢朝榮上賞豈令三友滯馮唐<lb/>
　　　過張監閣老宅對酒奉酬見贈<hi>其年停貢舉</hi>
里仁無外事徐歩一開顔荆玉收難盡齊竽喜暫閒秋<lb/>
風傾菊酒霽景下蓬山不用投車轄甘從倒載還<lb/>
　　　奉和張舍人閣老閣中直夜思聞雅琴因以書<lb/>
　　　　事通簡僚友<lb/>
紫垣宿清夜藹藹復沉沉圎月衡漢浄好風松滌深軒<lb/>
忩韻虚籟蘭雪懐幽音珠露銷暑氣玉徽結遐心盛才<lb/>
<pb n="KR4c0040_WYG_002-6b"/>
本殊倫雅誥方在今佇見舒彩翮飜飛鳯歸林<lb/>
　　　和兵部李尚書東亭詩<lb/>
三接履聲退東亭斯曠然風流披鶴氅操割佩龍泉雲<lb/>
巻巖巘疊雨餘松桂鮮豈煩禽尚逰所貴天理全<lb/>
　　　和司門殷員外早秋省中書直夜寄荆南衛象<lb/>
　　　　端公<lb/>
共嗟王粲滯荆州才子為郎憶舊逰凉夜偏宜粉署直<lb/>
清言逺待玉人酧風生北渚烟波闊露下南宮星漢秋<lb/>
<pb n="KR4c0040_WYG_002-7a"/>
早晚得為同舍侶知君兩地結離憂<lb/>
　　　酬陸三十二叅淅東見寄<lb/>
驄馬别已乆鯉魚来自烹慇懃故人意怊悵中林情茫<lb/>
茫重江外杳杳一枝瓊搔首望良覿為君華髪生<lb/>
　　　奉酬張監閣老雪後過中書見贈加兩韻簡南<lb/>
　　　　省僚舊<lb/>
寓直乆叨榮新恩倍若驚風清五夜永節換一陽生潘<lb/>
鬢年空長齊竽藝本輕常時望連茹今日劇懸旌枉歩<lb/>
<pb n="KR4c0040_WYG_002-7b"/>
歡方接含毫思又縈煩君白雪句嵗晏若為情<lb/>
　　　酬主客仲員外見賀正除<lb/>
五年承乏奉如綸才薄那堪侍從臣禁署獨聞清漏曉<lb/>
命書慙對紫泥新周班毎喜簮裾接郢曲偏宜諷詠頻<lb/>
憶昔曲䑓甞議禮見君論著最相親<lb/>
　　　奉和太府韋卿閣老左藏庫中假山之作<lb/>
春山仙掌百花開九棘腰金有上才忽向庭中摹峻極<lb/>
如從洞裏見昭回小松巳負干霄状片石皆疑縮地来<lb/>
<pb n="KR4c0040_WYG_002-8a"/>
都内今朝似方外仍傳麗曲寄雲䑓<lb/>
　　　奉和崔評事寄外甥劉同州并呈杜賔客許給<lb/>
　　　　事王侍郎昆弟楊少尹李侍御并見寄之作<lb/>
芳訊来江湖開緘粲瑶碧詩因乗黄贈才擅雕龍格深<lb/>
陳名教本諒以仁義積藻思成采章雅音聞皦繹清時<lb/>
左馮翊貴士二千石前日應星文今兹敞華㦸謝公甞<lb/>
乞墅<hi>乞音氣</hi>寗氏終相宅徃嵗疲草𤣥忘年齊舉白酒酣<lb/>
吟更苦夜艾談方劇棗巷風雨秋石頭烟水夕多逢長<lb/>
<pb n="KR4c0040_WYG_002-8b"/>
者轍不屑諸公辟酷似仰牢之雄詞挹亭伯老驥念千<lb/>
里飢鷹舒六翮叵能捨郊扉来偶朝中客<lb/>
　　　和職方殷郎中留滯江漢初至南宫呈諸公并<lb/>
　　　　見寄<lb/>
十嵗别文昌藩符寄武當師貞上介辟恩擢正員郎藻<lb/>
思烟霞麗歸軒印綬光<hi>頃佐山南榮加章服</hi>還希駐輦問莫自嘆<lb/>
馮唐<lb/>
　　　奉酬從兄南仲見示十九韻<lb/>
<pb n="KR4c0040_WYG_002-9a"/>
晋季天下亂安丘佐關中德輝靄家牒侯籍推時功簮<lb/>
纓盛西州清白傳素風逢時有舒巻繕性無窮通吾兄<lb/>
挺竒資向晦道自充耕鑿汝山下退然安困䝉詩成三<lb/>
百篇儒有一畆宫琴書滿座右芝术生墻東麗藻粲相<lb/>
鮮晨輝艶芳藂清光杳無際皓魄流霜空邦有賢諸侯<lb/>
主盟詞律雄薦賢比文舉理郡邁文翁楼中賞不獨池<lb/>
畔醉毎同聖朝闢四門發跡貴名公小生何為者徃嵗<lb/>
學雕蟲華簮映武弁一年被㣲躬開緘捧新詩瓊玉寒<lb/>
<pb n="KR4c0040_WYG_002-9b"/>
青葱謬進空内訟結懐逺忡忡時来無自疑刷翮摩蒼<lb/>
穹<lb/>
　　　酬崔千牛四郎早秋見寄<lb/>
浩歌坐虚室庭樹生凉風碧雲滅竒彩白露萎芳叢感<lb/>
此時物變悠然遐想通偶来被簮組自覺如池龍少年<lb/>
才藻新金鼎世業崇鳯文已彪炳瓊樹何青葱聨鑣長<lb/>
安道接武承明宫君登玉墀上我侍彤庭中疲病多内<lb/>
愧切磋常見同起予覽新詩逸韵凌秋空相愛每不足<lb/>
<pb n="KR4c0040_WYG_002-10a"/>
因兹寓深𠂻<lb/>
　　　酬靈徹上人以詩代書見寄<hi>時在薦福寺坐夏</hi>
蓮花出水地無塵中有南宗了義人巳取貝多翻半字<lb/>
還將陽燄諭三身碧雲飛處詩偏䴡白月圓時信本真<lb/>
更喜開緘銷熱惱西方社裏舊相親<lb/>
　　　酬蔡十二博士見寄四韻<lb/>
蕪城十年别蓬轉居不定終嵗白屋貧獨謡清酒聖風<lb/>
塵韋帶減霜雪松心勁何以浣相思啟元能盡性<hi>君著周昜</hi>
<pb n="KR4c0040_WYG_002-10b"/>
<hi>啟元十巻</hi>
　　　戯和三韻<lb/>
墨翟突不黔范丹甑生塵君今復勞歌鶴髪吹濕薪前<lb/>
詔許真秩何如巾軟輪<hi>君貞元十一年以隠君拜命詔書令州府給傳乗詣闕到日授</hi>
<hi>正官</hi>
　　　李十韶州寄途中絶句使者取報脩書之際口<lb/>
　　　　號酬贈<lb/>
詔下忽臨山水郡不妨從事恣攀登莫言向北千行鴈<lb/>
<pb n="KR4c0040_WYG_002-11a"/>
别有圖南六月鵬<lb/>
　　　崔四郎協律以詩見寄兼恵蜀琴因以酬贈<lb/>
臨風結煩想客至傳好音白雪緘郢曲朱絃亘蜀琴泠<lb/>
泠響幽韻欵欵寄遐心晚嵗何以報與君期斷金<lb/>
　　　酬馮絳州早秋絳䑓感懷見寄<lb/>
良牧閒無事層䑓思渺然六條榮印綬三晋辯山川洗<lb/>
幘謳謡合開襟眺聽偏秋光連大鹵霽景下新田葉落<lb/>
徑庭樹人歸曲沃烟武符頒美化亥字訪疑年經術推<lb/>
<pb n="KR4c0040_WYG_002-11b"/>
多識卿曹亦累遷齋祠常並冕官品毎差肩按部青絲<lb/>
騎裁詩白露天知音愧相訪商洛正閒眠<lb/>
　　　酬趙尚書杏園花下醉後見寄<hi>時為太常卿</hi>
春光深處曲江西八座風流信馬蹄鶴髪杏花相映好<lb/>
羡君終日醉如泥<lb/>
　　　酬趙尚書城南看花日晚先歸見寄<lb/>
杜城韋曲遍尋春處處繁花滿目新日暮歸鞍不相待<lb/>
與君同是醉鄉人<lb/>
<pb n="KR4c0040_WYG_002-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0040_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　權文公集巻二<lb/>
</p>
<p>
</p>
  </div>
</body>
</text>
</TEI>
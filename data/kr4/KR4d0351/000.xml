<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0351_WYG_000-1a"/>
欽定四庫全書　　　　　集部四<lb/>
　提要<lb/>
　　楳埜集十二巻　　　　别集類三<hi>宋</hi>
　　　　<hi>臣</hi>等謹案楳埜集十二巻宋徐元杰撰元杰<lb/>
　　　　字仁伯信州上饒人紹定五年進士第一累<lb/>
　　　　官國子祭酒權中書舍人拜工部侍郎諡忠<lb/>
　　　　愍事蹟具宋史本傳元杰侃直敢言不避權<lb/>
　　　　勢當史嵩之起復元杰攻之甚力卒寢成命<lb/>
<pb n="KR4d0351_WYG_000-1b"/>
　　　　後元杰以暴疾卒人皆以為嵩之毒之臺練<lb/>
　　　　及太學生徒俱為上疏訟寃詔置獄追勘迄<lb/>
　　　　不能白本傳頗載其事而周宻癸辛雜識所<lb/>
　　　　記尤詳是集舊有趙汝騰序亦極言元杰死<lb/>
　　　　狀不明為可悲且云憸壬任折獄之責蓋指<lb/>
　　　　侍御史鄭寀而言然据癸辛雜識宷實首為<lb/>
　　　　元杰訟寃特未能結正是獄而汝騰遽以奸<lb/>
　　　　回詆之當日朝端水火入主出奴沸羮蜩螗<lb/>
<pb n="KR4d0351_WYG_000-2a"/>
　　　　迄無定論即此一事而宋之綱維不立亦槩<lb/>
　　　　可見矣其集不載於宋史藝文志觀其于直<lb/>
　　　　諒䟦語乃景定二年直諒知興化軍時所刋<lb/>
　　　　本二十五巻世久失傳今從永樂大典中採<lb/>
　　　　輯編次釐為雜文十一巻詩詞一巻雖僅存<lb/>
　　　　十之五六而本傳所列奏議條目具存尚可<lb/>
　　　　得其大槩其中如戊戌輪對劄子則為校書<lb/>
　　　　郎時所上甲辰上殿劄子則為左司郎官時<lb/>
<pb n="KR4d0351_WYG_000-2b"/>
　　　　所上其論濟王之宜置後驕奢之宜戒抑敵<lb/>
　　　　國外患之宜以宗社為心皆惓惓納忠辭㫖<lb/>
　　　　懇到其白左揆論時事數書乃為杜範所延<lb/>
　　　　而作亦多關繫國家大計言無不盡雖夙從<lb/>
　　　　陳文蔚真德秀游或不免過泥古義稍涉拘<lb/>
　　　　迂然不可謂之不軌于正也周密浩然齋雅<lb/>
　　　　談記元杰母張氏能詩有不知簾外溶溶月<lb/>
　　　　上到梅花第幾枝之句而元杰詩乃頗樸僿<lb/>
<pb n="KR4d0351_WYG_000-3a"/>
　　　　蓋真氏文章正宗持論如是元杰篤守其師<lb/>
　　　　説云乾隆四十六年九月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0351_WYG_000-4a"/>
原序<lb/>
士君子有正主庇民之學不幸當其時之所難積誠所<lb/>
感既足以回事勢於危疑壬鋒深忌乃竟殞其身於非<lb/>
命漢之蕭望之李固杜喬近日之楳埜是也望之以身<lb/>
捍恭顯固喬以身捍梁冀楳埜以身捍權臣或誤下廷<lb/>
尉死或同日以獄死或以非病死其死一也獄死者蓋<lb/>
甚明而非病死者至今未得明其尤可悲也夫楳埜蚤<lb/>
從朱文公先生之門人陳君文蔚㳺又甞取正於真文<lb/>
<pb n="KR4d0351_WYG_000-4b"/>
忠公其學固已知標本而心事真切禍福利害有所不<lb/>
入又其所素長也故自其對大廷已純正不雜而其後<lb/>
入告又皆忠實無隠學者稱之淳祐甲辰適值權臣起<lb/>
復六館之士譁然言於天子之廷天子疑焉公以二䟽<lb/>
入對經幄明白懇到上當帝心自是靡言不聽權臣奪<lb/>
起復而杜立齋相㳺克齋召矣當是時朝廷清明衆正<lb/>
来㑹公論為之大快臣知有忠子知有孝士大夫知有<lb/>
邪正上之嚮公意日甚而身遂危矣公年事未衰頥飬<lb/>
<pb n="KR4d0351_WYG_000-5a"/>
無玷一旦遽罹于死中外震驚行道之人莫不愀然以<lb/>
疑廟堂部寺監百執事皆為之寝㑹輟食嗟夫孰不有<lb/>
死公之死亦異矣哉當時朝廷詔獄而憸壬身任折獄<lb/>
之責其事竟不得而明至今累年矣忠臣義士未甞一<lb/>
日不寃之追論往事至有為之泣下者近廷紳狂佞之<lb/>
夫忽唱異論謂公死實暍死且誣公以羽翼權臣曲學<lb/>
阿世而破千萬載公議之是非其䟽一出萬口唾斥於<lb/>
公何傷而其人亡忌憚乃至於是重為世道嘆也公之<lb/>
<pb n="KR4d0351_WYG_000-5b"/>
子直諒直方文學氣節克肖厥父以公遺文来請序余<lb/>
讀之盡巻其正大如望之其忠切如喬固而其歿又皆<lb/>
可閔故併論之淳祐已酉夏四月壬寅朔浚儀趙汝騰<lb/>
序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻十八</head>
    <p>
<pb n="KR4d0280_WYG_018-1a"/>
欽定四庫全書<lb/>
　江湖長翁集巻十八　　　　宋　陳造　撰<lb/>
　　七言絶句<lb/>
　　　劉向二首<lb/>
江邊逐客楚宗卿諌數君疎命自輕可信後儒慙往哲<lb/>
輙將强聒議更生<lb/>
若將初節訂賢愚聖哲功名古亦無一代儒宗憂國意<lb/>
當年幾落偽金誅<lb/>
<pb n="KR4d0280_WYG_018-1b"/>
　　　梁元帝二首<lb/>
慢藏已重阿琳憂君道平時况未優冀北羊腸各亡社<lb/>
浪言建業勝荆州<lb/>
中外誰非肉骨恩顒顒帝子亦王孫君王日握金銀筆<lb/>
忍署兵威極六門<lb/>
　　　管仲二首<lb/>
棠潛俄正魯封圻施伯安翔稇載歸屍授夷吾寜復此<lb/>
君臣應愧始謀非<lb/>
<pb n="KR4d0280_WYG_018-2a"/>
平生勲業載成書脅制諸侯秪霸圗盍繼車攻奏嘉頌<lb/>
迄今璧帛簉東都<lb/>
　　　孔明二首<lb/>
古今深忌忿為兵及霤師臣要力争白帝敗歸思孝直<lb/>
端知難抗魏元成<lb/>
搴蜀寜蠻走阿瞞功名繼此坐天慳平生囊括華夷䇿<lb/>
畏虎纔教見一斑<lb/>
　　　東坡二首<lb/>
<pb n="KR4d0280_WYG_018-2b"/>
五載詩鳴卧雪堂暮年長嘯走南荒當時戲綵慈親側<lb/>
豈復陳編羡范滂<lb/>
髙文鯁論博艱危凜凜聲名百世垂得意王公莽枯冢<lb/>
誰令聖主想同時<lb/>
　　　王逢原二首<lb/>
弱嵗文推一代豪諸公斂袵看顛毛天於屈宋應為地<lb/>
不放先生㒒命騷<lb/>
文章俯睨漢唐餘屬思深湛到古初正使玉樓須有記<lb/>
<pb n="KR4d0280_WYG_018-3a"/>
忍令銀筆嗣無書<lb/>
　　　閲史六首<lb/>
百戰淮西僅奏功澶淵欲戰已平戎三紆相紱猶公道<lb/>
長為萊公羡晉公<lb/>
公安枯竹本何知摽表精忠解不私應笑神竒甘臭腐<lb/>
䜛鋒得意幾餘時<lb/>
樹威立敵秪商君俯仰欺誣莽更文何事君王自聰哲<lb/>
三槐五鼎買崩分<lb/>
<pb n="KR4d0280_WYG_018-3b"/>
帝惜人才幾手培誅鉏借作盗權媒更憐孫息追仇誤<lb/>
忍死龍荒首不回<lb/>
徐穉申屠晚見機當時張邴是先知冥鴻乆矣層霄上<lb/>
置網彌山漫爾為<lb/>
平時憤世謝王符更肯佯狂踵接輿須信有心端有累<lb/>
與君乘木用舟虗<lb/>
　　　讀晉史二首<lb/>
司馬家兒轉首亡姦欺三葉是餘殃區區牛氏何闗汝<lb/>
<pb n="KR4d0280_WYG_018-4a"/>
覆面猶須淚滿床<lb/>
只知成濟犯乗輿劉石兇威更有餘狼顧魂靈應自反<lb/>
尚將鬼責怖公閭<lb/>
　　　曹魏二首<lb/>
雎盱漢鼎漫心勞夢覺俄驚馬食槽馬漸天飛龍在井<lb/>
當塗能得幾時髙<lb/>
問卓諸公半虎狼魏旗四指不留藏老瞞清水如先死<lb/>
不必炎劉果後亡<lb/>
<pb n="KR4d0280_WYG_018-4b"/>
　　　袁本初二首<lb/>
入門偶藉移韓馥健者何曽抗董公須信阿瞞人物論<lb/>
但言𤣥徳是英雄<lb/>
嬖孽朝兄主父囚女戎衘猾史蘇憂便教官渡交綏去<lb/>
二竪猶能亂冀州<lb/>
　　　公孫述<lb/>
東来温詔枉丁寜隆少忠謀肯汝聆不待賔臚延馬援<lb/>
始知西帝偶人形<lb/>
<pb n="KR4d0280_WYG_018-5a"/>
　　　隗囂<lb/>
諸父論情是至親若為見賣苟全身發崔寃魄旋無憾<lb/>
眼見君侯殺伯春<lb/>
　　　馬援<lb/>
朱勃風標似可親文淵竟作白頭新平時輕侮知何事<lb/>
辨雪寃誣獨此人<lb/>
　　　光武二首<lb/>
濟業何闗赤伏符王梁不拜未云疎君王幸郤東封請<lb/>
<pb n="KR4d0280_WYG_018-5b"/>
底事終身溺䜟書<lb/>
閉闗謝質保豐功建武規模見祖風宰輔駢誅非細故<lb/>
平章敢謂茂陵同<lb/>
　　　髙祖二首<lb/>
未推壯邑賞平津已采先知赦奉春齊越淮南皆斧鑕<lb/>
單于遽指漢無人<lb/>
坐馘闗東扛鼎雄指呼奴𨽻走王公秪縁奪嫡中心慊<lb/>
反畏商山鶴髮翁<lb/>
<pb n="KR4d0280_WYG_018-6a"/>
　　　和憙<lb/>
仁傑狂甥趂獵人頗能戴眼笑庭紳漢家退堡猶麻沸<lb/>
正復羞為女主臣<lb/>
　　　相如二首<lb/>
中宵卒卒去臨卭賣酒壚邊混僦傭想見令君醒後意<lb/>
向人深悔謬為恭<lb/>
逸徳狂情頼補苴文君端合壻相如白頭曲裏殷勤意<lb/>
不愧先生諌獵書<lb/>
<pb n="KR4d0280_WYG_018-6b"/>
　　　文帝<lb/>
君王儉徳本天然蕭相鳩營已造天不見千門并萬户<lb/>
露臺雖罷未為賢<lb/>
　　　詠史二首<lb/>
暴楚狂秦席巻中謀臣戰將各言功端知四百綿炎祚<lb/>
秪屬商山秃鬢翁<lb/>
平側區分偶儷勻無階更復古真淳浪言此秘無前覩<lb/>
畢竟休文是罪人<lb/>
<pb n="KR4d0280_WYG_018-7a"/>
　　　遊靈山二首<lb/>
髙人避俗水雲居客子偷閑簿領餘本自毗耶病居士<lb/>
不妨僧飯小躇蹰<lb/>
何年山股創禪房陵谷遷移不易量舊日中流小浮玉<lb/>
如今欲到秪褰裳<lb/>
　　　早夏<lb/>
安石榴花猩血鮮凉荷髙葉碧田田鰣魚入市河豚罷<lb/>
已破江南打麥天<lb/>
<pb n="KR4d0280_WYG_018-7b"/>
滿地榆錢未掃除畫簷忽復燕將雛風窓夢破搔頭坐<lb/>
重課兒時讀了書<lb/>
　　　偶題<lb/>
霧紅烟白忽横陳雨後風光望得新説似遊人須著便<lb/>
隂寒已破一分春<lb/>
　　　題人家壁<lb/>
等是黄粱未熟時車塵馬足竟胡為山翁不起功名想<lb/>
足糓多田正自竒<lb/>
<pb n="KR4d0280_WYG_018-8a"/>
　　　棲隠寺紫薇花二首<lb/>
深紅淺紫碎羅装竹樹隂中獨自芳巳伴白蓮羞逺供<lb/>
欵陪黄菊薦陶觴<lb/>
絳霞影裏一徜徉甚欲搜詩與發揚馬自虺隤塵染袂<lb/>
句中羞説紫㣲郎<lb/>
　　　題趙秀才壁<lb/>
日日危亭凭曲欄幾山蒼翠擁烟鬟連朝䇿馬衝雲去<lb/>
盡是亭中望處山<lb/>
<pb n="KR4d0280_WYG_018-8b"/>
　　　新林小憩見花二首<lb/>
白玉毬團青玉枝幽芳不恨見春遟酴醿過後榴花未<lb/>
管領風光更是誰<lb/>
畧得花邊一欠伸羅衫歸去滿緇塵鳴鳩乳燕空多思<lb/>
苦雨凄風不貸春<lb/>
　　　贈相者二首<lb/>
人言龎艾可功名獨取臞儒子麽生槁項猶多吟擁鼻<lb/>
<hi>闕</hi>
<pb n="KR4d0280_WYG_018-9a"/>
材同樗櫟將安用官帶笭箵亦漫為更欲品題人所棄<lb/>
君癡尤勝老夫癡<lb/>
　　　次玩鞭亭小詩韻<lb/>
心事即今驚白髮世情從昔彀黄間竇家錦上四百字<lb/>
秪道藁砧山復山<lb/>
竊禄未辭官九品歸田止欠屋三間著書他日藏嵓穴<lb/>
或繼淮南大小山<lb/>
獻玉者三付身外與馬為二合田間亦知此足無人縛<lb/>
<pb n="KR4d0280_WYG_018-9b"/>
政恐有文移北山<lb/>
　　　次林子長教授韻<lb/>
伯主或能尊九九餓𨽻恐復辦多多盤姍勃窣不快意<lb/>
鈆刀一割君謂何<lb/>
豫章材成七年後潢潦眼看三尺彊山翁坐閲刺天翼<lb/>
抱書亦耻崔嵬藏<lb/>
　　　次張節推山字韻詩留其行<lb/>
足音肯到寂寥處風味要看樽俎間行役小休良不惡<lb/>
<pb n="KR4d0280_WYG_018-10a"/>
雷聲昨夜殷南山<lb/>
人瞻甫里歊埃外詩著蘇州伯仲間爽氣慿銷殘暑盡<lb/>
鈎窓不用對西山<lb/>
紅塵歎我奔馳乆空谷逢君夢寐間政使公榮可無飲<lb/>
風江驚浪湧銀山<lb/>
　　　再次前韻三首<lb/>
粹學堂堂真有本𤣥談亹亹盡無間小回餘事入詩律<lb/>
句法還能逼后山<lb/>
<pb n="KR4d0280_WYG_018-10b"/>
老醜只宜嵓谷裏何人挈致俊賢間雖云章服裹叔夜<lb/>
尚有笭箵隨次山<lb/>
故人偶得一飯欵僻縣纔餘十畞間赤米白鹽君勿誚<lb/>
病夫官况等居山<lb/>
　　　靈嵓道中二首<lb/>
過盡南山過北山幽花好鳥翠霏間滿前風物牽詩興<lb/>
可是平生馬上閑<lb/>
渉澗登山倦不勝松間敲户有人譍竹簾𤨏細爐烟直<lb/>
<pb n="KR4d0280_WYG_018-11a"/>
小作蒲團入定僧<lb/>
　　　游隠静往反四首<lb/>
突兀南山萬仞青饜觀山頂白雲生今朝訪道五峯去<lb/>
却向白雲生處行<lb/>
烟樹雲生若有無行輿咿軋路盤紆小風弄雨晴還落<lb/>
身在龍眠水墨圗<lb/>
一隨俗駕走紅塵松竹生愁鶴怨人杯渡老師相悉否<lb/>
野僧心地宰官身<lb/>
<pb n="KR4d0280_WYG_018-11b"/>
夢覺篝燈曀曀明碧鷄啼罷欲三更定知山雨陣頭惡<lb/>
但怪瀑聲雷様鳴<lb/>
　　　戲促黄簿雞粥約三首<lb/>
㣲吟仰屋耐調饑腹負將軍竟是誰側耳隣翁隔墻喚<lb/>
黄鷄粥熟是何時<lb/>
鵝䏑博嗔寜復計馬肝知味不須評老宜此輩充庖宰<lb/>
更問鑽籬與不鳴<lb/>
隻鷄可饜小人腹未羡侯家千足羊借問解黿食指動<lb/>
<pb n="KR4d0280_WYG_018-12a"/>
何如蒸鴨瓠壺香<lb/>
　　　次韻黄簿<lb/>
先生不著恵文冠須信論才當價難法律剡章真未盡<lb/>
盍言粹學輩豪韓<lb/>
揮毫麗句得旁觀字字懸黎間木難可但詩聲髙海内<lb/>
有人金換過三韓<lb/>
　　　贈趙丞四首<lb/>
老嬾無詩到雪梅僧窓駞坐撥萁灰朝來好語成快讀<lb/>
<pb n="KR4d0280_WYG_018-12b"/>
匕筯驚投不為雷<lb/>
君家鸞鏡照芙蓉笑我衣襦綻不縫想見後堂頽醉玉<lb/>
梁州按罷晚粧慵<lb/>
我衰但作一㕓計認古宣城為故鄉待得故人來作牧<lb/>
試吟打鴨起鴛鴦<lb/>
共約京都看早春棗騮緩踏軟紅塵要君彈壓湖山景<lb/>
莫惜新篇舉似人<lb/>
　　　無題三首<lb/>
<pb n="KR4d0280_WYG_018-13a"/>
酒鴟車後無何飲易巻床頭脱復看豈謂浮生須此具<lb/>
世紛方解不相干<lb/>
才不時宜嬾治生學専信已一官輕只今尚友須千載<lb/>
獨惜時無尚子平<lb/>
居為耕叟出為官出處人將二致看朝市山林俱樂地<lb/>
却須神武掛衣冠<lb/>
　　　臨澤寺留題<hi>乃予舊讀書處</hi>
發冢詩書謾一官舊遊重到鬢毛斑塵埃可是山靈意<lb/>
<pb n="KR4d0280_WYG_018-13b"/>
不待文移始厚顔<lb/>
　　　庚子冬望雪二首<lb/>
冬盡風霜只薄寒人將雨雪卜新年癡兒不問豐凶事<lb/>
但快茒簷炙背眠<lb/>
隴麥枯時雪意濃可堪新日已曈曨因循度臈無三白<lb/>
孤負明年飽二紅<lb/>
　　　次韻郭教授雪二首<lb/>
霏霏透隙上承塵想見園林玉樹春明日銀杯隨寳馬<lb/>
<pb n="KR4d0280_WYG_018-14a"/>
城東應有探梅人<lb/>
世紛長作眼中塵酒力能回物外春清論挟霜詩映雪<lb/>
即今超俗頼斯人<lb/>
　　　元夕遣懐二首<lb/>
陸海蓮開夜色鮮短檠燈下掩陳編風姨竟日鳴條罷<lb/>
月姊因誰得意圓<lb/>
平世計功須壯嵗異時敵已盡亨塗鬢鬚乆巳沾青女<lb/>
窮達何勞問紫姑<lb/>
<pb n="KR4d0280_WYG_018-14b"/>
　　　書南柯太守曲後二首<lb/>
門前車馬競飛馳等是槐安未寐時何似阿憐歌此曲<lb/>
一巵隨分得伸眉<lb/>
竹葉舟前客念家慈雲甕裏事如麻而今不笑檀槐戰<lb/>
笑汝研桑了嵗華<lb/>
　　　次韻諸公絶句<hi>時賡唱已成巨軸</hi>
琳宇無塵夜色鮮露明叢菊月臨淵世間人境雙清處<lb/>
誦與西風更此編<lb/>
<pb n="KR4d0280_WYG_018-15a"/>
荆玉驪珠忽滿前未須攻石探濤淵南㠶自詫歸裝富<lb/>
凖擬重呼阿買編<lb/>
　　　贈郭髙叔三首<hi>元宵作詞與太守陸子煥密寫寄營妓盖欲其備卒也戲贈髙</hi>
　　　　<hi>叔</hi>
䕶香深閤寫烏絲有底朱樓望得知與問天津倚欄客<lb/>
庸非青𤨏竊桃兒<lb/>
燕臺賦就尚緘囊已作新聲遶杏梁見説負山常夜半<lb/>
能言鸚鵡枉闗防<lb/>
<pb n="KR4d0280_WYG_018-15b"/>
翠扇紅牙淺黛愁梁塵飛下晚雲留貫珠未竟金杯側<lb/>
却欠周郎一轉頭<lb/>
　　　游普向十首<hi>謁雨石解元得十詩隨得書之呈王仲衡尚書</hi>
西湖西岸三百寺一一題名嗟未能他日誅茅追勝賞<lb/>
却尋詩版驗吾曽<lb/>
一老昻藏物外髙陳陳胷次盡龍韜功名未療湖山癖<lb/>
却著袈裟替戰袍<lb/>
青林果熟星宿爛修竹風来環佩鳴翠影扶疎僧宇静<lb/>
<pb n="KR4d0280_WYG_018-16a"/>
吟餘屋角見雲生<lb/>
虀鹽未必劣僧蔬塵裏光隂易破除他日摩肩霄漢上<lb/>
却須此室與藏書<lb/>
日冒風埃鬢脚黄歸懐絆驥可能忘誰知碧領蒼雲外<lb/>
占㫁人間五月凉<lb/>
寺壁龍蛇石刻新䕫州十絶典刑存鵝溪為巻湖山去<lb/>
擬與詩人到處論<lb/>
逺近僧垣共白雲蕭然不著世間塵朝参夜講庸何計<lb/>
<pb n="KR4d0280_WYG_018-16b"/>
野飯山棲已可人<lb/>
處士前身自水僊天教清句紀山川即今秋菊寒泉意<lb/>
雙鶴飛来若箇邊<lb/>
崇岡回首路縈盤夕照明邊小凭欄舡閤淺沙催客上<lb/>
玻璃影裏見長安<lb/>
行穿老檜千尋影歸受凉荷十里風從此勝游縈客夢<lb/>
夢隨黄鵠下雲空<lb/>
　　　十絶句呈章茂深安撫<lb/>
<pb n="KR4d0280_WYG_018-17a"/>
雨餘凉氣曉風渢却愛朝陽一抹紅照影芙蕖天與逺<lb/>
可能猶恨打頭風<lb/>
忍饞留得可羮魚㣲沫相濡未就枯自解栁枝投渌水<lb/>
勞生與汝各江湖<lb/>
三傍清淮酹酒杯四年霜鬢犯風埃即今定被淮人笑<lb/>
又見衰翁禄遫来<lb/>
追尋名勝賸留年白首猶参五字禪寄語蜚亷亟回馭<lb/>
擬凌風去訪詩仙<lb/>
<pb n="KR4d0280_WYG_018-17b"/>
詩伯于今第一流清篇傳誦到鰲頭共推句法源流逺<lb/>
伯仲䕫州只楚州<lb/>
密受眉山一印傳斯文千載石林仙使君酷似牢之舅<lb/>
更喜鸞膠續此絃<lb/>
右史文章海倒流淮南異政古人儔親聞撫几推雙美<lb/>
獨向夫君放一頭<lb/>
楚城巉絶控窮邊楚俗傷弓未帖然一自并州煩李勣<lb/>
不聞貴買渡江舡<lb/>
<pb n="KR4d0280_WYG_018-18a"/>
里社過逢起醉眠行人魚稻不論錢欲知勸課功多少<lb/>
地覆黄雲逺接天<lb/>
經綸術業向来優千騎東方恐未儔他日應携報恩子<lb/>
還朝看拜富民侯<lb/>
　　　村居二首<lb/>
五風十雨梅破夏三青兩黄麥欲秋山禽誶語野花笑<lb/>
瘦笻隨客下西疇<lb/>
巻書揩目小披襟睡起初便茗椀深一縷碧檀無與語<lb/>
<pb n="KR4d0280_WYG_018-18b"/>
坐窓閑看竹移隂<lb/>
　　　謝三提幹召飲三首<hi>既往則妓車集一盃徑歸</hi>
坐上紅衣未放歌客問冷靣釂金荷驚飛可待聞檀板<lb/>
擬奈吾家故事何<lb/>
賔筵笑語雜絲絃説到山翁更粲然衰鬢豈應粧面側<lb/>
陳編只合粉袍前<lb/>
不慣香風擁妓車分當清坐冷官衙歸来自笑殺風景<lb/>
却把茶甌對菊花<lb/>
<pb n="KR4d0280_WYG_018-19a"/>
　　　謝兩知縣送鵝酒羊麵二首<lb/>
僧様齋厨冰様官饑慿脱粟食無單不因同里兼同姓<lb/>
肯念先生苜蓿盤<lb/>
麥生宜配卧沙羊鵝䏑仍便碧酒香陡覺今年好冬節<lb/>
朝来紅日為誰長<lb/>
　　　次兩知縣韻四首<lb/>
老去棲遲八品官劍頥深悔誚田單東隣未省吟髭㫁<lb/>
笑擲牙牌命肉盤<lb/>
<pb n="KR4d0280_WYG_018-19b"/>
暴醉琳膄飽棧羊廵簷閑認小梅香胡床曝背闗情甚<lb/>
古錦囊詩引興長<lb/>
似我聱牙亦漫官倚君風義慰羇單開緘更識新詩法<lb/>
脱手銅丸轉玉盤<lb/>
政成無復敗羣羊萬軸書前一縷香明日過君况休務<lb/>
茶邊清話不妨長<lb/>
　　　題椿桂堂四首<hi>為莫倅作</hi>
日日髙堂笑臉新五株芳桂拱靈椿枝縈非霧根盤石<lb/>
<pb n="KR4d0280_WYG_018-20a"/>
共閲壺中不盡春<lb/>
靈椿移植自仙宫丹桂年年不辦供材薦明堂皆巨棟<lb/>
君家培殖富隂功<lb/>
蒙莊漫詫楚冥靈獨秀吾今陋郤生更笑田家紫荆樹<lb/>
每隨人意作枯榮<lb/>
鴈影聨翩上絳綃庭蘭再世更竒標義方可但燕山竇<lb/>
行跨當年八葉蕭<lb/>
　　　次石湖送炭韻贈龔養正三首<lb/>
<pb n="KR4d0280_WYG_018-20b"/>
饑烏窘兎不謀身君亦衣穿桂作薪小露化工陶鑄手<lb/>
地爐分得雪中春<lb/>
廣文書案雪沾身竈婦冰葅焮濕薪綵勝銀花猶拜賜<lb/>
凍醅寒餅不成春<hi>立春日大雪是日國忌</hi>
寒谷冰崖底著身望晨疑寢越王薪今年未辦廵簷笑<lb/>
急雪隂風肯貸春<hi>立春後雪寒特甚</hi>
　　　送鵪鴨腊龔養正二首<hi>龔以憂不作詩</hi>
霜湖風草自徜徉夜網晨弦不易防作意分甘資一飽<lb/>
<pb n="KR4d0280_WYG_018-21a"/>
為撩清夢到江陽<lb/>
騷人茹粥耐支離過眼風光不到詩鄉味慇懃勸開肉<lb/>
未妨新句解人頥<lb/>
　　　早春十絶呈石湖<lb/>
不是風寒即雨寒朝来春意破天慳恠君未解春皇意<lb/>
恐把韶華付等閑<lb/>
倐看媚白破梅枝更喜嬌黄著栁絲春事斬新當客眼<lb/>
可須山鳥報人知<lb/>
<pb n="KR4d0280_WYG_018-21b"/>
樹外晴雲不擬飛東風無力愜單衣垂楊院宇斜陽裏<lb/>
還是鈎簾待燕歸<lb/>
中林頻度養花風合放林梢一㸃紅蝴蝶與春偏有約<lb/>
依依先占去年叢<lb/>
杏羞桃澁要詩催客子情鍾倍費才惜欠王家千杖鼓<lb/>
輥雷聲裏看花開<lb/>
未須看竹扣人門且復尋梅過水村香片㸃衣歸馬健<lb/>
臨風只博斷吟魂<lb/>
<pb n="KR4d0280_WYG_018-22a"/>
虎邱僧宇瞰坡陁幾許香軿載酒過遊子花驄烟外駐<lb/>
麗人塵韈水邉多<lb/>
緩引牙檣載綺羅寛圍絲錦著笙歌小擡醉眼遊絲外<lb/>
夕照衘城奈樂何<lb/>
鴟夷古錦犢車轅盤薄沙鷗舞蝶前少日長安聚蚊夢<lb/>
莫年詩酒解隨縁<lb/>
館娃宫外趂遊人不見湖山自在春聞道石湖清絶處<lb/>
芳時不著綺羅塵<lb/>
<pb n="KR4d0280_WYG_018-22b"/>
　　　題溪橋雪月圗<lb/>
雪野無人訪夜䦨冰壺絶景畫中看橋邉覺欠梅枝在<lb/>
姑射嫦娥各耐寒<lb/>
　　　題髙縉之劍室二首<lb/>
髙郎櫑具映峨冠沈燎茶鐺一室安遊刃聖經千載計<lb/>
即今長鋏未須彈<lb/>
皇家威徳憺遐荒何物樓蘭尚頡頏想見詩人欹枕處<lb/>
雲霄中夜有光芒<lb/>
<pb n="KR4d0280_WYG_018-23a"/>
　　　題龔養正孩兒枕屏二首<hi>養正方若少子</hi>
小屏光潔雪難如寫出嬉然同隊魚索句擁書皆薄相<lb/>
笑啼嗔喜莫憐渠<lb/>
眼中何止舞雩童况是君家積慶重夢裏送来煩孔釋<lb/>
要令門户繼荀龍<lb/>
　　　次韻答陳夢錫十首<lb/>
古人存心屹底柱巻舒晦明付時行蕞爾之身函天地<lb/>
政可蠛蠓睨功名<lb/>
<pb n="KR4d0280_WYG_018-23b"/>
吾宗石友讀書眼可但於易鈎其深日来弄筆課七字<lb/>
萬象犇忙供醉吟<lb/>
向来應俗用古學我亦未悔金注昏伍胥宰嚭各腐滓<lb/>
呉歈越吟誰誦寃<lb/>
巨室熒煌萬金産小家經營一簪餘克庸盟隨制挺足<lb/>
更用荆尸来擣虗<lb/>
姜子嗜酒不良行諸公俛顧慙登瀛尚堪堅坐作周鼎<lb/>
底用詩名滿鳯城<lb/>
<pb n="KR4d0280_WYG_018-24a"/>
冰檗未肯執名卿搔頭自剔書窓燈君家老人如椽筆<lb/>
淛江鄞水倒泓澄<lb/>
九重聖孝絶今古矞雲麗晝南山髙臺閤不無補衮手<lb/>
付我五畆耘艾蒿<lb/>
諸儒峨冠每捫舌四肢非骨寜自強即今可言尚十八<lb/>
直須坐治開明堂<lb/>
續經發冢古今病未容灼膚防瘡疣决知蕭蘭異根葉<lb/>
始議溟渤包衆流<lb/>
<pb n="KR4d0280_WYG_018-24b"/>
詩人鋒鋩不可觸瞢攬鯨牙撩虎鬚飛来此編更作意<lb/>
詩行快對䕫州圗<lb/>
　　　次韻呉守四首<hi>時上冡得呉詩招賞牡丹</hi>
十日隂寒此日晴歸来趂賞大花春主家千斛香泉碧<lb/>
却自摩挱漉酒巾<lb/>
園林落粉吹香雪魏紫姚黄獨歩春明日挿花同一醉<lb/>
小閑譚麈岸綸巾<lb/>
莫管龍公嬾放晴主賔笑語自生春不妨妃子天香靣<lb/>
<pb n="KR4d0280_WYG_018-25a"/>
滿壓林宗折角巾<hi>是日以雨行</hi>
當日謫仙隨鳯詔毫端寫出禁園春沉香亭北人沉醉<lb/>
誤認龍香在領巾<lb/>
　　　謝劉提幹墨竹見遺二首<lb/>
王孫筆自徐州𣲖戲為詩翁寫渭川眼底疎枝欹密葉<lb/>
静含寒雨暝蒼烟<lb/>
龍孫裊裊初辭籜鳯尾娟娟擬受風疎影向人翩欲舞<lb/>
夢殘依約月庭空<lb/>
<pb n="KR4d0280_WYG_018-25b"/>
　　　劉有詩再次韻四首<lb/>
小㸃猩毫出碧鮮技隨文思各増川秪應月地饒槃礴<lb/>
心醉寒梢曳曉煙<lb/>
已後湖州秃鬢翁喜君揮掃有遺風幻成殢雨熹晴態<lb/>
盡使塵凡一洗空<lb/>
此君髙韻已蕭然更向新詩得媚川誰遣小家藏二本<lb/>
為君時炷水沉煙<lb/>
耐暑支離倚瘦笻百金未博一襟風了知詩有蠲痾力<lb/>
<pb n="KR4d0280_WYG_018-26a"/>
絶勝江濤捲碧空<lb/>
　　　題畢直閤繙經圖三首<lb/>
凝碧有詩纔逭死青巖不語竟何禆先生著論胡塵底<lb/>
未覺丘明見仲尼<lb/>
伯圖無繼昧尊王獨抱殘經析渺茫地下威文應吐氣<lb/>
人間宋李解升堂<lb/>
中原正朔合天王細讀遺書癭作囊老子披圖揩病眼<lb/>
為公重炷石爐香<lb/>
<pb n="KR4d0280_WYG_018-26b"/>
　　　循資趙宰有賀詩次韻三首<lb/>
宦塗跛鼈陵坡上學舎寒蟬飲露清蹩躠强顔纔跬歩<lb/>
不應天驥與論程<lb/>
蒿帛入門無㡬潤妻孥食粥有餘清<hi>文林則添減如此</hi>輕肥騰<lb/>
趠非吾願矻矻雌黄且課程<lb/>
反唇餘子輕𤣥白屬目耆儒上紫清老境我甘追汗漫<lb/>
明時君合訂章程<lb/>
　　　都下春日<lb/>
<pb n="KR4d0280_WYG_018-27a"/>
煙林紅翠已班班雨後春工不暇慳付與笙簫三萬指<lb/>
平分綵舫䀨湖山<lb/>
　　　次韻答趙文卿四首<lb/>
才名一世未通班天向詩人每坐慳不作上書来北闕<lb/>
可無擕妓醉東山<lb/>
平日詩聲不易班聨翩屬我未應慳得無紙貴咸陽市<lb/>
當有人逢飯顆山<lb/>
小燕招邀慰病顔何曽雨澁與風慳分明喜鵲先知得<lb/>
<pb n="KR4d0280_WYG_018-27b"/>
未曉飛鳴閙屋山<lb/>
簾疎財許客窺班未得纒頭小破慳已結雲愁蜚蝶夢<lb/>
莫斜秋水蹙春山<lb/>
　　　次韻袁憲勞軍許浦中路冰合二首<lb/>
風聲雪意恣馮陵更挾霜華夜氣凝水伯䕶河銀作板<lb/>
欲留公闘玉壺冰<lb/>
細讀清詩擬泣岐問津平日㡬河湄只今西去須遵陸<lb/>
平地風波恐更危<hi>予亦阻冰常州</hi>
<pb n="KR4d0280_WYG_018-28a"/>
　　　次韻袁憲打冰移舟三首<lb/>
倚柂扶篙待打冰回思鷁首潄波聲定知行止非人計<lb/>
料理詩愁喚麴生<lb/>
留滯何曽念奮飛君恩已布得徐歸賢勞肯羨膏粱子<lb/>
醉眼瞢騰坐妓圍<lb/>
東行定見野橋梅望望花隨驛使来曽約南枝春信否<lb/>
急煩好句與催開<lb/>
　　　贈何符山人二首<lb/>
<pb n="KR4d0280_WYG_018-28b"/>
小詩落紙粲春葩傳遍侯家與主家未恠東来将隻影<lb/>
十年囊筆飯京華<lb/>
冷看俗態詼謿裏緩閲年光醉夢間想得酒瓢詩巻外<lb/>
此生無物更相闗<lb/>
　　　趙介卿見簡解謿二首<lb/>
複閤朱樓繡箔褰蕙蘭風處各嬋娟詩翁它日揚州夢<lb/>
回施京華美少年<lb/>
酒家舊識元真子街吏嘗隨杜牧之回首昔遊堪一笑<lb/>
<pb n="KR4d0280_WYG_018-29a"/>
暮年茶果秪僧期<lb/>
　　　寓吳門十首<hi>張監留居平江率趙守袁憲月助桂玉費作</hi>
一寒驅去還千禄萬慮紛然秪愛山閲世怳如清夢覺<lb/>
求田聊計白頭閑<lb/>
官卑責薄得徜徉漫仕歸来味更長它日故人多好事<lb/>
龍鷄載酒未吾忘<lb/>
諸公念我閑無食粟繼輿臺扣户頻眼底梅花還索笑<lb/>
酒腸詩膽已輪囷<lb/>
<pb n="KR4d0280_WYG_018-29b"/>
溪翁園客問何如可諱浮生百計疎不憚典衣規得酒<lb/>
長因乞米衒能書<lb/>
向来勇䇿著書勲一刻曽将白璧論老去光隂都不惜<lb/>
静看烏兎役朝昏<lb/>
興䦨猛輟凌江棹重看鶯花茂苑春歸自乗流留亦好<lb/>
浙風淮俗總宜人<lb/>
日日煙林野市間路人應作老狂看排門賞竹寧辭罵<lb/>
踏雪尋梅苦耐寒<lb/>
<pb n="KR4d0280_WYG_018-30a"/>
稚子浪憂陶令老山妻終譽仲卿賢虎頭試寫經行處<lb/>
龍具寧甘未死前<lb/>
禹益咨俞儼紫庭藩星仍映使星明鄙夫少日三千牘<lb/>
盡付詩情寫治平<lb/>
平時觴詠妨生理此去狂疎託上官但使推敲貸衝節<lb/>
不煩排日報平安<lb/>
　　　次韻張丞<lb/>
官上絶無歌酒樂堆豗了事孰非癡開樽良省纒頭費<lb/>
<pb n="KR4d0280_WYG_018-30b"/>
却有新章贈雪兒<hi>是日仇香出寵不費而歡洽有小曲之傳</hi>
　　　次張丞送菊韻二首<hi>時已十一月</hi>
粉身免泛杯中物並駕容陪隴首花況耐嵗寒雙榦在<lb/>
周旋三益羨君家<lb/>
寒花彭澤門䦨舊好句柯山伯仲問貧負清樽只三益<lb/>
詩人錯笑庾郎慳<lb/>
　　　紹熙壬子勸耕妙勝四首<lb/>
縣曹文墨厭拘纒野飯山行舊所便秪道窮塗難措足<lb/>
<pb n="KR4d0280_WYG_018-31a"/>
朝来風日為誰妍<lb/>
每愧敲榜辦賦租㑹心還喜勸耕初渠儂嗣饗金穰慶<lb/>
老子長捐柱後書<lb/>
勝日乗閑覺半仙笑摩老眼向風煙平章春事禽能語<lb/>
媚嫵韶光栁未眠<lb/>
桑條麥隴接比鄰社酒家炊丐路人風俗尚如它日否<lb/>
慿誰細問故園春<lb/>
　　　浄居勸農三首<lb/>
<pb n="KR4d0280_WYG_018-31b"/>
妙勝庭前折小梅浄居門外躡枯苔日煩禪老羞茶供<lb/>
親與田翁把酒杯<lb/>
今年春計定何如説道家家甔石餘滿意為翁開笑口<lb/>
老夫心事秪耕鋤<lb/>
簿書堆裏得抽身梅栁風前觸眼新報答好春還著語<lb/>
今朝猶喜是閑人<lb/>
　　　次韻王統制喜雨<lb/>
公餘競病揮詩筆誰似風流老伏波對雨肯来同把酒<lb/>
<pb n="KR4d0280_WYG_018-32a"/>
當令阿素為君歌<lb/>
　　　示阿㤗三首<hi>孥累登招寳獨留守舎既歸小詩付之</hi>
曽倚新晴望海天天容海色湛相鮮奩中遥㸃羣鴉影<lb/>
萬舶千艘忽過前<lb/>
官上依然四壁空訟庭人寂每從容看家不為穿窬計<lb/>
老去登臨分外慵<lb/>
老稚懸知樂有餘迎門先問小於莵風煙滿眼山環海<lb/>
對酒還曽斵句無<lb/>
<pb n="KR4d0280_WYG_018-32b"/>
　　　次王廵檢韻三首<hi>王得予詩鋟之木</hi>
搯腎搜腸不自竒細模深刻似非宜流傳縱便鷄林售<lb/>
指擿防遭鵝腿嗤<lb/>
平生嘿識玩詩昌對客揮毫底未忘秪恐韓陵讀碑客<lb/>
誚君草草誚吾狂<lb/>
每愧銅盤走柘丸忽驚檀軸巻絲闌真成敝帚千金享<lb/>
笑喚諸雛掛壁看<lb/>
　　　朱倅索詩作三絶謝之<lb/>
<pb n="KR4d0280_WYG_018-33a"/>
因循不試推敲手日月消磨簿領問舊故書来盡新作<lb/>
窮兒劵負㡬時還<lb/>
多謝詩翁肯唱于挑燈泚筆復踟蹰龍文虎脊渠皆有<lb/>
鶴膝蜂腰我未除<lb/>
從公揮掃且觀傍免費雕鐫苦腎腸血指忍慚嗟已老<lb/>
怒矊相向更深防<lb/>
　　　瑞巖寺三首<lb/>
嶺岫周圍罅縫無勝流三百鏁冰壺客来誤作囚山想<lb/>
<pb n="KR4d0280_WYG_018-33b"/>
猛憶門前自坦塗<lb/>
横前石廩疑無地歩入蓮宫别有天説道三山環弱水<lb/>
不應回首羨巢仙<lb/>
巳到平生未到山朝来白水漲田間要須樂事成三絶<lb/>
更倩詩翁露一斑<lb/>
　　　再次韻三首<lb/>
得君清句我愁無不惜長哦缺唾壺句法森嚴誰到此<lb/>
了知島可但中塗<lb/>
<pb n="KR4d0280_WYG_018-34a"/>
俗塵我亦憐多病道價師今重五天投老鼎山追舊約<lb/>
未妨林壑着臞仙<hi>寺主作庵鼎山云</hi>
連朝飛雨暗羣山局歩修廊廣霤間㑹作閑人留十日<lb/>
當令屐齒遍苔班<lb/>
　　　喜雨二首<lb/>
永寧開善皆留宿夢破階除急雨傾人道行車定膏澤<lb/>
我知龍伯念春耕<lb/>
招寳山鄰娑竭宫縣峰仍接補陁峰晴晴雨雨皆如響<lb/>
<pb n="KR4d0280_WYG_018-34b"/>
謬挹池鰻拜土龍<lb/>
　　　定海甲寅口號七首<lb/>
長官清苦舊傳聞檢放秋苖近四分畢竟不緣胥吏手<lb/>
旱頭科斂枉紛紜<lb/>
田租有約不相違比着豐年數已虧一飽分明郎首賜<lb/>
㡬曽刺口問抽卑<lb/>
已抄口數報隅官嵗後朝餔定不難且願眼前彊健在<lb/>
趂坊討海過冬寒<lb/>
<pb n="KR4d0280_WYG_018-35a"/>
水泛溝塍意欲饜凌晨還復雨亷纎早秧未頷<hi>其感切</hi>猶<lb/>
須挿晚榖無多不更㘱<hi>直亷切</hi>
父子分頭上海船今年海熟勝常年官中可但追呼少<lb/>
不質田輸折米錢<lb/>
鄰家兩兩捉春歸笑語相過復嘆咨共説颶頭前夜作<lb/>
㡬人莆網罣流尸<lb/>
連宵飛雨喜滂流已入梅天過麥秋二十年前如此晩<lb/>
金城地抱却全收<lb/>
<pb n="KR4d0280_WYG_018-35b"/>
　　　謝張徳恭送糟蚶三首<hi>徳恭師文友也</hi>
舊箋蟲介甘温性樽爼風流每䇿勲況復餔糟小酲後<lb/>
眼中羣品此其君<lb/>
壓倒淤泥白蓮藕半捐介甲露穠纎玉川水厄那知此<lb/>
急具薑葱喚阿添<lb/>
誰與江<graphic n="KR2090" url="https://raw.githubusercontent.com/kanripo/KR-Gaiji/master/images/KR2090.png" mimeType="image/png"/>角長雄一時風味兩無同吾兒不友王文度<lb/>
底肯分甘及乃公<lb/>
　　　再次前韻三首<lb/>
<pb n="KR4d0280_WYG_018-36a"/>
春事兼回寂寞濵茅簷背日已書勲徑須引睡攜黄妳<lb/>
未辦尋芳命紫君<lb/>
連夜愁隂苦戒嚴雪将寒雨闘㢘纎老人凍餓人情斷<lb/>
米價何如酒價添<lb/>
茗甌對客乳花濃静聽揮犀發異同度臘迎春如此過<lb/>
不知人世有王公<lb/>
　　　張守送羊羔酒将以三絶次韻答之<lb/>
生嘗跪乳資名教死去遺芳謚碧香洗盞開嘗吾未敢<lb/>
<pb n="KR4d0280_WYG_018-36b"/>
稱寃肯入菜羮腸<hi>俗云秀才食羊踏破菜園</hi>
小槽清凝帶羶香釀法知非羸角羊拜賜未辭乾講舌<lb/>
呼兒留得薦蒸嘗<lb/>
甕中别作一家春羒羜㣲生得效珎少貸陶家煎雪水<lb/>
更論徐邈對賢人<lb/>
　　　郡齋鶴飛来作三詩還之<lb/>
倒頬翹然望四遐芝田懸圃不應賖僊僊飛傍茒茨下<lb/>
誤認西湖處士家<lb/>
<pb n="KR4d0280_WYG_018-37a"/>
不知蝸舎安卑陋何似侯家效羽儀千字罷賡明逺賦<lb/>
一詩聊送佐卿歸<lb/>
君家矯矯乗軒骨聞道今成趙璧回却擬黄堂掣鈴問<lb/>
夜光論斗㡬時来<hi>守許以詩贖</hi>
　　　張守有和章復次韻三首<lb/>
一骨萬金知未惬五雲七字不妨賖此翁久斷揚州夢<lb/>
徑付凝香舊主家<lb/>
接翼鴻冥聊爾爾大書麟獲更儀儀雄邉仙伯横琴處<lb/>
<pb n="KR4d0280_WYG_018-37b"/>
應道蘇耽興盡歸<hi>雄邉臺名</hi>
閑舒側理題長句漫與胎仙紀往回花徑宿鶯樓着燕<lb/>
因思如願賦歸来<lb/>
　　　再次羊羔酒韻三首<lb/>
元放諸孫憐遽許截肪醉骨薦馨香茂先九醖猶須問<lb/>
自是詩翁石作腸<lb/>
萊子杯盤别様香春浮親面日相羊老夫底幸霑餘瀝<lb/>
却笑無魚客孟嘗<lb/>
<pb n="KR4d0280_WYG_018-38a"/>
他時阿奮辭髯簿来作東風席上珎安得方平鞭亂石<lb/>
百觚陸續丐吾人<lb/>
　　　再次還鶴韻三首<lb/>
朅来室邇念人遐回首青田㡬許賖飛去定驚魚蕩水<lb/>
跫然今似客還家<lb/>
啅鵲却陪新飲啄啼猿儼識舊容儀可須辯士誑荆楚<lb/>
似喜逐臣還秭歸<lb/>
人家往往琴堪劈誰定如翁肯放回他日飈輪駟修翮<lb/>
<pb n="KR4d0280_WYG_018-38b"/>
衘恩當復誓雲来<lb/>
　　　題項處士山堂二首<lb/>
一庵小憩俗問勞月牖風軒俯鳥巢我亦青衫倦遊者<lb/>
羨君先辦盖頭茅<lb/>
久安楚俗眠雲屋又向吳儂倒藥囊出處無心俱樂地<lb/>
世問何處不山堂<lb/>
　<lb/>
　江湖長翁集巻十八<lb/>
</p>
<p>
</p>
  </div>
</body>
</text>
</TEI>
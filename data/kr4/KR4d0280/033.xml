<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻三十三</head>
    <p>
<pb n="KR4d0280_WYG_033-1a"/>
欽定四庫全書<lb/>
　江湖長翁集巻三十三　　　宋　陳造　撰<lb/>
　　䇿問<lb/>
　　　丁酉楚州秋試䇿問<lb/>
事有其名則二而其勢不可不一者文與武兵與農是<lb/>
也天下之政無大於此古之所以治未始岐而二之也<lb/>
後世相視氷炭矣乃欲其治之如古何哉古者入則公<lb/>
卿出則将帥其君子皆雍容揖遜而習熟於射御戰陳<lb/>
<pb n="KR4d0280_WYG_033-1b"/>
之事士卒之間亦或悦義而知禮故無事則相樂其安<lb/>
而有警則不憚其勞降及後世乃有毛錐安用歎不識<lb/>
丁字之偏古者釋兵戈則農置耒耜則兵凡比閭族黨<lb/>
州鄉之民𨽻于司徒者軍旅或起則驅之於伍兩卒旅<lb/>
師軍而不攝故民不窮而兵不驕降及後世乃有畏兵<lb/>
如冦讐疾民如草芥之患然則古之所以易治而無弊<lb/>
者實本諸此後世分之而其弊不勝其間有志之君救<lb/>
之得其道僅可以自立而其治終視古有愧焉<lb/>
<pb n="KR4d0280_WYG_033-2a"/>
　　　巳酉秀州秋試䇿問<lb/>
問人情警之則不惰而銷患者於未然縂文武以為治<lb/>
宜無急於此或者後之何哉漢文射于上林親屈細桞<lb/>
不講於代來之初孝宣本始之詔牧民風化纔及郡國<lb/>
二千石而已二君七制之盛舉一則置一緩其所當急<lb/>
略其所宜詳姑勿論是周之成王詰戎之戒尾于立政<lb/>
之書董正之術舉於四廵歸周之餘吾猶惜其有姑徐<lb/>
之心焉主上祗承堯舜之傳同心一道以纂聖統嗣<lb/>
<pb n="KR4d0280_WYG_033-2b"/>
位之初未遑他務明詔首頒戒敕中外之官将帥之<lb/>
臣丁寧委曲不啻察父誨子以計其家者凢輸忠竭誠<lb/>
率作興事洗心滌慮勉圗職業既導之以所當為至因<lb/>
循玩曰怠忽荒政狥私奉己請託掊克又禁之以所必<lb/>
不可為且曰副朕倚毗報夀皇聖帝之恩又曰事<lb/>
不素備何以應卒兵不素練何以待用則奉親保治之<lb/>
心眷注有在文武之官可不思責望之厚少禆志飬之<lb/>
誠體苞桑之念索衣裘於未寒乎夫君以言論下不徒<lb/>
<pb n="KR4d0280_WYG_033-3a"/>
言也必有以繼之而要其效也主上初正急所當務如<lb/>
此周漢之君無足進焉王指不匿之後宜無不欽承<lb/>
丕應以求稱上意然天下之人賢否如十指恪勤競<lb/>
勸者少苟且誕謾者多勉勵於暫久或怠廢則致察於<lb/>
勤惰淑慝權之所在非一人聰明之所獨任是将誰屬<lb/>
歟心迹情偽之間至難見也将旦旦而察之人人陞黜<lb/>
之歟抑懲一可以警百所旌者寡而感發者衆自有道<lb/>
乎請鋪繹古今之失得與繼此可施之要以暢祗若休<lb/>
<pb n="KR4d0280_WYG_033-3b"/>
命之風以仰副聖心所欲悉以見諗将有以復于上<lb/>
　　　吳門芹宫䇿問二十一首<lb/>
問小宰弊吏治以六計皆以亷為本晋執政多賄故悼<lb/>
公之後不復能伯士大夫食君之禄者玉雪其操行以<lb/>
赴功名之㑹而為大吏者要當率屬表下尤不可卑汚<lb/>
自棄固也然賢否之氷炭故趣操之霄壌徃徃齒仕版<lb/>
者功名之志輕而漁取之念熾三代而下㧞葵掛魚却<lb/>
四知金受一大錢之類書之史册以為美談蓋其貪者<lb/>
<pb n="KR4d0280_WYG_033-4a"/>
猥衆亷者則可貴非耶今曰堯舜在上此風宜熄而吏<lb/>
之貪饕黷貨漁奪侵牟猶復疵政而病民仰勤聖主<lb/>
之詔謂躬率之未至歟則主上儉徳之孚凜凜漢文之<lb/>
上謂教化或不必此法禁以濟之歟則主上嗣服之初<lb/>
嘗申祖宗之制治其一二焉而習俗猶自若何歟夫州<lb/>
縣之官總於守臣統於監司而分職於外者内之逹官<lb/>
實司其進退夫所謂總統而進退之者有不禁禁必聽<lb/>
不然則鉏而去之爾自此而上苟或不固其守其權重<lb/>
<pb n="KR4d0280_WYG_033-4b"/>
上故其取豐且易其勢崇故其敗難其足以疵政而病<lb/>
民大矣似不可詳彼略此也今欲清白之行自上而下<lb/>
一従聖天子之所欲無愧周小宰之所職而不至踵晋<lb/>
卿之弊必有成説願詳以告<lb/>
問得之也難則失之不易來之遲則去之不速昔人論<lb/>
創守有是言矣然求之方冊其合否有可疑齊威五伯<lb/>
之盛經營其業葢亦甚勤矣攷之春秋北杏之㑹書人<lb/>
説者謂始疑其可不可也幽之盟不言公說者謂外内<lb/>
<pb n="KR4d0280_WYG_033-5a"/>
寮一疑之其成之難且遲者如此晋文之賢下齊侯者<lb/>
反國未幾城濮之役定㐮王服楚師一戰而伯則可謂<lb/>
速且易矣然齊威之後不復競彊而晋之伯諸侯與春<lb/>
秋相終始乃與前輩之論相反何歟春秋而下漢唐莫<lb/>
盛焉髙祖仗三尺攬羣䧺親與項籍爭一旦之命敗北<lb/>
者蓋十九繼以燕胡淮南之變老於兵間僅定漢鼎其<lb/>
難而遲又非齊威比乃能垂祀四百天下帖帖戴漢其<lb/>
間非無悖逆隂謀之人終不能刼斯民思漢之心使之<lb/>
<pb n="KR4d0280_WYG_033-5b"/>
從已唐之太宗以英睿之資取孤隋攘羣盗如摧枯拉<lb/>
朽如拾諸塗天戈所指惟遼東僅遂旅拒其餘觧辮執<lb/>
贄率為内臣與起之速而易視晋文倍蓰而其垂世久<lb/>
近已謝兩漢外則夷狄之難繁興内則背叛之變代有<lb/>
其不失舊物者亦幸矣雖號為振拯者猶倐起而驟衰<lb/>
或者飬成其亂又挺之使熾也二代之難易遲速衰盛<lb/>
如此其不同又似與齊晋異何歟姑置此将以垂裕論<lb/>
之歟則唐之慿藉扶持視漢之規模似無所愧以寛仁<lb/>
<pb n="KR4d0280_WYG_033-6a"/>
較之歟則援民於虐燄秦楚隋氏均也而晋之與齊何<lb/>
有兹二者儒者為有用之學非王伯不譚夷攷四代興<lb/>
衰之殊必有至當不易之論願聞其説<lb/>
問業文非古也至漢頗以是命官爾後以文取士立為<lb/>
定制文而弊古無是也至東漢漸衰極於晋宋齊梁陳<lb/>
隋唐初猶踵徐庾駢儷纎艶之病韓桞提衡而作正元<lb/>
元和之文乃無愧西漢自武徳正觀以來凢更三變乃<lb/>
始近古其難哉後世之文乆則必弊救弊必有其人本<lb/>
<pb n="KR4d0280_WYG_033-6b"/>
朝繼唐而治士不業文而進世且耻之故科舉取士足<lb/>
以奔走天下英雋名公鉅儒建立功名多出于此文乎<lb/>
文其不關國體之衰盛繋士氣之厚薄哉國初之文五<lb/>
代萎薾之氣未除也士君子思革其弊穆修桞開倡為<lb/>
古文天下倣之徃徃用意過當聱牙僻澀至不可讀歐<lb/>
陽公力去其弊蘇長公自科舉出亦嘗為梅公言之以<lb/>
二文忠之救弊其視唐之韓桞難易如何孰優而孰劣<lb/>
耶今者文弊甚矣識者厭之至司文柄者建白于上革<lb/>
<pb n="KR4d0280_WYG_033-7a"/>
其繁冗禁其支離無容妄意所見以議祖宗誠中一時<lb/>
之病雖然天下事弊于狃尤病于懲狃則縱懲則激以<lb/>
古文言之韓桞之下為樊宗師為孫樵又有下二子者<lb/>
焉而文漸弊穆桞之意善矣其後乃有劉輝軰非歐蘇<lb/>
逆救其将然其無乃欲救其弊而甚之耶今日議臣之<lb/>
言不容復議士苟不明其意懲之太過則繁冗或為窘<lb/>
縮支離或為拘忌祖宗之事在人耳目不一寘諸心士<lb/>
不畏懦苟簡則且榮古虐今是皆不可不預計者伊欲<lb/>
<pb n="KR4d0280_WYG_033-7b"/>
不弊于狃亦不病于懲文弊盡去如議者之見而弊不<lb/>
生於慮外何術而可鑒已然而圖未然學者本務其詳<lb/>
言是無以有司為私憂過計而少之<lb/>
問所貴儒者之學以其異於滛巫瞽史也彼以技吾以<lb/>
道技用之必窮道無自而能窮技之於道逺矣彼曰金<lb/>
穰火熯得中則虛吾則曰灾不勝徳修誠可以格天然<lb/>
邇者之旱自夏而秋民心嗸嗸主上側身修行如周<lb/>
宣六事自責如成湯而郡太守禱祠祈禜無虛曰誠與<lb/>
<pb n="KR4d0280_WYG_033-8a"/>
物俱至宜應不旋踵而感通之不速何歟豈巫史之説<lb/>
亦有時而信歟夫旱乾水溢有請于天君相守令責也<lb/>
而民庶致祈佛老者雜然靡所不有甚者怪誕之人亦<lb/>
欲乘時而售其妖妄僥覬偶然而邀敬于世古無是也<lb/>
而流俗則然縱之歟抑少抑之則是乎今既秋矣雨無<lb/>
益于溉者至廣賑救之䇿不可不急講浙西八郡仰食<lb/>
者不知其㡬而粟之籍于常平僅三十萬石被旱不無<lb/>
輕重而獲中下孰者甚少自今至來嵗食新其日月甚<lb/>
<pb n="KR4d0280_WYG_033-8b"/>
長吾之術不過賑糶以防踊貴賑濟以止流亡必也不<lb/>
出三十萬石之外何以兼足而善後常平所儲之外曰<lb/>
勸分曰補官曰通販之類可舉而有益者何事諸君優<lb/>
游庠序篤道正俗其學粹矣荒政非細務可無講之有<lb/>
素用之不窮之術願併言之以備採擇<lb/>
問利害之易見者人知之人言之興而除之不難也利<lb/>
害之易見或者援害以沮其利而指利以庇其害利害<lb/>
始瞢昧不可言方是時非明者不能有見明矣而勇不<lb/>
<pb n="KR4d0280_WYG_033-9a"/>
足猶無益於行也國家駐蹕臨安按引椘屬以給在<lb/>
所大江去臨安七百里之近雨小愆期而漕之不通漕<lb/>
河之塡淤不浚者數十年矣浚之誠利也而議者憚之<lb/>
時非以其動衆而費財耶動衆費財誠未易輕犯而漕<lb/>
河之决不可不浚也盖其勢而然是非援害以沮其利<lb/>
也乎浙西澤國也自昔多病于水疏道渟瀦昔者最為<lb/>
急務自頻嵗之旱執家大姓障陂湖以為田日廣于舊<lb/>
今未見其弊也脱或雨水泛溢則於疏道渟瀦以為民<lb/>
<pb n="KR4d0280_WYG_033-9b"/>
田之利者無乃病乎彼規利者之口必皆以増賦税為<lb/>
言而郡縣之間或亦甘其説邀諸乆彼其為利果足以<lb/>
償其病民乎是又引利以庇其害者伊欲究利害之正<lb/>
而亂名實者不容其喙通漕渠之淤而復陂湖之舊勇<lb/>
為之而不顧是豈無至當之論願與聞之自漢唐以迄<lb/>
本朝建言通河渠之臣歴歴可攷而陂湖荒茀之地佃<lb/>
者有禁又法意也置不問可乎夫大旱之後於浚河則<lb/>
宜而規廣其田者皆動其心在今日尤不可不講故舉<lb/>
<pb n="KR4d0280_WYG_033-10a"/>
以為諸生問<lb/>
問諫君臣職當然古未有尊卑之分也舜之時怠荒之<lb/>
誡益陳之慢遊之誡禹陳之禹益非大臣歟伊傅周召<lb/>
之為相訓誥之作不一而足非諫歟工以藝庶人謗賤<lb/>
猶諫也况䇿名居位者後世以諫名官示吾急於求言<lb/>
而有所專與古雖異而同然言而當聞而受者常苦其<lb/>
難今主上親擢臺諫妙柬其人使耳目之官與腹心之<lb/>
佐相維相資共凝至治邇者復國初之制置補闕拾遺<lb/>
<pb n="KR4d0280_WYG_033-10b"/>
之職亦親擢而妙柬聖君納善求諫勤且博矣其欲<lb/>
凝至治而立於無過之地不食息忘可知也然臺諫任<lb/>
國風憲其於諫諍抨彈二者彼此詳略亦猶有可論否<lb/>
乎臺諫職抨彈遺補則諫而已議者固自有意抑兼二<lb/>
者之職如臺諫其於理體利害果如何孔子論諫曰吾<lb/>
従諷至其言比干列於三仁其與直也又如此陽城為<lb/>
諌官言事於數年之後韓歐立論咸以為非稽聖賢之<lb/>
言将孰従德宗時言事者細碎不足采城黙不言一言<lb/>
<pb n="KR4d0280_WYG_033-11a"/>
則救陸贄沮延齡相可謂無負而秉史筆言細碎者又<lb/>
退之也其屬意似有在歐公之論竟不以城為是韓激<lb/>
而云歐豈亦有為耶孔聖韓歐之言取以為職諫者之<lb/>
法其去取如何諸君行仕矣設為臺諫為遺補必有定<lb/>
守因論諫併欲聞之<lb/>
問小家戒宿舂有十金之産無卒嵗之儲慼如也臨百<lb/>
里而邑撫千里而郡而府廥竭涸入不支出可乎郡邑<lb/>
古諸侯之國其權不為輕縣官所以藏富天下倚為裕<lb/>
<pb n="KR4d0280_WYG_033-11b"/>
足之地者非此奚頼况民社所寄有政有化非止財賦<lb/>
出納而已而今之郡邑以財賦為病專意于此猶惴惴<lb/>
不足視政化何有廼者天下之邑不可為者十八為之<lb/>
令者巧取豪奪之術用之不暇諱監司郡守習見無可<lb/>
奈何可歎也今天下之郡不可為者十四五為之守者<lb/>
或亦出於為邑者之計逹官臨之漸亦習孰是寧可不<lb/>
思救之承平之時財之㽞州者不少以上供送使此不<lb/>
惟無事之時郡邑優裕得以撫治其民一旦緩急足以<lb/>
<pb n="KR4d0280_WYG_033-12a"/>
自支而不深貽朝廷之憂趙清獻守越而旱募民興役<lb/>
民得食而百廢舉非郡計有餘何能爾富韓公守青活<lb/>
河北流民四十萬處而食之沛然也亦豈窘匱者之所<lb/>
能及今之守宰平居無事徃徃救過不暇而水旱盗賊<lb/>
之虞古今不能必其無有者果可恃乎人之疾其始受<lb/>
之也有由而今已之也有術良醫則洞知之夫有一疾<lb/>
則有一藥天下無不可醫之疾亦無不可救之弊敢問<lb/>
今曰郡邑之空匱其始受其弊也何由而今欲已之也<lb/>
<pb n="KR4d0280_WYG_033-12b"/>
何術仕優於學孰不志乎醫國苟瞢然於其所苦之原<lb/>
而泛然於其所用之方則弊何自去和扁肉骨之術世<lb/>
必不乏患不求爾諸君切於憂時此其索言無遜将有<lb/>
以獻于當路<lb/>
問衆人指已然儒者究當然已然者事當然者理也求<lb/>
理於事之表于以訂所見而蓄勵吾有用之學蘄乎他<lb/>
日不瞢其施儒者其可捨理論事哉春秋之初齊莫彊<lb/>
焉齊衰而晋彊大西則秦東南若吴楚皆大且嘗彊矣<lb/>
<pb n="KR4d0280_WYG_033-13a"/>
齊威覇天下也自服楚始非楚大而難服故歟而晋在<lb/>
威公時不能齟齬其間自滅虢襲虞之後寖大而彊則<lb/>
齊反為晋弱奔走盟㑹與諸侯無異僅倔彊魯衛間爾<lb/>
使孝公之後復有君如威公其能伯諸侯而使晋之聽<lb/>
已如巳之聽晋乎秦形勝之國也而晋據天下樞兼形<lb/>
勝用之其視西鄰徃來酬酢不直十六七秦卒不能逞<lb/>
於晋秦之兼諸侯也晋已為三使晋猶一也雖三而合<lb/>
也其能禁秦之兼諸侯而秦之擅天下晋能之乎若夫<lb/>
<pb n="KR4d0280_WYG_033-13b"/>
東南之吳湖江舟楫是其長技吴子用之入郢之舉勝<lb/>
齊威之所不能勝其後闕溝中原怖齊怛衛晉之彊大<lb/>
不能取長於黄池而斃吳者越楚與晋齊不與焉使吳<lb/>
衡行之際無勾踐議其後其果能伯諸侯紹威文之業<lb/>
乎或曰管鮑隰朋數子不世出齊何自而復振晋之屈<lb/>
於秦商鞅范睢白起之徒中國無之也嚭專而胥死吳<lb/>
不得不破是固然矣設使管鮑起孝公而見用商范白<lb/>
起之在晋胥信而嚭疎三國當如何其能得志不至如<lb/>
<pb n="KR4d0280_WYG_033-14a"/>
今之所聞歟設使諸友當數子之任其輔三國賔秦而<lb/>
尊周其術又如何置當時已然之事而究古今或然之<lb/>
理政将以觀諸友志之所嚮幸詳言之<lb/>
問曹沫之刼盟程杵之立趙孤古傳之而左氏史官也<lb/>
為春秋立傳不聞筆此楊子雲投閣之事漢史書之甚<lb/>
著而可信先儒乃疑其無有夫信所可信置其所不當<lb/>
信學者急務則左氏不書三子于傳先儒疑投閣之説<lb/>
學者孰從<lb/>
<pb n="KR4d0280_WYG_033-14b"/>
問事以法舉法或弊治之在法法行而人弊之治之在<lb/>
人法以人弊而且治其法則雖嵗變月議也何補國家<lb/>
仕進文法試吏而改其秩必舉者五人凢未應格不可<lb/>
妄冀非固齟齬其塗以抑其進盖将以勵士夫亷能之<lb/>
操重逹官激揚之權即其所舉與舉之者可以交觀其<lb/>
賢否法之良不容少議比嵗以來用法䆮弊有挟者必<lb/>
舉孤立者不省有挾必舉則罷汙者徃徃冐進孤立不<lb/>
省亷而能未能陸沉由是用未必才才未必用何以辦<lb/>
<pb n="KR4d0280_WYG_033-15a"/>
天下事士大夫患此久矣未知所以救之之術雖然果<lb/>
法弊歟抑人弊之耶弊在人而非法之過輒欲歸咎於<lb/>
法寧能有益乎或者曰書考之乆者可置是而權要之<lb/>
子弟抑而損也使夫士之仕徒計日月而已則旌别之<lb/>
術廢旌别之術廢則賢不肖混淆無章矣漢楊惲唐李<lb/>
德裕軰又非權要家乎本朝名臣子孫事業焯焯者不<lb/>
可縷數今一變之不㡬去小不便而得大害因咽而廢<lb/>
食乎至有建白于朝欲試以制誥法律者試以法律是<lb/>
<pb n="KR4d0280_WYG_033-15b"/>
銓也銓法之設為無舉主者爾用之一舉主及格之人<lb/>
大似未允制誥之文就令工此他日未必不為虛噐徒<lb/>
以是紛紛然則議者之言孰為可用於今曰繄欲因仍<lb/>
舊法則所患乃爾改絃易轍以救其弊未必有益諉其<lb/>
法而治之固不可人之弊法乆矣将以革之何以為術<lb/>
今欲使法不變而弊去無紛紜之患而下無怙勢沉滯<lb/>
之虞舉於人者之必才而舉人者之必當其必有要而<lb/>
易行者諸君行仕矣論天下事宜若素官願攄平曰所<lb/>
<pb n="KR4d0280_WYG_033-16a"/>
見而言之<lb/>
問書蕩于秦漢四百年文物寖盛而君子之論文章取<lb/>
西漢而已至東亰不論也夫自秦而漢學者伸於乆鬱<lb/>
宜其文之盛文之寖盛宜見于積乆東亰繼西漢而治<lb/>
宜其愈盛而遽衰何歟西漢之文信盛矣韓退之以孟<lb/>
荀之學去取千古其於二百餘年之文又特取司馬遷<lb/>
長卿劉向揚雄而不及其他西漢文士未可一二數載<lb/>
于史可攷也其文似非後世所及而退之去彼取此其<lb/>
<pb n="KR4d0280_WYG_033-16b"/>
意安在退之之文其視四子果能伯仲否耶較之西亰<lb/>
多士其果足傲睨而陵踔乎班固為西亰之書其繼史<lb/>
遷似不甚多愧退之猶不比數其意非例以東亰待之<lb/>
耶諸君讀班史熟矣其不及四子者安在使退之秉西<lb/>
亰之筆将不止如固乎試商𣙜之<lb/>
問言古者騐於今武帝之進士大夫有是言也書亦稱<lb/>
學古入官議事以制然則攷古而宜今乃有用之學虐<lb/>
今榮古君子病之亦何有於世務夫以道而言古今一<lb/>
<pb n="KR4d0280_WYG_033-17a"/>
貫也即道而形之於事紛然不齊古封建也而後世郡<lb/>
縣古肉刑也而後世笞箠若什一二稅之殊若賢能科<lb/>
舉之異以至禮樂之用兵農金榖之計凢見于品式節<lb/>
目巨細詳略援古而校之今同者無幾然則學古之士<lb/>
何術以施之於今不至於遵古而泥違古而悖乎君子<lb/>
之論士必曰博古通今博古通今捨圎冠方屨者誰望<lb/>
兹所以有是問也毋略<lb/>
問天下之事泥古不必便今狥其名不若既其實三代<lb/>
<pb n="KR4d0280_WYG_033-17b"/>
而後膠于泥弊于狥而貽患者多矣至是則改過無我<lb/>
者乃帝王之度成王不歸周公漢祖不止六國封乎昔<lb/>
也疑今也新逆刻印未巳輒銷繼之夀周祚之脉而定<lb/>
漢家之鼎其不繫此乎曩者議臣有請屯淮南之田期<lb/>
以復古者寓兵於農之意救今曰飬兵耗財之弊行之<lb/>
數年本始之謀畵餅捕風而民以被擾告兵以不樂聞<lb/>
夀皇聖帝審言者之悠悠也罷去不疑兵欣然而歸民<lb/>
帖然而安而郡縣之吏亦免調䕶耗蠧之患聖度無我<lb/>
<pb n="KR4d0280_WYG_033-18a"/>
髙出周漢之君之上頋豈泥古狗名者所可擬議雖然<lb/>
財之耗於兵極矣荷戈之士一不知負耒者㡬家可以<lb/>
奉之救此之弊舎兵民之外㡬乎無䇿而兵民之難合<lb/>
自五代始唐初猶以府兵彊府兵寖弊則婁郭韓重華<lb/>
之徒出而収屯田之利夫以府兵近州法太宗行之而<lb/>
便屯田沿漢法諸公行之而利唐去今未逺也不聞其<lb/>
泥古而不便於今狥名而遺其實何歟意今行之有未<lb/>
得其要歟将所屯者非其地而屯之者非其人歟抑今<lb/>
<pb n="KR4d0280_WYG_033-18b"/>
日之視唐又有古今名實之間不可膠柱歟或者謂法<lb/>
行之貴乆而執之貴堅王介甫為青苗助役非不堅而<lb/>
乆拂衆遂非貽害甚深長也今以屯田之不便罷之軍<lb/>
無間言而淮人皷舞欣躍則益知介甫之乆而堅果繆<lb/>
矣然飬兵足國之計屯田之外猶有䇿畫可<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>而行行<lb/>
之而無害者乎願聞此以備謀國者之有聞<lb/>
問士之節貴静退其出為世用也貴自知仕止六百石<lb/>
過是則引劾而去士之静退不當爾耶入關之始所望<lb/>
<pb n="KR4d0280_WYG_033-19a"/>
令校書以通顯為可弔又何其自知之過厚也今士大<lb/>
夫才諝學問當不愧古然其於静退自知之間猶有可<lb/>
議以弊習俗伊欲進而知止不欺人以所不能有以息<lb/>
躁競之風革夸誕之習其端本于上者何術而可<lb/>
問太史公為史證周生證夏無且載禇先生之文不一<lb/>
而足歐公五代書資劉羲叟而宋公之唐書多取小説<lb/>
至司馬文正擬左氏作資治通鑑於書乃無所不取四<lb/>
子者之於史號擅其長者而皆不專已意於人之言掇<lb/>
<pb n="KR4d0280_WYG_033-19b"/>
取而備収之其本原于經者何自請詳述其意<lb/>
問詩頌文王曰思皇多士生此王國士之多王國頼之<lb/>
而天之純佑者在是舜之時黎獻共惟帝臣仲尼稱其<lb/>
治乃曰有臣五人武承文之後多士未憗也亦曰九人<lb/>
而已於焉發才難之歎則五臣九人而外非才歟申命<lb/>
用休不我庸釋之意又果安在漢之君勲業之茂者孝<lb/>
武而建中興之功者宣帝也史述二君得人之盛在西<lb/>
亰鮮儷武自公孫而下㡬三十人猶謂有不勝紀者宣<lb/>
<pb n="KR4d0280_WYG_033-20a"/>
自望之而下亦二十餘人較仲尼之言虞周多矣而漢<lb/>
之治果舜武班乎武之於宣其人才似過之攷其政治<lb/>
失得人民耗息華夷衰盛論者每不足於武而於宣則<lb/>
無間然得人之效重有可疑又何歟東京至順帝漢業<lb/>
益衰無以議為也一時賢才承風咸事李固而下二十<lb/>
許人見于范曄之贊者皆英雋課功計效設未及虞周<lb/>
之盛猶當振起炎圖之墜緒紹復武宣之丕績而無益<lb/>
於寖弱極弊或者激成天下之亂也不惟賢者無益於<lb/>
<pb n="KR4d0280_WYG_033-20b"/>
國小人得以藉口而天之生是人必不苟也顧乃爾又<lb/>
何耶諸君師孔子之言而深究二京之治亂請深述聖<lb/>
人之意而鋪繹三君治否之迹賢才之所以生于世而<lb/>
用于上者其定論安在<lb/>
問聖上受守之初詔天下言事古闢門逹聰意也章陳<lb/>
公車蓋無虛日其間豈無新豐逆旅切中時病十事九<lb/>
律動見晩之歎者何以待之歟若夫迂儒曲士乗間抵<lb/>
巇汗漫其辭譸張其説者又何以處之設諸君有言於<lb/>
<pb n="KR4d0280_WYG_033-21a"/>
今天下事枚數而切論之何等最急其所以興除利害<lb/>
講磨政化先後次第其説又将何如<lb/>
問仲尼化工六經日月也古今莫加損焉去仲尼既遠<lb/>
孟子乃著書明道孟子非得已者使其為顔子則書不<lb/>
必作可也有聖人為之依歸有六經為之講貫於是焉<lb/>
又為之書非贅且僣歟或勸退之著書退之辭焉曰俟<lb/>
五六十為之然卒不著書也自今觀之何害為退之楊<lb/>
子法言文中子中説皆擬論語而作議者譏之然雄旣<lb/>
<pb n="KR4d0280_WYG_033-21b"/>
死而法言盛傳通雖死中説終不甚顯世猶以家教嗤<lb/>
之二子之書傳否顯晦其優劣竟安在雄之書愛者惟<lb/>
侯芭桓譚二子非能輕重世者而王氏之門人皆唐初<lb/>
卿相大臣其傳否顯晦似不應如今所見也如何三子<lb/>
之著書與否得失優劣又如何併陳之<lb/>
問道載于六經世用之有得失其迹著于諸史本末之<lb/>
兼舉精粗之備究也必於學焉得之㣲而士大而帝王<lb/>
一也然帝王之學與天下異取法於經取鑒于史致天<lb/>
<pb n="KR4d0280_WYG_033-22a"/>
下治安祖業延洪而已誦説絺繪云哉主上天縦睿<lb/>
聰家堯舜而師之六經之學心成神解久矣臨御之始<lb/>
取治道於經蓋無一扞格方且命講筵之官進讀三朝<lb/>
寶訓寶訓之書六經致治之成效也得於此則合於彼<lb/>
矣邇者言事之臣復以資治通鑑為請上可其奏命與<lb/>
寶訓更日進讀夫豈不以有所法不可不有所鑒歟是<lb/>
書也叙于神宗皇帝吾夀皇聖帝尢重焉闢殿以<lb/>
請之今日之治謂非是書之功可乎然其書以巻言乃<lb/>
<pb n="KR4d0280_WYG_033-22b"/>
二百九十四以始末計至十六代千三百餘禩治否成<lb/>
敗雖曰該歴代之史猶為浩繁未易悉究故言者期以<lb/>
十年夫為治計無窮十年未為甚久也敢問今日進讀<lb/>
之官於通鑑之書猶有可以效樞機挈維綱以禆聴<lb/>
覽者乎諸君行奉大對其於是書窺究紬繹熟矣可無<lb/>
鉤元摭要以進備採擇者乎則将何言其見教焉<lb/>
問國是不可以不定國基不可以不裕國威不可以不<lb/>
振國之有是宰執持之侍從臺諫言之而本朝宰執與<lb/>
<pb n="KR4d0280_WYG_033-23a"/>
言語之臣多相矛盾中間合而為一初無可否秪以成<lb/>
權臣之專然則國是果何自而定國以民為基基固則<lb/>
國安任此之責非監司守令乎今日精擇監司陞絀守<lb/>
令纎悉不遺而民猶告病民之病困於窮匱而經費有<lb/>
常國家恤民之念日切于上而不容以予民者結其<lb/>
心則國基何自而裕紹興中北敵請和正以諸将乘屢<lb/>
㨗之勢雄眎中原敵人懾爾當時朝廷亦有尾大之<lb/>
憂今日将帥遷絀不異郡縣立國至此可以無患而大<lb/>
<pb n="KR4d0280_WYG_033-23b"/>
将威名烜赫無著聞者則何以使四夷知畏然則國無<lb/>
尾大之虞将而将兵而兵使威振于内而敵畏于外又<lb/>
有道乎<lb/>
問根本之地用兵者之所謹高祖争闗東而闗中付之<lb/>
蕭何光武起河北而河内付之㓂恂自古知兵者莫急<lb/>
於根本之地而謀人之國者亦務攻其本根袁紹不能<lb/>
用田豐之言以取許唐太宗不能用李靖之䇿以取平<lb/>
壌君子皆有遺恨然高祖用之於彭城尋以敗歸慕容<lb/>
<pb n="KR4d0280_WYG_033-24a"/>
垂用之於魏珪魏亦小挫而復振王檀劉鄩不能得之<lb/>
於晉陽荘宗乃一舉而入梁檀之與鄩不足以望荘宗<lb/>
固也而荘宗乃過燕王漢祖者耶成否果係乎才歟抑<lb/>
其事固有幸不幸歟諸君學兵者此最兵家之急務願<lb/>
索言之<lb/>
　　　武舉䇿問十首<lb/>
問兵詭之道也用之而不窮者可以横行天下尚論古<lb/>
人能盡此者鮮矣韓信之下趙李左車請於陳餘欲斷<lb/>
<pb n="KR4d0280_WYG_033-24b"/>
其糧道謂二将之首可致餘不用其䇿信耳乃得以成<lb/>
功使餘用其言信之兵其能舉趙乎使趙用左車則夫<lb/>
背水陣立赤幟之計其可施乎将二将有所謂不窮者<lb/>
非左車所料歟蜀自先主殁寂不聞聲魏人不虞之時<lb/>
似可用竒矣魏延請于孔明欲以精騎襲長安魏将不<lb/>
武必委之而去然後孔明大軍繼出孔明不聼也延痛<lb/>
惜其言之不售果有街亭之衂孔明不善用竒者耶是<lb/>
時魏将司馬懿號知兵使孔明果用延䇿懿将何以為<lb/>
<pb n="KR4d0280_WYG_033-25a"/>
計孔明之所慮者安在而瑟縮不决如是耶信之兵輕<lb/>
用之而卒勝孔明重用之而終敗豈二人之才長短不<lb/>
同或用之窮不窮異乎卽巳然而論其或不然蓋将以<lb/>
觀諸君得於兵者<lb/>
問戰以車古也今之論兵不敢復議得非以唐陳濤之<lb/>
事乎陳濤之敗意非車之罪房琯迂儒疑不知所以用<lb/>
之也夫制騎之衝突非車何以夷狄騎也中國多徒徒<lb/>
所倚以為固非車何以衛青擊匈奴以武剛車自環為<lb/>
<pb n="KR4d0280_WYG_033-25b"/>
營故能困漠北之戎馬隆為偏箱車鹿角木屋隨地而<lb/>
施破木機能通凉州建一代之竒勲或者曰國家行都<lb/>
於吳吳湖江舟艦之地車戰尤不必議然吳在春秋巫<lb/>
臣之子寔教之車戰闔廬夫差得以敗彊楚通上國㡬<lb/>
伯則亦用車之效也似未可以一房琯而置古法不議<lb/>
敢問今日制騎兵之術用車之外有可恃而必勝者歟<lb/>
吳用而勝者何在漢晉二子以此制敵䇿勲而他将皆<lb/>
不聞用之者何故唐則致敗又果古今異時不可膠柱<lb/>
<pb n="KR4d0280_WYG_033-26a"/>
歟諸友罄所見言焉将採之以獻當路<lb/>
問兵有衆寡衆難持寡難支用寡而能支則可以有功<lb/>
用衆而能持何向而不克矣古者用衆而敗者固有而<lb/>
粗能持也則固無敵兵法是以有十圍五攻敵堅敵擒<lb/>
之説而以寡取勝亦不乏人敗于寡者皆是也故将兵<lb/>
者不得已於用寡而樂於用衆固也而勝敗之迹異則<lb/>
能否之不同也秦之攻楚他将以二十萬而敗王翦曰<lb/>
非六十萬不可夫傾秦國之衆付之一戰而翦遂克舉<lb/>
<pb n="KR4d0280_WYG_033-26b"/>
楚至苻堅之南兵至九十餘萬淝水之衂何至狼狽如<lb/>
是而堅尋以亡秦則用衆信不易矣李陵之果鋭得士<lb/>
死力又名将後也以歩卒五千渉血北地終以降敵辱<lb/>
漢陵之材似非瞢然者固宜知以寡犯衆不可以為常<lb/>
其出也非惡有所屬而然歟是亦不得已而用之若馬<lb/>
隆之於凉州自詭滅賊募衆三千木機能莫禦也凉州<lb/>
以平則又豈不得已而用寡者歟諸公學而得於兵之<lb/>
深必洞曉于此凡兵之衆寡用之各有其法歟抑臨事<lb/>
<pb n="KR4d0280_WYG_033-27a"/>
應變不可隃計乎臨事應變之説人知以此藉口翦用<lb/>
之秦隆用之晉夫豈果不可隃計歟願詳論四子之得<lb/>
失摭其定説以見諗焉<lb/>
問事莫不有法况兵乎法不善用鮮不敗事兵法而不<lb/>
善用之其患豈細哉古之兵法如韜畧如孫吳如司馬<lb/>
尉繚之屬可謂備而宻為兵者捨是奚學求之古人讀<lb/>
父書傳者卒敗趙師按古車戰者亦有陳濤之衂顧方<lb/>
略者乃克有功學萬人敵而不竟亦復所向莫敵其相<lb/>
<pb n="KR4d0280_WYG_033-27b"/>
反乃如此何歟荀卿儒者也其論兵以附民為主而孝<lb/>
成王臨武君為之屈卿亦言之爾使其一試之其能有<lb/>
濟乎陳餘亦不肯用詐謀竒計意二子用不用殊故荀<lb/>
言為至論而餘竟就擒不然即其所言探其所守彼此<lb/>
成敗其能大相逺即書生料敵情萬里與夫頗牧禁中<lb/>
者彼盖未嘗韋絶是書而身履其事也其於兵法顧乃<lb/>
深有合者何歟李靖之教侯君集謂其法足以制四夷<lb/>
外此不肯盡其術靖之於兵法制四夷之外猶有所未<lb/>
<pb n="KR4d0280_WYG_033-28a"/>
盡者歟今攷問對之書其止教君集之法耶抑亦盡其<lb/>
所謂不盡之術歟諸君學兵法而有得必有見於此他<lb/>
日之用今日之所見者也願備陳之<lb/>
問國之彊弱以兵兵之勝負以陳言兵者首陳法陳法<lb/>
不定而專言攻取分合竒正之術是猶不根而枝不源<lb/>
而波奚可哉昔左氏傳春秋其於諸侯攻戰之際書陳<lb/>
法不遺焉自拒之左右卒之偏伍楚之中權前茅齊之<lb/>
驅貳胠啓之類載之不厭其詳其意有在後之史所以<lb/>
<pb n="KR4d0280_WYG_033-28b"/>
備載兵陳之説非丘明起其端歟然攷諸歴代置陳之<lb/>
法未見出於萬全而可以垂不朽者項羽號善戰挫漢<lb/>
師盖十九觀漢軍之破成臯斃曹咎乃望楚軍則走險<lb/>
不暇其後英布得其法漢祖猶畏之以其如羽之陳也<lb/>
諸葛亮之用蜀南平孟獲東懾魏師雖志不醻以沒其<lb/>
布石以寓陳法識者以為常山之虵雖然羽之陳摧拉<lb/>
奮鋭其勢不可當氣衰意奪人得而制之是長於攻取<lb/>
犯堅要非不可敗者故費将軍終勝之而布亦卒於就<lb/>
<pb n="KR4d0280_WYG_033-29a"/>
擒亮陳嚴整堅重其勢不可犯然緩於逐利後於赴機<lb/>
終不能大逞於敵所謂節制之師不大勝敗者歟要之<lb/>
用於紛紜彊悍之敵使其未死未必得志然則為陳之<lb/>
法何以使在我者不可得而敗加諸人則可以收竒勲<lb/>
挫堅對歟羽亮各用其所長爾精於兵則可以兼而用<lb/>
之歟李靖之論陳法詳矣若校之二人其工拙有可據<lb/>
以優劣之乎其悉言以告<lb/>
問晁錯論兵於漢漢臣之辯於兵者未或能先之杜牧<lb/>
<pb n="KR4d0280_WYG_033-29b"/>
箋孫武書至有盤珠之諭談天下利害纚纚可聼三䇿<lb/>
之陳君子偉之二子徒言之爾未始自用也七國西向<lb/>
錯方用事不能一試之而其設施與曩言大不侔牧於<lb/>
料時成敗乃或能竒中謂言者必可用則錯乃爾一以<lb/>
言為虛談則牧又似非錯比請攷二子言之始末併論<lb/>
即空言以既實用之方毋泛其辭<lb/>
問兵之有分合繫巳乎繫敵乎用衆寡者于已料堅脆<lb/>
者于敵二者不可不審處用之非宜敗北不旋踵趙奢<lb/>
<pb n="KR4d0280_WYG_033-30a"/>
之救韓與許歴惎以厚集其陣豈非秦兵之彊不合勢<lb/>
併力有不能枝乎若夫勝於兩甄既敗之後與此大異<lb/>
杜曾雖號善戰比之秦師則猶脆寡而周訪之兵其視<lb/>
奢之用趙勇怯有異故不得不分而以中甄全制其後<lb/>
繫乎彼巳者不一而衆寡堅脆之異用要臨機制變不<lb/>
可為定論也敢問楚兵之禦黥布分而為三欲以相救<lb/>
識者以為憂且曰彼敗吾一則俱走爾既而果然是可<lb/>
合而分其敗在分元昊撓西陲皇朝枝之師出輒衂<lb/>
<pb n="KR4d0280_WYG_033-30b"/>
河南公曰敗在不知分兵且歴叙六弊焉又曰分兵則<lb/>
有六利楚之所以敗于分西師之所以困于合繫彼乎<lb/>
此乎衆寡之用堅脆之勢可得而推知以為定論乎願<lb/>
聞其詳<lb/>
問将不智無以愚其下有以愚其下則出入生死惟吾<lb/>
所使田單之用即墨不為愚齊抑以愚敵後之為将祖<lb/>
其故智者多遂有功凡孤虛厭勝風角鳥占吾意皆古<lb/>
者愚人之術不然何以我徃彼亡用以取勝振裠外嚮<lb/>
<pb n="KR4d0280_WYG_033-31a"/>
貽笑千古耶雖然既暮徙營昔人危唐兵於魚譚者又<lb/>
或得以藉口諸君所學将士也分合竒正治衆料敵其<lb/>
大者也所謂孤虛厭勝風角鳥占之説亦嘗經意否乎<lb/>
問險要之地論兵者之所急關中四塞號為天府龍興<lb/>
虎眎賦客頌之下甲建瓴辯士夸之地之險莫加焉而<lb/>
秦漢治亂修短大異則議者有不足據歟唐起晉陽乘<lb/>
隋亂入闗關東僣偽指麾而定而其後世東諸侯旅拒<lb/>
略無尊唐之意杜牧又以取山東為言至謂王不得不<lb/>
<pb n="KR4d0280_WYG_033-31b"/>
王伯不得不伯賊得之故不安牧雖言不售也終唐之<lb/>
世藩鎮叛服不常亦覊縻而巳荘宗以河東蕞爾之地<lb/>
鷹擊颷起既得趙旋得魏趙附晉故能北舉燕魏屬晉<lb/>
故能南滅梁向不得山東未易得志天下牧言至是而<lb/>
騐然荘宗亦英主宜其見天下之勢偽梁既滅不能據<lb/>
秦以制天下顧乃用之蜀蜀於天下果繫存亡彊弱之<lb/>
數乎宋武命世之雄既得秦而衂于赫連桓温於其時<lb/>
比之善博未能舉山東而敗於枋頭二人之才似不下<lb/>
<pb n="KR4d0280_WYG_033-32a"/>
荘宗而成否異何歟牧之使裕無留秦心温入關不肯<lb/>
渡㶚水於功名何有設二子其心無他果能據秦以舉<lb/>
山東由山東入闗以雪晉耻乎即牧之言晉唐之事求<lb/>
之古今豈無一定之論而英俊豈無必成之功乎諸君<lb/>
陳其詳<lb/>
問兵不犀利與徒手同甲不堅重與袒裼同載于考工<lb/>
記者已畧矣然大小短長之制莫不有法故制兵當如<lb/>
為屨不當如設權量足之不齊故屨有小大故乃一之<lb/>
<pb n="KR4d0280_WYG_033-32b"/>
如權量不㡬固而害事矣比以臣寮之言勑州郡寛為<lb/>
之期使修礪兵噐誠萃聚除戎之意夫楚兵既利秦以<lb/>
不怡而家鶴膝戸犀渠又傖父所以賦吳者吾之所長<lb/>
吾為之何難况國威在兵不必用之四夷凡盗賊有所<lb/>
憚而不作斯民有所恃而不惕其亦本此諸君潜心於<lb/>
兵詳言其制之利害以備採訪焉<lb/>
　　　定海縣學䇿問<lb/>
問修而裕諸已之謂徳推而正諸人之謂政自是而人<lb/>
<pb n="KR4d0280_WYG_033-33a"/>
利之之謂惠三者吏所以撫民者也導和氣厚生理而<lb/>
振不足一出諸此比者不雨亦既兩月禱禜靡不周舉<lb/>
漠無感通徳不足以導和故也此令之耻也猥曰是有<lb/>
定數則叩頭而風反火撤穽而虎渡河旱有不苦之謡<lb/>
雨有隨車之應獨何歟今者歲猶三鬴而清泉之民良<lb/>
病餒於徳審矣拯此之病施之以為政而利之以為惠<lb/>
者必有先務瞢未之知也若夫發陳廩以振乏絕令所<lb/>
無有蠲欠籍以寛責令所不制外此見之政與惠有可<lb/>
<pb n="KR4d0280_WYG_033-33b"/>
以為目前之益以少殺其耻者否願諸君悉以見諗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖長翁集巻三十三<lb/>
</p>
<p>
</p>
  </div>
</body>
</text>
</TEI>
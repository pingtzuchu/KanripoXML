<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻三十</head>
    <p>
<pb n="KR4d0280_WYG_030-1a"/>
欽定四庫全書<lb/>
　江湖長翁集巻三十　　　　宋　陳造　撰<lb/>
　　文<lb/>
　　　偶吟<lb/>
長翁貧自安拙自慰拙故不勞貧故無累瞢瞢貿貿閱<lb/>
人間世玉不獻而全足國有役而掉臂氷釋夸跂之慕<lb/>
灰死彊陽之氣然而嬉笑怒詈起宫羽音歌酒風煙辦<lb/>
遊戲事是則全樂于天資養于地者也彼孑孑而名掲<lb/>
<pb n="KR4d0280_WYG_030-1b"/>
掲而營将倚墻麾之豈容動其喙耶<lb/>
　　　酹淮文<lb/>
長淮渾渾蕩沸潏兮經楚被吳瀆之一兮匪河匪江天<lb/>
豈以是限南北兮衛拱皇居神所職兮殺敵之衝師濟<lb/>
其出兮皇皇聖筭包九域兮搴幽冀跐龍荒行有日兮<lb/>
掀然臨流豈曰效楚囚弔湘屈兮盤盤鼎立胷武庫手<lb/>
椽筆兮燕然有石可繼勒兮緜緜祀典為神之報歆芬<lb/>
苾兮<hi>壬寅十月十日同行葉三錫君予劉宗元之二君命某酹之乃云</hi>
<pb n="KR4d0280_WYG_030-2a"/>
　　　表盜文<lb/>
陳子罷官吴門坐貧無廬百指纍然備官舍以居右連<lb/>
城闉其左通衢空曠僻夐塊處幽屏斷絕比鄰之區岑<lb/>
寂無人之境置孥營食漂然而北逮負檐之勞方休妻<lb/>
子之望已亟營營擾擾若不遑息陳子問其然其愬嘖<lb/>
嘖其意唧唧曰自公之出偷兒赴隙一之日穴吾壁四<lb/>
之日闞吾極僕驚婢寤已無留迹雖幸焉而無喪亦禠<lb/>
魄而震愓揆犯險而徒還豈来意之遽䦨盍擇地而規<lb/>
<pb n="KR4d0280_WYG_030-2b"/>
鄰須公歸而定遷陳子曰嘻抵冒之一再固盜之頑也<lb/>
有以惎其来繄誰之愆也悖而取雖義之蠧靳其予亦<lb/>
仁之殘也絲寒粟飢賢愚所資一貧為累彼我共之守<lb/>
之者罄其術以甚密何異取之者殫其力而不遺豈知<lb/>
夫外其身則其身存私其蓄則所蓄隳達者之徒其大<lb/>
無隅其見靡拘委吾形骸曾外物之不殊相彼凶戾同<lb/>
赤子之一初穽填而檻撤可以馴䝟貐掊關而去鍵可<lb/>
以却穿窬自其心而論之有其所有則予亦盜忘其可<lb/>
<pb n="KR4d0280_WYG_030-3a"/>
忘則盜亦予況乎患起於用智疑生於多術髙明之室<lb/>
羣偷所集夫吾今者幸飽温之不謀唶僕奴之赤立彼<lb/>
之来也盖已瞢冒不審得諸外而昧其實寧不由髙墉<lb/>
大屋之為累乎今又警徼之彌増防閑之愈悉四植矛<lb/>
㦸九省扄鐍惴惴凛凛真若護寳庾而守金埒者宜其<lb/>
窺之不釋而乘之愈急也獨不聞挈篋而趨蒙荘之誨<lb/>
人祼刺外示陳平之全身匹夫罪也璧未去文豹取也<lb/>
皮之存理則固然顧乃以無有為有不文為文則咎不<lb/>
<pb n="KR4d0280_WYG_030-3b"/>
在彼而在汝曽慢藏之足云然則視盜而一之者徳之<lb/>
至表盜而示之者術之次今慮勞而形弊由兩者之俱<lb/>
蔽儻欲其無患歟盍思所以反是仲歎季服敞怳愧悔<lb/>
倒床甘寐罷警屏衛老稚俯仰帖帖無事<lb/>
　　　還鶴觀<lb/>
長翁之居宛在澗薖有草不鋤無雀可羅翩彼皓鶴来<lb/>
自無何傍我槿籬啄我徑莎側殷鮮之丹頂揚漂蕭之<lb/>
𤣥袂方刷羽而振迅欲遡風而凌厲童見棄而得主良<lb/>
<pb n="KR4d0280_WYG_030-4a"/>
愜心以暫慰佇立凝情延頸悲鳴俯有粒而不睨寂無<lb/>
人兮尚驚女既嫁而非夫倐悔心而濳萌繄胎禽之翔<lb/>
集必芝田與瑶池胡失脚於雲衢受塵寰之攸羈崇臺<lb/>
峻沼之間處之猶戾其性庳隘局陋之地得此寧其所<lb/>
宜愍其失所歸乃故主言從隙地徐行郡圃碭而迷昔<lb/>
驥之困鹽車復而喜俄珠之還合浦佐卿獲反於故居<lb/>
華表漫訪乎新語汝来其始宜吾之鄙捨池籞之華潔<lb/>
歩小家之尋咫自我而言不幸乃爾孰何棲止潔粒清<lb/>
<pb n="KR4d0280_WYG_030-4b"/>
水彼破琴之戇夫與攘雞之饕子或搖其牙血刃腥几<lb/>
乃吾是逢不其幸矣方汝来客其居促戚其棲偪側集<lb/>
枯捨苑寧計之得吾挽其留稻粱是謀鷙猛是憂有繫<lb/>
眯於虗明寧它日之休休今其云旋忘忿悁脫紏纒躡<lb/>
空曠鳴風煙玉粒而清泉吾亦置營營捐拳拳氷釋夢<lb/>
覺兩適而並賢紛紛萬殊莫適尸諸貴而王公賤為匹<lb/>
夫夥若萬金細而錙銖認之者愬愬任之者愉愉影事<lb/>
視之固不可必其已有又安可有其所無徇諸物則多<lb/>
<pb n="KR4d0280_WYG_030-5a"/>
累求諸巳則有餘吾可不泰然於既失之後慊然於儻<lb/>
来之初凣孫若子吾無隠爾作還鶴觀有味其㫖<lb/>
　　　房陵勸農文<lb/>
誘而諭之曰勸國家寶農嵗勸以仲春俾守令奉而行<lb/>
之盛徳意也爾房民有待於勸者吾不可不告房之水<lb/>
地山泉灌注號為艮田而車建之器略不知其今若壅<lb/>
者壅之不可壅車建而溉不惟凶荒當減十五而平原<lb/>
陸地皆可為秔秫之區房之原陸彌亘數百里而桑柘<lb/>
<pb n="KR4d0280_WYG_030-5b"/>
絕少蠶事滅裂飼守繰織皆未得法端疋狹燥絲綿席<lb/>
暗無可取貴與其植他木不若多植桑柘每嵗春辦為<lb/>
四十日夙夜之勤繰織飼守求盡其技精其事将不止<lb/>
温煖取給亦可貨以自贍二者汝房民之急務宜取法<lb/>
江浙之人夫淮漢之俗大抵畧同權守淮人也亦以農<lb/>
起家每不自以淮俗為是而農器之製必訪諸浙耕者<lb/>
蠶者亦取法於浙故農功日劭親舊之見從者日以給<lb/>
足吾今樂以身所履者語汝而以待親舊之心望汝汝<lb/>
<pb n="KR4d0280_WYG_030-6a"/>
其聽之外此則賦稅必務早輸輸後期一或追逮費将<lb/>
十倍受笞于官何益母耽道釋母徇巫鬼凢吾所見耽<lb/>
道釋必貧徇巫鬼必貧或誤其命非吉凶不得已母非<lb/>
時聚飲非農隙母遨嬉聚飲多費遨嬉則子弟浮惰房<lb/>
民未免此吾又舉以為勸汝其聽之歸與婦子兄弟鄰<lb/>
里鄉黨即吾言思之或相率從之當漸享安富之利而<lb/>
權守布宣勸課之責不愧于心吾與汝交有益豈不佳<lb/>
哉汝其聽之毋忽<lb/>
<pb n="KR4d0280_WYG_030-6b"/>
　　　定海勸農文<lb/>
國家務農重穀凢張官涖政無非勸課之意又命守令<lb/>
率嵗二月出郊延父老諭以此意其望於爾甚切爾居<lb/>
海瀕服勞力田頻享富嵗之樂今猶以勤農為爾勸不<lb/>
幾贅矣抑勤之外猶有可進者兹不容黙夫常賦不可<lb/>
闕爾寧有不知而率憚於輸送致煩追逮或鞭扑加焉<lb/>
田業已所有而假它人户籍出沒遮覆僥覬不敗露而<lb/>
卒不可掩毆詈閧訟以争毫末墮棄耕耨縻耗裏囊是<lb/>
<pb n="KR4d0280_WYG_030-7a"/>
皆積習已久迷未反者不可不痛自悛改夫官租未輸<lb/>
官吏勞擾于上而里正長旁午于門酒食酬謝夫豈能<lb/>
免或受杖而去不免於輸所損如何託名寄產已負刑<lb/>
憲嵗或出穀而人各有心終未必可保不忍小忿求伸<lb/>
其氣而不免俛首下顔胥吏之前捐金求售恐其却之<lb/>
所得幾何所喪多矣三者未去雖勤於農恐未能全享<lb/>
勤農之利也爾今幸者以吾為非欺盡更舊習無撓官<lb/>
法心閑無事畢力於農晏受豐登安富之樂而令亦得<lb/>
<pb n="KR4d0280_WYG_030-7b"/>
少休憂勞不兩利而俱優歟爾父老訓誨子弟告諭鄉<lb/>
里無忽吾言<lb/>
　　　又<lb/>
言當由中政貴不倦人無貴賤官無髙卑率不外此令<lb/>
臨是邑已再見春盖嘗遵用令典奉天子之意躬行阡<lb/>
陌酌酒治具以農事為汝勸其所以為農之利與夫習<lb/>
俗已久自貽其害者諄複言之未應遽忘今嗣豐之後<lb/>
復得延見父老皆非姑應故事而已也凢吾起于田間<lb/>
<pb n="KR4d0280_WYG_030-8a"/>
身所更而見之審者悉以告汝盖欲其違害而就利由<lb/>
中之言冀汝聽從指日以須跂足而望者皆未甚副吾<lb/>
意誨爾以常賦不可違而不盡輸以煩追逮者自若也<lb/>
誨爾以隠寄不可為而立偽户以興訟訴者猶昔也以<lb/>
至訟鬬好勝費財妨時招敵而結怨最不可不忍尤切<lb/>
切為汝誨而亦漠然如不聞也豈令徳薄而政謬不足<lb/>
以服人而使之從或者所言不切時而不足聽歟政與<lb/>
徳令當反求謂言之不切果非也汝雖未盡從令敢有<lb/>
<pb n="KR4d0280_WYG_030-8b"/>
倦于此用是申告汝父老盖理約則易遵意支則難從<lb/>
令不欲多其說以滋汝惑其歸率子弟鄉閭思吾言副<lb/>
吾意将見化成于下官不勞于上他日言民淳而易治<lb/>
者首舉是邑而推原其自亦知令嘗有以教之而然此<lb/>
所甚望也汝當明吾心<lb/>
　　　又<lb/>
令到此三勞農矣丁寧苦口亦既一再非鬲上語汝輩<lb/>
孚信邈視所未敢必而今者比之初来比屋之間農業<lb/>
<pb n="KR4d0280_WYG_030-9a"/>
漸成訟牒稍稀誕謾粗減輸送頗應期約則是老令之<lb/>
言爾輩盖亦樂從矣用申言其勤切之意去嵗不雨數<lb/>
旬於理宜旱清泉無水利始憂其必且流離飢凍而穡<lb/>
事如願民在樂土清泉之民亦粗充腹初無流殍天於<lb/>
汝甚厚令亦竊其餘祐盍思所以荅報天施荅報之實<lb/>
宜益勤于農儉于家敬養父兄輯睦鄉里訟牒誕謾益<lb/>
悔其舊習輸送奉公益知謹畏羞為頑獷之俗同趣仁<lb/>
夀之域使凢觀風于上繼政于後者知老令訓曉而然<lb/>
<pb n="KR4d0280_WYG_030-9b"/>
爾父老惠我不既厚矣哉毋忽<lb/>
　　　又<hi>代平江守王仲衡尚書</hi>
皇家分任守宰專意勸課嵗二月俾之出郊延見父老<lb/>
諭以農意守也敢不祇率汝父老前明聽守言吴門之<lb/>
地最為膏腴穀粟之出全浙所賴去年之旱浙民苦之<lb/>
而郡境獨豐鄰壤嗸嗸汝民嬉嬉雖曰雨澤不愆之故<lb/>
其亦汝民勤農所致非歟勤農之利既已享于昔可不<lb/>
勉于今其歸率汝鄰里勉汝子弟深其耕精其耘亟其<lb/>
<pb n="KR4d0280_WYG_030-10a"/>
收昔嵗之澇可戒也不可不培乃隄防去夏之旱可戒<lb/>
也不可不浚乃渠陂利乃灌具知勤于農而是之不務<lb/>
則害其所以為勤毋飲博毋侈靡毋鬬訟輸官欲先毋<lb/>
以身試官府貸貣欲信毋以詐累鄉評苟反是雖勤無<lb/>
益也守到任以来凢臨汝以鎮静撫汝以寛慈不敢略<lb/>
有苛擾則以身勸汝久矣今復勸之以言是皆聖天<lb/>
子愛汝之意守不敢不遵奉者果如吾言汝等享温飽<lb/>
安佚之利守亦得以免曠瘝之譴以仰副九重之<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻<lb/>
<pb n="KR4d0280_WYG_030-10b"/>
顧不懿哉汝父老毋忘守言<lb/>
　　祝文<lb/>
　　　祀文宣王祝文<lb/>
惟王天縱将聖心傳是道師範古今陶治帝王世底治<lb/>
安其原有自衣被天下盡物莫報<lb/>
　　　祀兖國公祀文<lb/>
惟公受道聖師優入其域善則服膺仁則充已四代禮<lb/>
樂畀付惟重道之固存萬代如見<lb/>
<pb n="KR4d0280_WYG_030-11a"/>
　　　祀鄒國公祝文<lb/>
惟公術自孔氏聞知之深養氣知言其傳有木楊墨迹<lb/>
熄儒不晦蝕衛道之功淑諸古文<lb/>
　　　祀勾芒神祝文<lb/>
青帝司春神則其配發濳振滯無㣲不育熏為嘉生冀<lb/>
迎嗣嵗祀有常典吏敢不率<lb/>
　　　又<lb/>
嵗事惟新青帝尸之神其佐也厥功則茂鞭春令辰掲<lb/>
<pb n="KR4d0280_WYG_030-11b"/>
䖍嘉㫖為嗣嵗請守敢怠廢<lb/>
　　　又<lb/>
惟春職生惟帝成化佽助贊理惟神庀司因時祇事國<lb/>
有祀典徂嵗之旱民既勞止屈指嗣嵗以逭倒垂繄吏<lb/>
之憂繄神之責恭陳潔蠲神其監之<lb/>
　　　祀風師祝文<lb/>
惟神體巽披拂輔天發育成物之功載諸祀典致敬展<lb/>
誠敢有不時矧惟徂嵗常暘害稼故兹蕆事寅薦蠲潔<lb/>
<pb n="KR4d0280_WYG_030-12a"/>
為嗣嵗請豈止應故事而已哉<lb/>
　　　祀雨師祝文<lb/>
穀之生成雨則潤之雨之節調神則司之有餘不足皆<lb/>
物之害時而霈焉稼穡用滋脩儀蕆祀國有常典式陳<lb/>
明薦神其茹之<lb/>
　　　祀雷神祝文<lb/>
發潛振滯惟神庀司聲嘿以時嵗乃弗沴爰陳蠲潔為<lb/>
稼事請民亦勞止職神之憂<lb/>
<pb n="KR4d0280_WYG_030-12b"/>
　　　登極赦祀諸廟祀文<lb/>
聖天子行堯之道受舜之託揖遜云初澤沛方内自明<lb/>
而幽祀典咸秩惟神有功郡民利賴惟舊侈上之賜所<lb/>
不當後薦誠祠下實惟帝命<lb/>
　　　明堂赦祀諸廟祝文<lb/>
湛恩解霈徧暨幽明惟神黙佑斯民有功社稷因時宗<lb/>
祀腏食弗遺玉音俯臨郡敢弗率<lb/>
　　　謝諸廟祝文<hi>丙申</hi>
<pb n="KR4d0280_WYG_030-13a"/>
麥者穀之重民者神所庇也為穀而服勞者民率民而<lb/>
趨時者吏也麥以旱而病民無麥而飢雖吏之咎亦神<lb/>
之累也故無麥禾者春秋所譏而有功於民者禮經所<lb/>
祀也齋此心走羣祠盖日日以冀也飄然雨雪殿臘而<lb/>
肇春掃氛沴也焦然者油油慼然者欣欣有生意也解<lb/>
民倒垂逭吏曠瘝神之賜也修辭謁款以答殊休迎嗣<lb/>
嵗也<lb/>
　　　社稷神祝文<lb/>
<pb n="KR4d0280_WYG_030-13b"/>
常暘為沴民實病之田疇龜拆比屋怨咨奸和召戾吏<lb/>
政致此斯民何辜坐須轉徙庀職民事神則吏同俾嵗<lb/>
之登繄神之功霈然一雨冀畢稼事惟吏與民均荷神<lb/>
賜<lb/>
　　　秋祀諸廟祝文<lb/>
經曰有功於民則祀之惟神血食此土人所㤑賴今者<lb/>
嵗事豐穰民氣和豫物無疵癘繄神之休疇敢掠美萬<lb/>
寳告秋式薦嘉㫖用伸昭報郡敢或怠<lb/>
<pb n="KR4d0280_WYG_030-14a"/>
　　　又<lb/>
惟神贊帝之化依人而行血食郡境吏民賴庇嵗豐氣<lb/>
和實惟陰祐秋報之典守敢不䖍<lb/>
　　　祀龍母祝文<lb/>
惟神上承帝命血食名山誕育神龍澤潤率土震夙之<lb/>
慶郡民弗忘庸酌依嚮之心少陳奠獻之禮庶其陰騭<lb/>
錫以屢豐<lb/>
　　　又<lb/>
<pb n="KR4d0280_WYG_030-14b"/>
惟神陰佑兹土血食自昔誕彌既月人所欽慶是薦蠲<lb/>
潔用陳薄祭俾民樂康而嵗登不懈于永乆惟神之望<lb/>
　　　秋謝至徳廟惠感夫人祝文<lb/>
惟神生有卓行沒為明神郡人賴福爰自古昔嵗事告<lb/>
豐人以寧康昭報之儀用致涓潔<lb/>
　　　諸廟祈雨祝文<lb/>
雨不時降農工告病某也持節一道復攝郡寄愓然不<lb/>
寧徧走諸祠冀垂陰騭油雲急雨日蒙膏潤嵗事有望<lb/>
<pb n="KR4d0280_WYG_030-15a"/>
豈繄人力神況不貲敢忘昭報<lb/>
　　　林屋洞天請水祝文<lb/>
某以天子之命兼攝郡事入夏以来常暘為沴民情嗸<lb/>
嗸聖主旰食夫庶富千里仰寛顧憂某之職也旱勢有<lb/>
加其敢寧居凢仙佛之居神龍之祠哀訴備至邈無感<lb/>
通意者誠心未至政術失中有以奸和氣無以格幽㝠<lb/>
故歟計已窮矣時巳迫矣及今得雨庶倖下熟過是已<lb/>
矣惟龍威神赫然出入無有宅是靈湫福此一方兹復<lb/>
<pb n="KR4d0280_WYG_030-15b"/>
請命于龍庶分此水用掲蠲潔仰冀哀憫郡民霈以澍<lb/>
雨嵗事粗收民免轉徙則某之庀職龍之血食皆可無<lb/>
愧<lb/>
　　　龍水祝文<lb/>
比以旱故投誠于龍寅奉此水庸展控扣之意果䝉顧<lb/>
歆信次即雨来日又雨今復大雨民以呼舞吏釋重負<lb/>
神之威靈應祈如響更祈惠況調䕶雨暘卒兹穡事則<lb/>
終始之施與民不忘<lb/>
<pb n="KR4d0280_WYG_030-16a"/>
　　　諸廟祈雪祝文<lb/>
郡雖告豐猶多貧窶嗣嵗之望不啻飢渇年華暮矣雪<lb/>
未應期民則跼蹐守敢自安惟神依人而行受帝所命<lb/>
矜恕羣情及時未春錫之瑞應蠲沴導和晏享屢豐迫<lb/>
切之懇非神孰告<lb/>
　　　諸廟謝雪祝文<lb/>
比以雨雪不時致禱于神轉首陰晦霰雪㣲集霽睍已<lb/>
遽上下之心慊然未足去春尚逺神可恝然盈尺之瑞<lb/>
<pb n="KR4d0280_WYG_030-16b"/>
佇解倒垂<lb/>
　　　諸廟祈雨祝文<lb/>
時将徂夏雨不時霈農功告病羣情焦然惟神陰騭此<lb/>
境民所依賴用走祠下為稼事請西成有無繫此數日<lb/>
伏願謁帝祈命鞭龍起伏俾我郡民晏享嗣嵗之樂則<lb/>
職幽司明兩為無負<lb/>
　　　諸廟謝雨祝文<lb/>
比以旱不敢避瀆神之譙爐熏未熄雨已蜚洒冀神終<lb/>
<pb n="KR4d0280_WYG_030-17a"/>
惠為霖之利繼此不靳則斯民免流冗之虞遂豐裕之<lb/>
樂皆神之賜<lb/>
　　　諸廟祈晴祝文<lb/>
稼事告終場功将興淫霖為害民用咨怨吏之與神憂<lb/>
民之憂顯幽不同其職則一止陰為晴神則能之吏為<lb/>
民請神必響答<lb/>
　　　龍池祈雨祝文<hi>房州</hi>
吏政之繆致此旱暵夫復何言然龍之神靈宫此福地<lb/>
<pb n="KR4d0280_WYG_030-17b"/>
民所以怙如慈父母吏民之情捨龍曷愬是用躬扣靈<lb/>
湫伸控蟻螻之悃伏冀慈仁愍惻念郡民之窮窶恕假<lb/>
守之弗逮施以大雨使畢稼事兩邑數萬口即今解倒<lb/>
垂之憂繼此享温飽之樂吏亦少殺其恥其敢辟再三<lb/>
之凟仰惟宏貸之仁毋惜一引手之勞副此翹企<lb/>
　　　龍堂祈雨祝文<lb/>
龍之窟宅此地威靈顯著民所依怙今兹之旱捨龍孰<lb/>
愬懇請屢矣其答如響然雨未霈然禾則尋槁郡政之<lb/>
<pb n="KR4d0280_WYG_030-18a"/>
悖有奸陰陽吏之過也民則何罪使至此極夏序將終<lb/>
三兩日得大雨或餘中熟過是民必流亡吏且獲譴亦<lb/>
恐龍之不容恝然也躬走祠下委誠歸命伏冀哀憐副<lb/>
此欽企<lb/>
　　　散解龍廟祈雨祝文<lb/>
是山之泉灌溉之利居郡十八而神則尸之郡民依神<lb/>
何啻怙恃久無大雨泉流衰殺近雖應祈而逺邇聞見<lb/>
之間多未沾洽澤枯涸福郡民自昔取必于龍兹用祇<lb/>
<pb n="KR4d0280_WYG_030-18b"/>
謁祠下惟惻然動心申以三日之霖俾千里均被神休<lb/>
吏亦陰荷貺施惟龍鑒念之<lb/>
　　祭文<lb/>
　　　祭陳吴縣文<lb/>
云云吾徒相望社燕秋鴻偶兹為寮神合意融情好之<lb/>
膠固玷闕之彌縫譚諧之傾輸術業之磨礱斷金之義<lb/>
彌久益隆甫病告之再旬欻泉夜之長終嗚呼哀哉才<lb/>
難之歎古今則同君之製邑指麾告功蔑肯綮於遊刃<lb/>
<pb n="KR4d0280_WYG_030-19a"/>
斵彫刓之成風凛凛黠胥熙熙良農謂将培萬里之風<lb/>
背下九重之芝封曽天意之可度而令此涕之不知所<lb/>
從也嗚呼哀哉孰如君之聽斷明而公乎孰如君之臨<lb/>
蒞清而容乎孰如君之結友應物簡而情節而通乎痛<lb/>
哉已矣埋玉有期抱恨何窮我酒既㫖我肴則豐君其<lb/>
茹之鑒予𠂻些嗚呼哀哉尚饗<lb/>
　　　祭趙提刑文<lb/>
惟公譽隆宗英徳為吏師踐揚中外模楷當世胷襟之<lb/>
<pb n="KR4d0280_WYG_030-19b"/>
軒豁猷為之敏劭圭璋特達干莫立斷結知九重儲望<lb/>
多士謂當論思補衮柱石皇家而天不慗遺中道奄棄<lb/>
嗚呼哀哉俗方嗜進恬不之怪而公山林長往之志盖<lb/>
自壮年黽勉小留其中之所存蕭然而不屑其於物也<lb/>
則悗然而泛應亦既蘇罷瘵拯彫弊而清風髙操芥睨<lb/>
軒冕桁楊聲利邈眎埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>之表足以起頹俗振士氣人<lb/>
皆凛然知前輩之風流出處與世殊絕也況如某輩託<lb/>
庇二天盖非一日話言緒論厯厯在耳幽明永隔痛恨<lb/>
<pb n="KR4d0280_WYG_030-20a"/>
如何一觴薦誠莫既攀慕嗚呼哀哉尚饗<lb/>
　　　祭趙節推孺人文<lb/>
惟靈性懿而淑志恬以穆奉祀則敬御家惟肅生于望<lb/>
族慶門是歸有子而秀得夫而才瞻彼女師貽我婦則<lb/>
凢曰有家不顯惟式天畀其賢復奪其全躓于中塗逝<lb/>
不待年藏山而運神莫為力埋玉之嗟豈惟宗戚悼往<lb/>
念存我心孔悲薦誠此觴靈其茹之<lb/>
　　　祭丁知縣文<lb/>
<pb n="KR4d0280_WYG_030-20b"/>
悠悠生死如晝之夜理有未澈羡生怛化惟彼仁賢斯<lb/>
人所依欻焉去眼渠寧不悲嗚呼哀哉君器瑚璉未薦<lb/>
清廟干莫小試隨用而效長洲繁叢周施沛然政優才<lb/>
敏儒其根源棒檄屑為以㫖甘計勤已撫人略行曩志<lb/>
賢愚夀天理有逆施地下修文竟荒是非親顔孰怡民<lb/>
瘼孰恤為寮之情矧膠投漆撫事悼亡有涕浪浪魂其<lb/>
不違歆此奠觴嗚呼哀哉<lb/>
　　　祭汪叔量文<lb/>
<pb n="KR4d0280_WYG_030-21a"/>
彼良者玉載妙其礲有挺其材宜即之工欹嶔温潤盖<lb/>
世若公澗松兮榦梢雲荆璞兮氣吐虹曾不得備重鎮<lb/>
於東序薦一柱於公宫況摧折而糜捐方迪吉而告凶<lb/>
宜朋知之見聞驚此涕之無從嗚呼哀哉我則姻家契<lb/>
合趣同眷三載之周旋發其蔀而啓䝉慶吾兒之附葩<lb/>
得氷清之婦翁消鄙吝之曩懷收著述之新功摻别袂<lb/>
之一翻想音儀於鱗鴻楚水兮悠悠淮山兮崇崇千里<lb/>
兮相望夢境兮與通我昔計行擬訪公而舂容云亦辦<lb/>
<pb n="KR4d0280_WYG_030-21b"/>
来省老衰之萍蓬宦遊拘纒予既阻西姻事營畫君不<lb/>
果東曽蕉鹿之一寤痛明幽之異蹤嗚呼哀哉孰如公<lb/>
之賞予真兮匪繆其恭孰如公之愛予子兮一係其衷<lb/>
孰如公之純誠儼恪兮嵗寒始終今焉已矣孰與之訂<lb/>
出處而譚汚隆千里之遙兮薄酹是供楚水可塵兮淮<lb/>
山可壑悵此恨之難窮尚饗<lb/>
　　　祭羅樞密文<lb/>
嗚呼哀哉萬生芸芸天所司也鍾為仁賢民所資也夀<lb/>
<pb n="KR4d0280_WYG_030-22a"/>
夭之殊恍可疑也豈短長必有所制将聽自爾而無所<lb/>
尸耶嗟嗟先生當世之師有國之基民之怙恃君子倚<lb/>
毗其身在亡關時盛衰佇觀修程一旦及兹嗚呼哀哉<lb/>
正學心傳公黙會之宏材時須何適不宜泛幕蓮於江<lb/>
城領英蕩於震維邦有元龜民頼母慈倐芝檢之催歸<lb/>
方宣室之受釐肅肅朝行蔚為羽儀塗抹誥雅則帝綸<lb/>
増輝銓敘官聫則臣工允釐適事變之非常人莫保其<lb/>
<hi>闕</hi>睢幸元弼之調虞藉婉畫之贊禆蟄驚濤而席平捲<lb/>
<pb n="KR4d0280_WYG_030-22b"/>
氛祲而天披投輔國於有北翊曽孫而垂衣帝曰惟公<lb/>
副予疇咨本兵之地捨公其誰曽𠂻藴之未究奄波逝<lb/>
而莫追嗚呼哀哉地闢天開繄今何時如伊必萊如臯<lb/>
必夔屋必棟梁虧一則阽危人必四肢廢一則弗支有<lb/>
如先生其夀止斯此所以吾君興慗遺之嘆而斯民深<lb/>
殄瘁之悲也而況吾徒倚公挈攜是輓是推是嘘是吹<lb/>
培纎植以干霄風弱羽而雲蜚鱗翼攀附自昔是期竹<lb/>
帛姓名今其庶幾曽是瞬息志願遽違彼蒼者天𡨕茫<lb/>
<pb n="KR4d0280_WYG_030-23a"/>
莫窺福善禍淫豈其吾欺恨終天而無盡淚浪浪而綆<lb/>
垂彼蒼者天知乎不知有肴薦盤有酒注巵公一茹之<lb/>
慰我夢思嗚呼哀哉<lb/>
　　　祭石湖先生文<lb/>
於偉先生斯道宗主斯文楷模外庸内勳傲睨龔黄臯<lb/>
歩益趨士蟻附之小大迄成如金在爐文振哀玉筆奔<lb/>
狂螭乃其緒餘一昨龍荒雍容口伐氣懾大胡公推上<lb/>
仁天怒為霽南北免魚活億萬人夀當永延顧止此歟<lb/>
<pb n="KR4d0280_WYG_030-23b"/>
徳人去来寔天所尸偶聖誕賢孝宗睿明公起作輔數<lb/>
庸非天嵗将流虹公則遊世實先期年及乘白雲復期<lb/>
嵗差帝後公先昔重堯華今參羣帝惟公周旋生榮死<lb/>
哀實孚名白顧何歉然我歸自東恍隔顯幽情有弗宣<lb/>
念昔杖屨日親色笑心銘話言薦㫖此觴師資如在有<lb/>
淚頹川<lb/>
　　　祭林子長右司文<lb/>
堂堂如公世第一流其學粹醇其文炳彪其守之卓其<lb/>
<pb n="KR4d0280_WYG_030-24a"/>
用之周其騷雅也今代之元劉其政術也前身之求由<lb/>
郎省宰掾課效獨優西麾東節播之歡謳此其小試爾<lb/>
矣終不得斟酌國論丹青帝猷然其翛然物表之志盖<lb/>
嘗桁楊軒裳一壑一丘其所以和歸来之章而新横塘<lb/>
之居也足以見其不惠不夷而傲晲公侯我輩從公許<lb/>
以好修為禮則隆情則綢繆朅来周旋觴詠唱酬色笑<lb/>
愛予熙然而春名理規警凛乎其秋日月以冀者踐丹<lb/>
地踞黄閣而侍冕旒也汲引茹連固非所蘄庶或偕坐<lb/>
<pb n="KR4d0280_WYG_030-24b"/>
上客為羊河為劉侯為枚鄒嗚呼已矣怛腸裂而胄抽<lb/>
酌彼醥清侑此甘柔公其茹之慰我沉憂<lb/>
　　　髙大卿哀辭<lb/>
偉哉堂堂顒顒仰公時英哲兮其學邃詣其才超軼靡<lb/>
或缺兮胷涵宏大氣陵髙寒挺奇節兮孤介自守廉隅<lb/>
凛峙耿玉雪兮皇曰咨女粲為使星炳卿月兮僑之遺<lb/>
愛武之去思曷其竭兮奇抱陳陳百未一施俄中跌兮<lb/>
中州餘運絲棼燎燼方騷屑兮天不憗遺即公巨帚掃<lb/>
<pb n="KR4d0280_WYG_030-25a"/>
腥孽兮儷浯溪石嗣燕然碑垂不滅兮儲精蓄靈復幾<lb/>
何時産此傑兮我曩即公聆堂下言薰蕕别兮斷斷銅<lb/>
墨煌煌旌纛望淮浙兮公騎鯨魚漂然閬蓬成永訣兮<lb/>
有堂翬飛有子山立修佳謁兮撫事興懷老淚莫制鋸<lb/>
霏屑兮慟為孟孫淚償唐瞿劍首吷兮<lb/>
　<lb/>
　<lb/>
　<lb/>
<pb n="KR4d0280_WYG_030-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖長翁集巻三十<lb/>
</p>
<p>
</p>
  </div>
</body>
</text>
</TEI>
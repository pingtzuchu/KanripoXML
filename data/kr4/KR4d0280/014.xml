<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻十四</head>
    <p>
<pb n="KR4d0280_WYG_014-1a"/>
欽定四庫全書<lb/>
　江湖長翁集巻十四　　　　宋　陳造　撰<lb/>
　　七言律詩<lb/>
　　　次韻嚴文炳兼簡張守二首<lb/>
嬉遊有願自今償回首春容巳浩茫霽景偏遲張錦地<lb/>
小園秀岀卧雲莊梅林破玉香沾袂池水揺漪渌泛堂<lb/>
茶具筆床陪語笑未妨日飲慰還鄉<lb/>
梅梅栁栁䕶深行倦客重遊眼更明谷鳥自應尋舊約<lb/>
<pb n="KR4d0280_WYG_014-1b"/>
渚蘭潛欲換新萌詩工已可醒人醉賦就當須氷坐清<lb/>
老我客渠真得計夢魂無復鳳凰城<hi>文炳許作賦</hi>
　　　再次韻二首<lb/>
宋璞隋珠不當償平時佳思墮荒茫老規種秫師陶令<lb/>
備有前茅愧楚莊蜂鶴攪腸空軋軋鸛鵝嚴陣怯堂堂<lb/>
即今全勝輸公等自占床敷霸睡鄉<lb/>
欲轡青驄試小行擁衾待得曉牕明端知霽日渾無價<lb/>
可信啼鳩識未萌勝處風煙堪一醉是家池館擅䨇清<lb/>
<pb n="KR4d0280_WYG_014-2a"/>
不憂兒軰妨人樂倚賴詩豪五字城<lb/>
　　　再次韻二首<lb/>
郡政只今多暇日名園欲到指蒼茫能詩有客憐侯喜<lb/>
好士惟公繼鄭莊促膝未妨澠似酒轉頭當復玉為堂<lb/>
聨金綴玉真吾事賸刻堅珉表士鄉<lb/>
近墅何妨一再行後車應著老彌明詩成直壓枋榆上<lb/>
譚勝寧容鄙吝萌鷗鷺一灘窺語笑松筠千挺峙寒清<lb/>
從今好繪斜川集莫靳流傳到帝城<lb/>
<pb n="KR4d0280_WYG_014-2b"/>
　　　再次韻張徳恭二首<lb/>
公家父子書林傑力探希微析混茫膝上風流識文度<lb/>
鯈遊領解契䝉莊六花陣勢容摩壘五鳳規模見肯堂<lb/>
自歎吾兒豚犬爾秪冝耕牧守窮鄉<lb/>
平日疎愚但意行每從師友仰髙明如君况是庭蘭秀<lb/>
向我防譏凍芋萌栢悦懸知待松茂渭流終不溷涇清<lb/>
新詩應敵纔餘事紙價于今貴列城<lb/>
　　　文炳近嵗節感愴作詩寛之<lb/>
<pb n="KR4d0280_WYG_014-3a"/>
嚴侯才氣舊無朋晚作江淮肉食僧飽對風煙吐膏馥<lb/>
時因節物動銷凝君今宛是林和靖我亦何如杜伯升<lb/>
濁酒寒菹共一笑未妨同剔課詩燈<lb/>
　　　再次韻復文炳<lb/>
君猶芹泮老賔朋我似房公再世僧煙徑幽尋春澹沲<lb/>
月牕冷語夜澄凝人情感舊多為祟酒盞澆愁更計升<lb/>
笑命棋枰同永夜旋添萁火上篝燈<lb/>
　　　再次韻呈張守<lb/>
<pb n="KR4d0280_WYG_014-3b"/>
使君劉白信其朋笑我頑然粥飯僧打睡正便簷日煖<lb/>
味詩還喜蔗漿凝破隂風軟梅猶小弄影雲疎月漸升<lb/>
一自藏鈎得新句莫停吟筆到燒燈<lb/>
　　　再次韻贈張徳恭<lb/>
老尋詩法得良朋轉處驪珠悟後僧帝所宫商中夜奏<lb/>
仙盤沆瀣未秋凝樂天不幸逢元稹季友而来有彦升<lb/>
交手當家親父子為君别本記傳燈<lb/>
　　　再次韻二首<lb/>
<pb n="KR4d0280_WYG_014-4a"/>
辭鋒森列看分朋退作窮山苦行僧每讀嚴詩驚我倒<lb/>
亦知舜績待公凝絲綸指日從天下閶闔摩霄接武升<lb/>
更想班衣奉親夀五雲低護九枝燈<lb/>
闖門不乏逺方朋辟席渾如問話僧筆底煙雲無盡藏<lb/>
譚間霜霰不寒凝身行建徳歡謡裏人在春臺瑞日升<lb/>
老子生涯漫訾省擁書猶傍短檠燈<lb/>
　　　再次韻<lb/>
同門誰定肯論朋拙似苕鳩嬾似僧病減不辭詩語拙<lb/>
<pb n="KR4d0280_WYG_014-4b"/>
歸来少貸客愁凝老欺鬢髮絲千丈糴仰官倉日五升<lb/>
臺閤中天清夢斷分眠山店問漁燈<lb/>
　　　都梁塗中<lb/>
西来行路未妨長敢指淮山作異鄉隨處饋漿驚禦寇<lb/>
有人醻藥話韓康栁方弄色新經雨雲似多情巧護霜<lb/>
風俗淳厖節物好一樽時與倒詩囊<lb/>
　　　謝鄒祕正恵淮白吕判院送酒<lb/>
簷鵲聲前拆鴈書䨇材有底到蝸廬潔樽㡬夢沾膏露<lb/>
<pb n="KR4d0280_WYG_014-5a"/>
下筯于今薦腹腴仙府流霞端伯仲徐州秃尾但臺輿<lb/>
寒人醉飽何縁静徑攪詩膓撚白鬚<lb/>
　　　寄章茂深郎中二首<lb/>
州麾郎省未華顛解組歸来作地仙杖屨良多閑日月<lb/>
亭臺仍占好林泉青奴白牯氷壺裏墮絮漂花醉眼前<lb/>
政用著書傳我軰未須緘口縛枯禪<hi>章酷好佛</hi>
立譚當日受知深不待陳情道古今髙㑹㡬陪山簡醉<lb/>
長篇許為愛卿吟嵗華遷謝心雖在世路﨑嶇老不禁<lb/>
<pb n="KR4d0280_WYG_014-5b"/>
擬近卞山謀卜築借公泉水濯塵襟<hi>嘗約訪卞山久未果</hi>
　　　自適三首<lb/>
自憐老瘦仍癡絶每强衰顔趂後生療癖無方了詩課<lb/>
迷魂有寨對棋抨繞床不著阿堵物玩世何須身後名<lb/>
倚賴兒曹解人意典衣長得解餘酲<lb/>
渺漭湖天入短篷心期秪許白鷗同人言火食閬蓬客<lb/>
自命官身田舎翁酒可銷閑時得醉詩憑寫意不求工<lb/>
更那長日溫書眼一送飛鴻下逺空<lb/>
<pb n="KR4d0280_WYG_014-6a"/>
雲水為家百累無意行從昔畧方隅飲忘醒醉狂常爾<lb/>
夢到無何午未蘇遺俗可辭翻韈錯付渠隂作負舟趨<lb/>
譊譊禮法工相聒閉戸仍防大小儒<lb/>
　　　正月十四日雪<lb/>
鄉園燈市頗豪奢客子扁舟恰到家月姊層雲藏寳鑒<lb/>
雪神千手撲天葩未容火樹陪宵燕謾説江梅擅嵗華<lb/>
苦憶醉穿羅綺陣小軿吟度赤城霞<lb/>
　　　送七子赴省<lb/>
<pb n="KR4d0280_WYG_014-6b"/>
旋轉璣衡運化樞嗣皇襲六待耆儒斗南譽望俱難匹<lb/>
鄴下才華舊不孤郡賦今推作者並王庭可但諍臣趨<lb/>
竹林昔隠休回首四輔三公此首塗<lb/>
　　　次韻胡元善<lb/>
栁間鶯友羽衣輕花外溪流鏡面平勝處過君時得醉<lb/>
今春屬我老歸耕吏塵秪可黄梁夢棋社聊尋白鷺盟<lb/>
猶計浮名孤樂事風煙滿眼得無情<lb/>
　　　張守招隠<hi>是日王勉夫到明日嚴文炳之吳中</hi>
<pb n="KR4d0280_WYG_014-7a"/>
春風吹作萬家春誰得聨鑣從使君㣲徑問花同載酒<lb/>
深堂剪燭細論文王郎把臂簮仍盍嚴老呼舟首又分<lb/>
安得雲龍隨上下佳辰不復嘆離羣<lb/>
　　　次韻張守勸農<hi>是日雷</hi>
東郊春好近清明小隊相羊為省耕扶路人歸皆喜色<lb/>
應時雷殷亦和聲不妨宻雨催花放有底屯雲妬月盈<lb/>
遥想一尊同客夜燭花未剪已詩成<lb/>
　　　再次韻<lb/>
<pb n="KR4d0280_WYG_014-7b"/>
眼向囊書老不明合遵寛敎事農耕雨餘驟變菖條緑<lb/>
曉起欣聆布榖聲譚笑俾民無死徙豐凶轉手有虚盈<lb/>
衰翁倍荷殷勤意緘致無非翠織成<lb/>
　　　次韻王勉夫晚春<lb/>
送春無酒未須嗟却有新茶試大家便愜輕凉生小扇<lb/>
獨憐撲蔌下蔫花霜膚解籜初嘗筍怒癭因誰擬問蛙<lb/>
嘉樹著行森羽葆翠青疎宻儼排衙<lb/>
　　　次韻張守遊趙園<lb/>
<pb n="KR4d0280_WYG_014-8a"/>
躬挽慈輿訪小園徑㪺和氣滿壺天㣲風㑹意祛輕暑<lb/>
紅藥多情駐晚妍欬唾生春見能事平反供笑掩前賢<lb/>
奉親得句無窮樂不學狂生卧酒船<lb/>
　　　次韻張守王勉夫二首<lb/>
兩雋詩聲敢重輕蒼山對峙大川傾形為幼眇無遺恨<lb/>
有入題評莫遁情未許曹劉夸獨歩不應邾莒合逃盟<lb/>
清篇讀罷重看鏡似覺青絲鬢脚生<lb/>
世味平時虫臂輕獨留意氣與君傾向来繾綣資磨玷<lb/>
<pb n="KR4d0280_WYG_014-8b"/>
擬話分携已愴情盛際功名方䇿足他年車笠肯渝盟<lb/>
漢廷取重張廷尉可待區區結韈生<lb/>
　　　再次韻送張守<lb/>
目送歸帆風翮輕贈詩還笑字欹傾如公風義仍知已<lb/>
計我隆汚合用情想覲龍顔新得意未忘牛耳舊同盟<lb/>
周旋尚可諸公後肯放江湖了此生<lb/>
　　　再次韻三首<lb/>
未解州符累巳輕辭源滿意酒邊傾頡頏前軰真無愧<lb/>
<pb n="KR4d0280_WYG_014-9a"/>
褒拂迂儒每過情老境更堪聽别語書郵當復固齊盟<lb/>
吳山正合供酬唱安得風前兩翼生<lb/>
唾壺聲裏晩凉輕風自虚徐月自傾詩好要從知者道<lb/>
格髙今識古人情三熏誰定分膏馥十襲吾方守詛盟<lb/>
預恐幽居念離索時須開巻慰愁生<lb/>
性資凉踽繫時輕青眼惟公底裏傾砥柱頹波儲碩望<lb/>
陽春窮谷見髙情青冥蜚上應回首陸續詩来可待盟<lb/>
念我老無當世意擬從樵牧寄餘生<lb/>
<pb n="KR4d0280_WYG_014-9b"/>
　　　次韻常倅俞君任二首<lb/>
匆匆同醉記前年客路重逢亦偶然理窟扣君彌入域<lb/>
生涯憐我欠加鞭了知富貴難投足共約歸来徑息肩<lb/>
舊欲将雛卜鄰去未應須辦十牛田<hi>與俞甲寅倉卒三杯即别南徐再㑹</hi>
<hi>約共歸休甚鋭</hi>
與君顔面各臨年同滯江湖恐不然虎兕向来甘曠野<lb/>
驊騮寜復待揮鞭政成合進凌霄歩客裏猶擡斵句肩<lb/>
人品國華君可仰豈應學我賦歸田<lb/>
<pb n="KR4d0280_WYG_014-10a"/>
　　　又悼石湖老人<lb/>
老商笑不待三年枵腹人人得果然商俗均霑傅巖雨<lb/>
中行羞死繞朝鞭探原已茹丘軻胾落筆聊差屈宋肩<lb/>
緬想神遊知有處定驂鸞鶴戯芝田<lb/>
　　　再次韻酬俞君任<lb/>
闖首亨衢屬壯年即今奔騖恐徒然時情合退羊腸歩<lb/>
宦路難加馬腹鞭朱紫浪驚流俗眼風騷要拍古人肩<lb/>
歸休計辦君當賀兒軰新營種秫田<lb/>
<pb n="KR4d0280_WYG_014-10b"/>
　　　再次韻呈楊侍郎<lb/>
左符得請未逾年民譽朝評兩藹然補衮工夫舊荷橐<lb/>
承流政績暫蒲鞭周衡可迓須分陜孔室容窺顧及肩<lb/>
側佇翹材着枚叟看公親反汶陽田<lb/>
　　　楊侍郎召飯再用韻<lb/>
昇沉渠敢話齊年妙句推褒軰行然髙燕况叨瓊作醴<lb/>
凡駘底稱玉為鞭歌終畫扇猶遮面舞困欹花半壓肩<lb/>
此去雋遊縈客夢夢陪笙鶴下瓊田<lb/>
<pb n="KR4d0280_WYG_014-11a"/>
　　　郝澤民主簿贈詩次韻二首<lb/>
夫君糠粃視錢神詩逼黄初論借秦義㮣咸推天下士<lb/>
簿曹聊見宰官身茶香延客自不飽書幣踵門誰可人<lb/>
從古功名多晚節相逢䨇鬢未妨新<lb/>
薄宦年来尚轉蓬忍將榮悴問虚中共憐杜老諳為客<lb/>
不訝元忠厭作公勝日笑譚方衮衮殘冬光景苦匆匆<lb/>
棋枰得雋詩反水誰信吾徒舊諱窮<lb/>
　　　再次前韻二首<lb/>
<pb n="KR4d0280_WYG_014-11b"/>
解纜征塗一愴神房陵十舍望西秦苦無勲業禆昭代<lb/>
久分江湖着老身三楚上遊常定伯六朝陳迹𣺌愁人<lb/>
不縁俛仰悲凉甚可博臨風得句新<lb/>
起柁揚帆趂便風狎鷗驚鴈水煙中裹香薦彘聊隨俗<lb/>
計日聽雞等自公詩句滌愁収一一酒杯澆别悔匆匆<lb/>
與君二紀陳雷契猶遣時人笑兩窮<lb/>
　　　登平山堂<lb/>
平山堂上命琴樽前軰風流肯見分戀客嬾斜當檻日<lb/>
<pb n="KR4d0280_WYG_014-12a"/>
藏山不斷隔江雲吟牋得意窺天巧醉面禁凉減纈紋<lb/>
杖䇿歸来新月上落梅如雪㸃風裠<lb/>
　　　郢州二首<lb/>
古郢繁華得少留披雲更喜識賢侯徑容拱挹侍譚笑<lb/>
怪底咄嗟成獻酬羅綺香中偷醉眼蕙蘭叢裏掉吟頭<lb/>
何如白玉堂中客試問樽前小莫愁<lb/>
滿慰人間渇雨心未収雲靄定為霖憐渠沾水論涓滴<lb/>
况我行舟苦滯淫已漲麥田千里碧更添沙料一篙深<lb/>
<pb n="KR4d0280_WYG_014-12b"/>
小軿㑹指晴山去布榖提壺各好音<lb/>
　　　春日客中二首<lb/>
平時謾説醉為鄉對景今如石作腸老去猶興客中歎<lb/>
春来剛制酒邊狂露桃煙栁為誰好蜂蜜燕泥徒自忙<lb/>
紅紫打圍歌笑地暮年多感怕思量<lb/>
芳時已歎鬢毛斑何况棲棲客路間杯酒故人千里隔<lb/>
錦囊著語一春閑燕鸎飛處頻囬首桃李香前合厚顔<lb/>
昨夜東風貸庭竹少容歸夢到家山<lb/>
<pb n="KR4d0280_WYG_014-13a"/>
　　　石城<lb/>
山巖水繚石為城千古餘風尚典刑競詫君王啓藍縷<lb/>
不無艇子載娉婷流連猶問主堪柲兆朕虚傳蜜作萍<lb/>
更惜讒鋒發蘭尚祗今日月炳騷經<lb/>
　　　次韻程帥遊習池三首<lb/>
牙纛猶容後乗追枕書不出此何時香飄玳席千花塢<lb/>
影倒粧光百子池詩句肯藏捫虱手仙曹容著牧羊兒<lb/>
回思行李冒塵土更喜百憂偷一嬉<hi>后山百憂間一嬉</hi>
<pb n="KR4d0280_WYG_014-13b"/>
清明勝賞尚容追不減觴浮曲水時坐覺晴雲戀歌扇<lb/>
看供吟筆㵼天池春光有底遽如許酒量勉添些子兒<lb/>
可但大堤民氣樂啼鸎語燕共嬉嬉<lb/>
青編勛業笑談追千載生賢瑞聖時竹帛㑹書河似帶<lb/>
封疆不止漢為池𤣥譚日屬王平子妙語心輕謝客兒<lb/>
来嵗賞花應帝所賡歌宣勸倍歡嬉<lb/>
　　　春雨贈陳主管<lb/>
初宵㣲月尚窺簷雨脚斜斜曉入簾春謝歡悰風處減<lb/>
<pb n="KR4d0280_WYG_014-14a"/>
愁將老色鏡中添頗思甫里陪觴詠不歎周南更滯淹<lb/>
倚賴宗盟慰牢落得閑詩筆未妨拈<lb/>
　　　陳主管招隠<hi>時納婦</hi>
鵲拳庭竹語頻頻忽有書来寂寞濵盛事許同花燭夜<lb/>
芳辰仍醉綺羅春璧聨香閤初鳴鳳霞泛仙觴定脯麟<lb/>
更辦歸裝攟珠玉一時人物各詩人<lb/>
　　　山行寄程帥<lb/>
雨餘支徑濕平沙恰稱卑官下澤車雜樹暝煙森立槊<lb/>
<pb n="KR4d0280_WYG_014-14b"/>
亂峰迎客儼排衙水禽時弄蹁蹮影野草争開細碎花<lb/>
久憶山行此如願不應回首更思家<lb/>
　　　次日再次韻三首<lb/>
山行風色怒飛沙山末屯雲湧砲車伏軾不容同蝶夢<lb/>
問炊猶可趂蜂衙龜魚泛渌熹晴日草樹留春著晚花<lb/>
暮憩自憐塵滿面五漿先饋定誰家<lb/>
㣲吟緩歩愜晴沙聊謝愔愔載婦車時遣貰貂邨店酒<lb/>
回思縛虎長官衙春山好著屛中色吟筆誰添錦上花<lb/>
<pb n="KR4d0280_WYG_014-15a"/>
不妨習池風月主只今何處問詩家<lb/>
鷗䨇鷺隻傍汀沙却匯沙汀過客車清吹解撩叢竹嘯<lb/>
髙山如受衆峰衙寒生碧澗懸魚網潤著蒼崖賸土花<lb/>
所惜隔墻紅紫滿行行無暇訪山家<lb/>
　　　榖城道中<lb/>
何許珠襟繡袂娘額黄胷粉自新粧野芳貪折髻丫重<lb/>
蝴蝶亂隨裠幅香緩唱采菱空答響小留挑菜翠盈筐<lb/>
漢風未許休喬木行客相逢莫漫狂<lb/>
<pb n="KR4d0280_WYG_014-15b"/>
　　　再次習池詩韻寄程帥二首<lb/>
南園勝絶真堪畫邊上誰為李伯時山納嫩嵐侵宻坐<lb/>
花駢紅影闖清池吟牋傳遍鴛鴻友舞袖輕于翡翠兒<lb/>
東府西州皆四鬴若為長伴酒邊嬉<lb/>
春意垂垂如我老客懐領畧欠當時倐驚鶗鴂鳴清晝<lb/>
便有蜻蜓㸃碧池酒榼相過但溪友錦囊餘㡬問廬兒<lb/>
芳辰渠盡人離索苦念從公秉燭嬉<lb/>
　　　次韻寄王帥屬<lb/>
<pb n="KR4d0280_WYG_014-16a"/>
才華奔逸可能追我識王郎自壯時酒處每看鯨吸海<lb/>
書成還想墨為池窮交徒自憐東野孰看于今敬道兒<lb/>
莫靳詩筒數還往人生何處不兒嬉<lb/>
　　　次韻寄陳主管<lb/>
軺軿七十曉相追記得張園叙拜時香襯蕙蘭来北里<lb/>
雲隨笙鶴燕仇池朋簮重盍寜人力貧仕居卑聽化兒<lb/>
秪冀幕蓮分靫菂詩壇棋社與閑嬉<lb/>
　　　諸公邀留不及赴次前韻寄謝<lb/>
<pb n="KR4d0280_WYG_014-16b"/>
一失濃歡悔可追故人應念獨醒時回思翠幕圍香霧<lb/>
定復長虹起硯池照應鼎来聨璧客風流羞死聚蚊兒<lb/>
當時枉重千金諾不見芳辰卜夜嬉<lb/>
　　　次韻謝程帥復遊習池見寄二首<lb/>
名園壯觀還前日禊事追遊可後時試問繡筵張緑野<lb/>
何如詩客到昆池綺羅香外鸎偷眼花栁稀間鳥哢兒<lb/>
定許此民同此樂春城無處不嬉嬉<lb/>
風流羊杜不勞追况復輕裘緩帶時醉倒莫孤桃李月<lb/>
<pb n="KR4d0280_WYG_014-17a"/>
詔歸恐便鳳凰池政傳西域中和頌筆跨東京大小兒<lb/>
我亦抄詩支郡去公餘吟玩取娛嬉<lb/>
　　　復次韻寄程帥二首<lb/>
節物匆匆可挽追直須樂事趂芳時行春倐喜花圍屋<lb/>
借景何殊月在池<hi>南昌當官借景未妨民恰似鑿池取明月</hi>對酒不無桃葉<lb/>
女扣舷却笑木腸兒山家有約須重到定放遊人張水<lb/>
嬉<lb/>
人家禊祓競攀追刺史春遊正此時羯鼓聲中花作錦<lb/>
<pb n="KR4d0280_WYG_014-17b"/>
壺籌多處酒為池絶須絲竹娛安石賸有篇章付雪兒<lb/>
聞道續貂容下客老無佳句坐荒嬉<lb/>
　　　畱交代韋倅<lb/>
山城老稚競攀轅况復官曹辱後先敢愛一樽追笑語<lb/>
未妨五日作畱連天香國色酡顔去渭北江東把臂前<lb/>
巳辦明朝開煑酒絲桐小置式㣲篇<lb/>
　　　觀山刑鵝夜歸<lb/>
巢鵲枝蜩已罷鳴風聲露氣可勝清人諳淺瀨安然度<lb/>
<pb n="KR4d0280_WYG_014-18a"/>
月隔髙林未肯明却亂宿雲尋去路漸因更鼓辨孤城<lb/>
誰知嵗事關心切翻憶衝泥傍險行<lb/>
　　　禱雨鳳凰山二首<lb/>
跨鳳西来得好山千年人與鳳俱還本䂓法席専嶄絶<lb/>
先遣山靈鑿捍頑聞道碧泓嚴水印<hi>或請雨于龍龍見日帝印封水不敢</hi>
<hi>取</hi>試攜清醥闖雲關此心烱烱龍應識莫遣歸塗更厚<lb/>
顔<lb/>
人心神理未交孚敢愛㣲軀走道塗雲氣滿山空夢永<lb/>
<pb n="KR4d0280_WYG_014-18b"/>
秧畦夾澗就焦枯罷羸眼看號庚癸感格吾猶愧鼓桴<lb/>
老去憂民心易折龍公髙卧得知無<lb/>
　　　病起二首<lb/>
吏民兩兩議公癡簿領空勤笑語稀元亮有詩新止酒<lb/>
休文多病不勝衣飛塵嬾拂孤三絶止水初澄悟百非<lb/>
窻度凉颸殘午夢閑聽喜鵲啅斜暉<lb/>
即病偷閑却自怡坐憑竹几獨多時銅爐煙畔熏風度<lb/>
藥臼聲中書漏遲政自腐腸嚴酒戒不應了事悔兒癡<lb/>
<pb n="KR4d0280_WYG_014-19a"/>
淨名文恵誰優劣為問沾沾造化兒<lb/>
　　　寄髙郵僧<lb/>
門巷蕭然草不鋤小軒祗置兩團蒲惟師表表叢林秀<lb/>
眷我凉凉山澤臞晨飯每同三韭陋夜棊常辦百籌輸<lb/>
一書未負西飛翼滿寄清風到座隅<lb/>
　　　苦雨<lb/>
連月奔趨禱雨壇即今積雨厭濛漫蒼天信自有時漏<lb/>
后土不知何日乾坐想田疇淪沼沚忍聞升合換羅紈<lb/>
<pb n="KR4d0280_WYG_014-19b"/>
縱陽援溺知無術慙愧身為撫字官<lb/>
　　　客次小憩<lb/>
竹屋深明許息肩田家延客解欣然霜枝髙掛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>虬卵<lb/>
風砌初揺白玉錢得飽秪疑珠作粒汲深仍詫乳為泉<lb/>
譚間更笑狂沮溺政復知津未是賢<lb/>
　　　騎過山村<lb/>
煙村面勢枕蒼山一徑循山作屈蟠入望髙幢羅翠宻<lb/>
掛空匹練噀清寒吟髭撚白迎風去粧面駢紅倚户看<lb/>
<pb n="KR4d0280_WYG_014-20a"/>
頗似騎驢后山老倩誰粉墨洒豪端<lb/>
　　　杜母<lb/>
杜母遺芳豈逺求田功誰比此邦優麥疄桑隴疑淮左<lb/>
近水遥山似秀州樓識景疎知俗美亭因思孟各風流<lb/>
我来眷眷淳厖處比屋嬉嬉路載謳<lb/>
　　　次韻程帥二首<hi>帥二子未之識到襄陽二公是日成行因帥有詩次</hi>
　　　　<hi>其韻</hi>
滿懐披霧慰生平到日音容隔暮城想見舟中留郭泰<lb/>
<pb n="KR4d0280_WYG_014-20b"/>
可能酒處欠公榮韋家相業應門戸謝氏才華况弟兄<lb/>
愧我攜兒在塵滓寸田墝埆望茨京<lb/>
人間塵不到籌邊詩老乗閒思湧泉千佛香名仍世繼<lb/>
一燈素業自家傳斗城一去嗟多病賔幕重登便半仙<lb/>
要看諸郎各行馬染鬚膏面計留年<lb/>
　　　再次韻<lb/>
門第應疑甚不庭翩隨府檄下山城江梅作意先秋拆<lb/>
檻菊多情擅晚榮飲處凝香嚴畫㦸客間張丈間殷兄<lb/>
<pb n="KR4d0280_WYG_014-21a"/>
主賔縹緲蜚埃外信有人間小玉京<lb/>
從公囊筆看西邊不比分弓出酒泉觴詠每忘秋漏永<lb/>
平安晏有夕烽傳痼腸頓已蜂腰病妙手親逢鶴背仙<lb/>
歸捋霜鬚詫兒子為翁試校故新年<lb/>
　　　再次韻<lb/>
横前整整萬全兵自笑空弮借背城更遣齊竽混東郭<lb/>
坐令鵠卵化南榮黄陳得法仍宗派甫白論情自弟兄<lb/>
顧我無能鄒賈役放公筆力擅西京<lb/>
<pb n="KR4d0280_WYG_014-21b"/>
因詩衰病顧徒然鑿井今猶未及泉藥幻霜鬚端有待<lb/>
囊緘玉唾愧無傳冥心擬學無言子授訣今猶不老仙<lb/>
探妙衞生俄兩得信知穮蓘解逢年<lb/>
　　　再次韻小雪餘言别<hi>是日小酌</hi>
舞霙飛霰閙中庭已辦持盃聽渭城漢水襄山驟漂忽<lb/>
早梅晚菊自枯榮雪神作意凌風伯客子歸途待日兄<lb/>
蹀躞霜蹄從踣鐡穿林䠞石賦于京<lb/>
語别詩翁玉麈邊已催歌舞壓香泉日陪色笑庸何取<lb/>
<pb n="KR4d0280_WYG_014-22a"/>
槖攟篇章敢浪傳還舎賸書銀筆字今朝猶是玉壺仙<lb/>
后山幸自坡公客誰遣離懐愴暮年<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0280_WYG_014-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖長翁集巻十四<lb/>
</p>
<p>
</p>
  </div>
</body>
</text>
</TEI>
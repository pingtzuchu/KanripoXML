<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻十二</head>
    <p>
<pb n="KR4d0280_WYG_012-1a"/>
欽定四庫全書<lb/>
　江湖長翁集巻十二　　　　宋　陳造　撰<lb/>
　　七言律詩<lb/>
　　　赭圻<lb/>
朱旗僅奏蜀川功咫尺中原未向風禮接謝安猶故舊<lb/>
心知越石是英雄生前逆氣無宗國身後餘殃有狡童<lb/>
忍對青山話遺臭人生過鳥抹秋空<lb/>
　　　門題<lb/>
<pb n="KR4d0280_WYG_012-1b"/>
自笑冠裳裹沐猴只今江海信虚舟斷無貝闕珠宫夢<lb/>
好在黄鷄紫蠏秋詩外盡為閑日月人間分占素公侯<lb/>
政須鷗鷺供青眼未厭山林映白頭<lb/>
　　　飲客<lb/>
暑氣憑秋已自消可能枯䇿伴良宵試開玉友招詩客<lb/>
共吸金波對舞腰人近笙歌堪耐老天非風月定無聊<lb/>
簿書正使無閑暇卜夜時須慰寂寥<lb/>
　　　次丁嘉會韻二首<hi>其弟嘉正亦在</hi>
<pb n="KR4d0280_WYG_012-2a"/>
倦駐頻題醉後襟離羣自歎闕知音卜鄰未暇論前約<lb/>
著語聊須慰此心小挽歸軒清夜飲憶嘗對臥白頭吟<lb/>
中年畏别猶輕别添我霜毛又幾尋<lb/>
塵裏清風忽滿襟詩成正始識遺音才輕餘子今文舉<lb/>
氣壓諸豪復季心棋罷蠟燈銜燼暗酒闌庭樹挾霜吟<lb/>
百年衮衮須今夕歲晚鷗盟要重尋<lb/>
　　　再用韻寄丁知縣三首<lb/>
旗亭風月小披襟慰我東歸聽足音潮水去來當有信<lb/>
<pb n="KR4d0280_WYG_012-2b"/>
岫雲出入自無心酒盃乗興從妨夢詩律縁愁久廢吟<lb/>
明日揚舲回白首煙横北固櫂千尋<lb/>
南樓酌酒未分襟啅鵲啼烏亦好音晴日倒紅生笑頰<lb/>
煙梧揺淥漲盃心可堪歲月供行色盡把江山博醉吟<lb/>
不繼蕪湖畱十日焦峯浮玉恣幽尋<hi>丁為蕪湖簿畱予必以十日為約</hi>
别時把酒欲霑襟楚翼吳鱗要嗣音撞玉饜聽辭客語<lb/>
斷金㴱得故人心對床風雨終前約滿眼湖山念獨吟<lb/>
何日水雲淮上宅草荒三徑肯㴱尋<lb/>
<pb n="KR4d0280_WYG_012-3a"/>
　　　念衰<lb/>
心意彫殘底自娛每臨清鏡笑頭顱詩從多病難為好<lb/>
官過中年劣勝無急景驅秋著髭鬢歸鴻衘夢下江湖<lb/>
更應載酒髙陽伴誤輟歌呼話故吾<lb/>
　　　閑適二首<lb/>
人間火烈更風蜚笑殺幽人詠檜枝貪赴敵場爭腐䑕<lb/>
寧知造物玩癡兒百年擾擾𤣥駒聚萬化悠悠野馬馳<lb/>
老子床頭但周易尚容隠几耐支離<lb/>
<pb n="KR4d0280_WYG_012-3b"/>
丁年故紙枉埋頭老去時名底用求得句葢嘗身被謗<lb/>
屏書姑免眼為仇關門工作槖駞坐閲世已𡨕鵬鷃遊<lb/>
槁木山麋真適適從來里舎議家邱<lb/>
　　　九日畱交代<lb/>
歸軒小駐莫怱怱佳節胡宜客路中巳締金蘭千載契<lb/>
政思茰菊一樽同磕山煙薄秋容瘦槐衮簾疎晚照紅<lb/>
此興向君殊不淺要看醉㡌受西風<lb/>
　　　次韻蘇監倉二首<hi>時蘇兼主邑學</hi>
<pb n="KR4d0280_WYG_012-4a"/>
交朋又得一相如髙掩虞郎行祕書妙論析微驚我倒<lb/>
諸生到眼可人無一官幸此分鄰燭五字渠能攬虎鬚<lb/>
快讀清篇病如掃北軒風竹對森疎<lb/>
長日奔馳傳置如久妨著論與抄書逢人爭席有時有<lb/>
疥壁畱詩無處無禦冦未辭躬楚製論文常憶攬桓鬚<lb/>
扁舟再有東游便肯向朋從自作疎<lb/>
　　　再次前韻二首<lb/>
未説髙文錦不如談間已勝十年書是中我亦濳心久<lb/>
<pb n="KR4d0280_WYG_012-4b"/>
作者君今舉世無應俗不堪塵眯目論交政復棘如鬚<lb/>
獨憐兒戲心猶在更向詩筒較戚疎<lb/>
倉官尉職賤誰如終歲區區奉簡書勝日偷閑須著便<lb/>
青山有約定來無著書聊閣如椽筆疾惡休張磔蝟鬚<lb/>
好袖新瓢五峯路碧淙清樾伴蕭疎<lb/>
　　　縣圃酴醾<lb/>
北園紅紫巳蜚塵始放幽亭爛熳春疊翠影低珠幰重<lb/>
洗粧人倦玉容真薔薇清露疑分派茉莉評香且外臣<lb/>
<pb n="KR4d0280_WYG_012-5a"/>
領畧濃芳須好語即令袖手恐花嗔<lb/>
　　　賞酴醾病不赴<lb/>
不得花前共一樽蕭齋藥裹自相親閑追水佩風裳夢<lb/>
空負雲階月地春縹緲瑤英霧為幄敷腴玉面酒生鱗<lb/>
蜚觴刻燭輸公等定指芳條笑惡賔<lb/>
　　　次陳宰韻<lb/>
觥籌交錯舞僛僛曉色侵窻客未知便整醉䰟乗款叚<lb/>
尚餘吟興屬酴醾還家擬趂寳瓔珞喚客重乾金屈巵<lb/>
<pb n="KR4d0280_WYG_012-5b"/>
著意風煙與調護免教花意恨歸遲<lb/>
　　　徐陶會<lb/>
松底軒窻卸虎韉竹簾閑褭石爐煙山間風日小春後<lb/>
會裏杯盤長至前蟻子醪敷能及客彈圓侯栗不論錢<lb/>
巖棲野嘯平生意失脚塵埃雪滿顚<lb/>
　　　即事<lb/>
泛蟻醪敷且命斟中年節物自闗心風前千栁競春態<lb/>
煙際一鳩啼晏隂急景絶憐添鬢雪芳辰猶阻盍朋簪<lb/>
<pb n="KR4d0280_WYG_012-6a"/>
年時醉藉梨花地回首鷗盟可得尋<lb/>
　　　縣西<lb/>
一徑斜穿犖确行身閑尤覺馬蹄輕坡頭嘉樹千幢立<lb/>
煙際長江匹練横茶鼓適敲靈鷲院夕陽欲壓赭圻城<lb/>
一春簿領沈迷裏野鳥山花眼最明<lb/>
　　　上峩橋早行<lb/>
一從箠楚替陳編漸慣山行野店眠白㲲風霜鷄唱後<lb/>
黄塵岐路馬蹄前光隂付我千莖雪伏臘何時二頃田<lb/>
<pb n="KR4d0280_WYG_012-6b"/>
寄語淮鄉隱君子浪言梅福是神仙<lb/>
　　　寄幼度主簿<lb/>
辭家暑雨濺紅蕖轉首蕎花巳雪如歲月秖隨流水逝<lb/>
笑談陡與故人疎簡書我正罷長道歸棹君行指舊居<lb/>
他日霜風吹夢破空從旅鴈覔來書<lb/>
　　　和張秀才<lb/>
山川向晚㸃塵無忽訝篩瓊屑玉鋪巧與梅花爭便旋<lb/>
試將姑射比肌膚破寒春酒何曾釅薦筯窮鳩不料臞<lb/>
<pb n="KR4d0280_WYG_012-7a"/>
陵藉東君從作意未妨芽甲暗昭蘇<lb/>
　　　雪晴再用韻<lb/>
龍爥飛空雪漸無光揺窮巷麗金鋪妓樓遽喜春生座<lb/>
席户渾驚粟在膚剡水不須乗興去飯山猶是作詩臞<lb/>
自憐白髪疎慵客擁被髙舂夢未蘇<lb/>
　　　次韻早春<lb/>
良辰邀醉得錢無雪後郊原翠欲鋪無力晚風揺柳線<lb/>
有情新日養花膚尋芳擬貸愁邊意照水還驚病後臞<lb/>
<pb n="KR4d0280_WYG_012-7b"/>
春到秖思為圃樂賸移杞菊種鷄蘇<lb/>
　　　次韻張秀才雪<lb/>
可是春皇吝物華羣仙剪水作竒葩壺中天地渾糜玉<lb/>
風處園林盡勒花宿火煖寒聊榾柮夜光落手忽驚嗟<lb/>
忍飢遽擬搜詩謝何異空腸更飲茶<lb/>
　　　用前韻酬雪霽<lb/>
東風吹暖擅年華不放江雲颺素葩嫩碧忽看揺水面<lb/>
暗香巳復辨梅花塵埃憐我褐之父名德思君畱子嗟<lb/>
<pb n="KR4d0280_WYG_012-8a"/>
沈辱清詩祛滯思真成酒病薦真茶<lb/>
　　　寄丁主簿<lb/>
江邊聚首偶經旬自挽園蔬拂甑塵老檜根株官舍古<lb/>
凉蟬風露賊曹貧斑騅去後情無那紫燕飛還句更新<lb/>
一舸東浮待秋老菊花蘆葉定畱賔<lb/>
　　　寄林子長教授<lb/>
芹堂風景幾經過匝坐紅蕖倚綠荷下筯慣嘗雲子味<lb/>
開樽仍費雪兒歌官移催我離羣去夢境思君樂事多<lb/>
<pb n="KR4d0280_WYG_012-8b"/>
鴈足寄詩情未薄却慙屬和付羊何<lb/>
　　　楊家會小坐<lb/>
斷蜺収盡有雲屯月映蒼茫山斂昏白露素空猶暑意<lb/>
碧林危葉巳秋痕鳥烏定為何人樂絡緯惟能竟夕喧<lb/>
老閲流光易悽惋惜無佳客共清樽<lb/>
　　　七夕<lb/>
龍旌鳳扇一相迎知費青禽幾寄聲天上經年纔舊約<lb/>
人間轉盻便㴱更凉河只向樽前落微月偏來酒面明<lb/>
<pb n="KR4d0280_WYG_012-9a"/>
後夜玉琴彈别鶴獨應乾鵲夢魂驚<lb/>
　　　復程平叔<lb/>
早歲雄文手自編偶同聞喜聽鈞天漫為官去吾何取<lb/>
肯寄詩來子定賢潘岳自憐頭易白士安况苦病相纒<lb/>
羡君身健須如漆萬里亨衢穩著鞭<lb/>
　　　汪叔量白酒<lb/>
妙訣何年受異人釀成珍齊秖逡巡端憂肯念霜髯客<lb/>
取醉時分玉色春篘處想如君德厚飲來渾類我詩醇<lb/>
<pb n="KR4d0280_WYG_012-9b"/>
借書問字渠須許走馬鳴鞭莫厭頻<lb/>
　　　寄鄉中親舊<lb/>
攜書憶上上江船撚指官曹欲二年白傅病多空自歎<lb/>
老坡仙去却虚傳人生脩短庸非命我判浮休不問天<lb/>
來歲過君定驚笑尚堪詩酒與周旋<hi>鄉中有傳僕物故者</hi>
　　　隱靜簡堂老贈籐杖<lb/>
兩枝籐杖各過頭一贈詩翁一自畱借力崎嶇知意厚<lb/>
分岐喧靜果誰優拄歸山路煙嵐好横向禪堂魔魅愁<lb/>
<pb n="KR4d0280_WYG_012-10a"/>
償盡阿師行脚債不妨分我老滄洲<lb/>
　　　次韻楊樞視圩遊隱静<lb/>
勸相江糜畚鍤忙却回小隊訪山房松風不約爐煙直<lb/>
晝晷濳隨僧話長政外輟閑知有味區中得醉浪名鄉<lb/>
銅丸好句長哦罷坐聽驚猿墮莽蒼<lb/>
　　　次韻楊樞喜雨<lb/>
神護天闗色正莊挽回帝眷一絲香人間雨信先鳴鸛<lb/>
仙界雷翁叱臥羊剡剡青秧迷逈野浮浮白水澑方塘<lb/>
<pb n="KR4d0280_WYG_012-10b"/>
豐年信出為霖手懇悃憂民意叵忘<lb/>
　　　病中書懐二首<lb/>
少日清孤效樂天諫書未落世間傳曾圎八節灘頭夢<lb/>
重了三生石上緣雪竹霜林便老境蒲團禪板付臞仙<lb/>
詩篇把玩真聊爾古井無波敢自賢<lb/>
促促浮生忽二毛安心有法賴禪逃夢知二䜿今相避<lb/>
仇問三彭底許饕世路從今蝸兩角燈窻姑置兎千毫<lb/>
破顔細㸃功名錄秖許淵明酒處髙<lb/>
<pb n="KR4d0280_WYG_012-11a"/>
　　　次韻元卿二首<lb/>
君自才髙與世疎我頑能使此溪愚醫師久巳肱三折<lb/>
賦客枵然屋四隅莫道十年同好惡相過一笑間憂虞<lb/>
胸中圭角今餘幾詩膽由來巳破觚<lb/>
笑攜佳句又衝寒政用消憂觴詠間酒賤粗能畱子醉<lb/>
食貧未暇慘予顏搜詩杜老方須藥强項蕭生且抱闗<lb/>
舊約偶耕猶念否霜林雪竹正斕斑<lb/>
　　　次韻劉宰<lb/>
<pb n="KR4d0280_WYG_012-11b"/>
傾葢回舟一再逢向來淮左又江東自驚歲鑰催衰白<lb/>
况說京塵踏軟紅吏役吾方百寮底詩工君更古人中<lb/>
挽畱重試傳杯手得醉歌呼興未窮<lb/>
　　　夏夜飲客<lb/>
矻矻官曹興易窮得閑何惜一樽同傍愁邊到無惡客<lb/>
從竹間來皆好風勝日詩狂輸酒聖轉頭渭北復江東<lb/>
雕鞍未作扶攜去更放蘭缸子夜紅<lb/>
　　　贈趙監嶽<lb/>
<pb n="KR4d0280_WYG_012-12a"/>
才俊如君士論推下交從昔最知歸談間八面無餘敵<lb/>
酒處千金不當揮方辦西湖陪語笑預愁南浦訴分違<lb/>
只今又捧江西檄連夜驚魂夢打磯<lb/>
　　　行都<lb/>
露冷河傾斗柄低望仙橋外獨歸時風梳御柳娟娟靜<lb/>
月度觚稜故故遲幾處清歌畱客醉誰家長笛倚樓吹<lb/>
太平喜樂朝仍暮帝力何曾爾輩知<lb/>
　　　春晚郊外<lb/>
<pb n="KR4d0280_WYG_012-12b"/>
輕雲閣雨不成飛稍喜行軒貸夾衣帝里園林春欲老<lb/>
人家簾幕燕初歸滄灣潮應沙痕瘦碧隴煙生麥浪肥<lb/>
眼底湖山聊著句那憂樂事與心違<lb/>
　　　託人賣馬二首<lb/>
伴我山城慣嶮巇長因馬健感吾衰三年粗了癡兒事<lb/>
併日猶嗟竈婦炊會見千金市龍種可能一笑換蛾眉<lb/>
還家劣有枯籐在神駕尻輪得自欺<lb/>
閑人徐步覺優游馬似羞貧意不畱久厭短衣隨射虎<lb/>
<pb n="KR4d0280_WYG_012-13a"/>
更憐匣劍佩耕牛楚山好處聊䨇屩淮水生時辦一舟<lb/>
如子長才當柄用佇看干斾擁鳴騶<lb/>
　　　次韻王知軍雪<lb/>
雪神濡物不遺時嗣歲懸知羡帝祺沙界積蘇煩阿母<lb/>
天仙剪水倩風姨郢城曲好無前調梁苑賔來有後期<lb/>
未辦壺天陪一笑夜㴱空歛索詩眉<hi>壺天盱眙齋</hi>
　　　次韻汪解元<lb/>
萬里亨衢子舊期故人畱眼看蜚馳低回尚作風黧面<lb/>
<pb n="KR4d0280_WYG_012-13b"/>
遇合何妨物在頥落筆每驚風雨駛探囊或恐鬼神悲<lb/>
禹門合有龍頭信小待桃花浪暖時<hi>汪免解赴省</hi>
　　　次韻王知軍夜坐有懐<lb/>
夢想天兵下不其壯心搖蕩受風枝攝衣試作聽鷄舞<lb/>
窮我庸非造物兒腰下誰懸蘇子印城中人笑董生帷<lb/>
西來江左夷吾在小敵纔堪劍首吹<lb/>
　　　次沈倅韻呈王漕<lb/>
王家流慶水傾東不獨烏衣紀數公天畀臧孫當有後<lb/>
<pb n="KR4d0280_WYG_012-14a"/>
人遲汲直未居中鳳巢衮衮九文羽鵬路揺揺萬里風<lb/>
隔坐從今幾雲母定知周魯各元功<lb/>
　　　次韻王漕起秀亭<lb/>
夢躡常山萬仞巔寳符千載尚依然烏孫有底梟憑夜<lb/>
赤子能忘蟻就羶正朔會須還禹服登臨聊復對吳天<lb/>
明年重放危亭目萬旅公方北首燕<hi>王公每譚恢復計甚銳</hi>
　　　次韻趙教授<hi>辛丑大旱農枵腹可念歌酒市諠譁自如趙有詩次其韻</hi>
爭米何心問斗城聚蚊底許太狂生未遑餼粟如子罕<lb/>
<pb n="KR4d0280_WYG_012-14b"/>
謾復公言付阿平緩我愁腸千縷結羡君筆力萬鈞輕<lb/>
<hi>闕</hi>　　　　　頌却用詩情寫物情<lb/>
　　　再用韻<lb/>
攜孥西壘復東城觸處千愁百恨生如許堯民艱粒食<lb/>
未應漢法廢常平愛君長䇿三農重泥古迂儒一芥輕<lb/>
會畧文移倒陳廪一時骨肉慰皇情<lb/>
　　　再次韻贈郭髙叔<lb/>
知君詩價舊連城不作渠儂苦瘦生血指有人慙妙斵<lb/>
<pb n="KR4d0280_WYG_012-15a"/>
空弮如我<hi>闕</hi>　平珠同魚目曾非匹鼓過雷門定見輕<lb/>
久巳傳抄呼阿買<hi>闕</hi>　可復置閑情<lb/>
　　　寄陳居仁二首<hi>得居仁書說來闕  作此寄之</hi>
鵲語晨簷燈夜花䨇魚隨客到寒家交情從昔金可斷<lb/>
别夢即今天一涯風雨對床他日意雪霜欺鬢與時加<lb/>
閲人半世花開謝更覺松筠耐歲華<lb/>
尚記誅茅柳外隄水光搖霧潤窻扉桑間曾是僧三宿<lb/>
海上能忘鶴一歸野店樽罍醅脚釅比鄰鷄鶩稿頭肥<lb/>
<pb n="KR4d0280_WYG_012-15b"/>
開顔一醉平生事更向行藏計是非<lb/>
　　　次韻郭敎授雪二首<lb/>
皇心憂喜與民同<hi>闕</hi>　憐歲不豐瑤檢何時下仙界<lb/>
瑞花一昔覆寰中和聲巳自消疵癘陳廪從知飽困窮<lb/>
今世臯䕫活國手信知人職代天工<lb/>
詩力駸駸雅頌同人言平處逼熈豐清篇自昔傳平水<lb/>
妙曲何人和郢中頗怪鯨牙須手攬懸知䑕技笑吾窮<lb/>
衰慵合袖推敲手且可㫄觀斵鼻工<lb/>
<pb n="KR4d0280_WYG_012-16a"/>
　　　次王帥韻後詩呈葉教授<lb/>
業履氷壺器鏌邪元戎韜畧况儒家功名自昔須横草<lb/>
南北于今賴灌瓜村墅稻田黄罷亞塞垣榆樹老丫义<lb/>
為公著意収詩藁傳與中都萬口誇<lb/>
功名回首負年華梨棗諸雛未克家老計生涯須下澤<lb/>
才非世用但匏瓜為儒僅博肱三折謀食寧羞手一义<lb/>
青眼故人猶念此肯持巴唱向人誇<lb/>
　　　次王帥韻<hi>九日楚州燕帥出詩即席次韻</hi>
<pb n="KR4d0280_WYG_012-16b"/>
使君觴客及公榮慰我他時渴德㴱巳為穆生重設醴<lb/>
更聞正始嗣遺音打圍紅袖畱連舞論檻黄花取次簪<lb/>
恰似雄邊臺上醉回頭歲月歎侵尋<hi>雄邊髙郵臺守舊所臨</hi>
　　　書劉元之教授劄子後<lb/>
碧酒清歌興未央挽畱行色為風光小人政自屬饜足<lb/>
老子工於作樂妨舞雪放閑愁踏月夢雲驚散冷禁霜<lb/>
明朝一寄相思字旅鴈無情亦斷腸<lb/>
　　　立春前一夕雪二首<lb/>
<pb n="KR4d0280_WYG_012-17a"/>
天仙幾夜集瑤臺剪水節瓊不受催直遣瑞花將臘去<lb/>
盡驅和氣與春回坐窻客有吟飛絮對酒人應唱落梅<lb/>
雪與相如俱末至可能草賦壓鄒枚<lb/>
雪龍侵夜正銜枚破曉郊原玉作堆雲葉攀翻徒自舞<lb/>
瑶花頃刻為誰開土膏巳遽宜農事綵勝何妨映酒杯<lb/>
幻作氷壺天一噱夢回品物各春臺<lb/>
　　　餞趙伯衛趙有詩次其韻<lb/>
雪後垂楊裊綠絲郵亭折贈訴違離明朝月地嗟分影<lb/>
<pb n="KR4d0280_WYG_012-17b"/>
勝日風流此一時白閤論詩成夢境清湖載酒有心期<lb/>
樽前擬倩如椽筆細與邦人寫去思<lb/>
　　　贈仲國美<hi>前年春國美亦留夜飲云</hi>
三閲春光一建瓴依然歸棹泊危亭烏迎客子各頭白<lb/>
栁學故人俱眼青曾是縱譚僵婢僕又成豪飲臥罍瓶<lb/>
明朝小話前溪别分付溪風管醉醒<lb/>
　　　次韻彭景貺<lb/>
紫燕穿簾若有求為人端作置書郵詩翁别後猶能酒<lb/>
<pb n="KR4d0280_WYG_012-18a"/>
妄尉歸來亦未侯江閤香溫畱語笑花樓月好記從游<lb/>
即今滿眼悲凉意投老寧禁此叚愁<lb/>
　　　贈課會諸公<lb/>
歲月翩翩驥受檛妙年雲路不應賒手中白羽真穿葉<lb/>
門外蒼槐又著花丹竈功成須換骨天河波淺待乗槎<lb/>
鴈行看即青𡨕上却笑臞儒兩鬢華<lb/>
　　　再次韻答陳居仁二首<lb/>
籬菊擎霜又著花插花猶記醉君家兩州札翰雖頻寄<lb/>
<pb n="KR4d0280_WYG_012-18b"/>
一笑班荆迄未涯酒處賦成千載計床頭易熟數年加<lb/>
珠璣屬我元無踵坐想揮毫寫物華<lb/>
丁年也辦刺天蜚幾夢西垣與北扉未簉時英書汗簡<lb/>
巳煩溪友寄當歸桑榆境界寧辭冷芹藻杯盤可得肥<lb/>
說似故人應絶倒衰顔五十盍知非<lb/>
　　　題殖軒<lb/>
窻户青紅斷手初桃蹊竹徑類僧居日陪騷客揮椽筆<lb/>
時著班衣奉板輿領會能忘一樽酒窮通擬付十年書<lb/>
<pb n="KR4d0280_WYG_012-19a"/>
仍聞布榖催春事一雨朝來溜決渠<lb/>
　　　賀二石登科<lb/>
㨗音西下亟蜚星二雋辭鋒舊莫京桂樹前宵減清影<lb/>
棣華同日擅香名謝家蘭玉真門户蘇氏文章亦弟兄<lb/>
此去提衡霄漢上鵬摶鯤運更論程<lb/>
　　　次韻何符山人二首<hi>久雨而晴故有後章</hi>
門下軒裳不轉頭何人皮底著陽秋獨煩客子衝泥屐<lb/>
屢到衰翁聽雨樓從昔詩聲追正始即今賔友驗宣州<lb/>
<pb n="KR4d0280_WYG_012-19b"/>
清篇快讀彊人意未覺京塵厭薄游<lb/>
曉看明璣下網絲物華俱屬喜晴詩一詞不措重呈拙<lb/>
七字鼎來當更奇喜鵲啅人真作意蝸牛屏迹似知時<lb/>
湖山好處長謠去擬赴蘇堤勝日期<lb/>
　　　同髙叔不愚如晦飲再次韻二首<lb/>
詩老掀髯吟掉頭紅粧間坐眼波秋快傾良夕如澠酒<lb/>
宛是當時鎻燕樓<hi>樓乃舊名倡居</hi>想有疎簾窺白下可無急鼓<lb/>
衮伊州憑君更挽劉師命寛破三年爛熳游<lb/>
<pb n="KR4d0280_WYG_012-20a"/>
珠簾㴱裏按金絲幻出揚州杜牧詩共引玻璃扶窈窕<lb/>
更煩側理寫瓌奇一懽有約能如願四者求幷每後時<lb/>
却念少陵從鄭老得錢沽酒話襟期<lb/>
　　　題潘徳久竹居<lb/>
竹裏幽棲不掩闗解將應俗等居山風流彭澤羲黄上<lb/>
詩力蘇州季孟間官縛猶存紫公服客來肯靳玉絛環<lb/>
雪兒小直珠千斛可但疎簾見一斑<lb/>
　　　次韻張直閤避暑<lb/>
<pb n="KR4d0280_WYG_012-20b"/>
紅橊照眼笋穿堦峭閤登臨快此來淨境祛煩仍客共<lb/>
醉鄉逃暑更書催庭隂碎喜風頭動虹影明看雨脚回<lb/>
萬事屏除詩債迫此心抖擻未容灰<lb/>
　　　次前韻謝胡運屬二首<lb/>
耐暑初宵露白頭詩來分我一襟秋露飛瓊滴漙蒼竹<lb/>
月漾金波氷小樓政用桐君絃白雪便煩從事到青州<lb/>
此懐未滿須牋與更為狂生賦逺游<lb/>
爐煙褭褭上晴絲伴閲長須送似詩眼着昏花予巳老<lb/>
<pb n="KR4d0280_WYG_012-21a"/>
句鏘哀玉子能奇隨人趨步庸非俗取意粧梳自入時<lb/>
大手只宜臺閤裏不應猶話鹿門期<lb/>
　　　早步湖上<lb/>
忽忽京塵漬客衣正須軒曠一伸眉獨行初日葱蘢處<lb/>
不待游人雜遝時魚樂暗揺亭樹影風輕閑弄水雲姿<lb/>
因循又耐簫歌聒早晩湖山細入詩<lb/>
　　　次韻章守移學<lb/>
千柱崇成儼舊規小勞移築未為非諸儒受業三熏沐<lb/>
<pb n="KR4d0280_WYG_012-21b"/>
賢守収功一指揮蕆事此時爭拭目決科它日看增輝<lb/>
問𤣥亦復侯芭事可但經生識指歸<lb/>
　　　次趙解元韻<lb/>
養病年來嬾著書逢人掉臂睨迂儒愁邊好客從天下<lb/>
譚處清風起座隅愧我多言終不近似君知巳未應無<lb/>
酸鹹嗜好雖殊禀政恐渠儂誚太愚<lb/>
　　　再次韻<lb/>
興劉止用一編書萬軸垂籖或腐儒表表君今超北學<lb/>
<pb n="KR4d0280_WYG_012-22a"/>
多多我巳悔東隅聲華看續諸公後爾雅㴱知一筆無<lb/>
縮手袖間真老矣灌園蓄㹀了朱愚<lb/>
　　　再次韻呈章守<lb/>
吾儒交賀得宗師片善盱衡置百非小駐鋒車宣室召<lb/>
時觀譚麈頖宫揮詩壇已許分餘論鄰燭何曾靳寸輝<lb/>
此意急須牋阿衮不因魚稻久忘歸<lb/>
　　　次韻章守獵<lb/>
身著邦君小隊中縱觀虎將萬旗紅目光注射鷹窺草<lb/>
<pb n="KR4d0280_WYG_012-22b"/>
電影騰凌馬弄風忽有清詩驚破竹更憐蜚翼墮抨弓<lb/>
南歸又苦車中婦夢憶分鮮一醉同<lb/>
　　　飲殖軒<lb/>
病骨今朝覺倍輕雲天昨夜巳全晴爛遊花木欣榮處<lb/>
賸喜風煙指顧生春草池塘頻入夢夜窻燈火會尋盟<lb/>
悵然又與禽魚别波影沈隄晩照明<lb/>
　　　趙使君淮春樓落成二首<lb/>
五鳳規橅到眼中摘星奇觀欲爭雄客乗雲氣遊三島<lb/>
<pb n="KR4d0280_WYG_012-23a"/>
人聽歌聲指半空便擬瑤盃酌銀漢何妨醉面受天風<lb/>
胡床不盡登臨興未覺邦君後庾公<lb/>
步帳髙牙置下方華筵雲影入風裳西山爽氣珠簾外<lb/>
北海芳罇錦瑟傍賔主前聞無勝事簪鈿明日賸餘香<lb/>
一天和氣誰拘檢付與邦人作醉鄉<lb/>
　　　贈趙秀才一首<lb/>
平生心事釣漁舟邂逅青衫映白頭肯為功名戲雕虎<lb/>
不留顏面對沙鷗露漙青葢髙荷曉風約黄陂小麥秋<lb/>
<pb n="KR4d0280_WYG_012-23b"/>
入眼斜川歸趣好此身何處不莵裘<lb/>
　　　寄興化葉明府進卿二首<lb/>
奥學居瞻數仭堂業文自笑及肩墻平時江月工分影<lb/>
勝日篝燈約對床身世我方憐枘鑿風期君肯遽參商<lb/>
相忘兩舍雖匏繋當有詩筒訪士鄉<lb/>
一昨連甍較詐狙缿筩合鬬未良圗君來嚬笑民之法<lb/>
政絶鋒鋩古與徒俗變身如游建德時清人不畏萑苻<lb/>
自公日有詩書樂大府仍無急急符<lb/>
<pb n="KR4d0280_WYG_012-24a"/>
　　　贈曹秀才二首<hi>生杭人方免解赴省</hi>
不復林逋起九京空留詩巻逼人清如君况自鬼神助<lb/>
擲地應聞金玉聲敗履人今笑東郭奔蜂我亦愧南榮<lb/>
三千奏牘真餘事側耳齊廷待一鳴<lb/>
抖擻胷襟一不優迂臨惟子肯綢繆訪書笠澤心摧落<lb/>
苟祿吳門路阻脩老去欲追三徑約客來當辦一錢留<lb/>
它年水北山南計更挈詩瓢就我不<lb/>
　　　次林計議喜雪韻<lb/>
<pb n="KR4d0280_WYG_012-24b"/>
雪縞長空紵帶翻數知冬意未闌殘歲功告瑞須三白<lb/>
客子憑髙耐一寒拍塞閑郊瑤圃闊晶熒危堞玉龍蟠<lb/>
歸來凍坐追清賞重把君詩剪燭看<lb/>
　　　次韻朱秀才二首<lb/>
蕭齋愁興倩誰寛籠鶴昻霄顧羽翰自昔詩深知武諤<lb/>
肯辭雨濕過蘇端心期落落空軒豁世事悠悠拙控摶<lb/>
正枕誦君悲壯語夢隨飛將躡鞮汗<lb/>
儒冠林立更鴻生經倚菑畬道可耕便合摘髭書桂籍<lb/>
<pb n="KR4d0280_WYG_012-25a"/>
未須擁鼻避時名似聞眕夢成三耳會見驚人取一鳴<lb/>
講易露門誰第一佇君重席振家聲<lb/>
　　　次韻石湖居士見梅<lb/>
東風猶是玉為塵靜女氷肌小帶皴尚壓芳華擅春事<lb/>
枉當窮臘議花神仙姿絶俗遺羣妬鼎實収功看一新<lb/>
疎影暗香吾袖手且容詩伯繼黄陳<lb/>
　　　虎邱<lb/>
長日蕭齋類蠧魚出門春事半銷除快舒中散飛鴻眼<lb/>
<pb n="KR4d0280_WYG_012-25b"/>
穩憩文公臥虎廬塵外風光詩筆底竹梢禪榻茗甌餘<lb/>
歸塗定有行人問底許空青潤客裾<lb/>
　<lb/>
　<lb/>
　<lb/>
　<lb/>
　<lb/>
　江湖長翁集巻十二<lb/>
</p>
<p>
</p>
  </div>
</body>
</text>
</TEI>
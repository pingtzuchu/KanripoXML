<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻五</head>
    <p>
<pb n="KR4d0280_WYG_005-1a"/>
欽定四庫全書<lb/>
　江湖長翁集巻五　　　　　宋　陳造　撰<lb/>
　　五言古詩<lb/>
　　　張秀才復留為作<lb/>
郵城望繁川渺莾天一陬親知非不多噬肯一來游張<lb/>
侯我石友前輩放一頭逃俗火避濕赴義鷹辭韝窮谷<lb/>
喜足音况接大雅流前之翩然來今復欣然留兹非為<lb/>
我歟厚意胡宜醻日邊有知己崇論親冕旒故人書沓<lb/>
<pb n="KR4d0280_WYG_005-1b"/>
來擁麾淮上州置彼肯就此與世風馬牛文字有至味<lb/>
過從無珍羞山院作僧過竹靜荷氣浮載下東野拜幸<lb/>
貸别離憂從渠夸毘子見謂君何求<lb/>
　　　次韻臧秀才讀蘇集<hi>秀才甚文予未識也</hi>
自我得蘇集玩閲幾忘年汲甘乏脩綆適逺疲短牽取<lb/>
一九不隨望若終茫然子齒始半我用志超我先晶熒<lb/>
出秀句妙斵遺雕鐫此翁深堂奥駢闐誰敢專潢汙置<lb/>
不云學海須百川怪子介且方落筆盤走圎子真蘇門<lb/>
<pb n="KR4d0280_WYG_005-2a"/>
徒豈獨長短篇平生脩月手不補衣履穿秦黄晁張陳<lb/>
衆星耿霜天世儒昻其首指似如登仙子起斯人後遊<lb/>
刃牛無全邢娥望可知衆女空丹鈆何時班荆地解我<lb/>
心懸懸即今清夜夢不止懐昔賢<lb/>
　　　送臧子與子儀之楚州告免解二首<lb/>
二臧如静女不受朱粉加尹姬望邢娥宜著帝者家向<lb/>
來揚蛾眉衆喙怒以呀指玉謝堅潔擘肌起疵瑕去汝<lb/>
忽若蜕人與室俱遐玉臺鏡如月滿意事鈆華九重訪<lb/>
<pb n="KR4d0280_WYG_005-2b"/>
娟麗萬目看嫮姱當使听听者昻首七香車<lb/>
昭代論豪傑崔侯允武文小却折遐衝厚用當致君敷<lb/>
政極中和殖學根典墳士有砆玉岐公自涇渭分何人<lb/>
非教育二臧實不羣兩兩計偕去名猶壅上聞試袖于<lb/>
蒍歌往拜劉将軍心醉公瑾前何待麴糵醺<lb/>
　　　寄陳用晦四首<hi>時陳對移蕪湖</hi>
昭代儒者尊青雲坦脩塗即今子陳子尚歌于蒍于滿<lb/>
嵗不自保爾俗苦好誣向來撫字工督課有不如<lb/>
<pb n="KR4d0280_WYG_005-3a"/>
百謫孟公達三絀柳下直令君向于湖頗帶遷逐色府<lb/>
公酷好賢要試心鐵石此學秪現前嗟傷定何益<lb/>
詩翁磊塊胸大邑佳麗地瓊也領蝤蠐懿也目秋水清<lb/>
歌釂碧筩粗足令公喜醉呼翩欲仙誰要卿料理<lb/>
我初識蘇仙談詩達旦夕君今與提衡當復詫此客一<lb/>
代紫微公文采耀楚澤歸來要同登斵句慰英魄<hi>歸來張安</hi>
<hi>國堂名</hi>
　　　次俞簿韻<hi>棋於俞家愛小荷併以長句分恵作此</hi>
<pb n="KR4d0280_WYG_005-3b"/>
昔賢識紫芝不恨生叔季同寮得若人襟宇極冲粹相<lb/>
過鄙吝忘滿抱昔賢意傍睨褦襶兒真堪裂人眥棋枰<lb/>
消暇日竹軒䕃疎翠不作沮洳臨纎鈎笑侯喜愛此小<lb/>
泓渟厯亂青鈿委大篇副么荷乞一仍得二政須傳生<lb/>
徒未暇藏篋笥辭源深莫窮歸牛定浮鼻紫芝不詩鳴<lb/>
較君同而異游藝復友賢老懐隨所寄莫嗤學奕秋更<lb/>
想鴻鵠至<lb/>
　　　檢旱望磕山<lb/>
<pb n="KR4d0280_WYG_005-4a"/>
長塗並江沙我行頗寂寥登髙望西南羣山如湧潮崩<lb/>
騰勢相排又如羣馬驕磕山乃孤峙坐受羣山朝雲斜<lb/>
復煙横助爾干碧霄虚氣信所聚神物不汝遥有龍窟<lb/>
其趾貝珠麗宫醮豐凶執其柄禱禬走黎苖胡為今兹<lb/>
旱不能澤枯焦史巫嵗紛若無乃徒囂囂奔馳吾得辭<lb/>
未救民腹枵問龍當厚顔深池卧逍遥<lb/>
　　　三山磯<lb/>
江頭數羣山駢蹤各崢嶸兹山挺秀出乃以三山名三<lb/>
<pb n="KR4d0280_WYG_005-4b"/>
山㦸㧞立離合煙雲横巨麓截水出石轉為微行倒影<lb/>
射江北隂森如未晴盤渦觸岸去勢若蛟龍爭狹岸束<lb/>
洪流突怒起不平舟楫復往來立者膽為驚<lb/>
　　　謝宋宰恵玉友麴方<lb/>
夫子如周郎即之疑飲醇相從不踰嵗遽欲瀟湘秦此<lb/>
生憂患餘佽助嗟無幾安得如公者莫逆與終始麴生<lb/>
到我室奠贄心已傾醖藉非俗輩面作玉雪明挹彼醇<lb/>
厚資春意生戸牖非公介其間未易交此友此友仙者<lb/>
<pb n="KR4d0280_WYG_005-5a"/>
流勿藥氣自和<hi>此方不用藥</hi>著我無何鄉顧能蠲積痾月團<lb/>
信佳人業工敗人意使我百慮攻愁城不餘地雖無叔<lb/>
夜書泛交方自訟平生一鮑子世莫知管仲悠然甘不<lb/>
懐交道自久長因渠念公他端人更難忘<lb/>
　　　病起閑歩<lb/>
青女横侵鬢詎堪連日飲黄媪不克家倐伏半月枕隂<lb/>
陽有酣戰藥劑闕上品衛生忘周防内愧每流瀋今朝<lb/>
歩崇岡晴日貸餘凜江波縠動鏡嶺雪印塗廩竹間小<lb/>
<pb n="KR4d0280_WYG_005-5b"/>
梅花幽香到襟衽去春無幾日鳥哢如見諗酒瓢隨短<lb/>
轅舊盟聊復寢詩句醻物華是口不容噤<lb/>
　　　示師文<hi>時在當塗</hi>
樸樕已非材骯髒遽成翁生無適時具何向不塗窮賴<lb/>
結文字縁人士飽過從三年尉山邑趣操有同風博古<lb/>
得二臧秀發仍兩鍾蒋侯厚本學落筆語更工我卜當<lb/>
塗居薪米耐闕供從渠得琢磨遺汝不已豐士生在知<lb/>
道寡陋難言功㑹理貴博觀受物由虚中潢汙不揚漪<lb/>
<pb n="KR4d0280_WYG_005-6a"/>
大江日傾東遲汝草靈光一觴夀乃公<lb/>
　　　辛丑春雪甚意有感<lb/>
嵗序各司存雪神庀厥終度臘不成白接春吹旱風井<lb/>
脉青煙起地毛黄埃䝉東君借一怒六合𤣥雲同玉龍<lb/>
專獨夜紵帶縞長空破曉歘三尺山川積蘇中宿麥賴<lb/>
一溉園林潛動容繄此𤣥㝠事春皇豈佻功瘝官可辭<lb/>
責代庖容非恭風霜與暘雨不時皆沴雺即今雪擅春<lb/>
何異雷鳴冬方蘄焦槁息未暇尤化工緬懐虞周下賢<lb/>
<pb n="KR4d0280_WYG_005-6b"/>
哲多不逢權柄在掌握秦越眎困窮變故方沸渭頃刻<lb/>
分吉凶君子諉不謀或非世用充當知寸有長琤琤即<lb/>
疇庸鮒也肸土苴顧能魯使東鳶肩既歐刀五孺各疏<lb/>
封融約漫百數不當劉係宗稊稗實枵腹常以嵗不豐<lb/>
竒疾待烏喙參术渠能攻髙位有不稱坐令虵為龍快<lb/>
意雖目前道揆終厖茸惟昔道興世聖賢啟泰通元凱<lb/>
森帝庭十亂拱法宫盡屏欺負徒鯀兠變夷戎此人如<lb/>
此雪胡寧久長雄小乖見睍期適貽吾民痌仰天欲三<lb/>
<pb n="KR4d0280_WYG_005-7a"/>
歎羲馭暾朝紅<lb/>
　　　荅毛叔子<lb/>
章甫不價越澼洸或彊呉事以適時重投暗恐類愚毛<lb/>
子抱髙學眇睨大小儒過閲幾公卿攜文及吾廬我窮<lb/>
劣識字三讀起長吁妙處未遽了君意無乃孤勸子俛<lb/>
從俗青紫摘頷須他時不朽託一一世楷模<lb/>
　　　有歎<lb/>
應事如應敵收功端有素詩乃隨景遷預計幾膠柱鼓<lb/>
<pb n="KR4d0280_WYG_005-7b"/>
吹月明秋當時亦佳句見卵求時夜竟為隂雲妬想像<lb/>
蘄為工故智那用據向來東遊意夢境騷人賦出郭帶<lb/>
月行過山衝雪去風力馬欲郤寒氣鳥不度舊擬忽新<lb/>
偶自笑邯鄲歩與世甘數竒失意資一悟覆郤從萬方<lb/>
翛然隨所遇吟情形前影塵事風外絮<lb/>
　　　次前韻<lb/>
郊原二月天節物屬丹素山風歘雪花野屋欲氷柱破<lb/>
除酒邊興截斷口前句誰将萬玉妃一一事嬌妬東皇<lb/>
<pb n="KR4d0280_WYG_005-8a"/>
不無情退縮自失據史君文章家客子舊能賦兹游豈<lb/>
偶然擬作袖手去江梅孤舊約桃花悵前度漂忽幾何<lb/>
時林影映沙歩層雲放皦日瑩澈等僧悟一笑百慮餘<lb/>
如世有晚遇預知詩及門新語謝鹽絮<lb/>
　　　王漕小燕玻瓈分韻得路字<lb/>
去年客京華酷暑不可度時為冷泉登税駕脱巾屨風<lb/>
外雜佩鳴松根一竇注可聞不可挹已足盪袢暑朅來<lb/>
黄埃中夢遶湖西路寧知虎頭側碧溜依紺宇琤淙響<lb/>
<pb n="KR4d0280_WYG_005-8b"/>
琴筑噴噀起霏霧餘潤碧苔滋照影紅葵嫮凉氣濯毛<lb/>
骨寒聲到樽爼况陪持斧翁觴詠澣塵慮坐著錦嚢生<lb/>
歌煩桃葉女向來湖西亭聽泉渠須數逼人灑清寒如<lb/>
翁玉雪句更喚泉間龍為霖下山去<hi>是日小雨愆期</hi>
　　　送李監嶽二首<hi>蓋從周信道學詩者</hi>
李侯西州英早著武士冠朅來淮上郡鷄羣見翠鸞清<lb/>
詩萬巻餘脱手走銅丸初聽耳目醒再讀毛骨寒解榻<lb/>
一甌茗敢作麤官看今者連日語衮衮為發難中年可<lb/>
<pb n="KR4d0280_WYG_005-9a"/>
堪别别君倍悲酸書來有新句政用驅愁端<lb/>
寥寥黄陳後詩律日就卑京江一燈續天乃不憗遺念<lb/>
君從之遊十年塤應箎盡渠磋磨巧况君粹美資奪標<lb/>
快一得不計弟子師向來誦新作格力欲並馳扄戸玩<lb/>
明月寒餓用一岐及今辦一飽無取空名垂<lb/>
　　　次韻王漕燕玻瓈<lb/>
輕颸度翠密碧溜下崚嶒飲處凌埃壒談間忘鬱蒸何<lb/>
物辟塵犀墮我玉井氷落手錦繡段酬贈慙未能<lb/>
<pb n="KR4d0280_WYG_005-9b"/>
　　　題五柳先生詩編年後二首<lb/>
淵明英傑氣不減運甓翁漫仕徑拂衣髙枕北窓風平<lb/>
生經世意蕭然詩巻中卯金納大麓正自竊鈇雄妖雛<lb/>
自取死遽敢貪天功斯文未斵喪吾道聊汚隆把菊得<lb/>
沉醉直氣歛長虹區區記隱徳史筆殊未公<lb/>
邸報議麟經卜書目羲易曲學暫雺曀日月豈終蝕陶<lb/>
翁詩百篇優造雅頌域九原不容作妙意渠能測今君<lb/>
語析塵指示了皂白定知泚筆人斜川舊仙伯毫釐無<lb/>
<pb n="KR4d0280_WYG_005-10a"/>
餘藴領覽飽新得言下悟未師吟邊識圓澤<lb/>
　　　次章房陵韻四首<lb/>
老驥挺髙骨彌耳塵中馳鄰女嫁不售泣向流黄機與<lb/>
子落窮山坐無適時姿濠梁莞一笑遊鱗噞風漪<lb/>
詩法究源委今古有正傳寥寥風騷後誰定執此權杜<lb/>
韓到黄陳刃藏牛無全愧我蟁負山良夜卓兩肩<lb/>
章子五車讀詩外未一施清篇忽見屬了不計吾誰投<lb/>
暗率如此世路宜暮遲獨無牙曠手並坐絃君詩<lb/>
<pb n="KR4d0280_WYG_005-10b"/>
詩社有血指鈆刀齒魚腸横江限一鎻未易枝龍驤山<lb/>
澤護我瑕珠璧耀我箱勝譚當不遺茗果秋夜長<lb/>
　　　再次韻<lb/>
咄咄嗟數竒覤覤笑坐馳超然達觀士顯晦用一機夫<lb/>
君抱器業軒豁見竒姿付我舟一葉緡絲漾清漪<lb/>
覆觴課五升秘訣不待傳百里三萬家優主師帥權坐<lb/>
肉荒嵗骨豈但醫十全髙郎徑刺史况論擔弛肩<lb/>
世人競捧心妍醜西東施揮斤得妙質捨子吾從誰所<lb/>
<pb n="KR4d0280_WYG_005-11a"/>
惜憂患餘歸計不暇遲繼今省幽獨鴈足時新詩<lb/>
平日四方念見謂石作腸即今還家夢絆驥首屢驤不<lb/>
作垂橐歎藏書頗青箱此燈可無傳兒孫共翁長<lb/>
　　　次韻梁教章宰喜雪<lb/>
袖手飛雪前徒有風雅渇久親無言子此興今莫遏兩<lb/>
君壯藻思詩柄專殺活可須龍伯睡驪珠乃平奪長翁<lb/>
久荒廢坐受兒女聒愁城正合圍醉鄉况禁謁詩來起<lb/>
我敬一嫡眇衆孽此雪更此詩清晤乃細閲晶熒盤走<lb/>
<pb n="KR4d0280_WYG_005-11b"/>
圓便旋玉為屑汛掃無惡氛肯綮有妙割解頤得匡鼎<lb/>
和羮本商説技癢吐復吞正恐誚燕説山城僧舍似休<lb/>
務况佳節可疎觸寒過一笑巻蕉葉作詩供捧腹巴唱<lb/>
酬白雪<lb/>
　　　再次韻<lb/>
窮臘缺膏潤何異客病渇龍伯供雪事落勢不受遏繽<lb/>
紛一再餘旋報焦巻活去年痛無年回首氣尚奪流亡<lb/>
何紛紛哀訴良聒聒為民倒陳紅擬效呌閽謁繡衣肉<lb/>
<pb n="KR4d0280_WYG_005-12a"/>
骨手大帚掃妖孽貸金今可償復許嵗再閲秦越作肥<lb/>
瘠徳人終不屑協氣非挽回何以救方割想聞三白訊<lb/>
把酒顔為説嗣嵗屈指計老農聚頭説團欒飽餅飥市<lb/>
鬻追時節忍思狼狽初草木茹根葉苦樂倚伏間此耻<lb/>
幸一雪<lb/>
　　　再次韻<lb/>
平時豪飲興人議老羌渇駿蹄就康荘中有谿澗遏俛<lb/>
仰三十年僅作扶病活樂事生無幾造物忍見奪謝安<lb/>
<pb n="KR4d0280_WYG_005-12b"/>
晚多感正賴簫鼓聒胡姬賣酒地緬想不容謁即今少<lb/>
年夢尚苦法士孽兩君詩酒豪将壇最閥閲左顧得投<lb/>
轄勝譚看吐屑雪天僕為更盤飯鮮粗割共憐后山窮<lb/>
塊處但禪説一飽共此客矜向鄰里説問疾不厭頻他<lb/>
費尚可節官塗計離合江海浮一葉别期後歸燕光隂<lb/>
等消雪<lb/>
　　　遣興次前韻<lb/>
斫水蘄斷流捻鹽寧療渇區區守荒學籠鳥眩樊遏向<lb/>
<pb n="KR4d0280_WYG_005-13a"/>
來麋鹿姿秪可樵牧活始其事誦數魄似窮鬼奪文字<lb/>
取憎疾見謂蜩螗聒回首輩行人班劍或朝謁方嗟沈<lb/>
帶減正坐河魚孽分無青雲上但有枯䇿閲峩峩指頂<lb/>
地羣口免騷屑醪敷兒為供蜜脾手親割敝帚非世用<lb/>
槁梧取已説非君莫逆者此懐誰與説反求每自誑百<lb/>
行收一節西來傾藁冊又滿三百葉暮年了無得付子<lb/>
鏡中雪<lb/>
　　　雪再次韻<lb/>
<pb n="KR4d0280_WYG_005-13b"/>
卑官望雪心有賦繼夢渴旱氣方兆朕造物工式遏山<lb/>
城窮陋地民以牟麥活即今稼事寳趙璧還秦奪忽訝<lb/>
天雲近旋遭鳥烏聒豐年得竒䜟賀詩簉佳謁了知叶<lb/>
氣熏人定銷天孽老眼眩鹽絮已不啻三閲瓣香為神<lb/>
報無乃笑𤨏屑絶望羔酒醉作意鷺股割賞雪須佳客<lb/>
生恐無此説來年當更好可但老農説來春還家吟要<lb/>
使君擊節今朝泚筆否浩蕩對雲葉儻肯躡凌兢黍椀<lb/>
更一雪<lb/>
<pb n="KR4d0280_WYG_005-14a"/>
　　　雪夜與師是棋次前韻<lb/>
投醪士或醉説梅人不渴窮途餘樂事不受憂患遏詩<lb/>
可供呻吟棋亦識死活朝來喜雪句神藥胎可奪一枰<lb/>
與兒晤斷無市聲聒既免沈舟諼不作賭墅謁指冷良<lb/>
易忍眼花苦為孽疏置仍作罫隨意略細閲𤓰葛勝負<lb/>
間時亦近屑屑䇿幾竒兵鏖地比弱王割吾非江左管<lb/>
䑛犢愈愛説升沈作豐悴今古無成説家居鼓吹具藉<lb/>
以保晚節掀髯得一笑為汝倒蕉葉袖手聽殘更紅鱗<lb/>
<pb n="KR4d0280_WYG_005-14b"/>
曀晴雪<lb/>
　　　再次韻作招隱篇<lb/>
我家五畝園泉細地不渴載酒噬肯遊開門誰汝遏典<lb/>
衣買花栽種十八九活繁華出荒穢天巧容人奪三徑<lb/>
紆曉歩兩部厭晴聒長日岸幘嘯看人曵裾謁伸屈較<lb/>
倚伏烜赫藏戾孽蠻觸勝負間吾老飽所閲孰知花藥<lb/>
疇細炷沈檀屑此樂彼莫顧渠愛我已割微吟㑹心處<lb/>
山鳥亦欣説焉得喙三尺佳處為君説䆋蘭媚幽芳野<lb/>
<pb n="KR4d0280_WYG_005-15a"/>
竹挺髙節當知陶一觴可敵簫八葉駢來作螟蠃獨立<lb/>
耿玉雪<lb/>
　　　再次韻<hi>雪應時可喜晴不遲尤可喜雪止恰除夜因作</hi>
人間十日雪已潤夸父渴宿雲忽披靡羲馭與抑遏春<lb/>
從九地回旋放牙甲活主張披拂是大塊司予奪椒栢<lb/>
追時序鼓吹聽曉聒詩壇有同盟辦作銜袖謁得雪晴<lb/>
更佳過是或為孽羣山半披剥衆巧獻一閲懸知兵吏<lb/>
集不待鋪木屑令尹活人手小試牛刀割廣文甘僻左<lb/>
<pb n="KR4d0280_WYG_005-15b"/>
不肯事容説與俗分樂事盍以韻語説獨慙長鬚送不<lb/>
量好時節<hi>六一謂聖俞曰山婦云好時好節送詩攪人家不知吾輩所樂在此</hi>要須百篇<lb/>
富趂此梅未葉正使領兕觥快作湯沃雪<lb/>
　　　再次韻<hi>廣文欲出迓使車作詩挽留少俟燈夕後予作漁家傲舞隊欲燈夕小試云</hi>
傳聞使者心急士幾忍渴廣文馬已秣勢似不宜遏長<lb/>
翁仕窮山離索幾苟活藉君忘幽獨長恐有力奪勸其<lb/>
少徐之無謂險膚聒吾儕冷如氷雖坐慵造謁渠儂夏<lb/>
畦譏火馳自生孽山城燈火夜而况已再閲佳人參辟<lb/>
<pb n="KR4d0280_WYG_005-16a"/>
辰俗子眼中屑一笑待休沐官事罷剸割期喪近絲竹<lb/>
憂患偷愉説古人惜中年吾請用此説為君枝病軀偕<lb/>
我酬令節捐金装玉梅艤楫命桃葉舊曲迄末試把盃<lb/>
看飜雪<lb/>
　　　贈章宰<hi>章三月二十八日偕客燕湯池雨不可往勸其飲于家送九室井白酒佐樽因</hi>
　　　　<hi>贈以古詩十七日偕予勸農房山是日亦大風雨所阻登眺興事不如人意往往如此詩</hi>
　　　　<hi>之作道此也</hi>
湯池瀦巉巖房祠踞穹隆向來偕君西寒雨斜驚風虚<lb/>
<pb n="KR4d0280_WYG_005-16b"/>
簷吞山川悗若困樊籠往來三十里兀兀婦車中頸方<lb/>
學縮鼈眼不到飛鴻迄今簿領前老面潮羞紅昨夕縣<lb/>
麻勢子亦胡能東如子亨衢人不應分我窮山靈兩介<lb/>
士不屑陵原通我輩吏塵涴棖觸肯見容髙興未渠盡<lb/>
佳節寧易逢調琴家治具竹堂小窓櫳酬酢十客優庖<lb/>
𨽻良易供登山與聽雨取醉政自同玉友陪從事共達<lb/>
吾深衷逮今彊徤時數近玻瓈鍾丹杏正媚嫵柳枝頗<lb/>
昌丰古今共陳迹春事尚怱怱此歡不可失此言儻見<lb/>
<pb n="KR4d0280_WYG_005-17a"/>
從對花但忍渇請看衰病翁<lb/>
　　　再次韻<hi>予與章宰前後為千野之行皆以雨止因作古風道之初一日寒食遽晴來日</hi>
　　　　<hi>排日溪邊領客為上巳燕是日宰和章見貺復次韻道喜歡意</hi>
谷巖蟄石燕帝闕鎻豐隆入懷疑有無愜此靡微風晴<lb/>
空寄望眼已快鶴出籠向來隂雨餘缺然賢聖中庭竹<lb/>
忽乾鵲雲衢亦輕鴻新詩照老眼姱嫮欺羣紅飛僊欵<lb/>
幽寂珩璜韻丁東稠疊挹勝槩孰謂吾天窮花神憐客<lb/>
心密密靈犀通冗官况暇豫令節聊從容少徐泛觴醉<lb/>
<pb n="KR4d0280_WYG_005-17b"/>
或有解佩逢傾城試新粧戸戸虚簾櫳未用椽筆飛坐<lb/>
詫十吏供樂事易陳迹此歎今古同當時序蘭亭一一<lb/>
言由衷嘉㑹青帝惜芳情吾輩鍾繁香與麗人相映媚<lb/>
以丰<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>酒勸羲馭西去忍匆匆遲暮冀如願百違今一<lb/>
從瀾翻笑譚口幾成呫嚅翁<lb/>
　　　呈交代<hi>雨中至蘭若交代置酒雨尋止來早安行而北</hi>
雨行不轉首豈即真良圗二年望鄉國得歸不暇徐徒<lb/>
𨽻悉此意頗作竭蹷趨衝泥傍險地亦復歌載塗使君<lb/>
<pb n="KR4d0280_WYG_005-18a"/>
卓旌斾小燕留僧居一盃酹龍公庶或輔相予捧觴未<lb/>
一再霽色明桑榆安寝俟清曉辦装無滯濡有禱必其<lb/>
應顯幽無乃拘夸詡諱天幸此理良自誣<lb/>
　　　至喜鋪<lb/>
外朝走馬息險絶欲無路駔駿蹙萬蹄勢若敵場赴崩<lb/>
騰臨空曠踠足此少駐蕭然一驛傍為此數家聚川城<lb/>
南山下邑屋隨指顧行人不勝喜息駕始此處跫然愀<lb/>
然意南北分來去我解房州印初試厯險歩胡為亦自<lb/>
<pb n="KR4d0280_WYG_005-18b"/>
得不作罷爾慮鄉心建瓴水歸夢受風絮殘年歸來引<lb/>
他日遂初賦是役固已勞端復酬夙素臨風搔白首一<lb/>
笑飭徒御<lb/>
　　　報恩方丈小憇二首<lb/>
還家自欣然小耐孥輩累老禪遽辟席倦客容即次仍<lb/>
将寒碧供為澣羇寓意斷續饑龍吟煜燿金鎻碎<lb/>
石鼎無幾然團蒲有餘藉山嵐變寒凉更挾清露下月<lb/>
榦澹疎櫺風枝語良夜為君賦招隠自剔篝燈灺<lb/>
<pb n="KR4d0280_WYG_005-19a"/>
　　　十詩謝廖計使<hi>以後山詩何以報嘉恵江湖永相忘為韻</hi>
二年仕窮山書外睡作魔吹律黍為茁賴公有孰何懸<lb/>
知登門初大宅浮陽和泛愛公自爾小子何足多<lb/>
平生書成癡初不冀料理頽齡迫肺病課此未云已屠<lb/>
龍詫流俗禄遫欲何以閉目耐昏花三歎仍啟齒<lb/>
繡衣蓋代公學力闖天造千篇發幽秘萬物困陵驁攟<lb/>
收盡隨和吾富無乃暴小試推敲手聊效桃李報<lb/>
偓佺地上仙笙鶴不我遐楚騷欲命僕古詩無名家晉<lb/>
<pb n="KR4d0280_WYG_005-19b"/>
當澤帝範小却侈國華本末計中外倚須拜亨嘉<lb/>
我生守荒學意造無根蔕時時寫所藴致逺終恐泥小<lb/>
勞斵鼻巧霜風掃氛翳一言可終身萬金寧良恵<lb/>
深井無淺汲洪鍾須妙撞揆公取士心海若吞湖江泓<lb/>
涵老昌黎客或隴頭瀧可待函丈扣此心久已降<lb/>
古今國士遇揆我不盡無頑鍾未容器巧匠徒為模即<lb/>
今鶚書上逮此鶴髮餘但恐良夜夢翩翾只江湖<lb/>
陸子木已拱遺文空雋永鄭子為米仕縣廨縻簿領聽<lb/>
<pb n="KR4d0280_WYG_005-20a"/>
公譚舊社文陳鵞鸛整離索我若斯胡術謝榛梗<lb/>
欲留苦滯淫欲去復彷徨卧漳仍登龍兩心正交相粲<lb/>
粲金玉人納納錦繡腸安得雲随龍意行即公傍<lb/>
貧女信難昬俗子每易忘文學公世師一見遽倒囊願<lb/>
公出調爕容我濯滄浪台躔五雲處浩歌長相望<lb/>
　　　涑口守風<lb/>
辦舟留襄陽辟風泊涑口得行秋甲辰初到夏癸酉跛<lb/>
鼈已自慣束髮至衰朽坐是㝠得喪况復多病後絶憐<lb/>
<pb n="KR4d0280_WYG_005-20b"/>
操舟兒不惜脱頴手顧瞻峴山亭覿面可搴取微風吹<lb/>
薄暮霽景掛髙柳凉月欲略箕隂氛尚侵斗明朝起柂<lb/>
計未敢決可否身已不藉在心自無何有一事萌一意<lb/>
但見掣君肘擁書坐蓬窻醉我不以酒<lb/>
　　　買薤<lb/>
平日屠門嚼因病不敢縱園翁富薤畦尚可羞此供長<lb/>
白連嫰葉雅稱鹽醯共暖鬲號多益斷下仍百中醫經<lb/>
備收録詩老屢吟諷韭齏葵作葅未覺取世重鷄壅謝<lb/>
<pb n="KR4d0280_WYG_005-21a"/>
稱帝杞菊第賔從佐我炊玉飽食指免輕動歸計三徑<lb/>
成少辦百本種指日筋骨强報汝當抱瓮<lb/>
　　　渡揚子<hi>王其姓者助扶柂安然已濟喜而冇作</hi>
濤江吞天去委此舟一葉前之恃勇往微命幾顛跲弱<lb/>
纜維復解宿浪俄妥帖北風不滿帆晴空欲凌躡淮人<lb/>
鄉情重相為細扶楫浮玉瞥眼過笑譚得利渉窮塗有<lb/>
快意十北收一㨗龍公不常喜未用輕吾怯<lb/>
　　　赤口灘<lb/>
<pb n="KR4d0280_WYG_005-21b"/>
漢江多惡灘赤口乃其最前年将家上正值江流殺奔<lb/>
衖震溝畎狼石森㦸鐓贔屭取進寸一跌尋丈退聞此<lb/>
尚痛定躬履况兒輩今者劈箭去未覺有湍滙一雨動<lb/>
三日逺岸巻澎湃向者險巇地了不經眼界三老笑相<lb/>
語無復憂滯礙路可屈指計歸将平心待窮塗偶快意<lb/>
此恵莫謀大龍公本何心賤子多感慨<lb/>
　　　鴈汊東守風四首<lb/>
枉渚八日留池口百里近東風翻白波寸歩不容進如<lb/>
<pb n="KR4d0280_WYG_005-22a"/>
許天呉怒頗訝地軸震崩騰雪山飛膽掉老眼暈豈惟<lb/>
佐豪吟更覺蘇宿疢還家可指日去意復小靳遺體泰<lb/>
山重瞢敢諉忠信流坎隨所遇遲速吾不問<lb/>
蓬窓隔世塵但有書滿床度日無與虞日課一指彊坐<lb/>
免鶩鴈聒自詫肝肺香奔驥踠足意翛然吾自忘賢否<lb/>
岐非是狥已乃所望温故饜新得但覺此味長晚來砲<lb/>
車雲翻空更漂揚吾書未渠盡更借燈燭光<lb/>
驚麋碭洪浸何人矢麗龜遂令老病叟珍毳及晚炊野<lb/>
<pb n="KR4d0280_WYG_005-22b"/>
鹿敢伯仲江鱘讓甘肥淮人篤鄉義賤乞等韭葵向來<lb/>
無人境沙漫水無涯市聲不到耳茭葦相因依今無暴<lb/>
客虞解衣候朝曦厚味真過矣安食如含飴<lb/>
東趣長風沙移柂取空隙波頭蟄飛雪幸矣不數刻連<lb/>
延百家聚俯瞰白沙磧賣餅售鰕菜傍舷忽絡繹矧聞<lb/>
淮南音眼中便鄉國田翁顔甚温村酒釅堪喫突兀戎<lb/>
官廨戸柱相映赤頗喜霜夜眠更鼓聽厯厯<hi>泊戎廨前無盗賊憂</hi>
　　　題解禹玉文巻後<lb/>
<pb n="KR4d0280_WYG_005-23a"/>
平生解公子器質美無度長加進學鞭猶後趣時歩充<lb/>
腸笠澤書脱手彈丸句儕輩無爭衡儒先有延譽豈應<lb/>
如老夫嘖嘖聲不遇表表蠧齋翁容易九原去石交不<lb/>
在眼賴子慰遲暮新文爛錦繡夫我何足赴凛凛傳逺<lb/>
計堂堂濟世具葆愛今其時自視要嬰孺白璧不受塵<lb/>
素絲易成汙毋為樗木散寧作鐵硯鑄良晨有逢年逸<lb/>
足看取路吾言信惡石敢謂愛莫助<lb/>
　　　贈廣教主人<hi>留子飯為胗脉决疑約翌日再同拉客客不能往而止作詩諗之</hi>
<pb n="KR4d0280_WYG_005-23b"/>
七年走薄䆠重放湖上歩偕客憇鷲峰訪僧得龍樹痩<lb/>
骨書作祟餘年藥為助君技信精微我疾判疑誤多謝<lb/>
辦再往一飽許復具意偶俗物敗行非山靈沮定貽髙<lb/>
人笑竟墮塵事汙似聞今參寥近在西林住擬掇茗果<lb/>
供飽玩玉雪句勝踐後五日盟兼諗鷗鷺<lb/>
　　　次前韻<lb/>
風雨破十九可得閑餘歩畫舫連千百排拶隄側樹湖<lb/>
山墮空濛於客信非助前朝冒雨還正為初日誤今者<lb/>
<pb n="KR4d0280_WYG_005-24a"/>
乗興往不暇家治具賞心有新愜行計無舊沮香塵紛<lb/>
羅綺隱服耐此汚鶯花殊未厭烏兎渠小住愛日擬秉<lb/>
燭把酒先得句上馬一回首前灘下白鷺<lb/>
　　　清明西湖再次韻<lb/>
蘇公舊隄東増築更千歩右為縈回溪夾以䓤青樹晴<lb/>
湖映碧山詩客獨多助醉鄉赴新約書癡悔前誤况此<lb/>
好清明酒果隨意具向來計追歡幾為隂雨沮今者成<lb/>
清遊仍免俗子汚斜陽不無情似戀花柳住春光念報<lb/>
<pb n="KR4d0280_WYG_005-24b"/>
荅襞牋須好句此筆付此人遊客半鴛鷺<hi>假日朝士多在湖上</hi>
　<lb/>
　<lb/>
　<lb/>
　<lb/>
　<lb/>
　<lb/>
　江湖長翁集巻五<lb/>
</p>
<p>
</p>
  </div>
</body>
</text>
</TEI>
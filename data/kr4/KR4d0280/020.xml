<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻二十</head>
    <p>
<pb n="KR4d0280_WYG_020-1a"/>
欽定四庫全書<lb/>
　江湖長翁集巻二十　　　　宋　陳造　撰<lb/>
　　七言絶句<lb/>
　　　題傅商卿家壁二首<lb/>
表表兩卿吾莫逆青芻白飯玉為醅因循桑下成三宿<lb/>
解后花時更一来<hi>兩卿傅商卿龔澤卿也</hi>
酒處清譚燭下棋歸期初未厭遲遲若為徑作翩然去<lb/>
明日隂晴可得知<hi>時兒有訊初三日過華村予以及曉先一日去</hi>
<pb n="KR4d0280_WYG_020-1b"/>
　　　題彭尉軒壁三首<lb/>
小軒肯許置琴書客邸僧垣總不如豈但郎君可棋酒<lb/>
舊便江水煮江魚<lb/>
甓社家居水四環房陵官舎秪重山客中一旦兼雙美<lb/>
山影江光袵席間<lb/>
軒成首作梅仙客再到園池更可觀日有脊令栖小樹<lb/>
時看鸂䳵下前灘<lb/>
　　　題吳子隆兼隠二首<lb/>
<pb n="KR4d0280_WYG_020-2a"/>
盛吉低眉亦問囚不疑斷獄但春秋定知小試皮鞭罷<lb/>
却喚樵青薦茗甌<lb/>
元亮官居亦松菊次山生事有笭箵酒如欵乃聲中醉<lb/>
目向平反笑處青<lb/>
　　　次韻張守仲思食車螯<lb/>
斥除介甲更加鞭雋永豐腴舊所便蟶弟蛤兄從倚市<lb/>
車公酒處信光前<lb/>
　　　寄趙宰三首<hi>同趙子野吳子隆趙楊子登頫江樓小酌楊子以約客之北山先躍</hi>
<pb n="KR4d0280_WYG_020-2b"/>
　　　　<hi>馬去急筆賦此</hi>
頫江山水簷楹外壮觀風煙畫軸中詩客去留俱不惡<lb/>
緩揺吟轡倚天風<lb/>
猛士語難熊虎様畫樓山立水雲間雄豪等作詩家助<lb/>
酒處吟牋莫放閑<lb/>
北山何意阻清遊似為江山挽得留客未言歸君好事<lb/>
此盟端肯再尋不<lb/>
　　　學宫諸生飲邀予與子野同之三首<lb/>
<pb n="KR4d0280_WYG_020-3a"/>
同簉儒宫把一觴鹿鳴伐木奏深堂要防技癢論文地<lb/>
莫憶前宵放酒狂<lb/>
少日峨冠英俊塲課餘觴詠共徜徉孰知薄宦江湖去<lb/>
頻夢爐亭餅飥香<lb/>
忍飢不嗅嗟来食强項從教俗子嗔乘閑甘作不速客<lb/>
好事無非我輩人<lb/>
　　　登頫江三絶趙宰増為四復次韻荅之<lb/>
泛香樽俎飛雲上着色江山泚筆前乾鵲鳴鳩共晴晝<lb/>
<pb n="KR4d0280_WYG_020-3b"/>
長紅短緑各華年<lb/>
　　　　右追和<lb/>
流光何忍太忽忽一叚清歡歘夢中頼是緘藏玉雪句<lb/>
老人他日苦頭風<lb/>
兩豪揮筆對江山恠底風蜚齒頬問雕虎未馴金索緊<lb/>
長鯨已鱠釣竿閑<lb/>
兩夜北風吹石裂雪神驕蹇更淹留羇人坐歎肌生粟<lb/>
媚白妖紅耐此不<lb/>
<pb n="KR4d0280_WYG_020-4a"/>
東園北寺非無約瘦骨禁寒未敢前寄語驚風并急雪<lb/>
多情多感况中年<lb/>
　　　贈相士潘翁二首<lb/>
平時鏡裏笑頭顱道我為官已近諛但遣餘年猶甲子<lb/>
不妨絳老尚泥塗<hi>翁謂予頗夀</hi>
涼涼寂寂不闗天自詭詩窮五十年君比老夫癡又甚<lb/>
更教斵句當行纒<lb/>
　　　題乾明寺壁<hi>用趙子野韻</hi>
<pb n="KR4d0280_WYG_020-4b"/>
不待車輪四角生欲行還駐為交情又成一笑渌樽晚<lb/>
詩巻竹風相與清<lb/>
　　　題栢氏壁二首<hi>二月二十七日</hi>
客裏春光似許忙還家餘㡬酒邊狂酴醾芍藥芳期在<lb/>
不問蕪菁滿意黄<lb/>
夢覺號呼攧鷂風忽驚膚粟似深冬凄凉斂白收紅後<lb/>
頼有春醪琥珀濃<lb/>
　　　次梁教授見貽韻五首<lb/>
<pb n="KR4d0280_WYG_020-5a"/>
紅塵半世僅緋衫白首官曹兩換銜羞見淮鄉隠君子<lb/>
紫芝黄獨老嵌巖<lb/>
沐猴豈合纒章服野馬如今脱轡衘屈指悔来坡下路<lb/>
瘦笻隨客上巉巖<lb/>
誰向仙曹接勝譚金泥天篆署氷銜如聞不惜蜚霞佩<lb/>
乞與耕莘與築巖<lb/>
藏室仙經玉作函一編當復翠鸞銜即今尚喜觀書眼<lb/>
月射清池電耀巖<lb/>
<pb n="KR4d0280_WYG_020-5b"/>
敝帚千篇漫手緘分無三字入官銜消磨不盡干雲氣<lb/>
時作長虹貫夜巖<lb/>
　　　喜雨口號呈陳守伯固十二首<lb/>
旱風蟲孽久挻灾好雨如今陸續来誰道天人不相與<lb/>
青章解挽帝心回<lb/>
共説邦君禱雨時䀌如疾痛切膚肌公心一片秋空月<lb/>
可但圓通大士知<hi>使君近請觀音祈雨</hi>
未明出作夜深歸敢怨今年雨後時豈獨旱杷全好在<lb/>
<pb n="KR4d0280_WYG_020-6a"/>
晩秧不死尚堪移<hi>淮鄉散種日以旱杷</hi>
醮壇初上水沉煙甓社龍公敢晏眠為建清泠三萬斛<lb/>
坐令翠宻舞中田<lb/>
貨絶交通腹殷雷人家一雨便春臺即看商販接踵集<lb/>
已有米船銜尾来<lb/>
錢輕幣重病吾農未有竒方起困窮粗遣年豐官糴粟<lb/>
少令錢幣各通融<lb/>
使君手有垂雲帚虐魃妖螟掃不餘十頃飛蝗戴蛆死<lb/>
<pb n="KR4d0280_WYG_020-6b"/>
已濡銀筆為君書<hi>是夏凌塘飛蝗十頃許忽至人方憂懼繼皆抱草死一蛆食其腦</hi>
癘疾流時囊探九羸癃十九得安全再煩起死回生手<lb/>
挽作山城大有年<lb/>
邦人苦旱日呻呼公比邦人更瘠臞賀雨歸来人競問<lb/>
邦君今日解顔無<lb/>
得句聊将頌作霖開樽亦復陋孤斟南亭舊約何時踐<lb/>
志喜從公更一吟<lb/>
嵗收粗足蟄飢雷不頼門生送酒杯坐遣将軍捫腹笑<lb/>
<pb n="KR4d0280_WYG_020-7a"/>
端知此恵有從来<lb/>
雨後郊原小杖藜行人相語各伸眉即今極目如雲稼<lb/>
曽是蝗蟲盖地皮<lb/>
　　　漫與<lb/>
與世端如上瀬船還家稍辦買山錢松風吹斷蓬瀛夢<lb/>
詩酒淋漓送暮年<lb/>
　　　䟦簡齋二帖<lb/>
夜光一百八十七<hi>簡齋三進劄共一百八十七字</hi>有底六丁忘下收宻<lb/>
<pb n="KR4d0280_WYG_020-7b"/>
勿端知紫皇側鎮欀猶計子孫謀<lb/>
　　　無題<lb/>
多譽庸非蠲忿草一謙良是辟兵符先生謦欬忘鷄口<lb/>
俗子過逢動虎鬚<lb/>
　　　陳君美許仲和赴省病不能出錢以二絶句<lb/>
修程快著祖生鞭勝日同乘李郭船自愧不能扶病去<lb/>
郭南亭上看登仙<lb/>
何人把酒送揚舲定復從容栁下亭共説歸時栁隂合<lb/>
<pb n="KR4d0280_WYG_020-8a"/>
與君衫色闘青青<lb/>
　　　春暖贈梅喜作二首<lb/>
晴日烘開粟玉葩嬾隨霰雪送年華淮鄉地冷開雖晩<lb/>
竟是人間第一花<lb/>
手撚芳枝酹渌樽東君乃有發生恩即今省暖銅瓶水<lb/>
羅幙圍香共晏温<lb/>
　　　遊山陽十首<hi>予於山陽似有宿契頻遊焉遊必久留丙戌正月以事再到成十詩</hi>
　　　　<hi>觸事感懐隨得書之遂無倫次</hi>
<pb n="KR4d0280_WYG_020-8b"/>
山陽城外艤舟初先問黄公舊酒壚空有向来觴詠意<lb/>
嵗華不貸白髭鬚<lb/>
邗溝帆席即長淮鬢未霜時慣徃回絳縣老人今若此<lb/>
此生更復㡬番来<lb/>
官池二十四鴛鴦錦綵争鮮伴醉狂翡翠有兒知更好<lb/>
㡬時飛到酒樽傍<lb/>
玳筵當日小紅裳珠壓雙丫十嵗强回首方知但青子<lb/>
胡琴聲裏怨茶商<lb/>
<pb n="KR4d0280_WYG_020-9a"/>
故人不復倒奚囊但有荒阡䕃白楊魂定可招吾得已<lb/>
試吟楚些命巫陽<lb/>
髙郎胷次著瀟湘亭枕城闉野趣長我欲亭西分一曲<lb/>
白鷗波外自嗚榔<lb/>
㑹看亭下水涵空菡蓞香中理釣筒北道主人吾有託<lb/>
不應獨饗北窓風<lb/>
多許金釵換好辭長巾短帊縷金泥老来詩力知何似<lb/>
細訪香羅騐舊題<lb/>
<pb n="KR4d0280_WYG_020-9b"/>
劉伶臺畔酹金巵寂寂荒丘帶晚暉今日先生不能飲<lb/>
婦言屏棄未為非<lb/>
熈臺楚觀小開樽老去登臨易斷魂蹀血龍荒平昔志<lb/>
即今搔首望中原<lb/>
　　　招山陽髙徐二生飲二首<lb/>
梅花時節屢開樽欲贈梅花欠可人今日有人梅様好<lb/>
遟君同賞雪中春<lb/>
欲作山隂興盡回良思與子共銜杯要須人境俱清絶<lb/>
<pb n="KR4d0280_WYG_020-10a"/>
好抱瑶琴踏雪来<lb/>
　　　題因老松江煙雨圖二首<lb/>
逺峰近薄鑑中浮每泊行舟十日留雨望晴臨俱不惡<lb/>
最憐煙靄暝髙秋<lb/>
千里湖山宿霧昬倚欄一筆解平吞漁郎好在收綸罷<lb/>
想踞笭箵共一樽<lb/>
　　　題因師百鴈圖二首<lb/>
蓼灘蘆渚好徜徉肯便雲天去作行未用選奴防夜燎<lb/>
<pb n="KR4d0280_WYG_020-10b"/>
不妨結伴傲晨霜<lb/>
聞道崔公作蘆鴈端如荘叟玩鯈魚騫翔唼啑妙百態<lb/>
君看老因槃薄餘<lb/>
　　　題因師蒲桃圖二首<lb/>
因師寫物三昧手公取天機付筆端坐想瑛盤分磊磈<lb/>
憶嘗貝齒氷<hi>去聲</hi>廿寒<lb/>
晶熒壓架紺珠圓苒蒻縈風露葉鮮病酒人方渴羌似<lb/>
為師開巻忍饞涎<lb/>
<pb n="KR4d0280_WYG_020-11a"/>
　　　八月十二日夜偕客賞木犀八首<lb/>
氷蟾蜚下一天霜領畧巖花旖旎香我亦小園清絶處<lb/>
與君同命醉為鄉<lb/>
謝蘭潘璧少年塲玉麈金罍度夜央老子遽能忘此興<lb/>
且容投杖喚胡床<lb/>
朋来濟濟盡嘉賔飲興翩翩笑語真絶勝謫仙邀月醉<lb/>
當時和影秪三人<lb/>
露顆零空沍欲氷風姨收盡晩林聲金波冷浸山河影<lb/>
<pb n="KR4d0280_WYG_020-11b"/>
直為髙陽酒伴明<lb/>
衰懐對客便超然病骨枝梧勝去年未作槌腰摩腹想<lb/>
尚堪渌蟻翠蛾前<lb/>
客間那不笑翁癡酒處猶須古錦為不道詩成還玉雪<lb/>
聊慿一解桂娥頥<lb/>
人間雨恨更雲愁月殿僊娥替汝羞試酹此觴堅後約<lb/>
與人晴霽作中秋<lb/>
酒邊先起未須扶猶聽槌床擊唾壺風月撩人成不寝<lb/>
<pb n="KR4d0280_WYG_020-12a"/>
隔墻却擬應歌呼<lb/>
　　　曉枕二首<lb/>
兩鴨驚鳴轉五更幽人宿酒未全醒小軒秪似孤舟上<lb/>
憶得霜湖帶夢聽<lb/>
銅九驚破将軍夢銀箭催登朝士車老朽布衾酣曉暖<lb/>
晨烏夜鶴莫愁予<lb/>
　　　書城北尼庵二首<hi>時觀諸公射</hi>
小揺蛇影鳥驚墮已落背毛牛自如瞢欲分朋慙老病<lb/>
<pb n="KR4d0280_WYG_020-12b"/>
與渠甘作典籌舒<lb/>
諸郎弓力勝黄間中㦸穿楊氣貌閑樂府新傳朱鷺曲<lb/>
看君飛矢下隂山<lb/>
　　　漏澤院四絶句<hi>偕羊統制三臧二孟射于漏澤園寺主置酒為賦</hi>
雪翎如扇十鈞弓霹靂聲前玉斚空人似堵墻争指似<lb/>
少年塲裏著衰翁<lb/>
雋遊分破北窓眠笑撚吟髭看控弦久䄂飛馳銀管手<lb/>
為渠塗改角弓篇<lb/>
<pb n="KR4d0280_WYG_020-13a"/>
将軍弓力今羊侃病渴歸来似長卿抹羽尚堪支十槊<lb/>
憶看衘尾餓鴟鳴<lb/>
粹公頗似廬山逺美酒還因我輩沽想得静看豪飲罷<lb/>
一燈彌勒伴跏趺<lb/>
　　　題墳庵壁四首<lb/>
餬口卑官似不逢解将觴詠當千鍾劣優何似隆中叟<lb/>
投老歸来作卧龍<lb/>
損益纔通理洞明不應知死異知生惜無人把宣尼語<lb/>
<pb n="KR4d0280_WYG_020-13b"/>
説似當年尚子平<lb/>
鍾鳴已飯尚来遊竹好排門不待求争席饋漿吾不計<lb/>
此身滄海信虚舟<lb/>
寂寞江湖吏隠翁平生純黙養胷中即今技癢餘詩癖<lb/>
時昡晴霄作綵虹<lb/>
　　　東荘小留四首<lb/>
南陂荒茀已成圍北墅田租頗應期兩地徑規槃薄地<lb/>
小為庵屋大為池<lb/>
<pb n="KR4d0280_WYG_020-14a"/>
夾溝欲挿栁千株遶舎先營五畝蔬供爨禦冬須次第<lb/>
西歸新得務農書<hi>是書得之歸州</hi>
親朋樽爼日周旋無恨歡情到酒邊底許擠排作尊客<lb/>
秪令撫已歎衰年<lb/>
接屋連墻翠宻中炊香羮玉飽過從人将逋客為同社<lb/>
地與斜川作附庸<lb/>
　　　雨中題栢氏壁二首<lb/>
行尋詰屈躡﨑嶇已謝鄰翁果下駒北走松楸無數里<lb/>
<pb n="KR4d0280_WYG_020-14b"/>
杖藜筋力尚枝梧<lb/>
蘇端頗慣招新客御叔何煩訝聖人未用平章舊新雨<lb/>
一樽聊喜對情親<lb/>
　　　次韻楊宰愛竹<lb/>
看竹排門愛靚深青青不受雪霜侵誰知倦客幽尋去<lb/>
老越風波亦此心<lb/>
　　　次韻楊宰思庭竹<lb/>
數尋脆碧裊輕隂嵗不知寒暑不侵屬厭吟風仍嘯雨<lb/>
<pb n="KR4d0280_WYG_020-15a"/>
盡收縣解入琴心<lb/>
　　　寄郢州崔守八首<lb/>
陽闗聲斷酒盃殘昨夢回思變暑寒七見蟾蜍作圓缺<lb/>
四馮鱗羽問平安<lb/>
嘗記停驂古郢州待晴曽是賈胡留錦囊亦有陽春句<lb/>
不得親題白雪樓<hi>時以雨且忽忽不曽登白雪樓</hi>
楚郢繁雄亞上都莫愁風韻未應殊小園依舊深紅色<lb/>
曽辱遨頭載酒無<lb/>
<pb n="KR4d0280_WYG_020-15b"/>
碧香當日薦金船桑落宜城不直錢一自黄堂沉醉後<lb/>
至今追憶尚流涎<hi>是時黄堂留飲次日酒甚佳自釀云</hi>
别乘修程驥騄馳書来猶肯記衰遲每思膠漆班荆地<lb/>
敢忘風波在莒時<hi>同黄倅舟行之官共經風波之畏</hi>
雍郎髙韻似文同水墨仍參二米風解搴山川歸短幅<lb/>
可能陸續寄来鴻<lb/>
将軍競病舊能詩黄絹于今玩色絲何日酒兵鏖筆陣<lb/>
未應羽檄諗交綏<lb/>
<pb n="KR4d0280_WYG_020-16a"/>
牙板聲中斂翠眉時應歌我遣懐詞豈知薄宦飄零去<lb/>
無復風情似舊時<lb/>
　　　送吳子隆節推之官信州五首<lb/>
人生窮達後愚賢宦路何妨小着鞭三釡吾今嗟弗洎<lb/>
奉親東下羨登仙<lb/>
行行幕府泛蓮初井井官曹遊刃餘當路急賢飢渴似<lb/>
不須衘袖子公書<lb/>
共把離杯栁影邊栁枝如線拂歸船枝枝似恨人輕别<lb/>
<pb n="KR4d0280_WYG_020-16b"/>
顰不成眠更可憐<lb/>
幕中婉畫得斯人郡政應從到日新銀鑛金苗休刺口<lb/>
秪将耕稼富州民<lb/>
連城照乘動分珍他日詞壇著散人詩筆有神官有暇<lb/>
楚鱗燕翼要頻頻<lb/>
　　　次程平叔韻二首<hi>戍三月二十日南徐水教陪程同年登金山繼遊西園置</hi>
　　　　<hi>酒程有詩次韻</hi>
故人常嘆别時長一笑眉開色便黄領畧西園好風景<lb/>
<pb n="KR4d0280_WYG_020-17a"/>
慿君更喚郭汾陽<hi>同年折簡郭統制</hi>
詩情對景可勝長酒與鵝兒闘嫩黄忠貫主人真好事<lb/>
肯来訾省沈東陽<hi>郭侯即時至郭有堂名忠貫</hi>
　　　閲水教次前韻<lb/>
戈船干柂截江長殺氣氛昬日氣黄江畔詩翁泚椽筆<lb/>
射蛟無復羨樅陽<lb/>
　　　程言聚散有感次前韻<lb/>
不須勸醉翠眉長莫問何時腰下黄賸喜相逢各强健<lb/>
<pb n="KR4d0280_WYG_020-17b"/>
免教聞笛賦山陽<lb/>
羣芳圍坐引盃長滿目深紅間淺黄寄語東君好憐客<lb/>
水西花外慢頽陽<lb/>
垂栁揺絲千尺長栁隂深處轉鸝黄把杯借聽歌聲醉<lb/>
絶勝酸寒尉溧陽<lb/>
歩趂遊人歡意長誰交鶯燕强雌黄憑欄凝佇多佳麗<lb/>
底羨簪花醉洛陽<lb/>
　　　再次韻<hi>平叔吾南道主人酒處吟詩遂成巨軸後章褒予太過作詩謝之</hi>
<pb n="KR4d0280_WYG_020-18a"/>
掉鞅詞塲缺寸長端如䇿蹇趂蜚黄彌明小貸凌侯喜<lb/>
太白猶堪客紫陽<hi>六一作李白詩乘雲紫陽家</hi>
㣲風不放浪紋長噞暖跳魚三尺黄秪欠髙荷䕶千韈<lb/>
醉粧濃艷媚斜陽<lb/>
　　　再次韻<hi>程同年之子與予孫㦿侍側不應詩不及之用韻</hi>
二子峨冠共我長即看紫綬映銀黄不須握手論家譜<lb/>
更舉宣尼與伯陽<hi>用孔融事</hi>
　　　次韻贈郭侯<lb/>
<pb n="KR4d0280_WYG_020-18b"/>
郭侯智勇兩俱長驛騎何時詔檢黄<hi>闕</hi>
看君萬旅出漁陽<lb/>
　　　侯拉客歸置飲再次韻<lb/>
将軍恩意為誰長酒未闌殘日脚黄儻有春風四絃手<lb/>
真成留客醉潯陽<lb/>
　　　趙通判有詩次韻二首<lb/>
霍<hi>闕</hi>無短似無長驚見新詩寫硬黄魚在九淵終玉食<lb/>
世間濡足羨浮陽<hi>趙宗室詩後出</hi>
<pb n="KR4d0280_WYG_020-19a"/>
短歌對酒不能長猶勝車塵撲面黄我自闗門寳崇鼎<lb/>
從渠晞價尚咸陽<lb/>
　　　吟詩自笑用前韻<lb/>
文字光騰萬丈長錦官老杜豫章黄投荒忍死經人鮓<lb/>
討飯充腸上岳陽<hi>南昌詩我雖窮至骨猶勝杜陵老憶昔上岳陽一飯從人討</hi>
退歸我欲學真長君定才名江夏黄考父舊嘗晞吉甫<lb/>
陵陽端的嗣黔陽<lb/>
　　　病起二首<lb/>
<pb n="KR4d0280_WYG_020-19b"/>
老去難堪痼疾纒支離甘受衆人憐出門定被将迎困<lb/>
𦂳閉風窓聽雨眠<lb/>
舞席歌筵自闊疎麴生久送絶交書平生嗜好消磨盡<lb/>
留得枯棋了索居<lb/>
　　　口號十首呈程殿撰<lb/>
白璧明璣每墮前續貂輙復聳雙肩一從歸作漳濵卧<lb/>
不寄詩筒恰五年<lb/>
歡意長隨夜漏長隆寛盡貸酒邉狂東歸秪有南窓夢<lb/>
<pb n="KR4d0280_WYG_020-20a"/>
夜夜掀髯錦瑟傍<lb/>
八月襄城暑始回水仙争趂玉梅開當時二物知天意<lb/>
共報公家福鼎来<lb/>
芳信飛来自月宫月中桂茂劣能容素娥封殖非無意<lb/>
準擬公家不盡供<lb/>
福地常披十幅圖仙翁隠處玉為壺九華山側雙峰下<lb/>
還許儂分半席無<lb/>
郎君衮繡照鴛行詩老時須住帝鄉即見翹材闢新舘<lb/>
<pb n="KR4d0280_WYG_020-20b"/>
預應緑野敞深堂<lb/>
公家昆季盡時賢叔也驊騮擬度前書諗親庭先静退<lb/>
至今文采照林泉<lb/>
童顔緩緩閲荘靈鬢影青青表帝庭後四六年同此夜<lb/>
台星光映老人星<lb/>
故人折栁送東轅不羨當年李郭船囊錦鴟夷有供給<lb/>
自疑身是御風仙<lb/>
帝所鄉闗等是家奚囊納納盡天葩西湖久待公題品<lb/>
<pb n="KR4d0280_WYG_020-21a"/>
莫遣波神妬九華<lb/>
　　　題史髯詞巻二首<lb/>
方朔嵗星仍客星竊桃他日太狂生㡬時又泛靈槎去<lb/>
平掇天孫翠織成<lb/>
南風未蟄浙江波倦客閑愁似許多安得雙鬟如阿素<lb/>
紅檀聲裏釂金荷<lb/>
　　　贈包道二首<hi>靈應庵呂公齋包公留飯作</hi>
吟風嘯月是真常何處無何更有鄉我與吕仙俱不死<lb/>
<pb n="KR4d0280_WYG_020-21b"/>
静看烏免幻炎涼<lb/>
何妨塵外却塵中風舞寒漪月印空洗鉢與渠同一飽<lb/>
未憂交臂失回公<lb/>
　　　暮春泛西湖次口號韻呈程待制十首<lb/>
客舟日日野芳前鶗鴂鳴時始息肩無絮可漂花可藉<lb/>
良辰樂事屬明年<lb/>
湖山引興尚能長小貸詩愁放酒狂蝴蝶應憐落春後<lb/>
無聊時近緑樽傍<lb/>
<pb n="KR4d0280_WYG_020-22a"/>
重到西湖可便回前年待得水芝開慿君問取閑鷗鷺<lb/>
親見跳珠濺客来<lb/>
㡬飯南山佛老宫詩昌譚勝每舂容不妨重就山間宿<lb/>
蔬筍香茶未闕供<lb/>
何須履道寫新圖不用悲歌缺唾壺巖壑清竒皆我有<lb/>
利名韁鎖向来無<lb/>
老来已謝著書忙但向清遊訪睡鄉寄語深師與包叟<lb/>
可無客枕假雲堂<hi>深醫僧包知堂道人予與之熟</hi>
<pb n="KR4d0280_WYG_020-22b"/>
行行撫事念前賢修竹祠西碧嶂前不復船歸下雙鶴<lb/>
空緣酒渴酌寒泉<lb/>
已規觴詠了餘齡徑自無何到大庭左界何人與調䕶<lb/>
酒星移近少㣲星<lb/>
矲矮欄干錦繡筵欄邉仍泊女郎船凭欄笑指元真子<lb/>
不是詩仙是酒仙<lb/>
詩到雙峰自一家紛綸仙卉雜天葩㡬時共載西湖去<lb/>
千紙看公寫物華<lb/>
<pb n="KR4d0280_WYG_020-23a"/>
　　　題濟勝七物<lb/>
　　　　一拄杖<lb/>
驚蛇却大破莓苔笻竹隨公㡬往回龍化葛陂應未忍<lb/>
為扶衰病作陳雷<lb/>
　　　　二扇<lb/>
何人月様剪霜綈改就新詩却自題為惜持盃折花手<lb/>
免教遮日歩蘇堤<lb/>
　　　　三錢箧<lb/>
<pb n="KR4d0280_WYG_020-23b"/>
與人替得杖頭閑日日蓮塘栁岸邉爛醉質衣吾不問<lb/>
歸時猶有買舟錢<lb/>
　　　　四筆囊<lb/>
毛錐老去未輕投革帶羅囊特命収準擬西湖持酒處<lb/>
偕翁濡首破詩愁<lb/>
　　　　五酒榼<lb/>
相從有命每傾舒不寄轅端即坐隅肯落蘇家慳婦手<lb/>
深藏云待不時須<lb/>
<pb n="KR4d0280_WYG_020-24a"/>
　　　　六釘鞋<lb/>
㡬歩山間屬雨餘徐行猶可當安輿計功髙出芒鞋上<lb/>
傍險衝泥得屢書<lb/>
　　　　七村童<lb/>
貌野言傖却近真客前疎畧不能嗔折花替我簪紗㡌<lb/>
看竹須渠問主人<lb/>
　　　題史髯詩巻後二首<lb/>
平生一士萬金多更恨詩人餓澗薖羇旅忽成開笑口<lb/>
<pb n="KR4d0280_WYG_020-24b"/>
軟紅塵底得隂何<lb/>
腦脂侵眼耐昏眵詩巻猶便小字題浪信竒方須損讀<lb/>
即今刮膜勝金篦<lb/>
　　　寄題髙賔王詩後巻<lb/>
韶頀充庭簉漢官鋪紓宏偉歎才難髙郎袖有如椽筆<lb/>
却伴秋蟲弔夜寒<lb/>
　　　泛湖十絶句<hi>道終日懽意</hi>
荷面跳珠小濺衣酒邉團扇已停揮濕雲收盡人間暑<lb/>
<pb n="KR4d0280_WYG_020-25a"/>
却度西山載雨歸<lb/>
浦溆樓臺逺近殊樽罍隨處小踟蹰髙郎頗勝髙常侍<lb/>
解把西湖敵孟諸<lb/>
銀筆曽煩贊此君即今墨色儼如新因君細數登龍日<lb/>
十九年前入幕賔<hi>予昔掌教呉門與劉東玉提幹同官十五年矣其子收予詩二首盖與東</hi>
<hi>玉唱和墨竹也</hi>
嫩緑揺漪紅藕香雨膏煙膩午供涼西湖到眼真西子<lb/>
莫信温柔别有鄉<lb/>
<pb n="KR4d0280_WYG_020-25b"/>
桃葉相逢但交臂李鬟何許費凝眸爾曹豈解文字飲<lb/>
應道吾儕輸此籌<lb/>
酒邉涼意雨餘生望夜重期看月明安得水仙㑹事發<lb/>
巧隨人意作隂晴<hi>是日隂涼再約望夜泛湖</hi>
底許行庖旋不空小舟如織浪花中盤珍爼實隨供給<lb/>
亦有紅衣載短蓬<lb/>
尋得詩人到醉鄉銀壺玉麈倍増光小囊賦就鴛鴦錦<lb/>
一路荷花别様香<lb/>
<pb n="KR4d0280_WYG_020-26a"/>
玉人罷浴試梅粧詩客揮毫落夜光因病覆觴今破戒<lb/>
為渠豪飲為君狂<lb/>
樓前行客競昻頭樓上齊聲唱石州衮遍實催猶未徹<lb/>
暑風晴月各新秋<lb/>
　　　次韻趙帥二首<lb/>
天公一笑晚雲殘戲與璇穹貼白團試問天風揺翠袖<lb/>
玉肌何似玉笙寒<lb/>
妓臺香裏漏聲殘金歩揺歌閙作團羯鼔更催銀字管<lb/>
<pb n="KR4d0280_WYG_020-26b"/>
等閑驚破一天寒<lb/>
　　　又次看字韻二首<lb/>
誰扶璧月上天端雪魄揚輝桂影寒照見羣仙擁仙伯<lb/>
嫦娥定復轉頭看<lb/>
明年屈指春来早定是元宵不苦寒十里珠簾火城夜<lb/>
客来應許醉中看<hi>帥侍有元宵約故云</hi>
　　　陳總管坐上贈寫竹妓二首<lb/>
勁節蒼梢筆底寒一天風雪與堅頑回思擁扇賔筵見<lb/>
<pb n="KR4d0280_WYG_020-27a"/>
却為嬌嬈一破顔<lb/>
此君寫影道機熟猶記涪翁詫子舟誰信紅衣萬鈞筆<lb/>
擬分此𣲖嗣湖州<lb/>
　　　十五夜再次趙帥韻<lb/>
嘉賔飲興未䦨殘却倩纎纎奉雪團一笑舉杯邀月姊<lb/>
為渠聊貸廣寒寒<lb/>
　　　贈琴妓二首<lb/>
夢中曽揖蔡文姬焦尾親傳半夜衣莫向詩人彈别鵠<lb/>
<pb n="KR4d0280_WYG_020-27b"/>
免煩衰泪對君揮<lb/>
千紙争傳戞玉詞一庭渾卧借書瓻從今有問新知識<lb/>
徑説江城女項斯<lb/>
　　　次趙帥喜雪韻<lb/>
府公憂國雪神知三白呈祥不待祈舊嵗新年多樂事<lb/>
一時分付筆如飛<lb/>
　　　次魏知元韻三首<lb/>
客中把酒挹江山更藉詩人為解顔自是交遊十年舊<lb/>
<pb n="KR4d0280_WYG_020-28a"/>
向来相得立譚間<lb/>
魏郎日共無喧酒舊學新詩得細論可見髙情重離别<lb/>
又同一舸宿煙村<lb/>
江城半月從遊樂别去知君剰有詩相望置郵三舎便<lb/>
幸能時寄慰相思<lb/>
　　　次姜堯章餞徐南卿韻二首<lb/>
姜郎未仕不求田倚頼生涯九萬牋稛載珠璣肯分我<lb/>
北闗當有合肥船<lb/>
<pb n="KR4d0280_WYG_020-28b"/>
風調心期契鑰同誰教社燕辟秋鴻莫年孤陋仍漂泊<lb/>
可得斯人慰眼中<lb/>
　　　又次銛朴翁韻四首<lb/>
僧床正聼曉樓鐘客棹方占上水風喧靜未須岐出處<lb/>
與渠心事各冥鴻<lb/>
聞為詩魔掩貝多辭源衮衮倒洪河遥知傳誦日千紙<lb/>
淇上髙唐無善歌<lb/>
婪酣貴宦鮫綃帳贔屭功名泊浪沙誰似朴翁隨分過<lb/>
<pb n="KR4d0280_WYG_020-29a"/>
曹溪水煮趙州茶<lb/>
㡬向西湖艤畫橈氷奩儼受衆峰朝即今去鴈将清夢<lb/>
飛下長橋更短橋<lb/>
　　　次史髯韻二首<lb/>
痛憶分題把酒時暑寒誰遣隙駒馳芙蓉風露梅花月<lb/>
又費騷人㡬首詩<lb/>
已誤西湖鷗鷺約客舟西上更徘徊故人益嘆天涯逺<lb/>
懐抱何從得好開<lb/>
<pb n="KR4d0280_WYG_020-29b"/>
　　　又次韻二首<lb/>
愁為離羣老不禁詩来深得故人心自摩病眼添沈炷<lb/>
滿紙晶熒翫碎金<lb/>
向来湖上扶攜醉醉裏清吟雜雨聲此去淮西望京國<lb/>
詩邉酒處若為情<lb/>
　　　次韻趙帥蠟梅<lb/>
窻底閑尋斷續香貼金誰此憩風裳漢姬嬾赴昭陽燕<lb/>
宫額塗成却覆觴<lb/>
<pb n="KR4d0280_WYG_020-30a"/>
　　　寄趙帥三首<lb/>
揚州燈火萬家春誰著詩翁寂寞濵舊臘新年無好況<lb/>
何須更問紫姑神<lb/>
銀鈎滿紙墮荆扉樂事如今與願違撫已可憐多病過<lb/>
憶公深愧食言肥<lb/>
先生列舘似翹材慣見瓊筵為客開夜夜元宵日寒食<lb/>
一春儘可厠鄒枚<lb/>
　　　再次韻趙帥見寄三首<lb/>
<pb n="KR4d0280_WYG_020-30b"/>
枝撑强趂火城春蹤跡猶煩問水濵更醉南州好紅紫<lb/>
凝香詩伯是花神<lb/>
前歡已悔東隅失後約如前敢再違連夜揚州昔年夢<lb/>
小梅清瘦杏花肥<lb/>
倐晴驟雨寒猶在約勒羣芳未盡開銷得燕堂千杖鼓<lb/>
旋看錦纈褁條枚<lb/>
　　　題杜彦敷山茶<lb/>
丹艷濃粧媚晏温誰招妃子醉時魂此花信出此君下<lb/>
<pb n="KR4d0280_WYG_020-31a"/>
那有詩人来叩門<lb/>
　　　次趙帥韻三首<lb/>
眼眩如看九色霞女膚側理字棲鴉挽回春事憑詩力<lb/>
留住風林欲褪花<lb/>
遊人笑語問朝霞處處相隨攫肉鴉上冡歸来更乘興<lb/>
醉依栁影藉梨花<lb/>
詩仙催客共流霞不待髙城噪晩鴉好競春光醉良夜<lb/>
即今庭院已飛花<lb/>
<pb n="KR4d0280_WYG_020-31b"/>
　　　次韻趙帥寒食四首<lb/>
瘦島寒郊秪外臣先生俊逸更清新勸耕小出仍寒食<lb/>
賸辦新詩報答春<hi>是年寒食勸農</hi>
日佩詩囊侍貴臣向人肯作白頭新自今歌酒追隨去<lb/>
猶有風煙一半春<hi>得詩乃二月望</hi>
散吏容陪漢鼎臣隆隆恩意為誰新重来畫㦸凝香地<lb/>
爛醉瓊枝璧月春<hi>昨夕帥出家姬痛飲</hi>
夜雨勾芒正主臣晴雲暖靄曉来新小軿徑趂遨頭去<lb/>
<pb n="KR4d0280_WYG_020-32a"/>
共醉郊園爛熳春<lb/>
　　　次韻趙帥<lb/>
平山已自勝超然況復鶯花二月天管領鶯花屬仙伯<lb/>
不應草草賦歸田<lb/>
　　　十絶句寄趙帥<lb/>
栁堤隂裏放船開識面人家首屢回莫訝春陽浮大宅<lb/>
新陪詩伯唱酬来<lb/>
一片飛花到客襟當時便有惜春心即今歸路慵擡眼<lb/>
<pb n="KR4d0280_WYG_020-32b"/>
紅影彫疎緑影深<lb/>
欵陪仙伯燕池亭不但新詩老眼明鼓吹激天飛鳥墮<lb/>
旌幢㸃水睡龍驚<lb/>
金田碧野把盃前飛騎鳴弰簉玳筵五百年来逢此樂<lb/>
府公今續謫仙絃<lb/>
豪竹哀絲薦玉觴羽衣仙袂儼分行<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔一為東君笑<lb/>
媚白妖紅不敢芳<lb/>
醉中記得新翻譜土苴梁州笑石州火急歸来傳好事<lb/>
<pb n="KR4d0280_WYG_020-33a"/>
為渠一洗世間愁<lb/>
從公日日醉中歸挿鬢長分最好枝舊約何如趂新約<lb/>
浪言燈夕勝花時<lb/>
子駿福星方久照漁陽竹馬省相迎他時薤水休重問<lb/>
市虎晨羊各用情<lb/>
訟户無聲日燕閒驅馳風月笑譚間自今玉海添新集<lb/>
與繼當年大小山<lb/>
每上平山把酒巵海鴻泉驥滿烏絲風流人物詩書帥<lb/>
<pb n="KR4d0280_WYG_020-33b"/>
萬字千鍾更屬誰<lb/>
　　　次韻趙帥五首<hi>趙送牡丹瓊花露見招</hi>
平時花酒費詩催塊坐愁城誰為開六輩妖姬十從事<lb/>
先生親遣斬闗来<lb/>
前知紅藥飜堦處别許金腰一朶開名在金甌花㑹得<lb/>
即看飛詔下天来<lb/>
一昨波光修禊事賔奩俯枕玉奩開重遊鷗鷺應偷眼<lb/>
定記曽陪杖屨来<lb/>
<pb n="KR4d0280_WYG_020-34a"/>
紅藥主人修月手渌樽許為故人開肯教客子如王式<lb/>
一聽驪駒却悔来<lb/>
南遊可待再書催芍藥酴醾陸續開看自花開到花落<lb/>
紅蕖時候却歸来<lb/>
　<lb/>
　<lb/>
　<lb/>
　<lb/>
<pb n="KR4d0280_WYG_020-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖長翁集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻九</head>
    <p>
<pb n="KR4d0280_WYG_009-1a"/>
欽定四庫全書<lb/>
　江湖長翁集巻九　　　　　宋　陳造　撰<lb/>
　　七言古詩<lb/>
　　　程帥以古人名作詩見寄擬作謝之<lb/>
胸次不平當近酒熱官奮揚肯囬首即今羊杜詩中仙<lb/>
襄陽城中獅子吼我將仲子趨黄堂孰看畢戰搴旌幢<lb/>
<hi>筆秦曰筆楚曰畢吳曰不律</hi>抗顔路塵旋行役但有䰟夢公之傍瀕<lb/>
海作宰我漫仕留賛郡符真左計老夫已老子白丁解<lb/>
<pb n="KR4d0280_WYG_009-1b"/>
頥與言游戯事駢羅隱服芙蓉裳設張翰墨當絲簧敢<lb/>
向青山簡竒勝有田肯賣吾倒囊如公端合穆王度不<lb/>
靳尚作歸田語蓬莱朱金久已齊還許逺来結鄰否<lb/>
　　　暗用古人名詩寄程帥<lb/>
羡公椽筆銜陽秋黄鍾大吕豪端收省闈髙掇未足道<lb/>
文章老手第一流轇轕𤣥譚已驚衆倒河翻瀾駭飛動<lb/>
遞中筒詩陸續来舊債未償新債重即今搦管重犯嚴<lb/>
強顔回顧口如箝更驅行李伸此情句法政用公鐫劖<lb/>
<pb n="KR4d0280_WYG_009-2a"/>
　　　次韻張秀才題汪叔量挹秀亭<lb/>
清江如玦山如環主人胸次自江山寰中秀氣困豪取<lb/>
著亭杳靄空濛間碧浪明邊帆影逺暖風香裏林花晚<lb/>
市聲隠地了不聞貪看霏煙抹層巘青山隱吏鬚已霜<lb/>
帶寛未用憐東陽每来亭上小箕踞傲睨山色挹江光<lb/>
一樽從君多暇日更誦清詩綠人髪絶勝九衢塵霧中<lb/>
金印纍纍客牢石<lb/>
　　　再次韻<lb/>
<pb n="KR4d0280_WYG_009-2b"/>
清遊如省隔世環身繋組綬心溪山此亭攫踞山水上<lb/>
羡君脫屣塵埃間不應室邇嗟人逺時上風煙慰衰晩<lb/>
怳如坐我天姥傍長嘯持杯揖雲巘張侯清吟句挟霜<lb/>
肯因聞笛賦山陽空青染袂醉頽玉笑人簿領閲流光<lb/>
誅茅結鄰約他日會映軒窻晞秃髪徑從兩君賦歸来<lb/>
何須官滿六百石<lb/>
　　　次韻鍾汝楫<lb/>
鍾郎耐暑如被酒亦復不閑讀書口胸中莫可渚涯窺<lb/>
<pb n="KR4d0280_WYG_009-3a"/>
筆下時作蛟龍吼老夫瞠若終後塵兒子徒勞汗流走<lb/>
中年眼見花養痾肘生栁漂然振我衰懦氣此士此詩<lb/>
今僅有亦思琢句與周旋强敵當前難措手<lb/>
　　　再次韻示師文<lb/>
中年多病剛制酒文字譏評慵掛口克家尚須獅子子<lb/>
時踞風林一哮吼藏山有書當衣鉢端能太史牛馬走<lb/>
之齊莫操竽名楚要穿栁未聞狗監薦子虚聊遣吳王<lb/>
質非有獨無鼓吹娱乃公勝日不應長袖手<lb/>
<pb n="KR4d0280_WYG_009-3b"/>
　　　長句簡諸公<hi>縣圃酴醾小宴病不及賞復同賞家圃芍藥作此</hi>
君家開宴為酴醾竹聲裂石絃輥雷我家芍藥繼如許<lb/>
如解商量先後開深紅妍白各媚嫵瓊<hi>瓊赤玉出廣韻</hi>肌玉骨<lb/>
無纎埃日髙未覺睡態足風定亦送龍香来素艶壓架<lb/>
頩欲雨粧面卧叢羞未擡邢娥微服屏粉黛衆女望影<lb/>
慙莫陪真妃嬌泥午酒困紅潮作暈囬香腮春到陋邑<lb/>
好花少鬱鬱髙栁間古槐濃李淺桃不入眼菖條杏葉<lb/>
何有哉喜如足音賞魏紫<hi>前日㸔牡丹</hi>愁寄驛使邀江梅殘<lb/>
<pb n="KR4d0280_WYG_009-4a"/>
春索寞風絮亂有此二物生庭隈維揚金腰可伯仲閩<lb/>
南素馨但輿臺倚煙娉盈復妖嫮等閑力挽春光囬東<lb/>
皇有情花有意似欲我輩倒玉罍君家賞花我方病憶<lb/>
花有恨空成堆我家花開病適愈對花發興知難裁簿<lb/>
領困人日作惡玉山猛判花前頽及今樂事須秉燭風<lb/>
狂雨横誰能猜<lb/>
　　　愛笋<lb/>
犀非犀玉非玉拂拂輕霜浮脆綠披籜含梢欲成竹娟<lb/>
<pb n="KR4d0280_WYG_009-4b"/>
娟褭褭森可束稀間只稱佳月照勁處差耐清風觸少<lb/>
忍充庖得補林主人為目不為腹論材似也子勝人終<lb/>
竟鼻祖與膏馥官閑盡日據胡床樂與此君同避俗冷<lb/>
笑京華癡少年枉費千金買花木<lb/>
　　　次趙判院韻<hi>趙射弓損指有詩欲林教授出寵於某甚見推避次其韻</hi>
公詩見壓楚服隨孤軍懾怯逢荆尸將壇已辦降旗送<lb/>
顧乃借重如等夷文工武習知餘事腰箭臂弓聊寓意<lb/>
僕姑不作餓鴟鳴䇿䇿鮫人珠迸淚巧匠血指非意及<lb/>
<pb n="KR4d0280_WYG_009-5a"/>
㣲恙未須湯熨治蟹螯置把虵臥影生世多才古為累<lb/>
誰家酒好花打圍今日人閑栁生臂不妨惡客着坐隅<lb/>
身則獨醒心解醉<lb/>
　　　出郭<hi>寒食日迓使車初甚怊悵郊外春色慰人戯成</hi>
江縣居人寒食下少在縣中多在野哭聲不似笑聲長<lb/>
麗服新粧盡遊者長郊芳草接天綠我亦行行䇿罷馬<lb/>
盍簪命醉豈不懐卑官出入元無假偶来却勝特来好<lb/>
觸處春光可圗畫㡬日隂寒風用壯今朝霽景天所借<lb/>
<pb n="KR4d0280_WYG_009-5b"/>
趁人胡蝶作團蜚逐婦鳴鳩數聲罷夭桃艷杏雖已過<lb/>
郁李金沙猶未謝其餘紅白爭姱嫮醉態啼粧各瀟洒<lb/>
顰風笑露頩欲語半吐梨花最閑雅游人㡬許健倒去<lb/>
紅粉誰家短墻亞良辰獨醒還自惜捐佩一樽猶可貫<lb/>
餅盤餳筯巳寒盟故人應問花應訝對春長作了事癡<lb/>
不念清懽本無價會當從公謝不敏百罰深杯不辭把<lb/>
魏花有約待人歸秉燭醻春期後夜<lb/>
　　　再次韻<lb/>
<pb n="KR4d0280_WYG_009-6a"/>
對花不領幾栁下以詩自苦如東野今年陡覺負芳時<lb/>
狎興蕭條殊曩者西湖南園怳入夢漫道凥輪神作馬<lb/>
可堪山鳥勸歸去擬為蓴羮乞長假十分銷瘦空自憐<lb/>
一段閑愁倩誰畫春光只比東逝波堂堂去意那能借<lb/>
青梅崖蜜倐登爼禊祓鞦韆仍復罷感君妙句慰岑寂<lb/>
欲挽清驩付衰謝光風揺揺壓輕暑亭榭况經微雨洒<lb/>
徑煩麴糵寛懐抱未用文章繼風雅飜階芍藥醉面欹<lb/>
壓架酴醾香蓓亞江城日有問字人酒不論錢更須貰<lb/>
<pb n="KR4d0280_WYG_009-6b"/>
君今賴以主人賢我亦不憂官長訝鶯花好處醉為鄉<lb/>
與君平日俱聲價旗亭市樓故鄉約歲晚會須茅一把<lb/>
客中一笑且追陪飲勿言歸當卜夜<lb/>
　　　次韻張秀才<lb/>
風前病眼如挟沙蕭蕭兩鬢吹蒼華翩然一馬度平楚<lb/>
時見碧溜浮梅花胡蝶蘧蘧恐非夢乾鵲角角營其家<lb/>
哦君新詩念鄉國鴈字一行天際斜<lb/>
　　　望夫山<lb/>
<pb n="KR4d0280_WYG_009-7a"/>
亭亭碧山椒依約凝黛立何年蕩子婦登此望行役君<lb/>
行斷音信妾恨無終極堅誠不磨滅化作山上石煙悲<lb/>
復雲慘髣髴見精魄野花徒自好江月為誰白亦知江<lb/>
南與江北紅樓無處無傾國妾身為石良不惜君心為<lb/>
石那可得<lb/>
　　　檢旱宿香雲<lb/>
香雲之山瞰平楚松篁路窮得僧宇明窻深室皆嚴靚<lb/>
白菊紅蕖相媚嫵它日欲来坐忙迫此行忽忽寧得所<lb/>
<pb n="KR4d0280_WYG_009-7b"/>
蒲團憇定飯秋蔬衣袂黄塵尚如許山僧共話豈須禪<lb/>
但愛茶甌如潑乳投床有夢不能記忽聽風林如過雨<lb/>
鷄聲不貸擁被溫又控罷驂陵險阻出門便覺仙凡隔<lb/>
猶聞窣堵風鈴語今年旱暵遂無年枵腹籲天連保伍<lb/>
頗能念我困馳驅兩兩致詞相勞苦但使秋租毋病汝<lb/>
吾自卑官慣塵土<lb/>
　　　田家嘆<lb/>
秧欲雨麥欲晴補創割肉望兩熟家家昻首心征營一<lb/>
<pb n="KR4d0280_WYG_009-8a"/>
月晴半月隂宜晴宜雨不俱得望歲未免勞此心<lb/>
　　　謝翟元卿詩巻見投<lb/>
從君只比羊胛熟得詩已可牛腰束誰言此老四壁立<lb/>
襞積錦繡羅羣玉晨興諷誦暮編綴未覺饑雷隱枵腹<lb/>
我生嗜學類貪夫婪酣欲訴南山竹詩人到眼輒自慰<lb/>
句法得君今意足向来𤣥鑰笑談啓大勝幾年膏火讀<lb/>
駸駸警我欲川增前之汗漫今邊幅頗嗟詩客千鈞筆<lb/>
不博長安一囊粟人不求君君不即髙卧窮鄉數椽屋<lb/>
<pb n="KR4d0280_WYG_009-8b"/>
苦無好事問奇字寂寞寒庖供苜蓿長篇短韻寫不平<lb/>
日使貧交得驪目握瑜不價自應爾有底汲汲須圎曲<lb/>
我有鴟夷繫短轅持澆胸中三萬軸尚恨不作多田翁<lb/>
秔糯分君歲千斛<lb/>
　　　題蕪湖雄觀亭<lb/>
大江来東南旁受衆壑輸下驛峡門窄積水陡下百尺<lb/>
餘勢如千鼓駴萬馬闛<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>嚙蹙崩騰排軋爭危塗蟂磯<lb/>
賴是作齟齬不然頹沙裂岸寧復通舳艫霜晴似掲天<lb/>
<pb n="KR4d0280_WYG_009-9a"/>
兩鏡瞥眼浪濤相吞屠不知河伯窟宅託何所只應蛟<lb/>
鱷跋㚄無寧居隂晴明晦何限景付與沙鷗浦鷺綸竿<lb/>
夫令君作亭攬其要豁然眼界了江湖我昔暫登覽詩<lb/>
瓢仍酒壺寒聲隠隱撼窻户綠霧噴噀擅曉晡吳檣楚<lb/>
柁亂秋葉蜚山湧雪畧座隅淮山千髻更在洪濤外昏<lb/>
煙淡日時有無昆陽勝負等蠻觸魏中之梁直錙銖人<lb/>
生紅塵中局縮轅下駒安得李成王宰不死俱在眼水<lb/>
墨揮洒丹青摹江山千里入巻軸從此不數𤣥圃崑崙<lb/>
<pb n="KR4d0280_WYG_009-9b"/>
圗<lb/>
　　　張秀才枕屏<lb/>
寒空慘澹森木古羣鴉無人自翔舞重山積水㡬里所<lb/>
稍見孤舟渺煙雨意吞洞庭卓天姥短屏數幅渠能許<lb/>
何時去作湖山主還喚詩翁来着語<lb/>
　　　謝朱宰借船<hi>宰為蕪湖予官繁昌</hi>
書生祿遫空自憐三年官滿囊無錢身如絆驥心千里<lb/>
安得一舸西風前令君磊落濟川手留滯亦憐窮獨叟<lb/>
<pb n="KR4d0280_WYG_009-10a"/>
大舟百尺影白虹借我搬家我何有函牛之鼎著鷄肋<lb/>
涓滴渠須瓠五石劣留兩席寘圗書輦石囊沙壓揺兀<lb/>
典衣買酒餉三老槌鼓鳴鑼人看好相過重讀借船帖<lb/>
我自盧胡君絶倒<hi>自繁昌歸先經于湖</hi>
　　　墨梅魚扇寄孫成甫<lb/>
都城六月難為客暑焮火山不餘息從人輒博褦襶嗔<lb/>
假館翁家得休適髯翁囷積胸中奇對客清談霰雪飛<lb/>
扇材寄似亦安用聊代玉麈談間揮須知寒夜氷花影<lb/>
<pb n="KR4d0280_WYG_009-10b"/>
著子駢枝可調鼎濠梁之樂物我融翁自欣然渠不領<lb/>
向来槃礴非畫工象外析理翁則同少酬他日清凉惠<lb/>
知我夢依君子風<lb/>
　　　從王守獵<lb/>
生世能忘塵外趣官居定作車中婦男兒胸次萬斛寛<lb/>
不著塵埃著詩酒虎頭起秀屹雙髙層城更是干青霄<lb/>
使君領客凌縹緲天風颯颯揺旌旄吳嶠魯山青未了<lb/>
眇視平淮衣帶繞艶歌濃笑碧雲深聲下人間却驚鳥<lb/>
<pb n="KR4d0280_WYG_009-11a"/>
不妨巻障下煙霏翠袖紅粧旋打圍杯行飛瀑亂歌吹<lb/>
蜚霧暗香俱在衣詩翁得興飛綵筆銅丸脫手初無迹<lb/>
酒酣登車接㒿倒馬上梁州霜月白<lb/>
　　　散解廟行<lb/>
巨靈揮斧山為拆谽谺飛出寒溪碧南酉北梘皆戸家<lb/>
種秧插稻供衣食此水不枯歲不饑此溪不涸龍是司<lb/>
森木古屋龍所宅人家望歲如取攜笳簫嗚嗚坎坎鼓<lb/>
秋報春祈從父祖鷄豚肥腯社酒香擎跪曲拳誰敢侮<lb/>
<pb n="KR4d0280_WYG_009-11b"/>
年時雩禱嗟徒勤適龍睡熟喚不聞溪心蒿艾化埃壒<lb/>
可恠嘉榖遭惔焚千溝萬澮分飛瀑面露揺風際天綠<lb/>
懐寳睡足龍亦驚雁門之踦此焉復安得溪水長滂浪<lb/>
龍不忸怩民樂康向来野草填飢腸怨氣括作頥下囊<lb/>
　　　粉水行<lb/>
散解溪紆福溪直兩山空中瀉清激瀦渟壅建幾千家<lb/>
邀入中田作膏液餘流復合古城東末世尚奏鉛華功<lb/>
定名粉水自誰始水神有靈當熱中去年龜紋布溪底<lb/>
<pb n="KR4d0280_WYG_009-12a"/>
房民倒垂憂死徙今年活活夜繼晨淥漲稻禾三百里<lb/>
此溪今昨殊虧盈郡民即溪岐死生天設地施禹疏鑿<lb/>
世人盍亦求其情古来名實為賔主兩溪厚農非小補<lb/>
但令旄孺無飢羸安用女子相夸詡<lb/>
　　　田家謡<lb/>
麥上場蠶出筐此時秪有田家忙半月天晴一夜雨前<lb/>
日麥地皆青秧隂晴隨意古難得婦後夫先各努力倐<lb/>
凉驟暖繭易蛾大婦絡絲中婦織中婦輟閑事鉛華不<lb/>
<pb n="KR4d0280_WYG_009-12b"/>
比大婦能憂家飯熟何曾趁時喫辛苦僅得蠶事畢小<lb/>
婦初嫁當少寛令伴阿姑頑<hi>房謂嬉為頑</hi>過日明年願得如<lb/>
今年剰貯二麥饒絲綿小婦莫辭擔上肩却放大婦常<lb/>
姑前<lb/>
　　　鹿鳴燕<lb/>
亂山森立圍古房重碧疊青天與長鍾竒孕秀為雋良<lb/>
有如六子爭軒昻胸次襞積雲錦章漢之晁董唐常楊<lb/>
當日折衝陣堂堂尺箠不折築受䧏皇上籲俊奄帝王<lb/>
<pb n="KR4d0280_WYG_009-13a"/>
士孟其晉如康莊即今勸駕觀國光接翼便合鴛鷺行<lb/>
後先差池似未妨一䕫自足開天荒五大次第趍巖廊<lb/>
懐寳判閲三星霜一盃首餞江夏黄一詩竊比振履商<lb/>
功名逼人未易量坐来相映睂間黄誰遣大宅浮春陽<lb/>
他年朝路偕翶翔惟南有斗耿昊蒼一字定寄漁樵鄉<lb/>
老子善誦君叵忘<lb/>
　　　次前韻送胡省元<lb/>
南宫嚴嚴各分房過眼千牘春晝長戛戛百楛収一良<lb/>
<pb n="KR4d0280_WYG_009-13b"/>
主司黍累作低昻黄道湛碧誰為章胡郎筆勢傲長楊<lb/>
掉臂舊升賈馬堂自讀君文此心降看寫帝伯仍皇王<lb/>
諸公盥誦顔為莊射䇿便近天子光一鳴坐瘖千駟行<lb/>
騰陵絶㵎略不妨我昔塗抹䇿寒荒囊筆亦解趍東廊<lb/>
一官蹭蹬鬢頷霜桑榆聊樂師陳黄逐逐一飽隨工商<lb/>
才無它竒堪斗量放君綠鬢便銀黄功名若木昇朝陽<lb/>
鵰鵬舉翮雲路翔腰印纍金玉佩蒼功成晝繡歸鄭鄉<lb/>
車笠舊誓無相忘<lb/>
<pb n="KR4d0280_WYG_009-14a"/>
　　　次韻許節推喜雪<lb/>
雪後緘詩送春燠何異祠壇起祗肅吟哦三嘆思荅報<lb/>
幾欲揮毫紙隨縮多聞實藉益者三敬客不啻需之六<lb/>
别君方看月弦下及門僅比羊胛熟前時為雪謁仙佛<lb/>
俯傴叩神如問卜隂陽妙由帝把握寅亮傍賴公廸篤<lb/>
死生休戚繋雨暘此柄不輕果誰屬天公欠雪如負劵<lb/>
得之無庸計遲速盈尺告功遽放晴孰謂十寒財一暴<lb/>
念子詩愁替酒狂<hi>許云途中不濡唇</hi>幾日風飱仍露宿想見晨<lb/>
<pb n="KR4d0280_WYG_009-14b"/>
窻誤月明催汲溪泉煑山蔌雲際羣峯駮粉繪日下衆<lb/>
壑淙哀玉我雖越爼政無補猶飽官饔住官屋不嗟破<lb/>
履印遺趾更免長鑱劚黄獨剥啄或肯送尺書傾箱中<lb/>
有麖鹿肉遥知合圍罥蹄角驚奔窘怖徹毛骨放麑歠<lb/>
羮未恝然老子平生蔬茹足瓶中療飢餘白粲甕裏度<lb/>
寒仍㫖蓄隱几日日面南山捉筆時時瀉懸瀑但有赤<lb/>
脚侍玉川分無散花問金粟春前三白盛世瑞幸此迂<lb/>
愚寛譴逐朝来徙倚觀稼上宿麥泛煙青極目佻天之<lb/>
<pb n="KR4d0280_WYG_009-15a"/>
功敢僥罪含生有自如其欲寒梅嫵媚糚更新弱栁瓏<lb/>
璁眉上蹙風日清妍近試燈載路已聽歌鼓腹不辭三<lb/>
夜同此樂瓮蟻妓衣預催趣濃歡共貸家山夢小隊重<lb/>
按年時曲仕逢歲稔信可喜人任天真或為福長翁一<lb/>
世文字餘可是營生有機軸徑来同作醉鄉逰聚散囬<lb/>
頭車轉轂<hi>觀稼房陵亭名予三月即替云</hi>
　　　謝襄陽陶宰惠靖節先生編年大本<lb/>
陶翁清節人可追陶詩妙處吾所師百篇昭昭掲日月<lb/>
<pb n="KR4d0280_WYG_009-15b"/>
行雲流水無定姿顛倒後前昧甲子可忍白璧猶小疵<lb/>
三家紀述互蹖駮千載傳授仍參差逺孫挺立翁不死<lb/>
吏隱平挹鄉里兒空洞胸襟著今古遺編訂正當屬誰<lb/>
扶微擿隠究茫昧别白蒼黑分毫釐翁㧞俗心詩其寓<lb/>
彼未易識此則遺幽意隱義眼中了筆端有口今見之<lb/>
細書大字肯及我故人嘉惠良不貲摩挱老眼屏湯熨<lb/>
歘訝毛孔生凉颸歸裝不憂更空匱招隠正用寛衰遲<lb/>
世間報施有厚薄自顧壁立謀晨炊心期烱烱共一月<lb/>
<pb n="KR4d0280_WYG_009-16a"/>
未妨相望天之涯<lb/>
　　　題識山堂<lb/>
物之或暌九牛毛理有適契鶴鳴臯對山眩旋目無主<lb/>
山靈定笑山不遭廬阜姿態杳莫狀煙容嵐影翻海濤<lb/>
德人眼力了天巧離朱眸睨難形逃髙堂面埶踞縹緲<lb/>
曠度灑落遺塵勞萬巧千竒領定體如闖闤闠挹同袍<lb/>
要須槃礴煩畫史正自指顧分秋毫聞道樽罍富賔從<lb/>
至今巻軸餘風騷我登斯堂唶遲暮仙翁巳躡海上鰲<lb/>
<pb n="KR4d0280_WYG_009-16b"/>
横前三萬八千丈天台信美非其曹崩騰恍駭失要領<lb/>
窺覘厯覽首屢搔先生翳鸞驂紫鳳想後韓衆前盧敖<lb/>
白玉之童手碧桃雙成智瓊各雲璈神遊未置兹山遨<lb/>
徙倚悵望吾鬱陶塵中局束真狴牢但覺徳人山與髙<lb/>
　　　次韻髙殿撰題東山<lb/>
廬山佳處雲英英鶴歸誰識丁佐卿東林遺址倐興廢<lb/>
未害諸老傳清名向来杖屨孰遊厯猿鳥近人鷗不驚<lb/>
樂天本願秪兜率思邈不忘聽化城一從棘位復帥閫<lb/>
<pb n="KR4d0280_WYG_009-17a"/>
晉酌白獸懸旄旌先生本自逺公輩夢繋蓮社松竹行<lb/>
即今上品已補處妙句留並山崢嶸未下飲光領一笑<lb/>
曾是圎澤論三生何人著語嗣絶響浪許伯起新有聲<lb/>
尚憶詩翁運椽筆坐排九派咸東傾<lb/>
　　　次韻徐監嶽四首<lb/>
文字挽囬正始音如君豈合安家林干祿不作次且歎<lb/>
讀書方競分寸隂斯人與室幸孔邇有底尋丈能汲深<lb/>
兩詩竟得摩老眼慰我饑渴他年心<lb/>
<pb n="KR4d0280_WYG_009-17b"/>
落落過眼誰知音故山檜枝森碧林白鷗盟堅不待歃<lb/>
豈應辟影忘息隂末路功名夢已斷生平邱壑情自深<lb/>
素琴濁酒槃礴地頗領淵明千載心<lb/>
湖間波聲環珮音湖上遊子紛如林坐窻日夢舊逰處<lb/>
屯雲重霧專積隂凄風剥香梅塢滑輕煙暝翠松行深<lb/>
畫船載酒年少事老不耐閑猶此心<lb/>
抱枝山鳥雖好音未放紅糝黏青林東風一掃寒雨盡<lb/>
羲馭明晦雲移隂嶝嶺熹晴亂屏合漣漪湛淥半篙深<lb/>
<pb n="KR4d0280_WYG_009-18a"/>
翩僊舟子得我羡笑傲山影眠波心<lb/>
　　　再次韻呈林子長郎中二首<hi>林淳熈丁酉為當塗教官予尉繁昌</hi>
　　　　<hi>攝事郡中館于泮宫相與欵宻再見行都俛仰道舊作此呈似且謝見觴</hi>
諸生吾伊鶯燕音憶嘗客我詩書林交期離合悼今昔<lb/>
宦路漂泊費光隂故人恩意歌酒欵省郎香霧簾櫳深<lb/>
二十四年一笑適可待車笠論初心<lb/>
三歎熟君朱絃音可但文價髙儒林課聞安仁最花縣<lb/>
車想召伯駐棠隂詩壇自昔隠一敵意匠超忽陵髙深<lb/>
<pb n="KR4d0280_WYG_009-18b"/>
補衮活國要次第向来子牟魏闕心<lb/>
　　　正月晦步西湖小憇市樓<lb/>
鼓腹不詫金石音吟步竹塢俄梅林方愛羣鶩漾清泚<lb/>
忽聽一鳩啼晏隂野飯不妨隨分飽盃酒却憶向来深<lb/>
明朝晴雨恐未卜鷗鷺盟寒空復心<hi>諸公約再逰</hi>
　　　再次前韻呈林郎中五首<lb/>
清詩似奏韶樂音林侯宿世孤山林疎雲時漏凉月影<lb/>
雛鳳獨嘯脩竹隂金華后山儼在目非子誰復鈎其深<lb/>
<pb n="KR4d0280_WYG_009-19a"/>
掩巻炷香三歎息向来望若空潛心<lb/>
坎流行止忌株守敢薄紳笏髙山林平時交期車合轍<lb/>
囬首夷路鶴鳴隂窮鳥低催客吟苦九虎耽視天門深<lb/>
南道主人推轂手賴君未遣灰吾心<lb/>
儀圗登俊煩玉音何人望傾英俊林比喜諸公挽此傑<lb/>
正復寳鼎薦汾隂楚珩趙璧希代寳丹地紫閣五雲深<lb/>
論思調虞要無迹安用夫人知格心<lb/>
一書僅逹缺嗣音蔀屋有夢定山林賢者即今在王所<lb/>
<pb n="KR4d0280_WYG_009-19b"/>
陳人不憂老墻隂或容連茹鴛鷺後聞道結知君相深<lb/>
時遣吳姝近酒盞更防蜀鳥揺歸心<hi>郎中出侑觴者仍戒以客中小耐</hi>
春皇報人如寄音紫燕窺簾鶯遶林于時不無客欣戚<lb/>
此意正繋天晴隂傍湖樓影酒旗直到眼人家花霧深<lb/>
老子獨醒尚此興歸時參昴横天心<lb/>
　　　徐南卿招飯<lb/>
徐郎陋巷四立壁乗間亦戒賔友食慈親衰鬢不供剪<lb/>
定賣春衣典書冊念君治具良騷騷與渠侵早来得得<lb/>
<pb n="KR4d0280_WYG_009-20a"/>
小樓十客不餘地猶勝陶翁劣容膝江西米□絲作窩<lb/>
吳國香秔玉為粒嗣宗阿戎各好士笑頡羮鄙仍婦徳<lb/>
老子旅寓得此飽勃鬱詩情喙三尺出門未妨雨墊巾<lb/>
萬屐聲中緩歸䇿<lb/>
　　　再次韻<lb/>
東隣客来每堅壁西鄰客来常蓐食旅中一飽豈細故<lb/>
偕舉大事書之冊末路孜孜食眠計外此敢忘戒在得<lb/>
蘇端向我顔色好衝雨不辭泥没膝居貧頗禁惡客惱<lb/>
<pb n="KR4d0280_WYG_009-20b"/>
念子秤薪仍數粒肺可用禴米可餅併付饞僮飽君德<lb/>
人謂裁詩等裁錦拙婦渠能把刀尺陶翁宜報苦未賡<lb/>
搜攪肝腸閑倚䇿<lb/>
　　　再次韻<lb/>
白晝曲肱睨東壁鸒斯空復賊糧食晚途自笑硯生埃<lb/>
少日頗嘗韋串冊生世恐隨草木腐忍使功言兩無得<lb/>
長安寧無翕赩者自疑有鐡闗腰膝樂天任運時近酒<lb/>
子房逃榮猶却粒求窮我者迄未知夫此誰怨夫誰徳<lb/>
<pb n="KR4d0280_WYG_009-21a"/>
擬訪鶯花豁襟抱門外雨餘泥一尺山隂不待興盡回<lb/>
掠面東風寒策策<lb/>
　　　再次韻謝徐監嶽惠和章<lb/>
若人胸中着奎壁落筆似不煙火食平生著述奏竒勲<lb/>
玉綴珠編今㡬冊定知前輩與爭驅抑使衰翁飽新得<lb/>
涎顙十駕終後塵坐看康莊驂齧膝陶猗廪庾詫陳腐<lb/>
小家瓶罍不餘粒清詩屬我猥見予祇遣心顔賸慙徳<lb/>
條枚拱把竟何取挺拔蒼松二千尺政恐血指匠石前<lb/>
<pb n="KR4d0280_WYG_009-21b"/>
袖手觀傍猶上䇿<lb/>
　　　再次林郎中韻<lb/>
幾年塊處斷足音日詠楚些歌常林朋知久矣張邴我<lb/>
矻矻抱甕如漢隂末路面顔殊自笑故人情義無與深<lb/>
桑榆可収倚君重表表玉立行班心<lb/>
　<lb/>
　<lb/>
　江湖長翁集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻十三</head>
    <p>
<pb n="KR4d0280_WYG_013-1a"/>
欽定四庫全書<lb/>
　江湖長翁集巻十三　　　宋　陳造　撰<lb/>
　　七言律詩<lb/>
　　　次王仲衡尚書韻<lb/>
着脚功名馬絡頭人生君所㡬居州惟公徳操朱絃直<lb/>
映世氷壺白月秋久已短長㝠尺寸可須骯髒羡伊優<lb/>
即今千里謳謡地贏得揮斤五鳳樓<lb/>
　　　次韻石湖居士晴窻遣興<lb/>
<pb n="KR4d0280_WYG_013-1b"/>
閶門車馬隠晴雷我亦臨風詠快哉平碧際空煙羃歴<lb/>
蔫紅照影水縈回園翁門巷初沾絮遊子杯盤欲薦梅<lb/>
落晚小家還饌客旋篘春瓮取新醅<lb/>
　　　次韻石湖居士遊虎邱<lb/>
山靈知我欲巾車岫幌雲扃已祓除竹葆松幢平几席<lb/>
碧煙紅影認林廬飯分禪供清無敵飲屬詩流興有餘<lb/>
莫話長安牢石客付渠塵土曵長裾<lb/>
　　　寄王仲衡尚書<lb/>
<pb n="KR4d0280_WYG_013-2a"/>
世態翻雲覆雨間令人合眼夢還山生平名義非肝膈<lb/>
嵗晚師門要面顔鷗鷺波寛雖有約鳳凰城近可容閑<lb/>
留年看試調元手未擬安仁賦拙艱<lb/>
　　　贈陳簽判<hi>訪陳方關門飲</hi>
熠熠螢光畧露荷揺揺盃面漲金波受風正作團欒飲<lb/>
閉户深防褦襶過情話想無雲母隔新篇應有雪兒歌<lb/>
揆予可諱劉郎笑講舌長乾鬢自皤<lb/>
　　　京口呈張閤學<lb/>
<pb n="KR4d0280_WYG_013-2b"/>
歸懐未用話南園卧治于今又北門但息兒啼寛上意<lb/>
小稽霆擊取中原虎頭鋭視非無種猘子當觴且勿喧<lb/>
更恐譚公家世事斷無宣勸定驚魂<hi>時迓北客故云</hi>
色辭他日慰凄凉别去吳山楚水長蟻國槐安消㡬夢<lb/>
鶴歸華表恐千霜安排久饜冷宮飲軟語重登君子堂<lb/>
所惜將迎無暇日妨人詩律悟濠梁<lb/>
　　　題成倅小築<lb/>
主人領客竟成遲閑殺林園此叚竒勝日阿蓮須後乗<lb/>
<pb n="KR4d0280_WYG_013-3a"/>
即今佳菊尚東籬肯来雪壁題詩處許繼華堂墮幘時<lb/>
醉後與渠同起舞一庭花影月迷離<lb/>
　　　皇孫夀詩二首<lb/>
寳祚煌煌羡帝祺天潢餘潤到孫枝夀星良月占重見<lb/>
振古熙朝此一時椽筆紀祥芳草頌龍樓開笑正含飴<lb/>
蘿圖况與乾坤永長款三宫奉玉巵<lb/>
曽簉蓬莱挹徳風日親儒保罄寅恭學窮奥閫包賢聖<lb/>
人仰英明肖祖宗綵服近天仍樂孺帝觴拜賜更從容<lb/>
<pb n="KR4d0280_WYG_013-3b"/>
應劉夀語年年事九萬香牋未闕供<lb/>
　　　酬賈學録韻并送炭<lb/>
何人戴目倚錢神更問吾徒拂甑塵醉纈不供詩客眼<lb/>
弊裘應笑廣文貧坐看十日澠為雨遥想千家桂作薪<lb/>
貸子曲身當得句地爐分施臘前春<lb/>
　　　次陳夢錫韻二首<lb/>
薄雪晶瑩壓屋茅未須桂玉計晨庖已便鹽絮明愁眼<lb/>
更喜烏鳶得夜巢小聽騷人賦梁苑旋看春意滿東郊<lb/>
<pb n="KR4d0280_WYG_013-4a"/>
忍寒便擬尋梅去夢想瑶英㸃舊梢<lb/>
思君采艾歎如年眼底羇愁只自煎破夢有来驚剥啄<lb/>
衝泥徑欲跨連錢新篇端復千年計舊集猶須百手傳<lb/>
早晚聚頭三日語麈邊閑聽有源泉<lb/>
　　　次韻朱解元雪<lb/>
掉頭取别未經旬已積胷中㡬斛塵宻雪忽明銀海夜<lb/>
端憂空負玉花春筆驅和氣君何健囊致新詩我未貧<lb/>
勝日兎園當有賦可能客右欠斯人<lb/>
<pb n="KR4d0280_WYG_013-4b"/>
　　　次韻陳夢錫<lb/>
手板夤縁替荷鋤從渠爭挾子公書三年已辦青箱蠧<lb/>
一飽纔分代舍魚煙燼萁爐朝兀兀窻明風霰夜疎疎<lb/>
獨思把酒看君醉墨汁淋浪㸃翠裾<lb/>
　　　約二同年游虎邱<lb/>
兼旬閉户耐寒威起視晴空碧四圍黄鳥啼邊忽游子<lb/>
白龍去後漸單衣年時尚記尋芳約老境仍憐得醉希<lb/>
紅影幽香虎邱路杖藜携酒莫相違<lb/>
<pb n="KR4d0280_WYG_013-5a"/>
　　　次韻陳倅趙宰䨇竹<lb/>
兩君深結此君縁句裏蕭森墮我前筍茁便應欺瑞麥<lb/>
詩成端合付䨇蓮窻間儷影斜新月風處駢梢褭緑煙<lb/>
㑹擬韓公頌連理為渠小輟枕書眠<lb/>
　　　寄王尚書<lb/>
一昨家庭拜帝綸熊轓催去不逡廵小遲繡衮昇元輔<lb/>
復向蓬莱作主人竹馬未迎歡意浹蒲鞭重試敎條新<lb/>
詩賡樂職諸生事筆力誰今斡萬鈞<lb/>
<pb n="KR4d0280_WYG_013-5b"/>
　　　次韻嚴上舎<lb/>
待月尚思前度月中天圓璧不留分即今霜氣挾靈籟<lb/>
如許金波乗壞雲念我吳牛終喘夜憶君冀北忽空羣<lb/>
<hi>文炳時已就他館</hi>睡魂作魔病作祟猶賴清詩来解紛<lb/>
　　　次韻朱通判嚴上舎<lb/>
蜀莊漂泊闔閭城獨向陶朱意氣傾詩寫閑情易為好<lb/>
雨鏖炎暑欲爭清居同蟻穴晴猶閉歸笑鳩巢老未營<lb/>
久擬投君渠保社援毫空復可憐生<lb/>
<pb n="KR4d0280_WYG_013-6a"/>
君家名酒壓呉城肯向時流取次傾篘玉誰今窺正色<lb/>
班荆渠定賞眞清䨇壺問字寧能許一醉留賔不辦營<lb/>
莫惜驅車餉元亮須防結韈要王生<lb/>
　　　再次韻二首<lb/>
萬手抄詩遍洛城老懐可但向来傾采菱白雪方迭奏<lb/>
蜚雨曉風相與清價重欲輸和氏璧令嚴誰犯伏波營<lb/>
即今貂尾那容續更判工夫費此生<lb/>
子元才望未専城玉面醪敷且細傾寵辱盡捐身外事<lb/>
<pb n="KR4d0280_WYG_013-6b"/>
醺酣聊樂聖之清分甘亦復憐吾老飲濕終慙不自營<lb/>
歸去須君傳此法秫田百畝便平生<lb/>
　　　再次韻後篇戲朱<lb/>
淙淙雨埶欲沈城衮衮辭源亦對傾闢戸渾疑雲氣近<lb/>
誦詩如在玉壺清射知猿臂須穿札陳怯魚麗且閉營<lb/>
只把兩君新句法為歌豐樂詔諸生<lb/>
似聞新醖敵宜城想對簷花又獨傾别乘工為海鯨吸<lb/>
廣文當念露蟬清投醪頻遣春浮頰盗印寧無夜闖營<lb/>
<pb n="KR4d0280_WYG_013-7a"/>
約束長鬚牢閉戸瓮間防有畢先生<lb/>
　　　苦雨再次前韻<hi>後詩謝許送酒</hi>
席蚓堂鼃豈趙城崩空急雨未休傾青秧可復成堅皁<lb/>
碧海渠能受濁清田舎望秋猶萬一官曹需禄更征營<lb/>
寳熏定有回天力即看朝曦指顧生<lb/>
底用詩名到鳳城未妨醉㡌笑欹傾日聞螟臝譏狂率<lb/>
目送鯤鵬簉紫清譚客有時三不對生涯除酒一無營<lb/>
鳴鞭走送君能斷小印親封定好生<lb/>
<pb n="KR4d0280_WYG_013-7b"/>
　　　試院贈三同官<hi>八月十二日</hi>
果飣茶甌意未䦨獨慙衰鬢映朱顔聚頭長作三更語<lb/>
屈指惟餘兩日閑食葉蠶聲行入聽探珠驪頷不應慳<lb/>
預憐朱墨秋宵永咫尺燈窻斷往還<lb/>
　　　歸有日喜作<lb/>
夜燈晨飯棘圍重檻束飛猱鶴在籠敢效騷人悲迫阨<lb/>
秪防舉子誚冬烘摶風定有莊鵬化得雋從知冀馬空<lb/>
明日還家壓新酒菊登金蘂拒霜紅<lb/>
<pb n="KR4d0280_WYG_013-8a"/>
　　　次韻袁提刑勞軍許浦中路風雨<lb/>
方隅咫尺儼威顔窮谷回春不作難渥澤欲隨金節到<lb/>
先聲已失鐡衣寒来時敢憚風将雨泊處仍聽浪巻灘<lb/>
天自與公供壯觀海涵雲物正闌干<lb/>
　　　次韻常孰感舊<lb/>
詩囊隨處紀山川古縣繁雄更海邊按節將春廵甲壘<lb/>
循陔回首記丁年綵衣尚念親三釜芝檢終當嵗九遷<lb/>
移孝為忠賢聖事期公迄反汶陽田<lb/>
<pb n="KR4d0280_WYG_013-8b"/>
　　　次韻犒士<lb/>
萬竈連連儼舊屯朝来喜氣襲人溫固知除器須平日<lb/>
政復投醪亦至恩帝綍函春周壘壁使星回耀照和門<lb/>
文經武緯君王聖汗簡須公紀治原<lb/>
　　　次韻回塗打氷欲遵陸<lb/>
轉頭風日破堅氷未用穿危冒滑行瀚海無波聊整棹<lb/>
陽春有脚莫論程詩情動處髭頻撚使事閒時酒細傾<lb/>
馮問逢迎黄髪叟里間驩意為誰生<lb/>
<pb n="KR4d0280_WYG_013-9a"/>
　　　别趙文卿明府<lb/>
人品推君第一流論文向我肯綢繆日從紅粉追譚笑<lb/>
家置青編紀唱酬轉首各乗鳬背去㡬時同作鳳城游<lb/>
臨風莫道書難寄旅鴈飛還是便郵<lb/>
　　　次韻袁丈知府喜雨<lb/>
使君今代叚荆州指顧為霖旱不憂比屋便令開笑口<lb/>
散人亦復掉吟頭封君擅富寧容數義廩賙貧可待求<lb/>
想閲賀章天更喜津津玉色動凝旒<lb/>
<pb n="KR4d0280_WYG_013-9b"/>
　　　次韻袁憲雪二首<lb/>
犯雪回帆嵗遽殘自憐雨澁更風慳從遊巳落鄒枚後<lb/>
著語渠能季孟間夢逐蜚僊凌色界誰因逋客䕶雲關<lb/>
獨思快目毗陵曉玉襯金波妥錫山<hi>塗中壯觀如此</hi>
天憐梅蘂怯摧殘善後何妨小作慳一雪應期真望外<lb/>
三詩説喜想顔間瑶花已兆食四鬴沉炷為通天九關<lb/>
捲帳盍醻民氣樂蘇臺持酒挹湖山<lb/>
　　　贈趙歩帥<lb/>
<pb n="KR4d0280_WYG_013-10a"/>
出處升沉轉首非無端顛倒念分違瘦羊博士尚骨立<lb/>
白馬將軍今肉飛共仰鈎陳明帝極少須尺箠下金微<lb/>
為公草罷平羌檄徑指淮鄉舊釣磯<lb/>
　　　壯觀亭為真州作<lb/>
頻年入夢此躋攀驟覺平時氣象還呉客到應忘月觀<lb/>
淮鄉勝不數平山飛檐曲檻霄霏處疊嶂横江几席間<lb/>
見説能詩好賔主風雷落筆每乗閑<lb/>
　　　次韻呉江陳學長送行二首<lb/>
<pb n="KR4d0280_WYG_013-10b"/>
詩人六十合恩袍平日周庠重譽髦舊學堪重漢儒席<lb/>
新文欲僕楚人騷等觀得䘮心無累飽閲豪英眼更高<lb/>
聞道青箱富嘉頌詔音早晩召王褒<lb/>
白首詩書未亢宗還紆墨綬揖王公玉堂金馬拌身外<lb/>
法䕶僧彌且眼中自詭噓枯醻雅志肯從束濕就竒功<lb/>
垂虹高士知心客定信襟期出處同<lb/>
　　　次韻張丞月試士人<lb/>
居有齋庖敎有官諸生肯復計安閑充庭數貢知非逺<lb/>
<pb n="KR4d0280_WYG_013-11a"/>
造物于人本不慳思苦得無金注拙眼明終眩錦花斑<lb/>
自憐慣秉雌黄筆案牘如今拄屋山<lb/>
　　　次韻答張丞<lb/>
顧省辭華分槁乾簿書堆裏作麄官客懐止飲仍多病<lb/>
海氣乗秋早戒寒好語相濡真禁臠不才持答欠琅玕<lb/>
從今惡況能排遣日課君詩一再觀<lb/>
　　　次韻張丞二首<lb/>
夫君腹笥盡竒謀每叩談鋒聽不休誦賦久嗟無此作<lb/>
<pb n="KR4d0280_WYG_013-11b"/>
薦賢端合拔其尤小遲榮路觀掀趠聊為同寮葢謬悠<lb/>
政恐諸公有推挽平時果藝仰由求<lb/>
槁梧閑據自沈吟投老真成負此心酒沃渇鯨悲事往<lb/>
官隨跛鼈笑吾今進為終愧周人朴歸去曽無陸子金<lb/>
尚賴君詩慰牢落時清聾聵發純音<lb/>
　　　再次韻二首<lb/>
銅墨才為一飽謀還因跋疐賦休休南州習俗難馴擾<lb/>
北客迂疎易悔尤世味辰星今落落歸心風斾正悠悠<lb/>
<pb n="KR4d0280_WYG_013-12a"/>
知非況自五十九為問衰翁底更求<lb/>
自揖高人擁鼻吟湖濵詩酒便論心天敎聨綬同民社<lb/>
日許挑燈訂古今刺眼未妨飜著韈躍爐寜問不祥金<lb/>
簡編自有千年計遲子追還正始音<lb/>
　　　次韻周秀才<lb/>
暇日枝笻對揺落衰年悲感為誰多政疎里俗有囁呫<lb/>
身逺貴遊無孰何耐病阻陪吹帽醉祛愁聊復擊罇歌<lb/>
詩来起我湖海興夢逐狎鷗分白波<lb/>
<pb n="KR4d0280_WYG_013-12b"/>
　　　正覺寺<lb/>
細穿詰曲上高寒一鷲青冥杳靄間欄楯欹浮滄海影<lb/>
東南重見紫金山方壺入眼鯨堪跨璧月依人桂易攀<lb/>
聞説老禪佳寢飯一生無夢落塵寰<lb/>
　　　次韻張丞<lb/>
邦人邑吏總堪憐茶供爐熏共籲天占雨㡬孤霞粲曉<lb/>
望霓何啻日為年翻黄已熟村村麥平渌行看處處田<lb/>
擬倩龍公作霖手更煩終恵息頭燃<hi>諺云朝霞不出門近頻有此亦復不</hi>
<pb n="KR4d0280_WYG_013-13a"/>
<hi>驗故云</hi>
　　　次韻任解元喜雨二首<lb/>
寄語今年主雨神當知小雨未康屯人心正切霶𩃱望<lb/>
農事深愁晼晚春朽壤舊嘗封蟻穴停雲空復疊魚鱗<lb/>
鯫生宿蘊天人學無計王前拜手陳<hi>俗謂魚鱗天必雨</hi>
跪奉爐香幸見憐人言匹庶可回天及今一覩盆傾埶<lb/>
滿意重占斗覆年僅息黄塵昏永晝㡬時翠羽冒中田<lb/>
此心安得頑如石水旱豐凶付偶然<lb/>
<pb n="KR4d0280_WYG_013-13b"/>
　　　次韻陳秀才二首<hi>其父在獄有詩哀鳴為弛其禁作此答之</hi>
吏治因循俗巳疵可無柱後濟寛慈顧慙徳化一何取<lb/>
敢意古人三不欺剔蠧方圖洗熏染放麑端復惎衰遲<lb/>
成君今叚莱衣笑莫更風前賦百罹<lb/>
七字開緘粲陸離元非劒氣爥圜扉夜光信出老蚌殻<lb/>
錦叚遽分鄰女機庭賦繼今行北闕市娼過眼忽南威<lb/>
蜚騰可但榮親計我亦他年得儁歸<lb/>
　　　元日<lb/>
<pb n="KR4d0280_WYG_013-14a"/>
爆竹聲中雜笑呼斗杓插海寺鐘初椒觴帶夢隨小飲<lb/>
桃板得詩仍自書愒日晚塗知内訟占風吉卜定非虚<lb/>
新年舊管新収累大府隆寛儻貸予<lb/>
　　　次韻張丞<hi>是日忽晴</hi>
縣人燈夕舊嘗看夜敞窻扉曉不關勝賞繼應追俗尚<lb/>
晴暉巧與破天慳招邀便擬日復日容易遽吟山上山<lb/>
更乞紫姑豐樂語為添喜色到顔間<hi>張計為越行</hi>
　　　再次韻<lb/>
<pb n="KR4d0280_WYG_013-14b"/>
長日官曹迄未閑佳辰一笑頗相關萬情同樂那容失<lb/>
四者来并每坐慳歌酒恐孤燈市月煙霏猶曀海門山<lb/>
龍公可復㑹事發汛掃隂霾彈指間<lb/>
　　　再次韻<hi>末燈夕張丞送詩再往返矣十四日丞飲借三妓遣往</hi>
好時好節工惱客投老祗思深閉關鶴膝痛醫終是病<lb/>
蛾眉公奪豈容慳浩歌已減落梅曲苦思更妨頹醉山<lb/>
冷語陋姝何所似貧家矮屋劣成間<lb/>
　　　十四夜丞和章来復次韻<hi>是夕隂無月</hi>
<pb n="KR4d0280_WYG_013-15a"/>
衰年寢食僧齋似甚欲持盃解入關桂魄元非月蛾靳<lb/>
韮葅終笑庾郎慳不成小醉穿燈市又作相逢嘲飯山<lb/>
思澁徒貽山婦怪羡渠飛雉落黄間<lb/>
　　　十六夜張丞有詩次韻<lb/>
燈夕勝遊皆遻意可無謌酒答豐年雲藏玉斧重修月<lb/>
樂奏壺<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>小隠天鴈陣低空危欲墮龍公驅雨未成眠<lb/>
惟應鐡鎻銀花句落紙明朝萬口傳<lb/>
　　　張丞再有詩次韻<lb/>
<pb n="KR4d0280_WYG_013-15b"/>
仰高排奡玩清圓學力卑摧舊判年後進或夸金擲地<lb/>
前修猶是斗横天晚規省語安衰病暇復分題攪醉眠<lb/>
秪有君詩追古作未忘緗素遣兒傳<lb/>
　　　再次張丞韻<hi>十六日作假風狂雨横無聊就枕復作</hi>
龍職隂晴肯轉圜寒侵春事倍常年彌旬稔聽盆翻雨<lb/>
一室何殊甕裏天多病可堪嚴酒戒高舂未憗枕書眠<lb/>
忘憂蠲忿疑無䇿小草論功亦浪傳<lb/>
　　　次韻王簽判<lb/>
<pb n="KR4d0280_WYG_013-16a"/>
奥學聞君不近名聲華猶是壓時英詩篇向我肯揮掃<lb/>
句法驚人渾老成未厭泛蓮依衞幕只今薦鶚達周京<lb/>
明朝置酒當投轄萬斛洪源看倒傾<lb/>
　　　次韻自序<lb/>
丁年拾芥視功名可但紉蘭茹落英深愧官曹無所補<lb/>
向来志願㡬餘成分營伏臘耕淮壤久絶音郵到帝京<lb/>
尚有好賢餘習在老懐端合向君傾<lb/>
　　　次韻戰艦<lb/>
<pb n="KR4d0280_WYG_013-16b"/>
下瀨千艘舊擅名漢家虓將况飛英呼韓欵渭人胥後<lb/>
小耿平齊事竟成擊楫定無違廟筭覆盂端有奠神京<lb/>
聖君動静天人合持滿何妨亦定傾<lb/>
　　　次韻招飯不赴<lb/>
吏能儒業實慙名晚喜論交葢代英千里久勞魂夢往<lb/>
一歡猶阻咄嗟成粲花論勝違頻聽擊鉢詩工况莫京<lb/>
别後槱溪縈望眼此心川水漫東傾<lb/>
　　　即事<lb/>
<pb n="KR4d0280_WYG_013-17a"/>
江漾晨光入縣門樓斜晩影到漁村海聲不為無風静<lb/>
山色居常帶霧昏問俗即今防愒日来時撫事錯銷魂<lb/>
浮生寄寓君恩重未覺天涯異故園<lb/>
　　　勞農淨居贈皎啓二僧<lb/>
勞農今喜復南轅夾道扶擕亦笑諠縣尹庶㡬無疾病<lb/>
山人迎送耐頻煩芼葱湯餅聊堪飽出瓮春醪半帶渾<lb/>
惟有為民真實意異時陳迹付公言<lb/>
　　　題林監税漁鄉小樓<lb/>
<pb n="KR4d0280_WYG_013-17b"/>
半是蜚軒半是樓主人雅趣寄滄州晨霞莫靄紛濃淡<lb/>
越舶畨檣閲去留徙倚想君舒醉眼從容須我掉吟頭<lb/>
病来止酒便髙卧㡬夢煙波沒白鷗<lb/>
　　　九日登樓<hi>海上重陽率多風雨邑寄罷飲作</hi>
縣曹逢節猶忙迫隂雨乗秋每接連九日歡娛異前日<lb/>
㡬年晴霽有今年湖山入座褰珠箔茰菊挼香薦玉船<lb/>
㡌委西風判一醉故人應未笑華顛<lb/>
　　　鑑湖道中<lb/>
<pb n="KR4d0280_WYG_013-18a"/>
風煙佳處放歸橈吟坐篷牕首屢搔萬壑千巖争獻狀<lb/>
三江九堰自忘勞尚多菡蓞張秋錦少待蟾蜍印夜濤<lb/>
繚碧森青誰子宅未容載酒訪清高<lb/>
　　　言懐二首<lb/>
此身與世分相違可是平生不見㡬知己方占白雞夢<lb/>
寸心已傍碧山飛周旋觴詠須三益斟酌行藏欠一歸<lb/>
甓社湖西隠君子為翁應掃釣魚磯<lb/>
自是三生賀季真亟應收拾水雲身蜚鳬吏隠聊同俗<lb/>
<pb n="KR4d0280_WYG_013-18b"/>
飯犢生涯且耐貧林壑風煙當未憗利名韁鎻聽横陳<lb/>
世間静者猶張邴老境婆娑定笑人<lb/>
　　　贈陳居士<hi>居士不娶居林氏樓與一神童處敎而成</hi>
昏宦冥冥墮急流羡君高謝此籠囚能詩似是林和靖<lb/>
博古寧慙許散愁上藥化金纔頃刻虚舟觸物信沉浮<lb/>
何時我亦休官去對卧元龍百尺樓<lb/>
　　　次諸公韻<hi>歸髙郵張守即日招飲次韻謝之</hi>
回首舟飡野店棲何殊子美詠青泥朅来賢將先回眄<lb/>
<pb n="KR4d0280_WYG_013-19a"/>
徑上詩壇許命題舉白爛陪山簡醉凝香到有武陵迷<lb/>
異時過計今方悔曽慮談間彼子西<lb/>
　　　對雪小吟次前韻<hi>時使君留嚴文炳偕師文飲</hi>
翻鴉啅鵲瞑争棲舞絮郊原雪氷泥已綴瓏璁分檜栢<lb/>
併揚光彩賁欀題撚鬚句好無前勇索酒人歸有後迷<lb/>
客子鬢毛今愧此忍寒挾䇿市橋西<lb/>
　　　再次韻謝張守得新居<lb/>
得巢歸翼愜卑棲尚巻風茅落凍泥病樹縁階旋培植<lb/>
<pb n="KR4d0280_WYG_013-19b"/>
舊書堆案細籖題地非新野聊龍卧人似東屯賸客迷<lb/>
身世只今供冷笑百川東注月行西<lb/>
　　　再次韻呈張守<lb/>
烏衣雛燕正依棲又見南風逓赤泥宣室殊恩子夜對<lb/>
天章清問御書題可無上藥蠲民瘼有待司南覺世迷<lb/>
好在論功繼臯益毋庸問管凟曽西<lb/>
　　　再次韻<lb/>
朋舊攜持過陋棲炊香瀹雪鱠拖泥酒澆礧磈聊娛老<lb/>
<pb n="KR4d0280_WYG_013-20a"/>
詩愬酸寒最切題種秫集功今有約對棋銷日不嫌迷<lb/>
千奴别去平安否時欲拏舟甓社西<lb/>
　　　聞盱眙北使信感事再次韻<lb/>
漠北陰山合故棲函關底限一丸泥幄中已辦吞青海<lb/>
甲外寧惟馘白題犂老上庭煩指顧笞中行背問顛迷<lb/>
提封舊物渠須計一候鞮汗更向西<lb/>
　　　雪晴再次韻<lb/>
璇穹瑩澈晴風後曉日初融陌路泥老檜蒼筠濳動色<lb/>
<pb n="KR4d0280_WYG_013-20b"/>
迎春送臘好分題藏春僧閤心曽戀闖海山亭夢到迷<lb/>
回首桑隂三宿舊鄮城東去虎存西<lb/>
　　　對客再次韻<lb/>
客来一笑同鄉味便粉秋菰雪藕泥糟浥子薑仍舊法<lb/>
籠緘乾笋儼新題白魚紫蠏空濡沫窘兎驚麋想碭迷<lb/>
自揣臞儒合蔬糲放麑終恐愧巴西<lb/>
　　　述懐再次韻<lb/>
髙車駟馬笑雞棲亦笑餔糟與汨泥魯酒得間聊復飲<lb/>
<pb n="KR4d0280_WYG_013-21a"/>
晉輿投老偶然題春氷自水収新悟雨矢無鄉悔舊迷<lb/>
尚有平生山水癖未妨遊戯向京西<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0280_WYG_013-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖長翁集巻十三<lb/>
</p>
<p>
</p>
  </div>
</body>
</text>
</TEI>
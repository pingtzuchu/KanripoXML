<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻十五</head>
    <p>
<pb n="KR4d0280_WYG_015-1a"/>
欽定四庫全書<lb/>
　江湖長翁集巻十五　　　宋　陳造　撰<lb/>
　　七言律詩<lb/>
　　　送詩陳惠伯<hi>惠伯求所居三詩既為賦作此送似</hi>
危樓深室桂為堂題品端宜虎豹章歴數諸公皆大手<lb/>
尚須此老索枯腸馳神幾夜層虗上血指如今妙斵傍<lb/>
聊復送君供覆瓿未須傳到鄭公鄉<lb/>
　　　襄陽賦秋日江梅菊花<lb/>
<pb n="KR4d0280_WYG_015-1b"/>
秋香冬艶各時宜叵怪花神令出竒金菊正含霜曉秀<lb/>
江梅不待雪寒期㡌欹同伴龍山醉詩到終嫌驛使遲<lb/>
陶杜當時儻經目定并東閤賦東籬<lb/>
　　　次韻程帥二首<lb/>
平時渭北與江東文㑹賔筵幸許同政使遲遲嗟去魯<lb/>
未應咄咄遽書空抄詩奚翅無瑕璧㑹意俄乗在下風<lb/>
<hi>摶扶揺風斯在下</hi>更喜朝來賔鴈足陽春封寄客塗中<lb/>
從昔文章盖代翁言間有物自無同娟妍徒玩花含露<lb/>
<pb n="KR4d0280_WYG_015-2a"/>
灑落還驚月印空底許賤工慙擢矢信知妙斵有成風<lb/>
古今一印元呈露要在神融領㑹中<lb/>
　　　次韻言懐<lb/>
房陵回首望淮東物土人情未易同比屋蜂懸人帶癭<lb/>
亂山㦸立勢凌空汙鯫共饜川人食簡朴仍存太古風<lb/>
破我殘年七百日盡抛詩巻酒盃中<lb/>
　　　次韻記别程帥榖城旅夢<lb/>
金翹揺曵玉丁東賔主依然醉笑同舊事忽隨殘漏㫁<lb/>
<pb n="KR4d0280_WYG_015-2b"/>
新愁不逐曉雲空挑燈旋拂穿帷雪攬轡還禁逆㡌風<lb/>
回首夢魂飛到處壺公窟宅五雲中<lb/>
　　　梁教病起<lb/>
側聴長須得好音笑譚已復替呻吟逃知二竪今無地<lb/>
仇想三彭亦就禽定免帶圍憂沈約可須檄手待陳琳<lb/>
尚須十日安岑寂酒聖詩愁恐未禁<lb/>
　　　上外朝山<lb/>
度隴凌坡冒百艱今朝又上外朝山當車狠石通人過<lb/>
<pb n="KR4d0280_WYG_015-3a"/>
交道飛蘿要手攀猿坐沉寥猶嘯詫鴈驚巉絶故飛還<lb/>
臨風却快塵埃眼全楚山川指顧間<lb/>
　　　過八疊山<lb/>
路入于平舒倦眼襄陽佳處亦班班燒香峴好思三峴<lb/>
八疊山髙似萬山喜此經行無雨阻向來遊覽坐天慳<lb/>
山靈定笑貴野鶩黙遣歸求邦域間<lb/>
　　　馬息山<lb/>
猿蹊鳥道且攀隮瞑靄頑蒼只尺迷狠石忽開防地裂<lb/>
<pb n="KR4d0280_WYG_015-3b"/>
屯雲不散訝天低眼髙欲了三千界夢㫁猶驚七百梯<lb/>
回望故山真可指杜鵑腸㫁為誰啼<lb/>
　　　寄鄉中親友二首<lb/>
棋酒遊從歎離羣犯床吟筆漫飛塵潮乎可奈才力老<lb/>
甫也尚為南北人安信不隨秋鴈到流年倐復野梅新<lb/>
南崗北阜憑髙地引首吴天幾愴神<lb/>
坐衙隨分吏分行退食還先藥探囊已為河魚廢詩酒<lb/>
彊教籠鳥聴宫商老猶苟禄寜良計病悟休心是秘方<lb/>
<pb n="KR4d0280_WYG_015-4a"/>
想見親朋遲歸楫為翁補漏斸空荒<lb/>
　　　賀程帥因任四首且言乆缺詩筒之意<lb/>
恩綸蜚下漢江濵特許襄民借寇恂千里江山皆動色<lb/>
列城條教再生春灌𤓰夙稔安邊䇿茹草寜無待哺民<lb/>
方倚金城親邵父近君寜惜小逡廵<lb/>
詩律寜惟似變風姓名乆矣御屏中逢辰千載合致主<lb/>
入夢九蕐仍挿空鐵瓮倚聴新號令銅蹄終舞舊兒童<lb/>
煩㪺叶氣成豐嵗却簉臯䕫侍舜瞳<lb/>
<pb n="KR4d0280_WYG_015-4b"/>
肯優襄峴劣南徐行止平時每裕餘荷紫端宜冠鴛鷺<lb/>
飛黄猶似顧蟾蜍緬懐夜燭賡清唱况許春郊載後車<lb/>
從此追陪得如願重分膏馥澤空虚<lb/>
先生一筆將詩壇<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>匱珠璣底坐慳平日鷗盟當未愸<lb/>
于今鴈足每空還傳抄可但聞平水老瘦從知笑飯山<lb/>
緩帶輕裘秪常日千篇破竹定乗閑<lb/>
　　　再次韻答程帥髙機宜四首<lb/>
自分迂愚著海濵諸公薦力漫忱恂摧頽晚境空多感<lb/>
<pb n="KR4d0280_WYG_015-5a"/>
局縮窮山亦再春故里歸耕雖有約中田敬饁遂無人<lb/>
何由消破愁千斛甓社春濃莫計廵<hi>甓社春吾鄉酒名</hi>
名徳誰今挺古風人嗟汲直合居中揮毫有物鬼落膽<lb/>
與世無心雲度空倚聴金鑾拜新渥又煩竹馬走羣童<lb/>
貝宫風露鼇峯月行矣輝蕐映兩瞳<lb/>
髙郎筆勢未姑徐千紙珠璣欬唾餘春興漂蕭陵野馬<lb/>
夜窓清絶冰<hi>去聲</hi>金蜍諸公交口傳黄絹蜚詔褒賢定赤<lb/>
車亦使窮山拜嘉惠衰翁擊節正馮虚<lb/>
<pb n="KR4d0280_WYG_015-5b"/>
倒海翻湖䄂手觀揆子才思坐天慳愁攻心折仍無頼<lb/>
債壓頭低不辦還坐想賡酬聮白璧秪令翹企仰髙山<lb/>
拙疎却喜便衰病<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>得蕭齋盡日閑<lb/>
　　　正仲和帥屬被盗二首<lb/>
衣囊緘鐍竟胡為祗與偷兒便挈攜髻重得無猜祖珽<lb/>
璧亡遮莫議張儀館人求屨古未免有力負山人得知<lb/>
不用經營辦春服舊紉蘭芷扈𤣥蘺<lb/>
向來忠信倚垣墻誨盗如今坐慢藏望意漫言疑聖智<lb/>
<pb n="KR4d0280_WYG_015-6a"/>
竒文不合吐光芒玉川空屋遭窺瞰子敬青氊果在亡<lb/>
賴有平生千牘在未妨攟載作歸装<lb/>
　　　贈髙司理<lb/>
窮鄉洗眼挹清揚凛若重登月旦堂驥子鳯雛端不苟<lb/>
吏能儒業况兼長簡孚首解秋荼密襞積仍熏古錦香<lb/>
我亦床頭一經在自公正欲共平章<lb/>
　　　再用前韻贈髙司理共八首<lb/>
少年場裏獨鷹揚他日懸知玉作堂小試問囚窮兩造<lb/>
<pb n="KR4d0280_WYG_015-6b"/>
徐看載筆擅三長得詩遽眩珠璣爛玩味還疑齒頰香<lb/>
風月無窮才不盡坐須喬木擁千章<lb/>
帥幕羣才賴激揚衰遲猶喜後升堂雷封局縮聊償債<lb/>
衮字褒嘉但寸長再試真成不龜藥九言終佩辟邪香<lb/>
龍門夢㫁誰知已幾誦桑阿賦末章<lb/>
衰宗如此况他揚碌碌諸雛欠肯堂薄宦幽憂殊未醒<lb/>
故園歸夢可勝長盃盤頓頓家鷄嫩翁媪嗚嗚社酒香<lb/>
猶記比鄰笑行客夏畦龍㫁為金章<lb/>
<pb n="KR4d0280_WYG_015-7a"/>
詩語庸非自播揚流傳朋舊定哄堂儒書投老空成癖<lb/>
舞袖平生不解長黄鳥啄殘丹杏顆清風揺動緑筠香<lb/>
山城寂寞便吾嬾劣勝精神弊句章<lb/>
俗裏毫絲起抑揚請君時閉讀書堂渭清肯混涇流濁<lb/>
鳬短徒憂鶴脛長千載流傳防造次百年表立要馨香<lb/>
了知此印君堪付過眼尨凉忽報章<lb/>
蘇李宗風我舉揚少陵公按子開堂官曹此地文書省<lb/>
詩社從今日月長山滴曉煙收後翠蓮漂天女戲時香<lb/>
<pb n="KR4d0280_WYG_015-7b"/>
可孤煑餅分彊韻正使銅花澁印章<lb/>
腰錢幾夜夢維揚上雨傍風秪此堂人笑鈆刀那用割<lb/>
自知韈線豈能長課詩壇畔獨飛動問字人來且碧香<lb/>
徑欲披衣還舊隠二天寜乆溷蘇章<lb/>
帝旅曽觀武事揚如君文勢整堂堂了知一筆無前古<lb/>
坐遣諸生䘮所長丹桂髙攀霄漢逈㨗書西下姓名香<lb/>
貝宫鼇禁應餘地看展平生補衮章<hi>君方從舉子闕倅有桂蕐闕</hi>
<hi>故末章祝之</hi>
<pb n="KR4d0280_WYG_015-8a"/>
　　　病起閒歩<lb/>
瞑緑園亭小雨晴病翁雙眼為誰明栁如張緒不殊昔<lb/>
竹與子猷相對清門下鳥烏無客到壁棲蛇蚓又詩成<lb/>
回頭溪友千山阻更向何人話此情<lb/>
　　　寄師文二首<hi>時悼亡室</hi>
世塗豈必盡籠囚自是迂疎拙應酬簿領嬰心寜素志<lb/>
夢魂何日不滄洲揆吾温飽兒堪託平昔行藏婦與謀<lb/>
已判來年拂衣去寄言亟辦釣魚舟<lb/>
<pb n="KR4d0280_WYG_015-8b"/>
萍梗漂浮已老翁歸來差樂未終窮稻田取足隨豐歉<lb/>
花圃逢春自白紅禪老版頭容客飽臧孫鼎足秪墻東<lb/>
更聞名酒新傳法詩外棋邊莫放空<lb/>
　　　次韻什邡馬主簿二首<lb/>
陶謝前蹤一筆追掀天聲價舊風馳瑞時不數九文羽<lb/>
換骨疑飱三秀芝蜚電燭巖方左席明珠照乘忽清漪<lb/>
裹創瞢欲凌堅陣可諱含毫不自持<lb/>
紛紛過眼甚螽斯膽掉驚逢驥騄馳獻替付君温省樹<lb/>
<pb n="KR4d0280_WYG_015-9a"/>
朝晡還我故山芝荆江蜀棧聊舒嘯巻耳思齊正採詩<lb/>
回首定傳天上信囊荷知傍紫皇持<lb/>
　　　再次韻馬主簿二首<hi>後詩餞共行</hi>
冥捜成癖漫勤斯緬想騷人正坐馳㸃化今逢萬金劑<lb/>
神竒蒸出九華芝三吴才雋應焚硯萬里風煙盡入詩<lb/>
盍與元劉論伯仲未容郊島更矜持<lb/>
左顧衰翁底取斯轉頭歸馬又西馳賸催阿買抄新藁<lb/>
大勝齋房紀瑞芝樂嵗人家皆有酒髙秋天氣總宜詩<lb/>
<pb n="KR4d0280_WYG_015-9b"/>
霜花露菊留迎客預戒西成省控持<lb/>
　　　再次韻二首<lb/>
飽食頻頻秪<graphic n="KR2207" url="https://raw.githubusercontent.com/kanripo/KR-Gaiji/master/images/KR2207.png" mimeType="image/png"/>斯可堪迅景隙駒馳不逢猶是桐為弩<lb/>
當價胡寜<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>作芝天籟寂時三弄笛楚山窮處四愁詩<lb/>
將壇可復宜衰病此柄須君為主持<lb/>
歴塊飛黄可得追加鞭十駕浪驅馳不應猗頓懐周璞<lb/>
敢向天仙話土芝晚傍涪翁觀落筆了知髙叟固為詩<lb/>
謬為恭敬吾何取政恐龍泉有倒持<lb/>
<pb n="KR4d0280_WYG_015-10a"/>
　　　偕章宰勸農房山<lb/>
登臨一擬豁心胷著我松窓竹屋中宛是官曹縳雕虎<lb/>
不容塵眼到飛鴻綿延天際應平碧孤負林梢抹嫩紅<lb/>
俛仰去年舒嘯地解衣聊復近熏籠<lb/>
簷外雲深雨合圍此行不歎始謀非對君便是蘇端過<lb/>
把酒曽無御叔譏紅濕烟郊思散䇿寒欺病骨旋添衣<lb/>
了知未盡山隂興共作衝泥傍險歸<lb/>
　　　簡章宰二首<lb/>
<pb n="KR4d0280_WYG_015-10b"/>
蕙蘭洲北觀山頭未暇尋盟訪舊遊自笑春來多病過<lb/>
静無人處但詩愁遥知聮轡窮幽勝更想簪花賸獻酬<lb/>
報答東風應得句奚奴亟肯寄儂不<lb/>
縹緲雲藏羽客廬不妨尋勝小踟蹰鴟夷載酒鶯花處<lb/>
古錦囊詩簿領餘百和風輕吹欲醉萬山嵐凝對慿虚<lb/>
譚間定笑衰慵客竹屋髙舂尚枕書<lb/>
　　　上已溪上燕二首<lb/>
後溪分占羽觴浮雷隠歡聲半棹謳况我閑官似犀首<lb/>
<pb n="KR4d0280_WYG_015-11a"/>
為渠領客作鰲頭玻瓈影裏粧光膩桃李香中歩障留<lb/>
病骨得晴堪近酒與君同拜醉鄉侯<lb/>
杜若洲邉卓斾旌佳晨一醉萬金輕春光僅有一分在<lb/>
天氣可能三日晴解道蘭亭亦陳迹肯吟楚些愴幽情<lb/>
人生到處皆兒戯笑看争標闘兩鯨<lb/>
　　　試柘枝溪上<hi>是日晴色衆客喜甚</hi>
蕙風花氣雨餘天報答融和玉作舡壯嵗自能鸜鵒舞<lb/>
老狂猶有柘枝顛羣鴻翩度昆明錦雙鳯翔從玉井蓮<lb/>
<pb n="KR4d0280_WYG_015-11b"/>
起我少時豪俠興未甘詩客號臞仙<lb/>
　　　次韻答許推章宰二首<lb/>
矞雲非霧靄飛浮滿聴遊人載路謳痛飲君能判濡首<lb/>
新翻我亦辦纒頭羽觴㶑灔風㣲度翠盖蹁蹮晩尚留<lb/>
且倩銀鈎寫陳迹未須詩律壓劉侯<lb/>
北來青翼導霓旌翩若凌雲鶴馭輕烟栁困眠纔寤曉<lb/>
露花酣醉正熹晴獻之能賦雖辭罰楚客同醒恐不情<lb/>
豪興尚堪追少雋漏巵灌酒鱠長鯨<lb/>
<pb n="KR4d0280_WYG_015-12a"/>
　　　再次韻答節推二首<lb/>
透幕穿簾香霧浮行雲低影傍清謳遊人是處歌鼓腹<lb/>
佳客伴翁吟掉頭令節可孤三日醉歸期猶有一春留<lb/>
詩壇酒㑹容先㰱莫問將軍老不侯<lb/>
虧成乆不撓心旌老閲人間百事輕却笑平生甘淡薄<lb/>
每縁行樂問隂晴羽觴餳粥同春事卧醉行歌見俗情<lb/>
擊鉢更遭强敵困可能赤手控奔鯨<lb/>
　　　再次韻答許節推二首<hi>褉事罷覺飲過度強起遊觀山小雨尋止因節</hi>
<pb n="KR4d0280_WYG_015-12b"/>
　　　　<hi>推有贈用韻答之兼簡知縣</hi>
起依笻竹似桴浮改就新詞却自謳囊錦斬闗聊袖手<lb/>
酒兵推户且扶頭東風已拆紅躑躅碧樹更啼黄栗留<lb/>
醒醉醉醒殊未沬不應通守羡通侯<lb/>
歩屧巉巗屏騎旌松風茵露為誰輕已無桃李擅春事<lb/>
忽有鳥烏啼晚晴羽客不妨同水厄宿酲端解敗詩情<lb/>
開緘又拜同寮賜錦叚中含掉尾鯨<lb/>
　　　再次韻四首<hi>三公再和復成四詩道歸休意且謝所貺亦以譚詩</hi>
<pb n="KR4d0280_WYG_015-13a"/>
新釀開缸渌蟻浮舊辭仍缺唾壺謳宦塗要處難挿手<lb/>
詩社叢中常引頭倒載肯陪山簡醉反闗莫厭孟公留<lb/>
秋田粗可供佳客不比封君亦素侯<lb/>
翰墨塲中對抗旌黄陳一筆萬鈞輕武安屋瓦秋鼙震<lb/>
湘水波光夜月晴沮洳求魚真自笑渚涯向若倍馳情<lb/>
吾生恨落任公後不見投綸掣海鯨<lb/>
尸祝代庖良過矣即今坐嘯免謿謳陶朱計食魚萬尾<lb/>
景畧有兒牛十頭甫里過從勞夢寐輞川歸去忌遟留<lb/>
<pb n="KR4d0280_WYG_015-13b"/>
大弨一弛吾通袖冷看逢蒙中射侯<lb/>
韻語聮翩到浚旌楚珩非重夜光輕吟成品物回春態<lb/>
誦處東風放曉晴抖擻錦囊娯我老滌除愁斛見君情<lb/>
固應詩膽驁無本刺手霜牙摩怒鯨<lb/>
　　　梁教授次柘枝詩韻再和<lb/>
洞裏鶯花别有天為渠蘸甲上金船舞姝貪看塵生韈<lb/>
飲興渾忘雪滿顛弄影競垂三昧手倚風疑裊五枝蓮<lb/>
廣寒再閲霓裳罷笙鶴飛來未是仙<lb/>
<pb n="KR4d0280_WYG_015-14a"/>
　　　書懐<lb/>
人間窮達命汚隆作意功名欲捕風但見劉班誤車子<lb/>
何曽鄧禹笑王融官曹得飽餘何事書課乘閑亦雋功<lb/>
少待蓴鱸付張翰一溪風月放船篷<lb/>
　　　次韻髙幾宜送别<lb/>
棋枰詩課憶同堂轉首暄寒幾蔀章每歎羇離念陳迹<lb/>
更因衰病感流光亟催江鷁休停棹已信溪禽不亂行<lb/>
魚澚芋區真好在連宵歸夢為誰長<lb/>
<pb n="KR4d0280_WYG_015-14b"/>
士價如君定玉堂陳陳腹笥漢文章即今綵筆春争媚<lb/>
它日青藜夜有光詩力不勞凌汝輩才名况自溢班行<lb/>
清篇見屬吾何取愧闖辭壇闕寸長<lb/>
　　　再次韻謝惠詩<hi>仍敘不敏</hi>
百鎰籯金數仞堂何如盥手頌佳章奪胎信自非凡劑<lb/>
獻佛當知便放光斤運向來車合轍影斜還惜鴈分行<lb/>
衰年離緒誰禁得鏡裏新絲莫計長<lb/>
小家茨竹即為堂暇訪深林索豫章平日牀頭但周易<lb/>
<pb n="KR4d0280_WYG_015-15a"/>
看人筆落便靈光庳隆賦質嗟多様良楛論材要當行<lb/>
莫向黔婁問竒貨長沙舞袖可能長<lb/>
　　　贈黄國器二首<hi>予仕窮山故人黄國器亦奔走湖湘予官滿相值鄂渚敘舊喜</hi>
　　　　<hi>甚約連舟東歸二詩贈之</hi>
交情凜凜乆彌堅遊舊何人似子賢别去漂零各天末<lb/>
喜今譚笑復樽前徳人政用寛幽獨歸路胡宜更後先<lb/>
彈壓山川須妙語不妨排日為君編<lb/>
簿書叢裏乆囚拘鷗鷺羣邊忽自如白傅已甘多病過<lb/>
<pb n="KR4d0280_WYG_015-15b"/>
安仁况復悼亡餘歸田且辦充膓米遮眼非無挿架書<lb/>
如子功名方廹逐未應偕我問樵漁<lb/>
　　　過伏龍祠<lb/>
蜀棧荆江志未酬兩京直擬笑譚収僅容孱后存<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>祀<lb/>
誰遣東吴解魏仇制敵豈應無法正為謀不合有譙周<lb/>
伏龍祠上長烟靄憤氣堂堂恐未休<lb/>
　　　武昌<lb/>
客子脩程未息肩江山佳處小留連醉臨庾亮樓前月<lb/>
<pb n="KR4d0280_WYG_015-16a"/>
夢闖回翁洞裏天形勢盤縈蹲虎鳯輪蹄隠軫度絲絃<lb/>
登髙欲賦還東望楚些無因喚謫仙<lb/>
　　　歸歟老秋<lb/>
已辦求田問舍謀登臨那復更悲秋蠏肥與客爭先把<lb/>
稻熟催兒徹晚收霜後峯巒添峭措波間鷗鷺劇風流<lb/>
寰中勝處天應惜付與癡兒秪暗投<lb/>
　　　宿何人家<lb/>
歩尋松篠款谽谺忽到孤山處士家十頃蒼鱗漾墻角<lb/>
<pb n="KR4d0280_WYG_015-16b"/>
一鉤寒土挿簷牙杯行不乏紅絲鱠飯了仍供白露芽<lb/>
把臂傾舒吾已怯又分離緒上歸槎<lb/>
　　　次韻張司户<hi>鴈㲼解后張有詩見惠</hi>
橘頌精靈雜逺遊如君信是古詩流呉門肯問鱸魚鱠<lb/>
東武當營燕子樓有底揮毫挾風雨定知貯腹盡陽秋<lb/>
即看珥筆鴛鸞右莫漫江城詫狎鷗<lb/>
他日猶能説宦遊老禁多病厭漂流近臨西蜀窺鮫室<lb/>
舊傍東溟看蜃樓歸計已嗟霜蠏晚吟聲閑伴候蟲秋<lb/>
<pb n="KR4d0280_WYG_015-17a"/>
塵冠徑欲留神武萬頃蒼茫漾白鷗<lb/>
　　　凌晨復有惠急筆次韻<lb/>
小駐江千接雋遊渭清涇濁可同流假真笑我陳驚坐<lb/>
造妙推君趙倚樓姓字已髙時輩上功名尤忌鬢毛秋<lb/>
等閑莫學金華伯碧水如天擬夢鷗<hi>山谷詩夢作白鷗去江南水如天</hi>
仕塗決矣息交遊姑向林泉訪勝流短褐直甘乘下澤<lb/>
異鄉終勝賦登樓驚心夢境檀槐戰屈指鄉園秫稻秋<lb/>
雉翳龜燋縁有用未聞金彈中沙鷗<lb/>
<pb n="KR4d0280_WYG_015-17b"/>
　　　贈四子二首<hi>龔澤卿傳商卿臧子與子儀追送予至維揚作此贈之</hi>
峩峩冰港僅通舟䇿䇿霜風透重裘良為予來真好事<lb/>
小留君住得銷憂可無譚笑傳觴處賸有烟雲洒筆頭<lb/>
保社相娱倚公等暮年干禄判悠悠<lb/>
交遊過眼亦班班四子聲猷豈易攀百里來羞長翁贐<lb/>
片言仍解相公顔事乖雅意疇忘歎我已南驅子北還<lb/>
繼此開樽講徳處定知矯首向雲山<lb/>
　　　次韻雪詩<hi>林郎中宴八客七客皆朝彦出春雪詩軸因口占次韻</hi>
<pb n="KR4d0280_WYG_015-18a"/>
欺梅瀉竹透承塵熒侮東風似妬春匝地閭閻皆種玉<lb/>
挿空樓觀忽鎔銀<hi>坡云鎔銀百頃湖</hi>窓明尚憶躭書夜身曲誰<lb/>
憐旅食人親見飛仙下瑶檢諸公居處與天鄰<lb/>
　　　再口占次韻<hi>林舍人伴射得賜銀對客云此錢已盡未能觴客俟置一姬訖當尋</hi>
　　　　<hi>盟</hi>
君家朱閤隔嚻塵可欠賔筵蘭蕙春横草定銘鞮汗石<lb/>
穿楊新賜上方銀幾時釃酒招嘉客不假傾囊得麗人<lb/>
莫坐風慳仍雨澁秪將詩筆詫無隣<lb/>
<pb n="KR4d0280_WYG_015-18b"/>
　　　次曽左司韻贈俞徳瑞<hi>時俞買妾</hi>
班荆同冒軟紅塵一種東風兩様春雋飲放君顔似赭<lb/>
幽居憐我鬢如銀簡編自誑供良夜要襋渠今有好人<lb/>
把酒若歌歸緩緩不妨折簡喚東隣<lb/>
　　　次韻答徳瑞<lb/>
詩客胷襟舊絶塵惠然分我一緘春裁成蜀國添花錦<lb/>
貴重丹砂伏火銀<hi>坡謝二孫詩養火雖未伏要是丹砂銀</hi>暮雨朝雲知有<lb/>
夢瓊枝璧月可無人要須共醉彭宣酒莫諉忘情宋玉<lb/>
<pb n="KR4d0280_WYG_015-19a"/>
隣<lb/>
　　　再次韻贈俞徳瑞<hi>前後共三首</hi>
珠軒綉轂輾香塵回首西湖羅綺春便合行歌訪花栁<lb/>
可辭買笑費金銀清吟自屬當千客勸醉那無第一人<lb/>
肯學孤山舊居士平生詩酒秪僧隣<lb/>
孰知妙語析㣲塵細寫都城浩蕩春向我能分趙城璧<lb/>
為君還缺唾壺銀平時宦路甘違俗投老詩聲更後人<lb/>
枘鑿推敲有砭劑不勞千萬得芳隣<lb/>
<pb n="KR4d0280_WYG_015-19b"/>
襟袂猶緇客路塵攀追强踏帝城春落身窮僻才全璧<lb/>
敵已遊從半佩銀枉却近臣開薦口頗嘗内地著癡人<lb/>
君看捉筆青燈夜得句歡呼聒四隣<lb/>
　　　送張文昌帥豫章二首<lb/>
倚俟新年轉化鈞晝方三接徑抽身平時但有凝香夢<lb/>
盛世那無勇退人滕閤賔筵時可醉金華詩令看重新<lb/>
盍思逺邇商霖望不但淮鄉有涸鱗<hi>張文濳云補外之樂發於夢寐故后</hi>
<hi>山贈詩時平身早達未用夢凝香</hi>
<pb n="KR4d0280_WYG_015-20a"/>
談間賔客重宣州到後兒童敬細侯薤本擊彊休領擥<lb/>
棠隂問俗見風流湖連市屋疑豐樂江遶城闉似石頭<lb/>
鷗鷺要盟公莫信江湖秪許半年留<lb/>
　　　行都夜歸<lb/>
燈火通衢苦未稀望仙橋外獨歸時風梳御栁娟娟淨<lb/>
月傍觚稜故故遟隠地輪蹄忘夜旦幾家樓閤不金絲<lb/>
時平睿澤天無外帝力何曽爾輩知<lb/>
　　　次韻同年諸公環碧敘同年㑹<lb/>
<pb n="KR4d0280_WYG_015-20b"/>
天瓢挹注拱仙官更閲詩仙錦繡端離合不忘車笠誓<lb/>
留傳當並畫圗看𤣥譚想有蛟龍聴得醉仍均客主歡<lb/>
俛仰謫仙三百載從知樂事繼今難<hi>東坡云謫仙後三百年無此樂</hi>
　　　再次韻<lb/>
春意温然侍上官松醪更勸語更端行厨賸遣黄頭載<lb/>
下客何曽白眼看傑在漢庭方眷注功將周室更祗歡<lb/>
孰知末至慈恩舊老境猶歌行路難<lb/>
　　　又次韻<lb/>
<pb n="KR4d0280_WYG_015-21a"/>
聚首論年不計官寥寥故事復開端俯容我輩輸心語<lb/>
更遣時流洗眼看庾亮賔筵無盡興昌黎文飲有餘歡<lb/>
舍人妙句還新様白雪賡酬政自難<lb/>
　　　約徐南卿出遊<hi>前夕雨曉枕作</hi>
古寺周圍錦樹窠清湖演漾麴塵波偷閑已計三飡反<lb/>
敗興其如一雨何政復小孤鷗鷺約未妨来校魯魚訛<lb/>
春光尚有三之一徐辦蘇隄一再過<hi>時予編惡藁南卿每分勞</hi>
　　　西林訪銛師<hi>師頗能詩</hi>
<pb n="KR4d0280_WYG_015-21b"/>
天将宿雨浄春空却著湖山鼔吹中載酒言辭藉花伴<lb/>
運斤来看斵泥工前身師定参寥子拙宦吾今張長公<lb/>
俛首人間皆長物未妨分饗北窓風<lb/>
　　　約吕徐二友遊浄慈二首<hi>二友簡問行期急筆以告</hi>
芒鞵明日踏晴沙肯學渠儂走狭斜天井巷前休倦足<lb/>
暗門城外把煎茶暫同佛屋僧庖飯徐訪姚黄魏紫花<lb/>
要及錢唐尚留鑰共揄吟袂緩歸家<lb/>
一笑成行不待營可無條約諗同盟盤飡取飽真君事<lb/>
<pb n="KR4d0280_WYG_015-22a"/>
杯酒邀歡太俗生撥冗得閑殊自樂吸光飲渌不勝清<lb/>
即今冷眼聚蚊夢彼此劣優君試評<lb/>
　　　再次韻二首<lb/>
問舟初立栁汀沙雲日昇空渌影斜詩槖恥隨金埒客<lb/>
蔬腸未厭玉川茶青湖波外方遊女翠幄叢間亦晚花<lb/>
小待春歸簫鼓静還容襆被欵襌家<lb/>
塵中誰定免營營鷺渚鷗沙且舊盟夙世林逋漫千首<lb/>
逢人圓澤悟三生扣門喜共僧窓飯斵句猶能鏡様清<lb/>
<pb n="KR4d0280_WYG_015-22b"/>
身世已抛春夢外更於文字措譏評<lb/>
　　　還王編修詩巻<lb/>
奕奕長篇間短吟子綦天籟伯牙琴幾人不溺西崑體<lb/>
老我親聆正始音得寳渾驚探驪頷換金當復售雞林<lb/>
還詩正恐非予助晝易忘飢夜易深<lb/>
　　　元日訪丁端叔安撫二首<hi>時丁出謁徑行留講古一集</hi>
㡬夜徒勞夢帝宸行貲已槖更逡廵北山秪合追逋客<lb/>
南道于今欠主人表表徳名當世重堂堂公議有時申<lb/>
<pb n="KR4d0280_WYG_015-23a"/>
繼今重䇿冲霄足鶚表胡寜後隠淪<lb/>
節中應接可辭煩客子回車重慨然比我過秦應一笑<lb/>
想君出峡富千篇前知此别非乆别定復新年勝故年<lb/>
紅藥紫薇方次第莫占風色問春田<lb/>
　　　次韻王編修二首<hi>作詩還王詩王有詩次韻謝之</hi>
落手新詩吮復吟自甘壁角掛枯琴祈光已吸金莖露<lb/>
張野俄聆帝樂音療我平生風雅渇放君髙歩雋英林<lb/>
人間夢想珊瑚樹龍䕶靈湫萬仞深<lb/>
<pb n="KR4d0280_WYG_015-23b"/>
老誓捐書㫁苦吟君苖筆硯戴逵琴因君又試推敲手<lb/>
揆我終慙繳繹音漫作蠧魚飡朽䇿倐聴鵯鵊語中林<lb/>
<hi>闕</hi>臺盤客曽丁字碧酒留賔聴淺深<lb/>
　<lb/>
　<lb/>
　<lb/>
　<lb/>
　江湖長翁集巻十五<lb/>
</p>
<p>
</p>
  </div>
</body>
</text>
</TEI>
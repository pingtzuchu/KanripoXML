<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻一</head>
    <p>
<pb n="KR4d0280_WYG_001-1a"/>
欽定四庫全書<lb/>
　江湖長翁集巻一　　　　　宋　陳造　撰<lb/>
　　楚辭古賦<lb/>
　　　送龍辭三章<lb/>
沈燎兮桂醑笳簫嗚嗚兮逢逢其鼓緩呉歈兮蹌越舞<lb/>
送龍兮歸處龍之歸兮悦娭翻倒霄霏兮膠轕霧雨厯<lb/>
館娃兮不畱過胥口兮小顧水天糢糊兮迷仰俯僊真<lb/>
迎兮排空蛟鼉駢羅兮而在下祥飈肅兮緑輿非煙羃<lb/>
<pb n="KR4d0280_WYG_001-1b"/>
兮紫府翹儂望兮何所目屯雲兮南騖心靡迤兮延佇<lb/>
　　　其二<lb/>
旱氛兮炎浮地毛焦兮金石為流龍不來兮殷憂心憛<lb/>
悇兮孰謀戴儂目兮傒龍之遊龍翩然兮副求呵蟄雷<lb/>
兮鞭潛虬忽墨雲之崩騰坌瀵兮黮黯瞢夫昏晝摐甲<lb/>
馬之喧空兮砉飛練之淙澑夫豈不能嘘膚寸彌六幕<lb/>
兮胡嗇其施於此州眷吾儂龍所私兮匪新而舊安棲<lb/>
飽茹兮龍之佑願龍兮千萬夀暨我子孫兮烝嘗春秋<lb/>
<pb n="KR4d0280_WYG_001-2a"/>
　　　其三<lb/>
雷車轞兮電焱熹孽氛靜兮旱魃摧龍之來兮慰我思<lb/>
翠其幢兮羽旗乗煥㸌兮紛躨跜龍之去兮盍徐之蜚<lb/>
雨兮一且再室予居兮榖予饑眷他州之枵橎兮匪龍<lb/>
其吾曷依東阡北陌兮謳而嬉右湖左海兮夜不扉林<lb/>
屋之洞兮蟠翠微瓊飡兮貝宫雲璈兮玉妃奠龍居兮<lb/>
無愧功成兮龍則歸送龍兮陳辭溪藻芡兮山有蕨薇<lb/>
餞吾歸兮幾時<lb/>
<pb n="KR4d0280_WYG_001-2b"/>
　　　行春辭三首<lb/>
白沙兮青莎徐予車兮坡陁黮屯雲兮閣雨沸後海兮<lb/>
起波紛稚緑與小紅媚丰潤兮靚嘉聲禽鳥之啾唶偕<lb/>
人語兮相和驚鷄蜚而跳犢兮儼倦憩之人家翫嵗華<lb/>
之俛仰兮復躞躡而此過彼何人兮駢首爭指似兮笑<lb/>
譁鏗有聲兮長謡疑其賡蒍于之歌<lb/>
　　　其二<lb/>
訟諜兮紏紛榜檛兮未全閑色不形兮意孚每厚顔於<lb/>
<pb n="KR4d0280_WYG_001-3a"/>
曩賢揖父兄兮使前尚笑語之怡然道菽粟兮卒歳審<lb/>
里閭之相安食三鬴兮袴襦悼單枵於昔年我酒㫖而<lb/>
肴可茹兮屬饜兮共此柈觴一行而三謝兮起且坐而<lb/>
諠繁歸目送而扶路兮予亦倦踞而假僧氈<lb/>
　　　其三<lb/>
懣官曹兮縳虎擁簿領以昏憒竊逍遥於數刻償淟汨<lb/>
於終歳倚僧垣晲鴻影兮滌胸塵而一快飯雲子而泛<lb/>
乳兮引吟興之未沬吾西道之主人兮有老禪之晤對<lb/>
<pb n="KR4d0280_WYG_001-3b"/>
愈雙矑之月淨兮館授予而已再頑予姿之麏鹿兮合<lb/>
巖栖而釣瀨怳泉石之入眼兮浩歸懐之自倍計三徑<lb/>
之可具兮顧二頃之猶在明年其餞西歸兮將家漁舟<lb/>
老牛背也<lb/>
　　　楚辭三章送郭教授趨朝<lb/>
昔尚父之之國嘗寢甘而見譏懐與安其費日亦館人<lb/>
之或知豈以抱當世之志而常後可為之時耶有美一<lb/>
人兮居今而與古謀氣飄蕭兮好脩邑中之晳兮獨能<lb/>
<pb n="KR4d0280_WYG_001-4a"/>
闖閫宎於軻邱扈芷蘅兮荃其佩櫝驪珠兮匣干將而<lb/>
未試雖未試吾何慊兮顧簪裳猶可隠蝸廬槃礴兮天<lb/>
地儼其蓋軫一世繫望兮如蒼生何君何心兮山之阿<lb/>
㪺甓社兮羞藻芹無為此焉婆娑<lb/>
　　　其二<lb/>
儒之宫兮千柱眈如峩冠綺袂兮羣而趨食焉稻魚兮<lb/>
𨽻焉詩書我侈其成兮繹其初誨掖之孔敏兮築興之<lb/>
不徐僨於昔煥於今兮繄百年其有待企三賢而相攸<lb/>
<pb n="KR4d0280_WYG_001-4b"/>
兮遺躅未沬匪若人之良茂兮吾將奚賴芹波揺日兮<lb/>
槐隂轉午一塵不棲兮重廊邃宇執經前兮儀儀而訏<lb/>
訏君顔舒舒兮而究而語有粹其文兮有覿其古風舞<lb/>
雩兮歩趨繩矩鄙人留眼兮夫也接前人之武人今翩<lb/>
鴻兮與南翔雲氣蓬瀛分覲虚皇膏馥霑被兮淮之鄉<lb/>
君之恵兮鄉之人不可忘<lb/>
　　　其三<lb/>
爰有人兮媻珊偪側耕耘寒暑兮圖史儒墨吟抱膝兮<lb/>
<pb n="KR4d0280_WYG_001-5a"/>
山南水北佩明月兮冠切雲曵芙蓉兮敷芬氷其茹兮<lb/>
蕙其薰之於世曾莫諒兮蹇吾猶淮之濆塊予揆夫初<lb/>
度兮磷競彊而為懦髮之新兮志偕而墮非金玉之人<lb/>
兮孰振吾過有牽其復兮有倡其和完予獨而息黥兮<lb/>
睍新功以自課一息怳三秋兮胡為去我而他之些君<lb/>
行兮指日邊章陳兮君席為前揖風袂之翩翻夀君兮<lb/>
緑樽貝宫靚深兮碧落寛陵天風兮整羽翰君無謂予<lb/>
兮考槃有塵冠兮待彈<lb/>
<pb n="KR4d0280_WYG_001-5b"/>
　　　問月樓賦<lb/>
休予暇兮銷憂縁空闊兮躡飛浮小萬象以孤凌聊徙<lb/>
倚兮兹樓主人敬客玉其醴而瑶舟忽霜月之飛來傍<lb/>
欄角兮窺簾鈎媚客衣而不去疑即人而有求俯皓魄<lb/>
以可攬宜致辭而見酬挈吾所疑舉其維陬曰厥分天<lb/>
地則有此月乗空明鏡寥泬零沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>噴玉雪知廣袤兮<lb/>
幾何曾珠宫而貝闕塊僊子之幽獨儼童顔而紺髮是<lb/>
耶非耶肇為此説藥臼丹成兮孰所嚌茹桂枝漂香兮<lb/>
<pb n="KR4d0280_WYG_001-6a"/>
何許根蘖玉斧兮何用修妖蟇兮胡此穴寒可禦兮何<lb/>
術筯可昇兮似譎珠何賴兮壊成之異潮何待兮隆殺<lb/>
之絶方中兮俄墜適圎兮復缺奚所恨而頓虧誰所役<lb/>
而遽没世同瞢此請究終始主人長笑避席而起酌酒<lb/>
謂客毋泰多事萬古兮明月短生兮客子彼髙閱於起<lb/>
滅此同囿於生死一歡乗興且用慰喜若夫南浦結恨<lb/>
幽閨凝淚窮簷漏屋之𤨏尾孰若兹樓之尺咫微之弦<lb/>
暝之晦煙霏之隂曀風雨之披靡孰若晴霄之如洗偕<lb/>
<pb n="KR4d0280_WYG_001-6b"/>
良㑹於今夕嗟百年兮有幾底用計茫昩之傳聞研惝<lb/>
恍於非是吾肴則豐吾酒甚㫖姑可置興亡於度外㝠<lb/>
身世於一醉客曰韙哉長噱大咍迭勸更酢挹瓶注罍<lb/>
撫月姊於座隅啐桂影於瑶杯誦楚騷鎗呉歈信醉山<lb/>
之欲頽啟明上寒鷄催羲馭昇駢車回冒軟紅之舊塵<lb/>
怳市聲之隱雷<lb/>
　　　定觀賦<lb/>
張君錫雱不利秋闈作賦見遺辭意竒壯作定觀賦荅<lb/>
<pb n="KR4d0280_WYG_001-7a"/>
之其辭曰<lb/>
面頰之敷腴胸襟之恢疎譚辨之傾輸子張子眇眎髙<lb/>
蹈力雄萬夫我擥雋於南州闖風壑之於莵揆若人而<lb/>
當價金華蓬山信其有餘固豈山澤之臞儒也哉胡乃<lb/>
蘭傷玉缺媻姍躄躠黄金注而得昏美璞獻而遭刖撫<lb/>
蒯緱而三嘆駭霜蹄之一蹶方且寓喑嗚於雕蟲之技<lb/>
陶性真於盃中之物陳子曉之曰事之宜然而或不然<lb/>
者天之勝宜然而不得不然者人之定洞視天人之表<lb/>
<pb n="KR4d0280_WYG_001-7b"/>
而不吾滑焉君子之善應曏也覷然笑今也惄然悲蓋<lb/>
未始得其正彼其揺揺於寵辱之樊皆於理聽之瑩乎<lb/>
夫聖之逐忠之剖賢也而臞盗也而夀理好乖於所期<lb/>
是固諉天者得以啟其口羿之射有撥其矢石之斤或<lb/>
掣其肘然竟非拙工之敢偶蒲捎以一跌而棄夜光以<lb/>
微纇而掊孰不市駿議寳者之咎以定觀之人之勝天<lb/>
也久矣子其尊所有勉所無贔屭文藝之數周旋道徳<lb/>
之塗吾見夫至寳横道隨和過之必且攘取而疾趨則<lb/>
<pb n="KR4d0280_WYG_001-8a"/>
夫僨於前而振於後遺之寸而收之尺顧何歉歟彼託<lb/>
意於酒者古人有之而或以蕩心而敗徳聲其怨於文<lb/>
者君子許之猶未足與語超然自得之徒羗吾言之率<lb/>
爾子其繹之是邪非乎子張子作而謝之其貌舒舒其<lb/>
氣愉愉若不知得喪欣戚之何如<lb/>
　　　聽雨賦<lb/>
歩前楹瞻列星問雨而愍晴雲河斜澹淡明悲唶於邑<lb/>
退坐風櫺憂而倦倦而寐寐而驚進新凉響微零下簷<lb/>
<pb n="KR4d0280_WYG_001-8b"/>
隙喧中庭䇿䇿而丁丁琅琅而玲玲非琴非筑金撞而<lb/>
玉琤俄焉建之瓴盆之傾懸麻澍澠雜流泉之洶駭亂<lb/>
甲馬之豗轟喜躍蹶起呼兒晤聽時也燥枯惔焚自夏<lb/>
而秋東騖西馳哀祈乞靈欵龍湫叩神扄奠斯幣而刑<lb/>
牲者蓋無虚日今始聆乎此聲苖悴悴而將槁悵此願<lb/>
之莫憑脱如願也槁者已矣悴者庶其復榮今兹之雨<lb/>
雖云後而尚及事坐想夫南梘北酉逺隴近平在谷滿<lb/>
谷在坑滿坑自今以始畎澮之淺深溪衖之縱横淙虹<lb/>
<pb n="KR4d0280_WYG_001-9a"/>
兮萬斛之傾輸鏡澈兮千頃之泓渟映凉葉之朝翻㴠<lb/>
嫩畦之夜青苞者攅槊秀者森芒兮莫不引稚而抽萌<lb/>
憔慼歎咤者生意之頓回奔騖跼蹐者舞踊而經營洗<lb/>
襁子之昔憂歘春臺之共登且得以殺吾顔之騂頳息<lb/>
勞慮之怦怦蓋去國積年者繫夢於鄉枌枵腹彌日者<lb/>
動喙於藜羮一旦陞堂皇揖父兄嘗稻粱飫侯鯖兾幸<lb/>
禱祠而不獲者不啻醻之渠此樂之易名而況匪輔胡<lb/>
車匪根曷莖凡吏之安否視戚休於下究其理民則重<lb/>
<pb n="KR4d0280_WYG_001-9b"/>
而吏輕今者里詠塗歌含哺擊壤之餘尚不釋然也夫<lb/>
豈其情燭既䟦僕屢更我瓶斯卧爾歌載賡呃鄰鷄之<lb/>
既鳴<lb/>
　　　後囚山賦<lb/>
余子為房之獄官四十閲月代者乃來而以事留留非<lb/>
其罪房風土甚不宜人袖二賦見投時秋髙矣有可憐<lb/>
者因作後囚山秋蟲二賦寛之且以自慰旅寓也<lb/>
柳先生蜕迹中朝落身南州即囚山而命賦寫胸次之<lb/>
<pb n="KR4d0280_WYG_001-10a"/>
幽憂讀者哀之至今心為之悽怳而聲為之悲啾房陵<lb/>
斗州窮巖絶隘裂石廩之一罅瞰千室而斯在層峰疊<lb/>
嶂自蜀而東亘二千里此焉未沬嘗憑髙而舒望取羣<lb/>
愁之一快拖頑蒼繚寒碧兮了不究其所屆騰陵勃怒<lb/>
崩轟闛沓植則囷縈則帶矗焉如郛鋭焉如鐓馳萬馬<lb/>
於曠莽翔羣龍於霏靄又似夫颶風之鏖萬艘飜濤瀾<lb/>
於渤澥天雲若可手擥而日月為之隔閡嗟予與子胡<lb/>
此焉仕按亦簿領庭亦卒史居無以泰吾心而遊無以<lb/>
<pb n="KR4d0280_WYG_001-10b"/>
投吾趾時則誦柳先生之賦而知其有以也夫其猿顛<lb/>
鳥仆窮號懾墮真狴犴之可駭也出不易入入不可出<lb/>
幽僻塊處荒傖癭民悍容而獰音日接乎前幾刻木之<lb/>
與對也嵐昏澇朝黯掩曀晦僵人骨而酸鼻亭午未巳<lb/>
仡仡者病壯者廢也由漢暨唐王公貴人悖而罪劣可<lb/>
矜貸毋此來之昧也自我解装歳律甫遷向行止之坎<lb/>
流今匣兕而針氈嗟若余子盤礴四年局不得歸欲語<lb/>
復茹反諸已而靡愆袖長賦而見投慨今昔而澘然痛<lb/>
<pb n="KR4d0280_WYG_001-11a"/>
亂山之見囚束寸歩而莫前牢愁幽憤搯腸淪髓匪接<lb/>
槢而踣頓不紲檻而掎止何髙髙之不仁而使我至於<lb/>
此也蓋嘗繹子辭究諸理子之所以惻愴而自悼我之<lb/>
所以感動而促戚者君子有弗是也彼漢唐之逐臣例<lb/>
庸房之廢徙則亦干國之憲不容自已吾與子來其始<lb/>
誰使非以其窮塗之絶援資身之無䇿博斗升以飽饑<lb/>
而逭死如庸賈之走荒裔罷農之守墝塉曾不暇計去<lb/>
取於彼此也耶以吾校子又進退之異趨齒髪之懸殊<lb/>
<pb n="KR4d0280_WYG_001-11b"/>
環索吾中稿涸而空無彼子柳子跐劉躪吕豪韓與徒<lb/>
若韋中立呉武陵之桀然方且望塵躡影蔑齊其驅彼<lb/>
其一旦跼蹐於嵌嶄巖阻之幽深宜其號鳴悼唶不能<lb/>
一朝以居予之朱愚質之朴疎才之卑迂萬非時須而<lb/>
遽乃顰頞悼中悄焉慘焉以賊和而傷生夫何為乎訊<lb/>
歸計於蟾蜍第圓缺之六七付古今於俛仰聽寒暑之<lb/>
更迭雖浩刼之悠長尚激矢之漂疾吾方左右圖史深<lb/>
居簡出揖勝友於南山㪺春色於九室壹不假犢背之<lb/>
<pb n="KR4d0280_WYG_001-12a"/>
書超然乎縶維繫攣之表非三花老仙孰其委悉子以<lb/>
吾言為何如余子謝之曰沈憂滯懣吾已失矣<lb/>
　　　秋蟲賦<lb/>
金飈之凄清鴈空之澄凝叢悽聚悲而為萬壑之秋聲<lb/>
非鐵心而木腸疇能不悼其魄而動情況夫唧唧切切<lb/>
更應迭和自宇而戸彼何物耶如私語如怨愬如盆蠒<lb/>
之抽緒斷而復續專中宵而悲鳴有不聞爾信能令志<lb/>
士之竊歎而思婦之涕零揆生世之幾時胡厯耳而女<lb/>
<pb n="KR4d0280_WYG_001-12b"/>
聽予已㝠蠻觸屏螟蠃捐青錢市黄糯盥新篘命白墮<lb/>
究三齊之妙而供百榼之課彼夫鷄窓之雕鎪螢囊之<lb/>
吾伊等夜蟲之么麽<lb/>
　　　逺宜亭賦<lb/>
創小亭名而賦之曰遊女之翩翾望之疑仙也迫而視<lb/>
之或不逮前奏樂于座鏗谹膠葛心之適耳之妍也有<lb/>
不若張諸空曠聞之眇綿婉以清和而圓南山之信美<lb/>
兮吾乃挹其杪顛惟夫近故湫束於闉堞蔽虧於市鄽<lb/>
<pb n="KR4d0280_WYG_001-13a"/>
繄斯亭之表立峰岫隥嶺之嵐霏濃淡煙雲幻變按領<lb/>
其全營斯名斯庸諗時賢休暇日而一登是可以誦逺<lb/>
遊賦超然也<lb/>
　　　志喜賦<hi>五月十一日迓代者途中作</hi>
出城隂而轉首緬散解之亭岧躡疎影於康莊翳纎雲<lb/>
於晴霄揭石瀨之泓渟隱鱗甲之揺揺盻山凹之室廬<lb/>
紛語笑之耕樵山鳥哢兮嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>野芳嫮兮妖韶駢萬景<lb/>
之横前壹詩題之見撩我肅客而暫來胡意氣之囂囂<lb/>
<pb n="KR4d0280_WYG_001-13b"/>
揆歸塗之此由矧𤓰期之匪遥從官牒之百舍寄十口<lb/>
於萍漂寧簿領之憚煩而供饋之寂寥第松楸之繫懐<lb/>
唶老鬢之日彫鬱還家之夙願中不火而每燋幸歳律<lb/>
之再更騖此心而飛超忽合符之諗期慰跂望之無聊<lb/>
秣吾馬兮脂舝挹阿丁而聯鑣亂清鏡於粉溪排擘絮<lb/>
於山椒屈吾指兮寖久兹伊夕而匪朝躍脱檻之鷙獸<lb/>
快辭韝之皂鵰儼此樂之想像覺吟興之漂蕭歘憑軾<lb/>
而坐寢夢已馳於外朝<lb/>
<pb n="KR4d0280_WYG_001-14a"/>
　　　淮海樓賦<lb/>
帥相郭公即揚州南城為淮海樓偕客落成髙郵陳造<lb/>
在焉命之賦其辭曰<lb/>
娯暇日以登覽兮若斯樓之巨麗暝簷影於空闊兮循<lb/>
雕欄而徙倚目定眎而猶眩兮足佇立而竦<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>棲浮靄<lb/>
於朱甍兮遲羲馭於平楚來禽去鴈却略跕跲而捩去<lb/>
兮霧霏羃奕蓊聿而在下陵逈漢而搴飛雲兮騫鵬舉<lb/>
之垂天覜萬井而數計兮挹峰磴之横前呉封楚甸間<lb/>
<pb n="KR4d0280_WYG_001-14b"/>
列疊出而自獻兮納納未憖明霞斷煙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>海門之塊峙<lb/>
兮眇浮玉之一拳演江流之横界兮衣帶之紆餘脩蟒<lb/>
之蜿延曠莽恢大四向而無際兮簉袵席而瞭然我遊<lb/>
武昌載登南樓想元規之遺躅洎典午之清流緬懐仲<lb/>
宣登樓有作顧臨眺之信美終回遑而靡樂孰知夫曠<lb/>
千載而相望叵賢否之俄度惟汾陽公分君相憂功存<lb/>
宗祧身臨邊陬屹控阨之巨防躬煕代之康侯靜鎮榆<lb/>
塞創為兹樓將厯覽而俯省目所圍之備周深計逺圖<lb/>
<pb n="KR4d0280_WYG_001-15a"/>
寧為觀遊彼擁扇而障塵每解顔而借羞揮旌纛而少<lb/>
彌肅賔僚之濟濟匪晉公之儀曹外郎陳思之程楊應<lb/>
劉疇獲偕此玩面勢之隆崛瞰山川而顧指表桑麻中<lb/>
甍宇掲舒画軸兮對主賔之宴喜借胡牀於末席容霜<lb/>
毛之客子儕氓㕓而分恵殿羣英而薦醴浩逸興之漂<lb/>
蕭豁幽懐而慿虚倚北戸以微睇儼桑枌之弊廬親色<lb/>
笑於犀麈陪觴詠於晨餔靳依劉之羈栖曾愴惻之不<lb/>
無訂休戚於今昔詎劣優之錙銖夫此衆君子之所以<lb/>
<pb n="KR4d0280_WYG_001-15b"/>
扳援遇逢之厚幸顧餘<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>之丐予者也羌勝集之超然<lb/>
寧飫宴之云計究樂事之攸寓後謫僊而鮮繼進牘命<lb/>
賦合辭一喙泚吾筆而長吟颯天風之揺袂<lb/>
　　　波光亭賦為帥相郭公作<lb/>
汾王後身金阜老僊笑譚功名師友簡編手神丹而活<lb/>
國身長城之護邊虎節所臨犢佩已捐興仆振蠱軰古<lb/>
所傳有亭屹立城闉右偏揷深池之清泚凌蒼靄而髙<lb/>
騫面勢之孤危簷榮之躧連在公之設張經畫纔太倉<lb/>
<pb n="KR4d0280_WYG_001-16a"/>
之稊米已度越於後前想旌纛之每臨宛笙鶴之雲軿<lb/>
賔從嫭姱笑歌嬋娟掃亡國之淫哇奏新唱之清妍泛<lb/>
淑景之香紅鏡靚粧於明蠲接罷亞於畦疇眩縞潔於<lb/>
山川春秋冬夏信非我有而我按與之周旋佳月上兮<lb/>
闖氷奩微風動兮媚漪漣撫物而得之應世之心池月<lb/>
之湛寂緯武有文風漪之自然推此用之躋世五三軼<lb/>
勲四七將俯拾而需旃是猶衡氣機也耶世識之規恢<lb/>
之後吾得之拱黙之先彼不知者方以吾為億中而或<lb/>
<pb n="KR4d0280_WYG_001-16b"/>
者必予其知言<lb/>
　　　延緑亭賦為髙秀才作<lb/>
子髙子襟度翛然抱負崛竒辟俗如讐而愛客如色故<lb/>
築亭寄隱屹莽蒼而瞰渺瀰方竭澤而揚塵唶吾遊之<lb/>
不時因援毫而進牘聊想像而敶辭爾其泓渟兮鏡掲<lb/>
浩涆兮天垂妥寒晶之如空湛蔚藍之無涯奏蛙吹以<lb/>
分部凛氷崖之合圍素揚暉兮連娟紅倒影兮芳菲目<lb/>
謀心愜把玩四時晴雨晦明雲煙紛披江蘺芷蘅之緑<lb/>
<pb n="KR4d0280_WYG_001-17a"/>
縟别﨑枉渚之因依眩多景之偃蹇隱几者黙焉袖手<lb/>
領攬而無遺固可以動楚客之清吟抗陶觴而一揮況<lb/>
夫挺萬蓋之傾欹覆千韈之逶迤嫣然笑粲媚靚粧與<lb/>
醉態或玉頰而氷肌無乃飛瓊姑射之娣姒儔侣儷香<lb/>
叢艷不招挽而陪隨彼翔翠碧於蘭苕㸃屬玉於淪漪<lb/>
皓鶴側頸於淖濘鶙鶘偵影於鯤鮞烏鵲窺簷而誶語<lb/>
意而拂袂而差池則皆怡然莫逆相晤忘機者也至其<lb/>
樵歌之斷續漁笛之嗢咿欸乃之無惡聲笭箵之有安<lb/>
<pb n="KR4d0280_WYG_001-17b"/>
棲塵外之適子其可私若乃悟直鉤之妙意飫葦間之<lb/>
新得鯈有至樂鷗無驚飛則又有以超然乎芸芸之表<lb/>
豈獨詩可瓢而酒可巵予將為子䬣道腴而醉真醇何<lb/>
必要汗漫而與期<lb/>
　　　惟安堂賦<lb/>
子鮑子為己之學經世之資投刄成風儒先吏師作為<lb/>
新堂歸防暮遲惟安是名命陳子賦之陳子曰世有至<lb/>
愉佚在已而非物士有真富貴非金紫之謂蓋是心也<lb/>
<pb n="KR4d0280_WYG_001-18a"/>
以道寧以物碭寧之存碭之喪孰能名仕版而志漁樵<lb/>
之往還身官箴而思滄州之浩蕩等聲利於桁楊睨蘧<lb/>
廬於伯王悗然乎進為悠悠乎去歸羌巻舒之無心豈<lb/>
出處之異岐翳鹿門之衰翁若方伯之予浼偕子耕而<lb/>
妻耨寧燠寒而飽餒曰遺安之是計終長往而不悔彼<lb/>
陶翁之不屈為無食而暫出賦歸來而投簮徑反關而<lb/>
容膝審吾身之易安顧何賴於紳笏惟子鮑子超然髙<lb/>
驤仁宅之為居兮匪義塗吾無行玩名理以自怡兮謹<lb/>
<pb n="KR4d0280_WYG_001-18b"/>
邊幅而為防鼓吹乎諷吟介甲乎其温良因時顯晦偕<lb/>
道翶翔遂初可尋鷗盟不寒固優追元亮之髙躅懐寳<lb/>
不迷中外無擇又不屑龎翁之退藏雲脱岫以隂合水<lb/>
反壑而鏡清異屈子兮衆皆醉如徐公兮世無常夫何<lb/>
往而不安顧眷眷于斯堂惟厯聘而轍環曾仲尼之暖<lb/>
席當去齊而濡滯孟子庶幾於齊國矧火暵之肆虐仰<lb/>
嗣聖之旰食死徙蓋幾何人而焦勞兾乎生息行子學<lb/>
以撫時吾固知可以寧奔迸而植僵踣俾横目之同安<lb/>
<pb n="KR4d0280_WYG_001-19a"/>
兮喜氣亦形於玉色是謂推巳以及物心泰而罔咈與<lb/>
夫蘄吾之安而土苴一世者於道孰為失得耶子鮑子<lb/>
心融首肯乃言惟服<lb/>
　　　怡軒辭為臧子與作<lb/>
金碧兮丹朱瓊其堂兮金鋪瞢危機之在是曽未間於<lb/>
憂虞秀眉兮曼膚銜宫吐羽兮鎗金奏竽詫聚蚊兮一<lb/>
醉竊暫快於營營之餘吾居兮若陋而安吾中兮若局<lb/>
而舒陶冶兮羣書蕭散兮槁梧與俗兮風馬牛解巻兮<lb/>
<pb n="KR4d0280_WYG_001-19b"/>
橛株拘子臧子所以自得而適而不知者以為疎而迂<lb/>
也胖吾體兮道之腴遊吾心兮化之初推而大之庶幾<lb/>
孔氏之所謂忘憂顔子之所謂不愚蓋將挹古聖賢而<lb/>
造膝雖造物者亦惡得而加諸<lb/>
　<lb/>
　<lb/>
　<lb/>
　江湖長翁集巻一<lb/>
</p>
<p>
</p>
  </div>
</body>
</text>
</TEI>
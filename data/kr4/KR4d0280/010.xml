<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻十</head>
    <p>
<pb n="KR4d0280_WYG_010-1a"/>
欽定四庫全書<lb/>
　江湖長翁集巻十　　　　宋　陳造　撰<lb/>
　　七言古詩<lb/>
　　　贈王仲和架閣<hi>王招飲小姬十輩執樂甚閑予以王之才諝能辦又疑其天降</hi>
　　　　<hi>地湧也徐乃知皆其妹所有再訪之去巳久矣為賦古詩</hi>
朱樓窻霏楊栁烟樓中香霧浮龍涎眩旋客眼錦繡筵<lb/>
鬧花打圍妖且妍小蓓稚蕚紅玉鮮酒行急管雜繁絃<lb/>
羯鼓催開褭風蓮横笛未放蛟鼉眠老子判醉忘華顛<lb/>
<pb n="KR4d0280_WYG_010-1b"/>
歸去就枕疑針氊但有夢語追遊仙芳訊忽聽青翼傳<lb/>
翠鸞彩雲歘漂翩縹緲三十六洞天水佩風裳若箇邊<lb/>
重来朱樓栁吹綿樓中主人卓詩肩瀹處士茗安僧禪<lb/>
兀坐向我俱可憐君才時彦孰後先宦路已著祖生鞭<lb/>
富貴取攜固有然列屋指見羅嬋娟老子賢否真天淵<lb/>
蕙蘭香中錦瑟前觴詠或可君周旋<lb/>
　　　次韻林郎中龔宗簿<lb/>
散人擁書茅屋底秖合下澤居鄉里浪指青𡨕期策足<lb/>
<pb n="KR4d0280_WYG_010-2a"/>
端復滄浪規洗耳林侯坐分韓席半龔侯天才寧習慣<lb/>
瓢酌天漿㤗紫傍峩峩貝闕連蜚觀名位顧肯卑微休<lb/>
兩傑未易今世求老子志願一邱壑鷦鵬彼此逍遥遊<lb/>
清篇駢来真好在誰云物理莫兩大捧心血指不得辭<lb/>
門外長須翹足待<lb/>
　　　再次韻寄林郎中<lb/>
林侯理窟元無底如拜宣尼親闕里經笥沈醇文筆古<lb/>
俯視時流皆口耳我生憂虞占多半鼈跛蠖屈今已慣<lb/>
<pb n="KR4d0280_WYG_010-2b"/>
林侯尚抗倉庾塵盍胡嘗作不二觀相魯君小公儀休<lb/>
從政顧自愧由求崧髙蒸民有吉甫飄風浪欲歌来游<lb/>
索米惜不畱行在坐論看君偕五大樵謳或配鼎彜書<lb/>
衰翁縱衰猶可待<lb/>
　　　再次韻呈林子長郎中龔養正寺簿<lb/>
荒學蹄涔易窺底祿遬不應来帝里昧為此役君定笑<lb/>
當念平生意行耳過耳毀譽紛相半曳裾袖刺何嘗慣<lb/>
餬口未忘丐斗升投閑正須問祠觀歸雲倦鳥且罷休<lb/>
<pb n="KR4d0280_WYG_010-3a"/>
鏡中頭顱盍反求小兒能耕婦能餉老子卒歲良優游<lb/>
石友青雲兩君在肺肝傾倒不自大還家猶可詫里閭<lb/>
渠儂秪博白眼待<lb/>
　　　再次韻林郎中<lb/>
醉鄉陶然真我底落世瞢作魚千里頗思溪風鳴檜枝<lb/>
一洗半生市聲耳帝城春月雨强半躡屐衝泥今巳慣<lb/>
湖瑩氷奩濤湧山回思向来領竒觀角角倦鵲語未休<lb/>
晚鳩饒舌如有求明朝定可載酒去攜兒一為湖上游<lb/>
<pb n="KR4d0280_WYG_010-3b"/>
湖西羣艶雖無在宿雲掃空天宇大蹇吾健倒趁早歸<lb/>
醉尉未須嗔目待<lb/>
　　　次兒輩喜雨韻呈太守<lb/>
老子簞食師顔淵憂世不合居民先今年不雨春破夏<lb/>
惴惕亦復針氊然嗟嗟五月河無水温飽之望疑己巳<lb/>
一雨滂浪彌夜旦龍伯至仁端起死國史未用書旱雩<lb/>
人神幽顯修交孚老子一飽危不給恩私仰戴君大夫<lb/>
君恩如天不遺物龍伯豈應甘蠖屈使君况是龍之友<lb/>
<pb n="KR4d0280_WYG_010-4a"/>
偕兒同依趙卿日<lb/>
　　　再次韻寄楊宰<lb/>
小家作活魚脱淵凶歉之備渠能先勞勤頗似抱甕叟<lb/>
安得心數如計然人方渴羗欲沽水龍公睡足那容巳<lb/>
怒捲淮江作飛雨旱魃潜藏蝗蝻死令君丘禱亦魯雩<lb/>
天心黙隨人意孚百里旄倪歌載塗我亦飽飯竟潜夫<lb/>
今君豈復池中物中年墨綬人稱屈髙郎小邑徑刺史<lb/>
老子賀書當不日<lb/>
<pb n="KR4d0280_WYG_010-4b"/>
　　　使君有詩復次韻<lb/>
詩播樂職聞子淵貴耳底用泥古先吾宗使君當世賢<lb/>
援今輩古敢間然祖武孫謀有源水功名濟美方未巳<lb/>
即今朝野屬望深簡齋仙人真不死詩律欲並元劉驅<lb/>
郡政坐使豚魚孚編輯妙製紀殊績瘖不措手吾非夫<lb/>
壯歲毫端有神物才與年衰此心屈伸紙索句頗强顔<lb/>
漫把清明譽天日<lb/>
　　　贈臧汝舟次韻<lb/>
<pb n="KR4d0280_WYG_010-5a"/>
昔人得珠没濤淵悟後悚惕悔厥先世間萬事無真是<lb/>
辯口莫究然不然此心疑然古井水與俗方圎寧得已<lb/>
紋楸亦有進道機介視勝負齊生死臧子多智守已愚<lb/>
能事不蓋已日孚南風覆舟後詐狙義戰得雋逾老夫<lb/>
閑中敗意防俗物喜君相過不待屈此樂政令兒輩知<lb/>
閲日無庸譏愒日<lb/>
　　　次韻楊宰花石綱遺石<lb/>
令君藻翰輩古先脱口一可樂石刋盍令珥筆草大冊<lb/>
<pb n="KR4d0280_WYG_010-5b"/>
底用韻語談槐安一詩為弔湖邊石深感崇寧全盛日<lb/>
玉燭叶和黄道明天扶休運非人力豐碑端合頌虞周<lb/>
逺来近恱絶歎愁有君無臣古所恨殱佞嬉笑乗膠舟<lb/>
鴆心飴口諛聖主漕石移花鬧南土玲瓏蒼石中路棄<lb/>
不見姦憸歐刀死此心安得此石頑感物抱恨甘終天<lb/>
平日志願裹馬革杖扶鬻茹吾衰年<lb/>
　　　再次韻楊宰<lb/>
君不見竒章平生石解顔有得甲乙勞鐫刋又不見衛<lb/>
<pb n="KR4d0280_WYG_010-6a"/>
公平泉嚴作戒要與山岳爭完安袵席杯盤易沈溺可<lb/>
無雅好嬉過日生須玩物不流物負山暇問誰有力此<lb/>
石擯棄歲㡬周㡬人摩挱動詩愁不妨野鳥印爪跡曾<lb/>
是畫鷁明方舟奇嗜豈必真無取尤物未可輕糞土二<lb/>
公真情不激詭靜對孱顔堪樂死揆予骯髒如石頑一<lb/>
跌叵復能朝天石黙不言詩為宣正用吟玩忘吾年<lb/>
　　　次韻解禹玉<hi>解作詩亦工於畫詩則饜觀矣諸公多得其畫予獨不見與故詩中</hi>
　　　　<hi>及之</hi>
<pb n="KR4d0280_WYG_010-6b"/>
夫君官職雖西班夫君不獨師孔顔畫手人言逼曹覇<lb/>
詩力自詭追子山對客每遊庖丁刄得興笑解齊女環<lb/>
槃礴臝前筆未落競病韻險思不慳掀髯掃出山河影<lb/>
就醉或放風月閑我亦平生弄翰墨諸公頗置齒頬間<lb/>
側身南望常仰髙肯交下風俄二毛京口市樓聽度曲<lb/>
廣陵帥席陪揮毫悲吟自作夜蟲響絶唱傍羡秋鷹豪<lb/>
虚孰髙名擅頋陸僅識妙思陵莊騷金阜老仙憲文武<lb/>
醴筵繼日喚我曹銀臺吐燄眩金翠繡帷護煖聞蘭膏<lb/>
<pb n="KR4d0280_WYG_010-7a"/>
挈挈去尋樵牧盟貸我抗俗慙山靈風流雲散有悲唶<lb/>
目前赤脚仍樵青府公忽駕西蜚鵠言訪劔閣摹舊銘<lb/>
女媧青泥萬山外爭突雲日寒崢嶸前懽弦斷更容續<lb/>
一紙寄意良未能向者望望君不来談舌攅棘胸填埃<lb/>
叩門剥啄粲一笑灑然一洗衰病懐新詩絶妙不我靳<lb/>
笑口忽復緣君開驥足爭先真老矣屠門大嚼亦快哉<lb/>
但令石交不遐棄此外擾擾付一咍㡬時攜將好東絹<lb/>
倩巻吳中山水回<lb/>
<pb n="KR4d0280_WYG_010-7b"/>
　　　贈解禹玉<hi>解將家子以文字取世知予望之以致逺而老夫書癡為可戒故復取前</hi>
　　　　<hi>韻作詩進之</hi>
讀書秖博雙鬢斑詩好豈解留朱顔平時無客憐轍鮒<lb/>
觸處有人嘲飯山相府略嘗喚宜祿木門不夢窺銅環<lb/>
多病但結藥裹伴得酒間發詩囊慳頻頻終慊<graphic n="KR2207" url="https://raw.githubusercontent.com/kanripo/KR-Gaiji/master/images/KR2207.png" mimeType="image/png"/>斯飽<lb/>
浩蕩擬逐江鷗閑未死更費屐㡬兩此生秖欠茅三間<lb/>
<hi>方營巢未竟</hi>丁年悔不全吾髙正坐枵腹守不毛卑官餬口<lb/>
竟何補捐棄什百収一毫執版仰看上官面可復直氣<lb/>
<pb n="KR4d0280_WYG_010-8a"/>
陵羣豪夜剔殘燈賦招隱愁追交情廣楚騷豐約僅足<lb/>
優龍具汙隆真可付馬曹共嗟孔奮不自澤政復所至<lb/>
無脂膏向来枯䇿苦傷生塗窮却用陶性靈故人肯来<lb/>
問牢落河畔罷吟草青青夫誰急草脩期檄夫誰大刻<lb/>
班超銘孽虜遊魂須晷刻燕然蒼石髙崢嶸横槊千篇<lb/>
月三㨗是責捨子誰當能可遽學我賦歸来臨流欲濯<lb/>
襟袂埃老子期君舊不淺看上要津舒壯懐烏驚兎急<lb/>
易寒暑堯蓂不辦供合開文字玩世請少息盛時難得<lb/>
<pb n="KR4d0280_WYG_010-8b"/>
君念哉昔人聽謀取一得勿以老耄資笑咍君不見壯<lb/>
歲一跌子陳子江湖畢世甘低囬<lb/>
　　　次韻楊宰食蠏<lb/>
長翁服食僧様清灌園得閑収落英壯歲頗營口腹事<lb/>
岡有罝罟梁有罾大胾每快屠門嚼美酒慣陪豪士傾<lb/>
酒邊最愛無長叟坐隅未揖先風生揮斥肴品進此叟<lb/>
似去傖荒遊上京王謝家兒負販子氣味不待口舌爭<lb/>
年年屬饜不汝厭勇向上黨人夸矜一從多病戒竒嗜<lb/>
<pb n="KR4d0280_WYG_010-9a"/>
屏絶鱗介疎薑棖水中之怒寧阿系丈室髙臥幾淨名<lb/>
二年閑殺把螯手久要藥裹熏爐并旱後籃筐薦蜞越<lb/>
君乃下筯収所憎銘盤久斷舊嗜好垂涎忽誦新歌行<lb/>
射陽浦口霜耿耿繁梁埭頭霧𡨕𡨕及今尖團日供百<lb/>
莫孤君家竹葉清<hi>射陽最出蟹自繁梁入城故云予嘗傳無長叟無長無物也今秋此物艱</hi>
<hi>得而小</hi>
　　　送羊侯因簡崔帥<lb/>
殿廬護嚴外蕃宣崔侯文武能兼全石城之政列城先<lb/>
<pb n="KR4d0280_WYG_010-9b"/>
迄今遺愛春與妍爾来淮上提帥權淮民歌舞且晏眠<lb/>
術業可但朝路傳異域南首爭駢肩舊故顧念無愚賢<lb/>
如我衰病霜滿顛眷眷未肯即棄捐一紙緘春飛墮前<lb/>
嬾拙雙足如繞纒欲徃謝之尋囬船毎獨念之㡬針氊<lb/>
叔子北歸氣翩翩棋酒辦與君周旋未醉定復譚臞仙<lb/>
知我抱犢方中田黄堂名酒壓香泉<hi>香泉髙郵佳酒名</hi>淮白不<lb/>
下槎頭鯿叔子小駐當還轅有人北望心拳拳無使渇<lb/>
德垂饞涎<lb/>
<pb n="KR4d0280_WYG_010-10a"/>
　　　次韻張守垂虹小駐<lb/>
聞道垂虹舒逺目江波浩蕩江天晴江城竹馬待已久<lb/>
未妨小寒鷗鷺盟郡民憔嗟歲下熟丈夫慨慷志在行<lb/>
盛時陳力要接淅遮莫常譚嗤老生<lb/>
　　　再分韻得花字<lb/>
春工㡬時来天涯人間指顧成豪華未歎丹杏無餘葩<lb/>
能事已到桃李花東園地勝賔盡嘉塵邊霏屑杯中霞<lb/>
將壇令下手一义陣勢歘變常山蛇眉顰肩聳靜不譁<lb/>
<pb n="KR4d0280_WYG_010-10b"/>
詩成笑語還紛拏吾儕此樂世莫加聚蚊金谷何足夸<lb/>
但恐兒輩揺齒牙法士亦復工疵瑕君且休矣吾還家<lb/>
况復髙栁翻倦鴉徑催紫衣巾小車我亦欵段隨揮檛<lb/>
　　　贈趙子野<hi>子野分韻得日字借其韻</hi>
長翁飲徳腹為實趙侯論交膠在漆官曹未肯孤吟賞<lb/>
車載鴟夷挽衰疾樓前紅樹媚晴霽樓間清風細披拂<lb/>
崢嶸帝皥專花事彷彿江妃奏瑶瑟巾欹幘墮人傲兀<lb/>
堂堂飲興方未畢眼看韶華吾囁嚅氣摩蒼昊君豪逸<lb/>
<pb n="KR4d0280_WYG_010-11a"/>
人間樂事易陳迹便恐清歡轉頭失孰知椽筆今詩史<lb/>
煩君揮毫記今日<lb/>
　　　贈劉行甫<hi>分韻得耳字</hi>
劉郎雍容古君子平時人指原夫耳忽然闖我風雅壇<lb/>
疾雷破柱蛟龍起豫章可棟今七年魏舒驚人纔一矢<lb/>
後来獨步君仲宣撫斵輪具吾衰矣<lb/>
　　　次韻趙子野贈别<lb/>
白地倒海翻重湖趙侯塗改插架書石麟角犀清而腴<lb/>
<pb n="KR4d0280_WYG_010-11b"/>
了知不是山澤臞舌宫齒商鳯將雛一笑著我東郭竽<lb/>
曹後鮑前君指呼郊寒島瘦君童奴翠鳯未䏑口不餬<lb/>
吮漱沆瀣騎兎烏擘水挹取驪頷珠掛作白月照海隅<lb/>
丹山阿閣久榛蕪跳梁餓鴟啼鵓鴣兩鳥囚作轅下駒<lb/>
巨靈蹶起張怒鬚一鳥伸喙羣翼趍向来偃仆須君扶<lb/>
大篇落手吾戒塗春風得意揄翠裾東西州爾非秦吳<lb/>
猶金玉音寧所圗<lb/>
　　　送曹器逺從使虜<lb/>
<pb n="KR4d0280_WYG_010-12a"/>
暑風焮面黄塵底曹侯據鞍輕萬里曉趁官程夜未休<lb/>
不為功名為知巳男兒生有四方志誰能俛眉婦車裏<lb/>
周原咨度使塵飛漢官威儀渠顙泚異時横草恐不免<lb/>
此去灌𤓰聊復爾赤縣神州吾舊物文謨武略君奇士<lb/>
列聖恩波迄未涯百年胡運今如此山川險隘須黙究<lb/>
他日上前煩聚米殺胡之林定何許持酒遐望一啓齒<lb/>
歸来有句敵車攻老子滯懣資一洗<lb/>
　　　送二趙金陵秋闈之行<lb/>
<pb n="KR4d0280_WYG_010-12b"/>
君家種德麻葦似兩郎今日東南美石麟角犀互輝映<lb/>
拄腹撑腸皆錦綺賢書聮翩取如掇文字欲貴江淮紙<lb/>
步光久匣自光芒僕姑所指當披靡去去秋風鼓鵬翼<lb/>
翺翔烟霄此其始建鄴山川古雄麗平分勝槩供筆底<lb/>
氣陵鍾阜峰頭雲辭傾白鷺洲前水聮璧不難先衆俊<lb/>
歴塊仍能輕萬里平日雙眼不屢青竒窮一生端坐此<lb/>
即今意氣為君傾老子閲人蓋多矣<lb/>
　　　送劉常父秋試兼簡行父<lb/>
<pb n="KR4d0280_WYG_010-13a"/>
良樂佇目思驥子工師擇材須杞梓劉家昆季寧近用<lb/>
直幹百圍日千里戯綵之暇同鷄窻平挹千古如探囊<lb/>
尺箠政自無堅彊况腰烏號手魚膓鄉邦驚歎有此客<lb/>
一筆與翁箭鋒直秋賦春闈溷子爾老子賀書已濡筆<lb/>
香名聮翩傳里閭珠宫貝闕方權輿他年日奉平反笑<lb/>
更勝而今讀賀書<lb/>
　　　題六么後<lb/>
愛愛少日淫奔女愛愛死作貞烈婦東隅一跌収桑榆<lb/>
<pb n="KR4d0280_WYG_010-13b"/>
竟得佳名傳樂府男子處死正自難此女勵志雪柏寒<lb/>
至今挺挺在人目詩翁作詩垂不刋誰翻此詩入宫羽<lb/>
檀唇緩歌細腰舞直掩霓裳羽衣曲更問離魂饋漿女<lb/>
且玩此舞空金巵莫奏此曲增悲悽蘭摧蕙枯崑玉碎<lb/>
不如人家嫁狗隨狗鷄隨鷄百年佳麗終枯骴汝名芬<lb/>
芳無巳時捨生狥義渠安之而我更用興悲為我悲所<lb/>
悲人不識撫事懐人悼今昔翻雲覆雨行路難君不見<lb/>
買臣之妻彦升客<lb/>
<pb n="KR4d0280_WYG_010-14a"/>
　　　陳伯固使君禱雨得雪為作<lb/>
妖魃肆虐挻餘災麥田未麥空黄埃饑民忍饑守鄉土<lb/>
倚公力挽和氣回梵筵告旱初拜手補陀仙人已囬首<lb/>
楊枝一麾神受職雪龍占先效奔走飛翔作意擅曉昏<lb/>
膏潤趂時救枯朽人名此雪宗丞雪祈禳取攜屈伸肘<lb/>
德政可但人間最大士與徒龍與友閔雨競喜雪應祈<lb/>
今段尤拜天賜厚歸前帝席指日冀更遣竒祥福諸後<lb/>
太歲在戌如在酉看取乞漿還得酒<lb/>
<pb n="KR4d0280_WYG_010-14b"/>
　　　次韻楊宰<lb/>
頭顱敢意封戸牖飲處徃徃推祭酒宜人珍果亦鼎来<lb/>
把杯未省嗟不偶拳栗御棗玉山竒南北氣殊仍地醜<lb/>
少日詩人鱠鯨興莫年醉客持螯手令君未負將軍腹<lb/>
襞積琅玕向誰剖三珍薦槃侑從事翛然徑訪無何有<lb/>
詩来可但落饞涎萬巻更慙王季友<lb/>
　　　送赴省七子<lb/>
憶昔塗抹鬢未秋著書初不緣窮愁交契徃徃第一流<lb/>
<pb n="KR4d0280_WYG_010-15a"/>
愛且助之恩意周翳桑槃飯驚浪舟如輠轉轂需膏油<lb/>
疾需妙劑寒需裘李郝硯席初綢繆陳趙進脩警墮偷<lb/>
出語鑿鑿珊瑚鈎三臧筆底風雨遒丁年出我便一頭<lb/>
儒林丈人拔其尤賢書政用譚笑収七子寂寂從我遊<lb/>
窮人累人君信不迄今里閈聞沈浮玉音下天正旁搜<lb/>
南宫之行勿夷猶巨魚縱壑鷹辭韝鴈塔岐路隣崑邱<lb/>
㨗音聮翩走吾州壯志此去不啻酬士抱奥學追前修<lb/>
噤不施世吾儕羞肯臥少室甘沈幽肯闖侯門提蒯緱<lb/>
<pb n="KR4d0280_WYG_010-15b"/>
賢科夷淦古共由論才君等誰與儔可學老子拙自謀<lb/>
所向數竒老不侯一樽上盡猶未休索句軋軋蠒緒抽<lb/>
不作兒女聲悲啾倚須接武拱帝旒付我一竿釣滄洲<lb/>
　　　石湖兩帖還李推官<lb/>
石湖老子家蓬邱一笑俯作人間遊風度人品第一流<lb/>
結字亦復無朋儔還軫蓬邱俄十秋恍開此帖揩病眸<lb/>
便若執鞭侍瓊舟狂奔渴驥騰驚虬斷圭折劍紛然投<lb/>
蜚虹曳霞爛相繆人間至寳人貪求無閭珣琪雍琳璆<lb/>
<pb n="KR4d0280_WYG_010-16a"/>
彼此輕重寧其侔借我肯作一月留我癡不減顧虎頭<lb/>
還君孰視仍牢収愛護幸免惡客偷亦幸不汚寒具油<lb/>
　　　陳學正惠詩酬以長句<lb/>
寒風折人粟生膚局坐掩戸孰與娛吾宗髙義駕為迂<lb/>
新詩爛粲慰槁枯一百十二驪龍珠春意誰遣生座隅<lb/>
吾宗學力源委俱决為巨川瀦陂湖粉袍未脫口未餬<lb/>
氣凌雲霄色敷腴肝肺向我每傾輸我老舊學慙榛蕪<lb/>
妙語正賴君起予不辦𤓰李酬瑶琚病鶴曳翮寒松臞<lb/>
<pb n="KR4d0280_WYG_010-16b"/>
可復飛動索故吾<lb/>
　　　陳學正孫學錄有詩復次韻<lb/>
俗子敗興蚊咂膚獨賴勝士相嬉娛彼異趣者嗤我迂<lb/>
豈知木茂水不枯繄山韞玉淵懐珠二子豪爽仍㢘隅<lb/>
才名角立風義俱詩筆為我翻重湖雨膏霧沐春糢糊<lb/>
佳節尚忍孤雲腴古来左角計贏輸但有邱隴埋煙蕪<lb/>
願言公等常娛予不辱裋褐榮瓊琚山雌卑飛未妨臞<lb/>
更用鳥烏歌吾吾<lb/>
<pb n="KR4d0280_WYG_010-17a"/>
　　　戯作<hi>飲食小過不佳趙帥招飲淡食止酒因成古詩</hi>
書生禀賦紙様薄平日扶衰惟粥藥一日飲濕小嚙肥<lb/>
河魚數日煩醫治佳辰府公約把酒嚴斥厨丁預節口<lb/>
借問主賔醻酢餘還許公榮袖手無厚味腊毒古不予<lb/>
如作病何仍古語生世例非金石堅支離如我更可憐<lb/>
饞噇動使諸病入冷坐亦復百憂集彭殤瘠肥本自齊<lb/>
此理秪許䝉莊知筯下萬錢無足取厨薦三韭徒自苦<lb/>
法士語飲應且憎何如臥客懐中醉不譍婪酣任人嗤<lb/>
<pb n="KR4d0280_WYG_010-17b"/>
榖伯何如辟榖髙人師黄石陳遵張竦柄鑿夫何為彼<lb/>
此未可相是非七十老翁誰能促戚縛此戒醉死病殂<lb/>
吾命在<lb/>
　　　次陳倅同年瓊露酒詩韻<lb/>
君家家釀人家無市酤漓澁真剥膚朝来洗盞酹先酒<lb/>
凝<hi>去聲</hi>若金莖秋露珠色香第一味稱此輿臺桑落卿玉<lb/>
腴客間公榮不共飲主人恩意無乃孤歡伯三益能娛<lb/>
予愁城九守付摧枯淮鄉香泉豈其徒䰟夢枉用馳枌<lb/>
<pb n="KR4d0280_WYG_010-18a"/>
榆君家家釀人家無渴羗惱君君恕乎為君劇飲首就<lb/>
濡可待謀樂間憂虞<lb/>
　　　題髙夢錫指牛圗<lb/>
將軍向來馬量谷封君劣比羊千足浮雲富貴漫夸毗<lb/>
不博范叟回青目此叟落魄水墨仙松煤染指皆其天<lb/>
奏刀浪詫牛無全寢訛降飲二百角身不服箱鼻不穿<lb/>
觳觫肯受衆目憐髙郎畫徧米家船此軸寳重一當千<lb/>
老子老欲耕淮壖薋菉葹滿髙下田政用百尾收烏犍<lb/>
<pb n="KR4d0280_WYG_010-18b"/>
刀劒縱售能幾錢展掩此畫空惘然平日幽趣終拳拳<lb/>
此叟儻可作九原畫我草履麻為鞭經挂牛角羣牛前<lb/>
　　　次朱必先與師是唱酬韻<lb/>
朱郎滿腹抱賢業壯歲彈鋏仍哀歌飛將未侯方朔餓<lb/>
天無老眼如子何紛紛過眼日百十超拔如君信難及<lb/>
平陵筆陣吾敢支穩掇世科人所必小兒鹿鹿空肩隨<lb/>
血指汗顔驚崛竒於莵一嘯百獸懾誰顧露草寒蛩悲<lb/>
詩書鼓吹且强飯舜咨臯謨適華旦功名迫逐可得辭<lb/>
<pb n="KR4d0280_WYG_010-19a"/>
等閑莫詠南山粲<lb/>
　　　再次韻<lb/>
男子負抱成蹉跎唾壺自擊商聲歌此聲此意誰解領<lb/>
政用折柬招羊何人言百里半九十它日聰明嗟不及<lb/>
雲衢掎袂夢空勞神武挂冠吾已必久要但有窮鬼隨<lb/>
此鬼亦使文怪奇推敲慣嘗京尹怒登臨肯興賦客悲<lb/>
蠶蟻可浴牛可飯農家星候知昬旦不妨婢子辦黄紬<lb/>
更貸鄰僧供白粲<lb/>
<pb n="KR4d0280_WYG_010-19b"/>
　　　客以詩為東園飲不果次其韻二首<lb/>
東園千樹簉白紅攜壺滿意一醉同向来可是君宿諾<lb/>
政復急雨斜驚風縣知此興未渠盡暖日晴雲豈終吝<lb/>
叩門日聽長須来老夫於子驂之靳<lb/>
春池照影紅錦衣鴛鴦與鴨同低摧金籠鸚鵡頗誶語<lb/>
解道春色今寒灰客来命笑還錯莫此情不似君情薄<lb/>
會須把酒杏花前秪喚茶甌充罰爵<hi>主人怒諸妓故及之</hi>
　　　雨未止再次前韻二首<lb/>
<pb n="KR4d0280_WYG_010-20a"/>
蒼顔無酒不能紅坐窻袖手禪衲同幾時羲馭肯憐客<lb/>
滿意花卉揺光風樽酒向君懐抱盡賡歌劇譚忘悔吝<lb/>
更看珠玉聮翩来孰云猛乞猶小靳<lb/>
樽前罷唱金縷衣花為蔫萎玉為摧欠伸舊識名駒子<lb/>
<hi>后山語</hi>蘭艾一燎同飛灰匆遽不及呼莫莫春愁禁人酒<lb/>
力薄擬令大白徑浮君畢獻繼今仍此爵<lb/>
　　　次韻魏知元<lb/>
詩人索詩無乃俗我乎索之更虚辱從來東郭濫吹竽<lb/>
<pb n="KR4d0280_WYG_010-20b"/>
繆使尾續陽春曲此腹涸矣勞誅求我老知耻吾罷休<lb/>
使君拂雲敞新樓且可一醉同樓頭<hi>是日真州拂雲樓買酒</hi>
　　　再用韻<lb/>
青樓琴客信超俗俗外客子幸臨辱定知略眼歲寒枝<lb/>
肯負平生白頭曲雌凰雄鳯副所求和鳴之樂方未休<lb/>
暗香疎影春借力更看青子駢枝頭<lb/>
　　　次髙賔王餞徐南卿韻<lb/>
徐郎坐窮無㡬請千里過我身將影未辦還轅梅雪漂<lb/>
<pb n="KR4d0280_WYG_010-21a"/>
頗憶離家鴈天冷髙郎表表今子雲等閑落筆詩中君<lb/>
學力不為救飢分歸從夫子収奇勲<lb/>
　　　贈畫士龔子<lb/>
古人論畫索畫外世俗區區較形似眼明亦有可人者<lb/>
龔子畫形兼畫意龝蘭春蕙相與芳梅花照影生暗香<lb/>
倚煙映霧各夸嫮併作短軸供寳藏斬新雪色三丈壁<lb/>
勝日煩渠揮淡墨楂牙老樹對醜石龍騰獸伏起恍惚<lb/>
松底跳波隱隱轟千鼙石間横斜風竹相因依長翁雅<lb/>
<pb n="KR4d0280_WYG_010-21b"/>
趣在水竹新開湖南規辦五畆綠此松此石偕四友身<lb/>
未出門先在目暮年供給良易足龔子惠我真絶俗萬<lb/>
錢酬贈不頷頥新詩渠能飽君腹平生好事吾屢空龔<lb/>
子好事未後翁藏詩寳畫從人笑與子把玩無終窮<lb/>
　　　呈趙帥<hi>訪帥困於腰舖次日帥聞到招飲</hi>
雨行本自貪風便四十里程真劈箭長年攤錢夸半仙<lb/>
一炊黍頃風頭轉生世快意多所辱葉舟瓠壺浪如屋<lb/>
暗摏觸船船版折船丁籲天船媼哭淦窮儻有哀王孫<lb/>
<pb n="KR4d0280_WYG_010-22a"/>
腰舖人家𦂳閉門丁翁祿遫捕魚者向我顧肯顔色温<lb/>
茅屋新成容寄宿麻茶初熟仍見分解衣滅燭睡欲死<lb/>
鄉夢醒時鷄喚晨平時晨餔下南浦定向揚州聽更鼓<lb/>
飛㢘生憂吾敢怨薄命若為防市弩今朝河面吹細痕<lb/>
竹樹不聲人駿奔掣鈴一笑話疇昔便有樂事酬佳辰<lb/>
鎮淮主人開淥樽蕙蘭香前簫鼓喧一盃為我安驚䰟<lb/>
勝談亹亹清耳根向来憂虞無足言<lb/>
　<lb/>
<pb n="KR4d0280_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江湖長翁集巻十<lb/>
</p>
<p>
</p>
  </div>
</body>
</text>
</TEI>
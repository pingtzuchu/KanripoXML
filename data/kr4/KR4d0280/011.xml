<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江湖長翁集巻十一</head>
    <p>
<pb n="KR4d0280_WYG_011-1a"/>
欽定四庫全書<lb/>
　江湖長翁集巻十一　　　　宋陳造　撰<lb/>
　　五言律詩<lb/>
　　　山居十首<lb/>
山閒有好事時肯問何如束送筯頭薤鮮分匙面魚披<lb/>
襟偕我飽攬髪為君梳一笑塵勞外都無病可祛<lb/>
咀毒横戈地財堪博一羞時流正攘臂老子解抽頭秦<lb/>
楚蝸兩角跖夷貉一邱向來回晩照了不見全牛<lb/>
<pb n="KR4d0280_WYG_011-1b"/>
忽作斷過訪經旬閑瘦笻慵添和詩債病減灌園功石<lb/>
鼎裊輕碧庭柯零碎紅竹君如見慰竟日嘯窻風<lb/>
居深自少客兒輩省譍門日課午鐘飯生涯三畞園嗜<lb/>
魚親蜑戸輟果及王孫不惜苔錢破横縱步屧痕<lb/>
鳥息我亦倦行行取徑微石稜妨錯足藤蔓每鉤衣森<lb/>
木各天籟連山同夕暉推門吟袖冷滿帶野風歸<lb/>
涉世慣多遻還欣惬此心鷄孫當歲稔竹母值秋隂言<lb/>
配香秔軟行須綠影深繼今摩腹去風日更蕭森<lb/>
<pb n="KR4d0280_WYG_011-2a"/>
萍梗纔餬口爬沙亦畏淦悠然三徑地有此百金軀乗<lb/>
興聊吟筆無絃且槁梧幽居喜客醉未遣秫田蕪<lb/>
蕉鹿謝依乗孤髙廼得朋閑談每褐父清晤或鄰僧止<lb/>
酒元真子居家杜伯升此心安隱處蜩鷽傲鵾鵬<lb/>
一室市聲外生經良不孤園花非獨笑風竹巧相娛為<lb/>
客求鵝母供家課橘奴殘年温飽爾外此亦何須<lb/>
丁年陪友舊塵霧去駸駸不賴學問力終孤雲水心無<lb/>
波真古井躍冶豈祥金撫已知今是扁舟釣碧潯<lb/>
<pb n="KR4d0280_WYG_011-2b"/>
　　　元夜病起二首<lb/>
霽色莫澄鮮和聲入管絃人家無事日時節放燈天璧<lb/>
月紅塵外東風綠酒前强陪兒女笑病骨得輕便<lb/>
節物撩佳興浮生盍自寛山城如許樂燈市不多寒微<lb/>
步漂香細行歌惜夜闌何人欹醉㡌朱袖簇歸鞍<lb/>
　　　香雲寺<lb/>
山月明空隙庭柯下槁乾沈沈僧夜静漠漠鴈天寒夢<lb/>
境愁偏隔詩情老易闌未容辭水厄聊復踞蒲團<lb/>
<pb n="KR4d0280_WYG_011-3a"/>
　　　丁簿到蕪湖書不至<lb/>
幾日到于湖交情未合疎相望百里地不寄一行書待<lb/>
此寛相憶何人念索居朔風吹鴈斷徙倚正愁予<lb/>
　　　圩上<lb/>
小村山影裏山脚水明沙春事初移柳人家未摘茶生<lb/>
兒了門户饌客有魚鰕笑我塵埃者奔馳鬢易華<lb/>
　　　丁酉道中暮春<lb/>
去家如昨日節物轉頭非風處綠自舞雨餘紅頓稀野<lb/>
<pb n="KR4d0280_WYG_011-3b"/>
橋平水過村路躡花歸趂得酴醾在箏琶拂舊衣<lb/>
　　　秋日<lb/>
夢蟻浪多憂隙駒如許遒凄凉一霜早黄落萬山秋得<lb/>
失古青簡漂零予白頭不因多病過始覺此生浮<lb/>
　　　仁于庵<lb/>
䆉稏圍僧屋檀欒隔槿籬月池聊濯足雪壁賸畱詩里<lb/>
社皆囷廪鐘魚亦歲時平生松隱賦回首十年遲<lb/>
　　　次韻翟元卿<lb/>
<pb n="KR4d0280_WYG_011-4a"/>
君是儒冠秀源流况父兄文堪一戰霸氣欲五郎卿與<lb/>
世甘多遻謀生迄未成其誰為推挽小試合承明<lb/>
我困柄投鑿君才瓴建髙要之同臭味政以借熏陶觴<lb/>
詠聊真樂媸妍付爾曹能來緩詩頰芋火薦松醪<lb/>
　　　得姪消息二首<lb/>
甚喜年榖熟仍聞佳食眠郡人新過此鄉信得真傳社<lb/>
酒浮蛆淥湖魚割玉鮮平時計安穩莫靳里胥錢<lb/>
二頃居耕穫為謀未覺非輸租能早計坐社莫相違念<lb/>
<pb n="KR4d0280_WYG_011-4b"/>
我官將滿連宵夢只歸團欒老邱壑肯作食言肥<lb/>
　　　感興<lb/>
如鏡江流去奔馳合自羞病容霜後葉歸興浪前漚岐<lb/>
路三生債風埃一飽謀山田饒芋栗珍重故園秋<lb/>
　　　送人赴試<lb/>
之子是荆璞溫純仍琢磨諸公推大手壯歲合賢科豹<lb/>
霧三年隱龍門一躍過得詩應自慰老子閲人多<lb/>
　　　金地寺<lb/>
<pb n="KR4d0280_WYG_011-5a"/>
側徑崎嶇去飛蘿次第捫山横欲無地路轉却逢村竹<lb/>
栢圍荒寺莓苔上繚垣殘僧不知客芋火老雲根<lb/>
　　　畱行都<lb/>
久飫南來飯長維北去船薫衣子笑韻入筯望潮鮮意<lb/>
適忘漂泛吾生計食眠歸期何用數寛待藕花天<lb/>
　　　調官歸<lb/>
穰穰衣冠地耽耽公輔居雲霄有㨗徑塵土且長裾老<lb/>
去懐歸切生知與世疎解<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>漫刺在况說子公書<lb/>
<pb n="KR4d0280_WYG_011-5b"/>
　　　陪盱眙王使君東游四首<lb/>
錦席浮波影牙檣轉霧霏飛花窺碧酒舞蝶傍紅衣野<lb/>
日歌前淡雲峯望處微游魚應與樂啼鳥莫催歸<lb/>
纜解鷗飛處船移柳影中林廬桃李月浦溆蕙蘭風酒<lb/>
淺能無醉歌長惜有終賦詩聊泚筆寓意未須工<lb/>
紅旗圍皂葢離迾碧山隅水色涵雲樹賔筵著畫圗香<lb/>
温金鑿落花亞錦屠蘇醉裏銀絲鱠漁舟不待呼<lb/>
風林山闕處茅舍兩三家小駐回鶻隊重尋粟玉花疎<lb/>
<pb n="KR4d0280_WYG_011-6a"/>
煙横暖靄碧溜漱晴沙野興未渠盡數峯明晚霞<lb/>
　　　都梁八首<lb/>
淮汴朝宗地孤埤只眼前譙樓西日淡戍鼓北風傳破<lb/>
竹非無計澆瓜亦自賢客愁渾幾許撫劔倚吳天<lb/>
天外纖雲盡山巔望眼遙平淮剪綠野白塔界晴霄客<lb/>
裏風光異吟邊物象驕功名它日事回首興蕭條<lb/>
新居得翠微景趣自幽奇白石羣羊臥脩篁翠葆欹山<lb/>
光銜睥睨雲影傍藩籬席戶無車馬禽猿不更疑<lb/>
<pb n="KR4d0280_WYG_011-6b"/>
闗塞凄凉處青徐指顧邊如何漢正朔不盡禹山川將<lb/>
畧輕三㨗天威重萬全諸公不愒日老子判留年<lb/>
路惡惟沙磧山回忽市鄽樓臺明晩照花竹暝寒煙生<lb/>
事知無警懽聲驗有年猶嫌武陵遇不載割淮鮮<lb/>
犬吠蔥青裏人家竹徑深短籬循石磵老屋枕煙岑牛<lb/>
瘠知春事鳩啼認晏隂豐年易為客盃酒慰幽尋<lb/>
向來經世藴每作負山馳鬢髪不留黒京塵慙舊緇生<lb/>
涯黄巻在心事白鷗知回首林泉癖窮吾不為詩<lb/>
<pb n="KR4d0280_WYG_011-7a"/>
年年漢臣節春鴈與同歸番俗尊華服皇家後武威市<lb/>
中斜毼賤水外拂廬稀南北皆生息和親果是非<lb/>
　　　寄姪<lb/>
擁衾聽良夜風葉不餘飛天地清霜冷江湖旅鴈歸幽<lb/>
人惜短夢遊子念征衣窮老人間世愁城屢合圍<lb/>
　　　雨後病起二首<lb/>
旱歲仍無麥淮民食正艱幾時占雨信今日破天慳盡<lb/>
息田家歎聊開病客顔何由長歲稔金火莫循環<lb/>
<pb n="KR4d0280_WYG_011-7b"/>
小臥竹間齋幽懐得好開病從凉後減雨及望時來兩<lb/>
屩山千疊諸雛飯一杯吾生計此耳無夢到燕臺<lb/>
　　　歸自湖西<lb/>
晨具湖西飯還家腹果然怒風長擘席急浪不鳴船身<lb/>
覺青冥上情留白鳥邊衰年端一快整㡌向雲天<lb/>
　　　客中<lb/>
多夜淮瀕夢言歸未有期愁禁客舍雨寒過杏花時酒<lb/>
廢無何飲春如不自持若為丹九轉能黒鏡中絲<lb/>
<pb n="KR4d0280_WYG_011-8a"/>
　　　次韻朱萬卿五首<lb/>
陳雷好賔主亹亹各風流末座仍枚叟捐金得莫愁濃<lb/>
歡兼卜夜暇日賴銷憂近按梁州譜何妨一再謳<lb/>
風義陶朱裔斗南無此流懸知禁厨臠不賦畔牢愁筆<lb/>
落無千載談間散百憂盡抄新樂府惜欠雪兒謳<lb/>
彼姝綠窻子歐靚亦其流裠衩何因瘦眉梢不貯愁唾<lb/>
花新得意庭草共忘憂雌鳯求凰曲人前莫誤謳<lb/>
一雨動三日溝塍皆怒流風凉欺酒力喜色寄詩愁不<lb/>
<pb n="KR4d0280_WYG_011-8b"/>
待桑林禱俄寛杞國憂豐登知有象滿聽載淦謳<lb/>
平時歌酒伴雲散與風流白髪潘懐縣青衫許散愁生<lb/>
憐自謀拙人謂不堪憂只擬江湖去狂吟和棹謳<lb/>
　　　寄興化徐尉二首<lb/>
敬問昭陽尉飡錢得飽無時方依絳帳課謝剪萑苻賔<lb/>
爼仍黄雉書窻了白駒低回自愛惜才業正時須<lb/>
自折河橋柳何人慰寂寥一書寜用靳兩舍未為遥𤓰<lb/>
戍裝應趣荆扉興自饒回頭五雲處猶肯訪漁樵<lb/>
<pb n="KR4d0280_WYG_011-9a"/>
　　　次韻彭景貺<lb/>
鳩杖隨身去鄉園得自娛紅鮮終日有俗物向来無酒<lb/>
所揮椽筆風前據槁梧逢人休舉似兒輩笑吾徒<lb/>
　　　贈課會諸公<lb/>
書社他年事尋盟未厭煩須吾執牛耳助子躍龍門凌<lb/>
厲先諸彦從容即萬言雋功科舉外暇日要㴱論<lb/>
　　　次瓜州<lb/>
雲曀平山塔煙明老濞城客行判費日舟泊細論程閘<lb/>
<pb n="KR4d0280_WYG_011-9b"/>
水清兼濁潮天雨復晴未須歸有夢午枕惬凉生<lb/>
　　　贈髙黄二子<lb/>
平昔金蘭契過逢意自饒乗閑無窘步命笑有嘉招翠<lb/>
歛歌眉黛紅生醉頰潮歸驂從惜夜小待玉笙調<lb/>
　　　贈趙秀才<lb/>
衮衮紅塵去扁舟得挽回半生障日手一笑沃愁杯應<lb/>
俗吾衰矣論文子壯哉明年日邊信滿冀好懐開<lb/>
　　　約二趙棋集雨不果來<lb/>
<pb n="KR4d0280_WYG_011-10a"/>
客子離羣意蕭齋只睡宜得無新雨歎漫有故人期日<lb/>
力須棊局風凉入酒卮轉頭車婦去相憶各兒癡<lb/>
　　　次韻髙縉之二首<lb/>
能事餘千牘幽期自一邱向來書襞積不療客漂流小<lb/>
挹蘇耽鶴同歌甯戚牛幾時詩酒社相屬話天遊<lb/>
奚囊走湖海襟度極風流學力隱一敵才華追二劉與<lb/>
時君有用漫仕我非優它日霄霏上詩成復寄不<lb/>
　　　次韻石湖居士瓶中早梅二首<lb/>
<pb n="KR4d0280_WYG_011-10b"/>
詩翁靜三昧笻杖壁間横小閤自清絶幽芳從瘦生巧<lb/>
當窻影見時映燭花明底用尋春去衝寒踏月行<lb/>
羅帷護春色羣木未昭蘇絶勝翻香坐聊陪琢句臞天<lb/>
資便靜獨氷影倚空無後夜逢姑射仙家白玉壺<hi>翁約相過</hi>
　　　再遊虎邱二首<lb/>
闔廬歸骨地僧宇庇髙邱又趂能詩伴來為弔古遊英<lb/>
雄餘幅紙歲月莽東流未解山前客相逢更說愁<hi>末句紀所</hi>
<hi>見</hi>
<pb n="KR4d0280_WYG_011-11a"/>
令節攜壺客當年伏虎山詩成雲氣上人語畫圗間官<lb/>
作三年住時須半日閑從今碧眼老幾送醉中還<lb/>
　　　謝陳夢錫詩巻二首<lb/>
詩法工如此何時粟一囊渠儂須擁篲老子欲燒香世<lb/>
論瞢賢否人家皆稻粱願天開老眼為子療飢膓<lb/>
髙才萬夫敵餘事十全醫有句撞哀玉它年飲上池可<lb/>
緣乖世用政自畏人知當復嫌多口頻煩説項斯<lb/>
　　　即事<lb/>
<pb n="KR4d0280_WYG_011-11b"/>
側徑苔竹潤短籬鷄鶩喧小停障日手聊憩臥雲村綠<lb/>
影烏皮几新醅老瓦盆平生農圃計重與野人論<lb/>
　　　次韻羅春伯提舉<lb/>
龍公靳飛雨盍趂望時來尚及豐年計真令笑口開池<lb/>
蓮端自若月地信佳哉倚檻西風夜題詩判費才<lb/>
　　　送髙縉之歸謀武林結課二首<lb/>
眼底論人物如君亦壯哉作書猶乞米造物不憐才跋<lb/>
履妨詩筆祛除近酒盃飛塵棲劒室歸棹莫遲回<hi>劒室縉之</hi>
<pb n="KR4d0280_WYG_011-12a"/>
<hi>所居</hi>
輻輳羣英地皇州異别州能文纔倚馬作意付焚舟士<lb/>
價知名下醫門要擔頭明年春鴈足詢我賀書郵<lb/>
　　　歲晚言懐<lb/>
病在歲云除相羊小石渠連朝無出日進藥止觀書舊<lb/>
苦將迎困新慙誦説疎官曹不事事世恐誚相如<lb/>
紙屋酣春意霜空凝凍雲甘違酒伴約稍策睡鄉勲寂<lb/>
寂觀空色堂堂斂放紛冥心得今我回首謝前聞<lb/>
<pb n="KR4d0280_WYG_011-12b"/>
雀響初防雪鴉驕恐報晴徒妨一老夢莫究二蟲情虚<lb/>
籟吹羣動洪爐寄短生只今觀物化未替白鷗盟<hi>天晴雀飛</hi>
<hi>有聲時人以為欲雪</hi>
　　　贈相士蜀張二詩<lb/>
博古亦多藝相形仍論心司南輔名教左契指升沈好<lb/>
語空千紙行囊未一簪鄉闗劒閤外鴈足謾歸音<lb/>
貧病謝人謀形容覽鏡羞要隨耕釣徃聊為斗升留子<lb/>
術誠探妙吾門恐暗投霜髯文學掾寧復鄧元侯<lb/>
<pb n="KR4d0280_WYG_011-13a"/>
　　　贈陳錢二别乗<hi>久絶還徃邂追二公陳園小酌話舊且約為小築之遊</hi>
蜂蝶如相識窺人却怪生平時被花惱因病此心輕笑<lb/>
語初疑夢香紅旋問名杖藜回白首頽景歘銜城<lb/>
花氣浮遲日鶯歌佐緩觴肯孤畱客意兼貸著書忙疇<lb/>
昔朋遊樂扶攜醉後狂因君話塵外清興頓能長<hi>塵外樓名</hi>
小築縈人夢詩翁况舊期定攜桃葉女猶羡習家池鶯<lb/>
燕聽歌慣風煙取醉宜餞春餘幾日一笑更容遲<lb/>
　　　送李元英還常熟從周宰讀書<lb/>
<pb n="KR4d0280_WYG_011-13b"/>
久趼尋師足還家訖受經可容輕日力政使帶朝星髙<lb/>
步須堂奥它年看典刑奉親時得笑餘事賜袍青<lb/>
　　　次韻歸路微雪<lb/>
卓犖康時略昻藏報主身衝風還按轡飛雪却宜人帝<lb/>
渥先春遍詩題觸目新行行何様好歸路玉為塵<lb/>
　　　鹽城阻氷雪贈陳德美三首<lb/>
斷港氷初合窮塗歲欲除臨年仍此悔議道得無疎撫<lb/>
事空搔首何人為寄書海風吹浩蕩側望正愁予<lb/>
<pb n="KR4d0280_WYG_011-14a"/>
身口真相累風霜得備嘗即今歌匪兕未憗反屠羊辟<lb/>
謗規閑口因衰再覆觴不知詩酒外何計逭悲凉<lb/>
雪意知呈瑞還欺客鬢星悲歡隨處異艱阻向來經夢<lb/>
境翩蝴蝶宗盟近脊令盤飡更譚麈足用慰漂零<lb/>
　　　夜雨<lb/>
窻聲呼夢斷燈影尚微茫忽掃蚊專夜從知雨獻凉佳<lb/>
眠嗟莫續殘漏耿猶長却憶檠三尺馮書怯曙光<lb/>
　　　次韻何學諭送行二首<hi>時小休吳江</hi>
<pb n="KR4d0280_WYG_011-14b"/>
新詩念報答呫囁未能書落筆羣英右惟君一敵如窮<lb/>
愁疎翰墨客路費羲舒延閤青冥上摩研正望渠<lb/>
湖山迎客棹觸目總宜詩回首蓬萊近平生汗漫期衰<lb/>
年得奇觀徃事屬懐思何日鴟夷去扁舟共翠眉<lb/>
　　　曹娥廟二首<lb/>
處死稽緗素求名每寂寥紛紛等枯冢凛凛獨髙標玉<lb/>
刻龜趺字風驅水伯潮英魂儼如在楚些未須招<lb/>
閲世誰無父渠寧厭久生驚波輕一死森木竟雙塋石<lb/>
<pb n="KR4d0280_WYG_011-15a"/>
壁千尋立江流萬古清祠宫拜遺像猶復涕縱横<lb/>
　　　寄師文二首<lb/>
父子相為命淮鄉望海隅誰非牛䑛犢心羡燕將雛綵<lb/>
服藏書蠧青春負隙駒營營溫飽計猶恐未良圗<lb/>
阿泰知何似無書坐地偏未妨歸緩緩可免意縣縣肖<lb/>
父仍便酒如翁不蓄錢况須供老眼欲説已欣然<lb/>
　　　登招寳山<lb/>
一鷲風煙上三韓指㸃中地隨山共盡天與水無窮夢<lb/>
<pb n="KR4d0280_WYG_011-15b"/>
蟻紛軒冕騎鯨可閬蓬仙曹應拊掌顧我簿書叢<lb/>
　　　定海四首<lb/>
縣境拖脩直人家住土塗三方鯨浪湧一島虎頭孤風<lb/>
物猶佳處絃歌付老夫平生蟲篆意或許間憂虞<lb/>
齒髪今如此東來料一寒愛民平日事宰縣昔人難稍<lb/>
得官租辦聊容坐席安渠儂趨負輓疑未厭兒寛<lb/>
穫稻來墝埆開篘薦碧香地偏皆斥鹵汲井得甘芳漫<lb/>
仕今千室前人陋一鄉民安吾亦飽相樂亦相忘<lb/>
<pb n="KR4d0280_WYG_011-16a"/>
官廨鹽煙外居人雜賈胡聽言須畫字討海倚輸租習<lb/>
俗何妨陋鮮肥頗不無已甘三載住疇昔計乗桴<lb/>
　　　聞師文過錢塘二首<lb/>
行役兒無慮衰懐自不忘待潮何處泊聽雨共更長指<lb/>
俟烏供哺先容鴈著行更寛三日計茫蒼下歸艎<hi>時師是入</hi>
<hi>州迎兄舟</hi>
九堰三江外欹㠶側柂頻海鮮當入筯雨鵲定隨人椒<lb/>
酒須分歲江梅巧借春團欒多樂事未沫物華新<lb/>
<pb n="KR4d0280_WYG_011-16b"/>
　　　即事<lb/>
平昔功名念如今冷似灰藏書堪樂死望歲待歸來小<lb/>
宅依城築虚簷枕水開溪翁詩社侶有酒賸追陪<lb/>
　　　官居二首<lb/>
磔磔初鳴曉通通已報衙拙勤知待旦欺紿未停撾漫<lb/>
役鄉園夢秪添老眼花屈信庸敢計斗祿倚生涯<lb/>
官居不惜日宰縣動三年忍事腸欲爛為防頭救燃不<lb/>
應一飽計長受衆人憐俛仰堪供笑人間海易田<lb/>
<pb n="KR4d0280_WYG_011-17a"/>
　　　送學生歸赴秋試因省别業三首<lb/>
凉意蘇殘夢催兒起問塗功名數前輩術業舊原夫漫<lb/>
觸煙樓破應先老驥驅蠲痾吾有待端不倚岐盧<lb/>
年事真無賴官曹已憚煩兒堪付門户吾粗有田園遊<lb/>
舊因相問襟懐為細論此心歸隱計日日受風幡<lb/>
食口幾鵞雁田収問菜麻<hi>子美力難及黍稷得種菜與麻</hi>寧堪再攬減<lb/>
<hi>淮人謂歲飢為年歲攬減</hi>又抱兩嘔鴉<hi>越人以嬰兒為嘔鴉</hi>投老憐漂泊何時<lb/>
了貸賒終慙陶靖節歸不計生涯<lb/>
<pb n="KR4d0280_WYG_011-17b"/>
　　　冬至<lb/>
至節占天意豐登又必然相風綠漪静賔日矞雲鮮比<lb/>
屋皆生意窮閻有醉眠端容衰病宰索句海山前<hi>正覺凌曉</hi>
<hi>望日出五色雲捧之是日無風</hi>
　　　立春<lb/>
春信葭灰動尋知寒事休光隂從冉冉身世判悠悠鬢<lb/>
影㸔銀勝官期志土牛羸骸更元命惜為斗升畱<lb/>
　　　祭龍<lb/>
<pb n="KR4d0280_WYG_011-18a"/>
廣殿羅籩豆脩廊振珮環帝觴初拜手仙馭不違顔瑞<lb/>
霧浮空下靈風拂袂還定知龍宛宛千祀拱南山<lb/>
　　　答龔炳澤卿<hi>龔寄書首云今更名炳</hi>
之子違離久前宵夢見之秋蛇開側理曉鵲啅疎籬歆<lb/>
秀何時改郊庠更問為有言今贅矣暗裏自應知<lb/>
　　　送嚴上舎幷寄諸公十首<lb/>
嚴子老且健翩然湖外行歸來困一跌悲嘯念餘生幸<lb/>
棄扶衰杖幾成折足鐺開籠出雙鳥身已御風輕<lb/>
<pb n="KR4d0280_WYG_011-18b"/>
嘖嘖鴈聲急稜稜秋意深行都舊新雨獨客短長吟子<lb/>
肯憐衰病時來慰滯淫惜無移日酒留照蠟燈斟<lb/>
　　　　右送嚴<lb/>
自昔金陵幕周旋未盡能凄凉論閥閲突兀擅聲稱直<lb/>
已堪從事公言不負丞嗣當蜚鶚牘畱眼看依乗<lb/>
聞道張夫子還家俗累輕兩官終短袖五字屹長城龍<lb/>
斷悲人世煙雲寫物情只今遥夜月獨許伴空明<lb/>
　　　　右寄張次䕫縣丞<lb/>
<pb n="KR4d0280_WYG_011-19a"/>
趙子趨吳幕予偕詠舞雩迄令推轂力不墮拾塵誣鬢<lb/>
脚今全白車輪欲半朱何階答知巳氷蘗耐窮塗<lb/>
已種河陽柳將題晉客輿論交記曩昔因使問何如擁<lb/>
燼應多暇援毫不一書詩成當屬我拜賜衮褒餘<lb/>
　　　　右寄趙景安府判<lb/>
憶訪俞夫子頻煩挽袖留酒邊無俗物塵外有髙樓未<lb/>
醉催歌扇言歸聽漏籌此歡誰與繼怊悵歲時遒<lb/>
暇日詩成集西來見未曾金徽想流水玉井定層氷呵<lb/>
<pb n="KR4d0280_WYG_011-19b"/>
護山靈惜流傳紙價增石湖千載託密密續前燈<lb/>
　　　　右寄俞君任府判<lb/>
交際論才業何郎種種長元推萬人敵况别四年彊文<lb/>
看青錢中詩須古錦藏西歸容盥讀老境借輝光<lb/>
舊識追風足低摧坂下車長驅待雲路小㨗已鄉書唾<lb/>
手須科第差肩有詔除公餘富佳句記我渾樵漁<lb/>
　　　　右寄何解元<lb/>
　　　再次韻十首<lb/>
<pb n="KR4d0280_WYG_011-20a"/>
重見髪更白羇棲偕在行余嗟遽如許子亦可憐生玉<lb/>
粒書新劵霜蔬煑破鐺詩成莫浪出或取世儒輕<lb/>
曲巷纔人跡泥淦没屐深未妨衝雨到要伴掉頭吟大<lb/>
巧專亭毒何時掃疹淫濁醪君莫厭排悶勉孤斟<lb/>
客舎無佳晤君來肯小留衣穿從見肘賦好似登樓論<lb/>
世聊捫舌輸棊不計籌明窻坐方穩寒日為誰遒<lb/>
吳門詩酒伴入社記吾曾香篆溫難燼銅壺冷易氷賡<lb/>
酬恕吾老聲價放渠增衰謝猶迴首思分蔀屋燈<lb/>
<pb n="KR4d0280_WYG_011-20b"/>
朝家無闕政秋禜繼春雩恤緯憐吾怯知言敢自誣閉<lb/>
隂寧董傅為已肯楊朱未斷蝸緣壁仍多豕負塗<lb/>
城西山水窟早晩命籃輿勝絶僧能有拘攣我不如山<lb/>
雲側步踊雪壁細行書它日嘗盤礴蕭然樂有餘<lb/>
中天有臺閣自問汝何能世路信薄命吏曹須異稱北<lb/>
歸甘醉叟西上且聾丞執友論文地能無興可乗<lb/>
進業湖海窄取名絲縷輕因君論前輩衛道有金城潢<lb/>
潦先知本機緘貴用情靈臺與秋日烱燭古今明<lb/>
<pb n="KR4d0280_WYG_011-21a"/>
仕為飢寒迫歸憐興味長卜居從詭譎勿藥幸康强隣<lb/>
擬千錢買書開萬巻藏殘年文字癖更欲競流光<lb/>
靖節瓶無粟思歸更命車慵垂督郵帶况袖子公書老<lb/>
我須閑適塵緣得破除還應與鷗鷺分占碧溪漁<lb/>
　　　題陳主管小壺天三首<hi>陳延客棋于中</hi>
一室凌埃<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>公堂更左偏閑消官上日小隱洞中天棋<lb/>
酒隨醒醉蚊蝱斷撲緣憐渠鍜爐側矻矻計巢仙<lb/>
棋枰外世故喧靜信奇偏俗網恢三面氷壺令一天時<lb/>
<pb n="KR4d0280_WYG_011-21b"/>
供詩友課未斷宰官緣付我紅塵去如君自半仙<lb/>
未放歌雲散先看醉㡌偏周郎自醇酎樂廣定青天持<lb/>
勝収賢業推枰聣世緣明年一品手却訪玉堂仙<lb/>
　　　過八疊舖問宿<lb/>
平野俄空闊遙山且有無斜陽對捫蝨暝樹忽啼烏老<lb/>
去猶羈旅生平頗壯圗田翁詫豐歲不擬話為儒<lb/>
　　　髙頭山<lb/>
小駐緣雲脚居然睡眼醒楚田銜樹闊漢水挟山青蹀<lb/>
<pb n="KR4d0280_WYG_011-22a"/>
躞初忘倦巉巖已飽經川原方啖蔗不擬歎漂零<lb/>
　　　無題三首<lb/>
薄宦受風梗還家歸岫雲行人與喬木老色竟平分末<lb/>
路慙周朴窮交有墨君看渠綬若若千騎詫鄉枌<lb/>
浪出嗟何補歸來樂有餘山川付不借天地託蘧廬酒<lb/>
熟聊呼客鈎垂不在魚平生棲遯意政用葢迂疎<lb/>
卧病十四五秋來身自輕已拚不藉在寧復可憐生每<lb/>
笑隱者傳尚存身後名灌園聊日力分藥且交情<lb/>
<pb n="KR4d0280_WYG_011-22b"/>
　　　思歸<lb/>
薄宦隨漂梗流光任迅湍家山蝶夢隔節物鴈書看徃<lb/>
事頻回首微吟小凭欄多情但烏鵲時肯報平安<lb/>
　　　答壽詩<lb/>
感念垂弧日無成忽老衰尚須庚癸諾可諱甲辰雌但<lb/>
有散人傳難勝幼婦辭呼兄張座右言配蓼莪詩<lb/>
　　　次韻章宰<lb/>
窮山從薄宦小郡著衰翁政術甘疎拙辭壇敢長雄一<lb/>
<pb n="KR4d0280_WYG_011-23a"/>
飢纔自救五細未宜中又擬包羞去京塵冒軟紅<lb/>
遊舊多厭絶怪君終眷知帳畱仍碧酒紵獻更清詩風<lb/>
義固難及月評無乃私相從文字樂悔作十年遲<lb/>
　　　過樊村<lb/>
幾日囚籠鳥今朝縱壑魚空勞計遲速凡百有乗除岸<lb/>
勢驚禽過江聲午夢餘心融得新句澄水滴銅蜍<hi>漢江水黄</hi>
<hi>濁貪行不暇汲井</hi>
　　　書懐二首<lb/>
<pb n="KR4d0280_WYG_011-23b"/>
俛仰人間世纔為一笑資百年羊胛熟萬事虎頭癡文<lb/>
字聊遮眼功名浪朶頥浮生如此爾况復病餘衰<lb/>
薄宦爬沙地平生一不施才名將底用齒髪歘如斯自<lb/>
笑書汗馬誰今手不龜惟餘五色筆忍賦四愁詩<lb/>
　　　步西湖次韻徐南卿<hi>前後九首</hi>
載酒幽尋地乗閑得再臨麗黄啼曉霽魏紫笑春㴱撫<lb/>
事揮犀管他時夢鶴林心期更閴寂物理付昇沈<lb/>
楊園騫絶嶺萬象赴窺臨坐久嵐霏潤來時翠碧㴱鶯<lb/>
<pb n="KR4d0280_WYG_011-24a"/>
花自佳處魚鼔亦叢林誰在飛埃外芸芸付陸沈<lb/>
山寺曾題竹尋詩記所臨緣雲俯空曠捫石探幽㴱倦<lb/>
鳥低平野蔫花下碧林沙頭催喚渡空水逺沈沈<lb/>
水月春猶淺攜壺記此臨雲煙澹閑寂魚鳥媚清㴱堤<lb/>
路俄人海侯家或肉林髙樓下金彈簾影𦕈深沈<hi>水月趙園</hi>
<hi>名</hi>
徐子學詩苦硯池寧暫臨課功初贔屭著語遽精㴱更<lb/>
積歲月力儻陪英俊林人生才業地渠輩分平沈<lb/>
<pb n="KR4d0280_WYG_011-24b"/>
徐郎小隱處愛我許迂臨多遻話歲晚言歸忘夜㴱祛<lb/>
愁倚詩酒結伴卜山林更喜檀欒舊風煙挺緑沈<lb/>
西湖千頃畫政用好詩臨鑒掲霧解駮屛紆雲淺㴱鈿<lb/>
車隨寳馬紅舫度青林歸去開囊錦君先炷水沈<lb/>
詩課逭離索蕭窻誰肯臨語方逢衆怒自詫用功㴱未<lb/>
議辭窮鬼纔堪補笑林舊交多冊府肯信有湮沈<lb/>
逐利爭名地扶衰瞢一臨官同氷谷冷盟締海鷗㴱局<lb/>
步無夷路卑棲有故林鳶魚天地内遂性各飛沈<lb/>
<pb n="KR4d0280_WYG_011-25a"/>
　　　觀諸公射於城北書壁二首<lb/>
舊約已湯餅新歡仍碧香小閑障日手同憩臥雲莊羣<lb/>
彥矢復沓老夫詩在囊蔬畦暝晚色野興為誰長<lb/>
塵我玉蟾蜍弦君金僕姑分曹雙壁立中雋萬人呼壯<lb/>
歲功名地從渠山澤儒他年玉音問冊府起孫吳<lb/>
　　　次韻楊宰次郎裴<hi>時予亦留西鄉因述懐</hi>
信次尚村落食眠隨曉晡山瓶餘濩倒<hi>村人以野釀名濩倒</hi>僧宇<lb/>
謁伊蒲笑挾兎園策問收魚澳租前灘起鷗鷺為我作<lb/>
<pb n="KR4d0280_WYG_011-25b"/>
前驅<lb/>
　　　次韻楊宰公田道上<lb/>
人有褰裳去時閑野渡舟知君問彫瘵隨處訪㴱幽歲<lb/>
事方闗念村醪不破憂貰租仍已責或可繼前脩<lb/>
　　　次韻楊宰樊汊<hi>邑東南或偏得雨然足不足村村不同嘗與令君言荒政寜虧</hi>
　　　　<hi>官無寜厲民此役也哀不幸畧僥倖乃可因君有詩輙次韻</hi>
龍豈分勤惰司存想異方禜雩均此意豐歉竟殊疆惠<lb/>
戒憎漏網君寧專擊強東南有偏熟鄙語未應忘<lb/>
<pb n="KR4d0280_WYG_011-26a"/>
　　　次韻楊宰秋尾雪<lb/>
密雪界秋冬悲歡可得同祥如闗歲事時合奏塲功政<lb/>
要肉骨手民方霜葉風强吟鹽絮句面不葢羞紅<lb/>
　　　次韻楊宰葫蘆格<lb/>
生常信流坎老不歎漂零雪後菊未死雨餘山更青仍<lb/>
煩析塵語逺寄打包僧政績隨詩價多君日日增<lb/>
　　　次韻楊宰述懐<lb/>
為儒如此爾糧食第晨晡詩漫南山杞愁連董澤蒲賔<lb/>
<pb n="KR4d0280_WYG_011-26b"/>
筵闕鵞䏑劵負有牛租久要惟窮鬼文成不受驅<lb/>
　　　次韻楊宰野步<lb/>
笻杖陪隨去漂然不繫舟雲低山影暝風定竹林幽病<lb/>
減柳臂感老無蒿目憂吟詩如蝕月玉斧儻能脩<lb/>
　　　次韻樊汊<lb/>
荒政賴賢守湛恩推上方龔黄真父母秦越肯圻壃手<lb/>
自起僵仆術先銷㬥强膏肓得司命銘肺可能忘<lb/>
　　　次韻楊宰雪<lb/>
<pb n="KR4d0280_WYG_011-27a"/>
對雪動遐想此情今古同饒為灞橋句會奏蔡城功恥<lb/>
臥袁安屋思乗列子風髙翔廣樂地眩旋九霞紅<lb/>
　　　次韻楊宰宿田家<lb/>
雪曉烏驚矯無風葉自零人家住莽蒼徑栢挺寒青千<lb/>
載猶歸鶴三生省病僧脾虚眼多眚更比向來增<lb/>
　　　次韻漕使張守二首<lb/>
政績新皇眷功名舊壯懷人才䨇立玉筆勢各排淮鵬<lb/>
路天惟咫鯫生骨未埋行㸔仲淹弼接武冠堯階<lb/>
<pb n="KR4d0280_WYG_011-27b"/>
授書天佐漢鼓篋客師韓氣宇包溟渤辭鋒凛莫干經<lb/>
綸股肱似姓字齒牙寒不作規隨起誰令九鼎安<lb/>
　　　題吳司理子隆兼隱<lb/>
紳笏視林藪逹人忘異同端知柱下史却笑鹿門翁犴<lb/>
獄仍隂德詩書亦雋功何須笠澤去煙浪放船篷<lb/>
　　　次韻張守赴真州辭家<lb/>
爭引依風領須公布惠慈㴱恩手摩拊數計月盈虧歲<lb/>
事方援溺情親更語離來時鴈天闊觸目總宜詩<lb/>
<pb n="KR4d0280_WYG_011-28a"/>
　　　次韻張守惠山<lb/>
詩伯心如水熊轓再護邊敎條父老舞姓字裔荒傳客<lb/>
到牽鈴索詩成仰屋椽平吞雲夢澤聊酌隱之泉<lb/>
　　　次韻張守塗中逢節二首<hi>向予房州之行亦舟中作歲節飲</hi>
塗中歲遒盡江影暮澄凝栢酒惟宗武河梁似李陵問<lb/>
津田叟傲捩柂長年能繋纜纔沙觜人家已上燈<lb/>
賞心仍令節十事九相違老境家猶逺愁城日合圍客<lb/>
塗君尚歎世路我知非羡殺鄉居子耕梁木葉衣<lb/>
<pb n="KR4d0280_WYG_011-28b"/>
　　　次韻張守與潤守總卿詩四首<lb/>
天階玉作筍此地合垂紳尚戒專城馭虚逢籲俊辰公<lb/>
方閱竹馬名已薦楓宸政恐經綸去諸公拱後塵<lb/>
漁樵送晚景天地著陳人澗底離竒榦人間浩蕩春峨<lb/>
冠纔識字何策可資身不擬千言賦忉忉慁大鈞<lb/>
殘年仍舊學平日亦新書酒渴今司馬巖棲昔幼輿夢<lb/>
無三字拜家有五車儲但諗催詩燭吾衰冀少徐<lb/>
向我能忘勢張侯却甚真頻分代舍飯遣濯客裾塵長<lb/>
<pb n="KR4d0280_WYG_011-29a"/>
日無知巳因君愛此身可須砭劑力振臂起漳濵<lb/>
　　　頫江樓分韻得春字<lb/>
子政文筆勁武陵豪氣振髙騫霄漢步分占燕鶯春造<lb/>
化歸吟思<hi>謂二公</hi>罇罍著散人芳時好賔主載酒未妨頻<lb/>
　　　次韻楊宰泛湖<lb/>
昔日草𤣥手效官今武城端憂計豐歉行色問隂晴詩<lb/>
酒時陶冶身名孰重輕猶能記駑蹇拜賜得瓖纓<lb/>
　　　次宿北阿韻<lb/>
<pb n="KR4d0280_WYG_011-29b"/>
聞道籃輿去遙崗復近阿詩應弔孝逸碑或贊頭陁靜<lb/>
者官餬口公朝禮作羅憐君日阡陌塵土撲隂何<hi>北阿李孝</hi>
<hi>逸破李敬業處</hi>
　　　次韻趙帥四首<lb/>
藩方人奠枕楚尾鐡為城曉日熈仁惠春雷殷政聲護<lb/>
邊一李勣增户幾王成笑指瓊花露如公徹底清<lb/>
腹裏羣經笥毫端五字城少陵寜漫興侯喜欲無聲竊<lb/>
聽鏘金奏仍聞破竹成君知盥手處毛骨為誰清<lb/>
<pb n="KR4d0280_WYG_011-30a"/>
我亦飽參僧臝糧走百城諸公傳句法夫子擅詩聲自<lb/>
笑屠龍誤時須畫鶩成峨肩出苦語蛩夜共凄清<lb/>
自昔繁雄地蕪城壓錦城惟公工活國上課已蜚聲富<lb/>
庶幾當日調虞屬老成歸應演周頌宗祀奏維清<lb/>
　　　次韻林子長<lb/>
詩壇舊同歃攀附不無因攬轡今膚使回轅記老身雲<lb/>
泥知已隔譚笑尚容親不記棋前酒當時定㡬巡<lb/>
　　　次韻趙帥歲暮<lb/>
<pb n="KR4d0280_WYG_011-30b"/>
夙心觀物變投老得詩窮𤣥草居然白爐萁却暫紅詩<lb/>
緣梅雋發愁倩酒消融未用凌羈客疎簾逗雪風<lb/>
　　　次韻小閤<lb/>
聞道委蛇地金虬自炷香心雖便靜黙時恐後騫翔物<lb/>
外貯春色人間占夜光定誰傳句法俗骨㸃𤣥霜<lb/>
　　　髙宗皇帝挽章二首<lb/>
雨露均皇澤丹青煥帝猷恢圗自天運授聖與神謀方<lb/>
眕脩齡夢俄偕造物游姑山餘四子不復候瓊輈<lb/>
<pb n="KR4d0280_WYG_011-31a"/>
措俗皇風粹怡神象帝先寳圗傳聖嗣金闕覲羣僊典<lb/>
訓昭如日華夷痛所天衣冠游歴地一一淚河前<lb/>
　　　髙宗皇帝挽章二首<lb/>
天地重開闢華夷赴指揮羣生欣按堵三紀仰垂衣鳳<lb/>
歴雖無極龍樓忽告違廣成譚道處千古想驂騑<lb/>
精一心傳後功隆道固存徐乗僊馭去徃儷玉皇尊典<lb/>
誥無遺意臣民有斷䰟嵩靈弓劍望愁霧慘中原<lb/>
　　　壽皇聖帝挽章<lb/>
<pb n="KR4d0280_WYG_011-31b"/>
孝儉超千古初終秉一心時前未央酒每惜露臺金遺<lb/>
範天同久湛恩海與㴱攀摧慟夷夏悲淚作秋霖<lb/>
　　　壽皇聖帝挽章二首<lb/>
受授光堯禹規摹陋漢唐皇圗開夀域國步坦康莊檢<lb/>
玉方慈範乗雲忽帝鄉華夷均孺慕矯首涕滂浪<lb/>
慈儉遵先志剛明肖上乾題期千一遇躋治五三前他<lb/>
日山藏壑終天澤漏泉稽山穿望眼松影五雲連<lb/>
　　　强同年次子挽詩二首<lb/>
<pb n="KR4d0280_WYG_011-32a"/>
識子初衿佩嶄然自夙成風猷乃公似文字老夫驚遽<lb/>
隕連城器難推造物情新宫漫仙伯政復待君銘<lb/>
弱歲不好弄俯窺同隊魚開編便頭角諸老辦吹嘘囊<lb/>
錦餘詩草悲風忽輤車人今埋玉恨清淚灑衣裾<lb/>
　　　黄尉挽章二首<lb/>
傳緒祖風懿居鄉家道肥羣書了漁獵一性自弦韋官<lb/>
僅紆黄綬時須補黑衣空纒百身恨遽作九原歸<lb/>
落筆心猶壯論年鬢未斑硯捐初鑄鐵澤失善藏山談<lb/>
<pb n="KR4d0280_WYG_011-32b"/>
麈那容數靈輀去莫攀松阡縈望眼衰淚可勝澘<lb/>
　　　李粹伯挽章二首<lb/>
今代論時傑如公未易量氷壺鍾器質繡叚粲文章遂<lb/>
鬱鸞臺望俄成馬鬛藏忠賢如此爾天意竟茫茫<lb/>
病酒漳濵久傳聞信復疑為郎真地下哭友漫天涯雨<lb/>
紼何由挽風松想助悲自今思有道時展蔡邕碑<lb/>
　　五言排律<lb/>
　　　九日<lb/>
<pb n="KR4d0280_WYG_011-33a"/>
樽俎天風度亭髙眼界寛江山對吹㡌煙雨入凭欄蟻<lb/>
酒傾靈液霜花碎辟寒樂長回過鴈香細靄雙狻樂事<lb/>
酬佳節千金命一歡燈前喚歸騎星漢巳闌干<lb/>
　　　次韻盛教授<lb/>
詞章有餘力老色歎侵尋况苦漳濵臥俄聆正始音新<lb/>
篇驚間發平處冠來今脩月無前手凌雲得此心葩華<lb/>
分子細矛㦸駭隂森玉楮何勞刻於莵不易擒競傳平<lb/>
水市或博樂浪金妙斵風無迹窮搜海並㴱與時猶落<lb/>
<pb n="KR4d0280_WYG_011-33b"/>
落逼古謾駸駸襆被征塵暗臨流鬢雪侵徐驅憐老驥<lb/>
決起羡驚禽善價渠能許清愁可得禁不無青白眼聊<lb/>
費短長吟頃歲欣相識髙山慰所欽周旋窺義府衰朽<lb/>
謝書林適越慙荒陋依劉耐滯淫交情向來密詩病幾<lb/>
時箴遲子迂軒葢呼奴潔釜鬵萁爐足幽趣玉唾滌煩<lb/>
襟斗酒窮簷日招搖得共斟<lb/>
　　　再遊殖軒小酌<lb/>
生世岐喧靜平章有不如宦塗吾畫虎濠上子知魚去<lb/>
<pb n="KR4d0280_WYG_011-34a"/>
索長安米歸紬笠澤書兹軒住蒼莽勝日復躊躇酒盞<lb/>
扶頭後鶯聲禁火餘蘭風度樽俎蝶翅掠襟裾有底煙<lb/>
霄意便為水竹居可須供麴糵未後課耰鉏花蓓紅酣<lb/>
日池光碧浸虚鶴頭依綠荇龍骨鬧清渠詩興因超忽<lb/>
愁端得破除時從一吟醉小計百硨磲<lb/>
　　　送羅提舉<lb/>
萬口歌謠裏臨岐挽使車五雲金碧際平步闖天居皇<lb/>
眷須禆益清朝有詔除致君真夙素活國此權輿壯歲<lb/>
<pb n="KR4d0280_WYG_011-34b"/>
持英節春風滿比閭民皆樂耕鑿吏敢狃侵漁日者流<lb/>
離歎時方旱暵餘飽飢親勞來骨肉費勤渠汲直開倉<lb/>
後韓公報政初重前漢皇席肯挾子公書冠豸傳應實<lb/>
嬰鱗可待徐規恢今日事抱負與時攄吏治捐邦蠧羣<lb/>
妖信鼎魚衰翁憐命蹇違世坐才疎但有江山助曾無<lb/>
甔石儲登門仍造次作意借吹嘘此去逰丹地能無薦<lb/>
子虚壯心翔碧落歸夢謝黄淤凝睇成分袂從人更曳<lb/>
裾念為天下賀不擬賦愁予<lb/>
<pb n="KR4d0280_WYG_011-35a"/>
　　　謝龔養正病後分藥<lb/>
如許臥痾久入春知少蘇遽能捐藥物分惠及吾徒字<lb/>
驗親題健形非賤子臞人情工老芋友意寓柴胡恠底<lb/>
隂陽冦偏陵山澤儒從君足力減歎我酒腸枯解橐供<lb/>
砭劑投笻試步趨身方困厲鬼名巳屬亨衢書蠧妨生<lb/>
理盃虵可自誣斯文千歲計平世萬金軀大手堪周史<lb/>
諸公待董狐幾時隨急詔帆影漾前湖<hi>養正補官有信</hi>
　　　勸農書淨居壁<lb/>
<pb n="KR4d0280_WYG_011-35b"/>
小出成休務徐驅免戴星風枝禽磔磔煙隴麥青青蕭<lb/>
寺蜚塵外行軒數刻停賸呼黄髪叟看臥碧香瓶庶富<lb/>
幾無憾耕桑飽所經由衷疎直語或可比閭聽<lb/>
　　　寄顧簽判<hi>定海虚籍米數簽幕主張蠲放作詩謝之</hi>
版財虚占籍為弊與年㴱挹酒空名斗無虞可即禽焦<lb/>
頭寧自救捫舌未渠瘖上幕真時望平居念陸沈蠲痾<lb/>
丹九轉援墜綆千尋容易令公喜恩勤獲我心益昌畱<lb/>
署考神武貸抽簪厚徳何容報交情擬斷金<lb/>
<pb n="KR4d0280_WYG_011-36a"/>
　　　飲寓隱<lb/>
軒亭曉清曠行樂未妨頻無客不堪醉有花長是春憑<lb/>
欄尚紅藥結伴擅芳辰笑駐凌波步香分折角巾鶯聲<lb/>
殊自健杏子况嘗新仰止宗英伯來為鄭驛賔言辭獨<lb/>
樂樂仍命可人人鴻弄舞時影梁蜚歌處塵棋枰誰得<lb/>
雋詩筆自疑神欹倒何妨屢歌呼却甚真升沈塞上馬<lb/>
容易鬢如銀奈許追歡地回頭迹便陳<lb/>
　　　再逰福溪巖贈主僧<lb/>
<pb n="KR4d0280_WYG_011-36b"/>
山路細縈蛇欹危訝泛槎幽人肯假榻倦客似還家栢<lb/>
徑初軒豁筠窻更靜嘉飢腸如作苦齋鼓恰停撾茶供<lb/>
含秋露菘葅帶早花香秔有炊玉煑餅不揺牙好在經<lb/>
行處還憐舊約差摩挱驗蛇蚓圎缺屢蝦蟇境信人俱<lb/>
勝心寧迹與遐農時多閔雨意緒每如麻却話三生契<lb/>
空嗟兩鬢華蒲團坐䨇穩良夜對篝紗<lb/>
　　　均州贈應守沈倅<lb/>
聞道均陽郡平時百萬家客行休訪古世異定興嗟逐<lb/>
<pb n="KR4d0280_WYG_011-37a"/>
逐纔為市通通亦摻撾僅成新聚落那復舊豪奢屬者<lb/>
歌簫地連畦蔓瓠瓜今來冠葢侣薦筯欠魚鰕<hi>連日買漢江魚</hi>
<hi>無所得</hi>狹路幾沙磧頽垣賸土花街塵坌鳥雀屋影暗桑<lb/>
麻恐有如鴞鵩仍驚攫肉鴉遺基滿空濶面勢踞谽谺<lb/>
一水紆龍脊羣峯簉犬牙封疆界梁楚形勝引黔巴郡<lb/>
計稽圖牒農功富秉秅吏庸常報最帝澤向來賒刼火<lb/>
延中夏髦頭震四遐風聲離夷裔俗習墮奇衺榖蓄寧<lb/>
關慮山荒久廢畬腰間尚牛犢籬脚漫豵豝久矣皇恩<lb/>
<pb n="KR4d0280_WYG_011-37b"/>
洽悠哉戶籍加帥車初柅軌倅戍未歸槎厚本還千載<lb/>
移風待兩衙撫摩端不苟悃愊信無華已日知胥悦為<lb/>
生漸有涯耕耘捐末務惰窳棄前瑕條敎須源委浮淫<lb/>
計蘖芽要能瀦鄭白不必漕襃斜號召人投袂汚邪歲<lb/>
滿車騰陵傾獻替陸續拜亨嘉績效煩銀筆人才况絳<lb/>
紗翰藩仍庶富餘付史臣誇<lb/>
　<lb/>
　江湖長翁集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0047_WYG_000-1a"/>
欽定四庫全書　　　　　集部三<lb/>
　提要<lb/>
　　都官集十四巻　　　　别集類二<hi>宋</hi>
　　　　<hi>臣</hi>等謹案都官集十四巻宋陳舜俞撰舜俞<lb/>
　　　　有廬山記已著録其集乃舜俞殁後其壻周<lb/>
　　　　開祖所編凡三十巻蔣之奇為之序慶元中<lb/>
　　　　其曾孫杞以徽猷閣待制知慶元府復刋板<lb/>
　　　　四明名之曰都官集樓鑰為後序原本久佚<lb/>
<pb n="KR4d0047_WYG_000-1b"/>
　　　　惟永樂大典所載篇什頗多檢核排比可得<lb/>
　　　　什之六七謹以類編次益以厲鶚宋詩紀事<lb/>
　　　　沈季友㩦李詩繫所録詩七首釐為文十一<lb/>
　　　　巻詩三巻舜俞少學於胡瑗長師歐陽修而<lb/>
　　　　友司馬光蘇軾等毅然有經世志所進萬言<lb/>
　　　　策自比於賈生及貶死後軾為文哭之稱其<lb/>
　　　　學術才能兼百人之器慨然將以身任天下<lb/>
　　　　事而一斥不復士大夫識與不識皆深悲之<lb/>
<pb n="KR4d0047_WYG_000-2a"/>
　　　　今觀其詩大半為謫後所作氣格疎散皆自<lb/>
　　　　抒胸臆之言文則論時政者居多大抵剴直<lb/>
　　　　敷陳通達事體而三上英宗書及諫青苖一<lb/>
　　　　疏指摘利弊尤為深切著明雖不究其用而<lb/>
　　　　氣節經濟均可於是見一斑矣案宋史舜俞<lb/>
　　　　傳附於張問萹末叙述官履甚畧今考集中<lb/>
　　　　自言為天台從事十五年中再官天台四明<lb/>
　　　　二州其上唐州知郡啟注云時宰南陽又韓<lb/>
<pb n="KR4d0047_WYG_000-2b"/>
　　　　琦有荅陳舜俞推官詩司馬光贈詩亦云他<lb/>
　　　　日蒼生望非徒澤夀春本集序云以光禄丞<lb/>
　　　　簽書夀州判官凡此皆傳所未及又陳杞䟦<lb/>
　　　　集後稱曾祖都官陳振孫書録解題亦云都<lb/>
　　　　官員外郎集名實取于此而本傳乃云以屯<lb/>
　　　　田員外郎知山隂諸史之中宋史最為紕漏<lb/>
　　　　此亦一證也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0047_WYG_000-3a"/>
　　　　　　　　　　總　校　官　<hi>臣</hi>陸　費墀<lb/>
<pb n="KR4d0047_WYG_000-4a"/>
原序<lb/>
嘉祐四年仁宗皇帝臨軒䇿賢良方正能直言極諫之<lb/>
士而以陳侯令舉為第一方是時令舉已用進士登乙<lb/>
科矣而復中是選故令舉之文章聲名赫然出人上識<lb/>
與不識莫不願慕而愛仰之士大夫之所期望以為公<lb/>
卿可平歩至也既以光祿丞簽書夀州判官事又移宰<lb/>
越之山隂秩滿當召試館職會朝廷方作新庶務變更<lb/>
諸法而令舉以議論不合於執政遂擯不用乃得以其<lb/>
<pb n="KR4d0047_WYG_000-4b"/>
暇日而馳騁於文字之樂穴穿古今抽索秘稡嘰英咀<lb/>
華㩜秀裒芳日有所為月有所増沈涵演迆卒以大肆<lb/>
上追古作者為侔而下顧騷賦不足多也聖天子圖治<lb/>
自熙寧以迄於元豐之閒脩起百王之墜典補完萬世<lb/>
之閎規占微弊者靡不更語纎便者罔不興凡朝廷之<lb/>
所施行與令舉制䇿之所開陳大略相合然後知令舉<lb/>
深識治亂之根柢博達沿革之源流使令舉一逢時命<lb/>
而措於朝廷之上推其所聞以輔太平之政則豈小補<lb/>
<pb n="KR4d0047_WYG_000-5a"/>
而已哉此余所以惜令舉之才不遇也雖然令舉雅志<lb/>
之所學昔席之所談以謂為道而不為利者此學者之<lb/>
所當寸而不失仕者之所當遵而不變者也若夫平日<lb/>
之論髙出於䕫禹之上而至其趨時之事乃卑出於管<lb/>
晏之下者此固令舉之所鄙也仲尼在魯絃歌道徳而<lb/>
三千弟子未甞言利子貢貨殖則以為不受命冉求聚<lb/>
斂以附益季氏之富則以為可鳴鼓而攻也梁惠王問<lb/>
利國而孟子對以仁義宋牼以利說秦楚之君孟子以<lb/>
<pb n="KR4d0047_WYG_000-5b"/>
為不若說以仁義為可以王而何必曰利則凡令舉之<lb/>
志顧豈不善而卒無以自見於世且不幸而死此余所<lb/>
以傷令舉之志不就也傳曰辭達而已矣此言文者所<lb/>
以傳道而辭非所尚也自天子王侯中國言六藝者折<lb/>
衷於夫子其文章可謂至矣然豈尚辭哉自建武以還<lb/>
迄於梁陳之閒綴文之士刻彫纂組甚者至繡其鞶帨<lb/>
則辭非不華也然體制衰落質幹不完缺然於道何取<lb/>
焉令舉之文大者則以經世務極時變小者猶足以詠<lb/>
<pb n="KR4d0047_WYG_000-6a"/>
情性暢幽鬱盖其於道如此而其辭亦不足道也令舉<lb/>
少從學於安定先生為髙弟以名稱於輩流閒已而自<lb/>
立卓然如此可謂不負所學矣自令舉以直言極諫登<lb/>
科其後此科亦遂廢盖漢之舉賢良方正之士本以延<lb/>
問災異使朝廷由此警戒以恐懼脩省思過而改之求<lb/>
善而為之則不為無益而比年乃先試三千言於秘閣<lb/>
中者乃得奉對於大廷則有言之士或不得以自見此<lb/>
固在所應改而遂廢其科則朝廷因復不得以聞直言<lb/>
<pb n="KR4d0047_WYG_000-6b"/>
為可惜也令舉之卒若干年而其壻周君開祖乃類聚<lb/>
其文為三十巻屬余為序開祖有學問通義理痛令舉<lb/>
之不幸而纂其遺文欲以傳於後世而顧以見委以余<lb/>
之不肖言不足以取信則豈足以張令舉之美而慰開<lb/>
祖之意哉特以余少時舉進士於有司而令舉適當文<lb/>
衡見擢為第一於知奨為最深者既惜其才之不遇又<lb/>
傷其志之不就不可使斯文無述也故作序以紀其略<lb/>
云蔣之奇序<lb/>
<pb n="KR4d0047_WYG_000-7a"/>
制置使陳公由地官貳卿出鎮四明政成暇日以家藏<lb/>
曽祖都官文集刻之郡庠屬鑰為序謝不敢且曰蔣魯<lb/>
公之序詳矣何敢贅既不得命敬題於後曰髙哉都官<lb/>
之節也魯公稱公之學曰雅志之所學以謂為道而不<lb/>
為利者此學者之所當守仕者之所當遵而不變者也<lb/>
若夫平日之論髙出於䕫禹之上而至其趨時之事乃<lb/>
卑出於管晏之下者此固令舉之所鄙也稱公之文曰<lb/>
大者則以經世務極時變小者猶足以詠情性暢幽鬱<lb/>
<pb n="KR4d0047_WYG_000-7b"/>
盖其於道如此而其辭亦不足道也可謂備矣然猶若<lb/>
有所畏避而不敢盡言鑰不佞敢補其所未言者嘗三<lb/>
復公之遺文而得其為人抱負素已不羣本之忠義充<lb/>
以學問以安定胡先生為師所友自東坡先生而降皆<lb/>
天下士淵源又如此萬言之䇿經濟之規模定矣自以<lb/>
親結昭陵之知身雖在外遇事輒發書論災異言尤激<lb/>
烈三上英宗書又皆人所難言迨神宗作興銳意治功<lb/>
王文公得君用事法度更新諸老大臣争不能得抵戲<lb/>
<pb n="KR4d0047_WYG_000-8a"/>
取爵位之人不可勝數風俗為之大變至有逺在蜀萬<lb/>
里外官為偏州騰奏於朝盛稱青苖新法之美而㨗取<lb/>
膴仕者公方宰山隂既嘗中大科例以秩滿登館閣小<lb/>
忍不言豈不足以平進而抗章力辯繳納召試堂劄自<lb/>
取竄責而不悔方且優㳺廬山與劉公凝之騎牛松下<lb/>
窮幽尋勝以自娯適嗚呼非凝之不足以當歐陽公之<lb/>
廬山髙非公不足以侶凝之之賢也使當時以公一言<lb/>
而寤君相之意安有後日之紛紛哉公既窮老以死其<lb/>
<pb n="KR4d0047_WYG_000-8b"/>
子訴寃又重得罪然其後再傳而得秘丞删定二公三<lb/>
傳而貳卿出陳氏益大矣天之報施何如哉讀公之文<lb/>
者能以是求之然後知公之髙風大節猶將㢘頑立懦<lb/>
於百世之下毋徒玩其華藻而已也慶元六年孟秋丙<lb/>
子郡人樓鑰書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>華亭百詠</head> <lb/>
    <p>
<pb n="KR4d0291_WYG_001-1a"/>
欽定四庫全書<lb/>
　華亭百詠<lb/>
　　　　　　　　　　　　　宋　許尚　撰<lb/>
　　顧亭林<lb/>
旦暮潮流急東西逕路斜無從質疑字共屬野王家<lb/>
　　顧府君宅<lb/>
　　　即顧亭林雲寺祠堂<lb/>
蕭蕭蘭若地知是府君居祠事今誰奉吾來一歎吁<lb/>
<pb n="KR4d0291_WYG_001-1b"/>
　　東菴異跡<lb/>
　　　在顧亭林菴中有忠烈公像近嵗忽地裂數尺<lb/>
　　　中有風濤聲以物探之則應手火起<lb/>
地脉風雷吼人疑湧海潮將軍英爽在何物敢興妖<lb/>
　　金山<lb/>
激浪聞澎湃山神陰力多風濤歸指顧海若敢誰何<lb/>
　　安公像<lb/>
　　　昔有僧沈海而死肉身尚存<lb/>
<pb n="KR4d0291_WYG_001-2a"/>
浮鉢來滄海幡然厭世塵補陀崖畔月長照定中身<lb/>
　　寒穴泉<lb/>
濆湧懸崖下泠泠注不窮將期挹甘冷弱水漸難通<lb/>
　　蘇州洋<lb/>
　　　又名金<hi>闕</hi>　南舶欲入華<hi>闕</hi>　　　此亭者必<lb/>
　　　<hi>闕</hi>　放蘇州洋蓋<hi>闕</hi>　　屬處舊蘇州<lb/>
已出天池外狂瀾尚爾髙蠻商識呉路嵗入幾千艘<lb/>
　　華亭谷<lb/>
<pb n="KR4d0291_WYG_001-2b"/>
　　　府南三里入松陵<lb/>
瀰漫連迥野潮汐往來頻慣識松陵路重來不問津<lb/>
　　八角井<lb/>
浚極疑無底丰稜定有因沈沈中夜月照影屬何人<lb/>
　　陸機茸<lb/>
　　　在谷東呉陸遜生二孫常于此遊獵今名桑陸<lb/>
　　　又名呉王獵塲<lb/>
二陸為童日驅馳屢忘歸至今桑柘響禽鳥尚驚飛<lb/>
<pb n="KR4d0291_WYG_001-3a"/>
　　柘湖<lb/>
展武沈淪後波澄一鑑明桑田復更變觸目搃柴荆<lb/>
　　秦女祠<lb/>
狼秦崇苛政有女亦䝉寃欲弔興亡事神應恥重論<lb/>
　　唳鶴湖<lb/>
洗蕩雲間路奫淪一水深月光零露重遙聽九臯音<lb/>
　　三女岡<lb/>
三殮知無有香魂計已銷頻來吟楚些嵗久若為招<lb/>
<pb n="KR4d0291_WYG_001-3b"/>
　　金山城<lb/>
　　　府南八十五里舊經云昔周康王東游鎮大海<lb/>
　　　故築此城<lb/>
治盛周康世東游豈信然城闉亦隳廢門諜漫相傳<lb/>
　　前京城<lb/>
　　　府南八十五里輿地志云本海鹽縣以地近京<lb/>
　　　故以為名<lb/>
廬落皆無有依稀古堞存登臨認遺跡林莽暮烟昏<lb/>
<pb n="KR4d0291_WYG_001-4a"/>
　　崑山<lb/>
嵗久阡原變平時草木深英才没黄壤舊事不堪尋<lb/>
　　陸機宅<lb/>
　　　在崑山<lb/>
華第今何在千年漫有名披榛問遺裔寂莫一傷情<lb/>
　　谷水<lb/>
短櫂經由處風披藻荇香中宵孤鶴唳片月印滄浪<lb/>
　　秦皇馳道<lb/>
<pb n="KR4d0291_WYG_001-4b"/>
歎息秦皇帝何年此逸遊迢迢大堤路千古為嗟羞<lb/>
　　征北將軍墓<lb/>
　　　即陸禕墓在崑山有碑村人疲于官吏征索遂<lb/>
　　　碎其碑<lb/>
崎嶇尋古隧衰草隠寒原欲讀將軍事豐碑祇半存<lb/>
　　鳳皇山<lb/>
覽德來何代慵歸丹穴藏甘心化為石萬嵗瑞吾皇<lb/>
　　陸寳山<lb/>
<pb n="KR4d0291_WYG_001-5a"/>
　　　府北二十五里<lb/>
祕寳封堅石山靈謹䕶藏欲為中帑助時復露光芒<lb/>
　　佘山<lb/>
　　　祖傳舊有佘氏墓道于此因名焉<lb/>
人與室俱化陰森松竹寒時時見孤鶴疑此守神丹<lb/>
　　集賢里<lb/>
　　　父老云昔陳陸諸公居此因以為名<lb/>
冠蓋游從日欣然萃一鄉田原搃如昨誰復嗣餘芳<lb/>
<pb n="KR4d0291_WYG_001-5b"/>
　　白龍洞<lb/>
　　　在横雲山頂下通澱山湖毎風雨夜有龍出入<lb/>
　　　洞中<lb/>
呼吸湖中水山椒寄此身洞門風雨夜電火逐霜鱗<lb/>
　　石魚<lb/>
雙鯉何年刻悠然鬐鬛全登臨忽懷逺尺素若為傳<lb/>
　　秀道者塔<lb/>
　　　在佘山秀昔廬此山有二虎侍之後自建塔于<lb/>
<pb n="KR4d0291_WYG_001-6a"/>
　　　山巔建畢還積薪自焚止存碑銘<lb/>
辛勤成雁塔俄赴積薪焚静夜耽耽影疑來䕶刻文<lb/>
　　靈峯菴<lb/>
　　　在佘山池皆金砂後為昭慶禪院<lb/>
路湧金砂地髙人此築菴為詢林下客妙語與誰叅<lb/>
　　芥子菴<lb/>
林外三椽建常思憩息時莫教嫌迫窄中有五須彌<lb/>
　　澱山<lb/>
<pb n="KR4d0291_WYG_001-6b"/>
　　　府北七十里在澱湖之中<lb/>
殿閣輝金碧遐觀足畫圖維舟一登覽誤陟小方壺<lb/>
　　三姑廟<lb/>
　　　在府南柘湖之側湖中羣蛟競鬬水為騰沸獨<lb/>
　　　不入廟中<lb/>
神居陰物䕶臬閾捍洪波莫慮蛟龍怒年來畏叱呵<lb/>
　　蓮巢<lb/>
　　　在青龍陳氏疏地種蓮為休息之地今已堙廢<lb/>
<pb n="KR4d0291_WYG_001-7a"/>
記得荷香裏蛾眉唱採蓮千年龜欲總不見葉田田<lb/>
　　鬼書<lb/>
　　　在聖果寺昔常顯異于寺僧自稱東漢烈士沈<lb/>
　　　光有書石刻<lb/>
壯士為儒恥捐軀志所甘無名豫青史幽憤亦何堪<lb/>
　　孔宅<lb/>
　　　在府北七十五里昔有孔姓者游呉居此因名<lb/>
　　　焉又云昔夫子所居忽有先聖<hi>闕</hi>　一碑額曰<lb/>
<pb n="KR4d0291_WYG_001-7b"/>
　　　孔村人怪而碑之<lb/>
廟貌逾千祀泥封古碣昏傳云素王宅真贗與誰論<lb/>
　　崧宅<lb/>
　　　府西三十五里昔晉將軍袁崧居此因名焉<lb/>
疆場功成後歸來卜一丘當時應種德名字播千秋<lb/>
　　俞塘<lb/>
　　　府東五里往來之舟皆可揚帆諺有云雖有珠<lb/>
　　　千斛不賣俞塘北<lb/>
<pb n="KR4d0291_WYG_001-8a"/>
延袤三鄉外東流與海通河神屢加意䑺借徃來風<lb/>
　　鶴坡<lb/>
　　　府東七十里此地出鶴俗呼鶴窠者是也<lb/>
索莫東郊逺仙禽盡此藏夢回明月夜林杪響圓吭<lb/>
　　砂岡<lb/>
　　　府東三十五里南屬海北屬江入土一尺皆螺<lb/>
　　　蚌殻如是者三所相傳海上湧三浪而成豈誠<lb/>
　　　然歟<lb/>
<pb n="KR4d0291_WYG_001-8b"/>
千里平砂地聨通江海湄漫傳因激浪疑是蚌成基<lb/>
　　御史涇<lb/>
　　　在府東<lb/>
疏鑿人何在流功幾世餘農氓誦名氏不數鄭公渠<lb/>
　　滬瀆<lb/>
　　　府西八十三里即松陵江水源出太湖松江之<lb/>
　　　民資灌溉之利<lb/>
泛泛松江水迢迢笠澤通萬年知禹力灌溉有餘功<lb/>
<pb n="KR4d0291_WYG_001-9a"/>
　　東堂<lb/>
　　　以下三咏並在府治㕔事之側<lb/>
㕔在清閒處金猊罩寳香令君今學道來此吸朝陽<lb/>
　　思齊堂<lb/>
伊昔絃歌治能聲著海隅升堂想遺跡勵志欲齊驅<lb/>
　　月榭<lb/>
簷角銜墻固明疏䕶翠羅公餘秉談麈竟夕對金波<lb/>
　　濯纓亭<lb/>
<pb n="KR4d0291_WYG_001-9b"/>
　　　府前官亭<lb/>
輿梁斜倚處簷影墜清流往往抽簪者常為孺子羞<lb/>
　　石獸<lb/>
　　　相傳昔常為怪夜則環市而走遂斷其一足以<lb/>
　　　下二詠並府東<lb/>
刻鑿知何謂彌年亦有神宵行無足怪一吼亦驚人<lb/>
　　震橋<lb/>
　　　昔姚庭輝宰此邑謂主位頗虚多宜客人作亭<lb/>
<pb n="KR4d0291_WYG_001-10a"/>
　　　以鎮之又名虹橋虹音降<lb/>
瓦木明丹堊初期鎮此方石梁今欲圮尤益冨蠻商<lb/>
　　小隠園<lb/>
妝㸃林泉趣銷除市井心平生跧伏計到此意偏深<lb/>
　　姚將軍廟<lb/>
　　　本在邑南宰謂廟門面北不利土人遂移至縣<lb/>
　　　西以南鄉以下二十八詠並在府西<lb/>
陰功周邑境南面固宜然毋復論民事神今憚改遷<lb/>
<pb n="KR4d0291_WYG_001-10b"/>
　　趙店<lb/>
　　　<hi>闕</hi>　邑之<hi>闕/</hi>市東名趙店今有神<hi>闕</hi>　　之趙<lb/>
　　　店<lb/>
日日黄塵路喧豗漲市聲神靈自安此不欲變名稱<lb/>
　　望雲橋<lb/>
　　　父老云立橋日適有瑞雲見因以為名<lb/>
憶昨登臨日卿雲正四翔重來窮目力天末起祥光<lb/>
　　石幢<lb/>
<pb n="KR4d0291_WYG_001-11a"/>
　　　望雲橋南此地昔有湧泉云是海眼立幢于上<lb/>
　　　以鎮之<lb/>
矻立應千載傳因海眼成蓬萊水清淺曽不見欹傾<lb/>
　　普照寺<lb/>
　　　晉陸機宅捨為寺<lb/>
髙門收畫㦸即此見精藍施予恩雖在緇流絶不談<lb/>
　　彌陀閣<lb/>
拄策徐徐上囘環佛頂遊九山俱在望日斷暮烟浮<lb/>
<pb n="KR4d0291_WYG_001-11b"/>
　　羅漢院<lb/>
邃宇中何有台山五百尊云何困人力金像搃塵昏<lb/>
　　丁公橋<lb/>
　　　相傳令威由此仙去又名丁行橋<lb/>
令威仙去後遺跡歎成非華表成烏有何由見鶴歸<lb/>
　　雲間館<lb/>
郵亭臨爽塏杗廇架脩虹我亦輪蹄客心期訪士龍<lb/>
　　福順廟<lb/>
<pb n="KR4d0291_WYG_001-12a"/>
　　　殿宇之上烏雀不棲<lb/>
門垣雖蠧壞古屋尚深沈鳥雀猶知避斯民盍致欽<lb/>
　　東嶽行祠<lb/>
明主東封後龜䝉望亦尊巍然此行宇時許薦蘋蘩<lb/>
　　西庵<lb/>
　　　陳律師庵律師常習儒業<lb/>
蚤為儒冠誤齊心學竺乾而今林下塔夜夜戒光圓<lb/>
　　白龍潭<lb/>
<pb n="KR4d0291_WYG_001-12b"/>
神物幽潛地滄滄水接空不緣嘗應禱誰識有殊功<lb/>
　　毘盧菴<lb/>
　　　勾氏香火中有御書閣<lb/>
捫蘿通一徑脩竹蔽中籬祇有奎章在龍神暗䕶持<lb/>
　　西林<lb/>
林外初晴後斜陽滿芰荷頻來指靈鷲此去路無多<lb/>
　　陸瑁養魚池<lb/>
　　　即西湖也今為放生池<lb/>
<pb n="KR4d0291_WYG_001-13a"/>
誰得陶朱術脩治一水寛皇恩浹魚鱉不復敢垂竿<lb/>
　　小湖<lb/>
　　　西湖之北一灣名小湖<lb/>
獵獵風蒲外淵淵明月秋詩翁浮短艇弭楫看游儵<lb/>
　　湖橋<lb/>
㶑灔湖光好荷風六月涼倚欄吟不勌魚鳥亦相忘<lb/>
　　唳鶴灘<lb/>
　　　湖之東南隅<lb/>
<pb n="KR4d0291_WYG_001-13b"/>
養鶴人何在湖邊水尚清喚回中夜夢灘上戛然聲<lb/>
　　泳波亭<lb/>
　　　在湖中<lb/>
呂梁觀已逺沂水浴應難却倚亭前柳時時照影寒<lb/>
　　風月臺<lb/>
　　　舊市舶司呉使所建<lb/>
夜静蒲萄皺雲舒玉鑑凉築堂人不見尊酒暗相望<lb/>
　　湖光亭<lb/>
<pb n="KR4d0291_WYG_001-14a"/>
　　　風月亭之西<lb/>
日暮蝦鬚巻亭中雅燕開微風起蘋末波影動樽罍<lb/>
　　道院<lb/>
　　　西湖之西後為延氏蔬圃<lb/>
净宇今何在唯餘柏色新棲棲抱甕者不是煉丹人<lb/>
　　異木<lb/>
　　　舊傳商人嘗夜夢有人自云吾土地神也能祭<lb/>
　　　我令汝宜商毎嵗商人夜半祭之往往獲其陰<lb/>
<pb n="KR4d0291_WYG_001-14b"/>
　　　助<lb/>
蟠根知永逺曲榦聳蛟虬閩賈䝉私庇年年此薦羞<lb/>
　　顯忠廟<lb/>
　　　以下十詠並在府南<lb/>
俯拜祠堂下遙思弼漢功吁嗟孝宣帝忘德太匆匆<lb/>
　　東寺<lb/>
　　　世傳水陸池有龜數枚聞講經聲則縁隄而上<lb/>
　　　罷則復去<lb/>
<pb n="KR4d0291_WYG_001-15a"/>
愛此稜伽士勤脩戒行成文龜亦知善來聽講經聲<lb/>
　　證覺院<lb/>
　　　舊之無礙禪院<lb/>
有人明七净蠠沒締良因歎惜流風替誰為無垢人<lb/>
　　棲真菴<lb/>
仙路多官府真人未上升松窻霜月白相對誦黄庭<lb/>
　　柳園<lb/>
芳草池塘暖東風桃杏繁春歸人亦散寂寞鎖園門<lb/>
<pb n="KR4d0291_WYG_001-15b"/>
　　陸四公廟<lb/>
　　　又名陸司空<lb/>
晉傑云亡久嘉名未遽湮嚴祠坐遺像猶解福呉民<lb/>
　　南庵<lb/>
　　　堂壁有六祖畫像<lb/>
施水功成後耽耽梵宇深升堂瞻貌像黙㑹祖師心<lb/>
　　姜庵<lb/>
陰曀楸梧裏烏鳴落日中九原人不作明贊亦何功<lb/>
<pb n="KR4d0291_WYG_001-16a"/>
　　望仙橋<lb/>
鶴駕乗風去千年竟不歸石梁凭望處空復白雲飛<lb/>
　　三洞庵<lb/>
句曲山頭客遨遊到市塵星冠頂霜月夜半正朝真<lb/>
　　浄居院<lb/>
　　　昔馬耆法寧住此院故俗又呼為馬耆庵後法<lb/>
　　　寧弟子亦住此庵<lb/>
明眼知何在山門久寂然宗風未淪替還喜一燈傳<lb/>
<pb n="KR4d0291_WYG_001-16b"/>
　　氷檗菴<lb/>
　　　王道所居<lb/>
鳧舄棲遲地池流一逕斜先生久清苦不肯競紛華<lb/>
　　圓珠菴<lb/>
定回人寂静繞鼻碧蓮香却認循簷月摩尼發夜光<lb/>
　<lb/>
　<lb/>
　華亭百詠<lb/>
</p>
<p>
</p>
  </div>
        </body>
</text>\m</TEI>
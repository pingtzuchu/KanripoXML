<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百六十三</head>
    <p>
<pb n="KR4d0138_WYG_163-1a"/>
欽定四庫全書<lb/>
　梁谿集巻一百六十三　　　宋　李綱　撰<lb/>
　　題跋下<lb/>
　　　跋道鄉墨蹟　　　　跋李先之墨蹟<lb/>
　　　跋襄陵春秋集傳後　書寄崧老易傳後<lb/>
　　　跋東坡書　　　　　跋山谷書<lb/>
　　　跋山谷草書　　　　跋米元章書<lb/>
　　　跋曹馬摹本　　　　跋歐陽公書<lb/>
<pb n="KR4d0138_WYG_163-1b"/>
　　　跋石曼卿書　　　　跋東坡小草<lb/>
　　　題唐朝賢將傳後<lb/>
　　　題修西方念佛三昧集要<lb/>
　　　跋司馬溫公帖　　　跋顔魯公與栁冕帖<lb/>
　　　跋司馬溫公趙清獻公帖<lb/>
　　　跋鄒公詩<lb/>
　　　跋慶餘長老開堂疏<hi>疏附</hi>
　　唐子方林夫送行詩章表跋尾<lb/>
<pb n="KR4d0138_WYG_163-2a"/>
　　　跋張嵇仲樞密遺藁二<lb/>
　　　跋趙正之所藏東坡春宴教坊詞<lb/>
　　　醉筆　　　　　　　草聖<lb/>
　　　行書　　　　　　　跋溫公帖<lb/>
　　　書陳瑩中書簡集巻<lb/>
　　跋道鄉墨蹟<lb/>
侍郎鄒公碩學勁節為天下之所宗仰詩銘精深有古<lb/>
作者之風字畫似其人自可寳也<lb/>
<pb n="KR4d0138_WYG_163-2b"/>
　　跋李先之墨蹟<lb/>
余平生不識李先之獨聞其為人經術修明議論勁正<lb/>
節操髙邁趣與時異乆困州縣間靖康初首薦之累遷<lb/>
國子祭酒而先之初未嘗到都城其後余謫雲安道南<lb/>
昌遊西山玉隆觀乃聞先之赴召至京畿道阻不得進<lb/>
而還相差數日不及見建炎初復除秘書監促其來未<lb/>
幾余丐罷相東歸亦不知先之曾供職否也臨江蕭君<lb/>
訪余於武昌首詢先之則云病不能赴行在所已亡矣<lb/>
<pb n="KR4d0138_WYG_163-3a"/>
朝廷以寳文閣待制贈之因出其來往書帖一巻相示<lb/>
又云先之亦以不一見余為恨余於先之不為不相知<lb/>
而卒不一識面士相見之難如此可勝歎哉先之與陳<lb/>
瑩中游定夫一流人凋落殆盡良可為天下痛惜也<lb/>
　　書襄陵春秋集傳後<lb/>
孔子道大天下莫能用因魯史作春秋以俟後世君子<lb/>
雖其義難知然大㫖不過尊王黜霸褒善貶惡内諸夏<lb/>
外四裔志天道謹人事而已春秋經世其言簡而法三<lb/>
<pb n="KR4d0138_WYG_163-3b"/>
傳緯經其說博而詳簡而法者必待夫博而詳者載事<lb/>
實釋義例然後聖人之志因以不泯而後世得以知之<lb/>
猶天之垂象昭囬森布推步占驗非得甘石之書則何<lb/>
以仰觀此三傳之於聖人所以不為無功也然三家者<lb/>
所聞見異辭所傳異辭各有所長而時有異同不合之<lb/>
説則學春秋者冝精思深考揆之以道索之以理取其<lb/>
是而去其非則聖人經世之志得矣或者舍經而信傳<lb/>
則是得枝葉而忘本也棄傳而觀經則是去甘石之書<lb/>
<pb n="KR4d0138_WYG_163-4a"/>
而窺天也二者胥失余患此乆矣襄陵許崧老作春秋<lb/>
集傳取三家之説不悖於聖人者著之篇而刪去其所<lb/>
不然又斷以自得之意有發於三傳之所不能言者余<lb/>
得而讀之廓然如披雲霧而覩天日之清明燦然如汰<lb/>
沙石而見金玉之精粹然後知三傳果有功於春秋而<lb/>
集傳又有功於三傳至於斷以自得之意則與夫三家<lb/>
者齊驅而並駕也其於學者豈小補哉噫孔子作春秋<lb/>
而亂臣賊子懼蓋筆削之際游夏不能措一辭使得其<lb/>
<pb n="KR4d0138_WYG_163-4b"/>
時而道可行於天下則誅賞廢置冝如何哉雖不見行<lb/>
事而垂之空言猶足以使後世知君臣父子之道故太<lb/>
史公曰有國者不知春秋前有䜛而不見後有賊而不<lb/>
知為人臣不知春秋守經事而不知其宜遭變事而不<lb/>
知其權為人君父者而不通春秋之義必蒙首惡之名<lb/>
為人臣子者而不通春秋之義必蹈於誅死之罪其實<lb/>
皆以善為之而不知其義被之空言不敢辭然則學者<lb/>
其可不盡心乎欲盡心焉當自此書始建炎已酉歲正<lb/>
<pb n="KR4d0138_WYG_163-5a"/>
月五日武陽李綱書<lb/>
　　書寄崧老易傳後<lb/>
曳其輪之象妙處在曳曳者自後牽車以緩其行也坎<lb/>
為輪輿既濟未濟互體皆有坎而初九九二處其後故<lb/>
象為曳其輪睽體亦然故六三之見上九為見輿曳自<lb/>
六三觀之則上九處坎體之後疑其無適已之意故也<lb/>
曳之象皆在陽爻則非才之剛而孔武有力者安能曳<lb/>
車以止之哉至賁之初九亦處坎體之下則以舎車而<lb/>
<pb n="KR4d0138_WYG_163-5b"/>
徒為象此之謂唯變所適由是觀之豈非字字有象而<lb/>
互體之類曷可少哉此秘殆亦昔人所未覩也前所錄<lb/>
數十條皆考於象而為之説既與世之説易者不同於<lb/>
襄陵易傳亦有合不合者願参考之取其是而削其非<lb/>
因周詳以誨諭為望聖人立象以盡意雖如觀天下之<lb/>
不可窮然意之所在要有至當去處吾儕即象以求之<lb/>
正如法家斷案鋪陳法律求所以當其罪而止耳不當<lb/>
其罪則以笞杖為徒流相去逺矣此所以必資於講貫<lb/>
<pb n="KR4d0138_WYG_163-6a"/>
之益在兊君子以朋友講習理義之説孰有大於此惜<lb/>
乎江海之遼絶而音問之難通也此編切勿以示人非<lb/>
唯尚口乃窮之時不足以取信於世亦其間有未安者<lb/>
隨得隨改也所著易傳九巻總論一巻外篇釋象七<lb/>
巻訓辭三巻明變類占衍數各一巻合二十二巻俟定<lb/>
居當悉錄致左右以求證明唯痛加斤斧乃所望也<lb/>
　　跋東坡書<lb/>
東坡書初類李邕中類徐浩晩乃自成一家其用筆側<lb/>
<pb n="KR4d0138_WYG_163-6b"/>
以取勢與栁公權之論殊不同必有能辨之者<lb/>
　　跋山谷書<lb/>
山谷行書多匾側此巻獨不然殊可愛也梁谿病叟觀<lb/>
于都嶠山隂<lb/>
　　跋山谷草書<lb/>
山谷晩年草書之妙追步古人張顛懐素正應此爾<lb/>
　　跋米元章書<lb/>
米老書深得古人運筆意但不可求於䂓矩法度間耳<lb/>
<pb n="KR4d0138_WYG_163-7a"/>
書體出於瘞鶴銘多行草少見其真書䕶所短故耶<lb/>
　　跋曹馬摹本<lb/>
龍眠摹寫曹將軍馬山谷草書少陵丹青引筆蹟妙甚<lb/>
可為十軸之冠<lb/>
　　跋歐公書<lb/>
歐陽文忠公書清勁自成一家公嘗言學書如逆風行<lb/>
舟用盡氣力不離本處蓋不以書自許士夫寳藏其蹟<lb/>
非以名節可貴故邪意外得謗無如公者賴韓富諸公<lb/>
<pb n="KR4d0138_WYG_163-7b"/>
辨明之乃得自白于世故陳瑩中嘗跋其書云使嘉祐<lb/>
前見此書者皆如今日則朋黨之論何由而興東坡亦<lb/>
以夢奠之後履傳千祀證之艱危多在於生前而是非<lb/>
常定於身後可勝慨哉<lb/>
　　跋石曼卿書<lb/>
石曼卿與范文正歐陽文忠蔡君謨蘇子美遊皆以豪<lb/>
傑許之好事者至稱其仙去觀詩篇筆蹟真一代偉人<lb/>
也<lb/>
<pb n="KR4d0138_WYG_163-8a"/>
　　跋東坡小草<lb/>
東坡居儋耳三年與士子遊墨蹟甚多余至海南尋訪<lb/>
已皆為好事者取去靡有存者甚哉好惡之移人也方<lb/>
紹聖元符間擯斥元祐學術以坡為魁惡之者必欲置<lb/>
死地而後巳及崇觀以來雖陽斥而隂予之殘章遺墨<lb/>
流落人間好事者至龕屋壁徹板屏力致而寳藏之惟<lb/>
恐居後故雖鯨海萬里<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>裒殆盡此與跡削於生前而<lb/>
履傳於身後者亦何以異北歸次端溪郡守陳侯出示<lb/>
<pb n="KR4d0138_WYG_163-8b"/>
小草一幅云得於錢塘僧舎蓋坡倅杭時所書也士夫<lb/>
所藏真行多而草少此幅尤可寳愛云<lb/>
　　題唐朝賢將傳後<lb/>
梁谿病叟曰為將三世道家所忌豈非隂謀多而以殺<lb/>
戮為事故也惟懐仁輔義公正無私宅心慈恕以殺止<lb/>
殺常出於不得巳者可以無咎而慶流後人唐朝賢將<lb/>
多矣獨郭子儀李晟號為後嗣能世其家子儀忠厚長<lb/>
者未嘗妄殺而晟克復長安市不易肆逺方信宿而後<lb/>
<pb n="KR4d0138_WYG_163-9a"/>
知王師之入前史謂三王之兵不過如此身享安榮子<lb/>
孫蕃昌且多賢者天之報施詎不信夫善為將者冝鑒<lb/>
于兹<lb/>
　　題修西方念佛三昧集要<lb/>
慶國夫人鄱陽張氏謹發䖍心募工縷板印造修西方<lb/>
念佛三昧集要一部普勸發無上菩提心者至心歸依<lb/>
西方浄土殷勤恭敬念誦阿彌陁佛尊號如法修行盡<lb/>
此報身隨願往生同成佛道一切有情均霑利益紹興<lb/>
<pb n="KR4d0138_WYG_163-9b"/>
三年歲次壬子三月中澣日題<lb/>
　　跋司馬溫公帖<lb/>
朝廷之上事貴當而不貴茍寛言貴盡而不貴茍合茍<lb/>
寛則姑息茍合則雷同而其弊有不可勝言者熙寜間<lb/>
犯謀殺者聴自首減等非不為寛而廷臣毅然爭之反<lb/>
覆論難不巳至有以罪去者懼姑息之為害而展盡底<lb/>
藴不敢為雷同之説也當是時去嘉祐治平未逺其遺<lb/>
風餘澤能使士大夫如此豈不為天下福哉數十年間<lb/>
<pb n="KR4d0138_WYG_163-10a"/>
士風一變以馴致禍亂其源非無所自也觀司馬溫公<lb/>
與雜端劉公帖推許之重乃至是前輩之意逺矣夫紹<lb/>
興四年三月日昭武李綱跋<lb/>
　　跋顔魯公與栁冕帖<lb/>
魯公草書摹傳於世者多矣此帖尤竒雖筆勢屈折如<lb/>
盤鋼刻玉勁峭之氣不少變蓋類其為人栁冕唐名士<lb/>
也魯公名呼之而自稱老夫亦可以見當時士契之梗<lb/>
概云<lb/>
<pb n="KR4d0138_WYG_163-10b"/>
　　跋司馬溫公趙清獻公帖<lb/>
永嘉鮑君仕不過州縣而卓然自立不阿世以取容刻<lb/>
意羣經為之訓釋觀其所上論新法書識度有大過人者<lb/>
非茍然也司馬溫公趙清獻公皆貽簡尺以奬與之歿<lb/>
雖乆而名益傳嗟夫士負所學生不逢時老死山林又<lb/>
無一世鉅公為之稱道與草木同腐者多矣可勝慨哉<lb/>
　　跋鄒公詩<lb/>
積徳鍾慶貽範將來必有賢子孫繼其後身享重名膺<lb/>
<pb n="KR4d0138_WYG_163-11a"/>
受福祿必有賢祖考啟於先此古今之通理也歴考載<lb/>
籍士大夫家世濟其羙浸以光大靡不由此觀舍人公<lb/>
丁寧訓誨之時郎中都曹勤懇奉承之意為人父為子<lb/>
孫之道盡矣名譽福祿之報在其曾孫侍郎卓然為世<lb/>
偉人子孫又多賢者鄒氏之門興未艾也願廣其傳以<lb/>
為士夫之勸紹興甲寅季秋十有八日昭武李綱謹題<lb/>
　　慶餘長老開堂疏<lb/>
法門差别善財勤南歴之誠祖道流通達磨露西來之<lb/>
<pb n="KR4d0138_WYG_163-11b"/>
㫖萬泒殊流而宗於一海千年暗室而破在一燈雖桃<lb/>
發前村自含真諦而琴逢妙指方暢清音喻之者良馬<lb/>
見鞭迷之者癡猿捉月蓋飯色之殊寳器所感不齊則<lb/>
藕絲之掛須彌終難信解不有宗匠誰為津梁餘師上<lb/>
人物外逍遥法中竒特為巳則心境俱泯應機則殺活<lb/>
臨時襌律通融昔契樂天之間雲山靜逺今離思大之<lb/>
居而况維摩示疾而莫匪為人阿難辭世而重來説法<lb/>
既俯從於輿願冝遂演於潮音肯令雞嶺曇花不開閩<lb/>
<pb n="KR4d0138_WYG_163-12a"/>
嶺必使曹溪法雨重灑建溪至道不煩當仁不讓謹疏<lb/>
　　跋尾<lb/>
右建州大中寺長老慶餘師再開堂疏先公太師所作<lb/>
也元祐中先公任松溪尉師住邑之中峯寺語道相契<lb/>
數以手帖往還時参政吕公謫居建安嘗詢衲僧中可<lb/>
與語者先公以師對吕公諭州郡請住大中寺學者雲<lb/>
集凡半年餘吕公一日約先公同游武夷山及歸則師<lb/>
巳遷化一復時矣方其示寂升堂集衆告辭跏趺而逝<lb/>
<pb n="KR4d0138_WYG_163-12b"/>
經一晝夜顔色不變吕公泣涕痛悔恨未嘗款叩師之<lb/>
闗鍵先公謂師平日所得竒特盍歸誠祈懇儻能復來<lb/>
吕公焚香再拜親以小磬就師耳根擊之至數十聲師<lb/>
忽開眼笑曰已相别何必爾為公當再留七日遂下坐<lb/>
復居方丈吕公咨問道要且請師再開堂以疏文屬先<lb/>
公撰述其間有維摩示疾而莫匪為人阿難辭世而重<lb/>
來説法之語蓋紀實也既七日再升堂而化吕公為作<lb/>
碑具載本末置寺中宣和元年自左史謫沙陽道建安<lb/>
<pb n="KR4d0138_WYG_163-13a"/>
遊大中寺猶及見碑讀之一再過私竊歎仰後十四年<lb/>
紹興壬子歲被命宣撫荆廣經由建上屢經兵火寺宇<lb/>
僅有存者問碑所在則已亡矣為之歎息又三年有住<lb/>
持龍山僧元植者師之法眷也間嘗訪師遺跡恵然見<lb/>
過出先公所與師手帖以相示翰墨如新讀之泫然因<lb/>
留藏于家傳示子孫而為親書四帖及開堂疏以遺之<lb/>
用慰其心且使世之學佛者知道力之固死生一如去<lb/>
來自在有如此者紹興五年八月五日男具位綱謹書<lb/>
<pb n="KR4d0138_WYG_163-13b"/>
　　唐子方林夫送行詩章表跋尾<lb/>
竊觀唐質肅公論潞公燈毬錦事有以見當時士風何<lb/>
其忠厚之至也夫大臣邀寵進不以正臺諫論列乃其<lb/>
職也人主未察震怒竄貶亦理之常而在廷之臣中執<lb/>
法如王舉正史官如蔡襄皆抗疏直前以營救之能文<lb/>
如梅堯臣李師中之流又作為歌詩叙述歎賞以激義<lb/>
夫之氣天子悔悟卒行其言不旋踵徙内地召還復用<lb/>
嗚呼兹非士風忠厚而盛徳之事耶其後諫院公亦論<lb/>
<pb n="KR4d0138_WYG_163-14a"/>
荆公於熙寧間觸權臣怒謫官嶺海當時名士以詩送<lb/>
行者雖不乏人而營救之風則亡矣一斥不復卒使抱<lb/>
義納忠之臣流落以死其視嘉祐得無愧乎至元符中<lb/>
道鄉鄒公以論椒房事逺竄則餞送者悉置典憲中丞<lb/>
安敦彈奏猶以為輕望其據義以争難矣誰復敢以詩<lb/>
章指時事而揄揚其羙哉兹風一扇士氣頹靡習熟見<lb/>
聞以鉗口結舌為當然任言責者不過抉摘細故以塞<lb/>
責隨時俯仰以為進身之資其視朝廷闕失不啻如越<lb/>
<pb n="KR4d0138_WYG_163-14b"/>
人視秦人之肥瘠甚者至顛倒是非變亂白黑以惑人<lb/>
主之聰明其肯長慮却顧為防㣲杜漸之計邪燕山之<lb/>
役廷臣至無一人言者職此之故馴致禍變至今為梗<lb/>
非無自而然也由是言之祖宗謹擇臺諫使之敢言以<lb/>
舉繩愆糾繆之職涵養士風使之忠厚以盡激濁揚清<lb/>
之義豈非制治保邦之要道歟唐氏父子繼論時宰於<lb/>
權寵方隆之日面折廷争無所顧避使名節之美萃於<lb/>
一門可謂賢矣復用與不復用固不論也然二公之歿<lb/>
<pb n="KR4d0138_WYG_163-15a"/>
碑誌不立其族子邵陽太守遵懼歲月之緜逺而前徳<lb/>
之堙墜裒集表章及送行詩等合為一巻將刻諸石以<lb/>
垂不朽其意豈獨貽訓後裔為家世之光哉使士大夫<lb/>
知前輩風莭凜然若此有補天下多矣是可嘉也紹興<lb/>
五年歲次乙夘八月十八日武陽李綱伯紀書<lb/>
　　跋張嵇仲樞密遺藁一<lb/>
人材因事而奮節義臨難乃顯蕩陰之役血濺御衣獨<lb/>
有一嵇紹安史之亂首唱義兵獨有一顔真卿朱泚之<lb/>
<pb n="KR4d0138_WYG_163-15b"/>
變叱三館之士使不從賊獨有一何蕃豈易得哉靖康<lb/>
之季分四道總管以衛王室及金人再侵或擁兵坐視<lb/>
而不進或棄軍逺遯以自全獨樞密張公摠師西道轉<lb/>
戰以達都城所謀不從城陷被執猶惓惓抗章欲立趙<lb/>
氏其忠于國家大莭如此雖古人何以加諸某頃執筆螭<lb/>
坳寓直東省公時夕拜瑣闥周旋甚歡迨靖康間宣撫<lb/>
兩河辟公之子叔獻以從嘗見所與家問勉以忠義固<lb/>
已歎服其後聞公遂死國事為之流涕自靖康至今十<lb/>
<pb n="KR4d0138_WYG_163-16a"/>
有一年叔獻持節江東某帥守豫章相遇於貴溪道中<lb/>
出示遺藁數軸讀之不覺涙之承睫也嗟乎士固有一<lb/>
死非死之難處死之為難也如公之死得其所矣彼忘<lb/>
義而偷生者得不少有愧哉<lb/>
　　跋二<lb/>
士之立名節死國事雖志氣有所感激其平時胷次所<lb/>
養必有大過人者遇事而發非偶然也叚太尉以笏擊<lb/>
朱泚或謂武人一時奮不顧身栁子厚獨為裒集遺事<lb/>
<pb n="KR4d0138_WYG_163-16b"/>
作傳以明其非真知言哉樞密張公忠義之節著矣臨<lb/>
去國日自期必死以書屬其家叙平生所操守真所謂<lb/>
中有所養臨大節而不可奪者耶書尾猶欲托不朽於<lb/>
墓表若區區於為名者是不然名固士君子之所貴也<lb/>
聖人以名節砥礪天下故士有舍生取義不求生以害<lb/>
仁者唐顔魯公知必死李希烈自為祭文墓誌常寘坐<lb/>
隅與公用心何異近世名節不立而惟自全之為務冝<lb/>
乎遭國家之大變而伏節死難之臣不能無愧於古人<lb/>
<pb n="KR4d0138_WYG_163-17a"/>
也如公卓然所自立如此吁可畏而仰哉<lb/>
　　跋趙正之所藏東坡春宴教坊詞<lb/>
東坡樂語信筆而成初不停綴改不過數處屬對精切<lb/>
皆經史全語不假雕琢自然成章吁可畏而仰哉巻尾<lb/>
章草書淵明詩紙背乃經筵當讀寳訓藝祖遣潘羙曹<lb/>
彬下江南方略此軸所謂三絶真可寳也<lb/>
　　醉筆<lb/>
東坡醉中作醒時文章今人醒時作醉中語殆不可曉<lb/>
<pb n="KR4d0138_WYG_163-17b"/>
也<lb/>
　　草聖<lb/>
東坡晩年草聖之妙如此蓋積學所致非特天資軼羣<lb/>
絶倫也<lb/>
　　行書<lb/>
東坡行書萃于此軸真無愧於古人<lb/>
　　跋溫公帖<lb/>
紹興七年歲次丁已初夏中澣彭城鄭顧道經從豫章<lb/>
<pb n="KR4d0138_WYG_163-18a"/>
出示溫公帖觀于精忠堂凛然如對盛徳君子瞻其儀<lb/>
形面其語論也使人欽慕不能自巳武陽李伯紀書<lb/>
　　書陳瑩中書簡集巻<lb/>
故贈諫議大夫陳公與先公太師同年登科相好之情<lb/>
如兄弟然某為兒童時固已熟知公名政和乙未歲綱<lb/>
自尚書考功郎謁告迎侍先公於霅上時諫議公自通<lb/>
州徙居天台邂逅相遇於吳門得一再見遽沐稱賞宣<lb/>
和已亥歲綱自左史以言事謫官沙陽沙陽諫議公鄉<lb/>
<pb n="KR4d0138_WYG_163-18b"/>
里也時公在星子因其姪孫淵往省公寓書以通殷勤<lb/>
蒙誨荅良渥直以狄梁公李文靖王文正公事業相期<lb/>
愧不敢當然竊不自意公見知之深也靖康初蒙恩識<lb/>
擢於變故擾攘之際公巳捐館不及見毎感知已未嘗<lb/>
不泫然流涕迨紹興丙辰歲被命帥守豫章以淵攝機<lb/>
幕暇日出示公平生往來書簡凡若干巻翰墨如新慶<lb/>
弔問勞外多論易象佛書及行已立朝之大節信筆輙<lb/>
千餘言理致條暢文不加㸃信乎道學淵源自其胷襟<lb/>
<pb n="KR4d0138_WYG_163-19a"/>
流出特立獨行之操非衆人之所能跂及也是可寳藏<lb/>
傳之雲來以俟後世君子紹興七年八月望具位李綱<lb/>
書<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_163-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百六十三<lb/>
</p>
<p>
</p>
  </div>
</body>
</text>
</TEI>
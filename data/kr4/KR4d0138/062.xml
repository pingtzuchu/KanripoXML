<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻六十二</head>
    <p>
<pb n="KR4d0138_WYG_062-1a"/>
欽定四庫全書<lb/>
　梁谿集巻六十二　　　　　宋　李綱　撰<lb/>
　　表劄奏議二十四<lb/>
　　　乞修軍政劄子<lb/>
　　　乞置賞功司劄子<lb/>
　　　乞令諸路郡縣増修城壁器械劄子<lb/>
　　　乞教車戰劄子<lb/>
　　　乞造戰船募水軍劄子<lb/>
<pb n="KR4d0138_WYG_062-1b"/>
　　　乞省官吏裁廪禄劄子<lb/>
　　乞修軍政劄子<lb/>
臣竊以大軍之禮用衆也軍之所以積少為衆聨屬不<lb/>
散可恃以勝敵者以其有紀律也團結則有保伍之聫<lb/>
教閱則有戰陣之制執被則有甲胄五兵之利進止則<lb/>
有金皷旌旗之節禁戒則有號令之威上下則有陛級<lb/>
之法兵将相諳彼此相救逃亡潰散者必誅搔擾亂羣<lb/>
者必罸立功者必厚賞死敵者必優䘏此之謂紀律有<lb/>
<pb n="KR4d0138_WYG_062-2a"/>
紀律然後軍可用也國朝軍政最號嚴明自童貫髙俅<lb/>
主兵以來其制始壊團結保伍廢而無以相維持教閲<lb/>
戰陣廢而無以習攻擊甲胄五兵初不服練旌旗金皷<lb/>
初不習熟禁戒號令之威不振而無以作士氣上下陛<lb/>
級之法不行而無以一士心兵将取於臨時而初不相<lb/>
知彼此遞相觀望而初不相救盧溝之潰反以金帛招<lb/>
集則逃亡潰散者不誅矣浙東之役虜掠良民財物者<lb/>
悉皆官軍則搔擾亂羣者不罸矣僕厮親近皆授高爵<lb/>
<pb n="KR4d0138_WYG_062-2b"/>
而立功者不賞以收身不到為名而死敵者不䘏紀律<lb/>
如此而欲驅之以抗大敵豈不難哉是以金人再犯王<lb/>
室則控扼之兵望風先潰攻圍帝都則救援之師逗撓<lb/>
不進其因循至此非一日之積也且金人訓兵十有餘<lb/>
年不用令者小則必死大則族誅此法既行威信己著<lb/>
則用刑反少故能滅契丹陵中國積威約之漸非一日<lb/>
也中國之兵既失訓練又不用令者不必誅逃亡潰散<lb/>
者反招集之此風既成習以為常則有不可勝誅者矣<lb/>
<pb n="KR4d0138_WYG_062-3a"/>
故以天下之大而不能禦一方積弊之漸亦非一日也<lb/>
夫用兵驅之於死地者也茍非畏我過於畏敵進有生<lb/>
理退而必誅則安能使之効一日之命以成却敵之功<lb/>
哉為今日之計莫若更軍政而漸治之團結之法自五<lb/>
人為伍積至於二千五百人為軍部隊将統制官遞相<lb/>
臨制皆有尺積伍符以周知其名數呼召指使存亡功<lb/>
過不勞而可知臨陣戰鬬進退緩急不約而相援如此<lb/>
則兵伍有所聨屬而不散矣教閲之法以車騎歩兵揔<lb/>
<pb n="KR4d0138_WYG_062-3b"/>
為營陣進退坐作分合出入皆依新制革去舊教文具<lb/>
之法如此則行陣足以捍禦鐡騎矣習弓弩者不必以<lb/>
斗力而以射親中的者為上習牌鎗刀者不必以中敵<lb/>
而以勇敢向前者為勝神臂筒射鳯凰等弓可以及逺<lb/>
宜教之使精兠鍪全甲卒伍多不肯披甲宜習之使熟<lb/>
如此則甲胄五兵之利可以自保而取勝矣古之行師<lb/>
者聞皷則進聞金則止以旗之偃舉為所向之指麾今<lb/>
則不然金皷間作初無進止之令旌旗錯雜初無指麾<lb/>
<pb n="KR4d0138_WYG_062-4a"/>
之意冝依古制以習兵之耳目如此則金皷旌旗之節<lb/>
可以一衆而臨敵矣禁戒號令雖出於臨時而信必在<lb/>
於言前然後威可畏也上下陛級雖著於甲令而勢不<lb/>
容於幸免然後法可行也自部隊将至統制官皆精選<lb/>
而預設之使其恩威素行於士卒則兵將相諳矣自伍<lb/>
甲部隊至六軍皆使之左右前後迭相應援觀望不進<lb/>
及輒退者必行軍令則彼此相救矣禁軍逃亡依法七<lb/>
日不首身者必斬遇敵戰鬭力不能勝因而潰散不再<lb/>
<pb n="KR4d0138_WYG_062-4b"/>
聚集歸本部者必誅因而作過者滅族則逃亡潰散之<lb/>
弊可革矣禁軍於行師之際盜博鬭毆飲酒至醉抛棄<lb/>
器甲藏匿婦人脅取財物煽揺惑衆者並行軍法則搔<lb/>
擾亂羣之弊可懲矣先登陷陣及能以弓弩射中賊者<lb/>
雖不納級亦賞一軍全勝則全賞一軍雖不勝而其間<lb/>
有能自斬賊級及中傷在前者則自賞如此則立功者<lb/>
勸矣將士戰殁非逃亡者委保伍將佐開具保明優䘏<lb/>
其家不得輒以收身不到開落違者重寘於法如此則<lb/>
<pb n="KR4d0138_WYG_062-5a"/>
死敵者勸矣此則今日軍政之急務當以次施行也然<lb/>
臣頃年嘗詢一老卒其言曰昔日禁軍難作而易活今<lb/>
日禁軍易作而難活詰其所以則曰昔日法行而上下<lb/>
之分嚴故難作然請給衣糧及時而得無凍餒之患故<lb/>
易活今日法不行而上下之分茍簡故易作然請給衣<lb/>
糧多不及時又有坐倉折估之法妻子不免於凍餒故<lb/>
難活其言極為有理則欲修軍政而嚴紀律當先留意<lb/>
於所飬之者以素得其心不可使之怨咨也所有修改<lb/>
<pb n="KR4d0138_WYG_062-5b"/>
軍政合行事件乞降㫖三省樞宻院同條具取㫖施行<lb/>
　　擬團結新軍指揮<lb/>
　欲令御營司將見管馬歩軍兵揀選團結許自指識<lb/>
　同保以五人為伍内推一人為伍長五伍二十五人<lb/>
　為甲别選一人為甲正四甲一百人為前後隊差隊<lb/>
　将正副二人五隊五百人為部差正副部将二人五<lb/>
　部二千五百人為軍差正副統制官二人伍長以承<lb/>
　局節級或長行中有武藝為衆所推者充甲正以十<lb/>
<pb n="KR4d0138_WYG_062-6a"/>
　将節級有武藝為衆所推者充前後隊各差引隊一<lb/>
　人選十將節級壮勇能率衆入賊者充押隊一人選<lb/>
　十将指揮使能部轄者充正副隊将差副校尉小使<lb/>
　臣充正副部将差大小使臣以上有材武邉功者充<lb/>
　統制官朝廷選差自武長以上皆置黑漆木牌長一<lb/>
　尺闊三寸書刻所轄人姓名以雌黄填之置腰間甲<lb/>
　正則書所轄伍長姓名隊将則書所轄甲正姓名部<lb/>
　将則書所轄隊将姓名統制官則書所轄部将姓名<lb/>
<pb n="KR4d0138_WYG_062-6b"/>
　皆置籍掌於行營司有事故逃亡並即時申報差人<lb/>
　補填遇有使喚並全軍或全部差撥不許抽摘出戰<lb/>
　有功及能遞相救援並許統制官部隊将次第保明<lb/>
　推賞其伍長以上所轄姓名牌子一靣刻統制官押<lb/>
　字統制官牌子一靣刻都統制押字有移易補填即<lb/>
　時申報換牌牌舊者毁之團結訖具數申行營司将<lb/>
　來帥府要郡團結軍兵准此<lb/>
　　乞置賞功司劄子<lb/>
<pb n="KR4d0138_WYG_062-7a"/>
臣竊以戰危事也驅之於萬死一生之地蹈白刄冒矢<lb/>
石以首争首以力搏力而求勝於一日之間非有賞刑<lb/>
之信何以要結其心皷作其氣使之犯難忘死而效命<lb/>
哉古者賞必先士卒而不踰時欲其知勸也誅不舍貴<lb/>
近而無幸免欲其知懼也近年賞罸與此相違賞之所<lb/>
行皆權貴囑託與親随厮役之流而士卒履行陣以立<lb/>
功者未必賞将帥提兵以自衞見敵不戰望風遁走者<lb/>
又不加誅而士卒潰散亦以轉山迷道為名而招集之<lb/>
<pb n="KR4d0138_WYG_062-7b"/>
則彼何所勸而力戰何所憚而不走以求生哉臣頃在<lb/>
樞宻院見童貫推燕山賞案㳫及於朱勔父子并其婿<lb/>
如知秀州周審言皆未嘗從軍則其餘所賞者推類可<lb/>
知而西兵陳状乞賞皆十數年前未施行者詰其所以<lb/>
則當時帥司旣上功状復送下保明經隔嵗時将帥移<lb/>
易則保明不至而賞不行今雖欲行亦無所考據矣又<lb/>
賞功散於諸房旣無程限又不委官㸃檢人吏得以髙<lb/>
下其手使有功者憤嘆然則欲士卒之知勸何可得也<lb/>
<pb n="KR4d0138_WYG_062-8a"/>
又聞燕山之役劉延慶擁精兵十五萬於盧溝河燕山<lb/>
縱間言且將刼寨延慶信之遽焚積以中軍先遁而十<lb/>
五萬衆一夕俱潰童貫不能誅而反以銀絹招潰兵然<lb/>
則欲士卒之知懼何可得也積習之久将士玩以為常<lb/>
靖康之間雖驟賞力戰如鄒處節之軍斬梁方平張師<lb/>
正王從道之徒猶未足以革前日之弊故金人再犯都<lb/>
畿将帥奔走士卒潰散者不可勝計今日之䇿非大變<lb/>
此風不能有濟欲乞令三省樞宻院同置賞功司専差<lb/>
<pb n="KR4d0138_WYG_062-8b"/>
人役承行應有戰功者并令将帥所轄官畫時條具結<lb/>
罪保明申奏賞功司置籍承受據功状次第取㫖推賞<lb/>
人吏承行量事立程限委左右司郎官樞宻都承㫖㸃<lb/>
檢違限者黜罸因而受賂者依軍法即有冒賞而不實<lb/>
者許人告推治改正元保明官司重行竄責其遇敵不<lb/>
戰輒逗撓奔北之人必誅别立約束行下庶幾士心孚<lb/>
信舊弊漸革取進止<lb/>
　　乞令諸路郡縣増修城壁器械劄子<lb/>
<pb n="KR4d0138_WYG_062-9a"/>
臣竊以國家承平之乆自河以南皆腹心内地城池堙<lb/>
圯而不修去春賊騎渡河殘破畿邑止於百里之内蓋<lb/>
未知中國虚實不敢逺縱賊退因建議請修畿甸諸邑<lb/>
拱鄭許滑四輔郡洛陽河陽城壁以坊金人復來使吾<lb/>
民有所保聚而賊騎無所抄掠朝廷巳降指揮而言者<lb/>
以為擾民遂復止之及去冬再㓂縱兵逺掠環畿千里<lb/>
之内無人煙矣今京東西及江淮之間州縣徃徃無城<lb/>
将來秋冬彼必愈更南牧何以捍守治安之乆雖小邑<lb/>
<pb n="KR4d0138_WYG_062-9b"/>
猶藏萬家之室糓粟貨財不可勝計使彼得之因糧取<lb/>
財脅掠吾民以為之用是所謂借㓂兵而資盗糧也夫<lb/>
惜一時之擾而忘長乆之計豈策也哉冝命州縣以漸<lb/>
増修城池朝廷量降度牒應副至於器械甲胄之屬州<lb/>
縣類多闕之亦冝立名色降様制使及時製造除戎器<lb/>
戒不虞此正今日之先務也<lb/>
　　乞教車戰劄子<lb/>
臣聞以歩兵戰者不足以勝騎以其善馳突也以騎兵<lb/>
<pb n="KR4d0138_WYG_062-10a"/>
戰者不足以勝車以其善捍禦也古之戰者必以車故<lb/>
稱武王曰戎車三百兩稱衛文公曰革車三百乘稱宣<lb/>
王曰我車既攻稱小白曰兵車之會六而兵賦則必使<lb/>
之出車天子曰萬乘諸侯曰千乘大夫曰百乘皆以兵<lb/>
車為制也後世車戰有曰武剛車有曰偏箱車有曰鹿<lb/>
角車皆與古異制則便於其事而巳金人以鐡騎勝中<lb/>
國其説有三而非車不足以制之歩兵不足以當其馳<lb/>
突一也用車則馳突可禦騎兵馬弗如之二也用車則<lb/>
<pb n="KR4d0138_WYG_062-10b"/>
騎兵在後度便乃出戰卒多怯見敵輒潰雖有長技不<lb/>
得而施三也用車則人有所依可施其力部伍有所束不<lb/>
得而逃然則車之可以制鐡騎也審矣靖康間獻車制<lb/>
者甚衆獨統制官張行中者可取其造車之法用兩竿<lb/>
䨇輪推竿則輪轉兩竿之間以横木筦之設架以載巨<lb/>
弩其上施皮籬以捍矢石繪神獸之象弩矢發於口中<lb/>
而竅其目以望敵其下施甲裙以衞人足其前施槍刄<lb/>
兩重重各四枚上長而下短長者以禦人也短者以禦<lb/>
<pb n="KR4d0138_WYG_062-11a"/>
馬也其兩旁以鐡為鈎索止則聨屬以為營體制簡而<lb/>
運轉速真禦戎之利器其出戰之法則每車用歩卒二<lb/>
十五人四人推竿以運車一人登車望敵以發弩矢二<lb/>
十人執牌弓弩長槍斬馬刀列車之兩旁重行行五人<lb/>
凡遇敵則牌居前弓弩次之槍刀又次之敵在百歩内<lb/>
則牌偃弓弩間發以射之旣逼近則弓弩退後槍刀進<lb/>
前槍以刺人而刀以斬馬足賊退則車徒皷譟相聫以進<lb/>
及險乃止以騎兵出兩翼追擊以取勝其布陣之法則<lb/>
<pb n="KR4d0138_WYG_062-11b"/>
每軍二千五百人以五分之一凡五百人為将佐衞兵<lb/>
及輜重之屬餘二千人為車八十乘欲布方陣則靣各<lb/>
用車二十乘車相聨而歩卒彌縫於其間前者其車向<lb/>
敵後者其車倒行左右者其車順行賊攻左右而掩後<lb/>
則随所攻而向之左右前後其變可以無窮而将佐衞<lb/>
兵及輜重之屬皆䖏其中方圓曲直隨地勢之便行則<lb/>
鱗次以為陣止則鉤聨以為營不必開溝塹而築營壘<lb/>
最為簡便而全固昔衞青征匃奴以武剛車自環以禦<lb/>
<pb n="KR4d0138_WYG_062-12a"/>
敵故能深入馬燧帥太原製戰車冒以狻猊甲士列<lb/>
㦸副之故能兵冠天下惟房琯用之為賊所焚而後世<lb/>
議者遂以為車不可用殊不知古之兵車謂之革車冒<lb/>
之以革者正所以防火也欲勝金人鐡騎使不得奔突<lb/>
持久以取勝利器無以加此今圖畫様制及分合陣圖<lb/>
上塵聖覽乞降付行營司制造教習便殿按視可以施<lb/>
用即頒降帥府要郡施行<lb/>
　　乞造戰船募水軍劄子<lb/>
<pb n="KR4d0138_WYG_062-12b"/>
臣聞生於陸者安於陸生於水者安於水南方之人習<lb/>
水而善没其操舟若神而北人有懼舟楫而不敢登者<lb/>
習於性成也騎兵於南方非所便而南人教之水戰必<lb/>
可取勝昔曹操以數十萬衆順流襲呉而周瑜以三萬<lb/>
人逆戰於赤壁因風縱火焚其船栰遂大破之操自此<lb/>
不敢有窺江表之心而鼎足之勢立其後曹丕復以大<lb/>
兵次廣陵觀長江風濤洶湧呉人戈甲旌旗之盛恐懼<lb/>
而退晉有江左苻堅以百萬之衆次淝水而謝𤣥以八<lb/>
<pb n="KR4d0138_WYG_062-13a"/>
千人破之衆皆奔北聞風聲鶴唳皆以為王師将至則<lb/>
東南之兵飬育訓練因地利而用之亦足以自守其地<lb/>
應沿河沿淮沿江帥府要郡凡臨流去處宜倣古制以<lb/>
造戰船上設樓櫓可以施弓弩下運艫棹可以破風濤<lb/>
頒法式以授之仍募習水者為水軍以時教閲激賞賊<lb/>
舟濟渡會合掩擊以我之素習擊彼之暫濟其勢必勝<lb/>
得一勝則賊必破膽不敢有窺東南之心矣嘉祐中范<lb/>
仲淹上言乞於河陽置戰艦水軍以防契丹當時以為<lb/>
<pb n="KR4d0138_WYG_062-13b"/>
迂闊不果行使用其說剏設至今則大河備防靖康初<lb/>
金人豈能遽濟渡哉先事而言則近乎迂事至而後圖<lb/>
之則無所及其實今日之急務也所有諸路合置戰船<lb/>
募水軍欲乞專差官前去措置取進止<lb/>
　　擬水軍號<lb/>
　　　樓船軍　　　凌波軍<lb/>
欲於沿流帥府要郡次要郡置水軍以習水戰並招募<lb/>
習水善没操舟便利之人俱刺手背除以時教閲外許<lb/>
<pb n="KR4d0138_WYG_062-14a"/>
自便遇有使喚旋行勾集仍止披甲充駕舟之人其施<lb/>
放自用正兵分布戰船依新降教閲水戰法式指揮施<lb/>
行<lb/>
　　乞省官吏裁廩祿劄子<lb/>
臣竊以承平之際雖無事當備官以張朝廷之容艱難<lb/>
之際雖多故當省官以責事功之實至於禄廪亦當隨<lb/>
冝裁節以濟一時之急盖世方多難財用之入不比於<lb/>
治安之時而用度之廣有過於無事之日非加裁節以<lb/>
<pb n="KR4d0138_WYG_062-14b"/>
協厥中則何以為經久之制用過乎儉非得巳也文臣<lb/>
六曹尚書侍郎事簡者不兼置給事中中書舍人之類<lb/>
可闕其半寺監長貳六曹郎官以繁簡相兼學官舘職<lb/>
之類比舊制減半開封府曹掾依舊改為推判官武臣<lb/>
條具員額除見領軍職及團結新軍置正副統制部隊<lb/>
将外餘並量事減員如此則中都之官省矣監司發運<lb/>
使副以兩員為額屬官減半提舉香鹽茶礬司并歸提<lb/>
舉常平司提舉市舶除廣南外餘路并歸轉運司提舉<lb/>
<pb n="KR4d0138_WYG_062-15a"/>
保甲司并歸提㸃刑獄司屬官不得過一員如此則外<lb/>
路之官省矣通判兩員處止置一員以司錄依舊為僉<lb/>
書節度判官㕔公事曹掾官依舊為節度觀察軍事推<lb/>
官録事司户司理参軍添差監當官並罷縣萬户以上<lb/>
置丞不滿萬户者不置如此則州縣之官省矣三省樞<lb/>
宻院人吏員額及轉官止法並依祖宗舊制監司州縣<lb/>
吏員三分減一如此則吏員省矣應宰執子弟帯貼職<lb/>
及待制以上並罷如此則職名省矣宰職俸禄及現任<lb/>
<pb n="KR4d0138_WYG_062-15b"/>
宫觀未有差遣待闕京朝官以上俸錢並減三分之一<lb/>
如此則廪禄節矣省冗員節廪禄以濟一時之艱難俟<lb/>
將來恢復天下再安自當依舊則官吏亦豈曰厲已哉<lb/>
此今日不得已之務也如合聖意乞降㫖三省措置施<lb/>
行<lb/>
　<lb/>
　<lb/>
　梁谿集巻六十二<lb/>
</p>
<p>
</p>
  </div>
</body>
</text>
</TEI>
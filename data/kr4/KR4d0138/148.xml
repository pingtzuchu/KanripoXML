<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十八</head>
    <p>
<pb n="KR4d0138_WYG_148-1a"/>
欽定四庫全書<lb/>
　梁谿集巻一百四十八　　　宋　李綱　撰<lb/>
　　迂論四<lb/>
　　　論兵　　　　　　　論帥才<lb/>
　　　論非常之功　　　　論宰相<lb/>
　　　論三國之勢<lb/>
　　　論諸葛孔明六事與今日同<lb/>
　　論兵<lb/>
<pb n="KR4d0138_WYG_148-1b"/>
古之有國者戡亂定功未嘗不以兵湯武之所以王齊<lb/>
晉之所以霸皆以徳為主而以兵輔之自戰國秦漢以<lb/>
來兵尤重其國之興衰視其兵之強弱與其措置之術<lb/>
如何耳然古者兵農不分無養兵之費而有用兵之實<lb/>
至唐兵制凡三變其初府衛之制最為近古府衛之法<lb/>
壞變而為彍騎彍騎之法壞變而為方鎮之兵至五季<lb/>
始盡黥以為卒伍而兵農之分不可復合乃有養兵之<lb/>
患國家建都于汴無高山大河之阻其勢不得不以兵<lb/>
<pb n="KR4d0138_WYG_148-2a"/>
為強故天下重兵悉屯于京畿更戍邉郡以虎符出納<lb/>
其分布諸路有𨽻將兵有不𨽻將兵當熈豐盛時合中<lb/>
外禁卒凡九十五萬人而土兵廂兵不在數焉自熈豐<lb/>
至宣和間禁軍闕而不補者大半而崇觀以来有事於西<lb/>
夏南平方賊北取燕山其所逃亡陷沒者又半之而靖<lb/>
康間金人再犯闕其潰敗損折者又不可勝數也建炎<lb/>
初勤王之師萃于京畿者三十餘萬其大半皆民兵而<lb/>
朝廷不復掄擇留屯要害之地悉罷遣之其後建言乞<lb/>
<pb n="KR4d0138_WYG_148-2b"/>
募兵于河北闗中京東西合十餘萬更畨以衛行在既<lb/>
遣使矣言者謂不患無兵不當募遂罷今西北既復為<lb/>
金人之所蹂踐而東南之人類多孱弱未知于何所取<lb/>
兵而可也既稍復方鎮之制莫若使之募兵以備出戰<lb/>
將校偏禆皆預選任以時訓練之又團結民兵以備守<lb/>
禦鄉村坊郭各隨其宜剗刷官田如戸絶天荒屯田之<lb/>
類以養民兵之可以出戰者如弓箭刀弩手之法明其<lb/>
勸沮假以嵗月庻幾足兵然其要在于擇帥臣以總之<lb/>
<pb n="KR4d0138_WYG_148-3a"/>
帥臣得人則法不患乎不明兵不患乎不足唐馬燧之<lb/>
鎮太原也承鮑防之敗兵力衰單燧募厮役得數千人<lb/>
悉補騎士教之戰數月成精卒造鎧必長短三制稱士<lb/>
所衣以便進趨為戰車冒以狻猊象列㦸于後行以載<lb/>
兵止以為陣遇險則制衝冒器用完鋭居一年闢廣場<lb/>
羅兵三萬以肄威震北方李抱真之鎮澤潞也乘戰伐<lb/>
役賦重人困軍伍凋刓乃籍户三丁擇一蠲其徭租給<lb/>
弓矢令閑月得曹偶習射嵗終大校親按籍第能否賞<lb/>
<pb n="KR4d0138_WYG_148-3b"/>
責比三年皆為精兵舉所部得成卒二萬不廪于官而<lb/>
府庫實繕甲淬兵遂䧺山東天下稱昭義步兵為諸軍<lb/>
冠而李徳裕之帥蜀也當南詔入寇之後蹂踐千里蕩<lb/>
無孑遺瘢痍尚新非痛矯革不能刷一方耻乃料擇州<lb/>
兵之任戰者廢遣獰耄什三四又請甲人于安定弓人<lb/>
河中弩人浙西繇是蜀之器械犀利率户二十取一人<lb/>
使習戰貸勿事緩則農急則戰謂之雄邉子弟其精兵<lb/>
曰南燕保義保恵兩河慕義左右連弩騎士曰飛星鷙<lb/>
<pb n="KR4d0138_WYG_148-4a"/>
擊竒鋒流電霆聲突騎總十一軍而威聲隐然震于西<lb/>
南由是觀之擇帥得人兵不難足但當假以權柄寛其<lb/>
御勒使得盡心而已或謂方鎮増募兵之數則養兵之<lb/>
費何以給之殊不知國家屯重兵于畿甸故嵗漕東南<lb/>
六百萬斛及四方錢帛于京師州郡租賦僅足以辦上<lb/>
供猶有不足者今畿甸之兵寡矣而方鎮之兵稍増正<lb/>
當量養兵之費損上供之數以給之胡為而不可事固<lb/>
有當因時而變通者正謂此也若夫團結民兵人見廵<lb/>
<pb n="KR4d0138_WYG_148-4b"/>
社之法不可行遂以謂民兵之不可用此大不然廵社<lb/>
之法可行于西北不可行于東南正當斟酌其宜使民<lb/>
樂于從命耳<lb/>
　　論帥材<lb/>
人材之難而帥材為尤難也夫天下非無材因事而後<lb/>
顯故有天寳之變而後郭李之功昭有奉天之難而後<lb/>
晟燧之節著今朝廷可謂多故矣而未聞卓然稱良帥<lb/>
者豈循資格而不足以得其人歟将拘法制而不足以<lb/>
<pb n="KR4d0138_WYG_148-5a"/>
盡其用歟昔之將帥或奮于奴𨽻或出于行伍皆能因<lb/>
時以成名而今之士大夫間乃未見何也李牧之為趙<lb/>
將居邉軍市之租皆自用饗士賞賜决于外不從中覆<lb/>
也委任而責成功故牧乃得盡其智能選車千三百乘<lb/>
騎萬三千疋百金之士十萬以北逐單于西抑強秦南<lb/>
支韓魏當是時趙幾伯然則付之以重任而以法制拘<lb/>
之使不得騁欲其有非常之功不可得也誠能略資格<lb/>
而取實效寛法制而責成功將帥之材出矣<lb/>
<pb n="KR4d0138_WYG_148-5b"/>
　　論非常之功<lb/>
有非常之人則有非常之功非常者固常之人所不能<lb/>
與也昔者鮑叔牙薦管仲于桓公曰必欲治國家而伯<lb/>
諸侯非管仲不可于是束縛而取之魯至則三沐而三<lb/>
薫之饗于廟而問之政管仲乃為陳所以治國而寓兵<lb/>
者行之數年九合諸侯而桓公以伯蕭何薦韓信于高<lb/>
祖曰信國士無雙如欲長王漢中無所事信必欲争天<lb/>
下非信無可與計事者于是設壇場擇日而拜之以為<lb/>
<pb n="KR4d0138_WYG_148-6a"/>
大將信乃為陳所以還定三秦以弱項羽之強者用其<lb/>
策卒破楚而高祖遂有天下太宗之為秦王也府属多<lb/>
外遷王患之房𤣥齡曰去者雖多不足吝杜如晦王佐<lb/>
材也若終守藩無所事如晦必欲經營四方舎如晦無<lb/>
與共功者因表留幕府從征伐常參帷幄之謀每議事<lb/>
帝所𤣥齡善謀而如晦長于斷二人同心協濟太宗多<lb/>
用其策卒定禍亂而身致太平蜀先主之寓襄陽也訪<lb/>
世事于司馬徳操徳操曰儒生俗士豈識時務識時務<lb/>
<pb n="KR4d0138_WYG_148-6b"/>
者在乎俊傑此間自有伏龍鳳雛而徐庻亦曰諸葛孔<lb/>
明卧龍也将軍宜枉駕見之先主三顧之于草廬之中<lb/>
亮乃勸先主取荆益結吴為援以禦曹公先主用其策<lb/>
卒定巴蜀而成鼎峙之勢由是觀之方艱難時非有卓<lb/>
犖不群之材烏足與論非常之功哉<lb/>
　　論宰相<lb/>
宰相以道事君者也故以固寵謀身為深戒以薦進人<lb/>
材為職者也故以妬賢嫉能為最忌孔子曰所謂大臣<lb/>
<pb n="KR4d0138_WYG_148-7a"/>
者以道事君不可則止又曰茍患失之無所不至夫宰<lb/>
相佐天子以治天下一物不得其所亂之階也操規矩<lb/>
繩墨陳于前而君不能用則當去茍有患失之心則阿<lb/>
諛取容妄作生事亦無所不至矣傳曰人主之職論一<lb/>
相一相之職論百官又曰使卿大夫各任其職夫宰相<lb/>
佐天子理隂陽順四時下遂萬物之宜外鎮撫四夷内<lb/>
親附百姓一夫不獲自盡則㒺與成厥功進賢使能持<lb/>
衆美而效之君乃為善茍有嫉妬之心則高材美器悉<lb/>
<pb n="KR4d0138_WYG_148-7b"/>
擯棄之失職者多矣李林甫之相明皇也善刺上意而<lb/>
養君欲每奏請必先餉遺左右宻伺微㫖以固恩信以<lb/>
故當國幾二十年開元中大臣多由節度使相天子林<lb/>
甫請用蕃将主邉則夷狄可滅利其虜也無入相之資<lb/>
以久已權故安禄山則専三道勁兵卒蕩覆天下而王<lb/>
室遂微盧杞之相徳宗也率衆裒歛以中帝欲恨悱之<lb/>
聲滿天下及涇帥亂呼于市曰不奪而商人僦質矣不<lb/>
税而間架除陌矣其倡和造作召怨挻亂皆杞為之朱<lb/>
<pb n="KR4d0138_WYG_148-8a"/>
泚圍奉天李懷光赴難泚解去杞懼其見帝斥已短即<lb/>
譎奏曰懷光勲在宗社賊憚之破膽若許來朝則犒賜<lb/>
留連失機㑹不如席勝使平京師破竹之勢也帝然之<lb/>
詔無朝懐光怏怏遂叛帝跳幸梁由是觀之宰相固寵<lb/>
謀身其禍至于如此豈非深戒哉林甫性隂宻面柔令<lb/>
若可親近崖穽深阻卒不可得公卿不由其門而進必<lb/>
被罪時相若張九齡李適之皆遭逐帝嘗御勤政樓見<lb/>
兵部侍郎盧絢按轡絶道去愛其藴籍稱美之林甫即<lb/>
<pb n="KR4d0138_WYG_148-8b"/>
譎令請老遂坐廢于時有以材譽聞者皆能得於天子<lb/>
抑逺之以故在位恩寵莫比杞險賊隂狡賢者媢能者<lb/>
忌小忤已不致死地不止顔真卿挺正敢言杞惡之即<lb/>
令宣慰李希烈竟為賊害故宰相李揆有雅望畏復用<lb/>
遣為吐蕃㑹盟使卒于行帝出奉天崔寧自賊中來以<lb/>
播遷事指杞即誣殺之矯譎害物雖國屯主辱猶謷言<lb/>
自肆由是觀之宰相妬賢嫉能其害至于如此豈非最<lb/>
忌哉明皇在蜀與裴士淹評宰相至林甫曰是子妬賢<lb/>
<pb n="KR4d0138_WYG_148-9a"/>
嫉能舉無比者士淹因曰陛下誠知之何任之久邪帝<lb/>
黙不應徳宗嘗從容語李泌曰盧杞敢言人皆指為姦<lb/>
邪而朕不覺何也泌曰陛下能覺杞之惡安致建中禍<lb/>
邪李揆和蕃真卿使希烈其害舊徳多矣天下皆以為<lb/>
姦邪而陛下獨不知此乃所以為姦邪也嗚呼其真知<lb/>
言歟<lb/>
　　論三國之勢<lb/>
曹操之材智勝權備而其臣不及吴蜀力適相當故三<lb/>
<pb n="KR4d0138_WYG_148-9b"/>
國之勢鼎峙而足以相抗觀操竒譎多數善用兵因敵<lb/>
制勝變化如神每戰必克挾天子而令諸侯形順勢便<lb/>
故能亡袁術于淮南誅呂布于下邳破袁紹于官渡進<lb/>
討烏桓擒馘譚尚北方悉定無後顧之憂乃取荆州以<lb/>
臨江漢降張魯走超遂而闗隴平其規略亦宏矣而權<lb/>
藉父兄之資僅足以守江表屢攻合淝師卒無成况能<lb/>
長馭逺駕窺中原哉備因敗亡奔北之餘假荆州之地<lb/>
資劉璋暗弱以取巴蜀﨑嶇山谷間雖慨然有興復漢<lb/>
<pb n="KR4d0138_WYG_148-10a"/>
室之志師徒屢動曽無尺寸之功故曰操之材智優于<lb/>
權備然而吴有張昭以為骨鯁有周瑜魯肅呂䝉以為<lb/>
翼羽有丼寧凌統程普黄蓋之徒以為爪牙蜀有孔明<lb/>
以為謀主羽飛雲忠以為將帥皆萬人敵也而操有一<lb/>
荀文若後竟殺之張遼程昱徐晃之流不過數人餘皆<lb/>
碌碌無聞故每征伐操必親履行陣間此其臣所以不<lb/>
及吴蜀而力適相當也不然以操之雄武其定江表巴<lb/>
蜀奚難哉操走赤壁嘗曰備亦吾儔但見亊少晩又嘗<lb/>
<pb n="KR4d0138_WYG_148-10b"/>
臨廣陵以望吴軍歎其整肅曰生子當如孫仲謀劉景<lb/>
升兒子乃豚犬耳英雄所以相服者固自有道邪<lb/>
　　論諸葛孔明六事與今日同<lb/>
諸葛孔明既定蜀将有事于中原乃先南征既禽孟獲<lb/>
南中悉平上䟽出師屯沔陽攻祁山三郡相應闗中響震<lb/>
于是有街亭之戰馬謖敗而戮之将復出師又上䟽條<lb/>
陳利害其略曰先帝慮漢賊不兩立王業不偏安故託<lb/>
臣以討賊也以先帝之明量臣之才故知臣伐賊才弱<lb/>
<pb n="KR4d0138_WYG_148-11a"/>
敵強然不伐賊王業亦亡惟坐待亡孰與伐之是故託<lb/>
臣而弗疑也臣惟北征宜先入南故五月渡瀘深入不<lb/>
毛臣非不自惜也顧王業不可得偏全于蜀都故冒危<lb/>
難以奉先帝之遺意也而議者謂為非計謹陳其事如<lb/>
左高帝明並日月謀臣淵深然涉險被創危然後安今<lb/>
陛下未及高帝謀臣不如良平而欲以長計取勝坐定<lb/>
天下此臣之未解一也劉繇王朗各據州郡論安言計<lb/>
動引聖人群疑衆難今嵗不戰明年不征使孫策坐大<lb/>
<pb n="KR4d0138_WYG_148-11b"/>
遂并江東此臣之未解二也曹操智計殊絶于人其用兵<lb/>
也髣髴孫吴然困于南陽險于烏巢危于祁連偪于黎<lb/>
陽幾敗北山殆死潼闗然後偽定一時耳况臣才弱而<lb/>
欲以不危定之此臣之未觧三也曹操五攻昌霸不下<lb/>
四越巢湖不成任用李服而李服圗之委夏侯而夏侯<lb/>
敗亡先帝每稱操為能猶有此失况臣駑下何能必勝<lb/>
此臣之未解四也自臣到漢中中間朞年耳然䘮趙雲<lb/>
楊羣馬玉閻芝丁立劉郃等及曲長屯将七十餘人散<lb/>
<pb n="KR4d0138_WYG_148-12a"/>
騎武騎一千餘人此皆數十年之内所糾合四方之精<lb/>
鋭非一州之所有若復數年則損三分之二當何以圗<lb/>
敵此臣之未解五也今民窮兵疲而事不可息則住與<lb/>
行勞費正等而不及虚圗之欲以一州之地與賊持久<lb/>
此臣之未解六也夫難平者事也昔先帝敗軍于楚曹<lb/>
操拊手謂天下已定然後先帝東連吴越西取巴蜀舉<lb/>
兵北征夏侯授首此操之失計而漢事将成也其後吴<lb/>
更違盟闗羽毁敗秭歸蹉跌曹丕稱帝凡事如是難可<lb/>
<pb n="KR4d0138_WYG_148-12b"/>
逆見臣鞠躬盡力死而後巳至于成敗利鈍非臣之明<lb/>
所能逆覩也于是有散闗之役九年復出祁山與張郃<lb/>
戰射殺郃十二年悉大衆由斜谷出以據武功與司馬<lb/>
宣王對壘而孔明病死於軍中夫用區區之蜀以抗強<lb/>
魏而孔明連年動衆未曽少休夫豈不懷安勢不得已<lb/>
也以謂不然則坐待亡耳觀其所陳六亊與今日之勢<lb/>
頗同故備載之以俟識者<lb/>
　梁谿集巻一百四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻五十九</head>
    <p>
<pb n="KR4d0138_WYG_059-1a"/>
欽定四庫全書<lb/>
　梁谿集巻五十九　　　　　宋　李綱　撰<lb/>
　　表劄奏議二十一<lb/>
　　　十議下<lb/>
　　　　議戰　　　　　　議守<lb/>
　　　　議本政　　　　　議貴成<lb/>
　　　　議修徳<lb/>
　　議戰<lb/>
<pb n="KR4d0138_WYG_059-1b"/>
臣聞天生五材民並用之闕一不可誰能去兵故黄帝<lb/>
伐蚩尤於涿鹿之野堯伐叢支胥敖舜伐三苗禹伐共<lb/>
工湯伐有夏文王伐崇武王伐商皆綴甲厲兵効勝於<lb/>
戰陣之間夫五帝三王豈不欲坐致治安哉顧其勢有<lb/>
所不能故必以戰續之寛則兩軍相攻迫則杖㦸相撞<lb/>
然後可以建大功而定禍亂是故兵勝於外義强於内<lb/>
威立於上民服於下欲錯國於尊强者非兵不可也本<lb/>
朝藝祖太宗削平僣亂混一區宇用兵不過十萬人而<lb/>
<pb n="KR4d0138_WYG_059-2a"/>
天下承平垂二百年夷狄賓服外患不興豪俊銷亡内<lb/>
難不作治既極矣兵亦隨廢至於近年有養兵之費無<lb/>
訓兵之法有蓄兵之名無用兵之實軍政大壞金人因<lb/>
之得以陵侮中國而致靖康之禍則兵制乆廢之過也<lb/>
夫秦晉齊魏韓趙皆天下勁兵之地也古之為國者得<lb/>
其一則足以戰勝而霸諸侯今國家兼有之而每與金<lb/>
人戰望風輙潰不能取勝則積威約之漸也方今當京<lb/>
邑殘破二聖播遷之後國勢益弱士氣益衰而欲遽與<lb/>
<pb n="KR4d0138_WYG_059-2b"/>
之戰正猶病人氣體未復而欲與壯士鬭必不可也昔<lb/>
周用鄉遂之兵而出無不勝漢用羽林孤兒七郡良家<lb/>
子而制服四夷唐用府衛之兵而威振天下齊用管仲<lb/>
之法而九合諸侯秦用商鞅之令而卒併六國然則有<lb/>
天下國家者强兵戰勝之術槩可覩矣為今之計莫若<lb/>
法鄉遂府衛之制而寓兵于農法羽林孤兒七郡良家<lb/>
子而參以募兵改法更令信賞必罰以壯國威以養士<lb/>
氣使之有勇而知方然後兵乃可用也昔句踐有㑹稽<lb/>
<pb n="KR4d0138_WYG_059-3a"/>
之恥欲用其民而五年休養五年訓練卒以報吳今天<lb/>
下之廣生齒之庶休養訓練當以三年為期則戰可以<lb/>
得志矣惟國家承平之乆文事太勝士以武弁為羞而<lb/>
學者以談兵為恥至於戰卒賤辱之甚無以比者正當<lb/>
趨時之變以武為先能言兵者稍褒崇之置武功爵益<lb/>
養死士有以得其心而作其氣則戰勝於一日之間有<lb/>
不難也伏惟陛下留神幸察<lb/>
　　議守<lb/>
<pb n="KR4d0138_WYG_059-3b"/>
臣聞居於山者必髙垣墻固柴栅以虞虎狼之害居於<lb/>
野者必盛僮僕勵甲兵以防盜賊之患夫金人虎狼盜<lb/>
賊也曽不過為防虞之計而裂地厚賂以予之譬猶割<lb/>
肉以啖虎狼而欲止其摶噬出財幣畀盜賊而欲止其<lb/>
侵陵豈可得哉臣所謂三年然後為可用者謂大舉以<lb/>
報今日之恥也至於守備則自今以往當日為虞害防<lb/>
患之計不可蹔輟夫金人既已得其所欲挾二聖巻六<lb/>
宫而北之矣逼脅邦昌使僣偽號其意亦豈果在邦昌<lb/>
<pb n="KR4d0138_WYG_059-4a"/>
哉特迫於時月不得不歸知天下之戴趙氏必将有主<lb/>
而陛下總兵於外必為臣民之所推故留此以為中國<lb/>
釁端其意不難知也語曰鞭雖長不及馬腹夫以四方<lb/>
萬里之逺而金人欲以力經營之故其力之所及者靡<lb/>
不悉取而其力之所未及者留釁以為異日之圖此必<lb/>
至之理也為今日守備之䇿當以河北河東之地建藩<lb/>
鎮立豪傑使自為守朝廷量以兵力援之而於㳂河㳂<lb/>
淮㳂江置帥府要郡以控扼修城池備器械屯兵聚糧<lb/>
<pb n="KR4d0138_WYG_059-4b"/>
堅壁清野教車戰以禦其奔衝習水戰以擊其濟渡使<lb/>
進無所掠退不得歸則其勢必不敢深入至於陵邊隅<lb/>
破城邑則不能保其必無也但能備禦今冬不至越軼<lb/>
使國勢漸定人心稍安則自此得益修軍政吾無患矣<lb/>
臣愚料之金人秋冬之交决須再來仍分為兩道由河<lb/>
東來者自京西以擾關中與夏人連謀欲窺陜川由河<lb/>
北來者自京東以擾淮南與髙麗連謀欲窺江浙則京<lb/>
西陜右京東淮南不可不為之防當擇大帥屯重兵以<lb/>
<pb n="KR4d0138_WYG_059-5a"/>
經略之譬猶治病當視脉息察邪氣之所入預遏絶之<lb/>
不然待其既至而後治則無及已惟陛下熟計而早察<lb/>
　　議本政<lb/>
臣竊以朝廷天下之本也政事法度於是乎出故中書<lb/>
進擬門下審駮尚書奉行皆所以宣布天子之命令使<lb/>
四方稟承焉政出於一則朝廷尊而天下安政出於二<lb/>
三則朝廷卑而天下危天下之安危係於朝廷之尊卑<lb/>
而朝廷之尊卑係於宰相之賢否與夫人主聽任之重<lb/>
<pb n="KR4d0138_WYG_059-5b"/>
輕其可忽乎唐至文宗之朝可謂衰弱矣武宗既立得<lb/>
一李徳裕相之而威令遂振何哉徳裕知所本故也其<lb/>
初為相即上言曰宰相非其人當亟廢罷至天下之政<lb/>
則不可不歸中書武宗聴之號令紀綱咸自已出故能<lb/>
削平僣偽號為中興然則艱難多事之秋所以出政者<lb/>
尤不可以不一也自崇觀以來政出多門閹宦恩倖女<lb/>
謁皆得以干與朝政所謂宰相者保身固寵不敢以為<lb/>
言遂失其職法度廢弛馴致靖康之禍非一朝一夕之<lb/>
<pb n="KR4d0138_WYG_059-6a"/>
積也臣愚誠願陛下深思天下安危之本察徳裕之言<lb/>
而法武宗之任監崇觀之失以刷靖康之大恥宗社生<lb/>
靈不勝幸甚<lb/>
　　議責成<lb/>
臣竊以廢覈實之政捨乆任之法而欲事功之成雖堯<lb/>
舜有所不能故唐虞之際三載考績三考黜陟幽明以<lb/>
鯀治水至於九載績用弗成然後竄殛加焉此所以允<lb/>
釐百工而庶績咸熈也今以州縣之間任一官效一職<lb/>
<pb n="KR4d0138_WYG_059-6b"/>
者數改易之猶不足以為治况於朝廷之上艱難多故<lb/>
之秋而欲收功於旬月之間哉以靖康一嵗中考之宰<lb/>
相易者七人自知樞密院事至簽書樞密院易者二十<lb/>
餘人宣撫制置使副易者十五人進退將帥大臣未有<lb/>
如是之速者是以措置施設議論取捨人各不同先後<lb/>
舛逆首尾衡決紛然無所適從至其甚也大臣莫肯任<lb/>
事而坐觀勝負者攘臂於其間反為得䇿故其禍變不<lb/>
可勝道且以金人觀之自用兵以來其謀議任用之人<lb/>
<pb n="KR4d0138_WYG_059-7a"/>
亦嘗有所改易否乎所謂黏罕斡离不者皆握兵十餘<lb/>
年其威信足以用其衆而吾以驟進亟罷之將帥大臣<lb/>
當之宜乎不能取勝也譬猶奕者置棊不定不足以勝<lb/>
敵况於用人不知信任之道而欲撥亂反正以捍大患<lb/>
以圖中興豈可得哉伏望陛下於選任將帥大臣之際<lb/>
精加考擇得其人則乆任而責成功勿為細故之所搖<lb/>
勿為小人之所間則天下之事庶乎可為也<lb/>
　　議修徳<lb/>
<pb n="KR4d0138_WYG_059-7b"/>
臣聞昔有夏先后方懋厥徳罔有天災山川鬼神亦莫<lb/>
不寜暨鳥獸魚鱉咸若而伊尹之穪商則曰非天私我<lb/>
有商惟天佑于一徳非商求于下民惟民歸于一徳帝<lb/>
王之所以為神民萬物主者仰以動天俯以感民非徳<lb/>
何以哉方今國家新罹夷狄之禍百度多廢四方未寜<lb/>
乃天意民心去就之際伏望陛下日新盛徳以感動之<lb/>
體堯之仁以覆民躬舜之智以察物卑宫室菲飲食以<lb/>
法大禹之儉逺聲色遺貨利以法成湯之明至于日昃<lb/>
<pb n="KR4d0138_WYG_059-8a"/>
不遑暇食如文王之憂勤一怒而安天下之民如武王<lb/>
之果毅豁達大度同漢髙祖之用人聽言如流同唐太<lb/>
宗之納諫勿以小善為無益而弗為勿以小累為無傷<lb/>
而弗去日慎一日新而又新思宗社之危而不忘之<lb/>
於寤寐念父兄之辱而欲見之於羮墻出於至誠悠乆<lb/>
不息則天意民心自然感動以圖中興有不難也書曰<lb/>
皇天無親惟徳是輔又曰民罔常懷懷于有仁傳曰應<lb/>
天以實不以文動人以行不以言臣願陛下特留聖意<lb/>
<pb n="KR4d0138_WYG_059-8b"/>
天下不勝幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻五十九<lb/>
</p>
<p>
</p>
  </div>
</body>
</text>
</TEI>
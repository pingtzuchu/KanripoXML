<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百六十九</head>
    <p>
<pb n="KR4d0138_WYG_169-1a"/>
欽定四庫全書<lb/>
　梁谿集巻一百六十九　　　宋　李綱　撰<lb/>
　　墓誌<lb/>
　　　宋故朝請郎主管南京鴻慶宫張公墓誌<lb/>
　　　　　銘<lb/>
　　　故南昌縣丞吳公墓誌銘<lb/>
　　宋故朝請郎主管南京鴻慶宫張公墓誌銘<lb/>
君諱端禮字南仲姓張氏處州龍泉人也張氏世為龍<lb/>
<pb n="KR4d0138_WYG_169-1b"/>
泉著姓自君之髙祖處士君諱珣以徳義為鄉閭所尊<lb/>
積厚流逺子孫蕃昌多由科名登仕版而君之祖考獨<lb/>
以隠徳稱至君乃能以文學取科第位朝列厯官有聲<lb/>
以為親榮人謂張氏有子矣曾祖諱賓于曾祖妣葉氏<lb/>
祖諱繼昌祖妣潘氏考諱居辰以君通籍于朝累封朝<lb/>
奉郎致仕贈朝請郎妣葉氏以贈繼妣林氏以封皆為<lb/>
安人君少警敏自强學問為文尚理致下筆辭意輒過<lb/>
人遊太學一舉中崇寧五年進士第調陜州司户參<lb/>
<pb n="KR4d0138_WYG_169-2a"/>
軍未赴差除管幹尚書兵部架閣文字歳再周以省罷<lb/>
授開封府陳留縣主簿陞幕職官調秀州軍事判官改<lb/>
行潁昌府長社縣丞以舉者改京秩調襄州司刑曹事<lb/>
改廣濟軍司録事又改泰州司户録事逾年移知常州<lb/>
武進縣辟杭州司儀曹事秩滿調無為軍司録事賜五<lb/>
品服居二歳丁朝請君憂去官服除以母老乞宫祠除<lb/>
主管南京鴻慶宫得請再任以疾卒于里第實紹興二<lb/>
年七月二十有二日也積階至朝請郎享年五十有一<lb/>
<pb n="KR4d0138_WYG_169-2b"/>
孝友愷悌容貌睟然恂恂若不出諸口平居視之循謹<lb/>
謙退人也及莅官從事剸繁治劇應刃輒解臨事執法<lb/>
據理而爭毅然有不可奪之色葢其守於中者剛方而<lb/>
無私故其達於外者果斷而不撓殆天資超邁非積學<lb/>
所能致也初佐邑邑令老儒以君年少易之君孜孜所<lb/>
職以繩墨自檢而間以邑令之所未至者規之令駭服<lb/>
遂相與為忘年友及任郡僚事無巨細惟是之從一有<lb/>
不當於心必據正論辯達官大吏初雖不喜已而察君<lb/>
<pb n="KR4d0138_WYG_169-3a"/>
用心往往屈已從之以故聲稱籍甚其治武進為當時<lb/>
諸縣之最武進劇邑多世家巨室又當舟車之衝號為<lb/>
難理君下車未㡬以治聞大抵君之為政能酌物情斷<lb/>
以胷臆又皆不越法度人多便之其治官府如治家雖<lb/>
薄物細故必躬臨惟謹其御吏如御奴僕教戒不從乃<lb/>
置於法其視民如視子弟撫字之意出於至誠有獄訟<lb/>
移案臨戺和聲康色詢究曲折必得其情而後已至豪<lb/>
强驕横憑藉氣燄有所干撓必痛繩之未嘗少縱以故<lb/>
<pb n="KR4d0138_WYG_169-3b"/>
吏畏民愛一邑斬然里正之法以貲簿差任責繁重為<lb/>
者多破家君為設方畧免其科調民以兢勸先是有當<lb/>
為里正者舉家逃去聞君之政乃始歸業君政事既簡<lb/>
出令必信有所號召榜之邑間輒應如響未嘗遣吏持<lb/>
符至村疃間二浙當麗使所往來舊例前旬日集民以<lb/>
備牽挽至有不得餉係纍而死者君召民與之期屬使<lb/>
者前一日入境郡守以不素備責君荅曰是暮將至無<lb/>
慮也已而數千衆畢集為民所信如此是時花石舟舫<lb/>
<pb n="KR4d0138_WYG_169-4a"/>
絡繹於道縣出挽夫尤亟既奪農時且去城市逺民告<lb/>
病君恨位卑不得自達歎曰以末害本至此乎乃籍坊<lb/>
民遞當其役先後惟均民欣從之逮君之去坊民猶未<lb/>
徧役也又嘗以花石故郡俾造舟君不獲已令取吏民<lb/>
有罪而情輕者募出贖金以給其費斂不及民毎有横<lb/>
斂君固拒不受至再四不見從爭之益力郡守怒曰若<lb/>
爾吾將按君答曰某治行久矣守慙易心服之提舉常<lb/>
平官欲以甲所應得坊塲與乙君不從提舉官怒入邑<lb/>
<pb n="KR4d0138_WYG_169-4b"/>
欲求細故中傷之君避不見問何故答曰既有公事不<lb/>
敢見也提舉者無如之何而止君守官抗當路者數矣<lb/>
然卒不能罪者以君亷直謹于法無得而疵也時學校<lb/>
鼎新富民子多假手於人𨽻籍黌舍以逭丁役君悉召<lb/>
使試藝業于庭以判真贗相率引去有假儒衣冠笞虐<lb/>
佃夫至自經以死者逮捕赴獄郡學生千餘人造庭下<lb/>
祈免之且以詞動君君弗許同僚謂君朝廷方崇儒君<lb/>
不少寛假且獲譴答曰有罪不治何以為邑卒杖遣之<lb/>
<pb n="KR4d0138_WYG_169-5a"/>
其徒相與走闕下訴君事聞天子洞見情狀親批其奏<lb/>
曰張某無罪由是士民益畏服孤㓜錢寄官帑法許保<lb/>
任以貸民俾出息有士人者負貴人勢貸而不肯償君<lb/>
捕治甚急或諷之君不為止士人迫遽逃去竟以憂畏<lb/>
死他郡君見義敢為不畏强禦如是既去民至于今思<lb/>
之後政亦自以為莫能及也在杭幕兼掌市司政令既<lb/>
公食飲外未嘗以纎介擾民民服其清已而巨盜起歙<lb/>
睦間乘勢破餘杭多殘害官吏君避地郊野為賊所得<lb/>
<pb n="KR4d0138_WYG_169-5b"/>
有市賈遇之出死力以贖迎舍其家事小定又具舟送<lb/>
之遂免於難非君素履亷白何以得此真可無愧於古<lb/>
人矣官無為地僻政窳君隨事糾正多所禆益郡將職<lb/>
租舊薄其後増之田不加多而賦㡬倍皆責之保伍厯<lb/>
數太守弗能正君力陳其非是罷之朝廷降錢和糴部<lb/>
送吏悉以鬻鹽鈔既至會鈔法改諸郡恐失期則令民<lb/>
户均賠太守亦欲放之君執不可曰規利失錢吏也奈<lb/>
何以諉民且朝廷以百姓困乏故降糴本今反取於民<lb/>
<pb n="KR4d0138_WYG_169-6a"/>
殆非布宣徳之意乃具奏而以吏繫獄㑹赦吏得釋而<lb/>
而民不擾君之力也故事以通判資序為司録者俸給<lb/>
視通判君曰為司録而越職得俸可乎不受其清介不<lb/>
以一毫自汙類如此惟君果斷之材剛正之守謹亷之<lb/>
操使當刺舉耳目之司藩方牧守之任其施設必有大<lb/>
過人者惜其徒居僚佐宰百里而不得盡其材也仕宦<lb/>
始終㡬三十年循守矩範未嘗汲汲求知於人晚節所<lb/>
操益固僥倖進取之意不萌於心既得請祠宫自放溪<lb/>
<pb n="KR4d0138_WYG_169-6b"/>
山以讀書教子為樂人尤髙之古所謂靖共爾位好是<lb/>
正直者㣲君其孰當之諸孤以其年九月某日𦵏君於<lb/>
縣之劒池鄉秦溪祖塋之側君娶故中大夫右文殿修<lb/>
撰贈太師李公之次女某之女弟也柔順有婦徳前君<lb/>
七年卒至是祔𦵏子男三人長曰洙登進士第調婺州<lb/>
東陽縣主簿次曰泳次曰津應進士舉女二人長適某<lb/>
之子右承奉郎監潭州南嶽廟宗之次適某之猶子琳<lb/>
之某於君有姻婭之契相處久而情好篤知君行義為<lb/>
<pb n="KR4d0138_WYG_169-7a"/>
尤詳諸甥以狀來請銘義不得辭銘曰<lb/>
貌温兮氣剛言有物兮行有常中守固兮視外物其猶<lb/>
粃糠施於有政兮無往不臧位不稱徳兮發聞則芳胡<lb/>
畀之才兮嗇其夀康主張閤闢兮信天道之茫茫身雖<lb/>
不淑兮子孫其昌𦵏從先塋兮山髙水長我銘幽宫兮<lb/>
百世之下其有耿光<lb/>
　　故南昌縣丞吳君墓誌銘<lb/>
君姓吳氏諱彦申字聖時處州龍泉人也曾祖諱某贈<lb/>
<pb n="KR4d0138_WYG_169-7b"/>
大理評事曾祖妣吳氏贈河東縣太君祖諱某贈承事<lb/>
郎祖妣朱氏贈蓬萊縣太君考諱某故任奉議郎知湖<lb/>
州長興縣事妣鮑氏封金華縣君吳氏之先家于㑹稽<lb/>
之山隂唐末有為諫議大夫者避董昌亂徙籍永嘉諫<lb/>
議之季自永嘉轉擇幽勝愛龍泉之松源鄉谿山深秀<lb/>
因卜居焉兄弟毎一相思則束劍呼僕千里命駕其友<lb/>
愛如此於君葢始祖也厯五代暨國初吳氏世有隠徳<lb/>
弗顯天聖中君之從祖伯仲始相繼登科丞于秘書殿<lb/>
<pb n="KR4d0138_WYG_169-8a"/>
中由是君之曾大父廷評公䝉追榮之恩及長興府君<lb/>
擢第升朝而君之大父承事公復被褒贈於是吳氏為<lb/>
名家著姓而宗族之登仕版者踵相接於朝矣長興府<lb/>
君生三子君其長也㓜力學有大志纔弱冠美秀而文<lb/>
一舉與計偕識者皆以早達逺到期之居無何丁長興<lb/>
府君憂哀毁逾禮廬於墓側終喪思所以為偏親之榮<lb/>
者五舉于禮部不見収而行義日益著於宗族信於朋<lb/>
友推於鄉閭大觀中詔以八行取士君為鄉人稱薦時<lb/>
<pb n="KR4d0138_WYG_169-8b"/>
長樂鄭修提舉兩浙學事檄邑官敦請君就黌舍君辭<lb/>
不獲命則以書力薦其友人吳逵而歸一時士夫髙之<lb/>
政和二年中進士第丙科君行年四十有九矣喜見眉<lb/>
睫謂所親曰此何足云所可喜者世先人之科以拜吾<lb/>
親耳調秀州司理參軍歸未及家而金華君捐館舍以<lb/>
不得拜親為恨哀動路人服除授宣州宣城縣主簿以<lb/>
舉者改從政郎授洪州南昌縣丞在官逾二年以疾終<lb/>
於官舍享年五十有九實宣和四年十二月十有七日<lb/>
<pb n="KR4d0138_WYG_169-9a"/>
也君孝友惇睦出于天性終身之慕至老不衰吳氏素<lb/>
以富厚稱長興府君沒既久從父議析居君當得善利<lb/>
田宅悉以畀從父而自取其次且以家事付諸弟一不<lb/>
問故昆弟義聚人無間言所友皆一時善士與故尚書<lb/>
郎鮑輝樂平令吳逵相好尤篤舉動造次必以禮自持<lb/>
樂道人之善所稱皆天下長者其學問淵源不務華藻<lb/>
著述文章根於理致久困塲屋於得喪澹如也晚始仕<lb/>
雖折腰州縣小官然遇事不茍隨所至皆有可稱其在<lb/>
<pb n="KR4d0138_WYG_169-9b"/>
宣城嘗攝水陽鎮土豪有與鎮官交結者因持一事請<lb/>
託無不滿意君至之日首發其姦土豪一夕自恨死既<lb/>
而朝廷<hi>闕</hi>
　<lb/>
　<lb/>
　<lb/>
　<lb/>
　梁谿集巻一百六十九<lb/>
</p>
<p>
</p>
  </div>
</body>
</text>
</TEI>
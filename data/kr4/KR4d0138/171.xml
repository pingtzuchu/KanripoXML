<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百七十一</head>
    <p>
<pb n="KR4d0138_WYG_171-1a"/>
欽定四庫全書<lb/>
　梁谿集巻一百七十一　　　宋　李綱　撰<lb/>
　　靖康傳信録序<lb/>
靖康改元金人犯闕實中國之大變典籍所載未之有<lb/>
也朝廷應變設施大畧衆人所共知者徃徃私竊書之<lb/>
至於廟堂之上帷幄之中議論取舍事情物態為宗社<lb/>
安危生民利害之所係者衆人所不得而知書之或失<lb/>
其實此傳信録所為作也余自宣和已亥以左史論事<lb/>
<pb n="KR4d0138_WYG_171-1b"/>
謫官閑廢七年迨乙已之夏䝉恩以太常少卿召其冬<lb/>
天子内禪召對擢兵部侍郎旣改元正月三日差充行<lb/>
營司參謀官四日除尚書右丞充留守五日改充親征<lb/>
行營使二月三日以姚平仲事罷職五日以士庶伏闕<lb/>
復舊職改充都大提舉京城四壁守禦使金人退師除<lb/>
知樞宻院事六月差充河北河東路宣撫使七月出師<lb/>
次懷州八月召赴闕議事九月還次封丘除觀文殿學<lb/>
士知揚州十月以言者改差提舉亳州明道宫尋落職<lb/>
<pb n="KR4d0138_WYG_171-2a"/>
十一月責授保靜軍節度副使建昌軍安置尋移寧江<lb/>
以二年春行次長沙聞召命復官除資政殿大學士領<lb/>
開封府事時金人再犯闕幾半年京師之圍未解四方<lb/>
盜賊蜂起余荷兩朝厚恩國步艱難不敢自愛方率義<lb/>
旅以援王室追念自乙已之冬迄今纔歲餘一身之進<lb/>
退榮辱天下之安危利害紛然如此豈非其夣耶然一<lb/>
歲之間再致大寇雖曰天數亦人事也去春致寇其病<lb/>
源於崇觀以來軍政不修而起燕山之役去冬致寇其<lb/>
<pb n="KR4d0138_WYG_171-2b"/>
病源於去春失其所以和又失其所以戰何也敵以孤<lb/>
軍深入前阻堅城而後顧邀擊之威當是時不難於和<lb/>
而朝廷震懼其所邀求一切與之旣割三鎮又質親王<lb/>
又許不貲之金幣使敵有以窺中國之弱此失其所以<lb/>
和也諸道之兵旣集數倍於敵將士氣鋭而心齊朝廷<lb/>
畏怯莫肯一用懲姚平仲刼寨之小衂而忘周亞夫困<lb/>
敵之大計使敵人安然厚有所得而歸此失其所以戰<lb/>
也失此二者之機㑹故令敵志益侈再舉南牧無所忌<lb/>
<pb n="KR4d0138_WYG_171-3a"/>
憚遂有并吞華夏之心譬猶病者證候旣明當用毒藥<lb/>
而不用雖蹔得安疾必再來此必至之理也以今日而<lb/>
視去嵗人心國勢之不相侔何止相什百哉臣子之義<lb/>
惟當奮不顧死以徇國家之急及其成功則天也然自<lb/>
是之後朝廷非大有懲創士風非大有變革内外小大<lb/>
同心協力以扶持宗社保全家室為事掃去偷惰茍且<lb/>
之習媢嫉譖愬之風雖使寇退亦豈易枝梧哉故余於<lb/>
此録記其實而無所隱庶幾後之覽者有感於斯文<lb/>
<pb n="KR4d0138_WYG_171-3b"/>
　　　靖康傳信録上<lb/>
宣和七年冬金人敗盟分兵兩道入寇其一以戎子斡<lb/>
里雅布為帥寇燕山郭藥師叛燕山諸郡皆陷遂犯河北<lb/>
其一以國相尼堪為帥寇河東李嗣本叛忻代失守遂<lb/>
圍太原邊報狎至朝廷震懼不復議戰守惟日謀避狄<lb/>
之計然其事尚祕外廷未聞也至十二月中旬間賊馬<lb/>
逼近始遣李鄴借給事中奉使講和降詔罪已召天下<lb/>
勤王之師且命皇太子為開封牧宰執日聚都堂茫然<lb/>
<pb n="KR4d0138_WYG_171-4a"/>
無策津遣家屬散之四方易置東南守臣具舟檝運寶<lb/>
貨為東下計於是避狄之謀外廷始聞余時為太常少<lb/>
卿素與給事中吳敏厚善夜過其家謂敏曰事急矣建<lb/>
牧之議豈非欲委以留守之任乎東宫恭儉之徳聞於<lb/>
天下以守宗社是也而建以為牧非也巨盜猖獗如此<lb/>
宗社不守中原且無人種自非傳以位號使招徠天下<lb/>
豪傑與之共守何以克濟公從官以獻納論思為職曷<lb/>
不非時請對為上極言之使言不合意不過一死死有<lb/>
<pb n="KR4d0138_WYG_171-4b"/>
輕於鴻毛者此其時也敏曰監國可乎余曰不可肅宗<lb/>
靈武之事當時不建號不足以復邦而建號之議不出<lb/>
於明皇後世惜之上聰明仁慈儻感公言萬有一能行<lb/>
此金人且將悔禍退師宗社底寧豈徒都城之人獲安<lb/>
天下之人皆将受賜非發勇猛廣大慈悲之心忘身徇<lb/>
國者孰能任此敏翌日求對具道所以且曰陛下果能<lb/>
用臣言則宗社靈長聖壽無疆上曰何以言之敏曰神<lb/>
霄萬壽宫所謂長生大帝君者陛下也必有青華帝君<lb/>
<pb n="KR4d0138_WYG_171-5a"/>
以助之其兆已見於此上感悟歎息因言李綱之論與<lb/>
臣同有㫖召余赴都堂禀議訖隨宰執至文字庫祗候<lb/>
引對實二十三日也其日余懷所論著劄子待對文字<lb/>
庫上御玉華閣先召宰執吳敏等對至日晡時内禪之<lb/>
議已決擢吳敏為門下侍郎草傳位詔召百官班垂拱<lb/>
殿下宣示詔㫖余不復得對是夕命皇太子入居禁中<lb/>
覆以御袍皇太子俯伏感涕力辭因得疾召東宫官耿<lb/>
南仲視醫藥至夜半少蘇翌日又固辭不從乃即大位<lb/>
<pb n="KR4d0138_WYG_171-5b"/>
御垂拱殿見宰執百官時日有五色暈挾珥赤黄色有<lb/>
重日相摩蕩久之乃隱尊道君皇帝曰道君太上皇帝<lb/>
尊道君皇后曰道君太上皇后道君太上皇帝居龍徳<lb/>
宫道君太上皇后居擷景園以李邦彦為龍徳宫使蔡<lb/>
攸吳敏副之皆奉道君太上皇帝㫖也大赦天下翰林<lb/>
學士王孝迪實草赦書而不著上自東宫傳位之意致<lb/>
四方疑士論非之詔有司討論所以崇奉道君太上皇<lb/>
帝者余時猶在奉常條具以聞詔遣節度使梁方平將<lb/>
<pb n="KR4d0138_WYG_171-6a"/>
騎七千守濬州步軍都指揮使何灌將兵二萬扼河津<lb/>
探報敵騎漸逼故也二十八日有㫖召對延和殿上迎<lb/>
謂曰卿頃論水軍疏朕在東宫見之至今猶能誦憶嘗<lb/>
為賦詩有秋來一鳳向南飛之句余叙謝訖因奏曰陛<lb/>
下養徳東宫十有餘年恭儉日聞海内屬望道君太上<lb/>
皇帝觀天意順人心為宗社計傳位陛下受禪之際燦<lb/>
然明白下視有唐為不足道也願致天下之養極所以<lb/>
崇奉者以昭聖孝今金人先聲雖若可畏然聞有内禪<lb/>
<pb n="KR4d0138_WYG_171-6b"/>
之事勢必消縮講和厚有所邀求於朝廷臣竊料之大<lb/>
槩有五欲稱尊號一也欲得歸朝人二也欲増歲幣三<lb/>
也欲求犒師之物四也欲割疆土五也欲稱尊號如契<lb/>
丹故事當法以大事小之義不足惜欲得歸朝人當盡<lb/>
以與之以示大信不足惜欲増歲幣當告以舊約以燕<lb/>
山雲中歸中國故歲幣増於大遼者兩倍今旣背約自<lb/>
取之則歲幣當減國家敦示和好不校貨財姑如元數<lb/>
可也欲求犒師之物當量力以與之至於疆土則祖宗<lb/>
<pb n="KR4d0138_WYG_171-7a"/>
之地子孫當以死守不可以尺寸與人願陛下留神於<lb/>
此數者執之堅無為浮議所揺可無後艱并陳所以禦<lb/>
敵固守之策上皆嘉納翌日有㫖除兵部侍郎日下供<lb/>
職靖康元年正月一日上御明堂受文武百官朝賀退<lb/>
詣龍徳宫朝賀道君太上皇帝百官班于門外宰執進<lb/>
見三日有㫖以吳敏為行營副使以余為參謀官團結<lb/>
軍馬於殿前司又以蔡攸為恭謝行宫使宇文粹中副<lb/>
之以治道君太上皇帝東幸之具蓋斡里雅布之兵距河<lb/>
<pb n="KR4d0138_WYG_171-7b"/>
濬州不守梁方平戰衂燒橋而遁何灌軍馬望風潰散<lb/>
賊遂渡河是日聞報故也夜漏二皷道君太上皇帝出<lb/>
通津門東下道君太上皇后及皇子帝姬等相續以行<lb/>
侍從百官徃徃潛遁是時從官以邊事求見者皆非時<lb/>
賜對四日余待對班於延和殿下聞宰執奏事議欲奉<lb/>
鑾輿出狩襄鄧間余竊思以為不可適遇知東上閤門<lb/>
事朱孝莊於殿廷間語之曰有急切事欲與宰執廷辨<lb/>
公能奏取㫖乎孝莊曰宰執未退而從官求對前此無<lb/>
<pb n="KR4d0138_WYG_171-8a"/>
例余曰此何時而用例耶孝莊許諾即具奏得㫖引對<lb/>
余拜訖升殿立於執政之末因啟奏曰聞諸道路宰執<lb/>
欲奉陛下出狩以避狄果有之宗社危矣且道君太上<lb/>
皇帝以宗社之故傳位陛下今捨之而去可乎上黙然<lb/>
太宰白時中曰都城豈可以守余曰天下城池豈復有<lb/>
如都城者且宗廟社稷百官萬民所在捨此欲將何之<lb/>
若能率勵將士慰安民心與之固守豈有不可守之理<lb/>
語未旣有内侍領京城所陳良弼自内殿出奏曰京城<lb/>
<pb n="KR4d0138_WYG_171-8b"/>
樓櫓創修百未及一二又城東樊家岡一帶壕河淺狹<lb/>
决難保守願陛下詳議之上顧余曰卿可同蔡懋良弼<lb/>
往觀朕於此俟卿余旣被㫖同懋良弼亟詣新城東壁<lb/>
遍觀城壕回奏延和殿車駕猶未興也上顧問如何懋<lb/>
對亦以為不可守余曰城堅且髙樓櫓誠未備然不必<lb/>
樓櫓亦可守壕河惟樊家岡一帶以禁地不許開鑿誠<lb/>
為淺狹然以精兵强弩占據可以無虞上顧宰執曰策<lb/>
將安出宰執皆黙然余進曰今日之計莫若整齪軍馬<lb/>
<pb n="KR4d0138_WYG_171-9a"/>
揚聲出戰固結民心相與堅守以待勤王之師上曰誰<lb/>
可將者余曰朝廷平日以髙爵厚禄蓄養大臣蓋將用<lb/>
之於有事之日今白時中李邦彦等雖書生未必知兵<lb/>
然藉其位號撫馭將士以抗敵鋒乃其職也時中怒甚<lb/>
厲聲曰李綱莫能將兵出戰余曰陛下不以臣為庸懦<lb/>
儻使治兵願以死報第人微官卑恐不足以鎮服士卒<lb/>
上顧宰執曰執政有何闕趙野對曰尚書右丞闕時宇<lb/>
文粹中隨道君皇帝東幸故也上曰李綱除右丞面賜<lb/>
<pb n="KR4d0138_WYG_171-9b"/>
袍帶并笏余致謝且叙時方艱難不敢辭之意車駕興<lb/>
進膳賜宰執食于崇政殿門外廡再召對于福寧殿去<lb/>
留之計未決故也宰執猶以去計勸上有㫖命余留守<lb/>
以李梲副之余為上力陳所以不可去者且言唐明皇<lb/>
聞潼關失守即時幸蜀宗社朝廷碎于賊手累年然後<lb/>
僅能復之范祖禹以為其失在於不能堅守以待勤王<lb/>
之師今陛下初即大位中外欣戴四方之兵不日雲集<lb/>
敵騎必不能久留捨此而去如龍脫於淵車駕朝發而<lb/>
<pb n="KR4d0138_WYG_171-10a"/>
都城夕亂雖臣等留守何補於事宗社朝廷且將為丘<lb/>
墟願陛下審思之上意頗回而内侍王孝竭從旁奏曰<lb/>
中宫國公已行陛下豈可留此上色變降御榻泣曰卿<lb/>
等毋留朕朕將親往陜西起兵以復都城決不可留此<lb/>
余泣拜俯伏上前以死邀之㑹燕越二王至亦以固守<lb/>
為然上意稍定即取紙御書可回二字用寶俾使追還<lb/>
中宫國公因顧予曰卿留朕治兵禦寇専以委卿不當<lb/>
稍有疎虞余惶恐再拜受命與李梲同出治事是夕宿<lb/>
<pb n="KR4d0138_WYG_171-10b"/>
於尚書省而宰執宿于内東門司中宫國公之行已逺<lb/>
是夕未還中夜上遣中使令宰執供軍令狀詰旦決行<lb/>
五日余自尚書省趨朝道路紛紛復傳有南狩之事太<lb/>
廟神主已出寓太常寺矣至祥曦殿則禁衛皆已擐甲<lb/>
乘輿服御皆已陳列六宫襆被皆將升車矣余遑遽無<lb/>
策因厲聲謂禁御曰爾等願以死守宗社乎願扈從以<lb/>
巡幸乎禁衛皆呼曰願以死守宗社不居此將安之余<lb/>
因拉殿帥王宗濋等入見曰陛下昨日已許臣留今復<lb/>
<pb n="KR4d0138_WYG_171-11a"/>
戒行何也且六軍之情已變彼有父母妻子皆在都城<lb/>
豈肯捨去萬一中道散歸陛下孰與為衛且敵騎已逼<lb/>
彼知乗輿之去未逺以徤馬疾追何以禦之上感悟始<lb/>
命輟行余謂宰執曰上意已定敢有異議者斬因出祥<lb/>
曦殿傳㫖宣示禁衛皆拜伏呼萬歲其聲震地復入勸<lb/>
上御樓以見將士上可之駕登宣徳門宰執百官將士<lb/>
班樓前起居上臨欄干久之復降步輦勞問將士余與<lb/>
吳敏撰數十語叙金人犯順欲危宗社決策固守各令<lb/>
<pb n="KR4d0138_WYG_171-11b"/>
勉勵之意俾閤門官宣讀每讀一句將士聲喏須㬰六<lb/>
軍皆感泣流涕於是固守之議始決是日以余為親征<lb/>
行營使馬軍大尉曹曚副之白時中罷相以李邦彦為<lb/>
太宰張邦昌為少宰吳敏知樞宻院事趙野為門下侍<lb/>
郎王孝迪為中書侍郎蔡懋為左丞耿南仲同知樞宻<lb/>
院事孝迪邦彦之姻家故薦之南仲出城已累日上遣<lb/>
使追還之以東宫官故有是命親征行營使置司於大<lb/>
晟府辟參謀官書寫機宜勾當公事管勾文字准備差<lb/>
<pb n="KR4d0138_WYG_171-12a"/>
遣統制統領將領准備差使等擇文武官處之吏房戸<lb/>
房兵房工房選三省人吏處之上賜銀絹錢各一百萬<lb/>
貫匹兩文臣自朝請大夫以下武臣自武功大夫以下<lb/>
及將校官告宣帖三千餘道一切許以便冝從事自車<lb/>
駕御樓之後方治都城四壁守具以百步法分兵備禦<lb/>
每壁用正兵萬二千餘人而保甲居民廂軍之屬不與<lb/>
焉修樓櫓掛氊幕安砲坐設弩床運磚石施燎炬垂櫑<lb/>
木備火油凡防守之具無不畢備四壁各有從官宗室<lb/>
<pb n="KR4d0138_WYG_171-12b"/>
武臣為提舉官諸門皆有中貴大小使臣分地以守又<lb/>
團結馬步軍四萬人為前後左右中軍軍八千人有統<lb/>
制統領將領步隊將等日肄習之以前軍居東水門外<lb/>
䕶延豐倉倉有粟豆四十萬碩其後勤王之師集城外<lb/>
者賴之以濟以後軍居宋門外占樊家岡使敵騎不敢<lb/>
近而左右中軍居城中以備緩急自五日至八日治戰<lb/>
守之具粗備而敵馬已抵城下寨于牟駞岡牟駞岡者<lb/>
京城外西北隅地也岡勢隱轔如沙磧然三面據水前<lb/>
<pb n="KR4d0138_WYG_171-13a"/>
枕霧澤陂即孳生馬監之所芻豆山積異時郭藥師來<lb/>
朝道君命打毬於其間故知可以為寨地金人兵至徑<lb/>
趨其所實藥師導之人謂藥師忠於國家與金人戰偶<lb/>
不利而從之余弗信也是夕金人攻水西門以火船數<lb/>
十隻順汴流相繼而下余臨城捍禦募敢死士二千人<lb/>
列布柺子弩城下火船至即以長鈎摘就岸投石碎之<lb/>
又於中流安排扠木及運蔡京家假山石疊門道間就<lb/>
水中斬獲百餘人自初夜防守達旦始保無虞入對垂<lb/>
<pb n="KR4d0138_WYG_171-13b"/>
拱殿方奏事間傳報敵攻酸棗封丘門一帶甚急上命<lb/>
余往督將士捍禦余慮城上兵卒不足用即告上乞禁<lb/>
衛班直善射者千人以從上遣御藥盧端同行傳㫖如<lb/>
所乞自禁中至新城酸棗門幾二十里行夾道委巷中<lb/>
惟恐敵之已登城也抵門敵方渡濠以雲梯攻城余命<lb/>
班直乘城射之皆應弦而倒余時坐酸棗門下有自門<lb/>
上擲人頭下者至六七不已詢之云斬獲姦細俾驗認<lb/>
即皆漢人首級也蓋擾攘中兵卒妄行殺戮捕獲數人<lb/>
<pb n="KR4d0138_WYG_171-14a"/>
即斬以徇因使號令如獲姦細捕人親執出頭驗實推<lb/>
賞輒殺者斬自是乃止余與官屬數人登城督戰激勵<lb/>
將士人皆賈勇近者以手砲櫑木擊之逺者以神臂弓<lb/>
强弩射之又逺者以牀子弩座砲及之而金人有乗栰<lb/>
渡濠而溺者有登梯而墜者有中矢石而踣者甚衆又<lb/>
募壯士數百人縋城而下燒雲梯數十座斬獲酋首十<lb/>
餘級皆耳有金環是日敵攻陳橋封丘衛州等門而酸<lb/>
棗門尤急敵箭集于城上如蝟毛士卒亦有傷中者皆<lb/>
<pb n="KR4d0138_WYG_171-14b"/>
厚賞之上遣中使勞問降御筆褒諭給内庫酒銀椀綵<lb/>
絹等以頒將士人皆歡呼自卯至申未間殺敵數千人<lb/>
敵知城守有備不可以攻乃退師因遣使隨李鄴請和<lb/>
抵城下已昏黑矣堅欲入城余傳令敢輒開門者斬竟<lb/>
俟明乃入實初十日也上御崇政殿宰執起居訖升殿<lb/>
奏事引使入對出斡里雅布書進呈道所以舉師犯中國<lb/>
之意聞上内禪願復講和乞遣大臣赴軍前議所以和<lb/>
者上顧宰執未有對者余因請行上不許曰卿方治兵<lb/>
<pb n="KR4d0138_WYG_171-15a"/>
不可命李梲奉使鄭望之髙世則副之宰執退余留身<lb/>
問所以不遣之㫖上曰卿性剛不可以徃余對曰今敵<lb/>
氣方銳吾大兵未集固不可以不和然所以和者得策<lb/>
即中國之勢遂安不然禍患未已宗社安危在此一舉<lb/>
臣懼李梲柔懦而誤國事也因為上反覆具道所以不<lb/>
可割地及過許金幣之説以謂金人之性貪婪無厭又<lb/>
有燕人狡獪以為之謀必且張大聲勢過有邀求以窺<lb/>
中國如朝廷不為之動措置合宜彼當戢斂而退如朝<lb/>
<pb n="KR4d0138_WYG_171-15b"/>
廷震懼所求一切與之彼知中國無人益肆覬覦憂未<lb/>
巳也先定然後能應安危之機願陛下審之上頗以為<lb/>
然余退巡歴城守因乞宰執分提舉四壁上命蔡懋分<lb/>
提舉京城四壁守禦使而李梲是日至金人軍中果辱<lb/>
命斡里雅布者南嚮坐梲望之等北面再拜膝行而前斡<lb/>
里雅布遣燕人王汭等傳道語言謂都城破在頃刻所以<lb/>
斂兵不攻者徒以上故存趙氏宗社恩莫大也今議和<lb/>
須犒師之物金五百萬兩銀五千萬兩絹綵各一百萬<lb/>
<pb n="KR4d0138_WYG_171-16a"/>
匹馬駞驢騾之屬各以萬計尊其國主為伯父凡燕雲<lb/>
之人在漢者悉歸之割太原中山河間三鎭之地又以<lb/>
親王宰相為質乃退師出事目一紙付梲等達朝廷梲<lb/>
唯唯不能措一辭金人笑之曰此乃一婦人女子爾自<lb/>
是有輕朝廷心十一日梲至自大金軍前宰執同對于<lb/>
崇政殿進呈金人所須事目且道其語宰執震恐欲如<lb/>
其數悉許之余引前議力爭以謂尊稱及歸朝官如其<lb/>
所欲固無害犒師金幣所索太多雖竭天下不足以充<lb/>
<pb n="KR4d0138_WYG_171-16b"/>
其數况都城乎當量與之太原河間中山國家屏蔽號<lb/>
為三鎭其實十餘郡地塘濼險阻皆在焉割之何以立<lb/>
國又保塞翼順僖三祖陵寢所在子孫奈何與人至於<lb/>
遣質即宰相當往親王不當徃為今日計莫若擇使與<lb/>
之徃返熟議道所以可不可者金幣之數令有司㑹計<lb/>
所有續具報宿留數日大兵四集彼以孤軍入重地勢<lb/>
不能久留雖所得不滿意必求速歸然後與之盟以重<lb/>
兵衛出之彼且不敢輕中國其和可久也宰執皆不以<lb/>
<pb n="KR4d0138_WYG_171-17a"/>
為然方謂都城破在朝夕肝腦且塗地尚何有三鎭而<lb/>
金幣之數又不足較也上為羣議所惑黙然無所主凡<lb/>
爭踰兩時無一人助余言者余自度力不能勝衆說因<lb/>
再拜求去曰陛下擢臣自庶僚不數日與大政臣亦受<lb/>
之而不辭者徒以議論或有補萬分之一今與宰執異<lb/>
議不能有所補願還庶僚以安愚分上慰諭曰不須如<lb/>
此卿第出治兵益固城守恐金人欵我此徐議可也余<lb/>
被㫖不得不出復前進曰金人所須宰執欲一切許之<lb/>
<pb n="KR4d0138_WYG_171-17b"/>
不過欲脫一時之禍不知他日付之何人能為陛下了<lb/>
此願更審處後悔恐無所及因出至城北壁復廻尚冀<lb/>
可以力爭而誓書已行矣所求悉皆與之以皇弟康王<lb/>
少宰張邦昌為質於金人軍中已無可奈何則為之留<lb/>
三鎭詔書戒中書吏以輒發者斬庶幾俟四方勤王之<lb/>
師集以為後圖而宰執褎聚金銀自乗輿服御宗廟供<lb/>
具六宫官府器皿皆竭取復索之於臣庶之家金僅及<lb/>
三十萬兩銀僅及八百萬兩翌日對于福寧殿宰執以<lb/>
<pb n="KR4d0138_WYG_171-18a"/>
金銀之數少惶恐再拜謝罪獨余不謝於是孝迪建議<lb/>
欲盡括在京官吏軍民金銀以收簇犒設大金軍兵所<lb/>
為名掲長牓於通衢立限俾悉輸之官限滿不輸者斬<lb/>
之許奴婢親屬及諸色人告以其半賞之都城大擾限<lb/>
旣滿得金二十餘萬兩銀四百餘萬兩而民間藏蓄為<lb/>
之一空余因對于福寧殿奏上曰收簇金銀限滿民力<lb/>
已竭復許告訐恐生内變外有大敵而民心變不可不<lb/>
慮上曰卿可徃收牓毋得告訐余因巡城過牓所令傳<lb/>
<pb n="KR4d0138_WYG_171-18b"/>
聖旨收牓歸行營司移牒孝迪照㑹人情乃安自十五<lb/>
日四方勤王之師漸有至者日數萬人乃於四壁置統<lb/>
制官招集之給芻糧授器甲踏寨地團隊伍皆行營司<lb/>
主之晝夜竭力無少休息至十七八間統制官馬忠以<lb/>
京西募兵至遇金人於鄭州南門外乗勢擊之殺獲甚<lb/>
衆於是金人始懼遊騎不敢旁出而自京城以南民始<lb/>
獲奠居矣二十日靜難軍節度使种師道承宣使姚平<lb/>
仲以涇原秦鳳路兵至余奏上曰勤王之師集者漸衆<lb/>
<pb n="KR4d0138_WYG_171-19a"/>
兵家忌分節制歸一乃克有濟願令師道平仲等聽臣<lb/>
節制上降御筆曰師道老而知兵職位已髙與卿同官<lb/>
替曹曚可也蓋上意欲以師道為親征行營副使余竊<lb/>
歎上裁處之當而宰執間有密建白以為不可者上入<lb/>
其言於是别置宣撫司以師道簽書樞密院事充河北<lb/>
河東京畿宣撫使以平仲為宣撫司都統制應西兵及<lb/>
四方勤王之師並𨽻宣撫司又撥前後軍之在城外者<lb/>
屬之而行營司所統者獨左右中軍而已上屢申敕兩<lb/>
<pb n="KR4d0138_WYG_171-19b"/>
司不得侵紊節制旣分不相統一宣撫司所欲行者託<lb/>
以機宻徃徃不復關報余私竊憂之自金人議和誓書<lb/>
旣行之後朝廷日運金銀幣帛之屬輸其軍中名果珍<lb/>
膳御醖之餉使者絡繹冠蓋相望上又出御府珠玉玩<lb/>
好寶帶鞍勒以遺之品數甚衆其價不可勝計余每爭<lb/>
以謂此不足為徳適所以啟戎心雖上恭儉視珠玉如<lb/>
糞土然戎之生心何厭之有衆方稱美上徳不以余言<lb/>
為然金人益肆須索無所忌憚至求妓樂珍禽馴象之<lb/>
<pb n="KR4d0138_WYG_171-20a"/>
類靡不從之及勤王之師旣集西兵將帥日至上意方<lb/>
壯又聞金人擄掠城北屠戮如故而城外后妃皇子帝<lb/>
姬墳墓<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>殯發掘殆盡始赫然有用兵之意余賛上曰<lb/>
易於謙之上六稱利用行師征邑國師之上六稱開國<lb/>
承家小人勿用蓋謙之極非利用行師不足以濟功師<lb/>
之成非戒用小人不足以保治今陛下之於金人屈已<lb/>
講好其謙極矣而金人貪婪無厭兇悖愈甚其勢非用<lb/>
師不可然功成之後願陛下以用小人為戒而已使金<lb/>
<pb n="KR4d0138_WYG_171-20b"/>
人有所懲創不敢有窺中國之心當數十年無夷狄之<lb/>
禍不然一日縱敵數世之患憂未艾也<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百二十</head>
    <p>
<pb n="KR4d0138_WYG_120-1a"/>
欽定四庫全書<lb/>
　梁谿集巻一百二十　　　　宋　李綱　撰<lb/>
　　書十三<lb/>
　　　與李似表教授書　　與馬總管書<lb/>
　　　與向伯恭龍圗書　　與鄒徳久通判書<lb/>
　　　與張柔直左司書　　與吕安老提刑第一書<lb/>
　　　與吕提刑第二書　　與吕提刑第三書<lb/>
　　　與吕提刑第四書　　與吕提刑第五書<lb/>
<pb n="KR4d0138_WYG_120-1b"/>
　　　與折仲古龍學書　　與潘子賤龍圗書<lb/>
　　與李似表教授書<lb/>
某頓首啓似表教授學士親友執事為别忽忽累月良<lb/>
深馳嚮暑溽不審動静何似伏惟善逹行闕尊候多福<lb/>
區區旅食長樂粗遣三月初遣人投二相書并以辭免<lb/>
文字託為将上至今兩月餘指揮人尚未還不知何謂<lb/>
憂患之餘衰病日加不惟不敢復當委寄之重兼元降<lb/>
指揮亦有失於契勘難施行者謂如既有福建江西荆<lb/>
<pb n="KR4d0138_WYG_120-2a"/>
湖路宣撫使今又置荆湖廣南宣撫司是兩宣撫同在<lb/>
一路節制不一郡縣如何遵禀朝廷何以責成荆湖間<lb/>
羣盗知姓字者三十餘萬非壓以重兵豈能招徠使聽<lb/>
約束今纔得任仕安兵千餘人能有濟乎自江西趣潭<lb/>
約三十程取途汀道三倍於此又皆煙瘴之地捨近從<lb/>
遠此何理也若欲捍蔽二廣恐非千人遠渉所能辦又<lb/>
自來置司在遠方勢難待報必令依某人已得指揮有<lb/>
未盡事件續具畫一申請乃可辟置官吏之屬既有官<lb/>
<pb n="KR4d0138_WYG_120-2b"/>
吏兵将亦須令所在路分應副起發錢糧乃可行遣今<lb/>
一切不該載惟督令即日就道雖欲力疾勢不可得向<lb/>
辭免劄子中惟以疾辭而二相書中頗道一二庶幾其<lb/>
知不得不辭之意並皆未報不知朝廷未暇及此惟别<lb/>
有說也近有來自孟參幕中者云已有省劄至福建江<lb/>
西荆湖宣撫司令候将來討定盗賊了畢回軍日以職<lb/>
事交付荆湖廣南宣撫司是朝廷已悟兩司不合並置<lb/>
如欲措置得宜不若因僕引疾且與罷免候盗賊平定<lb/>
<pb n="KR4d0138_WYG_120-3a"/>
别議帥守付之後叚乃為得體况衰病實不堪此得且<lb/>
養疴山林莫大之幸前書具懇似矩尚書借一言之助<lb/>
更煩達此仍詢問與决遲遅之意因的便報及幸甚近<lb/>
想已有美除向熱千萬為噐業自愛某再拜<lb/>
　　與馬總管書<hi>南劒</hi>
某咨目拜上總管拱衛團練執事使臣至遠辱書翰佩<lb/>
荷勤意畏暑比日想惟動静勝常區區䝉恩付以荆廣<lb/>
四路之寄閑廢之久衰病日加恐不足以當委任之重<lb/>
<pb n="KR4d0138_WYG_120-3b"/>
具奏辭免䝉遣中使降賜趣行迫於天威已力疾總師<lb/>
就道以被㫖撫定廣東乃之任取道頗迂遠至湘潭間<lb/>
當在秋初也承過有垂諭并以長牋為貺殊深愧戢自<lb/>
孔彦舟占據長沙殘破湖外聞執事能明逆順之勢為<lb/>
朝廷宣力擊敗彦舟其餘北來逐項軍馬将領多懐反<lb/>
側獨執事忠義卓然初終不渝一方頼以綏定良用嘉<lb/>
歎自古名将多出於隠仄之中轉禍為福書功竹帛以<lb/>
垂不朽者多矣倔強以茍嵗月終亦何補幸深察此以<lb/>
<pb n="KR4d0138_WYG_120-4a"/>
益勵忠誠以報國家所以待遇之厚行即同事預以欣<lb/>
慰知近出師討劉忠墮賊姦計兵将頗有潰散者勝負<lb/>
兵家常事宜益自治以圗後舉失之東隅收之桑榆何<lb/>
晩之有願勿以小憤驅将士於必死之地憤兵必敗古<lb/>
人所戒切宜慎之未承晤間千萬為功業自重<lb/>
　　與向伯恭龍圗書<lb/>
某咨目再拜伯恭安撫龍圗執事間違滋久日深懐企<lb/>
疊辱書貺乏便不及一一修答尤用愧仰畏暑不審比<lb/>
<pb n="KR4d0138_WYG_120-4b"/>
日動静何似伏惟台候多福區區䝉恩付以荆廣四路<lb/>
之寄閑廢之久衰病日加恐不足以當委任之重具奏<lb/>
辭免䝉遣中使降賜趣行迫於天威已力疾總師上道<lb/>
以被㫖撫定廣東乃之任取道頗迂遠至湘潭間當在<lb/>
初秋也承垂諭從者昨在曹成軍中事體向已於孟參<lb/>
政處見咨目公文備知曲折今曹成已犯廣東得林帥<lb/>
公文有願就本司招撫之意已遣官齎金字牌勅牓黄<lb/>
旗等使往開諭雖賊情狡獪未可信仗而權時之宜不<lb/>
<pb n="KR4d0138_WYG_120-5a"/>
得不然其餘須俟親到可區處也承有㫖赴行在當不<lb/>
容以補服為辭佇聞除目以慰士論某見迤邐前去聽<lb/>
候申明囬降指揮儻取道江西遂有承晤之便所懐非<lb/>
面不盡萬一未間更冀以時自重前迓光寵<lb/>
　　與鄒徳久通判書<lb/>
某咨目再拜徳久通判學士執事專人至辱書貺辭意<lb/>
燦然且審邇來動止之詳感慰無諭酷暑可畏伏惟尊<lb/>
候多福區區總師已次建寧得㫖先如廣東當自南豐<lb/>
<pb n="KR4d0138_WYG_120-5b"/>
徑趨贑上度庾嶺以之番禺觸熱遠適殊非衰病所堪<lb/>
加以閑廢之久乍總戎律思慮百端數日來髭髪之白<lb/>
不勝其鑷追思洞霄散吏若仙官然未易可得也昨者<lb/>
不揆輙欲邀致賢者幕中庶資謀畫之益共濟國事乃<lb/>
䝉峻拒所以見諭者陳義髙而慮患深讀之惘然良用<lb/>
愧仄初欲再往牽彊竊恐立意已定不容進說又親嫌<lb/>
之諭尤切事情故不敢復議此正猶介甫欲妻王令而<lb/>
㤀其同姓也聊發一笑尋常之瀆不足以容吞舟之魚<lb/>
<pb n="KR4d0138_WYG_120-6a"/>
而瓌竒之寳遺棄路傍終有識者豈敢私有之哉荷照<lb/>
之厚有可以見教毋金玉爾音乃所望於左右也益遠<lb/>
齊館此情可量千萬為器業自愛揮汗布叙幸枳置路<lb/>
　　與張柔直左司書<lb/>
某頓首啓柔直左司郎中執事昨者閩部少欵緒言殊<lb/>
慰景仰違奉忽復累月行役倥偬不果通問竊計善達<lb/>
行朝久矣見報承有宰屬之除甚副士論秋暑未䦨比<lb/>
日動静何似伏惟台候多福區區行次南豐被㫖徑赴<lb/>
<pb n="KR4d0138_WYG_120-6b"/>
長沙遂此改途至清江適瘧痢大作梗羸劣殆不能支<lb/>
調治稍安當自廬陵以趣衡湘未有承晤之期第深馳<lb/>
向敢冀為國自厚前膺禁近之拜<lb/>
某再拜區區憂患之餘衰病日加豈復可當閫外之寄<lb/>
上恩不容遜避黽勉力疾就道觸隆暑戴星而行遂成<lb/>
瘧痢加以思慮縈心夙夜震悚髭髮頓白非復長樂時<lb/>
矣朝廷初令取道廣東候孟韓撫定盗賊了日之任今<lb/>
乃遽趣二帥班師岳飛一軍亦徙屯九江荆湖羣盗如<lb/>
<pb n="KR4d0138_WYG_120-7a"/>
曹成劉忠等擁衆如故馬友之黨散漫於衡湘間亦有<lb/>
溢入於江西者其餘土賊楊么雷進鄧装輩出没作過<lb/>
自若而名将重兵一旦盡去欲使本司以數千烏合之<lb/>
衆當之何以能濟累具奏乞存留岳飛一軍且於本路<lb/>
駐劄及撥還已𨽻本司韓京呉錫呉全軍馬於江西鄰<lb/>
郡支撥錢糧應副急闕皆未得報今再具奏輒録奏檢<lb/>
去一觀幸為見右相力言之得速降指揮幸甚幸甚<lb/>
眷集計時得安問北耗邇來如何趣召二帥并岳飛徙<lb/>
<pb n="KR4d0138_WYG_120-7b"/>
屯必是有警急之報然安知非以虚聲擾我能定然後<lb/>
能應正當斟酌之耳如岳飛於荆湖駐劄自於防秋初<lb/>
不相妨萬一㳂江有警順流應援未晩也此侯威望已<lb/>
著庶幾措置羣盗易為功力區區言之屢矣殊不䝉以<lb/>
為然深恐大兵一去不可復囬曹成與劉忠復窺湖湘<lb/>
即一路生靈将復塗炭二廣又将震擾雖料理噬臍何<lb/>
及切冀深照此理而力懇之荆湖應副孟韓之師月費<lb/>
錢三十萬緡米五萬碩公帑既竭歛之於民又已匱矣<lb/>
<pb n="KR4d0138_WYG_120-8a"/>
長沙復遭李宏之變官府民户刼掠一空将來到任贍<lb/>
養軍馬措置事務未有分文顆粒可以指擬雖以遣官<lb/>
往二廣剗刷遠水安能救近焚哉所乞十萬緡五萬碩<lb/>
殊為不多但欲接濟目前急闕併幸垂念也<lb/>
　　與吕安老提刑第一書<lb/>
某頓首使至連辱書貺竊審履兹凝寒動静勝常為慰<lb/>
呉錫大破王俊斬獲四百餘級生擒賊将杜贇獲老小<lb/>
六百餘人邵陽遂安殘黨走武岡境上已令窮追期静<lb/>
<pb n="KR4d0138_WYG_120-8b"/>
盡而後已錫常有愧邵人因令立功以葢前愆果肯盡<lb/>
力得此一項了湖南境内粗定第出没兩界首者勢須<lb/>
防托湘隂瀏陽醴陵攸縣益陽皆不可無兵已議各遣<lb/>
一部五百人更戍得來諭不約而合第錢糧日覺窘乏<lb/>
前所得上江諸州者漸罄殊未有繼者葢養兵二萬人<lb/>
日費三千緡月支者又不在此數自到長沙四十餘日<lb/>
已支二十萬緡諸軍衣錢又費十萬降賜庫收拾得數<lb/>
萬兩銀皆盡於此矣日望二廣財賦通融應副殊未有<lb/>
<pb n="KR4d0138_WYG_120-9a"/>
到者既有近降指揮勢决不可復得良可慮也上流重<lb/>
地屯兵二萬數不為多既無他路之助非盡得本路所<lb/>
入必致缺乏又恐朝廷見盗賊稍息便以為無事版曹<lb/>
督輸上供即養兵之費益無從出耳劉程二帥日以急<lb/>
缺來煎迫今得免此甚幸第以今日之勢觀之湖北非<lb/>
藉此中以二廣應副安能有濟湖北定然後可以料理<lb/>
荆南以通襄陽漸為恢復之計今浸失初意夫復何言<lb/>
得吕元直書亦有趣入長沙之語葢殊不知此間事答<lb/>
<pb n="KR4d0138_WYG_120-9b"/>
書已具道且力丐宫祠已入兩章决期得請自餘非所<lb/>
敢知也承諭經制銀甚荷既已申明不若少待然令撥<lb/>
本路事理則無可疑者在兩路則分彼此在朝廷豈有<lb/>
彼此之殊哉萬一急缺雖無指揮亦須擔當况已得㫖<lb/>
利害重則易為人言所眩願深思之所期於左右者甚<lb/>
逺故不得不告幸察嵗晏千萬為器業自重<lb/>
　　與吕提刑第二書<lb/>
某頓首拜啓安老提刑正言執事近兩奉状皆以病倦<lb/>
<pb n="KR4d0138_WYG_120-10a"/>
不果親作方此愧仰伏辱手誨竊審履兹凝寒台候多<lb/>
福為慰區區承乏粗遣䝉垂諭乃盛徳事顧何足以當<lb/>
之祗佩厚意無有窮已瀏陽攸縣既㨗群冦遠去劉超<lb/>
一項復來就招撫并老小共千五百人揀放後當不甚<lb/>
多也郝晸已先遣往郴江韓京俟茶陵稍定即行鄧装<lb/>
之徒計不難破目前境内粗已寧謐皆将士之力然所<lb/>
以能致此者不失機㑹而已愚集兵夜渡而歩諒曉降<lb/>
邵陽兵朝至而王俊暮獲招降者輜重不犯秋毫殺獲<lb/>
<pb n="KR4d0138_WYG_120-10b"/>
者財物盡給将士新卒可懐而舊兵有思奮之志者職<lb/>
此之由是皆古人已效之術但恨鮮克用之耳目今以<lb/>
親舊人錯雜團結訓練數日前按閱已有可觀假以時<lb/>
月當皆為精兵向承諭及今日作帥當以訓軍伍治器<lb/>
械為先誠知言哉朝廷初意欲以二廣經理荆湖漸為<lb/>
控制襄漢連接川陜之計今既不然殊覺省事亦衰病<lb/>
可以乞身之秋也宫祠章再上猶未報萬一未如所請<lb/>
當遂掛冠以歸耳前日得吕元直書方漸知自到湖南<lb/>
<pb n="KR4d0138_WYG_120-11a"/>
事有㫖令㑹合劉洪道程昌禹觧潜兵進討楊么權聽<lb/>
本司節制此賊據重湖之險為數路患猖獗久矣今兹<lb/>
水涸正可掩襲但恨無水軍而戰艦未備已一面製造<lb/>
召募檄諸道並進在此一日即為作一日事此素志也<lb/>
武岡猺人楊再興遣人納欵雖未可信然正當不逆詐<lb/>
已遣使臣齎牓撫之并牒報諸司更煩審處可以即遣<lb/>
行獻嵗秪數日間無縁㑹晤第有馳仰切冀對時自愛<lb/>
上状不宣<hi>答督捕盗賊奏檢納呈恐欲見也</hi>
<pb n="KR4d0138_WYG_120-11b"/>
　　與吕提刑第三書<lb/>
某咨目再拜安老提刑正言執事數日前遣使臣郭璘<lb/>
至武岡嘗寓書記室當已呈凂獻嵗發春伏惟履兹令<lb/>
辰台候多福得韓京郝晸報已帥師過郴之永興近頗<lb/>
聞晸向者嘗招收京軍中人京以今聽其節制之故稍<lb/>
理舊事遂致不恊深恐非徒不能成功或致敗事輒欲<lb/>
煩使斾一至郴江督捕使二将盡聽節制不獨兩人素<lb/>
服徳望樂備驅䇿可使㤀其私忿累年逋冦决有乗機<lb/>
<pb n="KR4d0138_WYG_120-12a"/>
可擒之理伏想留意國事以一方生靈為念必不憚行<lb/>
今納公文去幸冀照察今湖南境内頼朝廷威徳羣盗<lb/>
悉已肅清惟北有楊么恃水為險南有鄧装彭友巢穴<lb/>
依山武岡猺人時復出没攻討之序固自有次第近得<lb/>
㫖節制諸路軍馬以討楊么乗此春水未生之時正宜<lb/>
深𢷬第此間戰艦水軍皆旋創置殊未備就已檄程昌<lb/>
禹遣兵𢷬其腹心而此遣呉錫屯橋口王俊屯湘隂李<lb/>
建屯益陽以備奔衝及破其比近陸途可至寨柵時下<lb/>
<pb n="KR4d0138_WYG_120-12b"/>
措置只得如此吕元直書中許撥崔増一軍來若得此<lb/>
軍船艦粗辦吾無虞矣鄧装彭友韓京足以破之但須<lb/>
得使斾親臨更與指蹤事可萬全矣至於猺人跳踉必<lb/>
未至大叚猖獗此間力亦未能及姑俟所遣使臣囬徐<lb/>
圗之未為晚也不識公意以為如何元直書報偽齊誘<lb/>
重兵入闗以窺四川觧潜探報亦然上流重地朝廷不<lb/>
於無事留意奈何尚阻參承千萬為國自重不宣<hi>正月三日</hi>
某悚息已作此書方欲遣人間得嵗前所惠教審聞動<lb/>
<pb n="KR4d0138_WYG_120-13a"/>
靜下情感慰示諭武岡事前幅已道其略今陳照屯瀏<lb/>
陽焦元屯醴陵馬凖屯攸縣以備江西潰兵呉錫屯橋<lb/>
口王俊屯湘隂李建屯益陽以備楊么韓京郝晸方事<lb/>
鄧装彭友力有所未暇及姑少俟於可為之時一舉而<lb/>
定乃佳耳譚希荘固非将才姑藉其諳知彼中人情庶<lb/>
幾别不生事聊復爾耳張中彦下兵亦何能為更煩因<lb/>
書喻邵守倅使不乏其錢糧足矣須器甲此正所缺者<lb/>
從者如到郴可檄取郴并桂陽為本司製造下者逐急<lb/>
<pb n="KR4d0138_WYG_120-13b"/>
應副示及其數使事畢歸納可也十一日初遣人于朝<lb/>
廷丐宫祠至今未還更旬日間須到所願一請即遂所<lb/>
欲耳何當面晤馳仰馳仰<lb/>
　　與吕提刑第四書<lb/>
某咨目再拜安老提刑正言執事近累奉状計已呈凂<lb/>
使至連辱書貺切審邇來台候多福感慰兼集須空名<lb/>
告劄昨荆廣宣司初不曽申請降到惟有韓京繳到數<lb/>
道今有公文送去幸照悉招盜賊以官出於不得已今<lb/>
<pb n="KR4d0138_WYG_120-14a"/>
既兩路有兵勢窮力蹙不擒即降似不須此待其到軍<lb/>
前効用立功而後官之乃佳如彭友輩正當責其反覆<lb/>
失信不即就招俟其公參示以告劄而未為書填姑俟<lb/>
後効乃為得策某自到本路所招降人並不曽假以名<lb/>
目雖近上頭首非曽被受朝廷真命悉降充効用亦嘗<lb/>
具此因依奏聞誠恐愚民無知見作盜賊得官以為仕<lb/>
塗㨗徑生覬覦之心則一盗息一盗興無有窮已前日<lb/>
福建范汝為乃其驗也更冀熟慮而審處之幸甚陳楚<lb/>
<pb n="KR4d0138_WYG_120-14b"/>
南者豪猾為一鄉之患罪惡貫盈前此重賞所不能得<lb/>
宻切捕獲見追證根治若只同十連人押觧逺去决須<lb/>
竄逸今納公文幸備録囬報棘寺如必欲得候其再來<lb/>
追取獄情已圓可以具情節申奏乞酌情斷遣可惜止<lb/>
用常法也千萬照察二㸃竄囬捕獲甚善此曹如貸其<lb/>
死便有此患誠不可恕昨晚得樞密院劄子有㫖就廣西<lb/>
差撥兵将來武岡同討楊再興措置得已移文許帥矣<lb/>
醴陵人吏已發遣使斾想即為郴江之行劉超者來日<lb/>
<pb n="KR4d0138_WYG_120-15a"/>
到此雖止千五百餘人然皆劉忠下所謂花面獸者聞<lb/>
頗驍銳俟痛揀决分𨽻諸将也彭友之衆皆可放散獨<lb/>
留頭首押赴軍前為佳向暄敢冀為國自夀<hi>正月六日</hi>
　　與吕提刑第五書<hi>正月二十日</hi>
某頓首啓使至奉教貺伏審履兹春寒台候多常感慰<lb/>
無喻區區粗遣送有一項潰兵犯瀏陽乃楊惟忠下兵<lb/>
所謂王大刀者江西帥司遣往䖍上叛而歸焚掠筠州自<lb/>
分寧路來皂衣白幟傳者遂以為江北冦遣陳照李建<lb/>
<pb n="KR4d0138_WYG_120-15b"/>
等禦之已逼逐出境殺獲五十餘人腰間得付身皆江<lb/>
西帥司所給者乃信傳言之妄又得醴陵探報萍鄉千<lb/>
百為群者凡數項何其紛紛也辱來諭知䖍吉群盗蜂<lb/>
起又得廣東書循惠間擾擾漸逼番禺殆将不制奈何<lb/>
不擇帥不治其微養成滋蔓勢稍緩則遂以為無事不<lb/>
復加意此患殆未已也韓京雖小衂然能卒保茶陵誠<lb/>
為可嘉第不計糧道貪利逺追犯兵家忌其敗固宜已<lb/>
劄下許其以功贖過且移文使司根䆒李端不入賊及<lb/>
<pb n="KR4d0138_WYG_120-16a"/>
鼔扇賣卒先歸者此不可不治也昨已遣郝晸馬凖助<lb/>
京致令白徳下兵止在衡州防托初不知其已在京軍<lb/>
前數百里之遠機㑹間不容髪豈可持此為潰歸之端<lb/>
哉郝晸已取間應援不速因依然京既遣之往郴道里<lb/>
迂囬文移往返亦安能責其如期必至申状元初不及<lb/>
馬凖既頼其㑹合之力逼賊出境始還攸縣似不必深<lb/>
詰公意以為如何京軍初失利士氣未復欲振起之當<lb/>
以何術幸以見告親招降人撥𨽻諸将只得就近如京<lb/>
<pb n="KR4d0138_WYG_120-16b"/>
遠在數百里外自不能及聞張中彦下兵劉崇者頗橫<lb/>
譚希荘弱不能制之今在邵亦未能有益於措置猺人<lb/>
欲撥此一軍𨽻京如何更煩為熟慮之仍宻其事為幸<lb/>
中彦既誅此曹不能無反側然昨已明諭之近又劄下<lb/>
邵州犒設聊以慰安其心韓郝兩軍以其暴露亦與犒<lb/>
設須煩使司以經制錢支馬凖下兵已令攸縣支散矣<lb/>
伏恐知察近遣呉錫李建討蕩楊么蓮塘等寨殺獲頗<lb/>
衆自此其徒不敢復過江南戰艦自十五車以下已製<lb/>
<pb n="KR4d0138_WYG_120-17a"/>
造得十餘隻海鰍棹船之類二十餘隻於諸軍中選擇<lb/>
水軍幾二千人雜以民間戰船數十隻日逐教習旌旗<lb/>
戈甲皆一新春水漸生可以深擣巢穴此賊不難破第<lb/>
衰病歸興日濃丐於朝者甚力稽於夢卜决有脫去之<lb/>
理恐不能為朝廷了此一叚事為可恨耳遣去行朝使<lb/>
臣計程數日間當還可見與决又不知代者為誰得不<lb/>
俟代而去乃為幸也自到本路半年矣養兵二萬錢糧<lb/>
之類皆躬自料理均節民不告病今雖欲去廩有餘粟<lb/>
<pb n="KR4d0138_WYG_120-17b"/>
庫有見緡亦不至缺乏貽後人患當悉具數以告于朝<lb/>
庶幾謗者無所容其喙也民瞻近曾通問否聞閩中泉<lb/>
福間糴極貴建冦復爾擾擾殆未有可安處如何吳元<lb/>
中遽薨謝殊可痛悼其家尤為狼狽欲歸葬三衢道路<lb/>
梗阻如此何縁得達已勸其不若謀葬衡山未知肯見<lb/>
從否區區儻尚留此猶可為出力不然須煩左右照矚<lb/>
應副也未縁披晤敢冀為國自厚前迓光寵<lb/>
　　與折仲古龍學書<hi>正月三十日</hi>
<pb n="KR4d0138_WYG_120-18a"/>
某頓首拜啓仲古知府安撫龍學台座近使臣頼充行<lb/>
附状計已呈達中春氣和不審動静何似伏惟台候多<lb/>
福見報竊承新命䟱拙復有交承之契何幸如之使斾<lb/>
已次何地願趣駕為望未承晤間更冀為國自重前膺<lb/>
寵數謹上状不宣<lb/>
區區抵湖湘間踰半年矣衰病無堪日思退縮去冬亟<lb/>
上疏丐還閫寄願置閑散已有言者論其罪状仰荷上<lb/>
恩寛覆復畀祠宫感涕何已又幸復與賢者為代聞已<lb/>
<pb n="KR4d0138_WYG_120-18b"/>
專遣使齎信劄前去有不許辭免及不候受告等指揮<lb/>
計已拜命切望疾驅早臨所部使罪戾之跡得遂脫此<lb/>
乃故人之大惠也專人候承動靜俟聞使斾壓境别馳<lb/>
問次幸冀照察<lb/>
某悚息再拜置司之初䝉朝廷節次差兵近萬人自抵<lb/>
湖湘招降潰卒除揀汰外得彊壮萬餘分𨽻諸将目今<lb/>
有兵二萬三千餘人将佐多堪使喚者初至長沙當馬<lb/>
友李宏變故之後錢糧缺乏躬自料理均節養兵半年<lb/>
<pb n="KR4d0138_WYG_120-19a"/>
未嘗橫歛粗亦足備目今州縣倉有米三十餘萬碩庫<lb/>
有錢二十餘萬貫上江諸州不與焉朝廷降賜初止銀<lb/>
萬兩錢二萬貫逐旋收拾今有銀六萬餘兩金二千餘<lb/>
兩經制囬易錢各五萬貫境内盗賊悉已靜盡流移歸<lb/>
業惟湖北有楊么水冦近亦破其數寨見治戰艦水軍<lb/>
每日教閱稍俟其精熟即可深討巢穴北方亦無警急<lb/>
之報觧罷鎮撫斥候甚明凡百足可措置願以濟物為<lb/>
心逢場作戯可也餘續具報幸察<lb/>
<pb n="KR4d0138_WYG_120-19b"/>
呉元中家必已離桂府今次何地昨致書許帥并二漕<lb/>
得報皆樂應副必不乏人全郡已委守倅矣此已差下<lb/>
五十人欲俟其家過日令送至三衢今得仲古在此夫<lb/>
復何慮然切須勸其謀𦵏衡山之為得䇿道阻且長此<lb/>
豈扶䕶逺適時耶妙應聞亦欲由此如浙東是否因見幸<lb/>
趣其來也<lb/>
　近具奏乞将荆廣宣撫司已剗刷下二廣錢物并製<lb/>
　造器甲等依舊應副本路昨日得劄有㫖已依所請<lb/>
<pb n="KR4d0138_WYG_120-20a"/>
　矣恐欲知<lb/>
　　與潘子賤龍圗書<lb/>
某頓首拜啓子賤提宫龍圗執事嵗前陳廸功行上状<lb/>
計已呈凂李漕至遠辱書賜殊佩鄭重之意初春餘寒<lb/>
伏惟台候多福竊承戲綵優游閭里想雅懐甚適至於<lb/>
見幾而作先衆肥遯則又歎仰之所不能及也何當㑹<lb/>
晤道所欲言者臨書耿耿敢冀為國自厚以俟大來謹<lb/>
奉状附承動靜不宣<lb/>
<pb n="KR4d0138_WYG_120-20b"/>
區區自抵湖湘間踰半年矣頼朝廷威徳與将士之力<lb/>
招捕羣冦十餘頭項踰三萬人揀汰外得精兵萬餘分<lb/>
𨽻諸将撫之如一亦頗馴擾以故境内粗定流移稍稍<lb/>
歸業田野間墾鑿殆遍有築室而居者軍食皆躬自料<lb/>
理亦不至缺乏第以衰病日思退縮中冬之初亟上章<lb/>
丐還閫寄願置閑散已有言者論其罪状痛詆無所不<lb/>
至仰荷上恩寛厚畀祠館第深感涕代者乃折彦質須<lb/>
俟其到方聽罷任今見留廣西已致書促其來儻得脫<lb/>
<pb n="KR4d0138_WYG_120-21a"/>
此即徑歸閩中杜門循省餘亡足言者未有承晤之期<lb/>
可量悁跂陳國佐不鄙遠來其意厚矣第以凉薄誤其<lb/>
徃返之勞為媿何言然平昔服其髙義未嘗相欵今乃<lb/>
得相從半年餘殊深慰幸亦似非偶然也此間事必能<lb/>
具道不復縷布泰發得其遺書知已還㑹稽千里聞風<lb/>
可以一笑因通問煩為致千萬意續附状次<lb/>
　呉元中無疾一夕而逝先是妙應師預言其不能過<lb/>
　中冬自桂如郴見之勸其屏絶人事專意内觀俟其<lb/>
<pb n="KR4d0138_WYG_120-21b"/>
　如期長往而復還亦一段竒事也妙應欲自此過浙<lb/>
　東詢國佐可知其詳<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百二十<lb/>
</p>
<p>
</p>
  </div>
</body>
</text>
</TEI>
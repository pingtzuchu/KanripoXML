<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻五十八</head>
    <p>
<pb n="KR4d0138_WYG_058-1a"/>
欽定四庫全書<lb/>
　梁谿集巻五十八　　　　　宋　李綱　撰<lb/>
　　表劄奏議二十<lb/>
　　　十議上<hi>初至行在未受命以十議邀説</hi>
　　　　議國是　　　　　議巡幸<lb/>
　　　　議赦令　　　　　議僣逆<lb/>
　　　　議偽命<lb/>
　　議國是<lb/>
<pb n="KR4d0138_WYG_058-1b"/>
臣竊以和戰守三者一理也雖有髙城深池弗能守也<lb/>
則何以戰雖有堅甲利兵弗能戰也則何以和以守則<lb/>
固以戰則勝然後其和可保不務戰守之計惟信講和<lb/>
之說則國勢益卑制命於敵無以自立矣景徳中契丹<lb/>
入寇罷逺幸之謀决親征之策捐金幣三十萬而和約<lb/>
成百有餘年兩國生靈皆賴其利則和戰守三者皆得<lb/>
也靖康之春粗得守策而割三鎮之地許不可勝計之<lb/>
金幣以議和懲刧寨之衂而不戰於和與戰兩失之其<lb/>
<pb n="KR4d0138_WYG_058-2a"/>
冬金人再寇畿甸廷臣以春初固守為然而不知時事<lb/>
之異膠柱鼔瑟初無變通之謀内之不能撫循士卒以<lb/>
死捍賊外之不能通達號令以督援師金人既登城矣<lb/>
猶降和議已定之詔以欵四方勤王之師使金得逞其<lb/>
欲凡都城玉帛子女重寳圖籍儀衞輦輅百工伎藝悉<lb/>
索取之次第遣行及其終也刧質二聖巡幸沙漠東宫<lb/>
親王六宫戚屬宗室之家盡驅以行因逼臣僚易姓建<lb/>
號自古夷狄之禍中國未有若此之甚者是靖康之冬<lb/>
<pb n="KR4d0138_WYG_058-2b"/>
并守䇿失之而卒為和議之所誤也天祐有宋必將有<lb/>
主故使陛下脫身危城之中總師大河之外入繼大統<lb/>
以有神器然以今日國勢揆之靖康之初其不相若逺<lb/>
甚則朝廷所以捍患禦侮敉寜萬邦者於和戰守當何<lb/>
所從而可也臣愚雖不足以知朝廷國論大體然竊恐<lb/>
猶以和議為然也何哉二聖播遷陛下父兄沈于北廷<lb/>
議者必以謂非和則將速二聖之患而虧陛下孝友之<lb/>
徳故不得不和臣竊以謂不然夫為天下者不顧其親<lb/>
<pb n="KR4d0138_WYG_058-3a"/>
顧其親而忘天下之大計者此匹夫之孝友也昔漢髙<lb/>
祖與項羽戰于滎陽成皋間太公為羽軍所得其危屢<lb/>
矣髙祖不顧其戰彌勵羽不敢害而卒歸太公然則不<lb/>
顧而戰者乃所以歸太公之術也晉惠公為秦所執吕<lb/>
郤謀立子圉以靖國人其言曰失君有君羣臣輯睦甲<lb/>
兵益多好我者勸惡我者懼庶有益乎秦不敢害而卒<lb/>
歸惠公然則不恤敵國而自治者乃所以歸惠公之術<lb/>
也今有賊盜於此刧質主人以兵威臨之則必不敢加<lb/>
<pb n="KR4d0138_WYG_058-3b"/>
害以卑辭求之則所索彌多往往有不可測之理何則<lb/>
彼為利謀陵懦畏彊而初無惻隠之心故也今二聖之<lb/>
在北廷莫知安否之審固臣子之所不忍言然吾不能<lb/>
逆折其意又将墮其計中以和議為信然彼必曰割某<lb/>
地以遺我得金幣若干則可不然二聖之禍且將不測<lb/>
不予之是陛下之忘父兄也予之則所求無厭雖日割<lb/>
天下之山河竭取天下之財用山河財用有盡而金人<lb/>
之欲無窮少有釁端前所予者其功盡廢遂當拱手以<lb/>
<pb n="KR4d0138_WYG_058-4a"/>
聽命而已昔金人與契丹二十餘戰戰必割地厚賂以<lb/>
講和既和則又求釁以戰卒滅契丹今又以和議惑中<lb/>
國至於破都城滅宗社易姓建號其不道如此而朝廷<lb/>
猶以和議為然是將以天下畀之敵國而後已臣愚竊<lb/>
以為過矣為今之計莫若一切罷和議專務自守之䇿<lb/>
而戰議姑俟於可為之時何哉彼既背盟而刼質地不<lb/>
可復予惟以二聖在其國中不忍加兵俟其入寇則多<lb/>
方以禦之所破城邑徐議收復建藩鎮於河北河東之<lb/>
<pb n="KR4d0138_WYG_058-4b"/>
地置帥府要郡於沿河江淮之南治城壁修器械教水<lb/>
軍習車戰凡捍禦之術種種具備使進無抄掠之得退<lb/>
有邀擊之患則雖時有出没必不敢深入而憑陵三數<lb/>
年間生養休息軍政益修士氣漸振將帥得人車甲備<lb/>
具然後可議大舉振天聲以討之以報不共戴天之讎<lb/>
以雪振古所無之恥彼知中國能自强如此豈徒不敢<lb/>
肆兇而二聖保萬夀之休亦將悔禍率從而鑾輿有可<lb/>
還之理儻捨此策益割要害之地奉金幣以予之是倒<lb/>
<pb n="KR4d0138_WYG_058-5a"/>
持太阿以其柄授人藉寇兵而資盜糧也前日既信其<lb/>
詐謀以破國矣今又欲蹈覆車之轍以破天下豈不重<lb/>
可痛哉或謂强弱有常勢弱者不可不服於强昔越王<lb/>
句踐卑身重賂以事吴而後卒報其恥今中國事勢弱<lb/>
矣盍以句踐為法卑身重賂以事之庶幾可以免一時<lb/>
之禍而成將來之志乎臣以謂不然夫吴伐越句踐以<lb/>
甲楯三百棲於㑹稽遣使以行成而吴許之當是時呉<lb/>
無滅越之志故句踐得以卑身厚賂以成其謀枕戈嘗<lb/>
<pb n="KR4d0138_WYG_058-5b"/>
膽以勵其志而卒報呉今金人之於國家如何哉上自<lb/>
二聖東宫下逮宗室之係於屬籍者悉驅之以行而陛<lb/>
下之在河北遣使降偽詔以宣召求之如是其急也豈<lb/>
復有恩於趙氏哉雖卑身至於奉藩稱臣厚賂至於竭<lb/>
天下之財以予之彼亦未足為徳也必至於混一區宇<lb/>
而後已然則今日之亊法句踐嘗膽枕戈之志則可法<lb/>
句踐卑身厚賂之謀則不可事固有似之而非者正謂<lb/>
此也然則今日為朝廷計正當歲時遣使以問二聖之<lb/>
<pb n="KR4d0138_WYG_058-6a"/>
起居極所以崇奉之者至於金國我不加兵而待其來<lb/>
寇則嚴守禦以備之練兵選將一新軍律俟吾國勢既<lb/>
强然後可以興師邀請有此武功以俟將來此最今日<lb/>
之上䇿也古語有之曰願與諸君共定國是夫國是定<lb/>
然後設施注措以次推行上有素定之謀下無趨向之<lb/>
惑天下之事不難舉也靖康之間惟其國是不定而且<lb/>
和且戰議論紛然致有今日之禍則今日之所當監者不<lb/>
在靖康乎臣故敢陳和守戰三說以獻伏願陛下斷自<lb/>
<pb n="KR4d0138_WYG_058-6b"/>
淵衷以天下為度而定國是則中興之功可期矣取進<lb/>
止<lb/>
　　議巡幸<lb/>
臣竊以國家都汴處中以臨四方垂二百年靡有變故<lb/>
豈特仁徳足以結萬邦之心亦由以中制外據天下之<lb/>
利勢使之然也方今多難之際不可定都以權時宜固<lb/>
有所不得已者然宗社朝廷一遷天下之勢必有偏而<lb/>
不起之處中原搖動卒難復安此臣所以夙夜思慮欲<lb/>
<pb n="KR4d0138_WYG_058-7a"/>
為陛下權天下之勢以濟長乆之䇿也古者帝王有巡<lb/>
幸之禮故虞舜五載一巡狩羣后四朝而成王撫萬邦<lb/>
巡侯甸見於周官之書今四方多故宜講巡幸之禮以<lb/>
鎮撫之除四京外以長安為西都襄陽為南都建康為<lb/>
東都各命守臣營葺城池宫室官府使之具儲峙糗糧<lb/>
積金帛以備巡幸陛下時乗六龍鑾輿順動以天臨之<lb/>
覽觀山河之形勝省察牧守之治忽撫士民問風俗收豪<lb/>
俊之用以攘戎狄復境土然後復據河洛而都之此今<lb/>
<pb n="KR4d0138_WYG_058-7b"/>
日權宜之上䇿也用臣此䇿其利有三藉巡幸之名國<lb/>
勢不失於太弱一也不置定都使夷狄無所窺伺二也<lb/>
四方望幸使姦雄無所覬覦三也至於費用則長安當<lb/>
委之四川襄陽當委之荆湖建康當委之江淮閩浙深<lb/>
戒守臣因陋就簡勿事壯麗具圖來上惟取便安因縁<lb/>
搔擾者重寘于法則三都成而天下之勢安矣議者謂<lb/>
車駕當且駐蹕應天以繫中原之心或謂當遂幸建康<lb/>
以紓一時之患臣皆以為不然夫汴京宗廟社稷之所<lb/>
<pb n="KR4d0138_WYG_058-8a"/>
在天下之根本也陛下嗣登寳位之初豈可不一幸舊<lb/>
都以見宗廟社稷慰安都人之心下哀痛之詔擇重臣<lb/>
以鎮撫之使四郊畿邑之民入保益治守禦之具為根<lb/>
本不拔之計哉天下形勢關中為上襄陽次之建康又<lb/>
次之今捨上中而取其下非得計也宜先期降勅榜曉<lb/>
諭軍民及以修謁陵寢為名擇日巡幸據要㑹之地以<lb/>
駐六師既有以繫中原之心又有以紓一時之患䇿無<lb/>
出於此者臣愚伏望聖慈斷自淵衷詳酌而推行之天<lb/>
<pb n="KR4d0138_WYG_058-8b"/>
下不勝幸甚<lb/>
　　議赦令<lb/>
臣伏讀陛下登寳位赦書竊怪與祖宗登極之赦恩數<lb/>
不同及得張邦昌僣位偽赦考之乃知登寳位赦書一<lb/>
切比附以行也臣所致疑者有三祖宗登極惟赦雜犯<lb/>
死罪以下至於惡逆則不赦蓋惡逆者天地之所不容<lb/>
使其罪亦得以幸免則人倫廢而天理絶矣邦昌嘗位<lb/>
宰輔依附夷狄易姓建號身為惡逆之魁故其偽赦不<lb/>
<pb n="KR4d0138_WYG_058-9a"/>
循典憲而首為亂階今陛下纉承大統以為神民萬物<lb/>
主豈可不法祖宗而赦惡逆哉此臣之所疑者一也祖<lb/>
宗登極自京官以上有轉官恩數而選人則否豈非以<lb/>
其員多而太濫故耶邦昌僣竊欲以私恩收天下之士<lb/>
心故其偽赦雖選人亦有循資之文今陛下嗣位於艱<lb/>
難多事之時正宜吝惜名器示天下以大公至正之道<lb/>
豈可不法祖宗而行濫賞哉此臣之所疑者二也祖宗<lb/>
登極於有罪犯安置編管羈管等人次第推恩或量移<lb/>
<pb n="KR4d0138_WYG_058-9b"/>
或自便或叙用或復官以其罪之輕重為差故恩施而<lb/>
威立邦昌偽赦一切復官而有職名者又皆復職惟以<lb/>
姑息更無典憲今陛下出政於國勢削弱之際正宜分<lb/>
别是非行覈實之政豈可不法祖宗而務姑息哉此臣<lb/>
之所疑者三也是三者豈朝廷以今日事勢為正當如<lb/>
此耶將以邦昌偽赦寛大而不比附以行則失天下之<lb/>
心耶抑邦昌與聞國事欲以此蓋其惡耶臣愚竊以為<lb/>
過矣宜降詔改從祖宗之制惡逆不赦選人不循資安<lb/>
<pb n="KR4d0138_WYG_058-10a"/>
置編羈管人令刑部檢具元犯以聞等第施行則國政<lb/>
立而人心服矣春秋大正始今日所當正者莫先於此<lb/>
伏望聖慈斷而行之以公天下為度而勿以反汗為嫌<lb/>
天下幸甚<lb/>
　　議僣逆<lb/>
臣聞節義者天下之大閑僣逆者臣子之極惡春秋之<lb/>
義人臣無將將而必誅况以僣竊位號為天下所共憤<lb/>
怒者哉謹按張邦昌被遇道君之朝乆與機政際㑹靖<lb/>
<pb n="KR4d0138_WYG_058-10b"/>
康之日擢冠宰司資其重臣奉使敵帳初無忠義狥國<lb/>
之意但為諛佞保身之謀去中國者踰年從北騎以偕<lb/>
至方二聖播遷之日無一言營救之忠憑恃金人盜據<lb/>
神器國破而資之以為利君辱而攘之以為榮竊有乗<lb/>
輿安處宫禁降旨以行其僣命南面以朝其偽臣易姓<lb/>
建邦四十餘日逮金人之既退方降赦以收恩考其四<lb/>
日之手書猶援周朝之故事而陛下總師于外天人所<lb/>
歸勤王之兵四面雲集乃始退還舊班遣使迎奉今乃<lb/>
<pb n="KR4d0138_WYG_058-11a"/>
冒處王爵極其褒崇不聞泥首以自拘方且偃然為得<lb/>
計人之干紀一至於斯儻或逃誅何以立國或謂陛下<lb/>
嗣登大寳乃邦昌揖遜之謀以罪為功臣所不喻夫英<lb/>
宗之曽孫神宗之孫道君之子淵聖之弟惟有陛下一<lb/>
人而已天祐我宋必將有主主宋祀者非陛下而誰四<lb/>
海臣民所共欣戴邦昌何力之有哉今其黨與尚布朝<lb/>
列秋髙馬肥突騎猖蹶挾借其勢陛下不得而制之矣<lb/>
中夜以思不寒而慄伏望陛下斷以英哲而察其罪惡<lb/>
<pb n="KR4d0138_WYG_058-11b"/>
特正典刑而肆諸市朝以慰四方忠臣義士之心以垂<lb/>
萬世亂臣賊子之戒天下幸甚<lb/>
　　議偽命<lb/>
臣聞運㑹之阨何代無之為臣子者不幸而遇其時則<lb/>
仗節死義有死而已國家涵養士類垂二百年適遭金<lb/>
人之變刼質二聖擁鑾輿而北遷逼立臣僚易姓建號<lb/>
而近臣百官忘朝廷之厚恩惜性命於俄頃稽顙屈膝<lb/>
奉賊穪臣有為金人之股肱驅逼道君太上皇帝皇太<lb/>
<pb n="KR4d0138_WYG_058-12a"/>
子后妃及搜捕宗室戚屬者有為金人之喉舌傳命令<lb/>
廢本朝而建偽楚者有因為姦利汙染國戚者有為偽<lb/>
楚之輔翼總其政事者有受偽楚之官爵與聞議論者<lb/>
有肆為惡言以辱本朝以諂邦昌者或為之草勸進之<lb/>
表或為之定册立之儀視之恬然不以為怪夫節義者<lb/>
正所以責士大夫也至於武夫則當闊略昔李唐有安<lb/>
禄山之亂大臣如達奚珣陳希烈之流皆相賊用事而<lb/>
其餘受偽命者肅宗反正以六等定其罪然後唐之威<lb/>
<pb n="KR4d0138_WYG_058-12b"/>
令申以有中興之功今宜倣此考核其罪之輕重以為<lb/>
之用事者為一等以受偽官遷職者為一等以北面而<lb/>
臣事之者為一等其有致仕及曽乞致仕而不許者猶<lb/>
有羞惡之心並與旌别應以忠義為賊所殺如李若水<lb/>
等皆追贈而優䘏其家則善者知勸惡者知戒天下之<lb/>
士風丕變矣夫節義者天下之大閑也近年以來士知<lb/>
利而不知義故平居無事之時惟以保家謀身為得䇿<lb/>
而一經變故坐視君父如行路之人自非一振國威大<lb/>
<pb n="KR4d0138_WYG_058-13a"/>
變其風天下未易理也伏望陛下斷而行之以扶持節<lb/>
義之教天下幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_058-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻五十八<lb/>
</p>
<p>
</p>
  </div>
</body>
</text>
</TEI>
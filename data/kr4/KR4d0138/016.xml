<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻十六</head>
    <p>
<pb n="KR4d0138_WYG_016-1a"/>
欽定四庫全書<lb/>
　梁谿集巻十六　　　　　　宋　李綱　撰<lb/>
　　詩十二<hi>癸卯至甲辰嵗作四十四首乙已春赴奉常召如京作八首</hi>
　　　序<lb/>
　　　次韻上元宰唱和古風<lb/>
　　　寄許振叔顯謨　　　次韻仲弟古意<lb/>
　　　次韻李似表縣丞出示遊西湖古風二首<lb/>
　　　似表復以詩來再次韻<lb/>
<pb n="KR4d0138_WYG_016-1b"/>
　　　寄池陽黄季岑士曹二首<lb/>
　　　冬日登閣有感呈子美提舉二首<lb/>
　　　送鄧志宏往試南省<lb/>
　　　次韻仲弟獨遊惠山古風<lb/>
　　　吴元中著詩義見示因成三篇贈之<lb/>
　　　題伯時明皇蜀道圖<lb/>
　　　送韓茂遵解元赴試南省<lb/>
　　　邵平種𤓰圖<lb/>
<pb n="KR4d0138_WYG_016-2a"/>
　　　寄題外氏松紹祖亭<lb/>
　　　近以詩寄許振叔承林徳祖見和復次前韻寄<lb/>
　　　　之<lb/>
　　　次韻顧子美見示題曲江畫像<lb/>
　　　小閣晩望書懷一百韻<lb/>
　　　唐植甫左司許出示所藏紅絲硯戲成短歌<lb/>
　　　次韻子美提舉許雪中見過之作<lb/>
　　　次韻邵子非見贈之作<lb/>
<pb n="KR4d0138_WYG_016-2b"/>
　　　次韻子美寄汪彦章同遊惠山之作<lb/>
　　　蔣山佛果師為縁事來而此土方飢戲賦是詩<lb/>
　　　次韻葉少藴内翰丈霅川上買得弁山石林二<lb/>
　　　　首<lb/>
　　　近約周仲居同遊陽羡以私故不果見寄笋蕨<lb/>
　　　次韻顧子美見示久雨三首<lb/>
　　　寄毛達可内翰并録送魏公别録<lb/>
　　　蓴菜　　　　　　送李泰發吏部赴官陽朔<lb/>
<pb n="KR4d0138_WYG_016-3a"/>
　　　寄李泰發吏部　　　同翁士特小飲中隠堂<lb/>
　　　士特見和復次前韻<lb/>
　　　同士特遊惠山再次前韻<lb/>
　　　題周孝侯廟<lb/>
　　　余乙已春赴奉常召如京師五月四日同似表<lb/>
　　　　叔易遊北固甘露寺<lb/>
　　　雨中渡楊子江書懷呈似表叔易<lb/>
　　　同似表叔易置酒平山堂<lb/>
<pb n="KR4d0138_WYG_016-3b"/>
　　　過召伯埭遊斗野亭次司諫孫公韻<lb/>
　　　途中書懷　　　　　新開河食鱖魚戲成<lb/>
　　　泗上瞻禮僧伽塔　　汴上有感<lb/>
　　序<lb/>
余頃謫沙陽迨䝉恩得歸往還幾涉三嵗觸目散懐一<lb/>
寓於詩得古律數百首自罹艱棘絶不復作今秋既御<lb/>
祥琴適友人胡俊明寄示鍾山酬唱因次韻和之自此<lb/>
漸理筆硯畦徑吟哦綴緝寄情煙霞泉石間以寫閒居<lb/>
<pb n="KR4d0138_WYG_016-4a"/>
之適當浸成篇軸漫録之以貽同志者時宣和癸卯冬<lb/>
至後三日梁谿居士序<lb/>
　　次韻上元宰胡俊明蔣山勤老唱和古風<lb/>
竺教流傳入中土以相求之無自可逹磨西來直指心<lb/>
擬議之間已蹉過皮髓誰分深淺機祖禰翻貽子孫禍<lb/>
鍾山禪老真可人髙唱宗風震江左學流雲集欲何為<lb/>
佛祖要湏自心作宰官倥偬牒訟間偷暇相從還作麽<lb/>
也知襟抱素相親更把篇章迭酬和詞嚴義密讀難曉<lb/>
<pb n="KR4d0138_WYG_016-4b"/>
字順文從識皆妥應憐孤陋方杜門亦欲追隨良未果<lb/>
故將佳句寄幽人此意勤渠滋愧荷談空摩詰無一言<lb/>
聴法文殊非兩箇若將情解議真如明眼人前應看破<lb/>
世間萬法互低昻正若旋輪與推磨隨時俯仰乃善謀<lb/>
就中拙者無過我九折羊腸欲着鞭萬里滄溟思縱柂<lb/>
只今行年四十餘已覺衰頹多坐卧平生作具何所施<lb/>
盡以付之一弄火㢠光返照黙自參妙湛本然無㸃涴<lb/>
公方齒壯志氣豪正可立功同魏顆胡為亦復味禪那<lb/>
<pb n="KR4d0138_WYG_016-5a"/>
坐視軒裳如縶鎻蓮社莊嚴清凈池丈室含容髙廣座<lb/>
他時共結香火縁心期耿耿當非頗為余稽首問勤師<lb/>
如師材徳誠磊砢釣龍羅鳳大江濱法器誰為語無墮<lb/>
庭前倘有立雪人我欲因風致三賀<lb/>
　　寄許振叔顯謨<lb/>
我向江湖老此身公猶拘縶作羈臣蘭宫笑語真一夢<lb/>
澤國過從今幾人霜落洞庭橙橘熟泉斟桑苧茗芽新<lb/>
相望百里如千里早晩歸來共釣緡<lb/>
<pb n="KR4d0138_WYG_016-5b"/>
　　次韻仲弟古意<lb/>
棣萼相榮華鴒原同急難富貴何足羡名節在所完吾<lb/>
家諸弟昆擢秀森琅玕雖無金朱樂顧有道義歡故人<lb/>
豈不多誰念范叔寒卜築九峯下庇此拙且頑山光入<lb/>
户牖溪水清不湍我屋雖無華容膝審易安田疇半莨<lb/>
莠念兹嵗方艱虛室味圖史小圃蓻茞蘭蕭然寂寞濱<lb/>
庶保餘齡閒哲弟富才業壯志思昭姦勉哉振此道吾<lb/>
方閒處看<lb/>
<pb n="KR4d0138_WYG_016-6a"/>
　　次韻李似表縣丞出示遊西湖古風二首<lb/>
迂愚與世違深渺方自屛蕭然巖壑心不與餘事並澄<lb/>
湖武林西風物非塵境願為境中人此志久已定卜居<lb/>
梁谿濱日汲陸子井幽夢繞湖山妙趣神先領浮家苕<lb/>
霅間初不費馳騁招攜得佳友髙詠笑匡鼎富貴如浮<lb/>
雲功名真畫餅且盡季鷹杯更飽盧仝茗李侯東南來<lb/>
胷次涵萬頃作詩紀幽尋句法言可永念子到山中天<lb/>
地正悽冷青鞋踏氷霜共賞誰復肯勝遊子先之吾亦<lb/>
<pb n="KR4d0138_WYG_016-6b"/>
行買艇<lb/>
李侯嗜學古餘事皆逺屛昻昻鸞鵠姿豈與凡禽並捧<lb/>
檄來南州初識浙江境尋盟欵吾廬不待日中定從容<lb/>
叩所得響答如汲井時方羅俊乂寧久淹簿領清秋鵰<lb/>
鶚飛大道驊騮騁詞章尤激昻筆力可扛鼎虛堂縱談<lb/>
笑霜月掛金餅夜闌言愈微至味嚼佳茗古來㑹合難<lb/>
嵗月積俄頃願子謹所之萬里路方永吾衰老閒曠軒<lb/>
冕志已冷棲遲丘壑間此興良自肯他日來相遇梁谿<lb/>
<pb n="KR4d0138_WYG_016-7a"/>
尋釣艇<lb/>
　　似表復以詩來再次前韻并簡似矩侍制似之舍<lb/>
　　　人<lb/>
吾宗抱逸韻試吏得南屏掃㕔日哦詩俗士駕敢並雙<lb/>
谿與疊嶂拄頰對佳境諸昆奉板輿晨夕嚴省定仲氏<lb/>
近剖符鍊養窺丹井叔兮久燕閒禪要心獨領何人縶<lb/>
騏驥逸足未髙騁㑹當歸本朝宗社重九鼎衰疲老山<lb/>
林耕釣供餌餅叩門欣得朋草草具醪茗追思㑹金陵<lb/>
<pb n="KR4d0138_WYG_016-7b"/>
三載如食頃契闊懐晤言川途阻修永臨流送將歸嵗<lb/>
晏風霜冷寄聲昆季間卜隣誰定肯天髙烟霧深且縱<lb/>
江湖艇<lb/>
　　寄池陽黄季岑士曹<lb/>
昔年多士萃南宫曽見雄文曄彩虹萬里相期霄漢上<lb/>
一官猶在大江東新詩寄逺句增麗舊事追遊夢已空<lb/>
努力要津張此志吾方寒釣五湖中<lb/>
稚年嬉戲曾遊地往嵗飄零假道還溪水寒生江祖石<lb/>
<pb n="KR4d0138_WYG_016-8a"/>
洞雲深接九華山錦苔緑字幾多在石鷰白鷗相與閒<lb/>
幕府詩人富家學定留秀句滿巖間<lb/>
　　冬日登小閣有感呈子美提舉奉議<lb/>
霜落風髙萬里枯孤鴻窅窅下平湖行藏誰㑹倚欄意<lb/>
嘯詠聊為終老娱寒日溪山相掩藹暮雲樓閣半虛無<lb/>
何人妙解丹青事畫作<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>川煙靄圖<lb/>
遶舍松林寒不枯煙霞深處見澄湖縈青繚白知誰賞<lb/>
把酒裁詩可自娱剡曲幸非千里逺同雲又復一冬無<lb/>
<pb n="KR4d0138_WYG_016-8b"/>
㑹當半夜溪山白乘興真為訪戴圖<lb/>
　　送鄧志宏赴試南省<lb/>
杜門憂患餘戚戚常鮮歡故人千里來一笑解我顔念<lb/>
昔寓沙陽溪山鬱㢠環游從得良友妙賞窮躋攀别來<lb/>
幾何時嵗月驚飛飜索居無與遊衰病兩鬢斑子充觀<lb/>
國賓假道叩我關草草具盤饌把酒望西山道舊訪陳<lb/>
跡相對如夢間顧子若鴻鵠整翮正髙騫軒然四海心<lb/>
豈憚行路難努力取殊第自致青雲端春風得意後期<lb/>
<pb n="KR4d0138_WYG_016-9a"/>
子從兹還<lb/>
　　次韻仲弟獨遊惠山古風<lb/>
我家九峯下跬步臨勝境循除環珮聲滿庭松桂影宦<lb/>
遊阻幽尋每若龜引頸十年旅京華萬里走閩嶺歸懐<lb/>
寄清夢投檄期子請向來兵火作此地偶無警餘生集<lb/>
百憂負郭耕二頃新交浸已疎舊學謀復整功名一灰<lb/>
灺毁譽兩鼃黽抱拙與世違退縮甘逺屏杜關絶外遊<lb/>
但欲俗縁省兹山乃故人雅契相與永登臨富泉石採<lb/>
<pb n="KR4d0138_WYG_016-9b"/>
掇足芹荇下瓢酌甘芳日汲謝缾綆胡為久不到有愧<lb/>
稚川井仲弟絶俗姿好勇先我騁新詩紀清賞得句頗<lb/>
彪炳艱難見鴒原嵗月侵晩景相期老丘壑不復歎土<lb/>
梗梁谿寒可漁蓑笠同舴艋寧如六一翁終日思汝潁<lb/>
方兹築吾廬跧伏念前眚面山開小閣制度閴深靚山<lb/>
氣日夕佳爽致當共領夜久霜露寒星月光冏冏冷然<lb/>
欲御風豈憚廣寒冷鄰鐘韻更幽皓鶴淚方儆深炷一<lb/>
爐煙宴坐得三省<lb/>
<pb n="KR4d0138_WYG_016-10a"/>
　　吴元中得書言近不作詩以所著豳七月詩義見<lb/>
　　　示因成三篇贈之<lb/>
旰起幽居尚閉關忽傳尺素破愁顔迂疎似我宜深隠<lb/>
才術如公豈蹔閑雅意未曾忘北闕勝遊今日且東山<lb/>
十年廻首當時事歎息人生似夢間<lb/>
底事年來不作詩應縁思苦少人知凌雲健筆含毫日<lb/>
照眼花枝得句時陶冶性情端頼此詠嘲風月漫多為<lb/>
驛筒若許陪酬唱朱字青牋復寄誰<lb/>
<pb n="KR4d0138_WYG_016-10b"/>
儒生樂事信同風端抱前言當皷鐘公正說詩箋七月<lb/>
我方學易緯羣龍艱難盛事原衣食憂患餘生問吉凶<lb/>
去聖寥寥千載後何時揮麈得從容<lb/>
　　題伯時明皇蜀道圖<lb/>
君不見開元天寳同一主治亂相翻如手舉掔盈欲惡<lb/>
雖一人變易安危原近輔姚宋已死九齡黜誰使楊釗<lb/>
繼林甫宫中太真專寵私塞外畨酋成跋扈禍胎養就<lb/>
不自知漫向華清遺匕筯漁陽突騎破潼關百二山河<lb/>
<pb n="KR4d0138_WYG_016-11a"/>
震金皷翠華杳杳幸西南赤縣紛紛集夷虜傷心坡下<lb/>
失紅顔墮淚鈴中聞夜雨山青江碧蜀道難棧閣連空<lb/>
㒟相拄旌旗慘淡雲物愁林木隂森猿鳥侣戎裝宫女<lb/>
亦善騎皓齒明眸如笑語老髯奚官驅蹇驢負橐齎糧<lb/>
豈供御九重徼衞復誰勤萬里艱危真自取至尊狼狽<lb/>
尚如此歎息蒼生困豺虎千秋萬嵗不勝悲玉輦金輿<lb/>
盡黄土空令畫手思入神一冩丹青戒今古<lb/>
　　送韓茂遵解元赴試南省<lb/>
<pb n="KR4d0138_WYG_016-11b"/>
憂患餘生日杜關幅巾青顧得開顔虛堂把酒延佳月<lb/>
小閣哦詩對逺山子學鯤鵬將海運我同猿鶴且雲閑<lb/>
都城故舊還相問為道衰頽鬢已斑<lb/>
　　題邵平種𤓰圖<lb/>
君不見伯成子髙讓侯爵在野終年自耕穫下風趨問<lb/>
禮徒勤俋俋田間事無落又不見於陵仲子推相位為<lb/>
人灌園刈葵藿抱甕區區同漢隂不糝藜羮有餘樂古<lb/>
來賢達有如此志趣未可常情度力辭富貴居賤貧凛<lb/>
<pb n="KR4d0138_WYG_016-12a"/>
若風霜隕輕籜邵平本自侯東陵秦破國除休一壑當<lb/>
時漢祖疑鄼侯置衞增封意非薄衆賔皆賀平獨弔一<lb/>
言轉禍推先覺以兹智略佐風雲復取故封何所怍歸<lb/>
來種𤓰青門外灌溉耡耘甘寂寞長安之東壤尤美翠<lb/>
蔓離離照城郭秋陽正熾𤓰正肥解衣摘實如俛鶴兒<lb/>
童隨立形骨清挈笠攜筐助操作遂令世美東陵𤓰身<lb/>
後髙名動寥廓屠販曾聞封絳灌奴僕從來興衞霍髙<lb/>
鳥已盡良弓藏更有韓彭辱囚縛何如終老守𤓰畦自<lb/>
<pb n="KR4d0138_WYG_016-12b"/>
飽飽他真不惡龍眠也是可憐人畫此端令事如昨世<lb/>
間如畫畫如夢聊為作歌資一噱<lb/>
　　寄題外氏松源紹祖亭<lb/>
東劔艱危際結廬閒曠濱全家入青嶂避地為黄巾族<lb/>
系歸圖譜風流藹薦紳雲仍藉餘澤勿替徳維新<lb/>
外族雲峯畔新亭烟水濱兒童舊遊地感慨易霑巾竹<lb/>
裏鏘鳴珮山邉繚素紳何當俯軒檻一覽物華新<lb/>
　　近以詩寄許振叔承林徳祖見和復次前韻寄之<lb/>
<pb n="KR4d0138_WYG_016-13a"/>
甫里先生早乞身最憐流落漢庭臣也知雅有綈袍意<lb/>
故使同為蓮社人佳句傳來油素濕靈文繙處貝多新<lb/>
更煩為指趨真路舊國于今草木緡<lb/>
　　次韻顧子美見示題曲江畫像<lb/>
天眷李唐能肖徳異人間出生其國於中貞觀開元間<lb/>
譬若豐年多黍稷曲江擢秀自妙齡國器早被燕公識<lb/>
文詞贍蔚冠後來大冊髙文振鴻筆孤生徒步起荒陬<lb/>
職秉鈞衡爵侯伯一時推挽盡正人讜議嘉謨咸可績<lb/>
<pb n="KR4d0138_WYG_016-13b"/>
能於偏校識胡情此理未可常情億哥奴豈是郎官材<lb/>
誰使巖廊久踐厯眉宇津津挾兔鵰醖藉居然困摧抑<lb/>
正衙造膝訪相臣豈止伶官論安叱天意方將啓禄山<lb/>
帝心那解疑仙客房帷隂謀獨上陳三子未寃繄巨力<lb/>
偉哉相業繼姚宋允矣威聲落夷貊千秋金鑑奉君王<lb/>
仁者之言古遺直詠燕論心詎免猜賦扇陳情竟何意<lb/>
黄鍾毁棄瓦釜嗚鳳去鴞䲭集槐棘固知骨骾易嬰鱗<lb/>
坐使姦諛得乘隙一麾出守來荆蠻直道忘懷謝欣戚<lb/>
<pb n="KR4d0138_WYG_016-14a"/>
詩篇冥助得江山文史終年自怡懌漁陽鼙鼓震長安<lb/>
禍亂寧從一朝積翠華西幸䝉塵飛蜀道艱難㑹相憶<lb/>
至言逆耳棄不收遣祭徒勞長歎息古來忠讜盡如此<lb/>
端欲濟時如榖帛空令萬世滄海南崒兀髙名配韶石<lb/>
於粲荔丹蕉葉黄廟貎屹然兹血食身亡道立復何求<lb/>
失策自與當時惜丹青誰為寫清姿風度嚴凝見顔色<lb/>
顧侯好古如古人此本云自韶陽得笏囊無復使人持<lb/>
奕奕蟬冠照虛壁象設曾聞鐵作胎英靈尚想心猶赤<lb/>
<pb n="KR4d0138_WYG_016-14b"/>
拜公遺像激懦衷悵望天南瘴江碧髙辭險語極揄揚<lb/>
勉強追詶愧非敵<lb/>
　　小閣晩望書懐一百韻示仲弟并簡顧子美<lb/>
嵗晏羣隂積天髙霰雪晴西山來爽致小閣湛虛明曲<lb/>
檻馳孤照微雲㸃太清泛觀周宇宙曠望出枝撑九隴<lb/>
龍蛇伏梁谿組練縈翠烟浮近市碧瓦麗髙甍湖外千<lb/>
巖秀林端一帶平松篁森薈蔚樓觀鬱崢嶸天末氛埃<lb/>
歛坤倪物象呈清風生户牖秀色入軒楹北極星辰拱<lb/>
<pb n="KR4d0138_WYG_016-15a"/>
東臯雨露贏寸懷舒逺目萬感集孤情憶昨陪螭殿終<lb/>
年侍玉京含毫青𤨏闥通籍鳳凰城奬擢知恩重臨危<lb/>
覺死輕囊書朝入奏襆被夕徂征去厯谿山險歸虞盜<lb/>
賊驚西江足波浪南國滿㫋旌迂路良非䇿尋家不計<lb/>
程天戈戡猰貐廟略掃欃槍蕪没田園在歡呼僕𨽻迎<lb/>
亂離才甫定患禍忽相嬰風木悲摧感祥琴慘愴聲誓<lb/>
終墳墓守望絶縉紳榮卜築誠長計棲遲豈釣名當為<lb/>
千載蟄那作九臯鳴示舌羞張子輕身笑禰衡盤桓且<lb/>
<pb n="KR4d0138_WYG_016-15b"/>
丘壑騰踏自公卿未具函關駕聊從谷口耕嵗功方險<lb/>
惡供給敢豐盈瘠隴饒稂莠彪池粃稻秔何心謀肉食<lb/>
充腹但藜羮孤笑彈長鋏微吟就短檠開編聊自慰攻<lb/>
苦飽曾更巵酒和糟粕盤飱雜蚌蟶恐須食翠栢尚未<lb/>
斸黄精臘破氷澌解春廻草木萌且休吟蟋蟀行復聴<lb/>
鶬鶊獻嵗三朝始初陽一氣亨小梅舒凍枿䟱柳茁枯<lb/>
莖簾幕還飛燕園林又轉鶯試編居士屩學種故侯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
抱甕澆芝术聮畦蒔杜蘅摘甘聊共剖釣美得同烹煙<lb/>
<pb n="KR4d0138_WYG_016-16a"/>
艇笭箵穏雲谿略彴横行吟攜古錦坐隠寄文枰據石<lb/>
從欹㡌臨流可濯纓閒中端有趣身外更無營古寺廻<lb/>
巒擁細泉幽竇傾帶雲斟曉杓和月貯春罌繞徑揺金<lb/>
碎循除響玉琤由來穿蠟屐未必羡葱珩借問披衣慣<lb/>
何如結佩綪端知綬若若不假鐵錚錚匠石宜遺櫟山<lb/>
川詎舍騂甘為書裏蠧憚作廟中牲雲鵠翰方鎩風鳶<lb/>
羽正翃隠淪隨綺皓葅醢歎韓彭坐逸真僥倖時康孰<lb/>
使令普天期一稔率土慶羣氓耒耜三農出倉箱萬寳<lb/>
<pb n="KR4d0138_WYG_016-16b"/>
成餘糧飽羸瘵大屋芘嫠<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>稚耋皆含哺潢池不弄兵<lb/>
人咸安畎畝吾亦樂柴荆已與猿猱侣猶懐犬馬誠憂<lb/>
心雖悄悄執節信硜硜老去將忘世朋來且命觥嘉賔<lb/>
期座滿陋巷或車轟幽鳥㑹心近良辰樂事并黄粱葅<lb/>
露薤白蠏芼霜橙何苦三升戀當為五斗酲澗蓴舒翠<lb/>
縷林笏脫文䙀池草鋪新緑亭花藉落英醉眠方栩栩<lb/>
兒泣任喤喤庭樹朝嘲雀書帷夜話蜻心清香篆繚耳隠<lb/>
梵鐘鎗遊宦從諸季浮沉許拙兄棣華知曄曄伐木亦<lb/>
<pb n="KR4d0138_WYG_016-17a"/>
丁丁操履資磨琢論文貴討評杖藜扶跛倚藥劑發聾<lb/>
盲絶倒心都醉奔馳視只瞠風流懷衞玠敏㨗憶袁宏<lb/>
願見摩天手真成擲地玎戈矛萬人敵膾炙五侯鯖意<lb/>
妙操干舞聲希舍瑟鏗味深飴醴酪調古奏韺䪫文社<lb/>
誰襟袖詩壇為主盟中書仗毛穎發墨頼陶泓友直常<lb/>
希黯言剛酷鄙棖藏刀真善割膠柱未能箏數馬須資<lb/>
策馳車必式衡傳家惟義訓教子謝金籯婚嫁何時畢<lb/>
遨嬉莫我爭浮家苕水去乘興剡川行吴殿悲遊鹿秦<lb/>
<pb n="KR4d0138_WYG_016-17b"/>
宫弔拱鼪爐峯看瀑布緱嶺聴吹笙神嶽登嵩華仙洲<lb/>
指沃瀛沖天思御鶴跨海欲騎鯨浩蕩愁千古翺翔撫<lb/>
八紘㑹當期若士髙揖笑浮生<lb/>
　　唐植甫左司許出示所藏紅絲硯輙成短歌奉呈<lb/>
　　　并簡顧子美<lb/>
羲和整御升暘谷赤雲夾日如飛鶩晶光下射東方山<lb/>
石卵含丹孕巖腹誰令巧匠鑿山骨截此頳堅一肪玉<lb/>
琢為巨硯形製竒中有彤雲爛盈目端溪美璞色馬肝<lb/>
<pb n="KR4d0138_WYG_016-18a"/>
黟歙珍胚紋霧縠豈知至寳出嵎夷散綺浮花彩尤縟<lb/>
鳳咮空聞名字佳龍尾苦笑規模俗謾誇眉子鬬嬋娟<lb/>
休認明眸類鴝鵒顧眄幸䝉君子知拂拭自逺塵埃辱<lb/>
火輪炫熀赤烏流墨海奫淪𤣥兔浴千金象管雕鏤精<lb/>
百鍊松煤龍麝馥怒猊渇驥縱奔拏春蚓秋蛇相綰束<lb/>
楮生便覺肌理妍毛穎何嘗免冠秃公家三世擅直聲<lb/>
此硯提攜資簡牘力侔天地掌中㢠膽落姦䛕筆端戮<lb/>
固宜祕玩不輕示神物䕶持無輙黷牕明几凈齋閣深<lb/>
<pb n="KR4d0138_WYG_016-18b"/>
日暖風清靄松竹試將墨妙冩新詩落筆煙雲歎神速<lb/>
矧公早年曾餌丹龜鶴精神鬢毛緑久卧商山茹紫芝<lb/>
行度天門騎白鹿猗蘭玉樹富堦庭黄巻青緗賸編軸<lb/>
願言什襲遺雲仍大筆髙文永相續<lb/>
　　次韻顧子美提舉許雪中見過之作<lb/>
殘臘苦寒情味惡萬里風雲欣雪作夜積端愁坤軸傾<lb/>
曉望却驚天界擴玉龍鱗甲卧羣山水海波瀾凝巨壑<lb/>
謝家兒女自多才笑詠飛花度羅幕金爐未覺獸炭温<lb/>
<pb n="KR4d0138_WYG_016-19a"/>
錦帳猶訝貂裘薄書生飢甚況復寒坐聴朱絃折臨獄<lb/>
松孤竹老念山林甲冷戈寒憫沙漠豈思龍尾賀千官<lb/>
且疊琴心舞雙鶴瑶林玉樹粲廻環勿謂軒庭全冷落<lb/>
擁門但作袁安卧命駕誰思子猷樂溪山如畫真自知<lb/>
金玉滿堂端不博煩公攜具欵我門注目遥空登晩閣<lb/>
凍吟猶作號寒聲此病欲醫那有藥公家故自富香醪<lb/>
我亦安能辭巨杓醉看萬事雪銷凝妙觀圓成不須學<lb/>
　　次韻邵子非見贈之作<lb/>
<pb n="KR4d0138_WYG_016-19b"/>
持竿相與釣鯨魚歎息平生術已疎嬉戲尚能追舊事<lb/>
窮愁聊復著新書昻霄聳壑公行爾拂石眠雲我自如<lb/>
卜築相望纔一水未應嵗晩恨離居<lb/>
　　次韻子美寄彦章同遊惠山之作<lb/>
結廬寂無車馬喧雀羅可設深扄門北牕一枕半成夢<lb/>
剥啄叩户驚心魂故人見過適我願相與攜手遊山樊<lb/>
春風桃李已零落孟夏草木行滋繁下瓢共酌陸子井<lb/>
策杖更歩公垂園山肴野䔩助清賞此心非子將誰論<lb/>
<pb n="KR4d0138_WYG_016-20a"/>
人生聚散如露電訪舊歎息無多存區區得失何足較<lb/>
瑟僴但期終不諼嗟予夙昔志四海逺游欲學飛鴻軒<lb/>
南征曾上帝子閣暮雨朝雲相吐吞西山積翠多爽氣<lb/>
大江縈練方東奔十年回首如夢到舊事今復聞公言<lb/>
邇來百念已灰冷但願痛飲窮朝昏新交漸鮮俗縁久<lb/>
省要更覺情懷敦山中蕙帳不落寞無復怨鶴啼驚猿<lb/>
平生有意師老氏以退為進卑為尊致君澤物付公等<lb/>
我乃送老溪前村置之此事勿復道且須吸盡黄金罇<lb/>
<pb n="KR4d0138_WYG_016-20b"/>
　　蔣山佛果師為縁事來而此土方饑戲賦是詩以<lb/>
　　　發一笑<lb/>
鍾山禪老天骨竒叢林晏座如孤羆諸方宗仰第一義<lb/>
説法舌作霹靂飛年來為衆建廣厦胷中結構良峩巍<lb/>
修梁巨棟資喜捨缾錫不憚東南馳飛騰道俗走檀越<lb/>
堆積金貝羅珠璣此方旱潦異常嵗百里稚耋方流離<lb/>
析薪鬻子給朝夕闔境半作嬰兒啼坐看縁事莫措手<lb/>
却欲反著僧伽棃未聞蘭若泣龍象好把信施賙寒飢<lb/>
<pb n="KR4d0138_WYG_016-21a"/>
向來收拾大寳聚隨手散盡真慈悲惟師具眼得空觀<lb/>
稇載豈愁華槖歸吾言可聴勿惆悵無價寳珠元在衣<lb/>
　　次韻葉少藴内翰丈霅川上買得弁山石林二首<lb/>
翰林風度世間無烱若清氷置玉壺蹔向霅川謀小隠<lb/>
未應魯國舍真儒平泉草木何須記杜曲桑麻幸可圖<lb/>
我亦新霑散人號浮家正欲老江湖<lb/>
視草金鑾不記年却將心事付林泉歸居盤谷真良䇿<lb/>
買得愚溪定夙縁隔竹聞聲鳴佩玉揮毫落紙散雲煙<lb/>
<pb n="KR4d0138_WYG_016-21b"/>
欲誇水石無窮趣故把新詩得得傳<lb/>
　　近約周仲居同遊陽羡以私故不果見寄笱蕨因<lb/>
　　　成此詩<lb/>
勝遊尚爾阻躋攀自愧閒中亦未閒多謝幽人分筍蕨<lb/>
宛同春日到雲山洞天上下煙霞裏溪水㢠環圖畫間<lb/>
蹔過豈能窮妙賞結廬終欲老疎頑<lb/>
　　次韻顧子美見示久雨三首<lb/>
一春常苦雨入夏尚慳晴雲物頻舒巻軒牕乍晦明下<lb/>
<pb n="KR4d0138_WYG_016-22a"/>
田嗟漲溢髙岸惜頽傾蔓草無情思芟除又發生<lb/>
朝來疑欲霽雲氣復如蒸泥潦疲馳驟晨昏錯寢興及<lb/>
時初可喜失節反堪憎安得西山出層樓共一登<lb/>
中夏猶裌衣澤國信殊候連隂不復開似欲無晴晝涓<lb/>
涓簷間滴駃駃渠中溜蒼生環堵完遑恤吾廬漏<lb/>
　　寄毛逹可内翰并録送魏公别録<lb/>
縠水柯山藴秀竒精忠深結冕旒知玉堂視草久推重<lb/>
金椀書名猶恨遲廊廟未應忘澤物江山且復助題詩<lb/>
<pb n="KR4d0138_WYG_016-22b"/>
慇懃寄録韓公事好為斯民更築基<lb/>
迂愚聊復隠清時幽事相關只自知滿地落花看鶴舞<lb/>
一軒春雨對僧棊閑中日月真銷得物外煙霞漸可期<lb/>
坐致時康頼公等不湏深遯採商芝<lb/>
　　蓴菜<lb/>
渺渺春湖水拍天紫蓴千里正聮緜初抽荷蘂半含露<lb/>
旋摘龍須尚帶涎鹽䜴欲調難並美鱸魚兼憶詎非賢<lb/>
自憐不是知機士飽食空能上釣船<lb/>
<pb n="KR4d0138_WYG_016-23a"/>
　　送李泰發吏部赴官陽朔<lb/>
意氣相期㑹面前謫官邂逅兩蕭然誰憐蘭省鵷鸞友<lb/>
去作桂林山水仙直道事人寧免黜拙謀於我欲爭先<lb/>
寛恩下逮宜非久來買梁谿二頃田<lb/>
陽朔谿山冠百蠻羡君逺宦得躋攀聲名已落寰區内<lb/>
忠信自行夷貊間山作劔鋩攢峻拔水如羅帶巧㢠環<lb/>
此生又作南征計好把輕綃寄一斑<lb/>
　　寄李泰發吏部<lb/>
<pb n="KR4d0138_WYG_016-23b"/>
我生稟賦愚且屯昔遊帝所知何因狂言妄發取譴廢<lb/>
屏跡分甘麋鹿羣公於何許知姓字迂趾訪我梁谿濵<lb/>
平生傾蓋意氣合談笑便覺襟懷親如公材識邁倫等<lb/>
緩步自當居要津胡為亦復作此態出語輙已驚臣鄰<lb/>
扁舟歸探㑹稽穴單騎去指蒼梧雲嶺南風土不全惡<lb/>
陽朔山水古所珍郎官出宰乃故事絶徼萬里皆吾民<lb/>
布宣徳澤被蠻邑獷俗可使風還淳古來節士志溝壑<lb/>
笑視生死同埃塵甘心刀鋸蹈鼎鑊狥國詎免危其身<lb/>
<pb n="KR4d0138_WYG_016-24a"/>
聖朝寛大幸無比竄謫未久多䝉恩轅駒仗馬戀芻豆<lb/>
何用局促聲長吞堂堂基業甚宏逺豈使扶助無良臣<lb/>
勉㫋行矣佇旋斾乘興且訪山隂人<lb/>
　　同翁士特小飲中隠堂<lb/>
三伏炎蒸畫舸㢠蓬門聊復為君開松篁䕃翳罇中渌<lb/>
杖履逍遥池上臺小雨乍隨雲影散好風還逐月光來<lb/>
虛堂夜久羣嚻息枕簟相從亦快哉<lb/>
　　士特見和復次前韻<lb/>
<pb n="KR4d0138_WYG_016-24b"/>
丘園命駕未應㢠三徑還同蔣詡開盤谷初能容蕙帳<lb/>
鈞天無復夢瑶臺稚年尚憶嬉遊處老境相從歸去來<lb/>
幸有西山供醉眼不妨吟望思悠哉<lb/>
　　同士特逰惠山再次前韻<lb/>
九峯秀色照溪廻古寺崢嶸殿閣開潄玉泉聲鏘石洞<lb/>
鬱藍天影抱瓊臺親賔情話真難得巖壑幽尋豈易來<lb/>
且復淹留同一醉未應遄櫂念歸哉<lb/>
　　題周孝侯廟<lb/>
<pb n="KR4d0138_WYG_016-25a"/>
周侯高節冠千古志氣剛明乃如許劔斬長橋㦸尾蛟<lb/>
刺殺南山雪毛虎歸來一聴閭里言折節寧辭逺遊苦<lb/>
學成名立世共驚狥國忘身乃其所至今血食荆溪濵<lb/>
廟貎崇深日簫皷我來再拜仰遺像思古傷今悵誰語<lb/>
君不見淮隂跨下已亡竒噲等何羞與為伍<lb/>
　　余乙已春赴奉常召如京師五月四日至京口同<lb/>
　　　似表叔易遊北固甘露寺<lb/>
招提殿閣鬱嵳峩占得江山氣象多一水下臨縈素練<lb/>
<pb n="KR4d0138_WYG_016-25b"/>
兩山對峙疊青螺乍欣心目到空濶坐看風雲相盪摩<lb/>
景物自新人自老舊遊追憶奈愁何<lb/>
　　雨中渡楊子江書懷呈似表叔易<lb/>
波光澹澹艣聲圓風軟潮平利涉川浩渺雲濤連海嶠<lb/>
空濛煙雨濕樓船江山雄偉冠天下景物瓌竒繞目前<lb/>
逺蹟禹功湏我輩感時懷古一悽然<lb/>
　　同似表叔易置酒平山堂<lb/>
蹔停征櫂此從容歎息前賢結構雄心眼乍隨天宇濶<lb/>
<pb n="KR4d0138_WYG_016-26a"/>
笑談不覺酒罇空江光隠見軒楹裏山色虛無煙雨中<lb/>
種柳仙翁何處去年年疎翠自春風<lb/>
　　過召伯埭遊斗野亭次司諫孫公韻<lb/>
星斗照淮楚緑野如砥平兹亭結構小景物有餘清<lb/>
我來值袢暑霽霧褰高甍登臨得佳友坐使懷抱傾方<lb/>
塘楊柳合極望菰蒲生仰徳思謝傅弔古傷蕪城濁酒<lb/>
聊共酌小鱗鮮可烹抱拙卧江海胡為復此行區區螢<lb/>
爝光何補日月明稽古得車馬平生笑桓榮<lb/>
<pb n="KR4d0138_WYG_016-26b"/>
　　途中書懷<lb/>
去國飄零伴一星誤恩還許謁承眀已甘松菊老三徑<lb/>
豈有材猷厠九卿晩景故慙題柱客壯懷多謝棄繻生<lb/>
片帆自逐南風起遇坎乘流且麽行<lb/>
　　新開河食鱖魚戲成<lb/>
平湖渺漫煙蒼蒼菰蒲擢秀新荷香漁舟演漾出深浦<lb/>
舟中鮮鱖肥而臧傳呼就買不論價得錢留魚魚眼光<lb/>
細鱗哆口傳鬐鬛斕斑㸃黒㣲塗黄巨盆汲水養餘息<lb/>
<pb n="KR4d0138_WYG_016-27a"/>
撥剌奮尾猶洋洋付庖薦酒擇困者揮刀切玉芼桂薑<lb/>
麯生風味已醖藉得此更使不可忘松江之鱸不足憶<lb/>
銀色詎數緜州魴惜哉行役難駐櫂一飽未許杯盤常<lb/>
雨蓑煙笠乃吾事安得獨釣青茫茫<lb/>
　　泗上瞻禮僧伽塔<lb/>
湯湯淮泗濵實為至人居至人骨已冷靈響初不渝巍<lb/>
然窣堵波金碧耀雲衢突兀三百尺勢欲凌霄虛乃知<lb/>
天人師冝有神明扶憶昔嵗乙未奉親由此途開關瞻<lb/>
<pb n="KR4d0138_WYG_016-27b"/>
晬容端相不可誣清秋日當午為現摩尼珠蟬聮寳鐸<lb/>
間懸綴如流蘇萬目共瞻覩稚耋驩驚呼重來念舊事<lb/>
感歎涕澘如再拜禮雙足如師真丈夫<lb/>
　　汴上有感<lb/>
不踏隋池今幾日重來空歎二毛侵黄流渾渾帆檣影<lb/>
緑岸森森榆柳隂雨霽鳩鳴呼婦急曉涼蟬噪感人深<lb/>
區區往返何為者誰識先賢用舍心<lb/>
　梁谿集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百五十一</head>
    <p>
<pb n="KR4d0138_WYG_151-1a"/>
欽定四庫全書<lb/>
　梁谿集巻一百五十一　　　宋　李綱　撰<lb/>
　　迂論七<lb/>
　　　論張子房郭子儀之誠智<lb/>
　　　論變亂生於所忽<lb/>
　　　論西北東南之勢　　論女禍<lb/>
　　　論孔文舉　　　　　論虞舜高光之有天下<lb/>
　　　論黨錮之禍　　　　論人主之剛明<lb/>
<pb n="KR4d0138_WYG_151-1b"/>
　　論張子房郭子儀之誠智<lb/>
高祖取天下以三傑而黥彭之徒不足道也卒之蕭何<lb/>
囚縶韓信葅醢而黥彭亦皆不得其死獨子房以三寸<lb/>
舌為帝者師高祖字之而未嘗名吕后徳之而不敢慢<lb/>
超然逺舉獨能以功名終焉肅宗中興以郭李而僕固<lb/>
懐恩來瑱之徒不足道也卒之光弼為䜛間所乘遂陷<lb/>
嫌隙其懐恩來瑱亦皆不得其終獨子儀全名高節爛<lb/>
然獨著權傾天下而朝不忌功盖一世而主不疑侈窮<lb/>
<pb n="KR4d0138_WYG_151-2a"/>
人欲而議者不之貶福禄之盛人臣莫及焉盖子房以<lb/>
其智而子儀以其誠智之至者既明且哲以保其身子<lb/>
房以之誠之至者忠貫日月神明扶持子儀以之故夫<lb/>
因固陵之問而議韓彭之地因複道之見而圗雍齒之<lb/>
封樊噲之諫還軍㶚上則曰噲之言可聽也劉敬之策<lb/>
建都闗中則曰敬之説是也天下已定道引辟榖閉門<lb/>
不出而願從赤松子遊若是者豈非子房之智歟雖智<lb/>
也未嘗不本之于誠提孤軍以戡大憝仗大義以造王<lb/>
<pb n="KR4d0138_WYG_151-2b"/>
室單騎免胄以見回鶻減省騶從以過朝恩大難畧平遭<lb/>
䜛惎奪兵柄而朝聞命夕引道無纎芥自嫌若是者豈<lb/>
非子儀之誠歟雖誠也未嘗不照之以智盖徒智而已<lb/>
不本于誠則隂謀秘計人得以疑之此陳平之智有餘<lb/>
所以為高祖之所疑也何足以語子房哉徒誠而已不<lb/>
照之以智則直情徑行物得以欺之此馬燧之智不足<lb/>
所以為吐蕃之所欺也何足以語子儀哉自古立功名<lb/>
者多矣漢唐以來未有若子房子儀之懿者也有志之<lb/>
<pb n="KR4d0138_WYG_151-3a"/>
士可不景慕而師仰之哉<lb/>
　　論變亂生於所忽<lb/>
秦以三代封建王室削弱之故置侯罷守隳名城殺豪<lb/>
俊而陳勝吴廣起于謫戍奮臂一呼天下響應劉項興<lb/>
而秦遂亡漢矯秦失裂土以封功臣宗室子弟多者至<lb/>
七十餘城使郡國相錯而韓彭英盧叛于前吴楚七國<lb/>
變于後至元成間異姓諸侯王既已滅絶宗室之國惟<lb/>
食租税至乘牛車自以為可以無患矣而朝政歸于外<lb/>
<pb n="KR4d0138_WYG_151-3b"/>
戚王莽因以簒漢光武中興功臣所封不過大縣數四<lb/>
奉朝請而不責以吏事宗室之國皆有分限抑逺外戚<lb/>
不使與政可謂得策矣其後閹宦擅權黨錮之禍興而<lb/>
董卓曹操相繼以取之至唐因隋之制置府兵嚴鎮守<lb/>
威加于夏夷功臣無世襲之國宗室無尺土之封而武<lb/>
韋楊氏乃以女寵扇禍其後安史之亂甫定而藩鎮之<lb/>
勢浸強分裂土宇擅征伐私貨財天子不得以制而朱<lb/>
全忠因之遂移唐祚國家鑒藩鎮之弊黜削其權一切<lb/>
<pb n="KR4d0138_WYG_151-4a"/>
任以文吏尺土一民甲兵貢賦皆歸于朝廷無尾大不<lb/>
掉之患而宗室外戚又非有過分之寵也北結契丹以<lb/>
為歡鄰西制夏人東招高麗南撫交趾率皆臣属非有<lb/>
夷狄之虞也維持制御之術過于前代逺甚而金寇乘<lb/>
間竊發驅馳中原遂有不可支吾之勢夫自秦漢以來<lb/>
規模計畫創法立制所以措天下于安固者莫不自謂<lb/>
足以革前日之弊而曲盡其巧矣卒之所以為變故者<lb/>
皆出于思慮之表其故何哉豈在天者有黙定之數而<lb/>
<pb n="KR4d0138_WYG_151-4b"/>
不可以人力為歟抑在人者措置有所未盡而變故生<lb/>
于所忽歟将事之轉徙不常而馴致使之然歟盖雖聖<lb/>
人創業垂統立法以傳于後世亦不能以無弊故太公<lb/>
為政于齊舉賢而尚功後世不免有簒弑之臣周公為<lb/>
政于魯尊尊而親親後世不免有陵遲之漸三代封建<lb/>
後世郡縣與夫所以維持制御之術初未嘗不善也而<lb/>
禍患生於不虞者人事有所忽而馴致之勢使然也惟<lb/>
能因其弊而救之如善醫者之治病太過則㵼之不足<lb/>
<pb n="KR4d0138_WYG_151-5a"/>
則補之陽盛則濟之以寒凉隂盛則濟之以温熱因病<lb/>
投藥視其所偏而扶持之使輕重緩急之勢常足以相<lb/>
權則庻幾乎其可也<lb/>
　　論西北東南之勢<lb/>
自古帝王興于西北者多能兼并東南而宅于東南者<lb/>
不能制服西北故秦據雍州以蠶食諸侯卒并天下漢<lb/>
都闗中破趙取代服燕定齊而卒亡楚晉承曹魏而平<lb/>
吴隋承後周而滅陳唐起晉陽取長安遂定海内本朝<lb/>
<pb n="KR4d0138_WYG_151-5b"/>
都汴先得西北而後下江湖嶺蜀服閩浙如拾地芥然<lb/>
東晉宅江表卒不能復中原其後劉裕乘勢電掃得洛<lb/>
得闗中而亦不能守也宋齊梁陳因之僅足自保竟不<lb/>
能以跬歩進豈非地勢人事使之然歟盖天下形勢西<lb/>
北高而東南下故戰國之兵皆仰闗而攻秦説者謂自<lb/>
闗中下兵如建瓴水而山東王者不得不王霸者不得<lb/>
不霸東南皆江湖沮洳非用武之地此地勢然也西北<lb/>
之人強壯堅忍耐勞苦而習用兵加以土産徤馬便于<lb/>
<pb n="KR4d0138_WYG_151-6a"/>
馳逐精甲利兵強弓勁弩之所自出東南之人柔脆剽<lb/>
輕不習戰陳舟檝之所利而非車騎之所便并呑天下<lb/>
者非西北之兵不可此人事然也地勢人事如此而又有<lb/>
所謂天時者焉當其可為之時而不為則失機㑹故謀<lb/>
畫之臣聽納之君因時定策間不容髪此劉敬所以脱<lb/>
輓輅以建金城之安留侯贊之高祖即日駕西都闗中<lb/>
而不疑也<lb/>
　　論女禍<lb/>
<pb n="KR4d0138_WYG_151-6b"/>
有天下而多女禍未有若李唐之甚者也武后以牝奪<lb/>
晨革姓建號幾移唐祚中宗親為所廢處房陵者二十<lb/>
餘年一旦復位即縱韋氏幾至亂邦韋氏乘夫淫烝於<lb/>
朝斜封四出既鴆帝欲臨朝稱制明皇親平内難而開<lb/>
元之末沉酣燕私嬖楊貴妃幾至䘮國盖人君齊家以<lb/>
正天下故詩以后妃風化為首而昔之帝王未有無家<lb/>
法以貽訓後昆者獨唐不然高祖之起兵于太原盖裴<lb/>
寂以晉陽宮人私侍之故刼持之遂定秘計太宗既殺<lb/>
<pb n="KR4d0138_WYG_151-7a"/>
元吉納其妃生子而使為之後武后固常侍太宗矣身<lb/>
接帷幕賜號武媚而高宗立之不恥也中宗幽廢與韋<lb/>
后約一朝見天日不相制至復位后與武三思升御牀<lb/>
愽戯帝從旁㸃籌不以為怍而貴妃楊氏初為夀王妃<lb/>
明皇召内禁中異之即為出自妃意者丐籍女官號太<lb/>
真更為夀王聘妃而太真得幸其家法如此欲無女禍<lb/>
得乎<lb/>
　　論孔文舉<lb/>
<pb n="KR4d0138_WYG_151-7b"/>
孔文舉志廣材疎雖有靖難之志迄無成功而名重海<lb/>
内後世君子亦以高節許之者豈非以其氣足以盖天<lb/>
下乎其為北海相為盜賊所圍遣太史慈求救于劉備<lb/>
備驚曰孔北海乃復知天下有劉備耶其守青州為袁<lb/>
譚所攻流矢雨集而融隐几讀書談笑自若既還許都<lb/>
雖曹操之姦雄隂狡權勢方盛融視之蔑如峭論鯁議<lb/>
屢沮其謀嘲誚躪轢畧不為之下故議馬日磾之不宜<lb/>
加禮則責之以大臣之節議肉刑之不可復則比之斮<lb/>
<pb n="KR4d0138_WYG_151-8a"/>
朝涉之脛其破袁紹以甄氏賜子丕也則誚之以武王<lb/>
伐紂以妲已賜周公其討烏丸也則嘲之以大将軍逺<lb/>
征蕭條海内昔肅慎不貢楛矢丁零盜蘇武牛羊可并<lb/>
案之其欲誅楊彪也則不俟朝服詣操争之曰孔融魯<lb/>
國一男子耳今日誅彪來日拂衣去不朝矣其表制酒<lb/>
禁也則以書抵操争之尤多侮慢之辭操以融名重天<lb/>
下外雖容忍而潛忌正議慮鯁大業遂枉奏而殺之嗚<lb/>
呼使融不死操内有所憚其敢圗九錫建魏國而其後<lb/>
<pb n="KR4d0138_WYG_151-8b"/>
卒移漢祚乎故史臣稱其高志直情足以動義概而忤<lb/>
雄心使移鼎之跡事格于人存代終之規啓機于身後<lb/>
比之山有猛獸藜藿為之不採雖與琨玉秋霜比質可<lb/>
也不其然歟若融者真所謂乃心漢室以身死之而不<lb/>
與曹氏者也彼荀彧之徒方奴事操之不暇後雖飲藥<lb/>
自殺乃其用意太巧不得已而然耳豈可與文舉同日<lb/>
而語哉<lb/>
　　論虞舜高光之有天下<lb/>
<pb n="KR4d0138_WYG_151-9a"/>
舜居深山木石之與居鹿豕之與遊飯糗茹草若将終<lb/>
身焉堯舉而授之天下被袗衣鼔琴二女果若固有之<lb/>
聞一善言見一善行若决江河沛然莫之能禦也豈特<lb/>
舜為然高祖由泗水亭長而創業光武由南陽䟱属而<lb/>
中興方其在窮約之中一布衣耳及南面而經營天下<lb/>
駕馭諸将聽納群策如石投水而運諸掌其視海内有<lb/>
負固僣竊而不服者必削平之而後已勵精圗治天下<lb/>
若治其家然盖不如是不足以創業中興而成帝王之<lb/>
<pb n="KR4d0138_WYG_151-9b"/>
業也<lb/>
　　論黨錮之禍<lb/>
東漢黨錮之禍其始起于甘陵有南北部之謡汝南二<lb/>
郡謡其郡守轉入太學諸生郭林宗賈偉節為之冠與<lb/>
李膺陳蕃王暢更相襃重而怨膺者上書誣告其養太<lb/>
學遊士交結諸郡生徒共為部黨誹訕朝廷疑亂風俗<lb/>
於是天子震怒班下郡國逮捕黨人而膺等皆坐禁錮<lb/>
自是正直廢放邪枉熾結海内希風之流遂共相標榜指<lb/>
<pb n="KR4d0138_WYG_151-10a"/>
天下名士而有三君八俊八顧八及八厨之號其後有<lb/>
承望閹宦意指者上書告張儉與同郡二十四人別相<lb/>
稱號圗危社稷而儉為之魁靈帝詔捕儉等而閹宦諷<lb/>
有司奏捕前黨李膺之徒皆死獄中諸為怨隙者因相<lb/>
陷害睚眦之忿濫入黨中坐廢禁者幾千餘人凡黨亊<lb/>
始自甘陵汝南成于李膺張儉海内塗炭二十餘年諸<lb/>
所蔓衍皆天下善士而漢亦自此季矣大抵朝廷清明<lb/>
賢俊在位有以制服小人則天下治安而為國家之福<lb/>
<pb n="KR4d0138_WYG_151-10b"/>
朝廷昏微姦邪得志必須誣陷君子則天下危亂而為<lb/>
國家之禍方靈帝之時閹宦擅權莫之敢攖而李膺張<lb/>
儉之徒振㧞汚險之中藴義生風以鼔動流俗激素行<lb/>
以耻威權立亷尚以抑貴勢使天下之士皆高尚其道<lb/>
而汚穢朝廷故閹夫憸人因其危而擠之指為部黨一<lb/>
網幾盡而士有不幸罹其禍者幽深牢破家族而不顧<lb/>
至于伏其死而母歎其義雖顛沛假命而聞其風者莫<lb/>
不欽慕而争為之主豈不賢哉然膺儉等其取名太多<lb/>
<pb n="KR4d0138_WYG_151-11a"/>
其嫉惡太甚固非自全于亂世之道使遇其時其功蹟<lb/>
豈易量耶此非膺儉之不幸乃漢室之不幸也<lb/>
　　論人主之剛明<lb/>
人君不患乎太剛而常患乎柔而不斷太剛者不能無<lb/>
過舉然不失為賢君柔而不斷則遂有昏亂之漸盖剛<lb/>
者多明柔者常暗明暗者賢君庸主之所以分也漢宣<lb/>
帝勵精為治信賞必罰綜覈名實不能無過舉然卒為<lb/>
賢君者剛故也至元帝則優柔不斷孝宣之業衰焉唐<lb/>
<pb n="KR4d0138_WYG_151-11b"/>
宣宗精于聽斷以察為明無復仁恩之意不能無過舉<lb/>
然卒為賢君者剛故也若文宗則仁柔少斷以致甘露<lb/>
之禍觀元帝寛宏善下出于恭儉號令温雅有古風烈<lb/>
然有一蕭望之卒信䜛使自殺至委用𢎞恭石顯則膠<lb/>
固而不移此孝宣之業所以衰而漢之紀綱遂至不振<lb/>
豈非以其柔而暗故歟觀文宗恭儉儒雅出于天性慨<lb/>
然慕太宗之治太和政事號為清明然任一宋申錫卒<lb/>
為閹宦所誣而斥之至委用李訓鄭注則一意而不疑<lb/>
<pb n="KR4d0138_WYG_151-12a"/>
此甘露之事所以禍及忠良不勝其寃而帝亦飲恨而<lb/>
沒豈非以其柔而暗故歟夫人君取象于天則以剛為<lb/>
徳也取象于日則以明為徳也體剛明之徳而剛不至<lb/>
于暴明不至于察雖古聖帝明王何以加此至于剛明<lb/>
而不能無過舉猶為中材之君若夫剛撓而為柔明易<lb/>
而為暗則失其所以為君之徳矣雖欲建功立事追縱<lb/>
古人惡可得哉<lb/>
　<lb/>
<pb n="KR4d0138_WYG_151-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻十八</head>
    <p>
<pb n="KR4d0138_WYG_018-1a"/>
欽定四庫全書<lb/>
　梁谿集巻十八　　　　　　宋　李綱　撰<lb/>
　　詩十四<hi>在湖外作五十七首</hi>
　　　谷簾泉　　　　　　再遊廬山感懷<lb/>
　　　開先寺漱玉亭　　　瀑布<lb/>
　　　簡寂觀　　　　　　歸宗寺四詠四首<lb/>
　　　偶成　　　　　　　靈湯<lb/>
　　　廬山戯成　　　　　圓通寺與覺老步月<lb/>
<pb n="KR4d0138_WYG_018-1b"/>
　　　諸刹以水激磑磨殊可觀<lb/>
　　　子弟遊天池余以病不果往<lb/>
　　　戯贈東林珪老　　　西林寺<lb/>
　　　同許右丞遊東西二林<hi>許右丞詩附</hi>
　　　太平觀植瑞香可愛恨不及其花時<lb/>
　　　白公草堂　　　　　琵琶亭<lb/>
　　　過淵明故居　　　　德安食枇杷<lb/>
　　　雲居勤老以書見邀不果往<lb/>
<pb n="KR4d0138_WYG_018-2a"/>
　　　憇潭田精舍<hi>詩佚</hi>　　聞子規<lb/>
　　　雲巖月林堂成古風<hi>詩佚</hi>
　　　戯題墨梅　　　　　兠率寺<lb/>
　　　玉溪亭　　　　　　過苦竹嶺二首<lb/>
　　　通城送季言弟二首<lb/>
　　　季言送至湖外往無為挈姊旅襯<lb/>
　　　寄王周士絶句二首<lb/>
　　　寓居僧舍東軒池蓮盛開珪老有意見過<lb/>
<pb n="KR4d0138_WYG_018-2b"/>
　　　張子公以圓鑑見寄作詩答之<lb/>
　　　早起　　　　　　　有感<lb/>
　　　小塘　　　　　　　飛雲<lb/>
　　　讀留侯傳　　　　　東軒夜坐<lb/>
　　　浴罷和東坡韻　　　次韻謫居三適<lb/>
　　　懷季言弟并簡仲輔叔易<lb/>
　　　次韻張子公見寄二首<lb/>
　　　余久不飲酒雨後晚凉悠然獨酌戯成<lb/>
<pb n="KR4d0138_WYG_018-3a"/>
　　　葉落　　　　　　　無因再遊道林嶽麓<lb/>
　　谷簾泉<hi>世稱谷簾第一惠山第二</hi>
甘泉多自名山出世品谷簾為第一淄澠之水不易辨<lb/>
臆說詎敢評得失廬山深處為谷簾度嶺穿雲費時日<lb/>
道人裹飯時一到敲火烹茶資野逸坐令僕𨽻致缾甖<lb/>
是非誠否良難詰世間知味定何人食蔗多謂甜於蜜<lb/>
居然真偽相混殽往往循名因去實何似家山陸子泉<lb/>
石縫迸出蒼龍淵山中空洞乳滿腹一𣲖下作梁谿源<lb/>
<pb n="KR4d0138_WYG_018-3b"/>
清甘著舌久不散持以瀹茗增芳妍華堂石甃與覆護<lb/>
好事汲取肩相駢有時置酒飲其上醉滌肺腑塵煩蠲<lb/>
緘題寄逺無偽者貴賤均飲初不偏彼如幽人在空谷<lb/>
此若佳客臨風前未須細較味優劣且問所處誰為賢<lb/>
　　余㓜嘗一到廬山再遊巳三十年矣感懷二首<lb/>
夢想廬山三十秋却因謫宦得重遊禪林處處逢清賞<lb/>
山路人人識故侯絶嶺半將雲幕覆飛泉長作玉虹流<lb/>
平生丘壑真吾志一洗胷中萬斛愁<lb/>
<pb n="KR4d0138_WYG_018-4a"/>
香爐峯頂紫煙凝三峽橋邉雪浪驚不為迂疎成逺謫<lb/>
豈能蕭散箇中行雲霞映帶松蘿色殿閣深嚴鍾磬聲<lb/>
回首世縁真夢幻故應長此寄浮生<lb/>
　　開先寺漱玉亭<lb/>
未遊潄玉亭先誦東坡詩手持芙蕖跳下清泠中疑非<lb/>
謫仙不能為此詞後翁三十年我亦逰於斯飛橋已堙<lb/>
沒故跡多推移空餘髙巖與深谷落日慘淡松風吹白<lb/>
龍依舊出青峽散沫下作清漣漪古來陵谷㑹遷變况<lb/>
<pb n="KR4d0138_WYG_018-4b"/>
乃景物資人為雲間灩灩吐寒月清光不減翁當時相<lb/>
望一世發孤笑坐使萬古生長悲<lb/>
　　瀑布<lb/>
我昔遊太華矯首望仙掌瀑布如懸河斗落五千丈空<lb/>
濛雨雹飛澒洞巖壑響及觀廬山瀑未覺快清賞飛泉<lb/>
出山腰半派隠層嶂沈吟謫仙詞其或過所奬傳聞山<lb/>
之巔峯岫列屛障銀河落九天噴薄殊異狀倒掛三石<lb/>
梁無乃在此上逝將隨羽人裹足一同往懷哉不可得<lb/>
<pb n="KR4d0138_WYG_018-5a"/>
空積青霞想<lb/>
　　簡寂觀<hi>陸脩静故居</hi>
髙士不可見雲鄉空舊居煙嵐飛瀑外露石禮星餘松<lb/>
老未歸鶴沼深清見魚何人得丹訣應有枕中書<lb/>
　　歸宗寺四詠<hi>紫霄峯墨池</hi>
孤峯秀㧞翠嶤岧峯頂虚無是紫霄從此上賔朝帝所<lb/>
直須穏跨玉龍腰<lb/>
溪流宛轉若翔鸞翠色涵虗特地寒底事舞餘窺碧沼<lb/>
<pb n="KR4d0138_WYG_018-5b"/>
袛應誤作鏡中㸔<lb/>
右軍真是墨中仙到處成池豈盡然祗有此間疑可信<lb/>
白雲書法至今傳<hi>羲之受書法於白雲先生今廬山白雲洞也</hi>
光射蒼巖石鏡屛我來一現豈無情誰云顯晦知時節<lb/>
長伴空山寒月明<lb/>
　　偶成<hi>東坡題潄玉亭石柱云玉局散吏來遊而余領洞霄</hi>
洞霄吏上紫霄峯潄玉亭遊玉局翁人物風流何可並<lb/>
山林趣舍畧相同是非論定千年後身世塵勞一夢中<lb/>
<pb n="KR4d0138_WYG_018-6a"/>
我是騎鯨謫仙裔赤鯶相逐御清風<lb/>
　　靈湯<lb/>
石甃靈湯列道周玉池金屋未相侔滌塵時有幽人到<lb/>
不與驪山共一流<lb/>
　　客言廬山往年之盛今不逮逺矣戯成此詩<lb/>
福地禪林海内無盛衰亦與世縁俱祗應泉石不知老<lb/>
長伴煙雲得自娯種杏仙家今寂寞獻花衲子亦乾枯<lb/>
我生頗恨來遊晚也勝不來空㸔圖<lb/>
<pb n="KR4d0138_WYG_018-6b"/>
　　圓通寺與覺老步月<lb/>
石耳峯前松檜香月華天影夜茫茫道人試道依溪水<lb/>
何似曹溪一派長<lb/>
　　諸刹以水激磑磨殊可觀為賦此詩<lb/>
疊石壅寒派湍流㵼逥溪誰將方便智成此妙圓機輪<lb/>
輻互髙下波濤鬱翻飛磨牙逓旋斡磑杵紛昻低玉粒<lb/>
已粲粲瓊花亦霏霏雖存機械巧利澤成慱施試語漢<lb/>
隂老使知渾沌非惟當善用心功與天地齊<lb/>
<pb n="KR4d0138_WYG_018-7a"/>
　　子弟輩遊天池余以病不果往<lb/>
雲山積翠倚穹蒼仙聖靈蹤寫上方瑞像世傳藏錦繡<lb/>
神光人說似清涼心安是處皆歡喜眼正無時非吉祥<lb/>
我病未能尋勝境慇懃為爇一爐香<lb/>
　　戯贈東林珪老<lb/>
我遊廬阜南山北師住二林東院西試問逺公求作佛<lb/>
何如陶令醉如泥苦邀名山同蓮社笑送幽人過虎溪<lb/>
千載風流久寥落更煩拈出與提撕<lb/>
<pb n="KR4d0138_WYG_018-7b"/>
　　西林寺<lb/>
東林大禪苑殿閣傑以雄西林乃律居僧房小玲瓏泉<lb/>
流庭廡間宛轉如鸞龍花竹深窈窕松蘿鬱青葱縱觀<lb/>
魯公書逺揖峭直風餘碑雖崢嶸一掃凡馬空安得數<lb/>
椽地介居二林中當有逺公流䇿杖時相從<lb/>
　　翰方舍舟九江適㑹僕射相公道過二林得非所<lb/>
　　　期相顧歎息輒為長句用志勝遊且以叙别<lb/>
公為逐客向何州我亦求家賦逺遊邂逅二林成晤賞<lb/>
<pb n="KR4d0138_WYG_018-8a"/>
寂寥千古想風流玉鏘溪堰凉吹榻葢偃松蘿翠滿樓<lb/>
明日分攜重迴首鑪峯空見紫煙浮<lb/>
　　道出廬阜偶值崧老右丞同遊東西二林䝉示佳<lb/>
　　　篇輒次來韻<lb/>
迂疎又復謫南州假道江山得勝遊杖履欣逢長者轍<lb/>
笑談同訪逺公流風揺杉檜驚寒夢煙鎻峯嵐繞翠樓<lb/>
回首中原意蕭瑟此生飄泊任雲浮<lb/>
　　太平觀道士植瑞香於簷廡間可愛頗恨不及其<lb/>
<pb n="KR4d0138_WYG_018-8b"/>
　　　花時為賦小詩<lb/>
道人心境閑種花白雲鄉交柯碧珊瑚薿薿衆葉光弱<lb/>
質資灌溉孤根怯清霜治畦簷廡間晏温借朝陽我來<lb/>
恨太晩不見花吐房想像正開時淡子兼㣲黄濯濯炫<lb/>
秀色霏霏㒟天香空餘風露枝璀璨繞逥廊地靈草木<lb/>
潤長與蘭蕙芳明年花更好矯首遥相望<lb/>
　　白公草堂<lb/>
樂天平生不可及謫官乃作廬中集香爐峯下結草堂<lb/>
<pb n="KR4d0138_WYG_018-9a"/>
石屏紙帳隨時給維摩丈室亦何有天女散花空結習<lb/>
何須江上聽琵琶泫然淚滴青衫濕<lb/>
　　琵琶亭<lb/>
去年假道潯陽城扁舟夜泊琵琶亭却憶當時醉司馬<lb/>
送客江頭秋月明今年謫官又重到掃地乃縁蜂冦經<lb/>
軒楹回首巳不見况欲更聞絃索鳴西風蕭蕭蘆葦響<lb/>
月色下照江波清秪應風月長不老坐閲塵世猶流萍<lb/>
我生多病苦憂患未能忘世那忘情移船相近夜悄悄<lb/>
<pb n="KR4d0138_WYG_018-9b"/>
側聽疑有檀槽聲<lb/>
　　過淵明故居<lb/>
捨櫂湓浦城稅駕柴桑里緬懷靖節翁衡宇兹避世乞<lb/>
食雖甚貧折腰肯為米陶然傲羲皇獨得醉中意三徑<lb/>
不願餘五斗聊自誄優游晉宋間俯仰無可愧若人骨<lb/>
已朽凛凛有生氣斜川尚環流層城亦秀峙如何髙世<lb/>
士廟貌乃頽圮誰將一觴酒薦此菊與杞朗詠歸來辭<lb/>
感嘆成坐起<lb/>
<pb n="KR4d0138_WYG_018-10a"/>
　　德安食枇杷<lb/>
故人餉盧橘煙雨江上村芳津流齒頰核細肌豐温誰<lb/>
為黄金彈偏宜白玉樽返源旋味處寂寞自無言<lb/>
　　雲居勤老以書見邀不果往戯作此頌寄之<lb/>
吾師脱浮玉振錫來雲居江邉波浪已逺去山頂風雷<lb/>
應晏如我來問津師草草咫尺雲岑悵難到師旣抝折<lb/>
柱杖不出山我亦把定韁繩不下道試將此意示叢林<lb/>
撫掌呵呵同絶倒<lb/>
<pb n="KR4d0138_WYG_018-10b"/>
　　聞子規<lb/>
江南四月五月時空山月夜啼子規勸我不如歸去好<lb/>
我方逺謫何時歸中原杳杳暗鋒鏑縱使得歸何所益<lb/>
不如且住碧山中為憑青鳥通消息<lb/>
　　戯賦墨畫梅花<lb/>
道人畫手真三昩力挽春風與遊戯露枝煙蘂忽嫣然<lb/>
自得工夫畦徑外由來黑白無定姿濃淡間錯相參差<lb/>
炯如落月耿寒影翳若宿霧含疎枝羣芳種種徒繁縟<lb/>
<pb n="KR4d0138_WYG_018-11a"/>
脫畧丹青尤拔俗妙質聊資陳氏煤幽姿好伴文生竹<lb/>
世呼墨竹為墨君此花宜稱墨夫人鈆華不御有餘態<lb/>
世間顔色皆非真年來妙觀齊空色天花時露真消息<lb/>
試煩幻出數千枝不費梁谿一丸墨<lb/>
　　兠率寺<lb/>
隨意寓禪房小軒風露凉山幽雲傍户林逈月窺牀竹<lb/>
色曉增翠桂花秋欲香無人知此意天影碧茫茫<lb/>
　　玉溪寺<lb/>
<pb n="KR4d0138_WYG_018-11b"/>
玉溪何日寺古佛亦塵埃髙閣雲初巻小池蓮半開竹<lb/>
風清枕簟松露滴莓苔寂寞溪邉路幽人自往來<lb/>
　　過苦竹嶺二首<lb/>
絶嶺横鳥道江湖從此分沈吟洞庭野悵望具區雲去<lb/>
住本非我别離空念羣子歸啼苦竹腸斷不堪聞<lb/>
今日江湖境雙眸嶺上明山光隨地好秋氣逼人清隴<lb/>
水初分處雲鴻欲别情離羣古来有嘆息未休兵<lb/>
　　次通城送季言弟還錫山二首<lb/>
<pb n="KR4d0138_WYG_018-12a"/>
半載相從作遠遊物華苒苒又新秋江南山水共清賞<lb/>
湖外風煙成獨留家逺為傳安稳信時艱増重别離憂<lb/>
宫渚此去無他地悵望自登黄鶴樓<lb/>
陸離長佩切雲冠澤畔行吟且紉蘭我巳安心為逐客<lb/>
子今何事亦抛官江湖鴻鴈初寥落風雪鶺鴒相急難<lb/>
歸去家山見諸季為言努力且加餐<lb/>
　　季言送湖外欲往無為挈其姊旅櫬歸錫山憫其<lb/>
　　　勤贈此一絶<lb/>
<pb n="KR4d0138_WYG_018-12b"/>
送我謫官遷姊殯人生如汝亦勞哉他時寄骨西江上<lb/>
煩汝<hi>闕</hi>　得得來<lb/>
　　寄王周士絶句二首<lb/>
偶然一病便休官萬石巖中處巳安底事書來猶剰語<lb/>
也知習氣掃除難<lb/>
年来百念冷於灰夢到江湖又一回從此故人音問近<lb/>
洞庭秋色鴈初來<lb/>
　　寓居通城僧舍東軒池蓮盛開竹庵珪老有意見<lb/>
<pb n="KR4d0138_WYG_018-13a"/>
　　　過戯贈此篇<lb/>
道人庵外萬竿竹何似小池千葉蓮月白風清誰共此<lb/>
心閑境寂兩翛然好抛筠粉娟娟净來㸔荷珠的的圓<lb/>
飛錫儻能真過我直須趂取晩霜前<lb/>
　　張子公以圓鑑見寄作詩報之<lb/>
我觀大圓鑑瑩澈靡瑕垢清光溢寒蟾碧井窺古甃氷<lb/>
池絶埃塵玉璧無肉好不知何年鑄欵識雜篆籕冷然<lb/>
照肝膽况燭須眉秀英英張公子輟贈意獨厚使我正<lb/>
<pb n="KR4d0138_WYG_018-13b"/>
衣冠更似别妍陋嗟予罹百憂半世困馳驟蒼浪齒髪<lb/>
衰巳覺成老醜幸兹置寛閑閉户念往咎冠欹與珮落<lb/>
顛倒散襟袖平生遭謗讒白黑坐分剖逝將杜徳機漸<lb/>
可塞智竇豈徒齊美惡端欲一昏晝鑑焉何所施無乃<lb/>
虚授受聊持戯鳳匣藏此蟠螭紐精光祕不露猶使魑<lb/>
魅走詎逃鸚鵡形時作蛟龍吼君㸔方寸間此物誰蔽<lb/>
覆靈臺湛虚明廣博含宇宙纎毫莫凝結萬象悉籠囿<lb/>
寧隨古今移不逐面目皺人人各具足一一謝雕鏤無<lb/>
<pb n="KR4d0138_WYG_018-14a"/>
塵安用拂表裏自通透諸佛亦何為四智此為首祖師<lb/>
持出遊法器久巳就那將清浄眼更入煩惱蔀隨縁夢<lb/>
幻年坐閲蠻觸鬭本來妙明心一念證無漏持此還寄<lb/>
君試問承當否<lb/>
　　早起<lb/>
秋曉凄然枕簟凉小牎殘月尚臨牀追尋夢境烟雲散<lb/>
起傍荷花風露香慨念闗河心黯黯諦觀身世意茫茫<lb/>
樽中有酒聊須醉造物於人自叵量<lb/>
<pb n="KR4d0138_WYG_018-14b"/>
　　有感<lb/>
三年再謫墮江湖何啻經行萬里餘環繞真同循磨蟻<lb/>
羈窮更類局轅駒自憐許國心猶壯却笑謀身術巳疎<lb/>
二聖未還民未靖尚思痛哭奏囊書<lb/>
　　小塘<lb/>
誰使精廬鑿小塘坐令天女試新粧風揺翠葢珊珊響<lb/>
露裛紅衣冉冉香棊罷雨聲來絶巘夢回月影上脩廊<lb/>
我生本自無根蔕觸處為家殊未央<lb/>
<pb n="KR4d0138_WYG_018-15a"/>
　　飛雲<lb/>
飛雲遊碧虚夭矯龍蛇勢因風態無窮抱日色增麗飄<lb/>
然欲安歸出岫非本意為霖竟何成跂望增歎喟<lb/>
　　讀留侯傳有感<lb/>
秦人失鹿解其紐羣雄競逐死誰手天方注意隆準公<lb/>
故使留侯作賔友圯上老人親授書言從志合真其偶<lb/>
捕取項籍如嬰兒指麾諸將猶獵狗運籌决勝帷幄中<lb/>
楚漢存亡良巳久誰言劉季田舍翁秪聽人言本無有<lb/>
<pb n="KR4d0138_WYG_018-15b"/>
但能信用子房謀何妨抱持戚姫日飲酒<lb/>
　　東軒夜坐<lb/>
苒苒流年催白頭此生那向此淹留天髙露下物華肅<lb/>
月澹風清僧宇幽河底光芒螢照水草間悲怨蚓吟秋<lb/>
夜凉人閴家千里别是羇臣一段愁<lb/>
　　浴罷追和東坡韻<lb/>
華髪短且稀無事蘭湯沐及兹秋暑闌頭垢資一浴平<lb/>
生冠裳汗徃咎不可復聊將清泠泉濯此空洞腹荒山<lb/>
<pb n="KR4d0138_WYG_018-16a"/>
薪易採巨斛水良足融融氣通膚爛爛光溢目枵然勺<lb/>
用瓢何必池甃玉呼童為爬背自勝飛燕沃振衣絺綌<lb/>
涼晞汗風前竹却來就繩牀一枕睡初熟忘世安用愁<lb/>
抛書且休讀夢中期汗漫萬里歸一矚吾生真寄耳來<lb/>
者亦何卜沛然乗天遊無心且縁督<lb/>
　　次韻謫居三適<lb/>
　　　旦起理髪<lb/>
未能運河車上泝泥丸宫鬢髪忽巳華颯若冐雪松清<lb/>
<pb n="KR4d0138_WYG_018-16b"/>
晨起自理濯此萬里風蕭蕭櫛齒快淅淅氣脉通呼兒<lb/>
助千徧緩手無怱怱我生本疎懶誤墮軒冕中野馬就<lb/>
羈靮何如霧生鬃握髪諒未能散髪聊與同金丹變鬒<lb/>
色縁合亦易逢逝將弄雲海一訪安期公<lb/>
　　　午牎坐睡<lb/>
涉世㡬滅頂欲為多掣肘功名如浮雲於我亦何有惟<lb/>
兹華胥國風土諳巳久坐中可斷取聊試維摩手昏昏<lb/>
一巻書兀兀三杯酒飄然到其鄉自覺樂而夀嗟我蒲<lb/>
<pb n="KR4d0138_WYG_018-17a"/>
栁姿未老先巳朽何嘗慕管蕭但欲師廣受未能脫羈<lb/>
束洗濯愈瑕垢巳矣姑兩忘蘧蘧學莊叟<lb/>
　　　夜卧濯足<lb/>
養生貴養足不假衾與裯温温斗水間可以解我憂月<lb/>
露夜寂寂風雨寒颼颼呼童具盆湯足若雙蜺投老來<lb/>
嗜坐卧突兀鷹在韝有時起游行恍訝煙雲浮自從飽<lb/>
滌濯此病良巳瘳虚堂日千轉輕㨗如沐猴<lb/>
　　懷季言弟并簡仲輔叔易<lb/>
<pb n="KR4d0138_WYG_018-17b"/>
我昔謫沙溪爾送至虎丘相㩗觀劒池共坐蒼崖陬霜<lb/>
寒草木衰肅肅天地秋慷慨論世故豈復知離愁中間<lb/>
謫雲安爾病家山留獨與仲及叔分攜浙江頭潮聲來<lb/>
海門風雨助颼颼銀濤蹙天起泛此一葉舟及玆謫武<lb/>
昌爾復從我遊回環溪壑間渺若雙沙鷗長江快清曠<lb/>
廬阜探竒幽行盡江南山始次湖外州傳聞浙郡兵盗<lb/>
用官庫矛夜深赤白丸殺吏起相讎懐家動歸心觸熱<lb/>
遽還輈作别今㡬時此情浩難收塊處誰共語把酒無<lb/>
<pb n="KR4d0138_WYG_018-18a"/>
與酬憑髙欲望逺獨上黄鶴樓吳越天杳杳風煙晚悠<lb/>
悠顧嗟禰處士坐困鸚鵡洲天驕氣方横盗賊起如蟊<lb/>
中原腤鋒鏑江漢屯貔貅爾歸議遷徙已有定論不黄<lb/>
屋尚飄泊吾敢懷燕休但願復相見一解無窮憂泫然<lb/>
念蒼生豈為吾身謀<lb/>
　　次韻張子公見寄二首<lb/>
處世何殊夢裏人大千沙界幾迴廵萬縁盡處方為我<lb/>
一念生時巳是塵幻境是誰從出沒舌根何物辨甘辛<lb/>
<pb n="KR4d0138_WYG_018-18b"/>
安心須到無心地始契如來清浄身<lb/>
功名身外兩悠悠有意功名巳可羞與世浮沉非我意<lb/>
觀時進退豈人謀不能為國闢百里祗欲歸耕老一疇<lb/>
禍福死生皆黙定初非捨去亦非求<lb/>
　　余久不飲酒雨過晚凉悠然獨酌戯成此篇<lb/>
﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>歴落真可笑飄泊流離初不羞蒼髯華髮老張鎬<lb/>
火色鳶肩窮馬周身長九尺安所用命酒一斗聊銷憂<lb/>
醉中起舞頗自得慷慨不知風雨秋<lb/>
<pb n="KR4d0138_WYG_018-19a"/>
　　葉落<lb/>
鏗然一葉已驚秋况復紛紛巧見投振槁不禁風淅淅<lb/>
催寒長共雨颼颼洞庭波起初㣲脱雲夢霜髙浩不收<lb/>
舞砌穿帷不須掃蕭騷從伴逐臣愁<lb/>
　　去嵗寓長沙遊道林嶽麓真天下絶景也今相去<lb/>
　　　不逺無因再遊賦詩見意<lb/>
衡山之陬湘水濵道林嶽麓天下少蟠岡複嶺相掩重<lb/>
石磴松門逓縈繞經行多在煙靄間臺殿半開雲木杪<lb/>
<pb n="KR4d0138_WYG_018-19b"/>
衲僧宴坐禪寂餘朝磬暮鐘清杳杳憑髙曠望楚天濶<lb/>
志氣已逐飛鴻矯橘洲楓浦指顧中俯視更覺長沙小<lb/>
風檣浪舶千艘屯丹樓粉堞百雉繚蒼茫曉色散平川<lb/>
㸃綴殘霞映疎蓼從來篇翰誰最優沈宋杜韓争表表<lb/>
古今塵跡散煙雲獨有斯文傳不了隔年清賞回首空<lb/>
斯欲再遊真漭渺蒼梧九疑雲漠漠青草洞庭風嫋嫋<lb/>
有時幽夢一到之覺來枕席清秋曉人間萬事不由人<lb/>
安得忘情逐猿鳥<lb/>
<pb n="KR4d0138_WYG_018-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_018-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻十八<lb/>
</p>
<p>
</p>
  </div>
</body>
</text>
</TEI>
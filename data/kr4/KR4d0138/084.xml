<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻八十四</head>
    <p>
<pb n="KR4d0138_WYG_084-1a"/>
欽定四庫全書<lb/>
　梁谿集巻八十四　　　　　宋　李綱　撰<lb/>
　　表劄奏議四十六<lb/>
　　　進道君所賜玉帶牙簡奏狀<lb/>
　　　謝賜金帶等表　　　謝賜玉鶻馬表<lb/>
　　　論進兵劄子<lb/>
　　　進道君御畫并淵聖所賜玉帶奏狀<lb/>
　　　進道君御畫并淵聖所賜玉帶劄子<lb/>
<pb n="KR4d0138_WYG_084-1b"/>
　　進道君所賜玉帶牙簡奏狀<lb/>
右臣昨於靖康初奉淵聖皇帝聖㫖迎奉道君太上皇<lb/>
帝於南京䝉恩賜玉帶一條牙簡一面簡袋上有織成<lb/>
小龍窠臣即時具奏囬納䝉遣内侍傳宣再賜迨今十<lb/>
有一年奉以周旋不敢失墜今者幸䝉聖恩許令入覲<lb/>
獲望清光已嘗面奏道君所賜玉帶牙簡等不敢藏於<lb/>
私家謹用匣復緘封齎詣通進司投進繳納御府仰塵<lb/>
睿覧伏望聖慈特賜矜允謹録奏聞<lb/>
<pb n="KR4d0138_WYG_084-2a"/>
　　　小貼子<lb/>
　臣契勘所藏道君御畫兩軸偶忘記帶行容臣到洪<lb/>
　州日并淵聖所賜玉束帶差人齎赴行在投進伏乞<lb/>
　聖察<lb/>
　　謝賜金帶等表<lb/>
星使俯臨天光下逮申請便蕃之異數誤膺優渥之殊<lb/>
榮撫已無堪拜恩増愧<hi>中謝</hi>伏念臣賦材甚陋造道弗<lb/>
優蚤䝉特達之知初乏涓埃之補來從疎逺過被眷私<lb/>
<pb n="KR4d0138_WYG_084-2b"/>
煥寳帶之萬釘藹芳醪之九醖尚方名果御府珍庖併<lb/>
示寵光式昭體貌此蓋伏遇皇帝陛下念舊不遺於簮<lb/>
履取材無棄於菲葑致兹湛露之恩濫及蓼蕭之質恩<lb/>
髙漢祖有解衣推食之仁徳邁周王同路車乗馬之予<lb/>
臣敢不激昂晚節圖報隆施強飯據<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>自嘆廉頗之已<lb/>
老立朝束帶願效子華之能言<lb/>
　　謝賜玉鶻馬表<lb/>
臣某言伏䝉聖恩特降中使賜臣玉鶻馬一匹臣已祇<lb/>
<pb n="KR4d0138_WYG_084-3a"/>
受訖天庭入覲慙非季子之歸御廐呈材濫受康侯之<lb/>
錫寵踰其分愧溢于懐<hi>中謝</hi>竊以晉文多修扞之功乃<lb/>
被周王之賜子儀有戡定之烈是膺唐帝之恩顧臣何<lb/>
人亦與兹數去軒墀而戀寵畀牧圉而増榮秀骨蘭筋<lb/>
騰驤磊落殊形逸態倜儻權竒鍾流雲飛電之姿有超<lb/>
山跨谷之足宜膺駕御節以和鸞以畀瑣材實謂非稱<lb/>
此蓋伏遇皇帝陛下法天臨下以道觀能起臣於閒廢<lb/>
之中賜臣以清燕之對禮加三接恩解左驂憫其驅馳<lb/>
<pb n="KR4d0138_WYG_084-3b"/>
之勞予以安閑之乗而臣衰頺已老結約亡竒修我戈<lb/>
矛莫豫宣威於沙漠歸于丘壑終期解縱於渭濵<lb/>
　　論進兵劄子<lb/>
臣近者伏䝉聖恩許令入覲特御内殿三賜引對疎逺<lb/>
之迹得望穆穆清光於咫尺間從容移時仰聆玉音俯<lb/>
竭愚悃臣子之情不勝欣幸然進對之久恐勞聖躬加<lb/>
以言詞拙訥敷奏迂疎猶有未能盡其底藴者敢昧死<lb/>
以聞臣本書生初不知兵自靖康以來竊見朝廷軍政<lb/>
<pb n="KR4d0138_WYG_084-4a"/>
不修致有夷狄之禍夙夜以思欲振起中興之業為自<lb/>
治自彊之計非兵不可昔蘇軾當熙寧元豐間著論深<lb/>
戒用兵使軾生於今日則必以兵為先務何則所遇之<lb/>
時異也然兵家多故千緒萬端有竒有正變動無方能<lb/>
讀其父書者未必能施於行事不讀古兵法者未必不<lb/>
暗合孫吴顧所以用之者如何耳臣嘗推原古人用<lb/>
兵之意比較今日主兵者之失大畧有四夫兵貴精<lb/>
不貴多多而不精反以為累故昔之善用兵者料簡<lb/>
<pb n="KR4d0138_WYG_084-4b"/>
至精率能以少擊衆如干將鏌鎁迎刃而斷莫之敢攖<lb/>
其與頑鐡豈可同年而語哉王邑百萬而破於光武之<lb/>
三千苻堅百萬而敗於謝𤣥之偏師用此道也又況將<lb/>
兵如將將多多益辦唯韓信能之自餘各有分量今之<lb/>
諸將貪多務得見他人之兵則垂涎以思并吞初不自<lb/>
量其智力果能節制運動如身之使臂臂之使指乎否<lb/>
也冗食既多坐耗國用疲劣弗簡遇敵先奔一大將連<lb/>
十數萬之衆未聞有敢深入而建竒功者此不務精而<lb/>
<pb n="KR4d0138_WYG_084-5a"/>
務多之故也將貴謀不貴勇勇而無謀適為敗擒故昔<lb/>
之善將兵者或深謀於已或廣謀於人韓信背水而陣<lb/>
示以大將旗鼔使敵趨利㧞趙幟而奪其城遂以破趙<lb/>
將士皆莫能知此深謀於已也得李左車西向而師事<lb/>
之遂傳檄而定燕齊此廣謀於人也周亞夫亦然其謀<lb/>
於已則堅壁不戰以困七國之師志慮一定雖梁孝王<lb/>
不能奪者是也其謀於人則聽趙涉遮說走藍田出武<lb/>
關抵洛陽直入武庫擊鳴鼔而駭諸侯者是也善將者<lb/>
<pb n="KR4d0138_WYG_084-5b"/>
莫不如此而今之大將號為出羣帥之右者不過勇猛<lb/>
敢進未聞長慮却顧虚心下士以謀為先者求其據形<lb/>
勢中機㑹料敵制勝不戰而屈人之兵者可得哉此不<lb/>
務謀而務勇之過也陣貴分合合而不能分分而不能<lb/>
合皆非善置陣者諸葛亮以石布八陣圖於蜀江水中<lb/>
晉大司馬温見之曰此常山蛇勢也擊首則尾應擊尾<lb/>
則首應擊其中則首尾皆應非能分能合何以至此自<lb/>
金人憑陵以來未聞諸將有與之對壘而戰者率皆望<lb/>
<pb n="KR4d0138_WYG_084-6a"/>
風奔潰間有略布行陣為其突騎所衡一散而不復合<lb/>
於古人置陣之意豈不相逺哉魚麗偃月平銳曲直陣<lb/>
形雖殊其欲能分合一也合而不能分則非所以適變<lb/>
分而不能合則潰而已矣古之陣法皆能制敵於部伍<lb/>
曲折之間故諸葛亮以之擒縱孟獲李光弼以之大破<lb/>
史思明而今之陣法徒為文具而不適用此不務分合<lb/>
之過也戰貴設㐲不設伏而直前使敵無中斷邀擊之<lb/>
虞皆非善戰者北戎侵鄭鄭公子突謀為三覆以待之<lb/>
<pb n="KR4d0138_WYG_084-6b"/>
𠂻戎師前後擊之盡殪昔之善戰者未嘗不以設伏為<lb/>
先山川林莽薈蘙深密皆可伏兵或誘之以利而使前<lb/>
或示之以怯而使逐薄於險阻之地擊其首尾而不得<lb/>
相援斷其腹心而不能相支如猛虎䧟於機穽之中麕<lb/>
駭狼顧鮮有不甚敗者今之諸將或有與敵相遇惟務<lb/>
力爭不求謀勝雖小有所獲未聞有能大殱醜類者此<lb/>
戰不設伏之過也是四者今日諸將之失願陛下明詔<lb/>
之使知古人用兵之深意則於折衝禦侮致果殺敵之<lb/>
<pb n="KR4d0138_WYG_084-7a"/>
方非小補也昔髙祖駕御韓信英盧如指蹤獵狗而得<lb/>
獸光武駕御冦鄧耿賈所向無不成功陛下十數年來<lb/>
委任諸將不愛髙爵重禄以得其心分以堅甲利兵以<lb/>
作其氣駕御之術固非愚臣之所能測識然竊見朝廷<lb/>
近來措置恢復有未盡善者五有宜預備者三有當善<lb/>
後者二臣荷恩之深嘗䝉聖慈特降親筆有宜因疾置<lb/>
時告嘉猷之語茍有所見其敢隱藏請試為陛下詳言<lb/>
之何謂有未盡善者五夫興師十萬日費千金聚人必<lb/>
<pb n="KR4d0138_WYG_084-7b"/>
以財理財必以義以朝廷之威擅天下之利勢而欲措<lb/>
置財用使養兵不乏何施不可善制國用者有生財之<lb/>
道有節用之法有救弊之說有覈實之政有懋遷之術<lb/>
有闔闢之權審此六者則雖養兵之多何患乎財用之<lb/>
不足而朝廷初不留意於此唯取於民之為務降官告<lb/>
給度牒賣户帖理積欠折帛愽糴預借和買名雖不同<lb/>
其取於民一也上戸竭産不足以供買官資之敷配下<lb/>
戸絶食不足以應科斗升之誅求物力耗屈人心驚疑<lb/>
<pb n="KR4d0138_WYG_084-8a"/>
如居風濤洶洶靡定夫民為邦本本固邦寧基址薄則<lb/>
棟宇有傾危之憂水泉涸則魚鱉無生養之理為父母<lb/>
而日削其子飽腹心而自戕其肌欲求久安其可得乎<lb/>
昔唐徳宗急於用兵而有除陌錢税閒架之令遂致奉<lb/>
天之變今日誠不可不以為鑒此未盡善者一也夫千<lb/>
里餽糧士有飢色樵蘇後㸑師不宿飽軍旅之興糧餉<lb/>
為先而去年自江以南緜地數千里適有旱災粒米惟<lb/>
艱榖價翔踊飢民餓莩相望于路雖浙西號為豐稔然以<lb/>
<pb n="KR4d0138_WYG_084-8b"/>
一路而供江湖數路之求勢亦安能有餘朝廷糴買數<lb/>
目雖多亦必未能豐衍王師一動運漕飛輓何以能給<lb/>
議者謂當因糧於敵臣竊以為不然使敵人聚糧或有<lb/>
敗北焚蕩而去必不使為我有糧道不繼為患甚大若<lb/>
欲取於偽地之民則官軍掠抄甚於冦盗有違弔伐之<lb/>
義失民望而堅從賊之心非計之得此未盡善者二也<lb/>
金人專以鐡騎勝中國而吾之馬少特以歩兵當之飄<lb/>
暴衝突勢必不支平時不務有可以制鐡騎之術而亟<lb/>
<pb n="KR4d0138_WYG_084-9a"/>
欲興舉夫工欲善其事必先利其器況於戰陣之際國<lb/>
家安危所繫豈可忽哉此未盡善者三也夫用兵如奕<lb/>
棊先能自固乃能殺敵根本之地當以重制輕乃能安<lb/>
全臂指之勢當以大用小乃能運動今朝廷與諸路之<lb/>
兵悉付諸外外重内輕指大臂小平居已不能運掉則<lb/>
緩急將何以使之捍患而却敵哉兵猶愽也本多乃勝<lb/>
善愽者徐出以待時今乃罄所有以事一擲其可乎此<lb/>
未盡善者四也臣於陛辭日竊聞麻制以韓世忠岳飛<lb/>
<pb n="KR4d0138_WYG_084-9b"/>
為京東京西路宣撫使聖意可謂斷矣然兵家之事行<lb/>
詭道鷙鳥之搏必戢其翼猛獸之攫必匿其爪蔵殺機<lb/>
也今者不得已而用兵不知欲敵人之知乎欲敵人之<lb/>
不知乎欲敵人之為備乎欲敵人之不為備乎事固有<lb/>
先聲而後實者然既有其實乃可先其聲昔韓信虜魏<lb/>
王禽夏說不旬朝破趙二十萬衆誅成安君於泜水上<lb/>
故能發一乗之使奉咫尺之書使燕齊從風而靡有其<lb/>
實故也今吾軍初未嘗有其實而遽以先聲臨之其可<lb/>
<pb n="KR4d0138_WYG_084-10a"/>
乎此未盡善者五也何謂宜預備者三中軍既行宿衛<lb/>
單弱肘腋之變不可不虞此行在不可不預備者一也<lb/>
江南東西荆湖南北兵將盡行屯戍鮮有敵人或有乗間<lb/>
擣虚之作則將何以待之此上流不可不預備者二也<lb/>
海道去京東不逺乗風而來一日千里蘇秀明越全無<lb/>
水軍則下流不可不預備者三也何謂當善後者二夫<lb/>
勝負兵家常勢有勝必有負勝之非難持勝為難而況<lb/>
於負哉藉使王師克㨗能復京東西地則當屯以何兵<lb/>
<pb n="KR4d0138_WYG_084-10b"/>
守以何將金人來援當何以待之兩路之民懐戴宋之<lb/>
心有來蘇之望久矣既得其地而吾之力足以覆䕶之<lb/>
此當善後者一也萬一得其地而不能守得其民而不<lb/>
能保兩路生靈虚就屠戮而使兩河之民絶望於本朝<lb/>
則恢復之功難為力矣昔宋武帝長驅以復闗中而卒<lb/>
不能有惟其善後之䇿不先定故也善奕者其置子之<lb/>
意乃在於數十著之間豈臨事而後慮哉勝猶於此則<lb/>
所以圖為善後之計者宜何如哉此當善後者二也陛<lb/>
<pb n="KR4d0138_WYG_084-11a"/>
下天縱英武念二聖於漠北出自睿斷圖此武功事勢<lb/>
既然必不得已臣願獻愚計軍政既修莫若小試勒兵<lb/>
於山東夫山東天下之陸海也賊豫賴之以為根本之<lb/>
地與吾淮南壤土相接河渠相通士馬易行糧餉易致<lb/>
宜令韓世忠率師先臨繼遣劉光世為之䇿應張浚分<lb/>
兵以防江岳飛重兵且屯㐮陽勿輕動以牽制其師使<lb/>
不得應援募敢死將士由海道以擣其腹心擇要害之<lb/>
地控扼以斷金人來援之路京東郡縣必有起而應者<lb/>
<pb n="KR4d0138_WYG_084-11b"/>
撫綏料理務盡其術京東可保乃可徐事京西此今日<lb/>
之至計也臣䝉陛下面諭以十數年來訓鍊士卒今方<lb/>
可用臣退而詢之士大夫咸以為然區區愚慮尚有可<lb/>
疑者以謂吾之士卒初未嘗與大敵力戰則欲保其臨<lb/>
敵用命無奔潰之虞猶未易也金百鍊則為精金卒百<lb/>
戰則為精卒故臣欲試之山東者使戰得一勝則士氣<lb/>
百倍乗破竹之勢所向無前矣惟陛下財幸昔周宣中<lb/>
興北伐則夷玁狁南征則平淮夷宜乎意氣勇銳颷舉<lb/>
<pb n="KR4d0138_WYG_084-12a"/>
電發然常武之序曰有常徳以立武事因以為戒然則<lb/>
知有此武功未嘗不以誠一之徳為主也夫其進銳者<lb/>
其退速物理之自然兵威方强志慮太銳一有挫衂遽<lb/>
自退屈豈可謂之常徳哉高祖與項籍戰其喪師跳身<lb/>
者屢矣然卒以此勝堅忍而有常故也昔魏相之告宣<lb/>
帝曰救亂誅暴謂之義兵兵義者王敵加於己不得已<lb/>
而起者謂之應兵兵應者勝争恨小故不忍憤怒者謂<lb/>
之忿兵兵忿者敗利人土地貨寳者謂之貪兵兵貪者<lb/>
<pb n="KR4d0138_WYG_084-12b"/>
破恃國家之大矜民人之衆欲見威於敵者謂之驕兵<lb/>
兵驕者滅相之論可謂切當夫兵以義起以應動而不<lb/>
忿不貪不驕是謂常徳此帝王之所當盡心也伏惟陛<lb/>
下留神幸察臣昨在靖康中與聞國論當是時豈不願<lb/>
和但欲和得其是則兩國生靈皆賴其利今日朝廷之<lb/>
議臣雖不得而與然聞之士大夫亦頗得其梗槩矣臣<lb/>
素以治兵為然豈不願戰但亦欲戰得其是則中興之<lb/>
業自兹以始夫天下士民凡有知識者孰不願陛下以<lb/>
<pb n="KR4d0138_WYG_084-13a"/>
戰則勝以守則固而早致中興之功獨議和者不然袖<lb/>
手旁觀惟覬一有差失以售其說臣願陛下以持重用<lb/>
兵以多筭取勝而無為議和者之所幸天下不勝幸甚<lb/>
取進止<lb/>
　　　貼黄<lb/>
　臣竊謂朝廷用兵有横議沮師者罪固不可赦至於<lb/>
　陳獻利害欲彌縫闕失助成大功則宜特留聖意曲<lb/>
　賜嘉納庶幾有智慮者皆願自竭有補國事伏望聖<lb/>
<pb n="KR4d0138_WYG_084-13b"/>
　察<lb/>
　　進道君御畫并淵聖所賜玉帶奏狀<lb/>
具位臣李某<lb/>
　道君太上皇帝御畫二軸<lb/>
　淵聖皇帝所賜玉束帶一條<lb/>
右謹用匣二隻盛貯黄綾袋複封全隨状差人齎詣通<lb/>
進司投進繳納御府伏望聖慈特賜矜允謹録奏聞伏<lb/>
候勅㫖<lb/>
<pb n="KR4d0138_WYG_084-14a"/>
　　進道君御畫及淵聖所賜玉帶劄子<lb/>
臣近䝉聖恩召赴行在奏事特於内殿引對臣竊見陛<lb/>
下思慕兩宫欲見之於羮墻臣子之情不勝激切嘗以<lb/>
道君皇帝所賜御筆一軸玉帶一條牙簡一面繳納御<lb/>
前庶幾真蹟故物仰經睿覽少慰陛下孝思之萬一今<lb/>
者又以所藏道君皇帝御畫二軸淵聖皇帝所賜排方<lb/>
玉束帶一條具奏詣通進司投進外竊念臣當靖康間<lb/>
䝉兩宫知遇異於等倫所得賜物什襲以藏常恐失墜<lb/>
<pb n="KR4d0138_WYG_084-14b"/>
今得復歸御府不至流落人間莫大之幸取進止<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻八十四<lb/>
</p>
<p>
</p>
  </div>
</body>
</text>
</TEI>
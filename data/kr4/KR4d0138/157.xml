<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百五十七</head>
    <p>
<pb n="KR4d0138_WYG_157-1a"/>
欽定四庫全書<lb/>
　梁谿集巻一百五十七　　　宋　李綱　撰<lb/>
　　説<lb/>
　　　種花説　　　　　　醫國説<lb/>
　　　清議説　　　　　　蓄猫説<lb/>
　　　防盜説<lb/>
　　種花説<lb/>
樂全翁晩節於世味無所嗜惟酷好種花凡逺方絶域<lb/>
<pb n="KR4d0138_WYG_157-1b"/>
嘉葩異卉有可觀者無不求也求而得之植于小圃之<lb/>
中雖祁寒隆暑蓺非其時亦無不生者以故圃中之花<lb/>
色色有之既以自娛又以娛客雖他處少其比非特甲<lb/>
於沙陽而已梁谿暇日過而問焉曰子之嗜花有説乎<lb/>
樂全曰然人之嗜花為物所轉玩顔色之美好嗅馨香<lb/>
之條鬯足以悦可其意斯巳矣吾之嗜花獨觀其變雷<lb/>
風之所震蕩日月之所照燭雨露之所滋潤雪霜之所<lb/>
凌挫或茁其芽或敷其英或歸其根或成其實四時之<lb/>
<pb n="KR4d0138_WYG_157-2a"/>
變無窮而花之變亦無窮也方時未至若閉苦藏不可<lb/>
強之使開及時既至若憤若怒不可抑之使歛開巳而<lb/>
謝則雖天香國色飄零萎落復為臭腐莫可得而留也<lb/>
况其餘乎吾嘗以是觀之則生生化化之理在吾目中<lb/>
矣梁谿曰然則子之種花有道乎樂全曰然人之種花<lb/>
助之以人動揺以觀其踈密爬剔以驗其死生而花之<lb/>
憔悴者已過半矣吾之種花全之以天相其土壌以培<lb/>
㙲之時其旱乾以灌溉之遂其根本而封植之順其枝<lb/>
<pb n="KR4d0138_WYG_157-2b"/>
葉而芟治之不益其生不害其長蒔之若子置之若棄<lb/>
任其自然而不敢容私焉彼花之性各不同也或喜陽<lb/>
而惡陰或愛寒而畏暑利燥者宜髙利濕者宜下習于<lb/>
其性而人之與花相得于思為之表則逺方絶域花之<lb/>
植于吾圃者不異植于其土也雖欲不碩茂而蕃滋得<lb/>
乎梁谿欣然曰吾聞樂全之言得養生焉自吾一身觀<lb/>
之由少得壯由壯得老爪生齒長筋轉脉揺無須臾停<lb/>
而髮之鬒黒者浸假以白膚之充盈者浸假以皺生滅<lb/>
<pb n="KR4d0138_WYG_157-3a"/>
之法念念遷變而况于吾身之外寵辱窮逹是非利害<lb/>
耶其来莫禦其去莫止是物之儻来寄也不似夫花之<lb/>
榮枯代謝乎萬物皆備于我反身而誠不以人滅擇其<lb/>
善而固執之則仁義禮智之端油然生矣彼揠苗助長<lb/>
一日暴之十日寒之者未有能生之者也然而人之賦<lb/>
性亦各不同尊主强國者寓意于功名游居講學者服<lb/>
情於理義蹈山林者遯跡而長往履廊廟者撫世而進<lb/>
為各適其適而相忘于江湖則其性得矣若夫屈折羈<lb/>
<pb n="KR4d0138_WYG_157-3b"/>
束而強其所不然其不病者幾希不似夫花之得性則<lb/>
遂茂而失性則枯槁乎雖然觀花以變而有所謂不變<lb/>
者存全花以天而有所謂相天者亦不廢焉内求諸身<lb/>
則所以養生者亦若是而已矣樂全曰唯唯因叙其語<lb/>
為種花説以自警云宣和庚子孟夏寓軒書<lb/>
　　醫國説<lb/>
古人有言上醫醫國其次醫疾然則國可醫乎曰可若<lb/>
之何而醫之曰天下雖大一人之身是也内之王室其<lb/>
<pb n="KR4d0138_WYG_157-4a"/>
腹心也外之四方其四肢也綱紀法度其榮衞血脉也<lb/>
善醫疾者不視其人之肥瘠而視其榮衞血脉之何如<lb/>
善醫國者不視其國之強弱而視其紀綱法度之何如<lb/>
故四肢有疾湯劑可攻鍼石可逹善醫者能治之猶之<lb/>
國也病在四方則諸侯之強大藩鎭之跋扈善醫國亦<lb/>
能治之驗之于古則漢賈誼唐裴度李德裕是也至于<lb/>
心腹有疾其始不治養其膏肓攻之不可達之不及則<lb/>
雖有善醫者無所措手而况于庸醫乎庸醫不量其疾<lb/>
<pb n="KR4d0138_WYG_157-4b"/>
之不可為而引毒藥以攻之則疾雖去而人亦亡矣猶<lb/>
之國也病在王室則閹宦亂政姦邪擅權雖智者不能<lb/>
善其後而區區庸材外假強臣之力以鋤之閹宦姦邪<lb/>
雖去而國亦移矣驗之于古則漢唐之末是也髙祖由<lb/>
布衣得天下懲秦孤立之弊裂海内以王同姓矯枉過<lb/>
正分地大多賈誼憂焉欲以䇿銷弱之當時不能用其<lb/>
後有七國之變至武帝時主父偃祖述誼䇿下推恩之<lb/>
令而諸侯寖以衰微唐自安史之亂權歸藩鎭飛揚跋<lb/>
<pb n="KR4d0138_WYG_157-5a"/>
扈不貢不朝者不可勝數憲宗得裴度武宗得李徳裕<lb/>
而相之四方僣亂元惡大憝以次討平此病在四肢而<lb/>
善醫者能治之之類也東漢之末閹宦姦邪得志以起<lb/>
黨錮之獄當時之臣不勝其憤外引強臣以誅之而董<lb/>
卓曹操因以亡漢唐之末閹宦姦邪得志至脇迫其君<lb/>
而幽辱之當時之臣不勝其憤亦外引強臣以誅之而<lb/>
朱全忠亦因以亡唐此病在腹心而庸醫引毒藥以攻<lb/>
之之類也然則若之何而可曰聖人治未病不治己病<lb/>
<pb n="KR4d0138_WYG_157-5b"/>
不幸有腹心之疾而未至于膏肓則當以藥石早為之<lb/>
計言者國之藥石也通天下之言路使忠義之士得伸<lb/>
其舌而奮其筆嘉言讜論骨鯁之説日陳乎其前正氣<lb/>
勝而邪氣銷庶幾其國有瘳乎若夫深閉固拒以賣直<lb/>
釣名鉗天下之口忠言不進而惟諛佞之是聞正猶抱<lb/>
心腹之疾者未嘗進苦口之藥而日以甘肥悦其意而<lb/>
増其疾欲無膏肓不可得也然則進苦口之藥而彼吐<lb/>
之則如之何曰進之者在我吐之者在彼雖或吐之而<lb/>
<pb n="KR4d0138_WYG_157-6a"/>
藥之氣味必有入也與夫日以甘肥悦其意而増其疾<lb/>
者固有間矣今有疾者一則進藥石以蘄其安一則坐<lb/>
視而不救雖藥石之功未必效不猶愈于坐視而不救<lb/>
者耶作醫國説以遺後之學醫者<lb/>
　　清議説<lb/>
國之治亂存亡而君子小人之所以勸沮消長者皆繫<lb/>
乎清議清議者出于人心之同然而合天下之公論者<lb/>
是也雖萬乗之尊以清議而有所屈雖匹夫之賤以清<lb/>
<pb n="KR4d0138_WYG_157-6b"/>
議而有所伸位三公禄萬鍾而清議之所不與則適足<lb/>
以為辱蹈鼎鑊罹放逐而清議之所與則適足以為榮<lb/>
惟義之所在而不可以智力爭也君子觀焉慕而欲其<lb/>
至甚于爵賞小人懼焉畏而不敢犯甚于刑誅是清議<lb/>
為天下之大閑而不可以一日無者也朝廷之上以此<lb/>
崇奬而使清議在上則足以致治而成功士大夫之間<lb/>
以此激昂而使清議在下則雖不足以致治成功而亦<lb/>
可以為持危扶顛之術至于上下咸無而清議熄則亂<lb/>
<pb n="KR4d0138_WYG_157-7a"/>
亡之道也堯舜之時所進用者禹稷臯陶之徒也所推遜<lb/>
者朱虎熊羆之徒也所流竄放殛者共鯀驩兠之徒也當<lb/>
是之時清議在上故其治功之盛後世想望而不可跂及<lb/>
豈非致治成功之效耶東漢之末閹宦得志姦邪擅權朝<lb/>
廷穢亂而李膺范滂之徒相與激濁揚清砥礪名節毅然<lb/>
有不可奪之志當是之時清議在下故漢室雖微姦雄熟<lb/>
視而不敢取豈非持危扶顚之效耶至于上下咸無而清<lb/>
議熄則若五季是也方五季時君臣上下智詐力爭不復<lb/>
<pb n="KR4d0138_WYG_157-7b"/>
知有所謂清議者故賣國販君同乎市道終始五十年間<lb/>
而易姓者六七自古亂亡之世未有若此之甚者也然則<lb/>
清議之在天下曷可一日無哉故嘗譬清議之在天下猶<lb/>
元氣之在人也方元氣之盛邪氣無自而入則疾病不作<lb/>
而壽考康寧及元氣之衰而邪氣乘之則疾病交攻然猶<lb/>
未可得而死也至于元氣散則死矣清議在上元氣之盛<lb/>
也清議在下元氣之衰也清議之熄元氣之散也何哉清<lb/>
議者其本出于朝廷進賢而退不肖内君子而外小人以<lb/>
<pb n="KR4d0138_WYG_157-8a"/>
爵禄生殺廢置予奪之柄為大公至正之道者是也上失<lb/>
其道而所進者非賢所退者非不肖所内者非君子所外<lb/>
者非小人然後下得以私義自髙私智非其上而爵不足<lb/>
以貴之禄不足以富之生殺廢置予奪之柄曾不若片言<lb/>
之褒貶而清議始移于下矣雖然猶愈于熄也清議熄而<lb/>
禮義亷恥皆亡則所以為國者非其國幾何不至于夷狄<lb/>
乎嘗以詩觀之巻阿者成王之詩也其言曰藹藹王多吉<lb/>
士維君子使媚于天子藹藹王多吉人維君子命媚于<lb/>
<pb n="KR4d0138_WYG_157-8b"/>
庶人夫以賢者藹藹之多而上則媚于天子下則媚于<lb/>
庶人豈不以清議在上故耶雨無正幽王之詩也其言<lb/>
曰云不可使得罪于天子亦云可使怨及朋友朋友責<lb/>
我以義者也進為天子所使而責我以義者怨焉豈不<lb/>
以清議在下故耶至于清議廢則王者之跡熄而詩亡<lb/>
矣嗚呼朝廷之上若之何而可以不崇奬士大夫之間<lb/>
若之何而可以不激昂哉作清議說以告<lb/>
　　蓄猫說<lb/>
<pb n="KR4d0138_WYG_157-9a"/>
病叟寓長樂城東之佛宫遊居寢臥于一堂之上几杖<lb/>
圖史悉存其中毎夕輒為鼠輩之所擾其始也唧唧咀<lb/>
咀吟嘯相呼乍進乍却以揺其鬚其卒也伺昬出穴沓<lb/>
走羣趨掀箱囓槖循㳂盤盂凡果實之在箱篚者汁滓<lb/>
之在甕盎者書籍之初裝褫者衣裳之非在笥者類遭<lb/>
殘毁相逐相鬭緣梁破牖其聲喧然臥不得安僮僕之<lb/>
黠者窒隙罅以杜之設機械以誤之質鬼神以詛之慿<lb/>
符籙以尸之其術殫而不能去客有請病叟曰隣刹之<lb/>
<pb n="KR4d0138_WYG_157-9b"/>
猫俊而甚武其斑如貍其猛如虎盍假而蓄之庶幾可<lb/>
禦病叟從其言猫至之夕鼠輩屛跡悄然無聲寢安于<lb/>
席病叟喟然嘆曰鼠為子神其次𤣥枵隱伏善盜坎艮<lb/>
之交晝伏夜動齒而不牙穿墉穴壁所至為家是無益<lb/>
于物而能害物如蚊䖟與蚤蝨雖天地不能不生而能<lb/>
生猫以制其昌永某氏不蓄以罹其殃甚者至于舞子<lb/>
端門為妖為祥今予假一猫而羣鼠自息是豈能盡扼<lb/>
其喉而殺之哉威讋之也有天下國家者任賢使能蓄<lb/>
<pb n="KR4d0138_WYG_157-10a"/>
威望士以為用則盜賊不敢起姦宄不敢作敵國不敢<lb/>
議故士㑹在晉而羣盜奔秦汲黯在朝而淮南寢謀趙<lb/>
奢李牧吳起亷頗之徒用于國而四隣不犯何以異于<lb/>
猫之制鼠哉不然則雖勞心殫術未見其能禦外侮也<lb/>
作蓄猫説<lb/>
　　防盜説<lb/>
病叟所居佛宫靣平野而枕崇岡左右皆荔支蔬果之<lb/>
圃雖繚以周墻而曠僻為甚毎夕必命僕𨽻巡徼擊柝<lb/>
<pb n="KR4d0138_WYG_157-10b"/>
以戒適親戚家有㛰姻之事從者盡行其夕不果儆有<lb/>
盜穴墻以入發櫃探嚢而趨所失甚衆病叟笑曰此<lb/>
吾不戒之過也彼為盜者妄意室中之藏朝夕營度伺<lb/>
間投隙以求其所欲如小人之窺君子邪氣之侵肌膚<lb/>
一有不虞則墮其術中矣今強盛之冦愈肆慿陵僭<lb/>
竊之國益以鴟張垂涎拭目貪婪窺伺日有渡江南牧<lb/>
之意而廟堂之上玩歲愒日偷取安逸怡然不以為事<lb/>
㳂江諸鎭將驕卒惰無捍患禦侮誠死邊疆之心卒然<lb/>
<pb n="KR4d0138_WYG_157-11a"/>
有警其何以抗之哉作防盜説<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_157-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百五十七<lb/>
</p>
<p>
</p>
  </div>
</body>
</text>
</TEI>
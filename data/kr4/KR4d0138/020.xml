<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻二十</head>
    <p>
<pb n="KR4d0138_WYG_020-1a"/>
欽定四庫全書<lb/>
　梁谿集巻二十　　　　　　宋　李綱　撰<lb/>
　　詩十六<hi>在湖外作五十二首</hi>
　　　中秋望月有感<lb/>
　　　張子公再得湖倅因書寄之<lb/>
　　　聞翁士特攜家居膠山<lb/>
　　　十六夜月二首　　　讀諸葛武侯傳<lb/>
　　　秋夜有懷二首　　　崇陽道中作四首<lb/>
<pb n="KR4d0138_WYG_020-1b"/>
　　　宿巖頭寺<lb/>
　　　寓崇陽西山定林院有感二首<lb/>
　　　巖桂二首　　　　　次韻鄭教授見寄<hi>鄭詩附</hi>
　　　灌溪三詠三首　　　題青龍興化禪院方丈<lb/>
　　　聞山東盜破黄州<lb/>
　　　得諸季書報薛克寅范茂載胡仲儼皆物故感<lb/>
　　　　愴有作<lb/>
　　　山居四感四首　　　山居四景四首<lb/>
<pb n="KR4d0138_WYG_020-2a"/>
　　　山居四適四首　　　山居四卉四首<lb/>
　　　淵聖皇帝賜寳劒生鐡花感而賦詩<lb/>
　　　和淵明貧士詩七首　次韻淵明九日閑居<lb/>
　　　初寒　　　　　　　蜜蜂<lb/>
　　　病牛<lb/>
　　中秋望月有感寄叔易季言并簡仲輔弟<lb/>
前年河内中秋月玉帳初寒鐡衣滑羽書狎至不成眠<lb/>
坐伴清光到明發是時季弟在幕中病隔紗忩共談說<lb/>
<pb n="KR4d0138_WYG_020-2b"/>
出師未㨗身已危繼被宸章召還闕去年中秋寓宋都<lb/>
金針篆字㸔除書夜同叔弟坐月下仰望赤氣環斗樞<lb/>
經營兩河初就緒斥罷將帥良非圖陵晨廷争不可得<lb/>
上還印綬歸東吳今年謫官旅湖外又值中秋有佳氣<lb/>
纎雲四巻天無河月色滿庭如潑水緬懷諸季㑹合難<lb/>
但與阿宗相勞慰舉杯邀月應笑人處處相逢萬餘里<lb/>
我生端遇國步艱出入將相三年間功名富貴亦何有<lb/>
慨念四海悲汍瀾心馳沙漠闗塞逺身墮江湖風露寒<lb/>
<pb n="KR4d0138_WYG_020-3a"/>
不須更問世間事但願對月身常閑<lb/>
　　張子公再得湖倅因書寄之<lb/>
吳興别去久飄蓬清夢時遊苕霅中十里荷開生色畫<lb/>
四圍波泛水晶宫喜君再擁朱轓貳顧我今成白髪翁<lb/>
儻幸寛恩聽歸去定須相訪五湖東<lb/>
　　膠山蘭若幽勝予寓梁谿久而未之到聞翁士特<lb/>
　　　攜家居其間賦詩見意<lb/>
聞道膠山寺幽深過惠山僧房穿窈窕石溜落孱顔地<lb/>
<pb n="KR4d0138_WYG_020-3b"/>
僻車馬絶山空松桂環鐘聲清靄外刹影白雲間旅泊<lb/>
君得計飄流吾念還時危蹔安適景勝且躋攀耿耿寸<lb/>
心赤蕭蕭雙鬢斑搶攘憫甌越寂寞墮荆蠻風月三千<lb/>
首軒裳五兩綸戎車傷浩蕩綵服羨斒斕天地旌麾滿<lb/>
江湖鷗鷺閑何時共樽酒世路正多艱<lb/>
　　十六夜月二首<lb/>
清光殊未减碧落絶纎塵綘闕飛金鏡銀潢渡玉輪霏<lb/>
霏煙靄滅湛湛露華新倚幌人千里遥知翠黛顰<lb/>
<pb n="KR4d0138_WYG_020-4a"/>
嫦娥長不老宫殿復新秋丹桂欲飄子素蟾相對愁林<lb/>
寒枝繞鵲江逈水明樓逐客幾弦望又㸔成玉鉤<lb/>
　　讀諸葛武侯傳<lb/>
天下兵戈正雲沸伏龍鳳鶵那可致掉頭自作梁甫吟<lb/>
壠上躬耕方得意將軍漢裔真英雄惠然三顧草廬中<lb/>
心期脗合論世故如魚得水雲從龍指麾顧眄定巴蜀<lb/>
抗魏連吳分鼎足受遺乃在永安宫歎息君臣難繼躅<lb/>
南征五月深渡瀘上疏北伐遵遺謨連年動衆擾闗輔<lb/>
<pb n="KR4d0138_WYG_020-4b"/>
數戰未必非良圖大星夜墜驚營壘壯志雄謀嗟巳矣<lb/>
至今魚腹淺沙中八陣依然照江水<lb/>
　　秋夜有懷二首<lb/>
草木又搖落關河方阻深龍庭空入夢鴈足不傳音黄<lb/>
傘遊何處蒼生思至今娟娟江漢月空照逐臣心<lb/>
坐失金湯險搖揺翠葢飛空聞八駿御不見六龍歸天<lb/>
地干戈滿瀟湘鴻鴈稀漢宫秋夜月依舊照彤闈<lb/>
　　崇陽道中作四首<lb/>
<pb n="KR4d0138_WYG_020-5a"/>
我行江南春初見農事作及兹旅湖外秋稻半已穫隔<lb/>
林聞晚舂藁秸積籬落童稚亦熈熈田家有餘樂<lb/>
溪清石齒齒山逺木蒼蒼落日煙景暮西風粳稻香茂<lb/>
林歸鳥雀平隰下牛羊月露浩如洗淒然欲結霜<lb/>
承平無事久萬里盡農桑誰使干戈起坐令民物瘡關<lb/>
河成阻絶京洛亦淒涼尚喜江湖外斯民遊樂康<lb/>
連年兵甲興猶幸東南稔食足無叛民閭里得安枕傳<lb/>
聞江淮間蝗旱今猶甚努力事燮調未寒心巳凛<lb/>
<pb n="KR4d0138_WYG_020-5b"/>
　　宿巖頭寺<lb/>
天氣沉隂廹季秋通城早發宿巖頭催寒小雨松桂濕<lb/>
出岫孤雲嵌洞幽缾錫真還行脚債鉗鎚罕遇㸃胷儔<lb/>
夜深雲散千峯月注目寒空獨倚樓<lb/>
　　寓崇陽西山定林院有感二首<lb/>
踰年去天闕長是寓僧廬雲水志方適軒裳情已䟱午<lb/>
風吹茗椀夜月照牀書忘我兼忘世此生真有餘<lb/>
清霜初入候落葉半辭柯嵗晏遽如許時艱將若何闗<lb/>
<pb n="KR4d0138_WYG_020-6a"/>
山空嵗月江漢自風波<hi>闕</hi>
　　巖桂二首<lb/>
汲水養巖桂最憐風露香黄花金瑣碎碧葉玉光鋩却<lb/>
憶七閩路有懷中隠堂相㸔久不厭氣味自難忘<hi>閩中多此</hi>
<hi>木而余植於梁谿中隠堂凡數十本秋至開花香聞數里</hi>
逺地見佳木依然如故人難當襌客意為折數枝新自<lb/>
耐風霜早不慙蘭蕙春慇懃置瓶水寂寞伴閑身<lb/>
　　教授鄭昌齡詩<lb/>
<pb n="KR4d0138_WYG_020-6b"/>
　雅望三朝第一流端如砥柱屹清秋愛君炯炯無他<lb/>
　志許國堂堂不自謀夢繞蒼龍新闕角涼生黄鶴舊<lb/>
　樓頭中興真主須真相未雪雙鑾恥未休<lb/>
　　次韻鄭教授見寄<lb/>
泛梗飄萍逐水流故人書到正霜秋扶顛拯溺多迂論<lb/>
問舍求田更拙謀輦道淒涼沙磧外鉤陳寂寞楚江頭<lb/>
<hi>闕</hi>
　　灌溪三詠<hi>智閑禪師道塲</hi>
<pb n="KR4d0138_WYG_020-7a"/>
　　　灌溪<lb/>
道人卓錫使泉飛一𣲖清甘滿石陂誰識灌溪真境界<lb/>
也知只見漚麻池<lb/>
　　　妙峯菴<lb/>
結菴雄踞妙髙峯孤秀巉然萬境通不見德雲空住處<lb/>
却須相遇别峯中<lb/>
　　　清涼境界<lb/>
松蘿䕃翳色蒼蒼盛夏南風草木香普願衆生無熱惱<lb/>
<pb n="KR4d0138_WYG_020-7b"/>
不應身獨占清涼<lb/>
　　題青龍興化禪院方丈<lb/>
廓然丈室湛虚明地僻山空萬象清滴翠老杉清净色<lb/>
鏘金流水妙圓聲慇懃禪客邀迎厚寂寞宰官身世輕<lb/>
野鶴孤雲無不可㑹須還作二龍行<hi>院在青龍山去黄龍不逺餘皆未到</hi>
<hi>故云</hi>
　　聞山東盜所謂丁一箭者擁數萬衆臨江破黄州<lb/>
　　　官吏皆保武昌江湖間騷然未知備禦之策感<lb/>
<pb n="KR4d0138_WYG_020-8a"/>
　　　而賦詩<lb/>
時危貴權謀盜賊本王臣招徠駕馭之自足張吾軍蠭<lb/>
蠆固有毒犀象亦可馴恩威儻得所摩拊還其淳光武<lb/>
制銅馬曹公用黄巾資其戰大敵且以蘇良民去年議<lb/>
招撫乃以此義陳置司未閲月來者如屯雲奈何力沮<lb/>
罷坐使復紛紛傳聞中原冦鐡馬動成羣虎兕出於柙<lb/>
玉石同其焚京輔困抄掠遂及江湖濵東南久平定郡<lb/>
縣無城闉天塹非不險誰與守要津古來重鎮地控扼<lb/>
<pb n="KR4d0138_WYG_020-8b"/>
非其人小敵已震懼大者當何云人謀自囬遹天意詎<lb/>
不仁安得廽陽輝一令四海春<lb/>
　　得諸季書報薛克寅范茂載胡仲儼皆物故感愴<lb/>
　　　有作<lb/>
新故繼凋䘮初非因荷戈波驚川閱水霜早葉辭柯世<lb/>
上故人少録中新鬼多浮生端若此傷感意如何<lb/>
　　山居四感<lb/>
　　　鬬雀<lb/>
<pb n="KR4d0138_WYG_020-9a"/>
翩翾啅噪繞髙簷粒食枝棲安用貪怒鬬不知縁底事<lb/>
敗毛輕毳落毿毿<lb/>
　　　戰蟻<lb/>
欲雨山雲四面垂空庭蟻戰久相持只應薄伐檀蘿國<lb/>
正是槐安獻㨗時<lb/>
　　　噪蟬<lb/>
修竹茂林山寺幽蟬聲如沸滿清秋吸風飲露無求世<lb/>
嘒嘒何為噪不休<lb/>
<pb n="KR4d0138_WYG_020-9b"/>
　　　吟蛩<lb/>
月露淒清濕草根寒蛩偏向夜深聞隨時感氣成悲怨<lb/>
不是來銷逐客魂<lb/>
　　山居四景<lb/>
　　　松風<lb/>
嵗晩蒼官鬢髪青囬風披拂自悲鳴不容逐客多歸夢<lb/>
故作江湖波浪聲<lb/>
　　　竹露<lb/>
<pb n="KR4d0138_WYG_020-10a"/>
森然繞檻翠琅玕瘦節疎枝特地寒底事葉垂渾不舞<lb/>
金風零露夜漙漙<lb/>
　　　嶺雲<lb/>
玉潔煙輕一片深飄然出岫本無心孤飛逺映碧天去<lb/>
也解重來為作霖<lb/>
　　　牎月<lb/>
月出松林已半廊故開牎牖納清光嫦娥應訝年來瘦<lb/>
千首新詩書滿牀<lb/>
<pb n="KR4d0138_WYG_020-10b"/>
　　山居四適<lb/>
　　　酌酒<lb/>
山禽喚覺不成眠興若長鯨吸百川滿酌甆甌當金盞<lb/>
陶然便作酒中仙<lb/>
　　　烹茶<lb/>
安眠飽食更何求只欠雲腴茗一甌龍鳳不須誇北苑<lb/>
槍旗且與試中州<lb/>
　　　讀書<lb/>
<pb n="KR4d0138_WYG_020-11a"/>
平生長作蠧書蟫老去猶資慰我心毎到古人名節處<lb/>
慨然掩巻一沉吟<lb/>
　　　焚香<lb/>
假榻禪房夜寂然瓦爐石餅爇龍涎霏㣲縹緲根塵際<lb/>
吸引方知鼻觀圓<lb/>
　　山居四卉<lb/>
　　　拒霜<lb/>
道人多種木芙蓉曉着清霜分外紅萬葉千花本何有<lb/>
<pb n="KR4d0138_WYG_020-11b"/>
因空成色色成空<lb/>
　　　雞冠<lb/>
昻然璀璨繞堦除端似羣雄領衆雛只有一冠無别德<lb/>
誰云魯國固多儒<lb/>
　　　菊<lb/>
重陽旋覔菊花栽青蘂蕭疎殊未開我似陶潛正無酒<lb/>
休將冷豔笑空罍<lb/>
　　　槿<lb/>
<pb n="KR4d0138_WYG_020-12a"/>
步屧秋風見蕣華疏籬灼灼繞田家朝開暮落君休笑<lb/>
縱使多時終委沙<lb/>
　　淵聖皇帝賜寳劒生鐡花感而賦詩<lb/>
靖康冦騎窺帝闉中原慘澹生煙塵帝謂細柳真將軍<lb/>
緫兵欲使揮浮雲解賜寳劒御府珍魚腸盤屈松檜紋<lb/>
縷金錯翠舟瑶琨剸截犀象如羔豚驅逐狂冦出邉垠<lb/>
妖腰亂領徒紛紛龍吟蛟吼清夜聞乃知此物能通神<lb/>
邇來杜門空念恩舊事誰復可共論今晨開匣觀龍文<lb/>
<pb n="KR4d0138_WYG_020-12b"/>
鐡花繡澁蒼蘚㾗東南卑濕相蒸熏坐使三尺光鋩昏<lb/>
安得礪砥來峨岷淬鋒歛鍔硎發新霜寒氷滑無皵皸<lb/>
指麾尚可清妖氛願提此劔平戎獯犬羊雖衆氣可呑<lb/>
手斬可汗羈可敦天旋日轉還兩君書銘却勒燕然勲<lb/>
攄憤刷恥志乃伸壯懷聊可埀乾坤緹繡什襲傳仍昆<lb/>
衛綰之賜何足云<lb/>
　　讀東坡和淵明貧士詩寄諸子姪云重九俯邇樽<lb/>
　　　爼蕭然今余亦有此歎因次其韻將録寄梁谿<lb/>
<pb n="KR4d0138_WYG_020-13a"/>
　　　諸弟以發數千里一笑<lb/>
迂䟱得逺謫漂泊將何依區區一寸心未報三春暉歲<lb/>
月不我與急景驚翻飛方㸔社鷰來又見霜鴻歸寛恩<lb/>
尚廩祿未廹寒與饑荒山俯佳節九月誠可悲<lb/>
淒涼寓僧舍寂寞坐松軒雖辭萬鍾祿尚未自灌園仲<lb/>
尼猶在陳我厨晨有煙藜羮得一飽滴露味自研寒忩<lb/>
寫周易更詠五千言儒生真可笑餓隠稱其賢<lb/>
何以寫我意寄之朱絲琴鍾期久已死千古無知音棄<lb/>
<pb n="KR4d0138_WYG_020-13b"/>
置不復彈調家難繹尋東籬採青蘂濁酒聊孤斟千駟<lb/>
所不顧一斗誠可欽陶然又復醉誰識淵明心<lb/>
骯髒老張鎬寂寞窮黔婁古人日已逺此意誰復酬墨<lb/>
翟突不黔仲尼轍環周豈為一身計實懐四海憂沮溺<lb/>
但躬耕吾豈斯人儔有酒且徑歸無酒不必求<lb/>
佳晨廹九日旅食寓江干頗同謫僊人漂泊來銅官樽<lb/>
爼可蕭條菊蘂漸可餐囘風吹青松慘慘歲將寒但有<lb/>
杯中物不愧簞瓢顔一觴復一詠明月窺禪關<lb/>
<pb n="KR4d0138_WYG_020-14a"/>
自我去廊廟逺舉如飛蓬徇道敢懐祿謀身殊未工空<lb/>
餘耿耿心不慚楚兩龔幸然諸季賢意氣與我同何當<lb/>
恩聽歸兵息道路通却尋惠山路杖䇿得相從<lb/>
我家梁谿上夢墮江湖州塊處無與語誰復為朋儔逺<lb/>
懐作重陽置酒臨清流揷花獨我少感物增離憂我亦<lb/>
事杯杓阿宗相獻酬欲寄一枝菊川途方阻脩<lb/>
　　次韻淵明九日閑居<lb/>
天地一逆旅於焉寓此生羣隂慘將暮共愛九日名氣<lb/>
<pb n="KR4d0138_WYG_020-14b"/>
清霜露肅天朗山川明月户藹夜色風林颯秋聲東籬<lb/>
菊有華可以延我齡采采金瑣碎泛此玉觴傾一醉遺<lb/>
萬物况復軒裳榮淵明骨已朽千載同兹情時危丹砂<lb/>
逺歲晏將何成<lb/>
　　初寒<lb/>
霜早風髙寒氣萌可堪獨傍楚江行貂裘已敝蘇季子<lb/>
葛屨更穿東郭生卯酒暈紅朝玉頰夜爐燃鼎沸松聲<lb/>
妻孥千里應思我悵望牛衣此日情<lb/>
<pb n="KR4d0138_WYG_020-15a"/>
　　蜜蜂<lb/>
秋風淅淅桂花香花底山蜂採掇忙但得蜜成功用足<lb/>
不辭辛苦與君嘗<lb/>
　　病牛<lb/>
耕犂千畝實千箱力盡筋疲誰復傷但願衆生皆得飽<lb/>
不辭羸病卧殘陽<lb/>
　<lb/>
　<lb/>
<pb n="KR4d0138_WYG_020-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻二十<lb/>
</p>
<p>
</p>
  </div>
</body>
</text>
</TEI>
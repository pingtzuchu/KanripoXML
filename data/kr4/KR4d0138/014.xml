<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻十四</head>
    <p>
<pb n="KR4d0138_WYG_014-1a"/>
欽定四庫全書<lb/>
　梁谿集巻十四　　　　　　宋　李綱　撰<lb/>
　　詩十<hi>自分水嶺過江南及辛丑嵗作七十五首</hi>
　　　自分水嶺過江南<lb/>
　　　鉛山約髙無咎同遊石井<lb/>
　　　自鉛山迂路至吴園　吴園<lb/>
　　　留題月巖　　　　　宿黄藤驛<lb/>
　　　弋陽道中　　　　　望龜峯<lb/>
<pb n="KR4d0138_WYG_014-1b"/>
　　　鳴山驛次韻蔡君謨續夢作<lb/>
　　　宿安仁雲錦堂　　　餘干<lb/>
　　　晩行　　　　　　　題安仁寺翠玉亭<lb/>
　　　題仁義驛范文正公所植六松<lb/>
　　　迂路由江南歸二首　童子驛見梅花<lb/>
　　　偶題　　　　　　　又<lb/>
　　　題建徳縣開化寺　　題紫巖驛<lb/>
　　　贈池守張閎道<lb/>
<pb n="KR4d0138_WYG_014-2a"/>
　　　同天寧聰老遊齊山次杜牧之韻<lb/>
　　　題弄水亭　　　　自池口登舟<lb/>
　　　江行十首　　　　　遊五松山觀李太白祠堂<lb/>
　　　舟中讀書有感　　　銅陵阻風<lb/>
　　　題䕶法寺瑛老黙堂<lb/>
　　　次韻瑛老頌　　　　舟泊散潭三首<lb/>
　　　春睡二首　　　　　夜泊繁昌<lb/>
　　　試九華朱覲墨　　　未至蕪湖四十里阻風<lb/>
<pb n="KR4d0138_WYG_014-2b"/>
　　　草宰執書論方冦事戲成<lb/>
　　　上元舟中有感　　　　夜坐二首<lb/>
　　　至蕪湖聞賊陷錢塘復為官軍所得有感<lb/>
　　　自蕪湖江行至采石<lb/>
　　　乘月泛禁江一夕至金陵<lb/>
　　　同李似之遊蔣山　　　頌示勤老<lb/>
　　　次韻奉酬李似之見贈<lb/>
　　　金陵懷古四首　　　　登鍾山謁寳公塔<lb/>
<pb n="KR4d0138_WYG_014-3a"/>
　　　題定林院　　　題八功徳水<lb/>
　　　題偃秀軒　　　得家信報避冦海陵<lb/>
　　　自金陵江行未至長蘆阻風<lb/>
　　　又　　　　　　過長蘆<lb/>
　　　遊長蘆寺見衆僧已披剃<lb/>
　　自分水嶺過江南<lb/>
行盡閩山萬屈盤江南形勢陡然寛山平水逺望不盡<lb/>
木落草枯霜始寒醉裏謳吟聊自適夢中往復本非難<lb/>
<pb n="KR4d0138_WYG_014-3b"/>
誰言春信年年早笑指江梅試折看<lb/>
　　鉛山約髙無咎同遊石井<lb/>
巖洞嵌空鑿翠崖一泓雲液貯瓊瑰幽人須信耽泉石<lb/>
茗飲相招特特來<lb/>
　　自鉛山迂路至吴園<lb/>
迂路入江南寒煙鏁翠嵐清晨遊石井薄暮宿了巖月<lb/>
冷不成夢雞號還整驂吴園纔數舍去去指龍潭<lb/>
　　吴園<lb/>
<pb n="KR4d0138_WYG_014-4a"/>
當時親迎到吴園屈指重來十七年身世恍然如一夢<lb/>
從今歸去老林泉<lb/>
　　留題月巖<hi>信州道中</hi>
廣寒宫殿寄幽巖忌滿非縁玉斧戡皓魄半輪横道左<lb/>
清光千古照江南隂精凝結元無質神化肧胎豈易探<lb/>
好是月華生碧落扶疎桂影逺相參<lb/>
　　宿黄藤驛<hi>時聞浙東方冦大作</hi>
古驛號黄藤休鞍夜已燈溪寒水清淺山瘦石稜層豪<lb/>
<pb n="KR4d0138_WYG_014-4b"/>
客路方阻嵗寒隂始凝開懐惟仗酒獨酌醉瞢騰<lb/>
　　弋陽道中<lb/>
南去北來皆嵗暮流年苒苒過光隂江南須信風煙好<lb/>
浙右方虞冦盗深雲外山深横筆格月中灘響疊琴心<lb/>
卧龍三顧今寥落抱膝空為梁甫吟<lb/>
　　望龜峯<lb/>
饒陽景物猶武夷巖石崛起多瓌竒此峯厥狀更詭異<lb/>
舉首曵尾如靈龜穹隆曝甲正霜曉蹣跚引氣當晴暉<lb/>
<pb n="KR4d0138_WYG_014-5a"/>
故知造化巧凝結欲問所以良難推我疑龍伯釣溟渤<lb/>
六鼇連引背負歸中途遺一尚贔負直欲赴海冠峩巍<lb/>
又疑清江使河伯波濤相失留於斯化為巨石峙千古<lb/>
雖欲鑽灼無由施茫茫神怪不可詰但使風景增清輝<lb/>
我來閩嶺厭山水見此還復伸雙眉頗嗟行役不果到<lb/>
側身西望生長悲<lb/>
　　鳴山驛次韻蔡君謨續夢作<lb/>
一夢神遊紫府天覺來身寄驛亭眠何須悵望吹簫女<lb/>
<pb n="KR4d0138_WYG_014-5b"/>
獨跨青鸞入翠煙<hi>君謨詩云白玉樓䑓第一天琪花風靜綵鸞眠誰人得似秦王女吹徹瓊</hi>
<hi>簫上紫煙</hi>
　　宿安仁雲錦堂<lb/>
一宿溪邉雲錦堂煙村浮動野梅香沙平水澹近江浦<lb/>
天濶山遥多夕陽北陸寒凝風眇眇東吴音斷意茫茫<lb/>
片言無補空來徃贏得蕭條兩鬢霜<lb/>
　　餘干<lb/>
嵗寒迂路過江鄉歎息飛蓬墮渺茫雲錦洞深煙水逺<lb/>
<pb n="KR4d0138_WYG_014-6a"/>
琵琶洲轉暮灘長田園歸去荒三徑金皷傳聞震一方<lb/>
極目東吴何處是斷霞輕靄落殘陽<lb/>
　　晩行<lb/>
嵗杪旅懐惡驅車殘照中暮雲千里碧落日半輪紅掠<lb/>
水起行鴈隔林聞逺鐘休鞍僧舍閴皓月又東生<lb/>
　　題安國寺翠玉亭呈平老<hi>鄱陽</hi>
蘭若何年種碧瑜凌霄髙節笑楸梧渭川謾説三千畝<lb/>
杜牧宜誇十萬夫月舞清隂金影碎風敲幽韻玉音敷<lb/>
<pb n="KR4d0138_WYG_014-6b"/>
煩師長飬休斤斧試問江南有此無<lb/>
　　題仁義驛嵗寒堂范文正公所植六松<lb/>
江驛森森六本松蜿蜒枝幹走虬龍煙滋鱗甲蒼顔老<lb/>
雲惹須髯美䕃濃獨立雪霜君子操曾因風雨大夫封<lb/>
不栽桃李追時好歎息前賢意可宗<lb/>
　　聞浙東方冦大作道路不通迂路由江南以歸有<lb/>
　　感二首<lb/>
理裝適吴㑹避冦由江濵寜知治安世乃作途窮人風<lb/>
<pb n="KR4d0138_WYG_014-7a"/>
濤豈不險舟檝尚可因失身入畏塗難以理義陳平生<lb/>
笑子美逃亂走踆踆如今翻自笑亦須謀此身此身何<lb/>
足惜上有髙年親骨肉幾百口干戈已相鄰以我此日<lb/>
心知彼無辜倫安得濟川舟載之適通津徙置安樂土<lb/>
不知戰鬪塵已矣可奈何願為太平民<lb/>
東南久無備盗賊起不虞掲竿與荷鋤皆是耕田夫誰<lb/>
為捕逐者得官縁苞苴不讀一行字況復知孫吴厥初<lb/>
既輕敵屢北輙睢旴屯兵非不多一掃不復餘虎兕出<lb/>
<pb n="KR4d0138_WYG_014-7b"/>
於柙是誰之過歟凶熖陵郡縣良民遭戮屠坐令腹心<lb/>
地化為豺豕區除惡當務早滋蔓良難圖王師何日出<lb/>
努力觀廟謨<lb/>
　　童子驛見梅花<lb/>
天滑雲腴凝不流嵗寒迂騎過南洲黄昏孤館沈吟處<lb/>
頼有江梅慰客愁<lb/>
江南為客見江梅似為行人特特開數㸃枝頭凝玉雪<lb/>
隔牕和月送香來<lb/>
<pb n="KR4d0138_WYG_014-8a"/>
　　偶題<lb/>
霜風響枯林曠野慘寒色川路阻且長客子方逺適東<lb/>
吴眇何在仰羡歸飛翼惟有溪邉梅猶能慰愁寂<lb/>
　　又<lb/>
水落潮乾人取途西風索索響黄蘆沙頭驚起數行鴈<lb/>
恰似舊藏蘆鴈圖<lb/>
　　題建徳縣開化寺<lb/>
路遶江南煙水村梅花的皪正銷魂峯巒影裏過山邑<lb/>
<pb n="KR4d0138_WYG_014-8b"/>
鼙鼔聲中念故園殘臘未曾看雪舞勁風何事掃雲屯<lb/>
拙翁自笑平生拙欲叩天閽更一言<lb/>
　　題紫巖驛<lb/>
稚年曾向此途行半世重來若泛萍山徑車聲欣路坦<lb/>
江村市合厭魚腥連天霜草蕭蕭白蟠嶺雲松鬱鬱青<lb/>
久旅懷家歸尚逺暮煙殘照宿郵亭<lb/>
　　贈池守張閎道<lb/>
繡衣執法出霜臺邂逅還如特特來華省舊曾陪笑語<lb/>
<pb n="KR4d0138_WYG_014-9a"/>
清溪今復接罇罍喜公筆有江山氣顧我心如世味灰<lb/>
天下蒼生待經濟坐看蟠蟄起春雷<lb/>
　　同天寧聰老遊齊山次杜牧之韻<lb/>
東風初起白雲飛禪客相邀步翠微童稚舊遊如夢到<lb/>
江山今幸假途歸巖巒窈窕籠輕靄鷗鷺翩翻舞夕暉<lb/>
歸覲庭闈詢徃事篋中先整老萊衣<hi>余童稚時侍親池幕迨今幾三十年</hi>
<hi>矣齊山頂有紫微亭</hi>
　　題弄水亭<lb/>
<pb n="KR4d0138_WYG_014-9b"/>
蕭條秋浦景如秋誰信猿聲使客愁煙樹森森連逺嶠<lb/>
水田漠漠集飛鷗髙樓吹角增離恨古驛停驂憶舊遊<lb/>
亦欲題詩江祖石謫仙遺跡冣風流<lb/>
　　自池口登舟<lb/>
水落溪乾不可舟春潮理櫂淺沙頭多風煙浪鱗鱗起<lb/>
欲雪江雲苒苒浮涉險物情終共畏臨流歸興浩難收<lb/>
波神借我風帆便鼔柂清江汗漫遊<lb/>
　　江行十首<hi>自池陽至銅陵</hi>
<pb n="KR4d0138_WYG_014-10a"/>
理櫂適江干初欣眼界寛日蒸江氣白風約艣聲寒蔣<lb/>
詡謀新徑鍾儀只舊冠浮雲休蔽日直北是長安<lb/>
春江徹底清沙尾見潮生朝氣噓成霧南風戰作晴岸<lb/>
移看樹逺船穩信波平覽盡江山勝還悲萬古情<lb/>
渺渺春江穩融融午睡腴夢回雙艣急望極片帆孤皺<lb/>
水風還逆維舟日欲晡雲中有行鴈苒苒下平蕪<lb/>
春光揺畫鷁江影浸長天浪勢隨潮急渦痕逐艣圓避<lb/>
風依島嶼防冦問人煙深念還愁絶髙歌且醉眠<lb/>
<pb n="KR4d0138_WYG_014-10b"/>
江濶水雲暮風髙舟檝停落帆歸别浦宿鴈集廻汀霜<lb/>
葦蕭蕭白煙嵐朶朶青夜來江色靜寒浴一天星<lb/>
朝來問風信五兩向南飛旅泊添春恨舟行與願違缾<lb/>
梅空的的岸柳已依依寂寞江南路那知自此歸<lb/>
春江望不極慘淡起層隂煙雨濛濛濕雲濤渺渺深懐<lb/>
家千里意報國一生心歎息知音少空為梁甫吟<lb/>
晩泊銅陵口煙村八九家岸沙崩浪響江雨帶風斜泛<lb/>
泛浮波鴈捎捎接翅鵶無情東注水對爾歎年華<lb/>
<pb n="KR4d0138_WYG_014-11a"/>
杳杳楚天濶悠悠江浦清便風帆腹滿順水艣腰輕煙<lb/>
澹山逾碧雲髙雨易晴無心問漁父濁酒慰平生<lb/>
春到江波緑潮來浦溆深曉風看五兩家信抵千金笑<lb/>
讀謫仙句病為莊舄吟世途遊厯徧歸去老山林<lb/>
　　遊五松山觀李太白祠堂<lb/>
大江東南流鼓柂江水上薄遊五松山獲見謫仙像嗚<lb/>
呼天寳間治亂如反掌兵戈暗中原豪傑多長徃謫仙<lb/>
當此時逸氣隘天壤脫身來江東縹渺青霞賞作詩幾<lb/>
<pb n="KR4d0138_WYG_014-11b"/>
千篇醉筆籠萬象迄今有遺祠識者共瞻仰嗟予豈後<lb/>
裔愚拙誰復尚珥筆玉殿螭謫官閩嶺瘴荷恩許生還<lb/>
冐險理歸槳於焉覿仙風足以慰遐想願言繼清芬何<lb/>
由揖英爽<lb/>
　　舟中讀書有感<lb/>
渺渺波濤淅淅風此身忽在大江東浮家泛宅雲煙裏<lb/>
思古傷今圖史中盗賊從來能伺釁治安自昔戒除戎<lb/>
我今惟願兵戈息歸作梁谿老釣翁<lb/>
<pb n="KR4d0138_WYG_014-12a"/>
　　銅陵阻風<lb/>
春色到江渚梅花正斷魂風波留逺櫂煙雨濕寒村鴈<lb/>
過傳遺響潮來没舊痕淒凉一樽酒愁絶與誰論<lb/>
　　題護法寺瑛老黙堂<lb/>
維摩丈室何年設滿目江山自風月道中試露黙中機<lb/>
千偈瀾飜本無說<lb/>
　　次韻和瑛老頌<lb/>
黙堂前對五松山敵面機鋒一瞬間禪客相逢休擬議<lb/>
<pb n="KR4d0138_WYG_014-12b"/>
草鞋價直欲誰還<lb/>
　　自銅陵行四十里風復作泊江北岸地名散潭屬<lb/>
　　　淮南<lb/>
襟帶江淮一望間夕陽艤櫂散潭灣波濤洶湧暮天濶<lb/>
鷗鷺飄颻漁艇閒風壯又還依北渚雲深不復見南山<lb/>
淛河千里何時到過去飛鴻不可攀<lb/>
鏡中漸覺鬢絲多半世勞生可奈何極望不來青足鳥<lb/>
滿江更起白頭波揚帆賈客風前笛撒網漁人月下歌<lb/>
<pb n="KR4d0138_WYG_014-13a"/>
自斷此生甘寂寞毗耶歸作老維摩<lb/>
平生性酷愛江山今日江山滿目前明月清風人寂寂<lb/>
淡煙輕靄露㳙㳙波聲撼岸連淮壤鴈陣驚寒入楚天<lb/>
慨念往來成底事一杯濁酒且安眠<lb/>
　　春睡<lb/>
半生遊宦鬢毛霜依舊圖書對曉牕卯酒一杯春日暖<lb/>
卧聴鳴艣下清江<lb/>
居士終朝只念歸日行百里尚嫌遲小牕春夢分明到<lb/>
<pb n="KR4d0138_WYG_014-13b"/>
歎息啼烏喚覺時<lb/>
　　夜泊繁昌<lb/>
繫䌫繁昌口清江夜渺然寒星隨浪閃孤月向人圓漢<lb/>
渚乘槎客雲川控鯉仙何須論往事且泛碧波船<lb/>
　　試九華朱覲墨<lb/>
九華山頂老松煙名重初因玉局仙様古法精珪並製<lb/>
膠清煤馥玉同堅試將毛頴輕輕染須遣陶泓細細研<lb/>
居士年來無戀著惟於三子欲逃禪<lb/>
<pb n="KR4d0138_WYG_014-14a"/>
　　未至蕪湖四十里阻風<lb/>
一夜寒雲凝不開北風吹雨帶潮來濤飜天末銀山湧<lb/>
浪打沙頭霹靂摧心在浙西音斷絶身留江左意徘徊<lb/>
無聊獨酌開懐抱頼有牕間數㸃梅<lb/>
　　草宰執書論方冦事戱成<lb/>
江浙巨盗起東南皆震驚王師殊未出赤子若為情試<lb/>
贈繞朝策願飛燕將城非因肉食鄙只欲廟謨成汲黯<lb/>
復妄發終軍思請行懐親寸心急報國一身輕曹劌亦<lb/>
<pb n="KR4d0138_WYG_014-14b"/>
問戰申胥還乞兵羣公佐天子努力剪鯢鯨<lb/>
　　上元舟中有感<lb/>
前年扈清蹕玉輦臨端門鼇山綵構聳露臺歌吹喧去<lb/>
年謫沙陽旅泊亦遊觀士女隘衢巷燈火滿溪山今年<lb/>
過江南艤舟煙水灣風髙不可進極目雲濤飜蜜炬照<lb/>
獨酌紅爐凌夜寒感事心欲折强歌聲無歡坐看江邉<lb/>
月飛上青雲端清光不改舊對我還團欒<lb/>
　　夜坐<lb/>
<pb n="KR4d0138_WYG_014-15a"/>
春夜沈沈燈影明巻書兀坐忽三更不知船外風多少<lb/>
但聴滿江波浪聲<lb/>
波濤漠漠雨紛紛夜泊江南煙水村慨念平生都不寢<lb/>
可憐心事向誰論<lb/>
　　至蕪湖聞賊陷錢塘復為官軍所得有感<lb/>
督府繁華一掃空須知狂冦計非庸廟堂若為蒼生計<lb/>
早築高壇拜卧龍<lb/>
巨盗乘虛起浙東猖狂如在笑談中錢塘猶喜官軍復<lb/>
<pb n="KR4d0138_WYG_014-15b"/>
破賊須從此立功<lb/>
　　自蕪湖江行至采石<lb/>
萬頃春江徹底清天風不動鏡泓澄畫船安穩揺空翠<lb/>
疑在琉璃地上行<lb/>
江水春來緑似藍臨流髙石翠巉巖波恬舟穩已堪喜<lb/>
況是清風借一帆<lb/>
　　阻風泊慈湖夾焚香黙禱有長魚躍波而江豚出<lb/>
　　　没舟人大驚抵暮風便因命解舟乘月泛禁江<lb/>
<pb n="KR4d0138_WYG_014-16a"/>
　　　一夕至金陵蓋數百里作二絶以紀其事<hi>江險而不</hi>
　　　<hi>可行者為禁江時夾江水落行禁江</hi>
江豚出没白波中十丈神魚躍晩空知是陽侯憐我拙<lb/>
故教來助一帆風<lb/>
露氣漫漫欲結霜扁舟夜下秣陵江煙波如席月如畫<lb/>
快意倒盡黄金缸<lb/>
　　同李似之遊蔣山<lb/>
北風阻行舟駕言遊蔣山相攜得良友談笑窮躋攀松<lb/>
<pb n="KR4d0138_WYG_014-16b"/>
林靜杳冥殿閣羅煙鬟寳公骨已冷白塔孤雲間乘高<lb/>
望長空極目波濤飜東南正戎馬戈甲照江干與子適<lb/>
相遇偷此半日閑懐古六朝逺道舊一笑歡憶昨賜對<lb/>
初接武玉殿班螭坳珥史筆毎慚追繼難迂疎與世違<lb/>
謫官墮甌蠻寛恩幸脫去假道來江關邂逅兩萍梗飄<lb/>
泊驚風旛㢠首顧淛河不知涕泗澘著鞭願努力世路<lb/>
方多艱<lb/>
　　頌示勤老<lb/>
<pb n="KR4d0138_WYG_014-17a"/>
平生聞說蔣山勤今日相逢過所聞還似泉公喚居士<lb/>
一聲吹散滿天雲<lb/>
　　次韻奉酬李似之見贈<lb/>
吾宗才氣世無雙用與時行舍亦藏殿陛同瞻龍衮繡<lb/>
螭坳繼染御爐香紫荷持槖將清禁貝葉繙經見寳坊<lb/>
仄席正思經濟手佇觀趣召侍顒昻<lb/>
　　金陵懐古四首<lb/>
六代兵戈王氣銷山圍故國自周遭豪華散滅城池古<lb/>
<pb n="KR4d0138_WYG_014-17b"/>
人物摧殘丘塜髙阜轉蟠龍翔寳塔洲分白鷺湧雲濤<lb/>
悠悠世事都如夢且對金樽把蟹螯<lb/>
六代繁華三百年我來弔古一悽然景陽鐘斷雞空唱<lb/>
玉樹歌沈月自圓潮没舊痕生晩浦柳揺新色媚晴天<lb/>
髙樓上盡窮雙目千里江山遶檻前<lb/>
六代興亡江上城倦遊還向此中行龍蟠虎踞空形勢<lb/>
并廢臺荒為戰爭雲氣霏霏春雨急煙波𣺌渺暮潮平<lb/>
商人不識前朝恨短笛還為激烈聲<lb/>
<pb n="KR4d0138_WYG_014-18a"/>
六代當年恨冣長兵戈陵滅故城荒非關霸氣多消歇<lb/>
自是人謀未允臧王謝風流今寂寞江山形勝亦淒凉<lb/>
我來正值興戎馬慨念東南更慘傷<lb/>
　　登鍾山謁寳公塔<lb/>
寳公真至人鳥爪金色身杖攜刀尺拂語隠齊梁陳我<lb/>
登鍾山頂白塔髙嶙峋再拜禮雙足聊結香火因<lb/>
　　題定林院<lb/>
行過鍾山到定林青松一徑白雲深三間古屋昭文館<lb/>
<pb n="KR4d0138_WYG_014-18b"/>
那有沉迷富貴心<lb/>
　　題八功徳水<lb/>
石作方池紫翠崖湛然定水貯瓊瑰何須功徳標為八<lb/>
萬行圓成自此來<lb/>
　　題偃秀軒<lb/>
青葱秀色一軒中俯瞰梁朝萬本松頂蹙風雲疑偃蓋<lb/>
枝蟉雨露若蟠龍四時鬱鬱寧彫葉千載亭亭不改容<lb/>
却笑宗人生岱嶽佞秦先得大夫封<lb/>
<pb n="KR4d0138_WYG_014-19a"/>
　　得家信報避冦海陵<lb/>
怪底燈花夜夜紅朝來家問始相通田園已在危疑際<lb/>
骨肉幸安飄泊中子美無家尋弟妹淵明有酒引兒童<lb/>
我今已勝少陵老稚子候門淮水東<lb/>
　　自金陵江行未至長蘆阻風<lb/>
倐忽風雲接地隂扁舟繫䌫暮江潯波濤何必深為阻<lb/>
萬里歸來一寸心<lb/>
　　又<lb/>
<pb n="KR4d0138_WYG_014-19b"/>
七日風不止歸心何似生煙添暮山色風撼滿江聲淮<lb/>
楚已非逺波濤殊未平坐看雲解駮猶喜晩來晴<lb/>
　　過長蘆<lb/>
達磨當時一葦杭棲棲暗度白沙江不知雙履歸何處<lb/>
吸盡西江屬老龐<lb/>
　　遊長蘆見衆僧已披剃<lb/>
圓頂方袍復舊儀欣欣便覺衆情熈可憐盡墮狙翁術<lb/>
暮四朝三元不知<lb/>
<pb n="KR4d0138_WYG_014-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_014-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻十四<lb/>
</p>
<p>
</p>
  </div>
</body>
</text>
</TEI>
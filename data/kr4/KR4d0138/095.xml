<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻九十五</head>
    <p>
<pb n="KR4d0138_WYG_095-1a"/>
欽定四庫全書<lb/>
　梁谿集巻九十五　　　　　宋　李綱　撰<lb/>
　　表劄奏議五十七<lb/>
　　　乞差趙不華等充招捉盜賊官奏狀<lb/>
　　　乞就都督府發遣得力統制官部押三二千人<lb/>
　　　　前來使喚奏狀<lb/>
　　　差官體究周十隆等受招安及令李貴差人入<lb/>
　　　　寨告諭奏狀<lb/>
<pb n="KR4d0138_WYG_095-1b"/>
　　　辭免轉金紫光禄大夫奏狀<lb/>
　　　周十隆不從招撫李貴進兵殺散乞差岳飛下<lb/>
　　　　兵就糧討捕奏狀<lb/>
　　乞差趙不華等充招捉盜賊官奏狀<lb/>
契勘本路處吉筠袁撫州南安建昌軍等處常有盜賊<lb/>
結集作過其初微細正縁廵尉不切用心向前緝捕漸<lb/>
至滋蔓及至㑹合諸處廵尉又無節制統一乍前乍却<lb/>
遂令賊徒得生姦計招誘徒黨恣行刧掠暨遣官兵前<lb/>
<pb n="KR4d0138_WYG_095-2a"/>
去討殺賊徒即時分散藏伏更無蹤緒官軍既退又復<lb/>
嘯聚出没作過若不别作措置深慮搔擾州縣殘害民<lb/>
良不得安業為患未已今相度欲於本司置措置招捉<lb/>
盜賊官兩員不拘京朝官選人擇有風力材幹曽經捕<lb/>
盜有功績之人充上項差遣依本司幹辦公事理為資<lb/>
任除身分請給外遇差出措置應本路州軍有盜賊竊<lb/>
發去處合行㑹合廵尉討捕招捉盜賊破劵一道其供<lb/>
給等並於本司錢内支破應本路州軍有盜賊竊發去<lb/>
<pb n="KR4d0138_WYG_095-2b"/>
處合行㑹合廵尉討捕即差措置招捉官前去措置統<lb/>
率討捕其廵尉怯懦不肯向前之人並許申本司體究<lb/>
得實按劾奏聞庶幾廵尉有所統一恊力向前不致誤<lb/>
事盜賊易得衰息今竊見右承議郎前知臨江軍新淦<lb/>
縣事趙不華右儒林郎筠州軍事判官馮汝嘉逐官委<lb/>
有材幹風力在任捉獲兇惡强盜人數甚多殺獲賊首<lb/>
鄒烏八及招到單子珍等績效尤著本司已保明乞優<lb/>
異推恩外如䝉朝廷許置上項員闕即乞差前件官兩<lb/>
<pb n="KR4d0138_WYG_095-3a"/>
員充填<lb/>
　　　小貼子<lb/>
　契勘本路䖍吉等州盜賊時復作過即與其他諸路<lb/>
　帥司事體不同兼本司減罷文臣准備差遣五員外<lb/>
　止有幹辦官五員節次䝉朝廷差委前去逐州催促<lb/>
　軍器和糴軍儲等事委是闕官今來所乞措置招捉<lb/>
　盜賊官兩員如止許暫時措置候盜賊寧息日罷亦<lb/>
　乞朝廷特賜詳酌施行<lb/>
<pb n="KR4d0138_WYG_095-3b"/>
　契勘近日䖍賊謝小鬼等侵犯吉州及張大閑周十<lb/>
　隆等見在永豐興國縣界首作過本司已遣發兵將<lb/>
　前去措置外其永豐縣又有一項李安凈嘯聚徒黨<lb/>
　刧掠作過人數漸多契勘右承議郎前知臨江軍新<lb/>
　淦縣事趙不華見得替在洪州寄居本司已逐急依<lb/>
　所得便宜指揮差本官權充措置招捉盜賊官前去<lb/>
　統率廵尉討捕李安净等外伏乞睿照<lb/>
　　乞就都督府遣發得力統制官部押三二千人前<lb/>
<pb n="KR4d0138_WYG_095-4a"/>
　　　來使喚奏狀<lb/>
據統制官李貴申䖍賊周十隆節次差人前去說諭朝<lb/>
廷徳意許之自新前來公參其周十隆並不遵禀及故<lb/>
違江西安撫制置大使司所立日限反復並不從招撫<lb/>
出參依近降指揮合行討捕兼准樞密院劄子若不聽<lb/>
從即㑹合本路應干捕盜官兵等併力勦捕外竊縁周<lb/>
十隆所居巢穴係在山谷深僻去處徒黨衆多據貴所<lb/>
管官兵委是分布不着除已申䖍州差發將兵外申本<lb/>
<pb n="KR4d0138_WYG_095-4b"/>
司乞差兵前來㑹合措置勦捕施行本司契勘所管申<lb/>
世景一軍止及一千餘人見今差出將官馬仙王勝孟<lb/>
通統領官王彦等前去討捕吉州賊尹寳臨江軍賊李安<lb/>
净䖍州䖍化賊賴漏八袁州石鐡牌潘小叔等已起發<lb/>
過一千二百餘人委是無兵可以差撥竊縁周十隆等<lb/>
係䖍州劇寇所養槍杖手三千餘人謝小鬼二千餘人<lb/>
其餘頭首如謝先謝諶張收萬雲田玉盧超張迪等各<lb/>
係招安已授官資差充諸州措使未曽赴任之人毎名<lb/>
<pb n="KR4d0138_WYG_095-5a"/>
所養槍杖手皆不下三二千人從來並聽伏周十隆使<lb/>
喚今來周十隆既不遵禀朝廷指揮公參致令官軍進<lb/>
討决須嘯聚徒黨抗拒官兵若官軍人數單弱不能討<lb/>
捕即其餘頭項首領定須倣傚作過為患不細本司累<lb/>
具申呈乞就便差撥岳宣撫下一項軍馬前來同共措<lb/>
置至今未奉囬降指揮今據統制官李貴前項申述事<lb/>
勢迫急伏乞特降指揮早賜差撥或只就都督府遣發<lb/>
得力統制官部押三二千人星夜前來應副使喚不過<lb/>
<pb n="KR4d0138_WYG_095-5b"/>
一兩月間决可擒捕周十隆謝小鬼等其餘首領亦可<lb/>
以重兵彈壓使之出離巢穴永絶後患<lb/>
　　差官體究周十隆等受招安及令李貴差人入寨<lb/>
　　　告諭奏狀<lb/>
勘㑹䖍州興國縣管下有周十隆錢響謝小鬼等結集<lb/>
徒黨作過本司節次依奉朝廷指揮劄下統制官李貴<lb/>
措置招捕近雖據李貴申稱賊首周十隆等願受招安<lb/>
秖是發遣到次首領鍾珉錢寳劉集三名赴䖍州公參<lb/>
<pb n="KR4d0138_WYG_095-6a"/>
外其正首領周十隆等各未曽出官公參及李貴所給<lb/>
公據五千道差人送入賊寨放散徒黨亦秖是據憑賊<lb/>
人具到人數給與公據並不曽當官逐一揀放本司尋<lb/>
訪聞得賊徒收領公據在寨實未曽放散徒衆歸業見<lb/>
今依前恃嶮不肯出參遂差使臣李俊齎榜劄付李貴<lb/>
差人指引入寨說諭頭首周十隆等再限三日出官公<lb/>
參及令將徒黨當官逐人揀選存留强壯桀黠之人同<lb/>
正次首領並行解赴本司如出違所立日限遷延不出<lb/>
<pb n="KR4d0138_WYG_095-6b"/>
即㑹合官兵併力措置討殺及具狀申奏朝廷去訖續<lb/>
准樞密院三月十四日劄子為周十隆累經招安返復<lb/>
作過奉聖㫖除賊首周十隆一名不赦外其餘徒衆許<lb/>
其自新本司縁為逐人已有願受招安之意及再立限<lb/>
差人入寨說諭亦於今月十一日再具因依申奏乞依<lb/>
本司已行事理催促招諭候到司日依元降指揮特與<lb/>
招撫去後至十二日准樞密院劄子周十隆等願受招<lb/>
安雖已降指揮不赦縁今來既有自新之意理宜寛貸<lb/>
<pb n="KR4d0138_WYG_095-7a"/>
劄付本司指揮李貴疾速措置招撫及十三日再據李<lb/>
貴申備據興國縣狀稱周全錢響謝雲於三月二十三<lb/>
日赴縣出頭公參了當即時或歸各人本住處訖本司<lb/>
亦已不住劄李貴催促說諭正次頭首周全等依限赴<lb/>
軍前公參同揀選到强壯徒伴解發前來本司外今訪<lb/>
聞得統制官李貴備據興國縣所申周全等赴本縣公<lb/>
參即不曽入縣其逐人將帶徒黨槍杖手數百人前來<lb/>
城外下寨係本縣知縣出城接見周十隆等便當公參<lb/>
<pb n="KR4d0138_WYG_095-7b"/>
并李貴先申周十隆等願受招安已給公據五千道前<lb/>
去其徒黨亦未放散除已差委本司准備差遣右承直<lb/>
郎錢受之躬親起發前去密切體究周十隆等的實受<lb/>
招安事李保明供申仍計㑹李貴差人入寨分明告諭<lb/>
周十隆錢響謝小鬼等體念朝廷寛大之恩催促依限<lb/>
同以次首領及一行徒黨赴李貴軍前公參逐一當官<lb/>
揀選被驅虜脅從及老弱等人放散外及强壯桀黠人<lb/>
并一行正次首領令李貴量留人馬在䖍州彈壓將帶<lb/>
<pb n="KR4d0138_WYG_095-8a"/>
自餘人馬管押赴司出頭若違限遷延不出意在欺罔<lb/>
朝廷不禀本司指揮即行進兵措置討捕須要擒獲賊<lb/>
首不管走透<lb/>
　　　小貼子<lb/>
　契勘䖍冦自來作過遞相闗借槍杖手以助聲勢本<lb/>
　司切慮周十隆既不伏公參官軍進討必於諸頭項<lb/>
　下借槍杖手已出榜曉諭今來官兵止是討捕不遵<lb/>
　禀朝廷指揮周十隆謝小鬼兩人其餘首領謝先等<lb/>
<pb n="KR4d0138_WYG_095-8b"/>
　不得闗借槍杖手如有暗行闗借之人本司察探得<lb/>
　知將來朝廷遣發大兵並須一例討殺如有却能擒<lb/>
　捕周十隆謝小鬼等赴官並依賞格保奏推賞亦乞<lb/>
　睿㫖<lb/>
　　辭免轉金紫光禄大夫奏狀<lb/>
右臣准尚書省劄子四月十六日三省樞密院同奉聖<lb/>
㫖李某典藩踰年民安盜息寛朕憂顧宜有褒嘉可特<lb/>
轉金紫光禄大夫劄送臣照㑹仰荷聖恩第深感涕伏<lb/>
<pb n="KR4d0138_WYG_095-9a"/>
念臣孤陋無取叨冐已多久居患難之中但有退休之<lb/>
志誤䝉恩奬起帥大藩詔㫖屢頒不容遜避黽勉就職<lb/>
倐忽踰年雖殫夙夜之勤曽滅㳙埃之補素餐之責啓<lb/>
處不遑廼䝉異恩特加遷秩無功之賞豈所敢當况今<lb/>
車駕廵幸建康江西一路號為上流重地在吴則周瑜<lb/>
魯肅之所屯守在晉則温嶠陶侃之所鎮臨宜得精力<lb/>
克壯之臣付以禦侮折衝之任如臣不材衰病實難冐<lb/>
居伏望聖慈特降睿㫖追寢成命仍檢㑹臣累奏陳乞<lb/>
<pb n="KR4d0138_WYG_095-9b"/>
一在外宫觀差遣任便居住庶幾晚節末路猶有可言<lb/>
天地大恩螻蟻難報所有特轉金紫光禄大夫恩命不<lb/>
敢祗受<lb/>
　　周十隆不從招撫李貴進兵殺散乞差岳飛下兵<lb/>
　　　就糧討捕奏狀<lb/>
准樞密院都督府劄子樞密院奏勘㑹昨降指揮令李<lb/>
貴將帶全軍前去招捕䖍吉盜賊其本軍已入江西界<lb/>
多日並未見申到招捕火數措置次第今據江西安撫<lb/>
<pb n="KR4d0138_WYG_095-10a"/>
制置大使司申䖍賊周十隆等於今年正月内結集賊<lb/>
徒在䖍化等縣殺人放火作過大叚猖獗顯見本軍遷<lb/>
延玩寇不為速行措置致賊滋蔓兼周十隆係累經招<lb/>
安授官後來返復作過理難容貸三月十四日奉聖㫖<lb/>
除賊首周十隆一名不赦外其餘徒衆許其自新仰李<lb/>
貴統率官兵疾速前去措置招捕須管生擒周十隆其<lb/>
擒獲人依格推賞外更支錢一千貫招到徒黨並特免<lb/>
罪將脅從并老弱人放令歸業留强壯人隨軍使喚務<lb/>
<pb n="KR4d0138_WYG_095-10b"/>
要速得平殄無致遷延走逸滋長劄付本司催促措置<lb/>
招捕施行<lb/>
右勘㑹前項周十隆等賊徒先准指揮令統制官李貴<lb/>
措置先行招撫如不聽從即㑹合兵將廵尉併力勦捕<lb/>
本司遂不住催促李貴措置招捕近據李貴申差人賫<lb/>
旗榜入寨招安取到周十隆錢響謝小鬼等願受招安<lb/>
文狀只是發遣到次首領鍾珉等三名赴官外其正頭<lb/>
首周十隆錢響謝小鬼等未曽赴官公參本軍雖出給<lb/>
<pb n="KR4d0138_WYG_095-11a"/>
公據五千道差人送入賊寨放散徒黨亦止是據憑賊<lb/>
人具到人數給與公據即不曽當官逐一揀放本司尋<lb/>
訪聞賊徒收領公據在寨實未曽放散徒衆歸業見今<lb/>
依前恃嶮不肯出參本司再於三月二十八日差使臣<lb/>
李俊等齎榜前去入寨說諭頭首再限三日出參又劄<lb/>
下李貴如周十隆等依得本司所立日限出官公參即<lb/>
將徒黨逐一當官選揀將正次頭首并强壯桀黠人存<lb/>
留並行解赴本司其被虜脅從及不堪披帶人給據放<lb/>
<pb n="KR4d0138_WYG_095-11b"/>
令歸業如出違今來所立日限遷延不出即㑹合官兵<lb/>
併力措置討捕今准前項聖㫖指揮除周十隆不赦外<lb/>
其餘徒衆許其自新等事理本司契勘今來周十隆錢<lb/>
響謝小鬼等本司已依元降指揮再立日限差人前去<lb/>
說諭出官公參未到若便遵依今降指揮施行縁一行<lb/>
徒衆皆係久來附從周十隆作過之人竊慮本人誘惑<lb/>
驅率别致走透殺害平民卒難殄滅欲乞候見得周十<lb/>
隆等如依得本司差人說諭赴官公參陳放徒伴了當<lb/>
<pb n="KR4d0138_WYG_095-12a"/>
即候解發到本司日依朝廷元降指揮特與招撫若依<lb/>
前不伏出首即依今降聖㫖指揮周十隆不赦行下統<lb/>
制官李貴等措置併力討捕施行更合取自朝廷指揮<lb/>
　　　小貼子<lb/>
　契勘本司累具奏聞并申樞密院都督府乞就湖北<lb/>
　京西路宣撫使司差撥兵將前來討捕䖍賊未奉回<lb/>
　降指揮今來朝廷灼見周十隆過惡已降聖㫖指揮<lb/>
　不赦勢必用兵討捕竊縁䖍州將兵係是土人多與<lb/>
<pb n="KR4d0138_WYG_095-12b"/>
　賊情相通互相閃避不肯用命兼有其餘賊火分擘<lb/>
　前去捉殺所差到李貴下軍馬人數不多及本司官<lb/>
　兵亦是單弱難以分布把截要害去處使不致走透<lb/>
　深入巢穴必可擒捕今來只乞就岳飛下差撥三干<lb/>
　人前來本路就糧討賊不過三兩月間便可討蕩又<lb/>
　縁周十隆係䖍州前後作過群賊所宗若就擒捕其<lb/>
　他群賊皆可措置平殄既己降指揮不赦而兵力不<lb/>
　能勝之却致猖獗則為害必大伏望聖慈特賜詳酌<lb/>
<pb n="KR4d0138_WYG_095-13a"/>
　早降睿㫖施行<lb/>
　契勘軍行糧食為先若差他處軍馬前來討捕䖍冦<lb/>
　即須又有錢糧之費如䝉朝廷就近差撥岳飛下軍<lb/>
　馬即於本路就支錢糧實爲利便亦乞聖察<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_095-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷一百五十六</head>
    <p>
<pb n="KR4d0138_WYG_156-1a"/>
欽定四庫全書<lb/>
　梁谿集卷一百五十六　　　宋　李綱　撰<lb/>
　　文<lb/>
　　　放鱟文　　　　　　持八齋文<lb/>
　　　中隱堂上梁文　　　桂齋上梁文<lb/>
　　放鱟文<lb/>
客有饋梁谿以雙鱟者梁谿再欲殺之再欲活之遊宦<lb/>
西北不饗南食也久矣之鱟也於海物中厥味尤珍以<lb/>
<pb n="KR4d0138_WYG_156-1b"/>
是義故欲再殺之然觀其形則負介而重遲察其情則<lb/>
若無罪而就死地庖治之法必以斤斧生加斬剉而後<lb/>
可食在彼者受無量苦而又一鱟之中有百千子殺一<lb/>
鱟則百千子皆隨而死在我者造無量業以是義故再<lb/>
欲活之疑而未決置于庭中是夜梁谿夢二人一大一<lb/>
小拜於几案之前若從人之遭譴而祈釋者叱之不去<lb/>
其拜不巳驚魘而寤徐思所以豈疇昔之鱟而為此耶<lb/>
期以明日尚生則舍之旦而視諸庭中則大小相隨蹣<lb/>
<pb n="KR4d0138_WYG_156-2a"/>
跚然固自若也梁谿喟然嘆曰嘗一臠之味厭口腹之<lb/>
欲而使彼受無量苦使我造無量業其輕重為何如因<lb/>
命小舟載之谿之中流而放焉或者曰萬物之最靈者<lb/>
人也人不能見夢于人孰謂鱟而能之乎梁谿曰不然<lb/>
善惡之法皆由心造方予之得是鱟也殺活未決疑而<lb/>
置之則一念之善已周圓矣彼感于夢寐之間者乃吾<lb/>
之心鱟何與焉雖然清江之使見夢于元君庖中之蛤<lb/>
見夢於楊傑自昔以異類而能感通于人以全其生者<lb/>
<pb n="KR4d0138_WYG_156-2b"/>
多矣奚獨于此而疑之或者又曰鱟生於南海鹹波之<lb/>
中今置清谿處非其所又喜曝殻于沙泥之上人且見<lb/>
而取之其於死也何擇梁谿曰不然一心之外無餘仁<lb/>
一仁之外無餘法吾之放是鱟也赦于刀几而錯於安<lb/>
全之地知達我心而巳矣處非其所而他人得之吾何<lb/>
與焉昔齊宣不忍牛之觳觫以釁鐘以羊易之而孟子<lb/>
以為仁術子産命校人畜魚于池校人欺而烹之子産<lb/>
以為得其所哉自昔達其心而不恤其往者多矣奚獨<lb/>
<pb n="KR4d0138_WYG_156-3a"/>
于此而誚之噫有血氣之類者好生而惡死物之與人<lb/>
均也以強凌弱暴殄天物逓相殺害無有休已故佛菩<lb/>
薩設為戒律使持戒者戒殺為先今予雖未嘗殺而亦<lb/>
未嘗持戒則于殺有時而不免焉自今以往當持殺戒<lb/>
實由玆鱟始姑為文以識之宣和二年四月十五日梁<lb/>
谿居士云<lb/>
　　持八齋文<lb/>
齋潔也不飲酒不茹葷以潔已焉儒道釋三家皆有齋<lb/>
<pb n="KR4d0138_WYG_156-3b"/>
其為齋則同而所以為齋則異儒家之齋以奉祭祀而<lb/>
致其明故君子於齋必變食惟去其物之可昏潰志意<lb/>
者道家之齋以養神氣而致其清故雖五穀猶將辟之<lb/>
而况于血毛之薦乎惟釋氏之齋非獨其致清明而巳<lb/>
也又寓之以愛物之仁脩身之智焉其説以謂有情之<lb/>
類含血孕氣羽毛鱗介皆具佛性好生惡死與人均也<lb/>
強弱相陵愚智相欺取于網罟圏牢之間置于刀几鼎<lb/>
俎之上炮燔臠割以自充飽仁者不為也人之與物萬<lb/>
<pb n="KR4d0138_WYG_156-4a"/>
死萬生猶如車輪互為髙下今食其肉後必報之逓相<lb/>
噉食無有窮已智者不為也以是義故使之持齋茹蔬<lb/>
一食永斷諸業有未能者以漸教之或持六齋或持八<lb/>
齋或持十齋半月一月以達終身非善方便孰能如此<lb/>
余自今夏觀閲藏教以酬宿志始持八齋凡遇朔望三<lb/>
日八日必齋雖于肉食未能一切斷去庶幾有進無退<lb/>
至于永斷而後乃已因為文識之以記歲月使異日無<lb/>
負斯言有所考焉時宣和二年四月十五日梁谿居士<lb/>
<pb n="KR4d0138_WYG_156-4b"/>
云<lb/>
　　中隱堂上梁文<lb/>
梁谿十里貫震澤以旁流惠山九峰據兊方而髙峙崇<lb/>
岡茂林環于後梵宫琳館參于前爰卜我居為終焉計<lb/>
不奢不陋粗合于規模匪丹匪青詎慙于輪奐迨其吉<lb/>
日舉此脩梁面平池之渟濙旁小閣之崷崒松竹交䕃<lb/>
蘭菊騰芳不朝市而不山林於焉自適有龜魚而有泉<lb/>
石可以相娛方將絶學忘憂杜門養拙臥北忩而風至<lb/>
<pb n="KR4d0138_WYG_156-5a"/>
竊自謂羲皇上人耕南畝而秋成猶可樂堯舜之道引<lb/>
壺觴而宴朋舊詠圖史以親弟昆優哉游哉聊以卒歲<lb/>
知足知止夫復何求<lb/>
兒郎偉抛梁東習習春臯轉谷風舒嘯但能同靖節醉<lb/>
鄉何必記無功<lb/>
兒郎偉抛梁南梵宇琳宫氣象參日射樓臺增壯觀風<lb/>
傳鐘磬助清談<lb/>
兒郎偉抛梁西九峯秀色照梁谿面野巳開清貴閣臨<lb/>
<pb n="KR4d0138_WYG_156-5b"/>
流更築釣魚磯<lb/>
兒郎偉抛梁北千里雲烟瞻紫極山林幸遂麋鹿心犬<lb/>
馬敢忘天地德<lb/>
兒郎偉抛梁上璧月珠星森萬象此心惟有彼蒼知屋<lb/>
漏期無愧于仰<lb/>
兒郎偉抛梁下大地山河同一馬此心暫寓太虛中一<lb/>
區聊作逍遥者<lb/>
伏願上梁之後兄弟無故朋友方来化日舒長獲潛心<lb/>
<pb n="KR4d0138_WYG_156-6a"/>
于聖道豐年和樂助擊壌于堯民自天祐之吉無不利<lb/>
　　桂齋上梁文<lb/>
螺江入海引朝夕之靈潮雞岫連雲萃川原之爽氣兹<lb/>
為福地爰卜寓居植雙桂于僧園結數椽之茅宇雖慙<lb/>
肥遯實獲素心同樂天鑪峰之草堂繼惠逺虎溪之蓮<lb/>
社迨其吉日舉此修梁突兀東山揖靈源之勝槩苕蕘<lb/>
西嶺藉髙木之清隂翦剔荆榛既開三徑疏治<hi>平聲</hi>潢潦<lb/>
爰鑿兩池松筠儼以成行荷芰紛而擢秀滋蘭菊以共<lb/>
<pb n="KR4d0138_WYG_156-6b"/>
畹蓺芝术而接畦嘉橘芬芳緑苞露重荔支璀璨丹實<lb/>
星垂芳菲不絶于四時泉石粗供于一壑銅瓶夜汲有<lb/>
風月之陪從蕙帳曉開無猿鶴之驚怨蓬戶常關而雀<lb/>
羅可設花徑不掃而朋簮自来一觴一咏以暢幽懐三沐<lb/>
三薫以語至道細推物理洞觀天地之情廣覽前言備<lb/>
極古今之變嚗然放杖而笑莞爾抱膝而吟餌藥扶衰<lb/>
願究無生之學登山臨水終諧樂死之心冒危險以全<lb/>
身已慿天造享優游而卒歲實荷皇恩敢效歡謠聊<lb/>
<pb n="KR4d0138_WYG_156-7a"/>
陳鄙志<lb/>
兒郎偉抛梁東日上千峯海氣紅未向扶桑倚長劍且<lb/>
浮瀛渤㸔珠宫<lb/>
兒郎偉抛梁西喬木侵天夕照㣲但願長庚斂鋩角最<lb/>
憐新月掛娥眉<lb/>
兒郎偉抛梁南翠竹蒼松秀色參南極老人疑我是笑<lb/>
將白髮照澄潭<lb/>
兒郎偉抛梁北魏闕迢迢拱宸德斗車錯落轉髙秋帝<lb/>
<pb n="KR4d0138_WYG_156-7b"/>
座熒煌明紫極<lb/>
兒郎偉抛梁上合璧連珠森可仰寸誠何以格蒼穹空<lb/>
餘縹緲青霞想<lb/>
兒郎偉抛梁下秋色初来正瀟灑已慚謝傅臥東山更<lb/>
愧裴公開緑野<lb/>
伏願上梁之後年書大有運際中興安枕山林之間不<lb/>
愁羣盜爭席漁樵之侣誰識故侯採薇散髮而為物外<lb/>
遊樂聖銜杯而得醉中趣放懐自適與世相忘自天祐<lb/>
<pb n="KR4d0138_WYG_156-8a"/>
之吉無不利<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_156-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百五十六<lb/>
</p>
<p>
</p>
  </div>
</body>
</text>
</TEI>
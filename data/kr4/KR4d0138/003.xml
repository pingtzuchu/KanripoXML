<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷三</head>
    <p>
<pb n="KR4d0138_WYG_003-1a"/>
欽定四庫全書<lb/>
　梁谿集卷三　　　　　　　宋　李綱　撰<lb/>
　　賦三<lb/>
　　　後乳泉賦　　　　　南征賦<lb/>
　　　椰子酒賦　　　　　藥杵臼後賦<lb/>
　　　茘支後賦　　　　　榕木賦<lb/>
　　後乳泉賦<hi>并序</hi>
　玉局翁作乳泉賦妙語雄辯不可跂及然理有未安<lb/>
<pb n="KR4d0138_WYG_003-1b"/>
　者梁谿翁作後賦以訂之其辭曰<lb/>
客謂李子曰蘇子之賦乳泉也其言曰為氣者水之生<lb/>
而有形者水之死也死者鹹而生者甘甘者能往能來<lb/>
而鹹者一出而不復反也其果是也耶其果非也耶李<lb/>
子曰蘇子騁其辯說之雄詞語之工而有是言也揆之<lb/>
以理蓋似是而實不然也客曰願先生賦之李子曰唯<lb/>
唯盈天地之間為萬物五行最鉅而水其先也散而為<lb/>
氣者水之化聚而有形者水之體也其源必甘者水之<lb/>
<pb n="KR4d0138_WYG_003-2a"/>
本其委必鹹者水之末也凝為霜雪嘘為雲霧結為霰<lb/>
雹融為雨露凡水之氣升於天者兹非其化耶發為井<lb/>
泉滙為沼沚流為川瀆鍾為湖海凡水之形比於地者<lb/>
兹非其體耶江河淮濟井谷之泉凡水之源未嘗不甘<lb/>
者兹非其本耶滄溟之波斥鹵之地凡水之委未嘗不<lb/>
鹹者兹非其末耶箕子之陳洪範論水之性水曰潤下<lb/>
自其體言之也論水之味潤下作鹹自其末言之也因<lb/>
體兆化則形可以變而為氣故水之升則為雲而雲之<lb/>
<pb n="KR4d0138_WYG_003-2b"/>
降則為雨是氣形之初無二理也由末歸本則鹹可以<lb/>
復而為甘故海洲之泉必甘而海雲之雨不鹹是甘鹹<lb/>
之初無二味也請觀諸身水之在人為血血有形也流<lb/>
於榮觀則為氣血至鹹也發於湩乳則為甘至於涕唾<lb/>
涎沫亦然漱而鍊之氣灌五臟甘而不鹹由是言之蘇<lb/>
子以有形為水之死而以鹹為死之味一出而不復反<lb/>
也豈不過歟夫木無味也其末為實味斯酸矣火無味<lb/>
也其末為焦味斯苦矣土無味也末為稼穡味斯甘矣<lb/>
<pb n="KR4d0138_WYG_003-3a"/>
物成然後有味而末者其所以成也五行之理莫不皆<lb/>
然何獨於水而疑之也客曰鹹者水之末而非其死則<lb/>
吾既得聞命矣敢問泉源若一而味有獨甘者何哉李<lb/>
子曰五行相生以金生水物得所生其出乃美故甚甘<lb/>
之泉洞穴之下必有金錫以養之腐敗之井欲變其味<lb/>
必資金錫以鎮之物理之自然也我卜我居梁谿之濱<lb/>
陸子之泉天下所珍甘若牛乳錫山是隣烹茶則芳釀<lb/>
酒則醇可以佚老可以娯賓挈榼操杯酌冷嘗新繞齒<lb/>
<pb n="KR4d0138_WYG_003-3b"/>
頰之清甘滌肺腹之埃塵析酲愈病益壽延年爰撫松<lb/>
而嘯月遂拂石而眠雲優哉遊哉飲水曲肱而枕之可<lb/>
以養愚拙而全吾真<lb/>
　　仲輔賦西郊見寄次韻作南征賦報之<lb/>
承嘉惠以南征兮動去國之離愁逺故園而回首兮驚<lb/>
歳華之再秋覽廬阜之環秀兮俯大江之東流登黄鶴<lb/>
而遐曯兮發孤照之寸眸吞雲夢於胷中兮懷浙河於<lb/>
醉裏悵離羣而索居兮寄相思於一水佩蘭芷之芬芳<lb/>
<pb n="KR4d0138_WYG_003-4a"/>
兮狎樵漁於汝爾終繫羈而未釋兮類蹩者之念起荷<lb/>
天恩之寛大兮猶坐靡於廩食馳精爽於淮濆兮飛夢<lb/>
魂於漠北悵曷日而歸休兮遂東山之釣弋老苒苒而<lb/>
將至兮豈佳時之再得嘗承教於君子兮竊希風於古<lb/>
人慨撫卷而擊節兮如意氣之相親每終篇而自喜兮<lb/>
覺詩成之有神惟深藏而密寄兮懼夫妬者之瞋顧戎<lb/>
馬之崩騰兮方四郊之多事臨洞庭而傷懷兮望九疑<lb/>
而増思亂湘流而適澧兮靈均豈其前身續離騷而賦<lb/>
<pb n="KR4d0138_WYG_003-4b"/>
逺遊兮願承芳於後塵與日月而爭光兮庶此道之彌<lb/>
新<lb/>
　　椰子酒賦<lb/>
伊南方之碩果稟炎輝之正氣實石緻而睟文膚脂凝<lb/>
而膩理厥中枵然自含天醴釀隂陽之絪緼蓄雨露之<lb/>
清泚不假麯蘖作成芳美流糟粕之精英雜羔䐁之乳<lb/>
髓何煩九醖宛同五齊資達人之嗽吮有君子之多㫖<lb/>
穆生對而欣然杜康嘗而愕爾謝凉州之蒲萄笑淵明<lb/>
<pb n="KR4d0138_WYG_003-5a"/>
之秫米氣盎盎而春和色温温而玉粹當炎荒之九秋<lb/>
寄美人於千里不費缾罍以介壽祉破紫殻之堅圓剖<lb/>
氷肌之柔脆酌彼窪樽薦兹妙味吸沆瀣而咀瓊瑶可<lb/>
忘懷而一醉<lb/>
　　藥杵臼後賦<hi>并序</hi>
　客有賦藥杵臼以示梁谿翁者翁方餌藥扶衰朝夕<lb/>
　從事於其間欣然喜之拾遺意作後賦其辭曰<lb/>
梁谿先生年甫始衰憂患之所薰蒸病疾之所摧頽蒼<lb/>
<pb n="KR4d0138_WYG_003-5b"/>
顔華髮百念已灰乃從方士之流考神農之書擷草木<lb/>
之精英採金石之神竒究心服餌以自扶持爰命小童<lb/>
置杵臼於齋房䆳室之隈方牀曲几之側搗和衆劑服<lb/>
之無斁俄而聲出於兩者之間合散作止自相撞擊其<lb/>
始也投杵於中如榖之舂其聲東瓏其卒也揺杵於傍<lb/>
如翼之翔其聲登當倐方鳴而乍輟歘已息而還鏘韻<lb/>
和夢枕響落塵梁先生大歡樂之顧謂客曰此吾之無<lb/>
盡樂也客曰願先生賦之先生曰唯唯厥初生民百穀<lb/>
<pb n="KR4d0138_WYG_003-6a"/>
是播斷木掘地取諸小過鑄金象物藥石是資上動下<lb/>
止斯焉取斯如鼎多趾如壺闕耳匪貫之鉉載中之矢<lb/>
兩金相薄鏘然有聲盪心駭耳鐵中錚錚作非柷敔設<lb/>
非筍簴疾徐應節疎數合度異鐘磬之四懸謝鼔吹之<lb/>
兩部含太和之宫徵信難言而有數蜺投霞舉爵躍鯢<lb/>
旋指無私於上下聲不繫於中邊得之心而應於手殆<lb/>
有合於天然吾方靜考幽經博極仙方鍊九轉之靈丹<lb/>
搗千粒之𤣥霜借蟾兎於月窟屏雞犬於芝房戒喧言<lb/>
<pb n="KR4d0138_WYG_003-6b"/>
而黙黙發妙響之琅琅耳根靈圓心地清凉資一物而<lb/>
兩得殆將乗泠風籋浮雲而翺翔者耶<lb/>
　　茘支後賦<hi>并序</hi>
　宣和已亥嵗余謫官沙陽次年夏始食茘支嘗為之<lb/>
　賦後十二年歲在辛亥寓居長樂於今又四夏矣備<lb/>
　甞佳品究見茘支本末作後賦以訂之其辭曰<lb/>
客謂梁谿病叟曰玉局翁以茘支比江瑶柱與河豚豈<lb/>
其然乎病叟曰否擬人必於其倫惟物亦爾彼河豚與<lb/>
<pb n="KR4d0138_WYG_003-7a"/>
瑶柱在海物而推美厥臭惟腥厥狀惟詭藉薑桂之餘滋<lb/>
薦樽罍之芳㫖快一嚼而稱珍非鼎爼之正味何足以<lb/>
得茘支之髣髴也惟此茘支産於炎方綠樹團圑丹實<lb/>
煌煌香吐芝蘭液凝瓊漿色味兼美自然芬芳宛如佳<lb/>
人麗服靚粧氷肌玉骨錦衣繡裳又如明珠包裹絳囊<lb/>
煥彩外耀皓質内光其品則有陳紫方紅江綠宋香細<lb/>
若雞舌赩如硫黄虎皮斕斑龍牙銳長蚶殻匾仄玳瑁<lb/>
文章皺玉豐膚星毬照江千類萬族不可殫詳夫豈瑶<lb/>
<pb n="KR4d0138_WYG_003-7b"/>
柱河豚之所能比方也客曰然則何物可以擬之病叟<lb/>
曰建溪臘茗仙草之英採掇以時製作惟精蒼璧忽破<lb/>
素塵乍驚甌泛霏霏之乳花湯候颼颼之松聲滌煩蠲<lb/>
渴愈病析酲此亦天下之至味也洛陽牡丹百卉之王<lb/>
鶴白鞓紅魏紫姚黄嫣然國色郁乎天香豔玉欄之流<lb/>
霞列錦幄之明釭價重千金冠乎椒房此亦天下之至<lb/>
色也相彼二物標格高竒名雖一概種有多岐絜長度<lb/>
美可並茘支永叔君謨序而譜之如三國之鼎峙各擅<lb/>
<pb n="KR4d0138_WYG_003-8a"/>
據於一陲角力爭勝未可以决其雄雌也客曰臘茗牡<lb/>
丹則吾既得聞命矣敢問百果之中孰與為比魏帝方<lb/>
之蒲萄唐人推於緑李亦有謂乎病叟曰茘支之生厥<lb/>
土惟三西則巴蜀連亘嶠南肉薄漿多酸而不甘與閩<lb/>
粤之所産殆不可同日而談也漢貢南海唐驛西川皆<lb/>
茘支之下駟乃並騖於中原當時所見得其麤焉宜乎<lb/>
品藻之失而議論之偏試使閩粤者進則二果慙恧將<lb/>
遜美以推先而况其凡乎若夫洞庭之柑瓤凝玉雪清<lb/>
<pb n="KR4d0138_WYG_003-8b"/>
香潠手累日不歇苕霅之芡實侔珠璣咀嚼不倦玉池<lb/>
生肥思其次焉亦皆茘支之亞匹也然柑可食而不可<lb/>
多芡療饑而不療渴惟食多之益辦與飢渴之兼解微<lb/>
茘支吾誰與歸方將休影息跡遺物離人倒冠落佩買<lb/>
山灌園植千種之陸離擇萬顆之勻圓上滋絳宫下灌<lb/>
丹田怡性養壽超然自得以盡吾之天年子能棄世事<lb/>
而從我遊乎客黙然慙逡巡而辭退<lb/>
　　榕木賦<hi>幷序</hi>
<pb n="KR4d0138_WYG_003-9a"/>
　閩廣之間多榕木其材大而無用然枝葉扶疎芘䕃<lb/>
　數畆清隂人實賴之故得不為斧斤之所翦伐蓋所<lb/>
　謂無用之用也感而為之賦其辭曰<lb/>
南有巨木其名曰榕下蟠據於厚地上蕩摩於高穹雨<lb/>
露之所<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>潤雷霆之所震聳日月之所照燭乾坤之所<lb/>
含容與衆木均夫何賦形稟氣之獨不同也爾其擢榦<lb/>
敷條輪囷離竒結根植本拳曲擁腫口鼻百圍之竅穴<lb/>
龍蛇千尺而飛動仰視俯察何規矩繩墨之不中也高<lb/>
<pb n="KR4d0138_WYG_003-9b"/>
明之麗非棟梁之資斵削之工非爼豆之奉以為舟檝<lb/>
則速沈以為棺槨則速腐以為門户則液以為楹柱則<lb/>
蠧薪之弗焰無爨鼎之功燎之弗明無爝火之用蓋枵<lb/>
然之散木徒萬牛之嗟重宜匠石之不顧同櫟社而見<lb/>
夢然而脩枝翼布密葉雲濃芘結駟之千乗象青蓋之<lb/>
童童夏日方永畏景馳空垂一方之美䕃來萬里之清<lb/>
風靚如帷幄肅如房櫳為行人之所依歸咸休影乎其<lb/>
中故能不夭斧斤棓擊是免雖不材而無用乃用大而<lb/>
<pb n="KR4d0138_WYG_003-10a"/>
效顯異文木之必折類甘棠之勿翦立乎無何有之鄉<lb/>
配靈椿而獨逺不然則雁以不鳴而烹漆以有用而割<lb/>
犀象以齒角而斃樗櫟以惡木而伐處夫材與不材之<lb/>
間殆未易議其優劣也<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集卷三<lb/>
</p>
<p>
</p>
  </div>
</body>
</text>
</TEI>
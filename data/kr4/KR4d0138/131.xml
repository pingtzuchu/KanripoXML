<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百三十一</head>
    <p>
<pb n="KR4d0138_WYG_131-1a"/>
欽定四庫全書<lb/>
　梁谿集巻一百三十一　　　宋　李綱　撰<lb/>
　　啓下<lb/>
　　　賀趙相公啓　　　　賀張樞密啓<lb/>
　　　賀趙相公啓　　　　賀張相公啓<lb/>
　　　謝宰執復大觀文啓　賀孟樞密啓<lb/>
　　　復郭少傅啓　　　　賀福帥曾尚書啓<lb/>
　　　謝宰相制置江西啓　賀江西趙都運啓<lb/>
<pb n="KR4d0138_WYG_131-1b"/>
　　　興安撫胡侍郎啓<lb/>
　　　制置江西回監司郡守啓<lb/>
　　　賀秦相公啓　　　　賀執政啓<lb/>
　　　回福建鄭運使啓　　回福建黄運使啓<lb/>
　　　回臨安府張待制啓　回汪相公啓<lb/>
　　賀趙相公啓<lb/>
伏審光奉制書延登揆路吉甫用而周邦咸喜裴度留<lb/>
而唐室以安君臣慶千載之逢廟社增泰山之重恭惟<lb/>
<pb n="KR4d0138_WYG_131-2a"/>
平章僕射相公養氣剛大禀徳直方以忠精自結於主<lb/>
知以寛厚素隆於民望召從帥閫入賛化樞方有元戎<lb/>
十乗之行遂膺衮服九章之命安石運籌而苻秦宵遁<lb/>
汲黯在位而淮南寢謀何必肩輿揮羽扇以卻敵固應<lb/>
當軸坐黄閤以折衝惟天子明不疑不貳極儒者事允<lb/>
武允文當艱難思將相之秋宜出處係安危之本綸言<lb/>
所播輿論攸歸方今近有僣偽之齊逺有仇讎之狄六<lb/>
龍駐蹕之所靡定二聖回鑾之日未期恢復中原必有<lb/>
<pb n="KR4d0138_WYG_131-2b"/>
祖生之志保綏江左亦資王導之才光輔大有為之君<lb/>
逺攄不世出之畧佇觀勲績亟載旂常某仰徳雖勤趨<lb/>
風未幸卧病江海悵無良覿之緣拭目山林願見中興<lb/>
之象保綏福履茂對寵光瞻詠之私敷宣罔既<lb/>
　　賀張樞密啓<lb/>
伏審光膺帝制再踐樞庭汲黯進而淮南寝謀吉甫用<lb/>
而周邦咸喜綸言所播輿論交欣恭惟樞密少保毓徳<lb/>
粹和養氣剛大飛英騰茂久輝映於士林聳壑昻霄果<lb/>
<pb n="KR4d0138_WYG_131-3a"/>
自致於雲漢馭六龍以返正夙高浴日之功總萬旅以<lb/>
臨邊雅著折衝之績然而曾参孝而母不免於投杼不<lb/>
疑㢘而人或云其盗金無實之言自古所歎惟金石之<lb/>
忠雖磨而不磷故貝錦之謗不辨而自明帝曰旋歸復<lb/>
青氊之舊物人思爰立正黄閤之虛貟願勿戒於險艱<lb/>
益展盡於底藴以副蒼生之屬望以報睿主之深知顧<lb/>
兹憂患之餘加以衰耄之及採薇散髪方自屏於山林<lb/>
承顔接辭幸嘗陪於樽爼志氣既合襟懷自親雖出處<lb/>
<pb n="KR4d0138_WYG_131-3b"/>
之不同豈寤寐之敢替拭目傾耳亟觀鐘鼎之勲枕石<lb/>
潄流亦被帡幪之賜其為頌詠罔既敷宣<lb/>
　　賀趙相公啓<lb/>
伏審顯膺大號進陟上台策勲居羣后之先懋賞位百<lb/>
僚之長絲綸所播海㝢交欣恭惟平章都督僕射相公<lb/>
道與全材天䧏大任氣鍾河岳之秀學洞天人之微被<lb/>
遇眷知出陪興運踐厯中外茂著休聲膺考慎之選<lb/>
於艱難危疑之秋膺事機之變於倉卒擾攘之際綽有<lb/>
<pb n="KR4d0138_WYG_131-4a"/>
餘裕澹如平時翊六飛以親臨天威大振致醜虜之宵<lb/>
遁國勢遂安惟髙祖垓下之師發縱指示則鄼侯為最<lb/>
肆真廟澶淵之役扶持賛襄則萊公居多載考之今何<lb/>
愧於古疇元功之特異付魁柄而增崇揉此萬邦式是<lb/>
百辟内則總羣材而熙庶績外則䕶諸將而統六師王<lb/>
謝風流既輯寧於南土房杜事業行致力於中原某也<lb/>
憂患之餘崎<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>可笑巖廊再月漫為曲突徙薪之謀湖<lb/>
海九年但有散髪採薇之志豈意垂老之日得見中興<lb/>
<pb n="KR4d0138_WYG_131-4b"/>
之期抱病山林亦荷帡幪之大徳書名竹帛永觀柱石<lb/>
之殊勲欣頌之私敷宣罔既<lb/>
　　賀張相公啓<lb/>
伏審光膺典册進秉鈞衡裴度平淮冦之强仲山補衮<lb/>
職之闕側聞渙號大穆師言恭惟平章都督僕射相公<lb/>
徳粹珪璋忠貫金石洞察天人之精祲該極古今之變<lb/>
通被知遇於國家多故之時立功名於春秋方盛之日<lb/>
御六龍而返正素推浴日之功統萬旅以折衝茂著宣<lb/>
<pb n="KR4d0138_WYG_131-5a"/>
威之績險夷自得出處何心適戎輅之戒嚴馳鋒車而<lb/>
趣召雲銷霧散盡釋流言坤轉乾旋頓囬異眷復樞機<lb/>
之舊物撫疆場之全師羽扇以揮貔貅奮厲靈旗所指<lb/>
犬羊遁逃坐收卻敵之功克濟保邦之畧䇿勳行賞延<lb/>
登揆路之華委任責成兼總戎軺之重顧房喬之謀必<lb/>
斷於如晦而曹参之位實次於蕭何讜論嘉謀豈特設<lb/>
施於南土逺撫長駕行将恢復於中原某也遲暮孤蹤<lb/>
漂流逺客杜門養疾每迂長者之髙車捉麈縱談竊聞<lb/>
<pb n="KR4d0138_WYG_131-5b"/>
君子之餘論以山中之𢎞景識江左之夷吾喜樂正之<lb/>
有為義蓋緣於好善慶王陽之登用志豈在於彈冠有<lb/>
徳進則朝廷尊中國強則蠻夷服佇吉甫建興周之業<lb/>
俾元亮返故園之居願頌之私敷宣㒺既<lb/>
　　謝宰執復大觀文啓<lb/>
奉香火於琳宫已負素餐之責冠班聫於書殿更貽非<lb/>
據之譏拜命甚優撫躬增厲伏念某甌閩冷族乾坤腐<lb/>
儒李廣數竒豈有侯封之望虞翻多難蓋縁骨相之屯<lb/>
<pb n="KR4d0138_WYG_131-6a"/>
誤被聖神之知首付鈞衡之任信古志篤惟知專意而<lb/>
直前防患術踈靡慮危機之暗發進用再月何補事功<lb/>
流落九年備嘗艱險脱瘴鄉之濵死荷睿主之深慈幼<lb/>
安浮海以來歸仲子灌園而奚恨杜門屏跡初非絶物<lb/>
而離羣巻舌吞聲但欲省縁而藏拙不圖埀老之際乃<lb/>
見中興之年此道獲仲勃勃胸中之氣厚誣儻洗翛翛<lb/>
物外之人雷風鼓行蛇豕既遁日月清照皂白自分惟<lb/>
皇作極而無好惡之私與物為春而靡邇遐之間致兹<lb/>
<pb n="KR4d0138_WYG_131-6b"/>
孱陋亦預甄收此蓋伏遇平章都督僕射相公道大包<lb/>
荒誠深與善以和羮之手而均調於四海以回天之力<lb/>
而弼亮於一人<hi>執政云雅量鎮浮誠心樂善以警敏之才參陪於機政以同寅之徳協濟於艱</hi>
<hi>難</hi>肆開公正之途大啓休明之運遂使青氊之舊物復<lb/>
加白髪之陳人彊飯亷頗龍鍾已老據鞍馬援矍鑠何<lb/>
為願餌藥以扶衰稍究無生之學期掛冠而上綬漸為<lb/>
歸老之謀雖在山林亦託陶冶其為感愧罔既敷宣<lb/>
　　賀孟樞密啓<lb/>
<pb n="KR4d0138_WYG_131-7a"/>
伏審光膺綸制進長樞庭兵本得人國勢增重恭惟樞<lb/>
密正奉材髙杞梓徳粹珪璋忠精自結於主知寛厚允<lb/>
符於民望乆陪機政懋著猷為出總王旅則貔貅奮而<lb/>
盗賊銷居守帝都則宗社安而士民協勳勞既盛眷倚<lb/>
愈隆果膺華衮之褒遂陟元樞之峻中原未復正須方<lb/>
叔之壯猷黄閤儻虛日覬仲山之補衮某荷知有素䝉<lb/>
芘甚深屏跡山林悵望門庭之逺書銘竹帛遹觀柱石<lb/>
之勲尚慎鼎茵益綏福履其為瞻詠罔既敷宣<lb/>
<pb n="KR4d0138_WYG_131-7b"/>
　　復郭少傅啓<lb/>
伏審光奉明恩進膺異數髙牙大纛易鎮雄藩希冕篆<lb/>
車視儀亞傅綸言所播輿議允諧恭惟歡慶伏以知府<lb/>
制置少傅太尉材氣無雙如漢飛將姓名出衆過唐花<lb/>
卿毅然熊虎之姿卓爾韜鈐之畧輟宿衛於禁省總戎<lb/>
律於海邦未閱嵗時懋著勲績介圭入覲罄嘉謨啓沃<lb/>
之忠顯服來歸受康侯錫命之寵誕膺新渥還殿舊疆<lb/>
未遑慶幅之修先辱華緘之逮載惟衰病嘗揖英風太<lb/>
<pb n="KR4d0138_WYG_131-8a"/>
白之識子儀當其未遇林宗之善元禮則為過情每煩<lb/>
問勞之勤尤見眷懷之厚顧風義之若此宜功名之謂<lb/>
何霜露戒寒鼎茵尚慎願益綏於福履以茂對於寵<lb/>
光詠頌之私敷宣罔既<lb/>
　　賀福帥曾尚書啓<lb/>
伏審光膺明命起鎮臣藩方靣得人士民胥慶恭惟知<lb/>
府安撫閤學尚書學髙儒苑望重漢廷夙崇静退之風<lb/>
久處燕閒之地宸𠂻簡在物論攸歸果承綸綍之褒付<lb/>
<pb n="KR4d0138_WYG_131-8b"/>
以師帥之任褰帷入境已增煥於江山頒詔宣風行興<lb/>
謡於襦袴顧兹迂拙蚤荷照知屏伏山林幸遂依於餘<lb/>
芘瞻承眉宇欣将奉於緒言慰抃之私敷宣罔既<lb/>
　　謝宰相制置江西啓<lb/>
伏審告命除前件差遣已於今月二十三日到本路交<lb/>
割職事訖者杜門卻掃方從養疾之私推轂授師誤膺<lb/>
謀帥之選温詔不容於遜避便朝仍許於對敭訓勅丁<lb/>
寧錫予優渥凢十年之黯闇舉一旦而光明惟西江之<lb/>
<pb n="KR4d0138_WYG_131-9a"/>
奥區乃上流之重地控引淮浙襟帶湖湘洊罹兵火之<lb/>
餘重以旱災之甚流移者十室而六七耕墾者百畆之<lb/>
二三物力屈而人心驚疑榖價翔而餓莩聫屬兵不足<lb/>
以禦敵財不足以養兵雖使疏通之材未知所濟以付<lb/>
迂愚之質其何以堪惟朝廷不吝金穀之貿遷俾士民<lb/>
得全性命於荒嵗則夫庸陋或可冒居此蓋平章都督<lb/>
僕射相公勲業格天勤勞接下持衆羙効之君而不忌<lb/>
任大事濟以斷而不疑主盟善類之風協濟中興之業<lb/>
<pb n="KR4d0138_WYG_131-9b"/>
有如疎拙亦荷陶鎔察其臭味之同不待顏辭之接内<lb/>
朝燕見密借吹噓東閤開罇屢陪讌語意氣相期於古<lb/>
人之上規畫粗窺於髙論之餘有社有民既誤䝉於推<lb/>
挽足兵足食更逺頼於恩輝激昻衰病之姿黽勉尺寸<lb/>
之效過此以徃未知所裁<lb/>
　　賀江西趙都運啓<lb/>
伏審光膺帝制榮領使符揔三江漕輓之權足一路兵<lb/>
民之食克當委寄允屬老成恭惟都運閤學胄出神明<lb/>
<pb n="KR4d0138_WYG_131-10a"/>
時推俊傑茂著風猷之美早聫侍從之華琳館燕閒士<lb/>
論久推於雅望楓宸進對淵衷益注於眷懷果奉明恩<lb/>
起司大計惟西江之奥壤乃南國之上㳺適當旱暵之<lb/>
餘坐致財用之乏飢卒開口而待哺流民戀土而思歸<lb/>
素欽術業之優宜寛宵旰之顧載惟疎拙獲託芘輝咫<lb/>
尺清光方幸䝉恩而入覲崢嶸髙義行遂承顔而接辭<lb/>
欣抃之私敷宣罔既<lb/>
　　與安撫胡侍郎啓<lb/>
<pb n="KR4d0138_WYG_131-10b"/>
入覲軒墀誤被寵光之渥出臨民社叨承善政之餘行<lb/>
造門庭遂交印紱恭惟知府安撫閤學侍郎儒林杞梓<lb/>
天府珪璋讀書過於古人落筆妙於天下蚤持荷橐有<lb/>
論思獻納之忠乆分虎符為禮樂詩書之帥比奉鋒車<lb/>
之召將為玉堂之遊顧兹衰病之姿乃有交承之契規<lb/>
摹具在遵倣奚難今將軍乃故將軍素辨榮辱之境舊<lb/>
令尹告新令尹願聞獄市之言齋閤匪遥聲光在望其<lb/>
為欣頌罔既敷宣<lb/>
<pb n="KR4d0138_WYG_131-11a"/>
　　制置江西回監司郡守啓<lb/>
杜門却掃方遂養疴之私推轂授師誤膺謀帥之選溫<lb/>
詔不容於遜避便朝仍許於對敭<hi>或云傳車已戒於啓行或云傳車仍許於</hi>
<hi>造廟</hi>愧竿牘之未修辱緘題之先貺過形褒飾殊佩眷懐<lb/>
力疾効官幸托庇輝之徳虛心奉教預深慰浣之情<hi>逺郡</hi>
<hi>云聲采久違莫遂披承之幸門闌在望第深悁仰之情江西州郡云力疾効官實頼鄰邦之助協心共治庶幾</hi>
<hi>荒政之修經過州郡云假道封圻將有披承之幸拭目符采預增慰浣之情</hi>嵗律方新物華<lb/>
以始願精調於鼎餗以茂對於寵光頌詠之誠敷宣罔<lb/>
<pb n="KR4d0138_WYG_131-11b"/>
既<lb/>
　　賀秦相公啓<lb/>
伏審顯奉册書延登揆路絲綸所播朝野交欣恭惟驩<lb/>
慶伏以平章僕射相公毓徳髙明養氣剛大臨危著難<lb/>
奪之節奉上肩匪懈之心頃膺考慎之求未究經綸<lb/>
之業果符夢卜再秉鈞衡居東三年政復歸於姬旦闢<lb/>
國百里日有望於召公當天歩艱難之秋繄廟謨開濟<lb/>
之力冀茂建於宏烈以光輔於中興某罪戾餘生衰遲<lb/>
<pb n="KR4d0138_WYG_131-12a"/>
晚景山林屏跡方逺託於帡幪鍾鼎篆銘願遹觀於勲<lb/>
績其為瞻詠罔既敷宣<lb/>
　　賀執政啓<lb/>
伏審光奉賛書入參大政<hi>王樞云延登右府</hi>綸言所播輿議交<lb/>
欣恭惟歡慶伏以某官挺杞梓之宏材藴珪璋之粹徳<lb/>
<hi>孫参云道義足以鎮浮文章足以華國王樞云體髙明絶俗之姿禀剛大邁徃之氣</hi>以聞望乆孚<lb/>
於士論以精忠自結於主知果膺寤寐之求進貳機衡<lb/>
之柄<hi>王樞云峻躋宥密之地韓信之拜大将一軍皆驚汲黯之在本朝隂謀自息</hi>方國歩艱<lb/>
<pb n="KR4d0138_WYG_131-12b"/>
難之際實廟謨經濟之秋冀展盡於壯猷以扶持於休<lb/>
運某披風有素賀厦惟深未遑竿牘之修先辱緘題之<lb/>
貺山林屏跡正逺託於帡幪鍾鼎篆銘願遹觀於勲烈<lb/>
其為瞻詠罔既敷宣<hi>孫李云某披風有素賀厦惟深屏跡山林逺託帡幪之賜篆銘鍾鼎佇觀</hi>
<hi>勲烈之成瞻詠之私敷宣罔既</hi>
　　回福建鄭運使啓<lb/>
伏審運使郎中夙駕軺軒再臨閩部江山動色欣旌斾<lb/>
之重來士民歸心知恩威之素著顧兹衰病方託庇庥<lb/>
<pb n="KR4d0138_WYG_131-13a"/>
未遑尺牘之修先辱華緘之貺其為感愧罔既敷宣<lb/>
　　回臨安府張待制啓<lb/>
伏審光被異恩峻陞次對綸言所播輿論交欣恭惟歡<lb/>
慶伏以知府安撫待制智術疏通才猷敏劭有崇雅黜<lb/>
浮之畧躬剸繁治劇之姿中外踐揚聲聞著甚作鎮南<lb/>
服共推彈壓之風進直西清宜有論思之益眷遇方寵<lb/>
擢任匪遥顧兹衰病之餘累辱緘題之貺慰藉良渥佩<lb/>
服惟深方節序之嚴凝宜寝饔之調適佇聞休命以穆<lb/>
<pb n="KR4d0138_WYG_131-13b"/>
師言頌詠之誠敷宣罔既<lb/>
　　回宫使王待制啓<lb/>
伏審寵被新恩光復舊物恭惟驩慶竊以宫使待制受<lb/>
材宏愽毓徳粹温獻納論思蚤通班於法從承流宣化<lb/>
殆徧歴於名藩適當艱虞之秋久困閒散之地風雨如<lb/>
晦而雞鳴不已玉璞韞石而山容不枯惟問學之愈精<lb/>
致年徳之彌劭果膺渙號一洗前非還通顯之華資遊<lb/>
燕閑之真館玉堂金馬行當翔集於天衢大冊髙文佇<lb/>
<pb n="KR4d0138_WYG_131-14a"/>
聞膾炙於人口某久親襟抱雅荷照知未遑翰墨之修<lb/>
先沐緘題之貺其為愧佩罔既敷宣<lb/>
　　回汪相公啓<lb/>
伏審入覲明庭顯膺異數視亞傅品秩之峻備上將威<lb/>
儀之多以光鄉郡之行實為儒者之寵恭惟懽慶伏以<lb/>
知府少傅節使相公賦材宏逹毓徳粹和久依日月之<lb/>
光遂感風雲之㑹當國論於艱難之際結主知於宻勿<lb/>
之中去國十年眷注之懷不替造朝三接恩遇之禮特<lb/>
<pb n="KR4d0138_WYG_131-14b"/>
隆希冕篆車來恭桑梓碧油紅斾照映川原豈唯鄉里<lb/>
之榮觀蓋亦搢紳之盛事惟宣城之名郡乃江左之奥<lb/>
區民俗厚龎初豈勞於撫字江山秀發諒不廢於登臨<lb/>
佇觀報政之優即聽賜環之亟某久陪羈寓雅辱照知<lb/>
未遑竿牘之修先荷緘題之貺肅霜在候清風戒寒願<lb/>
精調於鼎茵以茂綏於壽祉其為頌詠罔既敷宣<lb/>
　<lb/>
　梁谿集巻一百三十一<lb/>
</p>
<p>
</p>
  </div>
</body>
</text>
</TEI>
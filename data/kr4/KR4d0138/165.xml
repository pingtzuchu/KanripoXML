<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百六十五</head>
    <p>
<pb n="KR4d0138_WYG_165-1a"/>
欽定四庫全書<lb/>
　梁谿集巻一百六十五　　　宋　李綱　撰<lb/>
　　祭文辭疏二<lb/>
　祭文<lb/>
　　　祭陳瑩中左司文　　祭姨母吳冝人文<lb/>
　　　祭余相公文　　　　祭黄大資政文<lb/>
　　　祭髙祖妣文　　　　祭曾祖妣祖妣文<lb/>
　　　祭叔祖文　　　　　祭翁士特郎中文<lb/>
<pb n="KR4d0138_WYG_165-1b"/>
　　　祭張次東中奉文　　祭許崧老文<lb/>
　　　祭黄子鳯通直文　　祭楊侍郎文<lb/>
　　　祭九弟司法文　　　祭胡氏妺文<lb/>
　青詞<lb/>
　　　潭州薦陣亡青詞　　降聖莭青詞<lb/>
　　　禳火設醮青詞<lb/>
　疏<lb/>
　　　吳江寧境寺齋僧疏<lb/>
<pb n="KR4d0138_WYG_165-2a"/>
　　　邵武軍泰寧縣羅漢巖設供疏<lb/>
　　　福州安國院施錦法座疏<lb/>
　　　潭州薦陣亡水陸疏<lb/>
　　　福州聖泉院齋僧疏<lb/>
　　　福州皷山齋僧疏<lb/>
　　　福州東山文殊修菩薩疏<lb/>
　祭文<lb/>
　　祭陳瑩中左司文<lb/>
<pb n="KR4d0138_WYG_165-2b"/>
維年月日具位李綱謹以清酌庶羞之奠致祭于故左<lb/>
司陳公之靈惟公擢秀甲科實自妙齡浸階膴仕藹然<lb/>
休聲以節義為防範而行不茍合以公忠為鑒裁而物<lb/>
無遯情其在言責抗章論辯不可勝紀而言之最著者<lb/>
有先知獨見之明其在譴逐險阻艱難無不備嘗而心<lb/>
不少懈者唯愛君憂國之誠一斥不復踰二十年而志<lb/>
氣不衰容貌不枯者蓋其所養之厚脱去世累恬然委<lb/>
化而了無芥蔕恬無疾苦者蓋其所造之精嗚呼哀哉<lb/>
<pb n="KR4d0138_WYG_165-3a"/>
天之生賢千載比肩而在理有不可知者既克生之而<lb/>
不使之有成人之云亡士夫是悼而在公無可憾者身<lb/>
雖沒而有不朽之令名惟公胷中素所蘊蓄雖設施之<lb/>
未曾然推原其心夷考其行合海内之公言古之所謂<lb/>
自任天下之重特立獨行而不顧者諒非公而誰稱嗚<lb/>
呼哀哉公與先子平生故人金石之交情均天倫我初<lb/>
識公浙江之濵忘徳與齒襟期自親迨謫沙陽遺問殷<lb/>
勤許與之厚銘心書紳我歸自南遽遭閔凶孤苦杜門<lb/>
<pb n="KR4d0138_WYG_165-3b"/>
公亦北徙一水相望慰誨諄諄何翰墨之未乾而死生<lb/>
之永分悵蒼生之失望痛故老之凋淪睠淮楚而殞涕<lb/>
嗟往弔之無因寓哀情於一奠冀靈爽之或聞嗚呼哀<lb/>
哉尚饗<lb/>
　　祭姨母吳宜人文<lb/>
維紹興元年歲次辛亥二月某日具位李綱同弟從事<lb/>
郎新差充建康府府學教授經從事郎前平江府司士<lb/>
曹事綸謹以清酌庶羞之奠致祭于亡姨大宜人吳氏<lb/>
<pb n="KR4d0138_WYG_165-4a"/>
之靈嗟嗟夫人令徳惟馨嬪于大儒踐揚有聲象服煌<lb/>
煌帝命是承教子以義治家以肅内外姻婭罔不輯睦<lb/>
壽考康寧以受多福我母居長夫人處中徳厚相肖匪<lb/>
惟音容壼範之美士族所宗每見夫人如我母存密勿<lb/>
恩意從容誨言撫我兄弟猶其子然仕宦契濶合離不<lb/>
常靡有三年不奉壽觴瞻望顔色退必沾裳言歸樵溪<lb/>
密邇白水盗賊紛紛屯結蜂蟻願拜牀下咫尺千里云<lb/>
何不淑奄其歸真死生之際了然不昬所養如此餘復<lb/>
<pb n="KR4d0138_WYG_165-4b"/>
何云䘮亂以來衣冠流徙子孫在前還處鄉里始終哀<lb/>
榮萬無一二顧此凉薄失所依歸終天永訣復見無期<lb/>
陳辭致奠孰知我悲嗚呼哀哉尚饗<lb/>
　　祭余相公文<lb/>
維紹興二年歲次壬子五月庚申朔越翼日辛酉具位<lb/>
李綱謹以清酌庻羞之奠致祭于歿故少傅太宰衛國<lb/>
余公之靈嗚呼閩粤奥區實為晉安巨浸盤礴繚以重<lb/>
山風氣洋洋是生傑人偉然器度肖彼雄渾天之降才<lb/>
<pb n="KR4d0138_WYG_165-5a"/>
不輕畀付運鍾半千旦暮之遇沙礫何知與時散聚備<lb/>
兹五福應厥期數自古在昔治少亂多先民有言勤苦<lb/>
詠歌其孰如公丁時休嘉巖廊尊榮冠佩峩峩為政歴<lb/>
年朝野豐暇山林之思道有用捨辭第之懿古人弗謝<lb/>
檢身勵行孰逾公者髙牙大纛晝繡以歸鎮西之節前<lb/>
載驅馳稚耋舞歌公慈弗威徒爾蒲鞭忍煩公治壯猶<lb/>
未愆垂車是則優游一紀茀祿靡忒方時艱虞奔走傾<lb/>
側孰不公卿誰保鄉國我昔未遇公實薦之遭時奮身<lb/>
<pb n="KR4d0138_WYG_165-5b"/>
庶荅無私避地于兹門墻是依如何不淑奄聞公歸公<lb/>
之降神來自峻極去比列星終古不沒壽考康寜矧攸<lb/>
好徳誰者似之尚論往哲我獨何為中心載傷知己之<lb/>
恩曷云其忘爰升公堂奠兹一觴公音弗聞有涙浪浪<lb/>
嗚呼哀哉尚饗<lb/>
　　祭黄大資政文<lb/>
維紹興二年歲次壬子五月庚申朔三十日巳丑甥孫<lb/>
具位李綱謹以清酌庶羞蔬果香茗之奠致祭于舅翁<lb/>
<pb n="KR4d0138_WYG_165-6a"/>
特進大資政黄公之靈惟公節行直方問學淵懿致位<lb/>
丞轄鬱為名臣盛徳元勲載在信史搢紳之士多能言<lb/>
之非綱小子所敢稱述惟我先考乃公之甥孩提而孤<lb/>
鞠於外氏誨誘長育如巳子然舅甥之情世所罕儷顧<lb/>
兹孱陋慶流有衍㓜荷奬知命以名字死生契闊三十<lb/>
餘年遭時艱難叨任宰輔再奮再躓天實使之誤䝉大<lb/>
恩起自閑廢俾總師旅往撫南邦假道故鄉恭造墓下<lb/>
敢修薄奠式薦㣲誠追懷音容有淚如瀉英爽不泯庶<lb/>
<pb n="KR4d0138_WYG_165-6b"/>
幾歆之尚饗<lb/>
　　祭髙祖妣文<lb/>
維紹興二年歲次壬子六月庚寅朔初二日辛邜𤣥孫<lb/>
具位李綱謹以清酌庶羞蔬果香茗之奠昭祭于髙祖<lb/>
司徒髙祖妣夫人朱氏之墓綱乆去祖塋有疎展省瞻<lb/>
望松梓毎深悲懷今者蒙恩起自閑廢總師之任道過<lb/>
故鄉謹具牲醪致享墓下英爽不泯庶克歆之尚饗<lb/>
　　祭曾祖妣祖妣文<lb/>
<pb n="KR4d0138_WYG_165-7a"/>
維紹興二年歲次壬子六月庚寅朔初二日辛夘曾孫<lb/>
男具位李綱謹以清酌庶羞蔬果香茗之奠昭祭于曾<lb/>
祖贈太保五郎曾祖妣成國太夫人廖氏茂國太夫人<lb/>
龔氏昭國太夫人盧氏先祖贈太傅十八郎祖妣豐國<lb/>
太夫人黄氏崇國太夫人饒氏之墓綱夙承祖慶幸遇<lb/>
明時叨被國恩致身宰輔褒贈之典邦有彛章世路艱<lb/>
難乆疎展省瞻望松梓心焉永悲今䝉聖恩起自閑冷<lb/>
總師之任道過故鄉焚黄之禮其曷敢廢謹修薄奠式<lb/>
<pb n="KR4d0138_WYG_165-7b"/>
薦㣲誠追懷祖風有涙如雨英爽不泯庶克歆之尚饗<lb/>
　　祭叔祖文<lb/>
維紹興二年歲次壬子六月庚寅朔初二日辛夘姪孫<lb/>
具位李綱謹以清酌庶羞香茗蔬果之奠致祭于叔祖<lb/>
承事二十五郎之靈唯靈純德懿行鄉閭所推壽幾百<lb/>
年五福兼備綱以迂拙素荷愛憐自歸甌閩乆欲瞻省<lb/>
願莫之遂盜賊阻之今蒙上恩起自閑廢總師之任取<lb/>
道故鄉拜公於堂但見遺像敢陳薄奠式薦㣲誠追懷<lb/>
<pb n="KR4d0138_WYG_165-8a"/>
平生涕涙如㵼英爽不泯庶克歆之尚饗<lb/>
　　祭翁士特郎中文<lb/>
維紹興三年歲次癸丑三月丙辰朔二十二日丁丑具<lb/>
位李綱謹具清酌庶羞之奠致祭于故考功郎中士特<lb/>
翁兄之靈嗚呼士特何遽然也文追古人識超當世而<lb/>
蹭蹬場屋蹉跎仕塗者豈非天邪大器晩成壽考是冝<lb/>
為杞為梓如璋如圭云何不淑而止斯耶武夷之山盤<lb/>
礴坤倪獨鍾秀氣抉摘杳㣲玉佩瓊琚以昌其詩所以<lb/>
<pb n="KR4d0138_WYG_165-8b"/>
垂不朽者其在玆邪惟我與兄為外昆弟丱角相從情<lb/>
均同氣我鈍而魯兄敏而慧每策駑蹇以追騏驥我忝<lb/>
近司兄止郎位茫茫大鈞孰能問以此意邪䘮亂以來<lb/>
親朋凋墜平生故人半為新鬼衰病憂患之餘亦豈能<lb/>
乆於此世邪罷帥言還邇兄故栖撫棺視窆事與願違<lb/>
聊陳薄奠侑以此辭英爽如在庶幾能聴之邪尚饗<lb/>
　　祭張次東中奉文<lb/>
維紹興三年歲次癸丑三月丙辰朔二十二日丁丑具<lb/>
<pb n="KR4d0138_WYG_165-9a"/>
位李綱謹以清酌庶羞之奠致祭于故知府中奉學士<lb/>
尊親家張公之靈惟靈夙負才氣勇於敢為踐揚之乆<lb/>
蔚為吏師胷中磊落百未一施謂冝壽考而止於斯綱<lb/>
以姻婭素蒙炤知别多㑹少形止神馳近者宣城尺素<lb/>
見貽翰墨如新音容巳非聞問傷感心焉孔悲罷帥言<lb/>
旋邇公故栖撫棺視窆事與願違聊陳薄奠侑以此辭<lb/>
英爽如在庶幾聴之尚饗<lb/>
　　祭許崧老文<lb/>
<pb n="KR4d0138_WYG_165-9b"/>
維紹興四年歲次甲寅二月朔辛巳具位李綱謹以清<lb/>
酌庶羞之奠致祭于故宫使資政通議許公崧老之靈<lb/>
嗚呼天地磅礴河岳炳靈篤生異人鬱為世英長松老<lb/>
鶴其儀形也粹玉精金其性情也澄淵藻鑒燭理明也<lb/>
設準持衡稱物平也經緯書史文章成也貫通古今議<lb/>
論閎也金石鏗鏘詩句清也鸞鵠翔翥字畫精也勇於<lb/>
為義去就輕也憂國如家秉忠誠也致位通顯不自榮<lb/>
也恬澹寂寞得此生也士一于此垂世立名而公兼之<lb/>
<pb n="KR4d0138_WYG_165-10a"/>
以大其聲嗚呼哀哉易道隂陽消長盛衰春秋名分褒<lb/>
貶是非彌綸天地立萬世䂓先聖制作孰大於斯公獨<lb/>
潛心抉摘杳微解駮三傳粃糠九師發明象數得其指<lb/>
歸羲畫麟經粲然有輝嗚呼哀哉漢有祿隱時惟子雲<lb/>
英材拔萃髙識邁倫擬古著書法言太𤣥士有異論或<lb/>
否或然公獨好之推尊其人訓釋微辭奥義一新所見<lb/>
絶俗豈其後身嗚呼哀哉我之識公踰二十年史館同<lb/>
僚飽聞緒言樞府槐堂兩接官聨引身以退歸騎聨翩<lb/>
<pb n="KR4d0138_WYG_165-10b"/>
我謫湖外公寓江邊邂逅相遇廬山之樊握手深談達<lb/>
旦不眠我謫嶺海觸冒瘴煙與死為鄰鮫鰐垂涎尺書<lb/>
屢及夫豈相憐迨其比歸喜見顔間願言相從杖屨林<lb/>
泉云何奄忽朝露溘先傷心涕零三友之篇嗚呼哀哉<lb/>
國步艱難賢智驅馳梁棟之壞哲人遽萎藐然一老天<lb/>
不憗遺人之云亡有識同悲旅櫬漂泊臨川之湄無適<lb/>
非土公其永歸聊陳薄奠侑以此辭英爽不泯庶其聴<lb/>
之尚饗<lb/>
<pb n="KR4d0138_WYG_165-11a"/>
　　祭黄子鳯通直書<lb/>
維紹興五年歲次乙夘八月壬寅朔十八日巳未具位<lb/>
李綱以清酌庶羞之奠致祭于表姪故知縣通直黄君<lb/>
之靈君天資孝友端恪溫良稟義方之訓而承積慶之<lb/>
遺芳也刻志好學習為文詞欲自樹立以為先徳之光<lb/>
也試吏江浙通籍于朝雖未顯大庶幾自㣲而寖昌也<lb/>
相期仕途一日千里如騏驥綠耳得大道而騰驤也何<lb/>
意盛年奄隨物化如芝蘭擢秀而遽殞於嚴霜也中扃<lb/>
<pb n="KR4d0138_WYG_165-11b"/>
静専知所依向臨化不怛何遺音之琅琅也聖泉之岡<lb/>
雲木蒼蒼山髙水長往安其藏蓋體魄歸于土魂氣無<lb/>
不之何必返于故鄉也䘮亂以來艱難相依死生契闊<lb/>
重予懷之悲傷也殽核在盤酒醪在觴終天永訣不知<lb/>
涕泗之滂也嗚呼哀哉尚饗<lb/>
　　祭楊侍郎文<lb/>
維紹興五年歲次乙夘十月庚子朔越十日已酉具位<lb/>
李綱謹以清酌庶羞之奠致祭于致政龍圖侍郎楊公<lb/>
<pb n="KR4d0138_WYG_165-12a"/>
之靈嗚呼天未䘮道斯文獲傳必有先進老成足以師<lb/>
表於一世而其深造自得實與古人乎比肩是能陶冶<lb/>
後學収功當年兹儒者之極致在立徳與立言惟公挺<lb/>
質粹溫圭璋曄然早飛聲於入雒極師友之淵源顧兹<lb/>
道之未墜企聖域而髙騫方世路之孔棘安窮約而逥<lb/>
邅偉名流與鉅徳咸願學而推先逮夫逢辰遇合直道<lb/>
而前抗崇議於諫省持從橐於甘泉跌而復起守則不<lb/>
遷全高節於歲晩知孤標之特堅雖佚老於燕閑曽不<lb/>
<pb n="KR4d0138_WYG_165-12b"/>
廢於簡編閔國步之多艱每憂心於元元䘮亂以來耆<lb/>
舊凋零惟公在焉雖年逾八十不為不壽備享五福不<lb/>
為不全然士夫之所以期公者蓋庶幾衛武之箴儆尚<lb/>
得憲言行於邱園何忽去此而不顧世豈復有如公之<lb/>
賢者乎嗚呼我之與公乆兹周旋公相知心忘徳與年<lb/>
瞻儀形而詠歎覺疵吝之皆痊信有斐之君子知至善<lb/>
之弗諼慨三山之前約卜荔子之初丹何尺書之未乆<lb/>
遽永隔於終天日月有期肅焉新阡遥馳誠於一奠悵<lb/>
<pb n="KR4d0138_WYG_165-13a"/>
此意之奚宣公之死為不朽矣惟其憗遺之悲則有涕<lb/>
泗之漣漣嗚呼哀哉尚饗<lb/>
　　祭九弟司法文<lb/>
維紹興六年歲次丙辰七月丁夘朔某日從兄具位李<lb/>
綱謹以清酌庶羞之奠致祭于從弟司法九郎㓜成之<lb/>
靈惟靈天資純茂孝友溫恭雖曰未學内行則充掾于<lb/>
吳興風績甚著摘發姦伏已有顯譽江浙弗靖徙居閩<lb/>
溪昆季相從如塤如篪雖攖疾疢不廢言笑藥餌之扶<lb/>
<pb n="KR4d0138_WYG_165-13b"/>
尚期壽考我來江南再三惜别言則涕零如將永訣閲<lb/>
時未幾遽聞訃音心焉如割慟哭霑襟言念先叔友于<lb/>
先公施及後人有來雍雍凡今之人莫如兄弟兄弟之<lb/>
美吾家為懿汝少先往吾衰幾何閲水成川前後之波<lb/>
雖夫何傷雖壽何羨幻化茫茫晝夜之變千里致奠聊<lb/>
冩我哀無滯南方魂兮歸來嗚呼哀哉尚饗<lb/>
　　祭胡氏妹文<lb/>
維紹興六年歲次丙辰七月丁夘朔越三日從兄具位<lb/>
<pb n="KR4d0138_WYG_165-14a"/>
李綱謹以清酌庶羞之奠致祭于從妹四姐之靈嗟嗟<lb/>
吾妹令徳柔嘉嬪于大族克冝其家良人不弔中道先<lb/>
逝諸孤藐然皆親訓勵敵騎擾華衣冠南奔挈族相依<lb/>
徙居于閩甘苦同之七年於此弗安異鄉日念桑梓乆<lb/>
攖癘疾藥石弗痊我來江南臨别悽然訃音之聞相去<lb/>
半載尚想平生音容如在言念先叔一子一女相繼而<lb/>
亡何遽如許天道茫茫不可致詰或壽或夭孰得孰失<lb/>
諸甥滿前責在外家飲食教誨情當有加庶羞在爼㫖<lb/>
<pb n="KR4d0138_WYG_165-14b"/>
酒在巵千里致奠孰知我悲嗚呼哀哉尚饗<lb/>
　青詞<lb/>
　　潭州薦陣亡青詞<lb/>
伏以潭為㑹府地居上流自經豺虎之爭無復江山之<lb/>
勝宸心眷顧帥閫疇咨非特慰扶杖之遺民蓋欲追備<lb/>
邊之前烈涓辰視事問俗興嗟拾瓦礫而横棟梁强名<lb/>
舊治聴丘墟之號風雨坐感弃骸敢迎羽服之儔共演<lb/>
琅函之秘殫精誠而上叩冀幽顯以同休天徳好生重<lb/>
<pb n="KR4d0138_WYG_165-15a"/>
開於壽域人情厭亂各保於豐年大振威聲克平强敵<lb/>
囬兩宫之鑾輅奉萬乗於神都未報國恩誰識愚臣之<lb/>
此意仰憑洪造庶収薄效於當時臣無任<lb/>
　　降聖節青詞<lb/>
維紹興二年歲次壬子十月戊子朔二十四日辛亥具<lb/>
位臣李綱等伏為降聖節遵詔㫖於天慶觀命道士三<lb/>
七人開啟靈寳道場七晝夜設醮一座供養香花燈燭<lb/>
酒果藥苗稽首上啟三清無極大道太上開天執符御<lb/>
<pb n="KR4d0138_WYG_165-15b"/>
厯含真體道昊天玉皇上帝紫㣲天皇上帝紫㣲北極<lb/>
大帝伏以重明繼照純孝奉先祇若舊章欽崇令節命<lb/>
幅員之守長伸醮祭於浄壇臣等忝布詔條用循科式<lb/>
伏願太靈昭鑒丕應響臻偃革包戈永綏於群品餘糧<lb/>
多稼屢獲於豐登凡在飛潛必繄亭育臣等無任<lb/>
　　禳火設醮青詞<lb/>
曲突徙薪人事雖存於警戒熒惑退舍天心易變於嘉<lb/>
祥爰念此邦實為都㑹比歲淪於塗炭遺民起於瘡痍<lb/>
<pb n="KR4d0138_WYG_165-16a"/>
百雉城闉鞠惟榛莽萬家闤闠半是茅茨元冥方迫於<lb/>
隆冬囬祿屢驚於中夜顧有司之失職歎赤子其何辜<lb/>
輒罄精誠用干洪造望雲霄而設次輸肝膽以投詞伏<lb/>
願上帝溥臨衆真交㑹閔三湘之分野菑害荐臻囬九<lb/>
曜之威靈恩光下燭布祥風而一扇俾和氣以同游加<lb/>
恵群生永成樂土<lb/>
　疏<lb/>
　　吳江寧境寺齋僧疏<lb/>
<pb n="KR4d0138_WYG_165-16b"/>
右伏以來投世網已縁一念之差仰冒天威何翅萬鈞<lb/>
之重姑從薄謫皆荷寛恩今則千里去家單車上道割<lb/>
父子兄弟之深愛方險阻艱難之備嘗非仗勝因曷蠲<lb/>
往咎是用䖍依梵刹嚴供名流冀資懴悔之功為洗妄<lb/>
言之罪伏願能仁覆䕶大智照臨萬水千山行無雨雪<lb/>
之阻一門百口居有祿壽之祥誓竭誠心歸依妙覺謹<lb/>
疏<lb/>
　　邵武軍泰寧縣羅漢巖設供疏<lb/>
<pb n="KR4d0138_WYG_165-17a"/>
右伏以因心授法一燈傳於千燈㑹法歸心千月攝於<lb/>
一月所以五百大士咸悟客塵十八尊者為之領袖結<lb/>
集耆闇窟飛錫天台山凡山林幽䆳之區多仙聖棲隱<lb/>
之地惟豐巖之勝境乃古德之道塲洞壑鼎峙而相連<lb/>
殿閣翬飛而交映冝應真之是宅垂妙䕃於一方而綱<lb/>
誤蒙國恩歸自海島病牛卧壠嗟㣲力之已疲脱兎投<lb/>
林冀餘生之或保䖍修珍供以結勝因祝一人萬壽無<lb/>
疆之休篤四海群黎咸寧之慶蕞然族屬亦獲康安仰<lb/>
<pb n="KR4d0138_WYG_165-17b"/>
祈大徳之無私克鑒私誠之有在謹疏<lb/>
　　福州安國禪院施錦法座疏<lb/>
右伏以毗耶離城嚴飾八萬師子之座普光明殿宣說<lb/>
百千三昧之門必假勝縁以作佛事前件錦曩出靖康<lb/>
之御府今施安國之叢林楛木禪牀巳有輪囷之質拈<lb/>
花妙悟何妨文彩之彰莊嚴龍象筵開示人天眼願敷<lb/>
法席大振潮音以普潤於含生皆速登於正覺謹疏<lb/>
　　潭州薦陣亡水陸疏<lb/>
<pb n="KR4d0138_WYG_165-18a"/>
右伏以亡非戰罪周易有輿尸之占死為鬼雄楚歌重<lb/>
國殤之祭顧比星沙之分重罹兵火之餘上軫主憂大<lb/>
開帥府念方宣於恩徳豈或間於幽明即州治之新成<lb/>
啟法筵而致潔庶憑佛力俯協人謀伏願勝氣髙臨衝<lb/>
風自息憫寃魂之忠義早見太平轉樂歲於艱難助成逺<lb/>
略伏惟三寳證明謹疏<lb/>
　　福州聖泉院齋僧疏<lb/>
右伏以聖泉禪老法席初開梁谿病翁寓居宻邇雖白<lb/>
<pb n="KR4d0138_WYG_165-18b"/>
蓮花社陶潛不造詣於逺公而毗耶離城師利毎問訊<lb/>
於摩詰雲山在望鐘皷相聞結苾蒭之勝縁供蒲塞之<lb/>
浄饌金毛師子踞髙廣坐以嚬呻多寶如来現久逺塔<lb/>
而讚歎普祈大衆早悟真乗謹疏<lb/>
　　福州皷山齋僧疏<lb/>
右伏以名藍清浄雄踞海山寳閣巍峩肇新棟宇五百<lb/>
大士於焉而棲息八部龍神亦為之歡欣大頂峯前覺<lb/>
林巒之秀發靈源洞裏增泉石之幽竒成此勝縁實為<lb/>
<pb n="KR4d0138_WYG_165-19a"/>
盛事大比丘有神通之妙力病居士以慶贊而特來揚<lb/>
般若之宗風供伊蒲之香饌浮杯飛錫應真豈憚於逺<lb/>
臨展鉢開簞請衆聊同於一飽集兹殊刹共結良因四<lb/>
境奠安永豐登於今歲闔家清吉導福祉於新年三寶<lb/>
證明萬靈昭鑒<lb/>
　　福州東山文殊修菩薩疏<lb/>
右伏以惟妙吉祥真法王子毗耶城裏宏開不二之門<lb/>
清凉道邊妙發前三之語摩善財頂則寳臂出於雲表<lb/>
<pb n="KR4d0138_WYG_165-19b"/>
試解脫心則金毛現於空中以大智接群生以至神應<lb/>
諸感真風宛在虛響昭然當院古徳道場東山勝地有<lb/>
菩薩之像設乃異人之規模妙相瑰竒獨冠他刹金沙<lb/>
璀璨呈瑞一方然而歲月既深崇奉殊闕殿宇荒廢供<lb/>
具蕭疎欲興乆廢之良因必杖大心之檀越伏願搢紳<lb/>
賢士福徳髙人特推喜捨之心共入莊嚴之會各隨願<lb/>
力寵示芳銜謹疏<lb/>
　梁谿集巻一百六十五<lb/>
</p>
<p>
</p>
  </div>
</body>
</text>
</TEI>
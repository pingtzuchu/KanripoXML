<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻九十七</head>
    <p>
<pb n="KR4d0138_WYG_097-1a"/>
欽定四庫全書<lb/>
　梁谿集巻九十七　　　　　宋　李綱　撰<lb/>
　　表劄奏議五十九<lb/>
　　　應副新䖍州張觷錢粮在職待罪奏狀<lb/>
　　　乞屯兵江州防秋奏狀<lb/>
　　　措置本路盜賊奏狀<lb/>
　　　乞戒約捕賊亂行斫級希求功賞等奏狀<lb/>
　　　約束統兵官招捕盗賊奏狀<lb/>
<pb n="KR4d0138_WYG_097-1b"/>
　　　乞將上供錢米應副李貴軍馬奏狀<lb/>
　　應副新䖍州張觷錢粮在職待罪奏狀<lb/>
勘㑹近奉聖㫖令湖南差統制官歩諒軍馬前來江西<lb/>
㑹合李貴措置盜賊權聽本司節制其歩諒統押官兵<lb/>
巳到吉州本司尋行差撥前去䖍州駐劄措置盜賊權<lb/>
聽新知䖍州張觷使喚去後今月初七日據張觷申契<lb/>
勘統制官歩諒軍馬一行錢糧依先降指揮合係本路<lb/>
轉運司應副今來轉運司只行下䖍州令於税米内支<lb/>
<pb n="KR4d0138_WYG_097-2a"/>
錢於應副安撫司錢及轉運司八色錢内支縁䖍州見<lb/>
今盜賊縱横諸縣道路不通財用闕絶訪聞六月内支<lb/>
軍粮米尚欠二百石支遣不過七月巳後月分各合支<lb/>
七千餘石未有一粒至十月方納税米見今委無税米<lb/>
可支八月冬衣錢合支五萬貫九月賞給錢合支二萬<lb/>
貫亦未有一文近䝉轉運司差屬官前來剗刷雖平凖<lb/>
務本錢並已刮刷盡絶委實無錢可支竊慮歩諒軍馬<lb/>
到州目下並無錢粮决致生事觷恭依聖㫖指揮前去<lb/>
<pb n="KR4d0138_WYG_097-2b"/>
赴任已到吉州訖為見䖍州闕乏實是怯懦逗留不敢<lb/>
前去交割除巳具狀申朝廷乞賜先次罷黜外乞指揮<lb/>
移文轉運司真實那移錢米應副施行勘㑹新知䖍州<lb/>
張觷近因經由洪州赴本司禀議有劄子稱䖍州闕乏<lb/>
尤甚官司窘廹目下經營無縁便有所濟乞本司支借<lb/>
錢米專充招捕盜賊使用本司巳於昨得朝廷指揮帯<lb/>
糴米内支借米五千石於回易錢内支借一萬貫并支<lb/>
物貨等紐計二千餘貫應副前去訖今又據前項申述<lb/>
<pb n="KR4d0138_WYG_097-3a"/>
契勘䖍州縁諸縣各有盜賊難於催科及本州官吏有<lb/>
失措置遂致財賦大叚闕乏目前巳是闕乏錢糧支給<lb/>
官兵請受今來歩諒一軍雖䝉朝廷指揮許於湖南樁<lb/>
撥錢糧應副文移往返卒未能副目前支遣其轉運司<lb/>
所撥名色官錢多係本州日前使過即無見存之數又<lb/>
有軍衣賞給等數目浩瀚本官到任之初委難責辦若<lb/>
非朝廷特降指揮應副决致誤事本司照對見管朝廷<lb/>
出賣鈔引錢一面逐急於數内支撥一萬貫并再於帯<lb/>
<pb n="KR4d0138_WYG_097-3b"/>
糴米内支撥三千石給付本官及牒轉運司將實管錢<lb/>
米輟那應副䖍州目前急闕并劄新知䖍州張觷催促星夜<lb/>
起發前去赴任外所有䖍州自餘闕乏錢糧伏望聖慈<lb/>
特降睿㫖施行<lb/>
　　貼黄<lb/>
　契勘本司累具奏聞乞將本路上供錢米應副李貴<lb/>
　兵馬支遣却於福建路樁収元曕養李貴軍馬錢糧<lb/>
　起發上供及將本路月樁錢應副歩諒軍馬支用却<lb/>
<pb n="KR4d0138_WYG_097-4a"/>
　令湖南樁収元贍養歩諒軍馬錢糧就近發徃鄂州<lb/>
　未奉回降指揮竊縁本路州縣錢米除上供月樁外<lb/>
　别無寛剩之數若朝廷止令轉運司䟎那應副委是<lb/>
　無所從出伏望聖慈速降睿㫖與决施行<lb/>
　　乞屯兵江州防秋奏狀<lb/>
臣竊聞思患豫防與事來輒應者利害相去甚逺平時<lb/>
不思為豫防之計及事至而應豈不有誤國家之大計<lb/>
耶目今偽齊之兵為劉光世等敗於淮淝之上其餘破<lb/>
<pb n="KR4d0138_WYG_097-4b"/>
亡殘黨散走嘯聚徃來於淮西之間蘄黄兩州既有岳<lb/>
飛等軍屯駐鄂渚分布䇿應照得蘄黄兩州與江州實<lb/>
為對境蘄黄即江州之脅背江州即江西之咽喉也萬<lb/>
一敗亡之卒批亢擣虚延入内地使不豫為之計臨時<lb/>
緩急調發於他郡則受敵之際旁需救援豈不誤事哉<lb/>
况蘄黄等州與江州煙火相望通淮之路大小十數馬<lb/>
行不過三四日歩軍不過七八日便抵江面若無屯駐<lb/>
軍馬防拓要害受敵必速池鄂救援非月餘不至何益<lb/>
<pb n="KR4d0138_WYG_097-5a"/>
於事臣竊謂淮西之舒蘄與淮東之通泰事頗相類京<lb/>
口無兵則無以護通泰九江無兵則無以援舒蘄舒蘄<lb/>
不守則江西受敵矣臣巳依指揮將江西等州兵將許<lb/>
臣勾抽使喚照得江西盜賊巳漸寧息將逐州所屯駐<lb/>
兵勾抽一半起發分布控扼所有一半仍舊屯駐討捕<lb/>
盜賊未至净盡去處其𨽻將兵雖例前去差撥竊慮逐<lb/>
州占吝不為發遣兼䝉朝廷差到李貴歩諒人兵皆在<lb/>
䖍州措置盜賊相去窵逺緩急難以勾抽使喚㳂江一<lb/>
<pb n="KR4d0138_WYG_097-5b"/>
帯險要去處并無人兵可以分布防守况車駕駐蹕建<lb/>
康如江州等處最為上流重地又與去年防秋事體不<lb/>
同理宜分屯大兵以爲控守朝廷必巳行下措置本司<lb/>
並未曽被受指揮伏望聖慈特降睿㫖早賜詳酌施行<lb/>
　　措置本路盜賊奏狀<lb/>
契勘臣去年春夏間到官之初適當旱嵗米斗至千餘<lb/>
錢盜賊稀少蓋縁逺方之民但見朝廷除本路安撫制<lb/>
置大使意謂所統軍馬必多巨冦皆不敢起小盜隨亦<lb/>
<pb n="KR4d0138_WYG_097-6a"/>
寧息至今年春因䖍州官吏失於撫循引惹生事致周<lb/>
十隆謝小鬼等殘破屬邑侵犯吉州永豐吉水等縣本<lb/>
司差將兵前去討捕毎頭項不過數百人雖幸殺敗遏<lb/>
其兇熖使復歸巢穴然兵力單弱不能深入窮其根株<lb/>
相繼福建路李貴一項軍馬前來與賊相持山林險阻<lb/>
之地久未有功旁近兇徒窺見官軍勢力弗强皆有跳<lb/>
踉之志雖去嵗豐稔粒米狼戾斗米不過百錢而鼠竊<lb/>
狗偷紛紛不巳誠有以致之也䖍化賴漏八楊三十四<lb/>
<pb n="KR4d0138_WYG_097-6b"/>
兩項賊徒相繼侵犯撫州勢頗飄暴本司遣統領官王<lb/>
彦將本部軍馬前去㑹合臨川知縣王時率弓兵土豪<lb/>
深入討捕巳招降到楊三十四等其賴漏八等亦為土<lb/>
豪所殺見擒捕到徒黨數十人付撫州建昌軍推治袁<lb/>
州萍鄉縣有湖南及吉州太和縣賊徒石鐵牌鍾牛皮<lb/>
賀和尚等嘯聚作過本司遣申世景下將馬仙將所部<lb/>
軍馬前去討捕並已招捉了當筠州高安縣近有熊清<lb/>
等賊徒去城數十里刼掠人户知縣歩汝霖縣尉李聃<lb/>
<pb n="KR4d0138_WYG_097-7a"/>
年躬親前去討捕為賊所害及殺傷官兵弓手土豪甚<lb/>
衆本司遣發統領官王彦前去討捕巳擒獲賊首熊清<lb/>
等八名解赴本司凌遲處斬訖并斬賊徒一十六級見<lb/>
委廵尉搜捕殘黨惟是吉州永豐縣賊首李安凈出没<lb/>
於崇仁新淦永豐等縣作過雖中間為王彦殺獲徒黨<lb/>
一百二十餘人又復嘯聚至今猶未敗獲不逞之徒徃<lb/>
徃借其聲勢刼掠村疃本司近巳再遣王彦自筠州前<lb/>
去㑹合巳遣軍馬湏管於日下捕獲外撫吉筠袁等州<lb/>
<pb n="KR4d0138_WYG_097-7b"/>
目下別無作過盜賊惟是䖍州周十隆謝小鬼與其餘<lb/>
已受招安不離巢穴之人如張収等十數項賊徒深慮<lb/>
秋冬之交結集作過又有劉宣一項賊馬見在本路與<lb/>
廣東兩界首及古政李才等數千人見在湖南與本路<lb/>
兩界首來徃作過今冬勢湏過為隄防臣巳與新知䖍<lb/>
州張觷啇議措置屯李貴歩諒兩軍於旁近遣元係本<lb/>
州招安使臣羅武頼勝錢響等入賊説諭周十隆謝小<lb/>
鬼張収等今放散徒黨赴州公參與免罪犯不奪巳補<lb/>
<pb n="KR4d0138_WYG_097-8a"/>
官資其家依舊聽納租税因令挈家居於州城漸次發<lb/>
遣赴本司聽候朝廷指揮其有不從者㑹合軍馬討捕<lb/>
更不招安庻㡬革去舊習不至養成後患所有劉宣古<lb/>
政李才等賊徒一面遣發東南第六將兵前去討捕伏<lb/>
望聖慈降㫖朝廷更賜指揮施行<lb/>
　　乞戒約捕賊亂行斫級希求功賞等奏狀<lb/>
契勘本路州縣管下遇有盜賊作過遣發官兵前去討<lb/>
捕其統兵招捉官多是逼逐賊徒出界或擒獲到些小<lb/>
<pb n="KR4d0138_WYG_097-8b"/>
徒伴便於申報㨗狀内循習近年體例妄稱與賊見陣<lb/>
棄頭不斫追殺數十里横尸徧野墮落崖谷渰溺江河<lb/>
不知其數殘零賊徒別無蹤緒其招到賊火亦不令出<lb/>
公參及揀選存留强壯人上稱並巳給㨿放散遂致賊<lb/>
徒得為姦計聚散出没終不敗獲兼保明功狀難以覈<lb/>
實推賞本司巳行下統兵官仰今後捉殺盜賊告諭士<lb/>
卒如遇見陣殺敗賊徒並須要斫到首級赴官騐認其<lb/>
生擒之人不得殺戮盡數押赴統兵官前騐實解送所<lb/>
<pb n="KR4d0138_WYG_097-9a"/>
屬根勘如在兩界首討捕不以逺近追襲即不得以趕<lb/>
散出界為名便行抽囬軍馬仍仰統兵官置籍録記立<lb/>
功姓名功狀具的確見陣得功因依殺到首級及生擒<lb/>
人數結狀保明供申以憑委官檢騐陣場覈實推賞仍<lb/>
戒約不得亂將平民殺害斫級充數希求功賞如本司<lb/>
覺察得知其統轄官部隊使臣以下並當次第重有行<lb/>
遣若委有逼逐落崖溺水之人亦仰統兵官騐實保明<lb/>
的確死損人數同申即不得依前泛濫供報如遇招安<lb/>
<pb n="KR4d0138_WYG_097-9b"/>
賊火仍遵依前所行指揮盡要正次首領出官公參拘<lb/>
收器械燒毁寨栅將一行徒伴㨂選强壯堪披帯之人<lb/>
並行存畱在軍具數申取指揮施行外伏望聖慈特降<lb/>
睿㫖令朝廷更賜詳酌行下庻㡬有所遵守<lb/>
　　約束統兵官招捕盜賊奏狀<lb/>
勘㑹䖍州管下見有兇賊周十隆謝小鬼等結集作過<lb/>
累准朝廷及都督府指揮令本司催督李貴措置招撫<lb/>
如不聽從即㑹合將兵討捕本司尋行下李貴催督遵<lb/>
<pb n="KR4d0138_WYG_097-10a"/>
依施行及一十三次劄下䖍州四次劄下東南第六將<lb/>
催差將兵起發前去㑹合討捕六次㨿䖍州申承李貴<lb/>
申周十隆等不從招撫乞差將兵前來討捕巳帖將官<lb/>
曹綱日下部領將兵前去本司續又五次徑劄下曹綱<lb/>
催促進發至五月初五日㨿李貴申周十隆等不從招<lb/>
撫巳兩次進兵殺敗賊徒外賊首周十隆謝小鬼及自<lb/>
餘賊徒走散未獲己申䖍州乞差將兵廵尉前來㑹合<lb/>
討捕至今未到本司遂行下取問本州及將官曹綱具<lb/>
<pb n="KR4d0138_WYG_097-10b"/>
拆違慢不即起發將兵前去㑹合因依及具狀申乞朝<lb/>
廷指揮施行去後又經多日並不曽㨿曹綱申到巳起<lb/>
發文狀五月二十二日㨿䖍州五月十四日狀申方稱<lb/>
見帖將官曹綱部領將兵日起下離前去㑹合李貴討<lb/>
捕又未見得委的曽與不曽起發顯是將官曹綱全不<lb/>
體認朝廷累降指揮及不聽從本司節制致誤㑹合討<lb/>
捕走透賊徒縁本州相去䖍州及東南第六將地里遙<lb/>
逺毎有行下調發等事動經旬日方到今來本州管下<lb/>
<pb n="KR4d0138_WYG_097-11a"/>
見有盜賊作過頭項不一似此帥司號令不行緩急必<lb/>
致誤事欲望聖慈特降睿㫖施行<lb/>
　　乞將上供錢米應副李貴軍馬奏狀<lb/>
右臣契勘近䝉朝廷以本路見有盜賊闕兵討捕差到<lb/>
李貴歩諒兩軍人馬除歩諒壹軍撥就䖍州駐泊巳奉<lb/>
指揮以月樁錢應副郤令湖南收簇撥還湖北宣撫司<lb/>
外有一軍見在吉州駐泊雖與歩諒人數不相逺然請<lb/>
受則例過之三倍歩諒一軍月費錢四千餘貫米八百<lb/>
<pb n="KR4d0138_WYG_097-11b"/>
餘石李貴一軍并老小月費錢一萬二千餘貫米一千<lb/>
四百餘石本司累具申奏乞令本路將上供錢米應副<lb/>
贍養卻令福建路収簇撥還未奉囬降指揮止是令轉<lb/>
運司䟎那應副轉運司亦别無擘畫止是令州縣自行<lb/>
措置目今㨿吉州申錢糧闕乏無可應副竊慮別致生<lb/>
事臣契勘見今䖍吉間盜賊雖節次討捕稍安巢穴縁<lb/>
巨盜頭首如周十隆謝小鬼劉宣古才尹寳等並未曽<lb/>
捕獲遞相結集至秋冬之交决須作過若有錢糧贍養<lb/>
<pb n="KR4d0138_WYG_097-12a"/>
李貴一軍存畱本路彈壓庻㡬至時不致猖獗若錢糧<lb/>
贍養不足日有目前之憂即將來盜賊亦不暇恤李貴<lb/>
在福建與本路贍養之費惟均而利害相萬俱望聖慈<lb/>
特降睿㫖令朝廷更加詳酌如李貴一軍別無錢糧應<lb/>
副贍養即乞於岳飛軍中差撥三二千人前來本路就<lb/>
用錢糧彈壓討捕其李貴軍馬候岳飛下兵將到日發<lb/>
回福建路駐劄仍乞早降指揮施行<lb/>
　<lb/>
<pb n="KR4d0138_WYG_097-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻九十七<lb/>
</p>
<p>
</p>
  </div>
</body>
</text>
</TEI>
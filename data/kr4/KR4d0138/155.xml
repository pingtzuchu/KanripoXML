<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百五十五</head>
    <p>
<pb n="KR4d0138_WYG_155-1a"/>
欽定四庫全書<lb/>
　梁谿集巻一百五十五　　　宋　李綱　撰<lb/>
　　傳<lb/>
　　　武剛君傳　　　　　方城侯傳<lb/>
　　　文成侯傳<lb/>
　　武剛君傳<lb/>
武剛君姓金氏名辟疆其先楚人也七世祖鏷居於越<lb/>
之耶谿聞歐冶子者通於天地陰陽五行變化之理得<lb/>
<pb n="KR4d0138_WYG_155-1b"/>
鑄人術因往見之歐冶子熟視鏷曰子之質美矣嘗試<lb/>
以吾術治之當為國器乃留與居汰去麄悍萃其精英<lb/>
旬鍛月鍊磨礲而淬礪之文彩豔發其才氣天下無雙<lb/>
歐冶子撫之曰子所謂鐵中錚錚者昔孔子嘗鑄顔淵<lb/>
矣吾今鑄子合則成體散則成章變化不測其猶龍乎<lb/>
因號曰龍淵子以薦於楚王楚王悦之出入起居必以<lb/>
自隨威鎭海内名聞諸侯於是晉鄭興師以伐楚曰必<lb/>
以龍淵子為質乃罷兵王與之登城以麾晉鄭之師伏<lb/>
<pb n="KR4d0138_WYG_155-2a"/>
尸十萬流血千里楚之所以霸諸侯者龍淵之力為多<lb/>
親屬散居四方時時竊借其名以行當戰國時尤寵任<lb/>
之其族子有遊越者以䇿干越王勾踐勾踐將封之以<lb/>
三鄉及千戶之都二以示薛燭薛燭曰此國寳也三鄉<lb/>
二都何足以當之其貴重如此有遊趙者頭胡縵纓短<lb/>
後之衣以術干趙孝文王趙孝文王好之終日與之相<lb/>
對至忘食寢國事皆廢於是莊周為陳其祖之功德舉<lb/>
之無上按之無下運之無旁足以決勝天下而頭胡縵<lb/>
<pb n="KR4d0138_WYG_155-2b"/>
纓短後之衣其術特庶人之所好不足多也王悟乃疎<lb/>
之遂廢不用而當時遊俠之士荆軻聶政之徒往往私<lb/>
從之遊然皆其術之下焉者也獨武剛君辟疆者起於<lb/>
楚漢之間挺挺有祖風烈辟疆之為人明鋭勁正遇亊<lb/>
立斷其學長於天文地理隂陽刑法兵家戰鬬之説性<lb/>
剛果不喜人之為柔佞者見有禍亂姦宄必欲削平之<lb/>
而後已其志氣凛如嚴霜秋水毅然有不可犯之色以<lb/>
故亂臣賊子姦邪見之膽破股慄不敢仰視其與人交<lb/>
<pb n="KR4d0138_WYG_155-3a"/>
惟有德者隂衞助之久而無斁茍非其人捨去弗顧秦<lb/>
始皇帝既滅六國焚詩書以愚黔首隳名城殺豪俊收<lb/>
天下之兵聚之咸陽銷鋒鏑鑄以為金人十二以弱天<lb/>
下之兵武剛君遯逃山澤間與一時布衣豪俊遊其耿<lb/>
耿自若也項籍少年時嘗從君學不成去其叔父梁怒<lb/>
之籍曰君一人敵不足學學萬人敵耳蓋不知君者也<lb/>
獨髙祖微時雅與君善嘗俱行豐西大澤中有大蛇當<lb/>
徑前行者還報髙祖被酒曰壯士何畏乃與君俱前斬<lb/>
<pb n="KR4d0138_WYG_155-3b"/>
蛇所謂白帝子者遂起兵攻秦既入關降秦王子嬰復<lb/>
與項籍爭天下戰滎陽成臯間武剛君未嘗不在左右<lb/>
出入臥内甚見寵任其後韓信陳平黥布聞之皆亡楚<lb/>
仗君以歸漢以故髙祖勝項籍垓下遂即帝位第功君<lb/>
居第一在蕭何曹參右封之峽中號武剛君賜丹書鐵<lb/>
券藉以錦繡藏之金匱石室使世世襲之又取武庫為<lb/>
君第與秦人傳國於漢者公玉璽待遇畧等國有大事<lb/>
則召君及璽班於殿庭以示褒寵其子孫往往勁直明<lb/>
<pb n="KR4d0138_WYG_155-4a"/>
敏淬鋒歛鍔以節義自持能世其家當成帝時有仕於<lb/>
尚方者丞相張禹以帝師位特進甚尊重然阿附王氏<lb/>
不忠帝室平陵男子朱雲廷對曰大臣尸禄素餐願與<lb/>
尚方金某斷佞臣一人以厲其餘上問誰也對曰安昌<lb/>
侯張禹成帝不能用其後王氏果簒漢由是世益重其<lb/>
家聲歴漢至魏晉雖異代猶見禮遇不衰至晉太康中<lb/>
回禄氏作亂刼武庫焚蕩武剛君之第因以失國而君<lb/>
之逺族干將顯於世焉干將者與其妻莫耶氏得神仙<lb/>
<pb n="KR4d0138_WYG_155-4b"/>
幻化之術隱於豫章豐城獄中懐材抱德氣應於斗牛<lb/>
之間張華與望氣者雷煥識之推其分野俾煥往搜訪<lb/>
果得干將與莫耶氏而斗牛之間氣滅煥私匿莫耶氏<lb/>
而以干將歸華且曰是有術終當化去華知其匿莫耶<lb/>
氏也亦曰久當復合及華將遇禍干將果先化去而煥<lb/>
之子攜莫耶氏過延平津因躍入水遣沒人視之有二<lb/>
龍盤結風濤洶湧雷電晦冥因不復見信乎其得神仙<lb/>
幻化之術而華煥之言驗云<lb/>
<pb n="KR4d0138_WYG_155-5a"/>
太史氏曰古者五行物立其官金姓蓋出於少昊氏其<lb/>
族散居五方而剛柔利鈍性亦不同武剛君之得姓其<lb/>
北方之強者歟觀其為人明利果斷不凝滯於物勁正<lb/>
之氣毅然見於色其亦鍜鍊淬礪之力歟卒能佐漢以<lb/>
興傳國數百載可謂盛矣予来延平感干將莫耶氏之<lb/>
事考諸傳記嘉武剛君之烈採其行事大畧著于篇<lb/>
　　方城侯傳<lb/>
方城侯端木子平者堯時人也負其材隱居平陽山澤<lb/>
<pb n="KR4d0138_WYG_155-5b"/>
間鬱然有凌雲之志與巢父許由為侣弗肯仕堯命益<lb/>
作朕虞益烈山澤而焚之見子平偉其節概薦於共工<lb/>
垂垂命其徒殳斨斤斧之漆雕氏藻飾之以見堯于總<lb/>
章堯是時法度彰禮樂著垂衣裳而天下治國家閑暇<lb/>
既見子平嘉其有局量井井然以繩墨自治置諸左右<lb/>
因訪其所學子平對曰臣樗散䝉帝力生植長養今幸<lb/>
得備器使間方寸淺狹不足以奉清間臣之學上通乎<lb/>
天道而下極乎地理中備乎人事與夫軍旅征伐之法<lb/>
<pb n="KR4d0138_WYG_155-6a"/>
故周天之度三百六十有竒在天成度在歴成日而歴<lb/>
法生焉此天道也開方之術提封三十六萬井内建王<lb/>
畿外列侯國而井田之法寓焉此地理也好惡相攻而<lb/>
吉凶生逺近相取而悔吝生情偽相感而利害生此人<lb/>
事也不戰而屈人之兵者為上以攻則勝以守則固者<lb/>
次之以詐謀得者又次之此軍旅征伐之法也堯方命<lb/>
羲和奉若天道歴象日月星辰以閏月定四時成歲又<lb/>
命禹平水土奠山川底貢賦錫土姓而苗民有罪命禹<lb/>
<pb n="KR4d0138_WYG_155-6b"/>
徂征且伐叢支胥敖氏之國其説皆與子平合將歴試<lb/>
之以事而堯之子丹朱不肖懼其飽食終日無所用心<lb/>
也命子平教之未幾丹朱悉傳其術帝用嘉之列爵分<lb/>
土封之方城而子平有二子長曰太素次曰太𤣥子平<lb/>
中分方城之地以予之且教以兵法二子不相能也日<lb/>
尋干戈以相征討太素矜太𤣥之弱嘗聽其増甲兵布<lb/>
行陳定營壘然後與之戰而太𤣥傲然不服轉戰逐北<lb/>
䖍劉其邊陲俶擾其腹心擄掠其士卒攻圍侵斷智詐<lb/>
<pb n="KR4d0138_WYG_155-7a"/>
百出戰罷効首虜計土地雖勝負不常而太素之勝居<lb/>
多其用兵之法雖臨事制變不可窺測然循理而動致<lb/>
人而不致于人者常勝不計利害深入浪戰者常敗有<lb/>
知兵者從旁觀之曰此無他爭先法耳夫方城闔四境<lb/>
之内地方不過數百里而二子之戰積月累歲紛拏不<lb/>
解此與蠻觸國於蝸角時相與爭地而戰伏尸百萬流<lb/>
血千里者亦何以異然二子方其戰酣時不知天之髙<lb/>
地之厚寒暑之切膚饑渴之為患晝戰不足繼之以夜<lb/>
<pb n="KR4d0138_WYG_155-7b"/>
蓋有血氣者皆有爭心而二子特甚焉其善用兵出于<lb/>
天性非積習所能致每戰軍士皆啣枚但聞擊搏之聲<lb/>
進退緩急惟所指使雖戰死不離部伍戰勝亦無敢讙<lb/>
譁以爭功者其操術然也方城侯為人方整嚴重外雖<lb/>
有亷隅邊幅而其中坦然二子圓猾黒白太分勇而好<lb/>
鬭殊不類其父風然要自方城侯教𨗳指縱之使然與<lb/>
斟灌斟尋氏兄弟相攻而宋人教其子為儒墨者異世<lb/>
而同科二子既日以攻戰為事隂謀竒計傳於後世搢<lb/>
<pb n="KR4d0138_WYG_155-8a"/>
紳之士多好之者然弗專心致志則弗得也有業其術<lb/>
得待詔金馬門者往往善其事而閭巷厮役輩亦喜稱<lb/>
道之然習之弗精不善攻戰而資守勢至有以緩頰遊<lb/>
説而勝者方城侯之學衰焉<lb/>
太史氏曰世多咎方城侯教二子不以詩書禮樂而以<lb/>
兵家法攻伐不休廢時亂日欲執其父子投諸江與共<lb/>
鯀驩兜流竄放殛同其罪殊不知方城侯之學法象所<lb/>
寓有聖人之遺意而軍旅征伐先王所不廢也永日多暇<lb/>
<pb n="KR4d0138_WYG_155-8b"/>
游目方城命二子小試勒兵掉鞅摩壘折馘執俘鬭智<lb/>
角力相與周旋亦有足觀者殆孔子所謂為之猶賢于<lb/>
己者乎<lb/>
　　文城侯傳<lb/>
文城侯符君平者其先黄帝時人也以謨畫佐帝造書<lb/>
契代結繩之政為之符璽以信之帝嘉其功賜姓符氏<lb/>
號文城侯後世子孫因襲封不絶君平之為人刻志礪<lb/>
已表表自見能文章習古文奇字史籀之學蟲書繆篆<lb/>
<pb n="KR4d0138_WYG_155-9a"/>
精甚外雖有邉幅廉隅而其中坦然明白可見腹心與<lb/>
人交雖方圓廣狹不常然終始如一重信義不輕為然<lb/>
諾有求其文者雖閲千萬不少變以故天下信之雖官<lb/>
府必待君平然後決疑當秦始皇帝時甚見尊寵得藍<lb/>
田美玉以為君平飾置諸左右登封泰山降禪梁甫泥<lb/>
金檢玉之事君平之力為多卿相二千石往往以金遺<lb/>
之士大夫亦以嘉木肖其像貎私相問勞其貴重一時<lb/>
如此秦亡劉項戰爭君平無適莫遊楚漢間髙祖資狎<lb/>
<pb n="KR4d0138_WYG_155-9b"/>
侮善罵内喜君平而外輕慢不為禮酈生畫䇿則趣鑄<lb/>
之留侯借筯則趣銷之趙堯一言合則命君平拜以為<lb/>
御史大夫以故羣䇿畢進遂得天下項羽愛人待士遇<lb/>
君平甚厚至為之撫摩然未嘗任使之憝羣䇿而自屈<lb/>
其力此其所以失天下也世不多君平之功而多髙祖<lb/>
者以此君平亡子孫咸至大官或奉使絶域以明漢之<lb/>
威德王莽末改賜姓章氏匈奴單于念舊德為侵犯北<lb/>
邊以求復其故姓其得夷狄之心如此然子孫遂以章<lb/>
<pb n="KR4d0138_WYG_155-10a"/>
氏為姓至唐有仕于司農者朱泚之亂以鐵騎五千逼<lb/>
奉天司農卿叚秀實以謂宗社危在頃刻命往追之倒<lb/>
屣顛沛及于半途德宗遂免于難世以此稱其忠然其<lb/>
族人多誇誕詭異居喪者雖于金革之事類皆墨縗世<lb/>
亦以此少之章氏之風衰焉<lb/>
太史氏曰文城侯立志節以信著天下而姦詭往往竊<lb/>
借其名以行故莊周氏推原罪始欲焚破其家使民樸<lb/>
鄙然議者弗之貶而周之論為過何哉信反而為偽者<lb/>
<pb n="KR4d0138_WYG_155-10b"/>
誠非其罪故也觀文城侯信一立而後世子孫咸顯白<lb/>
於當世積善之報有以夫<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百五十五<lb/>
</p>
<p>
</p>
  </div>
</body>
</text>
</TEI>
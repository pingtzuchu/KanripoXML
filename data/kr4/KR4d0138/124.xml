<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百二十四</head>
    <p>
<pb n="KR4d0138_WYG_124-1a"/>
欽定四庫全書<lb/>
　梁谿集巻一百二十四　　　宋　李綱　撰<lb/>
　　書十七<lb/>
　　　與張相公第一書　　與張相公第二書<lb/>
　　　與張相公第三書　　與張相公第四書<lb/>
　　　與張相公第五書　　與張相公第六書<lb/>
　　　與張相公第七書　　與張相公第八書<lb/>
　　　與張相公第九書<lb/>
<pb n="KR4d0138_WYG_124-1b"/>
　　與張相公第一書<lb/>
某衰病無堪誤䝉鈞慈力賜推挽俾當帥守之任自顧<lb/>
闕然何以仰副朝廷委寄之意感愧之情無以為喻比<lb/>
巳交割職事仰託大芘庻幾免於罪戾辱眷素厚更望<lb/>
有以覆護之不勝幸甚<lb/>
江西當去嵗旱暵之餘種種凋弊到任之初錢糧尤為<lb/>
缺乏支給官吏軍兵體料錢米月計六千餘貫碩養申<lb/>
世景一軍久依此數之外而倉庫枵然並無儲蓄急缺<lb/>
<pb n="KR4d0138_WYG_124-2a"/>
之甚自非朝廷行府輟那應副次難支梧必致生事輒<lb/>
具状申禀敢望鈞慈特賜矜察推其贏餘以濟難窘少<lb/>
紓目前之急非特某之幸實一路之幸也干凟不勝惶<lb/>
恐<lb/>
本路當控扼之衝實為上流重寄自來屯駐重兵支降<lb/>
錢糧色色寛裕近年分撥軍馬付之他将轉移錢糧為<lb/>
之一空緩急之際何以支梧伏䝉朝廷以所乞軍馬缺<lb/>
送都督行府至今未奉指揮兼䖍州殘黨向存近岳飛<lb/>
<pb n="KR4d0138_WYG_124-2b"/>
勾囬李山一軍復肆猖獗加以㓙嵗饑民易為嘯聚袁<lb/>
吉建昌之間復有竊發者頗多申世景軍馬止千餘人<lb/>
分布招捕不足深慮勢漸滋蔓将來難以撲滅已具狀<lb/>
申禀乞先次輟那三二千人應副使喚伏望鈞慈深加<lb/>
照察早賜施行顒望之情以日為嵗不勝千懇之至<lb/>
昨陛對日得㫖措置賑濟務令實惠及民近又祗奉親<lb/>
筆詔書令勸誘上户減價出糶見遵禀聖㫖施行縁下<lb/>
户乏本耕鑿已漸失時升合之濟未能有補已一面措<lb/>
<pb n="KR4d0138_WYG_124-3a"/>
置勸誘上户入納錢米以助賑貸使下户有本種田将<lb/>
來秋成可望方可不誤嵗計容措置就緒續拜聞次幸<lb/>
冀鈞照<lb/>
　　與張相公第二書<hi>四月二十一日</hi>
某衰病無堪不復敢與世故䝉相公推挽之力感徳難<lb/>
勝然到本路之初倉無見糧帑無積鏹日支月給皆無<lb/>
指準殊難措置雖䝉朝廷撥到茶引錢二萬緡以目前<lb/>
米價計之纔可糴千有餘石正可充月給六分之一縣<lb/>
<pb n="KR4d0138_WYG_124-3b"/>
道括刷民間勸誘皆已殫一輒具劄子干凟行府願推<lb/>
贏餘以濟數月之窘使目前用度不缺乃可為将來永<lb/>
久之計敢望鈞慈特賜軫念一路之幸非獨某受賜也<lb/>
惶恐惶恐<lb/>
寵諭所乞軍馬錢糧俟至秋間發遣仰荷盛徳亾以為<lb/>
喻然䖍吉州自抽囬李山軍馬後羣盗復出没作過袁<lb/>
州為攸縣賊所侵凡五千餘人臨江建昌亦有嘯聚者<lb/>
通計度萬數申世景一軍止及千人已遣五百人前去<lb/>
<pb n="KR4d0138_WYG_124-4a"/>
招捕深慮軍馬單弱不能成功如范汝為楊么之徒皆<lb/>
是㣲時不治遂致滋蔓竟煩朝廷遣發大兵所費不貲<lb/>
已具状申行府乞先差撥就近三二千人付本司相兼<lb/>
使喚庶幾羣盗早得殄滅亦可訓練為将來防秋之計<lb/>
敢望垂念早降指揮不勝幸甚<lb/>
某輙有論財用數事具劄子申稟又有論兵劄子副本<lb/>
仰凟鈞聽幸賜采覽<lb/>
竊以相公膺大任綰重權以圗恢復大計正宜虚已廣<lb/>
<pb n="KR4d0138_WYG_124-4b"/>
謀以屈羣䇿願聽逆耳之言勿受遜志之語則輔成中<lb/>
興之功不難致矣某特荷照知願為直諒之友以禆補<lb/>
萬一言或激切幸冀容恕而察其區區之心可也冒昩<lb/>
不勝惶恐之至<lb/>
　　與張相公第三書<lb/>
竊審鈞斾嘗渡江犒師至承楚間伏計已遂還轅方此<lb/>
隆暑跋履衝渉不無勞止防秋在邇措畫捍禦益勤神<lb/>
用更冀保養粹和定而後應茂建中興之基天下不勝<lb/>
<pb n="KR4d0138_WYG_124-5a"/>
幸甚<lb/>
某承乏豫章行且兩月遠託鈞芘幸免曠敗種種料理<lb/>
不敢憚煩粗已就緒唯是錢糧缺乏適當新陳不交之<lb/>
時極為費力又防秋之期不遠茫然未知所措日以悚<lb/>
惕䝉許遣兵仰荷垂念贑上盗賊紛紛雖未懲創得乗<lb/>
此間暇時措置討捕誠為得䇿将來㳂江或有警急而<lb/>
本路腹心之中亦非細故也更望早賜指揮差撥幸甚<lb/>
累具状申行府乞於劉光世岳飛軍中差兵将屯舒蘄<lb/>
<pb n="KR4d0138_WYG_124-5b"/>
黄不唯此地不可缺兵本路藉其蔽障而三郡乃其所<lb/>
部輟那軍馬似未為過敢望鈞慈特賜行下一路幸甚<lb/>
本路昨䝉朝廷於饒州支米萬碩守臣占吝不肯應副<lb/>
已累申朝廷乞就㳂江有米州軍支撥至今未奉回降<lb/>
指揮今再具状申行府方此急缺之際得此萬斛庶幾<lb/>
少蘇敢望指揮行下江東都轉運司攴撥應副幸甚疊<lb/>
疊干冒朝廷但有惶恐<lb/>
被受行府劄子委令招填本路缺額禁軍見已遵依施<lb/>
<pb n="KR4d0138_WYG_124-6a"/>
行縁本司全缺材武使臣可以部轄訓練欲依将兵法<lb/>
辟置部隊将等具状申禀敢望鈞慈特為早賜指揮行<lb/>
下幸甚<lb/>
　　與張相公第四書<lb/>
某悚息再拜某衰病無堪誤䝉上恩付以一路之寄實<lb/>
自相公愛憐推挽所致銘佩之情無以自喻黽勉於此<lb/>
亦既累月適當旱暵之餘措置料理升合分文收支均<lb/>
節莫匪躬親久䝉朝廷應副粗能支梧日前於預為防<lb/>
<pb n="KR4d0138_WYG_124-6b"/>
秋之計則茫然未有指凖素多思慮日夕憂惕遂覺心<lb/>
氣不寧宿疾間作深恐曠缺復致人言以貽朝廷羞今<lb/>
幸賑濟就緒雨晹調適有豐年之望於此時求去似無<lb/>
嫌避已奏聞乞依舊宫觀差遣敢望鈞慈特為敷奏使<lb/>
得養疴山林保全晚節則終始之賜莫大之幸也恃照<lb/>
與之厚輒敢及此惶恐惶恐<lb/>
某再拜啓累以本路合差軍馬上千鈞聽兩被行府劄<lb/>
子見議遣兵仰荷垂念今去秋不遠深慮必待有警急<lb/>
<pb n="KR4d0138_WYG_124-7a"/>
而後遣决致緩不及事江西重地屯正兵萬人既不為<lb/>
多舒黄蘄三州就劉岳軍中分兵駐泊事勢又順敢望<lb/>
特加鈞慮早賜差撥一路幸甚有條陳利害奏劄謹録<lb/>
副本納呈伏幸省覽某以多病情况不堪决為去計猶<lb/>
敢以此凂聞誠以一路利害實係國家休戚不敢以将<lb/>
去而黙黙也萬乞照察<lb/>
某再拜啓某昨者既以狂瞽之言仰凟天聰又以副本<lb/>
塵凂鈞聽過䝉采納褒予之厚益深愧懼昔秦穆公還<lb/>
<pb n="KR4d0138_WYG_124-7b"/>
自崤而作秦誓諸侯之事耳聖人取以繼三代王言之<lb/>
後誠以其言合於道也相公好善受言無愧古人求於<lb/>
近世數十年來葢未之有此某之所以私竊仰服至於<lb/>
喜而不寐也近嘗復以迂䟱之論禆補萬一方此震悚<lb/>
被來教知必照察其精誠其心乃安更望相公持以不<lb/>
倦以屈羣䇿則功業光大輔成中興何難之有僣易及<lb/>
此實頼深眷惶恐無地<lb/>
某再拜伏䝉紙尾垂諭徐為後圗鈞誨及此䇿慮盡善<lb/>
<pb n="KR4d0138_WYG_124-8a"/>
夫復何道以愚意料之今嵗敵必南牧定戒前日之無<lb/>
功改動其轍則吾之所以應之者亦豈可守株岳侯移<lb/>
屯襄陽則上流一帶盡無軍馬控扼緩急何以相應援<lb/>
此相公之所當深慮也本司乞兵數日一申非敢煎迫<lb/>
實以事勢已急不得不如此果䝉頥指日下調發到此<lb/>
已是七月間兵須拊循而後可用不拊循而用之雖韓<lb/>
信亦須背水出竒非常道也如得呉錫輩素嘗使喚者<lb/>
尤為幸甚切望留念吉州戰船沉江中已半年餘損壊<lb/>
<pb n="KR4d0138_WYG_124-8b"/>
已甚有状申禀乞付本司拆造防江庶猶可用亦望指<lb/>
揮惶恐惶恐<lb/>
某惶恐伏䝉鈞慈特有頒貺衣着茶藥多品禮意勤腆<lb/>
在於菲陋何以克當第深悚感既不敢固辭又無以致<lb/>
答惟當時以藥石之言仰報盛徳耳昔孔明下教曰諸<lb/>
君第勤攻吾短庶幾蜀可治而中原可復願相公無㤀<lb/>
孔明之志則所以永安宗社而大芘生靈者必有在矣<lb/>
惶恐惶恐<lb/>
<pb n="KR4d0138_WYG_124-9a"/>
某惶恐某竊見交子之法初若可行其後官私皆受其<lb/>
弊而卒於不可行與其至於不可行而後改曷若未行<lb/>
而罷之為愈也崇觀間葢嘗行之矣然未幾改法則是<lb/>
不可行之明驗也某輒具劄子論其利害敢私布於左<lb/>
右相公以天下為任而眷倚之重言無不從願以一言<lb/>
告上及未行而罷之則生靈䝉福何可勝計切望垂念<lb/>
　　與張相公第五書<hi>十八日</hi>
竊聞諸大将近已渡江分戍淮上岳侯已趨襄陽臂指<lb/>
<pb n="KR4d0138_WYG_124-9b"/>
之勢既成首尾之應必至敵雖未戰勝負之計已决矣<lb/>
方今國家之安危繫於相公相公之勲業係於此舉所<lb/>
願奠而後發無欲速無見小利量敵而後進慮勝而後<lb/>
㑹則敵在目中恢復之功不難致也某素荷照知不勝<lb/>
祈懇之至<lb/>
劉光世移軍合淝岳飛進屯襄陽去江益逺全無控扼<lb/>
緩急何以應援某累具申禀乞差撥軍馬非獨以本路<lb/>
乏兵之故如襄陽一軍財賦仰給本路糧道經由蘄黄<lb/>
<pb n="KR4d0138_WYG_124-10a"/>
沔鄂乃咽喉之地如使賊兵窺伺乗虚驚擾無兵将以<lb/>
捍之則一路財賦何由得糧道阻塞大軍坐困其所係<lb/>
非細故也願相公深思愚言勿吝遣兵使某得以竭盡<lb/>
區區少助萬一莫大之幸今再具劄子塵凟鈞聽幸望<lb/>
加察<lb/>
　　與張相公第六書<hi>七月六日</hi>
近者專人上状伏計獲塵聽覽六月初所遣人還特䝉<lb/>
貶損誨翰所以慰勞有加佩服眷情亾以為喻竊審鈞<lb/>
<pb n="KR4d0138_WYG_124-10b"/>
斾北渡總制羣帥已臨盱眙雖祖逖濟江誓掃清中原<lb/>
裴度視師志不與賊俱生方之精忠未足多道更望料<lb/>
敵制勝以謀為先克建大功以副睿主委任恢復之意<lb/>
天下幸甚軍事方興願言總大略省細故保養粹和與<lb/>
國同休益受多祉區區傾頌<lb/>
某承乏豫章忽忽三月偶未曠失實自輝芘所及早稻<lb/>
既稔之後公私少寛措置財用支梧目前亦不至缺乏<lb/>
但秋氣已至防守之具闕然人情不安反以見尤所以<lb/>
<pb n="KR4d0138_WYG_124-11a"/>
頻有申禀誠非獲已今䝉劄命欲遣王彦一軍非荷垂<lb/>
念一路何以及此豈勝銘佩近亦深慮諸大帥已移屯<lb/>
淮上恐行府未必有兵可分惟此一軍方順流而來似<lb/>
可截撥以副急缺嘗因疾置冒昩有請度今猶未到也<lb/>
先承鈞慮之及感服之深何可言喻然必待到行府然<lb/>
後差撥誠恐往還虚負日月且軍馬有跋渉之勞到此<lb/>
後期或致失事今再具状申陳伏望鈞慈詳酌止令就<lb/>
便赴本司分擘防秋及討捕盗賊使喚事定即發還麾<lb/>
<pb n="KR4d0138_WYG_124-11b"/>
下或别有措置亦未晚也惶恐惶恐<lb/>
王彦者聞頗忠勇善馭下但中間縁錢糧缺乏部曲有<lb/>
開散者如䝉鈞慈許存留於此責以來效必肯竭力以<lb/>
防捍一方然昨屯駐荆南係四川財賦贍養今本路州<lb/>
縣財賦以應副岳侯大軍已為窘迫須得指揮轉運司<lb/>
以係省不係省上供等錢米樁簇應副乃可不致缺乏<lb/>
亦具申禀敢乞垂念<lb/>
本州以去嵗旱暵之後倉無顆粒之儲今雖遵依前降<lb/>
<pb n="KR4d0138_WYG_124-12a"/>
指揮受納早米然所得升合之耗僅足月支官兵糧食<lb/>
更無贏餘以備防秋緩急用度近嘗申禀乞許本司隨<lb/>
苗帶糴庶幾少有儲蓄以待不虞敢望鈞慈詳酌行下<lb/>
今嵗之稔倍於常年乗此機㑹不可失也如待将來乏<lb/>
絶旋行措置即已為兼并之家所蓄不得已而科敷即<lb/>
所擾多矣伏幸裁察<lb/>
别紙䝉下詢非相公虚已廣謀何以及此大抵兵家臨<lb/>
機制勝難以預料以弱為彊轉危為安止在俛仰之間<lb/>
<pb n="KR4d0138_WYG_124-12b"/>
昔謝元破苻堅百萬之衆只縁苻融之却陣周瑜赤壁<lb/>
之勝只縁風便可以縱火此豈可預料哉要之臨敵<lb/>
慎重行師以律者其本也見機而作應變無方者其機<lb/>
也不貪近功以圗大利必勝之舉也願相公思之近世<lb/>
治兵有可恨者設将太少與兵太多設将少則難制服<lb/>
與兵多則難運掉必欲用兵無不如志要當反此恐須<lb/>
不免上煩料理<lb/>
　　與張相公第七書<hi>二十一日</hi>
<pb n="KR4d0138_WYG_124-13a"/>
伏承垂諭諸師進屯措畫大略一二不勝歎仰士風不<lb/>
振勇者孤進隋者偷安莫相應援遂使巨冦積稔逋誅<lb/>
而恢復之功未建者職此之由某前䟽所論正為此設<lb/>
也今者號令既行臂指之勢既順則捍禦侵軼乗機决<lb/>
勝亡不可者非相公威徳足以服之未易致此然蜂蠆<lb/>
有毒盗賊多智更望臨敵慎重於不必備處過為之<lb/>
防不勝幸甚<lb/>
伏䝉寵諭遣發軍馬仰荷鈞念某累具申禀本路不可<lb/>
<pb n="KR4d0138_WYG_124-13b"/>
無兵利害事理之極諒䝉照察近具劄子論岳飛移軍<lb/>
襄陽財用糧餉仰給本路使秋髙江上有警無兵捍禦<lb/>
則州縣騷動何所取財糧道梗塞何由可達一軍坐困<lb/>
此行府所當憂也利害尤大前劄恐未逹鈞覽今再録<lb/>
呈又恐鈞慮謂江東兩軍既行事體相若此大不然江<lb/>
東去偽境逺前有大兵蔽障而又去朝廷行府近緩急<lb/>
聲援可及本路去偽境近江南北並無兵控扼而又去<lb/>
朝廷行府逺此不可不察也惶恐惶恐<lb/>
<pb n="KR4d0138_WYG_124-14a"/>
本路比來雨晹以時早稻既獲其收數倍常年米價頓<lb/>
減人情少蘇但以秋期在近方朝廷用兵之時控扼絶<lb/>
無軍馬不免惶惑又前此數年類屯重兵今獨無有士<lb/>
大夫往往以此見責實無以答之䖍吉間盗賊紛紛日<lb/>
滋所由此故敢望鈞慈特賜矜察於所乞軍馬中先次<lb/>
差撥數千人及秋初至此以安人心以弭物議或諸師<lb/>
下未可差師乞於麾下摘那不勝幸甚前所陳乞於劉<lb/>
岳軍中差兵屯駐舒蘄黄州事理似順併望垂念<lb/>
<pb n="KR4d0138_WYG_124-14b"/>
某近以賑濟勸糶就緒衰病日甚不敢當一路重寄已<lb/>
具奏聞乞依舊在外宫祠未奉指揮然不敢以欲去之<lb/>
故茍簡滅裂在此一日則料理一日之事如招填卒伍<lb/>
教習訓練制造器甲修建營房措置錢糧之類皆漸成<lb/>
次第仰託大芘庶免曠責惟是士風未靖奔競茍得尤<lb/>
覺過於往時辟缺不足以副其求供須不足以滿其意<lb/>
則往往造為謗讟以務中傷此尤非患難之餘所可堪<lb/>
者如䝉鈞慈矜照借以一言之重使得脫此憂惱復自<lb/>
<pb n="KR4d0138_WYG_124-15a"/>
遂於山林之間實荷始終之賜悚息悚息<lb/>
　　與張相公第八書<hi>七月十一日</hi>
竊審鈞斾已次龜山庚伏在候諒惟匽泊不無勞止軍<lb/>
事方興切望保嗇精神以静制動定而後應以建不世<lb/>
之勳以成中興之業不勝祈懇<lb/>
近准行府劄子許撥差王彦軍馬討捕羣盗且為防秋<lb/>
之計一路受賜豈可具言然必待到行府而後遣即有<lb/>
道途往返之勞且虚費日月誠恐有失事㑹已具状申<lb/>
<pb n="KR4d0138_WYG_124-15b"/>
禀恐或有阻滯未到今再申明敢望鈞慈詳酌許令王<lb/>
彦到江州日就便赴本司不勝幸甚如䝉開可乞差使<lb/>
臣齎劄命迤邐前來告示王彦軍中及付本司照㑹幸<lb/>
冀垂念<lb/>
臨江軍申蕭建功者實有文學節操為士人之所推稱<lb/>
内翰朱震江東都運向子諲皆深知其為人本司及轉<lb/>
運司保明申奏朝廷乞依近例收召審察必有可觀今<lb/>
具申行府敢望鈞慈更賜詢訪特與敷奏不勝幸甚<lb/>
<pb n="KR4d0138_WYG_124-16a"/>
　　與張相公第九書<hi>八月四日</hi>
秋氣益髙軍事方棘諒惟總統措畫不無少勤神用更<lb/>
望保嗇精神以應機變光輔中興之業天下幸甚伏䝉<lb/>
寵諭軍馬仰荷鈞念大兵方列屯淮泗以圗恢復而此<lb/>
地在江之南某豈不知勢有緩急譬如七尺之軀所當<lb/>
保䕶者在於腠理江西今之腠理也諸帥聮屯相去濶<lb/>
逺使賊出於乗間𢷬虚之計正如賊風飄暴傷人倉卒<lb/>
何以支梧以一路十餘郡付一書生使之談笑折衝恐<lb/>
<pb n="KR4d0138_WYG_124-16b"/>
無此理更望鈞慈特賜垂察某近上章請宫祠未䝉俞<lb/>
允朝夕再具奏陳期於得請願力賜陶鑄莫大之幸<lb/>
劇賊王權蘇勝久在湖南江西兩界首作過累經招安<lb/>
繼復嘯聚人甚苦之近因湖南将官裴鐸殺散以數百<lb/>
人潛迯山谷依舊作過本司以旗牓委吉守李彌遜遣<lb/>
人招誘方出公參除放散黨與外有頭首并強壯人三<lb/>
十三名此曹如放還本土决復嘯聚為患未艾因面諭<lb/>
以禍福使發赴行府自效已皆遵禀次日首領四人退<lb/>
<pb n="KR4d0138_WYG_124-17a"/>
悔具状乞免發遣已送所屬根治違節制之罪其餘二<lb/>
十九人已擢第五名為首領借補進勇副尉遣使臣官<lb/>
兵管押至行府敢望鈞慈特賜指揮将首領一人補正<lb/>
外其餘分刺諸軍嚴加約束有擅自走囬者許諸色人<lb/>
捕斬庶幾可絶後患不勝幸甚已具公状申陳伏望鈞<lb/>
察<lb/>
某近者不揆輟應詔以八事奏陳迂濶之言顧亦何補<lb/>
姑盡其區區之愚而已謹以副本拜呈幸望鈞覽<lb/>
<pb n="KR4d0138_WYG_124-17b"/>
體問得王彦軍馬已到鄂渚非晩恐過九江前書累嘗<lb/>
拜懇欲就近存留不知䝉垂念不竊聞此軍亦多烏合<lb/>
非王彦不能制之如到行府簡留精銳或遣它将統率<lb/>
前來亦恐無補於事更望鈞慈特賜加察<lb/>
　<lb/>
　<lb/>
　<lb/>
　梁谿集巻一百二十四<lb/>
</p>
<p>
</p>
  </div>
</body>
</text>
</TEI>
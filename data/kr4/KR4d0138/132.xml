<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百三十二</head>
    <p>
<pb n="KR4d0138_WYG_132-1a"/>
欽定四庫全書<lb/>
　梁谿集巻一百三十二　　　宋　李綱　撰<lb/>
　　記上<lb/>
　　　報本殿記　　　　　求仁堂記<lb/>
　　　寓軒記　　　　　　拙軒記<lb/>
　　　凝翠閤記　　　　　叢桂堂記<lb/>
　　　文鄉記　　　　　　報徳庵芝草記<lb/>
　　　本殿記報<lb/>
<pb n="KR4d0138_WYG_132-1b"/>
佛教自東漢流入中國厯魏晉至梁其教浸盛於是䨇<lb/>
林善慧大士出焉以大智慧善巧方便創建法藏佛菩<lb/>
薩語悉貯其中機運輪旋於頃刻間轉百千匝了無滯<lb/>
礙其有信者與受持讀誦勝妙功徳亦無差别故後世<lb/>
語建藏者必以善慧大士為之本下逮隋唐其教愈隆<lb/>
然所謂經律論者猶不備也于是三藏法師𤣥奘出焉<lb/>
以堅固心發大誓願逺求法要眇然一身經二十年行<lb/>
數十萬里厯無數國土險阻艱難濱于九死乃得至所<lb/>
<pb n="KR4d0138_WYG_132-2a"/>
謂西天者講習諸法以經律論歸于此方而三乘教典<lb/>
始遂完具故後世語求法者必以三藏法師為之本是<lb/>
二大士宏闡佛教開示未來有不可稱量之功後之置<lb/>
藏讀經論律者多矣不能推其所自而為之報非闕典<lb/>
歟右文殿修撰羅公於寳峯栖雲禪院既興寳藏使信<lb/>
心士有所依歸又闢經堂使具眼人有所閲習深惟建<lb/>
藏求法二大士之功不可弭忘乃即寳藏之西經堂之<lb/>
後别搆小殿設其像貎而奉祠之禮也殿成求名於予<lb/>
<pb n="KR4d0138_WYG_132-2b"/>
予竊謂古者以農而食則必為之祭先農以蠶而衣則<lb/>
必為之祭先蠶以牧馬為政則必為之祭先牧凡祭祀<lb/>
之間所以仁鬼神者皆推其本而報之仁之至義之盡<lb/>
也今右文公知二大士為建藏求法之本搆殿設像使<lb/>
其徒日以香花飲饍歌唄讃歎修諸供養以昭報之實<lb/>
古之制宜名其殿曰報本則奉祠之意舉矣惟轉是藏<lb/>
閲是經者於焉瞻禮得其所自知善慧大士以大千經<lb/>
巻轉彈指頃為立教故而不為易也知三藏法師不愛<lb/>
<pb n="KR4d0138_WYG_132-3a"/>
軀命逺渉異域為求法故而不為難也發無上心而有<lb/>
為者亦若是則所以報之者豈特香華飲饍歌唄讃歎<lb/>
修諸供養而已哉予既以此告公又退而為之記以授<lb/>
住持真戒大師可臣使鑱諸石殿經始于宣和改元之<lb/>
夏告成于明年之秋可臣實㧾是役者甚力而才云宣<lb/>
和二年七月朔昭武李某記并書<lb/>
　　求仁堂記<lb/>
李子所居之堂以求仁名之客有過而問焉曰求仁而<lb/>
<pb n="KR4d0138_WYG_132-3b"/>
得仁仲尼所以稱夷齊也子之名堂取諸此歟曰然客<lb/>
曰子将惡乎求之曰仁者如射反求諸已而已矣為仁<lb/>
由已而由人乎哉吾嘗以是求之客曰然則得之歟曰<lb/>
否客曰何為其然也李子曰君子之于仁其求之也易<lb/>
其得之也難一心之外無餘仁一仁之外無餘法内之<lb/>
方寸外之萬物周徧圎融同一仁體反身而誠樂莫大<lb/>
焉彊恕而行求仁莫近焉故曰仁逺乎哉我欲仁斯仁<lb/>
至矣非以其求之之易故耶然仁之為任重非彊有力<lb/>
<pb n="KR4d0138_WYG_132-4a"/>
者莫能勝也其為道逺非篤行者莫能至也一出處語<lb/>
黙之失當一視聽言動之非禮足以害仁故曰仁者其<lb/>
言也訒為之難言之得無訒乎非以其得之之難故耶<lb/>
惟其求之也易故有能一日用其力于仁者聖人之所<lb/>
取也惟其得之也難故非見善明用心剛特立獨行而<lb/>
不顧者未有能成其仁者孔子之門弟子多矣若由之<lb/>
可使治其賦也若求之可使為之宰也若赤之可使與<lb/>
賓客言也至于仁則曰不知其仁也以仁許之顔子一<lb/>
<pb n="KR4d0138_WYG_132-4b"/>
人而已故曰回也其心三月不違仁其餘則日月至焉<lb/>
而已矣列國之卿大夫多矣若令尹子文之忠也若陳<lb/>
文子之清也至於仁則曰未知焉得仁以仁許之管仲<lb/>
一人而已故曰如其仁如其仁微管仲吾其被髪左衽<lb/>
矣得仁之難有如此者其于微子比干箕子則稱之曰<lb/>
殷有三仁焉其於伯夷叔齊則稱之曰求仁而得仁又<lb/>
何怨是皆見善明用心剛特立獨行而不顧者也客曰<lb/>
然則求之有益於得歟李子曰求則得之舎則失之求<lb/>
<pb n="KR4d0138_WYG_132-5a"/>
而弗得者有矣未有不求而得者也君子之於仁也用<lb/>
之如水火熟之如五榖顛沛造次必於是也終食之間<lb/>
不敢違也當仁則雖師有所不讓成仁則雖死有所不<lb/>
顧夫然故邇之事父逺之事君窮則善身達則善天下<lb/>
由自愛以至于愽愛由盡已之性以至于盡物之性而<lb/>
仁不可勝用矣客曰然則夫子如之何李子曰求仁者<lb/>
君子之所同也得仁者賢者之所獨也以仲尼固天縱<lb/>
之将聖然而於仁則不敢居而罕言之况于予乎雖然<lb/>
<pb n="KR4d0138_WYG_132-5b"/>
嘗試與子克已之私復禮之本立則見其參于前也在<lb/>
輿則見其倚於衡也夫然後行則所謂仁者固已粲然<lb/>
畢陳矣姑盡其所以求之在我有庻幾乎死而後已又<lb/>
何容心於得不得之間哉客曰唯唯退而書其問答之<lb/>
辭以為求仁堂記云<lb/>
　　寓軒記<lb/>
梁谿居士既謫沙陽官廨陋甚不可以居而居於興國<lb/>
佛宮自春徂夏氣候歊蒸思得寛敞幽䆳之宇以為燕<lb/>
<pb n="KR4d0138_WYG_132-6a"/>
居逰息之地而宮之傍有軒焉前此以為過客之館蕪<lb/>
廢不治因命工以葺之架青松以障日植翠竹以來風<lb/>
飾曲欄以為花卉之囿埋小盆以為芰荷之池地之㘭<lb/>
垤者與瓦甓之破闕者牆壁楹檻之漫漶者皆以人績<lb/>
加之不數日煥然一新於是易其舊而名之曰寓軒大<lb/>
哉寓乎諦觀此身其本何有從虛幻生從顛倒起如夢<lb/>
中人如逆旅舎其百骸九竅六藏該而存者固已寓矣<lb/>
况夫奔走往來渉世而㳺宦乎况夫愚戇妄發負罪而<lb/>
<pb n="KR4d0138_WYG_132-6b"/>
逺謫乎以此身而居此軒無適而非寓者雖然自其細<lb/>
者觀之以眇然之身而寄於四方上下無窮之間雖蠻<lb/>
觸之國於蝸角浮漚之起於瀛渤未足喻也自其大者<lb/>
觀之則方寸之中含容六合無有逺邇念現前大地山<lb/>
河視以一眼華藏世界包以一心則雖仕宦而等於遊<lb/>
戯可也雖罪謫而隨寓安之可也以此身而居此軒雖<lb/>
寓也其有非寓者存焉嘗試晨起而坐於軒上取佛菩<lb/>
薩語而觀之否則取經史百家之言而參訂之否則焚<lb/>
<pb n="KR4d0138_WYG_132-7a"/>
香黙坐省循往咎以念前日之非否則賓客遊從詠歌<lb/>
笑語以極一時之樂如幻人言如呼聲響佛菩薩之語<lb/>
亦寓也如糟粕如筌蹄經史百家之言亦寓也念前日<lb/>
之非而罪性本空非亦何有極一時之樂而生滅相續<lb/>
樂亦不常是皆寓而已矣於諸寓中有非寓者則是軒<lb/>
之前青松翠竹花囿荷池墻壁瓦礫皆足以助發實相<lb/>
而况於佛菩薩之語經史百家之言與夫黙坐省循遊<lb/>
從詠笑者乎噫安得㤀言之士與之坐寓軒之上而聽<lb/>
<pb n="KR4d0138_WYG_132-7b"/>
梁谿之寓言則所謂非寓者庻幾見之因寓意而為之<lb/>
記云宣和二年四月十二日<lb/>
　　拙軒記<lb/>
梁谿寝室之側有小軒焉以為燕居食息之所竹樹葱<lb/>
籠鳴禽上下牕明儿浄清風徐來梁谿欣然悦之因名<lb/>
之曰拙軒客曰是軒幽䆳閑雅為子之所悦顧乃以拙<lb/>
名之何也梁谿曰昔柳子厚謫瀟水上愛其溪山泉石<lb/>
之美買而居之自謂以愚觸罪故凡溪山泉石皆名以<lb/>
<pb n="KR4d0138_WYG_132-8a"/>
愚今予以拙謫居於此而是軒廣不踰丈無丹雘之飾<lb/>
竹樹雖美叢檜茂宻不加剪治全其自然獨為拙者之<lb/>
所樂則以拙累之不亦可乎客曰子之拙奈何梁谿曰<lb/>
子欲聞我之拙乎竭淇園之竹以為簡盡中山之兎以<lb/>
為毫不足以載其一二也雖然嘗試為子言其崖畧予<lb/>
行不知塗之險夷以躓于危予動不知時之利鈍以底<lb/>
于困言出乎口紆餘為妍予獨澁訥其味淡然意萌乎<lb/>
心機警則臧予獨迂䟱惡圎喜方學欲趨時為進之梯<lb/>
<pb n="KR4d0138_WYG_132-8b"/>
嗟予獨拙抉摘杳微得之雖艱不可時施文貴適用片<lb/>
言有餘嗟予獨拙參訂羣書務怪貪竒祗可自娱古今<lb/>
之變如水如陸舟車易用沒世不復予獨倀然謂古猶<lb/>
今欲挽唐虞革民之心萬乗之威如雷如霆神龍之鱗<lb/>
其孰敢嬰予獨藐然忘君之勢欲以螻蟻求格天地人<lb/>
之任職循黙為貴如不聞知緘口莫議富貴可保乃為<lb/>
得計拙者居之不能自已遇事輙發寧復顧已人之仕<lb/>
宦因時逐勢高歩青雲一日千里下者亦能寸積銖累<lb/>
<pb n="KR4d0138_WYG_132-9a"/>
拙者居之等於遊戯得如嚼蠟失如脱屣凡是數者皆<lb/>
拙之故其大則然其小無數雖或悔之俄而復然與生<lb/>
俱生殆禀於天昔者老氏大巧若拙此巧而拙者也羿<lb/>
工乎中微而拙乎使人無已譽此工而拙者也皆不得<lb/>
為真拙若予之拙其真誰如求之於古有拙於催科而<lb/>
勞于撫字者有拙於生事而舉家食粥者其斯人之徒<lb/>
歟客曰嘻甚矣子之拙也吾将求良醫若古之扁鵲俞<lb/>
跗者飲子之神藥鑿去方心規而圎之庻幾子之拙有<lb/>
<pb n="KR4d0138_WYG_132-9b"/>
瘳乎梁谿怫然不悦曰天生拙于予俞跗扁鵲其如予<lb/>
何且予之得全于拙也不知天之高地之厚四時之寒<lb/>
暑萬物之生化而况於是非利害之端乎今雖竄逐以<lb/>
其拙故隨而安之亦知谿山僻逺之異於朝廷也窮愁<lb/>
覊旅之異於顯達也幸䝉恩貸得歸田廬一觴一詠左<lb/>
圗右書究餘教于釋老味正道于吾儒庻千慮之一得<lb/>
收寸功于三餘抱兹拙以終身又豈能釋此之樂而從<lb/>
事於智巧之苦與既謝客退而述之以為記因自號拙<lb/>
<pb n="KR4d0138_WYG_132-10a"/>
翁云時宣和二年四月二十五日<lb/>
　　凝翠閤記<lb/>
宣和改元之夏某備貟左史以愚觸罪幸天子矜憐不<lb/>
忍置之斧鑕黜守筦庫使食其禄以自循省仰戴隆恩<lb/>
雖天地父母之施無以加也迨抵沙陽雖號僻逺而谿<lb/>
山秀發食有魚稻筍蕨之饒士夫多資者方竊自幸而<lb/>
視事之夕民居延火幾爇官局力救獲免臨溪有閣以<lb/>
為征商之所是夕火焚靡有遺孑久不克搆其明年夏<lb/>
<pb n="KR4d0138_WYG_132-10b"/>
邑令黄存道丞曾昻尉吴燦相與謀曰吾邑溪山之勝<lb/>
兹閤所得居多且征商之所不可闕也莫若因其基而<lb/>
増廣之公務不廢而暇日得以資登臨之樂不亦可乎<lb/>
於是僝工鳩材不踰月而告成楹棟牕檻完潔顯敞不<lb/>
侈不陋飾以黝白下瞰平津前楫七峯層巒逺岫左右<lb/>
環抱雲林煙草映帯連緜四望一色因目曰凝翠閤而<lb/>
置酒以落之酒酣某舉觴以属二三子曰天下之事似<lb/>
夫偶然之中有數存焉兹閤也回禄焚而闢之二三子<lb/>
<pb n="KR4d0138_WYG_132-11a"/>
搆而成之罪戾之跡又適來此為之名而書之皆似夫<lb/>
偶然而實非偶然者也溪山風物之美無窮也而二三<lb/>
子官守有時而去也罪戾之跡雖巳廢斥異時儻縁恩<lb/>
霈得歸養親以自屏於山林亦不長縶于此也茍不記<lb/>
其嵗月何以示來者且慰他日追念逰從眷眷之思乎<lb/>
子為我具碑材請以鄙文記之皆應曰然已而碑材具<lb/>
乃述其始末與相告之辭以為之記時宣和二年五月<lb/>
十六日梁谿居士李某記并書<lb/>
<pb n="KR4d0138_WYG_132-11b"/>
　　叢桂堂記<lb/>
元豐中沙陽人有得詩一絶于夢中者其詞曰吾廬仙<lb/>
桂作叢榮紫陌先登歴幾春今日月娥親付與黄金榜<lb/>
上第三人後數年而了翁登第與詩語合乃知此夢之<lb/>
祥端為陳氏設也了翁同祖兄奉議公欲取詩語名所<lb/>
居之坊而不果其子正式居憂多暇葺隐圃小堂而新<lb/>
之堂之左右有桂數本蔚茂芬芳因以叢桂名之從先<lb/>
志也堂成裁長牋叙其所以來謁予求大字牓楹間且<lb/>
<pb n="KR4d0138_WYG_132-12a"/>
乞文以記其事予不得已而為之言曰夢與覺一理也<lb/>
我與物一心也知夢覺之無二理則知未然之事兆於<lb/>
夢寐者初無今昔之殊知物我之無二心則知在此之<lb/>
祥見於彼夢者初無自他之别葢自其虛幻假合者言<lb/>
之則有為之法無非妄者况於夢乎况於他人之夢乎<lb/>
自其妙湛圎明者言之則真不離妄妄即是真自夢夢<lb/>
它亦無差别了之者為聖果而此本不增故雖他心宿<lb/>
住無所不通而達諸法空未嘗執着迷之者為凡夫而<lb/>
<pb n="KR4d0138_WYG_132-12b"/>
此亦不減故雖塵勞妄想無所不閡而其夢寐精神與<lb/>
天地流通亦能顯發未然之相故若叔孫之號豎牛永<lb/>
叔之繫石馬後皆果然世之人指此以為黙定黙定是<lb/>
也定之者其誰耶殊不知妙湛圎明周徧法界同一真<lb/>
體更無别物今日之所夢異日之所為豈有前後間斷<lb/>
差别法耶由此推之則過去未來現在三世之法亦若<lb/>
是而巳矣夫叢桂之詩為陳氏祥而夢於他人應於數<lb/>
年之後若合符節此見夢者此得夢者此應夢者嘗試<lb/>
<pb n="KR4d0138_WYG_132-13a"/>
以是觀之正式字興宗年踰六十風度夷曠嗜作詩得<lb/>
前輩句法於它事一不問晚得子雖幼而岐嶷夙成宜<lb/>
善教之叢桂之祥不一而足必有在矣宣和二年五月<lb/>
十六日梁谿李某記并書<lb/>
　　文鄉記<lb/>
文鄉自開闢以來有之不知其分域之廣幾千里也其<lb/>
土居天地之中得隂陽之和氣其民多君子明於理義<lb/>
思深而慮逺其習俗溫厚華藻自然爾雅好辯而善謀<lb/>
<pb n="KR4d0138_WYG_132-13b"/>
其上之所以教下之所以學有詩書禮樂之說天文地<lb/>
理律厯刑法之術山川鬼神鳥獸草木之名爼豆鐘鼔<lb/>
舟車器械之數㒺不畢備游其鄉者餐和而飲徳神凝<lb/>
而心醉超然自得不知有饑渴之患寒暑之變也可以<lb/>
終其身而名後世是以君子貴之然其風俗隨世升降<lb/>
必有一鄉之豪傑相與倡和從而振起之方堯舜三代<lb/>
之世文鄉大治深醇雅正有灝灝噩噩之風當時非特<lb/>
朝廷之上知襃文鄉而旌表之也雖婦人女子小夫賤<lb/>
<pb n="KR4d0138_WYG_132-14a"/>
𨽻亦往遊焉周衰孔子與其徒為之主盟而洙泗之間<lb/>
齗齗如也故其言曰天之将䘮斯文後死者不得與於<lb/>
斯文也匡人其如予何盖其自任之重如此下逮戰國<lb/>
文鄉浸衰深醇雅正之風變而為從横捭闔之俗獨屈<lb/>
原宋玉之徒崛起其間頗有古意博辯瓌麗未免有感<lb/>
憤譎怪之作識者謂體慢于三代風雜于戰國乃雅頌<lb/>
之愽徒而詞賦之英傑不其然歟秦燔詩書殺豪俊漢<lb/>
祖提三尺劍由馬上得之當是時文鄉幾絶頼天下平<lb/>
<pb n="KR4d0138_WYG_132-14b"/>
定賈誼司馬遷相如劉向揚雄班固之徒出焉而文鄉<lb/>
復振厯魏晉至隋習俗靡麗卑陋浮淺無足取者及唐<lb/>
韓愈倡之桞宗元和之排斥百家法度森嚴而文鄉凛<lb/>
然與漢相望宋興剗五季之餘習歐陽脩以古作導之<lb/>
于前王安石以經術成之於後而蜀人亦有以竒辭佳<lb/>
句鏗鏘於其間者是以文鄉之盛接武三代而下視漢<lb/>
唐為不足多也然則自漢以來數君子者其皆一鄉之<lb/>
豪傑歟比年豪傑不作文鄉浸復衰弱委靡不振豈其<lb/>
<pb n="KR4d0138_WYG_132-15a"/>
遯伏山林沉潜下僚埋光鏟彩而不肯出乎予將遊其<lb/>
鄉而訪之故為之記<lb/>
　　報徳菴芝草記<lb/>
鄧純彦昆弟相與築菴於先運使公新墳使釋氏之徒<lb/>
焚修以資㝠福予為名之曰報徳菴未幾有芝十數本<lb/>
産于菴中無木石即土而生初頗柔脆浸以堅實輪菌<lb/>
離竒其色曄然純彦以語予且求文以記其事予竊思<lb/>
今夏芝生于鄧志宏家枯梅榦間凡十餘本而未已今<lb/>
<pb n="KR4d0138_WYG_132-15b"/>
又生于報徳菴二家方居䘮力治襄事葬其親不失時<lb/>
芝草之祥端為此致不然曷為而來哉始予抵沙陽詢<lb/>
耆老以邑之習俗皆云俗多緩葬其親權厝淺土有至<lb/>
于數十年而大事未集者予詰其故則曰俗以風水禍<lb/>
福為信然拘忌隂陽嵗月時日以故不决又所以送死<lb/>
者厚修佛事待賔客治墳墓其費不貲力不足者耻其<lb/>
不若人因循遷延以俟其力之可以葬而不知年嵗之<lb/>
積也予喟然歎曰習俗之弊乃至是耶古者卜其宅兆<lb/>
<pb n="KR4d0138_WYG_132-16a"/>
而安厝之端為亡者設耳傳所謂龜言水蓍言市者是<lb/>
也後世始有風水禍福之說治其術者遞相毁訾以求<lb/>
自售借使一家有數兄弟則必曰此利於長而不利於<lb/>
幼宜於仲而不宜於伯從而惑之則是終不可以葬也<lb/>
昔楚昭不肯移禍於其臣晉悼不肯移害於其民而君<lb/>
子以為達奈何欲邀福于身而不葬其親哉拘忌隂陽<lb/>
嵗月時日之非唐呂才論之詳矣請試舉其大概古者<lb/>
諸侯五月而葬大夫三月士庻人踰月皆以㑹葬之多<lb/>
<pb n="KR4d0138_WYG_132-16b"/>
寡逺近為制是未嘗拘于嵗月也魯葬定公遇雨不克<lb/>
而易日鄭葬簡公而司墓之室當道毁之則平旦而窆<lb/>
不毁則日中而窆子産命勿毁窆以日中是未嘗拘于<lb/>
日時也隂陽家者流使人拘而多畏假於嵗月日時以<lb/>
售其說何足信哉若夫送死之厚因以不葬則又失其<lb/>
本矣子路曰傷哉貧也生無以為養死無以為葬也孔<lb/>
子曰啜菽飲水以其所以養養之至也懸棺而窆以其<lb/>
所以葬葬之至也今以修佛事待賔客治墳墓力為未<lb/>
<pb n="KR4d0138_WYG_132-17a"/>
足而使亡者不得反其真豈不失其本哉然則如之何<lb/>
而可曰風水禍福與夫隂陽嵗月日時之説世俗有之<lb/>
姑用其術而勿泥焉可也今純彦志宏家實能如是則<lb/>
芝草之祥出而表之若有隂相之者葢将示人以移習<lb/>
俗之弊故予因為之記而及此庻幾緩葬者有感于斯<lb/>
文信而行焉芝且生子之室矣宣和二年八月五日梁<lb/>
谿居士記<lb/>
　<lb/>
<pb n="KR4d0138_WYG_132-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻二十六</head>
    <p>
<pb n="KR4d0138_WYG_026-1a"/>
欽定四庫全書<lb/>
　梁谿集巻二十六　　　　　宋　李綱　撰<lb/>
　　詩二十二<hi>道中作三十九首</hi>
　　　謁南海神廟<lb/>
　　　羅浮山寳積延祥寺古風<lb/>
　　　冲虚觀　　　　　　乗月泛小舟歸泊頭<lb/>
　　　家問自閩中轉来走筆寄諸弟<lb/>
　　　次韻士特見懐古風<lb/>
<pb n="KR4d0138_WYG_026-1b"/>
　　　再賦一章寄諸季約同隠羅浮<lb/>
　　　恵州訪東坡舊隠<lb/>
　　　白水山佛跡巖行速不果到次東坡韻<lb/>
　　　次東坡月夜理髪<lb/>
　　　望白水山次合江樓韻<lb/>
　　　六如亭<lb/>
　　　遵海歸五絶<lb/>
　　　泛舟循恵間山水清絶謾成口號<lb/>
<pb n="KR4d0138_WYG_026-2a"/>
　　　東坡謫英州以書語所善衲子曰戒和尚又䟱<lb/>
　　　　脫矣讀之有感<lb/>
　　　自鵞城乗舟至河源風雨日作江流湍激以寸<lb/>
　　　　步進感歎有作<lb/>
　　　五月晦寓河源館舎雨凉新沐偶成一絶<lb/>
　　　夜霽天象明潤成百韻<lb/>
　　　自河源陸行如循梅<lb/>
　　　循州道中作　　　　絶句二首<lb/>
<pb n="KR4d0138_WYG_026-2b"/>
　　　剪剔懸瀑翳薈二絶<lb/>
　　　聞蟬<lb/>
　　　新月二首<lb/>
　　　早行二首<lb/>
　　　通衢夜坐有感二首<lb/>
　　謁南海神廟<lb/>
黄木灣頭潮欲平叢林深處欵祠庭豈知休咎能傳戒<lb/>
但愛昌黎解勒銘海上波濤呈秘怪壁間圗畫雜紅青<lb/>
<pb n="KR4d0138_WYG_026-3a"/>
應憐歸客稽留乆風破寒江集百靈<hi>唐休咎禪師為神受戒</hi>
　　艤舟泊頭鎮風雨中乗小舟行十餘里遵陸逰羅<lb/>
　　　浮山寳積延祥寺<lb/>
神山失憑依漂泊西南州連峯蟠秀氣作鎮蒼溟陬世<lb/>
傳朱明洞深秘未易求夜半見赤日光若金鼇浮我来<lb/>
夏正中川漲通行舟弭櫂泊頭渚遂作羅浮逰山靈憫<lb/>
病暑風雨為變秋雲開逺岫出黛色散不收籃輿陟翠<lb/>
微頗得精廬幽雅志惬丘壑斯行豈人謀愧煩五色雀<lb/>
<pb n="KR4d0138_WYG_026-3b"/>
顧我鳴啁啾寓目天水永微茫見瀛洲中原正雲擾盗<lb/>
賊屯蠭蟊而我卧雲海歸途亦淹留逝將憇真境祕訣<lb/>
追前修稚川不可見得見野人不<lb/>
　　自延祥寺行五里至冲虚觀月出林巒之表景物<lb/>
　　　幽勝坐遺履軒望麻姑峯秉燭觀稚川丹竈<lb/>
葛翁令勾漏晚入羅浮山丹成尸解去遺跡猶班班當<lb/>
年薪水人亦得刀圭殘至今有遇者緑髪長童顔嗟我<lb/>
慕遐躅冒暑窮躋攀叩門日已落月出青雲間深院人<lb/>
<pb n="KR4d0138_WYG_026-4a"/>
寂寂飛泉澗潺潺松風入琴軫桂露零星壇坐觀麻姑<lb/>
峯聳翠凝煙鬟更呼老道士月夜談𤣥闗清景難久駐<lb/>
忽忽恨言還却迷桃源路歎息空塵寰兵革未休息世<lb/>
故方艱難脫身事幽討此志不可刪未能騎長鯨聊復<lb/>
乗兩班来尋巖間竈更鍊飛霞丹<lb/>
　　乗月泛小舟歸泊頭二首<lb/>
来時風雨作新凉歸去還乗皎月光多謝山靈巧留意<lb/>
未窮仙賞意茫茫<lb/>
<pb n="KR4d0138_WYG_026-4b"/>
纎雲四巻列星稀重露如珠濕客衣竟日羅浮何所得<lb/>
滿船空載月明歸<lb/>
　　家問自閩中轉来走筆寄諸弟<lb/>
江海相望萬里餘干戈阻絶久離居沉魚斷鴈杳何所<lb/>
一紙千金初得書身脫鯨波真偶爾家鄰兵火幸恬如<lb/>
弟兄老矣何為者相約羅浮同結廬<lb/>
　　次韻士特見懐古風<lb/>
遭遇登黄閤平生志寢丘燋頭無寸效失脚落遐陬一<lb/>
<pb n="KR4d0138_WYG_026-5a"/>
去蒼龍闕三驚白露秋賈生時欲慟平子不勝愁鄂渚<lb/>
何曾到蘭江未許留孤城踰地角絶島在鼇頭父子同<lb/>
雙影簞瓢付一舟飄零巳知幸竒絶敢言逰望斷歸来<lb/>
鶴情孚不下鷗波濤從洶湧皷角助清幽忽奉日邉令<lb/>
容還嶠北州天恩方肉骨厲鬼漫持矛力拯中興業深<lb/>
防不戴讐當車雖怒臂見險莫扶輈往事追何及来功<lb/>
勉或收舎垣宜葺補風雨正颼飀離索何其久吟哦誰<lb/>
與詶管寧終著帽王粲且登樓阻絶江南信淹留海上<lb/>
<pb n="KR4d0138_WYG_026-5b"/>
洲歸心良耿耿去路尚悠悠見說鯨奔網仍傳盗聚蟊<lb/>
不知供羽衛今有㡬貔貅甌越亦逺矣江淮巳定不視<lb/>
天真懵懵知命罷休休水有朝東性嫠非恤緯憂吾徒<lb/>
强餐飯肉食自深謀<lb/>
　　再賦一章寄諸季約同隠羅浮<lb/>
枕海仙山舞翠蛟葛洪丹竈尚餘凹兵戈滿眼歸何地<lb/>
雲木連天思結巢豈有聲名同八士當令蹤跡繼三茅<lb/>
携家早作来逰計玉户金闗幸可敲<lb/>
<pb n="KR4d0138_WYG_026-6a"/>
　　恵州訪東坡舊隠<lb/>
海上歸来訪老坡依然遺跡未銷磨松風亭下梅花老<lb/>
鶴觀峯頭喬木多垂世文章燦星斗平生憂患足風波<lb/>
華堂滿龕題詩筆人事其如天定何<lb/>
　　白水山佛跡巖行速不果到次東坡韻<lb/>
羅山與浮山對峙蹲兩股有如垂天鵬决起初振羽茲<lb/>
山乃東麓秀若芙蓉吐谽谺巖洞開地裂媧不補何人<lb/>
履石上修趾映𤣥乳當時巨靈氏擘華不用斧蹈躟意<lb/>
<pb n="KR4d0138_WYG_026-6b"/>
未巳遺拇到南土連山乃浮来海若助掀舞强稱金僊<lb/>
人誰見来接武坳窪踰鐫鎞縷脉分踵拇何嘗藉青蓮<lb/>
長此濯白雨頗疑秦漢間方士恣飄鼓鑿成巨人跡聊<lb/>
示神仙府祖龍茂林翁雄毅猶猛虎一為異端惑種種<lb/>
受欺侮我為江海行風雨齊萬弩餘生屢涉險何異孤<lb/>
注賭已從羅浮逰勝境敢多取天公本無私尤物随意<lb/>
主濶視天壤中滄洲乃吾圃<lb/>
　　次東坡月夜理髪<lb/>
<pb n="KR4d0138_WYG_026-7a"/>
月明星稀烏鵲翻先生夜起臨幽軒呼童具櫛不停手<lb/>
一氣泝流天地根自經憂患髪如葆欲論此心無與言<lb/>
不如緘黙度餘日悵望吳越空銷魂<lb/>
　　望白水山次合江樓韻<lb/>
羅浮之麓何壯哉山靈為我煙雲開怱怱行役不一到<lb/>
翠光百里随人来嶠南鍾此山川羙中有幽人呼不起<lb/>
月圎月缺豈人為潮落潮生自江水非人流水水流人<lb/>
世故人情日月新撥置千憂幷百慮且醉一斛松醪春<lb/>
<pb n="KR4d0138_WYG_026-7b"/>
　　六如亭<lb/>
松林𦵏玉近禪扃便把伽陀當勒銘居士已亡三昧手<lb/>
侍人空有六如亭玉環約指無消息巫峽行雲更杳𠖇<lb/>
萬法本来皆夢幻春風又見草青青<lb/>
　　北歸將自英韶趨江表因逰清逺峽碧落洞謁六<lb/>
　　　祖于曹溪望韶石渡庾嶺皆嶠南絶景也適江<lb/>
　　　西道梗遵海而歸此志不遂賦五絶見意<lb/>
　　清逺峽<lb/>
<pb n="KR4d0138_WYG_026-8a"/>
凝碧灣頭碧玉山林松古寺寄孱顔佳人得侣已長嘯<lb/>
空使山僧藏白環<lb/>
　　碧落洞<lb/>
碧落嵌空羣玉峯烟霞深鎖翠㣲重乳羊不作黄羊色<lb/>
放筯能廻氷雪容<lb/>
　　南華寺<lb/>
久矣曹溪法雨流秪傳一滴滿中州南来不見祖師面<lb/>
長與祖師同此逰<lb/>
<pb n="KR4d0138_WYG_026-8b"/>
　　韶石<lb/>
重華南狩到炎荒髙會羣神廣樂張豈獨有情能率舞<lb/>
至今峯石亦低昻<lb/>
　　庾嶺<lb/>
誰言庾嶺極荒遐夾道青松釋梵家暍暑北歸遵海上<lb/>
無因一為折梅花<lb/>
　　泛舟循恵間山水清絶口號四首<lb/>
雨過溪流沒舊灘舟行竟日畫圗間重重翠緑相環揖<lb/>
<pb n="KR4d0138_WYG_026-9a"/>
卧看王維著色山<lb/>
煙雨霏霏溪上村白沙翠竹對柴門江湖戰鬭波成血<lb/>
耕鑿樵漁如不聞<lb/>
青山碧水白鷗飛野岸臨流有釣磯便欲誅茅老滄海<lb/>
于今江浙可忘歸<lb/>
山下清江匹練横山頭紅日半輪明漁人晚集知多少<lb/>
静聽鳴榔撒網聲<lb/>
　　東坡謫英州以書語所善衲子曰戒和尚又䟱脫<lb/>
<pb n="KR4d0138_WYG_026-9b"/>
　　　矣讀之有感<lb/>
東坡夙世乃戒老次律前身為永師一念參差成此錯<lb/>
百憂鍾萃使知非我生已約渡南海今日豈知還北歸<lb/>
從今莫打這皷笛必竟是事終由誰<lb/>
　　先公太師尉秀州華亭日與僧靈照師相善嘗下<lb/>
　　　村視澇夢照師曰本欲渡南海與君有縁故来<lb/>
　　　託化是夕衛國太夫人亦夢有僧開帳而寤歸<lb/>
　　　既相與語異之遣人候靈照則以見夢之夕入<lb/>
<pb n="KR4d0138_WYG_026-10a"/>
　　　滅矣已而余生人皆以為靈照後身也故云<lb/>
　　自鵞城乗舟至河源風雨日作江流湍激以寸步<lb/>
　　　進感歎有作<lb/>
榜舟泝廻溪夏潦適川漲驚湍激怒瀾怪石立異狀嵩<lb/>
師巧為計巨細施石上譟呼集衆力進寸退尋丈峥嶸<lb/>
三數峯竟日不離望乃知勢不便智力未足仗我行極<lb/>
江海幸免魚腹𦵏書生妙言辭過謂神所相及茲困溝<lb/>
瀆更覺水石壯翻思泛滄溟千里纔一餉豈惟小中州<lb/>
<pb n="KR4d0138_WYG_026-10b"/>
端欲簉崑閬斯逰不可忘臨風黙惆悵<lb/>
　　五月晦寓河源館舎雨凉新沐偶成一絶<lb/>
風雨蕭蕭作晚凉山城松桂發天香蘭湯沐罷尤清快<lb/>
一枕江南歸夢長<lb/>
　　夜霽天象明潤仰觀有感成一百韻時嵗在斗熒<lb/>
　　　惑在氐微甚辰鎮陵犯於翼軫間夜半斗杓轉<lb/>
　　　占帝座未明台星尚拆云<lb/>
昊穹運宸極示人文燦然萬象森布列七曜紛廻還體<lb/>
<pb n="KR4d0138_WYG_026-11a"/>
物具六擾靣朝别三垣徳隆乃循軌政錯因失躔日月<lb/>
有薄蝕星辰或相挻暈適與佩玦精祲光屬聮災祥本<lb/>
人致銷弭術在焉譬猶五藏病察色推其原詎有使之<lb/>
者一氣兆所先應病投藥石厥疾尚可痊恬不加料理<lb/>
瞑眩知何縁愈病當以藥弭災當以言苦言逆人耳龜<lb/>
筴窮根源甘言恱人意無乃有後艱虚心行正說天道<lb/>
咫尺間太戊正厥事桑榖反為妍宋景知愛民法星退<lb/>
亦遄精誠所感格應效猶衡權堯舜曰欽若七政齊璣<lb/>
<pb n="KR4d0138_WYG_026-11b"/>
璿周公戒成王敬徳享厯年奈何後世士𨗳使不畏天<lb/>
為子傲厥考獲罪安禱旃論議肈熈豐猷為終政宣皇<lb/>
天豈無意儆戒良拳拳長星踰萬丈赤氣夜繽紛是為<lb/>
兵革祥厥異古未聞臺諫既鉗舌太史亦諱論事始初<lb/>
破睦釁成繼開燕至今為厲階禍難相連延迨于靖康<lb/>
初儲皇御乾坤金兵遽犯順鐡騎凌天閽雖含恭儉姿<lb/>
顧乏英偉臣邪正相雜揉盈庭事紛紜機會一朝失安<lb/>
危自茲分愚儒不逺慮賊退已安眠豈無繞朝策誰著<lb/>
<pb n="KR4d0138_WYG_026-12a"/>
祖生鞭彗孛掃紫微急怒如戈鋋諛臣秘其事猶欲飾<lb/>
以文踰月始避殿何以應乎乾金人再稱兵東都滿旌<lb/>
旜金湯失險固豺虎肆噬吞八駿狩沙漠神州遂崩奔<lb/>
坐令鴟梟徒盗據黄屋尊上帝眷明徳中興屬吾君建<lb/>
炎繼大統威令赫以新四海望膏澤攘戎拯斯民光明<lb/>
日初出照燭窮天淵隂雲忽蔽塞寰宇陡䝉昏迄今四<lb/>
寒暑天變何其繁日中有黑子翩若鷰雀翻赤氛環斗<lb/>
樞黑祲如突煙三台日離拆帝座亦屢遷連年盛夏寒<lb/>
<pb n="KR4d0138_WYG_026-12b"/>
雨霖日聮緜昨宵偶晴霽仰視青霄端五緯失躔次熒<lb/>
惑僅如錢太白揚其輝入鎮光相聨災變不虚發天心尚<lb/>
周旋岌然國勢蹙人謀益廻邅飄騰冦驕横搏逐踰鷹<lb/>
鸇前年蹂關陜殺氣摩東川去年破山東輕騎犯淮壖<lb/>
今年擾江湖深冦台與温東南㡬藩府接境遭劉䖍將<lb/>
帥望風遁巨賊摩其肩屠戮到稚乳焚燒無尺椽翠華<lb/>
亦飄蕩泛海御樓船士卒頗携貮誰與守四邉内變不<lb/>
能弭何以禦外患哀哉烝黎心戴宋何其堅肝腦塗草<lb/>
<pb n="KR4d0138_WYG_026-13a"/>
野不忍負國恩乃知祖宗徳滲漉深淵泉如何廊廟謀<lb/>
畧不加矜憐堂堂藝祖業揮斥極八埏誰陳退避策一<lb/>
一欲棄捐兒戯失兩河甘心䘮中原雖為東南行初不<lb/>
治籬藩東晉有江左保守百餘年問誰居腹心王𨗳與<lb/>
謝安强藩揔重兵控扼摧兇姦坐待天下定此理恐太<lb/>
漫胡不法光武奮起由空拳勞身馬上治介冑被霑汗<lb/>
履危救民死國祚乃復傳正如大厦傾扶持極艱難一<lb/>
日葺一日舊業儻可全畧不事撐拄摧壓何由完厥今<lb/>
<pb n="KR4d0138_WYG_026-13b"/>
誰股肱前轍或未悛尚容狐鼠輩寢廟恣宂穿但為一<lb/>
身謀真若蟻慕羶風雨正凌暴不顧棟宇顛宵人用必<lb/>
危范子何其賢嗟我素愚拙三朝荷陶甄愧無徙薪策<lb/>
徒有燋頭愆罪大幸不死歸途極洄㳂廢食念宗社傷<lb/>
心痛元元不知狂言發感憤成此篇何當採詩人為致<lb/>
冕旒前雖膺斧鉞誅暝目無所寃史鰌以尸諫一語不<lb/>
敢煩君臣同修徳庶可廻蒼圎<lb/>
　　自河源陸行如循梅雨齊天氣頗佳偶成古風<lb/>
<pb n="KR4d0138_WYG_026-14a"/>
宿雨乍開霽新暘倐飛升嶠南瘴毒地乃爾氣候清束<lb/>
裝遵陸途夾道松林青我家大江南及此歸有程山禽<lb/>
亦為喜林間囀新聲况復抵衡宇童稚歡相迎入室酒<lb/>
盈樽聊以慰平生已矣勿復道晚節師淵明<lb/>
　　循州道中作<lb/>
嶺海經行涉兩年籃輿觸熱道龍川只愁青草黄茅瘴<lb/>
敢意好風佳月天山頂濛濛遮薄霧江心跕跕墮飛鳶<lb/>
勞生往返何為者歸去躬耕負郭田<lb/>
<pb n="KR4d0138_WYG_026-14b"/>
　　絶句二首<lb/>
深入循梅瘴癘鄉煙雲浮動日蒼凉踰年踏徧嶠南土<lb/>
賴有仙翁肘後方<lb/>
邪氣豈能干正氣妄心自不勝真心治心養氣無多術<lb/>
一㸃能銷瘴毒深<lb/>
　　過黄石驛十許里嚴石間懸瀑潨射聲隠然真小<lb/>
　　　三峽也命僕夫剪剔翳薈為行者清心駭目之<lb/>
　　　觀戯成兩絶<lb/>
<pb n="KR4d0138_WYG_026-15a"/>
玉濺珠跳雷雹聲巖端飛瀑蔽林芿呼童取斧開蒙宻<lb/>
一使行人心目清<lb/>
終日﨑嶇山谷間雨餘林下水潺潺炎方六月不知暑<lb/>
端為先生從此還<lb/>
　　聞蟬<lb/>
喬林蔽日沸蟬聲美䕃超然風露清嘒嘒不休聊自樂<lb/>
豈因人故乃長鳴<lb/>
　　新月二首<lb/>
<pb n="KR4d0138_WYG_026-15b"/>
碧落銀蟾吐知從何處来雕弓絃未上寳鏡匣初開照<lb/>
水鈎沉影窺人光滿懐微升已西沒露坐興悠哉<lb/>
初月明生小衆星寒吐鋩穿林未驚鵲傍户已窺床漸<lb/>
喜山川曉自令風露凉僊人貼片玉為我賜清光<lb/>
　　早行二首<lb/>
夙起戒徒御小村扉未開霧分山逺近溪繞路縈回排<lb/>
遣憑詩句銷除賴酒杯大恩何以報海上得歸来<lb/>
宿雨破袢暑趣裝期早還斷塍泥滑滑幽谷水潺潺半<lb/>
<pb n="KR4d0138_WYG_026-16a"/>
世走長道暮年歸故山䝉頭有衲被送老白頭間<lb/>
　　通衢驛夜坐有感二首<lb/>
永夜發孤笑起看河漢流羣山湧翠浪纎月掛瓊鈎豈<lb/>
謂艱難日翻成汗漫逰虚舟全不繫暮景付滄洲<lb/>
酷暑事行役瘴雲天一方曉登丞相嶺夜宿翰林堂月<lb/>
落星河耿軒開風露香微凉生枕簟歸夢到江鄉<lb/>
　　地有丞相嶺因常衮謫潮州刺史道此得名翰林<lb/>
　　　堂見圗經羅姓失其名亦唐人也<lb/>
<pb n="KR4d0138_WYG_026-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻九十三</head>
    <p>
<pb n="KR4d0138_WYG_093-1a"/>
欽定四庫全書<lb/>
　梁谿集巻九十三　　　　宋　李綱　撰<lb/>
　　表劄奏議五十五<lb/>
　　　乞輪差將兵赴帥司駐劄奏狀<lb/>
　　　奏陳生擒偽齊賊衆劄子<lb/>
　　　奬諭賑濟詔書　　　謝奬諭表<lb/>
　　　乞宫觀奏狀　　　　再乞宫觀奏狀<lb/>
　　　不允宫觀詔書<lb/>
<pb n="KR4d0138_WYG_093-1b"/>
　　　同運司乞兵捕䖍賊奏狀<lb/>
　　　乞沿淮漢修築城壘劄子<lb/>
　　　乞納級計功推賞劄子<lb/>
　　　乞用瓦木盖置營房劄子<lb/>
　　乞輪差將兵赴帥司駐劄奏狀<lb/>
契勘洪州未經兵火以前係本路馬歩軍都總管司畫<lb/>
奉聖㫖䖍州所屯東南第六將兵毎上下半年分輪一<lb/>
半赴洪州駐劄後來洪州經兵火殘破建炎四年内罷<lb/>
<pb n="KR4d0138_WYG_093-2a"/>
帥𨽻屬江州路安撫司并撥䖍州𨽻屬鄂州係湖北路<lb/>
䖍州縁此申請續降指揮令洪州將東南第六將起到<lb/>
人兵盡數掃歸元來去處至紹興元年内洪州復置帥<lb/>
司係安撫制置大使䝉朝廷差兵二萬人其䖍州却撥<lb/>
𨽻本路縁已有上件軍馬帥司不曽陳乞依舊勾抽一<lb/>
半將兵前來更戍今來䖍州不知有前項因依習成年<lb/>
例稱有盜賊占吝將兵不肯發遣洪州雖係帥司其元<lb/>
差兵二萬人節次撥𨽻他將秪有統制官申世景計千<lb/>
<pb n="KR4d0138_WYG_093-2b"/>
餘人委是緩急使喚不足難以分布防秋及彈壓一路<lb/>
伏望聖慈詳酌特降睿㫖許依元降指揮將本路所管<lb/>
將兵上下半年輪差一半洪州駐劄仍令䖍州依舊例<lb/>
逐旋樁辦錢糧前來支給庶幾緩急不致依前占吝有<lb/>
誤國事<lb/>
　　奏陳生擒偽齊賊衆劄子<lb/>
臣竊見近日諸將獲㨗其㨗報内並稱生擒偽齊賊衆<lb/>
多者以萬數少者亦不下數千人除願充軍外餘皆給<lb/>
<pb n="KR4d0138_WYG_093-3a"/>
據放散所獲糧斛多者十餘萬石少者亦不下數萬除<lb/>
給散外盡皆焚毁契勘諸路招捕盜賊即有給據放散<lb/>
歸業之理今來偽齊賊黨雖元係朝廷赤子縁州縣未<lb/>
盡收復其給據之人寔無所歸若令依舊歸偽齊州縣<lb/>
將來不免又被驅脅從軍死於鋒刃誠可矜憫今江淮<lb/>
間曠土甚多見措置營田全少人夫可以耕作臣愚伏<lb/>
望特降睿㫖行下諸將今後生擒到偽齊賊衆除揀選<lb/>
願充軍外餘人並管押赴江淮荆湖逐路帥司令措置<lb/>
<pb n="KR4d0138_WYG_093-3b"/>
分俵充營田使喚寔為利便其所獲糧斛亦乞指揮務<lb/>
令愛惜或可保守或可般運或可給散隨宜措置勿令<lb/>
焚毁以為將來大兵就糧之資寔為得策伏望聖慈特<lb/>
賜詳察<lb/>
　　奬諭賑濟詔書<lb/>
勑李某省所奏賑濟飢民招還流亡事具悉朕臨朝願<lb/>
治當宁興嗟念百姓之多艱恐一夫之失所而去嵗亢<lb/>
旱遍及江湖誦雲漢之詩而不敢康致桑林之禱而不<lb/>
<pb n="KR4d0138_WYG_093-4a"/>
敢怠申飭使者分拯黎元移粟他州備修荒政究兹惠<lb/>
術責在帥臣惟予廊廟舊弼之賢能體國家勤恤之意<lb/>
撫綏罷病安輯流亡方略敷施功效顯著推霖雨之餘<lb/>
潤活一路之生靈眷言忠勤寔副倚賴為之嘉歎至于<lb/>
再三故兹奬諭想宜知悉<lb/>
　　謝奬諭表<lb/>
臣某言伏奉詔書以臣賑濟飢民招還流亡特加奬諭<lb/>
臣已望闕謝恩祗受訖者宣化承流本藩方之職守念<lb/>
<pb n="KR4d0138_WYG_093-4b"/>
功揚善乃國家之憲章拜賜非宜以榮為愧<hi>中謝</hi>竊以<lb/>
天地之盈虚有常數堯湯之水旱無飢民惟人事之允<lb/>
修宜天災之靡害爰自兵火擾攘之後初無倉廪積粟<lb/>
之儲嵗一不登野有飢殍賴宸衷之軫慮底黎庶之咸<lb/>
寧惟上聖博施之仁衆宜恊力活一路生靈之命臣獨<lb/>
何功濫膺華衮之褒益重素餐之責此蓋伏遇皇帝陛<lb/>
下法天覆幬如日照臨周知臣下之勤勞寸長必録曲<lb/>
示朝廷之禮貌細札屢頒致兹孱陋之資亦冐便蕃之<lb/>
<pb n="KR4d0138_WYG_093-5a"/>
寵病牛臥壠嗟筋力之易疲倦鳥思林期樊籠之可脫<lb/>
已上投閒之請願施從欲之恩誓畢此生仰酬洪造<lb/>
　　乞宫觀奏狀<lb/>
右某伏奉詔書以臣近具狀奏聞乞罷帥臣之任除一<lb/>
在外宫觀不允所乞仰荷聖恩第深感涕伏念臣孤陋<lb/>
無取叨冒已多久居患難之中但有退休之志誤承恩<lb/>
奬起帥大藩詔㫖屡頒不容遜避黽勉就職倐忽踰年<lb/>
雖殫夙夜之勤曽蔑涓埃之補素餐之責啓處不遑兼<lb/>
<pb n="KR4d0138_WYG_093-5b"/>
臣多病早衰心力凋耗憂思健忘拜跪艱難近日以來<lb/>
頻在假故深恐妨廢職事有辜朝廷委寄之意屢丐閒<lb/>
散實以愚誠控告君父非敢備禮况今車駕廵幸建康<lb/>
江西一路號為上流重鎮在吴則周瑜魯肅之所屯守<lb/>
在晉則温嶠陶侃之所鎮臨宜得精力克壯之臣付以<lb/>
禦侮折衝之任如臣不材衰病豈可冒居伏望聖慈矜<lb/>
憐舊物曲賜保全特降睿㫖依臣所乞除在外宫觀差<lb/>
遣任便居住庶幾晩節末路猶有可言天地大恩螻蟻<lb/>
<pb n="KR4d0138_WYG_093-6a"/>
難報干冐宸聰伏俟斧鉞之戮臣無任祈懇激切之至<lb/>
　　再乞宫觀奏狀<lb/>
右臣近具奏聞以臣衰病日加心力不逮深慮有誤朝<lb/>
廷委任乞罷帥守除一在外宫觀未奉回降指揮竊見<lb/>
都進奏院報左司諫陳公輔乞去以靖康間士庶伏闕<lb/>
為人誣其鼓倡至今猶未辨白為言伏念臣當時遭謗<lb/>
尤甚雖嘗䝉淵聖皇帝特降詔書宣示四方而仇怨至<lb/>
今以之籍口以積年徃事不敢復自辨明至使諫臣援<lb/>
<pb n="KR4d0138_WYG_093-6b"/>
以求去在臣愚分其何敢安伏望聖慈特降睿㫖檢㑹<lb/>
臣前奏速賜指揮除臣宫觀差遣置之閒散庶幾保全<lb/>
晚節不致上累國體臣無任惶懼戰越祈懇之至<lb/>
　　不允宫觀詔書<lb/>
勑李某所奏乞除宫觀差遣事具悉惟豫章之故郡實<lb/>
吴㑹之扞闗控制上流鞏固南服以卿輔弼寛吾顧憂<lb/>
撫潢池弄兵之民當饑饉相望之後易彼儉嵗化為豐<lb/>
年治最彰聞璽書屢下方倚蕃宣之重共圖社稷之安<lb/>
<pb n="KR4d0138_WYG_093-7a"/>
乃抗封章懇祈避謗且伏闕之往事皆不根之浮辭排<lb/>
邪議以用卿斷由朕志守夙心而自信無恤人言勿復<lb/>
有云往安厥位所請宜不允故兹詔示想宜知悉春暖<lb/>
卿比平安好遣書指不多及<lb/>
　　同運司乞兵捕䖍賊奏狀<lb/>
據吉州申契勘䖍賊謝小鬼尹寳謝凱等結集二千餘<lb/>
人皆是强悍累次作過徒黨自䖍州興國縣前來侵犯<lb/>
本州廬陵太和永豐吉水縣管下虜劫作過於十二月<lb/>
<pb n="KR4d0138_WYG_093-7b"/>
二十八日衝入永豐縣正月初五日衝入吉水縣殺人<lb/>
放火已遣發封武節統押諸頭項官兵㑹合掩殺因官<lb/>
兵稀少頭回潰散已再差封武節整齪軍馬向前討捕<lb/>
今月初六日在吉水縣七里逢賊接戰勢力不加潰散<lb/>
内黄從義被虜袁吉州都廵傷中封武節未見下落乞<lb/>
差官兵前來應援安撫制置司除己差申世景下將官<lb/>
馬仙帶領所部兵三百人及統領官王彦選揀精銳人<lb/>
兵四百人前去應援捉殺外契勘今來春首正係州縣<lb/>
<pb n="KR4d0138_WYG_093-8a"/>
催納苗米裝發綱運及人户耕種之時其䖍賊謝小鬼<lb/>
等結集兇徒作過侵犯吉州諸縣旁近州縣類皆警擾<lb/>
有妨官司受納裝綱及百姓耕作安撫制置司雖己遣<lb/>
發人兵前去應援縁秪有申世景一項軍馬一千餘人<lb/>
除遣發外人數不多竊慮賊勢猖獗難以捍禦雖已劄<lb/>
下䖍州及東南第六將分差將官人兵前來策應又恐<lb/>
䖍州守臣孫佑依前占吝不肯遣發致令賊衆滋蔓筠<lb/>
袁吉州素來兇惡之人遞相倣傚作過為患不細伏望<lb/>
<pb n="KR4d0138_WYG_093-8b"/>
朝廷特降指揮於近便處疾速摘那遣發一項軍馬三<lb/>
二千人前來權聽安撫制置司節制㑹合捉殺所有錢<lb/>
糧乞於本路近便州軍上供錢米内支撥不以逺近前<lb/>
去討捕仍乞朝廷劄下䖍州守臣不得依前占吝將兵<lb/>
公共恊力措置庶幾兇賊早得平殄一方寧息須至奏<lb/>
聞者<lb/>
　　乞沿淮漢修築城壘劄子<lb/>
臣伏覩手詔車駕將乗兹春律駐蹕建康此誠至當甚<lb/>
<pb n="KR4d0138_WYG_093-9a"/>
盛之舉也臣昨奉詔書條具邊防利害嘗論駐蹕建康<lb/>
為措置之宜所當先者然其說謂淮南有藩籬之固則<lb/>
建康可都宜命諸將移重兵於江北料理營田葺治城<lb/>
壘則藩籬可成今大將既已移屯矣營田既已施行矣<lb/>
楚泗既己修築城壘矣惟是沿淮如廬壽沿漢江如㐮<lb/>
鄧等處尚未措畫臣願陛下降詔劉光世岳飛乗士卒<lb/>
之暇以漸修築如韓世忠之於楚張俊之於盱眙楊沂<lb/>
中之於泗使名城堅壘緜亘相望以張國勢以讋敵心<lb/>
<pb n="KR4d0138_WYG_093-9b"/>
又命朝廷選通知古今臣僚按行淮漢深考古跡要害<lb/>
控扼之地如濡湏塢牛渚圻之類築壘屯兵益務自固<lb/>
使犬羊無侵突之虞貔虎有蓄銳之利以守則固以戰<lb/>
則勝此今日之上策也夫守戰一道也能固守而後能<lb/>
進戰是守者進之基也譬如奕棊之家凡欲勝人先須<lb/>
自固此言雖小可以喻大今陛下既已斷自淵衷不貳<lb/>
不疑駐蹕建康以承天意矣伏望聖慈益修戰守之備<lb/>
以建中興之功天下不勝幸甚臣以衰病見丐閒散不<lb/>
<pb n="KR4d0138_WYG_093-10a"/>
勝臣子愛君憂國之誠輙復自竭冐昧以聞或有可□<lb/>
亦臣仰報聖恩之萬一也干瀆天聰臣無任惶懼戰越<lb/>
之至<lb/>
　　乞納級計功推賞劄子<lb/>
臣伏見祖宗舊制軍功賞格以首級為法毎獲一級或<lb/>
轉官資或支銀絹是以當時賞功覈實無偽濫之弊自<lb/>
近年以來納級計功之法廢全軍推賞之制行諸將告<lb/>
㨗皆以棄頭不斫横屍滿野推墮崖谷沈溺江湖不可<lb/>
<pb n="KR4d0138_WYG_093-10b"/>
計數為言遂使有司不得覈實朝廷無所考據一軍千<lb/>
人則千人推賞一軍萬人則萬人計功殫官爵不足以<lb/>
褒寵竭府庫不足以錫賚嵗用之廣百倍往時罄百姓<lb/>
之脂膏耗朝廷之根本日益月増殊無藝極臣未見其<lb/>
可也今者車駕廵幸建康將定恢復中原之䇿則所以<lb/>
懋賞報功使將士知勸節以制度使國用不匱不可不<lb/>
深為之慮也臣愚伏望聖慈特降睿㫖今後諸將告㨗<lb/>
並計級數不得以棄頭不斫横屍滿野推墮崖谷沈溺<lb/>
<pb n="KR4d0138_WYG_093-11a"/>
江湖為言除保明騐實計級推賞外其有摧鋒䧟陣彊<lb/>
弩破敵立到竒功之人雖不獲級别許保奏優異推恩<lb/>
庶幾實立功效之人有所激勸而朝廷無濫賞之費戡<lb/>
亂定功不難致也取進止<lb/>
　　乞用瓦木蓋置營房劄子<lb/>
臣伏見朝廷以沿江州郡近多火災慮有姦細作過累<lb/>
降指揮嚴行禁戢事理固當如此然臣竊謂軍馬屯聚<lb/>
去處往往取辦一時秪以茆竹蓆䕠之屬蓋撘房舍以<lb/>
<pb n="KR4d0138_WYG_093-11b"/>
省功力一有遺漏不可救止火力所及官司屋宇亦遭<lb/>
焚爇至及萬家或靡有孑遺者如前日臨安鎮江太平<lb/>
州之類是也今車駕廵幸建康千乗萬騎理當建置營<lb/>
房屯駐將士謂宜寛啇賈以招徠材植置官窯以燒變<lb/>
塼瓦下傍近州縣以摘那工匠選有材者専董其事不<lb/>
數月久即見就緒仍禁止民間自今不得以茆竹蓋屋<lb/>
已蓋造者漸行修換嚴保伍廵邏之法謹防虞器具之<lb/>
備以絶回禄之患其餘州郡有軍馬屯聚去處亦可依<lb/>
<pb n="KR4d0138_WYG_093-12a"/>
此施行庶幾火不能作人得案堵區區愚慮干冒天聰<lb/>
取進止<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_093-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻九十三<lb/>
</p>
<p>
</p>
  </div>
</body>
</text>
</TEI>
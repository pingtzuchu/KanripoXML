<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十</head>
    <p>
<pb n="KR4d0138_WYG_140-1a"/>
欽定四庫全書<lb/>
　梁谿集巻一百四十　　　　宋　李綱　撰<lb/>
　　贊上<lb/>
　　　洪崖先生畫贊<lb/>
　　　雙林善慧大士録贊<hi>有序</hi>
　　　瑞芝贊　　　　　　梁谿真贊<lb/>
　　　梁谿四友贊<hi>嵗寒幽芳</hi>　<hi>虚心粲華</hi>
　　　瑞光巖立化雀贊<hi>并序</hi>
<pb n="KR4d0138_WYG_140-1b"/>
　　　繡觀音贊<lb/>
　　　天王院新塑釋迦像金色珠贊<hi>并序</hi>
　　　綵塔贊<hi>并序</hi>　　　　富鄭公畫像贊<lb/>
　　　如如軒贊<lb/>
　　洪崖先生畫贊<lb/>
洪崖先生張氲隋唐間人隐于南昌之西山所乘驢名<lb/>
之曰雪僕數人曰拙曰术曰藤曰葛曰橘出則負巨扇<lb/>
長瓢以從人多繪以為圗盖有道者也為之贊云<lb/>
<pb n="KR4d0138_WYG_140-2a"/>
洪崖古先生傲睨得天逸結廬西山下踏雪時一出長<lb/>
瓢與巨扇此外了無物借問侍者誰拙术藤葛橘何年<lb/>
丹青手冩此神仙質高風邈如在超然入吾室<lb/>
　　雙林善慧大士録贊<hi>有序</hi>
昔長者維摩詰具善巧方便居毗耶離城以布施持戒<lb/>
忍辱精進禪定智慧攝諸衆生以慈悲喜捨作諸佛事<lb/>
雖為白衣居家而奉持律儀不著三界雖示有妻子眷<lb/>
属而修諸梵行常樂逺離其辨才無閡則現身有疾如<lb/>
<pb n="KR4d0138_WYG_140-2b"/>
應説法令無數千人皆發無上道心諸菩薩大弟子衆<lb/>
皆不堪任詣彼問疾雖文殊師利亦云彼上人者難為<lb/>
酬對深達實相有如此者其遊戲神通則能以方丈之<lb/>
室容受九百萬菩薩三萬二千師子之座而不廹迮示<lb/>
遣化人以衆香鉢取滿香飯饜飽十方無量衆㑹不起<lb/>
于座斷取妙喜國土山河如陶家輪及持華鬘示一切<lb/>
衆不可思議有如此者故佛書以為金粟如來不其然<lb/>
歟惟雙林善慧大士應世闡化之跡何其似維摩詰也<lb/>
<pb n="KR4d0138_WYG_140-3a"/>
豈獨以六度攝衆生以四心作佛事以白衣居家而奉<lb/>
律儀有妻子眷属而修梵行為似之耶至于辨才無閡<lb/>
其偈頌言語深達實相遊戲神通其顯示變化不可思<lb/>
議亦與之舉相似然故嘗自謂彌勒化身而行道山中<lb/>
常見七佛引前維摩接後者良有以也唐人樓頴集大<lb/>
士應世闡化之跡以為之傳文字繁纇無以發明甚深<lb/>
難解之義今右文殿修撰羅公以無盡智參訂其書芟<lb/>
除潤色又為序以表出之而大士立言行事燦然著明<lb/>
<pb n="KR4d0138_WYG_140-3b"/>
讀者隨其分量各有所得其于助發第一義諦豈小補<lb/>
哉暇日以其書示昭武李某歡喜踴躍得未曾有再拜<lb/>
稽首以偈贊曰<lb/>
彌勒棲神兜率天下生此土猶久逺化身無數在世間<lb/>
善慧大士乃其一于中深秘菩薩行而外示現凡夫相<lb/>
佃獵漁捕悉與同娶妻生子亦復爾忽然照水知宿因<lb/>
本來神智皆具足雙林浄土坐道場説法度脱無量衆<lb/>
為欲化導群生故六度四心為依止田園廬舎諸器用<lb/>
<pb n="KR4d0138_WYG_140-4a"/>
奴婢妻子亦棄捐而以營修大法㑹盖行布施攝慳貪<lb/>
強夫暴客與魔民豪奪追逐共誣謗更以軟語安慰之<lb/>
盖行忍辱攝瞋恚精進攝諸懈怠者晝夜行道不休息<lb/>
持戒攝諸毁禁者敷草而坐食麤糲智惠禪定無有邉<lb/>
攝諸癡亂亦如是慈悲喜捨救衆生微妙宏深難測識<lb/>
雖依如是衆法門亦不於此而常住辨才演説無滯閡<lb/>
譬如空谷中答響歌頌句偈自成章縱横顛倒皆通達<lb/>
神通游戲得自在聊以折伏不信心異香殊相放妙光<lb/>
<pb n="KR4d0138_WYG_140-4b"/>
一叩宮門餘悉啓住是解脱不思議正如長者維摩詰<lb/>
應世闡化靡不齊故於行道常接後化縁已畢示寂滅<lb/>
迄今何翅五百年雖有文字傳未來蕪纇不能發實相<lb/>
我觀龍津大居士己能深入不二門應縁雖現宰官身<lb/>
於諸世味如嚼蠟燕閑清浄無所為乃以筆墨為法施<lb/>
芟除潤色出妙語善慧之書乃光焰佛子若觀善慧書<lb/>
當知三士無異法毗耶離城䨇樹林及此龍津元一處<lb/>
受持讀誦善思維普願發心無上道<lb/>
<pb n="KR4d0138_WYG_140-5a"/>
　　瑞芝贊<lb/>
宣和二年仲夏之初有芝生于沙陽鄧肅志宏家大小<lb/>
凡十有二色狀異常俯者仰者叢者特者紫者如椹黄<lb/>
者如金輪囷煒煌真瑞物也前史記孝行之美多以芝<lb/>
産其廬為異而柳子厚有言朽枿敗腐使受天澤餘潤<lb/>
猶足蒸出芝菌以為瑞物今志宏居䘮如禮而又能鋭<lb/>
意文辭期于有成以顯其親則是芝之生豈非孝誠所<lb/>
感而文字之祥耶梁谿李某為名其軒曰瑞芝軒使藏<lb/>
<pb n="KR4d0138_WYG_140-5b"/>
芝其間後日有所攷焉且為之贊云<lb/>
太虚磅礴鍾此和氣慶門其昌而産斯瑞厥瑞維何靈<lb/>
芝煌煌孝誠所致文字之祥有開必先其應以類力學<lb/>
顯親孰孝于是勉修逺業自奮于時匪我云然芝實告<lb/>
之<lb/>
　　梁谿真贊<lb/>
是為梁谿了無差别行年之化三十有八返觀其前膚<lb/>
腴色悦從是以往蒼顔華髪本來面目不生不滅游戲<lb/>
<pb n="KR4d0138_WYG_140-6a"/>
仕塗天付之拙順天而行一無敢設獨知其天寧有他<lb/>
訣萬里清風一輪明月有來問者黙然無説<lb/>
　　梁谿四友贊序<lb/>
山居有松竹蘭菊目為四友且字之松曰嵗寒竹曰虛<lb/>
心蘭曰幽芳菊曰粲華各為之贊<lb/>
　　嵗寒贊<lb/>
霜霰既零草木殄瘁惟兹嵗寒獨立不改寸苗初植未<lb/>
離蓬艾挺然凌雲色參天黛虬枝茂葉舞影垂隂清風<lb/>
<pb n="KR4d0138_WYG_140-6b"/>
徐來虎嘯龍吟與子為友貴相知心何以樂之冩此素<lb/>
琴<lb/>
　　虛心贊<lb/>
君子學道其心貴虚此君之心一物本無勁節堅竦清<lb/>
影扶䟱劔㧞環侍十萬丈夫細細其香猗猗其緑滴露<lb/>
和煙鏘金戞玉與子為友惟日不足何年棲鳯慰此幽<lb/>
獨<lb/>
　　幽芳贊<lb/>
<pb n="KR4d0138_WYG_140-7a"/>
天地和氣萃于幽芳言茁其芽薫然國香緑葉紫莖素<lb/>
榮縹房紉以為佩禦彼不祥採自深林置于座側不改<lb/>
其度其香滿室與子為友心同徳一優哉游哉聊以永<lb/>
日<lb/>
　　粲華贊<lb/>
我有佳友粲粲其華金英煒煌翠葉交加風露灑濯色<lb/>
香相知宛如美人象服逶迤可以忘憂莫如㫖酒泛此<lb/>
粲華益我眉壽淵明一樽子美三嗅永結清歡相從白<lb/>
<pb n="KR4d0138_WYG_140-7b"/>
首<lb/>
　　瑞光巖立化雀贊<lb/>
宣和二年正月二十四日有雀立化于瑞光巖之佛殿<lb/>
香爐上其徒明頥來沙陽出畫圗示余以偈贊曰<lb/>
菩薩遊戲于神通六道四生咸可入為欲化導諸有情<lb/>
故於異類而出現諦觀此雀甚微渺每食一粒棲一枝<lb/>
卑飛不出蓬蒿間逺舉安知鴻鵠志而能坐脱與立亡<lb/>
依彼金容及香火屹然而化不震動如以木石鐫刻成<lb/>
<pb n="KR4d0138_WYG_140-8a"/>
非諸菩薩威神力孰能現此希竒事我觀三界諸衆生<lb/>
惟人實具大智慧妄想顛倒造諸業失身淪入横生中<lb/>
重為毛羣輕羽族破碎一切諸蠕動雖云妙覺不銷亡<lb/>
無那沉迷益𤣥逺菩薩慈悲哀憫故化身與彼為導師<lb/>
縁終寂滅顯示人使知佛性無有二佛子若有瞻禮者<lb/>
願言悉發敬信心勇猛精進趣菩薩皆具如是菩薩行<lb/>
　　繡觀音贊<lb/>
觀音妙智力無刹不現身出自鍼縷間神通亦如是光<lb/>
<pb n="KR4d0138_WYG_140-8b"/>
華五采備成此六銖衣雲髻氷雪衣寳冠瓔珞飾荘嚴<lb/>
行道相步步妙蓮花慈眼視衆生睟然見于色願言瞻<lb/>
敬者㢠顧逍遥人繫縛本來無何徃非自在<lb/>
　　天王院新塑釋迦像金色珠贊<lb/>
宣和庚子之秋沙陽天王院命工創造釋迦牟尼大覺<lb/>
金僊之像邑之士女童稚出力施財運致土木不約而<lb/>
㑹既勤樸斵塗墍之功而采飾未施相好未具有以工<lb/>
之所摹畫為未然者将毁其像而改造之始建是議而<lb/>
<pb n="KR4d0138_WYG_140-9a"/>
像出異物色如黄金顆如真珠徧滿佛身及蓮華座如<lb/>
水布沙如蠶種子璀璨熠爚光奪人目士女童稚瞻禮<lb/>
讃歎隨意取之取已復生不可勝計于是曩之建議者<lb/>
悔罪懴非財施益盛縁事遂集客以其故語予往觀信<lb/>
然亦得數百粒以歸予雖不能知其果為何物然竊思<lb/>
諸佛顯示神變化導有情不可測量方其入大湼槃現<lb/>
舎利子諸天及人建窣堵波種種供養以作佛事與此<lb/>
像設現金色珠攝伏不信增上慢者其理一也惟舎利<lb/>
<pb n="KR4d0138_WYG_140-9b"/>
子體極堅固鍛鍊焚燒所不能壊而此珠虛脆不實力<lb/>
可破碎為不同耳盖舎利子者報身之所成而此珠即<lb/>
土木假合而化故不得不異也知諸佛法如幻如夢如<lb/>
像如響如光影如空華如尋香城如變化事則彼報身<lb/>
與此土木之所假合彼舎利子堅固不壊與此珠之虚<lb/>
脆不實亦無差别惟達諸法空者可以語此梁谿居士<lb/>
欲重宣此義以偈贊曰<lb/>
稽首釋迦文善逝天人師縁終示寂滅無量舎利子悉<lb/>
<pb n="KR4d0138_WYG_140-10a"/>
建窣堵波天人共瞻禮像法住世間化導諸有情亦示<lb/>
大神變攝伏不信者璀璨真金色清浄妙寳珠即彼土<lb/>
木中現此希竒事有來瞻禮者隨取即與之既與出愈<lb/>
多不可為量數當觀舎利子及此金色珠堅固與虚脆<lb/>
無異無差别佛子具智慧悉發敬信心勇猛勿復疑歸<lb/>
依無上道<lb/>
　　綵塔贊<lb/>
沙陽陳氏女以五色絲縷結成綵塔施栖雲璨上人璨<lb/>
<pb n="KR4d0138_WYG_140-10b"/>
以示梁谿居士居士以偈贊曰<lb/>
釋迦佛說妙蓮華從地湧出七寳塔欄楯幡幢及龕室<lb/>
寳玲瓔珞震妙音四面皆出旃檀香散天妙華以供養<lb/>
佛以右指開塔户出大音聲却闗鑰多寳如來示全身<lb/>
讃歎説法分半座惟二如來共一塔至今此㑹尚儼然<lb/>
何人建立窣堵波種種嚴飾悉具足綵縷縈結尺寸間<lb/>
高廣五百由旬等當知一念周圎時勝妙功徳已成就<lb/>
若能瞻禮復回觀人人具此如來體至心持誦法華經<lb/>
<pb n="KR4d0138_WYG_140-11a"/>
彈指真塔當出現<lb/>
　　富鄭公畫像贊<lb/>
契丹自澶淵之役通好守約不復盗邉至慶歴間以我<lb/>
方用師西鄙且厭兵因聚重兵境上遣使來聘欲求闗<lb/>
南故地中外震懼是時富公奉命報聘既見其主為陳<lb/>
通好則人主専其利而臣下無所獲用兵則利歸臣下<lb/>
而人主任其禍彼主感悟因許増嵗幣而契丹平北方<lb/>
至今無事其後河朔大水民流京東公時知青州兼京<lb/>
<pb n="KR4d0138_WYG_140-11b"/>
東東路安撫使擇所部豐稔者五州勸民出粟益以官<lb/>
廪以賑濟之得公私廬舎十餘萬區散處其人凡活五<lb/>
十餘萬衆立法簡便天下至今傳以為法惟公以制科<lb/>
中第歴諫官侍從至相仁宗皇帝危言直節以道進退<lb/>
勲業甚茂然功在社稷徳在生民此二事為最予嘗讀<lb/>
公諫垣集奉使録慨然想見其風采及來沙陽見公繪<lb/>
像于羅疇老家命工傳冩且為之贊庻幾日瞻儀刑以<lb/>
慰慕仰之心焉其辭曰<lb/>
<pb n="KR4d0138_WYG_140-12a"/>
天下達徳惟仁智勇合之成體散之致用巖巖富公備<lb/>
此三徳直道不回以相王國其智伊何見于使虜敷陳<lb/>
利害以悟其主歡盟至今莫敢予侮其仁伊何見于救<lb/>
災饑民如雲襁負以偕法簡恵周垂訓将來何以行兹<lb/>
斷以勇克衆人所懼公獨不惑奪虜之氣厲色折之賑<lb/>
民之饑誠意活之我生後公今覿厥象丹青載傳朝夕<lb/>
是仰<lb/>
　　如如軒贊<lb/>
<pb n="KR4d0138_WYG_140-12b"/>
華屋千楹貪夫所娱一念休歇袤丈有餘是軒廓然含<lb/>
容太虚森羅萬象體自如如道人何為於焉宴居動静<lb/>
語黙隨時捲舒盖将即此以善已而又以示其徒者歟<lb/>
　<lb/>
　<lb/>
　<lb/>
　<lb/>
　梁谿集巻一百四十<lb/>
</p>
<p>
</p>
  </div>
</body>
</text>
</TEI>
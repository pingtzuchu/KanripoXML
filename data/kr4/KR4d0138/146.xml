<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十六</head>
    <p>
<pb n="KR4d0138_WYG_146-1a"/>
欽定四庫全書<lb/>
　梁谿集巻一百四十六　　　宋　李綱　撰<lb/>
　　迂論二<lb/>
　　　論大將之才　　　　論兵機<lb/>
　　　論英雄相忌　　　　論共患難之臣<lb/>
　　　論裴行儉李晟行師　論社稷臣功臣<lb/>
　　　論郭子儀渾瑊推誠待敵<lb/>
　　　論創業中興之主<lb/>
<pb n="KR4d0138_WYG_146-1b"/>
　　論大將之才<lb/>
將才之難非謂偏裨鬭將之難也而大將為尤難所謂<lb/>
大將者必其恩威足以信服其士卒而智慮足以料敵<lb/>
而制勝不規小利不求近功而深謀逺畧足以戡亂而<lb/>
禦侮此固存亡安危之所繫而國之所恃以為命者也<lb/>
古之命大將者必齋戒而設壇場禮之如是其重也命<lb/>
曰閫外之事不從中御任之如是其専也重其禮専其<lb/>
任而責成功故小可以保一國大可以取天下以制夷<lb/>
<pb n="KR4d0138_WYG_146-2a"/>
狄以定禍難未有不在大将者詎可忽哉方戰國時齊<lb/>
有穰苴田忌吴有孫武魏有吴起趙有李牧廉頗燕有<lb/>
樂毅秦有白起王翦䝉驁之属皆大将也握其國之兵<lb/>
柄威名震于鄰國而秦最強故能卒并諸侯而有天下<lb/>
漢興亡秦斃楚其從攻伐之将亦多矣獨韓信足以當<lb/>
大将之任故蕭何力薦之而高祖亦稱連百萬之師戰<lb/>
必勝攻必取惟信為然黥彭之徒不與也其後七國之<lb/>
變則有若周亞夫毅然有大將之節至孝武征匈奴則<lb/>
<pb n="KR4d0138_WYG_146-2b"/>
有若衛青霍去病孝宣討西𦍑則有若趙充國馮奉世<lb/>
皆能宣國威靈獵取夷狄如禽獸然光武中興爪牙之<lb/>
臣稱二十八将而著方面之勲如鄧禹耿弇馮異岑彭<lb/>
者不過數人太宗削平僭亂猛将如雲惟李靖李勣號<lb/>
為大将動無遺策至天寳禄山之亂則有若李光弼郭<lb/>
子儀奉天朱泚之變則有若李晟馬燧渾瑊皆能勤勞<lb/>
王家掃除氛祲光復宗祏亦其選也是知帝王創業中<lb/>
興威不若康不乂非得傑材以任大将安能底艱難之<lb/>
<pb n="KR4d0138_WYG_146-3a"/>
業以有此武功哉國初如曹彬曹翰潘美王全斌其後<lb/>
有狄青曹瑋种諤之徒皆足以為大將之選而自宣和<lb/>
以來夷狄之禍亦云酷矣可以當大將之任如种師道<lb/>
者凋䘮略盡見存諸將僅足以充偏裨之選中間愽詢<lb/>
遴擇擢于小官才得一二不旋踵而以寸紙罷之待将<lb/>
帥若是其輕也迄今未聞有建大将旗鼔可以副天下<lb/>
之望者事日益難人材日益乏而不早留意于此可勝<lb/>
慨哉<lb/>
<pb n="KR4d0138_WYG_146-3b"/>
　　論兵機<lb/>
國之存亡在兵兵之勝負在機機者時事適然之㑹而<lb/>
安危強弱之本也得其機則危可安而弱可強失其機<lb/>
則安必危而強必弱惟明足以見之而斷足以行之者<lb/>
為能不失機㑹而一失機㑹則其國遂有至于危弱而<lb/>
不可復振者勢使之然也方曹操袁紹之相拒于官渡<lb/>
也紹兵強盛軍資有餘操兵少而糧乏将退師荀彧曰<lb/>
不可此天下之大機也操從其言遂破紹而定河北其<lb/>
<pb n="KR4d0138_WYG_146-4a"/>
後既得荆州敗劉備于巴丘矣使操屯兵江陵據上流<lb/>
以臨吴㑹持久經畧則孫權不得不服而劉備亦将無<lb/>
所容其身操欲乘勝以取之率兵數十萬水陸並進江<lb/>
表震恐雖張昭之徒亦勸權以迎操獨周瑜魯肅以為<lb/>
不然㑹諸葛孔明至亦曰操兵逺來所謂強弩之术不<lb/>
能穿魯縞者也誠能協規同力以破操則荆吴之勢強<lb/>
而鼎足之形成矣成敗之機在于今日遂合兵以拒操<lb/>
于赤壁乘風縱火焚其舟檝一戰破之而三國之勢立<lb/>
<pb n="KR4d0138_WYG_146-4b"/>
然則所謂機者國之存亡所繫其可失乎非見微者不<lb/>
可與機而機㑹之來間不容髪固非衆人之所能識也<lb/>
操方有事于袁紹備勸劉表使乘虚以襲許昌表不能<lb/>
用其後悔之備曰今天下分裂日尋干戈事㑹之來豈<lb/>
有終極乎若能應之于後者則此未足為恨也若備者<lb/>
真可與機者哉<lb/>
　　論英雄相忌<lb/>
曹操謂劉備曰今天下英雄惟使君與操耳本初之徒<lb/>
<pb n="KR4d0138_WYG_146-5a"/>
不足數也備方食為之失匕箸其後操聞孫權以荆州<lb/>
假備方作書為之落筆于地備又嘗與權論周瑜曰公<lb/>
瑾文武籌略萬人之英顧其器量廣大恐不久為人臣<lb/>
耳而周瑜亦上䟽於權曰備以梟雄之姿而有羽飛熊<lb/>
虎之将必非久屈為人用者割土地以資助之恐蛟龍<lb/>
得雲雨終非池中物也英雄之相忌如此備雖寛仁得<lb/>
士心而屢戰多敗然天下皆以英雄許之操亦謂之人<lb/>
傑轉側擾攘之間屢危而脱操使之邀表術權委之牧<lb/>
<pb n="KR4d0138_WYG_146-5b"/>
荆州皆既遣而後悔卒能有巴蜀與操權抗衡此殆天<lb/>
命非獨人力使之然也<lb/>
　　論共患難之臣<lb/>
句踐以甲楯三千棲于㑹稽用范蠡大夫種之策行成<lb/>
于吴而卒報之越既滅吴范蠡泛五湖而遺書大夫種<lb/>
曰越王之為人長頸而烏喙可與共患難不可同安樂<lb/>
弗去且受禍種不用其言句踐果殺之其後高祖既滅<lb/>
楚而韓信彭越黥布之徒皆就戮故有飛鳥盡良弓藏<lb/>
<pb n="KR4d0138_WYG_146-6a"/>
狡兎死走狗烹之喻嗟乎使可與共患難至于功已成<lb/>
而後有藏弓烹狗之喻亦何為而不可惟其處患難之<lb/>
中亦未必能共之此夫差之賜子胥以屬鏤而項羽之<lb/>
疑范増至于疽發背以死二臣死而國亦亡所以深可<lb/>
悲也夫<lb/>
　　論裴行儉李晟行師<lb/>
裴行儉出師暮已立營塹壕既周行儉更命徙高岡吏<lb/>
曰士安堵不可擾不聽促徙之比夜風雨暴至前占營<lb/>
<pb n="KR4d0138_WYG_146-6b"/>
所水深丈餘衆莫不駭嘆問何以知之行儉曰自今苐<lb/>
如我節制毋問我所以知也李晟之屯渭橋也熒惑守<lb/>
嵗久乃退府中皆賀曰熒惑退國家之利速用兵者勝<lb/>
晟曰天子暴露人臣當力死勤難安知天道邪夫營塹<lb/>
地卑則水所鍾使無風雨則已萬一有之必致沉溺之<lb/>
虞此行儉所以必徙而適與風雨㑹其曰無問我所以<lb/>
知者可謂能假天道以行其令矣天道逺而五星盈縮<lb/>
不常故晟懼復守嵗則我軍不戰而自屈其曰人臣當<lb/>
<pb n="KR4d0138_WYG_146-7a"/>
力死勤難安知天道者可謂能盡人事以致其節矣此<lb/>
固衆人之所弗及也大将之術當如此<lb/>
　　論社稷臣功臣<lb/>
周勃親入北軍誅諸呂迎立文帝漢室以安而袁盎與<lb/>
文帝論其為人盎曰絳侯所謂功臣非社稷臣汲黯徒<lb/>
以質直好諫犯主之顔色而武帝與嚴助論其為人帝<lb/>
曰古有社稷之臣至如汲黯近之矣夫社稷臣主在與<lb/>
在主亡與亡方諸呂用事擅相王劉氏不絶如帯絳侯<lb/>
<pb n="KR4d0138_WYG_146-7b"/>
本兵柄弗能正其後大臣相與共誅之而適㑹其成功<lb/>
汲黯面折廷争所守者正毅然有不可奪之節至淮南<lb/>
王欲謀變獨憚黯不敢發以謂説公孫𢎞輩如發䝉耳<lb/>
此固袁盎所以稱勃為功臣而武帝所以稱黯為近古<lb/>
社稷之臣也以勃為功臣則知陳平之亦功臣也以黯<lb/>
為近古社稷臣則知王陵之亦近古社稷臣也方高后<lb/>
欲立諸呂為王問右丞相陵陵曰高皇帝刑白馬而盟<lb/>
非劉氏而王者天下共擊之今王呂氏非約也使平勃<lb/>
<pb n="KR4d0138_WYG_146-8a"/>
等協力同辭以拒之則高后知有所憚必不敢王諸呂<lb/>
徐以策圖之劉氏何患乎不安而平勃阿高后意皆曰<lb/>
高帝定天下王子弟今太后稱制欲王昆弟無所不可<lb/>
者陵既廢而諸呂皆王擅權握兵幾亂天下其後高后<lb/>
崩平勃謀誅之至使酈寄紿呂禄而與之遊矯節入北<lb/>
軍使士皆左右祖以觀其所向亦可謂危矣曷若絶之<lb/>
于早之為愈也故袁盎謂勃適會其成功而王陵之節宜<lb/>
與汲黯同固不待亊成而後見也唐高宗将立武昭儀<lb/>
<pb n="KR4d0138_WYG_146-8b"/>
為后褚遂良長孫無忌皆固執以為不可帝以問李勣<lb/>
曰将立昭儀而顧命之臣皆以為不可令止矣勣阿帝<lb/>
意答曰此陛下家事無須問外人帝意遂定無忌遂良<lb/>
逐而武后立其後唐祚幾移然則無忌遂良固社稷臣<lb/>
而勣之姦豈非杖平勃之説哉或謂平勃從呂后而卒<lb/>
安劉氏與狄仁傑從武后而卒正唐室異世而同科此<lb/>
不然平勃親與高帝之盟當諸呂术王時可止而不止<lb/>
其後乃以計滅之仁傑晩相武后以至誠感悟后意遂<lb/>
<pb n="KR4d0138_WYG_146-9a"/>
返中宗仁傑其為優歟<lb/>
　　論郭子儀渾瑊推誠待敵<lb/>
僕固懷恩誘吐蕃回紇數十萬入寇郭子儀單騎見回<lb/>
紇于涇陽復脩舊好遂破吐蕃于靈臺唐室以安而馬<lb/>
燧信吐蕃尚結贊之辭為之請盟于朝徳宗命渾瑊㑹<lb/>
盟平涼而虜刼盟瑊僅以身免官属皆陷二者皆出于<lb/>
至誠而成敗之勢異何也子儀之智足以料敵而燧瑊<lb/>
不然故也夫子儀威信素為回紇所畏服懐恩以其死<lb/>
<pb n="KR4d0138_WYG_146-9b"/>
紿之故相與入寇及聞子儀之存固已愕咍而悔來矣<lb/>
當是時子儀之兵纔萬人而虜衆數十倍力不敵非示<lb/>
以至誠不足以弭禍故子儀因其願見從數十騎免胄<lb/>
而見之且與之飲食結舊歡回紇感動遂合力以擊吐<lb/>
蕃以有靈臺之功此非特至誠足以壓之而智足以料<lb/>
之也彼尚結贊者其計以謂唐之名臣特李晟與燧瑊<lb/>
耳不去之必且為吾患故縱反間以動晟丼辭厚幣因<lb/>
燧請盟以刼瑊而燧不以為疑盖燧徒知其能以至誠<lb/>
<pb n="KR4d0138_WYG_146-10a"/>
得徐守光而不知結贊之為詐故决信之若瑊者但以<lb/>
奉詔為恭而不能料虜之可否是皆誠有餘而智不足<lb/>
獨李晟謂虜不可盟徳宗弗用也既而三帥皆罷如結<lb/>
贊策自古智不足以料夷狄而一以誠待之未有不為<lb/>
害者也<lb/>
　　論創業中興之主<lb/>
自古創業中興之主必有包舉天下之度運動天下之<lb/>
材其識慮規模英偉宏逺然後股肱心腹之臣得展盡<lb/>
<pb n="KR4d0138_WYG_146-10b"/>
底藴因而翼之以成其功盖與繼體守文之君一切資<lb/>
于輔相者不同高祖由布衣仗三尺劒破秦而與項籍<lb/>
争衡方其就封漢中也蕭何追韓信之亡而薦之其言<lb/>
曰王欲長王漢中無所事信必欲争天下非信無可與<lb/>
計亊者顧䇿安决高祖曰吾亦欲東耳安能鬱鬱久居<lb/>
此乎遂以信為大将還定三秦與楚戰于滎陽成臯京<lb/>
索間高祖軍敗脱身跳者屢矣而志不衰下馬踞鞍問<lb/>
張良曰吾欲捐闗已東棄之誰可與共功者良言九江<lb/>
<pb n="KR4d0138_WYG_146-11a"/>
王布彭越韓信捐之此三人楚可破也高祖用其策卒<lb/>
破楚垓下其後陳狶黥布反高祖皆親將以討之天下<lb/>
既定命蕭何次律令韓信申軍法張蒼定章程叔孫通<lb/>
制禮儀其識慮規模不亦英偉宏逺歟光武由宗室起<lb/>
南陽親破尋邑百萬之衆既持節渡河﨑嶇燕趙之間<lb/>
屢困而志益厲攻拔樂陽舎城樓上披輿地圗與群臣<lb/>
論所以定天下者其後征赤眉銅馬之屬皆身臨行陣<lb/>
間破而降之既圍隗囂于天水勑岑彭曰兩城若下便<lb/>
<pb n="KR4d0138_WYG_146-11b"/>
可将兵南擊蜀虜人苦不知足既平隴復望蜀後竟禽<lb/>
公孫述而天下遂定自隴蜀平知天下凋耗不復議兵<lb/>
總攬權綱明慎政體退功臣進文吏量時度力舉無過<lb/>
事而海内治其識慮規模不亦英偉宏逺歟唐李翺常<lb/>
怪神堯太宗以一旅取天下而後世子孫不能以天下<lb/>
取河北及其甚也内為姦邪閹宦之所制外為強臣籓<lb/>
鎮之所逼號令不出國門而卒至于亡此非獨勢之凌<lb/>
遲亦其不才使之然也猶之父祖起家廣置田宅以遺<lb/>
<pb n="KR4d0138_WYG_146-12a"/>
子孫而子孫不才不足以守之昏于酒色惑于僕𨽻而<lb/>
良田美宅皆為有力者攘取而不知也饑寒逼于已而<lb/>
後知之盖亦晚矣可勝嘆哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_146-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百二十八</head>
    <p>
<pb n="KR4d0138_WYG_128-1a"/>
欽定四庫全書<lb/>
　梁谿集巻一百二十八　　　宋　李綱　撰<lb/>
　　書二十一<lb/>
　　　與折樞密第一書　　與折樞密第二書<lb/>
　　　與張子公舍人書　　與向伯恭殿撰書<lb/>
　　　與陳司諫第一書　　與陳司諫第二書<lb/>
　　　與岳少保第一書　　與岳少保第二書<lb/>
　　　與岳少保第三書　　與岳少保第四書<lb/>
<pb n="KR4d0138_WYG_128-1b"/>
　　與折樞密第一書<lb/>
區區造朝之日適當樞密端明近拜之時得與榮觀殊<lb/>
以為幸主上聖學日躋慨然有恢復中原之志願言展<lb/>
盡底藴協賛中興以副海㝢之望衰病無堪誤䝉朝廷<lb/>
付以江西一路之重本欲造膝力辭上恩優渥不容遜<lb/>
避承命而行苐切皇懼江西當旱暵之餘闕乏尤甚近<lb/>
得交代胡侍郎書云倉廪空然向去攴給官兵錢糧未<lb/>
有指准自非朝廷應副决致疎虞已具劄子干告朝廷<lb/>
<pb n="KR4d0138_WYG_128-2a"/>
乞支撥茶引等錢敢望鈞慈特賜矜察昨嘗以吳元中<lb/>
事拜聞不知曽因為開陳否公與之素厚而又知其本<lb/>
末為尤詳如䝉以片言一雪九泉之寃少䘏其家想銜<lb/>
感於地下何有窮已幸望垂念<lb/>
　　與折樞宻第二書<lb/>
竊讀詔書恭審車駕省方親勞將士帷幄謀慮伏計不<lb/>
無有勤神用某承乏方面衰病日加大懼曠闕廹於防<lb/>
秋未敢堅為去就止俟觧嚴即申前請仰頼鈞芘終冀<lb/>
<pb n="KR4d0138_WYG_128-2b"/>
有以覆護之也累告朝廷及都督行府乞遣發防秋軍<lb/>
馬雖屡被指揮許差至今未有至者竊料廟謨必謂淮<lb/>
南襄漢屯兵則江西為内地正恐不然預備不虞防患<lb/>
當於不必防之處古人之言不吾欺也况今車駕時廵<lb/>
江上上流重地無兵可以控扼何以使某敢任此責藉<lb/>
使邊報無警䖍吉間盗賊未静正以軍單弱無以鎮服<lb/>
之故若不用之以捍禦外冦則當用之以銷弭盗賊是<lb/>
朝廷遣兵不為虗設一路士民日夕徯望非獨某以職<lb/>
<pb n="KR4d0138_WYG_128-3a"/>
守之故所私願也伏望鈞慈垂念不勝幸甚幸甚<lb/>
　　與張子公舍人書<lb/>
某啓子公中書舍人台座人還奉書貺竊審履兹秋暑<lb/>
台候多福為慰區區同骨肉幸安但入秋以來殊闕雨<lb/>
澤螟蟘漸生嵗事殊可慮也徧禱羣祀及迎請西山羅<lb/>
漢奉祀於州廨中雷雨立至苐所及不廣闔境殊未霑<lb/>
足真所謂表意而已聞江東湖南亦苦旱信有時数所<lb/>
可惜者去嵗大稔無本以廣糴耳誤恩遷秩力辭不獲<lb/>
<pb n="KR4d0138_WYG_128-3b"/>
兩被詔㫖不得再有陳請廹於威命黾勉祗受不勝慙<lb/>
悚自春夏間所苦瘡瘍乆不痊愈近因中濕得筋攣之<lb/>
疾行歩蹇緩拜跪艱難加以痰眩動多遺忘憂患之餘<lb/>
血氣凋耗自應如此但多在假故深慮妨廢職事有誤<lb/>
一路之寄投閑之請所不敢已輒具劄子干告諸公因<lb/>
見幸為具道其詳使知非是託疾曲從所懇為望撫吉<lb/>
筠袁間盗賊悉已招捕了當䖍冦見亦寕静付之張守<lb/>
憲司假以嵗月不難平也㳂江未有警急之報乗此丐<lb/>
<pb n="KR4d0138_WYG_128-4a"/>
罷實非有所規避千萬留意秦相書中懇之尤力必相<lb/>
照亮實有頼其致助也衰病老懶迂疎拙直皆非今日<lb/>
可用之才而又羣小造謗不已無罪無辜讒口嗷嗷必<lb/>
欲中傷豈可不自退藏猶與之較是非曲直哉且如來<lb/>
書所論数事皆是以無為有唱為險膚之說而聽之者<lb/>
乆不覈實遂據以為然此何理哉本州去嵗實催到苖<lb/>
米一十三萬八千餘碩皆係上供及朝廷支用所得以<lb/>
贍養官兵者耗剰之数而已正耗每碩三㪷<hi>内五勝係轉運司撥</hi>
<pb n="KR4d0138_WYG_128-4b"/>
<hi>充明㑹耗</hi>得二㪷五勝為米三萬五千餘碩省耗每碩二勝<lb/>
為米三千餘碩占米加一折納得每碩一㪷為米八千<lb/>
餘碩此皆遵奉朝廷非創例也盤量出剰六千餘碩通<lb/>
計前項凡五萬二千餘碩而州倉月支官兵糧米并諸<lb/>
縣支遣以嵗計之凡八萬六千餘碩除所得耗剰米外<lb/>
兩次䝉朝廷撥到共二萬碩猶侵支上供米二千餘碩<lb/>
見具奏乞銷破今以奏檢録呈以此觀之所傳加耗以<lb/>
歛民一碩至納及二碩六七㪷其可信乎本州夏税和<lb/>
<pb n="KR4d0138_WYG_128-5a"/>
買絹去嵗麄惡朝廷督責甚峻且退囬数千疋責以陪<lb/>
納盖縁攬納人與受納公吏通同作弊今嵗不免約束<lb/>
措置立定價值猶减他州十分之三<hi>他州十千有餘本州十貫二百</hi>今<lb/>
録朝㫖指揮并退囬絹数立定價例文字去㸔以此觀<lb/>
之所傳揀擇太過至民間倍有所費其可信乎本司官<lb/>
屬自幹辦公事以上與簽㕔事每日相見呈覆事可從<lb/>
者無不從之凖備差遣止是差出幹當委以事務遇有<lb/>
職事則禀覆待之之禮自有等䧏胡可均也若謂簡於<lb/>
<pb n="KR4d0138_WYG_128-5b"/>
應接致下情不通則不如此上官世羙當兵火之後宰<lb/>
武寕招撫民戸歸業茶租及額皆應令式諸司相率薦<lb/>
之此亦常事若有隠匿非因訟訴何由知之此但薦其<lb/>
職事修舉非薦其行實也若果暴露自有法存豈可逆<lb/>
料而臆度哉凡此数事皆有司存老兄雖疎謬頗亦諳<lb/>
練世故何至懵然全不曉此為此說者雖不吾告吾其<lb/>
知之矣是必近罷去凖備差遣魏申宋彦振也二人者<lb/>
皆小人有所挾以利口為進身之資者此每疎而逺之<lb/>
<pb n="KR4d0138_WYG_128-6a"/>
猶懼其凂我胡承公為其所欺頗眤信之敢肆梟鳴真<lb/>
小人之無忌憚也不然則過客之不滿意者吾老矣豈<lb/>
能事厨傳供饋以買一時之譽哉大抵詢事須於士人<lb/>
君子長者用小人之言而疑君子其可乎李倅賢者此<lb/>
間每事委之如此繆政致煩台念何不以書詢之前遣<lb/>
羅韓兩幹官至行朝皆士人相見既欵而畧不及此何<lb/>
也大抵今日士風澆薄不知大體而惟小㢘曲謹之為<lb/>
務如帥一路當今日兵革擾攘之際修城池繕噐甲整<lb/>
<pb n="KR4d0138_WYG_128-6b"/>
軍伍理財賦皆是合做底事稍加意為朝廷立家計以<lb/>
備不虞則傍縁為謗紛紛惟端坐不事事茍爵禄以度<lb/>
嵗月者則絶口不道徃徃反稱譽之以為鎮静此俗不<lb/>
革欲任賢使能以成中興難矣輒有数事申陳朝廷皆<lb/>
目前利害並録副本去因見諸公試為道及雖去意已<lb/>
浩然猶未能忘懷庻有補於萬分之一也鳯閣已幾年<lb/>
矣雖隂徳在人者必多然見於行事殊未有聞何也方<lb/>
今僣叛慿陵國勢廹蹙時事搶攘民多凋弊居獻酌論<lb/>
<pb n="KR4d0138_WYG_128-7a"/>
思之地豈可效承平時養資望戀寵禄而嘿嘿哉如前<lb/>
奏所陳以虗数督財賦以關子責和糴等事不知曽經<lb/>
鳯閣鸞䑓否此等事放過孰不可過毛舉細故以塞責<lb/>
非所望也有自行朝來者詢問之但云善事貴人不知<lb/>
其他何以得此聲於梁楚間也自十餘年來見相識故<lb/>
舊間有忍窮餓自守者意謂風雨不渝金石不變真若<lb/>
可信一旦得少官職滋味遽失所守便不復知有親故<lb/>
者多矣富貴易得名節難立勉自標建勿傚俗子之趨<lb/>
<pb n="KR4d0138_WYG_128-7b"/>
操也宫祠之請繼此當再具奏又不得請即掛冠矣山<lb/>
林深處求一席地息念灰心以究無生之學此外無足<lb/>
言者千萬努力為器業自愛<lb/>
　　與向伯恭殿撰書<hi>正月二十六日</hi>
某頓首啓伯恭都運殿撰使座近人還上狀計已呈浼<lb/>
使至辱教貺竊審履兹新元台候多福感慰無量承被<lb/>
宸翰正薌林之號且得㫖按察浙東諸郡遂為天台鴈<lb/>
蕩之遊可謂盛事趙正之出示唱和長短句便覺勝趣<lb/>
<pb n="KR4d0138_WYG_128-8a"/>
在人目前良健羡也輒次韻以發千里一笑得勿他示<lb/>
為幸區區承乏豫章忽見改嵗衰病相仍難堪繁劇已<lb/>
再具奏力祈閑散期於得請亦欲卜居浙東不知有地<lb/>
見容否雖已致書趙相謀一居止處更煩伯恭過日試<lb/>
為詢訪民居僧舍無不可者但得稍寛凉可以度夏為<lb/>
佳異時車駕移蹕建康儻遂可歸無錫守墳墓治田園<lb/>
為終焉之計此外亡足言者近來出入紛紛但轉使髙<lb/>
僧厭世情耳泰發之召必已到行朝不知果能用之否<lb/>
<pb n="KR4d0138_WYG_128-8b"/>
伯恭淹回之乆禁近之拜想在朝夕士論已遲之矣世<lb/>
事如影隨形有而非實不以道眼照之有甚是處吾儕<lb/>
老矣切當留意於此或有所聞願以見教也末緣會晤<lb/>
敢冀以時為國自厚前對光寵<lb/>
　　與陳國佐司諫第一書<lb/>
某頓首啓國佐司諫台席近以倥偬稍疎修問苐深馳<lb/>
仰每於舎弟書中聞動静頗以為慰見邸報伏承進對<lb/>
繼有諫垣之除髙名大節素簡上心諒惟敷奏展盡底<lb/>
<pb n="KR4d0138_WYG_128-9a"/>
藴大合天意正論有託士夫交慶即日計已供職秋暑<lb/>
未闌伏惟台候多福正阻披承敢冀為國自厚前對光<lb/>
寵<lb/>
某再拜區區抵豫章行四月矣初至之日適當旱暵之<lb/>
餘倉庫匱乏饑民滿野料理錢糧推行賑濟雖細務率<lb/>
皆躬親踰月之後方稍就緒今幸雨暘時若遂成豐年<lb/>
早稻倍穫秋田可望米價頓减物情少蘇誠拙者之幸<lb/>
但秋氣已深邊事方棘乞兵于朝止云關送都督行府<lb/>
<pb n="KR4d0138_WYG_128-9b"/>
累告行府止云見議遣兵目今軍馬止有申世景下千<lb/>
餘人以一路十数郡付一書生使談笑折衝恐無此理<lb/>
况江西上流之地去偽境不逺緩急何以支梧實難虗<lb/>
任此責近上章丐宫祠䝉恩降詔不允朝夕當再具奏<lb/>
期於得請也辱照素厚漫及此幸冀亮察<lb/>
某再拜當朝廷多事之際在諫諍之列所當論者豈可<lb/>
一二数國佐閑退之乆静中所閲多矣方睿主虗心開<lb/>
納之秋諒知無不言更冀脱畧細故指陳今日利害安<lb/>
<pb n="KR4d0138_WYG_128-10a"/>
危之大者使上心洞照中興之本則天下受賜多矣士<lb/>
大夫奔競之風興訛造訕之態尤甚於徃日變換白黑<lb/>
顛倒是非此風不除實為中興之害願公委曲明白為<lb/>
上言之所補非淺淺也僣易僣易<lb/>
　　與陳國佐司諫第二書<hi>十月初二日</hi>
某咨目再拜國佐司諌台席近人還辱教答慰勞有加<lb/>
殊佩鄭重之意初冬薄寒伏維台候多福區區承乏豫<lb/>
章䝉免粗遣邇來探報紛紛皆謂冦偽聚兵陳潁間意<lb/>
<pb n="KR4d0138_WYG_128-10b"/>
欲窺伺淮西江右適得蘄州移文賊馬已渡淮而南歩<lb/>
騎相繼勢頗猖獗淮西諸州朝廷既許移治則自江而<lb/>
北全無屏翰殊可憂慮某昨到行朝即乞本司合得軍<lb/>
馬錢糧之半以備防守前後申陳莫知次𢾗竟不䝉差<lb/>
撥議者多謂重兵屯淮淝襄漢則此方為内地故兵不<lb/>
必遣某竊以為不然兵行詭道正如賊風之中人必乗<lb/>
間隙所當防者乃在不必防處屢以此説獻於諸公不<lb/>
䝉采覧今乃果如所料江西兵将單弱之甚㳂江要害<lb/>
<pb n="KR4d0138_WYG_128-11a"/>
去處並無兵可以控扼朝廷雖近降指揮令岳飛摘那<lb/>
一項軍馬來屯九江然飛方駐軍襄陽相去遼逺何時<lb/>
可到自非朝廷遣兵為本路防守之具别擇驍將鋭兵<lb/>
與岳飛相夾擊渡淮賊馬則邪氣深入之患未易言也<lb/>
輒録請兵奏狀劄子副本拜呈進對從容間能為一言<lb/>
否此國事也所繫甚大願深思之王師與賊相持之乆<lb/>
有師老財費之患廟謨處此當有成䇿然嫠不䘏緯之<lb/>
憂日以深矣年來衰病日思退休當此繁劇尤不能堪<lb/>
<pb n="KR4d0138_WYG_128-11b"/>
又不知能僥倖防冬無疎虞否也責之使守而不與其<lb/>
守之之具或有曠敗咎將誰歸中夜以思不寒而慄欲<lb/>
復為洞霄散吏安於山林豈可得也邇來進對啓沃必<lb/>
多傳報之章深慰士論人主之要止在知人治亂安危<lb/>
無不在方寸間願反覆及此所補非淺淺也無縁面談<lb/>
但有馳跂敢冀以時自重前膺禁近之拜謹奉咨目不<lb/>
宣<lb/>
　　與岳少保第一書<lb/>
<pb n="KR4d0138_WYG_128-12a"/>
某咨目再拜宣撫少保麾下近者專人上狀伏審已獲<lb/>
呈浼中夏溽暑不審邇來動静何似伏惟哀慕之餘孝<lb/>
履支福竊承有㫖起復再降指揮不許復有陳請宣撫<lb/>
少保以天性過人孝思罔極銜哀抱恤猶未祗受雖士<lb/>
論歎仰而某深竊疑之何則君親之分一也孝於親忠<lb/>
於君勢難兩全古人執親之䘮而有墨以即戎絰而從<lb/>
政者不敢以私害公也上眷倚之隆以方面之重奪情<lb/>
視事國有常制豈可稽留明命以私恩而廢公義哉誠<lb/>
<pb n="KR4d0138_WYG_128-12b"/>
願幡然而起緫戎就道建不世之勳助成中興之業上<lb/>
以副委任之意下以慰士夫之望方所以為逹孝也辱<lb/>
照知之後敢布腹心幸冀恕察無縁承晤但有馳跂敢<lb/>
冀為國自重茂對光寵<lb/>
　　與岳少保第二書<hi>十月初二日</hi>
某咨目再拜宣撫少保麾下自聞大斾進討不果通記<lb/>
室之問苐深馳仰逓中辱書貺殊佩鄭重之意初冬薄<lb/>
寒伏惟揔戎多暇台候萬福屡承移文垂示㨗音十餘<lb/>
<pb n="KR4d0138_WYG_128-13a"/>
年來所未曾有良用欣快伊雒商虢間不見漢官威儀<lb/>
乆矣王靈乍及所以撫循之者無所不至想見人情之<lb/>
懽悦也繼聞駐軍襄鄧其所摹畫想益宏逺朝廷遣使<lb/>
臣降賜輕齎者絡繹於道本路漕司亦竭力辦集錢糧<lb/>
轉逹郢鄂比來想不至匱乏所願上體眷注乗此機㑹<lb/>
早建不世之勳輔成中興之業深所望於左右也累日<lb/>
來探報紛紛皆謂冦偽聚兵陳潁有窺伺淮西江右之<lb/>
意聞朝廷已劄下使司摘那一項軍馬順流前來九江<lb/>
<pb n="KR4d0138_WYG_128-13b"/>
措置防守必已頥㫖遣發本路以朝廷不曾撥到兵將<lb/>
㳂江要害去處並無控扼方以為憂今得依芘為幸多<lb/>
矣更冀選擇精鋭早與調發辱照素厚想不待喋喋也<lb/>
適間又得蘄春報賊馬已渡淮而南其意非淺願遣諸<lb/>
將邀擊之可以成功少保大軍所臨無不摧㓕者此冦<lb/>
乃送死耳然蜂蠆有毒亦不可忽幸冀留意正阻披承<lb/>
千萬為國自重前對光寵<lb/>
　　與岳少保第三書<lb/>
<pb n="KR4d0138_WYG_128-14a"/>
某咨目再拜宣撫少保麾下近專遣使臣奉狀諒獲塵<lb/>
浼天氣益冷伏惟揔戎多裕神所聽勞台候萬福前書<lb/>
嘗以朝廷探報冦偽於陳潁間聚兵三萬人有窺伺淮<lb/>
西江右之意得㫖於使司分撥一項軍馬前來江州屯<lb/>
駐拜懇早賜差撥未奉來報近據蘄黄州探報賊馬已<lb/>
渡淮攻圍光州今已半月餘日人数厚重萬一光州失<lb/>
守即定犯蘄黄㳂江一帶如興國九江皆是要害去䖏<lb/>
並無兵將控扼勢已危廹日夕顒望使司遣兵前來屯<lb/>
<pb n="KR4d0138_WYG_128-14b"/>
九江敢冀垂念選擇精鋭軍馬得萬人左右可以分布<lb/>
㳂江控扼保全一路實受大賜素辱知照必䝉應副也<lb/>
聞使司軍馬屯駐武昌者尚多如得就便差撥順流前<lb/>
來釋此憂懸良深感戢仍先得公文示及所差將佐<lb/>
使臣軍兵等姓名人数為幸昨䝉諭欲還武昌近殊不<lb/>
聞動静必是且為屯駐襄陽之計艱難危急之秋切望<lb/>
益勵壮猷仰寛主上西顧之憂或有近日探報得併録<lb/>
示為望正阻參承敢冀為國自厚前對褒寵謹奉咨目<lb/>
<pb n="KR4d0138_WYG_128-15a"/>
布執事不宣<lb/>
　　與岳少保第四書<hi>十月十六日</hi>
某再啓近者有㫖就少保軍中撥一項軍馬屯駐九江<lb/>
措置控守適當賊騎侵擾光州已嘗關報使司必䝉差<lb/>
撥今賊騎雖退未測所向正須隄防敢煩頥㫖選差精<lb/>
鋭兵將早與調發以副一路士民之望不勝幸甚<lb/>
某再啓竊承目疾為梗邇來計已痊復戎事方興朝廷<lb/>
以荆襄大計仰成少保願言益勵壮猷早建大勲為中<lb/>
<pb n="KR4d0138_WYG_128-15b"/>
興功臣之首誠所望於左右也辱照輒爾及此悚息<lb/>
某悚息方作書欲遣人間得轉運司公文關報使司已<lb/>
遣發官兵五千人併車戰舡等前來蘄陽屯駐方本路<lb/>
闕兵控扼之時乃䝉調發軍馬隔江照應豈勝感戢但<lb/>
九江最為本路要害去䖏與舒蘄對境㳂流一帶並無<lb/>
防守皆係使司錢糧經由之地不可無兵以備不虞如<lb/>
得更遣發三五千人屯駐九江庻幾一路可頼以保全<lb/>
受賜非淺淺也荷照之厚必䝉應副干凂悚息<lb/>
<pb n="KR4d0138_WYG_128-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_128-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百五十四</head>
    <p>
<pb n="KR4d0138_WYG_154-1a"/>
欽定四庫全書<lb/>
　梁谿集巻一百五十四　　　宋　李綱　撰<lb/>
　　迂論十<lb/>
　　　論交深　　　　　　論管鮑之交<lb/>
　　　論将之専命禀命<lb/>
　　　論土崩瓦解蠶食魚爛之勢<lb/>
　　　論諌　　　　　　　論史<lb/>
　　論交深<lb/>
<pb n="KR4d0138_WYG_154-1b"/>
張耳陳餘天下之至交也然而卒相滅亡者豈獨以勢<lb/>
利而非道義哉其所以交者太深也夫交太深則望之<lb/>
者重望太重則責之者備望重責備則間隙易生而怨<lb/>
禍易作此乃張陳之所以卒相滅亡者也方其窮居結<lb/>
刎頸之歡相然信死豈顧問哉及争張黶陳釋之事餘<lb/>
怒曰不意君之望臣之深也解印綬去其後卒攻耳而<lb/>
奪之國耳亦奉頭䑕竄以歸漢王借兵東下戰于鄗北<lb/>
卒斬成安君泜水上故其交之所以深者乃其相滅亡<lb/>
<pb n="KR4d0138_WYG_154-2a"/>
之所以酷也夫交深而望輕者惟有徳者能之若管鮑<lb/>
是已不然凶終隙末可勝道哉<lb/>
　　論管鮑之交<lb/>
管仲鮑叔古之所謂善交者齊小白謀相而鮑叔薦管<lb/>
仲以為可于是取之于魯解束縛而相之齊卒以霸其<lb/>
後管仲且死小白謀所以代之者欲相鮑叔而管仲以<lb/>
為不可曰鮑叔牙之為人潔亷善士也一聞人之過終<lb/>
身不忘使之為政上且鈎乎君下且咈乎民而以隰朋<lb/>
<pb n="KR4d0138_WYG_154-2b"/>
為可故鮑叔之舉管仲不以為徳而管仲不許鮑叔之<lb/>
代已不以為怨蕭何曹參以議功定位之故平時有隙<lb/>
及何将終恵帝問所以代之者而何所推賢惟參參既<lb/>
代何為相國一遵何之約束無所變更恵帝嘗問之參<lb/>
謝曰高皇帝與蕭何定天下法令既明具陛下垂拱參<lb/>
等守職遵而勿失不亦可乎于是百姓悦之而作畫一<lb/>
之歌故何之薦參不以參之有隙而推其賢參之代何<lb/>
不以何之有隙而變更其約束古之人處心積慮其公<lb/>
<pb n="KR4d0138_WYG_154-3a"/>
如此盖一切為國家計而忘其愛惡此其所以為大過<lb/>
人也後世之士於其所愛則不計其人之賢否亊之是<lb/>
非而于其所惡則雖天下共推以為賢者猶将抑之公<lb/>
論以為是者猶将改之其視管鮑蕭曹之所為得不少<lb/>
知愧乎<lb/>
　　論将之専命禀命<lb/>
古之受命為将者付任未専威信未著則必有所假借<lb/>
以立威然後士卒可用而功名可成至于付任已専威<lb/>
<pb n="KR4d0138_WYG_154-3b"/>
信已著則不必如此故齊景公欲用田穰苴為将以扞<lb/>
燕晉之師穰苴曰臣素卑賤君擢之閭伍之中加之大<lb/>
夫之上士卒未附百姓不信人微權輕願得君之寵臣<lb/>
國之所尊以監軍乃可于是景公使荘賈往而穰苴因<lb/>
其後期不至而斬之又戮使者之僕車之左駙馬之左<lb/>
驂以狥而三軍之士皆震慄燕晉之師聞之解去追擊<lb/>
之盡取所亡之地振旅以歸此付任未専威信未著而<lb/>
有所假借以立威者也衛青将六将軍兵出定襄以擊<lb/>
<pb n="KR4d0138_WYG_154-4a"/>
匈奴右将軍蘇建盡亡其軍獨以身自歸青問其罪議郎周<lb/>
霸曰自大将軍出未嘗斬禆将今建棄軍可斬以明将軍之<lb/>
威青曰青幸得以肺腑待罪行間不患無威而霸説我以明<lb/>
威甚失臣意以臣之尊寵而不敢自擅專誅于境外其歸天<lb/>
子自裁之於以風為人臣不敢專權不亦可乎軍吏皆曰善<lb/>
此付任已專威信已著而不必如此者也後之為将者起冗<lb/>
散而威令未行當以穰苴為法藉貴寵而威令已行當以衛<lb/>
青為法夫豈不同惟度其時勢使各有所當則善矣<lb/>
<pb n="KR4d0138_WYG_154-4b"/>
　　論土崩瓦解蠶食魚爛之勢<lb/>
天下之勢有土崩有瓦解有蠶食有魚爛所謂土崩者<lb/>
一傾頺而不可救秦隋之末是也所謂瓦解者雖叛散<lb/>
而猶可拯漢之吳楚之變唐之安史之亂是也所謂蠶<lb/>
食者其受患在外寖以及于内秦之於六國是也所謂<lb/>
魚爛者其受患在内寖以及于外漢唐之季是也夫秦<lb/>
隋皆以苛法虐政威制海内而繼以胡亥煬帝之昏淫<lb/>
民困而主不恤下怨而上不知俗亂而政不脩故陳涉<lb/>
<pb n="KR4d0138_WYG_154-5a"/>
李宻之徒因時而起奮臂大呼天下從風而響應國遂<lb/>
以亡而不可復振此之謂土崩漢至文景之間可謂盛<lb/>
矣而吴楚乃因鼂錯削地之故起而為難合七國之兵<lb/>
帯甲數十萬然不能西攘尺寸之地而卒以敗亡唐至<lb/>
開元天寳之間可謂盛矣而安史乃因中國無備之故<lb/>
起而為寇陷河朔覆兩京然不能數年而卒破滅盖漢<lb/>
與唐之徳未衰而安土樂俗之民衆雖有乘間竊發者<lb/>
猶可治也此之謂瓦解齊楚韓魏燕趙之師約從而攻<lb/>
<pb n="KR4d0138_WYG_154-5b"/>
秦秦人開闗延敵六國之師逡廵而不敢進于是從散<lb/>
約解争割地以賂之秦有餘力而制其敝追奔逐北彊<lb/>
國請服弱國入朝因利乘便宰割分裂攘肌及骨而六<lb/>
國之君卒不能以自存此之謂蠶食漢唐之季皆權歸<lb/>
於閹宦人主之立因其定策大臣廢置出其指呼姦邪<lb/>
諛佞結為死黨而忠憤名節之士禁錮擯斥而不復用<lb/>
及其甚也外召強臣以誅之閹宦滅而國亦亡故董卓<lb/>
奮而漢祚衰全忠騁而唐室危皆禍自内始而卒至于<lb/>
<pb n="KR4d0138_WYG_154-6a"/>
不可料理此之謂魚爛夫瓦解之禍輕而土崩之禍大<lb/>
蠶食之禍遲而魚爛之禍深故天下之患在于土崩而<lb/>
不在于瓦解蠶食猶可禦而魚爛不可支則其勢使然<lb/>
也今不幸夷狄慿陵盜賊蠭起而有瓦解蠶食之勢當<lb/>
善救之使不至于土崩魚爛猶庻幾乎可為也不然禍<lb/>
可勝旣哉<lb/>
　　論諫<lb/>
禮上諷諌而下直諫君子孰不欲諷諌以悟其主而有<lb/>
<pb n="KR4d0138_WYG_154-6b"/>
至于直諫以殺其身者勢不得已也盖事明君虛心以<lb/>
從諫雖引義㣲喻無所不合故有以諷諌悟主者而况<lb/>
于直諫何傷于道乎事暗君強愎以拒諫雖危言切論有<lb/>
所不聽故有以直諫殺身者而况于諷諌何補于事乎<lb/>
方舜禹之時都俞賡歌于廟堂之上所以諷喻以相儆<lb/>
戒者可謂至矣其稱無若丹朱傲惟慢逰是好朋淫于<lb/>
家用殄厥世亦何傷于直故仲虺之稱湯以從諫弗咈<lb/>
改過不吝為善而太保之訓武王以不矜細行終累大<lb/>
<pb n="KR4d0138_WYG_154-7a"/>
徳為非若然者豈非亊明君諷諫足以悟主而直諫亦<lb/>
不傷于道乎至于桀殺闗龍逢紂殺比干則事暗君直<lb/>
諫足以殺身而欲以諷諫有補于亊盖亦難矣由是觀<lb/>
之諷諫施於明君而不害于直直諫施于暗君而無事<lb/>
於諷者必至之理也漢文帝寛仁盡下羣臣諫説雖切<lb/>
常假借納用之故若馮唐之論頗牧張釋之之論嗇夫<lb/>
可謂能諷諫矣至賈誼上書陳時事欲流涕而痛哭爰<lb/>
盎引却慎夫人坐指人彘以為喻而帝亦不以為嫌豈<lb/>
<pb n="KR4d0138_WYG_154-7b"/>
非不害于直耶唐太宗英明能斷從諫如流導羣臣而<lb/>
使之言故若魏鄭公之言昭陵王珪之論廬江可謂能<lb/>
諷諫矣至鄭公之言十漸極陳時政之得失珪之論祖<lb/>
孝孫以謂陛下負臣臣不負陛下而帝亦不以為過豈<lb/>
非不害于直耶若夫蕭望之張猛京房之言石顯而元<lb/>
帝殺之王章之言王鳯而成帝殺之王嘉鄭崇之言董<lb/>
賢而哀帝殺之李膺陳蕃范滂之徒言閹宦而靈帝殺<lb/>
之長孫無忌褚遂良上官儀言武氏而高宗殺之張柬<lb/>
<pb n="KR4d0138_WYG_154-8a"/>
之桓彦範等言韋氏而中宗殺之孟昭圖言田令孜而<lb/>
僖宗殺之是皆事暗君以直諫而蹈禍乃其所也尚何<lb/>
諷之云哉<lb/>
　　論史<lb/>
昔之秉史筆而其書傳於世者皆成於後人之手故秦<lb/>
漢以前成於司馬遷西漢成于班氏東漢成於范曄三<lb/>
國成于陳壽晉宋至隋成于唐唐及五代成于本朝當<lb/>
其時非無史多不傳而獨傳後人之書夫後人之所傳<lb/>
<pb n="KR4d0138_WYG_154-8b"/>
聞與當時之所親見其詳畧審否固不可同年而語矣<lb/>
然而後人之書獨傳而當時之史多廢者豈非以其是<lb/>
非取舎有公有不公故耶夫史之所以取信于天下與<lb/>
來世者以其不沒善不隠惡而褒貶無所私也當其時<lb/>
而作史者或由于喜怒或出于愛憎或有所諱避或為<lb/>
之假借而是非取舎不能不容情於其間則姦諛而進<lb/>
者未必貶忠賢而退者未必褒君子為善而失時者未<lb/>
必以為是小人為惡而得時者未必以為非此乃其所<lb/>
<pb n="KR4d0138_WYG_154-9a"/>
以多廢而不傳也至于異代時世既殊而喜怒愛憎之<lb/>
情雲散而煙滅然後公論出而是非取舎如青天白日<lb/>
之清明無諱避假借之私而得奮其直筆以褒貶之雖<lb/>
有誤謬訛舛而不足以害其大公則後人之書所以獨<lb/>
傳者非特以備良史材而文足以行逺而已必有當于<lb/>
人心而合天下之所謂公論者焉昔孔子削跡于衛而<lb/>
夣奠之後履傳千祀王莽在朝陳功徳以億萬計雖揚<lb/>
雄有所不免而後首藏于武庫以翟進為鯨鯢以陳蕃<lb/>
<pb n="KR4d0138_WYG_154-9b"/>
李膺為姦黨以徐敬業為虺蝮至後世乃始以忠義節<lb/>
概許之事之是非定于後者類皆如此則當時之史多<lb/>
廢而後人之書獨傳無足怪也古者天子不觀史而自<lb/>
唐以來始進書又以宰相為監修官而欲取信于後世<lb/>
難矣哉<lb/>
　<lb/>
　<lb/>
　梁谿集巻一百五十四<lb/>
</p>
<p>
</p>
  </div>
</body>
</text>
</TEI>
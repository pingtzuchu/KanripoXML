<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百十七</head>
    <p>
<pb n="KR4d0138_WYG_117-1a"/>
欽定四庫全書<lb/>
　梁谿集巻一百十七　　　　宋　李綱　撰<lb/>
　　書十<lb/>
　　　與秦相公第一書　　與秦相公第二書<lb/>
　　　與秦相公第三書　　與秦相公第四書<lb/>
　　　與秦相公第五書　　與秦相公第六書<lb/>
　　與秦相公第一書别幅<lb/>
某比者䝉恩有荆湖廣南宣撫之除顧惟罪廢之餘非<lb/>
<pb n="KR4d0138_WYG_117-1b"/>
陶鑄推挽之力何以得此苐深感懼重念某自罹憂患<lb/>
于今七年奔走江湖嶺海之間繚絡數萬里未嘗息肩<lb/>
前年秋歸自海上挈族如閩中又值盗賊之擾遷徙不<lb/>
一未嘗奠居加以染瘴癘感卑濕疾病交攻無旬日之<lb/>
安而前此遭罹讒謗積憂薰心志慮不寧動輒煩憒使<lb/>
當方面之寄必致乖錯以誤國事力具奏辭免冀䝉上<lb/>
恩追寝成命而近降指揮内外官司不許收接文字懇<lb/>
迫之情無得而達再四思之惟有干冒仰冀矜察輒以<lb/>
<pb n="KR4d0138_WYG_117-2a"/>
奏狀及録白副本納吕相處伏望留念特與將上曲賜<lb/>
敷陳遂其所請不勝幸甚干冒惶恐之至<lb/>
某被都省劄子敦趣受命就道及䝉誨諭不必禮辭<lb/>
再三時方多艱宜效古人朝受命夕引道之義感懼之<lb/>
情良不自勝近時士夫辭免恩命固有備禮者然難進<lb/>
之意猶頼此以存至於自知其不可而固辭則與夫備<lb/>
禮者又不相若古人朝受命夕引道如郭子儀髙崇文<lb/>
之徒皆素握兵柄部曲將佐車馬器械種種畢備故聞<lb/>
<pb n="KR4d0138_WYG_117-2b"/>
命亟行非獨忠義所激亦蚤正素具乃能如此今閑廢<lb/>
之人色色皆無朝廷所降指揮初得髙舉兵七千人繼<lb/>
即改差任仕安止千餘人其餘辟置官吏應副錢糧條<lb/>
具畫一之類並不曽該載無由施行雖欲力疾之道勢<lb/>
不可得况某瘴癘之染已深誣謗之言未白使抱病提<lb/>
千餘疲卒以臨盗賊數十萬之衆安能有所濟哉不自<lb/>
量力黽勉以行不過復如向子諲耳某不敢自愛恐為<lb/>
朝廷羞此所以聞命惶懼而不敢承也竊望相公垂情<lb/>
<pb n="KR4d0138_WYG_117-3a"/>
加察朝廷既置福建江西荆湖東西路宣撫今又命某<lb/>
宣撫荆湖廣南兩司同在一路節制不一行遣不同不<lb/>
知使州縣如何遵禀此又大不可者孟韓二帥既次荆<lb/>
湖盗賊平定之後長沙之帥禮宜遴選其人願且置某<lb/>
於度外使得養疴山林莫大之幸<lb/>
伏䝉誨示議者欲某有所辟置擇委敦樸之佐以濟<lb/>
實效李泰發尚書亦以書及此意仰佩眷與良以為愧<lb/>
某靖康中被命宣撫河北河東兩路辟置官屬如范世<lb/>
<pb n="KR4d0138_WYG_117-3b"/>
雄充參謀官郭執中王以寧充叅議官田亘韓瓘鄒柄<lb/>
詹大和充機宜梁澤民趙柟趙戩張叔獻陳湯求充幹<lb/>
辦公事張牧黄鍰陶恢張光等充准備差遣不過十五<lb/>
六人其餘皆因种師道之舊惟以何大圭為主管文字<lb/>
使掌表章而大圭文人輕俊館中士夫多不喜之造謗<lb/>
者遂有聚輕脫於河内之語而議者今猶未釋是以一<lb/>
大圭而為衆人之累也數年來凋䘮之餘僅有存者不<lb/>
知衆所指目為誰朝廷今日正當以覈名實為先願相<lb/>
<pb n="KR4d0138_WYG_117-4a"/>
公試愽詢之有以垂諭某雖以衰病力辭期於得請然<lb/>
承命自改益以知士為難所欣願也伏幸照察<lb/>
伏承垂諭朝廷措畫之意欲以二廣理荆湖漸通京西<lb/>
南北以接陜右規略逺也然二廣素號瘠薄財賦窘乏<lb/>
加以比年應副朝廷須索尤為空匱而荆湖濶逺盗賊<lb/>
繁多養兵賑民恐非通融廣中財用所能辦濟當更益<lb/>
以江西鄰近州軍錢米庶幾可為至於因避患之北人<lb/>
今為冦者誘之歸鄉自非臨以重兵收還權柄擇精銳<lb/>
<pb n="KR4d0138_WYG_117-4b"/>
者勒成部伍使聽號令有不能也招離散之遺民今羸<lb/>
餒者勸之耕鑿自非施以實徳蠲减租賦擇貧窶者貸<lb/>
以種糧使安田畆有不能也國歩艱難之際輔相侍從<lb/>
之臣争任重責而某以衰病之故力辭恩命負罪多矣<lb/>
然陳力就列不能者止孔子取之惓惓之心惟相公亮<lb/>
之而已<lb/>
契勘某自建炎元年八月内乞罷右僕射職事䝉恩除<lb/>
觀文殿大學士提舉杭州洞霄宮任便居住乗船欲歸<lb/>
<pb n="KR4d0138_WYG_117-5a"/>
常州無錫縣居止十月間至鎮江府聞有辛道宗下叛<lb/>
兵自秀州作過迤邐由蘇常前來即雇客舟由大江内<lb/>
以歸初不曽與辛道宗下叛兵相遇當時某弟從事郎<lb/>
綸在無錫縣與知縣郗漸商議說諭叛兵不曽焚毁邑<lb/>
屋某是時方到鎮江府初不與知言者乃謂某遣弟迎<lb/>
賊傾家貲犒設製緋巾數千頂以與之實為不根坐此<lb/>
落職鄂州居住行辭者至引漢棄京房唐誅元載等語<lb/>
以實其事今來䝉恩宣撫荆湖正是盗賊區宇馬友曹<lb/>
<pb n="KR4d0138_WYG_117-5b"/>
成李宏楊華劉忠雷進韓京吳錫等擁衆多者十數萬<lb/>
少者亦數萬人跨據州縣遞相屠掠自餘盗賊千百為<lb/>
羣不可勝計若不宣國威靈廣行招誘則何以仰副委<lb/>
使輯綏一方緣有前件人言未曾辨明於今來職事實有<lb/>
相妨又自建炎二年責居鄂州又移澧州感恩念咎杜<lb/>
門循省不見賔客至於世故百念灰冷豈敢復與言者<lb/>
乃謂某資嚢士人上書詆訏朝政以圗復用非置之海<lb/>
島使與中原士大夫相絶則朝廷之禍難未已坐此責<lb/>
<pb n="KR4d0138_WYG_117-6a"/>
散官安置萬全軍今來䝉恩宣撫荆湖廣南四路當盗<lb/>
賊猖獗民力凋瘵之時若非與賢士大夫相接議論商<lb/>
㩁休戚利害而力行之庶幾毫髪之補則何以仰副憂<lb/>
勤圗治之意縁有前件人言未曾辨明於今來職事實<lb/>
有相妨兼某見以病患具奏辭免恩命伏望矜察<lb/>
　　與秦相公第二書别幅<lb/>
某兹者以憂患衰病不敢當荆廣委寄之重輒具辭免<lb/>
仰煩敷陳䝉恩遣中使降賜敦遣不容遜避豈勝惶<lb/>
<pb n="KR4d0138_WYG_117-6b"/>
懼迫於天威不敢不受命力疾就道已開司擇日起發<lb/>
第傷弓之餘懲羮吹虀動輒畏縮寧復有意氣可當方<lb/>
面之任加以見病腰脚歩履艱難不任兵事已再具奏<lb/>
聞乞檢㑹前奏特許罷免更望鈞慈再為将上俾從所<lb/>
欲莫大之幸仰恃眷情疊有干凟下情悚惕之至伏冀<lb/>
矜察<lb/>
伏䝉朝廷頒降吕丞相昨任江東安撫大使陳乞畫一<lb/>
指揮許令依用已遵禀條具申請外有未盡事件别具<lb/>
<pb n="KR4d0138_WYG_117-7a"/>
畫一申明伏望詳酌早降指揮内一項依例許踏逐軍<lb/>
兵二萬人契勘荆湖目今盗賊見數者二十餘萬上流<lb/>
疆界濶遠分兵屯駐要害隄防彊敵通四川襄漢聲援<lb/>
豈二萬兵所能俵布重以某閒廢之久不知朝廷兵將<lb/>
姓名人數屯泊去處旋據目前所知踏逐纔有八千餘<lb/>
人近得湖南闗報乃知岳飛吳全韓京吳錫數項軍馬<lb/>
近及萬人見在湖外依近降指揮並合聽某節制已具<lb/>
奏乞岳飛充本路副都總管其逐項所部兵不許他司<lb/>
<pb n="KR4d0138_WYG_117-7b"/>
抽差如朝廷撥此數項充二萬人之數亦可時下使喚<lb/>
已别具劄目陳述乞差之意伏望相公取㫖特從所乞<lb/>
如有已撥屬福建江西荆湖宣撫司兵亦乞依今來所<lb/>
乞撥付本司不勝幸甚昔王翦伐荆非六十萬不可今<lb/>
欲平定荆湖保據形勢為長久之䇿得兵二萬實為不<lb/>
多又係依江東許用之例非創行申請敢望照察幸甚<lb/>
某前書略道兩宣撫不可同在一路之意未䝉照察吕<lb/>
丞相書中第言得㫖許不相節制殊不知正以此為患<lb/>
<pb n="KR4d0138_WYG_117-8a"/>
也易於師之六三言師或輿尸凶又於六五言長子帥<lb/>
師弟子輿尸貞凶輿衆也尸主也六二在師中吉所謂<lb/>
長子帥師六三又以弟子衆主其凶宜矣而使之者在<lb/>
六五故象以使不當言之兵家之忌最在衆主而節制<lb/>
不一唐九節度之師所以皆潰於相州者正坐此故當<lb/>
時李郭皆在其間猶不免此况其餘哉某已具奏并申<lb/>
都省論兩司同在一路相妨利害頗詳伏望相公特賜<lb/>
采覽取㫖别降處分使有所遵守不勝幸甚某竊原朝<lb/>
<pb n="KR4d0138_WYG_117-8b"/>
廷之意使某取道二廣者正欲使兩司相避之故然古<lb/>
人必先正名名不正則言不順言不順則事不成今荆<lb/>
湖盗賊之多欲宣撫司招捕早見就緒非先正名專任<lb/>
而責成功未見其可伏願深留鈞慮於此非獨某之幸<lb/>
也僣易惶恐無地<lb/>
近被㫖令相度由汀道之任因令撫定廣東州軍比元<lb/>
降指揮増相度二字仰荷朝廷圓融之意不勝感激由<lb/>
汀道以趨長沙比之自江西以往路逺三倍又方暑月<lb/>
<pb n="KR4d0138_WYG_117-9a"/>
瘴癘正作恐非将帶軍馬之時其便否則固不待言而<lb/>
知朝廷必欲令撫定二廣亦不憚此然英韶循惠間盗<lb/>
賊出没甚衆曹成一項幾十萬人四月初已犯連賀等<lb/>
州二廣兵力素弱呉相昨所聚兵如峒丁之類又聞已<lb/>
皆放散某今所得任仕安兵纔千餘人安能有濟如䝉<lb/>
朝廷盡行應副所踏逐到諸項兵得以統率過嶺㑹合<lb/>
二廣之兵控扼其衝節制岳飛等兵襲逐其後庶曹成<lb/>
或有可以招捕之理不然兵不足恃未見其可某非遇<lb/>
<pb n="KR4d0138_WYG_117-9b"/>
事辭難者但事求可濟而已伏望相公特賜加察<lb/>
見報吕丞相新除不審此行之意何謂某嘗於吕相書<lb/>
中具道未可輕舉宜料理淮南自為家計蓄銳待時之<lb/>
意不謂乃塵鈞覽過承寵諭第深愧感睿主聖徳日躋<lb/>
眷倚方隆恢復中興之業皆在良弼更望益茂逺猷以<lb/>
副中外之望<lb/>
某再拜伏䝉朝廷指揮本路漕臣專切應副錢糧近據<lb/>
湖南吕祉及諸州申一路州縣縁累年盗賊殘破之後<lb/>
<pb n="KR4d0138_WYG_117-10a"/>
無有全者錢糧種種缺乏漕臣两員孫綬避賊不在<lb/>
本路侯懋與黄敦書對移敦書以母老聞乞宫祠目<lb/>
今本路並無漕臣某於畫一申請内乞差朝奉郎王淮<lb/>
曽任湖南漕屬頗知一路財計所在伏望朝廷特賜陶<lb/>
鑄庻幾可以倚辦知鼎州程昌禹在任二年討定盗賊<lb/>
安集歸業之民頗見宣力近罷報赴行在深慮别差官<lb/>
未必通知首尾却致誤事伏望朝廷特賜指揮令昌禹<lb/>
依舊在任已具奏并申尚書省敢冀鈞察<lb/>
<pb n="KR4d0138_WYG_117-10b"/>
某再拜某雖力疾就道具奏辭免恩命深恐伺侯指揮<lb/>
凡百後時已一面申請事件辟置官屬之類所由請事<lb/>
皆竭愚者之慮竊望朝廷詳察矜從應副辟置官屬惟<lb/>
梁澤民鄒柄黄鍰為舊僚澤民諳練事務柄直諒有其<lb/>
先人之風鍰好學有吏材故敢復行辟置伏望鈞察<lb/>
某再拜伏䝉垂諭於福建運司及吉州𣙜貨務共撥銀<lb/>
錢等仰荷垂念得此方可起發了結目前支費至将來<lb/>
嵗計全然未有凖擬荆湖兩路連年盗賊殘破既無財<lb/>
<pb n="KR4d0138_WYG_117-11a"/>
用今又福建江西荆湖宣撫司先到本路縱有些小見<lb/>
在當已一空廣南兩路自來薄瘠匱乏今又盗賊之警<lb/>
調度百出自難支梧豈復有餘可以通融應副呉相昨<lb/>
任廣西宣撫使日開司未久遽罷剗刷所得既已不多<lb/>
今又經隔時月當已無有雖已差官前去剗刷勢難指<lb/>
擬勢須干告朝廷更於江西鄰近州軍及轉運司𣙜貨<lb/>
務等處應副米斛錢銀已具奏并申都省伏望鈞慈特<lb/>
賜指揮不勝幸甚<lb/>
<pb n="KR4d0138_WYG_117-11b"/>
某再拜朝廷元降指揮令任仕安将帶所部軍馬隨逐<lb/>
前去之任仕安部下元係統領官三人共有兵二千八<lb/>
百餘人福建路安撫司已於降指揮之後却将統領官<lb/>
陳照馬凖下兵别作一項申請存留福建朝廷不見得<lb/>
上項事因已依所乞今仕安所部止有一千三百餘人<lb/>
全然不成部伍分撥使用不行雖已踏逐依所降畫一<lb/>
奏差又皆在遠卒難齊集今福建路已得申世景兵二<lb/>
千餘人已具奏乞行撥還伏望早賜指揮施行昔封常<lb/>
<pb n="KR4d0138_WYG_117-12a"/>
清出師軍容不整為燕人所窺遂堅從賊之心今某䝉<lb/>
恩除四路宣撫使出師之初止有千人不成部伍安知<lb/>
盗賊無窺伺者竊望鈞察幸甚<lb/>
某悚息再拜新參舊與之往來甚厚去歲同到福唐乃<lb/>
不復相聞疑以建炎初㑹稽盡放和預買絹嘗降兩官<lb/>
之故今作書啟以謝不敏未知能釋然否恐相公所欲<lb/>
知故以凂聽幸照察<lb/>
　　與秦相公第三書别幅<lb/>
<pb n="KR4d0138_WYG_117-12b"/>
某開司之初種種旋行辦集殊為費力惟是兵将尤為<lb/>
單少權将任仕安下見管軍馬分為三軍每軍纔數百<lb/>
人前此朝廷建置宣撫司未嘗如是盖任仕安下兵本<lb/>
辛企宗統制官一項軍馬今又以摘其半於福建是朝<lb/>
廷置一四路宣撫使反不及辛企宗下一統制官平時<lb/>
無事使之将帶之任固無不可今荆湖二廣羣冦聚萃<lb/>
數十萬人只如曹成一項除老弱婦女外可戰兵已三<lb/>
萬人不知提此千餘兵取道廣東果能為朝廷宣威而<lb/>
<pb n="KR4d0138_WYG_117-13a"/>
招撫之否與此名必責之以實深恐虚受天下之責又<lb/>
復顛隮輒敢布露近於畫一奏狀内乞兵伏望鈞慈逐<lb/>
一應副不勝幸甚<lb/>
近具奏乞依朝廷降到江東安撫大使司畫一内一項<lb/>
許旋行踏逐差兵二萬人已旋踏逐數項奏取指揮内<lb/>
辛企宗下兵四千餘人訪聞皆已撥散所存無幾深慮<lb/>
有失指凖縁某閑廢之久不知目今兵将姓名數目及<lb/>
屯泊去處伏望朝廷特與差撥或䝉取㫖差近上統制<lb/>
<pb n="KR4d0138_WYG_117-13b"/>
官如王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>之類整齊一軍應副使喚庶不誤事某憂患<lb/>
之餘本不敢受委寄之重徒以上荷聖恩不容避免相<lb/>
公當軸必䝉照亮又所降畫一指揮許踏逐添差人兵<lb/>
故敢黽勉就職少圗報效更望鈞慈矜察幸甚<lb/>
某自二月初䝉除授中間辭免頗費時月逺方皆已聞<lb/>
命如湖北湖南廣東州郡往往有書問及公文到來獨<lb/>
潭州正是置司之所略無文移雖已令取索接人及應<lb/>
干須知事件亦無報應葢縁馬友見擁十餘萬衆屯泊<lb/>
<pb n="KR4d0138_WYG_117-14a"/>
湘潭其意未必不忌某之來如唐藩鎮跋扈遣人代帥<lb/>
往往不納者多矣朝廷縱使由便道之任非得重兵亦<lb/>
何以鎮壓使不敢妄作况其餘羣盗如劉忠劉超李宏<lb/>
楊華雷進之徒布滿境内非兵何以討捕朝廷目前借<lb/>
以兵力使可施設年嵗間措置就緒自可歸還正猶小<lb/>
商貸本於大商兩受其利此事願相公深留鈞慮幸甚<lb/>
連得廣東闗報曹成已破連賀進迫番禺帥臣提兵出<lb/>
捍恐但為避冦之計誰可固守極可憂慮朝廷雖已降<lb/>
<pb n="KR4d0138_WYG_117-14b"/>
指揮令岳飛入廣東界追襲深慮衆寡不敵未能制其<lb/>
死命非得韓世忠率大兵攔截應援决不能保䕶二廣<lb/>
今韓兵已到荆湖若拘路分其肯前進宜自朝廷降指<lb/>
揮諭以曹成本是荆湖盗賊大兵所迫遂犯廣東令不<lb/>
拘路分取便道進兵招捕防遏其衝如能保䕶二廣州<lb/>
縣不至殘破招捕了當待以不次之賞决須有濟某如<lb/>
䝉應副所踏逐兵将之類亦可自英韶進與之聲援相<lb/>
接但兩司不相節制須降指揮令事宜相闗同共措置<lb/>
<pb n="KR4d0138_WYG_117-15a"/>
乃可軍期報應以速為善已具奏乞於内侍省投進文<lb/>
字及用金字牌降付朝廷指揮併乞鈞察<lb/>
昨䝉垂諭以二廣經理荆湖此固朝廷置司之意今二<lb/>
廣自有冦盗應副軍興已告缺乏與前日事體不同更<lb/>
望鈞慈詳酌如某前奏乞以江西鄰近州縣應副錢糧<lb/>
不如此決不能濟所以韓侯乞為廣東之行者非獨藉<lb/>
其兵力亦以福建江西荆湖宣撫司剗刷錢糧有餘可<lb/>
以通融應副之故若止仰二廣恐致缺誤併望鈞慈某<lb/>
<pb n="KR4d0138_WYG_117-15b"/>
愚拙有素每有所見於申奏之間不敢不盡事情敢冀<lb/>
恕亮<lb/>
　　與秦相公第四書别幅<hi>五月二十二日劍南州</hi>
某力疾總師上道已次劒浦諸事草創種種費力加以<lb/>
閑廢之久習成踈嬾牽強應接尤非所宜憂畏之餘思<lb/>
慮萬端連夕不暝數日鬚髪頓白遂成衰翁乃知古人<lb/>
每一發兵髪頭為白之語端不虗也朝廷艱難之秋儻<lb/>
得效尺寸以報聖主特逹非常之遇雖隕首捐軀甚所<lb/>
<pb n="KR4d0138_WYG_117-16a"/>
欣願第恐緜薄終無以仰副湔洗委任之意夙夜震懼<lb/>
不知所為尚望相公洞察愚悃始終賛成無推挽之於<lb/>
前而使之顛沛於後非獨某之私幸也惶恐惶恐<lb/>
某申陳畫一及累具章奏乞軍馬錢糧等事至今未奉<lb/>
回降指揮日逐被受朝廷劄子今措置荆湖廣南盜賊<lb/>
及諸路日有文字至本府稱為盜賊所擾乞發兵應援<lb/>
河北諸路又以錢糧缺乏日虞變故為言不免坐視歎<lb/>
息行移劄牒為文具以塞白而已何則所得任仕安兵<lb/>
<pb n="KR4d0138_WYG_117-16b"/>
千餘人除輜重水頭外結成隊伍不滿千人兵既不足<lb/>
以分撥支降到錢數目不多經由州縣類多殘破往往<lb/>
缺乏日慮兵食之不繼財又不足以賑贍徒有宣撫之<lb/>
名而無其實将何以修舉職事仰稱任使俯慰人望此<lb/>
某之所震懼而靡遑也伏望矜察<lb/>
某近得廣帥林遹咨目及公文具道曹成犯廣東界有<lb/>
聽就招納自新之意雖賊情狡獪未可信仗然廣東虗<lb/>
弱無兵可以制遏其衝深慮岳飛逼之乗間蹂踐其害<lb/>
<pb n="KR4d0138_WYG_117-17a"/>
不細輒遣官齎近降勅牓黄旗金字牌及本司榜文前<lb/>
去廣東帥司委林遹相度事勢差官同往招撫權事之<lb/>
宜不得不然牓文并林遹咨目謹録白拜呈幸望鈞悉<lb/>
如受招撫之後又復疑貳俟本司軍馬已至廣東㑹合<lb/>
岳飛及廣西帥司三道夾擊决有可勝之理今未有備<lb/>
而遽欲逼逐其害甚大願相公特留鈞慮<lb/>
某已遣官屬旗牓等招撫曹成昨日被受宻院劄子委<lb/>
福建江西荆湖宣撫司分撥人馬䇿應岳飛及令某徑<lb/>
<pb n="KR4d0138_WYG_117-17b"/>
趨廣東保䕶本路分撥人馬之意與某近奏令韓世忠<lb/>
不拘路分前去措置之䇿頗同但遣他将不若韓之親<lb/>
往為萬全耳令某徑往保䕶廣東朝廷之意固善但恐<lb/>
不曽垂慮其兵力不足也夫以兩司之名同而本司所<lb/>
得兵不及福建江西荆湖宣撫司一統制官欲使提千<lb/>
餘兵捍十萬之冦保全兩路其何以能濟願相公有以<lb/>
處之使稍可施為無巧婦無麵之歎雖觸隆暑冒煙瘴<lb/>
以副一方之急所不敢辭也惶恐惶恐<lb/>
<pb n="KR4d0138_WYG_117-18a"/>
某昨依朝廷降到許用吕丞相任江東安撫大使畫一<lb/>
内一項踏逐差兵二萬人也踏逐辛企宗閻臯等兵未<lb/>
奉指揮今聞此兩項人皆已為韓侯分撥前去雖䝉朝<lb/>
廷應副恐亦難以指凖目前别無可以踏逐去處唯劉<lb/>
洪道見将待崔邦弼顔孝恭两項人馬見在建昌軍以<lb/>
湖北乏糧未曽起發已具奏乞撥顔孝恭下兵付本司<lb/>
使喚庶幾就近可以勾抽兼湖北人兵自合聽某節制<lb/>
伏望特與應副凡朝廷行下聖㫖指揮付某軍中乞並<lb/>
<pb n="KR4d0138_WYG_117-18b"/>
用金字牌事勢急迫庶幾早得辦集前已具奏併乞垂<lb/>
念<lb/>
番禺為廣東都㑹多富商大賈蕃客之家號為富庶在<lb/>
朝廷則市舶香鹽所在利盡南海故為盗賊埀涎之地<lb/>
今欲保䕶廣東必先保䕶番禺帥臣林遹以統兵界首<lb/>
防托為名不復為城守計某私竊憂之今朝廷指揮孟<lb/>
參韓侯分撥軍馬應援當自南雄英韶以趨番禺則循<lb/>
惠梅潮一帶州縣便有奠枕之勢可以責辦軍賦如隨<lb/>
<pb n="KR4d0138_WYG_117-19a"/>
岳飛之後以往則勢益偏重下流必受其害願相公審<lb/>
度續降指揮能令韓侯一行大善不然令以所撥軍馬<lb/>
隨逐某前去聽禀節制亦因得藉其軍容諸事易為措<lb/>
置已具奏并申樞宻院幸望痛察<lb/>
昨者朝廷遣使討蕩范汝為羣冦甌閩遂安自此懲創<lb/>
當無復敢有犯上作亂者廟略逺矣議者謂建民有殺<lb/>
子之風此乃其報而某獨以謂慈孝忠順本是一法無<lb/>
父子之恩而欲責之以君臣之義難矣作銘一首庶幾<lb/>
<pb n="KR4d0138_WYG_117-19b"/>
知者稍革其弊輒以碑刻一本計四軸馳納左右文辭<lb/>
蕪纇取其意焉可也伏幸照察<lb/>
　　與秦相公第五書别幅<hi>五月二十七日順昌縣</hi>
某頓首再拜區區懇悃前書布之詳矣仰揆髙明必䝉<lb/>
鍳念宻院使臣至伏領五月二日所降劄子備奉聖㫖<lb/>
令福建江西荆湖宣撫司不拘路分討襲曹成且令某<lb/>
與孟韓二帥同共措置與某累奏意頗相合非朝廷留<lb/>
念二廣事體之重何以及此然古人所以師不踰期役<lb/>
<pb n="KR4d0138_WYG_117-20a"/>
不再籍者以量彼已之勢不憚一時勞費之故今曹成<lb/>
徒黨之衆非得韓侯親統精兵一二萬以臨之恐未易<lb/>
制御淹延時月為害浸廣韓若親行䇿無以加如只是<lb/>
分撥兵将即乞聽某節制已具申奏伏望鈞慈照察速<lb/>
賜施行幸甚<lb/>
某自開司至今纔一月色色皆係旋行措置今漸就緒<lb/>
但所乏者兵将耳累具奏請未奉回降指揮昨畫一内<lb/>
所乞差者恐有拘礙不知朝廷差撥應副若干數目深<lb/>
<pb n="KR4d0138_WYG_117-20b"/>
恐不足元數有誤指凖今事勢迫矣無縁坐待往復之<lb/>
報伏望鈞慈令契勘應副不足數逐急降指揮於江西<lb/>
安撫大使及楊惟忠下摘那數項人兵凑足用金字牌<lb/>
降下庶幾就近可以勾抽将帶前去所乞撥還馬凖及<lb/>
差撥顔孝恭軍馬再具申陳敢乞留察<lb/>
某所帶任仕安兵下老小二千餘人甚為累暑月暴露<lb/>
道途尤非所宜今欲自邵武分遣往潮州安泊庶幾本<lb/>
路糧餉可辦軍兵晨夜亦可倍道兼程以趨廣東自此<lb/>
<pb n="KR4d0138_WYG_117-21a"/>
無復濡滯去處第徯望朝廷回降指揮以日為嵗尋常<lb/>
急遞自行在至此月餘方到專遣人亦須二十餘日又<lb/>
須道路無阻乃可如期今去行在益逺深慮報應後時<lb/>
事失機㑹累具申奏乞以聖㫖指揮事件並用金字牌<lb/>
降下庶幾速得被受今之余字牌乃古羽檄遺制施之<lb/>
軍事實為允當伏望敷奏特從所請不勝幸甚<lb/>
某亟遣宻院使臣回道途間揮汗上状殊不端謹幸望<lb/>
鈞察亦遣使臣兵級隨逐前去朝廷回降指揮得以付<lb/>
<pb n="KR4d0138_WYG_117-21b"/>
之為幸前路續修問次<lb/>
　　與秦相公第六書别幅<hi>邵武發</hi>
某頓首再拜被受御前金字牌遞到宻院劄子以某奏<lb/>
請韓侯親統大兵前去廣東措置曹成特降指揮孟韓<lb/>
二帥如遣發軍馬不能尅日殄㓕大冦即本司自合躬<lb/>
親前去仰見睿主留神逺方俯採蒭蕘之言如此天下<lb/>
不勝幸甚然猶有愚見不敢不盡陳之竊慮孟韓執本<lb/>
司躬親前去之文謂當移司則官吏兵将輜重之屬盡<lb/>
<pb n="KR4d0138_WYG_117-22a"/>
當隨行不唯遲緩有失機㑹二廣之勢偏重深恐倉卒<lb/>
色色難以應辦却致缺悞不若只令韓侯選擇精銳以<lb/>
行量帶錢糧輕齎以備緩急乗機以破大憝亊畢即還<lb/>
本司最為得䇿探報韓侯尚在吉州由南雄英韶順流<lb/>
以趨廣東挫遏賊勢正便道也伏望鈞察僣易惶恐惶<lb/>
恐<lb/>
某再拜上啓被㫖許撥還馬凖人兵付任仕安仰荷朝<lb/>
廷照察然畫一内所乞數項軍馬未奉回降指揮恐是<lb/>
<pb n="KR4d0138_WYG_117-22b"/>
與畫一申請事件衮同降下遂致稽緩廣東之行既速<lb/>
唯以軍馬之集為先敢望檢㑹累奏及今來奏請特賜<lb/>
鈞㫖摘出畫一内踏逐乞差軍馬一項先與施行仍用<lb/>
金字牌遞降不勝幸甚材植辦然後可以責匠氏之巧<lb/>
魚肉備然後可以責庖人之精某雖不才儻䝉朝廷應<lb/>
副粗足有為願盡死節以報聖主大恩馬革裹尸乃素<lb/>
志也伏幸垂察<lb/>
應本司奏状等皆某親所草定茍有所見不敢不盡惓<lb/>
<pb n="KR4d0138_WYG_117-23a"/>
惓之忠但恐情有所激辭或拙直伏望相公敷陳之際<lb/>
特賜鍳念幸甚適得荆南鎮撫使解潜報桑仲為郢守<lb/>
所殺襄鄧間其徒頗猖獗不知朝廷已得此報否今以<lb/>
潜申狀納呈恐鈞悉<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_117-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百十七<lb/>
</p>
<p>
</p>
  </div>
</body>
</text>
</TEI>
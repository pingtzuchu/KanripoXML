<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻四十四</head>
    <p>
<pb n="KR4d0138_WYG_044-1a"/>
欽定四庫全書<lb/>
　梁谿集巻四十四　　　　　宋　李綱　撰<lb/>
　　表劄奏議六<lb/>
　　　起居道君太上皇帝表<lb/>
　　　上道君太上皇帝劄子<lb/>
　　　具奏到陳留縣接見道君太上皇后劄子<lb/>
　　　進呈道君太上皇帝劄子<lb/>
　　　第二劄子<lb/>
<pb n="KR4d0138_WYG_044-1b"/>
　　　奏知朝見道君太上皇帝劄子<lb/>
　　　乞納玉帶劄子<hi>御批答附後</hi>
　　　奏道君太上皇帝劄子<lb/>
　　起居道君太上皇帝表<lb/>
臣某言戎輅履險罔陪扈從之勤我師指期行致蕩攘<lb/>
之效敢具陳其悃幅輒躬問於起居中謝伏念臣奮自<lb/>
單平驟膺奬擢屬玁狁之入冦連叛將以俱來曽是㣲<lb/>
才猥當任責臣於正月四日自兵部侍郎蒙恩除尚書<lb/>
<pb n="KR4d0138_WYG_044-2a"/>
右丞奉聖旨差充親征行營使既與聞於機政仍兼緫<lb/>
於兵權竊慕謝安之靖氐羌欲追崔浩之破毛國練兵<lb/>
選將逺揚出戰之聲登城守陴宻為堅壁之說器械盛<lb/>
設樓櫓畢施金人於七日夜攻雲澤門次攻通天安泰<lb/>
等門縛筏渡濠持弓張弩雨兵紛集難越髙墉雲梯以<lb/>
登悉皆摧裂遂斂衆以却退因遣使以請和主上重惜<lb/>
生靈深存國體已曲從於好約復更定於誓言捐帤藏<lb/>
之貨財遣信使而歴陣彼歸待命兵戢有時然不備不<lb/>
<pb n="KR4d0138_WYG_044-2b"/>
虞昔賢之所戒受降受敵前史以為難臣謹張皇軍容<lb/>
申飭守備提師深入知黠虜之無謀募兵鼎來喜王師<lb/>
之益衆士民生氣宗社必安恭惟道君皇帝睿知如神<lb/>
髙明合道下渙詔以恤民隠徳已洽於衆心授聖子以<lb/>
固皇基意實通於穹昊臣伏承陛下儲精淵黙養志宴<lb/>
閒従容吳越之奥區觀覽江山之勝境傒四方之無侮<lb/>
表二聖之重歡誓竭駑軀少伸毫髮鳴鑾禹宂遥瞻方<lb/>
外之㳺問寢龍樓佇承天下之養<lb/>
<pb n="KR4d0138_WYG_044-3a"/>
　　上道君太上皇帝劄子<lb/>
臣聞南之與北相為盛衰非徒人為殆亦天數一昨金<lb/>
人縁藥師叛既陷燕山寖窺河北城壘相望而無藩籬<lb/>
之固牧守相視而無封疆之臣老將持兵望風先潰大<lb/>
河解凍乘桴競浮駿騎長驅於中原勁兵直指於魏闕<lb/>
以正月初七日迫邇都城刼掠士民焚蕩廬舎以大火<lb/>
船鐵騎攻水西門守衛之具辦於倉卒臣奉皇帝旨率<lb/>
勵將士誓以死守設械拒於汴流之中殺獲數千人迨<lb/>
<pb n="KR4d0138_WYG_044-3b"/>
曉方息復以銳兵攻酸棗門一帶驍勇之衆蜂屯蟻附<lb/>
渡壕臨城梯長如雲箭落如雨天地改色風沙晝昬人<lb/>
心震驚宗社危急臣奉皇帝旨將諸班直弓弩手救援<lb/>
躬冐矢石以摧其鋒令敢死士焚熱雲梯殺獲首領一<lb/>
人攻破其黨獲級甚衆賊兵乘栰以强弩射之往往没<lb/>
溺障汴河水令歸城壕水勢漲溢自夘及午賊兵方退<lb/>
却知我城中有備始遣使人同李鄴等計議臣等糾集<lb/>
將士欲以死戰皇帝以宗社生靈之故務令持重始議<lb/>
<pb n="KR4d0138_WYG_044-4a"/>
通和使者旁午冠葢相望累日而後議成皇帝聖徳格<lb/>
於曠古變鴟鴞為好音化虎狼為善類不愛金幣務保<lb/>
要害之地遂遣康王張邦昌使軍前悉如所請彼方退<lb/>
舎竢犒師之物以歸然邀求數多殫竭帑藏空匱民力<lb/>
不足以給之敵情難窺尤當預防臣見修治守禦之具<lb/>
訓練出戰之兵使彼蠲减所須之數果如期而退夫復<lb/>
何言萬一有跋扈之憑陵欲危宗社臣等當陳師鞠旅<lb/>
以圖進師神人共憤天必助之恭惟道君太上皇帝祗<lb/>
<pb n="KR4d0138_WYG_044-4b"/>
遹神考以文繼武天下稱其孝傳位聖子法堯禪舜<lb/>
天下稱其髙翠華南幸臣拘以職守不敢負羈紲以從<lb/>
艱難之秋冐處政機誓將肅清畿甸奉迎鑾輿矢心已<lb/>
明殞首何恨<lb/>
　　具奏到陳留見道君太上皇帝劄子<hi>靖康九年三月十六日得</hi>
　　　<hi>旨前去南京奉迎道君太上皇帝十七日行次陳留縣遇道君太上皇后船登舟奏事以事節</hi>
　　　<hi>并所得語言具劄子奏知</hi>
臣舟行離陳留縣三十五里遇道君太上皇后船臣同<lb/>
<pb n="KR4d0138_WYG_044-5a"/>
黄經臣於岸上起居訖蒙傳教旨勞問臣託内侍官李<lb/>
修等奏稟乞依趙野例至幄次前奏事奉教旨允臣即<lb/>
時登舟於簾前叙致訖拜具道陛下聖孝思慕之意及<lb/>
道君太上皇后平時保䕶之徳蒙問朝廷欲使於何處<lb/>
居止臣對以見遵奉道君太上皇帝聖旨指揮建擷景<lb/>
園為寜徳宫時暫居止他日須於龍徳宫側别建宫室<lb/>
方協典禮又蒙問時蹔居禁中有何不可臣對以天下<lb/>
大義惟禮與情情欲其通而禮所以節文之以皇帝聖<lb/>
<pb n="KR4d0138_WYG_044-5b"/>
孝殿下聖慈母子之情豈復有間但有司議禮以為稽<lb/>
之三従之義道君太上皇帝居龍徳宫未到闕間殿下<lb/>
欲以居禁中於禮未合恐非所以副天下之望蒙諭朝<lb/>
廷須是措置教是則得臣對以朝廷如此措置但欲協<lb/>
典禮順人情以副天下之望兩宫安則宗社天下安矣<lb/>
既退臣復召提舉人船内侍官李修等三人委曲諭以<lb/>
前說及天下大義皆以為然又蒙太上皇后賜食賜茶<lb/>
及賜一行官吏錢五百貫文遣李修諭臣既居寜徳宫<lb/>
<pb n="KR4d0138_WYG_044-6a"/>
後欲一到禁中瞻拜神御可否何如臣對以殿下既居<lb/>
寜徳宫皇帝自當時往省問如欲暫到禁中有何不可<lb/>
既而解船臣步即前路奉辭訖依禀聖旨迤邐前去迎<lb/>
奉道君太上皇帝臣竊謂太上皇后已有許居寜徳宫<lb/>
之意更望聖慈曲全孝道不須過有疑慮如不許使臣<lb/>
人従入皇城之類似不須如此乞與宰執問議使情無<lb/>
間阻别致生事為宗社生靈無疆之福臣不勝䖍禱之<lb/>
至<lb/>
<pb n="KR4d0138_WYG_044-6b"/>
　　進呈道君太上皇帝劄子<hi>靖康元年三月二十日到南京二十一日朝見</hi>
　　　<hi>道君太上皇帝賜對幄殿具劄子進呈</hi>
臣伏念自為布衣諸生即荷陛下教養叨塵科第實被<lb/>
異恩荐歴清華皆出親擢每思奮勵少答殊恩去歳蒙<lb/>
恩召還適遭冦戎犯闕逺邇震驚臣蒙今上皇帝委任<lb/>
於倉卒擾攘之際躬率將士以死捍賊所幸堅城可守<lb/>
援師漸集賊因悔禍而去此則上天垂祐宗廟社稷無<lb/>
疆之休也顧臣綿力薄材沮于羣議不能蕩馘醜虜以<lb/>
<pb n="KR4d0138_WYG_044-7a"/>
攄憤懑沗冐政府以懼以慚方今鑾輿旋軫二聖重歡<lb/>
稽之古今誠為稀有臣之區區志願粗畢已累具奏只<lb/>
候迎奉還闕乞身東歸安養疲耗伏望道君太上皇帝<lb/>
聖慈憐念舊物曲賜保全使獲退休里閭則終始仰荷<lb/>
天地大徳非臣糜捐所能報稱<lb/>
　　第二劄子<lb/>
臣伏以鑾輿南幸未數日間賊遽犯闕閉守捍禦者四<lb/>
十餘日方圍城之中今上皇帝瞻慕慈顔言輒涕下唯<lb/>
<pb n="KR4d0138_WYG_044-7b"/>
冀事定早獲奉迎還宫今幸賊已逺去中外寜謐翠華<lb/>
天旋將次畿甸宗室戚里父老民庶出宿跂望已逾旬<lb/>
日伏望聖慈早戒徒御言歸都城上以副皇帝孝思欲<lb/>
養之心下以慰臣子夙夜祈嚮之意天下不勝幸甚<lb/>
　　奏知朝見道君太上皇帝劄子<hi>靖康元年三月二十一日到南京朝</hi>
　　　<hi>見二十三日朝辭先以事節及所得聖語具劄子奏知</hi>
臣舟行二十日晚至南京詣道君太上皇帝行宫得旨<lb/>
令來日見二十二日早賜對幄殿首問臣離闕日皇帝<lb/>
<pb n="KR4d0138_WYG_044-8a"/>
聖躬萬福臣對以陛下聖孝思慕欲養之意數十言道<lb/>
君淚下稱皇帝仁孝四海皆知凡數十言次問臣賊馬<lb/>
到城下守禦次第臣以實奏知道君宣諭此中一一具<lb/>
知臣進劄子二紙其一乞鑾輿早還蒙道君宣諭本欲<lb/>
往亳州太清宫以道路阻水不果又欲居西洛以皇帝<lb/>
懇請之勤已降指揮更不戒行其一叙臣往蒙道君知<lb/>
遇及蒙陛下委任方艱難時得効犬馬之力只候迎奉<lb/>
還宫二聖重歡臣得乞身之意蒙道君撫勞再四及稱<lb/>
<pb n="KR4d0138_WYG_044-8b"/>
陛下書中褒奬之語面賜臣玉帶一條并金魚袋令臣<lb/>
即時繫服又言行宫人皆喜公来且以此安慰其心臣<lb/>
拜謝訖退蒙遣使臣賜臣酒菓香藥等是日本欲詣天<lb/>
慶觀鴻慶宫神霄宫燒香聞臣催促奉迎禁衛儀物等<lb/>
將到遂展一日仍有旨令臣扈從二十二日早道君令<lb/>
蔡攸鄭詳凡三次諭及稱七寳輦皇帝未曽御禮數太<lb/>
過欲只乗簥子如何臣對以陛下出自聖意專以此奉<lb/>
迎道君願乗御使南都士民聳觀盛事是日臣同趙野<lb/>
<pb n="KR4d0138_WYG_044-9a"/>
宇文粹中蔡攸等扈從三處燒香觀者如堵莫不感悅<lb/>
既歸行宫召臣對便殿具道所以内禪之意並出親書<lb/>
青詞草令臣齎示宰執等及言前日措置未當數事臣<lb/>
逐一解釋道君宣諭此等皆末事但勿為形迹使四海<lb/>
觀㸔不好即得臣對以陛下聖孝欲極四海之奉以養<lb/>
道君皇帝倉卒擾攘之中朝廷有司措置施行或有未<lb/>
至願以保全宗社大計為念細故不足深責陛下惟恐<lb/>
少有不當道君意者日夕憂慮至於全不進膳願有以<lb/>
<pb n="KR4d0138_WYG_044-9b"/>
慰安之以副天下之望道君諭臣言尋常只為性快有<lb/>
些小事只欲說破便無事公盡見此中底裏来早辭畢<lb/>
先歸逹此意慰安皇帝因袖中出書付臣仍謂臣曰公<lb/>
輔助皇帝捍賊守宗社有大功若能調和父子間使無<lb/>
疑阻當書名青史垂之萬世臣感泣再拜受命又出小<lb/>
字書數事令臣奏知皆微末易從之事容臣到闕日面<lb/>
奏今具合奏知事如右<lb/>
　　乞納玉帶劄子<lb/>
<pb n="KR4d0138_WYG_044-10a"/>
臣比者奉迎蒙道君太上皇帝以陛下過有褒奬之語<lb/>
形於書問特賜臣玉帶古簡恩禮隆厚實非㣲臣所可<lb/>
克當但以上皇宣諭再三而臣之此行正欲調和兩宫<lb/>
使無疑阻不敢不受昨日奏對已嘗具劄子乞行繳進<lb/>
并賜銀絹等不曽請受乞納左藏庫以助軍費伏蒙聖<lb/>
恩不允所請臣雖巳拜命退竊維念以無功而享厚賜<lb/>
實所難當伏望聖慈許依前劄所請特令繳納以安愚<lb/>
分取進止<lb/>
<pb n="KR4d0138_WYG_044-10b"/>
　　　御筆<lb/>
　所乞不允可便收邊事方急来日留身面奏<lb/>
　　奏道君太上皇帝劄子<hi>道君行至拱州降賜御筆令奏稟欲留内侍馮彦等</hi>
　　　<hi>事具劄子奏知</hi>
臣伏奉道君太上皇帝特賜御筆恭審鑾輿已次拱輔<lb/>
即日季春極暄聖躬萬福臣子之情不勝感抃但恩禮<lb/>
過當非所敢承豈任惶懼伏奉處分令具奏使臣馮彦<lb/>
等事臣今早入對已即時奏聞得旨專遣中使致書問<lb/>
<pb n="KR4d0138_WYG_044-11a"/>
聖意所欲留者當稟聖訓然臣見以憂虞之餘心力凋<lb/>
耗已入劄子乞罷知樞宻事外任宫祠恐不獲前路迎<lb/>
候無任瞻天仰聖激切屏營之至<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_044-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻四十四<lb/>
</p>
<p>
</p>
  </div>
</body>
</text>
</TEI>
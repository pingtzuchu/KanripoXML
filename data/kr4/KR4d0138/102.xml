<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百二</head>
    <p>
<pb n="KR4d0138_WYG_102-1a"/>
欽定四庫全書<lb/>
　梁谿集巻一百二　　　　　宋　李綱　撰<lb/>
　　表劄奏議六十四<lb/>
　　　論使事劄子　　　　辭免知潭州奏狀<lb/>
　　　辭免知潭州兼荆湖南路安撫大使奏狀<lb/>
　　　辭免第三奏狀　　　允詔<lb/>
　　　謝免荆湖南路安撫大使兼知潭州依舊宫祠<lb/>
　　　　表<lb/>
<pb n="KR4d0138_WYG_102-1b"/>
　　論使事劄子<lb/>
臣竊見朝廷遣王倫使金國奉迎梓宫徃返屢矣今者<lb/>
倫之歸與金使偕乃以江南詔諭為使名四方傳聞無<lb/>
不駭愕何者兩國通使講好息兵以禮為先自敵以上<lb/>
無所不用其至禮之經也乃今不著國號而曰江南不<lb/>
云通問而曰詔諭此何禮也宋有天下㡬二百年祖功<lb/>
宗徳以聖繼聖聲教溢於四表炎運中微夷狄亂常馴<lb/>
致靖康之變國祚㡬絶頼陛下總師大河之北入繼大<lb/>
<pb n="KR4d0138_WYG_102-2a"/>
統羣臣推戴克受天命履大寳臨萬邦為神民萬物之<lb/>
主一紀於兹矣敵人遣使乃敢命名如此自古夷狄陵<lb/>
侮中國未有若斯之甚者原其所自皆吾謀慮弗臧不<lb/>
能自治自强偷安朝夕無久逺之計羣臣誤陛下之所<lb/>
致也臣請試為陛下詳言之方靖康末金人破都城毁<lb/>
宗社逼二聖鑾輿以北遷易姓建號而陛下應天順人<lb/>
光復舊業自我視彼則仇讎也自彼視我則腹心之疾<lb/>
也豈復有可和之理然而朝廷遣使通問冠葢相望於<lb/>
<pb n="KR4d0138_WYG_102-2b"/>
道路卑辭厚幣無所愛惜者正以二聖在其域中為親屈<lb/>
已不得已而然猶有說也至去年春兩宫凶問既至陛<lb/>
下抱哀䘖恤創鉅痛深雖未能躬率六師以報不共戴<lb/>
天之讐猶當寢罷使者絶不與通以正仇讐之名慎固<lb/>
封守選練將帥以為自保之計觀釁待時動必有功傳<lb/>
曰名其為賊敵乃可服欲正仇讐之名以張恢復之本<lb/>
正在此時而朝廷失策復遣使以迎梓宫亟徃遄返帑<lb/>
藏為虚初不得其要約今者敵使荐至廼建詔諭之號<lb/>
<pb n="KR4d0138_WYG_102-3a"/>
公肆陵侮不知朝廷將何以應之夫奉迎梓宫乃陛下<lb/>
孝思罔極在人情不得不如此者然金人狡獪動出計<lb/>
謀我以誠求彼以詐應借此為重成其姦心不知朝廷<lb/>
何所憑信臣恐墮其計中禍難之未艾也臣聞忠信為<lb/>
周古者遣使以忠信為主故小雅於皇皇者華君遣使<lb/>
臣之詩諏謀度詢必以周爰為言使不忠信為國之患<lb/>
非淺淺也彼王倫何為者市井駔儈之才左右賣國之<lb/>
伍三尺之童皆知其不足信而朝廷信之此必有甘言<lb/>
<pb n="KR4d0138_WYG_102-3b"/>
以中朝廷之欲臣恐聽虚詞而受實患如楚之信張儀<lb/>
以求商於之地也且倫使亊初以奉迎梓宫為指而金<lb/>
使之來乃以江南詔諭為名循名責實已自乖戾則其<lb/>
所以罔朝廷而生後患者不待詰而可知臣在逺方雖<lb/>
不足以知其曲折然以愚意料之彼為此名以遣使其<lb/>
邀求大略有五必降詔書欲陛下屈體降禮以聽受一<lb/>
也必有赦文欲朝廷宣布頒示郡縣二也必立約束欲<lb/>
陛下奉籓稱臣禀其號令三也必求嵗賂廣其數目使<lb/>
<pb n="KR4d0138_WYG_102-4a"/>
我坐困四也必求割地以江為界淮南荆襄四川盡欲<lb/>
得之五也此五者朝廷從其一則大事去矣天子之令<lb/>
曰詔臣下則以禀令受詔為事倘屈體降禮權時之宜<lb/>
以聼其詔令則君臣之分定矣君臣尊卑如天地相逺<lb/>
降尊就卑以天為地可乎其不可者一也天子之恩曰<lb/>
赦臣民則以遇赦該恩為幸倘朝廷宣布頒示郡縣則<lb/>
天下知朝廷之勢去士民之心離矣其不可者二也履<lb/>
至尊以制六合曰天子謹制度以為諸侯曰藩臣天子<lb/>
<pb n="KR4d0138_WYG_102-4b"/>
出命者也藩臣禀令者也倘奉藩稱臣禀其號令則事<lb/>
不在我國家之勢傾矣其不可者三也朝廷全盛之時<lb/>
嵗賂金人百五十萬猶不能給遂至敗盟今日保據東<lb/>
南財用鮮少又有飬兵之費日益窘廹而欲增賂以求<lb/>
全葢亦難矣其不可者四也淮南荆襄江浙之屏蔽也<lb/>
四川天下之上流也不能措畫屛蔽保有上流資天險<lb/>
結人心以為固而欲割要害之地棄民以求安必無之<lb/>
理其不可者五也金人變詐不測貪婪無厭縱使聽其<lb/>
<pb n="KR4d0138_WYG_102-5a"/>
詔令奉藩稱臣其志猶未已也必繼其號召或使親迎<lb/>
梓宫或使單車入覲或使移易將相或使改革政事或<lb/>
竭取賦稅或朘削土宇從之則無有藝極一不從則前<lb/>
功盡廢反為兵端以謂權時之宜聼其邀求可以無後<lb/>
悔者非愚則誣也使國家之勢单弱果不足以自振不<lb/>
得已而為此固亦無可奈何今土宇之廣猶半天下臣<lb/>
民之心戴宋不忘與有識者謀之尚足以有為豈可忘<lb/>
祖宗之大業生靈之屬望弗慮弗圖遽自屈服祈哀乞<lb/>
<pb n="KR4d0138_WYG_102-5b"/>
憐冀延旦暮之命哉昔少康以一旅之衆祀夏配天不<lb/>
失舊物光武騎牛從軍殺新野尉然後得馬率烏合三<lb/>
千破尋邑百萬遂定中興之業晉保江左財用匱乏王<lb/>
導至身衣練布誘善賈以濟國用卒延國祚百有餘年<lb/>
今朝廷亊力雖不足以望全盛之時然將士如雲帯甲<lb/>
之卒數十萬士馬之盛豈不過於少康光武榖粟金帛<lb/>
運漕不絶舳艫相䘖財用之多豈不過於東晉有可爲<lb/>
之資而陛下又有過人之聰明何憚不為而欲北面以<lb/>
<pb n="KR4d0138_WYG_102-6a"/>
事仇讎甘受此屈辱也夫自古創業中興之主多由布<lb/>
衣奮空拳以取天下非吾之兵民財用而吾能因而用<lb/>
之積累以成帝王之業詒謀子孫垂裕無窮今兵民財<lb/>
用皆祖宗之所以遺我者而陛下不思所以用之遽欲<lb/>
委身束手受制於仇讎之手此臣之所不曉也陛下縱<lb/>
自輕奈宗社何奈天下臣民何奈後世史册何且立大<lb/>
事建大功者必以作士氣得人心為先而號令賞罰者<lb/>
其具也人心士氣在今日雖已不及建炎之初然審號<lb/>
<pb n="KR4d0138_WYG_102-6b"/>
令明賞罰以振起之尚為我用陛下一受制於强敵號<lb/>
令賞罰皆不由於已出士氣日索人心日離將士益桀<lb/>
驁而不可馭民庻益泮渙而不可蓄威令一去如神龍<lb/>
之失水為螻蟻所困後雖悔之噬臍何及此臣所以夙<lb/>
夜痛憤而寒心也議者必謂勢有强弱弱者必服於强<lb/>
故太王事狄勾踐事吳孫權事魏皆行權以濟大業藉<lb/>
此以感動聖意臣皆以為不然昔者大王居邠狄人侵<lb/>
之事之以珠玉犬馬皆不得免徙居岐山之下從之者<lb/>
<pb n="KR4d0138_WYG_102-7a"/>
如歸市狄人乃已今陛下能以此已金人之侵乎勾踐<lb/>
身入吴以為臣僕僅得歸國枕戈嘗膽卒以報吳今陛<lb/>
下能以此報金人之仇乎孫氏起於江東未能自立故<lb/>
臣魏以俟時今陛下藉祖宗二百年之基業縱使未能<lb/>
恢復土宇豈可不自愛重而怖懼屈服以貽天下後世<lb/>
之譏議哉為此說者但欲求合於朝廷之意而不顧患<lb/>
禍之在後臣愚竊以為過矣昔趙欲帝秦魯仲連辭而<lb/>
折之以謂秦帝則諸侯皆為所制不聽命則誅戮隨之<lb/>
<pb n="KR4d0138_WYG_102-7b"/>
欲帝秦者知其利而不知其害秦非禮義之國仲連有<lb/>
蹈東海而死耳不忍為之民也新垣衍屈不果帝秦而<lb/>
秦師為之退舎曺操以十萬衆臨荆州勢揺東南雖張<lb/>
昭亦欲迎之周瑜為孫權畫策以謂如臣者何徃不可<lb/>
將軍安所容乎權拊案大悟遂有赤壁之戰而鼎足之<lb/>
勢成此二人者其所陳說深切著明二君聽之遂能反<lb/>
禍以為福轉敗而成功胷中照了明白洞達果斷而不<lb/>
疑也今彼使之來其用事者未必不以兵隨之以為脅<lb/>
<pb n="KR4d0138_WYG_102-8a"/>
制之術顧朝廷所以措置者如何耳措置有備雖苻堅<lb/>
百萬之師不足畏措置無術雖數千百騎便足以為吾<lb/>
擾方危廹之秋無排難觧紛之略則無貴於智者矣朝<lb/>
廷自十數年來議論不一執守不堅無規模素定之計<lb/>
玩嵗愒日茍且過時無積累就緒之功唱為和議者紛<lb/>
紛趣度目前而不以後艱為念以致今日之陵侮非偶<lb/>
然也忠義之士懐才抱智不能自達者顧豈乏人臣願<lb/>
陛下特留聖意且勿輕許深詔羣臣講明利害可以長<lb/>
<pb n="KR4d0138_WYG_102-8b"/>
久之策悉以上聞陛下擇其善者而從之廣謀兼慮而<lb/>
不偏聽於今日事必有所補臣昨於建炎元年嘗獻國<lb/>
是之說以謂朝廷不能自强自治但欲卑屈以從之雖<lb/>
至於奉藩稱臣敵人之謀勢猶未已又於紹興五年䝉<lb/>
降詔訪問嘗獻乞罷議和之說以謂遣使議和敵人必<lb/>
制我以必不敢為之謀邀我以必不可從之事非徒無<lb/>
益而有害於吾自治自强之計為患甚深區區之忠幸<lb/>
䝉睿察今日之事無他遣使議和不已使敵人得窺伺<lb/>
<pb n="KR4d0138_WYG_102-9a"/>
謀畫皆引惹之所致也臣願陛下為宗社大計萬機之<lb/>
餘長慮卻顧覧前古之興亡究今日之利害儻或權時<lb/>
之宜禀其號令自後别有湏索如前所陳復禀正朔易<lb/>
服色趣朝㑹擅誅賞盡取鞍馬器甲之類當如何處之<lb/>
而吾之士氣既索如何可以復振人心既離如何可以<lb/>
復收國勢既傾如何可以復定今日執和議生事者果<lb/>
能任其責而保其必不然乎逺察太王勾踐之事與今<lb/>
日不同深味仲連周瑜之言與今日相若利害昭然矣<lb/>
<pb n="KR4d0138_WYG_102-9b"/>
臣世受國恩奉事三朝䝉陛下知遇尤厚常願奮不顧<lb/>
身以徇國家之急今事勢危廹所以應之一失機㑹則<lb/>
禍難相尋為害有不可勝言者又非前日之比區區孤<lb/>
忠願效愚計第恐朝廷不能用之夫用不用在朝廷而<lb/>
臣激於義有不得不言者惟陛下留神幸察臣竊觀國<lb/>
家之與金人勢不兩立而今日之事止在於絶之與通<lb/>
亦不難决也與之通則聽其號令而臣屬之動為所制<lb/>
身危國蹙必至於亡而後已與之絶則圖所以自治自<lb/>
<pb n="KR4d0138_WYG_102-10a"/>
强者選將勵兵待其來而禦之勝負之勢猶未定也與<lb/>
其事不共戴天之讎仰愧宗廟俯失士民之心而終歸<lb/>
於亡貽羞無窮曷若幡然改圖正仇讎之名辭順理直<lb/>
以作士民之氣猶可以履危而求安轉亡而為存未為<lb/>
失䇿也二者利害相去逺矣臣願陛下出自睿斷正王<lb/>
倫誤國之罪而肆諸市朝彼使未入境則卻而弗納已<lb/>
入境則拘留而勿遣降哀痛罪已之詔深咎前日和議<lb/>
之失丁寧反覆其言切至以激勵天下臣民將士之心<lb/>
<pb n="KR4d0138_WYG_102-10b"/>
盡取賂遺敵人金帛以募敢死之士訓練習服以守邊<lb/>
疆以備不虞以制敵人衝突此計既定詔㫖既頒臣將<lb/>
見人情翕然回心易慮天地神明亦當助順强敵之師<lb/>
不戰而自屈矣然後據江淮以為固進賢俊退佞諛修<lb/>
政事明賞刑治軍旅積金榖待時而奮以圖恢復此豈<lb/>
可與受制於人甘心屈辱同日而語哉且劉豫者金人<lb/>
之所立八九年間豫之所以奉金人者可謂至矣一旦<lb/>
廢棄如弁髦土梗何則彼為利謀而初不以恩信為事<lb/>
<pb n="KR4d0138_WYG_102-11a"/>
也陛下視金人之於我孰與於豫豫猶如此於我可知<lb/>
彼雖以江南數千里地王我為言猶不足信而况於復<lb/>
故境歸侵疆乎唯智者可與料敵唯明者可與照姦陛<lb/>
下或以臣言為未然願降臣章與羣臣之有智略者慮<lb/>
而圖之勿為單見之所惑勿為讎敵之所欺勿至將來<lb/>
追悔不及而後悔則宗社生靈之福也傳曰日中必熭<lb/>
操刀必割時乎時不再來臣言可採陛下斷而行之勿<lb/>
疑以為議論乖謬而害於今日之至計願先斧鉞之戮<lb/>
<pb n="KR4d0138_WYG_102-11b"/>
以懲妄發夫主憂臣辱主辱臣死國家事勢至此死何<lb/>
足惜惟陛下裁幸臣昨任江西安撫制置大使日因淮<lb/>
西酈瓊之變以已見利害具奏申聞誤䝉聖恩降詔奬<lb/>
諭以疏中論及侍從臺諫以謂侍從者論思獻納之官<lb/>
臺諫者耳目腹心之寄以言為職類皆毛舉細故以塞<lb/>
責所論不過簿書資格守卒令丞除授之失當至於國<lb/>
家大計係宗社之安危生靈之休戚初未聞有一言及<lb/>
之遂犯臺諌之怒厚誣醜詆以無為有羣起而攻之伏<lb/>
<pb n="KR4d0138_WYG_102-12a"/>
䝉聖慈洞照非辜力賜保全使得歸休山林飬痾藏拙<lb/>
臣之為幸大矣䝉垢忍恥不敢自明緘口結舌不敢復<lb/>
與世事故芻蕘之言久不上達然惓惓之心未嘗一日<lb/>
不在赤墀之下也今聞使事方亟所係國體非輕存亡<lb/>
之端非獨安危而已臣不勝憤懣敢以狂瞽干冐天聰<lb/>
罪當萬死俯伏俟命<lb/>
　　辭免知潭州奏狀<lb/>
右臣今月二十日准尚書省劄子二月八日三省同奉<lb/>
<pb n="KR4d0138_WYG_102-12b"/>
聖㫖差臣知潭州臣聞命震驚罔知所措伏念臣受材<lb/>
謭薄賦分竒窮誤被使令荐更方面無絲髮之功以報<lb/>
殊遇有丘山之咎以致煩言閑廢以來嵗月未久遽䝉<lb/>
抆拭復界籓維自顧何人可以當此矧湖湘之重地乃<lb/>
東南之上流兵火之餘冦盜未靖師帥之選授受惟難<lb/>
如臣憂患餘生疾疢交作血氣凋零精力弗强自藏寂<lb/>
寞之濵尚嗟衰瘁儻膺繁劇之寄必致顛隮伏望聖慈<lb/>
垂情舊物憐駑馬之已老哀倦翮之屡傷特降俞音收<lb/>
<pb n="KR4d0138_WYG_102-13a"/>
回成命使遂安于丘壑庻或保於桑榆仰報大恩願期<lb/>
他日<lb/>
　　辭免知潭州兼荆湖南路安撫大使奏状<lb/>
右臣近准尚書省劄子二月初八日三省同奉聖㫖差<lb/>
臣知潭州已具奏辭免未奉回降指揮續准尚書省劄<lb/>
子二月十一日三省同奉聖㫖除臣兼荆湖南路安撫<lb/>
大使又准尚書省劄子二月十五日奉聖㫖令臣不候<lb/>
受告般家接人疾速前去之任仰荷聖恩不勝震懼竊<lb/>
<pb n="KR4d0138_WYG_102-13b"/>
念臣自朝廷多事以來每被使令不敢辭難而臣禀性<lb/>
迂愚動輙妄發易犯衆怒自致煩言昨者䝉恩起廢兩<lb/>
帥江湖但知激勵以向前不虞彈射之在後皆遭白簡<lb/>
公肆詆誣以是為非以無為有凡鄉黨自好之士所不<lb/>
為者猥𤨏汚衊無所不至雖䝉朝廷洞照曲賜保全置<lb/>
而不問然露章既傳孰不駭愕臣深惟大臣之義獲謗<lb/>
于時但當静黙循省以冀朝廷之見察不敢自明孤逺<lb/>
寡與又無為臣言者包羞忍恥分老山林藏拙待盡絶<lb/>
<pb n="KR4d0138_WYG_102-14a"/>
意榮望豈謂天恩軫念舊物亟加甄錄不終棄捐收於<lb/>
寂寞之濵付以兵民之重雖韓安國起徒中而為内史<lb/>
張敞由亡命而綰郡章較臣所䝉何足為喻然長沙乃<lb/>
臣舊治當時不以善去今日何可在行即使臣頑鈍無<lb/>
恥貪戀恩渥延見吏民何以為顔况臣齒髪浸暮衰病<lb/>
相仍積憂熏心精力頓耗儻不自量復當重寄必致疎<lb/>
虞以誤國事所繫匪輕伏望聖慈察臣惓惓之誠非敢<lb/>
餙說託故為辭特降其睿㫖追寢成命許臣依舊外任<lb/>
<pb n="KR4d0138_WYG_102-14b"/>
宫觀庶㡬晚節不至顛隮天地父母之恩終期報稱<lb/>
　　辭免第三奏狀<lb/>
右臣伏䝉聖慈以臣具奏辭免新除知潭州兼荆湖南<lb/>
路安撫大使特降詔書不允者仰戴天恩第深感涕臣<lb/>
聞人君知人善任使則足以成功人臣奉公匪懈則足<lb/>
以稱職各盡其道非相為賜也臣以散材遭逄休運䝉<lb/>
陛下起於罪戾閒廢之中付以方面兵民之寄者屢矣<lb/>
德厚恩深每欲黽勉自竭以圖報萬一而以迂踈之故<lb/>
<pb n="KR4d0138_WYG_102-15a"/>
無周身之術動致煩言溷瀆宸聼卒不能有以少稱知<lb/>
遇之意此臣所以夙夜感歎而不遑啓處也今者罷自<lb/>
江西為日未久又䝉湔洗畀以帥權雖陛下日月之光<lb/>
幽隐必燭而微臣螻蟻之跡跼蹐靡容昔漢文帝聞季<lb/>
布賢召之既而罷歸布曰陛下以一人譽召臣一人毁<lb/>
去臣恐天下有識者有以窺陛下也顧臣區區之進退<lb/>
如䨇鳬乘鴈之去來何足少多然數年之間亟奮亟躓<lb/>
上累陛下知人任使之明實有係於國體况臣衰病日<lb/>
<pb n="KR4d0138_WYG_102-15b"/>
加精力凋耗積以憂患心氣不寧豈可復當上流重鎮<lb/>
之任伏望聖慈察臣精誠非敢餙說以辭難檢㑹臣累<lb/>
奏追寢成命依舊外祠以安愚分臣不勝祈天望聖激<lb/>
切屏營之至<lb/>
　　允詔<lb/>
勅李某省所奏乞檢㑹累奏依舊外祠事具悉朕念逺<lb/>
民且以湖湘帥閫之重簡求宿望徃鎮臨之卿許國之<lb/>
忠不擇地而安有自來矣兹覽來疏至於再三是何辭<lb/>
<pb n="KR4d0138_WYG_102-16a"/>
之力也重違卿意其復以真祠之祿從所便安抑不失<lb/>
朕體貎之意可依所請依舊提舉臨安府洞霄宫任便<lb/>
居住故兹詔示想宜知悉夏熱卿比平安好遣書指不<lb/>
多及<lb/>
　　謝免荆湖南路安撫大使兼知潭州依舊宫祠表<lb/>
籲天請命方虞雷電之誅稱物施仁遽霑雨露之澤荷<lb/>
恩益腆撫巳増慚<hi>中謝</hi>伏念臣少也過庭嘗聞詩禮之<lb/>
訓晚而遇主濫陪宰輔之司雖迂䟱素乏經世之逺猷<lb/>
<pb n="KR4d0138_WYG_102-16b"/>
而拙性常謹律身之小節坐罹䜛毁皆出怨仇馬援讒<lb/>
深誰與辨明於薏實羲之誓墓但期終老於蘭亭豈謂<lb/>
大君未忘一介起於閑地付以名籓而臣景迫桑榆衰<lb/>
先蒲柳憂畏甚矣直類傷弓之禽疲瘵薾然久抱負薪<lb/>
之疾既不獲黽勉以承命又深懼稽遲之速辜夙夜靡<lb/>
遑進退維谷念父母之於厥子惟疾痛之為憂而天地<lb/>
之於羣生俾飛潛之各遂力布由中之懇果䝉從欲之<lb/>
私琳館優游尚叨厚廪海邦深逺仍許便居此盖伏遇<lb/>
<pb n="KR4d0138_WYG_102-17a"/>
皇帝陛下體道宅心用人維已不遺簪履之舊物每賜<lb/>
記憐尤矜樗櫟之散材曲加庇覆致滋孤陋亦獲保全<lb/>
臣敢不克戒暮塗益修素履甘山林之寂寞一洗五十<lb/>
七年之非馮香火之因緣上祝億千萬嵗之夀<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_102-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁溪集巻一百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻二十八</head>
    <p>
<pb n="KR4d0138_WYG_028-1a"/>
欽定四庫全書<lb/>
　梁谿集巻二十八　　　　　宋　李綱　撰<lb/>
　　詩二十四<hi>辛亥嵗以後作六十四首</hi>
　　　上元日同王豐甫葉夢授㑹飲<lb/>
　　　聞建冦逼境擕家將由樂沙縣以如劔浦<lb/>
　　　次沙陽留題寓軒　　留題凝翠閣二絶<lb/>
　　　過羅疇老故居有感二首<lb/>
　　　興國璨老浴室新成以伽佗見示戲成三絶句<lb/>
<pb n="KR4d0138_WYG_028-1b"/>
　　　宿開平寺二首<lb/>
　　　道延平適風雨大作土人謂之劒歸<lb/>
　　　題王氏志嘉堂二首<lb/>
　　　追次東坡和鬱林王守韻<lb/>
　　　遊包道士山居　　　自劒浦乗舟至水口<lb/>
　　　温水二絶　　　　　次韻周元仲見寄二首<lb/>
　　　許崧老三友篇贈珪老<lb/>
　　　周元仲來自湖外傳示崧老贈東林珪三友篇<lb/>
<pb n="KR4d0138_WYG_028-2a"/>
　　　　讀之慨然因次其韻<lb/>
　　　遊賢沙鳳池二首　　次韻奉酬鄧成材二首<lb/>
　　　次韻陳中玉大卿二首<lb/>
　　　遊鼓山靈源洞次周元仲韻<lb/>
　　　六言頌六首贈安國覺老<lb/>
　　　寄吕相元直　　　　留題天寧明極堂<lb/>
　　　松風堂長篇　　　　次韻劉倅寄荔支<lb/>
　　　初秋訪許子大於東山大乗寺<lb/>
<pb n="KR4d0138_WYG_028-2b"/>
　　　王豐甫待制㑹宴湖亭<lb/>
　　　秋日奉陪王豐甫許子大康平仲遊賢沙宿鳳<lb/>
　　　　池登昇山偶成二首<lb/>
　　　次王豐甫韻<lb/>
　　　次韻王豐甫同遊西禪斗車堂<lb/>
　　　九日諸季散處長樂外邑悵然有懷二首<lb/>
　　　次韻陳中玉大卿見贈二首<lb/>
　　　送周元仲訪親桐廬<lb/>
<pb n="KR4d0138_WYG_028-3a"/>
　　　鄭夢錫教授送黄精以詩答其意<lb/>
　　　初見梅花三絶　　　奉寄吕丞相元直二首<lb/>
　　　以舊賜戰袍等贈韓少師二首<hi>并序</hi>
　　　奉贈宣撫孟參政二首<lb/>
　　　題止戈堂二首<lb/>
　　上元日同王豐甫葉夢授㑹飲<lb/>
當年玉輦侍端門豈意風塵四海奔正恐溪山太寥落<lb/>
也将燈火照黄昏月華清切人千里曲調凄涼酒一樽<lb/>
<pb n="KR4d0138_WYG_028-3b"/>
多謝故人相煖熱感時撫事祗銷魂<lb/>
　　聞建冦逼境擕家將由樂沙縣以如劒浦<lb/>
我來寓杉江客館未煖席紛然羣盜起環境暗鋒鏑束<lb/>
装呼僕夫又復事逺適峩峩章源嶺峻峭初未識攀援<lb/>
僅能進十歩九傾側風吹霧雨氷草木盡矛㦸朝登暮<lb/>
始降落日半天赤兒童飢屢啼徒御疲已極薄逰玉華<lb/>
洞庶可稍休息東郊遽不開蜂蟻迭呑食避冦如避弩<lb/>
吾敢憚行役驅車適沙陽頗喜田野闢雖經兵火餘邑<lb/>
<pb n="KR4d0138_WYG_028-4a"/>
屋幸如昔舊遊疑夢中一一有遺跡寓軒存佛宫脩竹<lb/>
自春色峥嶸凝翠閣尚對七峯碧故人皆避地誰與道<lb/>
胸臆理舟劍浦行稍就寛曠域溪流正湍暴惡子亦充<lb/>
斥脫身險阻中恊濟藉衆力吟哦杜陵詩妙語皆中的<lb/>
喪亂古今同臨風意如織<lb/>
　　次沙陽留題寓軒<lb/>
一紀重來一夢中寓軒脩竹自春風故人散去因羣盜<lb/>
舊意相親惟七峯溪上偶存凝翠閣圃中安往樂全翁<lb/>
<pb n="KR4d0138_WYG_028-4b"/>
感時不用頻惆悵萬法從來本是空<lb/>
　　留題凝翠閣二絶<lb/>
重到沙陽十二春新罹兵火為傷神欲論舊事無知者<lb/>
只有青山是故人<lb/>
山秀波平望不窮此身渾堕翠光中兵戈滿眼棲何地<lb/>
注目溪頭羣玉峯<lb/>
　　過羅疇老故居有感二首<lb/>
鳳去梁摧忽十年空餘文翰世間傳池臺春色仍依舊<lb/>
<pb n="KR4d0138_WYG_028-5a"/>
几杖遺音猶隠然把酒屢陪髙閣醉揮毫㡬和白雲篇<lb/>
追尋舊事如疇昔淚濕幽花曲檻前<lb/>
一别那知生死分亂離重到徳公門雷張蓮社舊同約<lb/>
詢惠滄洲徒有言江海凄涼人巳逺園林蕭瑟劍空存<lb/>
我來痛恨怱怱去宿草無因奠一樽<lb/>
　　興國璨老浴堂新成以伽佗見示戲成三絶句<lb/>
湛然定水滿新池試浴金毛獅子兒普願衆生盡無垢<lb/>
此身何惜汗成泥<lb/>
<pb n="KR4d0138_WYG_028-5b"/>
湯泉海湧氣雲蒸垢去心安身倍輕誰道圓通非外䕶<lb/>
却因妙觸得宣明<lb/>
池中巳具八功德浴處還敷七浄華妙體本來塵不染<lb/>
何妨癢處與抓爬<lb/>
　　宿開平寺去劍浦二十里有泉石之勝曩與郡守<lb/>
　　　謝德夫同遊今一紀矣溪山草木依然住持猶<lb/>
　　　舊人也感嘆有作二首<lb/>
舊遊渾似夢佳處每難忘地僻溪山秀春深草木香世<lb/>
<pb n="KR4d0138_WYG_028-6a"/>
途方梗棘老景自凄涼衲子那知此閑中氣味長<lb/>
往年同謝老勝賞到開平步屧山雲細回舟溪月清光<lb/>
隂雙轉轂身世兩浮萍願卜幽棲地翛然得此生<lb/>
　　道延平適風雨雷電大作土人謂之劒歸有感<lb/>
干將未發埋酆城光氣上騰干列星張雷博識各有得<lb/>
神物終合歸延平没人下視不可取天矯巳作虬龍形<lb/>
至今千載有肸蠁往往出入驅雷霆我來弭櫂雙溪上<lb/>
正晝雲霧忽晦暝金蛇掣電起潭底霹靂洊作聲轟轟<lb/>
<pb n="KR4d0138_WYG_028-6b"/>
土人謂是劍歸候連日風雨資芽萌嗟嗟爾劍誠有靈<lb/>
胡不奮飛輔助討不庭羣兇塞路盜賊横夷狄外侮方<lb/>
驕獰佩之其人得所託蠧國害民姦腰佞領邐迤皆削<lb/>
平何為終日但長嘯時出光怪驚動無知氓<lb/>
　　題王氏志嘉堂二首<lb/>
秀嶺雲屏擁湍流玉佩鏘竹光深鎻翠蘭氣暗騰芳豈<lb/>
謂兵戈日來登君子堂美才方世用嘉遯自難忘<lb/>
茗飲過溪閣蕭然泉石幽雨餘空翠濕春老碧鮮浮行<lb/>
<pb n="KR4d0138_WYG_028-7a"/>
止隨時運笑談銷客愁遯亨真我事暮景付滄洲<lb/>
　　追次東坡和鬱林王守韻<lb/>
蓋世文章妙語言誰令骨相似虞翻玉堂大手空遺跡<lb/>
海島幽棲有斷垣仙去公寧懷此土生還我亦荷寛恩<lb/>
龍虬滿紙疑飛動尚想揮毫氣象軒<lb/>
　　遊包道士山居<lb/>
何日養鉛丹幽居紫翠間架巖開户牖隠几俯溪山昔<lb/>
到渾如夢今遊更覺閒兵戈知滿地佳處且躋攀<lb/>
<pb n="KR4d0138_WYG_028-7b"/>
　　自劍浦乗舟至水口溪流方漲備見湍激奔猛之<lb/>
　　　状賦詩以紀其事<lb/>
避地適南土捨車登葉舟春溪渾帶雨霽石出如牛詰<lb/>
曲知操妙飄騰覺去遒烟籠嵐翠滴灘激浪花浮亷利<lb/>
森排㦸盤回巧轉輈輕生真可戒快意且銷憂灩澦過<lb/>
三峽蓬壺訪十洲平生志江海暮景侣巢由易象觀嘉<lb/>
遯騷經賦遠遊扁舟入吾手此外更何求<lb/>
　　温泉二絶<lb/>
<pb n="KR4d0138_WYG_028-8a"/>
温冷泉源各自流天教施浴雪峯陬衆生塵垢何時盡<lb/>
汨汨人間幾度秋<lb/>
玉池金屋浴蘭芳千古華清第一湯何似此泉澆疾病<lb/>
不妨更入荔枝郷<lb/>
　　次韻周元仲見寄二首<lb/>
凌雲健筆有神鋒抵掌髙談久不同江上過從猶宿昔<lb/>
嶠南遊歴徧西東山川多助新詩裏花鳥愁添老眼中<lb/>
萬里歸來好同隠竹林今祗欠王戎<lb/>
<pb n="KR4d0138_WYG_028-8b"/>
五年奔走敝征衣海上相親半是黎望斷故園無旅鴈<lb/>
心驚中夜聽荒鷄豈知南渡能還北更笑東來又向西<lb/>
多謝故人尋訪意千山萬水不曾迷<lb/>
　　許崧老三友篇贈珪老<lb/>
平生我三友四海吳李孫抱能不時施戎馬生中原孫<lb/>
既北隨難落日黄塵昏吳亦南投荒蠻瘴愁朝暾李今<lb/>
又去我浮槎雜鼉黿飛濤渺何極海天相吐呑蘧蘧遺<lb/>
此老死生信乾坤顛沛呉江渚投依楚山樊脩水抱蒼<lb/>
<pb n="KR4d0138_WYG_028-9a"/>
巔劒氣埋雲根翛然竹林下乃有幽人存神交跡兩忘<lb/>
髙風嫋孤旙慰我念友心方外得所敦空寂湛禪恱中<lb/>
有詩清温我亦忘世者早窺治亂源忠臣泣廟社志士<lb/>
傷丘園欲持一寸膠往澄九河渾晚知未得力繙經委<lb/>
空言迨此從君遊始脫百憂繁五君與六逸嵗久名方<lb/>
尊他日竹菴東更開支許軒<lb/>
　　周元仲來自湖外傳示崧老贈東林珪三友篇讀<lb/>
　　　之慨然因次其韻<lb/>
<pb n="KR4d0138_WYG_028-9b"/>
粲粲襄陵翁大嶽九世孫文章老益竒於道見本原我<lb/>
生植艱虞慘澹風霾昏挽翁共出力一廓扶桑暾芬馥<lb/>
蓺蘭芷神姦伐蛟黿此志竟蕭條相顧聲為呑逺遊負<lb/>
深釁行偏西南坤憶昨遇江上擕手廬山樊林間接軟<lb/>
語窮盡興衰根三年隔瘴海豈謂我尚存何嘗知棗梨<lb/>
頗亦聞風旛讀翁三友篇雅契乆彌敦江南盜雲擾崛<lb/>
起巢與温翁今渺安在猶滯脩水源我病寄閩嶺栖息<lb/>
僧家園百念悉灰冷窺見易象渾區區不自量信筆箋<lb/>
<pb n="KR4d0138_WYG_028-10a"/>
㣲言逝将從翁遊淬礪刪其繁三聖邈巳逺萬古同所<lb/>
尊何當進此道對坐虚明軒<lb/>
　　三月二十五日邀呉民瞻鄭夢錫李似之陳巽逹<lb/>
　　　周元仲遊賢沙鳳池二首<lb/>
招提環擁碧崔嵬攜客登臨始此囬寺比道林多掩抱<lb/>
峯如靈隠解飛來烟霞深處鐘磬響杉桂香中殿閣開<lb/>
莫道釣魚人巳寂至今說法尚如雷<lb/>
　　　右賢沙<lb/>
<pb n="KR4d0138_WYG_028-10b"/>
鳳去空餘舊浴池竹梧交䕃翠參差雲隨屐齒生松磴<lb/>
泉合琴心㵼石陂幽討平生如此少清閑今日許誰知<lb/>
道人為築紬書室杖履來遊更卜期<lb/>
　　　右鳳池<lb/>
　　次韻奉酬鄧成材判官二首<lb/>
漂泊兵戈到越山不妨還整切雲冠乾坤策裏空真象<lb/>
龍虎爐中養舊丹静愛白雲歸逺岫時邀明月下層巒<lb/>
此生巳作長閑計秪願朝廷四海安<lb/>
<pb n="KR4d0138_WYG_028-11a"/>
文塲妙譽久推豪筮仕猶從州縣勞野鶴未應羣鴈鶩<lb/>
幽蘭初不掩蓬蒿千尋挺節無霜霰萬里摶風有羽毛<lb/>
好去江南吐竒策從來勲業屬吾曹<lb/>
　　次韻陳中玉大卿二首<lb/>
初官託芘記當時晩誤明恩入紫㣲天邑禦戎同象弭<lb/>
海邦避地各緇衣能詩解飲陶元亮去國還家丁令威<lb/>
漂泊不須傷客寓無何為室更安歸<lb/>
叨塵黄閣值明時推挽英髦愧力㣲海上相逢顔愈渥<lb/>
<pb n="KR4d0138_WYG_028-11b"/>
篋中誰謂出無衣救焚拯溺非天數脩政攘夷頼主威<lb/>
舊國故鄉休悵望中興恢復佇旋歸<lb/>
　　遊鼓山靈源洞次周元仲韻<lb/>
碧海吸長江清波逾練浄我為鼓山遊潮落初放艇連<lb/>
峯翠崔嵬倒影涵玉鏡捨舟訪招提木末繚危磴凌雲<lb/>
開寳閣震谷韻幽磬乃知大叢林托棲必深夐靈源更<lb/>
瓌竒巖壑相隠映森羅盡尤物無乃太兼并偉㢤造化<lb/>
力至巧於此罄烟雲互巻舒變態初不定豈惟冠一方<lb/>
<pb n="KR4d0138_WYG_028-12a"/>
實最東南勝周行洞浹中泉石若奔競飄蕭毛髪清滌<lb/>
濯肺腑瑩當年喝水人端恐溷觀聽是心如虚空動寂<lb/>
豈妨並兵戈正聨綿幽討亦云幸相擕得佳侣散䇿謝<lb/>
軒乗媮安朝夕間未可笑趙孟淹留遂忘歸悵望雲海<lb/>
暝不負惠詢期更起滄洲興<lb/>
　　六言頌六首贈安國覺老<lb/>
大虚一㸃真氣都盧半掬水中堪笑鍾離散漢付與安<lb/>
國秃翁<lb/>
<pb n="KR4d0138_WYG_028-12b"/>
心似蓮花疏通身如靈龜藏蟄三十年來住持不曾嚼<lb/>
破一粒<lb/>
本來滴水滴凍豈礙徹風徹顛欲問東西祖意莫嫌喫<lb/>
飯參禪<lb/>
不用讀書讀史自能說西說東若人欲了此法一源通<lb/>
處皆通<lb/>
信口長吟短詠落筆春蚓秋蛇萬法無心契合絲毫擬<lb/>
議即差<lb/>
<pb n="KR4d0138_WYG_028-13a"/>
莫問是魔是佛休言學道學禪若能不作聖解便是人<lb/>
間散仙<lb/>
　　寄吕相元直<lb/>
許國精忠不計身據鞭矍鑠邁前聞親提貔虎三千士<lb/>
力破豺狼十萬軍江表已欣迎騎氣淮壖行慶掃妖氛<lb/>
勞公力賛中興業衰病安然卧白雲<lb/>
　　留題天寧明極堂<lb/>
久客若飛蓬年年氣味同猶欣容榻地更得化人宫鬰<lb/>
<pb n="KR4d0138_WYG_028-13b"/>
勃炎蒸極巍峩棟宇雄疎林碎揺月虚舘逈含風萬户<lb/>
軒楹外三山指顧中靈潮自朝夕大舶各西東悵望闗<lb/>
河逺蒼茫雲海空餘生寄閑曠任運學龐翁<lb/>
　　季夏之初自安國遷南臺天寧寺依南山而面北<lb/>
　　　暑氣尤盛暇日望山頂松林鬱然意必有異因<lb/>
　　　宂垣鑿磴以造其上形勢坦平風日清美四顧<lb/>
　　　山巒環合江潮往來景物不可模状月出林表<lb/>
　　　清光更多夜久閴寂殆非塵世作古詩二十韻<lb/>
<pb n="KR4d0138_WYG_028-14a"/>
　　　以紀其事奉呈巽逹元仲<lb/>
旅泊不求安小憇南臺宫軒楹盡北鄉盛暑墮甑中開<lb/>
垣追㣲凉山頂羅千松煩襟忽破散濯此萬里風羣山<lb/>
遞環遶雲物増竒峯江潮信有期來去初不窮嘯詠得<lb/>
所托幽禽亦玲瓏青霞蔽落日皎月生於東清光入疎<lb/>
林照我鬢髪鬆壮年㡬何時倐忽成衰翁願餐日月華<lb/>
為駐氷雪容二子皆静者翛然此相從靈丹論祕訣妙<lb/>
理談真空兵戈滿寰瀛此樂豈易逢猶恨邇城市時來<lb/>
<pb n="KR4d0138_WYG_028-14b"/>
車馬蹤逝将選幽僻誅茅寄䝉籠灌溉荔支園可敵萬<lb/>
户封屋前修竹合屋後流溪通風月應更好清歡永相<lb/>
同稚川晩聞道尚冀刀圭功<lb/>
　　次韻劉倅寄荔支<lb/>
色味芬芳壓衆包誰将橘頌入離騷非縁人力栽培至<lb/>
自是天資品格髙璀璨萬星真偉觀崩騰百馬亦良勞<lb/>
南來坐享吾何幸更把蘇禪與醉逃<lb/>
　　次初訪許子大龍圖於東山大乗寺留飲觀荔支<lb/>
<pb n="KR4d0138_WYG_028-15a"/>
物外仙家長自春隠淪何必為逃秦祗應榴洞贈花者<lb/>
<hi>東山榴花有誤入者洞中人以榴花一枝與之</hi>便是桃源種樹人丹荔枝頭星<lb/>
燦爛白雲峯頂玉嶙峋主公留客非無意端為出山多<lb/>
世塵<lb/>
　　王豐甫待制㑹宴湖亭<lb/>
畫棟翬飛暇曲塘主人情重啓華觴月揺波影鱗鱗碧<lb/>
風入荷花苒苒香散策幸陪終日適開襟還喜十分涼<lb/>
天涯隨分同清賞何必南園作醉郷<lb/>
<pb n="KR4d0138_WYG_028-15b"/>
　　秋日奉陪王豐甫許子大康平仲遊賢沙宿鳳池<lb/>
　　　登昇山偶成二首<lb/>
飛來聳翠一峯孤鳳沼幽深若畫圖釣艇謝亡難復契<lb/>
彈琴頴在且相娯心閑自與親泉石車穏何妨載酒壺<lb/>
萬壑千巖爭競處不須惆悵憶東呉<lb/>
追陪杖屨極幽尋共宿精廬上翠岑鳳鳥不來空碧沼<lb/>
仙人已去得黄金月林散影瓊瑶碎烟水澄光組練深<lb/>
欲把詩篇與收拾登臨誰㑹此時心<lb/>
<pb n="KR4d0138_WYG_028-16a"/>
　　奉同王豐甫韻<lb/>
年來華髪忽盈頭欲駕雲㠶訪十洲且向林泉窮勝賞<lb/>
更欣樽俎接英遊江山醉眼渾如夢風月疎簾與上鈎<lb/>
舊國舊都何處是不堪回首仲宣樓<lb/>
　　次韻王豐甫同遊西禪斗車堂<lb/>
傑閣雄樓杳靄間佳辰良夜共躋攀斗囬髙柄臨華棟<lb/>
月湧清光出逺山急景行将悲晼晩此身難得到寛閑<lb/>
世間百慮何時了且對金樽一解顔<lb/>
<pb n="KR4d0138_WYG_028-16b"/>
　　九日諸季散處長樂外邑悵然有懷二首<lb/>
去嵗初從海上回重陽相與醉髙臺那因冦盜遷南土<lb/>
阻挿茱萸共一杯老矣但思情話切跫然更望足音來<lb/>
黄花也解知人意故向籬邉未肯開<lb/>
終朝兀坐但焚香身世翛然已兩忘收拾江山歸古錦<lb/>
招邀風月入虚堂鶺鴒散去波翻海鴻鴈歸來天雨霜<lb/>
命駕莫辭佳節後菊花開日即重陽<lb/>
　　次韻陳中玉大卿見贈<lb/>
<pb n="KR4d0138_WYG_028-17a"/>
奔走連年厭庾塵每觀前史愧良臣退藏願學靈龜蟄<lb/>
進取寧希尺蠖伸黄㡌青鞋從素志蒼顔華髪愧陳人<lb/>
功名老去渾無味麴蘖愁來覺有神且把江山聊寓目<lb/>
須将夢幻與觀身羲書得象誰知者更抱遺經究獲麟<lb/>
漂泊干戈行路塵端知奔命為巫臣徳同蘧瑗知舒巻<lb/>
時在荘周有屈伸皂葢朱旛多舊愛石渠東觀正當人<lb/>
未将老手司文翰且賦新詩泣鬼神淮浦追尋三改甲<lb/>
天涯相遇兩閑身中興作頌須元結瑞國當為一角麟<lb/>
<pb n="KR4d0138_WYG_028-17b"/>
　　送周元仲訪親桐廬<lb/>
西風嫋嫋水增波送逺其如旅况何身寓甌閩饒冦盗<lb/>
心馳闗塞阻兵戈羨君有志尋華蕚顧我無因到浙河<lb/>
若見交遊問消息為言衰病鬢絲多<lb/>
　　鄭夢錫教授送黄精以詩答其意<lb/>
太陽之草名黄精養性獨冠神農經掃除白髪有竒效<lb/>
採食既久通仙靈年來衰病乃如許瘴癘憂患頻相仍<lb/>
稍從方士學服餌桑榆庶以延頽齡鼎中九轉未遽就<lb/>
<pb n="KR4d0138_WYG_028-18a"/>
聊假草木搴其英閩山無雪苗可識勞君為我鋤青𠖇<lb/>
封題寄逺意良厚不道山寒少茯苓蜜蒸日暴試新法<lb/>
入口便覺身倍輕只今兵革未衰息羣盜蜂蟻猶縱横<lb/>
何須運甓習筋力㑹當一舉騰上煙雲之翠屏<lb/>
　　初見梅花三絶句奉呈王豐甫待制<lb/>
江梅何處不先春海嶠初逢若故人誰謂氷姿太清淡<lb/>
一回相見一回新<lb/>
開花不許衆芳知冷豔幽芳特地竒霜霰不飛閩候暖<lb/>
<pb n="KR4d0138_WYG_028-18b"/>
更留緑葉伴青枝<lb/>
每将香劑學江梅及嗅梅花始覺非月夜故園浮動處<lb/>
攀條嚼蘂幾時歸<lb/>
　　奉寄吕丞相元直<lb/>
出擁彫戈入衮衣江城重詠我公歸手扶日月還黄道<lb/>
足履星辰上紫㣲已集羣英熙帝載好施長策復邦畿<lb/>
海濵病叟無他望側耳天聲暢國威<lb/>
年來衰病不堪論華髪蕭蕭滿鬢根藥杵聲中銷晦朔<lb/>
<pb n="KR4d0138_WYG_028-19a"/>
羲書畫裏見天真山僧結社成初定野老扶笻過逺村<lb/>
休運定知興復近剰篩麴蘖入瓶盆<lb/>
　　以舊賜戰袍等贈韓少師二首<hi>并序</hi>
　　<hi>某</hi>靖康丙午春以尚書右丞充親征行營使時少<lb/>
　　　師韓公實𨽻麾下每嘉其有忠勇邁往之氣建<lb/>
　　　炎丁未夏䝉恩召除右僕射赴行在所少師迓<lb/>
　　　于睢陽逺郊戈甲旌旗輝映道左迨今六年<hi>某</hi>
　　　以罪戾憂患之餘卧疾江海少師被命宣撫閩<lb/>
<pb n="KR4d0138_WYG_028-19b"/>
　　　部相見有故人戀戀之意既而躬率将士克復<lb/>
　　　建城討蕩羣冦一方寧謐奏功凱旋将復言别<lb/>
　　　随行有舊賜𦂳絲戰袍鏤装松文劒鍍金銀纒<lb/>
　　　笴鎗金花團牌山林病夫無所用之輙以為贈<lb/>
　　　願持此為聖主折衝禦侮討叛敵愾建中興之<lb/>
　　　功使衰病者増氣不其韙歟賦詩二章以識别<lb/>
　　　且見意云紹興壬子仲春晦具官<hi>某</hi>序<lb/>
冦騎當年犯帝閽腐儒謬使護諸軍尚方寳劍頻膺賜<lb/>
<pb n="KR4d0138_WYG_028-20a"/>
御府戎衣幸見分丈八蛇矛金纒笴團欒獸盾繪成文<lb/>
山林衰病渾無用持贈君侯立大勲<lb/>
舊欽忠勇貫三軍每一相逢更絶倫鐡馬金戈睢水上<lb/>
碧油紅斾海山濵氣呑勍敵唐英衛力破羣兇漢禹恂<lb/>
聖主中興頼良将好陪休運上麒麟<lb/>
　　奉贈宣撫孟參政二首<lb/>
赤子潢池學弄兵柄臣仗節到閩城布宣威德雷霆奮<lb/>
<hi>克建城日雷初發聲</hi>慰撫烝黎雨澤傾<hi>自去冬久旱王師來乃雨</hi>鏖戰指蹤煩<lb/>
<pb n="KR4d0138_WYG_028-20b"/>
妙畧凱旋鐃鼓震驩聲靈旗徑向江湖去早定艱難底<lb/>
太平<lb/>
睢陽一别五經春邂逅相逢瘴海濵華髪知公因國事<lb/>
蒼顔顧我久埃塵綈袍念舊故人意藥裹闗心多病身<lb/>
入覲從容見知舊為言秪欲老垂綸<lb/>
　　題止戈堂二首奉呈安撫程待制<lb/>
㑹府繁雄冠列城恩頒符節付名卿貔貅戰罷烽烟息<lb/>
豺虎銷除氛祲清齊閣已聞鈴索静提封更絶羽書驚<lb/>
<pb n="KR4d0138_WYG_028-21a"/>
止戈當自甌閩始願挽天河洗甲兵<lb/>
武備森嚴燕寝東華堂髙敞靚相通坐令戈甲韜藏地<lb/>
盡在樽罍談笑中案上屈盤香篆裊庭前磊砢荔支紅<lb/>
偃藩樂事今多有更詠周詩祝屢豐<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_028-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷一百五十八</head>
    <p>
<pb n="KR4d0138_WYG_158-1a"/>
欽定四庫全書<lb/>
　梁谿集卷一百五十八　　　宋　李綱　撰<lb/>
　　答<lb/>
　　　答賔勞<lb/>
　　釋<lb/>
　　　釋疑<lb/>
　　辯<lb/>
　　　華山辯<lb/>
<pb n="KR4d0138_WYG_158-1b"/>
　　對<lb/>
　　　釣者對<lb/>
　　答賔勞<lb/>
賔勞主人曰蓋聞士生於世不逢則已茍逢其時則必<lb/>
下收衆譽上結主知舒翹揚英發䇿吐竒隨勢如轉圜<lb/>
應變如發機黙于所當黙為於所當為服冕乗軒衣繡<lb/>
執珪澤被九族榮耀一時今子奮身寒苦遭世隆昌歴<lb/>
金門上玉堂載筆螭㘭日侍清光曾不能結舌鉗口循<lb/>
<pb n="KR4d0138_WYG_158-2a"/>
黙自守功名富貴計日可取顧乃犯忌觸諱志濶論疏<lb/>
效長孺之妄發類平仲之退趨幸䝉寛恩薄謫坤隅倥<lb/>
偬筦庫沈迷簿書曾不愧悔色澤膚腴何其謀身之拙<lb/>
而執心之愚乎子殆病矣我其勞諸主人隱几囅然笑<lb/>
而答之曰若子之言無自而可我將勞子而子有何勞<lb/>
于我也尊尊而君卑卑而臣君臣之義人之大倫襲爵<lb/>
履位上下以際各盡其道非相為賜故獻言而計效者<lb/>
臣也聽言而出治者君也忠臣不避死以立節志士不<lb/>
<pb n="KR4d0138_WYG_158-2b"/>
求生以害仁知致其在我者而巳及其成功則天也昔<lb/>
者呂望興周於屠釣伊尹干湯以鼎俎寗戚悦齊桓於<lb/>
飯牛百里奚得秦穆公于五羖馮唐以立談而感文千<lb/>
秋以片言而悟武馬周由草茅而合太宗婁敬脱輓輅<lb/>
而説髙祖收功當年垂譽千古今予人雖微而屢䝉于<lb/>
擢用位雖卑而接武于侍從與聞國論職書言動儻遇<lb/>
事而緘黙戀爵禄之榮寵雖保身之計得將獲罪于天<lb/>
之是恐觀于古人槩可考焉舜命臣以弼違孔立教于<lb/>
<pb n="KR4d0138_WYG_158-3a"/>
犯顔周設官以詔媺而諌惡軻著書以陳善而責難西<lb/>
旅貢獒而召保訓太廟納鼎而臧孫言其驟諌如趙盾<lb/>
其強諌如鬻拳時運而往風流猶傳或伏蒲以移晷或<lb/>
還笏而歸田上足可躡帝裾可牽或額叩于龍墀或血<lb/>
汚于車輪斧鉞在後鼎鑊在前咸蹈禍而無悔豈邀福于<lb/>
未然前者仆矣後者繼㫋輕一死於鴻毛安天下於泰<lb/>
山故能使當世之主勉強以聽感動而悛或藏斷罟以<lb/>
志良諗或存折檻以旌直臣是以士頗得行其道而振<lb/>
<pb n="KR4d0138_WYG_158-3b"/>
其氣雖匹夫之賤而有所伸雖萬乗之尊而有所畏衛<lb/>
先王之正道立天下之公議底生民之大福為社稷之<lb/>
長計夫然後士為可貴也今則不然上有仁聖願治之<lb/>
君下無骨骾敢言之臣其曠大之度寛隆之德天覆地<lb/>
載海涵春澤假狂妄之或聞罪不過于黜謫靡聞抗論<lb/>
危言之士誅戮以竄殛也而士咸伈伈睍睍拘拘戚戚<lb/>
取容媕阿擬步踧踖翕肩蓄縮巻舌噤黙觀時低昂逐<lb/>
勢反側保寵禄以饕富貴其視天下漠然如越人視秦<lb/>
<pb n="KR4d0138_WYG_158-4a"/>
人之肥瘠譬猶仗下之馬韝上之鷹飽毛血而不搏飫<lb/>
芻豆而不鳴俗日益媮士日益輕其何以功利社稷而<lb/>
紀綱朝廷乎今子惜我以功名富貴之失病我以筦庫<lb/>
簿書之繁以此見勞又或不然以展禽之仁三仕而三<lb/>
黜以仲尼之聖委吏而乗田魯連抗志于蹈海仲子辭<lb/>
榮而灌園子雲不能汲汲而執㦸望之不肯碌碌而抱<lb/>
關士各有志語不同年以此易彼未知孰賢予雖負於<lb/>
罪戾猶得齒于官聨職事粗辦逸居飽餐入則左圗而<lb/>
<pb n="KR4d0138_WYG_158-4b"/>
右史出則前溪而後山從吾所好其何適而不安也且<lb/>
予聞之天廽地游日居月諸塵跡俯仰急景須㬰藹馳<lb/>
空之野馬忽過隙之白駒旅浮生于萬世寄眇質于八<lb/>
區守滿堂之金玉眷強名之妻孥節概不立道義缺如<lb/>
自昔冨貴而磨滅者不知其幾何咸梗莽而邱墟方竊<lb/>
竊然自以為智不亦愚乎且夫禍福倚伏變化杳冥震<lb/>
盪回薄未嘗暫停彼秋之揺落為春之敷榮彼冬之凛<lb/>
冽為夏之歊蒸霽極則雨兮晦極則明剥終則賁兮否<lb/>
<pb n="KR4d0138_WYG_158-5a"/>
終則傾管仲射鈎兮卒為仲父傅説胥靡兮乃相武丁<lb/>
體道出處因時止行窮非我病逹非我榮雖死生不足<lb/>
以動心又何富貴之與功名抑又聞之道貴常虛物禁<lb/>
太盛富為怨府貴為禍柄隙不在大力難久勝德裕釁<lb/>
兆于奉䇿霍氏禍萌于驂乗與其一跌而赤族曷若退<lb/>
居閒處樂天而知命予方築室山林買舟江湖冀䝉貸<lb/>
宥得歸故廬樂惠山之泉石友梁谿之龜魚圃有松竹<lb/>
几有詩書晩食當肉安步當車玩意寂寞遊心物初以<lb/>
<pb n="KR4d0138_WYG_158-5b"/>
此終身又安知榮辱利害之所如也若夫方朔以滑稽<lb/>
而玩世欽明以奸諛而託儒主父願烹于五鼎伯倫寄<lb/>
傲于一壺商鞅挾三䇿以鑽孝公終軍請長纓而繫匈<lb/>
奴韓非立言于五蠧孤憤之説蘇秦勵志于捭闔揣摩<lb/>
之書僕誠不能與數子者並故黙然獨守吾之拙愚<lb/>
　　釋<lb/>
　　釋疑<lb/>
宣和改元夏六月京師大水自都城之西𣺌如江湖不<lb/>
<pb n="KR4d0138_WYG_158-6a"/>
見涯涘踰汴堤循顧子門以及北郊浸辟雍蕩玉津園<lb/>
以及藉田漂溺廬舍人畜不可勝計于是諸門悉上藉<lb/>
新城以為固獨東方門南界汴堤北距夷門山水所不<lb/>
及而去都城十餘里决汴渠灌田野間以殺水勢于是<lb/>
漕運不通而畿甸悉罹水患矣先是暴雨有異物形如<lb/>
龍蛇自雨中降獲而殺之識者以為水祥已而果然予<lb/>
時偹員左史心獨異之竊觀主上降詔遣使所以憂勞<lb/>
者甚厚在位者緣此必有發憤納忠之人乃寂不聞愚<lb/>
<pb n="KR4d0138_WYG_158-6b"/>
戇不能自已因奏疏論列大意以為祖宗都汴百有五<lb/>
十餘載未嘗少有變故今事起倉卒邇逺驚懼誠大異<lb/>
也夫變異不虚發必有感召之因灾害未易弭必有銷<lb/>
伏之䇿宜寅畏天戒招徕讜言修祖宗故事以慰天下<lb/>
之望且請因侍立許直前奏事以盡區區所欲言者時<lb/>
十有三日也疏奏屏息以俟而是日無命翌旦造朝侍<lb/>
立如常儀既而宰執奏事班退傳㫖閤門令先退不復<lb/>
得對因上章待罪遂有沙陽之謫客有獻疑者曰有官<lb/>
<pb n="KR4d0138_WYG_158-7a"/>
守有言責子以記注為職無言責而論事非侵官乎予<lb/>
應之曰古之為臣者皆可以有言于君故有師箴瞍賦<lb/>
矇誦百工諌近臣盡規之義後世官守言責既分則獨<lb/>
執政大臣侍從論思獻納之官與夫任臺諌之職者可<lb/>
以言天下事左右史雖卑然日侍天子清光以記言動<lb/>
居兩省綴侍從末班遇所當論者論之乃其職也曷為<lb/>
侵官昔唐魏謩由右補闕遷起居舍人文宗謂之曰事<lb/>
有不當毋嫌論奏謩對臣頃為諌官故得有所陳今則<lb/>
<pb n="KR4d0138_WYG_158-7b"/>
記言動不敢侵官帝曰兩省属皆可議朝廷事而毋辭<lb/>
也祖宗之制雖舘職許論事况左右史乎馮京范仲淹<lb/>
皆以左右史論事罷去唐介文彦博相與廷辯則蔡㐮<lb/>
直前論之以所論不當為罪則有矣未聞以侵官為罪<lb/>
也子曷不責今之不言而曠官者顧乃責我以侵官也<lb/>
客曰然則近世任此職曷為無論事者予應之曰左右<lb/>
史去侍從一間耳幸而不以罪去給札召試則進居侍<lb/>
從之列今人以得侍從為榮故例為循黙以俟遷耳客<lb/>
<pb n="KR4d0138_WYG_158-8a"/>
曰然則吾子何不為之意有所蓄姑俟他日未晩也予<lb/>
應之曰是何言與人臣以利為心者可與事君也乎哉<lb/>
貪位慕禄遇事循黙而不敢言非以利為心歟以利為<lb/>
心則亦無所不至矣且士氣不振久矣在下者惟知爵<lb/>
禄之可貴而決性命之情以爭之在上者惟知以爵禄<lb/>
足以籠天下之士而視外廷之臣蔑如也予為此懼竊<lb/>
不自量欲以區區之身而救一時之弊豈茍然哉况夫<lb/>
以左右史為未可言而必待侍從以侍從為未可言而<lb/>
<pb n="KR4d0138_WYG_158-8b"/>
必待執政以執政為未可言而必待宰相以宰相為未<lb/>
可言而又必待其時則果何時而可以言耶此特保富<lb/>
貴為妻孥計者之論耳未可與語以道事君之説也客<lb/>
曰當其可之謂時故言于可言之時則從言于不可言<lb/>
之時則凶今子之言時乎予應之曰當其可者謂當夫<lb/>
事之可者也當夫事之可則為時故時然後言人不厭<lb/>
其言如必待其時之可則龍逢比干之徒當為罪人矣<lb/>
昔之君子於邦有道則危言危行故鯁直之論必陳于<lb/>
<pb n="KR4d0138_WYG_158-9a"/>
聖明之主而防患之説必出于治安之世禹之戒舜以<lb/>
無若丹朱傲惟慢遊是好太保之訓武王以不矜細行<lb/>
終累大德以帝舜武王而其臣之所告者若此何哉愛<lb/>
君之誠深則納君之言切故也客曰子之職當言而時<lb/>
可言則吾既得聞命矣敢問子之言曰變異不虚發必<lb/>
有感召之因灾害未易弭必有銷伏之䇿夫灾異之説<lb/>
起于漢儒今子之言若是揆于吾聖人之學得無戾乎<lb/>
予應之曰昔髙宗有雉雊之異而祖已訓王以先格王<lb/>
<pb n="KR4d0138_WYG_158-9b"/>
正厥事宣王遇旱暵之灾側身修行而王化復行孔子<lb/>
作春秋于灾異必書所以謹天戒也漢儒乃附㑹而為<lb/>
之説牽合穿鑿使人難信此所以得罪于聖人若夫遇<lb/>
災而懼正厥事以謹天戒乃吾聖人之㫖也何戾之有<lb/>
客曰借使子得請而直前則所論者將何為予應之曰<lb/>
孟子不云乎一正君而國定矣所謂正者豈事事而為<lb/>
之哉特在夫心術之間耳兹事體大未可以立談判也<lb/>
客愕然曰曩也我有疑于子今聞子之言渙然氷釋矣<lb/>
<pb n="KR4d0138_WYG_158-10a"/>
因叙其語以為釋疑<lb/>
　　辯<lb/>
　　華山辯<lb/>
五嶽之名若岱宗為告代之所嵩處中而特髙衡居下<lb/>
而適平其理皆可以意推獨華山命名之義最為難曉<lb/>
字説謂華西方嶽也故指所生物與琥同意説者曰白<lb/>
虎通謂少隂生華夫物以春華故素問言天地氣交萬<lb/>
物華實西方乃揫歛之地何華之有説者又曰華山有<lb/>
<pb n="KR4d0138_WYG_158-10b"/>
蓮華峰其上生蓮華退之詩所謂太華峰頭玉井蓮是<lb/>
也指所生物因是得名夫草木之華皆華也何獨取夫<lb/>
蓮華而謂之華哉竊嘗疑此説以為未然元符間予遊<lb/>
西過華隂縱觀太華自平地斗起數萬仞氣象雄偉與<lb/>
衆山之邐迤不可同日語也今来沙陽見其圖于羅丈<lb/>
疇老家疇老頃嘗官華州得此圖尤不失真開視恍然<lb/>
與昔見無異因得其所以命名者周官曰使無華離之<lb/>
地禮曰為天子疈瓜則華之凡有所分者皆為之華故<lb/>
<pb n="KR4d0138_WYG_158-11a"/>
草木之華謂之華者以其分故也山之形類多上鋭獨<lb/>
太華其上翼然分而為二如草木之華故名曰華者以<lb/>
山之形名之也其旁小峰與之相類則曰小華山意可<lb/>
見矣以經考之凡山之名有曰熊耳者有曰龍門者有<lb/>
曰砥柱者有曰析城者皆以山之形所相似者名之矣<lb/>
奚獨于太華而疑之事不親見而為之臆説可乎此不<lb/>
可以不辯<lb/>
　　對<lb/>
<pb n="KR4d0138_WYG_158-11b"/>
　　釣者對<lb/>
李子遊于沙溪之陽有釣者焉盤鍼以為鈎擘粒以為<lb/>
餌持竿歴時然後有食者引之得魚纔數寸鱗鬛虬然<lb/>
釣者有喜色李子戲之曰嗟乎子之釣何其所得之㣲<lb/>
也子亦知夫龍伯之國有釣鰲者乎渭水之濱有釣璜<lb/>
者乎富春之渚有釣名者乎子胡不釋此而從彼釣者<lb/>
忿然作色曰子之譏我豈不以彼之所得者大而我之<lb/>
所得者小耶彼之所得者雖大然曠日持久又不可必<lb/>
<pb n="KR4d0138_WYG_158-12a"/>
我之所得者雖小然朝夕有獲焉方吾沉鈎投餌引纎<lb/>
鱗于清波之上與夫連六鼇獲雙璜得重名者亦無以<lb/>
異也吾方待此以充吾之晝餔又安能釋此之甚易而<lb/>
從彼之甚難哉挈其魚不顧而去李子嘆曰天下之事<lb/>
多有似釣者之所謂者今夫抗志立身學王佐之畧致<lb/>
君澤民顯當年而名後世固不若禄仕全軀保妻子之<lb/>
為易也非特為士者如此而為君者亦然今夫帝王德<lb/>
業百年而後興必世而後仁固不若霸者富國強兵之<lb/>
<pb n="KR4d0138_WYG_158-12b"/>
為易也非特為儒者如此而為佛者亦然今若菩提涅<lb/>
槃積刼脩勤化導有情固不若聲聞獨覺自了疾証之<lb/>
為易也易者順流而趨難者望崖而反此世之人所以<lb/>
多捨大而樂小也悲夫因書其對以自警<lb/>
　<lb/>
　<lb/>
　<lb/>
　梁谿集巻一百五十八<lb/>
</p>
<p>
</p>
  </div>
</body>
</text>
</TEI>
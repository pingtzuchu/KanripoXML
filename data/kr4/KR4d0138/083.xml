<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷八十三</head>
    <p>
<pb n="KR4d0138_WYG_083-1a"/>
欽定四庫全書<lb/>
　梁谿集卷八十三　　　　　宋　李綱　撰<lb/>
　　表劄奏議四十五<lb/>
　　　進奉迎錄劄子　　　奉迎錄<lb/>
　　　進呈劄子　　　　　徐處仁等表<lb/>
　　　道君御製青詞　　　淵聖御製宣諭<lb/>
　　進奉迎錄劄子<lb/>
臣靖康初任知樞宻院事被淵聖皇帝命迎奉道君太<lb/>
<pb n="KR4d0138_WYG_083-1b"/>
上皇帝于南京蒙道君賜對聽納其說罷幸亳社西洛<lb/>
旋歸京師二聖重歡四海胥慶道君察臣之忠賜以御<lb/>
筆禮貌優異淵聖察臣之忠賜以親筆褒諭再三而靖<lb/>
康之末臣既去位羣枉當國與臣為仇顛倒是非變亂<lb/>
白黑孫覿因召試中書舎人作戒勵詔顯詆臣為指天<lb/>
畫地睥睨兩宫唐恪因令牓於朝堂士大夫信以為然<lb/>
罕有知其實者衘寃抱憤順受黯闇不能自明伏遇皇<lb/>
帝陛下盛徳日躋大明旁燭凡臣子之忠於所事而為<lb/>
<pb n="KR4d0138_WYG_083-2a"/>
囘邪之所誣蔽有跡可考者悉蒙昭雪君人之道孰先<lb/>
於此臣近嘗以二聖所賜御筆刻之琬琰葢欲侈大其<lb/>
賜因自辯白以装成碑本託給事中臣祉以示右僕射<lb/>
臣浚遂獲上聞伏蒙宣諭欲見道君御筆真蹟臣已恭<lb/>
依聖訓具奏繳納外所有臣靖康間編修到奉迎錄并<lb/>
臣進呈劄子二首徐處仁等表一首道君御製青詞一<lb/>
首淵聖御筆宣諭一首繕寫合成一軸謹具劄子繳進<lb/>
仰塵天聽伏望聖慈特加睿察臣不勝惶懼戰越之至<lb/>
<pb n="KR4d0138_WYG_083-2b"/>
取進止<lb/>
　　奉迎錄<lb/>
靖康元年二月初十日金人退師道君太上皇帝自鎮<lb/>
江府囘鑾次南都徘徊不進欲詣亳州上清宫燒香及<lb/>
取便道如西都淵聖以為憂又每有書至必及朝廷改<lb/>
革政事又批太皇后當居禁中出入正門於是喧傳且<lb/>
有垂簾之事又批吴敏李某令一人來莫曉聖意皆言<lb/>
事且不測臣奏淵聖曰所以欲臣及吴敏來無他欲知<lb/>
<pb n="KR4d0138_WYG_083-3a"/>
朝廷事耳吴敏不可去陛下左右臣願前去奉迎如蒙<lb/>
道君賜對臣具條陳自圍城以來事宜以釋兩宫之疑<lb/>
決無他慮淵聖初不許臣力請之乃聽淵聖令齎御前<lb/>
書達道君且賜行宫官屬茶藥銀合有差十七日離國<lb/>
門十八日早次陳留縣秋口遇太上皇后船臣具榜子<lb/>
拜謁道左太上皇后艤舟令内侍楊修傳教㫖勞問臣<lb/>
附奏曰陛辭日有所得聖㫖合具奏知乞依趙野例幄<lb/>
前奏事復傳教㫖允臣遂登舟入幄中簾前拜訖具道<lb/>
<pb n="KR4d0138_WYG_083-3b"/>
淵聖思慕且叙方艱危中蒙擢任感激之意太上皇后<lb/>
親加奨諭臣再拜謝訖太上皇后曰朝廷欲令於何處<lb/>
居止臣對曰朝廷見以擷景園為寧徳宫奉太上皇后<lb/>
葢遵禀道君太上皇帝十二月二十三日聖㫖指揮太<lb/>
上皇后已得㫖令居禁中臣對曰以皇帝聖孝殿下聖<lb/>
慈母子之情豈復有間但稽之三從之義道君太上皇<lb/>
帝居龍徳宫而殿下居禁中於典禮有所未安朝廷討<lb/>
論但欲合於典禮以慰天下之望兩宫安則天下安矣<lb/>
<pb n="KR4d0138_WYG_083-4a"/>
太上皇后曰朝廷須是措置令是則得因泛說他事臣<lb/>
拜辭登岸因召内侍楊修李俅等三人坐幕次與再道<lb/>
前語三人者皆寧徳宫官也以臣言為然因入白之復<lb/>
傳教㫖相公所論甚有理但既居寧徳宫後欲到禁中<lb/>
神御前燒香可否但奏來臣附奏曰太上皇后既居寧<lb/>
徳宫皇帝自當時詣省問萬一欲暫到禁中豈有不可<lb/>
之理因遣使賜香茶酒食等錢五百貫給散隨行使臣<lb/>
以前語具劄子奏知淵聖且云太上皇后已有許居寧<lb/>
<pb n="KR4d0138_WYG_083-4b"/>
徳宫意願一切不須示以疑阻以昭聖孝二十日抵南<lb/>
都得㫖二十一日引對是日道君御幄殿臣起居訖升<lb/>
殿奏事具道淵聖思慕欲以天下養之意道君泣數行<lb/>
下曰皇帝仁孝四方所知且奬諭曰都城守禦宗社再<lb/>
安相公之力為多臣再拜謝訖因出劄子二紙進呈其<lb/>
一乞道君早囘鑾輿不須詣亳社西都以慰天下之望<lb/>
其二自叙素蒙道君教育擢用於國家艱危之中得效<lb/>
犬馬之力欲乞身歸田廬之意道君慰勞再四因曰相<lb/>
<pb n="KR4d0138_WYG_083-5a"/>
公頃為史官縁何事去臣對曰臣昨任左史得侍清光<lb/>
幾一年以狂妄論列都城積水伏蒙聖恩寛斧鉞之誅<lb/>
迄今感戴道君曰當時宰執中有不喜公者臣愧謝因<lb/>
奏曰臣昨論水災實偶有所見自古雖無道之國水猶<lb/>
不冐其城郭天地之變各以類應正為今日兵革攻圍<lb/>
之兆嘗觀開天傳信記載天寳中長安大水後數年乃<lb/>
有安史之變其事與今日相類大抵災異變故譬猶一<lb/>
人之身病在五臓則發於氣色形於脉息善醫者能知<lb/>
<pb n="KR4d0138_WYG_083-5b"/>
之非有物使之然一氣之先至者爾所以聖人觀變於<lb/>
天地而修其在我者故能制治保邦而無危亂之憂道<lb/>
君以為然特加奬諭因詢敵騎攻圍都城守禦次第臣<lb/>
具以實對語既浹洽道君因宣諭行宫止遞角卸綱運<lb/>
等事曰止遞角只縁都城已受圍恐為金人知行宫所<lb/>
在卸綱運亦恐為敵人所得非有他也臣又奏曰方艱<lb/>
危時兩宫隔絶彼此不相知雖朝廷應副行宫事亦不<lb/>
容無不至者在聖度照之而已道君因詢問朝廷何故<lb/>
<pb n="KR4d0138_WYG_083-6a"/>
追贈司馬光臣對曰方金人在外人情恐懼不安司馬<lb/>
光實得都人之心故追贈之欲慰安都人心又問曰何<lb/>
故拆夾城公知所以置夾城之意否臣對以不知道君<lb/>
曰内禪之意乆已定但人不知偶縁金人犯闕事成於<lb/>
倉卒間爾本欲内禪後於夾城中往還抱子弄孫不欲<lb/>
令皇帝頻出人主頻出則不威此本意也臣對曰臣乆<lb/>
在外方實不知此意如朝廷近日拆去夾城之意則臣<lb/>
知之夾城中通宫苑皆游燕之地自艮嶽九曲池至龍<lb/>
<pb n="KR4d0138_WYG_083-6b"/>
徳宫後正與金水門相接金人下寨在金水門外平時<lb/>
夾城中有清衞兵卒巡防灑掃自金人犯闕盡應募守<lb/>
城夾城中無一卒守宿恐有姦細不測之患故拆去使<lb/>
與宫禁相絶備不虞也如此之類凡詢十數事皆逐一<lb/>
解釋道君無語因從容復奏曰臣輙有愚意仰凟聖聰<lb/>
皇帝仁孝小心惟恐一有不當道君意者每得御批詰<lb/>
問輙憂懼不進膳臣竊譬之人家尊長出而以家事付<lb/>
之子弟偶遇强盜刼掠須當隨宜措置及尊長將歸子<lb/>
<pb n="KR4d0138_WYG_083-7a"/>
弟不得不恐然為尊長者正當以其能保全大計慰勞<lb/>
之不當問其細故今皇帝傳位之初陛下巡幸適當大<lb/>
敵内向為宗社計政事不得不小有變革今宗社無虞<lb/>
四方以寧陛下囘鑾臣以謂宜有以大慰安皇帝之心<lb/>
者其他細故一切勿問可也道君感悟曰公言極是朕<lb/>
只縁性快問後即便無事因内出玉帶金魚袋古象簡<lb/>
面賜曰行宫人得公來甚喜以此慰其意便可佩服臣<lb/>
固辭不允再拜受賜而退二十二日扈從道君詣鴻慶<lb/>
<pb n="KR4d0138_WYG_083-7b"/>
宫燒香初臣行至拱州見奉迎道君禁衞寳輦儀物等<lb/>
留不進因以便宜作奉聖㫖令趨南都至是道君燒香<lb/>
禁衞寳輦儀物等適至南都士女民庶夾道聳觀是日<lb/>
再召對于幄殿道君太上皇帝出示文字一軸乃太宰<lb/>
徐處仁以下表奏具道太上皇后不當久居禁中及出<lb/>
入宣徳門指揮其語頗激切於臣名衘下注奉使字道<lb/>
君曰適得徐太宰表乃是問頭當如何答臣對曰徐處<lb/>
仁等但以嗣聖憂恐故有此奏今既不用前項指揮似<lb/>
<pb n="KR4d0138_WYG_083-8a"/>
不須答此表容臣攜歸道君曰甚好臣因以表軸置公<lb/>
服袖中道君又出尚書省劄子云朝廷有指揮行宫内<lb/>
侍十人皆與在外宫觀不得入京城此輩皆是日在左<lb/>
右梳頭繫裹不可缺之人臣奏曰如聖意欲留容臣攜<lb/>
此劄子歸奏知皇帝取㫖道君曰甚好數内兩人係童<lb/>
貫親戚不須留餘人如馮彦等只乞留龍徳宫祗應因<lb/>
宣諭令來日朝辭訖先還闕賜酒食香茶等二十三日朝<lb/>
辭再對于幄殿道君出小字青詞藁一紙俾宣示宰執<lb/>
<pb n="KR4d0138_WYG_083-8b"/>
百官乃道君初傳位奏天所作者道君宣諭曰本欲往<lb/>
亳州太清宫以道路阻水不果又欲居西洛以皇帝懇<lb/>
請之勤已降指揮更不戒行公先歸達此意慰安皇帝<lb/>
因袖中出書付臣仍宣諭曰公輔助皇帝捍敵守宗社<lb/>
有大功若能調和父子間使無疑阻當書青史垂名萬<lb/>
世臣感泣再拜受命辭訖即先具劄子以所得道君聖<lb/>
語奏知淵聖御批有覧來奏知卿奏對之語忠義煥然<lb/>
之語二十五日還抵闕下對于垂拱殿進呈道君皇帝<lb/>
<pb n="KR4d0138_WYG_083-9a"/>
御書具道所以問答之語淵聖嘉勞乆之因奏道君欲<lb/>
留内侍姓名得㫖聽留龍徳宫祗應復以道君所賜玉<lb/>
帶牙簡進納御府有㫖再賜二十七日宰執奏事延和<lb/>
殿進呈車駕出郊詣資福寺迎奉道君儀注耿南仲違<lb/>
議欲盡屏道君左右内侍出牓行宫有敢入者斬先遣<lb/>
人搜索然後車駕進見臣奏以車駕行幸自有常法有<lb/>
視皇城門者有視宫殿門者用各不同不若止依常法<lb/>
不必如此示之以疑必欲過為之防恐却有不可防者<lb/>
<pb n="KR4d0138_WYG_083-9b"/>
南仲曰易曰或之者疑之也雖聖人有所不免臣曰古<lb/>
人雖不免於疑然貴於有所決斷故書曰稽疑易曰以<lb/>
斷天下之疑儻疑情不解如所謂竊鈇者則為患不細<lb/>
南仲紛紛不已臣奏曰天下之理誠與疑明與闇而已<lb/>
誠則明明則愈誠自誠與明推之可以至於堯舜疑則<lb/>
闇闇則愈疑自疑與闇推之其患至於不可勝言耿南<lb/>
仲當以堯舜之道輔陛下而其人闇而多疑所言不足<lb/>
深採淵聖笑之南仲怫然怒甚既退再召對于睿思殿<lb/>
<pb n="KR4d0138_WYG_083-10a"/>
賜茶訖南仲忽起奏論士民伏闕之事乞付御史臺根<lb/>
治淵聖及宰執皆愕然臣奏曰臣適與南仲辯論于延<lb/>
和殿實為國事非有私意而南仲銜臣之言故有此奏<lb/>
伏闕之事陛下素所鍳察臣不敢復有所辯但臣以非<lb/>
材冐處樞輔仰荷特達之知未能有所補報區區素志<lb/>
欲俟敵騎出疆道君鑾輿還闕然後求歸田廬臣之願<lb/>
也今南仲之言若此臣豈敢復留願以事送有司臣得<lb/>
乞身待罪淵聖笑曰伏闕士庶以億萬計如何結集朕<lb/>
<pb n="KR4d0138_WYG_083-10b"/>
所洞知卿不須如此南仲猶不已臣因再拜辭出居啓<lb/>
聖院不復歸府第入劄子求去章凡十餘上皆批答封<lb/>
還不允差御藥宣押造朝及押赴樞宻院治事復即時<lb/>
上馬四月朔車駕詣寧徳宫復遣御藥宣押扈從道君<lb/>
太上皇帝以三日入國門臣以守禦使職事迎拜於新<lb/>
宋門内道君於輦上顧揖翌日扈從朝于龍徳宫復上<lb/>
章懇請求罷知樞宻院事淵聖降手詔數百言不允復<lb/>
令徐處仁吴敏諭㫖又召至内殿面加慰諭且曰敵人<lb/>
<pb n="KR4d0138_WYG_083-11a"/>
方退正賴卿恊濟艱難今遽欲捨朕何之前事不足介<lb/>
懷宜為朕少留辭意懇惻臣不得已再拜受就職<lb/>
　　進呈上道君太上皇帝劄子二首已見巻四十四<lb/>
　　太宰徐處仁等上道君太上皇帝表一首<lb/>
臣處仁等言伏奉道君太上皇帝御筆太上皇后合入<lb/>
正門之中門皇帝膺受聖訓即命祗承臣等以為不可<lb/>
輙據法義爭之伏自皇帝嗣位以來動遵去年内襌手<lb/>
詔今寧徳即擷景園以奉皇后所居此内禪詔㫖也百<lb/>
<pb n="KR4d0138_WYG_083-11b"/>
司共守四海咸知一旦變更羣疑紛起今若徙居内禁<lb/>
復將出入中門既犯皇帝之等威又違道君之本指若<lb/>
非垂簾聽政於國當無此儀臣等聞天無二日國無二<lb/>
王治生於一亂生於二三治則宗廟社稷安存亂則宗<lb/>
廟社稷危亡故定帝王之一尊以臨四海者非私已也<lb/>
所以尊宗廟而重社稷使天下而不正夫一非帝王所<lb/>
以為治也大臣之義以道事君茍利宗社死生以之而<lb/>
况人君而可不謹夫家人之情則有母子之私恩朝廷<lb/>
<pb n="KR4d0138_WYG_083-12a"/>
之法必有君臣之大義以義制恩則恩紀可全以恩廢<lb/>
義則恩義更失是以先王為國必以禮也惡可以忽恭<lb/>
惟道君太上皇帝凝心道素脫跡塵樊禪遜之際比徳堯<lb/>
舜垂名億載高視千古於此幾㣲豈難洞照殆恐從臣未<lb/>
知奏啓臣等冐昧萬死因此復願有陳自頃敵人犯闕<lb/>
乘輿渡江皇帝居圍城中晝夜戮力憂宗社之顛隮念<lb/>
上皇之播越言則涕下感動天人是以百神顧懐羣心<lb/>
效順卒安大業再正寰區乘輿之還萬人交慶謂宜慈<lb/>
<pb n="KR4d0138_WYG_083-12b"/>
孝之恩益敦休極之樂無量薄物細故豈足寘懷而詰<lb/>
問繁多屢形親翰皇帝伏讀夙夜震悼食不甘味寢不<lb/>
安席夫大功不錄而小過是求盛徳不揚而微失是舉<lb/>
雖嚴君不行於其臣而况慈父忍施於其子臣等伏望<lb/>
道君太上皇帝陛下順蒼穹之休命遂黄屋之非心杜<lb/>
塞讒言敦篤至性一切禮法付之有司但使宗社泰定<lb/>
則陛下壽祉萬年永享天下之養自極榮樂所有前件<lb/>
御筆臣等未敢宣示伏望降㫖特賜收還謹上表奏禀<lb/>
<pb n="KR4d0138_WYG_083-13a"/>
以聞臣處仁等誠惶誠恐頓首頓首謹言<lb/>
　　道君太上皇帝御製青詞一首<lb/>
奉行玉清神霄保仙元一六陽三五璇璣七九飛元大<lb/>
法都天教主臣誠惶誠恐頓首頓首再拜上言高上玉<lb/>
清神霄九陽總真自然金闕下臣曩者君臨四海子育<lb/>
萬民縁徳菲薄治狀無取干戈並興弗獲康靖以宗廟<lb/>
社稷生民赤子為念已傳大寳于今嗣聖庶幾上應天<lb/>
心下銷兵革所冀遐邇歸順宇宙清寧而基業有無疆<lb/>
<pb n="KR4d0138_WYG_083-13b"/>
之休中外享昇平之樂如是兵戈偃戢溥率安康之後<lb/>
臣即甘心守道樂處閒寂願天昭鍳臣弗敢妄若將來<lb/>
事定復有改革窺伺舊職獲罪禍大已上祈懇或未致<lb/>
當更乞重降災咎止及眇躬庶安社稷之基次保羣生<lb/>
之福五兵永息萬國咸寧伏望真慈特賜省鍳臣謹因<lb/>
神霄直日功曹齎臣宻表一通上神霄玉府玉清引進<lb/>
仙曹伏須告報臣誠惶誠恐頓首頓首再拜以聞<lb/>
　　淵聖皇帝御筆宣諭一首<lb/>
<pb n="KR4d0138_WYG_083-14a"/>
覧來奏知卿奏對之語忠義煥然朕甚嘉之途中勞神<lb/>
不易上皇袖中小字數事可先次封進<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_083-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻八十三<lb/>
</p>
<p>
</p>
  </div>
</body>
</text>
</TEI>
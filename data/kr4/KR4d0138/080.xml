<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻八十</head>
    <p>
<pb n="KR4d0138_WYG_080-1a"/>
欽定四庫全書<lb/>
　梁谿集巻八十　　　　　　宋　李綱　撰<lb/>
　　表劄奏議四十二<lb/>
　　　親筆詔諭　　　　　辭免第三奏狀<lb/>
　　　辭免劄子　　　　　謝親筆詔諭表<lb/>
　　　繳進十議劄子<lb/>
　　　受告命乞赴行在奏事奏狀<lb/>
　　　乞降㫖閤門到日先次引見上殿奏狀<lb/>
<pb n="KR4d0138_WYG_080-1b"/>
　　　到國門奏狀　　　　再乞上殿劄子<lb/>
　　　謝遣中使賜銀合茶藥表<lb/>
　　親筆詔諭<lb/>
朕以大江之西俗輕而悍弄兵之寇無嵗無之師旅荐<lb/>
興民益凋瘵肆圖舊弼往鎮臨之卿威名徳望聳動一<lb/>
時風采想聞人自慴服起于閒館作我价藩匪惟指顧<lb/>
之間一變潢池之習先聲所暨諒折遐衝朕之用卿審<lb/>
矣卿冝以安社稷為已任勿間中外勉為朕行不必數<lb/>
<pb n="KR4d0138_WYG_080-2a"/>
有請也故兹親筆詔諭卿其悉之<lb/>
　　辭免第三奏狀<lb/>
右臣近准尚書省劄子備奉聖㫖以臣辭免新除江南<lb/>
西路安撫制置大使兼知洪州不允所乞臣已再具奏<lb/>
辭免未奉囘降指揮今月二十二日承御前金字牌降<lb/>
到親筆詔諭勉臣使行不必數有所請臣不勝感恩荷<lb/>
徳惶懼激切之至伏念臣學術空疎才能迂拙嘗誤蒙<lb/>
於器使初不閱於嵗時建炎承乏宰司者僅七旬紹興<lb/>
<pb n="KR4d0138_WYG_080-2b"/>
將命荆廣者纔數月迄無善狀仰報明恩豈徒一譽而<lb/>
一非固巳再奮而再躓自知淺薄姑務退蔵跡異羲之<lb/>
雖㣲誓墓志同仲子但欲灌園豈謂皇帝陛下曲軫深<lb/>
慈眷憐舊物起自閒廢之地付以方面之權親灑宸章<lb/>
臨賁丘壑隆恩厚徳超度等倫𤨏質庸材益難報稱而<lb/>
臣衆毁所集憂患異於他人多病交攻精力愆於往日<lb/>
經霜之葉望風而先零傷弓之禽聞弦而亟隕畏首尾<lb/>
而身之餘者有幾懼萋斐而心之慮者益深惟險阻艱<lb/>
<pb n="KR4d0138_WYG_080-3a"/>
難之備嘗宜恐惕驚危之獨至使膺委任必致顛隮與<lb/>
其異時蒙曠職之誅曷若今日被固辭之責力祈矜允<lb/>
不避再三伏望皇帝陛下洞照忱辭無嫌反汗使安閒<lb/>
散深芘孤蹤至於在畎畆而愛君伏嵁巗而憂世此則<lb/>
㣲臣之素志豈以進退而異心閒寂之中思慮有得自<lb/>
當獻進於君父庶幾圖報於涓埃干冐天威俯伏俟罪<lb/>
　　辭免劄子<lb/>
臣某伏蒙聖慈付臣以江西一路重寄臣以憂患之餘<lb/>
<pb n="KR4d0138_WYG_080-3b"/>
早衰多病再具奏辭免乞寢成命未奉俞允今月二十<lb/>
二日承御前金字牌降到親筆詔諭賜臣徳意之隆訓<lb/>
辭之渥非臣愚陋之所冝蒙臣不勝感激惶懼之至伏<lb/>
念臣乆荷國恩誤被驅策備嘗艱險屢蹈危機仇怨滿<lb/>
前得謗特甚皆縁國事豈有他哉一昨靖康間金人犯<lb/>
闕臣竊謂朝廷軍政不修故使彼敢肆陵侮當治兵為<lb/>
自彊之計然後和約可成而主和議者一切茍且目前<lb/>
不為宗社生靈長乆之策謂臣異議遂成怨仇至建炎<lb/>
<pb n="KR4d0138_WYG_080-4a"/>
初遭遇陛下龍飛首蒙擢用寘之宰司是時偽楚張邦<lb/>
昌以太保同安郡王領尚書省臣竊謂邦昌已嘗僭竊<lb/>
位號豈可參與朝政使四方解體上疏乞正其罪聖意<lb/>
開納邦昌謫授散官安置偽命臣寮等第行遣而受偽<lb/>
命者復成怨仇二怨合力致死於臣巧詆厚誣靡所不<lb/>
至加以危蹤寡與忌嫉者多徒抱孤忠不能自達今者<lb/>
陛下察臣於積毁顛沛之中起臣於逺屏閒廢之地宸<lb/>
章奎畫光賁山林聖徳厚矣而臣乆冐風波之險實懷<lb/>
<pb n="KR4d0138_WYG_080-4b"/>
憂畏之心啓處不遑進退維谷藉使臣力疾承命黽勉<lb/>
效官遇事蓄縮無以自見豈不仰負陛下委任之意哉<lb/>
所以不避斧鉞之誅累奏力辭者非獨以犬馬之齒已<lb/>
衰負薪之疾方甚之故也伏望聖慈哀憐更加睿察許<lb/>
臣少安閒散保全晚節使仇怨者無以中傷則臣感戴<lb/>
天地父母之恩隕首捐軀何足論報臣已三具奏辭免<lb/>
外謹齋沐親書劄子干冐天聰伏俟嚴譴<lb/>
　　謝親筆詔諭表<lb/>
<pb n="KR4d0138_WYG_080-5a"/>
臣某言伏蒙聖慈以臣具奏辭免江南西路安撫制置<lb/>
大使兼知洪州恩命特降親筆詔諭臣已望闕謝恩祗<lb/>
受告命訖者忱辭冐貢仰祈從欲之仁宸筆載頒誤被<lb/>
非常之寵天語丁寧而温厚雲章燦爛而昭囘乆抱負<lb/>
薪之憂有稽嚴命莫遂循墻之請徒切靦顔中謝伏念<lb/>
臣奮自書生幸遭休運當聖主龍飛之日寔中興草昧<lb/>
之初愽選時髦首冠台輔外拒慿陵之强敵麤定規摹<lb/>
内排僭偽之邪朋稍伸典憲荷知甚腆圖報未能責重<lb/>
<pb n="KR4d0138_WYG_080-5b"/>
憂深果自貽於顛覆才疎意廣終何補於涓埃賴皇明<lb/>
之燭幽脫讒波於濵死美名峻秩盡復青氊三徑一廛<lb/>
已甘白首敢意睿明之求舊加憐孤陋之投閒起自山<lb/>
林付以方面親御翰墨發為奎壁之文光賁臣鄰增重<lb/>
藩屏之勢恩輝若此報稱謂何此葢伏遇皇帝陛下清<lb/>
明在躬憂勤圖治念股肱之郡聿求共治之良采葑菲<lb/>
之材不以下體而棄誕敷大訓式遄其行用人無中外<lb/>
之殊實繄鴻造自任以社稷之重其可易當臣敢不佩<lb/>
<pb n="KR4d0138_WYG_080-6a"/>
服深慈激昻晩節謹奉法而循令庶宣化而承流成象<lb/>
可觀幸仰窺於羲畫上章請覲願親奉於堯言臣無任<lb/>
　　繳進十議劄子<lb/>
臣契勘昨於建炎元年六月初一日到行在所次日再<lb/>
蒙賜對便殿嘗以十議奏陳其一曰議國是大略謂和<lb/>
戰守其本一事能守而後可戰能戰而後可和不務戰<lb/>
守而惟和是務必致誤國聖意開納得㫖降付中書省<lb/>
遵守其後用事者復以和為然卒無顯效而所失則多<lb/>
<pb n="KR4d0138_WYG_080-6b"/>
今者天啓宸𠂻悟和議退避之非治兵飭備欲為自治<lb/>
自彊之計兹誠宗廟之靈社稷之福而天下烝黎之幸<lb/>
也臣流落九年顛沛於風波之中幸存餘息得見朝廷<lb/>
開至正大公之道為中興恢復之謀竊自欣慶死且不<lb/>
朽兹蒙聖恩起於閒廢付以江西帥守之任而臣實以<lb/>
衰病不敢復當一路委寄之重已三具奏辭免外所有<lb/>
前件十議雖嘗禀聖㫖修録建炎初時政記己具事目<lb/>
奏聞縁文多不曽該載全文竊慮朝廷自渡江後文籍散<lb/>
<pb n="KR4d0138_WYG_080-7a"/>
失元本不存謹繕寫備錄投進繳連在前仰塵睿鍳雖<lb/>
時運不留事多既往其間議論偶有合於今日朝廷所<lb/>
施行者庶幾或可以禆補廟筭之萬一干冐天威臣不<lb/>
勝惶懼戰越之至<lb/>
　　受告命乞赴行在奏事奏狀<lb/>
右臣今月二十日准都進奏院遞到詔書一道以臣三<lb/>
具奏劄辭免江南西路安撫制置大使恩命詔降不允<lb/>
不許再有陳請臣無任感天荷聖惶懼激切之至已望<lb/>
<pb n="KR4d0138_WYG_080-7b"/>
闕謝恩祗受告命訖伏念臣違去闕庭十更寒暑葵藿<lb/>
傾於日月犬馬戀於軒墀不勝臣子瞻慕君父拳拳之<lb/>
情兼有本路職事合禀聖訓而臣赴任取道江東去朝<lb/>
廷不逺伏望聖慈特降睿㫖許臣候經由信州日量帶<lb/>
人從趨赴行在令閤門不隔班先次引對奏事畢免謝<lb/>
辭取便道星夜之官如蒙矜允使孤逺之跡獲望清光<lb/>
臣顛仆道路退即溝壑所欣願也臣起發迤邐前路聴<lb/>
候指揮干冐天威伏深戰越<lb/>
<pb n="KR4d0138_WYG_080-8a"/>
　　乞降㫖閤門到日先次引見上殿奏狀<lb/>
右臣近准御前金字牌降到尚書省劄子以臣乞赴行<lb/>
在奏事正月十九日三省同奉聖㫖依所乞又准尚書<lb/>
省劄子奉聖㫖令臣疾速起發前來臣已於今月初十<lb/>
日到信州見遵依聖㫖指揮星夜蹉程趨赴行在伏望<lb/>
聖慈降㫖閤門候臣到日依元降指揮不隔班先次引<lb/>
見上殿奏事<lb/>
　　到國門奏狀<lb/>
<pb n="KR4d0138_WYG_080-8b"/>
右臣近准尚書省劄子奉聖㫖已降指揮李某召赴行<lb/>
在令臣疾速前來臣已於今月二十日到國門訖伏望<lb/>
聖慈降㫖閤門依元降指揮令臣不隔班先次上殿奏<lb/>
事<lb/>
　　再乞上殿劄子<lb/>
臣契勘昨具奏乞赴行在奏事今來已蒙聖恩於假日<lb/>
特坐引對縁寒食節假未開有妨謝辭臣今有已見急<lb/>
切利害并本路職事合具奏禀伏望聖慈特降睿㫖取<lb/>
<pb n="KR4d0138_WYG_080-9a"/>
進止<lb/>
　　謝遣中使賜銀合茶藥表<lb/>
臣某言伏蒙聖慈以臣被㫖赴行在奏事特降中使賜<lb/>
臣茶藥銀合各一具臣已望闕謝恩祗受訖者十年去<lb/>
國幸入覲於軒墀千里贏糧敢憚煩於川陸過蒙天寵<lb/>
特遣王人閔其載驅之勞錫以匪頒之數恩輝甚渥報<lb/>
稱為難中謝伏念臣懵學無長孤忠自許惴惴淵氷之<lb/>
上荷聖度之保全營營榛棘之間賴睿明之昭鍳迨兹<lb/>
<pb n="KR4d0138_WYG_080-9b"/>
起廢曲軫深慈付重寄於上流許來朝於行闕威顔咫<lb/>
尺方將披雲霧而覩青天温詔丁寧固已禦風霜而挾<lb/>
純纊更頒妙品副以寳匳北苑靈芽滌煩消渴尚方珍<lb/>
劑愈病析酲大君異數以禮賢㣲臣何功而拜賜恩深<lb/>
徳厚感極涕零此葢伏遇皇帝陛下盛徳日躋至仁天<lb/>
覆察臣斷斷無他技嘗備使令憐臣拳拳知愛君來自<lb/>
遐逺式昭恩禮庸示龍光臣敢不益勵此心少圖㣲效<lb/>
入而告后願陳藥石之言出而撫民試求芻牧之地臣<lb/>
<pb n="KR4d0138_WYG_080-10a"/>
無任<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_080-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻八十<lb/>
</p>
<p>
</p>
  </div>
</body>
</text>
</TEI>
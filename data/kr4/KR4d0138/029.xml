<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻二十九</head>
    <p>
<pb n="KR4d0138_WYG_029-1a"/>
欽定四庫全書<lb/>
　梁谿集巻二十九　　　　　宋　李綱　撰<lb/>
　　詩二十五<hi>自士子嵗宣撫荆廣赴長沙以後作三十九首</hi>
　　　䝉恩除荆湖廣南宣撫使知潭州具奏辭免二<lb/>
　　　　首<lb/>
　　　辭免不允䝉恩遣使降賜趣行不獲巳受命二<lb/>
　　　　首<lb/>
　　　五月六日率師離長樂乗舟如水口二首<lb/>
<pb n="KR4d0138_WYG_029-1b"/>
　　　行次昭武展省祖塋焚黄因㑹宗族二首<lb/>
　　　道臨川按閲兵将次錢巽叔韻三首<lb/>
　　　道廬陵遊青原山謁保寧宗老一首<lb/>
　　　八月十一日次茶陵縣入湖南界有感<lb/>
　　　次衡州二首<lb/>
　　　降步諒二萬衆口號四首<lb/>
　　　不果到南嶽二絶<lb/>
　　　宿嶽麓寺　　　　　初入潭州二首<lb/>
<pb n="KR4d0138_WYG_029-2a"/>
　　　到長沙月餘即上章復丐宫祠以詩陳情寄吕<lb/>
　　　　丞相元直<lb/>
　　　罷歸二首　　　　　教習戰艦五絶<lb/>
　　　初去長沙有感<lb/>
　　　自長沙至醴陵道中田皆墾闢道傍有築室而<lb/>
　　　　居者<lb/>
　　　春暮江南道中有感　宿踈山戯成一絶<lb/>
　　　道武夷沖祐觀壁間讀翁士特郎中留題追懷<lb/>
<pb n="KR4d0138_WYG_029-2b"/>
　　　　感愴二首<lb/>
　　　自水口泛舟如長樂<lb/>
　　䝉恩除荆湖廣南宣撫兼知潭州具奏辭免<lb/>
得罪明時忽六年生還新自海南邉分甘伏死巉巖下<lb/>
豈意猶還大将權老似廉頗徒喜飯才非祖逖敢先鞭<lb/>
一封瀝血輸誠懇深冀皇慈為惻然<lb/>
昔年宣撫兩河間行次覃懷已召還壮志久拚身似葉<lb/>
巧言終使罪如山士風欺蔽猶前日君命牢辭秪厚顔<lb/>
<pb n="KR4d0138_WYG_029-3a"/>
回首追思七年事孤危易感涕空澘<lb/>
　　辭免不允䝉恩遣中使降賜趣行不獲已受命二<lb/>
　　　首<lb/>
聖主隆恩雨露頒特迂星使下天闗自嗟犬馬雖衰疾<lb/>
敢避朝廷正急難龔遂有心安渤海謝安無計戀東山<lb/>
中原恢復吾何敢且與君王鎮百蠻<lb/>
頻年巨盜據荆湖自是廷臣計畫迂虎兕儻令隨指擾<lb/>
瘡痍可使即時蘇上流自昔多雄鎮内静方能備外虞<lb/>
<pb n="KR4d0138_WYG_029-3b"/>
子賤只憂還掣肘文侯解信樂羊無<lb/>
　　五月六日率師離長樂乗舟如水口二首<lb/>
力疾驅馳為主恩敢辭炎暑道途勤五更鼓角催行色<lb/>
百里旌旗拂曉雲閩粤乍開新幕府灞陵初起舊将軍<lb/>
江山滿目難留戀試擁彫戈静楚氛<lb/>
畫舸連檣泛碧波瀟湘去路飽經過山川煥發旌旜色<lb/>
将士歡娛鐃皷歌舊學但曾聞俎豆暮年何意揔干戈<lb/>
據鞍馬援平生志豈在驪駒白玉珂<lb/>
<pb n="KR4d0138_WYG_029-4a"/>
　　次昭武省祖塋焚黄因㑹宗族二首<lb/>
不到鄉閭二十秋幸因帝命得來遊過家上塜懷先德<lb/>
釃酒揮金學故侯季子歸來饒印綬魏舒起廢擁貔貅<lb/>
自嗟慷慨㨿鞍客不及當年馬少游<lb/>
兵火燒殘井邑空谿山依舊夕陽中故鄉自昔悲遊子<lb/>
壮嵗來歸今老翁細認里閭尋樹石怪㸔旌斾走兒童<lb/>
王師新定囬源盜猶喜田家嵗事豐<lb/>
　　道臨川按閱兵将錢巽叔侍郎賦詩次其韻三首<lb/>
<pb n="KR4d0138_WYG_029-4b"/>
平生多難豈能賢恩許猶持閫外權貔虎幸䝉分壯士<lb/>
桑榆愧已廹衰年枕前皷角元戎報帳下更籌契箭傳<lb/>
多少豪英志恢復問誰先著祖生鞭<lb/>
酷暑脩途起戴星恨無鵬翼激鯤溟折衝未論攘無敵<lb/>
假道何妨小勒兵試使觸鐃齊作止敢言旗幟益精明<lb/>
三軍酺醵皆呼舞頼有賢侯守郡城<lb/>
經綸屯難正雲雷誤沐恩光玷上台報國有心同犬馬<lb/>
和羮無補愧鹽梅偶持漢節如荆楚幸㑹羣英共酒盃<lb/>
<pb n="KR4d0138_WYG_029-5a"/>
更辱佳篇與褒飾珍藏他日詫田萊<lb/>
　　道廬陵遊青原山謁保寧宗老一首<lb/>
老病維摩卧七閩欲邀瓶錫伴閒身愧無拂石眠雲分<lb/>
來作輕裘緩帯人小隊入山風嫋嫋飛泉出寺石磷磷<lb/>
煩師更舉西來意一㸃陽和萬物春<lb/>
　　八月十一日次茶陵縣入湖南界有感<lb/>
憶昔湖南全盛日郡邑郷村盡充實連年兵火人煙稀<lb/>
田野荆榛氣蕭瑟我初入境重傷懷空有山川照旌節<lb/>
<pb n="KR4d0138_WYG_029-5b"/>
試呼耆老細詢問未語呑聲巳先咽自從北騎犯長沙<lb/>
巨冦如麻恣馳突殺人不異犬與羊至今澗谷猶流血<lb/>
盜賊縱横尚可避官吏貪殘不可說挾威倚勢甚豺狼<lb/>
刻削誅求到毫髪父子妻孥不相保何止肌膚困鞭撻<lb/>
上户逃移下户死人口凋零十無八九重深逺那得知<lb/>
使者寛容失譏察今朝幸覩漢官儀願使斯民再蘇活<lb/>
我聞此語心如摧平生况有陽城拙行移州縣遣官僚<lb/>
盡罷科須治姦猾巨蠧推窮付囹圄社鼠城狐掃巢穴<lb/>
<pb n="KR4d0138_WYG_029-6a"/>
削平羣盜拊瘡痍報政何須待朞月祖宗徳澤感人深<lb/>
周漢正頼宣光哲中興之運期有在庶以涓㣲助溟渤<lb/>
少陵酷愛舂陵行千古知心有元結<lb/>
　　次衡州二首<hi>重陽日曹成以七萬人過城下赴本司公參</hi>
揺落霜林一半紅瀟湘秋色有無中未尋嶽麓抱黄洞<lb/>
先到衡陽囬鴈峯茱菊有情迎九日旌旗無力舞西風<lb/>
年年佳節多行路玉帳樽罍幸不空<lb/>
弄兵赤子滿潢池渤海龔生真吏師欲使循良買牛犢<lb/>
<pb n="KR4d0138_WYG_029-6b"/>
會須哀痛問瘡痍東南王氣雖方振西北流民自可悲<lb/>
七萬虎狼皆斂戢廟堂還有阿誰知<lb/>
　　馬友餘黨步諒等以萬衆自江西冦湖南破醴陵<lb/>
　　　攸縣屯於衡山縣界得報即自衡陽率師次衡<lb/>
　　　山遣兵将夜渡江晨叩其壘賊出不意悉解以<lb/>
　　　降放散驅虜老弱外得精兵七千人分𨽻諸将<lb/>
　　　漫成口號四首<lb/>
貔貅一夜渡湘江賊壘朝臨盡出降自古成功在機㑹<lb/>
<pb n="KR4d0138_WYG_029-7a"/>
周郎赤壁豈難雙<lb/>
王師破賊凱歌還積甲髙於熊耳山盡選精强付諸將<lb/>
威聲巳足鎮荆蠻<lb/>
赤眉銅馬與黄巾漢魏收功豈異人駕馭撫綏要有術<lb/>
從來盜賊本王臣<lb/>
祝融道上蒼生雨萬事須知總是天宣暢威靈聊塞責<lb/>
乞身從此老林泉<hi>春初有術者推大衍數有詩云祝融道上為蒼生雨及降步諒之衆正在</hi>
<hi>衡山乃知萬事皆非偶然也</hi>
<pb n="KR4d0138_WYG_029-7b"/>
　　余兩過湖湘皆以亊阻不到南嶽今自衡趨潭意<lb/>
　　　謂決可一到又以新討降步諒之衆不果往為<lb/>
　　　之悵然成兩絶句<lb/>
衡嶽峥嶸倚太清長時霧雨少晴明我來却恨縁征討<lb/>
不得祝融峯上行<lb/>
七年三到楚江邉阻上衡山信鮮縁此去便為歸老計<lb/>
不知重到是何年<lb/>
　　宿嶽麓寺<lb/>
<pb n="KR4d0138_WYG_029-8a"/>
嶽麓久不到兵戈浩聨綿及玆再來遊蓮宇猶依然隔<lb/>
江望城郭瓦礫稀人煙十里無草木髠盡羣山顛老僧<lb/>
舊相識為語當時縁寇騎中宵來烈火光照天殺人知<lb/>
㡬何浮屍蔽長川巨盜繼憑㨿姦貪爭弄權誅求到骨<lb/>
髓荆棘生荒田兹山二三刹危甚偶得全至今齋厨室<lb/>
不給粥與饘步上法華堂試酌白鶴泉泉味儼如昔松<lb/>
竹自碧鮮端如君子操不為治亂愆<hi>闕</hi>　永空堂慷慨不成<lb/>
眠安得有志士王道還平平太平復舊觀山林寄餘年<lb/>
<pb n="KR4d0138_WYG_029-8b"/>
　　初入潭州二首<lb/>
長沙自昔號繁雄兵火連年一掃空猶有江湖資險固<lb/>
恨無方畧暢威風旁通川陜闗河逺下視荆襄指掌中<lb/>
聖主中興當自此無因借箸感堯聦<lb/>
昔年假道過長沙煙雨濛濛十萬家棟宇只今皆瓦礫<lb/>
生靈多少委泥沙寸心報國渾忘老四路宣風静不譁<lb/>
秪願吾皇假年月直從襄漢定中華<lb/>
　　到長沙月餘即上章復丐宫祠以詩陳情寄丞相<lb/>
<pb n="KR4d0138_WYG_029-9a"/>
　　　元直<lb/>
衰病投閑不記年誤恩暫到楚江邉布宣威德銷羣盜<lb/>
循撫疲癃理廢田報國固将求尺寸乞身又欲老林泉<lb/>
歸歟晩節知無悔頼有元台為保全<lb/>
　　余行次衡陽彈壓曹成七萬餘人出湖南境移師<lb/>
　　　衡山降步諒二萬衆既入長沙次日即遣師降<lb/>
　　　王進三千人於湘鄉縣七星寨復破王俊三千<lb/>
　　　餘人於邵州其餘羣盜以次討定凢五萬餘選<lb/>
<pb n="KR4d0138_WYG_029-9b"/>
　　　擇精銳得萬二千人分𨽻諸将境内遂安流移<lb/>
　　　歸業上章復丐宫祠未報間聞有㫖廢宣撫司<lb/>
　　　及以言者罷去有感二首<lb/>
起廢無因許退藏報恩欲效短中長固知吉甫無張仲<lb/>
猶冀文侯知樂羊破賊功名嗟寂寞呑燕志氣已淒涼<lb/>
春鴻秋鷰空來徃昭氏成虧可兩忘<lb/>
大将呼來若小兒片言罷去復何疑才如頗牧猶遭譖<lb/>
功似韓彭未免危往事㡬畨萋菲織孤忠惟賴聖明知<lb/>
<pb n="KR4d0138_WYG_029-10a"/>
歸歟久得山林趣丹荔青蕉正是時<lb/>
　　長沙有長江重湖之險而無戰艦水軍余得唐嗣<lb/>
　　　曹王臯遺制創造戰艦數十艘上下三層挾以<lb/>
　　　車輪鼓蹈而前駚於陣馬募水軍三千人日夕<lb/>
　　　教習以二月十八日臨清湘門按閲旌旗戈甲<lb/>
　　　一新觀者如堵成五絶句以誌之<lb/>
車船新製得前規鼓蹈雙輪勢似飛創物從來因智者<lb/>
世間何事不由機<lb/>
<pb n="KR4d0138_WYG_029-10b"/>
戰艦初成閲水軍旌旗戈甲照湘濵渾人未識舟師制<lb/>
歎息工夫若鬼神<lb/>
長江巨浸雖天設控制隄防本在人暇日不為堅守計<lb/>
臨危何以扼通津<lb/>
曹瞞百萬瞰江濵誰遣孫郎㑹解紛滿眼旌旜風浪裏<lb/>
景升方覺是雞豚<lb/>
劉裕當年西入闗樓船浮渭取長安不施艫櫂争先進<lb/>
坐使秦人破膽㸔<lb/>
<pb n="KR4d0138_WYG_029-11a"/>
　　初去長沙有感<lb/>
恭承嘉惠半年餘千里宣風愧術疎豈有恩威思将士<lb/>
漫勞稚耋擁輪輿魚歸江海身方適鳥出樊籠意已舒<lb/>
多謝吏民相眷戀使君此去欲懸車<lb/>
　　自長沙至醴陵田皆墾闢有築室而居者<lb/>
年來盜賊若氷銷襁負歸民滿四郊烟雨一犁初破土<lb/>
江村環堵且誅茅瘡痍不擾生新肉燕雀無虞返舊巢<lb/>
安集勤斯徒自歎勿令虎兕更咆哮<lb/>
<pb n="KR4d0138_WYG_029-11b"/>
　　春暮江南道中<lb/>
江上風光爛不收一年春物又将休鳴鳩乳燕自相得<lb/>
飛絮落花如許愁目極闗河天杳杳身歸閩粤興悠悠<lb/>
往來踏遍江南土已約幽人老一丘<hi>臨川遇東林珪相約同老林下故有</hi>
<hi>是句</hi>
　　宿䟱山戲成一絶<lb/>
疎山縁熟豈無由蹔到人人識故侯臨别慇勤語禪子<lb/>
秪來託宿不來遊<lb/>
<pb n="KR4d0138_WYG_029-12a"/>
　　道武夷沖祐觀壁間讀翁士特郎中留題追懷感愴<lb/>
　　　二首<lb/>
昔年曽謁武夷君先遣瑶山入夢魂舊事追尋如電激<lb/>
此身來徃任雲奔羣峯縹緲淩空翠一水縈紆帯雨渾<lb/>
願向明時乞骸骨誅茅深隠洞中門<lb/>
昔年曾約武夷孫仙賞心違莫共論地下修文君巳逺<lb/>
世間多難我猶存題詩屋壁事如昨灑涕烟霞聲為呑<lb/>
英爽故山應未冺試憑楚些與招魂<lb/>
<pb n="KR4d0138_WYG_029-12b"/>
　　自水口泛舟如長樂<lb/>
行盡青山泛碧溪湖平波穏畫船移春鴻秋燕豈人力<lb/>
明月清風長我隨萬事糾紛何日了一生襟抱有誰知<lb/>
落帆巳到釣臺側恰似南柯夢覺時<lb/>
　<lb/>
　<lb/>
　<lb/>
　梁谿集巻二十九<lb/>
</p>
<p>
</p>
  </div>
</body>
</text>
</TEI>
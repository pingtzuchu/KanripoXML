<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百六十七</head>
    <p>
<pb n="KR4d0138_WYG_167-1a"/>
欽定四庫全書<lb/>
　梁谿集巻一百六十七　　宋　李綱　撰<lb/>
　　墓誌<lb/>
　　　宋故朝請郎朱公墓誌銘<lb/>
　　　宋故追復龍圖閣直學士贈少師錢公墓誌<lb/>
　　　　銘<lb/>
　　宋故朝請郎朱公墓誌銘<lb/>
公諱䝉正字養源姓朱氏其先亳州永城人也十世祖<lb/>
<pb n="KR4d0138_WYG_167-1b"/>
仕閩樂邵武故縣溪山之勝因家馬遂為邵武人曾祖<lb/>
諱貫贈承事郎祖諱浦父諱藻累贈通議大夫通議公<lb/>
娶故贈太師黄公諱汝濟之女資政殿大學士諱履之<lb/>
姊累贈碩人生五子公其長也公少豪邁年甫冠始折<lb/>
節讀書下筆為文語輒驚人其舅大資公見而竒之許<lb/>
以能立公益自淬礪徒歩入京師寓太學凡十年所與<lb/>
遊皆一時英俊元豐中擢第中乙科釋褐調揚州江都<lb/>
縣主簿公曰古人以三釡及親為喜今俸禄雖㣲足以<lb/>
<pb n="KR4d0138_WYG_167-2a"/>
奉甘旨足矣性識强敏遇事不少懈毎聽訟必得其情<lb/>
而後斷之以法令以其能委以縣事公亦自任不疑以<lb/>
故江都辦治監司薦於朝遷南康軍都昌縣令其治都<lb/>
昌如江都尤惡其下植黨以傾善良告戒弗從即痛以<lb/>
法繩之風俗為革未㡬丁母憂服除授衡州茶陵縣丞<lb/>
茶陵劇邑久闕令倉庾圯壊吏縁為姦租賦不時入公<lb/>
至領縣事即條畫申陳久不報公歎曰此令丞職也何<lb/>
俟報為亟命搆葺倉庾為之一新謹視出入姦弊遂絶<lb/>
<pb n="KR4d0138_WYG_167-2b"/>
租賦皆不督而辦歳旱公祈禱齊戒精潔雨隨車而至<lb/>
逺邇霑足民大感服秩滿用薦舉改官從辟知定州安<lb/>
喜縣時元符三年秋也坐茶陵任内請搬家人庸錢奪<lb/>
官授鼎州龍陽縣令丁通議公憂大觀初始雪正前事<lb/>
復官除知開封府長垣縣未數月差通判火山軍秩滿<lb/>
造朝權司農寺丞通判徳順軍賜五品服政和四年秋<lb/>
以疾丏致政明年夏從官薦公康强有風力請復仕上<lb/>
從之差提㸃信州上清宫改成都府長生觀遂寓居于<lb/>
<pb n="KR4d0138_WYG_167-3a"/>
潁尾八年夏得疾至七月十二日不起享年六十有四<lb/>
累官至朝請郎娶傅氏累封安人二子長曰康年以公<lb/>
致仕恩補將仕郎次曰唐年一女適俊士葉裕民公持<lb/>
身亷慎性質直不自表襮恂恂如不能言而胷中是非<lb/>
了然其在茶陵不能阿事上官為當事者所不悦捃摭<lb/>
細故卒以法中之然選人以般家人<hi>闕</hi>　　法所聽也<lb/>
後卒雪正公坐此困躓累年而剛直不少衰及倅徳順<lb/>
太守武人越常例遺之甚厚公辭不獲悉以所遺寄於<lb/>
<pb n="KR4d0138_WYG_167-3b"/>
公帑凡閲歳太守聞而訝之公不自辨釋以病告老而<lb/>
歸其後太守坐不法除名而公無毫髪之累識者韙之<lb/>
公平生志氣髙逺常持隠忍就功名之説欲有所為而<lb/>
仕宦齟齬卒不如志其可悲也已諸孤從其治命扶䕶<lb/>
歸邵武將以宣和元年已亥十一月初四日𦵏于永城<lb/>
鄉將堂之原先期公之弟朝請郎紹狀公行義使綱為<lb/>
之銘綱視公為外叔父義不得辭銘曰<lb/>
朱氏之先有功于閩十世其昌公為聞人學優而仕以<lb/>
<pb n="KR4d0138_WYG_167-4a"/>
亷以勤雖或窒之而卒以伸往倅邉城力辭饋遺告老<lb/>
而歸則莫我累凡今之人顧利忘義聞公之風胡不少<lb/>
愧蓄則厚矣未究厥施謂宜夀考而止於斯返𦵏故鄉<lb/>
宅兆是宜告于後昆篆此銘詩<lb/>
　　宋故追復龍圖閣直學士贈少師錢公墓誌銘<lb/>
京師浩穰自古難治非夫聰明足以剸制繁劇智畧足<lb/>
以摘發姦伏仁惠足以牧養小民威嚴足以震服豪右<lb/>
未易稱職漢有趙張三王唐有許孟容李峴吳湊之流<lb/>
<pb n="KR4d0138_WYG_167-4b"/>
隐然有聲不過數人以是知其難也國家都汴尹天府<lb/>
者多名卿才大夫位天子之侍從然獨㑹稽錢公政事<lb/>
號為本朝第一公之尹京前後凡三當天下乂安四方<lb/>
人物之所聚權貴戚属之所居姦人巨猾之所容依憑<lb/>
城社闗機開闔干撓法制莫敢誰何而黠胥老吏舞文<lb/>
玩法乘隙射利情偽百出為尹者鮮不墮其術中獨公<lb/>
於詞訟喧囂簿書倥偬之間從容談笑而辦幽隠曲折<lb/>
盡得其情吏不能欺而予奪一出於已無敢議者其政<lb/>
<pb n="KR4d0138_WYG_167-5a"/>
尤務抑强扶弱縁飾儒雅不專以柱後惠文從事勢家<lb/>
犯法不少假借而下户無告有所依歸良民詿誤多所<lb/>
平反而豪俠巨蠧必深鋤治當時士人有為政事録者<lb/>
所載百餘事皆出人意表世謂神明之政自非兼聰明<lb/>
智畧仁惠威嚴之資有大過人者疇能及此宜乎聲稱<lb/>
烜赫至今不冺與漢唐名臣相望而無愧也公諱勰字<lb/>
穆父吳越武肅王五世孫自從曾祖忠懿王俶歸朝廷<lb/>
今為開封人曾祖倧晉故諸道兵馬大元帥吳越國王<lb/>
<pb n="KR4d0138_WYG_167-5b"/>
累贈太師尚書令兼中書令天下兵馬大元帥曾祖妣<lb/>
江氏某國太夫人祖易故任翰林學士尚書左司郎中<lb/>
知制誥累贈太尉祖妣盛氏平陽郡君贈某國太夫人<lb/>
考彦逺故任起居舍人直集賢院知諫院累贈太尉妣<lb/>
丁民濟陽郡君贈吳國太夫人公生有竒表神氣秀發<lb/>
未成童日誦千言及長博聞强識卓<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>不羣諫院公捐<lb/>
館舍公以遺表恩推與其姊之夫張升卿而刻意力學<lb/>
以期自立從叔父修懿公明逸質問疑義修懿公愛之<lb/>
<pb n="KR4d0138_WYG_167-6a"/>
奏授將作監主簿皇祐三年調監陳州糧料院後厯廬<lb/>
睦夀蘇等州酒官雖在㩁酤喧宂間手未嘗釋巻嘉祐<lb/>
八年詔以六科舉士翰林沈學士文通薦公應賢良方<lb/>
正能直言極諫科㑹神宗升遐罷舉治平三年文通又<lb/>
以公應詔熙寧二年始召試以第二人過閣及廷對制<lb/>
策極論新法忤執政意與孔文仲俱被黜還任自是遂<lb/>
罷制科然名望益崇有識者韙之明年秩滿赴選部㑹<lb/>
朝廷檢舉治平從官應詔所薦淹滯未舉者公名居多<lb/>
<pb n="KR4d0138_WYG_167-6b"/>
或沮公以五任監當無課最可稱大臣有薦者曰錢某<lb/>
豈監當材耶有詔許以五任闕陞且試劇邑除知開封<lb/>
府尉氏縣治聲流聞擢流内銓主簿官長陳襄以公所<lb/>
造班簿進呈神宗稱之襄曰非臣所能也主簿錢某為<lb/>
之耳有旨令東上閤門引見上殿既對敷奏稱旨許以<lb/>
清要宰相王安石遣其弟安禮謂之曰能一冠豸乎公<lb/>
謝曰家貧母老不能逺行安石知不附已猶除三司鹽<lb/>
鐵判官提㸃四園苑提舉帳司㸃檢南郊一行事務又<lb/>
<pb n="KR4d0138_WYG_167-7a"/>
詔措置帳法數因事賜對滋被眷知詔迓送北使明年<lb/>
以國子博士除京西路提㸃刑獄秩滿徙河北又徙京<lb/>
東代還復除鹽鐵判官元豐三年借太常少卿使北還<lb/>
奏上前論契丹形勢盛衰之理深切著明上熟復其言<lb/>
㑹五路軍興除陜西都轉運使專主饋運兼制置解鹽<lb/>
公即日就道留家京師上每旬必遣内人至第問太夫<lb/>
人安否公在闗中轉餉如期無擾于民嘗躬督飛輓夜<lb/>
行坐界中百餘里冒險無所畏避訖事還長安丁内艱<lb/>
<pb n="KR4d0138_WYG_167-7b"/>
奔喪哀毁骨立上遣使勞問賻給加等時元豐四年也<lb/>
五年官制行上先於左司郎中格目内書公姓名遂降<lb/>
誥閤門俟公釋服明年髙麗國王薨來赴上思得公奉<lb/>
使詔起復赴闕公具奏堅請終喪不允特借左諫議大<lb/>
夫充髙麗弔慰國信使公入對上顧問甚渥面賜金帶<lb/>
公奏人臣出疆當識上旨今外議紛紛以謂陛下欲給<lb/>
髙麗以伐北敵而臣獨未知聖意工曰髙麗好文又問<lb/>
士大夫家世所以選卿行餘無他也乃與左畨祭奠使<lb/>
<pb n="KR4d0138_WYG_167-8a"/>
自宻州同日發洋公舟五日而達左畨飄泊四明踰月<lb/>
始至夷人素聞公名相與聚觀至於燕飲逾制與夫饋<lb/>
餉非例者皆却而弗受還次紫燕島國主王運遣二吏<lb/>
棹小舟以書送館寓金銀器皿四千餘兩公辭之吏泣<lb/>
曰寡君有命徒歸則死顧左畨在國已受公曰左右畨<lb/>
所見不同爾可死吾不可受須㬰風迅遂失所在公有<lb/>
詩曰屢却張旜使猶留返璧飱詩因平安奏偶至上前<lb/>
激賞者久之使還造朝擢中書舍人賜三品服上顧謂<lb/>
<pb n="KR4d0138_WYG_167-8b"/>
曰卿與髙麗王書云免諸梁隂陽之患悦滕文哭泣之<lb/>
哀可謂得體矣哲宗即位差權攝開封府正官還自頓<lb/>
遞乃罷元祐元年移給事中繼除龍圖閣待制權知開<lb/>
封府初蒞事日吏欲試公訟諜至七百餘公徧閲析而<lb/>
為三施行者纔百數懲而遣者數十人餘悉緘識戒以<lb/>
後勿復來閲月有再至者公詰其故弗服命吏取視之<lb/>
無少差一府大驚且命曹椽省併文具以十為一革簿<lb/>
書相仍重複之弊有戚里子憑藉無賴屢犯禁公治其<lb/>
<pb n="KR4d0138_WYG_167-9a"/>
罪而後奏宗室有任節度使者市賈人米千斛久不償<lb/>
直公移檄諸司糧料院留劵請俸積及其數呼賈人付<lb/>
之有䕃人尹紳訟繼母竊亡父家資改嫁公奏紳既不<lb/>
能養使繼母改適又以盜家資為言不可以訓特不用<lb/>
䕃杖而羈于旁郡以勵風俗御史臺吏人遣其妻訟本<lb/>
官不法事公命杖之翌日吏自來持一器若有所貯置<lb/>
階戺前訴妻方娠昨䝉杖而墮公熟視狀遽判杖其脊<lb/>
吏不伏呼請罪名公不顧徐曰汝家安在適從何許來<lb/>
<pb n="KR4d0138_WYG_167-9b"/>
得無越御路耶吏惶懼而出京城法以屍由御路者徒<lb/>
二年公遇事敢斷皆此類也京師嘗多雨雪公宻啟母<lb/>
后以匳具二十餘萬緡貸貧窶者公躬率僚属徧厯委<lb/>
巷排户而給之都人素喜博塞公禁之甚嚴至是取旨<lb/>
大縱酺博民間驩呼細民賴以獲濟公平時未嘗私見<lb/>
宰執一日白事司空府有典謁吏即客次袖牒陳事公<lb/>
曰此非受訟之所何不來府中吏有所恃頗偃蹇却之<lb/>
不去公叱下械送府獄杖而遣之八座中有抑留侍婢<lb/>
<pb n="KR4d0138_WYG_167-10a"/>
不歸其母者母訴於府為移文不報公命追其家奴付<lb/>
獄根治卒取而歸之又臺臣有折簡私祈寛門醫所負<lb/>
者公立其介于庭呼醫促其期限由此寖忤權近人多<lb/>
側目觀望捃摭細故交章彈擊哲宗照知其故特詔放<lb/>
罪公奏謝有曰亂吾治者常二輔掣其肘者非一人又<lb/>
曰徳音始下公議獲伸仰皇明之燭幽覺羣邪之奪氣<lb/>
其不可屈如此三年春以獄空遷秩公辭不得已乃受<lb/>
而言者復論獄空非實公不自明力丏補外迺以本職<lb/>
<pb n="KR4d0138_WYG_167-10b"/>
知越州兼兩浙東路兵馬鈐轄公既懐紱故鄉過家上<lb/>
冢揮金親舊日引賔朋飲酒賦詩訟庭蕭然至終日無<lb/>
一事蘇翰林軾時帥錢塘唱和往來無虚日當時以比<lb/>
元白四年移知瀛州兼髙陽闗路安撫使馬歩軍都總<lb/>
管為帥鎮静邉人安之除江淮荆浙等路制置發運使<lb/>
行次符離召拜工部侍郎復遷戸部嘗因轉對論六曹<lb/>
事多迂滯省官莫肯裁决又諸曹所受辭牒多不經由<lb/>
所属願申飭中外遵守詔條其言切中時病七年夏除<lb/>
<pb n="KR4d0138_WYG_167-11a"/>
知青州兼京東路安撫使復留權户部尚書奏罷户部<lb/>
獄措置麯院是歳郊禮公前期奏財計辦日坐直舍臨<lb/>
智永師草書沛然有餘暇詔館伴北使于同文館時朝<lb/>
廷欲變帳法事且行矣公抗章爭之帳法得不改會尹<lb/>
政不修盗賊公行除龍圖閣直學士再知開封府公具<lb/>
奏力辭以謂前愆不辯後效難施優詔褒答公不得已<lb/>
視事不數日滯訟一空羣盗奔佚蘇軾時為禮部尚書<lb/>
每俟公治事時送詩求和公不廢决遣即次韵答之辭<lb/>
<pb n="KR4d0138_WYG_167-11b"/>
意贍麗軾大驚以簡謝曰電掃庭訟響答詩筒亦數年<lb/>
來故事也其為當世所重如此八年春為太母山陵頓<lb/>
遞使事畢開封屬章惇入相公見上具言嘗行惇謫辭<lb/>
願乞骸以避時宰不聽紹聖元年翰林闕學士惇三薦<lb/>
林希不行因問上所欲用上曰錢某豈不堪為翰林學<lb/>
士耶即日除公學士知制誥兼侍讀經筵進見多詔留<lb/>
身因得欵陳天下事哲宗益眷倚之嘗論朝廷之盛人<lb/>
物為先今三館育材之地寂寥無聞乞詔大臣及近臣<lb/>
<pb n="KR4d0138_WYG_167-12a"/>
各舉所知引見考實置之文館以備器使又論禁軍逃<lb/>
亡滿限捕獲得以案問免死非是廂軍決配不到配所<lb/>
者十常七八為患不細乞修嚴軍制又請就郊祀赦恩<lb/>
移放沿江編管人事皆施行一日上許公郊祀後除執<lb/>
政公皇恐伏地叩頭辭避及親祀詔公驂乘以備顧問<lb/>
公以足疾不能久立為解得免而大臣之忌公者日夜<lb/>
求所以去公之術禮部奏公所撰導駕鼓吹辭差互紹<lb/>
改正之不能動㑹草右丞鄭雍乞出批答諭書臺臣論<lb/>
<pb n="KR4d0138_WYG_167-12b"/>
公批答中有羣邪交攻之語為附會元祐章累上不出<lb/>
言者不已至全臺並進乃罷公翰苑以本官出知池州<lb/>
公既行臺臣以狀首前所言弗容羣枉誤為羣邪交攻<lb/>
朝廷既不問公亦不辯也公在池陽二年為政寛簡得<lb/>
士民心四年冬有旨移知和州命未下公以十一月丙<lb/>
辰卒于官舍正寢享年六十有四明年二月庚申諸孤<lb/>
奉公之柩𦵏于開封府開封縣汴陽鄉中邉村將相里<lb/>
祖太尉公之域公娶吕氏故相文穆公䝉正之孫龍圖<lb/>
<pb n="KR4d0138_WYG_167-13a"/>
閣學士居簡之女封東平郡君贈越國太夫人先公五<lb/>
年卒至是合祔焉子男十二人曰杲卿朝請大夫致仕<lb/>
曰東美朝請郎主管京東排岸司曰朝隠承議郎通判<lb/>
袁州曰魯望承務郎西京轉運司主管公事曰端已朝<lb/>
散大夫知泰州曰徳輿朝散大夫行衛尉少卿曰延碩<lb/>
承事郎監鄆州酒務曰伯言左太中大夫提舉江州太<lb/>
平觀曰君魚將仕郎曰伯牛未仕其二人早夭女四人<lb/>
長適朝奉大夫諸王府侍講句頴次適朝奉大夫通判<lb/>
<pb n="KR4d0138_WYG_167-13b"/>
大名府俞授次適朝請大夫荆湖北路轉運判官應通<lb/>
次適端明殿學士左通奉大夫提舉嵩山崇福宫王孝<lb/>
迪孫男十八人曰浄曰涒曰渻迪功郎權國子博士曰<lb/>
涌曰衍迪功郎代州繁畤縣主簿曰灝曰沇曰濵曰溥<lb/>
秉義郎曰滭曰潜曰濤曰洵將仕郎曰湜右儒林郎曰<lb/>
淳曰温右承務郎曰注右宣義郎曰滸孫女二十三人<lb/>
公在仕途㡬五十年積官至朝議大夫勲上柱國爵㑹<lb/>
稽郡開國侯食邑一千二百户惟錢氏當唐末以武功<lb/>
<pb n="KR4d0138_WYG_167-14a"/>
起東南據有二浙而能尊中國效臣順以膺寵命金印<lb/>
玉冊世祚王爵以撫吳越及宋興知天命所在頓首自<lb/>
歸不煩干戈一方士民克保其生弗識兵革隂功盛徳<lb/>
慶流子孫枝葉扶疎冠冕蟬聨膺受福禄不可勝紀而<lb/>
公之祖太尉公始以文章顯於咸平天聖間考諫院公<lb/>
忠言讜論受知仁祖至公以才學事神哲二宗閥閲聲<lb/>
望益以光顯又自太尉公諫院兄弟及公與從兄故樞<lb/>
宻直學士藻皆以制舉取重名于世而公之從祖文僖<lb/>
<pb n="KR4d0138_WYG_167-14b"/>
公惟演逮公三世五人掌絲綸之職公之諸子杲卿東<lb/>
美朝隠魯望相繼登科徳輿伯言皆賜上舍第致位通<lb/>
顯衣冠世族儒學之盛甲於本朝天之報施詎不信哉<lb/>
公資性豪邁善議論使人聽之忘倦早以字行於世方<lb/>
處塲屋已為一時英俊之所推許及登侍從内外制辭<lb/>
膾炙人口有文集一百巻名㑹稽公集所為文章雄深<lb/>
雅健得西漢體作詩清新遒麗長於用韻工行草書有<lb/>
魏晉人筆法嘗自愛重未嘗輒以與人平居愷悌樂易<lb/>
<pb n="KR4d0138_WYG_167-15a"/>
與朋友交終始如一尤精鑒裁所推薦多達者弟姪婚<lb/>
宦皆經其手収養孤遺家常至二百口儉約均一内外<lb/>
無間言其行已大畧如此元符三年春太上皇帝即位<lb/>
追復公龍圖閣學士官其子三人明年黨論興欲寢前<lb/>
命伯言上書論列得不追降因是免降者四十餘家崇<lb/>
寧元年又以黨籍刻諸石大觀二年再看詳公等出籍<lb/>
者十數人三年伯言以公在翰苑所草潜藩加恩制進<lb/>
呈有詔特贈正議大夫公之𦵏開封也方在謫籍中不<lb/>
<pb n="KR4d0138_WYG_167-15b"/>
克銘于墓建炎元年某月諸子遷奉公及三世之喪𦵏<lb/>
于鎮江府金壇縣某鄉之原方朝廷大除黨籍之禁而<lb/>
収録其子孫旌别淑慝煥然明白乃論譔公平生行事<lb/>
以狀來請銘余雅聞公之賢徳其敢以固陋辭銘曰<lb/>
錢氏之先有功二浙世濟忠順保有吳越歸于有道投<lb/>
龜而决子孫詵詵福禄無闕篤生異人惟㑹稽公髙明<lb/>
博達直諒公忠克舉賢科紹其家風對策大庭燁如長<lb/>
虹聲聞四馳寖階膴仕驊騮得路一日千里蟠根錯節<lb/>
<pb n="KR4d0138_WYG_167-16a"/>
游刃厯試干將遇物不勞剸制簡在帝心將命絶域文<lb/>
采風流逺夷矜式張旜却使留飱返璧達于宸聰當宁<lb/>
歎息三尹京邑政聲著聞威讋豪右惠養小民决遣如<lb/>
流摘發若神談笑而治羣盗以奔代言西掖視草玉堂<lb/>
髙辭大筆黼黻文章詩句風清字畫鸞翔萃此衆美欎<lb/>
為邦光經筵啟沃宻受眷知同朝忌媢共排去之王佐<lb/>
之才卒不獲施昊天不弔哲人遽萎黨論之興踰三十<lb/>
年胎禍基亂閉塞忠賢大明方升公議日宣㣲公誰歸<lb/>
<pb n="KR4d0138_WYG_167-16b"/>
願作九原粤自汴陽遷窆京口膴膴崇岡水深土厚卜<lb/>
云其吉安固永久勒此銘詩以告厥後<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百六十七<lb/>
</p>
<p>
</p>
  </div>
</body>
</text>
</TEI>
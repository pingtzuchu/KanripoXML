<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻七十九</head>
    <p>
<pb n="KR4d0138_WYG_079-1a"/>
欽定四庫全書<lb/>
　梁谿集巻七十九　　　　　宋　李綱　撰<lb/>
　　表劄奏議四十一<lb/>
　　　謝復觀文殿大學士表<lb/>
　　　謝再任宫祠表　　　親筆詔書<lb/>
　　　謝親筆表　　　　　謝親筆劄子<lb/>
　　　辭免江西安撫制置大使兼知洪州奏狀<lb/>
　　　辭免第二奏狀<lb/>
<pb n="KR4d0138_WYG_079-1b"/>
　　謝復觀文殿大學士表<lb/>
臣某言伏奉告命復臣觀文殿大學士依前左銀青光<lb/>
祿大夫提舉西京嵩山崇福宫臣已望闕謝恩祗受者<lb/>
禋祀合宫精意格于上下錫福寰海湛恩浹於臣民致<lb/>
兹罪戾之餘亦預甄收之列以榮為懼既感且慙中謝<lb/>
伏念臣造道弗優賦材甚陋值國家之艱棘躐英俊以<lb/>
驅馳當聖主龍飛之初誤蒙首舉任大臣棟隆之責其<lb/>
敢雷同惟信古太過而欲為曲突徙薪之謀故與物多<lb/>
<pb n="KR4d0138_WYG_079-2a"/>
牾而每致䟦胡㚄尾之患奉身以退何補朝廷任運而<lb/>
行有同醉夢念一違於軒陛忽九換於星霜適魑魅喜<lb/>
過之鄉自貽伊戚免蛟鰐垂涎之口難報此恩恍然若<lb/>
脫兔之投林老矣嗟病牛之卧壠竊真祠之厚祿已負<lb/>
素餐極祕殿之華資更慙非據叨膺寵渥罙積凌兢此<lb/>
葢伏遇皇帝陛下體道之公以慈為寳陟降無私於好<lb/>
惡體貌不替於初終釐事告成欲均敷於有衆皇恩廣<lb/>
被遂濫及於陳人臣敢不益堅葵藿之心期保桑榆之<lb/>
<pb n="KR4d0138_WYG_079-2b"/>
節望鴛鷺之清切莫陪北闕之班奉香火之精懃願祝<lb/>
南山之壽臣無任<lb/>
　　謝再任宫祠表<lb/>
臣某言伏奉勅命令臣候提舉西京嵩山崇福宫今任<lb/>
滿日特令再任臣已望闕謝恩祗受者先𤓰期而有請<lb/>
方懼譴訶拜天命之來臨曲垂矜允冗食坐靡於公廩<lb/>
素餐愧益於私心中謝伏念臣壯年妄意於功名叨膺<lb/>
識擢晚景備嘗於艱險惟欲退藏流寓海邦未遂掛冠<lb/>
<pb n="KR4d0138_WYG_079-3a"/>
之志仰資祿養乆陪奉祀之官更沐隆恩許令繼任自<lb/>
顧不材之木宜在無何之鄉終日安閒既無憂責闔門<lb/>
温飽皆荷仁慈此葢伏遇皇帝陛下以道觀能法天覆<lb/>
物知樗櫟不勞於斵削蜩鷽亦遂於逍遙致此孱庸獲<lb/>
霑恩渥臣敢不勉堅素守期保嵗寒緝舊學於簡編益<lb/>
求此道勵精誠於香火少答鴻私<lb/>
　　親筆詔書<lb/>
朕昨總戎車前臨敵壘洎潜師之引遁勞戍役以言旋<lb/>
<pb n="KR4d0138_WYG_079-3b"/>
惕若眇躬懼兹多難聿求善後之計敢蹈䕶前之非博<lb/>
訪舊臣屢形深詔卿首陳三策適投却敵之機繼上六<lb/>
條大闡興邦之略意拳拳而曲折言凛凛而高明有發<lb/>
予𠂻如對卿言此乃卿精忠許國誠節表時雖在燕閒<lb/>
之中不忘開濟之事肆披夙藴因致良規省閱再三嘉<lb/>
歎不已至若議和避地之失練兵積粟之方將議改圖<lb/>
共期底績臨朝願治顧策慮之是資當饋思賢念話言<lb/>
之可想宜從疾置時告嘉猷終藉經綸之才助成戡定<lb/>
<pb n="KR4d0138_WYG_079-4a"/>
之烈故兹親筆以示至懷賜李綱<lb/>
　　謝親筆表<lb/>
臣某言今月十七日承御前金字牌降到親筆詔書一<lb/>
道臣已望闕謝恩祗受訖者蕪辭冐貢方虞蕭斧之誅<lb/>
宸翰載頒乃膺華衮之寵燦爛奎壁之畫昭囘雲漢之<lb/>
章蔀屋生輝臣鄰改觀中謝竊以人臣之言不激切不<lb/>
足以動人主之聽而激切則有逆鱗之愆人主之聽不<lb/>
廣大不足以盡人臣之言而廣大則有盈庭之咎辭順<lb/>
<pb n="KR4d0138_WYG_079-4b"/>
理直而匪訐者言之善博詢精攷而不惑者聽之公自<lb/>
古所難於今乃見皇帝陛下悼戎壘之弗靖慨國步之<lb/>
多艱欲成捍禦强敵之圖故有諮諏舊臣之令而臣夙<lb/>
叨殊奬嘗忝近司清問下詢雖頗殫於千慮空言上達<lb/>
曽何補於萬分誤蒙睿慈親灑宸筆褒以精忠之目許<lb/>
之時告以言鳯翥鸞翔筆勢妙追於古蹟風飛雷厲訓<lb/>
辭感動於人心顧臣何人當此異數鄧禹披光武之親<lb/>
詔李靖奉太宗之手書如臣所蒙視古無愧刻之琬琰<lb/>
<pb n="KR4d0138_WYG_079-5a"/>
著聖君與善之誠傳之雲來見愚臣許國之志此葢伏<lb/>
遇皇帝陛下成能天縱盛徳日躋招來俊傑之謀恊濟<lb/>
興王之運禮從㣲始濫居辛毅之先仁不遐遺曲敦簪<lb/>
履之舊致兹榮耀驟及凡庸臣敢不仰體眷懷益堅素<lb/>
守衰慙定逺難致玉關之功老比營平願上金城之略<lb/>
報恩有路矢死為期<lb/>
　　謝親筆劄子<lb/>
臣某今月十七日承御前金字牌降到親筆詔書一道<lb/>
<pb n="KR4d0138_WYG_079-5b"/>
臣已望闕謝恩祗受訖跪讀聖訓仰戴天恩涕泗横流<lb/>
精爽飛越竊念臣賦性樸鄙初無寸長誤被特達之知<lb/>
首膺考慎之選待遇之禮超軼等倫犬馬㣲誠敢忘自<lb/>
効而臣許國之忠雖切防患之術實疎拙於謀身與物<lb/>
多牾乞骸罷政誣謗並興流言飛文汙浼天聽負憂抱<lb/>
釁不敢自明陛下察其心於羣口鑠金之際薄其罪於<lb/>
衆人欲殺之時始終保全使得視聽食息以至今日肉<lb/>
骨之恩盡出鴻造永惟天地父母之徳非臣殞首捐軀<lb/>
<pb n="KR4d0138_WYG_079-6a"/>
所能報稱昨自去冬狂敵犯順戎輅親征海㝢之情同<lb/>
深憤激而臣不量淺短輙以己見陳防捍敵馬便宜利<lb/>
害以聞伏蒙詔書特加奬諭迨至今春敵騎既遁又奉<lb/>
詔㫖令臣條具攻戰守備措置綏懷所以為善後之策<lb/>
者來上臣感荷大恩殫竭愚慮敢以區區管見冐凟天<lb/>
聰議論迂疎文辭拙直大懼不足以禆廟筭之萬一今<lb/>
者乃蒙聖慈親灑宸翰曲賜褒稱既目之以精忠又許<lb/>
之以時告不遺簪履之意溢于訓辭顧臣何人可以當<lb/>
<pb n="KR4d0138_WYG_079-6b"/>
此銘鏤肌骨矢死不忘昔唐權徳輿嘗讀太宗賜李靖<lb/>
手詔至流涕曰君臣之際乃爾耶如臣所蒙於靖何愧<lb/>
顧臣苶然衰病未知圖報之所惟當什襲祕藏刻之金<lb/>
石傳示雲來使天下後世知聖君不忘舊臣樂取諸人<lb/>
以為善者如此非獨臣之幸也實天下之幸也臣已奉<lb/>
表稱謝外謹齋沐親書劄子冐塵聴覧臣不勝感恩惶<lb/>
懼戰越之至<lb/>
　　辭免江西安撫制置大使兼知洪州奏狀<lb/>
<pb n="KR4d0138_WYG_079-7a"/>
右臣今月二十六日准御前金字牌降到尚書省劄子<lb/>
十月十六日三省同奉聖㫖除臣江南西路安撫制置<lb/>
大使兼知洪州不許辭免不候受告限三日前去之任<lb/>
臣上荷聖慈不以罪戾終棄特加抆拭錄用仰戴天恩<lb/>
但深感涕伏念臣迂陋無取誤被聖知終始保全以今<lb/>
日更蒙起廢付以方面之重在臣愚分義當黽勉遵依<lb/>
嚴限即日就道以副睿奬少圖尺寸之報重念臣自經<lb/>
憂患以來衰病交攻志慮凋落自荆湖得腰足之疾艱<lb/>
<pb n="KR4d0138_WYG_079-7b"/>
於步履杜門不出三年于兹衆所共知近年復感寒熱<lb/>
眩瞀併作使當一路兵民之寄必致誤事上累聖主知<lb/>
人之明雖死不足以塞責敢望聖慈洞照㣲懇追寢成<lb/>
命使臣得安閒散尋訪醫藥庶幾疾疢可安異日蒙被<lb/>
驅策誓極糜捐以圖報効干冐天聰臣無任惶懼戰越<lb/>
之至<lb/>
　　辭免第二奏狀<lb/>
右臣今月十九日准御前金字牌降到尚書省劄子以<lb/>
<pb n="KR4d0138_WYG_079-8a"/>
臣具奏辭免江南西路安撫制置大使兼知洪州恩命<lb/>
十一月初十日三省同奉聖㫖不允令學士院降詔不<lb/>
得再有陳請疾速前去赴任臣感戴天恩涕泗横集伏<lb/>
念臣自國家多故以來誤蒙驅策未嘗辭難然臣學識<lb/>
迂疎賦分淺薄觸事齟齬自招悔尤一昨被命宣撫荆<lb/>
廣時以巨寇擾攘不敢力請扶疾就道既至本路招捕<lb/>
盜賊循拊流移整緝軍馬經理財用策駑礪鈍庶以少<lb/>
副委任之意惟知竭力以向前不慮煩言之在後凡造<lb/>
<pb n="KR4d0138_WYG_079-8b"/>
不根之謗率皆可駭之辭自非上賴睿明洞照誣枉姑<lb/>
使罷免以歸則臣雖欲自便於江海寂寞之濵不可得<lb/>
也今者蒙恩起廢付以江西一路兵民之重邊徼寧謐<lb/>
無警急之虞而宸𠂻鍳臨有近降親筆褒諭之詔在臣<lb/>
愚分豈不願行以圖報萬一實以疾病交攻精力頓衰<lb/>
憂患熏心動多遺忘深恐臨事乖錯復致人言有辜聖<lb/>
主終始保全之徳所以夙夜憂懼而不敢承臣聞行百<lb/>
里者半於九十此言晩節末路之難也重念臣以蒲栁<lb/>
<pb n="KR4d0138_WYG_079-9a"/>
早凋之質迫桑榆將暮之年弱植易搖驚魂未定幸安<lb/>
閒散庶或保全豈可復冒寵榮重為小人者之所指議<lb/>
哉不避再三之凟敢瀝血誠控告君父伏念聖慈深察<lb/>
危懇曲賜矜從追寢成命許臣依舊外任宫祠使得養<lb/>
疴蔵拙待盡山林則臣仰戴大恩死當結草干冒天威<lb/>
無任惶懼待罪之至<lb/>
　<lb/>
　<lb/>
<pb n="KR4d0138_WYG_079-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻七十九<lb/>
</p>
<p>
</p>
  </div>
</body>
</text>
</TEI>
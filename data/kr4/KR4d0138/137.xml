<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百三十七</head>
    <p>
<pb n="KR4d0138_WYG_137-1a"/>
欽定四庫全書<lb/>
　梁谿集巻一百三十七　　　宋　李綱　撰<lb/>
　　序四<lb/>
　　　漢唐三帝紀要録序　小字華嚴經合論後序<lb/>
　　　送蕭建功秀才歸臨江序<lb/>
　　　迂論序　　　　　　湖海詩集序<hi>見第十七巻</hi>
　　　唐朝賢将傳序<lb/>
　　　雪峯真歇了禪師一掌録序<lb/>
<pb n="KR4d0138_WYG_137-1b"/>
　　漢唐三帝紀要録序<lb/>
臣竊觀自昔人主履創業中興之運必有英偉之材以<lb/>
斷大事然後能戡難定功而不為小故之所揺必有明<lb/>
哲之智以察至理然後能聽言用人而不為異説之所<lb/>
惑必有寛大之量以保衆然後規模宏逺而足以濟天<lb/>
下必有誠一之徳以與賢然後終始無間而足以大有<lb/>
為所以肇迹開基興衰撥亂克大敵建大勲為神民萬<lb/>
物主而垂休無窮者率用此道則漢之高祖光武唐之<lb/>
<pb n="KR4d0138_WYG_137-2a"/>
太宗其人也高祖當秦之亡仗三尺劒驅馳馬上以與<lb/>
項籍争天下相持於滎陽成臯間敗師跳身者屢矣然<lb/>
氣不為之挫而卒亡楚凡五年而定帝業光武起南陽<lb/>
以數千烏合之卒破尋邑百萬之師仗節渡河﨑嶇于<lb/>
趙魏之郊危亦甚矣然志不為之沮故卒能破銅馬赤<lb/>
眉之屬而漢以再興太宗乘隋之亂起太原而定闗中<lb/>
擒建徳世充之徒皆身履行陣冒矢石而不懼征伐四<lb/>
克遂有天下此英偉之材三帝之所同也高祖知人善<lb/>
<pb n="KR4d0138_WYG_137-2b"/>
任使聽言如不及将韓信於行伍得陳平於亡命㧞足<lb/>
揮洗揖酈生之説輟食吐哺納子房之策樊噲一言則<lb/>
還軍㶚上婁敬一言則趨駕闗中故能因羣策以屈羣<lb/>
力而大功以成光武指授諸将各當其任料敵決勝明<lb/>
見萬里之外馮異獲于俘執而建方面之勲鄧禹杖策<lb/>
謁于軍門遂定大計採耿弇之謀而起兵上谷聽邳彤<lb/>
之計而不棄信都故能威謀靡抗動輙如志而太宗之<lb/>
任賢使能好謀納諫又卓然過人逺甚此明哲之智三<lb/>
<pb n="KR4d0138_WYG_137-3a"/>
帝之所同也司馬遷稱高祖常有大度寛仁愛人意豁<lb/>
如也而馬援亦稱光武恢宏大度同符高祖乃知帝王<lb/>
之自有真而史稱太宗亦言聰明英武有大志而能屈<lb/>
節下士則寛大之量三帝皆然高祖天資慢侮然待蕭<lb/>
曹子房陳平宻侍帷幄如左右手光武推赤心置人腹<lb/>
中其待寇鄧耿賈皆出入卧内如子弟然太宗尤推誠<lb/>
以任人有上䟽論房𤣥齡者帝曰是欲離間吾君臣邪<lb/>
斥嶺表嘗賜李靖手詔曰軍事一以委卿吾不從中制<lb/>
<pb n="KR4d0138_WYG_137-3b"/>
則誠一之志三帝皆然夫有明哲之智而英不足以濟<lb/>
之則足于謀而寡于斷有英偉之材而明不足以察之<lb/>
則寡于慮而傷于専英明備矣而寛大之量未宏誠一<lb/>
之志未著則亦未足以優於天下故四者兼備徳盛業<lb/>
鉅則能混一區宇身致太平者高祖光武太宗是也四<lb/>
者不備各有所長則能割據一方粗成霸業者魏武吴<lb/>
蜀之主是也由是推之自古創業中興之君概可觀矣<lb/>
至于英不足而為弱明不足而為暗無寛大之量而狹<lb/>
<pb n="KR4d0138_WYG_137-4a"/>
小無誠一之志而多疑則亡國衰世之君靡不由此恭<lb/>
惟皇帝陛下英明之姿寛誠之徳得于天縱與神為謀<lb/>
而臣幸獲日侍軒墀仰聞聖訓竊歎絶徳清光非臣下<lb/>
所能跂及然而紹膺大統適當國步艱難夷狄強盛之<lb/>
日百度未舉四方未寧謂宜深考漢之高祖光武唐之<lb/>
太宗所以創業中興者神明自得聖心循焉以馭駕群<lb/>
材制勝克敵撥亂世而反之正則我宋中興之功不難<lb/>
也臣輙不自揆取三帝之行事散在諸傳及他史者次<lb/>
<pb n="KR4d0138_WYG_137-4b"/>
第編集刪其繁文掇其大節纂成一書目之曰漢唐三<lb/>
帝紀要録敢塵睿聽以備乙夜之覽庻幾螢爝之光禆<lb/>
日月之照燭涓埃之細助海嶽之深崇以古為鑑揆今<lb/>
之宜或有取焉非獨臣之幸也實天下之幸也臣謹序<lb/>
　　小字華嚴經合論後序<lb/>
脩多羅藏三乘十二分教皆佛菩薩之所説然廣愽妙<lb/>
圎極諸經之壼奥莫如大方廣佛華嚴經從上諸徳造<lb/>
立䟽抄論讃皆為人解説然精深條暢為華嚴之指南<lb/>
<pb n="KR4d0138_WYG_137-5a"/>
莫如李長者所製合論盖華嚴明一心之真境含容無<lb/>
盡如設寳鑑光明相照其中妙影重重攝入故華藏世<lb/>
界名數不可説而不離于方寸之中三昧法門差别不<lb/>
可窮而不出于一念之際毗盧遮那之所建立文殊普<lb/>
賢之所示現皆以上乘頓教接大根者自初發心至等<lb/>
正覺本自圎成無有欠闕體之者以一毫含法界契之<lb/>
者以一悟證無生而地位階級因果功用歴歴現前了<lb/>
然不昧言語譬喻開示為人有權有實此華嚴所以極<lb/>
<pb n="KR4d0138_WYG_137-5b"/>
諸經之壼奥也合論明諸法之本原㑹歸于一如泛巨海<lb/>
浩無津涯必觀星斗乃辨方所故自序品至入法界品<lb/>
七處十㑹天龍八部一切諸神十信十住十行十廻十<lb/>
地諸大菩薩善財所參五十三善知識皆以十波羅宻<lb/>
互為主伴其間妙寶種種莊嚴皆以表法學者因之心<lb/>
跡圎融而得悟入此合論所以為華嚴之指南也微華<lb/>
嚴無以見佛法理事之無礙故廣愽而妙圎微合論無<lb/>
以知華嚴本末之倫理故精深而條暢讀佛書而不觀<lb/>
<pb n="KR4d0138_WYG_137-6a"/>
華嚴是猶河伯之喜秋水而不知海若之難窮以見笑<lb/>
于大方之家也讀華嚴而不觀合論是猶據圗以窺天<lb/>
文而不考甘石之書無以知災祥之㫖也可乎哉然華<lb/>
嚴凡八十巻合論凡四十論離為二書部帙浩愽既不<lb/>
便于觀覽又艱難于挈提學佛者患此久矣朝奉大夫<lb/>
提舉坑冶鑄錢張君書言始創意以經論合為一書作<lb/>
小字刋之刻畫之精如水布沙如蠶種子勻浄分明悦<lb/>
可人意凡願者即以施之異時一大部經極一負荷之<lb/>
<pb n="KR4d0138_WYG_137-6b"/>
力所不能舉者今歛而小之不盈數函攜適四方無不<lb/>
如意非善巧方便孰能如此其用心樂善亦勤矣哉夫<lb/>
一塵中有大千經巻具智慧者破塵出之是為真遊華<lb/>
嚴境界真得合論宗㫖信解行證宜自此書始敢告讀<lb/>
者應作是觀建炎元年八月望日序<lb/>
　　送蕭建功秀才歸臨江序<lb/>
入芝蘭之室者久而不知其芳遊鮑魚之肆者久而不<lb/>
知其臭盖其薫蒸漸漬之久與之俱化而不自知是以<lb/>
<pb n="KR4d0138_WYG_137-7a"/>
君子謹乎其所與處也臨江蕭生不逺千里訪余於湖<lb/>
外視其貎粹然而溫厚聽其言毅然而勁正觀其文蔚<lb/>
然而條暢究其學淵然而奥愽而又樂善好問慊然有<lb/>
不自足之意盖生嘗從了翁遊甚久又與李先之雅相<lb/>
厚其所與處者如此宜其薫蒸漸漬如芝蘭之芳而不<lb/>
自知也然生之質美矣要須更歴世故以鍛鍊之其美<lb/>
乃成精金之所以可貴者以其百鍊而不耗也士方平<lb/>
時論議未嘗不有餘暇出而臨事爵禄誘乎前禍患恐<lb/>
<pb n="KR4d0138_WYG_137-7b"/>
乎後不變其所守者幾希至于禍福不足以動其心而<lb/>
惟所學之為行若金百鍊而不耗者了翁李先之其人<lb/>
也了翁平生顛沛患難幾三十年氣不少挫惟生民之<lb/>
為念而國事之為憂李先之一為小人之所陷困于州<lb/>
縣志不少衰其學問至老益篤而二公之道卒光明于<lb/>
今彼臨事而變其所守者雖媮取寵利皆湮沒而無聞<lb/>
卒亦何所得哉生行且仕矣其亦觀二公之所以處已<lb/>
而遊世者以為法乎若余者無二公之道學而有憂患<lb/>
<pb n="KR4d0138_WYG_137-8a"/>
将何以副生逺來勤劬之意耶于其歸也姑以生之所<lb/>
知二公之所以艱難困抑久晦而乃光者告之且以識<lb/>
别建炎二年十月晦日武陽李某序<lb/>
　　迂論序<lb/>
梁谿病叟當建炎初待罪宰相纔兩月餘以謩畫多不<lb/>
合又所薦引将帥同列不以為然沮斥之争弗能得方<lb/>
時艱難不敢貪寵備位妨賢路以誤國事三上章乞罷<lb/>
相庻幾大臣以道事君不可則止之義天子度不可留<lb/>
<pb n="KR4d0138_WYG_137-8b"/>
從之以觀文殿大學士領洞霄宮将歸老于梁谿之上<lb/>
守墳墓窮山水之遊以終其身而䜛者不已其言醜恠<lb/>
肆為巧詆聞者駭汗頼天子睿聖有以察其不然姑禠<lb/>
職俾居渚宮坐食廪禄而處江湖善地徳至渥也閑居<lb/>
杜門謝絶賔客念恩省咎之外無所用心則取古之君<lb/>
臣賢士大夫與夫姦邪佞諛亂臣賊子其所施為是非<lb/>
成敗治亂興亡之跡可以垂鑒于後而今之事宜所當<lb/>
變通于昔者極其理而論之其意以謂身既廢放不得<lb/>
<pb n="KR4d0138_WYG_137-9a"/>
展盡底藴以濟國家之急姑以智慮所及載之空言以<lb/>
俟後之君子亦不為無補然承乏廊廟既已嘗試其拙<lb/>
矣則其所論盖亦濶䟱而不足以取合于世故目之曰<lb/>
迂論昔孔子欲正名于衛子路曰有是哉子之迂也而<lb/>
孔子告之以名不正則言不順其極至于民無所措手<lb/>
足夫民之無所措手足乃在于名不正數變之後則自<lb/>
子路觀之宜乎以為迂然必欲為政使刑罰清而民服<lb/>
非正名不可則其迂也乃所以為要歟余之論固迂矣<lb/>
<pb n="KR4d0138_WYG_137-9b"/>
安知後世無拙如我者有取於其説而反不以為非乎<lb/>
辭務達故無飾説理務暢故無隐情隨意所得而著于<lb/>
篇故無先後之叙覽者察焉建炎戊申嵗仲秋朔日序<lb/>
　　唐朝賢将傳序<lb/>
為将之難非料敵制勝陷堅摧衆之難權重而不驕功<lb/>
高而不伐上承下撫善始善終之為難也韓信連百萬<lb/>
之師戰必勝攻必取一有驕伐之心而高祖疑之闗羽<lb/>
張飛皆萬人敵羽喜犯上飛喜刻下蜀先主知其必不<lb/>
<pb n="KR4d0138_WYG_137-10a"/>
能以自全由是觀之立功立名未若保功名之懿也唐<lb/>
有天下将臣為多在太宗時當創業之初削平僣偽制<lb/>
御夷狄則有若李靖李勣在肅宗時值安史之變戡亂<lb/>
定功中興王室則有若郭子儀李光弼在徳宗時遭奉<lb/>
天之難剪除叛逆光復宗社則有若李晟馬燧渾瑊皆<lb/>
能奮忠勇攄謀猷感㑹風雲勒勲帝籍號為大将之賢<lb/>
者至議其優劣則勣不及靖光弼不及子儀瑊燧不及<lb/>
晟何哉靖謙退知上恂恂如不能言以沈厚稱而勣嗜<lb/>
<pb n="KR4d0138_WYG_137-10b"/>
進不已導高宗以立武后幾危唐祚其識不足稱也子<lb/>
儀朝受命夕引道﨑嶇䜛譛間不辯自明而光弼間隙<lb/>
一開卒不復合至憂憤以死其誠不足稱也晟策吐蕃<lb/>
多詐不可與盟而瑊燧信之以有平凉之辱其智不足<lb/>
稱也春秋責備賢者故不得不論至為将大畧能以功<lb/>
名始終豈可不謂人傑哉尉遲敬徳憤厲争功一聞太<lb/>
宗訓勑折節自脩杜門謝客奏清商樂以自奉能改過<lb/>
矣李大亮宿衛之忠裴行儉蘇定方術畧之竒秦叔寳<lb/>
<pb n="KR4d0138_WYG_137-11a"/>
薛仁貴李嗣業搏戰之勇高崇文紀律之嚴王忠嗣執<lb/>
守之固李抱真訓練之精張萬福樂善之篤李光顔愬<lb/>
謀慮之决皆凛然有賢将之風故録次諸傳為上下巻<lb/>
表而出之庻幾覽者以古為鑑得見賢思齊之義云紹<lb/>
興二年仲春二十二日序<lb/>
　　雪峯真歇了禪師一掌錄序<lb/>
自達磨流通正法眼藏如一燈分百千燈以心傳心雖<lb/>
法無南北而機有差别其歸一也雪峯了禪師得法于<lb/>
<pb n="KR4d0138_WYG_137-11b"/>
丹霞淳淳得法于芙蓉楷傳曹洞宗㫖門風孤峭壁立<lb/>
千仭有所施設皆被上機非中下根器所能窺測了公<lb/>
自號真歇昔演法于長蘆今開席于雪峯學徒雲集從<lb/>
之者常千五百餘衆叢林之盛所未曾有隨機提令應<lb/>
病施方有作者之鈴鎚真良醫之藥石一言一句皆示<lb/>
空刼中眼目非茍然也其徒集機縁語句為一掌録以<lb/>
初得法由一掌故錄成以示梁谿病叟病叟讃歎為説<lb/>
偈言其一曰真歇頰邉遭一掌大愚肋下築三拳自從<lb/>
<pb n="KR4d0138_WYG_137-12a"/>
黙契宗風後顛倒縱横總是禪其二曰正令全提上上<lb/>
機學人到此莫驚疑直須吼裂野于腦始是金毛獅子<lb/>
兒説偈畢以其録歸之因書其語置篇首云紹興四年<lb/>
嵗次甲寅二月朔序<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_137-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百三十七<lb/>
</p>
<p>
</p>
  </div>
</body>
</text>
</TEI>
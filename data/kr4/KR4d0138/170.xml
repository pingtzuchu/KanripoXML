<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷一百七十</head>
    <p>
<pb n="KR4d0138_WYG_170-1a"/>
欽定四庫全書<lb/>
　梁谿集卷一百七十　　　　宋　李綱　撰<lb/>
　　墓誌<lb/>
　　　宋故安人劉氏墓誌銘<lb/>
　　　宋故袁州士曹掾周君墓誌銘<lb/>
　　　樂全居士墓誌銘<lb/>
　　　宋故龍圖張公夫人黄氏墓誌銘<lb/>
　　宋故安人劉氏墓誌銘<lb/>
<pb n="KR4d0138_WYG_170-1b"/>
夫人姓劉氏家世福州懐安曽祖諱仲甫太子洗<lb/>
馬致仕祖諱若思贈光禄少卿考諱彞朝請大夫<lb/>
行都水監丞贈銀青光禄大夫銀青以文學行義<lb/>
為儒林所宗被遇神宗皇帝奉使守邊數更顯任<lb/>
娶樞宻直學士陳公襄之女弟是生夫人柔惠婉<lb/>
淑尤為父母之所鍾愛女工之外喜讀書能通其<lb/>
義嘗手書列女傳師慕往烈銀青嘉其志為作詩<lb/>
以係之擇配難其人以適括蒼周公諱池仕至<lb/>
<pb n="KR4d0138_WYG_170-2a"/>
朝請郎致仕夫人以恩封徳安縣君次封安人初<lb/>
朝請嘗從銀青學淳厚篤實尚節義重然諾銀青<lb/>
喜其為人居無何銀青坐交趾事謫徙涪陵而朝請亦<lb/>
方罷官安陸未有家室則以書屬之曰環視故舊間抱<lb/>
古人之義可以託吾家無如子者願以息女奉箕帚朝<lb/>
請不敢辭遂以夫人歸之先是朝請以父命出繼叔氏<lb/>
逮夫人入門時所生所後父母俱無恙夫人朝夕往來<lb/>
承事柔聲怡色曲盡禮意兩堂交口稱譽至於接娣姒<lb/>
<pb n="KR4d0138_WYG_170-2b"/>
遇姻黨皆得其驩心内外無間言朝請從仕安於義命<lb/>
未嘗妄求人知循守塗轍迨于歸老夫人内助以成其<lb/>
志同其甘苦休戚者踰四十年相待如一日平居雍肅<lb/>
喜愠不形於色服勤中饋醪醴膳修之事以奉賔祭至<lb/>
老不倦其教子嚴甚未嘗以顔色假借撫諸婦以恩雖<lb/>
婢妾輩怡怡如也事父母尤盡孝方銀青在涪陵朝請<lb/>
得官鄂渚夫人迎奉母兄以致養迄涪陵内徙其後陳<lb/>
夫人孀居春秋益髙夫人思慕憂勤書問不時至則為<lb/>
<pb n="KR4d0138_WYG_170-3a"/>
之忘廢寢食兄朝散郎淮夫年兄弟也夫人毎進見常<lb/>
若有所嚴憚移所以事父母者以事兄不以老故少衰<lb/>
葢徳性根於中而安習名教者如此聞者益服其家法<lb/>
為難及朝請既捐館舍服未除夫人亦以疾終享年若<lb/>
干實宣和三年正月五日也五年二月十有八日祔𦵏<lb/>
于常州宜興縣永豐鄉銅坑之原朝請之兆域子男三<lb/>
人楙迪功郎袁州士曹掾後夫人三年卒椐未仕桴早<lb/>
卒孫男五人叔興伯駿伯泰仲昌仲巖孫女八人既𦵏<lb/>
<pb n="KR4d0138_WYG_170-3b"/>
之十年其子椐以狀來請銘且曰先夫人淑徳懿範宜<lb/>
有以傳後而孤露以來遭時多故避地奔走之不暇未<lb/>
有辭刻石置于幽室敢以為請某以姻婭嘗拜夫人于<lb/>
堂與其子友善弗敢以固陋辭為之銘曰<lb/>
為人女則事父母為人婦則事舅姑為人妻則承夫為<lb/>
人母則教子此女子之職天下之常道然鮮克舉之夫<lb/>
人事父母以孝聞事舅姑以順聞承夫以禮教子以義<lb/>
其於為人女為人婦為人妻為人母之道備矣君子偕<lb/>
<pb n="KR4d0138_WYG_170-4a"/>
老不為不夀疏封顯號不為不榮子孫詵詵其興未艾<lb/>
女子處世如夫人者亦可以無憾矣追作銘章置于幽<lb/>
宫質而不文以詔無窮<lb/>
　　宋故袁州士曹掾周君墓誌銘<lb/>
造物者之於人材其有意邪其無意邪以為無意則成<lb/>
就長養如楩楠杞梓足以充當世之用是不得謂之無<lb/>
意也以為有意則具是材者往往困滯湮鬱棄置於無<lb/>
用之地卒不能以自振亦豈得謂之有意乎余嘗疑此<lb/>
<pb n="KR4d0138_WYG_170-4b"/>
二者今於周君見之君諱楙字復本處之遂昌人㓜岐<lb/>
嶷不羣讀書千餘言輒成誦下筆亹亹不休文理可觀<lb/>
老師宿儒多稱之及長莊重有守篤於名義孝友於家<lb/>
信於故舊朋友平居恂恂如不能言至臨事有所見則<lb/>
毅然不可奪問學淵博多自得旨趣不隨時好尚以應<lb/>
有司之求嘗以鄉貢一試禮部不中選即歸奉親養不<lb/>
復從事科舉既用親任登仕版調三衢工曹以親年髙<lb/>
不忍逺去求檄旁近郡以便子職恬然不以仕進為意<lb/>
<pb n="KR4d0138_WYG_170-5a"/>
親捐館舍執喪惟謹未終制復丁母夫人憂時盜發清<lb/>
溪遂犯武林聲震淛右君奉神柩避地郊野率禮無廢<lb/>
人以為難喪除再調宜春士曹掾得疾道上抵家七日<lb/>
而卒實宣和六年四月三日也享年四十有四如君器<lb/>
識學行求於士夫間未易多得其取一第與夫顯白當<lb/>
世為名卿才大夫盖不難也然皆不能如志胷中所存<lb/>
畧未施設而遽沒於盛年此造物者之所以可疑而自<lb/>
夀自夭自窮自達莊列之流所以得行其説也夫以成<lb/>
<pb n="KR4d0138_WYG_170-5b"/>
就長養之難者如彼而棄置困抑之易者如此雖髙才<lb/>
碩學名字不傳與草木俱腐者多矣可勝歎哉君之曽<lb/>
祖扆不仕祖元長贈中奉大夫考池任朝請郎以太府<lb/>
寺丞致仕其為人敦厚樂易克享上夀天下稱為長者<lb/>
母安人劉氏贈銀青光禄大夫劉公彞之女樞宻直學<lb/>
士陳公襄之甥治家有法雅善誨子君與弟椐友愛甚<lb/>
篤其相切瑳如朋友然士林推之前娶葉氏再娶李氏<lb/>
余之女弟也子男二人伯駿伯秦皆好學能文庶㡬君<lb/>
<pb n="KR4d0138_WYG_170-6a"/>
之餘慶在是女二人長適進士張津次尚㓜許妻余之<lb/>
子昻之皆李出也卒之明年二月晦𦵏於常州宜興縣<lb/>
永豐鄉銅坑之原先塋之别壠後十一年歳次丙辰其<lb/>
弟椐以毗陵鄒柄狀叙君行事來請銘余與君既忝姻<lb/>
戚雅相義不得辭銘曰<lb/>
茫茫天運埏陶萬彚已幸為人矧復為士漸摩義理聰<lb/>
明日開如杞如梓鬱為成材成之既難予之又慳夀夭<lb/>
窮達了不相闗倚嗟復本士林之秀材雖孔多命則不<lb/>
<pb n="KR4d0138_WYG_170-6b"/>
偶胷中之竒百未一施堙沉下僚奄忽永歸問誰尸之<lb/>
不可究詰從古以然何獨今日嶷嶷二子粹美而文慶<lb/>
流有衍宜大其門陽羡之區谿山秀深安于幽宫以利<lb/>
其後人<lb/>
　　樂全居士墓誌銘<lb/>
居士諱密字季明姓鄧氏其先占籍滑臺逺祖惟恭唐<lb/>
未總軍于宣武以事謫臨江子孫因家于外邑沙陽國<lb/>
初沙陽改隸延平故今為延平人曾祖克誠祖若䝉皆<lb/>
<pb n="KR4d0138_WYG_170-7a"/>
潛徳弗仕父兼濟好學能文有聲塲屋間晚赴廷試擢<lb/>
優等授昭武司法參軍而終累贈奉直大夫奉直公生<lb/>
四子居士其季也居士自㓜已有成人風及長博極羣<lb/>
書作文有理致為流輩推許隸業上庠十餘年所交皆<lb/>
一時豪俊平居較藝多占上游及試有司則不偶因喟<lb/>
然曰親老矣安能久違色養以邀禄仕哉拂衣東歸朝<lb/>
夕膝下執子弟之役惟謹伯兄甯既擢第仕宦寖顯居<lb/>
士即忘懐進取親養之暇以講習自娛未嘗一日廢巻<lb/>
<pb n="KR4d0138_WYG_170-7b"/>
丁奉直公及太夫人憂執喪如禮崇寧間以八行取士<lb/>
衆推居士為舉首辭不就縣官敦請勤甚不得已一詣<lb/>
黌舍即棄歸時論髙之居士孝友出於天性閨門雍睦<lb/>
事兄如事親然伯兄掛冠而歸其次亦皓首每燕客兄<lb/>
弟必偕鄉閭美之遇人無貴賤親疎接之必以誠望其<lb/>
容貌知為厚徳君子也縣學久頽弊居士倡而新之且<lb/>
為文以勸學者後進景從助貧賑急不計家資問疾弔<lb/>
喪不避寒暑聞人善稱之不容口有不如理者以㣲辭<lb/>
<pb n="KR4d0138_WYG_170-8a"/>
諷之語未嘗傷人以故一邑信服毎欲有所為必就諮<lb/>
決其行已大畧如此闢所居東偏為圃結庵以居名曰<lb/>
樂全故士大夫因以樂全號之圃廣纔數畆鑿池沼置<lb/>
臺榭堂宇畢備植嘉葩美木百餘種能知花木之性手<lb/>
自培治靡不繁盛四時芳菲不絶賔至具酒肴奕釣觴<lb/>
詠盡歡乃罷其喜客好事雖老不衰尤曉世務貫通古<lb/>
今與人談論霏霏使聽者亡倦余宣和初謫官沙陽一<lb/>
見相契毎與居士遊燕圃中從容甚適為名其堂曰棣<lb/>
<pb n="KR4d0138_WYG_170-8b"/>
華作大字牓楹問酬唱㡬成巻軸别去一紀復來則沙<lb/>
陽為盜所擾居士避地長樂之甘蔗洲舊第已為煨燼<lb/>
惟棣華獨存余題詩壁間有最愛幽人三徑裏盡収春<lb/>
色一壺中之句葢紀實也行次長樂居士相訪雖年齒<lb/>
已髙而氣貌不衰所造益以深逺嘗竊歎其真有徳者<lb/>
余被命宣撫荆廣辟其子文饒為屬官以行别未㡬遽<lb/>
聞居士之喪為之愴然者累日居士平時學佛獨取其<lb/>
心法自避地所歸鄉邑一日俾家人具湯沐不及待輒<lb/>
<pb n="KR4d0138_WYG_170-9a"/>
易衣跏趺而坐侍者覺有異遽掖使就枕奄然右脇而<lb/>
化實紹興二年十月二十有六日也享年七十有三鄉<lb/>
閭聞者皆為之出涕娶同邑張氏生二男長即文饒宣<lb/>
和初補太學上舍生釋褐以親老久不調官今猶迪功<lb/>
郎次文昭應進士舉一女適承議郎廣南東路轉運判<lb/>
官張致逺孫男女各一人尚㓜其孤將以某年月日𦵏<lb/>
居士於沙陽官塘奉直公塋之右從治命也以余與居<lb/>
士遊從之舊先期以狀來請銘義不得辭銘曰<lb/>
<pb n="KR4d0138_WYG_170-9b"/>
學以為已而不忘於事退以自蔵而不入於迂孝弟著<lb/>
於宗族信義推於里閭以此終其身殆古之所謂一鄉<lb/>
之善士者歟修然自得而不累於物澹然知足而不求<lb/>
有餘方丈之室有琴書圖史之樂數畆之園有池臺花<lb/>
木之娛以此遂其性殆古之所謂逸民者歟年逾從心<lb/>
豈曰不夀二子克家是為有後𦵏從先塋治命之守銘<lb/>
以昭之既安且久<lb/>
　　宋故龍圖張公夫人黄氏墓誌銘<lb/>
<pb n="KR4d0138_WYG_170-10a"/>
哲廟朝以郊祀成推恩天下詔子孫願以官授其親者<lb/>
聽朝散大夫直龍圖閣鄱陽張公諱根時罷遂昌縣令<lb/>
年甫壯欲如詔書休官冀恩逮其祖人皆謂公齒少材<lb/>
髙譽望甚休進未可量曷不少須取顯仕以為親榮而<lb/>
遽此汲汲也獨其夫人黄氏力賛成之其後龍圖公將<lb/>
漕淮南初遇大禮法當䕃子又欲請于朝官其叔父以<lb/>
告夫人夫人喜見顔色曰公方壯年為祖謝仕今始得<lb/>
子孫之恩復以推叔父皆人所不能而公優為之其助<lb/>
<pb n="KR4d0138_WYG_170-10b"/>
風化多矣願亟抗章無疑嗟夫仕宦進取鮮不為妻孥<lb/>
計而龍圖公所為絶人逺甚葢有夫人為之内助而為<lb/>
人妻者能勉其夫以義如此尤所難也嗚呼得不謂之<lb/>
賢哉夫人閩之邵武人曾祖諱某贈司徒祖諱汝濟贈<lb/>
太師父諱履尚書右丞母段氏京兆郡夫人惟黄氏世<lb/>
為邵武著姓司徒太師有隠徳為鄉里所推至右丞公<lb/>
以清徳直道進位執政為時儒宗而黄氏益顯右丞公<lb/>
三女夫人其長也方㓜頴悟絶人誦書日數萬言輒了<lb/>
<pb n="KR4d0138_WYG_170-11a"/>
其義凡女工之事不學而能及長懿淑端莊動必依禮<lb/>
所以事父母者曲盡其意識趣髙邁尤深於老莊之書<lb/>
右丞公毎與夫人語未嘗不歎息以為不可及也擇配<lb/>
久之元豐中龍圖公試業上庠甫冠已三薦于禮部遂<lb/>
擢乙科右丞公時為禮部尚書一見以國士許之且曰<lb/>
器度凝逺真吾女之配也遂以夫人歸焉夫人之歸張<lb/>
氏也王舅姑舅姑咸在堂龍圖公性至孝奉養其親惟<lb/>
恐不及夫人悉力左右之承順顔色紉餌必親舅姑愛<lb/>
<pb n="KR4d0138_WYG_170-11b"/>
重毎指夫人所為以訓諸媍俾之師法逮事凡三十年<lb/>
服勤如一日及其亡也執喪禮惟謹張氏大族也内外<lb/>
姻戚甚衆夫人上承下撫人無間言惟寛裕無忌嫉喜<lb/>
愠不形於色與人和易怡聲下氣惟恐傷之雖妾侍輩<lb/>
皆得其驩心右丞公京兆君愛夫人過其子毎歳間不<lb/>
逺千里歸寧京兆君之喪夫人哀毁終喪不茹葷其後<lb/>
右丞公位廊廟退朝無聲色之奉獨與夫人談道間及<lb/>
時事夫人輒能斷其利害右丞公喜曰是吾益友也建<lb/>
<pb n="KR4d0138_WYG_170-12a"/>
中靖國初右丞公謁告還鄉詔趣入覲抵維揚疾作諸<lb/>
子逺宦獨夫人在旁嘗藥侍膳晝夜不捨既薨號慕成<lb/>
疾復力疾以治喪事咸有條理右丞公歸𦵏邵武而京<lb/>
兆君𦵏丹陽夫人歳時致享不輟人謂黄氏有女矣長<lb/>
兄髙材曠達不事事其卒也至無以斂夫人贈襚之甚<lb/>
厚賙䘏諸孤恩意尤篤其天性孝悌如此初龍圖公既<lb/>
休官以歸閒居踰十年夫人安於岑寂無半語及榮利<lb/>
事迨近臣論薦落致仕召對夫人不以為戚其後奉使<lb/>
<pb n="KR4d0138_WYG_170-12b"/>
江淮間又十餘年士大夫莫不以公久淹于外為惜夫<lb/>
人獨曰部使者一路休戚所係隨事施設亦足以行其<lb/>
所學矣龍圖公性剛直遇事無所顧避夫人每戒之曰<lb/>
釋氏六波羅宻以般若為宗貴夫以方便善巧濟一切<lb/>
也今公欲有為於當世而不知此其可乎龍圖公深感<lb/>
其言為之委蛇曲折以行其道十餘年間兩路之民受<lb/>
賜多矣其後以言得罪夫人泰然無憂色笑謂龍圖公<lb/>
曰公雖知所謂般若矣獨於能忍抑猶有未盡乎其議<lb/>
<pb n="KR4d0138_WYG_170-13a"/>
論過人皆此類也夫人之妹適劉公正夫劉公綿厯侍<lb/>
從遂登宰輔夫人未嘗干以私中年篤好釋氏世味益<lb/>
薄獨掃一室燕坐終日以禪悦自娛自龍圖公以罪去<lb/>
益有厭世意嘗夢金人長丈餘以手授之夫人驚喜而<lb/>
悟頓若有得召諸子告戒甚悉一日晨興偏詣諸娣姒<lb/>
若叙别然且曰吾終當夢中逝不復以疾病煩人也夜<lb/>
分命兒婦具粥食既而就枕詰旦猶顧左右具龍圖公<lb/>
藥餌如常時少頃諸子候興居已奄然逝矣側卧西鄉<lb/>
<pb n="KR4d0138_WYG_170-13b"/>
手結印固不可解實宣和二年閏五月七日也享年五<lb/>
十有九夫人神觀泰定氣韻灑落雖盛族雅以寒素自<lb/>
將無貴驕之習性樂善聞人有所長稱道弗容口龍圖<lb/>
公輕財好施常倒囊以賙人之急雖家人飲食衣服有<lb/>
不備而夫人處之怡然無郄色龍圖公治事以嚴而夫<lb/>
人濟之以寛涖事以直而夫人濟之以和伉儷垂四十<lb/>
年日以忠孝相警戒故龍圖公立身行道無愧古人夫<lb/>
人之助為多初龍圖公致政以母之封封祖母故夫人<lb/>
<pb n="KR4d0138_WYG_170-14a"/>
以所封遜於姑其後以右丞公恩賜冠帔封南華縣君<lb/>
至政和間更定命婦號封宜人男四人長曰燾太學博<lb/>
壬曰熹將仕郎曰煇曰煥未冠初燾以外祖恩補太廟<lb/>
齋郎夫人戒之曰丈夫當以儒學致身慎無以此自怠<lb/>
遣詣太學十年遂以第三人登第女七人皆通詩禮夫<lb/>
人所自訓也長適秘書郎黄伯思次適某次適太常博<lb/>
士李富國次適太府寺丞薛良顯次適監杭州都稅務<lb/>
范渭次適楚州寳應縣丞虞澹其一尚㓜夫人既棄杯<lb/>
<pb n="KR4d0138_WYG_170-14b"/>
棬未逾月龍圖公疾亦不起諸孤以宣和五年正月壬<lb/>
午合𦵏于徳興縣吳園王舅通直公之塋左先期以狀<lb/>
來請銘綱前年自左史謫官沙陽既得歸迂路抵龍圖<lb/>
公第拜夫人于堂留十餘日聽其議論亹亹令人忘倦<lb/>
所見超卓雖老于禪學者弗能及也别未半歳遽聞夫<lb/>
人之喪竊歎其於生死去來之際了了如此矧平日荷<lb/>
顧之厚而知夫人之行已為甚詳義不得辭為之銘曰<lb/>
黄氏之先世載令徳憲憲右丞股肱帝室篤生夫人柔<lb/>
<pb n="KR4d0138_WYG_170-15a"/>
惠温恭曾靡貴驕來嬪張宗孝于父母順于舅姑以義<lb/>
教子以禮承夫惟龍圖公髙義邁古險夷一節夫人之<lb/>
助嗜學老莊疏封南華魚軒象服以宜其家徳曜之<lb/>
賢道韞之智視于夫人曾何足儷金人入夢寔符淨縁<lb/>
死生大矣而往翛然𦵏從其夫先塋之側子孫代昌考<lb/>
此銘刻<lb/>
　<lb/>
　<lb/>
<pb n="KR4d0138_WYG_170-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百七十<lb/>
</p>
<p>
</p>
  </div>
</body>
</text>
</TEI>
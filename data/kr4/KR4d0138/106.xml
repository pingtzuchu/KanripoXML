<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百六</head>
    <p>
<pb n="KR4d0138_WYG_106-1a"/>
欽定四庫全書<lb/>
　梁谿集巻一百六　　　　　宋　李綱　撰<lb/>
　　狀二<lb/>
　　　申省相度吉州將兵狀<lb/>
　　　申省應副張龍圖米等狀<lb/>
　　　申省乞施行糴納晚米狀<lb/>
　　　申省措置酌情處㫁招降盜賊狀<lb/>
　　　申省陳述受納夏稅物帛狀<lb/>
<pb n="KR4d0138_WYG_106-1b"/>
　　　申史館承受元帥府御書狀<lb/>
　　　申史館繳編次到建炎制詔奏議表劄集狀<lb/>
　　申省相度吉州將兵狀<lb/>
准樞宻院劄子尚書省送到權發遣吉州李彌遜劄子<lb/>
契勘本州逐年起發上供錢物米斛居江西一路之半<lb/>
若無盜賊侵擾即易為應辦縁本州與䖍州接界盜賊<lb/>
衝突無時嘯聚徒黨動是數千窺伺州城正緣本州土<lb/>
城不堅纔經連雨又多倒塌不可防守兼軍兵人數不<lb/>
<pb n="KR4d0138_WYG_106-2a"/>
多雖有逐縣廵尉多是怯懦之人不能禦敵所部弓兵<lb/>
人數亦少是致州郡無以隄防方其於平時補治城壁<lb/>
招練軍民不惟別無錢本支用又有搔擾生事之嫌若<lb/>
緩急旋行措置委是無及以此例皆循習不敢舉行遂<lb/>
致廢闕每遇盜賊警急以至殘破州縣皆拱手坐視如<lb/>
日近虔賊謝小鬼等八頭項約四千餘人衝突侵犯逼<lb/>
近州城殘破吉水永豐兩縣為害甚大今相度到合行<lb/>
事件若䝉特賜施行即於朝廷別無窒礙而使一路嵗<lb/>
<pb n="KR4d0138_WYG_106-2b"/>
入不致虧欠一州人民不致傷殘實為利便開具畫一<lb/>
於後一去年二月内准本路馬歩軍都緫管司牒備准<lb/>
樞宻院劄子於吉州添置禁軍兩營通舊滿二千人牒<lb/>
州相度供申昨為諸縣災傷乞候豐熟日措置彌遜契<lb/>
勘本州別無禁軍名額止管一千人係於䖍州東南第<lb/>
六將下分撥前來委是不多緩急無以捍禦今相度本<lb/>
州可以添置兩指揮禁軍一千人不𨽻將下專一准備<lb/>
州界急切討捕盜賊不許差出亦不許諸司抽差使喚<lb/>
<pb n="KR4d0138_WYG_106-3a"/>
如允所乞其招軍例物請給等並乞依東南第六將上<lb/>
等禁軍則例其餘合行事件別具申請施行一本州見<lb/>
管將兵一千人將官在䖍州駐劄雖許差本州兵官一<lb/>
員兼訓練縁兵官職事繁冗不得專一契勘本州有見<lb/>
任准備將領一員係注差材武人每季詣諸縣教閲弓<lb/>
手一次職事大段簡省欲乞令兼管統轄訓練將兵如<lb/>
䝉朝廷許依彌遜所乞添置不係禁軍一千人亦乞就<lb/>
令統轄訓練將兵兼自來盜賊竊發㑹合廵尉弓兵仍<lb/>
<pb n="KR4d0138_WYG_106-3b"/>
乞將州界内廵檢土兵就令將領統轄教閲庻㡬緩急<lb/>
有所統一可以用事伏候指揮小貼子稱契勘見今正<lb/>
是盜賊擾攘之際與平日事體不同若下省部勘當定<lb/>
是拘礙常法有害隨冝措置欲乞斷自朝廷量度如彌<lb/>
遜所陳委有利便伏乞特降指揮施行伏候指揮劄送<lb/>
本司限三日相度申行在樞宻院契勘吉州近年多有<lb/>
羣盜侵擾蓋縁本州永豐縣係與䖍州興國縣抵界素<lb/>
多盜賊巢穴去處本州龍泉安福永新袁州萍鄉縣又<lb/>
<pb n="KR4d0138_WYG_106-4a"/>
與湖南界分相連接山林深逺為盜賊淵藪出没之地<lb/>
近來湖南每有盜賊作過或被官兵逼逐亦是侵入吉<lb/>
袁州管下作過良民被害不得安業其逐州各合屯兵<lb/>
專切彈壓防扼縁本司闕兵差那前去今來所准前項<lb/>
指揮除吉州所乞創置軍額不𨽻諸司使喚等事理難<lb/>
施行外本司今契勘本路所管東西第六將兵一十指<lb/>
揮每營額置五百人別差部轄將校一十人共額管五<lb/>
千一百人内八指揮并正副將官部押隊使臣係在䖍<lb/>
<pb n="KR4d0138_WYG_106-4b"/>
州駐劄兩指揮在吉州駐劄其䖍州本將截日總見管<lb/>
止有二千八百四十七人計闕二千二百五十三人係<lb/>
闕額兩指揮已上本司今相度欲於䖍州八指揮將兵<lb/>
内將兩指揮闕額最多處倂填見闕一般軍額或等仗<lb/>
請受同處軍分營額郤那已撥併兩指揮闕額軍分一<lb/>
千人就吉州招置所有合要部轄人且令吉州於舊管<lb/>
將校等内權行選差兼管部轄候招到人數稍多具合<lb/>
用人數申帥司於䖍吉兩州通行取補將校管轄及於<lb/>
<pb n="KR4d0138_WYG_106-5a"/>
䖍州那撥副將一員前來吉州駐劄同共措置招刺訓<lb/>
練候招置及教習事藝稍成次第即從帥司體度吉袁<lb/>
兩州有盜賊自來出没作過縣分量行分屯彈壓捍禦<lb/>
所有招軍例物合用錢粮衣賜仍乞下轉運司契勘科<lb/>
撥應副委是利便更合取自朝廷詳酌施行<lb/>
　　申省應副張龍圖米等狀<lb/>
契勘本司去年䝉朝廷指揮許隨冝措置帶糴米斛每<lb/>
正苗一石帶糴二斛截自指揮到日為始至今年下限<lb/>
<pb n="KR4d0138_WYG_106-5b"/>
滿共帶糴到占米等二萬三千餘石巳告示諸縣有米<lb/>
帶糴人户及未納零數並與住罷將帶糴米依時直紐<lb/>
錢價通計三萬餘貫已行下逐縣將人户合納應於官<lb/>
錢給鈔銷折本司郤支撥錢代納去訖近據新知䖍州<lb/>
張觷申本州錢粮大段闕乏到任之初實難措置本司<lb/>
兩次於前件帶糴米内撥米八千石應副前去外猶有<lb/>
其餘米斛見樁管充本司准備軍期緩急支用<lb/>
　　申省乞施行糴納晚米狀<lb/>
<pb n="KR4d0138_WYG_106-6a"/>
據洪州申准轉運司牒備奉朝廷指揮今嵗和糴大米<lb/>
五萬石内先糴一萬五千石並限九月終糴足起發前<lb/>
去張少保軍前縁本州管下諸縣民田多種早占少種<lb/>
大禾其所種大禾係在向去十月方始成熟民間並無<lb/>
蓄積陳大米即與其餘路分州軍事體不同今來秋田<lb/>
闕少雨澤已覺亢旱見在差官分頭祈禱尚未感應若<lb/>
以等候大禾成熟日收糴竊慮有違九月糴足起發元<lb/>
限本州亦未敢趂時收糴早占米斛巳申轉運司乞賜<lb/>
<pb n="KR4d0138_WYG_106-6b"/>
申明朝廷施行外申本司并承轉運副使徐顯謨公文<lb/>
契勘近准六月二十八日尚書省劄子指揮上供米斛<lb/>
係充軍糧早米不堪久貯其合起應副行營左䕶軍湖<lb/>
北京西宣撫司早米二十萬石不須更催早米如人户<lb/>
願以舊米豫納即行受納起發即不得催理早禾以此<lb/>
本路和糴米斛並合收糴粳米内先糴一十萬碩本司<lb/>
巳於七月十六日牒諸州照㑹收糴舊米外其餘米九<lb/>
月開塲自合收糴晚米申本司契勘本路春夏之間雨<lb/>
<pb n="KR4d0138_WYG_106-7a"/>
晹調適早禾巳是成熟收割了當自入秋以來闕少雨<lb/>
澤巳覺亢旱又生青蟲食害苗稼見今祈禱未獲感應<lb/>
若更旬日内無雨晚田决致旱傷竊見朝廷近降指揮<lb/>
受納秋苖及和糴米斛並要一色晚米竊慮既不糴納<lb/>
早米晚稲又失指凖有誤大計巳具奏聞乞賜朝廷詳<lb/>
酌施行去訖今據洪州前項申述本司契勘本州管下<lb/>
鄉民所種稲田十分内七分並是早占米只有三二分<lb/>
布種大禾又縁入秋以來乆闕雨澤已見亢旱竊慮晚<lb/>
<pb n="KR4d0138_WYG_106-7b"/>
田向去難以指凖其早米官中既不糴納慮為兼并之<lb/>
家停蓄及他路客販前去有誤嵗計欲望詳酌早賜指<lb/>
揮施行<lb/>
　　申省措置酌情處斷招降盜賊狀<lb/>
契勘官軍自來討捕盜賊有招降有脅降雖同謂之降<lb/>
而事體全然不同或聚集徒衆官軍未易敗獲或保固<lb/>
險阻官軍難以攻取遣人齎發旗牓入賊説諭供伏欵<lb/>
狀聽從號令觧釋器甲束縳槍杖依限出参有悔過自<lb/>
<pb n="KR4d0138_WYG_106-8a"/>
新之意此招降也招降則當免放從前罪犯一切不問<lb/>
首領量補官資徒黨揀選使喚待之與諸軍一等若或<lb/>
官軍巳臨賊陣决可擒獲及與官軍巳入賊巢逃避無<lb/>
所乃始祈哀乞降保全性命出於事不獲巳此脅降也<lb/>
脅降則當以便冝酌情處斷其有久為頭首累受招安<lb/>
長惡不悛及殺人衆多情理巨蠹之人自合依舊處死<lb/>
及有隨隊刼掠不曽殺傷之人合從斷配若是驅虜入<lb/>
隊為賊負荷不曾刼掠作過之人合從釋放上項脅降<lb/>
<pb n="KR4d0138_WYG_106-8b"/>
即難與招降一例放免今來本路前後脅降到賊並不<lb/>
分別遂致兇徒無所懲戒方其嘯聚徒黨初謀作過之<lb/>
時巳謂官中必須招安可無後患恣情刼掠無所忌憚<lb/>
及至官軍圍掩不能自免又便出降給據放散安然無<lb/>
事至有朝受公據散歸田里暮持槍杖放火殺人遂致<lb/>
兇徒遞相倣傚一火纔了一火又生無有窮巳本司今<lb/>
將近來討捕到頼滿八揚三十四熊清李安凈等諸項<lb/>
賊火徒黨内有脅降之人用所得便冝指揮依前項措<lb/>
<pb n="KR4d0138_WYG_106-9a"/>
置酌情處斷外依乞更賜詳酌如得允當即乞指揮行<lb/>
下見有盜賊諸路帥府依此施行庻㡬事歸一體盜賊<lb/>
有所懲戒漸見衰息<lb/>
　　申省陳述受納夏税物帛狀<lb/>
竊見行在户部帖本州受納夏税物帛官將受納到應<lb/>
于夏税物帛數目開具實封申尚書省仍候將來受納<lb/>
了畢即別行攅類親書都數結罪保明供申契勘依法<lb/>
夏税受納開埸日縣申本州州申轉運司㸃檢及納畢<lb/>
<pb n="KR4d0138_WYG_106-9b"/>
申所屬監司選官稱量合係上供之類即團併成綱發<lb/>
赴左藏庫交納内有合係本州支給官兵春冬衣賜等<lb/>
用即從本州支遣皆有賬籍可以稽考此祖宗舊制不<lb/>
可易之法也今朝廷盡廢前法令户部徑帖州縣受納<lb/>
官令開具受納數目徑申尚書省則是朝廷平時所設<lb/>
監司帥守皆不可信而取信於州縣小官廢成法而失<lb/>
大體非所以示天下竊為朝廷惜之以愚意竊料此必<lb/>
户部建明欲盡取夏税物帛以足用度而不恤州縣官<lb/>
<pb n="KR4d0138_WYG_106-10a"/>
兵支費此尤不可者近年州縣米斛悉充上供錢物悉<lb/>
養大軍窘匱甚矣若更盡取夏税物帛將春冬合給官<lb/>
兵衣賜令州縣自行擘畫措置委是難行伏望朝廷特<lb/>
賜詳酌指揮施行外所有户部帖下本州受納物帛官<lb/>
朝㫖未得施行別聽朝廷指揮<lb/>
　　申史館承受元帥府御書狀<lb/>
准史館牒勘㑹本館見修纂建炎日厯合要元帥府事<lb/>
跡參照修入契勘元帥府昨在濟州日曾以書賜李相<lb/>
<pb n="KR4d0138_WYG_106-10b"/>
公即未見得係於何年月日於甚處承受及有無謝表<lb/>
須至公文牒請詳此契勘前項文字請抄録送史館以<lb/>
憑修纂契勘某昨於建炎元年五月内自資政殿大學<lb/>
士太中大夫領開封府事䝉恩除尚書右僕射兼中書<lb/>
侍郎於南京行在供職據從事郎劉黙狀申四月内承<lb/>
元帥府差齎親筆書徃湖北路等候投下行至德安府<lb/>
聞自江淮間前來却齎親筆書囬某是時實於南京承<lb/>
受有表稱謝所有謝表今錄白繳連在前<lb/>
<pb n="KR4d0138_WYG_106-11a"/>
　　申史館繳編次到建炎制詔奏議表劄集狀<lb/>
右某近承史館牒當館見修纂建炎日厯合要時政記<lb/>
參照昨䝉朝廷降下觀文相公省記到建炎初任宰相<lb/>
編類到時政記内文字首尾未詳及拜罷辭免奏劄批<lb/>
答並未曾抄錄赴館并靖康初淵聖皇帝即位事迹亦<lb/>
未曾編類前來守等參照某契勘除靖康初間淵聖皇<lb/>
帝即位事迹不曾被㫖未敢編類外今將自建炎初除<lb/>
罷宰相制命詔書批答辭免稱謝表劄及奏議建明劄<lb/>
<pb n="KR4d0138_WYG_106-11b"/>
子皆巳得㫖施行者編類次第勒為四巻繕冩成册繳<lb/>
申史館用匣複盛貯鎻鑰全伏乞照會収管施行<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百六<lb/>
</p>
<p>
</p>
  </div>
</body>
</text>
</TEI>
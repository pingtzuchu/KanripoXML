<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻六十四</head>
    <p>
<pb n="KR4d0138_WYG_064-1a"/>
欽定四庫全書<lb/>
　梁谿集巻六十四　　　　　宋　李綱　撰<lb/>
　　表劄奏議二十六<lb/>
　　　乞罷尚書左僕射第一劄子<lb/>
　　　乞罷第一表　　乞罷第二劄子<lb/>
　　　乞罷第二表　　乞罷第三劄子<lb/>
　　　乞罷第三表<lb/>
　　　謝罷相除觀文殿大學士提舉杭州洞霄宫表<lb/>
<pb n="KR4d0138_WYG_064-1b"/>
　　　謝落職依舊宫祠鄂州居住表<lb/>
　　　賀天申節表<hi>功德䟽附</hi>
　　　謝移澧州居住表<lb/>
　　　謝復銀青光禄大夫表<lb/>
　　　謝除提舉臨安府洞霄宫表<lb/>
　　　大行隆祐太后崩慰表<lb/>
　　乞罷尚書左僕射第一劄子<lb/>
臣早間留身奏事嘗具誠懇干冒天聪以臣智識淺短<lb/>
<pb n="KR4d0138_WYG_064-2a"/>
議論迂闊深恐不足以仰副陛下委任責成之意乞賜<lb/>
罷免過䝉聖慈特加慰勞未從所請第深感泣伏念臣<lb/>
愚蠢無取獨守孤忠遭遇陛下龍飛之初特加識擢起<lb/>
於江湖之濵任以宰揆之職人言紛至睿㫁不疑特逹<lb/>
之知曠古無有臣所以仰戴隆恩誓以死報夙夜黽勉<lb/>
思竭犬馬之力以圖尺寸之功捍禦外艱銷弭内患使<lb/>
中國之威稍振則二聖之還可期奉事左右復致太平<lb/>
此臣區區至願也然而事有與願違者臣受材素拙禀<lb/>
<pb n="KR4d0138_WYG_064-2b"/>
性復踈材拙則不能適時之變通性踈則不能防物之<lb/>
窺伺加以孤危之跡冒處寵嫟之先趨操既已不同謀<lb/>
議自然各異誠慮不能上體聖意協濟艱難虚負天下<lb/>
之責周任有言曰陳力就列不能者止孔子有言曰所<lb/>
謂大臣者以道事君不可則止臣非不貪戀陛下恩德<lb/>
欲效涓埃然力有所不能道有所不可則臣豈敢虚負<lb/>
寵榮久妨賢路伏望聖慈特降睿㫖罷臣左僕射兼門<lb/>
下侍郎職事除一宫觀差遣或守本官致仕臣自今月<lb/>
<pb n="KR4d0138_WYG_064-3a"/>
十六日更不敢供職俯伏俟命干冒天威無任惶恐激<lb/>
切之至<lb/>
　　乞罷尚書左僕射第一表<lb/>
臣某言已具劄子乞罷尚書左僕射兼門下侍郎除一<lb/>
在外宫觀或守本官致仕伏奉詔荅不允者冒貢忱辭<lb/>
祈歸政柄曲頒温詔未諒愚衷輙輸肝膽之誠敢避再<lb/>
三之瀆恩深志激言出涕零中謝臣聞明主用人進以<lb/>
禮而退以義君子事上用則行而舍則藏矧當國家艱<lb/>
<pb n="KR4d0138_WYG_064-3b"/>
難之秋尤頼股肱協濟之力茍不勝任其敢冒居復念<lb/>
臣樸鄙之資不足以適時蹇淺之學不足以揆事誤䝉<lb/>
識擢付以鈞衡黽勉百為冀荅丘山之賜侵尋兩月曽<lb/>
無毫髪之勞爰莫助之慨其嘆矣經畧逺圖則以為迂<lb/>
闊廷争大議則以為擅專屢嘗借筯而謀實有掣肘之<lb/>
患譬呼醫而吐藥石敢言瞑眩之期猶敦匠而止斧斤<lb/>
難任斵削之事與其尸素曷若退休謹援周任陳力就<lb/>
列之言仰遵仲尼以道事君之訓乞此骸骨歸於山林<lb/>
<pb n="KR4d0138_WYG_064-4a"/>
伏望皇帝陛下照以離明運之乾健䇿驥騄之逸足捐<lb/>
樗櫟之散材則能否各安其情用舍兩得其道愚臣既<lb/>
不虚任天下之責廟畧亦以早致中興之功兹非餙辭<lb/>
敢以死請謹奉表陳乞以聞<lb/>
　　乞罷第二劄子<lb/>
臣適具劄子乞降睿㫖罷臣新除左僕射兼門下侍郎<lb/>
除一在外宫觀差遣或守本官致仕伏䝉聖慈特降中<lb/>
使宣押臣赴都堂治事仰荷天恩第深感涕伏念臣來<lb/>
<pb n="KR4d0138_WYG_064-4b"/>
自踈逺誤沐眷知事功無毫髪之稱罪戻有丘山之積<lb/>
自揆力小不足以任重且慮位高必至於疾顚仰無以<lb/>
副陛下委任之恩俯無以行微臣欲為之志竊自慙懼<lb/>
求即退休方虞斧鉞之誅廼荷寵光之逮載惟冒昧彌<lb/>
切競惶伏望皇帝陛下憐其孤忠照以睿智察臣非敢<lb/>
輕為於去就憫臣實有所不得已而然㫁自淵衷許從<lb/>
所請則端揆之地不至於妨賢駑蹇之姿得容於飬拙<lb/>
異時驅䇿誓極穈捐臣見不敢供職俯伏俟命干冐天<lb/>
<pb n="KR4d0138_WYG_064-5a"/>
威無任惶恐激切之至<lb/>
　　乞罷第二表<lb/>
臣某言已具表劄乞罷尚書左僕射兼門下侍郎除一<lb/>
在外宫觀或守本官致仕伏奉詔書批荅不允者精意<lb/>
格天能動盖髙之聼危辭瀝血願明難奪之心輕去大<lb/>
恩非縁細故敢再陳其懇悃以必冀於矜從中謝臣聞<lb/>
天子之君萬邦莫先於論道宰相之宅百揆無大於薦<lb/>
賢方國家多難之秋尤将帥之材為急所以蕭何之於<lb/>
<pb n="KR4d0138_WYG_064-5b"/>
漢必主韓彭有若房喬之於唐亦推英衞惟天下危而<lb/>
注意将則四靣立而國勢安顧兩河之土疆乃中原之<lb/>
屏蔽名城堅壘嶪嶭相望髙山大川蟠互交鎻風氣便<lb/>
用武之習兵民堅戴宋之心因而用之靡不濟者隄防<lb/>
修則泛濫自息藩籬固則堂奥可寧機會在於一時功<lb/>
利收於百倍力陳至計幸契淵衷創招撫經制之兩司<lb/>
擇張所傅亮為二帥所建議於靖康之末得朔部之民<lb/>
情亮搃戎於建炎之初有大将之規畧皆採衆論匪徇<lb/>
<pb n="KR4d0138_WYG_064-6a"/>
私心齋壇既登戎車甫駕時靡旬日之久變生腹心之<lb/>
間樞庭降㫖以沮所者踰千言宸翰從中以罷亮者方<lb/>
寸紙事同戯劇人為嗟咨而臣備位宰司誤膺國寄既<lb/>
不能以先見之明杜讒口又不能以至誠之意回天心<lb/>
復何靣顔尚叨寵禄伏望皇帝陛下虚心體道公聽並<lb/>
觀憫臣謀所當為盖專於保國察臣去不得已非薄於<lb/>
愛君特許罷於政機俾得歸於田里誓堅晩節仰荅鴻<lb/>
私謹再奉表陳乞以聞<lb/>
<pb n="KR4d0138_WYG_064-6b"/>
　　乞罷第三劄子<lb/>
臣再具劄子乞降睿㫖罷臣新除尚書左僕射兼門下<lb/>
侍郎伏䝉聖慈特降中使宣押臣赴後殿起居奏事及<lb/>
赴都堂治事仰荷隆恩之厚第深感涕之私臣竊以人主<lb/>
之任人莫大於用舎人臣之事君莫大於進退可則用之<lb/>
否則舎之無所容心者人主之道也見可而進知難而<lb/>
退不敢失義者人臣之職也方陛下㫁自淵衷力排羣<lb/>
議而用臣必以臣為可以寄天下之安危圖天下之事<lb/>
<pb n="KR4d0138_WYG_064-7a"/>
業以濟艱難豈特欲臣雷同取容以充位而已哉今者<lb/>
以謀事則迂踈而與衆不諧以薦材則乖忤而為衆<lb/>
不喜譛愬之言既至罪戾之跡日聞求欲協濟盖亦難<lb/>
矣陛下将焉用之是不若舍之為愈也方臣荷陛下特<lb/>
逹之知䝉委任之重不自知其淺陋欲盡犬馬之力以<lb/>
圖報稱豈敢辭難茍免為一身之計哉今者指摘之者<lb/>
其發既巧沮抑之者其言益彰辯直觧紛之不暇求欲<lb/>
建非常之功於繩墨之外盖亦難矣與其强顔以妨賢<lb/>
<pb n="KR4d0138_WYG_064-7b"/>
路是不若退之為愈也伏望皇帝陛下審用舍之權而<lb/>
使臣得全進退之節俾遂所請罷臣宰相職事除一在<lb/>
外宫觀或許守本官致仕使得稍逃官謗飬疾丘園保<lb/>
全晩節則臣仰戴陛下天地父母之德捐軀之報其必<lb/>
有時臣見居家不敢供職俯伏俟命干冒天威無任惶<lb/>
懼激切之至<lb/>
　　乞罷第三表<lb/>
臣某言已再具表劄乞罷尚書左僕射兼門下侍郎伏<lb/>
<pb n="KR4d0138_WYG_064-8a"/>
奉詔書批答不允者感激危辭敷陳已極眷留縟禮當<lb/>
荷尤難豈進退去就之敢輕盖規矩凖繩之難合軒墀<lb/>
将逺涕淚交零中謝伏念臣一介孤生兩朝舊物以腐<lb/>
儒而談軍旅之事以陋質而充柱石之材賦分窮竒殆<lb/>
将天厭觸事齟齬似非人為適當雲起龍驤之秋自謂<lb/>
千載一時之遇召從江海畀以機衡被宸章有忠貫金<lb/>
石之言奉玉音有氣折四裔之訓恃眷知之有素忽窺<lb/>
伺而不防凡所施為皆成罪釁其進鋭者其退速物理<lb/>
<pb n="KR4d0138_WYG_064-8b"/>
固然以譽親者以毁踈人情應爾顧難得者可乘之機<lb/>
會而所惜者已定之規模豈惟繫宗社之安危盖亦本<lb/>
生靈之休戚如臣用舍何足少多雖匹夫無不獲自盡<lb/>
之功矧大臣有不可則止之戒敢言斯義仰戴必從伏<lb/>
望皇帝陛下洞照微誠曲矜深懇俾退避於賢路以保<lb/>
全於素心犬馬之戀無窮徒深跼蹐天地之恩難報終<lb/>
誓糜捐謹三奉表陳乞以聞<lb/>
　　謝罷相除觀文殿大學士提舉杭州洞霄宫表<lb/>
<pb n="KR4d0138_WYG_064-9a"/>
臣某言伏奉誥命除臣觀文殿大學士依前銀青光禄<lb/>
大夫提舉杭州洞霄宫任便居住者上還印綬方虞譴<lb/>
責之嚴退即田廬更冒光華之寵殊庭優禮祕殿清資<lb/>
拜命若驚拊躬増厲中謝伏念臣人微學陋志廣材踈<lb/>
妄意功名象龍豈能致雨潛心文墨畵餅不足療飢當<lb/>
艱難多故之秋被考詢非常之選代大匠斵已血指而<lb/>
汗顔躐衆俊先冝擢髪以數罪念朝廷愛惜寸隂之日<lb/>
非臣子貪戀寵利之時與其尸祿而妨賢不若乞骸而<lb/>
<pb n="KR4d0138_WYG_064-9b"/>
避路力祈罷免曲荷矜從五湖扁舟雖有慙於范蠡三<lb/>
宿出晝猶竊慕於孟軻孤忠自憐大恩難報此盖伏遇<lb/>
皇帝陛下堯仁天覆湯聖日躋審大君操用捨之權俾<lb/>
微臣全進退之節情同犬馬悲跡逺於華軒身在山林<lb/>
終心馳於魏闕<lb/>
　　謝落職依舊宫祠鄂州居住表<lb/>
臣某言伏奉告命落臣觀文殿大學士依舊銀青光禄<lb/>
大夫提舉杭州洞霄宫鄂州居住者輔相失職宜即明<lb/>
<pb n="KR4d0138_WYG_064-10a"/>
刑天地有容祗從薄責恩深罪大感極涕零中謝伏念<lb/>
臣乾坤腐儒閩海冷族遭朝廷之多故躐英俊以登庸<lb/>
雖懐憂國愛君之心初無持危扶顛之術荷知特逹思<lb/>
圖報於涓埃謀已闊踈曽莫虞於機穽雖嘗身退尚致<lb/>
人言顧瀝血安能明心雖擢髪不足數罪睿智有察覆<lb/>
照無私寛其斧鉞之嚴誅處以江湖之善地姑鐫秘職<lb/>
尚領真祠此盖伏遇皇帝陛下道大堯天仁深湯網憐<lb/>
臣寡與自取顛躋察臣孤危本縁惷直特曲憲章之峻<lb/>
<pb n="KR4d0138_WYG_064-10b"/>
俾霑餼廪之餘臣敢不循省前非益堅素守軒墀在望<lb/>
莫施犬馬之勞恩輝所臨但傾葵藿之志<lb/>
　　賀天申節表<hi>功德䟽附</hi>
臣某言伏遇今月二十一日天申節者星虹樞電協帝<lb/>
王震夙之期福海夀山罄臣子歸依之願矧嘗叨於宰<lb/>
輔特仰被於眷知伸頌堯年彌深封祝中賀恭惟皇帝<lb/>
陛下聪明天縱齊聖日躋紹隆烈祖之丕基振起中興<lb/>
之休運誕彌厥月實開長發之祥夀考維祺冝膺天保<lb/>
<pb n="KR4d0138_WYG_064-11a"/>
之報而臣比縁罪戾拘繫江湖殿陛稱觴莫簉鴛鸞之<lb/>
列雲天在望徒傾葵藿之誠<lb/>
　　天申節功德䟽<lb/>
右伏以里社鳴而聖人生允協千齡之運應龍翔而霧<lb/>
雨集咸傾四海之心輒輸向日之誠仰祝後天之筭皇<lb/>
帝陛下伏願丕圖永固寳歴常新萬夀無疆振中興之<lb/>
大業一人有慶底庶國以咸寧<lb/>
　　謝移澧州居住表<lb/>
<pb n="KR4d0138_WYG_064-11b"/>
臣某言䝉恩以謫降官不許同居一州移澧州居住者<lb/>
負罪逺屏去魏闕者再冬抱病連年走江湖者萬里僅<lb/>
存殘息仰荷隆恩中謝伏念臣學不足以為己而欲推<lb/>
之以為人謀不足以保身而欲底之以保國進不量其<lb/>
淺薄退遂致於顛躋爛額焦頭何補救焚之道䟦前疐<lb/>
後自貽速謗之憂天地涵容日月清照雖逺從於譴斥<lb/>
乃曲荷於保全迨此例遷猶得善地此盖伏遇皇帝陛<lb/>
下以智為燭所寳者慈憐其孤危之踪處之深避之所<lb/>
<pb n="KR4d0138_WYG_064-12a"/>
尚叨厚祿以養餘生臣敢不銘骨知恩洗心念咎情同<lb/>
鳥雀願依湯網之寛仁德仰乾坤肯慕湘纍之狷介<lb/>
　　謝復銀青光禄大夫表<lb/>
臣某言伏奉告命特授臣銀青光禄大夫臣已望闕謝<lb/>
恩祗受訖者負釁投荒已荷聽還之賜棄瑕録舊更邀<lb/>
寵秩之頒仰佩恩光益深感涕中謝伏念臣賦材甚陋<lb/>
造道弗優適當艱難多故之秋誤䝉考詢非常之選進<lb/>
乏扶危持顚之䇿以為國退無防患寡過之術以保身<lb/>
<pb n="KR4d0138_WYG_064-12b"/>
屢致顚躋有辜眷遇謫堕江湖之上茫如醉夢之中嶺<lb/>
嶠逾年瘴癘為羣於魅魑海島萬里風濤幾葬於鯨鯢<lb/>
得返中州特縁大霈幸丹書之初削豈舊物之敢期綸<lb/>
綍既行士夫改觀此盖伏遇皇帝陛下以道建極與物<lb/>
為春乘六龍以御天奉三無以勞世察積毁之銷骨曲<lb/>
賜保全念向隅之可悲每加矜惻致此孱庸之質亦霑<lb/>
甄叙之恩臣敢不澡雪前非激昂晩節山林待盡邈無<lb/>
就日之期畎畝愛君彌切後天之祝<lb/>
<pb n="KR4d0138_WYG_064-13a"/>
　　謝除提舉臨安府洞霄宫表<lb/>
臣某言伏奉勑命差臣提舉臨安府洞霄宫已望闕謝<lb/>
恩祗受訖者鯨海聼還方棲遲於故里琳宫得請遽叨<lb/>
沐於湛恩拜命若驚撫躬増愧中謝伏念臣斗筲小器<lb/>
章句陋儒當艱難多故之秋有特逹非常之遇力薄任<lb/>
重冝自取於顛躋罪大釁深毎曲䝉於覆䕶方且涵泳<lb/>
恩波於大山巉巖之下更獲寅奉仙聖於殊庭真舘之<lb/>
間坐縻廪稍之優顔之厚矣願修香火之報天實臨之<lb/>
<pb n="KR4d0138_WYG_064-13b"/>
此盖伏遇皇帝陛下湯聖日躋堯仁天覆奉三無以勞<lb/>
世舍用何心憫一夫之向隅保全有道致此桑榆之景<lb/>
獲霑陶冶之公臣敢不洗濯前非激昂晩節抱慙飬拙<lb/>
未從溝壑之捐就日望雲彌深畎畝之愛<lb/>
　　大行隆祐太后崩慰表<lb/>
臣某言今月初三日伏覩尚書禮部符四月十五日大<lb/>
行隆祐皇太后崩者棄榮飬於東朝頒遺誥於南國凡<lb/>
曰臣子孰不哀摧臣某誠悲誠痛頓首頓首伏以大行<lb/>
<pb n="KR4d0138_WYG_064-14a"/>
隆祐皇太后毓德明柔秉心淵懿正坤儀於元祐之日<lb/>
復椒房於建中之初荐歴多艱盖将有待當張楚僣偽<lb/>
之際力主奉迎迨苗劉變逆之秋曲加保佑功在社禝<lb/>
澤被烝黎雖高前古母后之風未孚萬國驩心之奉有<lb/>
大德者必得其夀徒聞往哲之言以小疾而遽返其真<lb/>
莫曉高穹之理恭惟皇帝陛下性敦仁孝念軫艱虞慎<lb/>
終之典加隆報德之心罔極悵仙逰之浸逺悼慈容之<lb/>
莫追願少抑於至情以永膺於多福臣限以在逺不獲<lb/>
<pb n="KR4d0138_WYG_064-14b"/>
躬詣闕庭敬奉表稱慰以聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻六十四<lb/>
</p>
<p>
</p>
  </div>
</body>
</text>
</TEI>
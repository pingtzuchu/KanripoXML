<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集八十九</head>
    <p>
<pb n="KR4d0138_WYG_089-1a"/>
欽定四庫全書<lb/>
　梁谿集八十九　　　　　　宋　李綱　撰<lb/>
　　表劄奏議五十一<lb/>
　　　應詔條陳八事奏狀　車駕廵幸江上起居表<lb/>
　　　乞降詔諸帥持重用兵劄子<lb/>
　　應詔條陳八事奏狀<lb/>
臣伏覩近降詔書以地震求言雖芻蕘之微亦得上達<lb/>
況臣嘗備近司荷恩隆厚受知特深茍有所見其敢隱<lb/>
<pb n="KR4d0138_WYG_089-1b"/>
黙輙罄狂瞽冒塵天聰伏望聖慈特賜睿覽謹條具奏聞<lb/>
下項<lb/>
　一臣聞地道積隂以靜為徳理不當動動必有變春<lb/>
　　秋二百四十二年間地震五聖人必謹而書之者<lb/>
　　志變也漢唐以來或頻年震或一年數震變不虚<lb/>
　　發其感召之因皆有所自可攷而知廼者六月乙<lb/>
　　已地震于駐蹕之所陛下克謹天戒降詔求言誠<lb/>
　　得警懼修省之道然臣聞應天以實不以文天人<lb/>
<pb n="KR4d0138_WYG_089-2a"/>
　　一道初無殊致唯以至誠可相感格臨變而懼變<lb/>
　　已則忘有敬天之言無畏天之實皆不足以銷弭<lb/>
　　變故導迎吉祥凡以無至誠惻怛之意故也夫夷<lb/>
　　狄兵革女子小人皆為隂類願陛下致察於數者<lb/>
　　之間毎事致戒則化災為祥何難之有昔成湯遇<lb/>
　　旱禱于桑林以六事自警而雨澤時至天人之際<lb/>
　　應若影響不可誣也臣願陛下以應詔上封事者<lb/>
　　特加省覽其言可採降㫖亟推行之不必加賞夫<lb/>
<pb n="KR4d0138_WYG_089-2b"/>
　　忠義之士有愛君憂國之心者但以言聽計行為<lb/>
　　志豈待賞而後勸哉至於草茅疎逺不識忌諱論<lb/>
　　議激訐亦望容貸以來直言日慎一日不以天地<lb/>
　　之變為出於偶然如日月之蝕既過則怠於修省<lb/>
　　此乃所以為應天之實也天下不勝幸甚<lb/>
　一臣竊聞諸道塗車駕將有建康之幸既降㫖以趣<lb/>
　　營繕又具例以勅百司此誠甚勝之舉然日俟一<lb/>
　　日未聞下戒行之詔豈猶有所疑而未决耶夫建<lb/>
<pb n="KR4d0138_WYG_089-3a"/>
　　康在東南為形勝之地在今日為不可不駐蹕之<lb/>
　　所臣嘗條具奏聞屢矣天時地利人事皆當捨臨<lb/>
　　安而幸建康比者地震不在諸郡而在臨安不在<lb/>
　　他所而在宫禁此無他天意欲陛下有所遷動避<lb/>
　　危以趨吉而已夫懐與安實敗名昔公子重耳安<lb/>
　　於齊子犯謀醉而遣之自齊適秦秦伯納諸晉遂<lb/>
　　成霸業今陛下久駐蹕臨安躊躇未遷無乃有安<lb/>
　　之之意耶不然天意何以丁寧告戒之若此此天<lb/>
<pb n="KR4d0138_WYG_089-3b"/>
　　時之不可不幸建康者一也臨安褊迫偏霸之地<lb/>
　　非用武之國又有海道不測之虞曷若建康襟帶<lb/>
　　江湖控引淮浙龍蟠虎踞自古稱為帝王天子之<lb/>
　　宅此地利之不可不幸建康者二也諸將衆兵已<lb/>
　　皆分屯淮泗陛下時乗六龍躬率六師進臨建康<lb/>
　　則將士之氣百倍其勇號令賞罰皆出睿斷人人<lb/>
　　願戰前無堅敵與夫深居而遥制豈可同日而語<lb/>
　　哉此人事之不可不幸建康者三也臣願陛下斷<lb/>
<pb n="KR4d0138_WYG_089-4a"/>
　　自宸衷不貳不疑投龜而决早降詔㫖以慰士民<lb/>
　　之心庶幾中興之運不日可致伏望留神幸察<lb/>
　一臣竊觀古之善治兵者必多其將之員數而少給<lb/>
　　之兵所以為臂指聨屬易相運動之術漢光武之<lb/>
　　二十八將是也又必重内輕外以為强本弱枝表<lb/>
　　裏相濟之術唐府衛之兵是也祖宗制兵毎將不<lb/>
　　過五千人其不𨽻將者毎指揮不過五百人有事<lb/>
　　則臨行陣無事則歸營壘此得所謂多將員而少<lb/>
<pb n="KR4d0138_WYG_089-4b"/>
　　給兵之法盡屯天下重兵於京畿足以制四方州<lb/>
　　郡之兵又設禁旅拱衛王室此得所謂重内輕外<lb/>
　　之意海内平定幾二百年靡有兵革職此之故今<lb/>
　　陛下震皇武以圖恢復之烈盡以重兵分𨽻諸大<lb/>
　　將多者至十數萬人平居已不能運掉而況於倉<lb/>
　　卒擾攘之際乎宿衛單弱初無正兵緩急何以衛<lb/>
　　宸極而禦外侮此臣之所以夙夜寒心者也雖陛<lb/>
　　下恩信足以結之威徳足以服之手撝指顧莫不<lb/>
<pb n="KR4d0138_WYG_089-5a"/>
　　從令然立國之道當為長久之䇿恐不應如此臣<lb/>
　　愚伏願陛下當留聖意偏禆中有可用者親加識<lb/>
　　擢漸付以兵使自成頭項以備緩急驅策或收召<lb/>
　　舊人或選擇將士廣置禁旅更番宿衛使為天子<lb/>
　　正兵考漢唐之舊制遵祖宗之成憲稍復前規銷<lb/>
　　弭後患以早致中興之功天下不勝幸甚<lb/>
　一臣聞兵法欲致人而不致於人此猶棊家之爭先<lb/>
　　法耳故善棊者之置子必能制於數路善兵者之<lb/>
<pb n="KR4d0138_WYG_089-5b"/>
　　禦敵必能禁其四出今諸將大兵列屯淮泗又以<lb/>
　　宰相督之可謂重矣敵人之勢亦必聚其犬羊以<lb/>
　　抗王師則京西一帶必有力不暇及之處願詔劉<lb/>
　　光世專事陳蔡岳飛專事唐潁使敵人分兵以拒<lb/>
　　我則淮泗之力紓使不能分兵則乗間擣虚吾無<lb/>
　　遺䇿矣今劉光世軍己進據合淝而岳飛大軍尚<lb/>
　　留武昌未進誠恐緩不及事坐困錢糧未見其可<lb/>
　　伏望聖慈特降詔㫖督促其行庶幾不失機㑹今<lb/>
<pb n="KR4d0138_WYG_089-6a"/>
　　冬可無衝突之虞願加睿察<lb/>
　一臣聞行師用衆糧餉為先雖有堅甲利兵非粟無<lb/>
　　以戰雖有高城深池非粟無以守有國家者無三<lb/>
　　年之蓄曰不足而況於月支日給乃旋為之計乎<lb/>
　　去嵗旱災之廣綿地數千里榖斗有至千餘錢者<lb/>
　　常賦損於減放漕計困於轉輸富平義倉匱於賑<lb/>
　　濟公私枵然皆無儲蓄使今秋復繼之以水旱其<lb/>
　　何以堪所幸天道佑順雨暘時若遂成有年江浙<lb/>
<pb n="KR4d0138_WYG_089-6b"/>
　　閩廣悉皆登豐目今米價已減將來穡事告成粒<lb/>
　　米定湏狼戾此誠朝廷廣糴儲蓄之秋也昔趙充<lb/>
　　國討先零嘗謂塞下糴四十萬斛賊豈敢動哉由是<lb/>
　　觀之國以兵為命兵以食為天何可少緩夫榖太<lb/>
　　賤則傷農乗登豐之嵗以善價廣糴官有儲蓄而<lb/>
　　農不告病是行一事而兩利也朝廷近降糴本付<lb/>
　　轉運司限數收糴固為得䇿然轉運司不過分降<lb/>
　　諸州諸州不過分降諸縣諸縣不過敷配人戸强<lb/>
<pb n="KR4d0138_WYG_089-7a"/>
　　委之直而責其粟則是有和糴之名無和糴之實<lb/>
　　非計之得也臣愚伏望聖慈特降睿㫖令諸路州<lb/>
　　郡以轉運司所分糴本專委官吏置塲收糴其初<lb/>
　　即以善價取之民間量増分數嚴立約束使無邀<lb/>
　　阻糜費則人戸商旅自然樂輸數百萬斛不難辦<lb/>
　　也始時民間唯患交子恐難行用今朝廷既改交<lb/>
　　子之法以為闗子即與見錢無異自可通行唯官<lb/>
　　告勅牒須勸誘上戸使之入納亦乞令州縣以勸<lb/>
<pb n="KR4d0138_WYG_089-7b"/>
　　誘到見錢付之糴塲使之收糴庶幾革近年科糴<lb/>
　　之弊公私兩濟天下不勝幸甚<lb/>
　一臣竊見朝廷近年以來委辦州縣或製造器用或<lb/>
　　收買物色期限太嚴督責太峻州縣官吏不敢申<lb/>
　　明如期應命但欲塞責而不為長久之計遂使公<lb/>
　　私皆受其弊而卒無補於實用如福建之剏海舟<lb/>
　　製造滅裂尋即損壊廣南之買耕牛道里遼逺率<lb/>
　　多斃踣此皆所費不貲無益於事不可不察也夫<lb/>
<pb n="KR4d0138_WYG_089-8a"/>
　　創造不精曷若買舟之可久逺致多斃曷若厚價<lb/>
　　以招來雖有所費蓋不得已如其不然所傷實多<lb/>
　　方朝廷用兵之際財賦窘廹豈可不計較愛惜而<lb/>
　　耗蠧於無用之地哉臣愚伏望聖慈特降睿㫖今<lb/>
　　後朝廷抛降製造收買物色或期限太迫或土産<lb/>
　　非宜並許州縣申陳利害從長相度以聞朝廷更<lb/>
　　加審察而施行之庶幾公私兩便無虚費而有實<lb/>
　　利天下不勝幸甚<lb/>
<pb n="KR4d0138_WYG_089-8b"/>
　一臣竊見朝廷前此數年專以退避為䇿亦不責州<lb/>
　　郡以捍守又降詔㫖許令保據山澤以自固城壁<lb/>
　　守具率皆不治循習既久往往以修城壁為生事<lb/>
　　建議官吏反受罪責如連南夫以修泉州城委官<lb/>
　　體究裴廩以修衡州城重加貶黜州郡望風畏縮<lb/>
　　無敢復議修城者夫以偷惰茍且之習而重之以<lb/>
　　朝廷威令其誰敢復冒罪責而建長久之計乎臣<lb/>
　　恐自此州郡城壁壕塹頽毁湮塞不復修矣今與<lb/>
<pb n="KR4d0138_WYG_089-9a"/>
　　僭逆之冦壌地相接無數百里之逺而沿江表裏<lb/>
　　數十州郡朝廷所恃以為藩籬者蕩無城池可恃<lb/>
　　以守卒然賊馬驚近邊摩封疆不知何以禦之此<lb/>
　　臣之所不能曉也臣愚伏望聖慈特加睿察令朝<lb/>
　　廷熟議如捍禦之計非城池不可即乞降㫖明告<lb/>
　　中外以昨來罪責官吏自縁搔擾非以修城之故<lb/>
　　應沿江州郡候今冬農隙許之漸次修築城池建<lb/>
　　置樓櫓之類朝廷特與應副庶幾自保之計既備<lb/>
<pb n="KR4d0138_WYG_089-9b"/>
　　進討之䇿可行天下不勝幸甚<lb/>
　一臣竊覩近降指揮禪林僧徒貧病不能貼納者先<lb/>
　　以常住代支續令拘收還納自非出自聖慈曲加<lb/>
　　矜恤何以及此然臣竊謂僧徒中有財利者多是<lb/>
　　律僧營生與俗無異雖重取之何所不可其禪林<lb/>
　　僧真實學道之人一缾一鉢隨時粥飯往往無餘<lb/>
　　今使之貼納非惟貧病無自而出亦有害其學道<lb/>
　　之心聖慈既加矜恤許令常住代納固已深慰物<lb/>
<pb n="KR4d0138_WYG_089-10a"/>
　　情伏望特降指揮委州縣體究實係貧病無可貼<lb/>
　　納之人令本寺常住代支更不拘收還納庶幾學<lb/>
　　道之流得以安心凈業此亦仁政之一端也伏乞<lb/>
　　睿察<lb/>
右件八事謹録奏聞伏候勅㫖<lb/>
　　車駕廵幸江上起居表<lb/>
臣某言伏覩進奏院報九月一日車駕進發廵幸江上<lb/>
者鑾輅順動法天道以省方靈旗指麾慰民心而伐罪<lb/>
<pb n="KR4d0138_WYG_089-10b"/>
號令所及呼舞惟均臣某誠惶誠懼頓首頓首恭惟皇<lb/>
帝陛下孝悌通于神明覆載侔乎天地念父兄之辱欲<lb/>
救之於闗河萬里之間憫烝黎之囏將拯之於塗炭十<lb/>
年之後採之公論斷以必行方其發軔之初已有中興<lb/>
之象勞軍細栁想按轡而徐驅督戰澶淵宜應弦而逺<lb/>
遁凡為臣子咸願翼從況臣嘗備近司最䝉殊奬守藩<lb/>
條於外服莫陪覊靮之餘望日御之所臨徒深葵藿之<lb/>
志臣無任瞻天望聖激切屏營之至謹遣左宣教郎本<lb/>
<pb n="KR4d0138_WYG_089-11a"/>
司幹辦公事臣羅薦可詣行在所奉表起居以聞<lb/>
　　乞降詔諸帥持重用兵劄子<lb/>
臣近嘗具奏論諸帥重兵盡屯淮上冦偽亦必聚其犬<lb/>
羊之衆以抗王師則京西一帶必有力不暇及之處宜<lb/>
詔岳飛進兵可以得志近據岳飛公文分遣兵將收復<lb/>
鎮汝軍商虢等州殺獲甚衆所得糧儲不貲頗如臣之<lb/>
所料然臣竊謂大兵弔伐當以招納為先不在廣行殺<lb/>
戮收復境土當以保守為上不在亟務攻取願詔諸帥<lb/>
<pb n="KR4d0138_WYG_089-11b"/>
約束將士使明知陛下之徳意則中原士民日徯王師<lb/>
之來響應影從大功易集臣又聞冦偽相與定謀不爭<lb/>
城邑縱我師使深入而斷其歸路使果出此不可不戒<lb/>
願詔諸帥以持重用兵勿為利誘而墮其計中則師出<lb/>
萬全區區愚慮庶有補於萬一伏望聖慈特賜睿察<lb/>
　<lb/>
　<lb/>
　梁谿集巻八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百五十三</head>
    <p>
<pb n="KR4d0138_WYG_153-1a"/>
欽定四庫全書<lb/>
　梁谿集巻一百五十三　　　宋　李綱　撰<lb/>
　　迂論九<lb/>
　　　論君臣之分　　　　論霍光李徳裕<lb/>
　　　論除天下之患如治病<lb/>
　　　論天下強弱之勢　　論用兵<lb/>
　　　論料敵　　　　　　論順民情<lb/>
　　論君臣之分<lb/>
<pb n="KR4d0138_WYG_153-1b"/>
古者君臣雖有尊卑上下之分而不若後世之邈然遼<lb/>
絶也上焉者必有所不召之臣故湯之于伊尹高宗之<lb/>
于傅説武王之于太公皆待之以師友學然後臣之次<lb/>
焉者亦相與以誠而相遇以禮故觀書之所以命君陳<lb/>
畢公而詩之所以歌申伯方叔召虎仲山甫尹吉甫之<lb/>
流情文備至則君臣之際槩可見矣故能舉賢才而任<lb/>
之如元首股肱之同一身父子兄弟之同一家事無不<lb/>
慮慮無不周知無不言言無不盡患難則同其憂安平<lb/>
<pb n="KR4d0138_WYG_153-2a"/>
則同其樂建帝王非常之功而不以為難者君臣之義<lb/>
交相得也至秦則不然尊君而抑臣阻法度之威以臨<lb/>
之無復有尊徳樂道情文相接之意其君抗然于上而<lb/>
視其臣如胥吏僕𨽻然初無愛敬之心其臣眇然于下<lb/>
而視其君如天之不可親雖為之輔相者亦有所畏避<lb/>
而不得以自盡故李斯去疾之徒朝為丞相至暮一言<lb/>
不合則具五刑而誅之其餘孰不畏罪持禄欺謾而取<lb/>
容哉漢興以高祖之賢而蕭何不免縲縶以文帝之仁<lb/>
<pb n="KR4d0138_WYG_153-2b"/>
而周勃不免對吏景帝誅周亞夫武帝誅翟青劉屈氂等<lb/>
數人而東漢三公動輙下獄盖循秦之弊使之然也太<lb/>
宗之待房杜明皇之待姚宋憲宗之待裴度武宗之待<lb/>
李徳裕可謂善矣惟其君臣相遇之難而法度相去遼<lb/>
絶猶襲秦之遺風此徳業之盛所以不能及于隆古而<lb/>
至於庸君則賢者䟱而易去諛佞之徒取容而易合良<lb/>
以此歟<lb/>
　　論霍光李徳裕<lb/>
<pb n="KR4d0138_WYG_153-3a"/>
霍光膺武帝之託擁幼主摧姦臣處廢立之際臨大節<lb/>
而不可奪為漢社稷之臣至宣帝謁見高廟光從驂乘<lb/>
内嚴憚之若有芒刺在背後張安世代之天子從容肆<lb/>
體甚安近焉及光死而宗族夷滅故霍氏之禍萌于驂<lb/>
乘李徳裕相武宗當國凡六年方時用兵决策制勝他<lb/>
相無與威名獨重于時至宣宗即位徳裕奉册太極殿<lb/>
帝退謂左右曰向行事近我者非太尉邪每顧我毛髪<lb/>
為森豎翌日罷相其後以吴湘事遂貶朱崖故徳裕之<lb/>
<pb n="KR4d0138_WYG_153-3b"/>
貶始於奉册傳曰威震主者身危其光徳裕之謂歟然<lb/>
二君者亦可謂忍而少恩矣故為宣帝謀則念光之功<lb/>
而不使霍光絶祀為宣宗謀則念徳裕之功而不使之<lb/>
死于海外可也<lb/>
　　論除天下之患如治病<lb/>
善除天下之患者如良醫之治病視其輕重緩急而為<lb/>
之方以其病之小者易其病之大者而徐圗之病在虚<lb/>
寒則必以熱藥補焉熱不免于有過則徐思所以凉之<lb/>
<pb n="KR4d0138_WYG_153-4a"/>
病在實熱則必以寒㵼焉寒不免于有過則徐思所以<lb/>
溫之故治洞泄者必至于痢而治強陽者必至于羸皆<lb/>
以小易大徐圗之而後安欲一投藥而遂無患者無有<lb/>
也方楚漢之争為高祖之患者項羽而已漢兵追楚至<lb/>
固陵而韓彭之兵不至高祖謀于張良良曰未有分地<lb/>
其不至固宜君王能與共天下可立致也齊王信之立<lb/>
非君王意信亦不自堅彭越本定梁地亦望王而君王<lb/>
不早定今能取睢陽以北至榖城皆以王越從陳以東<lb/>
<pb n="KR4d0138_WYG_153-4b"/>
傅海與齊王信使各自為戰則楚易敗也高祖從之而<lb/>
韓彭果引兵來破羽垓下而楚遂亡夫張良非不知與<lb/>
韓彭之地廣其後必至于叛而謀如此者其意以為楚<lb/>
之患大韓彭之患小不捐此地以許兩人則韓彭之兵<lb/>
不㑹而楚不亡俟楚既亡已除其患之大者而後徐圗<lb/>
其患之小者可也故卒許之其後楚亡而韓彭果叛漢<lb/>
誅之而天下遂定若良者可謂能知以小易大除患之<lb/>
術矣今天下之大患在金人與蠭起之盜賊其勢非復<lb/>
<pb n="KR4d0138_WYG_153-5a"/>
方鎮之制而假之權不足以捍禦而議者乃憂方鎮之<lb/>
制行将有尾大不掉之患若唐室然亦可謂不知輕重<lb/>
緩急之理欲除患而弭亂其可得乎嗚呼安得以子房<lb/>
固陵之策告之<lb/>
　　論天下強弱之勢<lb/>
天下之勢在強弱有能強者有不能強者有能弱者有<lb/>
不能弱者有強而示之以弱者有弱而示之以強者能<lb/>
強能弱者王不能強不能弱者亡強而示之以弱者其<lb/>
<pb n="KR4d0138_WYG_153-5b"/>
兵多勝弱而示之強者亦能以全其國故秦以虎狼之<lb/>
威據闗中金城之固蠶食諸侯卒滅六國而并天下此<lb/>
能強者也太王居豳狄人攻之事之以皮幣珠玉犬馬<lb/>
而不能免去居岐山之下而從之者如歸市此能弱者<lb/>
也突厥頡利寇長安飲馬渭水太宗傾府庫以與之和<lb/>
而使李靖邀擊大破之卒犁其庭而擒頡利此強而示<lb/>
之以弱者也諸葛孔明相先主以取蜀﨑嶇山谷之間<lb/>
而無嵗不出師以擾闗中此弱而示之以強者也晉平<lb/>
<pb n="KR4d0138_WYG_153-6a"/>
吴而失中原隋平陳而終江都此不能強者也燕以匕<lb/>
首而激秦息以違言而拒楚此不能弱者也夫天下無<lb/>
常勢能用之則弱可以強不能用之則強反以為弱在<lb/>
俛仰之間耳齊有無知之亂而小白以興晉有驪姬之<lb/>
難而重耳以霸此所以弱為強也吴争衡上國而卒滅<lb/>
於句踐智伯欲分趙地而卒亡于韓魏此以強為弱也<lb/>
審強弱之勢而善用之天下庻幾乎可定<lb/>
　　論用兵<lb/>
<pb n="KR4d0138_WYG_153-6b"/>
昔之用兵者有以少擊衆若昆陽之破尋邑淝水之敗<lb/>
苻堅是也有以多勝敵若王翦之伐荆韓信之定燕趙<lb/>
是也有以速為策若岑彭之攻公孫述李靖之擒蕭銑<lb/>
是也有以遲為策若周亞夫之破七國趙充國之討先<lb/>
零是也夫以少擊衆者必将因便乘勢而躪蹙之其機<lb/>
在少譬猶蹙巨石于千仞之山而不假于多力故昆陽<lb/>
之戰尋邑擁百萬之衆驅虎豹犀象以助其威獨傲然<lb/>
有輕漢之志而光武得以投其間與敢死之士三千人<lb/>
<pb n="KR4d0138_WYG_153-7a"/>
衝其中堅城中亦鼔譟而出聲震天地莽兵遂以大潰<lb/>
淝水之戰苻堅将百萬之師以臨江漢慨然有呑東晉<lb/>
之心而謝𤣥帥偏師八千以禦之乘其軍却衆亂追奔<lb/>
逐北而堅之師遂以敗散聞風聲鶴唳皆以為王師将<lb/>
至然則以少擊衆而能成功者豈非其機在少因便乘<lb/>
勢而躪蹙之不假于多力乎以多勝敵者必将以殄滅<lb/>
為期而不再舉其機在多譬猶㧞大木之本根而後不<lb/>
再舉非衆其力則不可故秦欲伐荆而王翦以謂非六<lb/>
<pb n="KR4d0138_WYG_153-7b"/>
十萬不可卒如其數以與之遂破荆軍而平其地以為<lb/>
郡縣韓信既将兵虜魏王豹而定魏地請益兵三萬人<lb/>
願以北舉燕趙東擊濟南絶楚之糧道漢王與之而皆<lb/>
如其言然則以多勝敵而成功者豈非其機在多以殄<lb/>
滅為期而不再舉非衆其力則不可乎兵之以速為策<lb/>
者其機在速譬猶獵者之逐獸兎起鶻落少縱則失之<lb/>
岑彭之攻公孫述也襲破侯丹因晨夜倍道兼行二十<lb/>
餘里徑㧞武陽使精騎馳廣都去成都數十里勢若風<lb/>
<pb n="KR4d0138_WYG_153-8a"/>
雨所至奔散述大驚以杖擊地曰是何神也而述遂亡<lb/>
李靖之攻蕭銑也大閲兵雲安秋潦濤瀬漲惡諸将請<lb/>
江平乃進靖曰兵機事以速為神今士始集銑不及知<lb/>
若乘水傅壘是震霆不及塞耳安能倉卒集兵無以禦<lb/>
我此必擒也諸将從之而銑果擒然則以速為策者豈<lb/>
非其機在速而少縱則失之乎兵之以遲為策者其機<lb/>
在遲譬猶獵者之檻虎俟其困而搏之則不為其所傷<lb/>
周亞夫之擊七國也以謂楚人剽輕利于速戰難于争<lb/>
<pb n="KR4d0138_WYG_153-8b"/>
鋒故以梁委之而堅壁不與之戰而絶其餉道待其饑<lb/>
而一舉破之趙充國之討先零也以謂羌急之則合緩<lb/>
之則散大兵久留其費不貲故上屯田之策般師罷兵<lb/>
以萬人留田待其弊而一舉滅之然則以遲為策者豈<lb/>
非其機在遲俟其困而搏之則不為其所傷乎夫兵之<lb/>
多少遲速皆機也善用其機皆足以成功而不善用之<lb/>
則以少而殱若陳黶之嘗秦軍以多為累若趙括之敗<lb/>
長平以速而趨利如龎㳙之死馬陵以遲而養寇如劉<lb/>
<pb n="KR4d0138_WYG_153-9a"/>
繇之失江東者多矣可不察哉<lb/>
　　論料敵<lb/>
善用兵者以料敵為巧非謂料其強弱虚實而已能料<lb/>
敵之情而勢必至于此之為巧也孫臏為齊救趙而引<lb/>
兵以趨大梁知魏之素輕齊也故減竈以誘之魏将龎<lb/>
㳙果棄其大軍與輕鋭倍日并行以逐臏此未為巧而<lb/>
能度其行暮當至馬陵伏萬弩夾道期見火舉俱發而<lb/>
破魏軍遂殺龎㳙此為至巧韓信擊趙引兵東下井陘<lb/>
<pb n="KR4d0138_WYG_153-9b"/>
知趙軍未見大將旗鼓未肯戰也故使萬人先行背水陣而<lb/>
棄旗鼓趨水上軍以誘之趙軍果争漢旗鼓而逐信此未為<lb/>
巧而能度其空壁逐利先出竒兵二千騎狙伺馳入趙壁㧞<lb/>
趙旗幟立漢赤幟而破趙軍遂斬成安君泜水上此為至巧<lb/>
寇恂之降高峻遣軍師皇甫文出謁辭禮不屈恂怒將誅文<lb/>
諸將諫以為不可恂不聽遂斬之而遣其副歸報曰軍師無<lb/>
禮已戮之矣欲降急降不欲固守峻惶恐即日開城降諸將<lb/>
皆賀因曰敢問殺其使而降其城何也恂曰皇甫文峻<lb/>
<pb n="KR4d0138_WYG_153-10a"/>
之腹心其所取計者也今來辭意不屈必無降心全之<lb/>
則文得其計殺之則峻亡其膽是以降若恂者其料敵<lb/>
可謂巧矣李光弼之降高暉李日越也逐史思明壁野水<lb/>
渡至夕還師留牙将雍希顥守曰賊将高暉李日越萬<lb/>
人敵也賊必使刼我爾留此賊至勿與戰若降與偕來<lb/>
左右竊怪語無倫是日思明果召日越使以鐵騎刼取<lb/>
光弼不然無歸日越至而光弼已去遂請降希顥與俱<lb/>
至厚待之高暉聞亦降或問公降二将何易也光弼曰<lb/>
<pb n="KR4d0138_WYG_153-10b"/>
思明再敗聞我野次命将來襲必許之以死希顥無名<lb/>
不足以為功日越懼死不降何待降者見遇貳者得不<lb/>
思奮乎若光弼者其料敵可謂巧矣惟其料敵之巧如此<lb/>
故足以立竒功兩軍相持不能料其強弱虚實者未有<lb/>
能制勝者也戰功曰多以多算勝而少算不勝然則不<lb/>
計強弱虚實而浪戰者欲無敗難矣况能立竒功哉<lb/>
　　論順民情<lb/>
古之有天下國家者未嘗不因其民之情而用之記曰<lb/>
<pb n="KR4d0138_WYG_153-11a"/>
人情者聖王之田也易曰説以先民民忘其勞説以犯<lb/>
難民忘其死孟子曰以逸道使民雖勞不怨以生道殺<lb/>
民雖死不怨殺者管子曰下令如流水之源令順民心<lb/>
也夫惟令順于民之心故可以使之犯難忘其勞且死<lb/>
而不以為怨則咈民之情欲以立事而長且久者未之<lb/>
有也以徳行之者王以力假之者霸王霸之所以興未<lb/>
有不因于民者若盤庚之遷都民不適攸居而胥怨則<lb/>
必為之丁寜訓告使之知所以遷之為利而後已然則<lb/>
<pb n="KR4d0138_WYG_153-11b"/>
聖王之所以重其民者如此其可忽乎至秦則不然以<lb/>
貴為在已而不可亡以賤為在民而不足聽以切阻法<lb/>
度之威以臨之焚詩書殺豪俊以愚黔首制為峻刑酷<lb/>
法使民皆愁苦而亡聊思為亂者十室而九故山東盜<lb/>
賊羣起而秦遂亡至高祖約法三章除秦苛政而百姓<lb/>
歸心因思歸之士還定三秦遂破項籍其後蕭何曹參<lb/>
為相知民之疾苦順流而與之更始遂安海内然則咈<lb/>
民之與因民其效槩可見矣後世姦諛之徒上欲投君<lb/>
<pb n="KR4d0138_WYG_153-12a"/>
之所好而争富貴下欲去己之所患而排忠良乃始建<lb/>
為咈百姓以從先王之道之説以欺人主而取世資凡<lb/>
能奉君之欲者則謂之享上凡欲順民之情者則謂之<lb/>
下比于流俗遂使其君抗然于上而輕天下之民其民<lb/>
疾視于下而不敢言而敢怒其源起于熈寧元豐之間<lb/>
其流盛于崇寧大觀之際其末甚于今日盖有不勝其<lb/>
弊者矣儻能因民之情而用之悦以使民犯難而忘死<lb/>
則外寇雖強不難禦也<lb/>
<pb n="KR4d0138_WYG_153-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百五十三<lb/>
</p>
<p>
</p>
  </div>
</body>
</text>
</TEI>
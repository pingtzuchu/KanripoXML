<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百二十五</head>
    <p>
<pb n="KR4d0138_WYG_125-1a"/>
欽定四庫全書<lb/>
　梁谿集巻一百二十五　　　宋　李綱　撰<lb/>
　　書十八<lb/>
　　　與張相公第十書　　與張相公第十一書<lb/>
　　　與張相公第十二書　與張相公第十三書<lb/>
　　　與張相公第十四書　與張相公第十五書<lb/>
　　　與張相公第十六書　與張相公第十七書<lb/>
　　　與張相公第十八書　與張相公第十九書<lb/>
<pb n="KR4d0138_WYG_125-1b"/>
　　　與張相公第二十書<lb/>
　　與張相公第十書<hi>九月九日</hi>
某累以本路軍馬上千鈞聽被受劄命書賜每䝉許以<lb/>
遣發豈勝感激然傒望之切嵗云暮矣尚未有至者辱<lb/>
近教乃承諭以俟有警急乃遣第深惘然相公總重兵<lb/>
以臨大敵方事之棘固難於分人然某亦荷甄陶付以<lb/>
一路重寄無兵無将何以為防捍之計緩急有警而望<lb/>
遣援其能及乎更望垂念所以處已處人者兩盡其宜<lb/>
<pb n="KR4d0138_WYG_125-2a"/>
不勝幸甚謹具禀目并遣屬官羅薦可詣行府諮禀伏<lb/>
幸鈞察<lb/>
某前乞軍馬萬人今豈敢望此但得朝廷量行差撥本<lb/>
司隨宜措置足矣喋喋干冒亦非謂得此兵便可倚仗<lb/>
以捍強敵但欲王靈所及人心自安盗賊自弭風聲所<lb/>
暨或銷患於冥冥非荷相公知照何敢及此昨被行府<lb/>
劄命欲先次遣兵討蕩䖍冦今州郡預備錢糧尋即行<lb/>
下聞作過者頗戢歛今既閱時殊無事實又復紛紛動<lb/>
<pb n="KR4d0138_WYG_125-2b"/>
以千百為羣至敢窺伺州縣如吉州近日告獲䖍賊數<lb/>
十人皆散在民間欲為内應幸而彰露使稍有虞豈不<lb/>
貽朝廷憂哉荷相公期待之厚豈忍使愁坐於此朝夕<lb/>
惴惴若無所措事迫情切不覺叨叨死罪死罪<lb/>
某衰病無堪仰荷上恩委寄之重黽勉自效不敢少暇<lb/>
邇來措置錢糧製造器甲修建營房嘗治城壁漸嚮就<lb/>
緒所乏者軍馬耳如䝉相公少分麾下數千人使某得<lb/>
以為朝廷保守一方討捕䖍吉間冦盗一變舊習復有<lb/>
<pb n="KR4d0138_WYG_125-3a"/>
承平氣象亦不虚度嵗月然後幅巾柴車返于故棲區<lb/>
區之願足矣幸望鈞察所遣羅薦可佳士頃在髙郵立<lb/>
節甚著學問行義皆有過人者願與之進不勝幸甚幸<lb/>
甚<lb/>
别幅䝉誨諭非荷相公愛念何以及此今大将重兵列<lb/>
屯淮泗敵人必亦嘯聚有以待我王師欲亟進則恐勝<lb/>
負之勢或未可知欲相與持久則又有師老財費錢糧<lb/>
匱乏之憂此宜相公夙夜之所軫慮也<lb/>
<pb n="KR4d0138_WYG_125-3b"/>
岳飛㨗音係路此可喜亦可懼頗聞驕偽之謀欲捐州<lb/>
縣以深入誘我今所遇之敵皆中土之民非勁騎也王<lb/>
師既到宜其望風奔潰若為利誘恐或墮其計中不可<lb/>
不察大抵今日進兵當以招撫為先得地當以保㨿為<lb/>
上則中原漸有恢復之理僣偽漸有逼逐之勢若如平<lb/>
時入生界得地不守惟以掃蕩為事重失故民之心恐<lb/>
非䇿之得者幸望垂念惶恐惶恐<lb/>
　　與張相公第十一書<lb/>
<pb n="KR4d0138_WYG_125-4a"/>
某悚息再拜某已作書方欲遣發適得蘄州報賊馬渡<lb/>
淮而南以孔彦舟為前鋒歩騎相繼莫知其數朝廷必<lb/>
已聞其詳淮西諸州既得指揮移治則江北全無捍蔽<lb/>
江南要害去處又無兵将控扼危急之甚束手無可措<lb/>
畫萬一使遂渡江豫章城壁方欲下手脩治殊未有次<lb/>
第欲去不可不知相公将何以教之竊料賊兵止是簽<lb/>
軍朝廷如遣精銳軍馬自淮南合岳侯之兵角舟夾擊<lb/>
必可取勝而防江之兵又自是一叚不可闕也兩劄謹<lb/>
<pb n="KR4d0138_WYG_125-4b"/>
録呈出竒之說似或可取願相公深思之醫家療病常<lb/>
患實實而虚虚今日之事亦有此失某嘗以防患故當<lb/>
在不必防處拜禀正欲救此如於實處設疑虚處設實<lb/>
以待之則其勝必矣䝉眷照僣易惶恐之至某悚息再<lb/>
拜<lb/>
　　與張相公第十二書<hi>十月二十四日</hi>
近者人還特䝉教賜仰荷慰藉之厚累布問記室當盡<lb/>
逹鈞覽竊審入覲朝廷從容啓沃復為視師之行霜露<lb/>
<pb n="KR4d0138_WYG_125-5a"/>
戒寒計亦勞止瞻望黄閣無由少承誨言嚮風悁跂之<lb/>
至<lb/>
伏領行府㨗報竊承王師大勝賊騎於淮淝之上指蹤<lb/>
諸将盡出宏規此與謝安遣偏師以破苻堅之衆亦何<lb/>
以異既與中外共慶尤切歎仰然重兵為後黠敵常態<lb/>
驟勝而驕兵家所忌願相公深思預防持勝之道有以<lb/>
待之則前日之㨗足以摧其鋒後日之勝足以落其膽<lb/>
中興之勢成矣更冀於不必防處曲加提備以江西一<lb/>
<pb n="KR4d0138_WYG_125-5b"/>
路空虚為念深所望於左右也仰恃愛念冒昩及此惶<lb/>
恐無地<lb/>
某近者再上章丐閑實以難任重責之故䝉恩不允益<lb/>
深震懼素荷眷憐必亮此心不以喋喋欲去為罪也或<lb/>
者謂某䝉相公知炤之厚推挽使處上流重地許兵屢<lb/>
矣而卒莫之遣似非真相知者是大不然相公以恢復<lb/>
天下為心某以保守一路為意所職不同各行其志是<lb/>
乃所以為相知也然我師既勝之後突騎再來必變動<lb/>
<pb n="KR4d0138_WYG_125-6a"/>
其術醫家欲虚所實而實所虚實處可以設疑虚處必<lb/>
為隄備江西虚矣願相公深所實之此非謀自為也切<lb/>
幸無忽<lb/>
一路将兵聽帥司節制此祖宗法也全将兵許本司勾<lb/>
抽使喚此近日朝廷行下聖㫖指揮也本路将兵盡在<lb/>
䖍吉以有賊盗殘黨之故不欲盡起止令團結一半以<lb/>
應警急之須䖍守孫佑輒占恡不遣如此則何以帥為<lb/>
可謂失職矣謹具申禀敢望特賜行下不勝幸甚得虞<lb/>
<pb n="KR4d0138_WYG_125-6b"/>
憲劄目贑上盗賊衰息謹録拜呈縱有些小所存一半<lb/>
将兵自足彈壓措置併望鈞照<lb/>
近承朝廷指揮岳飛分兵屯駐九江至今尚猶未到昨<lb/>
日得報止遣水軍屯蘄陽要領九江有兵與之相照應<lb/>
乃為得䇿更望劄下促其調發甚幸某所乞韓京李貴<lb/>
兵将之半切望垂念得此則粗可以為聲勢昨已得指<lb/>
揮聽本路都統節制使喚以討䖍冦則藉其力為數月<lb/>
防冬之備於理似順伏幸留念摉尋至此亦可謂窮急<lb/>
<pb n="KR4d0138_WYG_125-7a"/>
矣想䝉憫笑也惶恐惶恐<lb/>
　　與張相公第十三書<lb/>
某近者輒以已見利害仰凟聽覽伏䝉鈞慈既容其拙<lb/>
直又許以忠嘉感懼之情無以為喻茍有所見敢不自<lb/>
竭竊覩邸報韓侯淮陽之㨗為之喜而不寐已而聞之<lb/>
北來士大夫頗有異論雖得言多浮其實未必信然要<lb/>
之王師之舉奠而後發當如破竹建瓴使人心響應則<lb/>
大勲易集今羣師未動初無牽制䇿應之師而孤軍獨<lb/>
<pb n="KR4d0138_WYG_125-7b"/>
住則其進似太鋭援兵既至未嘗設伏以謀勝之反為<lb/>
所困僅能潰圍而出遽還故壘則退似太速而所得郡<lb/>
縣既不界守必有遭誅屠而失望者此某之所以初喜<lb/>
中疑而卒以為憂也深慮韓侯忠勇忿於小失率師復<lb/>
進墮賊計中則安危存亾所繫豈淺淺也伏望相公特<lb/>
留鈞念使如辛毗者杖節軍門制其輕戰自秋徂冬且<lb/>
務静重為自防之計以觀敵人之動静徐為後圗乃䇿<lb/>
之上者秋髙馬肥萬一北人南牧而吾之疆埸有備以<lb/>
<pb n="KR4d0138_WYG_125-8a"/>
逸待勞固已得䇿借使釁端既開而彼不能來則敵人<lb/>
之情可以坐料然後總統羣帥合謀併力迭相應援鼓<lb/>
行而前必有合於天人之願者矣傳曰師能左右之曰<lb/>
以如人之有左右手足運行作止莫不在我乃能如意<lb/>
使平居不能運掉則緩急何所倚仗哉更望相公加意<lb/>
於此勇者抑之使母銳進惰者作之使毋媮逸賞罰兼<lb/>
用恩威並行則成此武功何逺之有相公䝉上委任之<lb/>
重以一身佩天下之安危而某久荷國恩實與朝廷同<lb/>
<pb n="KR4d0138_WYG_125-8b"/>
其休戚素荷相公知照之厚直以古人相期則臨大利<lb/>
害敢不展盡底藴以效區區之愚忠至於出位之罪則<lb/>
非所敢逃也冒昩僣易惶恐無地伏冀裁察<lb/>
　　與張相公第十四書<hi>十二月七日</hi>
比見朝廷行下諸将㨗音前此所未嘗有也指蹤之力<lb/>
實自廟謨中外共慶行岳帥報冦偽相兼侵犯襄鄧信<lb/>
陽兵勢重厚意欲窺圗上流所謀不淺縁荆湖接連江<lb/>
西一帶地里濶逺别無軍馬屯駐深慮岳帥孤軍難以<lb/>
<pb n="KR4d0138_WYG_125-9a"/>
獨力支梧欲望朝廷遣發䇿應之師庶幾可以捍禦决<lb/>
收竒功已具申禀伏望鈞慈特賜詳察不勝幸甚<lb/>
某畧以本路乏防冬之兵仰千鈞聽重䝉下諭良深愧<lb/>
戢今日淮西既㨗得以少安實頼鈞芘苐襄漢之冦復<lb/>
爾侵擾本路終以空虚之故不能自保岳侯屯駐九江<lb/>
蘄陽軍馬悉已将帶前去㳂江千里略無控扼夙夜不<lb/>
遑更望鈞慈特賜垂念非獨某之幸也<lb/>
竊聞淮西之㨗實縁鈞斾親屆當塗號令督戰所致古<lb/>
<pb n="KR4d0138_WYG_125-9b"/>
人用兵投機之㑹間不容髮良切欽歎今者敵兵侵擾<lb/>
上流雖岳帥勇銳深慮孤軍難以獨抗不測之虜所係<lb/>
不細相公以身任天下安危如不憚數千里之逺一臨<lb/>
九江武昌大其聲援将士用命決有成功之理四海之<lb/>
望實在此舉幸望深留鈞念<lb/>
自昔窺覷東南未有不從上流者今敵人以重兵侵犯<lb/>
襄漢其勢恐非淮西之比包藏禍心必有所在願相公<lb/>
深慮之如劉光世之兵非得相公統大兵以督帥又得<lb/>
<pb n="KR4d0138_WYG_125-10a"/>
楊沂中為之䇿應豈能既退而復進變敗而為成岳飛<lb/>
孤軍獨當荆湖又與江淮接境並無軍馬捍賊實皆上<lb/>
流重地勢須摘那諸将應援相為掎角乃可倚仗如䝉<lb/>
鈞斾親臨一號令尤善之善者也為宗社計諒惟不憚<lb/>
跋渉之勞區區愚慮出此幸望鈞察惶恐無地<lb/>
某昨被受親筆手詔二道謹募勒上石輒以装軸碑本<lb/>
拜納左右幸賜鈞覽<lb/>
　　與張相公第十五書<hi>十二月十八日</hi>
<pb n="KR4d0138_WYG_125-10b"/>
伏審介圭入覲已逺行朝雖吉甫之歸周邦咸喜無以<lb/>
過也佇聽䇿勲膺受多祉續馳慶次諸将屢㨗賊馬退<lb/>
遁邊境寧謐誠宗社之休生靈之福非相公以身任天<lb/>
下之重冒不測之險以報上恩疇克如此不知且固吾<lb/>
圉為復遂行進討之䇿此二者正當審處區區愚見謂偽<lb/>
齊既屈必且祈哀於金人驕強之衆雖未必來然自此<lb/>
正恐有勞鈞慮耳<lb/>
近得岳帥報以偏師屢敗敵人然置蔡不取已遂歛兵<lb/>
<pb n="KR4d0138_WYG_125-11a"/>
豈有深意耶本謂虜偽相兼窺伺上流勢須煩鈞斾一<lb/>
到督諸将掎角應援可成大功今既如此願且當軸處<lb/>
中以觀機㑹徐為後圗今日之事惟當自治待時而奮<lb/>
根本壯而枝葉不足慮也切望留念惶恐惶恐<lb/>
某承乏於此忽見嵗暮初以防冬軍馬缺乏為憂今頼<lb/>
王師之㨗遂免踈虞一方寧謐實自鈞芘所致豈不知<lb/>
幸第衰病相仍憂慮過當髭髪盡白非復昔年侍坐之<lb/>
時深願退處閑散漸為歸老之計止候春初解嚴即力<lb/>
<pb n="KR4d0138_WYG_125-11b"/>
申前請敢望鈞念深所望於門下也<lb/>
少意仰凟鈞聽本路雖得一稔然去嵗旱暵之甚民力<lb/>
未蘇起催户貼錢萬數浩瀚頗以為苦又月樁錢運赴<lb/>
湖北遂覺錢荒如䝉朝廷令作兩限催理及許折納斛<lb/>
㪷庶幾少寛民力用闗子和糴若支請無阻誠為利便<lb/>
本司近就洪州兊二萬緡回易正合所降法意乃為建<lb/>
康𣙜貨務阻難恐非所以取信於逺方皆具状申禀敢<lb/>
望鈞慈早賜指揮行下不勝幸甚<lb/>
<pb n="KR4d0138_WYG_125-12a"/>
　　與張相公第十六書<hi>十二月十八日</hi>
自淮上王師屢㨗之後邊境寧謐惟襄漢間尚有出没<lb/>
岳帥累挫其鋒防冬遂可無虞實自相公以身任天下<lb/>
之重略不世出之所致顧如某者濫當一路之寄亦頼<lb/>
芘輝得免曠敗其為感服豈易具陳輒有已見二事具<lb/>
劄子奏聞副本謹録上呈或可施用幸望采覽不勝惶<lb/>
恐<lb/>
本司當邊報警急之際依准行府指揮勾抽䖍州一半<lb/>
<pb n="KR4d0138_WYG_125-12b"/>
将兵欲就㳂江控扼使喚守臣孫佑妄以盗賊為名占<lb/>
恡不遣雖䝉朝廷再降指揮並不依應今來諸路大兵<lb/>
捍退賊馬㳂江平寕本司目前不須前件将兵已劄下<lb/>
䖍州權免起發深慮本路諸州自此解體不復遵禀本<lb/>
司節制緩急難以調發已具奏聞及送袁州取勘外敢<lb/>
望鈞慈特賜詳察兼契勘本路将兵舊有指揮分上下<lb/>
半年更戍洪州縁中間罷帥司及䖍州撥𨽻湖北路遂<lb/>
盡數遣還近年雖復舊制縁有朝廷差到大使司兵三<lb/>
<pb n="KR4d0138_WYG_125-13a"/>
萬人不復申請今具状申禀伏乞早賜指揮施行不勝<lb/>
幸甚<lb/>
伏䝉委置建康木植已累行下䖍袁等州計置應副得<lb/>
逐州報悉皆推托縁本路出産木植止此數州雖已再<lb/>
行催促更望朝廷行下庶幾不敢弛慢如䖍守孫佑凡<lb/>
係本司依例合責辦諸州事件並不應副非獨占吝将<lb/>
兵而已如某方欲引退豈敢復與之校但帥司事體恐<lb/>
自此廢更望鈞慈曲賜詳察<lb/>
<pb n="KR4d0138_WYG_125-13b"/>
某夏初抵豫章忽見嵗杪縁一念之故措置諸事稍稍<lb/>
就緒今兹防冬仰頼庇庥又得無虞寜不知幸第衰病<lb/>
日加頓覺心力不逮前時止候開春即伸前請干告朝<lb/>
廷求就閑散已嘗布露腹心敢望鈞慈豫擇代者使得<lb/>
便脫此莫大之幸李光端明如未召還亦當處之方面<lb/>
以之代某必有可觀仰恃眷憐輒敢及此惶恐無地<lb/>
　　與張相公第十七書<hi>正月十三日</hi>
竊以自昔創業中興之主必有不二心之臣為之輔翼<lb/>
<pb n="KR4d0138_WYG_125-14a"/>
相與以誠乃克大有為於天下仰觀聖主待遇元勲禮<lb/>
無與二而相公精忠許國身任安危可謂無愧於古矣<lb/>
修政攘戎削平僣偽坐收恢復之功秪在朝夕區區不<lb/>
勝傾望依歸之至<lb/>
自去冬王師大㨗之後邊境寜謐中外晏然禦侮折衝<lb/>
之功可謂盛矣竊聞車駕决䇿駐蹕建康兹惟其時然<lb/>
淮南藩籬謂宜料理審擇要害之地建築城壘以為控<lb/>
扼預備不虞區區愚見僣易凂聞不勝惶恐<lb/>
<pb n="KR4d0138_WYG_125-14b"/>
某竊謂朝廷欲致中興用兵秪是一事要當以進人材<lb/>
修政事固根本明是非分别君子小人為先惟相公留<lb/>
意天下幸甚幸甚<lb/>
某屢致書拜懇以衰病相仍心力不逮難當繁劇欲丐<lb/>
閑散今幸防冬無虞仰託鈞芘得免曠敗可遂前請已<lb/>
具奏聞乞罷帥事除一在外宫觀敢望鈞慈察其非敢<lb/>
備禮特賜陶鑄使得養疾山林漸為歸老菟裘之計仰<lb/>
荷厚徳何有窮已干冒不勝悚息之至<lb/>
<pb n="KR4d0138_WYG_125-15a"/>
本司有申朝廷數事不敢以欲去之故遂廢陳禀輒具<lb/>
劄子拜呈敢望鈞慈特賜詳酌行下不勝幸甚<lb/>
　　與張相公第十八書<hi>正月十五日</hi>
近與漕司同具奏及申朝廷以䖍賊謝小鬼等聚集數<lb/>
千人侵犯吉州殘破永豐吉水兩縣逼近州城作過潰<lb/>
散官兵本司已遣發兩頭項軍馬前去討捕深慮兵數<lb/>
不多難以捍禦乞自朝廷就近摘那兵将應副捉殺及<lb/>
聞朝廷見勾抽福建統制官王進軍馬赴行在乞降指<lb/>
<pb n="KR4d0138_WYG_125-15b"/>
揮令就便前來權聽使喚侯討捕了日發囬伏望鈞慈<lb/>
早賜詳酌施行一路不勝幸甚<lb/>
春首農事方興又當官司受納裝發之際盗賊猖獗為<lb/>
患不細如殘破永豐吉水兩縣所失錢糓甚多殺戮慘<lb/>
酷實縁䖍守以鄰境為壑本司兵力單弱不能鎮服所<lb/>
致吉州兩日來未得賊退之報筠袁諸邑已有傚顰者<lb/>
深慮滋蔓難制伏望鈞慈以一路生靈財賦為念早賜<lb/>
遣發王進軍馬㑹合討捕庶幾兇徒速就平殄干冒不<lb/>
<pb n="KR4d0138_WYG_125-16a"/>
勝悚息之至<lb/>
　　與張相公第十九書<hi>正月三十日</hi>
伏䝉鈞慈以今日進守之計下詢顧惟迂䟱豈足與此<lb/>
竊謂進守一道也能守然後能進正猶弈棋自固然後<lb/>
能勝敵今車駕将幸建康楚泗皆已修堅城其䇿得矣<lb/>
廬夀襄鄧恐亦須如此措置更宜深考古跡如濡須塢<lb/>
牛渚圻之類築壘屯兵以備不虞使犬羊不能侵突貔<lb/>
虎有以養威見可而進今日之至計也奏御劄子輒録<lb/>
<pb n="KR4d0138_WYG_125-16b"/>
副本拜呈敢望鈞察冒昩惶恐之至<lb/>
䖍賊謝小鬼等結集兇徒數千人侵犯吉州破永豐吉<lb/>
水兩縣潰散官軍驅執将佐殘害甚衆本司遣兩項軍<lb/>
馬前去討殺并督将兵㑹合掩擊幸獲勝㨗已催督進<lb/>
兵追襲窮捕第恐兵力單弱未能盡其根株如䝉朝廷<lb/>
濟師乗此閒暇之時掃蕩巢穴使舊習稍革良民得以<lb/>
安業亦是一事更望鈞慈詳酌一路幸甚幸甚<lb/>
某惶恐適得吉州李守書具道盗賊曲折輒録拜呈伏<lb/>
<pb n="KR4d0138_WYG_125-17a"/>
乞鈞照<lb/>
某承乏豫章踰年仰託大芘幸免曠敗豈勝感激今安<lb/>
撫司并洪州諸事粗已就緒惟修城一事不欲勞民隨<lb/>
宜措置以徐圗之樓櫓器具悉皆新創異時成就實為<lb/>
永利伏幸鈞察<lb/>
某近具奏以衰病難當繁劇乞罷帥守改除宫祠未䝉<lb/>
俞允伏見邸報司諫陳公輔援靖康伏闕事求去區區<lb/>
愚分尤不自安再申前請敢望鈞慈矜憐早賜陶鑄保<lb/>
<pb n="KR4d0138_WYG_125-17b"/>
全晩節實有望於相公切冀垂念惶恐無地<lb/>
　　與張相公第二十書<hi>二月二十五日</hi>
伏奉道君太上皇帝崩訃哀慟號絶五情糜潰君臨天<lb/>
下二十有六載而陟方於遐域此固臣子所同痛憤矧<lb/>
在廊廟何以堪處枕戈嘗膽修政攘戎以報不天之讎<lb/>
以刷中國之耻實有望於朝廷今日不勝哀懇激切之<lb/>
至<lb/>
本司近以䖍賊侵犯鄰郡丐兵于朝伏䝉差撥李貴一<lb/>
<pb n="KR4d0138_WYG_125-18a"/>
項軍馬應副仰荷鈞念䖍冦已遣本司兵将㑹合討捕<lb/>
勦殄數項亦有受招安者餘黨漸歸巢穴目前粗定深<lb/>
慮官軍既退復出為惡已留兵屯廬陵及檄䖍守措置<lb/>
李貴者尚在汀州未得來信已令助䖍州招捉矣伏望<lb/>
鈞慈<lb/>
近被朝㫖措置創建贍軍酒庫以助月樁養兵之費既<lb/>
蘇民力又使州郡無窘迫之憂誠得䇿也然尚有可議<lb/>
者内一項應州郡有囬易酒庫並罷契勘本司自置司<lb/>
<pb n="KR4d0138_WYG_125-18b"/>
以來即有囬易酒庫收息錢以贍給一司官吏将佐軍<lb/>
兵犒設激賞百色之費盡出其中若罷去即用度頓缺<lb/>
須至仰煩朝廷况與今來贍軍酒庫自不相妨措置得<lb/>
宜决可趂辦課利饒衍應副月樁沛然有餘若罷此興<lb/>
彼使本司頓然缺乏恐未盡善輒具利害申明敢望鈞<lb/>
慈詳酌特降指揮許令存留不勝幸甚幸冀照察<lb/>
本司有申禀朝廷數事未奉指揮皆迫切不可已者敢<lb/>
望鈞㫖早賜行下不勝幸甚干冒悚息<lb/>
<pb n="KR4d0138_WYG_125-19a"/>
邇來淮西襄漢間頗有探報當是偽齊以此示其未衰<lb/>
不然潰兵之來不難取勝正在朝廷過為隄防蓄銳養<lb/>
威以待之蔑不濟矣率易及此惶恐惶恐<lb/>
某以衰疾難堪繁劇再上章丐祠館未奉俞允敢望鈞<lb/>
慈察其誠懇非為備禮早賜陶鎔使得歸安山林保全<lb/>
晩節莫大之幸素荷眷照疊有塵凟惶恐無地<lb/>
　<lb/>
　<lb/>
<pb n="KR4d0138_WYG_125-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百二十五<lb/>
</p>
<p>
</p>
  </div>
</body>
</text>
</TEI>
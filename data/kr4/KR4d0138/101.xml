<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷一百一</head>
    <p>
<pb n="KR4d0138_WYG_101-1a"/>
欽定四庫全書<lb/>
　梁谿集卷一百一　　　　　宋　李綱　撰<lb/>
　　表劄奏議六十三<lb/>
　　　條具防冬利害事件奏狀<lb/>
　　　乞施行余應求張觷捕盜功效奏狀<lb/>
　　　乞施行修城官吏奏狀<lb/>
　　　謝提舉臨安府洞霄宫表<lb/>
　　條具防冬利害事件奏狀<lb/>
<pb n="KR4d0138_WYG_101-1b"/>
契勘臣近累具奏聞以衰老疾病難當方面委寄乞罷<lb/>
帥權除一宫觀差遣或許守本官致仕伏䝉聖慈降詔<lb/>
不允仍令依累降指揮不得再有陳請感戴天恩涕泗<lb/>
横集臣雖衰病敢不黽勉自力用忘疾憊以圖報萬一<lb/>
然臣所管江西一路實為上流輔翼建康駐蹕之所蔽<lb/>
障閩廣接連荆湖自江以北控引淮西去偽境不逺豫<lb/>
章九江興國三郡緜地千餘里皆係要害去處䖍吉筠<lb/>
袁等州素産盜賊蜂屯蟻聚千百為群不可勝計而自<lb/>
<pb n="KR4d0138_WYG_101-2a"/>
近年以來帥司所統軍馬盡為諸將之所兼并器甲錢<lb/>
粮席巻一空臣到任之初䝉朝廷差到申世景一軍纔<lb/>
千餘人比因盜賊猖獗又䝉指揮添差李貴歩諒軍馬<lb/>
人亦是不多仰頼朝廷威靈兩年之間招捕群冦凡數<lb/>
十火㡬數萬人逆者誅鋤順者惠來幸悉寜謐惟是防<lb/>
冬以捍大敵之具闕然未備誠可寒心近日探報敵人<lb/>
増兵駐陳蔡潁昌臨汝諸郡與舒蘄光黄對境相望間<lb/>
遣歩騎渡淮作過未有重兵可以捍禦九江興國㳂江<lb/>
<pb n="KR4d0138_WYG_101-2b"/>
一帯又無精卒為之控扼新經酈瓊之變藩籬踈缺人<lb/>
心動揺萬有一穴騎奔衝有南牧之意何以待之今年<lb/>
防冬非去年比而本路空虚軍馬單弱與去年無異如<lb/>
臣一介書生蹤跡孤逺豈敢虚任重責積憂成疾恐誤<lb/>
國事屢此乞身非得巳也今者既䝉聖恩未忍棄捐尚<lb/>
使待罪藩方以備驅䇿自非投誠控告君父洞照㡬微<lb/>
審量事勢摘那兵將假以權宜使得竭犬馬之力圖尺<lb/>
寸之報則何以仰副使令庶無罪悔敢陳愚懇冐瀆天<lb/>
<pb n="KR4d0138_WYG_101-3a"/>
聰伏望聖慈曲賜矜察特從所請所有防冬合行事件<lb/>
謹畫一條具下項<lb/>
　一本路或為賊馬侵犯理當隨宜措置倉卒緩急之<lb/>
　際有難待奏報者欲乞應防冬事件特許臣以便宜<lb/>
　施行訖奏聞<lb/>
　一本路元置安撫制置大使司差兵二萬人近年撥<lb/>
　付都督府及分𨽻諸將湍奔矢徃并無留者雖䝉差<lb/>
　到申世景李貴歩諒軍馬人數不多又以䖍吉筠袁<lb/>
<pb n="KR4d0138_WYG_101-3b"/>
　等州盜賊殘黨之故分屯彈壓不可輟那目今防冬<lb/>
　之際勾集使喚全然缺乏夫以一路十餘州數千里<lb/>
　之地與敵相隣日夜窺伺防守之職責在帥司而不<lb/>
　畀以重兵徒有其名而無其實雖使廉頗李牧為帥<lb/>
　亦不能有所施設而欲付一衰病書生使之談笑却<lb/>
　敵安能有濟倘或兵將足用使令不之臣雖不才殫<lb/>
　竭駑鈍臨機制變庶㡬尚可為朝廷獨當一面以保<lb/>
　上流不能則繼之以死所甘心焉無兵將虚受重責<lb/>
<pb n="KR4d0138_WYG_101-4a"/>
　一死雖小臣實惜之至於敵至而避懐印逺遯但為<lb/>
　身謀不為國計則非臣之素志也伏望聖慈特降睿<lb/>
　㫖差撥可用軍馬五七千人與見管之兵相兼使喚<lb/>
　庶㡬不致誤國方朝廷新失淮西之兵非不知缺乏<lb/>
　兵將然摘那應副於當用之處有不可已者伏望留<lb/>
　神幸察<lb/>
　一本路江州最為重地自昔六朝皆屯大兵擇名臣<lb/>
　以居之吳則陸遜東晉則温嶠陶侃誠以控扼上流<lb/>
<pb n="KR4d0138_WYG_101-4b"/>
　不可與他郡比也方今車駕駐驆建康九江尤為要<lb/>
　害雖嘗降㫖令岳飛分兵屯泊至今未聞有至者夫<lb/>
　兵貴合不貴分此特兵家常勢至於要害之地當分<lb/>
　兵控扼使敵人不敢窺伺所謂先人有奪人之心豈<lb/>
　可執哉近年九江為馬進所據朝廷遣大兵攻討㡬<lb/>
　半年僅能克之今舒蘄光黄並無捍蔽使敵騎奔突<lb/>
　占據九江則江東西必大震擾其為患非淺淺也伏<lb/>
　望聖慈特降親筆趣飛分兵疾速依近降指揮屯駐<lb/>
<pb n="KR4d0138_WYG_101-5a"/>
　江池以固上流之勢事不可緩<lb/>
　一東北流移之人布滿江西其間多少壯可用者無<lb/>
　業可歸廹於饑寒類多失所朝廷近降指揮令招充<lb/>
　闕額禁軍誠為得䇿然必令刺填洪州軍額一𨽻軍<lb/>
　籍卒無脱期非人情所樂遂致無願就者深慮轉徙<lb/>
　溝壑或流為盜賊誠可矜憫伏望聖慈特降睿㫖許<lb/>
　令招民充義兵只刺手背日加訓練聽本司使喚所<lb/>
　有錢粮本司自行應副支給候遇防冬具人數申取<lb/>
<pb n="KR4d0138_WYG_101-5b"/>
　朝廷指揮實為利便<lb/>
　一田邦直一軍五百餘人元係本司軍馬昨縁本司<lb/>
　兼蘄黄等州宣撫使差徃蘄州駐劄錢粮之類並依<lb/>
　本司應副近來差屯光黄州又得探報就移廬州屯<lb/>
　駐淮西既屯重兵邦直之兵人數不多必不藉此本<lb/>
　司得之可以増重兵勢分布使喚伏望聖慈特降睿<lb/>
　㫖將田邦直一軍撥還本司實為利便<lb/>
　一本司昨得朝廷指揮許置都統制一員遇有賊盜<lb/>
<pb n="KR4d0138_WYG_101-6a"/>
　㑹合廣東福建軍馬並聽節制近據廣東統制官韓<lb/>
　京申見令將官曹紹統所部兵七百人在循州興寜<lb/>
　縣駐劄聽候使喚又據福建統制官王進申見統所<lb/>
　部軍馬在汀州駐劄兩界首見無盜賊皆去本路不<lb/>
　逺伏望聖慈特降睿㫖許臣勾抽使喚候過防冬發<lb/>
　囬逐路<lb/>
　一本司年例䝉朝廷支降錢十萬貫應副防冬支用<lb/>
　去年防冬不敢紊煩朝廷今年防冬非去年比竊慮<lb/>
<pb n="KR4d0138_WYG_101-6b"/>
　緩急缺乏無以支梧縁本司見有朝廷出賣茶引錢<lb/>
　伏望聖慈特降睿㫖許依年例於茶引錢内應副庶<lb/>
　㡬不致悞事<lb/>
　一洪州月支官兵粮米七千餘石歳支八萬五千餘<lb/>
　石除正苖米盡數起發上供外本州所得耗米等支<lb/>
　用僅及其半去年䝉朝廷支撥二萬石尚猶侵用過<lb/>
　上供米一萬二千餘石已具奏聞乞行銷破今年秋<lb/>
　旱差官檢踏放數不少又有閏月支費益多已具奏<lb/>
<pb n="KR4d0138_WYG_101-7a"/>
　聞乞依去年例於上供米内支撥應副外更乞添支<lb/>
　二萬石伏望聖慈特降睿㫖支撥施行<lb/>
　一防冬之際全藉有以激勸將士使之用命伏望聖<lb/>
　慈特降睿㫖給降從義郎至承信郎告各五道進武<lb/>
　校尉至進勇副尉綾紙各十道付本司收管遇有實<lb/>
　立功效之人畫時書填給付候過防冬具用過數目<lb/>
　繳申朝廷其立功官髙之人别具功狀保明供申聽<lb/>
　候朝廷指揮<lb/>
<pb n="KR4d0138_WYG_101-7b"/>
　一江州舊屬江東朝廷以與洪州相為表裏割𨽻江<lb/>
　西誠為利便惟南康軍建昌縣間於江州洪州之間<lb/>
　犬牙相錯不屬本路毎遇防冬之際措置斥堠濟渡<lb/>
　軍馬難於號令深屬不便伏望聖慈特降睿㫖許令<lb/>
　南康軍及建昌縣兼聽本司節制庶㡬不致缺誤<lb/>
右謹件如前謹錄奏聞伏候勑㫖<lb/>
　　貼黄<lb/>
　臣契勘建炎三年突騎自武昌渡江侵犯江西當時<lb/>
<pb n="KR4d0138_WYG_101-8a"/>
　但為退避之計宫省既行帥臣亦遯兵民莫有統率<lb/>
　之者遂致洪州殘破最為惨酷撫吉筠袁皆被其害<lb/>
　紹興元年李成馬進占據九江自筠及洪賊勢猖獗<lb/>
　朝廷命將帥統重兵以破之賊馬逺遯保全一路以<lb/>
　至今日由是觀之退避之與進討其效可見今本路<lb/>
　自兵火之後六七年間涵養休息漸復承平舊觀萬<lb/>
　一冦偽乗間南牧欲退避則不可欲進討則無兵不<lb/>
　知朝廷使臣何以處之委一路生靈及財賦根本之<lb/>
<pb n="KR4d0138_WYG_101-8b"/>
　地置而不恤使冦偽得以占據未見其可也若謂賊<lb/>
　未必來及淮上有兵如去冬之㨗雖來未必能南渡<lb/>
　皆出僥倖僥倖豈可數哉如臣畫一所陳皆防冬所<lb/>
　不可闕及審度朝廷可以應副者方敢冒昧以聞伏<lb/>
　望聖慈與三四大臣熟議早降指揮如朝廷以為不<lb/>
　必遣兵實難虚受重責乞檢㑹臣累奏所乞或先次<lb/>
　黜責施行伏望睿察<lb/>
　臣契勘近據探報壽春府光州皆有賊馬渡淮前來<lb/>
<pb n="KR4d0138_WYG_101-9a"/>
　作過稱係孔彦舟王孤角等軍馬委是警急所乞兵<lb/>
　將伏望速降睿㫖差撥或旋次起發前來應副分擘<lb/>
　使喚伏乞聖察<lb/>
　　乞施行余應求張觷捕盜功效奏狀<lb/>
勘㑹本路䖍吉等州管下昨來不住有兇徒結集羣衆<lb/>
肆行警刼鄉村殘破縣道逼近州城潰散廵尉官兵殺<lb/>
死知縣及捕盜官猖獗作過臣節次遣發兵將及闗牒<lb/>
提刑司官同共督責諸州措置招捕過大小頭項賊火<lb/>
<pb n="KR4d0138_WYG_101-9b"/>
六十餘件已行開具申奏朝廷訖契勘本路提㸃刑獄<lb/>
公事余應求䖍州張觷自到任以來夙夜究心同共恊<lb/>
力措置施設方畧遣兵殺獲兇賊劉宣温鐡彈羅十二<lb/>
劉四花魏照等賊徒及生擒賊首劉宣劉洪并招安到<lb/>
乆不獲敗賊首周十隆謝小鬼頼十九丁二十一劉動<lb/>
天謝先謝聰羅動天尹寳張大閑方叔公等頭項火數<lb/>
不少目即本路惟吉袁州抵接湖南界及䖍州僻逺去<lb/>
處尚有些少敗殘徒黨已遣兵前去招捕外今來盜賊<lb/>
<pb n="KR4d0138_WYG_101-10a"/>
委是衰息所有逐官備見宣力委有功效欲望聖慈詳<lb/>
酌特降睿㫖施行<lb/>
　　乞施行修城官吏奏狀<lb/>
勘㑹先奉聖㫖指揮令逐路帥司督責所屬州軍專委<lb/>
守貳各行㸃檢城壁若城大難以因舊修築仰隨宜减<lb/>
蹙務要省便臣尋契勘洪州城池自建炎三年十月内<lb/>
經金人殘破之後不曽修治城壁摧毁壕塹堙塞并無<lb/>
樓櫓器具兼城北一帶皆無居民盡是荒閒田土地歩<lb/>
<pb n="KR4d0138_WYG_101-10b"/>
闊逺又城外積沙髙與城齊可以下瞰城中緩急難以<lb/>
防守恭依前項聖㫖指揮相度到合行裁减自洪喬門<lb/>
至崇和門取直修築新城門撅壕塹卻將舊城裁减充<lb/>
防捍江水堤岸臣一面兊那本司錢物計置材植塼灰<lb/>
等物料於諸州刷壯城兵士量行差撥及本州壯城廂<lb/>
軍并於洪州管下縣分應干僧寺道觀有常住物業者<lb/>
紐計税錢量差夫力各日支破口食錢米相兼工役已<lb/>
節次具因依奏聞去後續准朝廷支降空名承信告一<lb/>
<pb n="KR4d0138_WYG_101-11a"/>
十道助教勑二十二道應副變轉支用自紹興七年正<lb/>
月初五起工創新截築城身長七百一十二丈五尺根<lb/>
基闊二丈五尺面收闊一丈八尺并䕶膝牆女頭通髙<lb/>
二丈二尺表裏並用塼裹砌及墁砌城面砲臺墁道甕<lb/>
城亦係用塼裹砌計用過新磚一百餘萬並係置窑燒<lb/>
變並令窑户斷撲供應及於城外開撅週廽壕河計長<lb/>
七百一十二丈五尺面闊六丈深一丈六尺并造到馬<lb/>
面敵樓大小共一百餘座計六百六十餘間及計備城<lb/>
<pb n="KR4d0138_WYG_101-11b"/>
上要用防城器具笓籬牌狗脚木砲坐檑木等修盖諸<lb/>
城門樓一十一座甕城兩所釣橋四座防城器具庫屋<lb/>
兩處計四十間並皆齊備據都壕寨官申十一月十五<lb/>
日修城畢工巳將寺觀人夫等犒設放散其有所用錢<lb/>
粮収買塼灰木植等物盡係本司措置應副並無一事<lb/>
一件取於民間所有首尾宣力官吏欲望朝廷詳酌施<lb/>
行謹具如後須至奏聞者<lb/>
　提舉官<lb/>
<pb n="KR4d0138_WYG_101-12a"/>
　　　武功大夫特差權發遣江南西路兵馬鈴轄洪<lb/>
　　　　州駐劄武登<lb/>
　　　左朝奉大夫通判洪州軍州事崔耀卿<lb/>
　　　左朝奉郎權通判洪州軍州事李刹用<lb/>
　都壕寨官武節郎杜觀<lb/>
　製造樓櫓防城器具及受給錢粮官<lb/>
　　　武功大夫忠州防禦使前洪州兵馬都監時光<lb/>
　　　　祖<lb/>
<pb n="KR4d0138_WYG_101-12b"/>
　　　武功郎江南西路安撫制置大使司准備將領<lb/>
　　　　張復<lb/>
　受給塼木器具官<lb/>
　　　下班秪應蕭安　張道<lb/>
　部役官<lb/>
　　　從義郎白惇智<lb/>
　　　忠翊郎孫臯<lb/>
　　　成忠郎周端<lb/>
<pb n="KR4d0138_WYG_101-13a"/>
　　　保義郎蘭浩<lb/>
　　　進義校尉張福<lb/>
　　　下班秪應張唬<lb/>
　　　進武副尉郝敏<lb/>
　本司㸃檢文字<lb/>
　　　進武副尉楊安中<lb/>
　　　保義郎雷徳成<lb/>
　主行人吏四名<lb/>
<pb n="KR4d0138_WYG_101-13b"/>
　　　張京　　何琳　　陳光祖　　湯頔<lb/>
右謹件狀如前謹録奏聞<lb/>
　　謝提舉臨安府洞霄宫表<lb/>
臣某言伏奉勑命除臣提舉臨安府洞霄宫巳望闕謝<lb/>
恩祗受訖者分閫踰年莫著蕃宣之效奉祠得請曲䝉<lb/>
覆護之恩感涕無從兢慙罔措中謝伏念臣誤膺器使<lb/>
素乏材能徒有憂國愛君之心曽無周身防患之術囊<lb/>
封上達毎罄愚忠函詔俯頒屢叨睿奬夫何抵忤自取<lb/>
<pb n="KR4d0138_WYG_101-14a"/>
悔尤嘖有煩言愧瀆盖髙之德事無實狀難當溢惡之<lb/>
辭豈敢辨明但祈照察茲盖伏遇皇帝陛下以慈為寳<lb/>
體道宅心推善貸之深仁擴納汙之宏度致茲盛徳施<lb/>
及孤蹤臣敢不省循致謗之由克謹保身之戒攀援望<lb/>
絶方屏跡於山林祝頌誠深願憑因於香火<lb/>
　<lb/>
　<lb/>
　<lb/>
<pb n="KR4d0138_WYG_101-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁溪集卷一百一<lb/>
</p>
<p>
</p>
  </div>
</body>
</text>
</TEI>
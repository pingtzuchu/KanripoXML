<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻三十九</head>
    <p>
<pb n="KR4d0138_WYG_039-1a"/>
欽定四庫全書<lb/>
　梁谿集巻三十九　　　　　宋　李綱　撰<lb/>
　　表劄奏議一<lb/>
　　　辭免監察御史兼殿中侍御史奏状<lb/>
　　　比部員外郎輪對劄子五<lb/>
　　　　理財以義劄子<lb/>
　　　　用人材以激士風劄子<lb/>
　　　　論官制財用不能悉視熈豐劄子<lb/>
<pb n="KR4d0138_WYG_039-1b"/>
　　　　乞徽廟解易劄子<lb/>
　　　　乞編寛恤手詔劄子<lb/>
　　辭免監察御史兼殿中侍御史奏状<lb/>
右臣今月十一日準閤門告報已降告命除臣監察御<lb/>
史兼權殿中侍御史者聞命震驚罔知所措竊殿中侍<lb/>
御史實為天子耳目之官朝廷政事與夫百官之邪正<lb/>
皆得風聞而上言厥任重矣自非明習世務而有剛果<lb/>
不畏强禦之材未易稱此如臣者學述迂踈智能淺薄<lb/>
<pb n="KR4d0138_WYG_039-2a"/>
昨自學官召對大廷擢寘郎省已為過分今兹又䝉誤<lb/>
恩使備䑓屬同除五人獨臣兼任風憲自視缺然何以<lb/>
仰副陛下明目達聰之意伏望聖慈察臣區區收還成<lb/>
命以允公議<lb/>
　　比部員外郎輪對劄子五<lb/>
　　　理財以義劄子<lb/>
臣伏見朝廷講求理財之術以足邦計議者紛然争獻<lb/>
其説夫以天下之大承平之乆萬物盛多之時經畫財<lb/>
<pb n="KR4d0138_WYG_039-2b"/>
用豈患不足貴於理之有其義而已易曰何以聚人曰<lb/>
財理財正辭禁民為非曰義財者民之所以相生養者<lb/>
也故人非財無以聚之義者利之本也故財非義無以<lb/>
理之溥天之下莫非王土率土之濱莫非王臣臨之以<lb/>
法度之威何求不獲而先王必以輕賦薄歛為貴者<lb/>
葢知予之為取者政之寳也方今國家用度之廣官<lb/>
吏廪禄之多倍蓰於前則講求理財之術誠為先務<lb/>
獻議者亦不容無取然臣願陛下必令廟堂之臣參<lb/>
<pb n="KR4d0138_WYG_039-3a"/>
議以聞蔽自淵衷揆之以義而行之使義然後取人不<lb/>
厭其取上以裕國下以裕民實宗社無窮之利也取進<lb/>
止<lb/>
　　　用人材以激士風劄子<lb/>
臣聞人主所以共治天下者莫先於人材所以激勵天<lb/>
下者莫先於士風人材貴於衆多故濟濟多士文王以<lb/>
之寧士風貴於淳厚故古者長民從容有常則民徳以<lb/>
之歸厚二者天下之大本不可不察也陛下廣學校以<lb/>
<pb n="KR4d0138_WYG_039-3b"/>
作成之班爵禄以官使之天下之士雲蒸而霧集人材<lb/>
可謂衆多矣至於士風猶有可議者在於朝廷有以勸<lb/>
沮之而已狃於私枉而務虚偽此士風所以未厚也欲<lb/>
士無虚偽之行莫若奨衷實以先之志於表襮而尚浮<lb/>
華此士風所以未厚也欲士無浮華之習莫若舉惇朴<lb/>
以鎮之急於進取而事奔競此士風所以未厚也欲士<lb/>
無奔競之躁莫若崇靜退而率之夫衷實惇朴靜退之<lb/>
士非内有所養而見善明用心剛者不能也内有所養<lb/>
<pb n="KR4d0138_WYG_039-4a"/>
而見善明用心剛者以類而進則立朝必有可觀者臨<lb/>
利害必有不可奪者又豈循情於流俗之間為哉臣愚<lb/>
伏望聖慈親灑宸翰詔二三大臣進用人材必以激勵<lb/>
士風為先務奨衷實而察虚偽舉惇朴而黜浮華崇静<lb/>
退而抑奔競則士風厚而天下之俗舉歸於忠厚之域<lb/>
矣此宗社無窮之計也取進止<lb/>
　　　論官制財用不能悉視熈豐劄子<lb/>
臣伏覩陛下近降詔㫖不係元豐官制事目增置官局<lb/>
<pb n="KR4d0138_WYG_039-4b"/>
等令大臣取索條畫措置以聞此有以見陛下深惟政<lb/>
本而有裁省官局之意也又詔内外官司立旁通格目<lb/>
令各修具元豐紹聖崇寧政和年分財用之所出入見<lb/>
在侵支實數以聞此有以見陛下深惟邦計而有均節<lb/>
財用之意也恭惟陛下躬聰明睿智之資撫承平熈洽<lb/>
之運繼神考之志述神考之事其所施設而已然者遵<lb/>
制揚功而率由之其所有意而未備者增光潤色而推<lb/>
廣之建立制作法度禮樂凡百王之所不敢睥睨者悉<lb/>
<pb n="KR4d0138_WYG_039-5a"/>
舉而行之以大有為於當世然則增置官局不得不多<lb/>
支費財用不得不廣實理之所當然也今紹述之道罔<lb/>
不完具政立而法度已彰矣教行而禮樂已著矣陛下<lb/>
儲神穆清宅心昭曠日隆於清静無為之化則去其華<lb/>
而實之猶彼春夏歛為秋冬而歳功成省官局之冗員<lb/>
以嚴政本節財用之浮費以裕邦計亦理之所當然者<lb/>
是宜深軫淵衷命廟堂之臣議此以為先務也然臣竊<lb/>
謂一而不易者道也徙而不留者時也有天下者執道<lb/>
<pb n="KR4d0138_WYG_039-5b"/>
以御衆必有以體其常治天下者應時而造法必有以<lb/>
通其變陛下紹述神考之道措之徳業固將傳之無窮<lb/>
施之罔極以垂訓於萬世至於以熈豐之時而視今日<lb/>
則生齒之衆多事為之叢鉅豈特相倍蓰而已哉然則<lb/>
裁省均節固不能悉視於熈豐盍亦揆之以道度之以<lb/>
時損益盈虚惟義之適立為中制使無太過不及之患<lb/>
則實有在於今日之舉臣愚伏望聖慈親詔二三大臣<lb/>
審圖之熟慮之可否相濟於未熟之前號令必行於已<lb/>
<pb n="KR4d0138_WYG_039-6a"/>
出之後斟酌調制適於厥中官局之可省者省之必務<lb/>
合於人心財用之可節者節之使無損於國體以道為<lb/>
公惟義理之為從成一代之宏規以昭陛下建用皇極<lb/>
之道天下不勝幸甚取進止<lb/>
　　　乞徽廟解易劄子<lb/>
臣伏覩朝廷崇經以造士詩書周官自我神考命儒臣<lb/>
以訓釋之學士大夫有所取正而不怵於異説非小補<lb/>
也惟易之為書範圍天地幽賛神明極深研㡬廣大悉<lb/>
<pb n="KR4d0138_WYG_039-6b"/>
備而獨汨於傳注諸家之説訓而釋之曷可少哉然而<lb/>
易更三聖伏羲畫其卦文王繫其辭孔子為之彖象又<lb/>
為之大傳説卦序卦雜卦等篇以發明其道故易於羣<lb/>
經尤備聖人述作之㫖非特若詩書周官載先王應世<lb/>
之跡而已羣經出於秦火之餘類多缺文而易幸託於<lb/>
卜筮獨得為完書自漢以來奇辭奥㫖闇而不彰鬰而<lb/>
不發則推而明之發揮精義以承三聖之述作以折衆<lb/>
言之淆亂非聖人之獨智其孰能當之道不虚行理若<lb/>
<pb n="KR4d0138_WYG_039-7a"/>
有待恭惟陛下天縱睿智輔之以緝熈光明之學體元<lb/>
用妙該極象數萬㡬之暇訓釋老荘之書以開悟天下<lb/>
之學者辭㫖髙妙足以發難言之意而道徳性命之理<lb/>
燦如也夫易無思也無為也寂然不動感而遂通天下<lb/>
之故實與老荘之書相為終始臣愚伏望聖慈斷自淵<lb/>
衷為之訓釋以通神明之徳以發乾坤之藴使聖人之<lb/>
全經彰明較著學者得法象焉實萬世無疆之休取進<lb/>
止<lb/>
<pb n="KR4d0138_WYG_039-7b"/>
　　　乞編寛恤手詔劄子<lb/>
臣恭惟宋受天命藝祖剏業其得天下也以仁得之列<lb/>
聖守成其守天下也以仁守之重熈累洽百有五十餘<lb/>
載承平之乆跨漢軼唐雖堯舜三代之隆無以過也陛<lb/>
下光紹丕圖祗遹先烈宵衣旰食勵精為治立政造事<lb/>
所以利安元元者無所不至而一以仁慈為之本可謂<lb/>
深得祖宗剏業守成之道矣爰自臨御以來屢下寛恤<lb/>
之詔宸翰昭回至誠惻怛之意見於辭者足以鼓天下<lb/>
<pb n="KR4d0138_WYG_039-8a"/>
之動是以薄海内外䝉被徳澤天覆地載海涵春育無<lb/>
一物不得其所協氣嘉生薫為太平以仁致治其效如<lb/>
此臣愚竊謂詔令之所布實頼官吏悉意推行不為文<lb/>
具則實徳之及民者彌乆而彌廣然詔令之頒降有先<lb/>
後而官吏之去來為不常雖徳意志慮具在方册後來<lb/>
者徃徃未嘗深究而周知之朝廷之上所當以時舉而<lb/>
行之者也陛下邇者幸以紹述熈豐政事頒於朝堂矣<lb/>
願詔有司檢㑹裒集前後所降御筆寛恤手詔事件如<lb/>
<pb n="KR4d0138_WYG_039-8b"/>
勸農桑恤刑獄戒搔擾賑貧乏恤鰥寡孤獨之類通行<lb/>
於天下而非一時指揮附於紹述熈豐政事之後以時<lb/>
頒之申命以告四方庻㡬内外官吏深惟徳意志慮之<lb/>
所在竭力遵奉罔敢怠廢以副陛下以慈為寳仁民愛<lb/>
物之意天下幸甚取進止<lb/>
　<lb/>
　<lb/>
　梁谿集巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻十一</head>
    <p>
<pb n="KR4d0138_WYG_011-1a"/>
欽定四庫全書<lb/>
　梁谿集巻十一　　　　　　宋　李綱　撰<lb/>
　　詩七<hi>在沙陽作四十四首</hi>
　　　羅疇老錄示和丹霞絶句五首次韻<lb/>
　　　次韻種果絶句　　　寄題丹霞雨花軒<lb/>
　　　次韻志宏見示山居二首<lb/>
　　　七夕　　　　　　　又<lb/>
　　　戲次志宏獲小偷韻　讀項羽至垓下事<lb/>
<pb n="KR4d0138_WYG_011-1b"/>
　　　秋日　　　　　　　次韻李太白感秋<lb/>
　　　秋暑戲題　　　　　七月二十四日泛舟<lb/>
　　　次韻志宏秋曉古風二首<lb/>
　　　秋雨<lb/>
　　　讀韓偓詩并記有感<hi>韓偓詩附</hi>
　　　又<lb/>
　　　志宏復示秋意五篇次韻<lb/>
　　　題寓軒　　　　　　江月五首<lb/>
<pb n="KR4d0138_WYG_011-2a"/>
　　　戲次韻玉局眉子硯　次韻虢國夫人夜逰圖<lb/>
　　　次韻俞祖仁寒翠亭翠字韻<lb/>
　　　次韻志宏寒翠亭　　題陳公叙舫齋<lb/>
　　　鄧成彦以寒字韻長句来次韻荅之<lb/>
　　　和志宏見示亭字韻　秋蟲<lb/>
　　　中秋望月次玉局翁韻二首<lb/>
　　　又次韻中秋長句<lb/>
　　羅疇老錄示和丹霞絶句五首次韻<lb/>
<pb n="KR4d0138_WYG_011-2b"/>
丹霞只在笑談中明月清風萬里同欲識徳雲真面目<lb/>
却須行到妙高峯<lb/>
非佛非心須在我即心即佛亦從渠本來心佛都無有<lb/>
幻化聊將示四衢<lb/>
揚眉下喝亦皆空此性初無瞽與聾若信見聞非耳目<lb/>
瞽聾却解振宗風<lb/>
晃耀靈光真有體從横妙用本無蹤須彌芥子非虚語<lb/>
事理從來本自融<lb/>
<pb n="KR4d0138_WYG_011-3a"/>
片雲出岫當何在獨鶴摩空自識回若㑹去來無二相<lb/>
丹霞應肯下巖來<lb/>
　　次韻種果絶句<lb/>
分枝擢幹倐花開長養初從寸許栽欲識菩提能結果<lb/>
靈根端自箇中來<lb/>
　　寄題丹霞雨花軒<lb/>
小軒幽䆳敞巖巒宻雨飛來更可觀瀑布千尋落峯頂<lb/>
噴珠萬㸃散簷端休言幻化成空果且喜炎蒸作晝寒<lb/>
<pb n="KR4d0138_WYG_011-3b"/>
軒内生公常說法天花亂墜響珊珊<lb/>
　　次韻志宏見示山居二首<lb/>
千仞青山一草堂蕭然逺去利名場夜凉愈覺風月好<lb/>
雨過惟聞松桂香野寺春朝喧鳥雀田家日夕下牛羊<lb/>
因公錄示山居作使我歸休意轉忙<lb/>
知章本是四明狂珥筆聊依日月光謫宦未從南畆樂<lb/>
傲時自愛北窓凉溪山勝處陪詩社文字空中見法王<lb/>
何必更求難老術得閒身世自舒長<lb/>
<pb n="KR4d0138_WYG_011-4a"/>
　　七夕<lb/>
銀河清淺界煙霄欲渡何須烏鵲橋今我去家千里逺<lb/>
却憐牛女會今宵<lb/>
　　又<lb/>
雲潢斜界耿秋空靈匹相過此夕中璀璨珠星連璧月<lb/>
凄凉玉露墜金風三秋景物隨時好萬里𤓰花習俗同<lb/>
乞巧未能從栁子送窮聊欲效韓公<lb/>
　　十三夜有小偷迨曉而獲志宏戲以詩來次其韻<lb/>
<pb n="KR4d0138_WYG_011-4b"/>
夜半偷兒亦可憐乘虛欲負壑中船銀盃羽化方搜篋<lb/>
繡被風飄遽返氈妄意室中真有道奪從虎口豈徒然<lb/>
貪夫一笑心為咎舉體空能發愛涎<lb/>
　　垓下<lb/>
　　　讀項羽傳垓下事三復而悲之作歌以附樂府<lb/>
鴻溝已畫天下分漢王未肯空迴軍諸侯大會壁垓下<lb/>
戈甲耀日如屯雲夜聞四面楚歌起天命人心知去已<lb/>
㧞山葢世霸圖空却嘆當時騅不逝帳中美人身姓虞<lb/>
<pb n="KR4d0138_WYG_011-5a"/>
悲歌起飲聊踟蹰數行淚下竟别去倉皇不得同馳驅<lb/>
明眸皓齒為黄土草木含愁照今古依然聽曲自低昻<lb/>
豈憶平生離别苦<lb/>
　　秋日<lb/>
人言一葉已知秋萬葉凋零愈更愁蟬噪風林朝嘒嘒<lb/>
蟲吟露草夜啾啾溪山信美非吾土詩酒多情解客憂<lb/>
極目江鄉何處是月華依舊照西樓<lb/>
　　次韻和李太白感秋<lb/>
<pb n="KR4d0138_WYG_011-5b"/>
秋風從西來敲我庭下竹夜凉月窺樽清光如可掬風<lb/>
月豈故人萬里慰愁獨披衣從之逰更欲邀共宿泠然<lb/>
洗我心耿耿安用卜三十八年非庶以不逺復俯仰天<lb/>
地間平生皆可覆一醉夢還家黄粱猶未熟<lb/>
　　秋暑戲題<lb/>
少昊行秋尚熾然祝融何事苦侵權欲呼屏翳來清道<lb/>
却恨羲和懶著鞭鹽米相仍無日了圖書撥置且閒眠<lb/>
箇中自有清凉地不在中間及兩邊<lb/>
<pb n="KR4d0138_WYG_011-6a"/>
　　七月二十四日泛舟<lb/>
秋暑殊未已泛舟成勝逰日斜雲影亂風逈水光浮鷺<lb/>
起暮山碧蟬吟髙木幽銷愁圖一醉醉眼更多愁<lb/>
　　次韻志宏秋曉見示古風二首<lb/>
庭户曉蕭騷寒聲起疎葦凄然驚客夢秋色浩如水南<lb/>
方苦炎熱羇旅困泥滓及兹風露凉又復悲宋子散策<lb/>
東籬下佳菊有新蘂美人𣺌何在明月共千里緇塵敝<lb/>
紫貂錦字寄黄耳欲賦秋風辭煙雲愁落紙<lb/>
<pb n="KR4d0138_WYG_011-6b"/>
苦熱喜新凉蕭蕭響黄葦雨餘山吐輝沙沒溪漲水天<lb/>
髙氣澄明太清無穢滓泠然欲御風一訪赤城子笑讀<lb/>
香霞篇時餐金蛾蘂逝將逰蓬瀛弱水三萬里咄嗟無<lb/>
羽翰相望徒勞耳不如且賦詩虵蚓動盈紙<lb/>
　　秋雨<lb/>
颯然風雨作新凉卧聽簷聲氣韻長驅掃炎蒸逐流火<lb/>
招邀秋月到虚堂日邊夢斷甘飄泊澤國音稀墮𣺌茫<lb/>
猶喜北牕燈可近簡編為釋九迴腸<lb/>
<pb n="KR4d0138_WYG_011-7a"/>
　　讀韓偓詩并記有感<lb/>
　　　韓偓唐昭宗時為翰林學士承㫖頗與國論為<lb/>
　　　崔𦙍朱全忠所不容謫濮州司馬其後復官不<lb/>
　　　敢入朝挈其族依閩中王審知嘗道沙陽寓居<lb/>
　　　天王院者嵗餘與老僧藴明相善以詩贈之至<lb/>
　　　後唐時邑令章僚為之記叙偓始末甚詳且述<lb/>
　　　唐末亂離之事頗與唐史合予來沙陽聞之竊<lb/>
　　　願一觀而其碑因寺中廢為有力者取去祕不<lb/>
<pb n="KR4d0138_WYG_011-7b"/>
　　　示人乆之始得見其副本感而賦之且錄偓詩<lb/>
　　　巻中傳諸好事者云<lb/>
　　偶訪明公大徳贈長句四韻<lb/>
　　　前翰林學士承㫖户部侍郎知制誥韓偓<lb/>
寸髪如霜袒右肩倚肩笻竹貌怡然懸燈深屋夜深坐<lb/>
移榻向陽齋後眠刮膜且揚三毒諭攝心徐指二宗禪<lb/>
清涼藥分能知味各自胷中有醴泉<lb/>
　　詩<lb/>
<pb n="KR4d0138_WYG_011-8a"/>
唐室昔不競天網遂陵遲閹豎擅朝政姦雄肆覦窺天<lb/>
子遭迫脅翠葢蒙塵飛矢石集黄屋四郊皆皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>羣兇<lb/>
雖殄滅國命亦已移韓子司翰苑實被昭宗知忠言雖<lb/>
屢貢顛厦誠難支謫官旅南土召復不敢歸當時白馬<lb/>
驛從横卿相尸投之濁流中至今耆舊悲夫子乃幸免<lb/>
禍福良難期假道寓沙陽空門知所依雖踰二百載猶<lb/>
傳贈僧詩邑令真好事作記刋豐碑文辭雖淺陋事實<lb/>
頗可追讀之三嘆息弔古情悽洏寄聲藏去者擅有將<lb/>
<pb n="KR4d0138_WYG_011-8b"/>
奚為<lb/>
　　又<lb/>
詞臣謫去墮天南詩墨從來榜寺簷好事不須收拾去<lb/>
世間遺集有香匳<lb/>
　　志宏復示秋意五篇次韻和之<lb/>
秋風到枕前策策鳴窓葦起看山吐月殘夜樓明水皎<lb/>
月與我心清淨兩無滓玉露滴煙霄飄然雜桂子姮娥<lb/>
應笑人仳離放紅蘂乘風逰廣寒三十億萬里宫闕不<lb/>
<pb n="KR4d0138_WYG_011-9a"/>
勝寒九奏感人耳不如且世間浩歌書著紙<lb/>
秋色一夜改白露漙蒼葦冠屨變淒清如濯滄浪水慢<lb/>
膚素多汗執熱結成滓振衣得新凉儼若侍君子起觀<lb/>
庭中花露葉耿煙蘂景物但可人溪山即吾里浮生駒<lb/>
過隙百年一瞬耳惟有古聖賢髙名在毫紙<lb/>
秋風振迴溪宿鷺起汀葦孤飛一片雪寒影落煙水羽<lb/>
毛可為儀皓潔絶埃滓心跡兩翛然邈若佳公子却棲<lb/>
碧山岑瑤樹發瓊蘂豈知黄鵠心一舉眇千里翔集太<lb/>
<pb n="KR4d0138_WYG_011-9b"/>
液池彼此皆戲耳丹青雖善畫為我拂水紙<lb/>
秋風入虛堂凄㣲帯煙葦堂中拙居士湛然如止水黙<lb/>
坐觀是心自覺無纎滓不知讀何經但說舎利子心清<lb/>
聞妙香天花散芳蘂含容河沙界方寸知幾里神光常<lb/>
在目妙響不離耳處處獲圓通誰云鑽故紙<lb/>
秋興殊未極秋溪可杭葦順流欲東行一觀滄溟水洗<lb/>
我萬古愁胷中瑩無滓又欲歸梁谿候門有稚子攜幼<lb/>
酒盈樽泛此東籬蘂躬耕復著書茗飲追甫里聽子場<lb/>
<pb n="KR4d0138_WYG_011-10a"/>
屋聲入我山林耳文字驚世人一日傳萬紙<lb/>
　　題寓軒<lb/>
秋到寓軒殊不惡滿庭爽氣有餘清架松著雨須髯奮<lb/>
盆沼因風鱗甲生葵向日光金盞側荷飜露顆玉盤傾<lb/>
焚香黙坐無人㑹自覺諸縁次第輕<lb/>
　　江月五首<lb/>
　　　玉局稱杜子美四更山吐月殘夜水明樓之句<lb/>
　　　為古今絶唱乃以為韻賦江月五首詞㫖清麗<lb/>
<pb n="KR4d0138_WYG_011-10b"/>
　　　殆不可及予嘗秋夜登凝翠閣以望七峯乘泛<lb/>
　　　碧齋順流而東十餘里山秀溪寒風清月白恍<lb/>
　　　如塵外意欣樂之因次其韻雖不足以繼前作<lb/>
　　　姑盡一時谿山風物之勝云<lb/>
一更山吐月金篆繚輕瀾清光滿四海獨向沙陽看桂<lb/>
魄縁空逈雲峯醮影寒姮娥謾愁思相對漏聲殘<lb/>
二更山吐月風露靄清夜待月泛蘭舟停橈碧峯下樽<lb/>
罍興未窮枕簟涼可藉言攜二三子弔古相與話<lb/>
<pb n="KR4d0138_WYG_011-11a"/>
三更山吐月羇客方獨起起㳺溪上閣勝景乃如此露<lb/>
滿七峯松煙籠一川水奔走塵埃間顧未之知耳<lb/>
四更山吐月夜靜月尤明玉梳掛碧落銀漢自從横寥<lb/>
泬羣動息溪中有舟行吾家渺何在極目望江城<lb/>
五更山吐月禪室正清幽星河光破碎鐘皷起髙樓展<lb/>
轉不成夢冷落還悲秋五詠繼蘓子誰為商聲謳<lb/>
　　玉局有眉子石硯歌予來沙陽獨攜一圓硯乃眉<lb/>
　　　子石也戲次其韻<lb/>
<pb n="KR4d0138_WYG_011-11b"/>
美人多恨顰雙眉眼波秋水増清竒天然此石巧相似<lb/>
儒生作硯聲酸嘶横雲慘淡逺山碧猶帶深閨畫時色<lb/>
金堅玉潤月輪圓笑殺世間銅雀渴十年提挈隨拙翁<lb/>
相攜謫墮溪山中牕明几淨日相對風露夜永燈光紅<lb/>
毛頴陳𤣥用功處髪禿肌銷留不住與君長此結幽歡<lb/>
我自多言子無語<lb/>
　　次韻虢國夫人夜逰圖<lb/>
金鞍玉勒連錢驄車如流水馬如龍遺簪墮珥碎珠翠<lb/>
<pb n="KR4d0138_WYG_011-12a"/>
蜜炬夜入蓬萊宫曲江宫殿春蒲栁玉盤犀筯傳纎手<lb/>
坐中綽約盡天人錦茵雲幕清無塵賜名大國動光彩<lb/>
馬嵬囘首空啼痕我欲題詩弔千古䘮國亡家皆此路<lb/>
嫣然一笑傾人城皓齒明眸真女虎<lb/>
　　次韻俞祖仁寒翠亭翠字韻<lb/>
　　　栖雲道中有屋數椽跨澗水松竹森然景物幽<lb/>
　　　甚而蕪廢不治予命寺僧闢之目曰寒翠亭為<lb/>
　　　作大字榜楹間遂為勝地俞祖仁鄧成彦志宏<lb/>
<pb n="KR4d0138_WYG_011-12b"/>
　　　往逰以亭名探韻賦詩俞得翠字先以詩來因<lb/>
　　　次其韻<lb/>
愛竒走山林蠟屐窮幽閟蕭然巖壑趣乃在經行内緬<lb/>
懷謫仙人名湖自張謂至今郎官湖邈與峴山對我逰<lb/>
古蘭若殿閣煙霞外眷兹道傍亭勝境乆翳昩洗開松<lb/>
竹林寒色靄蒼翠戲題榜間名筆墨聊自恣時方春雨<lb/>
餘澗水正横潰泉聲落亭前散作珠㸃碎景物豈殊昔<lb/>
因之不遐棄佳哉二三子詩酒作文㑹留連不忍去吟<lb/>
<pb n="KR4d0138_WYG_011-13a"/>
哦薄昏晦我詠詩中言端有亭上味<lb/>
　　次韻志宏見示寒翠亭之作<lb/>
虚亭枕山麓萬籟如笙簫佳哉松竹林颯然風露秋我<lb/>
題亭上名過客為少留所嗟結搆小未稱山光浮緬懷<lb/>
瑯琊亭醉翁昔曽逰今我聊復爾一洗胷中愁數子真<lb/>
好事佳句相與捜㑹當同勝㑹及此月如鈎<lb/>
　　題陳公叙舫齋<lb/>
一心寓百骸是身已虚舟寄形天壌間大塊日夜浮矧<lb/>
<pb n="KR4d0138_WYG_011-13b"/>
兹數椽屋結搆谿山幽假以舫為名諦觀有異不行藏<lb/>
本一體淵止同川流蕭然齋中人悟此復何求但聞泉<lb/>
石美景物方清秋安得造其上一與龜魚㳺<lb/>
　　鄧成彦以寒字韻長句來次韻答之<lb/>
蓬萊東隔滄溟寛我欲逰之恨無翰崆峒西峙氷雪積<lb/>
崛起萬仞良難攀不如隨寓忻所愜放逐愛此沙陽山<lb/>
蒼松拂雲雨溜溜古澗鑿石泉潺潺逺峯三疊碧瑪瑙<lb/>
脩竹个个青琅玕煙霞縹緲巧粧綴極目秀色如可餐<lb/>
<pb n="KR4d0138_WYG_011-14a"/>
就中此亭更幽絶泠然爽氣洗我肝命名題字聊一戲<lb/>
坐覺景物増清寒子為勝逰真得侣纎月正掛青雲端<lb/>
詩篇雕琢愁肺腎筆力漸濶生波瀾當觀佳致本來有<lb/>
拈出便作一倍看百壺何必事狂飲一㪷自足資幽歡<lb/>
夜乘小艇鼓歸櫂平溪十里初不關更須風露稍凄冷<lb/>
相約同自亭中還<lb/>
　　和志宏見示亭字韻<lb/>
今日苦不樂駕言適林坰散策尋逺寺披襟坐虚亭雲<lb/>
<pb n="KR4d0138_WYG_011-14b"/>
木上窈窕澗泉泄清泠千山自岑寂一目皆葱青嗟我<lb/>
得數子不復嘆飄零掃慮味禪悅茹蔬謝暈腥時為亭<lb/>
上逰散髪緩我形騄驥行振足倦鳥思歸翎何當返梁<lb/>
谿教子名添丁林泉益自得華髪從星星<lb/>
　　秋蟲<lb/>
白霜降百草候蟲寒自吟不知抱何恨唧唧無停音歘<lb/>
爾驚客夢悽然感離心覉臣腸欲斷豈事雍門琴<lb/>
　　中秋望月次玉局翁韻二首<lb/>
<pb n="KR4d0138_WYG_011-15a"/>
明月如玉盤飛上青霄東徘徊斗牛間照我禪室中爽<lb/>
氣靄亭户清光透簾櫳我雖不解飲敢辭玉樽空舉酒<lb/>
對明月起舞聊相從身世兩翛然如逰廣寒宫夜乆風<lb/>
露冷草根吟候蟲咽咽不能已豈自鳴其窮天涯多霧<lb/>
雨好景誠難逢哦詩不成寢頗類魚噞喁<lb/>
皎皎月華白寥寥秋氣清念我方逺客步月亭中行風<lb/>
露感我心凄然入重扄誰家弄横笛巧作斷腸聲獨酌<lb/>
一壺酒對此千里明人生但自適何必四者并醉眼視<lb/>
<pb n="KR4d0138_WYG_011-15b"/>
萬物擾擾如浮萍得䘮何須道譬猶陰與晴節義太山<lb/>
重富貴鴻毛輕我心與明月照見萬古情<lb/>
　　又次韻中秋長句<lb/>
凉風吹空明月高清光萬里見秋毫銀雲櫛櫛方解駮<lb/>
河漢掩映如波濤須㬰掃盡無多子天影悠悠碧於水<lb/>
氷輪正午乆停鞭羣動寂然聲不起諦觀此月真跳丸<lb/>
山河倒影猶蛇蟠桂華耿耿巳澄潔秋氣凛凛増清寒<lb/>
前年望月都城汴只恐中霄風雨變一杯相屬有情親<lb/>
<pb n="KR4d0138_WYG_011-16a"/>
側耳歌樓聞鼔板今年望月沙陽山照我心如鐡石堅<lb/>
美人千里共明月遙想閨中只獨看空庭步月更幽好<lb/>
白露漙漙濕煙草開編况對古聖賢發憤忘憂不知老<lb/>
男兒本是甘賤貧富貴名傳能幾人題詩對月到日出<lb/>
錦嚢何似龎眉客<lb/>
　<lb/>
　<lb/>
　<lb/>
<pb n="KR4d0138_WYG_011-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻十一<lb/>
</p>
<p>
</p>
  </div>
</body>
</text>
</TEI>
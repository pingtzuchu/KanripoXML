<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百</head>
    <p>
<pb n="KR4d0138_WYG_100-1a"/>
欽定四庫全書<lb/>
　梁谿集巻一百　　　　　　宋　李綱　撰<lb/>
　　表劄奏議六十二<lb/>
　　　奏陳利害劄子　　　乞宫觀奏狀<lb/>
　　　奏陳車駕不宜輕動劄子<lb/>
　　　乞令湖北京西宣撫司差兵控扼江表奏狀<lb/>
　　　進御書草聖千文賛劄子<lb/>
　　奏陳利害劄子<lb/>
<pb n="KR4d0138_WYG_100-1b"/>
臣近者不量淺短輙冒萬死條陳淮西叛將利害仰凟<lb/>
天聰夙夜靡寜以俟嚴譴伏䝉聖慈既赦狂瞽又降璽<lb/>
書特有褒諭感戴大恩非臣糜捐所能報稱然臣竊見<lb/>
都進奏院報張浚罷相以言章落職宫觀淮西之變浚<lb/>
實有罪責罸之加其誰曰不宜但言者引漢武誅王恢<lb/>
事以為比臣愚竊以為不然試為陛下陳之昔王恢設<lb/>
馬邑之謀欲誘匈奴擊之事既不諧武帝以造兵謀本<lb/>
出恢動大衆而無成功不誅無以謝天下遂下恢廷尉<lb/>
<pb n="KR4d0138_WYG_100-2a"/>
此武帝之過舉非盛徳事也何則勝負兵家常勢顧規<lb/>
畧何如耳易象有左次無咎之言兵法有善敗不亡之<lb/>
戒渠以一失遂害大計哉觀秦穆之用孟明拜賜於三<lb/>
北之餘光武之用馮異収功於桑榆之際則知武帝之<lb/>
誅恢未為無失也今浚之罪乃在於志廣才踈力小任<lb/>
重不能諮諏良䇿而專於自用不能輯睦將帥而輕務<lb/>
改移遂致士卒攜離捨我就敵以此罪浚夫復何辭若<lb/>
以王恢為比咎其始造兵謀則是因咽廢食懲羔吹韲<lb/>
<pb n="KR4d0138_WYG_100-2b"/>
以細故而揺大計恐非䇿之得也今方强冦憑陵僣逆<lb/>
窺伺國勢未定人心驚疑若不注意治兵以為自强之<lb/>
計則何以安宗社保生靈固邊疆禦外侮徒以措置一<lb/>
失之故遂欲盡棄前日之所為歸罪始造兵謀者臣恐<lb/>
智謀之士巻舌而不敢談兵忠義之臣扼腕而無所發<lb/>
憤將士觧體而不用命州郡望風而無堅城陛下將誰<lb/>
與立國哉且今日朝廷之勢固自若也襟帶江淮保據<lb/>
荆襄連接川峽韓世忠張俊岳飛吳玠之軍分屯要害<lb/>
<pb n="KR4d0138_WYG_100-3a"/>
不下數十萬人兵未為弱去冬敗劉麟劉猊之徒甚衆<lb/>
用兵未為不利倘因淮西之變益自懲創審號令明紀<lb/>
律徙諸軍家屬於江南以便粮餉教戰艦水軍於㳂江<lb/>
以備不虞姑輟進取之謀且為固守之計和恊輯睦静<lb/>
以待之使國勢漸定人心漸安士氣漸振乃可徐議恢<lb/>
復譬猶病人調治向安又為藥餌所誤傷其正氣豈可<lb/>
遽欲康强哉不察此理經變故而亟動揺使外冦得以<lb/>
乘其間隙譬猶弈棊前著既差後著復錯是謂自敗欲<lb/>
<pb n="KR4d0138_WYG_100-3b"/>
求勝敵不可得也臣頃年嘗因賊馬入冦淮甸獻陳愚<lb/>
計以謂退避之説不可行於今何哉前之為冦者金人<lb/>
也利於虜掠得所欲則還師今之為寇者偽齊也利於<lb/>
土地得一郡則守一郡得一邑則守一邑翠華退避之<lb/>
後將士奔潰賊勢鴟張將安所定止哉誤䝉採擇特降<lb/>
褒詔今日之説亦猶是也伏望陛下堅聖心而勿動修<lb/>
軍政以自强無為趣時獻言者之所揺古語曰臨大難<lb/>
而不懼聖人之勇也惟陛下留神幸察夫張浚措置失當<lb/>
<pb n="KR4d0138_WYG_100-4a"/>
誠有罪矣然其區區徇國之心有可矜者願少寛假以<lb/>
責來效昔漢髙祖用兵䘮師跳身者屢矣然卒與成功<lb/>
者皆舊臣也借使毎敗必逐則張良陳平之流不勝其<lb/>
誅矣臣前所論淮西事宜指陳浚措置失當非黨浚者<lb/>
今此論奏亦非為浚游説也因言者引王恢造兵謀之<lb/>
喻深恐退避講和之議復出以眩惑聖聽則大事去矣<lb/>
宗社安危自此而分故敢披露肝膽冒昧有言死有餘<lb/>
罪臣以衰病累請宫祠未奉俞允邇來犬馬之疾益深<lb/>
<pb n="KR4d0138_WYG_100-4b"/>
將填溝壑巳别具奏乞骸骨以歸山林貪戀明時何可<lb/>
言喻愛君憂國之志雖在畎畝豈敢弭忘伏望陛下哀<lb/>
而憐之干冒天威無任惶懼戰越之至<lb/>
　　小貼子<lb/>
　臣契勘朝廷所恃以禦敵者將士也新失淮西之軍<lb/>
　將士之心未定正當静以飬之頻降詔㫖慰勞撫諭<lb/>
　使明知陛下徳意所在庶㡬士心復安若先為退保<lb/>
　之計以示怯敵臣恐諸軍將士觧體人人無固守之<lb/>
<pb n="KR4d0138_WYG_100-5a"/>
　志為盜之招昔真宗皇帝澶淵之行未定又欲南幸<lb/>
　召髙瓊謀之瓊對曰南幸無不可者但慮將士離散<lb/>
　不復可収遂定親征之謀臣以謂正與今日之事相<lb/>
　類竊見近降指揮應副廬夀盱眙等處米斛並改撥<lb/>
　赴建康府下卸又差梁汝嘉知平江府外議皆謂車<lb/>
　駕將幸平江平江與建康相去不逺徒有退避怯敵<lb/>
　之名臣私憂過計冒昧上聞不勝皇懼伏乞聖察<lb/>
　臣近據岳飛公文今月十九日部率軍馬前去襄漢<lb/>
<pb n="KR4d0138_WYG_100-5b"/>
　臣契勘淮西兵將新叛之後藩籬踈缺並無控扼朝<lb/>
　廷近降指揮令飛分兵屯駐江池等州事理正宜如<lb/>
　此今乃前去襄漢上流空虚緩急何以應援伏望聖<lb/>
　慈詳酌特降睿㫖令飛屯兵照應江池及淮西一帶<lb/>
　候過防冬措置襄漢未晚伏乞睿察<lb/>
　　乞宫觀奏狀<lb/>
右臣近以衰病累具奏聞乞罷帥權除一宫觀差遣伏<lb/>
䝉聖慈降詔不允仰荷大恩第深感涕竊念臣孤陋無<lb/>
<pb n="KR4d0138_WYG_100-6a"/>
取誤被眷知起於閑廢之中付以方面之寄朅來江右<lb/>
物華再秋雖殫夙夜之勤曽蔑涓埃之補而臣年衰景<lb/>
暮福過災生百病之所交攻萬慮之所纒集將遂填於<lb/>
溝壑願休息於山林方本路盜賊稍衰之時兼㳂江邊<lb/>
報未急之際不乞身而閑退必誤國以顛隮伏望聖慈<lb/>
特降睿㫖檢㑹臣累奏除一外任宫觀從便居住或許<lb/>
守本官致仕庶㡬專近醫藥尚保餘齡干冒天威無任<lb/>
惶懼戰越之至<lb/>
<pb n="KR4d0138_WYG_100-6b"/>
　　小貼子<lb/>
　契勘臣自春夏以來乆患瘡瘍纔稍痊安又得足弱<lb/>
　筋攣之疾拜跪艱難歩履蹇緩至今未愈近來復苦<lb/>
　心氣煩憒健忘漸成淋疾醫者謂憂慮傷損所致若<lb/>
　不控告君父罷免帥權少就閑散决難自全伏望聖<lb/>
　慈哀憐特從所請使得歸休保飬衰疾異時䝉被驅<lb/>
　䇿不敢辭難伏乞睿察<lb/>
　　奏陳車駕不宜輕動劄子<lb/>
<pb n="KR4d0138_WYG_100-7a"/>
臣近因上䟽論淮西事宜嘗獻狂瞽竊謂車駕不宜輕<lb/>
動正當静以鎮之諸將重兵不宜抽囬正當分屯要害<lb/>
益為自固之計妄意及此其説畧而未詳今聞朝廷以<lb/>
梁汝嘉知平江剙盖營屋萬餘間及召張俊楊沂中全<lb/>
軍還駐建康如此則是移蹕之謀抽囘軍馬之計皆審<lb/>
如所聞宗社安危生靈休戚繫此一舉敢冒萬死為陛<lb/>
下詳陳之臣聞自昔用兵以成大業者必先固人心作<lb/>
士氣據地利而不肯先退盡人事而不肯先屈是以楚<lb/>
<pb n="KR4d0138_WYG_100-7b"/>
漢相距於滎陽成臯間髙項雖屢敗不退尺寸之地既<lb/>
割鴻溝羽引而東遂有垓下之亡曹操袁紹戰於官渡<lb/>
操雖兵弱粮乏荀彧止其退師既焚紹輜重紹引而歸<lb/>
遂䘮河北由是觀之今日之事豈可因一叛將之故望<lb/>
風怯敵遽自退屈果出此謀六飛囘馭之後人情動揺<lb/>
莫有固志士氣銷縮莫有鬭心冦偽乗之誰為陛下堅<lb/>
守苦戰以禦大敵者且建康去平江無數百里之逺非<lb/>
有髙山大川以為限隔健馬疾馳數日可至徒有怯敵<lb/>
<pb n="KR4d0138_WYG_100-8a"/>
之名無益退避之實建康有長江天塹之險不能固守<lb/>
何有於吳㑹哉聲勢所逼退而之臨安又退而之㑹稽<lb/>
又退而之閩粤極矣我退彼進使賊馬南渡得一邑則<lb/>
守一邑得一州則守一州得一路則守一路亂臣賊子<lb/>
黠吏奸氓從而附之虎踞鴟張雖欲如前日返駕還轅<lb/>
復立朝廷於荆榛瓦礫之中不可得也偷取目前之安<lb/>
不顧異時噬臍之悔非䇿之得者借使冦騎衝突不得<lb/>
巳而權宜避之猶為有説今幸疆場未有警急之報兵<lb/>
<pb n="KR4d0138_WYG_100-8b"/>
將初無不利之失朝廷正可懲徃事修軍政審號令明<lb/>
賞刑益務固守而遽為此擾擾棄前功蹈後害以自趣<lb/>
於禍敗豈不重可惜哉臣故曰車駕不宜輕動正當静<lb/>
以鎮之者此也臣又聞自昔有江表者必以淮南為籓<lb/>
籬屯重兵於江北然後江南可安六朝相繼數百年雖<lb/>
苻堅石勒宇文拓䟦之盛不能陵踐凡以强藩巨鎮盡<lb/>
列淮上也故後唐李氏有淮南則足以保國既失江北<lb/>
國勢遂卑由是觀之今日之事豈可因一叛將之故悉<lb/>
<pb n="KR4d0138_WYG_100-9a"/>
罷屯戍遂欲棄置於度外張俊既去盱眙楊沂中又去<lb/>
廬夀李宏獨以千兵守之使賊挾叛將以來則廬夀必<lb/>
不能守前日酈瓊之叛屋宇倉廪置而不焚豈無深慮<lb/>
使賊得據合淝則舒蘄光黄一帶無兵可禦决須退保<lb/>
是賊無亡矢遺鏃之費以談笑而下淮西也一失淮西<lb/>
與之共長江之利江南可得無患乎州縣無備人情震<lb/>
駭一患也塩貨不通粮餉皆阻二患也濟渡多端難於<lb/>
控扼三患也時出兵以擾我疲於奔命四患也得吾州<lb/>
<pb n="KR4d0138_WYG_100-9b"/>
縣蝟結蟻聚水草有依遂為吾之痼疾五患也昔人有<lb/>
言長江千里當備者不過數處如人一身腠理為急淮<lb/>
西者今之腠理也賊馬入冦必趣廬夀前日以劉光世<lb/>
全軍數萬人守之猶懼不濟今乃無兵是委重地與敵<lb/>
以為背脇疽根豈不重可惜哉臣故曰諸將重兵不宜<lb/>
抽囘正當分屯要害益務自固者此也前日劉光世一<lb/>
軍以措置失當之故將士攜離捨我歸敵非細故矣萬<lb/>
一因此翠華移蹕將士召還以致不可勝言之患是措<lb/>
<pb n="KR4d0138_WYG_100-10a"/>
置之失又非前日之比也昔人有言動不詳思輙喜言<lb/>
誤誤不可數也臣觀朝廷自建炎以來毎失機㑹其誤<lb/>
多矣譬猶奕者前著雖差後著猶可救也若著著皆誤<lb/>
何以取勝傍觀者得不為之寒心臣愚竊思所以為今<lb/>
日計願陛下深體漢祖之用心堅忍而勿輕變非有大<lb/>
警急姑少安之丁寜訓戒三四大臣益圗所以自固之<lb/>
䇿遣張俊全軍進屯廬夀而存其家屬於建康以便粮<lb/>
餉命韓世忠兼保盱眙而留楊沂中以衛行在詔岳<lb/>
<pb n="KR4d0138_WYG_100-10b"/>
飛分兵江池以保上流㳂江有備則國勢亦粗定矣前<lb/>
日剏造車船戰艦所費不貲初不聞置軍教閲將安用<lb/>
之謂冝収拾於建康上流州縣如太平江池等州蕪湖<lb/>
繁昌湖口等縣擺泊仍於江湖間募習水善游者萬餘<lb/>
人刺手背為水軍差官統領分𨽻教習使金鼔旌旗上<lb/>
連下接以備緩急之用則賊騎雖熾亦豈敢遽窺江右<lb/>
哉使今冬防守無虞則人心自安國勢亦固可以徐圖<lb/>
善後之䇿捨此不為而但務退保臣未見其可也抑臣<lb/>
<pb n="KR4d0138_WYG_100-11a"/>
聞之書曰民非后罔戴后非衆罔與守邦又聞之孟子<lb/>
曰保民而王莫之能禦天子作民父母必有保民之心<lb/>
然後衆心欣戴如子之保父母此上下之所以能相固<lb/>
也蜀先主去荆州從之者數萬人曹操逐之或勸捨衆<lb/>
而速行先主曰衆人從我豈忍棄之説者謂其有帝王<lb/>
之度區區偏霸之主猶如此而况於天下之君乎臣願<lb/>
陛下以保民之憂為先則雖弱必强中興之業不難致<lb/>
矣臣以愚拙毎進狂直之言必䝉褒納有君如此其忍<lb/>
<pb n="KR4d0138_WYG_100-11b"/>
負之故敢於艱虞之時復進苦口逆耳之説言或可採<lb/>
願陛下與三四大臣熟議利害斷而行之庶㡬有補萬<lb/>
一徒能容納而不用無益也昔漢髙祖開濟大業非無<lb/>
張良陳平之臣出竒畫䇿動必有功然勸為義帝伐項<lb/>
羽者三老董公也勸出武闗置軍宛葉者轅生也勸都<lb/>
闗中者婁敬也勸以親子弟王齊者田肯也必有衆謀<lb/>
乃能有濟今臣以孤陋逺在千里之外毎有所聞輙獻<lb/>
臆説仰禆廟謀尚庶㡬於數子伏望聖慈赦其罪而取<lb/>
<pb n="KR4d0138_WYG_100-12a"/>
其忠天下不勝幸甚<lb/>
　　乞令湖北京西宣撫司差兵控扼江州奏狀<lb/>
九月二十四日准樞宻院九月十四日劄子節文本司<lb/>
申契勘酈瓊靳賽等率淮西兵將全軍反叛驅擁官吏<lb/>
軍民歸附偽齊竊慮不測前來㳂江諸處作過其江州<lb/>
委是要害去處並無兵馬控扼欲望朝廷檢㑹本司近<lb/>
奏事理速降指揮行下湖北京西宣撫使司差撥軍馬<lb/>
前來興國軍江州駐劄以備不虞右檢㑹八月二十一<lb/>
<pb n="KR4d0138_WYG_100-12b"/>
日奉聖㫖令岳飛差撥水軍三五千人乘駕戰艦委近<lb/>
上統制官統率順流於蘄陽鎮擺泊仍令差先鋒人舩<lb/>
前徃江州屯駐照應控扼近據岳飛奏縁淮甸即日别<lb/>
無探報如稍警急自當量其賊勢輕重即時調發軍馬<lb/>
前徃蘄陽或江州照應劄本司照㑹契勘本路係抵接<lb/>
淮西界分去偽境不逺近廬州酈瓊等反叛之後日有<lb/>
探報以北事冝縁今嵗防秋事體即與以前年分不同<lb/>
其本路㳂江一帶及蘄黄等州𦂳要控扼去處並未有<lb/>
<pb n="KR4d0138_WYG_100-13a"/>
軍馬防捍兼本司見管官兵人數不多又縁諸州縣管<lb/>
下有未獲盜賊殘黨各巳分差前去捉殺所有江州等<lb/>
處合屯軍馬若候有警方遣前來竊恐後時却致遲悞<lb/>
欲望朝廷特賜詳酌行下湖北京西宣撫使司先次遣<lb/>
發軍馬前來江州一帶屯駐預行措置控扼防拓免致<lb/>
臨時誤事<lb/>
　　進御書草聖千文賛劄子<lb/>
臣伏覩皇帝陛下以御書草聖千文賛寵賜寳文閣直<lb/>
<pb n="KR4d0138_WYG_100-13b"/>
學士右太中大夫江南西路都轉運使臣子淔宸章奎<lb/>
畫璨然如繁星之麗天臣輙摹勒置於豫章州學宣聖<lb/>
殿陰使諸生得以瞻仰且拜手稽首作賛系於刻石之<lb/>
末詞㫖淺陋不足以揄揚盛美臣則有罪謹繕冩在前<lb/>
并以石本裝治進呈干冒天威臣不任惶懼<lb/>
　<lb/>
　<lb/>
　梁谿集巻一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻七十七</head>
    <p>
<pb n="KR4d0138_WYG_077-1a"/>
欽定四庫全書<lb/>
　梁谿集巻七十七　　　　　宋　李綱　撰<lb/>
　　表劄奏議三十九<lb/>
　　　陳捍禦賊馬奏狀　奬諭詔書<lb/>
　　　謝表　　　　　　詢問邉防利害詔書<lb/>
　　　謝詢問利害表<lb/>
　　陳捍禦賊馬奏狀<lb/>
右臣伏覩進奏院報今月初二日三省同奉聖㫖敵人<lb/>
<pb n="KR4d0138_WYG_077-1b"/>
窺伺承楚如别有警急當親總六師徃臨大江臣子之<lb/>
情中外同切憂憤况臣世受國恩嘗䝉眷奬擢寘近司<lb/>
雖以罪戾退伏海濵荷保全之大德未嘗食息少忘朝<lb/>
廷安危休戚實與國家同之敢竭愚戅以今日捍禦賊<lb/>
馬事勢陳為三策以獻庶幾千慮一得仰禆廟筭之萬<lb/>
一伏望聖慈特垂省覽赦其狂瞽而取其區區之忠臣<lb/>
不勝幸甚臣竊以偽齊劉豫以虵豕之姿扶金人虎狼<lb/>
之勢僣竊名號盜據舊都踰五年矣包藏禍心久而未<lb/>
<pb n="KR4d0138_WYG_077-2a"/>
發今者輒敢遣其孽子率叛將驅遣民借助强敵與之<lb/>
南牧侵擾淮甸睥睨江左雖兵之衆寡謀之淺深難以<lb/>
遥度而預料然吾之所以捍禦之策不可不用其至恭<lb/>
惟陛下天錫勇智洞照事機慨然出自英斷將親總六<lb/>
師以臨大江則翠華所幸保據形勝號令諸將使相應<lb/>
援信賞必罰將士樂從貔貅之師百倍其氣敵之退屈<lb/>
已在目中睿謨克壯其計得矣然臣竊謂解雜亂紛糾<lb/>
者不控拳救鬭者不搏撠批亢擣虚形格勢禁則自為<lb/>
<pb n="KR4d0138_WYG_077-2b"/>
解耳昔人用兵多出於此魏趙相攻齊師救趙田忌引<lb/>
兵以趨大梁則魏兵釋趙而自救齊師大破之於馬陵<lb/>
兵家形勢從古已然今偽齊悉兵南下其境内必虚而<lb/>
岳飛新立功於襄漢其威名已振亦既班師屯于武昌<lb/>
偽齊必不虞其再至也陛下儻降明詔遣岳飛以全軍<lb/>
間道疾趨襄陽更摘湖南北驍將銳兵為之繼援命信<lb/>
臣總統乗此機會擣頴昌以臨畿甸電發霆擊出其不<lb/>
意則偽齊必大震懼呼還醜類以自營救王師追躡必<lb/>
<pb n="KR4d0138_WYG_077-3a"/>
有可勝之理此舉非惟牽制南牧之兵亦有恢復中原<lb/>
之兆此上策也朝廷或以茲亊體大饋餉之費調發之<lb/>
煩倉卒未能辦集則鑾輿駐蹕江上勢須號召上流之<lb/>
兵如岳飛王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>及湖南北諸將部曲除留屯外各摘精<lb/>
銳軍馬盡集官私舟船逐路應副錢糧命將統率順流<lb/>
而下旌旗金鼔千里相望以助聲勢則敵人雖衆豈敢<lb/>
南渡仍詔韓世忠劉光世帥其全師進屯淮南要害之<lb/>
地設竒邀擊絶其糧道賊必退遁保全東南徐議攻討<lb/>
<pb n="KR4d0138_WYG_077-3b"/>
此中策也萬有一借親征之名為順動之計委一二大<lb/>
將捍敵于後則臣恐車駕既逺號令不行諸將無應援<lb/>
恊濟之謀卒伍有潰散摽掠之勢士氣既索人心不固<lb/>
控扼一失其守賊得乘間深入州縣望風奔潰其為吾<lb/>
患有不可勝言者矣此最下策也或謂臣曰徃歲金人<lb/>
南渡以退避得計今胡為而不可臣應之曰不然金人<lb/>
南渡利在侵掠既得子女玉帛而時方暑則勢必還師<lb/>
朝廷因得收復殘破州縣還定安集漸成區宇故在當<lb/>
<pb n="KR4d0138_WYG_077-4a"/>
時為退避之計則可今為是役者偽齊也使之渡江而<lb/>
南必謀割據得一縣則占一縣得一州則占一州得一<lb/>
路則占一路師不徒還而姦民潰卒見利忘義幸災樂<lb/>
禍者從而附之聲勢䲭張則將何以為善後之策哉故<lb/>
在今日為退避之計則不可况偽齊所驅脅而來皆京<lb/>
東西關陜之民非金人比借有㓂騎勢必不多朝廷措<lb/>
置得冝將士用命則安知此賊非送死於我昔苻堅以<lb/>
百萬之衆侵晉而謝安以偏師破之顧一時機會所以<lb/>
<pb n="KR4d0138_WYG_077-4b"/>
應之者如何耳臣愚伏望聖慈特降臣章與二三大臣<lb/>
熟議之臣自經憂患以來衰病交攻志氣凋落加有重<lb/>
膇之疾歩履艱難方國家多事之秋既不能執干戈以<lb/>
衛社稷又不獲陪覊靮而扞牧圉夙夜憂歎孤負大恩<lb/>
死不瞑目徒有拳拳之誠不能自已故敢以芻蕘之說<lb/>
上凟天聰傳曰狂夫之言聖人擇焉願陛下無以人廢<lb/>
言非特臣之幸也干冒天威臣無任<lb/>
　　奬諭詔書<lb/>
<pb n="KR4d0138_WYG_077-5a"/>
勑李某所奏具已見陳為三策捍禦賊馬事勢具悉朕<lb/>
以豫賊逋誅敢稱兵而内嚮金戎助逆共舉衆以來侵<lb/>
覆載靡容臣民共憤廼親乘於戎輅用戡定於邉隅卿<lb/>
忠貫神明慮先蓍蔡料敵於千里之外制勝於三策之<lb/>
間既攬嚢封備觀籌畫見大臣體國之義得賢者愛君<lb/>
之誠心在王室而無中外之殊憂以天下而以安危自<lb/>
任忱恂所屬嘉歎不忘故茲奬諭想宜知悉冬寒卿比<lb/>
平安好遣書指不多及十八日<lb/>
<pb n="KR4d0138_WYG_077-5b"/>
　　謝表<lb/>
臣某言伏䝉聖恩以臣具已見陳為三策捍禦賊馬事<lb/>
特降詔書奬諭者嚢封上奏冒陳千慮之愚忠函詔俯<lb/>
頒光奉十行之細札粲若日星之麗寵踰衮繡之華祇<lb/>
荷恩私罙深感涕<hi>中謝</hi>竊以逆臣干紀肆其蛇豕之心<lb/>
邊冦怙强借以虎狼之勢侵陵淮甸窺伺江南六飛决<lb/>
策以親征諸將摧鋒而用命人神助順輔相協心明明<lb/>
廟謨冝天聲之大振嘽嘽王旅將賊黨之盡殱而臣夙<lb/>
<pb n="KR4d0138_WYG_077-6a"/>
荷眷勤嘗陪機政抱痾負罪雖逺跡江海之濵憂國愛<lb/>
君每馳心輦轂之下當天歩艱難之日乃淵𠂻開納之<lb/>
秋敢輸老馬之知少賛寶龜之用顧借筯以靡及慙料<lb/>
敵之匪工出位而言方虞斧鉞之戮虚心以聽亟被絲<lb/>
綸之襃拜賜甚優以榮為懼此葢伏遇皇帝陛下勇智<lb/>
天錫聰明日躋謂光啓於中興必削平於大憝欲恢逺<lb/>
略以盡芻蕘之言故不遐遺曲敦簮履之舊致茲誤寵<lb/>
驟及非才臣敢不仰體睿慈益堅素節謀或可績儻著<lb/>
<pb n="KR4d0138_WYG_077-6b"/>
稱甲令之忠知無不言願繼塵乙夜之覽臣無任<lb/>
　　詢問邉防利害詔書<lb/>
勑李某比以逆臣嘯亂反易天常隂導狄人提兵南嚮<lb/>
朕親乘戎輅號令六師將士協心人百其勇按甲江上<lb/>
時出輕兵所向奏功俘馘係酋彼勢既屈潜師遯逃念<lb/>
茲却敵之初圖為善後之計卿以舊弼乃心王家必能<lb/>
為朕深思熟講凡今攻戰之利守備之宜措置之方綏<lb/>
懷之略可悉條具來上朕將虚已以聽擇善而從君臣<lb/>
<pb n="KR4d0138_WYG_077-7a"/>
之間期於無隠利害之决斷以必行欽佇嘉猷冀聞確<lb/>
論故茲詔諭想宜知悉春寒卿比平安好遣書指不多<lb/>
及九日<lb/>
　　謝詢問利害表<lb/>
臣某言伏䝉聖恩特降詔書令臣條具邉防利害來上<lb/>
臣已遵禀睿訓具狀奏聞者十載倦㳺屛居海上數行<lb/>
温詔來自日邉凡清問之下詢皆一時之急務恩輝所<lb/>
逮報稱為難<hi>中謝</hi>竊以詢于芻蕘帝王之盛德告以善<lb/>
<pb n="KR4d0138_WYG_077-7b"/>
道臣子之至情秦詢黄髮而霸業成漢屈羣策而帝功<lb/>
立久矣不講寂然此風皇帝陛下慨國歩之多艱懲前<lb/>
謀之未淑時乘戎輅躬總六師文帝幸亞夫之營恩均<lb/>
將士太宗臨渭水之上氣讋羗戎肆於却敵之初圖為<lb/>
善後之策特頒明詔俯訪舊人丁寧胥訓之辭若恭承<lb/>
黼座之側諮諏當世之務如親顧草廬之中詢事考言<lb/>
逺邁唐虞之舉畫竒吐策宜得平良之臣而臣曩以非<lb/>
材嘗叨近輔學術泥古識慮闊疎憂患薰心志氣凋落<lb/>
<pb n="KR4d0138_WYG_077-8a"/>
夫何欵啓寡聞之陋亦與詢謀採擇之聞謹已審察事<lb/>
機條陳利害亟上皂嚢之奏冀塵乙夜之觀戅直不移<lb/>
僅同汲黯之妄發疎通知體豈類賈生之能言伏望皇<lb/>
帝陛下察以至明容之大度赦其狂瞽慱招可績之謀<lb/>
用以設施大啓中興之運則臣繼此有得敢忘上陳海<lb/>
嶽深崇豈頼涓埃之助日月清照但傾葵藿之心臣無<lb/>
任<lb/>
　<lb/>
<pb n="KR4d0138_WYG_077-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻七十七<lb/>
</p>
<p>
</p>
  </div>
</body>
</text>
</TEI>
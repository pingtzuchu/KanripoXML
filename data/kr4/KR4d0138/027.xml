<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻二十七</head>
    <p>
<pb n="KR4d0138_WYG_027-1a"/>
欽定四庫全書<lb/>
　梁谿集巻二十七　　　　　宋　李綱　撰<lb/>
　　詩二十三<hi>道中作四十六首及抵家已後作三十二首</hi>
　　　循梅道中遣人如江南走筆寄諸季十首<lb/>
　　　古意四首　　　　　宿興寧縣驛二首<lb/>
　　　午暑憇夜明館二首<lb/>
　　　宿金沙寺　　　　　放鮮鯽<lb/>
　　　自金沙至梅口宿農家<lb/>
<pb n="KR4d0138_WYG_027-1b"/>
　　　南安巖謁定光圎應禪師二首<lb/>
　　　錢申伯自海陵避地臨汀聞余北歸相迓於武<lb/>
　　　　平賦詩見意二首<lb/>
　　　次韻申伯見贈<lb/>
　　　次韻申伯上杭道中見示二首<lb/>
　　　宿道傍僧舎次蔣頴叔壁間韻<lb/>
　　　寄沙陽鄧季明二首<lb/>
　　　錢申伯追送至寧化栖隠寺賦詩識别<lb/>
<pb n="KR4d0138_WYG_027-2a"/>
　　　申伯見和佛跡巖詩再次前韻<lb/>
　　　次韻翁士特相招居武夷<lb/>
　　　靈峯寺<lb/>
　　　入江西境寄諸季弟二首<lb/>
　　　逰麻姑山二首<lb/>
　　　北歸次盱江一覽亭二首<lb/>
　　　次貴溪僊巖見兵火跡二首<lb/>
　　　龜峯長老見訪成三絶句<lb/>
<pb n="KR4d0138_WYG_027-2b"/>
　　　歸自海外與諸季會飲成長句兼簡鄒徳久昆<lb/>
　　　　仲<lb/>
　　　中秋與諸季及徳久昆仲望月同飲<lb/>
　　　送季弟還錫山省先壠四首<lb/>
　　　同諸季及鄒徳久昆仲逰龍潭<lb/>
　　　九日登山亭會飲<lb/>
　　　九日示諸季<lb/>
　　　冬至後四日修供羅漢巖四首<lb/>
<pb n="KR4d0138_WYG_027-3a"/>
　　　葉夢授同逰丹霞再次前韻<lb/>
　　　葉夢授送家園梅花且以絶句十五章見示次<lb/>
　　　　其韻<lb/>
　　循梅道中遣人如江南走筆寄諸季十首<lb/>
弟有青雲志兄今白髪翁斷鴻飛嶠北歸鶴自遼東鯨<lb/>
海扁舟過煙嵐一笑空衰顔雖已老尚有渥丹紅<lb/>
海外歸来客天涯老病身巻開愁細字冠側倩傍人久<lb/>
矣鴛鸞絶優哉麋鹿親尤堪澆美酒醉裏發天真<lb/>
<pb n="KR4d0138_WYG_027-3b"/>
人傳吳會破寇向福山歸松梓定安隠池臺今是非傷<lb/>
心懐故老流淚落征衣目斷滄波上龍舟翠蓋飛<lb/>
契闊三年久驚憂一夢新江鄊漂寓客海嶠得歸人風<lb/>
雨對床夜詩書開帳晨速宜尋舊約一醉萬家春<lb/>
寂黙維摩病誰參不二門應縁聊遣化問疾欲忘言斷<lb/>
取妙喜國同逰祗樹園甚深須獨悟勿為衆人論<lb/>
寇騎滋南牧于今大將誰樓船泛溟渤哀詔問瘡痍沙<lb/>
漠深鑾輅江湖震鼔鼙逺方惟嶺嶠耕鑿自熙熙<lb/>
<pb n="KR4d0138_WYG_027-4a"/>
常笑晉南渡區區營一隅近傳邊騎擾未覺古人迂談<lb/>
笑北支勒指麾西破苻凄凉王謝後繼踵豈真無<lb/>
毎訝杜陵老賦詩多旅愁只今萍梗跡自乏稻梁謀火<lb/>
氣巳徂暑金風將動秋相從攻苦淡一解萬端憂<lb/>
觸熱冒氛癘懐家思弟昆早行青嶂月夜泊緑林村且<lb/>
喜江南近休將塞北論憑髙望吳越黯黯更銷魂<lb/>
江表難乆客沙陽可暫安舊諳魚稻美頗得士民歡騏<lb/>
驥已衰病鶺鴒方急難為携雛稚輩早下建溪灘<lb/>
<pb n="KR4d0138_WYG_027-4b"/>
　　古意四首<lb/>
鸞鳳招不来鴟鳶麾不去君看酒肉敗坐使醯雞聚小<lb/>
人為身謀無復及逺慮國敝身亦危何如木中蠧<lb/>
薰蕕不同器梟鸞不接翼君看氷炭姿燥濕更相息消<lb/>
長本天行否泰非人力須知坦蕩蕩自勝長戚戚<lb/>
嘉木難封植惡木費剪除君看種榆栁横直皆扶䟱裊<lb/>
裊不自畏更欲陵天衢不知嵗寒後松栢誰彫枯<lb/>
松栢寒更青蕙蘭幽自芳君看繞指柔何似百鍊剛逐<lb/>
<pb n="KR4d0138_WYG_027-5a"/>
物成俯仰随時變炎凉悲哉小人態所得真毫鋩<lb/>
　　宿興寧縣驛二首<lb/>
清夜風露冷月華牎半侵懐家千里夢許國一生心倦<lb/>
鳥投林急潜魚泳澤深無人知此意抱膝自長吟<lb/>
六月欲徂暑又催流火輝竹間螢巳亂簷側鷰將歸豈<lb/>
念棄紈扇永懐勞鐵衣兵戈猶未息老盡故山薇<lb/>
　　午暑憇夜明館道傍清流激湍可愛所乏者茂林<lb/>
　　　修竹耳二首<lb/>
<pb n="KR4d0138_WYG_027-5b"/>
火雲千丈映溪山正是人間行路難賴有道傍飛瀑在<lb/>
噴霜翻雪作清寒<lb/>
寳氣何年夜發明至今郵舎得佳名我来不暇尋光景<lb/>
但愛鏘金漱玉聲<lb/>
　　自梅趣汀行小路墝埇危甚六月十一日宿金沙<lb/>
　　　寺<lb/>
觸熱過梅川墝嶅鳥道邉林深晴有霧土曠晝稀煙略<lb/>
彴横溪小籃輿礙石偏亂蟬鳴翳薈疊澗㵼潺湲閩嶺<lb/>
<pb n="KR4d0138_WYG_027-6a"/>
雖近止江鄊猶渺然何曾愁瘴癘秪是怯危顛借問勞<lb/>
行役何如穏晏眠遭時正艱棘賦分自廻邅已幸生還<lb/>
里寧辭險著鞭夜凉棲野寺相對月嬋娟<lb/>
　　客有饋鮮鯽月夜於宗之溪上放之<lb/>
歩月溪頭放小鮮銀梭擲水勢飛翻清波真是悠然去<lb/>
不似洋洋秪聽言<lb/>
　　自金沙至梅口宿農家<lb/>
夏夜宿山莊風吹禾稼香兒童窺户牖雞犬訝冠裳戞<lb/>
<pb n="KR4d0138_WYG_027-6b"/>
戞竹揺翠輝輝螢㺯光濁醪澆渴肺夢覺月侵牀<lb/>
　　南安巖恭謁定光圎應禪師二首<lb/>
白衣隠去碧巖空塔廟巋然海嶠東分化何殊遽如許<lb/>
贈詩多寫以之中青山緑水年年好明月清風處處同<lb/>
好住一方為庇䕃不須追逐泗濵翁<lb/>
嶺嶠經行萬屈盤北歸今始到南安滿山泉石有古意<lb/>
十里松筠生晝寒頗厭病身逰夢境欲將餘日付巖端<lb/>
定光古佛今猶在請問此光何處觀<lb/>
<pb n="KR4d0138_WYG_027-7a"/>
　　錢申伯自海陵避地臨汀聞余北歸相迓於武平<lb/>
　　　賦詩見意二首<lb/>
海嶠經行徧還為閩嶺逰清泉滌餘瘴小雨報新秋<hi>嶠南</hi>
<hi>多飲溪流至武平始得井泉甘冽故云</hi>多謝故人意来銷羇客愁慇懃問<lb/>
淮楚兵革已寧不<lb/>
我脫鯨波險君罹冦盗驚暌離四寒暑會遇兩蓬萍訪<lb/>
舊半為鬼問津多阻兵衣冠漂蕩極風雨自雞鳴<lb/>
　　次韻申伯見贈<lb/>
<pb n="KR4d0138_WYG_027-7b"/>
連年奔走厭艱難痛憤邊騎入漢闗萬里自㤀鯨海逺<lb/>
一身今伴嶺雲閒孤忠耿耿空餘志華髪蕭蕭已映顔<lb/>
慙愧故人相勞苦去時明月却同還<lb/>
　　次韻申伯上杭道中見示二首<lb/>
川途荏苒度年華命與時謀敢自嗟但使直方能養浩<lb/>
豈知權勢解悲夸淮舟昔共茱萸酒閩館今同薄荷茶<lb/>
往復紛紛成底事龎公只合訪丹霞<lb/>
相逢閩嶺得同行秋早凄然風露清蟬曵殘聲吟翳薈<lb/>
<pb n="KR4d0138_WYG_027-8a"/>
泉飛小瀑落峥嶸濃雲林表千峯立細路山腰一線横<lb/>
坎止川流任天運未應萍梗歎勞生<lb/>
　　宿道傍僧舎次蔣頴叔壁間韻<lb/>
竟日碧山中清宵憇寳宫客愁無那處一葉已秋風<lb/>
　　寄沙陽鄧季明二首<lb/>
海上歸来近七峯故人猶冀一樽同心憂世故存當日<lb/>
身履時危到此中玉帶金魚非素志碧齋翠閣自清風<lb/>
十年擾擾成何事依舊梁谿一拙翁<lb/>
<pb n="KR4d0138_WYG_027-8b"/>
當年曾到碧雲峯惟有溪山與昔同最愛幽人三徑裏<lb/>
盡收春色一壺中千年阨運非人力四海横流本士風<lb/>
爛額燋頭何所補却輸花圃樂全翁<lb/>
　　錢申伯追送至寧化栖隠寺賦詩識别<lb/>
連年淮海悵離居十日相從樂有餘心向功名已灰冷<lb/>
老於詩酒未情䟱頗矜有客乃如許共話無生正是渠<lb/>
惜别不須追路逺定期林下論羲書<lb/>
　　申伯見和佛跡巖詩再次前韻<lb/>
<pb n="KR4d0138_WYG_027-9a"/>
平生嗜讀書毎傚錐刺股晚窺羲文心射石遂飲羽子<lb/>
雲方草𤣥白鳳夢中吐區區不自量造化欲筆補當其<lb/>
得意時如渇味湩乳誰為摩天手願借修月斧故人適<lb/>
我願邂逅遇南土試將一隅授笑喜屢作舞嗟予值時<lb/>
危孱懦愧不武援世多掣肘放足已折拇片雲空往来<lb/>
豈解作霖雨逝將歸碧山不復打這皷一氣中夜存天<lb/>
光發靈府參同有真契神鼎轉龍虎丹成赫朝霞魔事<lb/>
敢余侮世間成壞法張弛猶弓弩乾坤如許大方以一<lb/>
<pb n="KR4d0138_WYG_027-9b"/>
枰賭肉食謀自深莧腹何足取既非公家用且作猿鶴<lb/>
主相期巖穴中蓻此方寸圃<lb/>
　　次韻翁士特相招居武夷<lb/>
武夷山色翠崔嵬應笑梁谿又到来脫網弱鱗初縱逸<lb/>
傷弓倦翮尚驚猜閒中陶寫資詩句愁裏銷除賴酒杯<lb/>
誰道川途廢光景無根樹子不妨栽<lb/>
　　靈峯寺<lb/>
古寺宿靈峯層巒倚碧空巖花開宿雨桂子落秋風地<lb/>
<pb n="KR4d0138_WYG_027-10a"/>
僻溪山險時危戰伐同秪應輸衲子䝉被白雲中<lb/>
　　八江西境先寄諸季二首<lb/>
閩山行盡碧巉巖稍見川原雲木參萬里瘴嵐来海外<lb/>
一溪煙水致江南故人邂逅端如夢世事紛紜未易談<lb/>
鑄印墩頭家漸近秋風歸騎亦驂驔<lb/>
征途詰屈避兵戈歎息勞生可若何却把蘧廬作安宅<lb/>
毎聞鐃鼔輙悲歌<hi>連年奔走廵尉將迎鐃鼔之音不絶於前故云</hi>候門稚子鶴<lb/>
立久浮海先生霜鬢多可惜光隂四寒暑只於来徃與<lb/>
<pb n="KR4d0138_WYG_027-10b"/>
銷磨<lb/>
　　逰麻姑山二首<lb/>
魯公辭翰勒山巔骾峭風姿亦喜僊假道来逰非偶爾<lb/>
追尋遺跡更茫然野花幽草堪成夢老鶴喬松不記年<lb/>
誰謂瑶臺無路到月明風露正涓涓<lb/>
寳髻雲鬟衣彩霞飈輪曾過蔡君家河濵織女不停織<lb/>
海上花姑長似花㡬見桑田變滄海猶將菽粟化丹砂<lb/>
此身漂泊干戈際妙指煩於痒處爬<lb/>
<pb n="KR4d0138_WYG_027-11a"/>
　　北歸次盰江䟱山宗瑞長老来迓且言山巔有亭<lb/>
　　　俯視羣山猶培塿也求佳名大書以榜之取少<lb/>
　　　陵句為目之曰一覽亭成兩絶句<lb/>
居士新從海上廻勞煩竹杖與芒鞋故人何用將迎逺<lb/>
明月清風常往来<lb/>
千里林巒紫翠環孤亭縹緲白雲端登臨一覽衆峯小<lb/>
始見䟱山境界寛<lb/>
　　往返踰萬里首尾渉五年幸無驚憂歸次貴溪仙<lb/>
<pb n="KR4d0138_WYG_027-11b"/>
　　　巖新罹冦盜焚蕩孑然始見兵火之跡感愴有<lb/>
　　　作二首<lb/>
夢裏幽人獨往来僊巖依舊碧崔嵬傷心二百載涵養<lb/>
極望皆成瓦礫堆<lb/>
遼海歸来丁令威山川雖是事多非衣冠南渡奔崩極<lb/>
始信六朝猶足依<lb/>
　　靖康丙午冬道江南宿龜峯寺建炎庚戌秋北歸<lb/>
　　　再過行遽不果到長老智光見訪成三絶句以<lb/>
<pb n="KR4d0138_WYG_027-12a"/>
　　　遺之<lb/>
散策曾逰瑞相峯煙霞深處翠成叢清江使者今安否<lb/>
五換星霜一夢中<lb/>
去國翻成汗漫逰迢迢雲海六鼇愁歸来又踏江南土<lb/>
都在當年拄杖頭<lb/>
蘭若松林物外居羡師一柱十年餘奔馳萬里心灰冷<lb/>
借我峯前使結廬<lb/>
　　自海外歸間闗萬里經渉五載初抵家與諸季會<lb/>
<pb n="KR4d0138_WYG_027-12b"/>
　　　飲成長句兼簡鄒徳久昆仲<lb/>
楚氛未静狼烽起翠華揺揺無定止謀臣猛將如雲屯<lb/>
坐視金人渡江水我歸自南時正艱繚絡間闗萬餘里<lb/>
問津處處皆戰塲訪舊往往成新鬼傷心不忍顧浙河<lb/>
故園已在荆棘底幸然家寓大江東窈窕精廬山谷裏<lb/>
當時百口還滿前况復添丁長童稚衣冠南渡多流離<lb/>
骨肉無虞能有㡬生還已荷皇天慈見汝更使清愁洗<lb/>
夜闌秉燭疑夢中破悲為笑且歡喜在原真赴鶺鴒難<lb/>
<pb n="KR4d0138_WYG_027-13a"/>
玉樹還許蒹葭倚眷言兄弟同友生風雨雞鳴未云已<lb/>
閩山深處是吾鄊攜幼扶衰又將徙安得廟社固根基<lb/>
一使寰區盡䝉祉<lb/>
　　中秋與諸季及徳久昆仲望月同飲<lb/>
五年客裏過中秋今夕安知無此愁共喜銀雲開碧落<lb/>
坐看蟾魄過西樓清光著物殊他夜好景於人散百憂<lb/>
人月皆圎那易得莫辭大白十分浮<lb/>
　　送季言弟還錫山省先壠四首<lb/>
<pb n="KR4d0138_WYG_027-13b"/>
四年謫去逺桑梓萬里歸来紛甲兵却恨此身方抱病<lb/>
掃墳不與汝同行<lb/>
北騎南牧浙河空多幸依然馬鬛封勞汝遥傳一掬淚<lb/>
霜前為灑萬株松<lb/>
毎憂吳會太繁雄冦騎憑陵掌股中若到新經兵火地<lb/>
莫將有限悼無窮<lb/>
連年瘴海鬢成絲多荷君恩特放歸邂逅故人相問訊<lb/>
為言蘧瑗久知非<lb/>
<pb n="KR4d0138_WYG_027-14a"/>
　　同諸季及鄒徳久昆仲逰龍潭<lb/>
避地寓江左精廬極深幽駕言窮勝賞遂作龍潭逰暑<lb/>
氣歛以退輕雲藹而浮䟱林未揺落山色宜清秋蘿磴<lb/>
穿窈窕松風散颼飀鐵花秀石壁玉韻鏘溪流誰將三<lb/>
峽橋斷取来巖陬會心得佳趣濁酒相獻酬嫩菊青可<lb/>
摘寒䔫鬱堪羞樂哉山林間乃爾逺世憂豈知江淮濆<lb/>
殺氣横戈矛幽討未云已散策層岡頭天紳施脩瀑落<lb/>
此萬丈湫空濛杳靄中時有飛魚游神物不可見下隠<lb/>
<pb n="KR4d0138_WYG_027-14b"/>
長黄虬百榖正焦枯胡為此淹留會乗風雷便一起澤<lb/>
九州我與二三子於世初無求蕭然巖壑姿正可擅一<lb/>
丘願言假吾居聊作潜珍謀玉函畀思邈貝闕歸靈脩<lb/>
何須挾白羽共逐青綃牛<lb/>
　　九日登山亭會飲<lb/>
淵明避世士酷愛九日名獨酌東籬下悠然得此生我<lb/>
輩正羇旅佳節安可醒相携陟翠巘置酒松間亭菊蘂<lb/>
弄新黄橘苞破㣲聲鬢邉插茱萸未覺巾幘傾雲山藹<lb/>
<pb n="KR4d0138_WYG_027-15a"/>
佳色風林動䟱聲慷慨念平昔醉舞屬羣英國歩方綴<lb/>
旒衣冠正漂萍山河舉目異望逺若為情方期汗漫逰<lb/>
天池濯吾纓何必楚囚泣牛山良可輕<lb/>
　　九日示諸季時會飲者八人<lb/>
海外頻年懐棣蕚江南九日共茱萸莫愁羣盗驚鄰壤<lb/>
且作新詩慰老夫坐上豈無吹帽客飲中况是謫僊徒<lb/>
不將酩酊酬佳節肯信黄花解笑無<lb/>
　　冬至後四日脩供羅漢巖因訪丹霞木老成四絶<lb/>
<pb n="KR4d0138_WYG_027-15b"/>
　　　句<lb/>
道人眼静絶空花巖壑蕭然物外家十載聞名今始到<lb/>
龎公真是訪丹霞<lb/>
籃輿清曉叩禪扉山路雲深翠濕衣誰家峯頭雙練瀑<lb/>
空濛散作玉花飛<lb/>
碧山深處敞層巖中有幽人黙自參休指天雲與缾水<lb/>
煩師試說後三三<lb/>
巖巒鼎足繚回廊泉石幽竒草木香幸有峯前方丈地<lb/>
<pb n="KR4d0138_WYG_027-16a"/>
可能為築讀書堂<lb/>
　　葉夢授龍圗同逰丹霞見和四絶句再次前韻<lb/>
巖竇嵌空南寳花玲瓏樓閣衲僧家興来結客窮幽討<lb/>
衝破晴山㡬叚霞<lb/>
渡水捫蘿欵石扉杖藜同著舊緇衣猶嫌林下諠僮僕<lb/>
欲學孤雲野鶴飛<lb/>
煙霞絢彩染幽巖紫翠䓗蘢雲木參幸有幽人共清賞<lb/>
豈惟風月友成三<lb/>
<pb n="KR4d0138_WYG_027-16b"/>
夜寒月影照虚廊境寂心清發妙香藜藿山林有餘樂<lb/>
未應肉食念華堂<lb/>
　　葉夢授送家園梅花且以絶句十五章見示次其<lb/>
　　　韻<lb/>
天欲春光一㸃回素英先識化工裁惱人不作鉛華態<lb/>
願下當年玉鏡臺<lb/>
道人宴坐得圎通妙觀年来等色空結習已銷花不染<lb/>
何妨瓖麗伴衰翁<lb/>
<pb n="KR4d0138_WYG_027-17a"/>
枝頭數㸃雪初殘折置氷壺分外寒煙蘂輕盈未全拆<lb/>
國香暗淡已欺蘭<lb/>
慇懃剰作送梅詩撚斷霜髭不為棊只恐苦吟令太瘦<lb/>
箇中風味有誰知<lb/>
傍雨移梅趂小寒探春㡬度獨憑欄不知冷淡縁何事<lb/>
偏得幽人帶笑看<lb/>
坐来寒谷變陽春雪裏開花若有神多作新詩詠尤物<lb/>
知君最是愛花人<lb/>
<pb n="KR4d0138_WYG_027-17b"/>
超然標格冠羣芳妙質天教徹骨香爛熳開時何足道<lb/>
最憐新蘂半塗黄<lb/>
䟱籬煙雨數枝斜行路于今五見花又向閩山和月摘<lb/>
坐令流寓歎年華<lb/>
山路相逢若有情折来書幌愈輕明何須更道能調鼎<lb/>
小啄㣲酸已解醒<lb/>
天生麗質絶塵埃肯把胭脂漫汙腮幸有清香過於雪<lb/>
對人何止白皚皚<lb/>
<pb n="KR4d0138_WYG_027-18a"/>
蕭䟱竹外裊煙梢清淺溪流映小橋不似僧房静中看<lb/>
月明風細夜寥寥<lb/>
小軒幽檻最相宜對酒難禁綽約姿莫訝落英飄萬㸃<lb/>
待看青子綴䟱枝<lb/>
雲裳縞帶歩揺冠誰遣瑶姬下廣寒黙侍先生渾不語<lb/>
風枝時聽珮珊珊<lb/>
廣平援筆賦梅花冨豔清便底死誇况有西湖隠君子<lb/>
句中能道影横斜<lb/>
<pb n="KR4d0138_WYG_027-18b"/>
草木凍死山中村惟有梅花解返魂弱植孤根傲霜霰<lb/>
玉奴終不負東昏<lb/>
　<lb/>
　<lb/>
　<lb/>
　<lb/>
　<lb/>
　梁谿集巻二十七<lb/>
</p>
<p>
</p>
  </div>
</body>
</text>
</TEI>
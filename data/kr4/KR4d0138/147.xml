<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十七</head>
    <p>
<pb n="KR4d0138_WYG_147-1a"/>
欽定四庫全書<lb/>
　梁谿集巻一百四十七　　　宋　李綱　撰<lb/>
　　迂論三<lb/>
　　　論天下之勢如奕棋　論李廣程不識為將<lb/>
　　　論主之明暗在賞刑　論元帝肅宗中興<lb/>
　　　論志　　　　　　　論封建郡縣<lb/>
　　　論方鎮<lb/>
　　論天下之勢如奕棋<lb/>
<pb n="KR4d0138_WYG_147-1b"/>
凡定天下者如奕棋之取勢得勢而奄有局中者多勝<lb/>
失勢而求生邉隅者多敗善任人者如奕棋之置子夫<lb/>
置子不定不足以勝敵而况于任人乎楚漢之相拒于<lb/>
滎陽成臯之間也高祖雖屢敗而莫肯先退其後既割<lb/>
鴻溝羽引而南漢軍乘之而楚遂亡曹操袁紹之相拒<lb/>
於官渡也操雖兵少糧乏而莫肯先退其後焚紹輜重<lb/>
紹引而北操軍乘之而河北遂定故若高祖曹操者可<lb/>
謂能取勢者也高祖用子房蕭何韓信皆人傑而項羽<lb/>
<pb n="KR4d0138_WYG_147-2a"/>
有一范増不能用也曹操用荀彧張遼之徒謀無遺策<lb/>
而袁紹有一田豐卒憝而殺之故若高祖曹操者可謂<lb/>
能置子者也觀四方之形勢於一枰之上任人材之智<lb/>
巧于枯棋之間而天下不難定矣<lb/>
　　論李廣程不識為將<lb/>
李廣程不識之為將如陳遵張竦之為人李廣行無部<lb/>
曲行陳就善水草頓舎人人自便不擊刁斗自衛幕府<lb/>
省文書然亦逺斥候未嘗遇害程不識正部曲行伍營<lb/>
<pb n="KR4d0138_WYG_147-2b"/>
陣擊刁斗吏治軍簿至明軍不得自便不識曰李将軍<lb/>
極簡易然虜卒犯之無以禁而士亦佚樂為之死我軍<lb/>
雖煩擾虜亦不得犯是時漢邉郡程李俱為名将然程<lb/>
不識之治軍兵家之常道也張竦愽學通達以㢘儉自<lb/>
守而陳遵放縱不拘操行雖異然相親友遵謂竦曰足<lb/>
下諷誦經書苦身自約不敢蹉跌而我放意自恣浮湛<lb/>
俗間官爵功名不減于子而差獨樂顧不優邪竦曰人<lb/>
各有性長短自裁子欲為我亦不能吾而效子亦敗矣<lb/>
<pb n="KR4d0138_WYG_147-3a"/>
雖然學我者易持效子者難將是時遵竦俱以列侯為<lb/>
郡守名重一時然竦之行已士君子之常道也馬援征<lb/>
交趾以書誡其兄子曰龍伯高敦厚周慎口無擇言謙<lb/>
約節儉廉公有威吾愛之重之願汝曹效之杜季良豪<lb/>
俠好義憂人之憂樂人之樂清濁無所失吾愛之重之<lb/>
不願汝曹效之效伯高不得猶為謹勑之士所謂刻鵠<lb/>
不成尚類鶩者也效季良不得陷為天下輕薄子所謂<lb/>
畫虎不成反類狗者也吾于程李之為將陳侯之為人<lb/>
<pb n="KR4d0138_WYG_147-3b"/>
亦云<lb/>
　　論主之明暗在賞刑<lb/>
主之明暗國之興亡觀其賞刑則知之婁敬脱輓輅説<lb/>
高祖以都闗中即封以為奉春君其後欲擊匈奴遣使<lb/>
覘之匈奴匿其壮士肥牛馬徒見老弱羸畜使者十輩<lb/>
皆言易擊復使敬往還報曰兩國相擊此宜夸矜見所<lb/>
長今往見羸弱此必欲伏竒以争利不可擊也高祖以<lb/>
為沮軍械繫廣武果有平城之圍七日而後得解乃赦<lb/>
<pb n="KR4d0138_WYG_147-4a"/>
敬曰吾不用公言以困平城已斬先使十輩言可擊者<lb/>
矣封敬二千戶號建信侯客有韓生者亦説項羽以都<lb/>
闗中羽不能用一言不遜即斬之賞刑如此然則漢安<lb/>
得不興而羽安得不亡也曹操征烏丸羣臣諫之不從<lb/>
引軍出盧龍塞道不通塹山堙谷五百餘里遂克之既<lb/>
還問前諫者厚賞之曰孤乘危以儌倖雖得之不可為<lb/>
常諸君之諫萬安之計也是以相賞後勿難言而袁紹<lb/>
之南攻田豐説之曰曹操善用兵雖少未可輕也不若<lb/>
<pb n="KR4d0138_WYG_147-4b"/>
以久持之今决勝敗于一戰若不如志悔無及矣不從<lb/>
豐懇諫紹以為沮衆械繫之紹軍既敗謂左右曰吾不<lb/>
用田豐言果為所笑諸人聞吾敗當相哀惟田别駕當<lb/>
幸其言之中也遂殺之賞刑如此然則操安得不興而<lb/>
紹安得不亡也蘇軾有言為明主謀而不中不惟無罪乃<lb/>
有賞為庸主謀而中賞固不可得而禍隨之吾今乃知<lb/>
孟徳本初所以興亡者真知言歟<lb/>
　　論元帝肅宗中興<lb/>
<pb n="KR4d0138_WYG_147-5a"/>
晉自恵帝以來主昏于上政亂于下藩王擁權日相誅<lb/>
討而王衍之流以清談廢事虚曠無心名重海内風俗<lb/>
大壊蕩無綱紀于是劉元海聦曜石勒之徒鋒起飈舉<lb/>
陷河洛覆闗輔而二帝沈于虜廷唐自開元末明皇倦<lb/>
于機務酣適燕安内蠱嬖豔外委姦孽而林甫國忠相<lb/>
繼秉政挻亂産禍妬賢嫉能固寵保身不復為國家慮<lb/>
于是禄山思明踵為叛亂陷河朔覆兩都而乘輿䝉塵<lb/>
于蜀此二者皆夷狄包藏禍心乘間竊發以為中國難<lb/>
<pb n="KR4d0138_WYG_147-5b"/>
猶之一身暴得劇疾而不可支則必怙康強蔑調䕶耽<lb/>
嗜慾致耗乏故邪氣得以乘虚深入而以疾作之日為<lb/>
受病之始豈理也哉然五季之亂神州天府鞠為冦盜<lb/>
之區雖忠臣志士發憤經略卒不能復則以元帝興于<lb/>
江左故也安史亂唐盗據神器賊勢鴟張而不數年間<lb/>
王師剋復兇徒逆儔掃殄幾盡則以肅宗治兵于靈武<lb/>
故也夫東南卑逺其兵剽輕而元帝由瑯琊聞晉難渡<lb/>
江王導諸人相與定君臣之分持弱扶顛百度草創糾<lb/>
<pb n="KR4d0138_WYG_147-6a"/>
合諸鎮協智畢力以抗勍敵僅能保守一隅雖有劉琨祖<lb/>
逖驅馳中原志卒不遂其後溫裕因時電發復洛陽取<lb/>
闗中竟亦不能守也朔方形勝之地士馬精強而肅宗<lb/>
起于靈武有郭子儀李光弼為之將帥張廵許逺守睢<lb/>
陽以扼江淮之衝其餘方鎮之兵起而討賊者不可勝<lb/>
數遂能翦鯨鯢復故都以定天下則雖天時人事不同<lb/>
亦其所處之勢使然東晉以區區踈屬起江表披荆棘<lb/>
立朝廷有王導以為腹心有顧榮賀循紀瞻以從人望<lb/>
<pb n="KR4d0138_WYG_147-6b"/>
有郗鑒陶侃溫嶠之屬以處方鎮保綏東南捍禦西北<lb/>
其後苻堅以百萬之師入寇而謝安區處將帥以偏師<lb/>
破之晉之享國百有餘年自今觀之亦未易可輕也<lb/>
　　論志<lb/>
古之有天下國家者其立事建功必有志以居其先故<lb/>
書曰功崇惟志傳曰有志于上猶止于中有志于中下<lb/>
焉而已而况無其志者乎圗堯舜之事而不能至者湯<lb/>
武是也圗湯武之事而不能至者五霸是也圗五霸之<lb/>
<pb n="KR4d0138_WYG_147-7a"/>
事而不能至者六國是也定六國之規欲安守之而不<lb/>
能至者亡六國是也故有其志而不能至者有矣未有<lb/>
無其志而能至者也善用志者必為之規模而其規模<lb/>
之大小如其志之廣狹事功之成亦如其規模譬猶大<lb/>
匠之作室堂奥庭廡榱題棟楹高下脩短皆已先定于<lb/>
胸次豈待操斧斤而後議哉韓信説高祖因思歸之士<lb/>
還定三秦任天下之武勇以城邑封功臣則項羽之強<lb/>
易弱其後破楚如信言耿弇説光武起上谷漁陽兵以<lb/>
<pb n="KR4d0138_WYG_147-7b"/>
定邯鄲又請益發幽州精兵以集大計而定天下其後<lb/>
既破張步光武勞之曰将軍前在南陽建此大策常以<lb/>
為落落難合有志者事竟成也諸葛孔明説蜀先主取<lb/>
荆益以江東為援而禦曹操則鼎足之勢可成後卒如<lb/>
其策由是觀之抗大敵建大事而志不立規模不先定<lb/>
者未有能成功者也<lb/>
　　論封建郡縣<lb/>
封建尚矣至秦罷侯置守易以郡縣之制而西漢因之<lb/>
<pb n="KR4d0138_WYG_147-8a"/>
頗封子弟功臣使郡國相雜其後諸侯王之國除而卒<lb/>
歸于郡縣自東漢至今未之有改也夫封建郡縣各有<lb/>
所長而又皆不免乎有弊較其優劣則封建為優何以<lb/>
言之並建親賢以為藩屛大小相維尊卑相制資其犬<lb/>
牙盤石之勢以安王室其有不貢不王則牧伯得以征<lb/>
之此封建之所長也至其弊則強侵弱大并小僭禮樂<lb/>
擅征伐天子不得以制之而王室陵夷有蠶食之患舉<lb/>
千里之郡而命之守舉百里之縣而付之令又有部刺<lb/>
<pb n="KR4d0138_WYG_147-8b"/>
史從而督察之片紙可罷一言可令而無尾大不掉之<lb/>
患尺地一民財賦甲兵皆歸之于天子此郡縣之所長<lb/>
也至其弊則勢分而力弱權輕而吏偷内有亂臣賊子<lb/>
之禍弗能正外有夷狄盗賊之虞弗能支而天下震動<lb/>
有土崩之勢夫封建郡縣皆所以疆理天下為治之具<lb/>
也而非所以為治之道也御得其道則封建郡縣皆可<lb/>
安御失其道則封建郡縣皆不能無弊而就其弊之輕<lb/>
重言之則封建優于郡縣何則蠶食之禍遲而土崩之<lb/>
<pb n="KR4d0138_WYG_147-9a"/>
禍大也三代之王皆以封建享國長久雖至于衰微猶<lb/>
使強國熟視不敢遽取之而夷狄盗賊之患自周以前<lb/>
未聞能大擾天下盖諸侯各治其國力足以捍患而禦<lb/>
侮也郡縣則不然陳勝吴廣一呼而天下響應劉項因<lb/>
之遂以亡秦而漢有莽卓之禍郡縣不能正也至唐安<lb/>
禄山史思明叛于燕鼔行而南河朔二十四郡一旦俱<lb/>
陷傾覆兩都如入無人之境其後黄巢起于嶺表秦宗<lb/>
權起于淮蔡為封豕長蛇天下無不被其毒者而郡縣<lb/>
<pb n="KR4d0138_WYG_147-9b"/>
不能制也夫夷狄盗賊之患三代非無然不至如此之<lb/>
甚而秦漢以來有之則封建之于天下優于郡縣明矣<lb/>
易曰天造草昧宜建侯而不寜盖封建宜于草昧艱難<lb/>
之時而郡縣宜于承平無事之日非變而通之不足<lb/>
以救其弊今夷狄之禍甚于安史盗賊蜂起不減黄秦<lb/>
而郡縣尚仍承平無事之制其何以禦之意者稍倣封<lb/>
建有以更張而變通之然後可乎夫變通之術安在曰<lb/>
在方鎮方鎮者全封建郡縣而為之者也于古有稽于<lb/>
<pb n="KR4d0138_WYG_147-10a"/>
今可行救今日之弊舎此亦無術矣<lb/>
　　論方鎮<lb/>
唐制方鎮節度使之兵其始起于邉将之屯防者大曰<lb/>
軍小曰守捉曰城曰鎮而總之者曰道軍城鎮守捉皆<lb/>
有使而道有大将一人曰大總管已而更曰大都督至<lb/>
太宗時行軍征討曰大總管在其本道曰大都督自高<lb/>
宗永徽後始謂之節度使接乎開元而朔方隴右河東<lb/>
河西平盧范陽劔南嶺南諸鎮皆置之天寳末禄山思<lb/>
<pb n="KR4d0138_WYG_147-10b"/>
明繼反中國大亂而郭子儀李光弼諸節度之兵討平<lb/>
之大盗既滅武夫以功起行陣者皆除節度由是方鎮<lb/>
相望于内地代宗時吐蕃犯京師徳宗時朱泚亂變闕<lb/>
下其後李希烈以汴叛李懷光以河中叛吴元濟以淮<lb/>
西叛劉闢以蜀叛李錡以浙西叛劉稹以太原叛而僖<lb/>
昭之間黄巢秦宗權以盗賊擾天下皆頼方鎮相與掎<lb/>
角以定其亂則方鎮之兵不得謂無功于唐然肅宗既<lb/>
平安史君臣幸安𤓰分魏愽鎮冀盧龍之地授三叛將<lb/>
<pb n="KR4d0138_WYG_147-11a"/>
而朝廷遂失河北其後徳宗經朱泚之變厭用兵益務<lb/>
姑息不復誰何故方鎮兵驕則逐帥帥彊則叛上或父<lb/>
死子握其兵而不肯代或取舎由于士卒以邀命于朝<lb/>
而天子一切屈已以從之至憲宗任裴度武宗任徳裕<lb/>
制以權謀討以威武而叛者誅鋤服者恵來唐之號令<lb/>
幾于復振下迨僖昭之間唐室微矣巨寇飈起而當時<lb/>
處方鎮者又皆盗賊之靡則唐之所以陵夷而卒至于<lb/>
亡者授任失宜而姑息之政積習之勢使之然也國家<lb/>
<pb n="KR4d0138_WYG_147-11b"/>
鑑唐之弊削方鎮之權郡縣一委以文吏非沿邉諸帥<lb/>
不以兵柄假之餘路雖督府亦宿兵不多而祖宗徳澤<lb/>
浹于四方無大盗賊恩信結于四夷無大征戰故能承<lb/>
平累洽天下無事者百有七十餘載戴白之老不識金<lb/>
革可謂盛矣然而一旦金敵長驅中原邉帥不能抗而<lb/>
腹心郡縣兵力弗支類皆望風遁逃奔潰既破京師遷<lb/>
二聖巻六宮而北之矣陷兩河擾闗中蹂踐京東西其<lb/>
勢駸駸南來未已所在盗賊乘間竊發者往往皆是而<lb/>
<pb n="KR4d0138_WYG_147-12a"/>
郡縣但仍承平無事之制偷取茍安恬不加恤不知何<lb/>
以禦之夫唐之方鎮其弊也有尾大不掉之患今之郡<lb/>
縣其弊也手足不足以捍頭目事廹矣其亦取方鎮之<lb/>
制變通損益以行之使有方鎮之利而無其害庻幾協<lb/>
智合力以捍大患救今日之弊乎若夫尾大不掉則非<lb/>
今之所慮也事定然後徐圗之可也<lb/>
　<lb/>
　<lb/>
<pb n="KR4d0138_WYG_147-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百四十七<lb/>
</p>
<p>
</p>
  </div>
</body>
</text>
</TEI>
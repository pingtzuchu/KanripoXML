<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻五</head>
    <p>
<pb n="KR4d0138_WYG_005-1a"/>
欽定四庫全書<lb/>
　梁谿集巻五　　　　　　　宋　李綱　撰<lb/>
　　古律詩一<hi>宣和已亥已前四首已後作六十九首</hi>
　　　士特下第之衡湘　　子房<lb/>
　　　讀楚元王傳<lb/>
　　　謁告迎奉聞親闈有醴泉之除作詩寄二弟<lb/>
　　　奉酬胡俊明見寄　　用前韻留别諸弟<lb/>
　　　同叔易季言遊虎丘寺邂逅何得之<lb/>
<pb n="KR4d0138_WYG_005-1b"/>
　　　呉江五首　　　　　阻風遊寧境寺<lb/>
　　　松江第四橋　　　　操舟<lb/>
　　　雜興四首　　　　　韓賈<lb/>
　　　田家四首　　　　　嘉禾道中遇夏侯子陽<lb/>
　　　臨平見山二首　　　小雨<lb/>
　　　將次錢塘　　　　　靈隱宫<lb/>
　　　望潮　　　　　　　自哂<lb/>
　　　北望<lb/>
<pb n="KR4d0138_WYG_005-2a"/>
　　　張南仲置酒心淵堂值雨<lb/>
　　　長至　　　　　　　渡浙江<lb/>
　　　桐江行贈江致一　　覺度寺<lb/>
　　　嚴陵灘下作二首　　蘭陵訪呉聖與不遇<lb/>
　　　陸行　　　　　　　水磑<lb/>
　　　戲為呉語　　　　　絶句<lb/>
　　　次退之藍闗韻　　　三衢道中<lb/>
　　　雜興三首　　　　　戲成絶句三首<lb/>
<pb n="KR4d0138_WYG_005-2b"/>
　　　偶題　　　　　　　玉山道中五首<lb/>
　　　望龜峯　　　　　　述懐<lb/>
　　　短歌　　　　　　　遣興三首<lb/>
　　　江南六詠　　　　　宿禪月堂<lb/>
　　　巖石村店有石泉梅橘幽雅可愛<lb/>
　　送士特兄下第之衡湘<lb/>
都城三月春暮時通津兩岸楊花飛送君結束適南楚<lb/>
使我歎息生長悲男兒功名致須早夫子聲譽久已馳<lb/>
<pb n="KR4d0138_WYG_005-3a"/>
文章黼黻雖自許時運齟齬將安施霜蹄蹔蹶未為失<lb/>
雲翮髙舉終非遲人生且求適意處天命㑹有不否期<lb/>
瀟湘千里𣺌煙浪浮家早逐秋鴻歸娥英事實素難考<lb/>
來時為讀黄陵碑<lb/>
　　子房<lb/>
漢楚存亡談笑中子房初不有其功閉門辟榖思輕舉<lb/>
肯歎淮隂犬與弓<lb/>
　　讀楚元王傳<lb/>
<pb n="KR4d0138_WYG_005-3b"/>
設醴當年為穆生偶忘㣲禮便辭榮固知申白無先見<lb/>
衣赭髠鉗始自驚<lb/>
　　謁告迎奉聞親闈有醴泉之除不勝慶抃作詩寄<lb/>
　　　叔易季言二弟<lb/>
薄宦便甘㫖兩載官南徐江山富佳致足以為親娯昆<lb/>
弟盡在傍承顔懽有餘寜知驛書召結束趨征途旅食<lb/>
寓京華夢想懐庭除宸恩賜清燕天語聞都俞蘭省幸<lb/>
備員匪才慙冒居思親動歸興謁告之東呉曉出通津<lb/>
<pb n="KR4d0138_WYG_005-4a"/>
門輕舠泛汴渠鶯花巳爛熳榆栁正扶䟱去去指苕霅<lb/>
行行逺神都中途聞吉語動色觀除書天子隆孝治朝<lb/>
廷優老儒犬馬志欲養獲此伸區區丘山恩施重螻蟻<lb/>
輕捐軀寓書東飛鴻早早達吾廬季也在親側援琴方<lb/>
舞雩聆音想慰懌具駕無踟蹰㑹言亦近止期以薫風<lb/>
初<lb/>
　　奉酬胡俊明博士見寄<lb/>
載筆螭坳侍九天謫來山澤作臞仙鳴岡敢並喈喈鳯<lb/>
<pb n="KR4d0138_WYG_005-4b"/>
感氣聊同嘒嘒蟬引義每慙爰叔直著鞭常恐祖生先<lb/>
庭闈一去三千里自歎飄零曷日還<lb/>
　　用前韻留别諸弟<lb/>
久陪鴛鷺日朝天却愛江湖作散仙但有園林種松菊<lb/>
便勝冠冕著貂蟬棣華春早相輝映鴈序風髙自後先<lb/>
蹔此睽離休悵望為荒三徑徯予還<lb/>
　　同叔易季言逰虎丘寺邂逅何得之<lb/>
理櫂適閩粤虎丘聊艤航霜林正揺落翠栢森成行入<lb/>
<pb n="KR4d0138_WYG_005-5a"/>
門躡磴道喬木間踈篁秦帝試劒石破𤓰分路傍生公<lb/>
雨花臺說法今不亡蒼蘚衣峭壁枯荷響廻塘遂逰劒<lb/>
池上毛髮森以張沈沈下無底疑有虬龍藏鐫削露天<lb/>
巧胚胎勞混茫清竒儼圗畫祕怪叵測量薜茘疊秀色<lb/>
枇杷吐幽香行行造梵宇金碧相熒煌危脊聳古殿長<lb/>
腰曼脩廊憑虗架雲閣鑿險通禪房開軒俯呉㑹蜂窠<lb/>
繚池隍風煙寄逺目心逐征鴻翔列岫靄遥碧平湖湛<lb/>
孤光追尋殊未倦䇿杖登崇岡幽獨詩句苦闔廬丘塚<lb/>
<pb n="KR4d0138_WYG_005-5b"/>
荒五聖瞻象設羽泉酌甘芳西庵何閴寂修竹自蒼蒼<lb/>
脫履足生繭解衣汗如漿却攜二三子置酒白雲堂念<lb/>
舊巳悽惻感時增慨慷况我方逺涉狷介懐剛腸一杯<lb/>
且相屬世事都茫茫冠冕志巳冷山林興偏長逝將脫<lb/>
羈束超然傲羲皇斯逰信清絶去去何時忘<lb/>
　　呉江五首<lb/>
重過松江憶舊遊依然風景照行舟危橋跨水虹垂影<lb/>
髙閣憑虚蜃吐樓𣺌𣺌衡煙歸釣艇輕輕㸃浪舞沙鷗<lb/>
<pb n="KR4d0138_WYG_005-6a"/>
暮天横笛江村起激烈能令逐客愁<lb/>
木落水寒天氣清江湖合處一橋横波濤萬頃琉璃滑<lb/>
欄檻千尋螮蝀明茶竈筆牀隨陸子蓴羮鱸鱠憶張生<lb/>
他時若我歸來後定向江頭事釣耕<lb/>
返照澄波徹底明江邊弭櫂若為情風煙漠漠無今古<lb/>
舟檝紛紛盡利名潮落片㠶歸浦嶼雲寒一鴈過江城<lb/>
孤臣放逐三千里此去龍津尚幾程<lb/>
繫䌫江頭日脚沈鱸肥酒羙只孤斟長橋千步風濤穩<lb/>
<pb n="KR4d0138_WYG_005-6b"/>
横笛一聲煙水深契濶離親寜素願迂愚報國祗丹心<lb/>
逺遊自是男兒事更把離騷細細尋<lb/>
鱸鄉宜曠望煙靄起層隂謳軋艣聲急蒼茫江色深歸<lb/>
潮寒入浦宿鳥暝投林誰識登臨意愁來遽不禁<lb/>
　　過呉江阻風遊寜境寺<lb/>
扁舟渡松江慘淡天色惡勝遊得禪房曠望倚虚閣軒<lb/>
楹俯巨浸雲水互參錯長風駕驚浪飛雪相噴薄未應<lb/>
神龍怒端有蛟鼉作片㠶天際來飄忽如隕籜波濤浩<lb/>
<pb n="KR4d0138_WYG_005-7a"/>
無涯撑突殊不愕奈何操我舟惴慄纜添索蜚廉也世<lb/>
情逐客正落寞深夜始歸眠蓬牕聽鳴鐸<lb/>
　　松江第四橋<hi>舟人云橋下有老蛟</hi>
松江第四橋風雨不可過下有百尺蛟蜿蜒枕橋卧窟<lb/>
宅據要津口腹長饑餓毎憑波濤勢能作舟檝禍安得<lb/>
佽飛手坐使神姦破徃來水無虞時鼓清江柂<lb/>
　　操舟<lb/>
呉兒便操舟衣服皆楚製出沒波濤中端如履平地江<lb/>
<pb n="KR4d0138_WYG_005-7b"/>
湖𣺌千里鼔柂等遊戲臨深詎保身涉險惟射利天風<lb/>
難與期飄驟出非意傾覆瞬息間永為魚鼈餌願言戒<lb/>
畏塗巧手不可恃<lb/>
　　雜興四首<lb/>
邑犬驚行客林烏啼曉霜山村雲冉冉澤國水茫茫移<lb/>
櫂輕舟穩鈎簾野興長誰知因謫宦得到雲水鄉<lb/>
肅肅歳華暮霏霏烟靄深輕氷依淺渚寒日映䟱林故<lb/>
邑懐親日扁舟去國心凝眸無限景愁絶不成吟<lb/>
<pb n="KR4d0138_WYG_005-8a"/>
片帆隨鳥翼離恨滿江鄉風細雲衣薄日斜波影光牧<lb/>
童寒哨笛漁艇静鳴榔景物正清絶桑榆還夕陽<lb/>
暮天來逺色行容尚貪行櫂急浪花碎月髙雲縷輕巢<lb/>
烏棲更起漁火暗還明獨寢不成夢夜寒聞鴈聲<lb/>
　　韓賈<lb/>
退之守潮陽戚嗟見章表賈生傅長沙自廣託鵩鳥拘<lb/>
達言雖殊均為未能了今我謫龍津筦庫素所曉粗令<lb/>
職事辦便覺溪山好燕坐一室間妄念悉除掃豈復計<lb/>
<pb n="KR4d0138_WYG_005-8b"/>
窮通端亦㤀壽夭囬觀古人心頗歎二子小<lb/>
　　田家四首<lb/>
江村烟水逺茅屋兩三家斷岸垂衰栁䟱篁隱細沙田<lb/>
疇賸秔稻網罟足魚蝦不識宦逰味見人還歎嗟<lb/>
場圃事方畢稻粱成巳勤兒童自逐逐雞犬亦欣欣啼<lb/>
鳥霜林暮卧牛烟草昏田夫樂歳稔斗酒共醺醺<lb/>
柴門臨小浦竹徑遶幽荘雨剪葵韮滑夜舂秔稻香年<lb/>
豐飽妻子日夕下牛羊誰識田家樂拂衣歸興長<lb/>
<pb n="KR4d0138_WYG_005-9a"/>
誰謂田家苦田家樂甚真鷄豚燕同社簫鼓祭瘟神髙<lb/>
廪方有歲西疇行復春但令租賦足終老得相親<lb/>
　　嘉禾道中遇夏侯子陽<lb/>
京華契闊已再冬扁舟野岸欣相逢天寒水逺飛霜風<lb/>
談笑坐覺廻春容年踰七十兩頰紅真氣上泝泥丸宫<lb/>
剖符南海窺祝融欲求丹砂訪葛洪問予執筆侍九重<lb/>
胡為謫墮溪山中迂愚久合親耕農君恩未報徒忡忡<lb/>
飄零孤跡隨斷蓬他日相憶看雲鴻<lb/>
<pb n="KR4d0138_WYG_005-9b"/>
　　初到臨平見山二首<lb/>
我見青山若故人峯巒照眼自相親只應今日愛山意<lb/>
便是他時傲世因㸃綴白雲春縹𣺌縈廻緑水晚奫淪<lb/>
君恩若許歸田里定卜山間老此身<lb/>
孤舟𣺌𣺌兩山間終日鈎簾只看山落日半銜霞未散<lb/>
䟱林逺暝烏初還悽凉離恨誰能寄浩蕩詩愁自莫删<lb/>
頼有青山可人意與君相對且開顔<lb/>
　　小雨<lb/>
<pb n="KR4d0138_WYG_005-10a"/>
小雨晚初急暝雲深不收霏霏暗煙樹索索響篷舟山<lb/>
色増逺翠漁蓑生暮愁凄凉蘇季子寒覔敝貂裘<lb/>
　　將次錢塘<lb/>
歲晚飄零日舟行杳靄間江鄉多霧雨風物近湖山獨<lb/>
鶴徊翔久飛雲自在閒逺逰殊未巳蕭颯鬢毛斑<lb/>
　　靈隱宫<lb/>
我昔曽逰飛來峯白猿晝掛峯上松曄然靈光如彩虹<lb/>
鐘磬自響金仙宫宦逰漂泊西復東雖欲再到無由從<lb/>
<pb n="KR4d0138_WYG_005-10b"/>
帝居鈞天陋瀛蓬螭坳載筆侍重瞳逆鱗聊試摩神龍<lb/>
謫墮劒浦山重重征鞍來此尋舊蹤恍如夢落煙霞中<lb/>
朱樓寳殿飛玲瓏寒泉幽石欣相逢門前池館虗含風<lb/>
一洗塵慮清心胸明朝南去隨征鴻惆悵勝逰囬首空<lb/>
　　望潮<lb/>
樟亭一望浙江潮震地凌空氣象驕十萬軍聲來海嶠<lb/>
三千銀界混煙霄素車白馬縱横騖翔鷺飛鷗散漫飄<lb/>
好是波平風穩後一㠶千里不崇朝<lb/>
<pb n="KR4d0138_WYG_005-11a"/>
　　自哂<lb/>
自哂何為者南逰亦偶然未登離垢地端有散花天遇<lb/>
境聊為戲安心不離禪幽懐誰與共深炷一爐煙<lb/>
　　張南仲置酒心淵堂值雨<lb/>
自别西湖日置懐却因謫宦得重來雲深不見孤山寺<lb/>
風急難乘揺碧齋未放幽情窮水石且將離恨泥樽罍<lb/>
勝遊須徧山南北何日晴天為一開<lb/>
　　北望<lb/>
<pb n="KR4d0138_WYG_005-11b"/>
迢迢休北望汨汨正南遷出處豈無意阨窮那問天銷<lb/>
愁憑酒醆遣興頼詩篇詩酒吾家事從今號謫仙<lb/>
　　長至<lb/>
黄鍾之宫萌一陽萬彚滋發猶潜藏書雲詎復别祥異<lb/>
揆景漸可知舒長閉闗不行著易象客子倦遊悲故鄉<lb/>
周南太史長太息禋祀無因陪祼將<lb/>
　　渡浙江<lb/>
理櫂適桐江隨潮過魚浦山寒雪猶積江逈月初吐御<lb/>
<pb n="KR4d0138_WYG_005-12a"/>
氣凌煙霄乘槎渡星渚空濛老龍吟髣髴翠蛟舞境清<lb/>
人自愁夜静氣尤古獨坐不成眠霜晴聽津皷<lb/>
　　桐江行贈江致一少府<lb/>
放浪江湖乃吾樂羈束軒冕非所榮謫官去為劒浦吏<lb/>
鼓柂遂作桐江行艤舟浙岸候潮至百越㣲茫煙水外<lb/>
波横天際海倒流噴雪驚雷聲震地須臾風軟潮巳平<lb/>
片㠶去逐飛鴻輕櫂謳四起日西落暮天杳杳惟參横<lb/>
江山蒼蒼負殘雪江水茫茫浸寒月誰云逐客苦悽凉<lb/>
<pb n="KR4d0138_WYG_005-12b"/>
今我斯遊最奇絶清晨弭櫂桐君廬溪光山色世所無<lb/>
故人見我一笑粲殺雞為黍聊相娯嗟予仕宦等遊戲<lb/>
斷梗飄蓬本無蔕但令景物供吟哦出處窮通何足計<lb/>
此行幽討殊未䦨滿目疊疊皆雲山鷺飛魚躍石齒齒<lb/>
今夜且宿嚴陵灘<lb/>
　　覺度寺<lb/>
夕發富春渚朝次桐君廬桐君採藥地今作僧家居石<lb/>
磴上窈窕林芿下扶䟱山根二江合清波見遊魚霜晴<lb/>
<pb n="KR4d0138_WYG_005-13a"/>
響鐘磬日落歸樵漁客從何方來弭櫂聊踟蹰清景難<lb/>
久駐悵然還問途<lb/>
　　嚴陵灘下作二首<lb/>
世祖龍飛萬國朝故人依舊隱蓬蒿羊裘肯換貂冠貴<lb/>
釣石終齊鳯闕髙共宿客星親帝座貽書直氣壓時豪<lb/>
東京臣子多名節皆自先生鑄此曹<lb/>
帝座髙懸漢客星樵漁今亦想英聲釣臺直下三千尺<lb/>
誰謂先生只釣名<lb/>
<pb n="KR4d0138_WYG_005-13b"/>
　　蘭溪訪呉聖與不遇<lb/>
夕次蘭溪縣溪山照眼明雲端雙塔聳烟際一橋横久<lb/>
旅易悽感舊遊如隔生故人尋不值飄泊若為情<lb/>
　　陸行<lb/>
水落石出溪難行捨舟束装趨路程徒御諠呶烏雀噪<lb/>
衣冠瓌偉兒童驚天寒野逈怯霜露日暮途逺傷蓬萍<lb/>
我生胡為浪自苦濁酒且向燈前傾<lb/>
　　水磑<lb/>
<pb n="KR4d0138_WYG_005-14a"/>
鑿木為機運不休溪邊疊石駃溪流但知隨水能旋轉<lb/>
肯道舂糧不自由輪輻詎為君子器機闗端與小人謀<lb/>
方知抱甕漢隂老混沌何須是假脩<lb/>
　　戲為呉語<lb/>
莫問儂家作底愁細思今古事悠悠只因讀得數行字<lb/>
便覺分為一世憂問舍求田須更以濟時澤物且能休<lb/>
梁谿幸有閒泉石正好歸來作故侯<lb/>
　　絶句<lb/>
<pb n="KR4d0138_WYG_005-14b"/>
殷侯左降惟書字陸相南遷不著書今我新詩三百首<lb/>
坐令二子覺區區<lb/>
　　次退之藍闗韻<lb/>
奏疏螭坳上九天謫官劒浦路三千披陳肝膽成微志<lb/>
䟦涉山川頼壯年緬邈寄書黄犬後凄凉陟岵白雲前<lb/>
君恩欲報知無所清夢時時到日邊<lb/>
　　三衢道中<lb/>
行色虗無裏人聲煙靄間浪紋來縠水地勢逼柯山淺<lb/>
<pb n="KR4d0138_WYG_005-15a"/>
瀬通舟澁飛橋跨石彎風髙雲冉冉灘急水潺潺野逈<lb/>
松篁秀境幽雞犬閒輕装因路險隱耳覺言蠻村釀酤<lb/>
來薄溪鱗買得慳浦晴鳴鴈浴林暝舞鵶還寺僻殿閣<lb/>
古堂虗苔蘚斑僧房清夜宿幽夢到鄉闗<lb/>
　　雜興三首<lb/>
日出霜晴鳥雀呼束装還復戒征途黄牛傍岸將孤犢<lb/>
花鴨浮溪引衆雛橋斷水寒尋野艇路迷山曲問田夫<lb/>
逺遊看盡溪山景待向龍津書作圗<lb/>
<pb n="KR4d0138_WYG_005-15b"/>
歲晚南遷殊未央曉寒霜霰濕征裳煙籠山彩逺増翠<lb/>
風皺溪瀾細漾光嶺雪未銷宫頞粉野梅初發御鑪香<lb/>
誰憐飄泊螭坳史曽向鈞天侍紫皇<lb/>
盡日籃輿山水中毎逢佳處慰飄蓬拂雲古木隂隂日<lb/>
夾岸脩篁細細風逺岫長溪千里碧斷霞殘照半天紅<lb/>
殊方景物隨時好却恨登臨無與同<lb/>
　　戯成絶句三首<lb/>
山色黛眉逺溪聲玉珮珊溪山憐逐客故為結清歡<lb/>
<pb n="KR4d0138_WYG_005-16a"/>
粼粼溪底石五色粲堅圓安得女媧手錬之將補天<lb/>
小艇渡行旅徃來終日操但令人利涉寜復計劬勞<lb/>
　　偶題<lb/>
日照溪光碧起鱗溪頭鴈鶩自成羣可憐獨鶴歸何處<lb/>
萬里相隨一片雲<lb/>
　　玉山道中五首<lb/>
悠悠征騎渡溪巖䟦涉艱難分所甘泉石幾時歸水北<lb/>
風煙今夕過江南日輪杳杳銜青嶂天影茫茫浸碧潭<lb/>
<pb n="KR4d0138_WYG_005-16b"/>
猿鳥不知遷客恨雲間啼叫滿松枏<lb/>
石路凝霜白山村落月纎溪頭一橋小煙外數峯尖髙<lb/>
畝層成級寒沙軟勝鹽江南風景好無那旅愁添<lb/>
乍入江南境登臨慰所懐山林自平逺水石巧縈廻風<lb/>
暖鳥聲媚日斜雲影開故人千里别欲寄一枝梅<lb/>
石蘚紅依日巖松翠耐霜入溪看岫色和月認梅香歲<lb/>
暮旅情惡夜寒燈影光勞生真一夢囬首意茫茫<lb/>
行李逺縠水禪扉依玉山煙嵐數峯秀雲水一溪彎小<lb/>
<pb n="KR4d0138_WYG_005-17a"/>
市晚猶合踈鐘寒自還舊遊如昨日屈指十年間<lb/>
　　望龜峯<lb/>
何日清江使來為碧落趺凝眸望霄漢曵尾謝泥塗霜<lb/>
曉疑曝甲雲横如負圖前知儻可㐲吾欲問𤣥夫<lb/>
　　述懐<lb/>
早遊文翰圃誤齒縉紳塗蘭省為郎久霜臺奮舌孤荷<lb/>
知誠特達勵志敢躊躇屢賜楓宸對親䝉御筆除月卿<lb/>
論鉅禮柱史進寒儒黼座當陽日螭坳載筆初明堂頒<lb/>
<pb n="KR4d0138_WYG_005-17b"/>
政事路寢集簮裾繡案横雕檻天香夾御鑪翠華來寳<lb/>
輦清蹕警嵩呼法駕臨真館芳塵從屬車重瞳瞻日月<lb/>
粹色仰瓊瑜侍立親龍衮書言粲帝謨視朝崇政罷勸<lb/>
講邇英餘麗日明金殿輕風響珮琚漏聲寒淅瀝槐影<lb/>
緑扶踈紫槖陪時彦黄扉寓直廬仙逰疑閬苑清夢豈<lb/>
華胥遇事肯懐祿銜恩寜惜軀惟慙涉道淺豈恨與時<lb/>
迂犬馬知愛主龜蛇思報珠未終青史志一奏皂囊書<lb/>
誰謂爰絲直端同汲黯愚謫官來劒浦襆被出神都感<lb/>
<pb n="KR4d0138_WYG_005-18a"/>
激心獨苦飄零歲巳徂悽悽念終養冉冉歎征途四海<lb/>
盡䝉澤孤臣方向隅願廻天上照一起轍中枯<lb/>
　　短歌<lb/>
周家柱史本吾祖唐室謫仙尤所許垂世空餘道德經<lb/>
傲時且以詩酒名我今去作龍津客學道吟詩真自適<lb/>
也勝騎馬聽朝雞晴壓塵埃雨壓泥<lb/>
　　遣興<lb/>
逰戲清都不記年謫來猶作地行仙龍墀叩額真率爾<lb/>
<pb n="KR4d0138_WYG_005-18b"/>
石馬繫門非偶然野寺山莊隨意宿溪魚村釀不論錢<lb/>
男兒本有四方志出處安時休問天<lb/>
衝涉脩途僕已疲今宵聊復宿沙溪心懐浙右家無耗<lb/>
身在江南路欲迷孤鶩斷霞晴杳杳暝煙荒草晚悽悽<lb/>
登臨誰會悠然意寒日無言又向西<lb/>
風景正髙潔歲律忽峥嶸岸竹森如束山田漫巳耕溪<lb/>
寒幽石出岫逺暮雲横試問螭頭吏誰令向此行<lb/>
　　江南六詠<lb/>
<pb n="KR4d0138_WYG_005-19a"/>
江南山秀色晴光杳靄間一帯平凝愁翠黛數峯孤絶<lb/>
聳煙鬟<lb/>
江南雲片片飛來湘水濵愁絶蒼梧鼓瑟女悵望陽臺<lb/>
行雨神<lb/>
江南月依然照我傷離别故人千里共清光玉臂雲鬟<lb/>
香未歇<lb/>
江南竹霜霰歲寒依舊緑誰向溪邊飬籜龍滴露揺風<lb/>
一林玉<lb/>
<pb n="KR4d0138_WYG_005-19b"/>
江南梅昨夜溪頭玉雪開贈逺欲傳千里恨和煙為折<lb/>
一枝來<lb/>
江南客鬢髮蒼浪不堪摘明時遷逐念前非一夜愁吟<lb/>
霜月白<lb/>
　　宿信州景德寺禪月堂<lb/>
野寺虗堂倚翠㣲雲山極目望中疑溪寒連艦欄干直<lb/>
日暮髙樓皷角悲倒景星河光破碎亂螢燈火影參差<lb/>
貫休髣髴英靈在應笑登臨強賦詩<lb/>
<pb n="KR4d0138_WYG_005-20a"/>
　　巖石邨店有石泉梅橘幽雅可愛<lb/>
巖下鳴泉淅瀝飛誰知山店亦幽竒巳過野橘分金日<lb/>
未見寒梅噴雪時旋洗雲秔炊白玉自挑霜菔縷青絲<lb/>
慇懃賦詠留巖石他日重來覔舊詩<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_005-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻三十四</head>
    <p>
<pb n="KR4d0138_WYG_034-1a"/>
欽定四庫全書<lb/>
　梁谿集巻三十四　　　　　　宋　李綱　撰<lb/>
　　表本詔書下<lb/>
　　　建炎擬詔<lb/>
　　　　勑牓詔<lb/>
　　　　戒諭武臣詔<lb/>
　　　　撫諭河北河東路詔<lb/>
　　　　勑牓獨留中原詔<lb/>
<pb n="KR4d0138_WYG_034-1b"/>
　　　　戒勵士風詔<lb/>
　　勑牓詔<lb/>
朕以菲徳獲承宗祧以臨士民之上屬時多艱未知攸<lb/>
濟慄慄危懼若將隕于深淵洪惟祖宗膺受天命覆育<lb/>
函夏百有七十餘載徳隆恩普振古所無道君太上皇<lb/>
帝以憂勤而内禪孝慈淵聖皇帝以㳟儉而纂圗海内乂<lb/>
安蒼生䝉福適金人之入寇挾詐謀以欵師待以不疑<lb/>
堕其姦計神都失金湯之險翠華有沙漠之行二聖既<lb/>
<pb n="KR4d0138_WYG_034-2a"/>
遷六宫皆從迨朕叔父弟昆宗室戚屬悉被驅逼禍故<lb/>
之臻亦古未有是用夙夜震悼于朕心念父兄幽辱于<lb/>
敵廷憫生靈重罹於兵革飲泣嘗膽不遑寕居惟爾四<lb/>
方士民抱負忠義其伊恤朕躬以共濟於艱難以致安<lb/>
于宗社載念行在將士適當隆暑暴露之久尤軫朕懷<lb/>
當時加犒設州縣民户募師勤王調發之煩誠可嘉憫<lb/>
當厚與撫循賦斂之厚當議蠲减法令之弊當議改更<lb/>
潰兵為盗因間虜掠殘破郡邑雖已降赦令當遣使招<lb/>
<pb n="KR4d0138_WYG_034-2b"/>
集許令自新贓吏為姦乘時掊克重困吾民罪不可貸<lb/>
當遣使按治寘于典憲靖康之間忠義敢言之士或至<lb/>
竄逐當悉召還今日以往智謀竒畫之人如能獻陳當<lb/>
悉擢用旁招俊乂竄黜姦回協成治功以篤中興之烈<lb/>
於虖天下之士大夫未忘我之祖宗當同心以相扶天<lb/>
下之軍民不顯淪于異域當協力以保守國勢既昌天<lb/>
命益固庶幾鄰敵悔禍奉還鑾輿則予一人以寜爾亦<lb/>
有無窮之聞不其韙歟故兹詔示想宜知悉<lb/>
<pb n="KR4d0138_WYG_034-3a"/>
　　戒諭武臣詔<lb/>
朕惟祖宗創業守成埀二百年涵飬士大夫至矣靖康<lb/>
變故仕於中都者曽無伏節死難之士而偷生取容何<lb/>
其衆也甚者乘時為姦靡所不至實為中國羞公議弗<lb/>
容姑取跡狀尤顯著者量加竄黜以為臣子之戒夫節<lb/>
義正所以責學士大夫也至於武臣卒伍理當濶畧以<lb/>
責後效惟王宗濋首引衛兵逃遁致都城失守不可不<lb/>
責其餘姑務含容一切不問咨爾有衆其體至懷故兹<lb/>
<pb n="KR4d0138_WYG_034-3b"/>
詔諭各宜知悉<lb/>
　　撫諭河北河東詔<lb/>
勑河北河東諸路州縣守臣將帥忠義軍民等朕惟祖<lb/>
宗徳澤在民垂二百年天下乂安靡有變故而宣和靖<lb/>
康以來國家多難金人内侮道君太上皇帝下哀痛之<lb/>
詔講揖遜之禮比徳堯舜古今鮮倫孝慈淵聖皇帝以<lb/>
恭儉之徳爰受内禪海内欣戴日徯治康而朞嵗之間<lb/>
戎馬再侵墮敵姦計但以講和一事終至宗社阽危既<lb/>
<pb n="KR4d0138_WYG_034-4a"/>
盡取玉帛子女公私財力為之耗竭乃始劫遷二聖中<lb/>
宫洎皇族尊幼中外婣戚以行侵陵之禍振古未有朕<lb/>
以介弟受命總師臣民推戴廹以大義入繼大統重念<lb/>
父兄之辱飲泣嘗膽疾首痛心願與天下忠臣義士共<lb/>
濟艱難而近者使臣來自朔郡審聞兩路守臣義不愛<lb/>
生誓以死守彼雖憑恃甲兵之衆敢肆攻圍而能率勵<lb/>
士民屢摧其勢其忠義軍民等倡義結集動以萬計邀<lb/>
擊其後功績茂著朕甚嘉之夫河北河東國之屛蔽也<lb/>
<pb n="KR4d0138_WYG_034-4b"/>
朝廷豈忍輕棄靖康之間特以金人憑陵不得已割地<lb/>
賂之將以保全宗社止兵息民而金人不道攻破都城<lb/>
易姓改號劫鑾輿以北遷則河北河東之地又何割哉<lb/>
已命遣師以為應援爾兩路州縣守臣及忠義之士如<lb/>
能竭力捍禦保有一方及糾集師徒力戰破賊者至建<lb/>
炎二年當議疇其勲庸授以節鉞其餘官吏軍兵第加<lb/>
優賞應税賦貨財悉許移用官吏將佐悉許辟置朝廷<lb/>
更行量力應副為國藩屏以昭茂功庶幾中原弭寜生<lb/>
<pb n="KR4d0138_WYG_034-5a"/>
靈休息天而悔禍二聖有可還之期則予一人膺受多<lb/>
福爾亦有無窮之聞不其韙與故兹詔示想宜知悉<lb/>
　　勑牓獨留中原詔<lb/>
朕惟祖宗都汴垂二百年天下乂安重熈累洽未嘗少<lb/>
有變故承平之乆超軼漢唐比年以來圖慮弗臧禍生<lb/>
所忽金人一嵗之間再犯都城信其詐謀終堕詭計盡<lb/>
取金帛子女遂邀二聖鑾輿六宫戚屬悉擁以行非常<lb/>
之禍振古未有四海臣子孰不痛心肆朕纂承永念先<lb/>
<pb n="KR4d0138_WYG_034-5b"/>
烈眷懷舊京澘然出涕思欲整駕還京謁欵宗廟以慰<lb/>
士大夫軍民之心而兵火之餘民物如故朕之父母兄<lb/>
弟宗族靡有留者顧瞻宫室何以為懷是用權時之宜<lb/>
法古廵狩駐蹕近甸號召軍馬以防金人秋高氣寒再<lb/>
來入冦朕將親督六師以援京師及河北河東諸路與<lb/>
之决戰已詔迎元祐太后逮遣六宫及衛士家屬置之<lb/>
東南朕與羣臣將留中原以為爾京城及萬民百姓請<lb/>
命于皇天庶幾天意昭答中國之勢浸強歸宅故都迎<lb/>
<pb n="KR4d0138_WYG_034-6a"/>
還二聖以稱朕夙夜憂勤之意應在京屯兵聚糧修治<lb/>
樓櫓器具並令留守司京城所户部疾速措置施行咨<lb/>
爾士大夫軍民體朕至懷無有疑慮故兹詔示想宜知<lb/>
悉<lb/>
　　戒勵士風詔<lb/>
朕觀古之為士者何其分義之明而忠厚之至也承平<lb/>
之時靡好爵享豐禄相與同安榮多事之際不擇地不<lb/>
茍免相與同患難故人之好我至於示我周行王事靡<lb/>
<pb n="KR4d0138_WYG_034-6b"/>
盬至於不遑啓處而鹿鳴四牡之詩作先王之澤可謂<lb/>
盛矣祖宗涵飬士類垂二百年教以禮樂風以詩書班<lb/>
爵以貴之制禄以富之於士無負而士之所以圗報國<lb/>
家者不能無愧於古人日者二聖播遷宗社幾至於顛<lb/>
覆而伏節死難者罕有所聞其故何哉肆朕纂承慨然<lb/>
思任羣材相與協濟修政事繕兵甲以奉迎鑾輿而士<lb/>
大夫奉公者少營私者多狥國者稀謀身者衆乞去則<lb/>
必以疾病為辭㳂檄以自便者相望於道途避寇而去<lb/>
<pb n="KR4d0138_WYG_034-7a"/>
官者日形於奏牘甚者至假託親疾不俟報而東下挈<lb/>
家而逺遁夫禮義㢘恥正所以責士大夫也所守如此<lb/>
朕何望焉豈朕初嗣大位所以訓告者未至歟將士大<lb/>
夫狃於故習而未能遽革歟已詔甚失節者寘之極典<lb/>
其次投之逺方為多士萬世之戒矣其自今已往各㳟<lb/>
乃職一乃心助予一人克復大業底綏四方以匹休於<lb/>
隆古敢有弗率弗廸尚蹈前愆在内委御史臺在外委<lb/>
監司彈劾以聞邦有常刑朕不敢赦故兹詔示想宜知<lb/>
<pb n="KR4d0138_WYG_034-7b"/>
悉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻三十四<lb/>
</p>
<p>
</p>
  </div>
</body>
</text>
</TEI>
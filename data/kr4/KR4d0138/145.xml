<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十五</head>
    <p>
<pb n="KR4d0138_WYG_145-1a"/>
欽定四庫全書<lb/>
　梁谿集巻一百四十五　　　宋　李綱　撰<lb/>
　　迂論一<lb/>
　　　論創業撥亂之主用人<lb/>
　　　論骨鯁敢言之士　　論君臣相知<lb/>
　　　論君子小人之勢　　論君子小人之分<lb/>
　　　論天人之理<lb/>
　　論創業撥亂之主用人<lb/>
<pb n="KR4d0138_WYG_145-1b"/>
古之創業撥亂之主必有一世之英材起而輔翼之卒<lb/>
然相遇于草昧之中非知之難用之為難而能盡其用<lb/>
為尤難也知而不能用與不知同用而不能盡與不用<lb/>
同知其材而能盡用之惟高祖為然高祖因蕭何而知<lb/>
韓信設壇場拜以為大将中分麾下之兵使之定三秦<lb/>
虜魏豹擒夏説破趙二十萬衆脅燕平齊卒滅項羽豈<lb/>
特信之功哉高祖能盡其用也因魏無知而知陳平以<lb/>
為䕶軍盡䕶諸将捐黄金四萬斤使間楚之君臣不問<lb/>
<pb n="KR4d0138_WYG_145-2a"/>
出入而楚之君臣果以疑疏遂至于亡出六竒計而天<lb/>
下遂定豈特平之智哉高祖能盡其用也至于子房蕭<lb/>
曹則高祖素所自知也何守筦籥餽調兵參從征伐攻<lb/>
城畧池而子房運籌帷幄之中决勝千里之外謀合志<lb/>
從無不盡其用者彼韓信陳平皆嘗從楚以策干羽弗<lb/>
能用也而羽之骨鯁之臣如亞父鍾離昧之徒一為漢<lb/>
所間遂疑逺之用而弗能盡也楚漢之所以興亡雖其<lb/>
故多端而大要在此故高祖置酒雒陽南宮使通侯諸<lb/>
<pb n="KR4d0138_WYG_145-2b"/>
将言已之所以得天下而項氏所以失之者高起王陵<lb/>
言其故而高祖推明子房蕭何韓信之功以謂彼皆人<lb/>
傑吾能用之此吾所以取天下也項羽有一范増而不<lb/>
能用此所以為我禽也嗚呼若高祖者其可謂知所以<lb/>
取天下之要歟<lb/>
　　論骨鯁敢言之士<lb/>
自古敵國及将為姦亂之臣惟畏骨鯁敢言之士何哉<lb/>
夫所謂骨鯁敢言之士當大變必有非常之謀臨大難<lb/>
<pb n="KR4d0138_WYG_145-3a"/>
必有不可奪之節能格其君之非能副其民之望而國<lb/>
之所恃以安此固敵國及将為姦亂之臣之所深畏也<lb/>
楚欲羸師以誘隨而憚季梁晉欲假道於虞以伐虢而<lb/>
憚宮之竒陳平為漢謀楚則曰彼項王骨鯁之臣亞父鍾<lb/>
離昧之属不過數人耳能捐數萬斤金反間其君臣破<lb/>
楚必矣淮南王安欲謀反獨憚汲黯則曰黯好直諫守<lb/>
節死義至説公孫𢎞大将軍如發䝉耳而曹操遺孫權<lb/>
書亦詭辭令取張昭以効赤心張昭者權之重臣好直<lb/>
<pb n="KR4d0138_WYG_145-3b"/>
諫而不屈者也惟明主為能不為間言之所惑聽用而<lb/>
崇奨之故隨侯聞季梁之言懼而脩政楚不敢伐漢武<lb/>
推汲黯為近古社稷之臣不冠不見而淮南寝謀孫權<lb/>
待張昭益厚而魏不敢加兵至虞公項羽則不然此宮<lb/>
之竒去而虞所以為晉禽亞父乞骸而楚所以為漢滅<lb/>
也悲夫<lb/>
　　論君臣相知<lb/>
昔之君臣所以能有為于世必其相知之深而相與之<lb/>
<pb n="KR4d0138_WYG_145-4a"/>
誠如腹心手足之于一身父子兄弟之于一家不事形<lb/>
迹無所疑間忌媢䜛慝者不能容其姦然後可以建非<lb/>
常之功而定大業自漢以來高祖視蕭何如左右手處<lb/>
子房于帷幄之中光武之于耿鄧元帝之于王導太宗<lb/>
之于房杜皆出入卧内委以腹心故能創業中興光有<lb/>
天下而憲宗得一裴度武宗得一李徳裕皆付任不疑<lb/>
以責成功而唐之紀綱號令遂以復振君臣㑹遇之際<lb/>
顧不重哉齊公之于管仲一則仲父二則仲父而管仲<lb/>
<pb n="KR4d0138_WYG_145-4b"/>
之言亦曰知而不能用害霸也用而以小人間之害霸<lb/>
也先主之于孔明自以謂猶魚之有水舉蜀國以聽之<lb/>
而自二十罰以上孔明皆親不以為専不如是不足以<lb/>
霸諸侯而據一方况其大者乎若夫且用而且疑之來<lb/>
䜛賊之口行譖愬之言有所施為則疑曰不然有所薦<lb/>
進則疑曰不可而欲須功業之成譬猶掣肘而求善書<lb/>
縶足而求逺至召醫師不使之投藥石而責以起死之<lb/>
功用梓人不使之掄棟楹而責以無覆壓之患盖亦難<lb/>
<pb n="KR4d0138_WYG_145-5a"/>
矣古人有辭三公之位而灌園棄萬鍾之禄而不顧者<lb/>
彼豈獨輕富貴哉誠難于受任故也<lb/>
　　論君子小人之勢<lb/>
君子小人如氷炭然勢不兩立常相為勝負而君子之<lb/>
勢常不足以勝小人有國者用君子則治安用小人則<lb/>
危亂人主非甚無道未嘗不欲進君子而退小人卒之<lb/>
君子常退小人常進治安之世少而危亂之世多其故<lb/>
何哉則操術使之然也君子之操術其自待者重而去<lb/>
<pb n="KR4d0138_WYG_145-5b"/>
就輕于廢興曰有命於得之不得曰有義自非人主卓<lb/>
然有高世之姿其明足以知人其誠足以任人則君子<lb/>
亦将不與世競退而自樂其道非特如此而已用之治<lb/>
國不委已而從人必使由于吾之規矩凖繩之中逆人<lb/>
之所順而強人之所劣類非中材之主所能堪此所以<lb/>
尤易舎而難合也至于小人則不然其自待者薄不顧<lb/>
禮義亷耻而惟利之為從富貴爵禄决性命以争之故<lb/>
不得于其君則已一得于君則膠固而不可拔盖其操<lb/>
<pb n="KR4d0138_WYG_145-6a"/>
術必有小忠以結其主之知必有秘計以中其主之欲<lb/>
必阿諛順㫖以聲色燕安為之餌屈已厚賂以買其主<lb/>
之左右親暱以知其動静而迎合其意故自中材之主<lb/>
鮮不惑之及其得志則傲然無所忌憚排擯忠良援引<lb/>
黨與豐已殖私而視國家之安危存亡如秦人視越人之<lb/>
肥瘠恬不加恤故古之用小人者必至于家國俱敗而<lb/>
後已雖至于敗而其君猶有念之而弗釋者此小人之<lb/>
進所以為有國者之所深戒也姑取漢唐以來用小人之<lb/>
<pb n="KR4d0138_WYG_145-6b"/>
效數事明之元帝信任石顯委以政事而顯為人巧慧<lb/>
習事能探人主微㫖内深賊持詭辯以中傷人忤恨睚<lb/>
眦輙被以危法自知擅權事柄在掌握乃時歸誠取一<lb/>
信以為驗嘗使出外先自白恐後漏盡閉宮門請以詔<lb/>
開門上許之顯故投夜還如所言後果有告顯専命矯<lb/>
詔開宮門者天子聞而笑之益憐顯賞勞尤厚顯以故<lb/>
能譖蕭望之令自殺而周堪劉更生坐廢錮不復進用<lb/>
張猛京房陳咸賈捐之之屬皆抵刑戮而與牢梁五鹿充<lb/>
<pb n="KR4d0138_WYG_145-7a"/>
宗結為黨友諸附倚者皆得寵位此豈非以小忠結其<lb/>
主之知耶高宗欲立武后許敬宗李義府揣知其㫖朝<lb/>
獻策而暮進用乃與王徳儉袁公瑜侯善業之徒相推<lb/>
轂濟其姦誅棄骨鯁大臣如長孫無忌褚遂良郝處俊<lb/>
來濟之屬皆不免故武后得肆志攘取威柄天子歛衽<lb/>
而國祚移此豈非以秘計中其主之欲邪明皇罷張九齡<lb/>
而相李林甫也林甫善刺上意而養君欲每奏請必先<lb/>
賂遺左右審視微㫖以固恩信至饔夫御婢皆所欵厚<lb/>
<pb n="KR4d0138_WYG_145-7b"/>
故天子動静必具得之明皇任之不疑深居燕適沉蠱<lb/>
袵席而致天寳之亂林甫死楊國忠繼之恃内援與禄<lb/>
山争寵謂其跋扈不足圗故激怒之使必反以取信禄<lb/>
山既叛獨哥舒翰将兵二十萬守潼闗可以控險拒之<lb/>
而國忠疑其反已且誅君側之惡從中督戰翰遂以敗<lb/>
及陳元禮之變身死家破雖悔亦無及矣此豈非必至<lb/>
于家國俱敗而後已耶徳宗奉天之變起于盧杞故涇<lb/>
軍之亂呼于市曰不奪而商人僦質矣不税而間架除<lb/>
<pb n="KR4d0138_WYG_145-8a"/>
陌矣其召怨挻亂皆杞為之既狩奉天姜公輔請挾朱<lb/>
泚以行杞以百口保其不反而泚果為涇軍所立渾瑊<lb/>
請道乾陵掎角以破賊杞以謂驚動陵寝請道漢谷而<lb/>
賊果拒隘不得進六師幾殆李懐光自河北赴難數破<lb/>
賊杞懼其見帝斥已即譎奏曰懷光勲在社稷賊憚之<lb/>
破膽若許來朝則犒賜留連失事機不如席勝使平京<lb/>
師破竹勢也徳宗然之詔無朝懐光怏怏無所發遂謀<lb/>
反其後雖斥而徳宗念之不衰嘗語李泌曰世謂盧杞<lb/>
<pb n="KR4d0138_WYG_145-8b"/>
姦邪朕獨不知何也泌對曰天下皆知其姦邪而陛下<lb/>
獨不知乃所以為姦邪也此豈非雖至于敗而其君猶<lb/>
有念之而弗釋者邪嗚呼小人之情狀多矣惟人主澹<lb/>
然無欲而明足以察之使小人無所施其巧庻幾乎君<lb/>
子可進而治安可期也詩曰譬彼飛蟲時亦弋獲易曰<lb/>
大君有命開國承家小人勿用有國家者可不深戒之<lb/>
哉<lb/>
　　論君子小人之分<lb/>
<pb n="KR4d0138_WYG_145-9a"/>
君子小人之分義與利公與私而已夫謀身之智周則<lb/>
愛君之仁薄慮國之計至則保身之術䟱是二者不可<lb/>
得而兼也韓非曰自營為私背私為公惟君子為能勝<lb/>
已之私而公生明故所見皆逺者大者惟其所在與天<lb/>
下國家同其休戚雖無心于謀身而身常安所謂非以<lb/>
其無私邪故能成其私者也有至于蹈禍則其不幸然<lb/>
也小人之智不過于自營而私生暗故所見皆小者近<lb/>
者惟利于己之為從雖區區欲保其身而常至于不可<lb/>
<pb n="KR4d0138_WYG_145-9b"/>
保所謂泛乎其知利而不知其害者也有得以茍免則<lb/>
其幸然也故有國家者君子常欲其在内而小人常欲<lb/>
其在外君子可以處腹心而小人可以備役使茍倒置<lb/>
之則必至于敗亡者非其材智之不足心術使之然也<lb/>
趙高之于秦也不可謂無材智其為已之謀至矣不知<lb/>
二世亡而族亦誅虞世基之于隋也亦不可謂無材智<lb/>
其為已之謀至矣不知煬帝亡而族亦不免于禍楊國<lb/>
忠之智非不足知禄山之叛而哥舒翰之兵出闗必敗<lb/>
<pb n="KR4d0138_WYG_145-10a"/>
盧杞之智非不足以知朱泚之變而李懐光之不許朝<lb/>
必反然且故激之使然者其意以謂哥舒之敗懐光之<lb/>
反禍雖在國而未及于已使哥舒反斾以誅君側之惡<lb/>
懐光見君而斥朝政之失則已且受其害故安為之而<lb/>
不知其終不能以自免也推此則小人之用心亦可見<lb/>
矣善乎范祖禹之論曰所謂小人者利于已而不利于<lb/>
人則為之害于國而不害于家則為之曽不知不利于<lb/>
人亦将不利于已害于國亦将害于家故古之用小人<lb/>
<pb n="KR4d0138_WYG_145-10b"/>
者必至于家國俱亡而後已其真知言歟<lb/>
　　論天人之理<lb/>
天人之理一也人事盡至于不可奈何然後可以歸之<lb/>
于天譬猶農夫之治田耕耘之功既至而遇水旱乃可<lb/>
曰天實饑之也醫師之治病藥石之功既至而猶不起<lb/>
乃可曰天實死之也今未嘗力耕耘而望嵗于天未嘗<lb/>
投藥石而責命于天其可乎古之君子以在天者不可<lb/>
知而盡其在人者故立人之朝卒然遇非常之變故及<lb/>
<pb n="KR4d0138_WYG_145-11a"/>
察事理之将然必力争而救止之雖得罪至於蹈死而不<lb/>
悔其意以謂吾知盡夫人事而已幸而時君聽之可以<lb/>
轉危亡而為安存庸詎知人之非天也不幸而不聽至<lb/>
于得罪而死然後可以歸之于無可奈何曰天也非人<lb/>
之所能為也君子亦無憾焉方西漢之末天将以王氏<lb/>
間漢故使以外戚輔政而假之權其梓柱生枝葉扶䟱<lb/>
之祥與夫漢二百年當再受命知數者類能言之豈非<lb/>
天哉然而王氏在位劉向上䟽反覆指明其言痛切發<lb/>
<pb n="KR4d0138_WYG_145-11b"/>
于至誠雖結怨而不恤其後京兆尹王章因日食之變<lb/>
奏封事極論王鳯遂死獄中更哀平之世而王莽因以<lb/>
簒漢方李唐之初天将以武氏間唐故使之蓄于宮中<lb/>
而為之兆其祕䜟之所載李淳風嘗言于太宗而濫李<lb/>
君羡之誅豈非天哉然而武后之立褚遂良叩頭流涕<lb/>
力争長孫無忌郝處俊之属和之皆坐竄徙其後上官<lb/>
儀因高宗之怒復深論之将使之草廢詔而不果竟以<lb/>
斥死中宗既廢而武后因以革唐向使成帝感悟劉向<lb/>
<pb n="KR4d0138_WYG_145-12a"/>
王章之言抑退外戚而進用宗室必無王莽簒弑之禍<lb/>
高宗感悟褚遂良上官儀之言不立后雖已立而廢之<lb/>
必無武氏革命之事言雖切至于得罪以死而卒不能<lb/>
止者天也數子者其言如此雖死而不悔者不以天廢<lb/>
人也君子以謂知所守焉今不盡人事而一切歸于天<lb/>
曰時數當爾天實使然聞數子之言則笑之曰是将以<lb/>
一簣而障江河之潰以一木而支大厦之傾多見其不<lb/>
知量也是果足以知天人之理哉悲夫此後世之所以<lb/>
<pb n="KR4d0138_WYG_145-12b"/>
人事每每不脩而悉委之于天也欲無危亂得乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百四十五<lb/>
</p>
<p>
</p>
  </div>
</body>
</text>
</TEI>
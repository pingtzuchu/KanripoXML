<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻七</head>
    <p>
<pb n="KR4d0138_WYG_007-1a"/>
欽定四庫全書<lb/>
　梁谿集巻七　　　　　　　宋　李綱　撰<lb/>
　　古律詩三<hi>自入建陽及抵沙陽庚子嵗已後作七十首</hi>
　　　贈舅氏吳子和　　　自建陽泛舟至建安<lb/>
　　　建溪再得雪鄉人以為宜茶<lb/>
　　　天寧老齊珏録慶餘師開堂䟽見示<lb/>
　　　梅花二首　　　　　劒浦道中二首<lb/>
　　　自建安陸行至劒浦　劒潭<lb/>
<pb n="KR4d0138_WYG_007-1b"/>
　　　雙溪閣　　　　　　沙陽<lb/>
　　　平津晩望　　　　　抵沙陽之夕民居延火<lb/>
　　　除夜　　　　　　　元日<lb/>
　　　立春日　　　　　　春詞二十首<lb/>
　　　用韻賦梅花三首　　再賦一首<lb/>
　　　吳鄧同遊陳氏園<lb/>
　　　鄧純彦家蘭盛開見借一本四首<lb/>
　　　次韻陳介然幽蘭翠栢之作幽蘭二首翠栢二<lb/>
<pb n="KR4d0138_WYG_007-2a"/>
　　　　首　　　　　　　次韻鄧志宏梅花<lb/>
　　　上元日二首　　　　墨戲六首<lb/>
　　　偃風頂雨絶句　　　再用陳園韻示鄧志宏<lb/>
　　　惜花<lb/>
　　　乘興逰鄧季明園池邀志宏同㑹再賦陳園韻<lb/>
　　　招陳幾叟小飲<lb/>
　　　志宏以墨戲見遺并貺古風次韻答之且歸其<lb/>
　　　　畫　　　　　　　再用奴字韻呈幾叟<lb/>
<pb n="KR4d0138_WYG_007-2b"/>
　　　以墨戲歸志宏復有詩來次韻<lb/>
　　　再次韻<lb/>
　　　志宏復有詩來再賦兩篇為報<lb/>
　　贈舅氏吳子和<lb/>
契濶從來歎歳隂幸因謫宦欵清襟犯顔逆耳事已往<lb/>
問舍求田意轉深豈有聲名驚海㝢且忻山水共登臨<lb/>
渭陽情重知何贈玉佩瓊琚稱我心<lb/>
　　自建陽泛舟至建安<lb/>
<pb n="KR4d0138_WYG_007-3a"/>
一葉輕舠漾碧流却憐舟子觧操舟急灘亂石疑難渡<lb/>
短檝輕橈反自由去國飄零同泛梗凌波超忽逐飛鷗<lb/>
建溪百里纔終日過盡千巖萬壑幽<lb/>
　　建溪再得雪鄉人以為宜茶<lb/>
閩嶺今冬雪再華清寒芳潤最宜茶泛甌欲鬭千金價<lb/>
著樹先開六出花圭璧自須呈瑞質旗槍未肯放靈芽<lb/>
傳聞龍餅先春貢已到鈞天玉帝家<lb/>
　　天寧老齊珏録慶餘師開堂疏見示<lb/>
<pb n="KR4d0138_WYG_007-3b"/>
一别閩山三十年重來相見兩依然煩師録示當時語<lb/>
猶喜曹溪一𣲖傳<lb/>
　　梅花二首<lb/>
寒梅昨夜洩春光標格依然壓衆芳褭褭露枝團玉白<lb/>
輕輕烟蕋簇金黄瑶妃謫墮溪村寂雪片飄殘月徑香<lb/>
却笑漢宫争寵女競將嬌額學新粧<lb/>
數枝玉雪小溪濵先得陽和一㸃春冷豔幽姿難與並<lb/>
暗香䟱影孰為鄰廣平不害心如鐵和靖須知句有神<lb/>
<pb n="KR4d0138_WYG_007-4a"/>
亦對寒芳動詩興却嫌標格太凊真<lb/>
　　劒浦道中二首<lb/>
宿霧霏霏隐翠嵐傍溪幽石自巉巖樵歌遞響來危徑<lb/>
漁網連舟集小潭野渡無人閒寂寂林花著雨落毶毶<lb/>
誰知逐客凄凉意歳宴南遷劒浦南<lb/>
此去平津路匪遥嶺雲溪雨自蕭蕭山深㵼澗泉長響<lb/>
地暖凌寒草不凋放逐却教窮水石登臨因得狎漁樵<lb/>
誰憐澤畔人憔悴更把騷辭賦大招<lb/>
<pb n="KR4d0138_WYG_007-4b"/>
　　自建安陸行至劒浦<lb/>
聞道延平黯淡灘舟行至此慘愁顔千金素佩垂堂戒<lb/>
九折寧辭去路艱渉險雖知憑信義藏幽須信足神姦<lb/>
勞生自取那惆恨只羨飛雲自在閒<lb/>
　　劒潭<lb/>
當時神劒埋豐城鬱鬱光氣衝斗星千年古獄斸幽扄<lb/>
下得至寳雙青萍雌雄不知誰與名拭以異土聊發鉶<lb/>
龍文星彩愈晶熒正晝無影魑魅驚雄飛霄漢隨雷霆<lb/>
<pb n="KR4d0138_WYG_007-5a"/>
雌躍淵水歸延平没人下瞰風濤生天矯化作虯龍形<lb/>
茂先博識非無憑神物終合信有徵沈沈潭影含虛明<lb/>
寳氣乆秘必復呈㑹當探取搜元精佩服坐能驅百靈<lb/>
姦諛膏血紛羶腥與爾相攜逰太清<lb/>
　　雙溪閣<lb/>
凌虛髙閣枕雙溪四出飛簷鳥翼齊山鏁煙光青合匝<lb/>
水分丁字碧凄迷蟠虬舊化張公劒翥鳯今留魯國題<lb/>
放逐因能窮勝賞登臨那惜醉如泥<lb/>
<pb n="KR4d0138_WYG_007-5b"/>
　　沙陽<lb/>
沙陽雖僻左風土冠閩城誰知亂山裏有此膏壤平邑<lb/>
屋號華麗谿山倍澄明七峯轉月色十里無灘聲民俗<lb/>
素康阜士夫多俊英食饒魚稻美䕃有松竹清筦庫職<lb/>
易辦塵勞念尤輕蕭然飄泊迹忘此羇旅情忽忽歳改<lb/>
律欣欣木向榮何當脫拘縳春畆得躬耕<lb/>
　　平津晩望<lb/>
春入沙陽花滿林七峯倒影碧沈沈飢鳶掠水盤旋乆<lb/>
<pb n="KR4d0138_WYG_007-6a"/>
戲鴨浮溪演漾深風景只添流落恨烟光遥鏁别離心<lb/>
浙西三月無消息始信家書抵萬金<lb/>
　　余扺沙陽之夕民居延火幾爇官局因念以論水得<lb/>
　　　罪復以火驚殊可笑歎戲成此詩<hi>余生辰已未火甲申水</hi>
囊封論水謫天涯纔到沙陽火復隨本為𤣥冥遭放逐<lb/>
却因回禄更驚疑生辰端是窮申未學易何曽悟坎離<lb/>
爛額焦頭那足惜只愁蓬跡乆飄移<lb/>
　　除夜<lb/>
<pb n="KR4d0138_WYG_007-6b"/>
年來三百六十日忽忽過盡唯今宵天涯逺謫罪未解<lb/>
家問乆缺心無聊强傾濁酒慰愁獨坐對寒燈尤寂寥<lb/>
鐘鳴漏盡不成寐世事又屬明年朝<lb/>
　　元日<lb/>
去年元日朝明堂對立玉皇香案傍今年元日謫沙陽<lb/>
獨在天涯家一方君恩未報已飄泊親老欲養徒徬徨<lb/>
東風囬首帝鄉逺白雲望斷吳天長<lb/>
　　立春日<lb/>
<pb n="KR4d0138_WYG_007-7a"/>
春風吹到海南邊氣候渾如二月天幡勝戴來聊應節<lb/>
皷簫鳴處已祈田花梢柳眼争明媚溪色山光愈翠鮮<lb/>
生菜春盤誰與送玉人纎手自嬋娟<lb/>
　　春詞二十首<lb/>
　余謫沙陽寓居興國佛祠寢西小軒春至梨花盛開<lb/>
　玉雪可憐脩篁嘉木幽禽百囀毎晨坐讀書午睡初<lb/>
　醒把酒寓目慨然感懐因成春詞二十篇以紀景物<lb/>
　可以興可以怨庶幾乎詩人之㫖覽者無誚焉<lb/>
<pb n="KR4d0138_WYG_007-7b"/>
一樹梨花傍小軒結根幽寂更芳妍東君有意憐流落<lb/>
故遣瑶姿堕目前<lb/>
晩來急雨作輕寒只恐梨花落㸃殘喚起小童窓外看<lb/>
玉妃何事淚欄干<lb/>
花開好鳥曉關關驚覺幽牕小夢殘宿酒未醒人早起<lb/>
透簾紅日上三竿<lb/>
蕭蕭檻外翠琅玕瘦節䟱枝特地寒誰謂幽居太寥閴<lb/>
此君長此結清歡<lb/>
<pb n="KR4d0138_WYG_007-8a"/>
春光淡蕩一畨新花氣氛氲惱殺人只恐花飛春又老<lb/>
須將酩酊對芳辰<lb/>
清晨開巻坐幽牕深注爐煙一縷香汲水養花顔色好<lb/>
向人端似炫新粧<lb/>
春日遲遲午睡濃夢魂飛過浙江東無端花底間關舌<lb/>
喚起搔頭兩鬢蓬<lb/>
寂寂春林杜宇啼勸人只道不如歸我今歸思何須勸<lb/>
借爾翩翻兩翅飛<lb/>
<pb n="KR4d0138_WYG_007-8b"/>
春色困人渾似酒花枝照眼恰如人東君若解憐愁客<lb/>
莫使花飛减却春<lb/>
漠漠輕煙度短牆春寒料峭怯羅裳惜春只怕多風雨<lb/>
雲影披離漏日光<lb/>
幽禽百囀舌如簧院宇深深花木香飄泊傷春惟泥酒<lb/>
不知林外已斜陽<lb/>
誰使鳴禽自在啼感春端似惜芳時一枝暫寄休饒舌<lb/>
静處須防挾彈兒<lb/>
<pb n="KR4d0138_WYG_007-9a"/>
春來南國藹韶光百卉嫣然競早芳語燕啼鶯將婉孌<lb/>
遊蜂舞蝶已顛狂<lb/>
青鳥飛來動檻花翠衿紺趾哢交加向人自解傳消息<lb/>
疑是來從阿母家<lb/>
㣲月籠雲黯淡明忽聞索索雨來聲可憐窓外梨花老<lb/>
一夜飄殘雪片輕<lb/>
聒聒鳴鳩喚雨來蕭蕭寒響滴空堦不知逐客傷春恨<lb/>
多少殘英㸃翠苔<lb/>
<pb n="KR4d0138_WYG_007-9b"/>
飄風驟雨餉時間墮蕋飛花滿地殷自是羣芳將結實<lb/>
非關風雨故摧殘<lb/>
桃花零落逐風飛地上紅多枝上稀春色陡然歸豔杏<lb/>
梢頭還欲衒芳菲<lb/>
南方春早花亦早爛熳開盡枝頭紅記得上林當此際<lb/>
遊人殊未探芳叢<lb/>
一年春事遽如許千里旅愁何似生濁酒飲餘惟五合<lb/>
殘書讀盡忽三更<lb/>
<pb n="KR4d0138_WYG_007-10a"/>
　　用韻賦梅花三首<lb/>
寒梅幾樹開前村靚粧綽約歸仙魂横斜影落石溪淺<lb/>
皓潔色洗煙嵐昏幽香暗動松竹徑清格自羞桃李園<lb/>
窮冬萬里霜雪積獨得一㸃陽和温氷姿最宜夜月白<lb/>
玉彩更炫朝霞暾明妃失意去朔漠阿嬌無寵扃長門<lb/>
芳容寂寂誰復顧雅意耿耿今何言天涯相對且相樂<lb/>
為爾吸盡黄金樽<lb/>
草木凍死山中村惟有梅花能返魂孤根不怕雪霜苦<lb/>
<pb n="KR4d0138_WYG_007-10b"/>
冷豔似笑風雲昏披芳獨占歳寒地擢秀肯待春風園<lb/>
溪邊寒影自的的月裏皓色還温温飄零䟱雨夕煙瞑<lb/>
厭浥清露晨光<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>玉妃遊戲隘崑閬縞衣飛出瑶臺門<lb/>
幽姿耿介不可狎欲問所以難為言嗅花嚼蕋更奇絶<lb/>
侑我一醉玻璃罇<lb/>
雲山縹緲煙水村嫣然顧我驚離魂凝情不語自脉脉<lb/>
旅愁易感方昏昏我家梁谿富泉石雪裏數株開北園<lb/>
天涯相見一笑粲玉色不减當時温為君清夜不成寐<lb/>
<pb n="KR4d0138_WYG_007-11a"/>
月落已見東方暾㑹栽千樹徧緑野豈羨五柳垂衡門<lb/>
臨風三嗅長太息欲辯此意還忘言何當歸去老三徑<lb/>
攜㓜入室酒盈樽<lb/>
　　再賦一首<lb/>
十年不踏江南村想像梅花勞夢魂豈惟捧心笑西子<lb/>
只恐舉步迷東昏繁英恍訝羣玉府墮蕋悄愁金谷園<lb/>
氷肌自飲晨露白粉質不浴驪湯温我行閩嶺喜入眼<lb/>
皓彩照耀咸池暾煙凝雲慘更愁絶積雪欲堆袁安門<lb/>
<pb n="KR4d0138_WYG_007-11b"/>
天香國豔世無匹何用苦死教能言吹殘樓角真可惜<lb/>
莫厭秉燭臨芳樽<lb/>
　　吳慎㣲鄧志宏同遊陳氏園<lb/>
我本惜春人常恐春色老沙陽渺天南春到一何早羣<lb/>
芳忽爛漫自覺被春惱招邀適名園景物得幽討燦燦<lb/>
桃李妍娟娟松竹好虛室自含風廽塘已生草酌酒對<lb/>
芳菲論文慰懐抱瓌奇窺李杜寒色笑郊島軟語既温<lb/>
温髙談方浩浩二子若驊騮輕車駕長道而我正飄蓬<lb/>
<pb n="KR4d0138_WYG_007-12a"/>
摧殘已枯槁家在天一涯情若風中翿幸然得相從豁<lb/>
我憂心擣青春能幾時落花看又掃寧辭金罍空坐使<lb/>
玉山倒世事可兩忘悠悠信蒼昊<lb/>
　　鄧純彦家蘭盛開見借一本<lb/>
誰道幽蘭是國香山林僻處更芬芳從今借得佳人佩<lb/>
伴我春堂晝夢長<lb/>
特地聞時却不香暗中芬馥度㣲芳寂然鼻觀圓通處<lb/>
深院無人春晝長<lb/>
<pb n="KR4d0138_WYG_007-12b"/>
噴了清香開了花却歸盆檻付公家來春花發香尤好<lb/>
預借幽根茁露芽<lb/>
纎纎碧葉淺黄花暗淡香飄物外家培壅莫教摧露下<lb/>
春風嵗嵗長靈芽<lb/>
　　次韻陳介然幽蘭翠栢之作<lb/>
幽蘭出深林得上君子堂置之顧盼地藹藹振餘光春<lb/>
風茁其芽暗淡飄天香刈防豈無用授夢方薦祥紉佩<lb/>
美屈子披風快襄王秋髙白露下摧折増感傷願與菊<lb/>
<pb n="KR4d0138_WYG_007-13a"/>
同瘁羞隨蕕並長収根歸舊林肯改無人芳<lb/>
温風茁幽蘭採掇置中堂孤根亦何有借此軒墀光耿<lb/>
耿不自惜凄微泛餘香蕭然山林姿詎是邦家祥譬猶<lb/>
美芹子乃以薦君王棄置固其宜零落誰復傷賦詩慰<lb/>
寂寞念子故意長願言同心人去去揚清芳<lb/>
　　　右幽蘭<lb/>
翠栢方嵗寒獨立羣木外不為衆所知此理實難會惜<lb/>
哉結根淺未使極髙大天風動虬枝蕭瑟起清籟儻無<lb/>
<pb n="KR4d0138_WYG_007-13b"/>
斤斧殘㑹拂千丈黛空餘霄漢志不逐雪霜改委棄老<lb/>
空山浩蕩付𤣥宰<lb/>
崇岡有翠栢擢榦煙靄外託非不得地據此羣山㑹青<lb/>
青歳寒姿自許百圍大舞月散清影號風振虚籟誰云<lb/>
根如石已見色參黛幽人挺髙懐顧我顔不改知音自<lb/>
昔難多財為爾宰<lb/>
　　　右翠栢<lb/>
　　次韻鄧志宏梅花<lb/>
<pb n="KR4d0138_WYG_007-14a"/>
空山極望皆黄葦欲挽天河聊一洗溪邊的皪見梅花<lb/>
冷蘂䟱枝澹煙水安得徤歩移我堂清夜桂魄來孤光<lb/>
人寰塵土飛不到鼻觀寂寂聞天香吾衰文思乆不起<lb/>
見子新詩端可喜落英坐使笑天桃結實定知非苦李<lb/>
年來蹤跡墮空濛與子追隨邈未窮琢磨妙句覷天巧<lb/>
為我一振詩家風<lb/>
　　上元日二首<lb/>
去年玉輦侍端門燈滿鼇山訝曉暾寂寞沙陽山水裏<lb/>
<pb n="KR4d0138_WYG_007-14b"/>
也將膏火照黄昏<lb/>
應為飄零有故侯競將燈火簇谿樓田夫野婦盈衢巷<lb/>
怪我還能與共逰<lb/>
　　墨戲六首<lb/>
　鄧志宏所蓄墨戲凡六曲盡其妙求予題䟦各為賦<lb/>
　小詩以見意<lb/>
　　　拳蠧<lb/>
屈折金石瘦偃蹙虬龍怒蕭然少生意端為根中蠧<lb/>
<pb n="KR4d0138_WYG_007-15a"/>
　　　枯折<lb/>
歳晩風號寒琅玕半吹折雖殘栖鳯枝終抱凌霄節<lb/>
　　　宿枝<lb/>
䟱筠輕帯粉老葉飽經霜試問枝頭實何年集鳯凰<lb/>
　　　新葉<lb/>
解籜能幾日成隂不待春天然為誰笑風露一枝新<lb/>
　　　引根<lb/>
土潤引新萌虬鞭獨處行此君人不厭何惜滿林生<lb/>
<pb n="KR4d0138_WYG_007-15b"/>
　　　迸筍<lb/>
養就籜龍兒斕斑角未齊斧斤休縱手㑹看拂雲霓<lb/>
　六竹外尚有偃風頂雨二本留故家志宏欲之而未<lb/>
　　得戲作絶句附卷末庶幾異日悉歸志宏也<lb/>
六様根莖妙入神兩枝風雨更清新此君族類須収拾<lb/>
莫使飄零歎失身<lb/>
　　再用陳園韻示鄧志宏<lb/>
青松更雪霜始見枝幹老挺然節操士安用致身早吾<lb/>
<pb n="KR4d0138_WYG_007-16a"/>
衰習禪觀頗覺得無惱每於文字間未免尚窮討遇物<lb/>
空吟哦愧乏句語好有時肆狂言自哂太草草儒生捨<lb/>
翰墨無與寄幽抱富貴非所願神仙渺雲島寧知萬巻<lb/>
中養此一氣浩子若汗血駒振轡千里道我如鎩翮鴻<lb/>
毛羽半摧槁適然相值遇豈異宛丘翿新詩迭唱酬險<lb/>
韻類虛擣文章雖末技塵語貴除掃勉哉扛鼎力廽此<lb/>
狂瀾倒此外復何為窮通付旻昊<lb/>
　　惜花<lb/>
<pb n="KR4d0138_WYG_007-16b"/>
缾水養花花已老零落春風寒不掃從教几案積殘紅<lb/>
尚有餘香慰衰槁<lb/>
　　乘興遊鄧季明園池邀志宏同㑹再賦陳園韻<lb/>
幽人築小圃自樂不知老聞名雖已熟相見苦不早忘<lb/>
懐傾盖間什我羈旅惱春風入芳林乘興聊一討嘉葩<lb/>
寒未開美木晴更好飄零桃與杏殘紅委煙草急令招<lb/>
小阮談笑欵清抱披襟步方池散策窮逺島翛然適我<lb/>
情忘此歸志浩人生蹔寄身寵辱何足道䑛痔得車多<lb/>
<pb n="KR4d0138_WYG_007-17a"/>
未可驕黄槁一杯且相属起舞不須翿文楸響玉子更<lb/>
試兵家擣羸形乍泉漲猛勢驚電掃應憐客素癡屢勸<lb/>
罰觥倒掃待月華生清光滿春昊<lb/>
　　招陳幾叟小飲<lb/>
開樽欲約玉川子致鯉先遣長須奴春時海燕光涎涎<lb/>
風暖城烏尾畢逋幸有異書并古字可無白飯與青芻<lb/>
虛堂隱儿共談笑應信今吾非故吾<lb/>
　　志宏以墨戲見遺并貺古風次韻答之且歸其畫<lb/>
<pb n="KR4d0138_WYG_007-17b"/>
老坡墨戲吾最許雨葉風枝無㸃上幽懐寄此管城頴<lb/>
妙質森然㑹稽楮要須胷次竹先成故使落筆前無古<lb/>
披圖但愛凌雲姿作賛愧乏驚人語嗟予迂濶與世䟱<lb/>
酷嗜栽培如老圃築園㑹與種千竿開國便勝封萬户<lb/>
遺予此畫意已勤奪人之好道所禦封題依舊送書房<lb/>
得畫何如得竹愈<lb/>
　　再用奴字韻呈幾叟<lb/>
平生志尚在丘壑肯學衛霍追匈奴緜上之田方欲隱<lb/>
<pb n="KR4d0138_WYG_007-18a"/>
草堂之靈休謝逋富貴於人何翅夢理義悦我真如芻<lb/>
脫交夫子談道<hi>闕</hi>應笑連叔驚肩吾<lb/>
　　以墨戲歸志宏復有詩來次韻答之<lb/>
玉局老仙人共許秀骨于今已黄土人間無復見文章<lb/>
空餘戲墨歸囊楮子能藏蓄真好事便可祕惜傳千古<lb/>
試將短句賛幽姿却對此君難下語年來懶惰百事廢<lb/>
欲把鋤犂逐農圃㑹栽脩竹滿園池為引清風到庭户<lb/>
子詩往復句益奇發我狂吟那可禦超然對竹更吟詩<lb/>
<pb n="KR4d0138_WYG_007-18b"/>
此病未知誰得愈<lb/>
　　再次韻<lb/>
落筆蕭森遽如許墨為根莖紙為土眉山作此共言好<lb/>
譬猶字法稱虞褚世人畫竹不畫意謾捨丹青欲侔古<lb/>
胷中幹葉本天成心手應時那可語此君於我定有縁<lb/>
每念移根栽小圃開圖忽見數株新却怪龍孫入吾户<lb/>
年來幾欲斷吟哦照眼還成自難禦發緘又復讀佳篇<lb/>
詩癖遥知猶未愈<lb/>
<pb n="KR4d0138_WYG_007-19a"/>
　　志宏復有詩來再賦兩篇為報念其往復之無已<lb/>
　　　也故寓意卒章以止之<lb/>
平生愛竹端自許欲種千竿滿吾土豈知好物不須多<lb/>
只費東坡數畨楮酒酣弄筆冩寒姿一洗丹青空萬古<lb/>
我今觀畫已蕭然矧對吟風如共語淵明荒徑便抛官<lb/>
仲子辭官歸灌圃終年端坐飽太倉更欲此君長傍户<lb/>
亦知兩者固難兼無那幽懐終不禦縱教富貴欲何為<lb/>
不若歸來栽竹愈<lb/>
<pb n="KR4d0138_WYG_007-19b"/>
數君妙質來何許生氣森森如得土依然對此未忘情<lb/>
亦欲懐之恨無楮宿枝新葉自清妍蠧拳枯折尤奇古<lb/>
已將金玉照雙眸更得珠璣編好語男兒學古貴根源<lb/>
餘力遊兹文翰圃沈思六藝見同歸縱覽百家知異户<lb/>
浩然養氣塞天淵沛若江河知孰禦却憐彫斵愁肺肝<lb/>
但莫苦吟當自愈<lb/>
　<lb/>
　梁谿集巻七<lb/>
</p>
<p>
</p>
  </div>
</body>
</text>
</TEI>
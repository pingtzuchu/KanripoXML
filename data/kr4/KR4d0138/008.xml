<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻八</head>
    <p>
<pb n="KR4d0138_WYG_008-1a"/>
欽定四庫全書<lb/>
　梁谿集巻八　　　　　　　宋　李綱　撰<lb/>
　　古律詩四<hi>在沙陽作四十五首</hi>
　　　讀李白集戲用奴字韻<lb/>
　　　春雨　　　　　　　春意<lb/>
　　　平津閤晩雨　　　　春晝書懐<lb/>
　　　春雪　　　　　　　食筍蕨<lb/>
　　　學草書<lb/>
<pb n="KR4d0138_WYG_008-1b"/>
　　　次韻志宏見示春雪長句<lb/>
　　　雪霽<lb/>
　　　次韻陸敦禮留題皇華驛二首<lb/>
　　　溪漲　　　　　　　牡丹<lb/>
　　　酴醿　　　　　　　再次前韻二首<lb/>
　　　次韻招志宏見過　　再賦酴醿贈志宏<lb/>
　　　題陳氏隐圃佚老堂二十韻<lb/>
　　　再賦佚老堂　　　　寒食五首<lb/>
<pb n="KR4d0138_WYG_008-2a"/>
　　　清明日　　　　　　上己日<lb/>
　　　晏起　　　　　　　戒酒<lb/>
　　　巖桂　　　　　　　志宏送巖桂并詩次韻<lb/>
　　　春暮平津晩望　　　寄諸弟<lb/>
　　　寄内　　　　　　　夜坐三絶句<lb/>
　　　夜坐觀斗<lb/>
　　　季明之子登第戲成小詩<lb/>
　　　志宏送千葉鶯粟走筆代簡<lb/>
<pb n="KR4d0138_WYG_008-2b"/>
　　　再賦<lb/>
　　　羅疇老同逰栖雲院瞻禮新藏<lb/>
　　讀李白集用奴字韻<lb/>
謫仙英豪盖一世醉使力士如使奴當時左右悉諛佞<lb/>
驚怪恇怯應逃逋我生端在千載後祭公只用一束芻<lb/>
遺編凛凛有生氣玩味無斁誰如吾<lb/>
　　春雨<lb/>
春晩雨聲碎天深雲影低蕭蕭度逺岫脉脉漲前溪芳<lb/>
<pb n="KR4d0138_WYG_008-3a"/>
潤歸花蕾清寒作燕泥池塘夢生草碧色已凄迷<lb/>
　　春意<lb/>
春鳥窺緑窻踏落庭前花美人為之笑鬢脚風中斜不<lb/>
惜花踏殘只愁鳥驚去姹婭背人飛林深無覔處<lb/>
　　平津閤晩雨<lb/>
暮雨帯風急春雲亂眼低凄凉倚虛閤湍激瞰回溪煙<lb/>
逺桃花浪山寒錦障泥江鄉何處是天濶望中迷<lb/>
　　春晝書懐<lb/>
<pb n="KR4d0138_WYG_008-3b"/>
春院沈沈晝掩關坐看雲起面前山静中圖史尤多味<lb/>
身外功名已厚顔匣硯細磨鴝鵒眼茶甌深泛鷓鴣斑<lb/>
簿書粗了無餘事更有何人似我閒<lb/>
　　春雪<lb/>
怪底春來煖太深忽驚雪片墮層隂廉纎帯雨初猶薄<lb/>
散漫隨風遽不禁光炫峯巒皆玉色寒侵花木欲灰心<lb/>
沙陽逐客家何在擁鼻凄凉但越吟<lb/>
東君也解惜芳容故把氷花宻宻封索索響寒窻外竹<lb/>
<pb n="KR4d0138_WYG_008-4a"/>
亭亭戴白嶺頭松只驚滿眼飄風絮不覺瀕谿卧玉龍<lb/>
身在天涯歸未得澆愁直欲倒千鍾<lb/>
　　食筍蕨<lb/>
太官飽食厭羶腥却喜沙陽有竹萌山蕨邇來尤脆美<lb/>
一杯聊試煮坡羮<lb/>
　　學草書<lb/>
平生行事見真書草聖空慙㸃畫疎今日試臨寒食帖<lb/>
却疑羲獻不難如<lb/>
<pb n="KR4d0138_WYG_008-4b"/>
　　次韻志宏見示春雪長句<lb/>
百花爛漫如冶容頗訝陡然春色濃那知忽作三尺雪<lb/>
草木洗盡羣芳空六英飄舞片片好誰與刻削嗟神工<lb/>
谿山恍在玉壺裏樓觀飛出瑶臺中却憐極目皆皓素<lb/>
不復零落傷殘紅幽人栩栩應夢蝶落絮漠漠方黏蜂<lb/>
虚堂兀坐清入骨欲期汗漫遊鴻濛剡谿訪戴久寂寞<lb/>
安得一御泠然風年來端恐詩道窮幸予佳句時争鋒<lb/>
客愁已劇更賦雪半夜吟苦天地白<lb/>
<pb n="KR4d0138_WYG_008-5a"/>
　　雪霽<lb/>
夢殘鐘皷報新晴虛幌遥看曉日昇雲外崔嵬猶負雪<lb/>
石間清淺欲銷氷春歸花草蜂尋侣巢寄簷楹燕語朋<lb/>
貂敝不禁寒料峭客愁惟藉酒憑陵<lb/>
　　次韻陸敦禮留題皇華驛二首<lb/>
貂裘端恐敝緇塵勇向明時乞得身却擁紫荷來握節<lb/>
遥知白鹿已隨輪棣華輝映蕃宣地篇什流傳放逐人<lb/>
只恐晋江難乆駐為將直道福生民<lb/>
<pb n="KR4d0138_WYG_008-5b"/>
宫漏初殘唱曉鷄周廬同守禁城扉龍墀宻簉鵷鸞羽<lb/>
玉殿先瞻日月衣青𤨏笑談情已厚皂囊章奏意何稀<lb/>
擁旄晝繡方如意也念飄零未得歸<lb/>
　　溪漲<lb/>
中宵驟雨駕驚雷逗曉盤渦轂浪來端恐谿神似河伯<lb/>
望洋向若始知咍<lb/>
雨過渾流漲曉溪茫茫煙水拍春堤凄凉柱史憑虛閣<lb/>
猶憶都城水自西<lb/>
<pb n="KR4d0138_WYG_008-6a"/>
　　志宏以牡丹酴醿見遺戲呼牡丹為道州長且許<lb/>
　　　時餉酴醿作二詩以報之<lb/>
我昔驅車逰洛陽正值名圃開花王嫣然萬本鬭妍媚<lb/>
彫檻綽約羅紅粧風枝似響湘浦珮露苞如浴驪山湯<lb/>
乍驚照眼國色好更覺撲鼻春風香鞓紅檀㸃玉版白<lb/>
細葉次第舒幽房玉奴纎指尚餘捻鶴翎坐恐隨風翔<lb/>
就中品格最奇特共許魏紫并姚黄千金不惜買一醉<lb/>
少年渾欲花底狂歸來試作牡丹譜未服秉筆惟歐陽<lb/>
<pb n="KR4d0138_WYG_008-6b"/>
自從遊宦多感傷况此逺謫閩山傍諦觀世味如嚼蠟<lb/>
惜花未免猶膏肓亦知春色到庭户不見此花如未嘗<lb/>
子於何處得一本贈我意厚誠難忘戲言劒浦此為最<lb/>
聊試呼作道州長化工彫刻無厚薄地氣培植非其鄉<lb/>
雖云單葉不入品無那富豔踰羣芳願言愛惜勿嘲誚<lb/>
且醉玉斚酬韶光<lb/>
　　　右牡丹<lb/>
殘隂未許春光洩噴作沙陽三尺雪摧傷花卉盡枯槎<lb/>
<pb n="KR4d0138_WYG_008-7a"/>
惟有酴醿寒更茁幽人早起傍園林獨喜枝頭瓊蘂綴<lb/>
應憐逐客正凄凉折贈殷勤慰愁絶清香馥郁坐中飄<lb/>
汲水養之殊未歇和煙帯露愈芬芳更許幽叢時為擷<lb/>
愁霖連日作輕寒寂寂禪扉方晝閉春風駘蕩好幽尋<lb/>
安得連拳掛雌霓<lb/>
　　　右酴醿<lb/>
　　志宏見和再次前韻<lb/>
半夜䟱鐘來景陽美人梳洗隨君王天然意態已傾國<lb/>
<pb n="KR4d0138_WYG_008-7b"/>
何用苦死催嚴粧朱顔半酡寧著酒玉膚自滑非臨湯<lb/>
鉛華固美豈真色蘭麝雖馥非天香我觀牡丹正如此<lb/>
勾欄横檻為雕房乍驚神女峽中見只恐弄玉雲間翔<lb/>
檀心㸃㸃暈深紫金蘂簇簇揺金黄坐令雜花為婢妾<lb/>
解使蜂蝶成顛狂臨風嫋嫋更妍好渾如舞袖踏春陽<lb/>
芳根最是洛中盛安得千本栽砌傍惜花惟怕春色老<lb/>
此癖誰與鍼其肓沙陽春晩始一見如有異味争先嘗<lb/>
蠟封剪處持送我念子此意何時忘禅關兀坐無與語<lb/>
<pb n="KR4d0138_WYG_008-8a"/>
遲遲晝景方舒長對花把酒不知醉醒後還復悲殊鄉<lb/>
佳篇酬和慰落寞清麗欲與花争芳吟哦愈苦詩愈好<lb/>
去去惜此牕前光<lb/>
　　　右牡丹<lb/>
寒過春光還漏洩酴醿架上花如雪輕盈皓色訝梅開<lb/>
芬馥清香勝蘭茁龍鬚初引翠蔓長玉質全看素英綴<lb/>
結成幽洞自深沈䕃此芳醪更奇絶銅缾只浸兩三枝<lb/>
香在根塵都不歇幽人贈我意已勤却愧終朝煩採擷<lb/>
<pb n="KR4d0138_WYG_008-8b"/>
子美惟愁花欲飛淵明自愛門常閉尋芳湏趂春未殘<lb/>
更喜晴天垂彩霓<lb/>
　　　右酴醿<lb/>
　　次韻招志宏見過<lb/>
旰起禪房只杜門忽思嘉客共論文連山霧雨宻難解<lb/>
隐耳雷霆驚乍聞我向圖書端作蠧子今胷抱欲呑雲<lb/>
春堂談笑能相就為把沈煙細細焚<lb/>
　　再賦酴醿贈志宏<lb/>
<pb n="KR4d0138_WYG_008-9a"/>
春入酴醿如憤洩翻空萬㸃枝頭雪濃花嫩蘂滿柔柯<lb/>
應笑蓬葭春亦茁東君端的衒工夫故把瓊酥巧粧綴<lb/>
含風觸處便氛氲帯月看時更清絶幽香移入小齋中<lb/>
獨比餘花最難歇子應憐我惜春光刺手鈎衣幾畨擷<lb/>
却嗟草木本無情亦解随時自開閉對花一醉更繙書<lb/>
醉裏猶能讀為霓<lb/>
　　題陳氏隱圃佚老堂二十韻<lb/>
處世如大夢悟者能有幾鐘鳴漏已盡躭著不知止賢<lb/>
<pb n="KR4d0138_WYG_008-9b"/>
哉潁川公纔老即謝事懸車築園池歸作隐君子大塊<lb/>
方逸我順之聊復爾燕居二十年坐進端為此委形雖<lb/>
物化妙湛本無死我來恨不及猶喜識其嗣鬢眉皓已<lb/>
霜眸子炯如水頭著白綸巾蕭散真晋士傳家有髙風<lb/>
何必拾青紫衡門乆不開荒徑為我洗相攜步方塘春<lb/>
渌漲清泚修篁間蒼松新槐雜嘉卉斷橋堆露籜危架<lb/>
引煙蘂䕃庭桂團團疊澗石齒齒蕭森無俗姿曠逺含<lb/>
古意慰我放逐情翛然百憂弭緬懐前人風安得九原<lb/>
<pb n="KR4d0138_WYG_008-10a"/>
起相過不厭頻追隨從此始<lb/>
　　余賦佚老堂志宏見和復用前韻成一篇呈興宗<lb/>
人生期百年得老亦無幾超然髙世士急流貴勇止掛<lb/>
冠神武門不與王侯事驅車返田廬出關隨父子寧知<lb/>
千載後夫子亦云爾虛堂號佚老遊息長在此心閒齊<lb/>
物我漏盡謝生死遺德藹清芬承家有賢嗣行年踰六<lb/>
十遇物如止水豈惟詩家流端是林下士閉關園日渉<lb/>
不種紅與紫滿庭松桂香月露浩如洗風篁自蕭蕭池<lb/>
<pb n="KR4d0138_WYG_008-10b"/>
溜方泚泚知我却叩門鋤榛出芳卉杞菊初長苖棠梨<lb/>
半含蘂清談欵襟抱忘此德與齒境幽人復佳發我斐<lb/>
然意作詩掛楹間拙惡何時弭鄧侯亦可人佳句實予<lb/>
起抱膝更長吟蕪音慙四始<lb/>
　　寒食五首<lb/>
　余謫沙陽地僻家逺遇寒食如不知盖閩人亦不甚<lb/>
　重其節也感而賦詩五首以杜子美無家對寒食五<lb/>
　字為韻<lb/>
<pb n="KR4d0138_WYG_008-11a"/>
往歳遇寒食親賔相與娛飄零客異土對之渾若無豈<lb/>
不念佳節寸心愁欲枯花間有好烏勸我提葫蘆一醉<lb/>
聊自適醉夢歸東吳<lb/>
異縣遇寒食悵然懐我家千里遙相望各在天一涯佳<lb/>
節無與同冉冉悲年華鳴禽花底聒舞燕風中斜物情<lb/>
各自遂羈束誠可嗟<lb/>
天涯遇寒食嘉節無與對獨酌一盃酒慷慨使心痗來<lb/>
者復可追既往那復悔翛然畎畆心敢忘犬馬愛之推<lb/>
<pb n="KR4d0138_WYG_008-11b"/>
自欲隐去去何所懟<lb/>
嘉節遇寒食春隂猶作寒閩人不知重渾作等閒看餳<lb/>
粥不復煮青楓誰與鑚開牕延霽景脩竹正團欒翠眉<lb/>
雙侍女對此一樽殘<lb/>
逐客已凄凉矧復值寒食花深日遲遲院静春寂寂雨<lb/>
餘山吐青日落霞掃赤浙江𣺌何在三月無消息棄置<lb/>
勿復陳吾心乃如石<lb/>
　　清明日<lb/>
<pb n="KR4d0138_WYG_008-12a"/>
憶昔叨塵寓帝京春光淡蕩值清明賜來新火傳紅蠟<lb/>
煮就香糜和白餳逰女踏青尋苑草戲童引線送風筝<lb/>
沙陽寂寞都無此卧看山雲聽水聲<lb/>
　　上巳日<lb/>
暮春祓禊集簮裾錫燕昆明詠樂胥寳馬驍騰隨鼓吹<lb/>
綵舟曼衍戲龍魚閩山放逐家何在帝里風光樂自如<lb/>
嘉節只添遷客恨寛恩何日賦歸歟<lb/>
　　晏起<lb/>
<pb n="KR4d0138_WYG_008-12b"/>
清明已過初短宵春氣困人如濁醪院深人静不知曉<lb/>
虚堂一枕方陶陶覺來紅日髙三丈竹影扶踈風葉響<lb/>
披衣散髮乆逍遙髣髴枕㾗猶頰上却思昔簉鵷鷺班<lb/>
每聽朝雞長慘顔戴星侵月未為苦衝風冐雨長艱難<lb/>
何如謫墮溪山裏鐘皷不聞春睡美先生夢覺本來齊<lb/>
更與睡鄉重作紀<lb/>
　　戒酒<lb/>
吾初不解飲涓滴莫下嚥自從遊宦來稍稍頗稱善譬<lb/>
<pb n="KR4d0138_WYG_008-13a"/>
猶怯懦士習慣亦能戰作氣欲吞敵賈勇乃求殿迂愚<lb/>
攖重釁飄泊旅異縣懐家路迢迢惜春花片片澆愁欲<lb/>
千鍾燕客卑九獻浩如鯨吸川無那壺浮箭歡然偶過<lb/>
量淺狹誠易見噎嘔九藏翻昏瞀兩目眩宿酲味尤惡<lb/>
累日不欲膳吾生如浮漚急景若奔電學道貴清虛為<lb/>
文欲精錬胡為事杯杓無乃廢筆硯先生一石醉待詔<lb/>
三升戀枕麴與藉糟自汙何足羨從今梁谿翁無復醉<lb/>
鄉願<lb/>
<pb n="KR4d0138_WYG_008-13b"/>
　　巖桂<lb/>
閩山氣候真不常浪蘂浮花渾欲狂團團巖桂著春雨<lb/>
擢秀不待秋風凉微舒嫩葉玉剪碧巧綴碎顆金排黄<lb/>
木如犀理自堅緻噴作十里旃檀香沙陽滿眼皆此樹<lb/>
安得白露零清商芳根端可伴真隐他日移植梁谿傍<lb/>
　　志宏送巖桂并惠長篇求予賦詩次韻答之<lb/>
我來閩嶺值春月坐見園林花競茁殷紅枝上破燕脂<lb/>
嫩白稍頭開玉雪平生苦吟縁愛奇對花豈忍都無詩<lb/>
<pb n="KR4d0138_WYG_008-14a"/>
愧將拙句冩天巧但把濁酒酬春暉適來巖桂花尤好<lb/>
亂綴黄英向青昊非時似欲鬭羣芳草木無情亦相惱<lb/>
栟櫚送花來覔句端恐梁谿得歸去謫官且作九年期<lb/>
家在天涯那復顧何時萬里吹秋風清香伴此金芙蓉<lb/>
臨風一醉百憂散看子揮毫如彩虹<lb/>
　　春暮平津晚望<lb/>
風廻雨霽已春殘景色蒼茫杳靄間芳草渡頭看緑樹<lb/>
白雲飛處見青山鶯啼燕語愁腸斷親老家遥淚㸃斑<lb/>
<pb n="KR4d0138_WYG_008-14b"/>
却笑腐儒何所用征商偷得半時閒<lb/>
　　寄諸弟<lb/>
自取飄零不復云索居終日念離羣送書未見來黄耳<lb/>
陟岵惟知望白雲素髮偏親烏鳥急青春諸季棣華分<lb/>
天涯只有思家切須使音聲不輟聞<lb/>
　　寄内<lb/>
南遷道逺不相攜錦字還嗟雁到遲玉臂雲鬟同夜月<lb/>
繡屏金鴨獨香帷諸兒應解勤修習稚女遙憐弄喔咿<lb/>
<pb n="KR4d0138_WYG_008-15a"/>
何日得歸同隱志孟光舉案定齊眉<lb/>
　　夜坐三絶句<lb/>
春夜沈沈氣倍清殘編讀徹忽三更金釭挑盡空搔首<lb/>
又聽簷間雨滴聲<lb/>
平生最喜夜看書人静心閒樂有餘識盡古人興廢事<lb/>
何如一枕夢華胥<lb/>
中宵風雨透窻紗獨坐無聊却念家三月浙江無信息<lb/>
寒燈何事結成花<lb/>
<pb n="KR4d0138_WYG_008-15b"/>
　　夜坐觀斗<lb/>
帝車運轉天沈沈杓攜龍角魁枕参斡旋造化豈終極<lb/>
斟酌元氣分陽隂物隨南北自生死時繫俯仰成古今<lb/>
攝提大角順所指其餘萬象徒森森舜觀璣衡齊七政<lb/>
致治不獨薫風琴後來方士誠幻怪罡歩禬禳難究尋<lb/>
閩山春月多霧雨夜霽天影髙而深七星錯落掛北户<lb/>
芒寒色正方照臨我來瞻仰但再拜頗見天地照回心<lb/>
酒漿不挹西柄揭詎敢更作詩人箴<lb/>
<pb n="KR4d0138_WYG_008-16a"/>
　　志宏送千葉鶯粟走筆代簡<hi>先是右文羅公示雙林録予方閲經飲茶</hi>
　　　<hi>而花至故卒章及之</hi>
世傳鶯粟如紙花品目不為人所嘉那知亦解吐繁豔<lb/>
深紅淺白凌朝霞一窠千葉類芍藥傳種本自何人家<lb/>
栟櫚乞得不敢惜長須走送聲呀呀杜門宴坐觀内典<lb/>
方丈寂寂如毗耶散花侍女一笑粲居士黙然惟啜茶<lb/>
　　季明之子登第戲成小詩并紀巖桂之異<lb/>
怪底春山桂開早仙籍浮香逺相告固知鍾愛在賢郎<lb/>
<pb n="KR4d0138_WYG_008-16b"/>
誰謂筆根無顯報親賔來賀如雲奔車馬煌煌于氏門<lb/>
七杯燕客吾未與應欲特開東閣樽<lb/>
　　再賦志宏千葉鶯粟<lb/>
春深百草争開花天香國色世共嘉誰令鶯粟亦妍好<lb/>
濯濯似舉風中霞一畦同種偶千葉巧思端屬東君家<lb/>
年來居士已忘物對花聊復一笑呀色空本是不二法<lb/>
何用自生分别耶更思崖蜜煑牛乳甘滑滿甌全盛茶<lb/>
　　羅疇老同逰栖雲院瞻禮新藏<lb/>
<pb n="KR4d0138_WYG_008-17a"/>
寳峯古叢林深寂雲所栖中有大寳藏湧海蟠蛟螭莊<lb/>
嚴極精麗金碧光陸離諸天𣺌宫殿地軸森鐵圍雷音<lb/>
出妙響震破羣生疑天人所瞻仰神物應䕶持吾聞金<lb/>
仙氏變化難思惟毫端見寳刹芥子藏須彌能於一塵<lb/>
裏法輪常轉移誰將創物智設此妙圓機佛語菩薩語<lb/>
収拾靡有遺八萬四千偈轉一彈指時功多用力少權<lb/>
實相因依偉哉象教力天造非人為無量大居士精進<lb/>
心不疲夙植衆德本爰得真依歸咄嗟檀施開成此一<lb/>
<pb n="KR4d0138_WYG_008-17b"/>
段奇相攜結勝縁洗我既往非獲聞第一義刮眼資金<lb/>
箆超然脫塵垢清净真摩尼<lb/>
　<lb/>
　<lb/>
　<lb/>
　<lb/>
　<lb/>
　梁谿集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻九十六</head>
    <p>
<pb n="KR4d0138_WYG_096-1a"/>
欽定四庫全書<lb/>
　梁谿集巻九十六　　　　　宋　李綱　撰<lb/>
　　表劄奏議五十八<lb/>
　　　同諸司乞兵應副本路急闕使喚奏狀<lb/>
　　　再辭免轉官奏狀<lb/>
　　　凖省劄催諸州軍起發大軍米奏狀<lb/>
　　　謝賜夏藥兼銀合茶藥表<lb/>
　　　謝轉金紫光祿大夫表<lb/>
<pb n="KR4d0138_WYG_096-1b"/>
　　同諸司乞兵應副本路急闕使喚奏狀<lb/>
契勘本路自今年正月以來致已受招安人周十隆謝<lb/>
小鬼錢響等作過䝉朝廷差到統制官李貴部押軍馬<lb/>
前來措置招捕至今未見了當其鄰近州縣素來兇悍<lb/>
不逞之徒遞相倣傚嘯聚猖獗頭項不一帥司雖隨宜<lb/>
遣發兵將前去討捕縁軍馬單弱分俵不着以此賊徒<lb/>
窺見官軍次第無所忌憚結集火數漸多滋長難制雖<lb/>
累具申奏朝廷就便遣發軍馬前來應副使喚至今多<lb/>
<pb n="KR4d0138_WYG_096-2a"/>
日未奉回降指揮逐司照對目即本路䖍吉撫州南安<lb/>
臨江建昌軍管下皆有盜賊作過日逐不住據逐州軍<lb/>
申乞差兵収捕逐項盜賊帥司見管統制官申世景下<lb/>
人兵除節次差出外别無兵將遣發今再具日近據州<lb/>
縣申到盜賊已及差發兵將措置討捕下項<lb/>
　一䖍州興國縣賊首周十隆謝小鬼依奉朝廷指揮<lb/>
　令催促統制官李貴措置招捕近據李貴申逐人願<lb/>
　受招撫除已發到錢響一名見在軍前外其周十隆<lb/>
<pb n="KR4d0138_WYG_096-2b"/>
　謝小鬼等並不體認朝廷寛恩許令自新之意一向<lb/>
　推托不肯前來公參及給去公據亦不曽放散徒黨<lb/>
　故違帥司再立日限見依朝廷指揮㑹合䖍州將兵<lb/>
　討殺未見了當<lb/>
　一據撫州等處申有䖍州䖍化縣賊賴花十九賴漏<lb/>
　八賴二十四賴十七及客賊李八盧四程念八鄧<lb/>
　軍四羅賴九等糾合一千餘人先侵建昌軍南豐縣<lb/>
　界已次侵入撫州宜黄臨川崇仁縣衝散官兵殺人<lb/>
<pb n="KR4d0138_WYG_096-3a"/>
　放火刼掠作過帥司已差申世景下將官王勝管押<lb/>
　軍兵二百餘人前去㑹合廵尉討捕及就差見在永<lb/>
　豐縣捕賊統領官王彦軍兵四百餘人取徑路前去<lb/>
　措置掩捕未見申到次第<lb/>
　一近據袁州申萍鄉縣界見有湖南賊石鐡牌及王<lb/>
　權蘇勝陳老虎殘黨并吉州安福縣潘小叔賀和尚<lb/>
　等賊數頭項合成一火刼掠作過本州差官兵廵尉<lb/>
　収捕兩次衝散殺死弓兵不少見今猖獗人數已及<lb/>
<pb n="KR4d0138_WYG_096-3b"/>
　七八百人别無官兵捍禦委是危急帥司已逐急差<lb/>
　元在吉州捕賊將官馬仙三百餘人前去討殺至今<lb/>
　未見申到次第<lb/>
　一據臨江軍申賊人李安净等雖被統領官王彦殺<lb/>
　獲一百餘人生擒次首范少七等一十餘人外見有<lb/>
　賊首李安净并殘黨未獲出没作過已差將官孟通<lb/>
　軍馬討捕未得了當<lb/>
　一據吉州申賊徒尹寳等雖被將官馬仙殺散及擒<lb/>
<pb n="KR4d0138_WYG_096-4a"/>
　獲尹寳全家父母妻子等有賊首尹寳等殘黨依舊<lb/>
　嘯聚作過未得了當<lb/>
　一又據吉州申有永新縣賊王該等嘯聚四百餘人<lb/>
　刼掠作過及虜去䖍州節推劉彦登家屬見差廵尉<lb/>
　前去招捕未獲<lb/>
　一據南安軍申近有侵犯城下作過賊人丘明殘黨<lb/>
　古政芳正劉思同方全朱明譚誠鄧宣等一千餘人<lb/>
　見在管下沙村等處作過帥司已劄差䖍州將兵三<lb/>
<pb n="KR4d0138_WYG_096-4b"/>
　百人前去本軍同廵尉措置討捕未見申到了當<lb/>
　一據䖍州申瑞金縣賊蔡居道等糾集徒黨二千餘<lb/>
　人拘執催税官權縣裴汝能殺死人吏弓兵等刼奪<lb/>
　去係官錢物見委官前去體究及劄下䖍州差將兵<lb/>
　前去措置未見申到次第<lb/>
　一契勘䖍州管下已招安有名目差遣不曽起離巢<lb/>
　穴之人除周全錢響外見有張収謝先謝諶萬雲田<lb/>
　玉謝響盧超張廸等十數人各立山寨収養槍手各<lb/>
<pb n="KR4d0138_WYG_096-5a"/>
　係三二千人平時聽伏周全使喚今來李貴進兵其<lb/>
　周全已與張収同共作過竊慮餘人反側不安别致<lb/>
　生事帥司除已劄下李貴止係捕周全謝小鬼外不<lb/>
　得以捕捉周全為名搔擾其餘已受招安人引惹生<lb/>
　事帥司雖已出榜曉諭亦須壓以重兵使懷反側之<lb/>
　人不敢作過<lb/>
右逐司契勘本路見有前件賊火頭項不一帥司雖已<lb/>
分遣官軍前去収捕縁止有申世景一項軍馬除火頭<lb/>
<pb n="KR4d0138_WYG_096-5b"/>
輜重外可以出戰不及千人差出討捕每頭項不過三<lb/>
百人伺候一處賊勢稍衰又移徃一處討捕其差出兵<lb/>
將例皆暴露日久疲乏别無人兵可以䇿應抵替其李<lb/>
貴所部軍馬人數亦是不多深慮賊徒結集愈衆輕視<lb/>
官兵轉見滋蔓侵擾州縣難以制禦欲望聖慈體念一<lb/>
路事理非輕特賜睿㫖檢㑹帥司累奏就都督府差撥<lb/>
一頭項軍馬三五千人前來本路應副急闕使喚候盜<lb/>
賊寧息即時發遣歸元來去處所貴有所倚仗臨時不<lb/>
<pb n="KR4d0138_WYG_096-6a"/>
致誤事<lb/>
　　再辭免轉官奏狀<lb/>
右臣近准尚書省劄子備奉聖㫖以臣典藩踰年盜息<lb/>
民安宜有褒嘉特轉金紫光禄大夫尋具奏辭免伏䝉<lb/>
聖恩降詔不允臣不勝惶懼感激之至臣竊以帥守之<lb/>
職當任一路之責非若列城膺一郡之寄而已本路自<lb/>
今春以來䖍冦作過驚擾旁郡雖遣兵討捕尋即敗獲<lb/>
然以軍馬單弱之故未能掃蕩巢穴窮其根株以寛朝<lb/>
<pb n="KR4d0138_WYG_096-6b"/>
廷憂顧罪戾是虞何功之有儻以盜息民安為名叨冒<lb/>
賞典公議謂何非獨臣所未安實亦有累國體兼臣屢<lb/>
以衰病請閑見患瘡瘍乆在假故深慮妨廢職事復敢<lb/>
煩言伏望聖慈特降睿㫖追寢成命以安愚分仍乞檢<lb/>
㑹臣累奏除一在外宫觀差遣任便居住異時䝉被驅<lb/>
策誓極糜捐千冒天威無任戰越<lb/>
　　准省劄催諸州軍起發大軍米奏狀<lb/>
今月二十二日准行在入内内侍省降到金字牌御封<lb/>
<pb n="KR4d0138_WYG_096-7a"/>
六月十七日尚書省劄子節文降到指揮令江西轉運<lb/>
司於去年上供等米内起發五十萬碩前去江州樁管<lb/>
除近除豁二萬二千二百餘碩充一路數内多科之數<lb/>
一萬碩應副洪州一萬碩䖍州减免外有四十五萬七<lb/>
千七百餘碩雖近據逄運判具到已發四萬七千碩亦<lb/>
未見申到的實起發綱解契勘朝廷見行措置軍事其<lb/>
上件米斛旦暮便要支遣不可少有稽緩有誤軍食右<lb/>
巳劄下轉運司據未發米斛限七月十五日終須管一<lb/>
<pb n="KR4d0138_WYG_096-7b"/>
切數足外劄付本司更切嚴𦂳催促施行本司巳即時<lb/>
牒轉運司遵依聖㫖指揮火急催發施行去後今據轉<lb/>
運副使逄汝霖徐林公文契勘本路上供額米係以秋<lb/>
苖樁辦自經兵火之後多有逃閣及間有災傷年分所<lb/>
催税賦例皆不及舊額其上供之數逐年並䝉朝廷除<lb/>
豁秪以實催米數起發照對上供米舊額一百二十六<lb/>
萬九千碩㑹計紹興六年一路實催秋苖止有九十八<lb/>
萬三千三百五十九碩一斗六升雖䝉减免上供一十<lb/>
<pb n="KR4d0138_WYG_096-8a"/>
六萬九千碩外猶一十一萬六千石係是實催苗米外<lb/>
虚數無所從出并和糴米减免三萬外収糴三十七萬<lb/>
石縁䖍筠州見有盜賊収糴未足截日通巳糴三十四<lb/>
萬三千五百九石六斗五升及紬絹折納米五萬六千<lb/>
八百一十三石六斗九升三合巳上三色共實合發米<lb/>
一百三十八萬三千六百八十二石五斗三合依准逐<lb/>
次所降指揮科撥内二十萬石應副行營左護軍四十<lb/>
萬石岳太尉三十萬石張少保十一萬七千一百四十<lb/>
<pb n="KR4d0138_WYG_096-8b"/>
三石七斗六升三合就支外只有三十六萬四千八百<lb/>
七十二石一斗係元撥付江州及改撥行營左護軍米<lb/>
應付老小江州樁管之數近准五月四日都督府劄子<lb/>
指揮於上件改撥米内轉發八萬石徃廬州截日通巳<lb/>
支發過江州樁管米共一十萬一百石外自餘未發江<lb/>
州米二十六萬餘石見曉夕極力催督起發伏縁本路<lb/>
遞年所催秋苗盡充上供外諸州不無逐急侵用數目<lb/>
見據洪州申科折糯米一萬三千餘石折科馬料七百<lb/>
<pb n="KR4d0138_WYG_096-9a"/>
三十七石并據䖍州申秋苗止納到四萬餘石遣兵招<lb/>
捕盜賊調發將兵支過口食别無從出不免侵支上供<lb/>
米九千一百餘石巳係知州孫佑自劾申奏及吉州申<lb/>
廬陵吉水永豐太和縣共八千三百七十八户委被䖍<lb/>
賊燒刼逃移去年二税無從催理已委官覆實及申尚<lb/>
書省乞行閣放兼䖍州南安軍盜賊未息見䝉朝廷遣<lb/>
兵収捕有合除豁數目並在上項實催苗米之内其合<lb/>
起赴江州米即無四十五萬七千七百餘石之數本司<lb/>
<pb n="KR4d0138_WYG_096-9b"/>
巳節次開具前項秋税不及舊額等因依供申朝廷乞<lb/>
以實催糴到米數起發去訖今准前項指揮本司除巳<lb/>
遵依𦂳行催督逐州軍據合發米數火急依限起發外<lb/>
申本司并小貼子契勘本路逐年實催苗米毎嵗侵支<lb/>
殘欠常不下十餘萬石且如紹興三年計一十八萬九<lb/>
千二百餘石四年計三萬三千五百餘石五年係旱傷<lb/>
實催數少亦計十萬一千餘石所有紹興六年實催計<lb/>
九十八萬餘石比之遞年數多又緣盜賊未息且約侵<lb/>
<pb n="KR4d0138_WYG_096-10a"/>
支殘欠一十五萬石其未發江州米二十六萬餘石若<lb/>
除上項侵支殘欠一十五萬石約止有未起米一十一<lb/>
萬餘石通巳發過一十萬餘石共計二十一萬餘石係<lb/>
江州樁管之數又小貼子契勘所催秋苗從來每年有<lb/>
人户殘零拖欠比年以軍事𦂳切督責州縣嚴行拘催<lb/>
如吉州有官人蕭嗣宗郭振民臨江軍鄒廸功等皆是<lb/>
抵頑不納税賦並具申朝廷巳皆行遣以此可見本司<lb/>
與州縣非不用心督責嚴切止縁民户凋殘盜賊尚多<lb/>
<pb n="KR4d0138_WYG_096-10b"/>
不無拖欠之數伏乞照㑹<lb/>
右勘㑹江西一路自兵火殘破之後又經旱災人户凋<lb/>
耗雖去年稍得豐稔人户未盡歸業田土荒廢尚多謂<lb/>
如洪州分寧奉新等縣人户所存纔有十之三四其餘<lb/>
縣分號為多處不過十之六七通一路計之多寡相補<lb/>
纔及承平之半稅賦自然難以及額又加䖍州累年為<lb/>
盜賊猖獗税賦往往催科不行吉撫筠袁等州亦有盜<lb/>
賊殘擾去處遂致苖税亦多拖欠若不以實入之數起<lb/>
<pb n="KR4d0138_WYG_096-11a"/>
發上供一切督廹州縣必欲及承平額數不惟無所從<lb/>
出兼恐州縣不免數外科敷重困人户非獨不足以仰<lb/>
副朝廷寛恤之意亦使官吏虚負罪責所有轉運司具<lb/>
到前項因依伏望聖慈詳酌特降睿㫖施行<lb/>
　　謝賜夏藥并銀合茶藥表<lb/>
臣某言伏䝉聖恩特降中使傳宣撫問賜臣暑藥兼銀<lb/>
合茶藥臣巳望闕謝恩祗受訖者憫藩方之修扞深軫<lb/>
天慈賜御府之匪頒遠迂星使拜恩優渥拊巳凌兢中<lb/>
<pb n="KR4d0138_WYG_096-11b"/>
謝皇帝陛下道格天淵仁漸動植緫英豪而駕御復土<lb/>
宇之昄章知臣下之勤勞載隆體貎當炎蒸之欝勃特<lb/>
示眷存北苑靈芽滌煩銷渇上方珍劑愈病析酲顧臣<lb/>
何人亦膺此賜竭犬馬之力願盡瘁於衰年進藥石之<lb/>
言誓少酬於鴻造<lb/>
　　謝轉金紫光禄大夫表<lb/>
臣某言伏奉告命特轉金紫光禄大夫累具奏辭免䝉<lb/>
降詔不允不得再有陳請臣巳望闕謝恩祗受訖者假<lb/>
<pb n="KR4d0138_WYG_096-12a"/>
守踰年未塞剖符之責誤恩增秩更叨出綍之榮雖具<lb/>
列於危悰曽莫回於淵聽仰承明命彌切厚顔中謝伏<lb/>
念臣猥以𤨏才幸陪休運荷分閫一方之寄折長江千<lb/>
里之衝撫字雖勞曽未蘇於凋瘵芟夷無術初莫變於<lb/>
剽輕乏龔遂渤海之能愧汲黯淮南之治佩牛帯犢舊<lb/>
習猶存裹甲櫜弓兹風未見宜在黜幽之典乃䝉褒進<lb/>
之恩抗章莫遂於循墻拜賜實同於臨谷寵光若此報<lb/>
稱謂何此蓋伏遇皇帝陛下盛德包荒至仁善貸執賞<lb/>
<pb n="KR4d0138_WYG_096-12b"/>
罰之大柄示磨勵之宏規毎於臣鄰曲加體貎致此懋<lb/>
賞濫及孤蹤臣敢不深體眷懐益思勉勵竭犬馬之力<lb/>
雖莫報於乾坤遂麋鹿之心尚有祈於君父<lb/>
　<lb/>
　<lb/>
　<lb/>
　<lb/>
　梁谿集巻九十六<lb/>
</p>
<p>
</p>
  </div>
</body>
</text>
</TEI>
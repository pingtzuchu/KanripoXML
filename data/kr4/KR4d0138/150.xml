<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百五十</head>
    <p>
<pb n="KR4d0138_WYG_150-1a"/>
欽定四庫全書<lb/>
　梁谿集巻一百五十　　　　宋　李綱　撰<lb/>
　　迂論六<lb/>
　　　論節義　　　　　　論忠孝<lb/>
　　　論荀彧　　　　　　論立國在於足兵<lb/>
　　　論治天下如治病　　論保天下之志<lb/>
　　　論將相先國事忘私怨<lb/>
　　　論盜<lb/>
<pb n="KR4d0138_WYG_150-1b"/>
　　論節義<lb/>
節義者天下之大閑而仗節死義者人之所甚難也人<lb/>
君有以崇奨而激勵之使知義重于生而不難于處死<lb/>
然後可與濟患難而同安樂此所以能立國也不然則<lb/>
棄義徇利偷生惜死之徒羣萃于前一有變故則渙然<lb/>
離矣其肯仗節而以死衛上哉賈誼有言上設廉耻禮<lb/>
義以遇其臣而臣以節行報其上化成俗定則為人臣<lb/>
者主爾忘身國爾忘家公爾忘私利不茍就害不苟去<lb/>
<pb n="KR4d0138_WYG_150-2a"/>
惟義所在故父兄之臣誠死宗廟法度之臣誠死社稷<lb/>
輔翼之臣誠死君上守圉捍敵之臣誠死城郭封疆故<lb/>
曰聖人有金城者此也彼且為我死故吾得與之俱生<lb/>
彼且為我亡故吾得與之俱存彼且為我危故吾得與<lb/>
之俱安夫蹈危亡以圗安存捨生取義者類非小人之<lb/>
所能為故孔子以謂可以託六尺之孤可以寄百里之<lb/>
命臨大節而不可奪者惟君子能之彼小人則不然見<lb/>
利忘義而利之所在則從之故利在君父則從君父利<lb/>
<pb n="KR4d0138_WYG_150-2b"/>
在權臣則從權臣利在閹宦則從閹宦利在盜賊則從<lb/>
盜賊自古及今若是者不可勝數方其平時進䜛説納<lb/>
小忠諂諛柔佞悦可人意及其臨難轉而之他掉臂不<lb/>
顧而視其君如路人者也况肯履刀鋸蹈鼎鑊死其君<lb/>
上而執干戈以衛社稷哉節義之士平居事君苦言逆<lb/>
耳至計拂心人主類多不能堪而一旦臨變故必卓然<lb/>
有可觀者故汲黯守義好面折廷争而武帝以為近古<lb/>
社稷之臣蕭瑀耿介不可以利怵死懼而太宗亦以社<lb/>
<pb n="KR4d0138_WYG_150-3a"/>
稷臣許之安禄山及河朔皆陷明皇嘆曰河北二十四<lb/>
郡無一忠臣邪及聞顔真卿獨以平原守喜謂左右曰<lb/>
朕不識真卿何如人所為乃若此其後歸朝峭論鯁議<lb/>
為姦臣所擠殞于賊手毅然之氣折而不沮嗚呼疾風<lb/>
知勁草嵗寒然後知松栢之後凋為人君者詎可不深<lb/>
察此哉<lb/>
　　論忠孝<lb/>
忠孝者臣子之大節而荘周以謂外物不可必故為人<lb/>
<pb n="KR4d0138_WYG_150-3b"/>
親者莫不欲其子之孝而孝未必愛故孝已憂而曽參<lb/>
悲為人君者莫不欲其臣之忠而忠未必信故比干剖<lb/>
而子胥靡老聃亦謂六親不和有孝子國家昏亂有忠<lb/>
臣此非薄忠孝之言也乃所以厚忠孝之言也夫忠與<lb/>
孝在我而信與愛在人在人者何可必哉惟其不可必<lb/>
此所為外物也然而孝子之於親豈必待其愛而後孝<lb/>
忠臣之於君豈必待其信而後忠哉親雖不我愛而盡<lb/>
其事親之孝者孝之至也君雖不我信而盡其事君之<lb/>
<pb n="KR4d0138_WYG_150-4a"/>
忠者忠之盛也使親能愛其子之孝則家和矣君能信<lb/>
其臣之忠則國治矣家和國治忠孝之名不立惟其孝<lb/>
而親未必愛故家有不和而孝子之行彰忠而君未必<lb/>
信故國有昏亂而忠臣之節著然則為君親者可不監<lb/>
哉<lb/>
　　論荀彧<lb/>
荀彧去袁紹越河冀間闗以從曹氏遂與帷幄之謀勸<lb/>
其定兖州比之高祖保闗中光武據河内深根固本以<lb/>
<pb n="KR4d0138_WYG_150-4b"/>
制天下勸其保官渡比之楚漢相持滎陽成臯間不可<lb/>
先退以自屈皆以帝王之略許之操既得志欲分功于<lb/>
彧而彧力辭不受封其後阻董昭九錫之議操心不能<lb/>
平表彧勞軍饋之空器而彧自殺范曄取其歸正謂能<lb/>
殺身以成仁而杜牧以謂敎盜穴墻發櫃而不分其財<lb/>
得不謂之盜乎二者之論不同請以裴樞之事明之昔<lb/>
者裴樞相唐而附朱全忠知全忠之必簒唐也為之謀<lb/>
策無所不至其後全忠欲以梁客将張廷範為太常卿<lb/>
<pb n="KR4d0138_WYG_150-5a"/>
而樞執以為不可全忠怒遂殺樞若樞者豈真背全忠<lb/>
而忠於唐哉意謂此細故全忠未必怒而足以示天下<lb/>
公不知全忠乃以謂小者尚不從我况其大者乎故卒<lb/>
怒而殺之彧之於操正類於此若彧之智略豈不知操<lb/>
之姦雄必至于簒漢而取之九錫之議終不可止乎其<lb/>
意以謂阻而少緩之操未必怒足以取為漢之名而不<lb/>
知操之以是為慊史謂彧忠于漢而殺身成仁者論其<lb/>
跡而不論其心之過也故嘗謂孔融志廣才踈其死也以<lb/>
<pb n="KR4d0138_WYG_150-5b"/>
憃荀彧計謀深逺其死也以巧憃巧不同其於殺身一<lb/>
也然融之英風義氣足以感激後人而彧之用心如杜<lb/>
牧者能知之則孰得孰失必有能辨之者<lb/>
　　論立國在於足兵<lb/>
天子曰萬乘諸侯曰千乘大夫曰百乘有天下國家者<lb/>
所以保民未嘗不以兵之衆寡為差孔子曰足食足兵<lb/>
民信之矣又曰以不敎民戰是謂棄之傳曰自非聖人<lb/>
内寧必有外患又曰出則無敵國外患者國恒亡夫立<lb/>
<pb n="KR4d0138_WYG_150-6a"/>
國在於足兵棄民在於忘戰有外患者憂懼而知戒無<lb/>
外患者安肆而日偷此四者國之存亡所繫也故夫天<lb/>
下方當強盛之時卒然有不庭不虞之變莫之能禦而<lb/>
遂至于不振者多由於恃安而忘戰馴致使然唐有安<lb/>
史之亂晉有劉聰石勒之禍皆出於極治全盛之日以<lb/>
王師抗賊無異驅赤子以搏虎狼豈非蹈此患哉國家<lb/>
自澶淵之役與契丹盟好承平無事民不識金革百有<lb/>
餘載至崇寧大觀以來極熾而豐文恬武嬉偷取安逸<lb/>
<pb n="KR4d0138_WYG_150-6b"/>
兵之闕者不補卒之惰者不練将帥之選不精誅賞之<lb/>
柄不明干戈朽鈇鉞鈍而金人一旦乘間竊發将士愛<lb/>
死而望風奔北生民無辜而肝腦塗地士大夫聞語戰<lb/>
則魂禠魄䘮色若死灰惟以遁逃偷生為得計恃安忘<lb/>
戰馴致之弊一至于此真可為長太息流涕而痛哭也<lb/>
豈特中國為然契丹自昔以兵力雄于朔方耐饑寒習<lb/>
攻戰便騎射制属諸部其享國尤為久逺自與中國盟<lb/>
好之後慕華風革舊俗棄氈裘襲紈綺捐潼酪嗜茗飲<lb/>
<pb n="KR4d0138_WYG_150-7a"/>
去穹廬處宫殿奢淫無度國人化之無復英鷙強忍之<lb/>
氣故金人得以奮其詐力且和且戰不數年而卒滅其<lb/>
國由是觀之國雖安忘戰必危而孔子謂以不敎民戰<lb/>
為棄之孟子以無外患為必至於亡國者豈虚言哉<lb/>
　　論治天下如治病<lb/>
膏粱以養氣體藥石以攻疾病此有生之所同也今有<lb/>
人焉不幸而有疾外為邪淫之所傷内致血氣之羸耗<lb/>
則善醫者必為之聚毒藥治鍼砭惟邪淫之務去雖血<lb/>
<pb n="KR4d0138_WYG_150-7b"/>
氣之羸不得已焉邪氣去而正氣生然後疾病可愈氣<lb/>
體可充今不治藥石而欲以膏粱攻疾病豈理也哉治<lb/>
天下者何以異此故仁恩教化者膏粱也干戈斧鉞者<lb/>
藥石也牧善良拊彫瘵必有文治則膏粱用焉鋤強梗<lb/>
戡禍亂必有武功則藥石施焉二者各有所宜時有所<lb/>
用而不可以偏廢者也今天下之病亟矣蠻夷猾夏盜<lb/>
賊干紀曠古所無此正修武備協民力捍患侮濟危亡<lb/>
以圗安存之時雖不免於勞擾豈得已哉而議者不深<lb/>
<pb n="KR4d0138_WYG_150-8a"/>
維其故舉一事出一令則以勞擾為言而沮格之至于<lb/>
蠻夷之所蹂踐盜賊之所焚掠出沒數路幾半天下未<lb/>
及之地常岌岌然則恬不加恤而不復議論敢問此何<lb/>
理也夫天下幾路一路幾州一州幾縣日復一日偷取<lb/>
目前之安當其可為之時不為而今日殘一縣明日破<lb/>
一州後日亡一路不加料理而曰姑隠忍之以待蠻夷<lb/>
之自悔禍而盜賊之自銷弭正猶得危篤之疾不治藥<lb/>
石而欲望其自愈寧有是理哉夫病在皮膚此鍼砭之<lb/>
<pb n="KR4d0138_WYG_150-8b"/>
所及也病在腑臟此湯劑之所及也至于骨髓則扁鵲<lb/>
望之而走矣及是而悔不亦晩乎<lb/>
　　論保天下之志<lb/>
有天下者必有保天下之志然後王業可興有一國者<lb/>
必有保一國之志然後霸道可立盖志者氣之帥而事<lb/>
功之由基也有志以主於中然後見于外者必求所以<lb/>
保之之人而賢材於此乎進用必圗所以保之之具而<lb/>
政事於此乎脩舉人民在所保拊循之而害民者必除<lb/>
<pb n="KR4d0138_WYG_150-9a"/>
土地在所保固守之而侵地者必却隨其所保之大小<lb/>
而大以王小以霸則其志之不同也至于懦而無力志<lb/>
竊竊然惟以保身為計賢材政事土地人民皆莫之恤<lb/>
則豈獨不能保天下及一國哉雖欲保身亦不可得矣<lb/>
昔者武王助上帝以寵綏四方有罪無罪不敢有越厥<lb/>
志一人衡行于天下武王恥之故能一怒而安天下之<lb/>
民豈非有保天下之志哉由武王推之則後之創業中<lb/>
興凡能興帝王之業于天下者皆其志足以保天下者<lb/>
<pb n="KR4d0138_WYG_150-9b"/>
也昔者齊小白曰先公優笑在前賢材在後國家不日<lb/>
引不月長吾恐宗廟之不掃除而社稷之不血食故相<lb/>
管仲而授之以政豈非有保一國之志哉由齊小白推<lb/>
之則後之裂土分民凡能立霸道於其國者皆其志足<lb/>
以保一國者也至隋陳之主則不然煬帝繼體守成荒<lb/>
淫失度媮取目前之逸盜賊滿天下而不知也嘗引鏡<lb/>
自照曰此好頭項誰将斬之其後卒有江都之禍而陳<lb/>
叔寳據有江左不䘏政事隋師伐之國危矣乃曰吾自<lb/>
<pb n="KR4d0138_WYG_150-10a"/>
有計遂與妃嬪同入于井其志如此身且不保而况能<lb/>
保天下及其國哉由是推之則古之亡天下與失國者<lb/>
概可見矣夫志小者不可與語大志近者不可與謀逺<lb/>
志錐刀之利者不足與論萬金之儲志藜藿之食者不<lb/>
足與論太牢之味而况於天下國家安危存亡之至計<lb/>
哉書曰予告汝于難若射之有志又曰功崇惟志射無<lb/>
志則不能以中的士無志則不能以崇功有天下國家<lb/>
者無志則不足以保民嗚呼君人者尚志勗其所先務<lb/>
<pb n="KR4d0138_WYG_150-10b"/>
也<lb/>
　　論将相先國事忘私怨<lb/>
蕭何曹參方議功定位有隙其後何疾亟恵帝問誰可<lb/>
代者所推賢惟參而參亦自知當相漢告舎人趣治装<lb/>
既代何為相國舉事無所變更一遵何之約束而百姓<lb/>
安之作畫一之歌郭子儀李光弼初同居朔方氣不相<lb/>
下若仇怨然其後有安禄山之亂子儀泣涕分麾下兵<lb/>
與光弼薦之於朝與同破賊既而代子儀節度朔方營<lb/>
<pb n="KR4d0138_WYG_150-11a"/>
壘士卒麾幟皆無所更而光弼一號令之氣色乃益精<lb/>
明昔之為将相者以國事忘私怨至于如此非獨推薦<lb/>
之為難而更其職不更變之為尤難也與夫藺相如引<lb/>
車以避廉頗寇恂託疾以避賈復先國事而後私怨視<lb/>
數子未知其孰賢至于修怨逞憾不恤國事如張延<lb/>
賞之沮李晟罷其兵柄力主㑹盟而致平凉之辱劉仁<lb/>
軌之憤李敬𤣥表請為帥以代已而致覆師之禍其賢<lb/>
不肖之相去豈不逺哉<lb/>
<pb n="KR4d0138_WYG_150-11b"/>
　　論盜<lb/>
世之危亂民之失業與夫兵之潰散者多聚而為盜賊<lb/>
誅之則不可勝誅而力有所不給惟因而招納之以為<lb/>
我用其力有五以弭内亂一也以禦外敵二也善良脅<lb/>
從者可散而歸田畝三也強猾勇敢者可藉以備行陳<lb/>
四也以盜賊攻寇讐勝則享其功敗則不足惜五也昔<lb/>
者光武用緑林下江銅馬諸軍而致中興曹操用黄巾<lb/>
而破紹術太宗起於晉陽取闗中以定海内亦多招徠<lb/>
<pb n="KR4d0138_WYG_150-12a"/>
羣盜而用之然自非推赤心以置其腹中恩足以結其<lb/>
心威足以讋其氣使遵我之紀律而聽我之驅策則用<lb/>
盜有五難已嘗放肆而欲收其憤戾之心一難也已嘗<lb/>
虜掠而欲窒其貪婪之志二難也易置将帥則懐疑三<lb/>
難也畀之部曲則易叛四難也恩過則驕威勝則怨而<lb/>
反以為患五難也惟善駕馭者恩威得所寛猛得中内<lb/>
得其心外得其力使之視殺敵如殺人取敵資如虜掠<lb/>
雖易将帥而不疑雖畀部曲而不叛與正軍相為表裏<lb/>
<pb n="KR4d0138_WYG_150-12b"/>
而無驕怨之患則其難也将轉而為易昔者光武太宗<lb/>
曹操嘗從事于斯術矣<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百五十<lb/>
</p>
<p>
</p>
  </div>
</body>
</text>
</TEI>
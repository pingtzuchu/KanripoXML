<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻五十四</head>
    <p>
<pb n="KR4d0138_WYG_054-1a"/>
欽定四庫全書<lb/>
　梁谿集巻五十四　　　　　宋　李綱　撰<lb/>
　　表劄奏議十六<hi>河北河東路宣撫使司劄子三御筆批答附</hi>
　　　乞按河東地圖劄子<lb/>
　　　乞保明拒守立功等事劄子<lb/>
　　　乞待罪劄子<lb/>
　　　乞差范世雄充判官劄子<lb/>
　　　奏知令折彦質控扼守備事劄子<lb/>
<pb n="KR4d0138_WYG_054-1b"/>
　　　乞於懐州置司劄子<lb/>
　　　奏知發去生兵等事劄子<lb/>
　　　奏知掩襲南北闗賊馬劄子<lb/>
　　　再乞差范世雄充判官劄子<lb/>
　　　奏知令劉韐等度事勢進兵劄子<lb/>
　　　乞優贈陣亡孫逢等劄子<lb/>
　　　繳進折彦質等諮目劄子<lb/>
　　　待罪第二劄子<lb/>
<pb n="KR4d0138_WYG_054-2a"/>
　　　乞留熈河蕃僧軍前使喚劄子<lb/>
　　　奏知進兵次第劄子<lb/>
　　　乞賞血戰戮累潰人劄子<lb/>
　　　奏知劉韐欲由夀陽進兵劄子<lb/>
　　　乞降衲襖劄子<lb/>
　　乞按河東地圖劄子<lb/>
臣據劉韐申王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>王淵等二十九日於竹寧下寨探報<lb/>
有金人二千餘騎過平城縣南已整陣前去掩殺契勘<lb/>
<pb n="KR4d0138_WYG_054-2b"/>
平城縣在遼州之北正繫去太原之路敵知宣撫制置<lb/>
兩司在威勝軍一路故以重兵前來捍禦而以輕騎遏<lb/>
遼州之師今解潜旣能禦敵重兵則輕兵必為王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>所<lb/>
破乘勝逐北别無阻抑決須解圍及牽制南北關敵勢<lb/>
數日間決見次第臣愚竊謂金人若潜伏山谷時我師<lb/>
之出據扼險阻以斷糧道且絶援兵則深為可憂今先<lb/>
來迎敵乃我之利又得湖南北兵前去應援據險以南<lb/>
方强弩大箭射之定須退走平定汾遼之師並進決有<lb/>
<pb n="KR4d0138_WYG_054-3a"/>
成功之理臣蒙委寄之重慮有疎虞日夕皇恐仰慿天<lb/>
威冀克有濟更望聖慈下有司取河東地圖一本置御<lb/>
座之側臣每奏報諸路進兵接戰下寨去處庻可稽考<lb/>
謹具奏知<lb/>
　御筆<lb/>
　見有圖一靣日逐稽考<lb/>
　　乞保明拒守立功等事劄子<lb/>
臣據解潜申自初一日至初四日與賊相拒依舊於扈<lb/>
<pb n="KR4d0138_WYG_054-3b"/>
甲射占地利下寨相度敵勢進兵及本司叅議官郭執<lb/>
中勾當公事董元凱劄子稱北闗守把使臣除彭彦一<lb/>
寨為賊攻破外其餘王孝忠鄒處節陳思恭等寨依舊<lb/>
據險固守敵馬見在南北闗内盤泊為北闗殺千餘人<lb/>
解潜諸部殺二千餘人皆精兵所以不敢前來衝突臣<lb/>
契勘金人包藏禍心非特堅圍太原又欲乘此秋涼決<lb/>
策深入自非前期整齪軍馬已有隄備則敵馬猖獗勢<lb/>
未可知前此兵將望風輙潰今解濳种師弓等與賊血<lb/>
<pb n="KR4d0138_WYG_054-4a"/>
戰拒捍賊馬不使侵軼已第四日深為可嘉臣除已約<lb/>
束解潜驅逐敵馬不管别致疎虞相度進兵外仍令開<lb/>
具保明立功及傷中陣亡人先次推賞庶幾有所激勸<lb/>
其退避人已斬百餘人訖謹具奏知<lb/>
　御筆<lb/>
　立功及傷中人自當先次推恩疾速保明來不次遷<lb/>
　擢<lb/>
　　乞待罪劄子<lb/>
<pb n="KR4d0138_WYG_054-4b"/>
臣以非材誤被陛下知遇常願奮不顧身以圖報効近<lb/>
蒙聖恩差充河北河東路宣撫使任大責重懼不克堪<lb/>
累具辭免不蒙俞允黽勉就職自出師以來夙夜震恐<lb/>
不遑寧處究心竭力期解太原之圍以副陛下眷奬之<lb/>
意而制置副使解濳與敵相遇於南北闗力戰累日兵<lb/>
卒潰㪚致誤國事皆縁臣節制不明方略無取有此疎<lb/>
失罪何所逃伏望聖慈特賜誅竄以允公議臣以軍政<lb/>
不敢擅行交割見供職待罪無任皇懼戰越之至取進<lb/>
<pb n="KR4d0138_WYG_054-5a"/>
止<lb/>
　御筆<lb/>
　所乞不允仍止再請<lb/>
　　乞差范世雄充判官劄子<lb/>
臣得劉韐諮目并申狀具道進兵次第并招納到耿守<lb/>
忠手下人謹同繳進今解濳軍潰所望立功解圍者惟<lb/>
韐所遣兩項人馬汾州兵所有威勝軍一路人馬及臣<lb/>
節次遣去兵未有統屬權係折彦質節制竊慮難以責<lb/>
<pb n="KR4d0138_WYG_054-5b"/>
辦所乞與范世雄進職差充宣撫判官令節制威勝軍<lb/>
一路人馬破敵解圍伏望聖慈體念今來河東事體危<lb/>
急出自睿意不愛官爵使人奮不顧死上以寛陛下北<lb/>
顧之憂下以應援諸路之師一時之急如世雄材略兩<lb/>
作帥臣熟於兵事付以節制必能成功伏乞速賜降㫖<lb/>
施行取進止<lb/>
　御筆<lb/>
　范世雄甚當已降㫖訖續次封賜告去卿一靣作奉<lb/>
<pb n="KR4d0138_WYG_054-6a"/>
　聖㫖與令先供職不可緩　衲襖已發一萬領續見<lb/>
　催發去次　湖南人已指揮訖朕數日煩惱不可言<lb/>
　太原事思之苦痛苦痛<lb/>
　　奏知令折彦質控扼守備事劄子<lb/>
臣據折彦質劄子解濳一行人馬連日血戰至初四日<lb/>
辰時敵併力攻犯營栅遂致奔潰濳并將佐未知去處<lb/>
彦質見於威勝收集散亡竭力控扼又據隆徳董有林<lb/>
申探到初四日辰時以來金人衝撞透中軍解制置隨<lb/>
<pb n="KR4d0138_WYG_054-6b"/>
時上馬引帶使臣東北上去臣契勘解潜於南北闗拒<lb/>
捍賊馬委是竭力但兵卒尚襲舊態遇敵輙潰致將佐<lb/>
等不能自立雖嚴加約束未能改革今來解潜失律致<lb/>
誤國事皆臣節制不明所致除已别具劄子待罪外見<lb/>
令折彦質等根尋解潜見在去處招集將佐及潰散人<lb/>
兵控扼敵馬及令威勝澤潞嚴為守備於瑯車天井闗<lb/>
諸處差兵防守把截去訖謹具奏知<lb/>
　御筆<lb/>
<pb n="KR4d0138_WYG_054-7a"/>
　解潛等用命事卒不能枝梧可與放罪出來収集人<lb/>
　兵控扼敵馬<lb/>
　　乞於懐州置司劄子<lb/>
臣伏奉宸翰令臣相度進至澤州臣契勘自懐至澤一<lb/>
百餘里不甚相遠其於軍前皆繫遙制然懐州阻山帶<lb/>
河控制河北河東兩路糧道易通可以禦敵保輔帝都<lb/>
正宣撫司可以置司去處若進至澤州則無險可扼難<lb/>
得糧食只可照應河東一路臣欲乞只置司於懐州令<lb/>
<pb n="KR4d0138_WYG_054-7b"/>
范世雄節制軍馬前去候得南北闗可以進兵續行相<lb/>
度更乞聖裁取進止<lb/>
　御筆<lb/>
　依奏<lb/>
　　奏知發去生兵等事劄子<lb/>
臣契勘勝負者兵家常勢解潛力戰累日以寨栅不如<lb/>
法為金人衝潰令折彦質招集已見次第若措置得宜<lb/>
郤可取勝兼發去生兵及湖南北路軍馬又二萬餘人<lb/>
<pb n="KR4d0138_WYG_054-8a"/>
極力措置更乞聖慈少寛天慮取進止<lb/>
　御筆<lb/>
　衲襖已有造了者除此發去外見差内臣一兩日起<lb/>
　發次卿堅誠徇國實副朕望然敵屢勝銳不可當功<lb/>
　在髙壘深溝所謂避其銳氣擊其惰歸勿與争鋒待<lb/>
　其懈而擊之便勝千萬慎重庶寛朕慮也范世雄並<lb/>
　依卿奏降㫖訖王元事已批付三省施行<lb/>
　　奏知掩襲南北闗敵馬劄子<lb/>
<pb n="KR4d0138_WYG_054-8b"/>
臣契勘敵馬衝潰解潜軍只據南北闗不敢猖獗深入<lb/>
必為王淵等處牽制竊慮敵分重兵捍禦諸路軍馬只<lb/>
以疑兵據南北闗可以乘機襲奪已逐急劄下折彦質<lb/>
令陳迪權充統制郭浩充副統制令募人前去探得如<lb/>
可以乘機掩襲即一靣統領本司發去生兵措置施行<lb/>
去訖謹具奏知<lb/>
　御筆<lb/>
　甚好乘其不備然須十分防其衝突范世雄速令前<lb/>
<pb n="KR4d0138_WYG_054-9a"/>
　去與解潜措置南北闗掩襲牽制遼汾界敵馬<lb/>
　　再乞差范世雄充判官劄子<lb/>
臣累具劄子乞降睿㫖差范世雄充宣撫判官伏望聖<lb/>
慈早賜詳酌施行庶令節制湖南軍馬䇿應解潜決保<lb/>
成功如世雄老練兵事累任帥臣數千里勤王令此統<lb/>
兵前去與一近上職名以激勵之誠不為過更乞聖裁<lb/>
取進止<lb/>
　御筆<lb/>
<pb n="KR4d0138_WYG_054-9b"/>
　已依卿所奏行告令快行人賜卿訖但切持重捍其<lb/>
　衝突若再舉解圍須汾州南北闗平定等並進庶分<lb/>
　敵勢千萬不可輕進朕日夕驚憂心神不寧卿再三<lb/>
　誡諸將切不可輕進圖萬全可也<lb/>
　　奏知令劉韐等度事勢進兵劄子<lb/>
臣得劉韐申狀諮目稱王淵等兵已到榆次縣界探得<lb/>
解潜前軍有走散之人方據山下寨亦乞駐軍候解潜<lb/>
整齪並進韐已指揮令疾速前去榆次側近下定硬寨<lb/>
<pb n="KR4d0138_WYG_054-10a"/>
分遣竒兵𢷬敵巢穴及間道遣人報太原出兵腹背夾<lb/>
擊措置解圍若探得解濳軍出南北闗即王淵軍馬便<lb/>
合㧞寨趨太原臣契勘今解潜軍潰竊慮王淵折可求<lb/>
等探知不敢進兵及敵馬潰解潜之師分兵前去捍拒<lb/>
諸路軍馬不得前進臣已劄下劉韐等令更切審度事<lb/>
勢如諸路聲援相及可進即進及十分過作隄防照䕶<lb/>
糧道不管别無疎失去訖所有劉韐申狀諮目同繳進<lb/>
謹具奏知<lb/>
<pb n="KR4d0138_WYG_054-10b"/>
　御筆<lb/>
　切不可督戰根本事大兵法見可而進知難而退在<lb/>
　此切留意<lb/>
　　乞優贈陣亡孫逢等劄子<lb/>
勘㑹解潜統領人馬於南北闗遇敵見陣相拒所有獲<lb/>
級并傷中陣殁之人臣已指揮解潜具姓名保明申宣<lb/>
撫司切待具奏推恩施行及訪聞得使臣孫逢張逵首<lb/>
先入賊陣歿委是忠勇可嘉臣亦已指揮解潜具事狀<lb/>
<pb n="KR4d0138_WYG_054-11a"/>
供申及差人遍於陣地根尋逐官屍首如法殯埋并具<lb/>
家屬去處申本司切待優加存䘏支與賻贈及保奏朝<lb/>
廷乞優與逐人本家恩澤以為死士之勸去訖謹具奏<lb/>
知<lb/>
　御筆<lb/>
　當與贈節度使其餘優與恩澤疾速保明<lb/>
　　繳進折彦質等諮目劄子<lb/>
臣得折彦質諮目解潜已到龍徳种師弓等將佐及招<lb/>
<pb n="KR4d0138_WYG_054-11b"/>
集人兵漸見次第見行整齪以圖再舉今得范世雄湖<lb/>
南北路兵馬前去軍當復振兼得張灝諮目折可求進<lb/>
兵已至文水縣亦有敵馬前來捍禦見占穏措置今同<lb/>
繳謹具奏知<lb/>
　御筆<lb/>
　可劄下諸將捉到活人子細問敵情以謀勝之日俟<lb/>
　嘉音<lb/>
　　待罪第二劄子<lb/>
<pb n="KR4d0138_WYG_054-12a"/>
臣近具劄子以解潜師潰待罪乞賜竄責伏蒙聖慈特<lb/>
降親筆不允仍止再請仰荷天恩以感以慚伏念臣自<lb/>
膺委使義不顧身雖殫夙夜之勤曽靡涓埃之補將士<lb/>
失律責在帥司節制不明誰執其咎伏望出自睿斷特<lb/>
正典刑别委能臣不誤國事臣無任皇懼戰越待罪之<lb/>
至取進止<lb/>
　御筆<lb/>
　卿忠勇任事實副朕望禆將少退乃軍中常事所乞<lb/>
<pb n="KR4d0138_WYG_054-12b"/>
　不允仍止來章已令王<hi>闕</hi>齎詔前去今再批付卿<lb/>
　　乞留熈河蕃僧軍前使喚劄子<lb/>
臣伏奉宸翰問初一日力戰熈河路蕃僧臣體訪得上<lb/>
件蕃僧委是率先用命親手殺百餘人見今重傷在軍<lb/>
前將理臣已劄下令具供狀保明外先次支與銀絹一<lb/>
百匹兩訖欲乞且留軍前使喚候事平日發遣赴闕謹<lb/>
具奏知<lb/>
　御筆<lb/>
<pb n="KR4d0138_WYG_054-13a"/>
　除王忠孝已轉官外其餘軍兵全軍各轉四資各支<lb/>
　銀絹十匹兩卿督令速保明奏并支者銀絹令當彦<lb/>
　質靣前支訖奏<lb/>
　　奏知進兵次第劄子<lb/>
臣伏蒙聖慈特降親筆處分進兵次第誠如聖訓臣已<lb/>
遵稟行下外契勘自約日進兵已踰十日縁解潜遇敵<lb/>
力戰師潰汾遼平定之兵亦不敢進今王淵之軍在平<lb/>
城縣界折可求之兵在文水縣界劉竧賈瓊之兵在夀<lb/>
<pb n="KR4d0138_WYG_054-13b"/>
陽縣界皆下硬寨等候南北闗出兵齊進今陳迪郭浩<lb/>
等已前去占據南北闗解潜范世雄之軍迤邐前進臣<lb/>
已劄下劉韐折可求等令各督責諸將攅那進兵遇敵<lb/>
重者深溝堅壁以相持遇敵輕者整陣設伏以邀擊前<lb/>
無阻礙者徑趨太原如互相顧望首鼠不進當坐逗撓<lb/>
之罪已行下去訖謹具奏知<lb/>
　御筆<lb/>
　亦不可令孤軍深入可先督范世雄解潜疾速前去<lb/>
<pb n="KR4d0138_WYG_054-14a"/>
　與諸路同進解圍<lb/>
　　乞賞血戰戮累潰人劄子<lb/>
臣契勘解潜南北闗之戰雖致師潰然將士極為力戰<lb/>
其陣亡傷中立功血戰之人自合推賞臣已行下諸寨<lb/>
保明去訖前此師潰陣亡傷中立功之人不復推賞今<lb/>
宜革去此弊使將士知勸漸肯用命其累次潰散之人<lb/>
亦密諭折彦質解潜范世雄令根究痛行斬決庶幾軍<lb/>
兵知所畏憚漸就軍律惟軍政不脩之乆一旦號令欲<lb/>
<pb n="KR4d0138_WYG_054-14b"/>
其赴敵視死如歸誠為難事惟當以漸革之乆當自改<lb/>
合具奏知<lb/>
　御筆<lb/>
　如此正合朕心卿更勉力分朕憂俟成功當有厚報<lb/>
　衲襖已差吏部使臣起發訖所有差下内臣俟别有<lb/>
　物即令押出次湖南兵已依奏付守禦司<lb/>
　　奏知劉韐欲由夀陽進兵劄子<lb/>
臣據劉韐申欲令王淵與劉竧劉士元等合軍由夀陽<lb/>
<pb n="KR4d0138_WYG_054-15a"/>
進及遣楊志賈瓊等出竒𢷬虚與土豪秦中寳等乘夜<lb/>
㑹合直趨太原臣已行下韐令占穏措置去訖謹具奏<lb/>
知<lb/>
　御筆<lb/>
　不可令孤軍深入決致敗事不可幸一勝切須再令<lb/>
　汾州南北闗出兵三路並進方可先次令兩項整齪<lb/>
　人馬王淵若孤軍又敗愈難下手<lb/>
　　乞降衲襖劄子<lb/>
<pb n="KR4d0138_WYG_054-15b"/>
臣已具奏聞乞先次降下衲襖二萬領支散湖南北路<lb/>
人兵伏望聖慈令速賜支降餘者亦令接續前來般赴<lb/>
河東應副軍前支用取進止<lb/>
　御筆<lb/>
　見行催督已有發去者<lb/>
　<lb/>
　<lb/>
　梁谿集巻五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷六</head>
    <p>
<pb n="KR4d0138_WYG_006-1a"/>
欽定四庫全書<lb/>
　梁谿集卷六　　　　　　　宋　李綱　撰<lb/>
　　古律詩二<hi>上饒道中已後及逰武夷作六十九首</hi>
　　　上饒道中雜詠三首<lb/>
　　　過鵝湖留贈昌長老二首<lb/>
　　　昌老詢予來厯以詩荅之<lb/>
　　　題石井慈濟泉二首　鉛山道中<lb/>
　　　小溪　　　　　　　過紫溪值雪<lb/>
<pb n="KR4d0138_WYG_006-1b"/>
　　　雪中過分水嶺六首　次大安驛雪霽<lb/>
　　　山家　　　　　　　將次武夷<lb/>
　　　崇安宰見示武夷山圖記<lb/>
　　　自入閩境值雪黙禱武夷君逰山日雪霽有感<lb/>
　　　趨真亭　　　　　　逰仙溪<lb/>
　　　武夷山　　　　　　幔亭峯<lb/>
　　　天柱峯　　　　　　洞天穴<lb/>
　　　三姑石　　　　　　換骨巖<lb/>
<pb n="KR4d0138_WYG_006-2a"/>
　　　龍潭　　　　　　　獅子峯<lb/>
　　　觀音巖　　　　　　兠擔石<lb/>
　　　三女石　　　　　　學堂巖<lb/>
　　　船場巖　　　　　　雞窠巖<lb/>
　　　大小藏巖　　　　　仙跡石<lb/>
　　　大小二廪石　　　　鐘模石<lb/>
　　　皷樓石　　　　　　丹竈<lb/>
　　　仙掌　　　　　　　三層峯<lb/>
<pb n="KR4d0138_WYG_006-2b"/>
　　　畫鶴　　　　　　　大隱屛<lb/>
　　　禪庵巖　　　　　　仙機巖<lb/>
　　　魏王峯　　　　　　虎嘯巖<lb/>
　　　釣臺石　　　　　　試劒石<lb/>
　　　折筍巖　　　　　　仙接石<lb/>
　　　柴嶺　　　　　　　車錢峯<lb/>
　　　毛竹洞　　　　　　睎眞館<lb/>
　　　仙橘　　　　　　　仙竹<lb/>
<pb n="KR4d0138_WYG_006-3a"/>
　　　泛舟至睎真館遇雪二首<lb/>
　　　訪李道士二首　　　紀舊夢<lb/>
　　　宿棲真館夜雪大作詰旦遂行<lb/>
　　　題棲真館三十六韻<lb/>
　　上饒道中雜詠三首<lb/>
半世區區何所求南來豈為稻粱謀烟嵐逺近濃還淡<lb/>
石瀬縈廻咽更流雲外鈎輈聽處好溪頭略彴渡時幽<lb/>
何須更論他年事且把風光慰旅愁<lb/>
<pb n="KR4d0138_WYG_006-3b"/>
鬢毛蕭颯寸餘冠䝉犯風霜却歲寒但使孤忠能感激<lb/>
豈辭逺謫備艱難蒼蒼雲木留深景𣺌𣺌深溪㵼暮湍<lb/>
獨坐苦吟山寺冷照人孤月正團欒<lb/>
漠漠烟村一笛風溪山都在夕陽中遥看天色暮雲碧<lb/>
漸見山頭野燒紅閩嶺風煙知已近浙江書問恨難通<lb/>
暝投山寺憑虗閣隱耳猶聽響暮鐘<lb/>
　　過鵝湖留贈昌長老二首<lb/>
雲山深處到鵝湖萬木森森一徑紆日落風髙鐘倍響<lb/>
<pb n="KR4d0138_WYG_006-4a"/>
煙寒林暝鳥相呼宗風振起人能繼祖道流傳德不孤<lb/>
須信山林真隐地紛紛朝市更何如<lb/>
謫宦去為劒浦吏稅駕且作鵝湖逰沈沈梵宇殿閣古<lb/>
寂寂勝地林泉幽祖師道場誰繼嗣妙峯德雲真比丘<lb/>
夜寒燈下接軟語却恨行客難淹留<lb/>
　　昌老詢予來厯以詩荅之<lb/>
休問西來意吾行日向南悽悽達磨懴厯歴善財參舊<lb/>
事巳不憶新交寜易談維摩本無語非是學三緘<lb/>
<pb n="KR4d0138_WYG_006-4b"/>
　　題石井慈濟泉二首<lb/>
誰將石洞當泉池餘溜濺濺落水陂山骨鑿開蒼瑪瑙<lb/>
雲腴凝貯碧琉璃龜浮水面寒光動竹舞巖端翠影垂<lb/>
泉石幽竒天下少祕藏休使北人知<lb/>
巖石嵌空湛碧泉酌甘鑑静意蕭然幽深端有神龍穴<lb/>
虗逈疑藏古洞天雲影漾波光璀璀石渠飛溜響涓㳙<lb/>
㑹須掬取巖中水洒作膏霖徧八埏<lb/>
　　鉛山道中<lb/>
<pb n="KR4d0138_WYG_006-5a"/>
行李踰江嶠風煙接武夷地靈嘉木秀天闊暝雲垂泉<lb/>
石日相樂雪霜寒自遲寄聲山下士掃壁待題詩<lb/>
　　小溪<lb/>
脉脉寒溪徹底明臨流聊復濯吾纓風㣲静愛琉璃色<lb/>
竹密遥聞環珮聲漾月下揺金㶑灧涵虗不動鏡澄泓<lb/>
自憐逐客難淹泊不為溪山景太清<lb/>
　　過紫溪值雪<lb/>
明時報國敢懐安逺謫方知行路難雲隔江鄉來鴈寂<lb/>
<pb n="KR4d0138_WYG_006-5b"/>
雪飛閩嶺敝貂寒韓詩解道藍闗恨賈賦聊憑鵩鳥寛<lb/>
誰念紫皇香案吏飄零巳覺鬢毛乾<lb/>
　　雪中過分水嶺六首<lb/>
寒雲漠漠雪霏霏正是行人度嶺時密洒峯巒開玉府<lb/>
亂粧林木發瓊枝步髙漸入烟霄路望逺都迷澗壑姿<lb/>
囬首江鄉何處是斷蓬飄梗不勝悲<lb/>
閩山髙處却無風密雪飛雲墮曉空去路似從銀色界<lb/>
此身疑到廣寒宫落梅飄絮來瓊樹涌浪崩雲疊玉峯<lb/>
<pb n="KR4d0138_WYG_006-6a"/>
景色幽奇無似雪平生觀雪此為雄<lb/>
藹藹層隂送雪來亂山深處白皚皚積巖錯認藍田玉<lb/>
著樹全疑庾嶺梅光射九霄來夜月冷凝千嶂蟄春雷<lb/>
武夷路近須晴霽為卷風雲一餉開<lb/>
一夜同雲凝不開曉寒整轡馬虺尵千巖萬壑縈紆處<lb/>
密雪廻風散漫來愁裏溪聲琴的厯望中山色玉崔嵬<lb/>
溪山得雪尤奇絶模寫無工恨不才<lb/>
瑶妃逰戲水晶房故剪氷花試曉粧坐見初平巖畔石<lb/>
<pb n="KR4d0138_WYG_006-6b"/>
化為元放隴頭羊培堆積玉寒光瑩頃刻開梅冷艶香<lb/>
好是碧天雲散後野蟾來助一輪光<lb/>
玉龍耕種素芝田誤入飛瓊小洞天璧月珠星争璀璨<lb/>
瑶環瑜珥鬬嬋姢水晶宫闕雲腴滑白玉樓臺霧彩鮮<lb/>
骨冷魂清難久駐恍然崑閬夢逰仙<lb/>
　　次大安驛雪霽<lb/>
雪霽烟村風滿林暮天垂影碧沉沉一輪明月光相射<lb/>
千里白雲寒更深寂寞樽盈陶令酒飄零淚滿仲宣襟<lb/>
<pb n="KR4d0138_WYG_006-7a"/>
燈殘夜永不成寐莊舄悽然自越吟<lb/>
　　山家<lb/>
青山掩映野人家翠竹蒼松一徑斜夜對月鈎沉淺浦<lb/>
曉看鳥篆印平沙溪頭馴畜多宜鶩園裏靈苖可種茶<lb/>
占盡溪山幽勝處自將風物向人誇<lb/>
　　將次武夷<lb/>
行行路近武夷山秀氣蜿蜒百里間蒼石揷天雲縹緲<lb/>
碧溪通壑水彎環神仙恍惚誰能識洞府深沉自不闗<lb/>
<pb n="KR4d0138_WYG_006-7b"/>
我向湖中如得路便應脫屣謝塵寰<lb/>
　　崇安宰見示武夷山圗記<lb/>
征軒欲作武夷逰先借圖經次第求須信神仙真窟宅<lb/>
故令峯岫巧雕鎪四時花木千巖秀一水波瀾九曲流<lb/>
明日泛舟山下去按圖細細問蹤由<lb/>
　　自入閩境值雪黙禱武夷君逰山日雪霽有感<lb/>
鄙陋安能到古人寸心潜格武夷君誓辭叱散蠻溪霧<lb/>
詩句驅開衡嶽雲忠讜自應慙吏部精誠何敢並將軍<lb/>
<pb n="KR4d0138_WYG_006-8a"/>
氛霾卷盡留殘雪粧㸃峯巒意更勤<lb/>
　　趨真亭<lb/>
煙霞深處一亭閒石磴縈紆紫翠間但覺峯巒勞顧揖<lb/>
不知身到武夷山<lb/>
　　逰仙溪<lb/>
一溪九曲貫羣峯演漾輕舠淺碧中杳如誤入武陵去<lb/>
落花流水山重重<lb/>
　　武夷山<lb/>
<pb n="KR4d0138_WYG_006-8b"/>
百里雲山碧玉林雕鎪融結見天心幔亭㑹散笙簫逺<lb/>
天柱風髙煙霧深畫鶴獨留青嶂表林花常發紫巖隂<lb/>
夢魂清切先曽到故使飄零特特臨<lb/>
　　幔亭峯<lb/>
燕罷虹橋絶世氛曽孫誰見武夷君更無裀幕空中舉<lb/>
時有笙竽静處聞猿鳥夜啼千嶂月松篁寒鏁一溪雲<lb/>
洞天杳杳知何處翠石蒼崖日欲曛<lb/>
　　天柱峯<lb/>
<pb n="KR4d0138_WYG_006-9a"/>
巉巉千丈揷烟空始見天南一柱峯絶頂霧開擎日月<lb/>
半巖雲暝噫雷風俯臨萬壑林芿秀髙壓羣山氣象雄<lb/>
誰道共工曽觸折斷鼇端是女媧功<lb/>
　　洞天穴<lb/>
沈沈幽穴閟雲煙玉宇瓊樓鏁洞天自向壺中飛日月<lb/>
更於物外起山川劉公隱後今誰繼張湛仙來不記年<lb/>
紫府若容幽客到誅茅欲卜隱屏前<lb/>
　　三姑石<lb/>
<pb n="KR4d0138_WYG_006-9b"/>
風舞芳林鬢脚垂朝雲行雨濕仙衣不知當日縁何事<lb/>
化石山頭更不歸<lb/>
　　換骨巖<lb/>
𤣥化升真十六天靈仙蟬脫翠巖前金堅玉潤留餘骨<lb/>
宻鏁烟霞幾百年<lb/>
　　龍潭<lb/>
百丈清潭合兩溪澄波瑩滑碧琉璃神龍端向潭中睡<lb/>
何事能容網罟垂<lb/>
<pb n="KR4d0138_WYG_006-10a"/>
　　獅子峯<lb/>
奇石騰拏竹樹蒼奮髯矯首據崇岡山深怪底無豺虎<lb/>
端畏溪頭百獸王<lb/>
　　觀音巖<lb/>
銖衣珠珞寳花冠宴坐翛然山水間應為武夷泉石好<lb/>
不殊海岸補陁山<lb/>
　　兠擔石<lb/>
仙人戲睹翠蛾眉空有花餘照夕暉雲月姢娟風嫋嫋<lb/>
<pb n="KR4d0138_WYG_006-10b"/>
尚疑玉質在簾幃<lb/>
　　三女石<lb/>
粲粲三英傍碧溪玉肌雲鬢曉參差想因巫峽行雲日<lb/>
記得湘江解珮時<lb/>
　　學堂巖<lb/>
仙官讀徹蕋珠篇几案巖中自寂然崑閬圖書藏策府<lb/>
誰言孤陋解成仙<lb/>
　　船場巖<lb/>
<pb n="KR4d0138_WYG_006-11a"/>
仙艇何年揷翠㣲雲篷烟櫂尚依依凌虗欲鼓天邊柂<lb/>
喚取雙龍背負飛<lb/>
　　雞窠巖<lb/>
磔磔天雞啼曉烟仙家風景鎮芳妍自從彩翼飛仙後<lb/>
只有遺棲寄嶺巔<lb/>
　　大小藏巖<lb/>
玉棺揷徧兩巖傍石罅開如小洞房鍊就陽魂歸紫府<lb/>
空餘靈骨此中藏<lb/>
<pb n="KR4d0138_WYG_006-11b"/>
　　仙跡石<lb/>
當年天姥戲溪邊二石遺蹤膝宛然却笑茂陵緱氏跡<lb/>
只憑方士口中傳<lb/>
　　大小二廪石<lb/>
仙家何事亦贏糧廪石團團峙道傍應駕斑龍耕紫石<lb/>
深儲芝玉廪中藏<lb/>
　　鍾模石<lb/>
誰鑄三鐘灓乳形不須筍簴自能鳴仙君欲奏賔雲曲<lb/>
<pb n="KR4d0138_WYG_006-12a"/>
只感清霜便發聲<lb/>
　　鼓樓巖<lb/>
洞天擊鼓集羣仙石作髙樓鏁翠烟萬籟不鳴霜月曉<lb/>
鼕鼕猶聽鼓聲傳<lb/>
　　丹竈<lb/>
金鼎丹成透碧天尚留丹竈在層巔一丸五色光騰夜<lb/>
乞取從教作散仙<lb/>
　　仙掌<lb/>
<pb n="KR4d0138_WYG_006-12b"/>
玉指纎纎煙靄中揮雲映日掌㣲紅只疑華岳留蹤後<lb/>
更向閩山映碧峯<lb/>
　　三層峯<lb/>
三層靈峯氣象豪噴雲洩雨不崇朝懸崖峭壁無人到<lb/>
只恐峯頭是碧霄<lb/>
　　畫鶴<lb/>
誰畫千年老令威丹青今古照清輝𤣥裳朱頂蒼崖畔<lb/>
豈憶冲天萬里飛<lb/>
<pb n="KR4d0138_WYG_006-13a"/>
　　大隱屏<lb/>
髙峯崛起翠微屏何事呼為大隱名自是市朝人不到<lb/>
非闗洞户鏁峥嶸<lb/>
　　禪庵巖<lb/>
虎嘯猿啼月滿天山僧宴坐正安禪不知隻履歸何處<lb/>
尚有庵巖名字傳<lb/>
　　仙機巖<lb/>
雲去仙機杼軸空報章何日已成功天孫織就烟霞錦<lb/>
<pb n="KR4d0138_WYG_006-13b"/>
吹落溪山夕照中<lb/>
　　魏王峯<lb/>
危峯孤峭與天通猶有當時羽化蹤仙馭自隨鸞鶴逺<lb/>
玉樓金鏁白雲封<lb/>
　　虎嘯巖<lb/>
昔年雕虎嘯幽巖千里清風皺碧潭虎去巖空風自逺<lb/>
一林花雨落毶毶<lb/>
　　釣臺石<lb/>
<pb n="KR4d0138_WYG_006-14a"/>
釣石峩峩枕碧溪仙人於此亦垂絲想當月白風清夜<lb/>
正是寒魚食餌時<lb/>
　　試劒石<lb/>
鍊氣為金鑄劒成且將頑石試青萍光鋩鬱鬱冲牛斗<lb/>
斬盡妖魔若發鉶<lb/>
　　折筍巖<lb/>
玉府鏘鏘玉筍林誰將移種翠巖隂斕斑猶帯當時籜<lb/>
照水籠烟幾百尋<lb/>
<pb n="KR4d0138_WYG_006-14b"/>
　　仙接石<lb/>
天風吹折碧琅玕神化茫茫接豈難鳯髓鸞膠天上有<lb/>
世人休作等閑看<lb/>
　　柴嶺<lb/>
林花不逐歲寒凋半嶺煙光媚逺霄須信仙家風景好<lb/>
四時峯岫紫岧嶤<lb/>
　　車錢峯<lb/>
塵縁洗盡便神仙泉石幽竒即洞天我欲雲崖結茅屋<lb/>
<pb n="KR4d0138_WYG_006-15a"/>
侍從天姥借車錢<lb/>
　　毛竹洞<lb/>
洞生毛竹綠猗猗枝幹扶踈滿洞垂傳是羣仙遊息地<lb/>
蔽藏不許世人知<lb/>
　　睎真館<lb/>
小溪詰屈巧縈廻行到睎真景更奇路轉山囬疑不見<lb/>
此中凝望却參差<lb/>
　　仙橘<lb/>
<pb n="KR4d0138_WYG_006-15b"/>
巖畔隂森橘樹垂青青亦有歳寒姿我來恨在秋風後<lb/>
不見霜包結實時<lb/>
　　仙竹<lb/>
隂崖翠竹自檀欒痩節踈枝特地寒雖未化龍歸洞府<lb/>
正宜和月掃天壇<lb/>
　　泛舟至睎真館遇雪<lb/>
雲散天開一餉中依前飛雪落層空瓊花巧綴巖端樹<lb/>
玉屑飄隨洞裏風溪淺且逰仙掌石雲深不見幔亭峯<lb/>
<pb n="KR4d0138_WYG_006-16a"/>
斯逰清絶平生少圖畫方知未是工<lb/>
行到清溪六曲頭森然峯岫照人幽雪花拂水輕輕舞<lb/>
石瀬依巖淺淺流不盡清光常在目未窮幽興且囬舟<lb/>
追尋欲徧神仙窟須向他時卜再逰<lb/>
　　訪李道士<lb/>
青山中有一道士獨卧烟霞晝掩扉踏雪叩闗知意重<lb/>
擁爐相與話真機<lb/>
誅茅獨占溪一曲時有白雲來伴宿自言身在此山中<lb/>
<pb n="KR4d0138_WYG_006-16b"/>
暮暮朝朝看不足<lb/>
　　紀舊夢<lb/>
　余今夏夢乗舟行亂石間四顧峯巒奇秀有如玉色<lb/>
　者覺頗異之及謫官劒浦道武夷山小舟泝流水落<lb/>
　石出徧覽勝槩至晞真館雪作巖石皆白恍如舊逰<lb/>
　然後信出處之分定而斯逰清絶已先兆於夢寐雖<lb/>
　欲不到不可得也作小詩以紀其事<lb/>
清夢先曽到武夷玉峯積雪倍幽奇小舟逰罷尋歸路<lb/>
<pb n="KR4d0138_WYG_006-17a"/>
恰似翛然夢覺時<lb/>
　　宿棲真館夜雪大作詰旦遂行<lb/>
一夜武夷三尺雪巖壑無聲聞竹折雲峯烟岫望都迷<lb/>
玉樹瑶林寒更發山中道士毛骨奇勸我留宿山前齋<lb/>
輕裝冐雪非得已仙賞更待他年來<lb/>
　　題棲真館三十六韻<lb/>
武夷古洞天奇峯三十六一溪貫羣山清淺縈九曲溪<lb/>
邊列巖岫倒影浸寒綠翩如鸞鳯翔矯若虬龍蹙樓觀<lb/>
<pb n="KR4d0138_WYG_006-17b"/>
聳岧嶤屏幃互重複蛻仙骨遺金逰女肌削玉鷄棲層<lb/>
巖巔船揷斷崖腹學館存儿案仙機餘杼軸藍光瑩澄<lb/>
潭虹影掛飛瀑翠竹䕃天池蒼苔封石屋繪禽頂長丹<lb/>
遺跡指如掬峨峨天柱峯幔亭連翠麓傳聞武夷君嘗<lb/>
此㑹仙俗飛橋幾千丈絶頂亘山足障以翠雲屏藉以<lb/>
紫霞褥瑶樽傾沆瀣玉豆脯麟鹿仙妃奏賔雲金皷間<lb/>
絲竹酒酣歌夕暉歎息光景促曽孫誰復在徃事空遺<lb/>
躅至今風月夜笙簫響虗谷地靈饒泉石山潤秀草木<lb/>
<pb n="KR4d0138_WYG_006-18a"/>
坐使七閩人䕃此仙靈福嗟予真散材性愛山水酷仙<lb/>
經與地志名字久已熟薄宦方區區仙賞宜碌碌神<lb/>
遊仙夢寐幽覿寄圗錄寜知因謫宦乃得厭所欲沿泝<lb/>
窮幽深應接勞耳目開襟豁懐抱壯觀慰幽獨却邀白<lb/>
雲歸伴此巖下宿夜寒夢魂清曉寒輕裝速仙逰須再<lb/>
來何當謝羇束<lb/>
　<lb/>
　<lb/>
<pb n="KR4d0138_WYG_006-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百十八</head>
    <p>
<pb n="KR4d0138_WYG_118-1a"/>
欽定四庫全書<lb/>
　梁谿集巻一百十八　　　　宋　李綱　撰<lb/>
　　書十一<lb/>
　　　與秦相公第七書　　與秦相公第八書<lb/>
　　　與秦相公第九書　　與秦相公第十書<lb/>
　　　與秦相公第十一書與秦相公第十二書<lb/>
　　　與秦相公第十三書<lb/>
　　與秦相公第七書别副<hi>六月十七日南豐發</hi>
<pb n="KR4d0138_WYG_118-1b"/>
某師行已次南豐欲取便道如贑上以趨廣東忽得金<lb/>
字牌降下指揮令取徑路赴長沙新任大暑中得免瘴<lb/>
鄉之行早到本路措置防秋莫大之幸然荆湖南路盗<lb/>
賊如劉忠李宏楊華雷進之流大者十餘小者未易悉<lb/>
數孟韓二帥以重兵來臨久駐廬陵皆未曽料理獨曹<lb/>
成一項為岳飛所破餘黨有就降意将欲了當其餘皆<lb/>
自若也今二帥遽有班師之期而岳飛亦有屯駐九江<lb/>
指揮是朝廷所以踰年命将遣兵經營湖外者一旦盡<lb/>
<pb n="KR4d0138_WYG_118-2a"/>
去深慮羣盗乘間猖獗不可復支輒具奏乞留岳飛且<lb/>
於長沙駐劄收拾後叚奏䟽論之頗詳利害甚明伏望<lb/>
鈞慈深留思慮特為敷奏俯從所請不勝幸甚<lb/>
比者使臣自行在還伏䝉頒降到勅劄畫一等種種仰<lb/>
煩朝廷應副不勝悚懼第所乞五項人兵惟得辛企宗<lb/>
閻臯兩項又有除隨逐孟韓二帥外只據見管人數差<lb/>
撥指揮近據辛企宗申閻臯下人兵盡數已為韓帥分<lb/>
撥𨽻諸軍下企宗人兵止是時蹔差那前去不曽分撥<lb/>
<pb n="KR4d0138_WYG_118-2b"/>
今企宗見隨逐二帥前去湖南欲乞更不勾抽閻臯下<lb/>
人兵外其企宗下時蹔差出人兵乞盡數撥還庶幾稍<lb/>
成軍伍兼韓京呉錫呉全三項人兵已䝉撥付本司今<lb/>
又改與岳飛殊失指凖雖䝉撥到杜湛一項已係見在<lb/>
湖北路軍馬合聽節制指凖防秋之數輒具奏陳伏望<lb/>
鈞慈矜念荆湖最係重地分布控扼全藉重兵目今盗<lb/>
賊衆多措置招捕非兵不可特依所乞将逐項人兵依<lb/>
舊撥還干冒惶恐之至<lb/>
<pb n="KR4d0138_WYG_118-3a"/>
某昨䝉朝廷降到畫一指揮許依吕相舊例差兵二萬<lb/>
人依禀踏逐葢為一路防秋措置盜賊之計非欲盡令<lb/>
隨逐為廣東之行也其後曹成侵犯連賀得㫖令前去<lb/>
捍冦保䕶本路則非得重兵不可故累具申奏及以尺<lb/>
牘干溷鈞聽今所降指揮既與前日俟孟韓二帥措置<lb/>
盗賊平定日之任不同而防秋之期已迫所得辛企宗<lb/>
張忠彦等兵又各不多其間冗濫尤須揀汰則是二萬<lb/>
之數所缺甚衆除乞撥還韓京吳錫吳全外竊見楊惟<lb/>
<pb n="KR4d0138_WYG_118-3b"/>
忠下有兵八九千人胡友毛佐兩項軍馬約三千餘人<lb/>
見在袁䖍州駐劄惟忠既已物故未有撥𨽻去處伏望<lb/>
鈞慈撥此兩項充二萬之數俟諸頭項齊集續具少剩<lb/>
申陳庶幾有可指凖不勝幸甚喋喋干凂惶懼無地<lb/>
某昨䝉朝廷令由二廣之任所以不敢憚逺者亦欲身<lb/>
到兩路那移財賦為經理<hi>闕</hi>　　　　　　行雖遣屬<lb/>
官終非親臨之比加以道路遼逺文移動費時月倉卒<lb/>
豈能應用此正所謂遠水不足以救近焚也所以前奏<lb/>
<pb n="KR4d0138_WYG_118-4a"/>
乞就江西鄰郡應副錢糧正恐目前缺乏預為之計今<lb/>
蒙朝廷許令福建等路宣撫司侯班師日量留用度外<lb/>
其餘錢糧之類盡撥付本司須俟見所撥到之數已未<lb/>
足用續具申陳孟叅政頗靳於財深恐占恡有悞支凖<lb/>
欲乞以本司所奏行下更賜指揮施行不勝幸甚<lb/>
某所奏乞權留岳飛於長沙駐劄了當荆湖羣盗一事<lb/>
夙夜思慮䇿無出於此者更望相公與叅政樞宻二公<lb/>
取某申奏所陳事理熟復慮之如䝉特賜採納曲垂矜<lb/>
<pb n="KR4d0138_WYG_118-4b"/>
從某猶可以待罪閫外庶幾尺寸之效以報上恩不然<lb/>
名将重兵盡去而以十數頭項劇冦付一書生使以未<lb/>
嘗拊循烏合之兵以抗豺虎其敗事必矣願先以疲懦<lb/>
竄謫無令虗負誤國之罪他時無以自明不勝幸甚某<lb/>
見自南豐由徑路趨贑上聽侯指揮伏乞矜察情迫辭<lb/>
切恃炤知之有素也惶恐惶恐<lb/>
　　與秦相公第八書别副<lb/>
某近次南豐欲取便道以如廣東忽被指揮徑赴長沙<lb/>
<pb n="KR4d0138_WYG_118-5a"/>
新任遂改途由此以福建等路宣撫司見往荆湖兩司<lb/>
同處一路事體相妨又有㫖催促孟韓疾速措置湖南<lb/>
事宜交割訖發赴行在韓世忠兵屯建康岳飛兵屯九<lb/>
江與朝廷前此經畫之意荆湖目今事宜全然不同具<lb/>
奏䟽論列未奉回降今又被受宻院劄子有令韓世忠<lb/>
一面遣發軍馬往建康之文益以惶惑雖竊意朝廷有<lb/>
江北警急之報預為隄備不得已而如此然亦須斟量<lb/>
事勢使先後遲速可觀不為姦雄之所窺測乃為得體<lb/>
<pb n="KR4d0138_WYG_118-5b"/>
今號令忽遽首尾衡决遣師命将不責成功追之使還<lb/>
不虞後患某未見其可也孟韓二帥自福建討捕范汝<lb/>
為之後移師江湖踰半年矣值此時暑未曽進兵羣盗<lb/>
猖獗如故劉忠聚舟船以屯君山李宏殺馬友以據長<lb/>
沙曹成雖為岳飛所破分為十數頭項勢益散漫毒流<lb/>
於全邵道永武岡之間初未宣司招撫其餘楊華雷進<lb/>
楊么郎鍾相殘黨之流據巢穴出没作過自若也夫以<lb/>
二帥提重兵來臨之久所費不貲曽未能破一屯撫定<lb/>
<pb n="KR4d0138_WYG_118-6a"/>
一黨籍手以報而遽已召還自歴年之所經營者一旦<lb/>
盡廢何以震讋羣冦使之畏威敉寧遐方慰生靈之望<lb/>
哉二帥之還勢固不可止謂宜存留威望已著之将紀<lb/>
律素明之兵彈壓招捕收拾後叚使不至甚狼狽猶未<lb/>
為失䇿今併與岳飛一軍徙屯他路則某區區愚見不<lb/>
知所以善後矣已具奏乞留飛且於本路駐劄措置盗<lb/>
賊将來㳂江有警自可順流應援一舉而兩得未奉俞<lb/>
音今再因金字牌遞角附奏論之頗詳心之精㣲盡於<lb/>
<pb n="KR4d0138_WYG_118-6b"/>
此矣伏望相公特為敷奏必從所請非獨荆湖兩路之<lb/>
幸也某憂患之餘不當復為世用徒以上恩未報荷相<lb/>
公推挽之力黽勉就職用㤀疾憊今兹陳請所係甚大<lb/>
儻䝉矜允雖力小任重已不自量猶可竭盡淺短待罪<lb/>
閫外庶幾尺寸之效不然便當乞骸骨以歸山林雖竄<lb/>
責所不敢辭誠恐有誤國事其敢為身計哉辱眷炤之<lb/>
厚輒敢盡布其腹心伏幸鍳念<lb/>
某嘗謂賈生有言守禦扞牧之臣誠死城郭封疆其所<lb/>
<pb n="KR4d0138_WYG_118-7a"/>
以死者豈徒然哉必告所以守禦扞牧之計於上言聽<lb/>
計從事不成則以死繼之告而不從有去而已今人不<lb/>
然初既輕受當告不以告告而不從又不能去敵至則<lb/>
為遯計此近世之大弊也國家不日引不月長而疆埸<lb/>
日蹙坐此之故某前幅所陳願相公勿以為過第以朝<lb/>
廷所以遣孟韓二帥者軍馬如何財用如何事體如何<lb/>
較之本司灼然可見今一旦委去而以數十萬盗賊付<lb/>
之本司使以數千烏合之兵當之安能有濟正當以實<lb/>
<pb n="KR4d0138_WYG_118-7b"/>
告于朝廷之時竊望鈞慈特賜矜察悉如所請莫大之<lb/>
幸<lb/>
昨得報潭州積糧數萬碩錢萬貫意謂可以就用近聞<lb/>
馬友為李宏所殺盡以錢糧装舩艤岸城内公私刼掠<lb/>
一空其餘州郡皆以屯兵及為曹成下散漫卒伍蹂踐<lb/>
類皆匱乏将來到本路目下便缺支遣雖遣屬官往二<lb/>
廣剗刷卒未能就手其勢非得江西州郡逐急應副决<lb/>
見狼狽已具奏乞依孟韓得取撥鄰路錢物指揮庶幾<lb/>
<pb n="KR4d0138_WYG_118-8a"/>
可濟伏望鈞慈詳酌施行馬友者於羣盗頗有知順逆<lb/>
之意遂為李宏所圗長沙遭此又難料理未知孟韓既<lb/>
到何以處之時間雖當牢籠将來須當辨直若以言語<lb/>
及慘酷為罪自有朝廷及宣撫司在何至擅誅也此理<lb/>
曉然更望鈞慮處置當則姦雄自服所以消患於𡨕𡨕<lb/>
者多矣僣易死罪舍弟三人仲不事事常慕馬少游之<lb/>
為人如某者正其所憫笑也叔方委以家事季往浙東<lb/>
親迎皆不果來故虚合辟親屬差遣䝉詢問故詳及之<lb/>
<pb n="KR4d0138_WYG_118-8b"/>
如䝉公朝使某有祁奚之舉此三人者皆國士也伏恐<lb/>
鈞悉<lb/>
　　與秦相公第九書别副<lb/>
昨日因金字牌遞角回於申省状皮筒内嘗附手詢必<lb/>
已徹鈞聽恐道路或有阻節再令小兒書寫拜呈書中<lb/>
所懇存留岳飛一事辭情激切非敢有所要也誠恐孟<lb/>
韓班師之後羣冦蟻結蜂屯收拾不了無以副上委任<lb/>
之意且為相公推挽之辱故敢力布悃愊使荆湖南路<lb/>
<pb n="KR4d0138_WYG_118-9a"/>
盗賊悉已平定王師凱旋猶當留重兵鎮壓矧十餘頭<lb/>
項劇冦未嘗招捕得一項了當二帥握兵在近李宏已<lb/>
敢殺馬友以掠長沙如劉忠曹成之徒决未可以理義<lb/>
說非藉飛威名已著與之恊力措置後叚定須狼狽此<lb/>
繫朝廷利害非特某及本路而已竊望相公詳觀事之<lb/>
本末而熟慮之機㑹間不容髪正謂此爾惶恐惶恐<lb/>
某前奏乞令韓侯分兵屯九江而輟岳飛駐師湖外深<lb/>
懼僣易冒昩有陳近得韓侯報其意亦以建康為非便<lb/>
<pb n="KR4d0138_WYG_118-9b"/>
願宣力於江西<hi>以素與彭城不相能恐緩急不相應援及都督府安撫大使之兵萃於彼艱於</hi>
<hi>粮食之故</hi>頗與區區愚見相合彭城屯鎮江都督屯建康皆<lb/>
重兵也如韓侯屯九江岳飛屯長沙控扼上流之地似<lb/>
為得䇿又荆湖因得飛兵措置羣盗以絶後患緩急㳂<lb/>
江有警使上下連接勢力頗均更望相公有以處之此<lb/>
朝廷大事茍有所見不敢不以告幸冀矜察<lb/>
某昨具奏乞於江西諸郡支撥錢米應副䝉朝廷劄下<lb/>
畫一内許截撥荆湖廣南錢米都數及許令福建路宣<lb/>
<pb n="KR4d0138_WYG_118-10a"/>
撫司班師日将餘剩錢米等撥付本司指揮又䝉誨諭<lb/>
不勝感戢荆湖錢米匱乏甚矣得漕司申目今應副宣<lb/>
司及岳飛大兵批請皆是於民間科須又長沙新有李<lb/>
宏之變公私刼掠一空更無分支顆粒可以指凖廣南<lb/>
雖遣屬官前去剗刷道里遼逺水路不通非半年間措<lb/>
置未能就手纔到本路目前便見缺乏宣司餘剩之數<lb/>
亦難全仰已再具奏乞於江西漕司及筠袁䖍吉等且<lb/>
應副米五萬碩錢十萬貫以濟目前之缺及乞依孟參<lb/>
<pb n="KR4d0138_WYG_118-10b"/>
所得截撥鄰路錢米指揮不如此雖許應副亦未必得<lb/>
觀劉洪道得米萬五千碩至煩朝廷差官監督則可知<lb/>
臨時缺乏旋行申請則無及矣惶恐惶恐有自湖南來<lb/>
者聞孟韓至潭州已差李宏充副總管與元係馬友下<lb/>
兩項人兵只令自行揀擇放散餘悉依舊存留雖傳言<lb/>
未必可信然恐决有此理既得催督班師召赴行在指<lb/>
揮怱怱措置不顧貽患於後自宜如此如偏裨殺一副<lb/>
總管以言語微罪加之便得副總管深恐此風不可長<lb/>
<pb n="KR4d0138_WYG_118-11a"/>
而姦雄有以窺伺願相公留鈞意於此一事如聞馬友<lb/>
者頗知逆順之勢有意自新不復為非其徒不樂如此<lb/>
嘗以語言動之友不從故李宏得以乗間與其徒相結<lb/>
而戕友不然其謀亦豈遽能成哉如䝉朝廷許留岳飛<lb/>
軍馬尚可彈壓及隨宜措置不然未論其他存留徒黨<lb/>
之衆何以贍給變故卒未定也幸望鈞察<lb/>
伏䝉垂諭以向子諲代林遹帥廣子諲作帥雖未可責<lb/>
備然賢於遹逺矣廣西更望留念擇人今帥府號為東<lb/>
<pb n="KR4d0138_WYG_118-11b"/>
南全盛者獨桂廣及福唐耳方全盛時輕於畀付及殘<lb/>
壊後方欲料理其難易豈止百倍哉程昌禹䝉朝廷許<lb/>
令再任昌禹在鼎州毁譽之者相半想不無過舉然兩<lb/>
年間傾側擾攘能破劇賊而保一州人情安之因任誠<lb/>
為得策但其人申請有難應副者某俟到任當鐫諭之<lb/>
䝉誨滎陽乃江西所薦此固其一流人方建炎初行遣<lb/>
受偽命者江西不在吳莫之下今朝廷頗是前日行遣<lb/>
分判白黑獨江西尚在大帥之列議者謂相公以鄉里<lb/>
<pb n="KR4d0138_WYG_118-12a"/>
之故頗優容之殆不然正恐不詳知建炎初事耳<lb/>
伏䝉朝廷應副辛企宗及郝晸軍馬仰荷垂念杜湛下<lb/>
八千人初無此數近又有指揮依舊聽程昌禹使喚兼<lb/>
鼎州最係要害去處恐難以全行勾抽張中彦四千人<lb/>
最無紀律烏合冗濫見不知存在去處此兩項占萬二<lb/>
千人竊望朝廷豁除勿充二萬之數别聽差撥使喚所<lb/>
乞韓京呉錫呉全三項人兵不惟已䝉撥付本司兼據<lb/>
吕祉申韓京人兵隨逐岳飛至道賀間飛利其甲馬皆<lb/>
<pb n="KR4d0138_WYG_118-12b"/>
擇精壯者分𨽻将下而聽其自便此近年諸将習成之<lb/>
態也京縁此悒悒抱病以餘卒數百人留茶陵不復在<lb/>
飛部下呉錫人兵亦多散去者吳全則原係水軍正可<lb/>
施於重湖若依舊撥還本司非特藉其兵力亦可以全<lb/>
此三将仍得盡數撥還指揮為幸其餘踏逐胡友毛佐<lb/>
下三千人更在裁酌施行<lb/>
鄒柄者志完侍郎之子學問節操才識皆過人靖康<lb/>
間淵聖特命以官某嘗置幕下其後造謗者亦波及之<lb/>
<pb n="KR4d0138_WYG_118-13a"/>
建炎初除衢倅復以言者報罷坐廢六年旅食異方艱<lb/>
窶甚矣近因畫一再行辟置而柄以書力辭陳義髙而<lb/>
慮患深不欲彊之已從其志瓌竒之寳棄擲道傍誠為<lb/>
可惜伏望相公特與收拾置陶鑄間必有可觀不然且<lb/>
與舊物使有餬口之資以免饑餓亦足矣幸冀照察顧<lb/>
彦成劄子整㑹奏薦恩澤謹納呈併望垂念惶恐惶恐<lb/>
靖康初折彦質隨种師道至京師議論頗可採自師道<lb/>
軍中叅謀官除軍器監既而除龍圗閣待制充樞宻院<lb/>
<pb n="KR4d0138_WYG_118-13b"/>
都承㫖彦質薦觧潜為河東制置使以代姚古彦質亦<lb/>
以本官奉使河東為御前幹當公事與潜同治兵於隆<lb/>
徳府夏末秋初某宣撫河北河東辟彦質充叅謀官彦<lb/>
質只留隆徳不曽到軍中供職其後七月末間諸将得<lb/>
進兵多爽獨觧潜彦質以兵萬人與賊遇於南北闗累<lb/>
戰而潰有㫖彦質潜皆時勒停某具奏乞且存留收拾<lb/>
潰兵以俟再舉有㫖潜白衣領職彦質召赴闕議事過<lb/>
懐州留軍中者累日某與論節制不專之弊是時劉韐<lb/>
<pb n="KR4d0138_WYG_118-14a"/>
以宣撫副使治兵於遼州折可求以都統制張灝以都<lb/>
轉運使治兵於汾州潜彦質在隆徳各直達奏事承受<lb/>
御前文字得㫖各不同而自為進退既約出兵兩路不<lb/>
進而潜獨進故及於潰某以謂諸道之兵方集必欲再<lb/>
舉非盡罷諸處節制而一聽於宣撫司决難成功彦質<lb/>
亦以為然云俟見淵聖當面奏其詳既至京師適徐吳<lb/>
以紛争罷相而唐恪當國議論皆變彦質亦盡變其前<lb/>
日之說以合恪某以徐呉既罷内無助者上䟽力丐罷<lb/>
<pb n="KR4d0138_WYG_118-14b"/>
去遂有赴闕議事指揮除彦質宣撫判官交割職事時<lb/>
八月末也其後金人再入彦質委懐州自河陽渡河徑<lb/>
走陵西以入蜀故建炎初有海外之責<lb/>
　　與秦相公第十書别幅<lb/>
荆湖之盗蜂屯蟻結王旅來臨正如以杖撩之散漫螫<lb/>
毒正當徐徐收拾掃除令盡以絶後艱今二大帥班師<lb/>
之遽措置諸事不免草草决須遺患将來非得名将重<lb/>
兵存留鎮壓何以善後所乞岳飛於本路駐劄及撥還<lb/>
<pb n="KR4d0138_WYG_118-15a"/>
韓京吳錫呉全等軍屈指計日以俟報乃寂然不聞俞<lb/>
音豈朝廷多事不暇䘏此将思慮顛錯謀畫弗臧言輕<lb/>
不足以取信而然耶竊自循省慙汗愧縮若無所容便<lb/>
欲自劾待罪又恐近乎激訐失大臣體正易所謂羝羊<lb/>
觸藩不能退不能遂者夙夜震怍靡遑寧處伏望相公<lb/>
矜察檢㑹累奏事理特賜詳酌施行不勝幸甚<lb/>
杜湛軍馬本自蔡州隨程昌禹來今昌禹既䝉朝廷許<lb/>
令再任杜湛決難勾抽兼鼎州實係要害之地與長沙<lb/>
<pb n="KR4d0138_WYG_118-15b"/>
為屏蔽兵豈可摘張中彦者聞見在番禺韓世忠岳飛<lb/>
皆嘗呼之不來本司屢檄令前來公參至今無一字之<lb/>
報勢已反側恐難以寸紙號令矣前奏已乞豁除此兩<lb/>
項别聽朝廷差使見今所得兵惟任仕安辛企宗郝晸<lb/>
共約七千餘人企宗下見撥在宣撫司及郝晸軍馬孟<lb/>
韓尚占恡未遣戞戞乎其難如此乃知秦應副王翦六<lb/>
十萬使伐荆為不易也竊望相公委曲應副如元降指<lb/>
揮之數使某可以勉收尺寸之效仰報上恩不為推挽<lb/>
<pb n="KR4d0138_WYG_118-16a"/>
者羞莫大之幸韓京申狀吳錫蠟書納上更望察其情而<lb/>
審處之惶恐惶恐<lb/>
得湖南漕司報福建等路宣撫司軍馬屯泊本路已認<lb/>
定月費錢三十萬貫米五萬碩州縣殘破之後罄竭剗<lb/>
刷尚未足備而長沙近遭李宏之變公私錢糧刼掠一<lb/>
空所般載舟船雖盡為官兵拘截然其間所有必無再<lb/>
入官帑之理是長沙表裏皆悉罄匱某将來到任瞻眷<lb/>
軍馬措置事宜全然未有分文顆粒可以指凖累具奏<lb/>
<pb n="KR4d0138_WYG_118-16b"/>
乞朝廷於江西路支撥米五萬碩錢十萬貫應副目前<lb/>
急缺伏望鈞慈體察非得此决致誤事特降指揮專委<lb/>
江西漕韓球應副不勝幸甚<lb/>
二廣聞以曹成侵犯調發之故一丁至有出七八千者<lb/>
民不聊生觀此豈復更有贏餘雖已遣官剗刷正恐如<lb/>
割肉鷺股而逺水不足以救近焚也劉洪道猶䝉朝廷<lb/>
應副如某哀祈如此相公其忍不置念乎<lb/>
某建炎初嘗以十議陳說又嘗取漢髙光唐太宗行事<lb/>
<pb n="KR4d0138_WYG_118-17a"/>
編年撮其要節目為漢唐三帝紀要録作序冠篇首以<lb/>
進并議廵幸劄子皆恐相公不曽見輒敢録致几格如<lb/>
䝉機政之暇略賜觀覽以見當時議論大㮣不勝幸甚<lb/>
聞福建等路宣撫司差屬官趙康直管押銀十萬兩以<lb/>
羡餘獻今月十四日已離吉州朝廷既有指揮令候班<lb/>
師日量度用度其餘盡數撥付本司則羡餘自不當獻<lb/>
伏望相公特垂鈞念候到特賜指揮以信號令天下之<lb/>
幸非獨本司及荆湖南路之幸也僣易僣易<lb/>
<pb n="KR4d0138_WYG_118-17b"/>
妻弟張燾䝉陶鎔記注之選非相公以人材為意汲引<lb/>
寒畯何以得此第深感服顧彦成整㑹恩澤劄子前書<lb/>
㤀記今謹納上幸望垂念<lb/>
　　與秦相公第十一書别幅<hi>吉州</hi>
某累具奏乞存留岳飛一軍駐劄本路招捕餘㓂良愧<lb/>
冒昩昨日金字牌降到宻院劄子得㫖如所請仰荷朝<lb/>
廷應副豈勝感幸如飛年齒方壮治軍嚴肅能立竒功<lb/>
近來之所少得然正當且使在人下有以調御服習之<lb/>
<pb n="KR4d0138_WYG_118-18a"/>
使知禮義名節異時决為中興名将若使便當一靣驕心<lb/>
易生適所以壊之近以權安撫之故亦頗有過舉吕憲<lb/>
書中能道其詳俟續納呈今既存留本路自合聽某節<lb/>
制更得朝廷明降指揮庶幾易為駈䇿幸望鈞察<lb/>
本司䝉朝廷應副到兵任仕安辛企宗郝晸三項通約<lb/>
計八千人尚缺萬二千人䝉指揮令勾抽杜湛張中彦<lb/>
下兵以足其數契勘程昌禹下杜湛彭筠兩項計八千<lb/>
人今昌禹再任鼎澧見有盗賊係要害控扼去處别無<lb/>
<pb n="KR4d0138_WYG_118-18b"/>
人兵杜湛等軍馬决難以勾抽差撥張中彦見在廣州<lb/>
孟韓岳飛皆追之不來本司文移亦不報應桀驁如此<lb/>
急之恐必生變已委向帥令措置經營之兼其下皆烏<lb/>
合泛濫不中使喚乞朝廷豁除此兩項之數幸甚韓京<lb/>
呉錫呉全已䝉撥𨽻本司近降指揮令隨岳飛屯駐九<lb/>
江今飛既留本路此三項兵却合歸還已劄逐人照㑹<lb/>
及具奏申明幸望垂念<lb/>
某所以累具申奏乞撥還韓京呉錫呉全等兵者非敢<lb/>
<pb n="KR4d0138_WYG_118-19a"/>
固有執占實皆有說此三項兵将久駐湖外頗能立功<lb/>
如韓京之破胡元奭呉錫之破李冬至皆為一方之人<lb/>
之所信服呉全本係水軍本路重湖奥深盗賊多藏泊<lb/>
其間出没作過如楊么之徒是也所以曠誅積稔者正<lb/>
以無水軍之故此三人者各因其材而用之必有可觀<lb/>
又縁岳飛彊分韓京之兵利其甲馬多不安之所分之<lb/>
兵皆已潰去如撥還本司貼見在數成萬餘人訓練拊<lb/>
循庶幾可以鎮壓一方兼岳飛一軍存留本路其他亦<lb/>
<pb n="KR4d0138_WYG_118-19b"/>
未敢别有陳請幸望鈞察飛元将萬二千人今又得曹<lb/>
成潰兵萬餘数目已多将兵猶将将各有分限多多益<lb/>
辦者唯韓信為能今将兵過其量者多矣恐朝廷不可<lb/>
不裁處也<lb/>
適得湖南報韓帥已破劉忠砦柵忠已逸去又一未了<lb/>
當曹成也朝廷指揮既峻二帥必便班師本路公私蕭<lb/>
然一空今又添屯岳飛軍馬錢糧全未有可指凖所乞<lb/>
於江西鄰路應副錢十萬貫米五萬碩葢欲接濟目下<lb/>
<pb n="KR4d0138_WYG_118-20a"/>
缺乏不爾必致誤事敢望矜念非不知朝廷多事勢不<lb/>
得已惶恐惶恐<lb/>
累䝉垂諭孟韓班師日所餘盡以付本司仰荷留念然<lb/>
私竊計之恐决無霑丐後人之理今詢問得見有銀十<lb/>
五萬兩在吉州委官樁管收糴及有䖍撫州刷到錢米<lb/>
亦在吉州已具状申樞宻院乞䧏指揮盡數截付本司<lb/>
敢望速賜施行不勝幸甚事出急迫殊可憫笑也<lb/>
　　與秦相公第十二書别幅<lb/>
<pb n="KR4d0138_WYG_118-20b"/>
某今月十一日已次荆湖界首交割本路安撫使職事<lb/>
一行軍馬幸無他虞皆出庥庇第以㳂路疾病之故及<lb/>
州縣應副夫力多累日而後集師行不無稽滯豈勝惶<lb/>
懼入境之初詢問民瘼耆老皆云累年以來既為盗賊<lb/>
之所蹂踐又為科需之所騷擾州縣官吏類皆權攝假<lb/>
借盗威侵漁百端以故良民多未復業田疇亦皆荒廢<lb/>
今朝廷遣兵破賊願少休息以就生理聞之怛然傷心<lb/>
昔人以兵火之餘比之瘡痍者正欲勿擾則凋瘵之民<lb/>
<pb n="KR4d0138_WYG_118-21a"/>
将自安耳此事非通才實徳愛民體國者未易能辦如<lb/>
某叨冒深懼終無以副委任之意夙夜震恐不遑寧處<lb/>
更望有以教督之不勝幸甚<lb/>
伏䝉朝廷特輟岳飛一軍於本路屯駐且令專聽某節<lb/>
制仰荷鈞念與荆湖之民同受大賜今馬友李宏雖殺<lb/>
捕而黨與數萬猶散漫於江湖間曹成劉忠雖破潰而<lb/>
酋首擁衆侵犯州縣猶自若其餘楊么楊華雷進鍾相<lb/>
殘黨作過如故近復攻陷澧州深慮岳飛終不能久留<lb/>
<pb n="KR4d0138_WYG_118-21b"/>
本路某所得兵纔七千餘人除輜重人從孱弱疾患之<lb/>
外可出戰之兵不過數千人杜湛人兵程昌禹果力争<lb/>
以為不可勾抽理勢宜然将來未定羣盗欲討捕則闕<lb/>
兵将欲招納則乏錢糧何以使之鎮服一方收拾後叚<lb/>
以副朝廷所以責任之意所乞韓京呉錫呉全等軍及<lb/>
於江西支撥錢糧應副急闕奏疏及尺牘中論之已詳<lb/>
敢望少留鈞念不勝幸甚岳兵已衆不及此時撥還韓<lb/>
京等軍他時别有差使又欲将帶以行則申陳無及矣<lb/>
<pb n="KR4d0138_WYG_118-22a"/>
惶恐惶恐<lb/>
不審北報比復何如士夫見召韓侯之遽人情頗擾第<lb/>
恐彼聞都督之建不能無疑故亦以虚聲應我未必真<lb/>
敢深入然彼以其虚我所以待之者可不以其實哉區<lb/>
區愚慮以謂朝廷所得探報皆當宻付逐路帥臣使為<lb/>
之備且降指揮令賊入某路則某路為之應援陜西五<lb/>
路所以能抗夏人者正以此䇿而中國比年為夷狄盗<lb/>
賊之所破壊正以不相應援之故如人左手有所螫蠚<lb/>
<pb n="KR4d0138_WYG_118-22b"/>
而右手不救可乎今江淮四大帥劉光世與李光固不<lb/>
相能而建炎初某嘗行遣李回至今其憾不釋緩急之<lb/>
際責其應援難矣由此觀之置帥使之如手足又在朝<lb/>
廷所以審處之也<lb/>
駐驛之地宜定於無事之時倉卒遷徙非計之得東南<lb/>
形勢惟建康長沙建康料理淮南藩籬之固然後可都<lb/>
長沙兵火之餘非假以嵗月未易就緒必欲恢復中原<lb/>
必自此路始某草具其說未敢遽獻如䝉聽其妄發願<lb/>
<pb n="KR4d0138_WYG_118-23a"/>
與蒭蕘同盡其愚惶恐惶恐<lb/>
比到廬陵交割辛企宗兵不滿三千人其間多冗濫者<lb/>
勢須汰去又以吉州官吏并漕司不支錢糧幾半月逃<lb/>
亡者數百人皆為韓軍以錢絹招收軍政之壊極矣朝<lb/>
廷所當留意措置也此外有吕直李守恭精銳人兵千<lb/>
餘皆節次為福建等路宣撫司勾抽今隨在湖南近降<lb/>
指揮許盡數撥還累次闗送皆不報如班師日尚猶占<lb/>
恡又須千煩朝廷不得此則雖得前兵無益也企宗者<lb/>
<pb n="KR4d0138_WYG_118-23b"/>
以疾丐罷去非惟怯懦難使兼以嘗為制置使故頡頑<lb/>
未易屈折不若聽其退為佳已備録其状乞宫祠或尋<lb/>
醫敢望速賜施行任仕安向在福建殺葉徹捍退范汝<lb/>
為賊衆十數萬人保全南劒及下四州以俟宣司之來<lb/>
實立竒功今來隨逐來荆湖彈壓一行軍兵尤為整肅<lb/>
輒具奏聞乞與一閤門宣賛舍人以激勸之如䝉陶鑄<lb/>
不勝幸甚<lb/>
某本司元䧏指揮並依吕丞相昨任江東安撫大使日<lb/>
<pb n="KR4d0138_WYG_118-24a"/>
體例近於建康府㑹到吕丞相畫一内兩項合行申陳<lb/>
一項係朝廷應副全装甲三千副又給祠部五百道令<lb/>
自行装造今乞依例只給祠部以諸軍甲胄絶少器械<lb/>
亦多損壊勢須下本路製造以備使用一項保於支到<lb/>
嵗額錢内撥錢十萬貫充回易本路殘破之甚所得嵗<lb/>
額錢米養兵尚缺嵗計之半若非回易即犒設諸項支<lb/>
費皆無從出今乞依例撥嵗額十萬貫回易庶幾不至<lb/>
時有紊煩朝廷此皆惠而不費者敢煩鈞慈速賜施行<lb/>
<pb n="KR4d0138_WYG_118-24b"/>
累具奏乞於吉州封樁絹内支二萬疋充一行軍兵春<lb/>
冬衣賜天寒将至赤露藍縷無以卒嵗誠可矜憫坐此<lb/>
逃入韓侯軍中頗多若不得衣恐更别有散失竊望垂<lb/>
念某每所陳乞皆不敢多為之數並係不可闕者方敢<lb/>
千告朝廷惶恐惶恐<lb/>
得張舍人書報有謗某於上前者其言可駭竊料之必<lb/>
某參政也前書已嘗具道所以拜聞者正慮其如此然<lb/>
亦不謂以小憾而造大謗遂凂天聽其不仁亦甚哉如<lb/>
<pb n="KR4d0138_WYG_118-25a"/>
某人固天下之俊材然無繩墨規矩取其文采不過一<lb/>
翰林承㫖耳若乃黼座之前數尺之地非天下賢徳君<lb/>
子長者豈可立此近見邸報紛紛此固士夫之所預料<lb/>
必至於此更望相公於汲引之際慎之某横遭誣衊<lb/>
自非朝廷推究辨明豈能自白前此造謗者多矣朝廷<lb/>
未嘗推究而遽行其言在某分上俯仰無愧豈敢自明<lb/>
然所累國體甚大詩不云乎讒人㒺極交亂四國巷伯<lb/>
疾讒至欲投畀豺虎有北誠痛憤之深然欲止之非推<lb/>
<pb n="KR4d0138_WYG_118-25b"/>
究不可采苓之詩止讒之道伏望少留鈞念不獨某受<lb/>
其賜而已惶恐惶恐<lb/>
　　與秦相公第十三書别幅<hi>衡州</hi>
荆湖凋弊之甚葢縁連年為羣盗占據蹂踐應副官軍<lb/>
錢糧悉出科率州縣官員類皆權攝與公吏通同作過<lb/>
應科須錢糧皆無簿厯可以稽考於田畝上大樁數目<lb/>
除催納外其餘不催納者盡是暗賣取受以故民力重<lb/>
困而夏秋正稅却不催理事皆倒置某入境之初詢究<lb/>
<pb n="KR4d0138_WYG_118-26a"/>
民間疾苦無大於此已将科須一切罷免建炎四年紹<lb/>
興元年分正稅将應干科須與尅折外餘數并今年正<lb/>
稅並合舉催以充贍養官兵之費第民户逃徙田疇荒<lb/>
蕪又值秋旱成熟去處不多全藉州縣官得人庶幾勞<lb/>
來安集漸使復業已一面依所得指揮遴選辟置外深<lb/>
慮部中先有授下人為見料理稍成次第却來赴任致<lb/>
辟置官不安心職事已具申奏乞辟置官已到任去處<lb/>
先授下者到更不放上欲與别辟一般差遣伏望鈞慈<lb/>
<pb n="KR4d0138_WYG_118-26b"/>
照察施行不勝幸甚<lb/>
近䝉朝廷存留岳飛一軍本路措置盗賊仰荷特達應<lb/>
副猶未勾回間忽聞續有指揮以飛奏陳本路盗賊並<lb/>
已靜盡依舊令江州屯駐殊失所望目今曹成劉忠見<lb/>
擁衆如故馬友李宏徒黨散漫作過楊么雷進鄧装鍾<lb/>
相殘黨占據窠穴出没自若謂之靜盡可乎飛憚於回<lb/>
軍輒敢欺㒺朝廷理須行下本司體究着實乃為得體<lb/>
今遽已改命使武夫悍卒謂朝廷可欺以自便帥臣不能<lb/>
<pb n="KR4d0138_WYG_118-27a"/>
制其進退恐非計之得也如岳飛果已别䧏指揮不敢再<lb/>
三煩紊朝廷只乞撥還韓京呉錫呉全三項軍馬庶幾<lb/>
貼助見管單弱之兵可以支梧目前不然决難以自立<lb/>
京錫等乞回避岳飛状備録申樞宻院併乞照察<lb/>
比見朝廷行下因福建等路宣撫司奏而奨諭李宏若<lb/>
欲權濟一時之事則可以謂正當如此則恐所以聽察<lb/>
者過矣馬友李宏均為盗賊友據潭州率斂苛酷不為<lb/>
無罪然已受朝廷眞命為副總管宏擅誅殺可乎宏既<lb/>
<pb n="KR4d0138_WYG_118-27b"/>
誅友劫掠公私財物悉用船装載岸下適宣撫司兵到<lb/>
故不得遯去謂激於忠義可乎見今馬友徒衆不受招<lb/>
撫皆挾此以為言某竊謂非執李宏以正典刑不足以<lb/>
服羣盗之心輒具奏聞願相公試思之今日紊亂軍政<lb/>
莫甚於招誘投換近過吉州輒為韓世忠下㸔管營寨<lb/>
統領官叚恩用利物招收去五百餘人雖近因岳飛申<lb/>
明朝廷立到賞格恐不能禁止當坐所招收官庶幾有<lb/>
所懲戒倂望炤察<lb/>
<pb n="KR4d0138_WYG_118-28a"/>
昨䝉䧏㫖令福建等路宣撫司将勾抽去辛企宗下人<lb/>
兵盡數撥還本司及令班師日将餘剩財物盡數撥付<lb/>
本司荷朝廷之意厚矣累闗孟參政勾抽去吕直李守<lb/>
恭等九百餘人馬一百三十餘疋並不曽撥還一人一<lb/>
騎班師之日梱載而歸並不曽撥到分文顆粒第虚煩<lb/>
詔令枉費文移而已良用慙怍某與孟富文不為不厚<lb/>
前此在福唐亦甚欵乃不知其臨利害如此亦聞對賔<lb/>
客言以某陳請之故頗不能平深恐從容造膝又有翟<lb/>
<pb n="KR4d0138_WYG_118-28b"/>
公異之作敢望相公敷奏之間先為及此庶幾不能上<lb/>
惑聖聰莫大之幸傷弓之禽何所不慮願賜矜察<lb/>
伏䝉垂諭張士襄已如鈞㫖某有合得恩例欲與舍弟<lb/>
文林郎緯陶鑄一監嶽廟差遣敢望留念惶恐惶恐<lb/>
　<lb/>
　<lb/>
　<lb/>
　梁谿集巻一百十八<lb/>
</p>
<p>
</p>
  </div>
</body>
</text>
</TEI>
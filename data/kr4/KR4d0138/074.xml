<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻七十四</head>
    <p>
<pb n="KR4d0138_WYG_074-1a"/>
欽定四庫全書<lb/>
　梁谿集巻七十四　　　　　宋　李綱　撰<lb/>
　　表劄奏議三十六<lb/>
　　　招降到王進等人兵奏狀<lb/>
　　　按發張掞等在任取受不法奏狀<lb/>
　　　推勘到張掞等不法奏狀<lb/>
　　　乞宫祠奏狀<lb/>
　　　獲到王俊下兵并奪到馬奏狀<lb/>
<pb n="KR4d0138_WYG_074-1b"/>
　　　吳錫申捉到李贇等奏狀<lb/>
　　　湖南無潰兵作過奏狀<lb/>
　　招降到王進等人兵奏狀<lb/>
據左武大夫泰州刺史荆湖廣南路宣撫使司前軍統<lb/>
制軍馬吳錫申准宣撫使司劄子使司契勘馬友下潰<lb/>
散統領王進等五千餘人在湘鄉安化縣界首占據七<lb/>
星寨四散打擄放火殺人作過先係韓少師并提刑司<lb/>
差人前去招安一向遷延不即前來公參近有一頭項<lb/>
<pb n="KR4d0138_WYG_074-2a"/>
三百餘人以受招安為名前來潭州江西岸道林寺屯<lb/>
泊縁使司在衡山縣措置歩諒人馬未到州間却隂與<lb/>
潭州城内巳前招到人兵通謀表裏相應誘引城内人<lb/>
兵數百人出城前去歸隊一夜乗船直抵城下意在背<lb/>
叛作過劫取錢糧當被使司先差徃潭州彈壓統領官<lb/>
李建覺探得知領兵射回賊船其賊連夜走歸七星寨<lb/>
合大隊依前沿路殺人放火據州縣申到賊勢大叚猖<lb/>
獗合行招捕劄錫仰將帶統領官李建馬凖焦元等各<lb/>
<pb n="KR4d0138_WYG_074-2b"/>
統所部軍馬齎使司牓文前去招捕至十月初十日過<lb/>
大溈山溈壠莊逢賊五百餘人於兩山埋伏被本軍將<lb/>
官畦貴差白旗子綽探得知領兵從四山並進掩擊賊<lb/>
兵奔走入七星寨錫遂帶領一行軍馬前去追襲當日<lb/>
晚離七星寨十里下寨先差效用李青齎使司旗牓前<lb/>
去招撫錫即便擁軍於十一日絶早到七星寨口内有<lb/>
一項王俊等帶領一千餘人先次開走逺去外其王進<lb/>
等走徃蔡塘恃守山險占據地利劄立硬寨錫遂領衆<lb/>
<pb n="KR4d0138_WYG_074-3a"/>
兵直抵賊寨分布髙山四面圍掩其賊無所逃遁勢力<lb/>
逼迫方據李青於賊寨内將引到提轄徐彦出來報覆<lb/>
稱王進等三千餘人願就招降錫為先准使司指揮如<lb/>
賊意願就招降即不得恣行勦殺當時遂遣統領官李<lb/>
建焦元馬凖與將官畦貴許權直入賊寨諭以禍福其<lb/>
間尚有引衆執夯槍刀不受招降之人遂指令軍馬圍<lb/>
定寨門收捉對衆處斬號令彈壓賊衆盡納器械錫即<lb/>
時管押所招降到王進等并老小赴使司公參訖所有<lb/>
<pb n="KR4d0138_WYG_074-3b"/>
一行將士等委是用命向前圍下賊衆賊徒知不獲免<lb/>
哀鳴乞降不欲殺戮實有勞效伏望詳酌特賜保明申<lb/>
奏乞朝廷推賞施行須至奏聞者右所據統制官吳錫<lb/>
前項申述臣除已一面勘會立功人等第詣實别具保<lb/>
明申奏外所有招降到王進等一行人兵臣已措置揀<lb/>
選將老弱不堪披帶執役及被驅虜人給據放令逐便<lb/>
外其强壯堪披帶人並撥𨽻諸統制官下使喚訖所有<lb/>
王俊等領一千餘人節次探報見徃邵州界作過臣已<lb/>
<pb n="KR4d0138_WYG_074-4a"/>
差統制官吳錫等再領軍馬前去追襲措置招捕施行<lb/>
　　按發張掞等在任取受不法奏狀<lb/>
據右承務郎權通判潭州軍州事張掞申自靖康元年<lb/>
節次於本州置到宅子兩所房錢五貫并於湘潭縣置<lb/>
到田土及於孤遺買到莊子通共四處委是妨嫌申乞<lb/>
詳酌依條對換一别州通判理到任月日或令掞折資<lb/>
罷任施行臣契勘權潭州通判張掞於本州既有物産<lb/>
委有妨嫌合行罷任已劄本官依所乞罷任外體問得<lb/>
<pb n="KR4d0138_WYG_074-4b"/>
張掞元係修職郎權知湘潭縣因孔彦舟占據潭州與<lb/>
掞鄉里令傅雱差掞權通判掞與彦舟通家徃還至以<lb/>
妻妾奉之倚其勢力與成忠郎權知長沙縣林之問縣<lb/>
尉張傑等同作姦弊恣為不法以科敷為名百端騷擾<lb/>
類多入巳及彦舟叛去又與林之問因馬友在潭州依<lb/>
舊因縁為姦任内於湘潭等縣置買田宅假託唐暉孟<lb/>
擴等名目置買并將諸縣官田低價估賣贏落取受及<lb/>
與林之問收到諸處空名官告度牒自擅書填出賣得<lb/>
<pb n="KR4d0138_WYG_074-5a"/>
錢入已贓數鉅萬自知所為不法隂養亡命以為羽翼<lb/>
姦贓狼籍罪惡貫盈臣已勾追張掞林之問張傑等枷<lb/>
項送所司差潭州長沙縣丞李綬置司推治及委轉運<lb/>
判官王淮監勘追干連證佐人等根勘情節續具案申<lb/>
奏外須至奏聞者<lb/>
　　乞宫祠奏狀<lb/>
右臣昨准告命除臣荆湖廣南路宣撫使兼知潭州内<lb/>
外官司不得收接文字臣以閑廢之久早衰多病不敢<lb/>
<pb n="KR4d0138_WYG_074-5b"/>
輒當委寄之重具奏辭免伏䝉聖慈特遣中使傳宣降<lb/>
賜敦遣疾速赴任臣仰廹天威力疾就道衝冒暑熱得<lb/>
痢瘧之疾久不痊愈既到本路夙夜黽勉䆒心職事以<lb/>
圖尺寸之效少報大恩而臣憂患之餘疾病交攻志慮<lb/>
凋落動輒遺忘深恐無以仰副委任之意有誤國事伏<lb/>
望聖慈察臣數千里冒暑逺來到本路巳及三月餘日<lb/>
仰體朝廷徳意罷去科須拊循凋瘵民漸歸業遣兵將<lb/>
降到馬友下潰兵除放散外得强壯近萬餘人分𨽻諸<lb/>
<pb n="KR4d0138_WYG_074-6a"/>
將措置防秋亦漸就緒目今湖南路别無大叚盗賊境<lb/>
外亦無警急探報即非有所規避特降睿㫖依舊除臣<lb/>
一在外宫觀差遣别選能臣付以四路重寄使臣得就<lb/>
閑散尋訪醫藥庶幾未先犬馬以填溝壑異時䝉被驅<lb/>
策誓極糜捐干冒天威臣無任惶懼戰越之至<lb/>
　　推勘張掞等不法奏狀<lb/>
本司先體訪得右承務郎權通判潭州軍州事張掞元<lb/>
係修職郎權知湘潭縣因孔彦舟占據潭州與掞鄉里<lb/>
<pb n="KR4d0138_WYG_074-6b"/>
令傅雱差掞權通判掞與彦舟通家徃還至以妻妾奉<lb/>
之倚其勢力與成忠郎權知長沙縣林之問縣尉張傑<lb/>
等同作姦弊恣為不法以科敷為名百端騷擾類多入<lb/>
已及彦舟叛去又與林之問因馬友在潭州依舊因縁<lb/>
為姦任内於湘潭等縣買置田宅假託唐暉孟擴等名<lb/>
目買置并將諸縣官田低價估賣贏落取受及與林之<lb/>
問收到諸處空名官告度牒自擅書填出賣得錢入已<lb/>
贓數鉅萬自知所為不法隂養亡命以為羽翼姦贓狼<lb/>
<pb n="KR4d0138_WYG_074-7a"/>
籍罪惡貫盈本司已將逐人枷項送所司差左宣教郎<lb/>
長沙縣丞李綬置司推治及委右朝散郎充湖南轉運<lb/>
判官公事王淮監勘本司已具録因依奏聞及申尚書<lb/>
省照會去後不住催促十月三十日據推勘官李綬及<lb/>
監勘官王淮申勘到張掞入已贓二萬七千八百餘貫<lb/>
紐絹一萬三千九百餘疋林之問入巳贓一萬三千四<lb/>
百餘貫紐絹六千七百餘疋所招情犯因依除已係推<lb/>
勘院具案奏聞外臣契勘張掞林之問等倚賊為姦作<lb/>
<pb n="KR4d0138_WYG_074-7b"/>
過累年前後侵盗官錢刻剥百姓脂膏贓私入已不可<lb/>
數計縁經營姦利日久交結小人蹤跡詭祕今來按發<lb/>
勘鞫其張掞等類以簿書不存證佐亡歿官司難以稽<lb/>
考臣以潭州盗賊方定人始復業深慮干連枝蔓不欲<lb/>
一一研窮根究其推勘院止令據目前見在證佐有文<lb/>
字可以追㑹者根究勘鞫已見逐人贓數不少死有餘<lb/>
罪外據林之問李珏通説曽見孔彦舟言掞有勸彦舟<lb/>
據二廣洞庭不可分付别人之語雖林之問李珏兩人<lb/>
<pb n="KR4d0138_WYG_074-8a"/>
通說一同縁為彦舟不在掞不招伏獄無從勘掞實跡<lb/>
切謂當時彦舟改過已受朝廷恩命忽復反覆背叛未<lb/>
必非掞有以啓之掞迎彦舟於湘潭縣迤邐同來潭州<lb/>
彦舟反叛官員如孟擴等例皆被害而掞與之問獨全<lb/>
掞雖以妻妾奉賊名為驅虜前去其後猶遣人與彦舟<lb/>
通書不絶馬友之來掞復與友欵宻假友討擊彦舟之<lb/>
功僥倖改官以除通判仍權州事洎李宏殺馬友其徒<lb/>
黨盡掠在城公私之物帑庫一空百姓官吏剥脱衣服<lb/>
<pb n="KR4d0138_WYG_074-8b"/>
悉皆裸露又甚於彦舟初叛之時友下潰兵四出焚劫<lb/>
作過至今為患未已而掞與之問坐觀變亂其身與家<lb/>
安然無事生計獨存考其始終變詐百出陽為任職自<lb/>
立官府其實交結盗賊幸亂樂禍用意不測若非朝廷<lb/>
遣帥提兵徑到潭州折其姦謀則掞與之問倚賊為湖<lb/>
南之害未有巳時罪惡實為重大今推勘到張掞林之<lb/>
問等情節各係死罪伏望聖慈察張掞林之問等情理<lb/>
巨蠹特降睿㫖處斷施行庶為姦贓之吏不忠於國家<lb/>
<pb n="KR4d0138_WYG_074-9a"/>
者之戒<lb/>
　　吳錫申捉到李贇等奏狀<lb/>
本司契勘先有馬友下潰散統領王進王俊等五千餘<lb/>
人在潭州湘鄉安化縣界首占據七星寨四散打虜放<lb/>
火殺人作過臣尋遣前軍統制軍馬左武大夫泰州刺<lb/>
史吳錫將帶人兵前去措置招捕續據吳錫申部領人<lb/>
兵至七星寨口數内有一項王俊等帶領一千餘人先<lb/>
次開走逺去外有王進等三千餘人被官兵圍掩無所<lb/>
<pb n="KR4d0138_WYG_074-9b"/>
逃遁並各情願招降其王進等一行人兵及老小等已<lb/>
押赴本司公參逐一揀選並分𨽻諸軍使喚臣已具上<lb/>
項因依奏聞并申樞宻院照會訖續節次據探報王俊<lb/>
等帶領一千餘人見在邵州界内出沒作過臣再遣吳<lb/>
錫將所部軍馬前去措置掩捕今據吳錫申到邵州賊<lb/>
在地名峯嶺髙平等處劄寨去邵州城二十餘里錫遂<lb/>
將帶軍馬於十一月初四日五鼔以來乘賊不備直至<lb/>
峯嶺其賊恃嶮把定關隘錫鼔勇一行將士不避矢石<lb/>
<pb n="KR4d0138_WYG_074-10a"/>
取奪到峯嶺關殺退賊徒追趕到髙平大寨前有賊一<lb/>
千餘人分兩頭項與官兵接戰相拒至未時以來賊衆<lb/>
大敗殺死賊徒四百三十餘人并活捉到將官李贇收<lb/>
救到老小及被虜人共六百餘人外有其餘殘黨四散<lb/>
逃遁見不住追捕施行臣除巳催促吳錫火急措置黏<lb/>
蹤追襲掩殺取令淨盡外須至奏聞者<lb/>
　　獲到王俊下兵并奪到馬奏狀<lb/>
契勘昨有馬友下潰兵統領王進王俊等五千餘人占<lb/>
<pb n="KR4d0138_WYG_074-10b"/>
據湘鄉縣七星寨放火殺人出沒作過臣本司差發兵<lb/>
將前去招捕除已招降到王進下人兵外有王俊下一<lb/>
頭項人兵約一千餘人自安化縣走徃邵州前去續據<lb/>
邵州申王俊賊馬攻破邵州新化縣發出賊徒四向打<lb/>
虜逼近邵州委是危急臣本司差撥統制官吳錫帶領<lb/>
所部軍馬前去措置招捕據吳錫申已於峯嶺關髙平<lb/>
寨等處殺死賊徒四百三十餘人并活捉到將官李贇<lb/>
并老小六百餘人外有其餘殘黨四散逃遁見不住追<lb/>
<pb n="KR4d0138_WYG_074-11a"/>
捕施行臣本司已具奏聞并申樞宻院照會訖再據吳<lb/>
錫申今月初七日追趕賊徒至地名朱溪竹園其賊於<lb/>
山嶺上布陣與官兵交戰移時賊兵大敗殺死賊徒五<lb/>
百餘人當陣殺到强壯賊兵三百二十人奪到馬二十<lb/>
五疋老小六百餘人除沿路據被虜家口節次識認外<lb/>
有見在老小三百一十九人及於衆死屍中收到王俊<lb/>
前後付身告劄八紙印紙歴子一道請受劵歴一本外<lb/>
有賊徒三百餘人四散奔走申本司照會除已行下吳<lb/>
<pb n="KR4d0138_WYG_074-11b"/>
錫再發兵將子細根逐王俊的實下落及追捕散走賊<lb/>
兵外須至奏聞者<lb/>
　　湖南無潰兵作過奏狀<lb/>
契勘臣恭奉聖㫖將帶一行軍馬前來荆湖路措置盗<lb/>
賊於八月十一日入湖南界探報曹成下約七萬餘人<lb/>
受福建等路宣撫司招安自辰沅州起發前來沿路殺<lb/>
人放火依舊作過衡永全邵等州人心震恐臣本司差<lb/>
使臣齎文牓等前去約束及於衡州駐劄彈壓曹成人<lb/>
<pb n="KR4d0138_WYG_074-12a"/>
馬令取徑路入江西界至九月十六日曹成人馬節次<lb/>
出境了當有馬友下潰兵統領歩諒等二萬餘人自江<lb/>
西袁州入湖南界攻破醴陵衡山攸縣等處臣即時親<lb/>
統一行軍馬前來衡山縣駐劄與賊對壘夜遣兵將渡<lb/>
江直擣巢穴招降到歩諒等人兵老小共二萬餘人除<lb/>
給據放散外得强壯六千餘人分𨽻諸統制官下其歩<lb/>
諒下有安鎮等三千餘人先次出寨前去衡永州諸處<lb/>
打虜作過臣即時遣統領官陳照馬凖等前去招捕除<lb/>
<pb n="KR4d0138_WYG_074-12b"/>
殺死賊徒外招降到二千餘人亦已措置分撥了當自<lb/>
衡山縣起發前來潭州已於十月初四日交割職事體<lb/>
問得馬友下潰兵王進王俊等見在湘鄉縣占據七星<lb/>
寨虜掠作過臣即時遣發統制官吳錫等前去招捕除<lb/>
降到王進一頭項三千餘人外有王俊一頭項一千餘<lb/>
人開走逺去續據邵州申王俊犯邵州界内攻破新化<lb/>
縣四散打虜逼近邵州委是危急臣即時再遣吳錫將<lb/>
帶一項軍馬前去討捕據吳錫申兩次殺死賊徒近一<lb/>
<pb n="KR4d0138_WYG_074-13a"/>
千人生擒三百餘人獲到賊將李贇等其餘殘黨並各<lb/>
走散臣即時行下吳錫須管追襲招捕淨盡又續據吳<lb/>
錫申追襲前件賊徒至全州界殺獲賊徒及統領官榮<lb/>
貴外生擒到統領賊首王俊其餘賊徒七百餘人並已<lb/>
解甲投降委實淨盡及在江西湖南兩界首屯泊作過<lb/>
潰兵亦已遣發兵將逼逐逺去目今荆湖南路别無潰<lb/>
兵作過民漸歸業須至奏聞者<lb/>
　<lb/>
<pb n="KR4d0138_WYG_074-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻七十四<lb/>
</p>
<p>
</p>
  </div>
</body>
</text>
</TEI>
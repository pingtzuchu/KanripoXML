<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百六十</head>
    <p>
<pb n="KR4d0138_WYG_160-1a"/>
欽定四庫全書<lb/>
　梁谿集巻一百六十　　　　宋　李綱　撰<lb/>
　　戒<lb/>
　　　戒怠　　　　　　　戒貪<lb/>
　　書事<lb/>
　　　書僧伽事　　　　　書范文正公事<lb/>
　　　書杜祁公事　　　　書韓魏公事<lb/>
　　　書張子厚事　　　　書曾子宣事<lb/>
<pb n="KR4d0138_WYG_160-1b"/>
　　戒怠<lb/>
李子寓居興國佛宫既渉三時頗怠于守夏秋之交闢<lb/>
北戶以来風命樽罍以獨酌有偷兒窺伺夜半踰垣開<lb/>
牖發篋以探酒器有聲鏗然意其鼠也呼童燭之則冦<lb/>
也遽挈所得以往僕𨽻追之弗及而返李子喟然曰曩<lb/>
吾之始居于是也以垣墉之弗固也門關之弗謹也巡<lb/>
徼之弗備也藏之深而守之警有肅心焉雖有善偷<lb/>
者莫得而窺也今吾之久居于是也増卑培薄垣墉固<lb/>
<pb n="KR4d0138_WYG_160-2a"/>
矣出察入幾門關謹矣擊柝傳呼巡徼備矣藏之慢而<lb/>
守之易有怠心焉故彼得以乗間而竊發也我不招之<lb/>
彼惡得而至之易所謂慢藏誨盜也我之過也彼何罪焉<lb/>
嘗試以一身觀之所以養生者怠則邪氣得以襲所以<lb/>
脩性者怠則邪説得以害亦猶是也嘗試以一家觀之<lb/>
所以防閑者怠則悔吝生所以輯睦者怠則爭怨作亦<lb/>
猶是也豈獨是哉昔之有天下者若夏之少康怠于畋<lb/>
游而有窮后羿乗之若唐之明皇怠于逸欲而安祿山<lb/>
<pb n="KR4d0138_WYG_160-2b"/>
乗之其理亦然故曰國家閒暇及是時修其政刑誰敢<lb/>
侮之盤樂怠傲是自求禍也禍福無不自已求之者可<lb/>
不戒哉作戒怠以自儆<lb/>
　　戒貪<lb/>
盜入梁谿之室探嚢發篋得白金器數事因警而逸候<lb/>
人疑而訊之色變執于有司計贓抵罪其法當黥梁谿<lb/>
愀然曰之盜也妄意室中之藏朝思夕計以迄于成惟<lb/>
一貪心更無他法方其始入于我之室也自謂得志慨<lb/>
<pb n="KR4d0138_WYG_160-3a"/>
然負匱挈篋擔嚢而趨不幸而警所得不足以充其欲<lb/>
則慊然有不滿之意迨執于有司也曩之所營度而探<lb/>
取者無一可得而得其罪焉與夫世之貪者亦何異今<lb/>
有人焉挾穿窬之器乗間抵巇幸人主之不悟以取富<lb/>
貴爵位極矣金繒溢矣子孫官矣猶且慊然有未足之<lb/>
心一旦溘先朝露則向之所貪者無毫髮之得而所造<lb/>
諸業種種現前獨以身當之淪入苦趣有至于積刼而<lb/>
不能脱者自智者觀之其異于此盜也幾何因書之以<lb/>
<pb n="KR4d0138_WYG_160-3b"/>
為貪者之戒<lb/>
　　書事<lb/>
　　書僧伽事<lb/>
世傳僧伽為觀音大士化身其神變示現之跡載于傳<lb/>
説著于耳目不可勝紀予獨書其近年親所見聞者三<lb/>
事政和五年予自考功貟外郎告假于朝迎親呉興是<lb/>
年秋還抵泗上謁僧伽塔將脩供塔下其日天未明普<lb/>
照長老朏齊走人報曰塔有光相宜速至瞻禮予奉親<lb/>
<pb n="KR4d0138_WYG_160-4a"/>
擕家以往則日始出矣有青色光自相輪頂如倒浮屠<lb/>
上屬霄漢觀者如堵固以歎異得未曽有及辰已間天<lb/>
無纎雲秋日愈明而塔之西北隅第四級銅鐸中現大<lb/>
寶珠色如爛銀如水晶旋轉不停光彩炫耀鑠人目精<lb/>
凡一餉時若有掣之者珠自鐸口中入而第五級鐸復<lb/>
吐一珠與前珠等須㬰入者復吐吐者復入塔之三隅<lb/>
自第四級至第十三級衆鐸皆然惟東南一隅正與日<lb/>
對珠隱不現其楹桷間小鐸中亦各有珠垂布周匝璀<lb/>
<pb n="KR4d0138_WYG_160-4b"/>
璨相射如白月晝燃百千燈照滿一塔空中寶光飛騰<lb/>
往来大者如星小者如舍利熠爚繽紛若可承攬至午<lb/>
未間方漸隱去如是者凡三日而後巳時部使者張根<lb/>
劉燾奉使徐禋郡守吳公懋與其僚屬畢㑹士庶瞻仰<lb/>
以為自昔顯示神變未有若此之盛者其後朏齊具圖<lb/>
以聞有㫖賜號摩尼寶光之塔此一事予得于所見者<lb/>
八年東南大水泗上尤甚淮瀆泛溢不及城者數板城<lb/>
門不固水夜自門以入所漂蕩者凡千餘家人情惶駭<lb/>
<pb n="KR4d0138_WYG_160-5a"/>
莫知所為方擾攘中有僧持鉢以乞或以餅餌施之且<lb/>
告之言此何時而乃求化耶僧笑不答袒去上服徑趨<lb/>
入水其去如風俄而城樓自摧正堙水道于是人力可<lb/>
施水患遂弭詰旦官吏按視城樓之摧斬斬然無尺椽<lb/>
片瓦之遺積于壊門如累疊然始知是夜乞食者乃僧<lb/>
伽也郡官相率禮謝塔不開扄則所施餅餌尚留鉢中<lb/>
此一事予得于所聞者明年改元宣和其夏京師積水<lb/>
暴集都城之外浩如江湖是時僧伽出見輦轂之下者<lb/>
<pb n="KR4d0138_WYG_160-5b"/>
凡三初見于感慈塔若揮扇然又見于天清塔又見于<lb/>
相國之東塔皆從二侍者為行道相都人瞻禮闐隘衢<lb/>
巷已而水退都邑抵寕有詔進封普慈巨濟大士秩視<lb/>
伯爵誥命之辭有曰其儀屡見萬目具瞻巋然靈光祐<lb/>
我昌祚蓋此謂也予時自左史謫下去京師此一事兼<lb/>
得于見聞者惟普慈巨濟大士滅度至今五百餘年<lb/>
而乃以光景形相威神神力與人相濟拯危弭患靈跡<lb/>
顯然如常住世蓋其誓願宏深神化自在具大慈悲與<lb/>
<pb n="KR4d0138_WYG_160-6a"/>
此士衆生有大因緣故能示現昭昭若此世謂觀音化<lb/>
身而維摩詰所説經亦云菩薩住不可思議解脱門能<lb/>
以神變作諸佛事攝受衆生寕不信與故予直書所見<lb/>
聞者著于篇文不雕飾使深逹實相修菩薩行者有所<lb/>
稽考凡與見聞皆發信心歸依妙覺時宣和二年三月<lb/>
二十五日昭武李綱沙陽寓軒書<lb/>
　　書范文正公事<lb/>
文正范公為諌官時以言事左遷者屡矣方其在朝自<lb/>
<pb n="KR4d0138_WYG_160-6b"/>
奉簡儉及謫居于外則務為豐腆或問其故荅曰吾以<lb/>
自適耳夫進退者士之常而比年以来士風頺靡進則<lb/>
窮奢極侈以事富貴退則愀然有憔悴可憐之色者皆<lb/>
是也觀公之所以自處者如此可謂深逹進退之理矣<lb/>
夫進而簡儉則無所戀著而去就輕退而豐腆則有以<lb/>
自適而志氣自若公之髙明豈不知進退如一而為此<lb/>
不同哉蓋將以其身為中人法故也予得此事于吳元<lb/>
中給事因書之使後進知前輩所為皆有深意<lb/>
<pb n="KR4d0138_WYG_160-7a"/>
　　書杜祁公事<lb/>
彭器資尚書初擢第為天下第一東歸道南都謁杜祁<lb/>
公語既久祁公教之治生事器資退而思之不曉其意<lb/>
来日復見問其故祁公徐曰無他觀公志氣欲立名節<lb/>
夫欲立名節者非有主事使無顧念妻孥之憂則不可<lb/>
于是器資深服其言噫中世士大夫以仕宦為家不治<lb/>
生事者十常六七位朝廷任言責者雖有可言之資往<lb/>
往退顧無所歸為妻孥計鉗口結舌者多矣間有不恤<lb/>
<pb n="KR4d0138_WYG_160-7b"/>
此者言出身貶妻孥流離困餓無以糊其口於四方至<lb/>
使流俗指之以為戒可不悲哉觀祁公之言乃知前輩<lb/>
思深慮逺後進之士不可不知也<lb/>
　　書韓魏公事<lb/>
歐陽永叔嘗問玉局曰魏公立朝大節孰為難玉局曰<lb/>
莫難于定䇿永叔曰使我輩處此時當如何玉局曰想<lb/>
亦當然永叔曰我輩皆能為之何難之有玉局曰然則<lb/>
孰為難永叔曰方英廟初立母后垂簾一日簾中出文<lb/>
<pb n="KR4d0138_WYG_160-8a"/>
字一巻皆訴宫禁中事其辭甚切公以文字置懐中徐<lb/>
曰是必有内侍交搆兩宫者簾中曰有之因舉其姓名<lb/>
公曰容臣退處置既歸省取懐中文字焚之命堂吏書<lb/>
空頭謫降敕徧簽執政且命開封府擇使臣一員歩軍<lb/>
司差禁卒二十人呼簾中所舉姓名内侍至都堂立庭<lb/>
中面責之塡敕編置嶺外使臣禁卒即日押行来日見<lb/>
上具道所以于是兩宫遂寕若此者乃所謂難故予作<lb/>
晝錦堂記言公不動聲色而措天下于太山之安蓋謂<lb/>
<pb n="KR4d0138_WYG_160-8b"/>
此也王巖叟著魏公别錄逸此一事因書其後<lb/>
　　書章子厚事<lb/>
予備員國史修哲宗正史選舉志見實錄所載子厚爭<lb/>
内降除諌臣事可取因書之元祐初母后垂簾内出朝<lb/>
臣姓名數人皆除諌官子厚于簾前力爭以為不可簾<lb/>
中曰此皆大臣所薦子厚曰大臣所薦當以明揚豈宜<lb/>
密有論列上新即位動當遵守祖宗故事奈何首為亂<lb/>
階今雖未有害異時奸邪大臣陰引臺諌與之結交<lb/>
<pb n="KR4d0138_WYG_160-9a"/>
恐非社稷之福于是皆罷噫薦引士大夫固大臣之職<lb/>
也然不當密薦之弊有二一則開多岐之門而權去朝<lb/>
廷二則彰私㤙之地而浸成朋黨庶官猶且不可况臺<lb/>
諌乎觀子厚之言可謂切當于理矣方子厚當軸士大<lb/>
夫喜詆訶其失然自今觀之愛惜名器堅守法度諸子<lb/>
雖擢第仕不過筦庫州縣豈不賢哉語曰善人吾不得<lb/>
而見之矣得見有恒者斯可已蓋思其上者不可得又<lb/>
思其次也我與子厚亦云<lb/>
<pb n="KR4d0138_WYG_160-9b"/>
　　書曽子宣事<lb/>
紹聖中董敦逸為侍御史奏疏論宫禁中事哲宗怒甚<lb/>
將加逺竄宰執無敢言者子宣適與三省同進呈因奏<lb/>
曰敦逸庸人不足惜以言事一不當而逺竄所可惜者<lb/>
朝廷之體適使敦逸得重名耳宰執亦以為言哲宗怒<lb/>
稍解其命遂寢蘇景謨親得此事于子宣嘗以語予<lb/>
因曰人臣不能忌諱犯人主不測之威儻有惜朝廷之<lb/>
體以一言救之者其罪必解昔退之論佛骨事憲宗<lb/>
<pb n="KR4d0138_WYG_160-10a"/>
將抵之死裴度救而獲免劉禹錫出守播州度亦以其<lb/>
母老為言遂易連州古人類多如此今不獨無救之者<lb/>
因而擠之又下石焉者多矣此風不可復見可為歎息<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_160-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻三十五</head>
    <p>
<pb n="KR4d0138_WYG_035-1a"/>
欽定四庫全書<lb/>
　梁谿集巻三十五　　　　　宋　李綱　撰<lb/>
　　擬制詔一<lb/>
　　　制二十一首<lb/>
　　宰相除三少<lb/>
極處中曰紫㣲之垣莫親於輔相斗戴六曰文昌之府<lb/>
實本於政機眷予忠藎之臣茂膺考詢之典誕宣顯册<lb/>
敷告明庭具官某直諒而粹夷温㳟而博達學足以謀<lb/>
<pb n="KR4d0138_WYG_035-1b"/>
王體而斷國論材足以亮邦采而熈天功頃被眷知擢<lb/>
陪機務履一徳而不爽告辰猷而允臧民具爾瞻宜輔<lb/>
台徳屬兹衮職之闕延登揆路之華進秉鈞衡正位槐<lb/>
鼎朕方憲天以臨八極體道以照百官仰賛三光之明<lb/>
俯遂萬物之理資爾燮調之助成予化育之功希冕篆<lb/>
車陟崇資於亞保金印紫綬膺峻任於元台申衍爰田<lb/>
倍敦真食式昭物采併示龍光於戯帝舜選於衆而舉<lb/>
臯陶實惟股肱元首之一體商宗審厥象而得傅説有<lb/>
<pb n="KR4d0138_WYG_035-2a"/>
若酒醴和羮之相須立非常之事必頼非常之才建無<lb/>
窮之基則有無窮之聞往佑乃辟永孚於休可特授少<lb/>
保太宰<lb/>
　　宰相除三公<lb/>
代天理物夙隆揆路之勲論道經邦宜補衮職之闕眷<lb/>
予碩輔為國藎臣泰山巖巖乆副萬邦之望赤舄几几<lb/>
往登三事之崇播告路朝誕敷顯册具官某裕和而肅<lb/>
乂敦厚而髙明智周萬務之㣲學洞六經之藴蚤以令<lb/>
<pb n="KR4d0138_WYG_035-2b"/>
聞揚于禁塗臣作朕股肱擢預經綸之政帝賚予良弼<lb/>
遂膺考詢之求勱相國家敉寕方夏燮諧四氣之序参<lb/>
聼百官之成當軸處中材足以運動樞極賛元經體道<lb/>
足以和同天人禮樂興於百年聲教訖于四海俾予從<lb/>
欲以治時乃佐王之休疇其勲庸宜有褒寵備三公之<lb/>
典册爰隆帝傅之聨秉上帝之鈞衡遂正真相之任衍<lb/>
户租而倍食錫國邑以䟽封併昭物采之多用侈台符<lb/>
之峻於戯塩梅正味乆調制於鼎司衮繡命章往参華<lb/>
<pb n="KR4d0138_WYG_035-3a"/>
於槐位式是百辟毗予一人益敦燮理之功期底盈成<lb/>
之業無替朕命永孚於休可特授太傅<lb/>
　　觀文殿大學士中太一宫使除少保太宰<lb/>
論相宅百揆以亮采而惠疇建官曰三孤俾二公而𢎞<lb/>
化眷予舊弼為時宗臣宜還官於台司以大熈於邦政<lb/>
式涓糓旦播告路朝具官某敦大而直方醇深而簡重<lb/>
學博而守之以約該經術之淵源智周而用無不宜適<lb/>
事功之機㑹蚤膺眷遇緜厯清華擢陪國鈞實輔台徳<lb/>
<pb n="KR4d0138_WYG_035-3b"/>
賛元經體道足以和同天人當軸處中材足以運動樞<lb/>
極中辭幾務之要退即燕休之安佩玉長裾聨清班於<lb/>
秘殿珍臺間館領膚使於殊庭遽閲嵗時休有譽處盍<lb/>
來歸於揆路以寅亮於天功參華亞保之聨進任中臺<lb/>
之長倍敦井賦申衍户租式昭體貌之隆庸示寵光之<lb/>
茂於戯丞相之於漢盖將附百姓而撫四夷冢宰之于<lb/>
周所以統百官而均四海仰穆上天之縡下厚蒸民之<lb/>
生朕方圗任於舊人爾其永弼於彛憲式是百辟撫此<lb/>
<pb n="KR4d0138_WYG_035-4a"/>
萬邦往既厥心同底于道可<lb/>
　　觀文殿大學士中太一宫使除少保左輔<lb/>
朕駿惠先猷肇修官制允釐輔弼之任是正公孤之稱<lb/>
祗若新書以大熈於邦采登延舊徳宜還總於台司涓<lb/>
選剛辰誕楊休命具官某器涵莊重徳禀粹和學通今<lb/>
古之淵源識際天人之精祲蚤持從橐有獻納論思之<lb/>
忠擢預政機得賛襄勵翼之體遂膺夢卜之舉進秉鈞<lb/>
衡之權相業維優師論參穆中辭幾務之要退即燕休<lb/>
<pb n="KR4d0138_WYG_035-4b"/>
之安兼秘殿之隆名領殊庭之膚使年徳彌劭聞望益<lb/>
休盍還揆道之官茂底格天之業篆車希冕秩陞亞保<lb/>
之崇青𤨏黄扉職峻東臺之長倍敦井賦申衍户租式<lb/>
昭體貌之隆庸示寵光之渥於戯用人惟已朕方圗任<lb/>
於元勲以道事君爾其承弼於厥辟渙號聿資於審覈<lb/>
非彜允頼於糾繩毗予一人式是百辟無替朕命往其<lb/>
欽哉<lb/>
　　觀文殿大學士中太一宫除節度使<lb/>
<pb n="KR4d0138_WYG_035-5a"/>
曳裾鳴玉入聨舊弼之班推轂授師出總元戎之政列<lb/>
職雖異倚任惟均眷予心膂之臣克備爪牙之寄誕揚<lb/>
渙號播告大廷具官某莊肅而裕和體大而明允學際<lb/>
天人之藴材兼文武之資自結眷知寖階華近雍容從<lb/>
橐有獻納論思之忠宻勿政機得賛襄勵翼之體中辭<lb/>
鈞軸之要退即祠宫之安裴度在朝卓爾股肱之舊方<lb/>
叔克壯凛然將帥之風輟祕殿之華資付齋旄之重柄<lb/>
蔽自朕志穆于師言淑旂綏章備多儀於大將珍臺間<lb/>
<pb n="KR4d0138_WYG_035-5b"/>
館仍膚使於殊庭衍食户租倍敦井賦式昭物采庸示<lb/>
寵光於戯吉甫之憲萬邦實兼該於文武仲山之式百<lb/>
辟不吐茹於剛柔朕方宣明道徳仁義之威爾其鞏固<lb/>
藩垣屛翰之勢對揚休命益茂壯猷<lb/>
　　彰信軍承宣使除武寧軍節度使<lb/>
推轂授師總將權於閫外出竒應變制敵命於彀中參<lb/>
稽勲烈之崇宜懋褒嘉之典我有明命揚于大廷具官<lb/>
某沈鷙好謀直剛不撓少有四方之志出逢千載之辰<lb/>
<pb n="KR4d0138_WYG_035-6a"/>
暢漠北之威名厲山西之勁氣敦詩説禮有古將帥之<lb/>
風懷徳畏威得吾士卒之用入宣勞于宿衛出著效於<lb/>
干城疇咨鎮撫之材爰付邉陲之寄頼爾經畧紓予顧<lb/>
憂而能因勢乘機運籌制勝披堅執鋭親居矢石之間<lb/>
斬將搴旗躬致馘俘之獻日百里以闢國月三㨗而奏<lb/>
功大震天聲一清夷落是用旌其功伐畀以節旄領鎮<lb/>
雄藩盡䕶諸將神旗豹尾備大將之威儀祕畧龍韜新<lb/>
元戎之紀律敦陪井賦申衍户租併示恩榮式昭眷奬<lb/>
<pb n="KR4d0138_WYG_035-6b"/>
於戯髙爵厚祿朕不吝於報功禦侮折衝爾毋忘於敵愾<lb/>
勉罄爪牙之力益隆屏翰之強祗服訓辭茂對光寵<lb/>
　　節度使中太一宫使兼侍講移鎮除檢校三少開<lb/>
　　　府儀同三司<lb/>
侍幄帷而處朝廷盖宻資於獻納易節旄而兼將相式<lb/>
寵報於勲勞眷予忠藎之臣茂舉褒嘉之典誕敷渙號<lb/>
播告明庭具官某温厚而剛明粹夷而莊重擅儒宗之<lb/>
碩學躬王佐之宏材頃被明揚擢司幾務謀王體而斷<lb/>
<pb n="KR4d0138_WYG_035-7a"/>
國論備著猷為亮邦采而熈天工展盡底藴中辭政柄<lb/>
之劇退即燕私之安大纛高牙備多儀於上將真祠間<lb/>
館領膚使於殊庭日造治朝參陪講席閲時滋乆登聞<lb/>
彌休惟尊道樂義之無窮豈崇徳報功之敢後陞華亞<lb/>
傅易鎮雄藩鼎鉉公槐峻視巖廊之秩路車齋鉞益隆<lb/>
方靣之權衍食户租敦加井賦併昭物采式示寵光於<lb/>
戲文武兼資吉甫作周邦之憲將相並任裴度為唐臣<lb/>
之宗顯膺體貌之崇茂著股肱之美往綏福履毋煩訓<lb/>
<pb n="KR4d0138_WYG_035-7b"/>
辭<lb/>
　　知樞宻院除節度使醴泉觀使<lb/>
右府本兵乆策勲於宥宻齋壇授鉞宜錫命于蕃宣眷<lb/>
惟心膂之良克任爪牙之寄誕揚綸綍敷告縉綎具官<lb/>
某敦厚而直方裕和而肅毅學貫古今之藴才兼文武<lb/>
之資夙茂聲華踐揚要近擢由政轄進揔樞庭告辰猷<lb/>
而具臧秉一徳而不爽運籌帷幄折衝樽爼之間制勝<lb/>
邉陲行師枕席之上日百里以闢國月三㨗而奏功獨<lb/>
<pb n="KR4d0138_WYG_035-8a"/>
任指蹤坐收成效方倚壯猷之畧遽陳均逸之辭章屢<lb/>
却而復來誠有加而無已疇其勲烈付以節旄大纛高<lb/>
牙備多儀於上將真祠間館領膚使於殊庭雖蹔即於<lb/>
燕私初不離於王室敦陪井賦併示寵光於戯勱相我<lb/>
家朕敢忘于舊徳承弼厥辟爾無遂於遐心往綏夀祉<lb/>
之多式副眷懷之渥<lb/>
　　殿帥<lb/>
漢置期門羽林之軍以夾輔宫省唐開折衝果毅之府<lb/>
<pb n="KR4d0138_WYG_035-8b"/>
以鎮衛京師惟我本朝若稽前代宿重兵於輦轂列屯<lb/>
戍于邦畿所以敉寕寰區拱翊宸極俾統貔貅之旅必<lb/>
資心膂之良爰擇剛辰誕敷顯命具官某直方而不撓<lb/>
勇鷙而好謀擅玉帳之威名禀金行之勁氣敦詩説禮<lb/>
有古賢將之遺風懷徳畏威得吾士卒之樂用自共武<lb/>
服屢奏膚功折馘執俘敵愾禦侮執干戈以嚴社稷之衞<lb/>
爾克著于勤勞聞鼓鼙則思將帥之臣朕敢忘于録用<lb/>
召自邉圉付以節旄典司宿衛之兵總領營屯之政入<lb/>
<pb n="KR4d0138_WYG_035-9a"/>
則侍内朝之文陛出則扈屬車之清塵淑旂綏章壯元<lb/>
戎之體貌路車齋鉞備上將之威儀申衍户租敦陪井<lb/>
賦式昭物采併示寵光於戯予王爪牙詩刺圻父之失<lb/>
職克用常吉書美虎賁之得人爾其明紀律以訓齊師<lb/>
徒辨次舍以肅清徼道式遏姦宄作固蕃垣得盡其心<lb/>
俾士氣之増厲乃安斯寢致王心之載寕則予一人無<lb/>
疆惟休而爾亦有無窮之聞<lb/>
　　觀文殿學士諸路經畧安撫使除節度使<lb/>
<pb n="KR4d0138_WYG_035-9b"/>
學以即戎籌略必資於儒將齋而授鉞節制以寵於元<lb/>
勲式隆方面之權克重藩垣之體我有渙號敷于大廷<lb/>
具官某敦大而直方剛明而肅義識洞幾㣲之表材兼<lb/>
文武之全蚤踐要途遂參機務謀王體而斷國論肩輔<lb/>
弼之一心有常徳以立武功藴將帥之逺略輟從廊廟<lb/>
坐鎮邉陲緩帶輕裘蓋折衝於樽爼敦詩說禮豈專意<lb/>
於韜鈐訓齊貔虎之師建築金湯之險日百里以闢國<lb/>
月三㨗以奏功奮揚天聲震疊夷落疇其勲績宜有褒<lb/>
<pb n="KR4d0138_WYG_035-10a"/>
陞是用解祕殿之華資付齋旄之重寄髙牙大纛備上<lb/>
將之多儀渠門赤旂壯元戎之異數敦陪井賦衍食户<lb/>
租以隆閫外之威以廸師中之吉於戲有奔走禦侮朕<lb/>
方極於倚毗無智名勇功爾宜務於持勝益勵猷為之<lb/>
壯以綏福履之崇祗服茂恩無忘明訓<lb/>
　　吏部尚書除節度使<lb/>
入踐中臺之職實首六卿出分外閫之權盡䕶諸將惟<lb/>
倚任之不異豈恩禮之或殊眷予心膂之臣克備爪牙<lb/>
<pb n="KR4d0138_WYG_035-10b"/>
之寄誕敷顯命播告治朝具官某挺髙明之資藴渾厚<lb/>
之量文章典雅乆居言語侍從之班問學深醇雅有獻<lb/>
納論思之益頃由人望擢長天官銓衡有方風績彌劭<lb/>
維藩垣之重任資文武之全材輟自近臣委以方靣顧<lb/>
邉圉之方棘豈頗牧之可留推轂授師克壯元戎之勢<lb/>
擁麾乘塞式寛西顧之憂宣國威靈頼爾經畧即佇膚<lb/>
公之奏以嚴武服之共申衍户租敦陪井賦式昭物采<lb/>
併示寵光於戯郤縠之將中軍是為説禮敦詩之帥亞<lb/>
<pb n="KR4d0138_WYG_035-11a"/>
夫之屯細栁詎同棘門覇上之師惟恩信足以得士卒<lb/>
之心惟威懷足以制羌戎之命往服朕訓永觀厥成<lb/>
　　彰化軍節度使熈河路經畧安撫使除檢校少保<lb/>
　　　雄威軍節度使<lb/>
擁齋旄而乘塞克隆元帥之勲易邉鎮以旌能仍峻貳<lb/>
公之秩眷時宿將茂舉徽章播告路朝亶孚師聼具官<lb/>
某剛毅不撓沈鷙有謀擅虎帳之威名禀金行之勁氣<lb/>
夙備爪牙之任出宣屏翰之風建安定之節旄盡䕶諸<lb/>
<pb n="KR4d0138_WYG_035-11b"/>
將當臨洮之方靣統御列城頼爾撫綏紓予憂顧而能<lb/>
料敵制勝禦侮折衝運籌帷幄之中玩冦掌股之上宣<lb/>
明威信叛則討而服則懷訓齊甲兵戰必勝而攻必取<lb/>
屢致馘俘之獻日増壘堞之修聲名隠然勲績茂矣宜<lb/>
換秦川之節俾參亞保之聨豹尾鸞旂備威儀於大將<lb/>
篆車希冕視服命於三孤申錫爰田敦陪真食併示龍<lb/>
光之寵益崇帥閫之權於戯聼鼔鼙則思將帥之臣朕<lb/>
敢忘於丕績執干戈以嚴社稷之衛爾無替于前勞益<lb/>
<pb n="KR4d0138_WYG_035-12a"/>
勵壯猷以永終譽<lb/>
　　節度使殿前都指揮使除檢校少保移鎮充鄜延<lb/>
　　　路經畧安撫使<lb/>
提七萃之旅入則拱衞於巖除建六纛之威出則撫臨<lb/>
於邉徼克備爪牙之寄聿資心膂之臣視秩台司増嚴<lb/>
帥閫我有明命揚于大庭具官某偉量沈雄英資果毅<lb/>
蚤膺勇爵備歴戎行懷干城禦侮之材著斬將搴旗之<lb/>
績疇其勲烈付以節旄擢帥殿廬肅軍容於壁壘摠監<lb/>
<pb n="KR4d0138_WYG_035-12b"/>
虎士嚴禁衛於鈎陳忠義自將謹宻不出得吾士卒之<lb/>
樂用有古將帥之遺風蠢彼夏戎干我王畧顧邉圉之<lb/>
方棘豈頗牧之可留勉為朕行用錫爾祉鎮高奴之重<lb/>
地坐制黠羌易安定之雄藩盡護諸將篆車希冕視服<lb/>
命於三孤齋鉞琱戈備威儀於元帥敦陪井賦申衍户<lb/>
租併隆體貌之私益壯藩垣之勢於戲中西域而立幕<lb/>
府定逺振玉闗之名整六師以討先零營平上金城之<lb/>
畧顧王者之師有征而無戰惟良將之策不戰而屈人<lb/>
<pb n="KR4d0138_WYG_035-13a"/>
徃益勵於壯猷庶永觀于成績<lb/>
　　觀文殿學士除節度使知大名府兼北京留守<lb/>
擁齋旄於外閫式隆將帥之權分符竹於留都克壯藩<lb/>
垣之勢眷予舊徳為世宗臣方資保釐之功宜茂褒崇<lb/>
之典誕敷渙號播告治朝具官某敦静而剛方温㳟而<lb/>
博達富淵源之碩學藴經綸之偉材屢陪國鈞實亮邦<lb/>
采履一徳而不爽告辰猷而具臧中辭㡬務之繁祈即<lb/>
燕休之逸冠隆名於祕殿領膚使於殊庭遽閲嵗時休<lb/>
<pb n="KR4d0138_WYG_035-13b"/>
有譽處顧陪京之闕守非元老而奚居勉為朕行用錫<lb/>
爾祉元戎峻秩建南國之節旄全魏雄藩付北門之筦<lb/>
鑰宣威稜於六纛摠節制於列城阜成兆民盡護諸將<lb/>
頼爾鎮撫紓予顧憂敦陪邑户之多併示寵光之渥於<lb/>
戯申伯之聞四國實總藩宣吉甫之憲萬邦兼資文武<lb/>
固封圻以衛王室守典常以承天休往既厥心無替朕<lb/>
命<lb/>
　　戚里承宣使除節度使<lb/>
<pb n="KR4d0138_WYG_035-14a"/>
爵禄以馭富貴實為八柄之先藩屏以建親賢盖本九<lb/>
經之重眷惟戚畹之懿茂舉䟽封之章播告大庭亶孚<lb/>
羣聼具官某秉心淵塞毓徳粹和承世胄之華而無貴<lb/>
驕之習服詩禮之訓而有儒雅之風蚤被眷知寖階華<lb/>
近屬橐鞬以奉御鳴佩玉以造朝夙夜惟寅靖共自好<lb/>
宜付節旄之寵益隆肺腑之親鈇鉞車旗備威儀於上<lb/>
將帶裳幅舄昭命數於元侯申衍户租敦陪井賦式昭<lb/>
物采併示寵光於戯建官惟賢私恩豈廢於公議保身<lb/>
<pb n="KR4d0138_WYG_035-14b"/>
以哲居寵必思于履危惟恭儉足以作徳而日休惟忠<lb/>
孝足以致身而衛主往綏福履無煩訓辭<lb/>
　　皇弟除太傅山南東道節度使開府儀同三司進<lb/>
　　　封越王<lb/>
朕因心以友于天倫建侯以蕃于王室䟽爵以貴韡如<lb/>
棠棣之華裂土而封屹若磐石之固誕敷渙號播告明<lb/>
庭具官某英粹凝姿温恭秉徳允出神明之胄居多致<lb/>
思之文大雅不羣邁河間之偉量為善最樂有東平之<lb/>
<pb n="KR4d0138_WYG_035-15a"/>
格言曩稽立愛之經茂著維城之義䟽封滋乆譽望彌<lb/>
休疇其徳業之崇宜舉彛章之峻是用契龜而協吉按<lb/>
圗而定名表為真王奄授樂國高牙大纛建一道之節<lb/>
旄赤舄桓圭備三公之典册胙山川于南土賜徒御於<lb/>
中軍陪食爰田衍封真賦以固本根之重以隆屛翰之<lb/>
強於戯篤親愛之恩朕敢私於爵禄長富貴之守爾其<lb/>
戒于侈驕惟明哲可以保身惟忠孝可以衛上往圗慶<lb/>
譽益稱龍光<lb/>
<pb n="KR4d0138_WYG_035-15b"/>
　　皇伯節度使開府儀同三司除郡王<lb/>
周家之建同姓以廣親親之恩漢室之王諸侯以隆貴<lb/>
貴之義若古有訓越予不忘載惟伯父之賢宜舉彛章<lb/>
之峻式涓榖旦敷告明庭具官某資識純明器量宏逺<lb/>
允出神明之胄為時宗室之英東平好賢雅著忠孝之<lb/>
譽河間博古雍容禮樂之文曩稽立愛之經茂舉建侯<lb/>
之典髙牙大纛式彰帥閫之雄華衮命圭兼視台衡之<lb/>
貴嵗時滋久聞望彌休夙夜惟寅以日趍於朝請温恭<lb/>
<pb n="KR4d0138_WYG_035-16a"/>
有恪克顯相於烝嘗疇其賢勞宜有褒陟是用契龜而<lb/>
協吉按圗以定名表以王爵之崇胙以茅土之重大啓<lb/>
爾宇錫之山川時庸展親分厥寳玉以益本支之固以<lb/>
増屏翰之强於戯篤親愛之恩朕豈私於好爵持高滿<lb/>
之戒爾宜保於令名茂對龍光往綏夀祉<lb/>
　　皇子封節度使國公<lb/>
朕握符御極仰承列聖之休荷天降康申錫多男之慶<lb/>
眷嗣賢之挺秀稽彛憲以疏封爰擇剛辰誕敷渙號皇<lb/>
<pb n="KR4d0138_WYG_035-16b"/>
弟幾子天材毓粹帝武發祥函岐嶷之英姿禀中和之<lb/>
淑氣温文日就聰智夙成甫臨剪髪之期茂舉建侯之<lb/>
典胙以樂土錫南國之山川授以全師俾中軍之徒御<lb/>
封建厥福耆定乃家赤舄桓圭備上公之典册路車齋<lb/>
鉞兼大將之威儀衍食户租敦陪井賦以崇廟社之祉<lb/>
以篤邦家之光於戯周建親賢式固維城之義漢封子<lb/>
弟益隆磐石之宗惟作徳罔不在初肆享國多歴年所<lb/>
往綏夀嘏茂對龍光<lb/>
<pb n="KR4d0138_WYG_035-17a"/>
　　皇子除檢校少保節度使郡王<lb/>
朝廷尊爵式昭貴貴之儀父子主恩必厚親親之典眷<lb/>
時賢嗣夙挺天材其疏茅土之封以篤邦家之慶飭宣<lb/>
典册敷告縉綎皇子具官某雅量淵澄英姿玉粹鍾五<lb/>
行之秀氣備四序之純和聰智夙成温文自得曩稽立<lb/>
愛之義茂舉建侯之章擁元戎之節旄備上公之衮舄<lb/>
尊徳樂道克循就傅之規立禮興詩日懋通經之訓載<lb/>
遵彜制宜有褒崇是用按圗以定名拂龜而協吉奄授<lb/>
<pb n="KR4d0138_WYG_035-17b"/>
樂國易鎮雄藩言觀其旂錫中軍之徒御大啓爾宇胙<lb/>
南土之山川越陪邑户之多兼畀國租之實倂彰異數<lb/>
式慰慈懷於戯保佑自天並貺本支之茂封建厥福聿<lb/>
崇廟社之休惟忠孝可以報君親之恩惟恭儉可以長<lb/>
富貴之守往服朕命益介夀康<lb/>
　　皇子除太傅兩鎮節度使封韓王<lb/>
朕荷天保佑錫慶蕃昌眷時次嗣之賢夙挺天材之秀<lb/>
異宫築室將行就邸之儀胙土苴茅宜錫疏封之典誕<lb/>
<pb n="KR4d0138_WYG_035-18a"/>
敷渙號播告明庭皇子具官某徳度粹温性姿莊重氣<lb/>
禀中和之淑體函岐嶷之英流慶宗藩發祥帝室稽立<lb/>
愛之前訓率建侯之舊章有鸞其旂任總元戎之貴載<lb/>
黼斯服秩視三公之崇尊徳樂義而循就傅之規説禮<lb/>
敦詩而懋通經之訓連紫宫而開第歴告日以爰居考<lb/>
于典常宜有褒寵是用契龜而協卜按圗而定名表為<lb/>
真王奄授樂國車旗齋鉞兼兩鎮之節旄山川附庸撫<lb/>
十圻之民社敦陪井賦申衍户租以隆宗廟之休以壯<lb/>
<pb n="KR4d0138_WYG_035-18b"/>
藩垣之勢於戲朝廷尊爵式昭貴貴之文父子主恩克<lb/>
篤親親之義惟恭儉可以長富貴之守惟忠孝可以盡<lb/>
臣子之心茂對龍光益綏夀嘏<lb/>
　　皇姪節度使除郡王<lb/>
爵祿以馭富貴允為八柄之先藩屛之建親賢實本九<lb/>
經之重眷時猶子之懿錫以苴茅之榮涓選剛辰誕敷<lb/>
顯册皇姪具官某性姿端亮識度粹夷胄出神明初靡<lb/>
貴驕之習訓通詩禮雅有致思之文曩稽立愛之經茂<lb/>
<pb n="KR4d0138_WYG_035-19a"/>
著維城之義建元戎之旄鉞視三公之服章夙夜惟寅<lb/>
㑹同見齊莊之色温恭有恪烝嘗備顯相之誠賢儀浸<lb/>
明師論參穆疇其聞望宜有寵褒是用按圗而定名契<lb/>
龜而協吉啓其土宇疏以王封敦陪井賦之多衍畀國<lb/>
租之實増重翰垣之勢益宏宗祐之休於戯擅威福之<lb/>
權私恩不廢于公義長富貴之守居寵當思於履危茂<lb/>
對龍光往綏夀祉<lb/>
　<lb/>
<pb n="KR4d0138_WYG_035-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻三十五<lb/>
</p>
<p>
</p>
  </div>
</body>
</text>
</TEI>
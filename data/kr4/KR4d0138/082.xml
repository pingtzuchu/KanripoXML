<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻八十二</head>
    <p>
<pb n="KR4d0138_WYG_082-1a"/>
欽定四庫全書<lb/>
　梁谿集巻八十二　　　　　宋　李綱　撰<lb/>
　　表劄奏議四十四<lb/>
　　　論賑濟劄子　　　　論江西軍馬劄子<lb/>
　　　論江西錢糧劄子　　論䖍州盜賊劄子<lb/>
　　　論福建海冦劄子　　乞宫祠劄子<lb/>
　　　論常平劄子　　　　議迎還兩宫劄子<lb/>
　　　辨余堵事劄子<lb/>
<pb n="KR4d0138_WYG_082-1b"/>
　　論賑濟劄子<lb/>
臣伏蒙聖慈付臣以江西一路兵民之寄適當本路去<lb/>
嵗旱災之後倉廪無儲榖價翔踊民户流移軍兵闕食<lb/>
人情焦然如臣疎拙誠未知所以賑濟之策竊觀近降<lb/>
親筆詔書督責監司守令存撫賑恤悉力推行毋使詔<lb/>
㫖徒為文具仰見陛下加恵元元徳至渥也然飢流之<lb/>
民祗是乏米若蒙朝廷憫念肯於鄰路及本路那移斛<lb/>
㪷應副則官吏豈敢坐視乏食之民不加賑濟自貽罪戾<lb/>
<pb n="KR4d0138_WYG_082-2a"/>
如使米斛無所從出則雖督責之深人人願以罪去終<lb/>
無實恵可以及民此不可不察也契勘江西一路所養<lb/>
飢流民人數至廣今去秋成之期尚逺雖近蒙朝廷於<lb/>
饒州撥米一萬石應付賑濟及贍養軍兵然米數不多<lb/>
將來必致缺食臣竊見江東路建康府宣池等州並係<lb/>
去年豐熟地分必有常平義倉等米可以那移應付又<lb/>
撫州建昌軍在本路粗為豐熟有朝廷昨給降官告度<lb/>
牒作糴賑濟共計一萬四千餘石本州别無支用欲望<lb/>
<pb n="KR4d0138_WYG_082-2b"/>
聖慈特降睿㫖於建康府宣池等州常平義倉米内通<lb/>
融那撥一萬石許本路自差人船前去搬取將來秋成<lb/>
却行撥還及將撫州建昌用官告度牒糴到米許臣隨<lb/>
宜撥充諸州賑濟支用庶飢流之民不致乏食得全性<lb/>
命於荒嵗以副陛下加恵元元之意<lb/>
　　論江西軍馬劄子<lb/>
臣契勘朝廷昨降江南西路安撫制置大使畫一指揮<lb/>
差兵二萬人紹興三年分有兵一萬八千人後來節次<lb/>
<pb n="KR4d0138_WYG_082-3a"/>
撥𨽻都督府韓世忠岳飛等軍四年分有兵一萬五百<lb/>
人五年二月内指揮除存留丘贇一軍外自餘軍馬並<lb/>
撥付岳飛今來本司所管丘贇軍馬不滿二千人馬百<lb/>
餘疋竊見江西路分控扼上游與淮南相接道里不逺<lb/>
昨見金人兵馬渡江首犯洪撫等州李成馬進等亦破<lb/>
江州侵犯筠洪葢緣兵力單弱不能捍禦朝廷灼見利<lb/>
害因建大使付以重兵使任一路之責累年朘削存留<lb/>
僅及十分之一又皆瘦弱之兵緩急不可倚仗萬一强<lb/>
<pb n="KR4d0138_WYG_082-3b"/>
敵侵陵江上不知何以使之鎮撫要害之地况今䖍吉<lb/>
盜賊累年出沒作過為患數路討蕩未平非有可用軍<lb/>
馬卒難殄滅臣未敢乞依元降畫一指揮差撥數足若<lb/>
蒙朝廷先次差撥一半使及萬人庶使稍成軍制可以<lb/>
倚仗伏望聖慈特降睿㫖選差近上統制官將帶所部<lb/>
軍馬赴本路駐劄聽臣節制與丘贇軍馬通計人數其<lb/>
餘乞許臣踏逐申朝廷指差庶幾訓練習服軍聲稍<lb/>
振可以鎮壓一路折衝禦侮少副陛下委任之意<lb/>
<pb n="KR4d0138_WYG_082-4a"/>
　　論江西錢糧劄子<lb/>
臣契勘本路安撫制置司元降畫一指揮每嵗支降錢<lb/>
四十萬貫許取撥諸色上供經制等錢并於苗米内取<lb/>
撥十五萬石應副養兵近年以來緣兵馬多撥𨽻都督<lb/>
府韓世忠岳飛軍中本路轉運司將上件支降錢米除<lb/>
掯留應副丘贇一軍外其餘並行拘收不復支撥今來<lb/>
丘贇一軍每月用錢八千餘貫米一千四百餘石雖係<lb/>
轉運司抛下洪州認定應副縁本州缺乏自去年五月<lb/>
<pb n="KR4d0138_WYG_082-4b"/>
以後至今年正月以前已拖下五萬餘貫委是贍兵不<lb/>
足今來臣乞依朝廷元降畫一指揮差兵二萬人數内<lb/>
先差撥一半應副使喚其錢米等亦乞於元降畫一指<lb/>
揮内先須支撥一半應副支遣伏望聖慈特降睿㫖如臣<lb/>
所請庶幾本路軍馬不至削弱錢糧不至缺乏可以控<lb/>
制上流圖尺寸之功以副委任之意<lb/>
　　論䖍州盜賊劄子<lb/>
臣契勘本路䖍吉二州民素强悍狃於為盜結集兇黨<lb/>
<pb n="KR4d0138_WYG_082-5a"/>
動以數千百為羣頭項不一出沒江西廣東福建數路<lb/>
作過雖朝廷節次遣兵或招或捕至今徒黨依舊猖獗<lb/>
全未平殄多於䖍州管下諸縣擇要害地建置寨柵蜂<lb/>
蟻屯聚窺伺間隙攻陷州縣殺戮生靈虜掠財物為害<lb/>
不細一路官兵進討則散入他路諸路官兵進討則深<lb/>
入巢穴依負險阻卒難討蕩官軍既退則復出為惡習<lb/>
以為常而又諸路軍馬無所統一乍前乍却心力不<lb/>
齊非設方略使諸路之兵節制歸一難以成功伏望聖<lb/>
<pb n="KR4d0138_WYG_082-5b"/>
慈特降睿㫖令江西廣東福建三路軍馬一處節制諸<lb/>
路各應副錢糧江西兵屯䖍吉州廣東兵屯循梅州福<lb/>
建兵屯汀州禁其出沒抄掠因利乗便㑹合掩擊討蕩<lb/>
巢穴勦殄積年逋誅之寇或因兵力招撫出降以酋首<lb/>
并强壯人充軍前使唤使數路良民早得奠居不勝幸<lb/>
甚<lb/>
　　論福建海寇劄子<lb/>
臣契勘廣南福建路近年多有海冦作過刼掠㳂海縣<lb/>
<pb n="KR4d0138_WYG_082-6a"/>
鎮鄉村及外國海船市舶司上供寳貨所得動以巨萬<lb/>
計官司不能討捕多是招安重得官爵小民歆豔皆有<lb/>
倣傚之意臣恐自此為患未艾葢縁兩路帥司並無戰<lb/>
艦水軍遇有海寇坐視猖獗不能進討止是於㳂海擺<lb/>
布些小兵卒為保守之計賊船來去近逺不常並海之<lb/>
民罹其毒虜掠船舶既多愚民嗜利喜亂從之者衆將<lb/>
浸成大患如晉之孫恩不可不過為之備伏望聖慈特<lb/>
降睿㫖常存兵於兩路鎮壓仍下逐路帥司委以措置<lb/>
<pb n="KR4d0138_WYG_082-6b"/>
戰艦招集水軍水夫常加教閱令士卒習於風濤之險<lb/>
以水夫駕舟以官軍施放雖賊櫂飄忽可以追逐掩擊<lb/>
殄滅一兩頭項則餘人有所忌憚不敢覬覦妄作庶幾<lb/>
海邦之民得被朝廷大賜不勝幸甚<lb/>
　　乞宫祠劄子<lb/>
臣伏蒙聖恩付臣以江西帥守之任又被詔㫖許令入<lb/>
覲十年去國仍舊望清光於咫尺之間親聞玉音臣子<lb/>
之情不勝忭蹈感激之至伏念臣自逺黼坐之側仇怨<lb/>
<pb n="KR4d0138_WYG_082-7a"/>
交攻讒謗蜂起仰賴睿慈照察保全乃幸今日復覩天<lb/>
顔顧雖糜捐何以論報然臣衆毁所集積憂熏心比年<lb/>
以來得志慮不寧之病平居閑寂麤可支梧稍親事務<lb/>
動輙煩憒多思健忘發歇不常使當一路兵民之寄深<lb/>
恐仰孤陛下委任之意所以請對丹墀者正欲面奏懇<lb/>
悃冀蒙矜允伏望聖慈察臣忱誠特降睿㫖罷臣新任<lb/>
依舊宫觀差遣使安山林得以養痾藏拙以盡餘年不<lb/>
勝幸甚干冐天威無任戰越<lb/>
<pb n="KR4d0138_WYG_082-7b"/>
　　論常平劄子<lb/>
臣聞火旱金穣天有常數雖堯湯不能無水旱而能不<lb/>
為水旱所困者人事修而蓄積備也傳曰國無九年之<lb/>
蓄曰不足無三年之蓄曰國非其國况年嵗之儲尚有<lb/>
缺乎祖宗常平之政寔用古制豐年則増價以糴不使<lb/>
傷農凶年則損價以糶不使艱食倉廪有蓄而民無飢<lb/>
困之患勅令具禁制嚴宻誠良法也建炎以來罷提舉<lb/>
官而以茶鹽司兼之奉法不謹浸以隳壞常平諸色錢<lb/>
<pb n="KR4d0138_WYG_082-8a"/>
物州縣那移朝廷剗刷所餘無幾豐年粒米狼戾則無<lb/>
錢以糴凶年民有飢色則無米以糶法存而人不舉可<lb/>
勝歎哉去嵗之旱緜亘數路江湖為甚而福建廣南次<lb/>
之官吏坐視民之流移而無以賑貸則常平之政不修<lb/>
之過也臣愚伏望聖慈特降睿㫖改提舉茶鹽官為提<lb/>
舉常平茶鹽等事勿使視之為兼職恬不加恤責其遵<lb/>
奉法令不得少有違戾自今州縣不得那移朝廷不復<lb/>
剗刷依舊推行糶糴之政敢有違戾重寘典憲庶幾良<lb/>
<pb n="KR4d0138_WYG_082-8b"/>
法復舉民受其賜天下幸甚<lb/>
　　議迎還兩宫劄子<lb/>
臣伏覩陛下近降親筆詔書念道君太上皇帝孝慈淵<lb/>
聖皇帝鑾輿未還乆困沙漠陛下欲盡為人子為人弟<lb/>
之道而未可得辭㫖懇惻讀之者為流涕臣竊仰陛下<lb/>
孝弟之至通于神明思慕之極見於羮墻誠意格天天<lb/>
必從之兩宫雖逺安知無可還之理然議者或謂二聖<lb/>
還則難於所處臣竊以為不然昔漢高祖既定天下太<lb/>
<pb n="KR4d0138_WYG_082-9a"/>
公猶存高祖曰定天下者我也故太公稱太上皇韓安<lb/>
國援此以說梁孝王使知帝王無私天下至公之道萬<lb/>
世之訓也方宣和末金人犯闕道君不能禦而遜位淵<lb/>
聖及靖康末金人再來淵聖不能保而逺狩絶域僭偽<lb/>
之臣易姓建號宗社顛危天下反覆賴陛下總師於外<lb/>
億兆推戴受天眷命入繼大統守宗廟社稷為神明萬<lb/>
物之主迨今十年國勢麤定此陛下之功也况將恢復<lb/>
區宇翦屠鯨鯢使中國再安二聖旋軫為宗社無疆之<lb/>
<pb n="KR4d0138_WYG_082-9b"/>
休哉正當盡為人子為人弟之道問安視膳先意承志<lb/>
極四海之奉致天下之養使薄海内外歌詠歎仰而垂<lb/>
裕無窮豈不韙歟臣聞至諴感神惟徳動天無逺弗届<lb/>
舜往于田號泣于旻天于父母自古帝王稱為達孝<lb/>
無如帝舜者臣願陛下夙興夜寐齋明盛服禱于上下<lb/>
神示惟以二聖早還為祈朝以聽政晝以訪問夕以修<lb/>
令總覧萬機惟以何施何為而可以還二聖為念則神<lb/>
明之所恊相必有合天人之願者矣昔申包胥聞伍貟<lb/>
<pb n="KR4d0138_WYG_082-10a"/>
有亡楚之言則曰我必存之其後哭於秦廷以乞師果<lb/>
復楚國狄仁傑語武后之事於荆南江中其後卒復唐<lb/>
嗣垂祚三百匹夫之念其烈如此况於陛下履帝王之<lb/>
位躬孝悌之徳欲救父兄於漠北苦寒之鄉天地神人<lb/>
其所佑助宜如何哉昔太公為楚軍所獲高祖兵振太<lb/>
公乃歸陛下誠能為自治自彊之計國勢日隆臣將見<lb/>
如侯生之流緩頰往說迎還兩宫仰副陛下之盛徳必<lb/>
不乏人矣臣以愚憃干冐天威不勝戰越取進止<lb/>
<pb n="KR4d0138_WYG_082-10b"/>
　　辯余堵事劄子<lb/>
臣伏見靖康間結約余堵事近年朝廷士大夫不深知<lb/>
其故往往追咎以為失策又以其事為専出於臣此所<lb/>
謂見影而吠聲者也臣請論之余堵者耶律氏之尊屬<lb/>
也實掌契丹兵柄天祚失徳人心離叛余堵欲立其子<lb/>
所謂晉王者以靖國人未果而女真之變作余堵將兵<lb/>
于外以禦之其謀頗泄天祚誅晉王及其母余堵聞之<lb/>
不敢歸國遂從女真方粘罕之圍太原也余堵在其軍<lb/>
<pb n="KR4d0138_WYG_082-11a"/>
中因使者蕭倫等來使達意於中國欲援立耶律氏且<lb/>
為内應是時邢倞張撝館伴得其言奏聞淵聖宣諭宰執<lb/>
僉謂國家自澶淵以來與契丹盟好百有餘年兩國生<lb/>
靈皆受其賜古所未有一旦見利敗盟遂有金人之禍<lb/>
非援立耶律氏以合天心禍難未已且謂使謀雖泄亦<lb/>
無甚害正欲間之使燕人徳我而金人疑燕如高祖使<lb/>
陳平間楚之義淵聖以為然得㫖令宰執召使人㑹議<lb/>
翌日宰相徐處仁吴敏知樞宻院事臣某門下侍郎耿<lb/>
<pb n="KR4d0138_WYG_082-11b"/>
南仲中書侍郎唐恪尚書右丞何㮚同知樞宻院事許<lb/>
翰皆聚於都堂召使人蕭倫等并館伴官邢倞張撝河<lb/>
東轉運司張灝皆使與議詢其說與邢倞張撝所奏之<lb/>
說合宰執因以朝廷之㫖諭之以答其意是時雖屏堂<lb/>
吏而與議者衆其言頗泄於外士大夫多知之其後臣<lb/>
被命宣撫兩河得淵聖親筆令援立契丹招納李嗣本<lb/>
等軍前以蠟書結燕人者甚多屬官詹大和主之皆得<lb/>
其要約何獨余堵哉未幾徐處仁吴敏罷而相唐恪朝<lb/>
<pb n="KR4d0138_WYG_082-12a"/>
廷之論中變臣亦以疾丐歸其事遂寢今詹大和猶存<lb/>
可召問也靖康之末言者乃以余堵之事歸罪於臣士<lb/>
大夫不知本末從而和之因敵制謀結約離間此兵家<lb/>
之常事昔高祖與項籍爭天下則遣隨何說其諸將使<lb/>
背楚而歸漢仁宗欲制西夏則遣种諤間其族用事酋<lb/>
首後皆得志竒謀祕計顧所以用之者如何耳今朝廷<lb/>
方合衆智屈羣策制敵國以圖大功計謀未可廢也臣<lb/>
恐議者猶援余堵以為言使智慮之士懲創畏縮不敢<lb/>
<pb n="KR4d0138_WYG_082-12b"/>
盡其謀畫非計之得伏望聖慈與大臣熟議凡獻策者<lb/>
察其事宜如可採用一切推行後有顯效優加旌賞庶<lb/>
幾恊謀併力可為中興之助取進止<lb/>
　<lb/>
　<lb/>
　<lb/>
　<lb/>
　梁谿集巻八十二<lb/>
</p>
<p>
</p>
  </div>
</body>
</text>
</TEI>
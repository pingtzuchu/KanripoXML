<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻四十</head>
    <p>
<pb n="KR4d0138_WYG_040-1a"/>
欽定四庫全書<lb/>
　梁谿集巻四十　　　　　　宋　李綱　撰<lb/>
　　表劄奏議二<lb/>
　　　辭免除起居郎奏状<lb/>
　　　赴講筵侍立後時待罪奏状<lb/>
　　　謝放罪表　　　　　論水災事乞對奏状<lb/>
　　　論水便宜六事奏状　論水事待罪奏状<lb/>
　　　謝謫監沙縣税務到任謝表<lb/>
<pb n="KR4d0138_WYG_040-1b"/>
　　　謝復官表　　　　　謝知秀州表<lb/>
　　辭免除起居郎奏状<lb/>
右臣今月十八日準閤門告報已降告命除臣起居郎<lb/>
日下供職不許辭免者聞命震驚罔知所措竊以左右<lb/>
置史日侍清光以書言動接武侍從號為髙華宜得天<lb/>
下英俊極一時之妙選以副公議如臣不材何以稱此<lb/>
雖奉宸翰不敢稽留黽勉就職退量謭薄據非其所終<lb/>
不自安伏望聖慈察其忱誠收還誤恩以安愚分所有<lb/>
<pb n="KR4d0138_WYG_040-2a"/>
告命未敢祗受<lb/>
　　赴講筵侍立後時待罪奏状<lb/>
右臣今月十四日垂拱殿起居訖赴延和殿侍立退詣<lb/>
崇政殿門外計㑹講讀官同赴邇英閣講筵是時講讀<lb/>
官已先入遂致趂赴侍立後時臣不勝惶懼待罪之至<lb/>
伏望聖慈特賜黜責施行<lb/>
　　謝放罪表<lb/>
臣某言今月二十一日延和殿侍立退赴邇英閣講筵<lb/>
<pb n="KR4d0138_WYG_040-2b"/>
後時具奏待罪伏奉御筆放罪仍封還奏状者黼座臨<lb/>
軒幸侍龍犀之表經筵勸講獨稽鵷鷺之班剡章方俟<lb/>
於嚴誅灑翰遽從於寛宥驚慙有靦感涕無從中謝伏<lb/>
念臣智不逮人材非適用驟從疎逺躐取清華静言遭<lb/>
遇之因皆出聖神之造屬便朝之聽治叨載筆以記言<lb/>
以草茅之資奉威顔於咫尺以口耳之學聞訓誥之淵<lb/>
微方虩虩以震驚宜規規而失措臚傳放仗爰就列以<lb/>
言旋正席横經遂愆期於放進考情實雖由於過誤嚴<lb/>
<pb n="KR4d0138_WYG_040-3a"/>
分守冝抵於譴訶輙陳自劾之章願正慢朝之罪伏䝉<lb/>
皇帝陛下以乾坤之大度軫父母之至慈察臣趣造之<lb/>
心非敢後也憫臣委蛇之跡如或使之亟推宥過之私<lb/>
遂置黜幽之典特頒奎畫仍却囊封禹致羣臣之朝甘<lb/>
從後至之戮湯去三面之網舉知善貸之仁丘山之賜<lb/>
不貲螻蟻之誠何報仰酬覆燾誓極靡捐<lb/>
　　論水災事乞對奏状<lb/>
右臣伏覩陛下以積水暴集渰浸民居迫近都城累降<lb/>
<pb n="KR4d0138_WYG_040-3b"/>
御筆分遣官吏固䕶隄防拯濟漂溺仰見陛下聖慮焦<lb/>
勞曲盡防患之理然臣竊謂國家都汴百有六十餘載<lb/>
未嘗少有變故今事起倉卒逺邇驚懼誠大異也臣嘗<lb/>
躬詣郊外竊見積水之來自都城以西漫為巨浸東距<lb/>
汴堤停蓄深廣湍悍峻激東南而流其勢未艾以宗廟社<lb/>
稷之靈雉堞防守之固萬無他慮然或淹緩旬時因有<lb/>
風雨有不可不慮者此誠陛下寅威天戒博詢衆謀之<lb/>
時而羣臣竭智効力捐軀報國之秋也累日以來傾耳<lb/>
<pb n="KR4d0138_WYG_040-4a"/>
以聽缺然未聞臣竊怪之夫變異不虚發必有感召之<lb/>
因災害未易禦必有消弭之䇿周官於國危則有大詢<lb/>
之禮祖宗每遇災變亦降詔求言臣愚伏望陛下斷自<lb/>
淵衷特詔在廷之臣各具所見以聞擇其可採者非時<lb/>
賜對特加驅䇿施行其説因衆智協衆力濟危圖安上<lb/>
以答天地之戒下以慰億兆之心天下不勝幸甚臣仰<lb/>
荷陛下天地父母之恩親加識擢得侍清光常思奮不<lb/>
顧身以循國家之急輙有已見急切利害事須面奏伏<lb/>
<pb n="KR4d0138_WYG_040-4b"/>
望聖慈降㫖閤門許臣來日因侍立次直前奏事庻㡬<lb/>
得盡狂瞽仰禆聖慮之萬一伏候勑㫖<lb/>
　　論水便宜六事奏状<lb/>
右臣近嘗奏請以水潦為患乞賜燕間敷陳利害今月<lb/>
十四日崇政殿侍立閤門傳㫖令臣先退惶懼戰慄居<lb/>
家待罪不敢供職聖恩寛厚未奉誅責日夕惴恐跼蹐<lb/>
無他伏念臣愚惷謏聞孤立寡與惟知仰事陛下以國<lb/>
家為心比見積水暴集逼邇都城私憂過計輙貢狂瞽<lb/>
<pb n="KR4d0138_WYG_040-5a"/>
情迫意切言皆不倫觸盛意犯隆㫖自干雷霆之威死<lb/>
有餘罪自非陛下恕其愚直天地父母矜而憐之誰復<lb/>
為臣言者臣竊以水旱之災雖堯湯有所不免惟聖人<lb/>
為能遇災而懼側身修行博詢衆謀以銷去之故堯於<lb/>
洪水方割之時有疇咨之言湯於旱既太甚之日有六<lb/>
事之責皆能轉災以為福易沴以為和此古聖人之明<lb/>
驗也今者水患之來起於倉卒人心惶懼逺邇震驚幸<lb/>
頼宗社之靈陛下睿筭之審屢降御筆處分䟽導通决<lb/>
<pb n="KR4d0138_WYG_040-5b"/>
勢漸退落雖畿甸旁近皆罹其災而都城無虞人意漸<lb/>
定然臣竊以謂水災既退之後朝廷未可以謂無事正<lb/>
宜講究利害増固隄防夤念天戒益以修省不可忽也<lb/>
臣愚蠢不揆輙妄發昧死上便宜六條一曰治其原二<lb/>
曰折其勢三曰固河防四曰恤民隠五曰省煩費六曰<lb/>
廣儲蓄惟陛下留神幸察臣恭惟國家卜世定鼎眷都<lb/>
大梁平原沃野彌望千里非有髙山峻嶺為之阻而都<lb/>
城以西京索交流陂澤相接自西徂東地勢傾下加以<lb/>
<pb n="KR4d0138_WYG_040-6a"/>
雨潦不能吞納則决溢東注俯灌都城其勢然也為今<lb/>
之計莫若相視陂塘疏導京索增卑培薄固以隄防節<lb/>
以斗門旱則水有所泄雖霖雨其勢不得接連而下可<lb/>
以為萬世之利此則治其源之䇿也臣竊觀自昔善捍<lb/>
水患者必為長隄以濟其衝其意以謂以數仭之城而<lb/>
拒方至之水風濤之所鼔薄亦已危矣限以長隄殺其<lb/>
怒勢然後人力可施而城益堅今積水之來自都城之<lb/>
西浩如江湖東抵汴岸南阻新堤雖停蓄深廣而卒不<lb/>
<pb n="KR4d0138_WYG_040-6b"/>
能至城下者有隄以為之阻也由隄而行散漫湍激至<lb/>
都城之南則徑抵䕶龍河者無隄以為之阻也為今之<lb/>
計莫若距城數里之外因髙地勢繚以長隄使雖有積<lb/>
水决溢之患循隄四瀉不能薄城可以禦一時之急此<lb/>
則折其勢之䇿也國家都汴處大河之下流其所恃以<lb/>
為固者掃岸堅而法制嚴也比年以來玩習茍簡護衛<lb/>
之卒散於抽差備禦之儲耗於轉易河齒隄防日朘月<lb/>
削恬不加恤如廣武掃其距清汴纔百餘歩去冬危殆<lb/>
<pb n="KR4d0138_WYG_040-7a"/>
屢矣其不决溢者特幸耳使夏秋之交乘霖雨湍暴之<lb/>
勢果能保其無虞乎夫以陂澤積水暴集之患猶可驚<lb/>
駭况大河之勢又可不為之深慮哉臣愚願擇深知河<lb/>
事者相地形回清汴使與大河相逺仍詔有司遵守法<lb/>
制存留兵革儲積材料敢有抽差轉易者必處以刑此<lb/>
則固河防之䇿也今兹積水之來衝白沙蕩中牟迫都<lb/>
城散漫畿甸之邑淹浸屋廬漂溺民蓄損傷苗稼不可<lb/>
以數計今又决其南以注於陳蔡之郊决其北以注於<lb/>
<pb n="KR4d0138_WYG_040-7b"/>
相衛之境疏汴渠之下流於陳留則數千里之内悉被<lb/>
其患矣陛下惻怛憂勞降詔拯濟徳意甚厚臣猶竊慮<lb/>
州縣監司未能悉意奉行也願詔諸路應被災傷地分<lb/>
今年秋租並與蠲免水過之後安集民居借貸賑濟務<lb/>
令復業無使失所以副陛下之意此則恤民隠之䇿也<lb/>
臣竊惟去歳江淮泛溢東南之民悉皆流移頼陛下聖<lb/>
慈以六路上供米斛廣加賑濟民得無死徳至渥也然<lb/>
州縣蕭條帑廪匱乏迨今未復今畿甸旁近又有積水<lb/>
<pb n="KR4d0138_WYG_040-8a"/>
之患矣何以堪之臣愚願陛下斷自宸衷凡營繕工役<lb/>
花石綱運有可省者權令减罷數年之間民力漸完國<lb/>
用以足然後惟陛下之所命耳裕民豐財莫是為大臣<lb/>
所謂罷不急之務者此也臣又惟古者九年必有三年<lb/>
之蓄二十七年必有九年之蓄然後無旱乾水溢之患<lb/>
教化行習俗美而頌聲興是為太平治之至也祖宗以<lb/>
來舊有封椿米斛以千萬計所以為兵民之天宗社之<lb/>
本也比年來工役寖多仰食者衆歳以侵耗遂致殫竭<lb/>
<pb n="KR4d0138_WYG_040-8b"/>
今國計所仰者獨東南六路轉輸歳額耳假使一方水<lb/>
旱歳額不登将胡以自給静以思之可為寒心臣愚願<lb/>
陛下明詔有司裁蠶食者幸歲豐登朝廷多降糧本委<lb/>
彊幹官吏廣行收糴别項上供以充封椿之數歳歳如<lb/>
此及祖宗舊額而後止此朝廷之所優為何不留意而<lb/>
獨為懔懔也養兵足國莫是為急臣所謂廣國之儲者<lb/>
此也凡此六者皆當今之要務顧臣智識淺陋文字荒<lb/>
疎言不足以達意惟陛下財幸下臣章宰執議其可否<lb/>
<pb n="KR4d0138_WYG_040-9a"/>
如可採録望賜施行臣比者嘗獻愚計伏䝉聖慈寛假<lb/>
未賜斧鉞之誅輙復自竭冐昧天聽庻㡬芻蕘之言有<lb/>
補萬一仰報盛徳<lb/>
　　　貼黄一<lb/>
臣伏以水患暴至失於隄防慿陵都城乆未退息厥異<lb/>
甚大誠不可忽伏望陛下畏天戒固民心收士用嚴守<lb/>
衛以彌寧災害大慰天下之望避殿减膳告於天地宗<lb/>
廟社稷所以畏天戒也法禹湯之罪已以詔萬方親御<lb/>
<pb n="KR4d0138_WYG_040-9b"/>
六龍率羣臣負土石以先士卒所以固民心也誅水官<lb/>
之不勝任者以正典刑擇材智而驅䇿之與共患難所<lb/>
以收士用也輟營繕花石之不急者併卒伍而部分之<lb/>
以備不虞所以嚴守衛也四者既具又在陛下修胷中<lb/>
之誠感動天心如此而災害不彌和氣不臻未聞之也<lb/>
臣不勝惓惓盡死節惟陛下裁察<lb/>
　　　貼黄二<lb/>
臣區區之誠以謂暴水之災理不虚發在廷之臣瘖黙<lb/>
<pb n="KR4d0138_WYG_040-10a"/>
取容無肯奏知陛下以克謹天地告戒之意者不勝憤<lb/>
懣嘗罄狂愚冐瀆聖聰今又不能自已輙復妄發伏望<lb/>
陛下察臣之意少賜寛假無使忠義之士鉗口結舌視<lb/>
臣為戒天下不勝幸甚<lb/>
　　論水事待罪奏状<lb/>
右臣今月十二日曾具奏以暴水為災迫浸都城恐非<lb/>
細故欲望陛下寅念天戒招徠讜言仍有已見急切利害<lb/>
乞因侍立直前奏事今月十三日崇政殿侍立宰執退<lb/>
<pb n="KR4d0138_WYG_040-10b"/>
傳㫖閤門令臣先退更不侍立臣不勝惶懼戰越之至<lb/>
見今居家待罪不敢供職伏望聖慈特賜黜責施行<lb/>
　　謫監沙縣税務到任謝表<lb/>
臣某言昨任承事郎試起居郎兼國史編修官論都外<lb/>
積水不當準告授承務郎差監南劔州沙縣税務已到<lb/>
任訖囊封奏御仰冐雷霆之威宸筆正刑尚寛斧鉞之<lb/>
戮罪深謫薄感極涕零中謝臣聞明目達聰者君之經<lb/>
陳善責難者臣之義惟君聖而臣直則道交而志通故<lb/>
<pb n="KR4d0138_WYG_040-11a"/>
雖帝王極治之時必有骨骾敢言之士臣獨何者竊慕<lb/>
其風以疵賤樸鄙之資玷清切髙華之選儻遇事而懐<lb/>
禄實處朝而靦顔一時隄防失虞水潦暴集方詔令之<lb/>
旁午見睿知之焦勞而臣仰荷眷知每懐補報思慮倉<lb/>
卒雖徇國而㤀身學識迂䟱誠私憂而過計念戇愚之<lb/>
妄發知罪戾之難逃一再禠官蒼黄去國螭㘭載筆夢<lb/>
想雲龍之遊劔浦征商分甘筦庫之役夫何孤陋亦荷<lb/>
保全此葢伏遇皇帝陛下天度兼容至明旁燭憐臣狂<lb/>
<pb n="KR4d0138_WYG_040-11b"/>
狷自取顛躋察臣精誠本非沽激特屈憲章之峻俾霑<lb/>
廪食之優臣敢不銘佩隆恩誓堅素守忠孝難並立徒<lb/>
深将父之懐節義為大閑益勵愛君之志<lb/>
　　謝復官表<lb/>
臣某言臣昨任承事郎試起居郎兼國史編脩官論積<lb/>
水不當降授承務郎監南劔州沙縣税務今月二十二<lb/>
日準告叙復承事郎差遣如故已望闕謝恩祗受訖海<lb/>
隅逺屏方履薄而臨深帝澤霶流爰赦過而宥罪致兹<lb/>
<pb n="KR4d0138_WYG_040-12a"/>
孤陋亦荷甄收拜賜惟優撫躬増厲中謝伏念臣奮身<lb/>
寒苦搆時隆昌惟造道之弗優致信古之太過誤䝉識<lb/>
擢躐處髙華蘭省為郎薦膺器使霜臺舉職親被褒稱<lb/>
奉常賛郊廟之儀左史珥螭㘭之筆叨逾若此報稱謂<lb/>
何自以立有道之朝輙敢效危言之計雖思慮倉卒膓<lb/>
實無他然蹤跡飄零孽乃自作姑從薄謫已荷寛恩豈<lb/>
期謫宦之鄉忽拜復官之命負罪至重雖未削於丹書<lb/>
歴歳纔周已悉還於舊秩省循既徃銘刻何言此葢伏<lb/>
<pb n="KR4d0138_WYG_040-12b"/>
遇皇帝陛下體天徳而出寧執古道以御有念一夫之<lb/>
失職仁聖所矜施三赦以恤刑蠢愚為最俯憐孤跡曾<lb/>
侍清光還其寄禄之階示以滌瑕之漸荷恩益腆矢死<lb/>
為輕再念臣一去彤墀屢經霈澤親年踰於七十喜懼<lb/>
之懐交深庭闈逺者三千甘㫖之奉乆闕方聖主隆孝<lb/>
治以善俗獨孤臣嬰罪戾而向隅興言及兹追咎靡及<lb/>
非天地父母之徳哀而憐之則犬馬螻蟻之誠誰復言<lb/>
者願垂日月無私之照獲伸烏鳥欲養之心則臣失東<lb/>
<pb n="KR4d0138_WYG_040-13a"/>
隅而收桑榆捐軀未晩先朝露而填溝壑結草為期<lb/>
　　謝知秀州表<hi>宣和六年内除知秀州七年三月召除太常少卿此表不曾上</hi>
珥筆記言乆違於螭殿分符共理濫守於海邦初見吏<lb/>
民具宣徳澤中謝伏念臣迂愚有素<hi>一云區區有志</hi>結約<hi>一云碌碌</hi>
亡奇徒竊慕於古人曾弗通於世務親䝉識擢躐處髙<lb/>
華不能慎黙以保身乃以狂狷而速戾一從斥逐七改星<lb/>
霜侍黼座之清光徒勞夢想躬米鹽之俗務彌自省循<lb/>
迨奉寛恩遽罹艱棘終寝苫之制僅不冺於餘生有負<lb/>
<pb n="KR4d0138_WYG_040-13b"/>
薪之憂未自歸於銓部寧期甄録謬及孱庸假以紱章<lb/>
之榮付之民社之重惟嘉禾之小壘當浙江之要衝水<lb/>
旱相仍流移方甚牧養實資於愷悌推行宜適於變通<lb/>
豈容拙疎輙此叨據此葢伏遇皇帝陛下堯仁天覆湯<lb/>
聖日躋用人惟已而葢其前愆以道觀能而收其後效<lb/>
起從謫籍俾守藩條臣敢不仰體眷慈俯矜凋瘵雖抑<lb/>
强扶弱初無一日之長而宣政承流願奏三年之最<lb/>
　梁谿集巻四十<lb/>
</p>
<p>
</p>
  </div>
</body>
</text>
</TEI>
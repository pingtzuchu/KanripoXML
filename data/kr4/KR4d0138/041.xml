<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻四十一</head>
    <p>
<pb n="KR4d0138_WYG_041-1a"/>
欽定四庫全書<lb/>
　梁谿集巻四十一　　　　　宋　李綱　撰<lb/>
　　表劄奏議三<lb/>
　　　上道君太上皇帝封事<lb/>
　　　召赴文字庫祗候引對劄子<lb/>
　　上道君太上皇帝封事<hi>宣和七年十二月詔求直言時任太常少卿上封事</hi>
十二月二十一日宣敎郎試太常少卿臣李綱謹昧死<lb/>
再拜上封事皇帝陛下臣聞忠臣不避誅以正諫故能<lb/>
<pb n="KR4d0138_WYG_041-1b"/>
濟患難而圖安明主不以人而廢言故能協智力以自<lb/>
助臣愚㤀生觸死願效區區之忠惟陛下留神幸察臣<lb/>
近以太常職事賛導郊禋竊見陛下祼獻太廟十室聖<lb/>
心感動涕泗横流侍祠之臣仰助惻楚然臣以謂陛下<lb/>
念祖宗艱難之功必思所以持盈守成慕神考劬勞之<lb/>
徳必思所以繼志述事况於宗社之大本生民之大計<lb/>
得不深慮而熟察乎臣伏觀陛下自臨御以來追紹先<lb/>
烈所以持盈守成繼志述事者無所不至逺欲攄祖宗<lb/>
<pb n="KR4d0138_WYG_041-2a"/>
之宿憤近欲成神考之貽謀因契丹之衰亡復燕山之<lb/>
故境此誠不世之功甚盛之舉也然而謀事之臣動失<lb/>
機㑹統兵之将多違指蹤糧餉有飛輓之勞賂遺有貪<lb/>
婪之患金國敗盟羽書狎至常勝失守存亡未期自燕<lb/>
地以南無髙山深林險阻以為捍蔽自大河以北有頻<lb/>
年盜賊郡縣為之蕭然設使虎狼之衆蝟結蟻聚侵邊<lb/>
徼而摩封疆将何以禦之此誠宗社危急之秋陛下側<lb/>
席求言而忠臣義士奮不顧身以報國家之日也竊聞<lb/>
<pb n="KR4d0138_WYG_041-2b"/>
有㫖召侍從之臣聚議各具所見以聞有以見陛下焦<lb/>
勞慨然有納用羣䇿之意臣以庻僚踈賤不獲與議論<lb/>
之末竊自傷悼乆抱孤忠考古揆今參之天人之際日<lb/>
夜念此至熟仰荷陛下知遇寧忍緘黙不言以圖補萬<lb/>
分之一敢㤀越職犯分之罪冐進忱辭惟陛下赦其狂<lb/>
瞽而詳擇其中臣竊謂當今禦戎之急務雖在於選将<lb/>
勵兵多方捍敵然要須知其本原敵乃可制杜牧所謂<lb/>
上䇿莫如自治而以浪戰為下䇿者誠為知言前者已<lb/>
<pb n="KR4d0138_WYG_041-3a"/>
不可悔後者猶可圖也臣謂治其本原者其説有五一<lb/>
曰正已以收人心二曰聽言以收士用三曰蓄財榖以<lb/>
足軍儲四曰審號令以尊國勢五曰施恵澤以彌民怨<lb/>
臣所謂正己以收人心者比年以來搬運花石舳艫相<lb/>
衘營繕宫室斧斤不輟製造器用務極奢巧賜予之費<lb/>
靡有紀極燕遊之娛倍於曩時此皆上累大徳下失羣<lb/>
心蠧耗邦財斬刈民力積以歳時馴致今日之患非偶<lb/>
然也孔子曰一日克已復禮天下歸仁焉又曰修已以<lb/>
<pb n="KR4d0138_WYG_041-3b"/>
安百姓堯舜其猶病諸凡此數事特皆陛下耳目玩好<lb/>
嬉戯之具於事為甚輕然而實害天下之大計於體為<lb/>
至重斥而罷之一念之頃斷自聖心夫復何難此令朝<lb/>
行人心夕改所謂克已復禮而天下歸仁修已安人而<lb/>
比隆堯舜者陛下豈不優為之臣願陛下降明詔罷花<lb/>
石之運停營繕之工减製造之局省賜予之費節燕遊<lb/>
之娛凡應奉之物一切禁絶如已詔停罷前項數事更<lb/>
願以至誠惻怛之意加之深省前失無以事勢稍緩即<lb/>
<pb n="KR4d0138_WYG_041-4a"/>
復施行要在使衆必信上以昭聖徳下以收人心可乎<lb/>
臣所謂聽言以收士用者比年以來忌諱衆多人材鮮<lb/>
少謟䛕之説日進忠骾之言不聞譬猶一人之身衆病<lb/>
交攻不求瞑眩之藥而望厥疾之瘳不可得也夫中材<lb/>
之士正須崇奨乃敢展盡况復摧抑誰復納忠是以大<lb/>
臣以将順為任職而不肯諫小臣以畏縮為得計而不<lb/>
敢言侍從之列懐榮寵而謀身臺諫之臣舉細故以塞<lb/>
責習熟見聞致今日之患亦非偶然也書曰后從諫則<lb/>
<pb n="KR4d0138_WYG_041-4b"/>
聖傳曰武王諤諤以昌以陛下之明而招徠羣言廣諫<lb/>
益聖天下之事有不足為者况彼區區之國何足深畏<lb/>
孟子曰聞以七十里而有天下未聞以千里而畏人者<lb/>
也况以天下之大而畏小醜哉方今賢士大夫或伏於<lb/>
下僚或遯於山澤以陛下無至誠聽用之意皆閉其言<lb/>
而弗出平日陛下所取謀而聽用者不過左右近習之<lb/>
臣陛下以今日之事思之果能有濟乎臣願陛下降明<lb/>
詔求忠讜之言延草茅之士許侍從同薦或自薦達便<lb/>
<pb n="KR4d0138_WYG_041-5a"/>
殿賜對不拘以時使之展盡底藴虚心以聽之言而是<lb/>
舉行其䇿而隨加擢用言而非加慰勞而勿復譴責仍<lb/>
於詔中明著悼徃年求言加罪之失凡百忌諱一切蠲<lb/>
除上以廣聖聰下以收士用可乎臣所謂蓄財榖以足<lb/>
軍儲者臣聞人以財而聚兵以食為天雖有良将鋭卒<lb/>
非財莫能使也雖有金城湯池非榖莫能守也財榖之<lb/>
蓄平日者猶不可緩况於用兵禦敵為持乆之計哉比<lb/>
年以來用度無節侵耗日多財匱而府庫虚榖散而倉<lb/>
<pb n="KR4d0138_WYG_041-5b"/>
廪竭物力既耗人心驚疑如居風濤洶洶靡定今日所<lb/>
以給軍費不知陛下於何所取而足乎取之内帑而内<lb/>
帑有盡取之封椿而封椿已無取之闔闢歛散之術而<lb/>
𣙜貨之法已殫取之横賦暴斂之政而吾民之力已困正<lb/>
當苦節以為足用之計耳近者置司講議失本末先後<lb/>
之序凡所裁减類皆毛舉僅及百分之一二而真所謂<lb/>
無名之費不急之務初未嘗裁减也况於權臣貴戚近<lb/>
幸之臣開端援例以沮壊之有裁减之名無裁减之實<lb/>
<pb n="KR4d0138_WYG_041-6a"/>
怨謗紛然何補於事今日之勢迫矣屯兵數十萬糧餉<lb/>
錫賚其費不貲又将取於吾民如前日之免夫錢則四<lb/>
方盗賊圜視而起豈不趣禍亂哉臣願陛下深思熟計<lb/>
如臣前之所陳既罷花石營繕製造賜予燕遊應奉等<lb/>
事明詔有司将常日逐項錢物盡歸版曹别項椿管専<lb/>
給軍費御前不復取索有司不進闗子有不如詔重寘<lb/>
於法又詔宰執文武百官俸給米麥减半宰執及觀察<lb/>
使待制以上官在京有物業者仍令各進家財以助國<lb/>
<pb n="KR4d0138_WYG_041-6b"/>
用事平旋行給還在京上户願進者聽優與官職又詔<lb/>
諸路漕臣以上供斛㪷及自御前撥降錢帛日下於淮<lb/>
浙㳂流州軍髙價糴榖多方措置人船星夜起發以實<lb/>
中都斷而行之勿為浮議所沮財榖充牣軍儲有餘則<lb/>
外患不難禦也臣所謂審號令以尊國勢者臣聞人主<lb/>
深居九重之中所以宰制萬邦役使羣心者莫大於號<lb/>
令號令者國之紀綱也其在天如風雷在人如血脉風<lb/>
雷不失其序則萬化成血脉不悖其理則四肢運故人<lb/>
<pb n="KR4d0138_WYG_041-7a"/>
主之於號令必審諦而不妄發則威信立而國勢尊下<lb/>
之仰上如天惟其所命民之視君如心惟其所使此帝<lb/>
王御天下之常道也比年以來發號出令初莫之審朝<lb/>
令夕改初不必行宻降旁出而三省宻院不與知束以<lb/>
峻法而給舍不敢駮夫元豐釐正三省宻院之制皆所<lb/>
以奉行天子之號令也二三大臣與夫給舍之官皆陛<lb/>
下親擇而信任之者也號令之出而二三大臣或不與<lb/>
議號令之行而給舍之官不得舉職是朝廷為虚設而<lb/>
<pb n="KR4d0138_WYG_041-7b"/>
政事之出所以多門也首尾衡决先後錯忤有司疑於<lb/>
趨赴四方無所適從陛下方以揔攬權綱為得計而不<lb/>
知國勢已卑矣臣願陛下深究神考設官之意每下號<lb/>
令必與二三大臣謀之無使非其人者得與其或未允<lb/>
聽給舍得以審駮令出惟行而無反汗之譏信賞必罰<lb/>
减去私意則州縣将吏兵民如身之使臂臂之使指外<lb/>
患不難禦也臣所謂施恵澤以彌民怨者臣聞民之恃<lb/>
財以生猶魚之恃水以活也王者之澤被於民深譬之<lb/>
<pb n="KR4d0138_WYG_041-8a"/>
江湖散漫悠逺魚於此而相㤀豈有他哉用之有節取<lb/>
之有道不奪其所以相生養者而已比年以來用度既<lb/>
廣取於民者常賦之外其目繁多絮帛則有和買預買<lb/>
有泛買有常平和買有應副燕山和買米糓則有和糴<lb/>
有均糴有補發上供和糴有應副軍糧和糴有撥發輦<lb/>
運司和糴名曰預買無錢可敷名曰和糴其價每下又<lb/>
以官告度牒鈔書准折衆户共分皆為虚名無用之物<lb/>
此外又有茶鹽敷配課額贓吏猾胥因縁侵漁一家之<lb/>
<pb n="KR4d0138_WYG_041-8b"/>
産隨其髙下所出如此欲其不飢寒轉徙得乎東南之<lb/>
民耳目見聞水漕而陸輦者又皆花石應奉不急之物<lb/>
愚民無知以謂奪其父子兄弟夫婦所以相生養之具<lb/>
盡於錙銖而用之如泥沙以供浮費欲其不興怨謗何<lb/>
可得哉是以頃歳江浙巨盗一呼從之者颷舉而雲集<lb/>
東北嘯聚至今為梗職此之由方今邊鄙震聳人心驚<lb/>
疑深慮窮民復起為盗則腹背受患何以支吾臣願陛<lb/>
下明詔州縣凡積歳欠負並與放免近降措置財利指<lb/>
<pb n="KR4d0138_WYG_041-9a"/>
揮如鈔旁錢免行錢醋息錢之類一切停罷庻使民心<lb/>
安妥而姦猾不得以揺之此不可緩之䇿也臣前所陳<lb/>
五事如䝉陛下詳察而施行之則所謂上䇿莫如自治<lb/>
者其大槩已舉矣變危為安莫先於此至於選将勵兵<lb/>
多方捍敵之䇿臣請試為陛下陳其梗槩捍敵之䇿其<lb/>
説有十遣大臣之有智謀權略素為天下之所信服者<lb/>
為大帥盡統諸将聽其節度推轂授師不從中制使兵<lb/>
勢不分一也選諸将之鷙勇有謀素為士卒之所信服<lb/>
<pb n="KR4d0138_WYG_041-9b"/>
者各将所部分據要害之地使緩急首尾相應可以抗<lb/>
敵将不足則募大小使臣武舉及第或曾立邊功者召<lb/>
問方略擢而用之二也遣畿甸禁兵不足則揀擇雜役<lb/>
諸色廂兵之强壮者又不足則起河北及畿甸保甲又<lb/>
不足則募民之願為兵者務令數多張大形勢使人莫<lb/>
測又以羽檄起天下兵盡赴京畿使無外重内輕之患<lb/>
三也恃河以為固旁近州縣屯宿重兵營壘相望以衛<lb/>
京師持重養威勿與之戰待其糧竭勢衰然後議之四<lb/>
<pb n="KR4d0138_WYG_041-10a"/>
也屯戍将兵糧餉錢帛皆自中都應副優加撫恤勿使<lb/>
闕乏别置将兵防䕶餉道五也並河州郡選擇守臣素<lb/>
有風力可委任者易去疲懦許以便宜從事在朝無其<lb/>
人則召自外方起於閒廢務在協力公心推選六也募<lb/>
文武小官有膽智辭辨者授以髙爵奉使兵間卑辭重<lb/>
幣復約和好以緩師期使吾事可辦七也河北諸郡令<lb/>
堅壁清野人民入保使進無所獲糧餉有時而窮敵人<lb/>
之衆難以持乆八也按地圖相形勢命並塞諸道控制<lb/>
<pb n="KR4d0138_WYG_041-10b"/>
要衝扼其歸路擾其餉道使退有所虞不敢深入九也<lb/>
夏戎窺伺中國乆矣乘我之釁安知無跳踉之心今起<lb/>
西兵而召其将帥彼或諜知敢肆猖獗又生一患則陜<lb/>
西河東諸路不可不虞十也凡此十䇿雖腐儒之常談<lb/>
然不可不察更願陛下召宿将知兵者與廟堂深計之<lb/>
昔漢文帝時匃奴大入邊乃命周亞夫等三将軍軍霸<lb/>
上棘門細柳以備胡文帝親勞之禮成而去臣願陛下<lb/>
命将帥統六師屯於近郊訓練士卒陛下親臨以講武<lb/>
<pb n="KR4d0138_WYG_041-11a"/>
振揚天聲以勵士氣鎮之以靜臨之以威兵固有先聲<lb/>
而後實者亦一策也夫北人敗盟侵犯邊境自古有之<lb/>
唐太宗時突厥頡利飲馬於渭水去長安不百里太宗<lb/>
興六騎幸渭上逆折之頡利遂遁本朝景徳中契丹犯<lb/>
澶淵去都城纔數驛真宗渡河親征契丹遂和何則師<lb/>
直為壮在我者理直而有備士心奮勵氣固足以吞之<lb/>
臣願陛下先留意於自治者而以捍敵為餘事自治之<lb/>
䇿尤以收人心為先不可以為非今日用兵之急務也<lb/>
<pb n="KR4d0138_WYG_041-11b"/>
昔者太王居邠狄人侵之事之以皮幣珠玉犬馬而不<lb/>
得免太王曰狄人之所欲者吾土地也去之岐山之下<lb/>
居焉從之者如歸市非得人心則雖将避狄人誰與居<lb/>
况欲合衆智恊衆力使将帥㤀生卒伍用命士有死志<lb/>
民無離心以捍難制之敵為宗社蒼生之計哉願陛下<lb/>
無忽臣聞良藥苦於口而利於病忠言逆於耳而利於<lb/>
行前事之騐後事之元龜也臣昨於宣和元年任起居<lb/>
郎日因都城暴水變故嘗具状奏乞陛下寅畏天戒招<lb/>
<pb n="KR4d0138_WYG_041-12a"/>
徠讜言仍乞因侍立直前奏事區區之意實有所懐以<lb/>
謂隂氣大則恐有盜賊猖蹶外患頻仍兵革之事不可<lb/>
不戒有其兆而事未見難於顯言故欲靣奏䝉謫降逺<lb/>
小監當雖抱愚衷不能自達逮今七年而四方兵革之<lb/>
患如此乃知天人之際不可誣也惟先格王正厥事上<lb/>
以動天意下以感人心天意人心去就之際間不容髮<lb/>
動天以實而不以文感人以行而不以言正在今日臣<lb/>
願陛下萬㡬之暇中夜以興仰思祖宗勤勞積累基構<lb/>
<pb n="KR4d0138_WYG_041-12b"/>
畀付之重俯為子孫蕃衍衆多萬世無窮之計留意於<lb/>
賤臣之言夫心之精微非書之所能盡也陛下清燕之<lb/>
間何惜榻前咫尺之地不使臣進對得盡其心以報盛<lb/>
徳伏望聖慈特降睿㫖許臣不隔班先次上殿及與衆<lb/>
聚議庻㡬芻蕘之言或有涓埃之補臣雖死之日猶生<lb/>
之年非獨臣之幸乃天下之幸也干冐天威無任戰越<lb/>
惶懼之至<lb/>
　　召赴文字庫祇候引對劄子<hi>宣和七年十二月二十三日有㫖赴都堂</hi>
<pb n="KR4d0138_WYG_041-13a"/>
　　　<hi>議事訖隨宰執赴文字庫祇候引對具已見劄子</hi>
臣伏覩陛下以金國敗盟陷沒燕山重兵壓境邀求必<lb/>
不可從之事欲恢中原而取河北淵衷震悼深悔前非<lb/>
下哀痛之詔罷不急之務蠲繁苛之令除掊克之法招<lb/>
徠忠黨之言討論捍禦之䇿命皇太子作牧開封以係<lb/>
天下之望誠意惻怛感動天地慰安人心雖堯舜修已<lb/>
以安百姓禹湯罪已以撫萬方無以過也然臣以謂事<lb/>
勢迫矣結釁已深遣使講和必無可和之理長蛇封豕<lb/>
<pb n="KR4d0138_WYG_041-13b"/>
蓄鋭深謀待時而發其意不淺而自河以北守禦蕭然<lb/>
無藩蘺之固不知何以禦之今日之䇿所謀得則宗社<lb/>
安所謀失則宗社危安危之機間不容髮臣願陛下審<lb/>
料事勢度以聖心之所能行者深計利害而明白行之<lb/>
無為茍且僥倖覆藏隠諱以趨禍亂庻㡬可以轉危而<lb/>
為安則天下蒼生無肝腦塗地之患宗廟社稷無淪胥<lb/>
以亡之虞皆在决於陛下方寸間耳臣愚以謂今日之<lb/>
䇿有三上䇿莫如親征講求真廟幸澶淵故事選将勵<lb/>
<pb n="KR4d0138_WYG_041-14a"/>
兵躬臨訓練降詔問罪涓日啓行以慴戎心以鼓士氣<lb/>
驅逐醜類保完舊疆此上䇿也中䇿莫如堅守夫京師<lb/>
天下之根本也宗廟社稷朝廷宫室之所在百官之所<lb/>
聚宻邇陵寝中四海而臨萬邦髙城深池有金湯之險<lb/>
聯營環衛有虎貔之師運漕東南以足財用控制西北<lb/>
以威四方天下無二舍此安歸定堅守之計勵士民之<lb/>
心效死為期無毫髪欲去之意既務鎮静又施權謀遣<lb/>
帥出師分屯傍近要害之地翼衛帝室設使虎狼之衆<lb/>
<pb n="KR4d0138_WYG_041-14b"/>
敢肆慿陵當如周亞夫禦七國之䇿堅壁勿戰以挫其<lb/>
鋒待其糧竭力衰邀其歸路多設方略一鼓破之此中<lb/>
䇿也下䇿為避狄之計如太王去邠而居岐臣有所不<lb/>
忍言然道塗閭巷之人户知之臣亦疑聖意或出於此<lb/>
何哉比者不議河北守臣而先議東南守臣一也遣使<lb/>
分起諸路兵而不起淮浙兵二也摉攔㳂汴舟船三也<lb/>
建牧四也為此䇿者雖足以紓一時之急然知其利而<lb/>
不知其害也臣竊痛曾不深計而熟念之也委陵寝宗<lb/>
<pb n="KR4d0138_WYG_041-15a"/>
廟社稷朝廷宫室百官萬民而去之逺邇必潰是以中<lb/>
原畀之豺狼也事勢一去不可復振臣恐京師朝行而<lb/>
夕亂其禍故可勝言哉陛下雖命皇太子建牧以監之<lb/>
何補於事是不若偕行之愈也必不得已臣有愚計顧<lb/>
恐陛下不能行之臣今日言之儻不契聖意必死於斧<lb/>
鉞不言之異日禍敗必死於亂兵與其死於亂不若死<lb/>
於國臣敢冐萬死為陛下試陳其説陛下欲行避狄之<lb/>
計而命皇太子留守以係人心以捍大敵以保陵寝宗<lb/>
<pb n="KR4d0138_WYG_041-15b"/>
廟社稷是也而建以為牧非也本朝及唐故事皇帝行<lb/>
幸郡國則皇太子監國此特國家閒暇之時典禮如此<lb/>
今大敵入㓂天下震動安危存亡呼吸間而用平時典<lb/>
禮可乎名分不正而當大權禀命則不威専命則不孝<lb/>
何以號召天下率勵豪傑與之以死抗敵期成功於萬<lb/>
分之一哉唐明皇避安禄山之難而入蜀父老擁馬乞<lb/>
留太子以討賊而肅宗有靈武之立勢不得不然當時<lb/>
之議曾不早定後世惜之陛下度今日人心已揺可以<lb/>
<pb n="KR4d0138_WYG_041-16a"/>
與之共患難而堅守則守而弗去可也度不能守則胡<lb/>
不假皇太子以位號使為陛下保守宗社收将士心以<lb/>
死捍敵臣竊觀皇太子仁孝夙成恭儉好學四海屬心<lb/>
如臣之計天下可保在此一舉夫父子之間人所難言<lb/>
今日之事寧復有大於此者乎臣素愚直感戴大恩所<lb/>
以不避重誅為陛下言此者欲陛下深思而定之於早也<lb/>
交遜之際燦然明白而使宗廟社稷有所依歸四海蒼<lb/>
生有所係屬陛下如釋重負享安逸於無窮而以死宗<lb/>
<pb n="KR4d0138_WYG_041-16b"/>
廟社稷之事責皇太子與天下之士大夫豈不美哉敵<lb/>
情難測卒然有急然後議之則無及矣易曰知進退存<lb/>
亡而不失其正者其惟聖人乎伏惟陛下聖徳髙妙臣<lb/>
固知黄屋不足以纓紼帝堯之心所以敢言者正恃陛<lb/>
下體道而輕外物也昔田千秋以一言而悟武帝而巫<lb/>
蠱之禍息臣頃以論水去國七年今日之事適在朝列<lb/>
以上封事朝奏暮召以螻蟻之微敢言大計豈非祖宗<lb/>
神靈啓悟臣心使之如此其敢愛死不自比於田千秋<lb/>
<pb n="KR4d0138_WYG_041-17a"/>
哉謹刺血親書干冐天威無任戰越俟死之至取進止<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_041-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻四十一<lb/>
</p>
<p>
</p>
  </div>
</body>
</text>
</TEI>
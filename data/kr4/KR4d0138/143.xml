<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十三</head>
    <p>
<pb n="KR4d0138_WYG_143-1a"/>
欽定四庫全書<lb/>
　梁谿集巻一百四十三　　　宋　李綱　撰<lb/>
　　論上<lb/>
　　　三帝論　　　　　　三教論<lb/>
　　　災異論　　　　　　朋黨論<lb/>
　　三帝論<lb/>
秦始皇帝漢孝武帝唐明皇帝皆以過人之材履治安<lb/>
之世内則殫奢極侈以竭天下之奉外則窮兵黷武以<lb/>
<pb n="KR4d0138_WYG_143-1b"/>
邀絶域之功丼心方士虚誕之説以求不死為後世笑<lb/>
然而秦傳二世而亡武帝躬蹈巫蠱之禍不能保其妻<lb/>
子而卒措天下于泰山之安明皇遭禄山之變身取播<lb/>
遷而肅宗亦能勘定禍亂收復土宇成中興之業三帝<lb/>
者所為則同而其報不同何也嘗試論之人主有過人<lb/>
之材而履治安之世者其志必大而欲必多惟其欲多<lb/>
故必殫奢極侈以竭天下之奉惟其志大故必窮兵黷<lb/>
武以邀絶域之功若夫甘心方士虚誕之説以求不死<lb/>
<pb n="KR4d0138_WYG_143-2a"/>
則亦以其志大而欲多故也是三者雖皆足以致危亡<lb/>
然而其操術英斷而發寤悔過者即其身可以轉危而<lb/>
為安漢武帝是也其祖宗之徳澤深而天下之人材衆<lb/>
者雖失之身而後嗣繼興亦可以振亡而為存唐明皇<lb/>
是也咸無有焉以自底于危亡之地則始皇是已何以<lb/>
知其然耶武帝遭巫蠱之禍悟田千秋之言而其晩節<lb/>
何其與平時相反也平時土木之功聲色狗馬之玩斬<lb/>
刈民力耗蠧天下而其晩節封丞相為富民侯以趙過<lb/>
<pb n="KR4d0138_WYG_143-2b"/>
為摉粟都尉教民力穡平時開邉通道爪牙衛霍獵取<lb/>
夷狄天下騷動而其晩節下哀痛之詔棄輪臺之地平<lb/>
時喜方術崇祠祭尊寵文成五利之徒以徠神僊而其<lb/>
晩節降詔曰吾自即位以來所為狂悖為方士之所愚<lb/>
弄天下豈有神僊但節食服藥可以少病而已故能收<lb/>
治效于末路委神器于幼子而天下不亂豈非操術英<lb/>
斷發寤悔過即其身可以轉危而為安耶明皇開元之<lb/>
初勵精庻政委任得人衆職修舉凛然有貞觀之風其<lb/>
<pb n="KR4d0138_WYG_143-3a"/>
後怠忽荒政而内寵擅權外相李林甫楊國忠數十年<lb/>
自蔽耳目養成禍基侈心一開竭天下不足以奉其欲<lb/>
邉臣䘮師數十萬而不得知也方且奉符瑞假神竒以<lb/>
鎮服天下禄山乘間竊發金鼔一震竄身巴蜀而委宗<lb/>
社于賊庭唐祀幾亡固其宜也然而高祖太宗之徳澤<lb/>
結于民心太平既久人材衆多故肅宗建號于靈武而<lb/>
四方忠義之士奮袂而起響應影從不可勝數若顔杲<lb/>
卿真卿倡義于河朔李憕盧奕死節于洛都張廵許逺<lb/>
<pb n="KR4d0138_WYG_143-3b"/>
著績于睢陽郭子儀李光弼成功于長安而唐室再造<lb/>
繄數臣是頼豈非祖宗之徳澤深天下之人材衆雖失<lb/>
之身而後嗣繼興亦可以振亡而為存耶若夫秦則豈<lb/>
有是哉阿房之宮隔離天日鐘鼔嬪嬙不移而具驪山<lb/>
之役下涸三泉中成觀游上成山林既以強力擒滅六<lb/>
國又命䝉恬北築長城以守籓籬卻匈奴者數百里遣<lb/>
徐福輩治装入海以求方丈蓬萊親廵海上以候神人<lb/>
至死不寤峻刑苛法以敲扑天下焚詩書以愚黔首天<lb/>
<pb n="KR4d0138_WYG_143-4a"/>
下豪傑散棄山澤陳勝奮臂一呼豪傑竝起而秦亡矣<lb/>
由此觀之三帝者其所為雖同而其報則異豈不各當<lb/>
其分歟人主不幸而有過舉若武帝斯可矣彼秦之始<lb/>
皇唐之明皇遺後世戒顧不厚哉<lb/>
　　三教論<lb/>
儒道釋三家之敎自漢以來鼎立于天下為儒家之學<lb/>
者曰吾之道聖人之道也堯舜禹湯文武周公得其位<lb/>
而行之孔子推而明之其徳仁義其文詩書易春秋其<lb/>
<pb n="KR4d0138_WYG_143-4b"/>
法禮樂刑政其民士農工商其位君臣父子兄弟夫婦<lb/>
朋友其服麻絲其居宮室其食粟米蔬果魚肉生者有<lb/>
養死者有𦵏治天下者舎吾之道天下不可得而治也<lb/>
為道家之學者曰吾之道亦聖人之道也黄帝得其位<lb/>
而行之老子推而明之尊道徳而小仁義貴精神而薄<lb/>
禮法以清凈為宗以慈儉為寳以柔弱為體以無為為<lb/>
常秉本而執要少私而寡欲以長生久視為致道之效<lb/>
治天下者舎吾之道天下亦不可得而治也而釋氏之<lb/>
<pb n="KR4d0138_WYG_143-5a"/>
徒亦曰西方有聖人焉其名曰佛以布施攝慳貪以持<lb/>
戒攝毁禁以忍辱攝瞋恚以精進攝懈怠以禪定攝散<lb/>
亂以智慧攝愚癡以慈悲為心以寂滅為樂以常樂我<lb/>
浄為法以菩提湼槃為至以因果報應為化導之術治<lb/>
天下者用吾之道可以不言而自化不令而自行不待<lb/>
賞罰使民遷善而逺罪然則治天下者果何所適從而<lb/>
可乎曰從儒彼道釋之教可以為輔而不可以為主可<lb/>
以取其心而不可以溺其跡何也七政之所加五賦之<lb/>
<pb n="KR4d0138_WYG_143-5b"/>
所養中于天下者為中國而儒者之道治天下之常道<lb/>
也禮君臣正上下綱紀法度之所布號令賞刑之所施<lb/>
進君子而退小人使貴賤履位仁賢不肖襲情所以為<lb/>
太平治之至者未有不由此也堯以是傳之舜舜以是<lb/>
傳之禹禹以是傳之湯湯以是傳之文武周公孔子由<lb/>
周公而上上為君故其事行由周公而下下為臣故其<lb/>
説明而後世有為之主慨然有志于斯者未有不即其<lb/>
身而致太平之治也豈非崇儒之明效乎若夫道釋之<lb/>
<pb n="KR4d0138_WYG_143-6a"/>
教以為輔而取其心則道家之所謂清浄慈儉柔弱無<lb/>
為少私寡欲者其説可取而亦足以助敎化矣釋氏之<lb/>
所謂布施持戒忍辱精進禪定智慧者其説可取而亦<lb/>
足以助教化矣至于以為主而溺其跡則以道家長生<lb/>
久視之説變而為神僊方士之術昔之人君有行之者<lb/>
漢武帝唐明皇是也以釋氏因果報應之説變而為禍<lb/>
福禬禳之事昔之人君有行之者梁武帝唐懿宗是也<lb/>
漢武帝内建神明通天之臺外寵文成五利之徒崇奉<lb/>
<pb n="KR4d0138_WYG_143-6b"/>
祠祭以候神人然不能消巫蠱之禍唐明皇獲靈寳之<lb/>
符致混元之降章䟽舉于空中夢寐達于帝所然不能<lb/>
止禄山之亂是皆溺于道家之跡以長生久視之説變<lb/>
而為神僊方士之術之過也梁武帝祀郊廟社稷以麫<lb/>
為牲親屈萬乘之尊正坐講説捨身為寺家奴布髪于<lb/>
地使其徒踐之然不能救臺城之辱唐懿宗迎佛骨於<lb/>
鳳翔歌唄道場以夜繼日涕淚悲泣以躬率其臣民然<lb/>
不能益年祚之短是皆溺于釋氏之跡以因果報應之<lb/>
<pb n="KR4d0138_WYG_143-7a"/>
説變而為禍福禬禳之事之過也治天下者從于儒則<lb/>
治安之效如彼溺于道釋之跡則禍亂之階如此亦可<lb/>
觀矣然則有天下者如之何治之之道一本于儒而道<lb/>
釋之教存而勿論以助教化以通逍遥且設法以禁其<lb/>
徒之太濫者宮室之太過者斯可矣又何必人其人火<lb/>
其書廬其居然後足以為治哉<lb/>
　　災異論<lb/>
孔子作春秋書日食地震山陵崩隕常星不見夜中星<lb/>
<pb n="KR4d0138_WYG_143-7b"/>
隕如雨五石隕墜六鶂退飛鸜鵒來巢霜不殺草李梅<lb/>
冬實者所以記異也書水火之災雨雹大雪震電晦冥<lb/>
多麋有蜮饑旱螽螟有蝝所以記災也災異之名自此<lb/>
而起漢儒因之推配五行以為之説是耶非耶曰孔子<lb/>
之所以書之者是也漢儒之所以推配之者非也何哉<lb/>
天地萬物以人為本庻政脩而萬事康得治之道則地<lb/>
平天成物遂其性豈有災異之變哉政悖其宜事失其<lb/>
叙有亂之理則見于天者日月薄蝕彗孛飛流霜雪風<lb/>
<pb n="KR4d0138_WYG_143-8a"/>
雨之不時而反時為災者天之變也見于地者山崩川<lb/>
竭水火為災震動陷裂而反物為妖者地之變也見于<lb/>
物者羽毛鱗介之孽草木金石之怪螟蝗蠭蝝螽午竝<lb/>
起而稼穡卒痒者物之變也聖人必謹記之使治人事<lb/>
者畏天戒恐懼脩省以消去之故曰孔子之所以書之<lb/>
者是也漢儒不揣其本而齊其末以天地之變物之妖<lb/>
孽痾𤯝著于形數聲色者推而配之五行某事失則某<lb/>
災為之應某異見則某事為之符其説牽合附㑹迂闊<lb/>
<pb n="KR4d0138_WYG_143-8b"/>
而難信故曰漢儒之所以推配之者非也然則天地與<lb/>
物之變孰使之然哉主張翕闢亦有司之者耶曰通天<lb/>
下一氣耳和氣致祥乖氣致異人事著于此而祥異應<lb/>
于彼猶影響之于形聲自然之符而理之必至者也胡<lb/>
不以身觀之元氣衰而邪氣乘之則疾病不祥之色見<lb/>
于面目達于氣體可視而知可診脉而得其本在于腑<lb/>
臟之失其平而已善醫者調其腑臟而疾病可痊善治<lb/>
者脩其政事而災異可弭故堯以水而儆予湯以旱而<lb/>
<pb n="KR4d0138_WYG_143-9a"/>
責躬大戊以桑榖而脩厥徳高宗以雊雉而正厥事宣<lb/>
王遇旱暵之災而懼太宗罹蝗螟之異而憂皆能弭災<lb/>
異以為和平身致大治豈非畏天戒之明驗乎後世談<lb/>
經術者以漢儒推配之説牽合附㑹為不足信併與聖<lb/>
人所以書災異之意一切廢之其説以謂天地與物之<lb/>
變咸其自爾吾無與也何足畏乎遂使人主樂聞其説<lb/>
不復畏天而有恐懼脩省之心其為害豈淺淺哉夫災<lb/>
異祥瑞其理一也災異之説使人畏而有所戒祥瑞之<lb/>
<pb n="KR4d0138_WYG_143-9b"/>
説使人驕而有所怠聖人語災異而不語祥瑞者懼其<lb/>
君驕故也今有一草木之祥一羽毛之瑞則相與嗟嘆<lb/>
而三賀之至于天地萬物之變則恬不加恤以謂未嘗<lb/>
有災異焉其亦異于聖人之意矣<lb/>
　　朋黨論<lb/>
君子小人得位而立人之朝則必各引其類以自助此<lb/>
朋黨之所由興也然而君子之類以道義親小人之類<lb/>
以勢利合君子為國正直而不撓小人為身姦諛而取<lb/>
<pb n="KR4d0138_WYG_143-10a"/>
容其判若白黒然顧人主勿之察耳自古人主知朋黨<lb/>
之為患而不知所以致此者在君而不在臣何哉人主<lb/>
之所以處已者其剛足以决柔其明足以照姦其誠足<lb/>
以興善其中正足以觀天下則君子進而小人退所謂<lb/>
朋黨者盖無有也迨夫剛不足决而優柔不斷明不足<lb/>
照而昏蔽可欺誠不足與而有二三之徳中正不足勸<lb/>
而有偏陂之心然後君子小人混淆雜揉引類以相排<lb/>
君子既指小人以為朋黨小人亦指君子以為朋黨人<lb/>
<pb n="KR4d0138_WYG_143-10b"/>
主茍惑而弗察退君子而進小人則禍亂階矣請借古<lb/>
以明之方堯之時其所進用者臯陶稷契之徒也其所<lb/>
竄殛者共鯀驩兠之徒也方成周之時其所輔相者周<lb/>
召之徒也其所流放者管蔡之徒也豈有朋黨之患哉<lb/>
漢之末其君若桓帝者昏蔽可欺是以姦邪擅朝磐固<lb/>
交錯指一時名節忠義之士以為朋黨而黨錮之獄興<lb/>
漢因以亡唐之末其君若文宗者優柔不斷是以牛李<lb/>
之徒結為死黨一時正士不附已者悉排斥之搢紳罹<lb/>
<pb n="KR4d0138_WYG_143-11a"/>
禍幾四十年唐因以衰由是觀之朋黨之説不出于堯<lb/>
舜成周之時而出于漢唐之末槩可見矣人主欲無朋<lb/>
黨之患莫如自治剛也明也誠也中正也皆自治之道<lb/>
也易曰夬决也剛决柔也君子道長小人道消也欲無<lb/>
朋黨非明可乎詩曰太平之君子至誠樂與賢者共之<lb/>
所謂誠也洪範曰無偏無黨王道蕩蕩無黨無偏王道<lb/>
平平所謂中正也率是道以照臨百官而君子不進小<lb/>
人不退士大夫不環植而散群未之聞也不能自治而<lb/>
<pb n="KR4d0138_WYG_143-11b"/>
欲分别朋黨之是非譬猶燭鑑不明而欲辨妍媸權衡<lb/>
不設而欲揣輕重盖亦難矣故曰破河北賊易破此朋<lb/>
黨難非虚語也<lb/>
　<lb/>
　<lb/>
　<lb/>
　<lb/>
　梁谿集巻一百四十三<lb/>
</p>
<p>
</p>
  </div>
</body>
</text>
</TEI>
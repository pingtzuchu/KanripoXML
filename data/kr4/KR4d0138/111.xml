<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百十一</head>
    <p>
<pb n="KR4d0138_WYG_111-1a"/>
欽定四庫全書<lb/>
　梁谿集巻一百十一　　　　宋　李綱　撰<lb/>
　　書四<lb/>
　　　澧陽與吳元中書　　吳元中答書<lb/>
　　　桂州與吳元中書　　別幅<lb/>
　　　象州與吳元中書<lb/>
　　澧州與吳元中書<lb/>
某頓首拜啟元中觀文相公大孝服次叙慰已具前幅<lb/>
<pb n="KR4d0138_WYG_111-1b"/>
歲暮陰寒不審孝體何似伏惟動履支持違去言色於<lb/>
今三年矣靖康秋末嘗辱長蘆所賜書時大斾既行區<lb/>
區亦有雲安之謫一向奔走道塗間不獲修問瞻仰之<lb/>
懐無終食置也今春承命來武昌道中忽聞先丈太中<lb/>
遽棄榮養聞問愴悼良不勝情惟公純孝天至而終天<lb/>
之別隔絶殊方復阻奔赴永惟哀慕荼毒何以堪此人<lb/>
生憂患一至於此天之佑善理實可疑奈何奈何念欲<lb/>
俟至武昌專人布慰適道路間闗秋初纔及郡境復澧<lb/>
<pb n="KR4d0138_WYG_111-2a"/>
陽之移故爾後時負負而無可言者照遇之厚當有以<lb/>
恕察之也某迂陋有素惟公知之去春聞有尹京之召<lb/>
率湖南義旅以輔王室之難次江淮間乃聞都城䧟没<lb/>
二聖逺狩痛憤㡬絶覩上登寳位赦書悲喜交集第欲<lb/>
一至行在覲新天子即丐歸休而途中聞有告廷之命<lb/>
雖荷特達之知自視闕然尤不敢當既而力辭不獲黽<lb/>
勉就職纔兩月餘雖夙夜罄竭庻㡬補報萬一而疎拙<lb/>
寡與動輒齟齬自度終無以仰副聖主委任之意方時<lb/>
<pb n="KR4d0138_WYG_111-2b"/>
艱難不敢貪戀寵祿備位妨賢虚受天下之責力前退<lb/>
罷幸䝉矜從而論者紛紜不已其言可駭可愕頼上睿<lb/>
明有以照察其無他俾居武昌徳至渥也及兹例遷復<lb/>
得澧浦深僻逺江雖使自擇不過如此念思省咎日以<lb/>
感懼正恐孤危之蹤不能久安於此不然息肩杜門洗<lb/>
心悔徃知四十六年之非而國日新於來者何幸如之<lb/>
追思靖康相從於廊廟如一夢間既去之後國家變故<lb/>
遂至於此雖欲效其區區何可得哉當時動為身謀爭<lb/>
<pb n="KR4d0138_WYG_111-3a"/>
寵利而舞智以御人主誤國敗事者今皆安在吾儕正<lb/>
如救焚固願出力於燋頭爛額之間至於力之所不能<lb/>
致則天也非人之所能為也嘗觀古人處天人之際未<lb/>
嘗不盡其在人者至於無可奈何則歸之於天故西漢<lb/>
有王氏之禍其梓柱生枝葉扶疎之祥見於成哀間知<lb/>
數者言漢當再受命故哀帝改號陳聖劉㡬以應豈非<lb/>
天乎然時有劉向拳拳納忠帝室專以逺外戚進宗族<lb/>
為言雖遭深怨而不懼其後王章因日食之變極論王<lb/>
<pb n="KR4d0138_WYG_111-3b"/>
鳳遂死獄中既更哀成而王氏遂已簒漢李唐有武氏<lb/>
之變其兆已存於宫中李淳風嘗言於太宗而濫徐君<lb/>
羡之誅㡬以應之豈非天乎然而則天之立褚遂良長<lb/>
孫無忌來濟郝處俊之徒力爭之皆以貶徙其後上官<lb/>
儀因高宗之怒將草詔黜之竟不果而死既廢中宗武<lb/>
氏遂已革唐向使劉向王章之言成帝能用之不用外<lb/>
戚雖既用而又抑之則必無王氏之禍使髙宗能用褚<lb/>
遂良上官儀之言不立武氏雖已立而黜之則必無武<lb/>
<pb n="KR4d0138_WYG_111-4a"/>
氏之變然而數子者其意雖切而言卒不用事卒不可<lb/>
止者天也言雖不用至於斥逐以死而數子卒不改悔<lb/>
者不以天廢人也君子以謂知所守靖康之事大概類<lb/>
此然小人之亂邦必至於國家俱敝而後已可勝歎哉<lb/>
吾輩在宣和末變故洶湧是身已當死於兵革之間在<lb/>
靖康末讒譖沸騰是身已當死於斧鉞之下得至今日<lb/>
皆其餘也已為幸人夫復何道然有不解於心者兩宫<lb/>
逺狩扵絶域羣生方困於兵戎王室之危若綴旒然此<lb/>
<pb n="KR4d0138_WYG_111-4b"/>
所以終夜不寢痛悼而寒心者也惟公精忠許國乃身<lb/>
在外乃心罔不在王室雖藐然哀疚之中此意豈少忘<lb/>
哉峨山於嶺外為善地於今日為樂土其風物見於柳<lb/>
子厚所作山水記中似亦不惡燕處想能安之頃得信<lb/>
斯書報眷聚已徃骨肉皆在目前尤非細事某待罪於<lb/>
此不敢弛擔儻遂度嶺得宻邇良幸第賤累輩皆留浙<lb/>
中累欲挈來正恐蹤跡不定故久不果亦姑聽之耳崧<lb/>
老昨邂逅於廬山相從十餘日顛沛中道力益堅殊可<lb/>
<pb n="KR4d0138_WYG_111-5a"/>
畏仰有書致左右今茲世路方難未有㑹晤之期者此<lb/>
情何量敢冀節抑哀慕為天下自重謹奉狀不宣某再<lb/>
拜<lb/>
　　吳元中答書<lb/>
敏叩首上狀敏罪釁深崇天畀酷罰先君即世泣血蠻<lb/>
徼嵗律已更尚以乏使不獲奔訃以為公憂伏承遣使<lb/>
不逺千里慰弔哀惻奉問崩割蒼天莫聞嗚呼不孝不<lb/>
能終養田里馳驅當世又不能忠以敗國事天實留之<lb/>
<pb n="KR4d0138_WYG_111-5b"/>
使受鉅痛以懲斯世至此極也靖康之初聞貶就道時<lb/>
先君極康寧且毅然無惜別意私謂再見可卜錢塘之<lb/>
難七十日幸全以遷吳興書來滿幅如平時意自此少<lb/>
安矣後十日遂至大故嗚呼遽至此乎藥餌弗嘗大事<lb/>
弗親聞言萬里未即歸死不肖之孤痛何毒也奉命來<lb/>
柳盡室踵至時辭其家今復滿前而獨先君音容終天<lb/>
絶矣想公聞之亦不勝其哀也䝉諭別後出處之詳初<lb/>
敏至夷陵聞公當來白帝荆盗梗涂不復相聞建炎赦<lb/>
<pb n="KR4d0138_WYG_111-6a"/>
令至天傾地覆始奉的問身縶逺方徒死無益泣血累<lb/>
日又復媮生既聞上聖繼統又喜公巳登庸八月離涪<lb/>
陵九月傳公去朝去歲奉先君之訃於南嶽六月至柳<lb/>
而比復傳公三易地來使至自澧陽所傳信否契濶三<lb/>
年人生亦孰非夢何夢之異耶埀示靖康之事反復天<lb/>
人之際甚悉雖然此公自為說可也先事廷諍退無遺<lb/>
恨進不大任責有所歸若敏何敢言此受上皇之託以<lb/>
輔嗣聖奉淵聖之命以宰國事去位數月大恥如此顓<lb/>
<pb n="KR4d0138_WYG_111-6b"/>
㬰被兵求由與責懐王墮馬賈生悲哀古人之心不吾<lb/>
欺也得罪以來念王室之變故痛二帝之行役悼素志<lb/>
之零落歎生民之流離每一念至不如無生事既已矣<lb/>
無所效唯端居淨慮以盡洗其四十一年之非雖然有<lb/>
不可解於心者無所逃於天地之間如水之濕火之熱<lb/>
性也亦命也昔申包胥聞伍員覆楚之志則曰我必存<lb/>
之楚大國也當是時楚之敵國君臣相與謀楚者未必<lb/>
敢有是言而申包胥以一夫言於野如此其後哭秦庭<lb/>
<pb n="KR4d0138_WYG_111-7a"/>
乞師卒如其志諸葛孔明與先主論天下於南陽是時<lb/>
曹氏已擅漢孫氏巳盗江表三世矣孔明之言無不讎<lb/>
者海内鼎裂猶為劉氏宗臣張柬之之語武氏於荆南<lb/>
江中卒復唐祚埀祀三百此數子者皆論國家於江湖<lb/>
草莽之間而國卒頼以復興由是以談雖曰天數亦人<lb/>
為也一夫發志其烈如此儻辦諸心必有以合天人之<lb/>
願者矣敏固罪廢儻得飯疏飲水生為宋民死卧宋土<lb/>
夫復何恨如其不然雖頑鈍無堪竊嘗奉令承教於二<lb/>
<pb n="KR4d0138_WYG_111-7b"/>
帝矣太祖造區夏海内䝉福者於今十世民之戴宋豈<lb/>
有窮哉惟公忠義盖天下功名震四夷精心血誠宜無<lb/>
不在王室願言勉之我儀圖之愛莫助之道逺世難無<lb/>
緣靣譚故輒發其一二示及舊疏向在湖外巳嘗獲見<lb/>
此皆目前可數利害也崧老報書納去自桂至象九驛<lb/>
取道龍城卻减一驛但陸出麻蘭之側頗險故來者皆<lb/>
泛潯江而一日兼兩驛有半大斾果南或不憚小舟蕩<lb/>
兀即過我而徃亦良幸餘唯為國保重謹因還使布謝<lb/>
<pb n="KR4d0138_WYG_111-8a"/>
不次敏叩首上狀<lb/>
　　桂州與吳元中書<lb/>
某頓首再拜元中觀文相公大孝服次人還伏辱教答<lb/>
竊審履兹青陽哀慕之餘孝履支福下情感慰某罪戾<lb/>
逺屏聞報即已行次桂林雖迄今彼未被受不敢稽留<lb/>
邐迤南去仰戴寛恩日益慙懼當艱難多故之秋誤䝉<lb/>
考慎既無持顛扶危之術又無保身自全之計進不量<lb/>
其淺薄退遂至於顛躋乃分之宜夫復何道然言者所<lb/>
<pb n="KR4d0138_WYG_111-8b"/>
論六事其五皆靖康徃故如刼寨伏闕之類其一謂資<lb/>
糧士人上書以冀復用豈理也哉睿智在上如日中天<lb/>
終冀䝉察死且不朽諭誨古人一念之烈儻辦諸心必<lb/>
有合天人之願者非精忠之至有大願力何以及此正<lb/>
所望於左右也如某罪大不容於世即死海外此志已<lb/>
矣惟公勉之見約水行可以邂逅固所深願第恐好事<lb/>
者又從而旁緣造言以為公累不然麻蘭之險小舟蕩<lb/>
兀非所憚也幸冀照察無緣承晤此情可量切望節抑<lb/>
<pb n="KR4d0138_WYG_111-9a"/>
哀慕為國自重不宣某拜啟<lb/>
　　別幅<lb/>
某再拜昨日抵桂林方作書欲遣人承問使至特辱教<lb/>
賜開諭周悉感服無已承錄示靖康舊語讀之感慨方<lb/>
危疑之際禍患不測非公力為辯釋此身不能自保久<lb/>
矣雖公未嘗一一見喻寧不知之其秋出師固知墮恪<lb/>
計中亦嘗靣道其詳然力辭而卒行者非特廹於威命<lb/>
如所謂杜郵之賜勢不得巳亦庻㡬立尺寸之功以塞<lb/>
<pb n="KR4d0138_WYG_111-9b"/>
厚賞然後解兵歸印幅巾柴車徑返田廬此素志也不<lb/>
謂事與願違駐車河内未踰月而廟筭中變公既去位<lb/>
某亦罷歸一切皆如恪策而人罕知之者初某既總師<lb/>
指揮維命劉韐為副及其後乃知恪所薦也觧潛初與<lb/>
韐㑹議於隆徳韐志甚鋭及潛出兵韐忽中變按兵不<lb/>
行故失期㑹而潛有南北闗之潰適所遣屬官張叔獻<lb/>
者自韐軍中來能道其詳乃知韐將出兵而得恪書遂<lb/>
有緩師之謀雖書辭不可知而意則可料也其後韐之<lb/>
<pb n="KR4d0138_WYG_111-10a"/>
子子羽道其書辭於人果如所料此二人者今皆見存<lb/>
他日可詢也淵聖又御札付韐而誤付宣撫司其戒勅<lb/>
之語與本司所禀受不同亦必恪意觧潛為制置使折<lb/>
彦質為河東勾當公事張灝為轉運使折可求為都統<lb/>
制皆各受御前處分進退自如因報公罷遂相援此為<lb/>
言以謂節制不專難以責成功必致誤事非使節制歸<lb/>
一以謀萬全之舉則太原之圍必無可解之理不然願<lb/>
丐罷去遂得請夫恪之意不過欲作相耳而妨功害國<lb/>
<pb n="KR4d0138_WYG_111-10b"/>
其巧如此今恪已死尤之何益所可痛者小人動為身<lb/>
謀不恤國事一至於是故范祖禹以謂用小人必至於<lb/>
家國俱亡而後已豈不信也哉前書所謂舞智以御人<lb/>
主者為恪設也又承詢以天下安危存亡大計如某迂<lb/>
疎再奮再躓進不足以謀夫國退不足以保身何敢復<lb/>
議此哉試陳梗概言之而不怍恃公之知我耳夫天下<lb/>
猶一身及其病也必有致病之源靖康之初所以致冦<lb/>
者其病源於崇觀以來軍政不修而起燕山之役靖康<lb/>
<pb n="KR4d0138_WYG_111-11a"/>
之末所以致冦者其病源於春初失其所以和又失其<lb/>
所以戰何也賊以孤軍深入重地前阻堅城而後顧邀<lb/>
擊之威初未深知中國之虚實也而吾之援師日集當<lb/>
是時不難於議和其所邀求度可許者許之不可許者<lb/>
勿許則約成而和可乆朝廷為其脅制初不計此所求<lb/>
一切聽從故使賊得以窺中國之弱而約不能堅此失<lb/>
其所以和也當時力爭於榻前者正謂可以脫一時之<lb/>
急而貽將來之禍雖有智者莫能善後虢射父所謂期<lb/>
<pb n="KR4d0138_WYG_111-11b"/>
年狄必再至示之弱矣者是矣諸道之兵既集數倍於<lb/>
賊福寧㑹議正欲用亞夫之䇿復畿邑絶糧道禁抄掠<lb/>
困其師以勝之而姚平仲先期妄發其議遂格夫刼寨<lb/>
小衂也而因以沮必勝之計邀擊良䇿也而抽回襲逐<lb/>
之兵故使賊安然稇載而歸無所忌憚此失其所以戰<lb/>
如弈棊然豈能盡殺敵而我無所傷哉借使以吾兵之<lb/>
二而易敵兵之一猶為中國之利深入者覆師則疆外<lb/>
者破膽矣失此機㑹故賊志日侈士氣日沮長驅慿陵<lb/>
<pb n="KR4d0138_WYG_111-12a"/>
至今為梗先軫所謂一日縱敵數世之患者是也今國<lb/>
家變故既爾寧可追咎既徃然不知其源何以治病<lb/>
此二者安危存亡之源也或者見靖康之末失守而以<lb/>
靖康之初堅守為非亦可謂不知變矣靖康之初與夫<lb/>
靖康之末事勢豈可同日語哉賊初犯闕時朝廷失於<lb/>
隄防故使之渡河而至城下其所以急欲去者初不為<lb/>
久留計及再舉南牧則有必取之心此不同者一也賊<lb/>
初抵城下不數日間援師巳集中外音問絡繹不絶及<lb/>
<pb n="KR4d0138_WYG_111-12b"/>
再至則圍城之中始以蠟書起兵中外阻隔不通此不<lb/>
同者二也淵聖登極之初士氣人心賈勇百倍其後稍<lb/>
稍觧體此不同者三也其細他故不可勝言故在靖康<lb/>
之初有備則當守在靖康之末無備則當避豈可膠柱<lb/>
而鼓瑟耶今以後而罪前是猶治病不別脈色不察證<lb/>
候以後藥之失而咎前藥之得豈理也哉夫宣和之間<lb/>
病成而未作靖康之初病作而未甚至靖康末則病甚<lb/>
矣故以靖康而視宣和以建炎而視靖康國勢人心與<lb/>
<pb n="KR4d0138_WYG_111-13a"/>
夫經營之難易何啻相什百哉然建炎之初猶有可為<lb/>
之理者河北失真定懐衛濬四州河東失太原澤潞汾<lb/>
晉六七州皆靖康末有為失之其餘皆為朝廷守兵民<lb/>
之心戴宋堅甚而河北東路京東西陜西諸路未受患<lb/>
也當時料理其兩河以為藩籬因其人而用之則中原<lb/>
可保車駕廵幸不去中原則四方可安譬猶初病中風<lb/>
者藥石之功猶可及而復為全人也既舎此䇿以茍目<lb/>
前之安坐視數路之莫救河北河東悉皆陷没而其京<lb/>
<pb n="KR4d0138_WYG_111-13b"/>
東西陜右類遭侵掠去春闗中既擾今則鄜延丹坊又<lb/>
破環慶諸路數月以來未知復如何西北如此則中原<lb/>
豈復為我有哉譬猶再中風者遇良醫猶不免有偏廢<lb/>
之患醫非其人未可知也西北之於天下非特形勢便<lb/>
利乃將帥士馬甲兵之所出興衰撥亂之具在焉失之<lb/>
則其具何自而得欲修大厦之傾而乏材料可乎賊善<lb/>
因兵於敵非特因粮而巳去春破京東西者多聞兩河<lb/>
之人使復用京東西陜右之人剪髮易服被甲執兵則<lb/>
<pb n="KR4d0138_WYG_111-14a"/>
遇者皆以為賊望風奔潰何徃不可雖東南未得髙枕<lb/>
而卧也正猶大厦之傾日葺之則有復全之理不然風<lb/>
雨之所頽圮而後已可以數其遷為安耶今日之䇿急<lb/>
料理之可如東晉然東晉亦未可輕議之也輔相如王<lb/>
導人望如顧榮賀循紀瞻經營中原如祖逖劉琨方靣<lb/>
如溫嶠陶侃郄鑒强藩重兵控扼上流始能抗石勒之<lb/>
徒保有江左如奕棊者一失腹心之勢則雖欲保守一<lb/>
隅豈易得哉杜牧有言上䇿莫如自治自治之術以進<lb/>
<pb n="KR4d0138_WYG_111-14b"/>
君子退小人為本君子進則雖微必强小人進則雖盛<lb/>
必衰此匡復之象也理必至此心術不同而已今之事<lb/>
必其真有勾踐枕戈嘗膽之志必能行衛文布衣帛冠<lb/>
之政任人者體剛明誠一之徳受任者革忌媢偷惰之<lb/>
風一切以公天下保國家為心日引月長使國勢浸彊<lb/>
庻乎可為此安危存亡之所係也自經變故以來尤覺<lb/>
可不可之有時時不可而為之猶逆風行舟用力多而<lb/>
無補使遇其時呼吸響應順風開帆一日千里可也願<lb/>
<pb n="KR4d0138_WYG_111-15a"/>
公深自蓄養方燕閑時究觀古今之變而察其機㑹異<lb/>
時復膺大任則宗社生靈之所頼必有在矣昔蜀先主<lb/>
勸劉表因曹操在官渡而襲許昌表不從其後悔之先<lb/>
主曰天下之事機㑹之來豈有窮已若能應之於後則<lb/>
此未足為恨今敵彊我弱然安知異時無可乘之機耶<lb/>
此可為智道難與世俗論之也某久已灰心今復逺屏<lb/>
海外與中原絶此志已矣因誨問所及故輒發其狂言<lb/>
死罪死罪某再拜<lb/>
<pb n="KR4d0138_WYG_111-15b"/>
　　象州答吳元中書<lb/>
某頓首啟元中觀文相公大孝服次使至奉望日所賜<lb/>
教伏審即日孝履支福慰佩兼懐區區已次象郡跂望<lb/>
龍城纔數舎之逺不獲一見我勞如何在八桂覩徳音<lb/>
聞車駕南渡倉卒驚擾感憤彌日不能自已事勢遂爾<lb/>
奈何恩霈曠蕩獨不霑濡而譴謫之辭彌重罪魁怨府<lb/>
萃於一身慙怍震懼益無所容方建炎初固嘗建議以<lb/>
謂今日之䇿惟有自治自彊而已上下恊濟真以古之<lb/>
<pb n="KR4d0138_WYG_111-16a"/>
創業中興者為法庻㡬國勢可以獲振不然未見其可<lb/>
也其後以所議不合罷去而募兵買馬選任將帥經營<lb/>
藩籬保據形勢種種皆以為罪已施行者一切罷之兩<lb/>
年以來謀國者不聞有所措畫賊入吾境破城邑擾諸<lb/>
路恬若不聞惟幸其不來而來即避之不知此何䇿耶<lb/>
中國堅强之地在西北柔脆之地在東南賊因間乘勢<lb/>
先蕩覆吾堅强之地而不加料理今遂長驅以窺東南<lb/>
此正如曹操先事河北闗中而後臨荆吳其計策豈淺<lb/>
<pb n="KR4d0138_WYG_111-16b"/>
淺哉東南所恃者長江之險耳有戰艦水軍而後險可<lb/>
用頃降指揮於淮江剏置者正以備此赤壁一戰而鼎<lb/>
足之形成魏終不敢有意江表使有其備敵敢以非所<lb/>
長而輕濟耶今事已爾非呼吸所能辦萬一賊以偏師<lb/>
渡江又將何以禦之夫避可暫而已至於再至扵三將<lb/>
若何代宗避吐蕃於陜以有李郭之徒可恃於後也徳<lb/>
宗避朱泚於梁洋以有晟燧之徒可恃以成功也比殊<lb/>
不聞得大將為誰可以庸方靣之寄者有一宗澤已不<lb/>
<pb n="KR4d0138_WYG_111-17a"/>
能容况其餘乎此所以深憂而竊痛也當國者姑欲咎<lb/>
既徃以為歸罪之所果能有所補耶且偽楚之事欲尊<lb/>
用之者懐二心以事其君者也自開闢以來豈有二其<lb/>
心而可以立事者乎比年冠盖相望於道彼曽不聞有<lb/>
所報答而文檄公然指為僣偽用意如此而欲因其所<lb/>
立以結好此何理也使歸罪而足以觧紛所謂死有輕<lb/>
於鴻毛者戴宋之志得矣第恐不可以為訓耳嗟乎子<lb/>
胥欲霸吳而尸浮扵江萇宏欲興周而血化為碧孔融<lb/>
<pb n="KR4d0138_WYG_111-17b"/>
以為漢而見收田豐以言效而不免昔之賢智如此何<lb/>
獨我哉今日之事安處患禍者易扶持危顛者難僕已<lb/>
安其易者惟公勉其難者則包胥哭於秦庭而存楚柬<lb/>
之語於江中而昌唐必有在矣恐遂不復晤語故輒及<lb/>
之議國是一篇乃邀說十事之一謾録去可以見其梗<lb/>
概迂疎如此而欲求知難矣哉公遂得自便聞之喜過<lb/>
於自得承欲卜居衡湘間恐亦未為得計龍城可居不<lb/>
若少安為佳幸深思之慰諭之厚感服無已止有一捨<lb/>
<pb n="KR4d0138_WYG_111-18a"/>
更無他法却覺身心輕安乃知成就此緣皆善知識也<lb/>
然吾儕皆以一念之差與世故相值乃爾决非偶然世<lb/>
間法莫不素定惟當坐進出世間法耳益逺言色邈無<lb/>
見期千萬為天下自重不宣某再拜<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_111-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百十一<lb/>
</p>
<p>
</p>
  </div>
</body>
</text>
</TEI>
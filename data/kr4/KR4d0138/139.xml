<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百三十九</head>
    <p>
<pb n="KR4d0138_WYG_139-1a"/>
欽定四庫全書<lb/>
　梁谿集巻一百三十九　　　宋　李綱　撰<lb/>
　　序五<lb/>
　　　建炎時政記序<hi>見時政記一百七十八巻内</hi>
　　　建炎制詔奏議表劄集序<lb/>
　　　送丹霞宗本遊徑山序<lb/>
　　　佛印清禪師語録序　中興至言序<lb/>
　　建炎制詔奏議表劄集序<lb/>
<pb n="KR4d0138_WYG_139-1b"/>
某建炎初自領開封府事䝉恩除尚書右僕射兼中書<lb/>
侍郎以六月一日至南京行在所供職八月五日䝉恩<lb/>
除尚書左僕射兼門下侍郎是月十八日降制以某上<lb/>
章丐罷䝉恩除觀文殿大學士提舉臨安府洞霄宮備<lb/>
位近司七十餘日繼以罷謫奔走萬里流落十年再被<lb/>
録用紹興四年春以提舉西京嵩山崇福宮寓居長樂<lb/>
准尚書省劄子三省同奉聖㫖令某省記編録建炎元<lb/>
年五月一日己後時政記進御某已遵依詔㫖以省記<lb/>
<pb n="KR4d0138_WYG_139-2a"/>
到昨任宰相日所得聖語所行政事賞刑黜陟之大畧<lb/>
著于篇繕冩上下兩策詣通政司投進有㫖宣付史館<lb/>
紹興六年夏任江南西路安撫制置大使兼知洪州承<lb/>
史館牒見修纂建炎日歴朝廷降下所省記到時政記<lb/>
文字首尾未詳及拜罷辭免表劄批答並未抄録赴館<lb/>
請編類前來參照某已遵禀将建炎初除罷制命詔書<lb/>
批答辭免稱謝表劄奏議建明劄子皆已得㫖施行者<lb/>
編類次第勒成四巻竊惟皇上紹大統于國家艱難之<lb/>
<pb n="KR4d0138_WYG_139-2b"/>
際即位之初首䝉考慎其所以委任責成之意可謂重<lb/>
矣而某材能譾薄識慮迂䟱曾不能效尺寸以圗報萬<lb/>
一奉身以退雖罹患難保全至今日深慚懼今者既䝉<lb/>
朝廷降㫖令省記時政之畧又承史館移牒使編類首<lb/>
尾之詳檢閲舊文追尋往事恍如夢寐益用慨然雖時<lb/>
運不留事勢亦異而理有不可改者以理揆事萬分之<lb/>
一或有取焉謹繕冩成兩册繳申史館庻幾可備直筆<lb/>
採擇信垂萬世謹序<lb/>
<pb n="KR4d0138_WYG_139-3a"/>
　　送丹霞宗本遊徑山序<lb/>
丹霞宗本師幼遇異人能預言災祥其名籍甚居邵武<lb/>
之瑞光巖十餘年一旦起行脚心盡棄舊所得絶口不<lb/>
復道為此一事徧參諸方遊泉南值杲禪師寓佛日菴<lb/>
叩問宗㫖言下自謂有悟入處其後杲公住徑山師歸<lb/>
舊隠欲復往從之遊道長樂見梁谿翁語之曰子去瑞<lb/>
光巖幾日矣答曰六年翁曰方舉足時已合喫三十棒<lb/>
如今歸去抝折拄杖向折脚鐺中罨飯度日猶較些子<lb/>
<pb n="KR4d0138_WYG_139-3b"/>
若也未然却請飽參到徑山為我致問杲公雖未識面<lb/>
妙圎光中已相見了也有一轉語託丹霞呈似便請寄<lb/>
箇消息來切須急道此外珍重戊午嵗十一月晦日梁<lb/>
谿拙翁序<lb/>
　　佛印清禪師語録序<lb/>
崇寧間余侍先公太師守官京師時佛印清禪師住相<lb/>
國之智海道價特高學者雲集先公暇日多造其室余<lb/>
亦侍行辱知照甚厚至大觀庚寅嵗禪師遷化賜塔名<lb/>
<pb n="KR4d0138_WYG_139-4a"/>
曰真寂之塔先公為之作銘有曰水滴漚生雲收月白<lb/>
都城東郊塔有真寂者銘文之卒章也後三十年嵗在<lb/>
戊午余寓長樂有前住襄陽雙池道腴長老來謁出禪<lb/>
師語録三巻将刋板以傳叢林求余為序追念智海遊<lb/>
從恍如昨日已閲一世悵嵗月之易流悼善知識之不<lb/>
可復見也覽讀愴然因序之曰禪師法名智清俗姓葉<lb/>
氏泉之同安人年二十有二出家受具戒即知有向上<lb/>
事徧遊諸方參問宗㫖最後見道林祐禪師舉幡風非<lb/>
<pb n="KR4d0138_WYG_139-4b"/>
動仁者心動風鈴不鳴我心鳴耳之語因展鉢次有所<lb/>
悟入以頌呈祐祐可其所見亦作頌以印證之自此機<lb/>
鋒迅發禪苑歸仰初住蘄州五祖山法㑹之盛震于江<lb/>
淮紹聖中智海虚席有㫖命禪師住持再召入禁中對<lb/>
御陞座舉揚宗風賜號佛印住五祖智海合二十餘年<lb/>
今此所録皆禪師平日升堂入室接引學者機縁語句<lb/>
發明心地法門開示佛祖言意可以利一切而傳無窮<lb/>
者也余嘗觀佛祖以心傳心無文字相不得己而有言<lb/>
<pb n="KR4d0138_WYG_139-5a"/>
句所以安心治病者何其簡易也去本既逺𣲖别支分<lb/>
傳法者拈花摘葉務為新竒以相眩惑學道者口習耳<lb/>
剽遞相模倣以為飽參千差萬别不勝其繁而此道日<lb/>
益微矣禪師語句自胷襟流出不事雕琢而自然成文<lb/>
不説義理而自然契道㑹歸有極中邉皆甜足以發明<lb/>
佛祖之深心開導後人之正眼余知此録之流行有補<lb/>
學者盖不可為量數也道腴行年将七十以門人之故<lb/>
久要不忘能使此録復傳于禪師示寂三十年後亦可<lb/>
<pb n="KR4d0138_WYG_139-5b"/>
謂賢也矣與夫今之士大夫交游之久以信義相期一<lb/>
旦臨小利害反眼若不相識者不可同日而語也勉作序<lb/>
以塞其請盖亦有感于此至禪師之所履踐施設則先<lb/>
公所作塔銘道之詳矣此不復云紹興八年十一月三<lb/>
日序<lb/>
　　中興至言序<lb/>
臣聞自古帝王之盛有創業有中興若湯武之革夏商<lb/>
漢高之滅秦楚唐之代隋此創業之主也宣王承厲王<lb/>
<pb n="KR4d0138_WYG_139-6a"/>
之後興衰撥亂周道復行光武當漢歴中微恭行天討<lb/>
炎運復續肅宗憲宗武宗當唐室不競藩鎮僣叛征伐<lb/>
四克威令復振此中興之主也創業之主駕御英雄勘<lb/>
剪勍敵肇造區夏固為難矣而中興之主視之為尤難<lb/>
者豈不以紹将絶之統承極亂之餘或為夷狄之所慿<lb/>
陵或為巨盗之所侵據國勢削弱天步艱難綱紀廢壊<lb/>
法度陵遲人材衰微物力凋耗振而起之尤不易為力<lb/>
故耶譬猶大厦之傾支扶顛危補苴罅漏與夫經營創<lb/>
<pb n="KR4d0138_WYG_139-6b"/>
建者盖不侔矣然亦有優為于創業者承祖宗積累之<lb/>
基徳澤至深人心未變境土士民本皆我有御得其道<lb/>
則亡者可以復存叛者可以復屬以弱為強以微為盛<lb/>
疾若俛仰譬猶巨室中衰田園僕𨽻不幸為有力者之<lb/>
所攘其賢子孫能竭力以料理之則曩之所失一旦復<lb/>
歸與夫奮空拳仗一劒以起者不可同日而語也顧所<lb/>
以處之者如何耳恭惟有宋膺受天命薄海内外悉主<lb/>
悉臣祖宗功徳超軼漢唐接武三代至道君朝受報收<lb/>
<pb n="KR4d0138_WYG_139-7a"/>
功極熾而豐邉釁一開金寇之禍乘間而作淵聖内禪<lb/>
天下歸心謀臣弗臧馴致大變實由承平之久人不知<lb/>
兵始務講和偷安茍且之所致譬猶康強之人負恃壮<lb/>
盛蔑衛生調攝之經得隂陽乖沴之疾邪氣深入不務<lb/>
以毒藥攻治而顧用參术和之以圗安全何可得哉皇<lb/>
天祐宋眷命陛下為神民萬物之主臨御以來迨今十<lb/>
年宵衣旰食憂勤圗治而中興之業未建者豈所以圗<lb/>
之之道猶有未至耶臣以愚陋誤䝉眷奨嘗加考騐材<lb/>
<pb n="KR4d0138_WYG_139-7b"/>
䟱分薄自取顛隮曲荷矜憐不棄遐逺昨者被奉詔㫖<lb/>
條具邉防利害雖竭愚慮以塞清問猶未能盡其區區<lb/>
所欲言者夙夜精思至忘寝食謹以已見撰成中興至<lb/>
言十篇輙敢繕寫投進以塵乙夜之覽臣之意以謂帝<lb/>
王圗治必有本要秉本執要以應萬機所操彌約所施<lb/>
彌愽故以明本要篇第一本要者人主精神心術之運<lb/>
也舉而措之天下必有政事功勲乃成故以修政事篇<lb/>
第二中興之政莫急于治兵故以治軍旅篇第三軍旅<lb/>
<pb n="KR4d0138_WYG_139-8a"/>
之興莫急于財用故以理財賦篇第四足食足兵必據<lb/>
形勝之地以事攻守故以審形勢篇第五攻守之具欲<lb/>
善其事必利其器故以備器用篇第六自治軍旅至備<lb/>
器用兵家之常道也必有臨機應變之術故以察機權<lb/>
篇第七必有料敵制勝之謀故以尚謀策篇第八所以<lb/>
為此者将欲討僭逆禦強敵復祖宗之境土據中原以<lb/>
臨四方而已必有先後本末之序故以議恢復篇第九恢<lb/>
復境土國威振矣然後可以奉迎二聖鑾輿以天下養<lb/>
<pb n="KR4d0138_WYG_139-8b"/>
昭陛下孝悌之徳故以議奉迎篇第十此十篇者凡也<lb/>
其詳又有目焉各以類附于篇末辭㫖蕪淺雖不足以裨<lb/>
廟算之萬一亦臣之畢精極慮欲圗報聖恩拳拳之至<lb/>
意也昔漢賈山作至言借秦為喻以感悟文帝班固稱<lb/>
其言正而善指事意今臣此書持論不敢太高惟務可<lb/>
行立議不敢激訐惟務當理引古以證今自下以及上<lb/>
竊自比于賈山故以中興至言命篇伏惟陛下萬機之<lb/>
暇留神采覽明本要篇發明心術無可施行自修政事<lb/>
<pb n="KR4d0138_WYG_139-9a"/>
篇後儻有合于聖意者乞制詔外廷詳酌施行天下不<lb/>
勝幸甚紹興五年月日臣某頓首謹序<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_139-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻十七</head>
    <p>
<pb n="KR4d0138_WYG_017-1a"/>
欽定四庫全書<lb/>
　梁谿集巻十七　　　　　　宋　李綱　撰<lb/>
　　詩十三<hi>自丁未秋罷相後作及戊申嵗四十六首</hi>
　　　序　　　　　　　　寳劒聨句<lb/>
　　　山藥　　　　　　　煨芋<lb/>
　　　食蟹　　　　　　　對菊小飲簡申伯叔易<lb/>
　　　小飲即事呈申伯　　玉華宫用杜子美韻<lb/>
　　　九月八日渡淮　　　九日與申伯叔易小飲<lb/>
<pb n="KR4d0138_WYG_017-1b"/>
　　　章華宫用張籍韻　　次韻季弟阻雪<lb/>
　　　善權即事十首　　　投金瀬有感<lb/>
　　　題輞川雪圖　　　　次季弟韻賦梅花二首<lb/>
　　　宿黄柏村館　　　　寧國縣圃雜花盛開<hi>二首</hi>
　　　詠草　　　　　　　初見楊花<lb/>
　　　黟歙道中士人獻牡丹有盈尺者為賦此詩<lb/>
　　　自鄱陽泛江至星子　過彭蠡<lb/>
　　　遊落星寺　　　　　望廬山<lb/>
<pb n="KR4d0138_WYG_017-2a"/>
　　　韓德全以小舟相迓於落星寺下<lb/>
　　　遊廬山　　　　　　過玉澗道人草堂<lb/>
　　　五老峯　　　　　　羅漢寺<lb/>
　　　欲遊尋真觀不果　　栖雲庵<lb/>
　　　三峽橋　　　　　　萬杉寺散珠亭<lb/>
　　　諸刹以石渠道水有十餘里者感之賦詩<lb/>
　　序<lb/>
詩以風刺為主故曰上以風化下下以風刺上主文而<lb/>
<pb n="KR4d0138_WYG_017-2b"/>
譎諫言之者無罪聞之者足以戒三百六篇變風變雅<lb/>
居其太半皆有箴規戒誨美刺傷憫哀思之言而其言<lb/>
則多出於當時仁人不遇忠臣不得志賢士大夫欲誘<lb/>
掖其君與夫傷讒思古吟詠情性止乎禮義有先王之<lb/>
澤故曰詩可以羣可以怨小弁之怨乃所以篤親親之<lb/>
恩䲭鴞之貽乃所以明君臣之義谷風之刺乃所以隆<lb/>
夫婦朋友之情使遭變遇閔而泊然無心於其間則父<lb/>
子君臣朋友夫婦之道或幾乎熄矣王者迹熄而詩亡<lb/>
<pb n="KR4d0138_WYG_017-3a"/>
詩亡而後離騷作九歌九章之屬引類比義雖近乎悱<lb/>
然愛君之誠篤而嫉惡之志深君子許其忠焉漢唐間<lb/>
以詩鳴者多矣獨杜子美得詩人比興之㫖雖困躓流<lb/>
離而不忘君故其辭章慨然有志士仁人之大節非止<lb/>
模寫物象風容色澤而已余舊喜賦詩自靖康謫官以<lb/>
避謗輟不復作及建炎改元之秋丐罷機政其冬謫居<lb/>
武昌明年移澧浦又明年遷海外自江湖涉嶺海皆騷<lb/>
人放逐之鄉與魑魅荒絶非人所居之地鬱悒亡聊則<lb/>
<pb n="KR4d0138_WYG_017-3b"/>
復頼詩句攄憂娛悲以自陶冩每登臨山川嘯詠風月<lb/>
未嘗不作詩而嫠不恤緯之誠間亦形於篇什遂成巻<lb/>
軸今䝉恩北歸裒葺所作目為湖海集將以示諸季使<lb/>
知往反萬里四年間所得葢如此云庚戌清明日梁谿<lb/>
病叟序<lb/>
　　寳劔聨句<lb/>
造化鑪錘巧山谿鑛鏷良精金付歐冶妙手鑄干將淬<lb/>
礪呈鋒鍔<hi>伯紀</hi>飛騰辨耿光青黄司火候<hi>申伯</hi>爪髪助祈禳<lb/>
<pb n="KR4d0138_WYG_017-4a"/>
桃氏幾時獻<hi>叔正</hi>龍文難久藏鱗皴識松理乙屈認魚腸<lb/>
黯黯青蛇色<hi>伯紀</hi>炎炎赤帝祥提擕起三尺<hi>申伯</hi>駕馭牧羣<lb/>
狼彈鋏悲馮子<hi>叔正</hi>誇鐔悟趙王神功歸不試利用運無<lb/>
旁贈客千金直<hi>伯紀</hi>方人百鍊鋼還須玉具飾何用蒯緱<lb/>
裝詎使妖腰喜<hi>申伯</hi>當容節士狂純盧非娬媚巨闕太堅<lb/>
剛鬱勃衝牛斗蛇蜒接混茫疇能寳於越俱議刻艅艎<lb/>
抆拭資神土<hi>叔正</hi>珍藏閟寳房斬蛟誠壯勇剸象見銛鋩<lb/>
韓信歸髙祖朱雲賜尚方雄材元倚仗佞膽已飛揚渾<lb/>
<pb n="KR4d0138_WYG_017-4b"/>
脫公孫舞<hi>伯紀</hi>縵胡庶士傷吳鈎能曲折蜀漢有文章六<lb/>
賜恩何厚三名怨未償先知吼蛟兕摩鈍凜氷霜犬子<lb/>
嘗思擊<hi>申伯</hi>猿公莫敢當翁歸備文武季路戒彊梁疾視<lb/>
真何事<hi>叔正</hi>要盟或可臧鑱天隳彗孛適野走徬徨麾拂<lb/>
飛雷電<hi>伯紀</hi>軒昻變雨暘刺强同匕首定亂豈長槍叔向<lb/>
排當御昭王畏拙倡買牛今欲老<hi>申伯</hi>鑄鏄嵗方穰<hi>叔正</hi>徐<lb/>
國留呉札鴻門蔽頂莊拄頥真貴盛擊柱妄披猖曜儧<lb/>
山妖見秦興水怪彰萬人猶可敵一吷未應敭不動驚<lb/>
<pb n="KR4d0138_WYG_017-5a"/>
公勝為誇異伯陽斷匜猶未妙穿屋始非常止水涵晶<lb/>
瑩疎星㸃角芒聊須為武備何必事戎行要並宗臣履<lb/>
休同小盗裳衝星憐杜子斫地歎王郎<hi>申伯</hi>不假䝉須便<lb/>
真成刃手創新硎如可發故物未應忘<hi>叔正</hi>黠虜稱兵急<lb/>
王師擊鼓鏜氛埃期掃蕩心膽為開張未斬樓蘭級那<lb/>
銷黔首瘡㡬回開匣罷但欲引杯長聊復防身佩毋為<lb/>
躍水亡報君吾志畢以爾倚扶桑<hi>伯紀</hi>
　　山藥<lb/>
<pb n="KR4d0138_WYG_017-5b"/>
山家為我斸青冥養就仙芝指掌明風味自應殊紫芋<lb/>
功名初不减黄精藤盤欲薦氷霜質石鼎先聞風雨聲<lb/>
辟糓留侯正歸去淡然悠久見交情<lb/>
　　煨芋<lb/>
今夕何夕夜未央天寒擁爐更漏長縮肩環坐有飢色<lb/>
呼童取芋灰為塘蹲䲭得火良易熟脫落皮毛如紫玉<lb/>
迭煨迭進争相先笑語頗喧知實腹錦里先生亦不貧<lb/>
家園收拾動千斤凶年自可活妻子美好不减岷江濵<lb/>
<pb n="KR4d0138_WYG_017-6a"/>
鄴侯昔遊衡嶽左懶瓉食餘貽半箇我今歸去隠家山<lb/>
豈復從人覔殘顆臞儒奉養亦已㣲一飽便吟煨芋詩<lb/>
君不見齊公夜半意不嗛易牙煎熬燔炙和調五味而<lb/>
進之<lb/>
　　食蟹<lb/>
秋風蕭蕭蘆葦蒼野岸郭索紛成行持矛被甲正雄健<lb/>
意氣正欲行無旁朝魁執穗似有禮擁劔敵虎何其强<lb/>
野人篝火夜採撥束縛赴鼎如驅羊樽前風味若無敵<lb/>
<pb n="KR4d0138_WYG_017-6b"/>
芼以橙橘尤芬芳流膏斫雪快一飽咀嚼海錯皆尋常<lb/>
丹楓夜落吳天霜䆉稏欲熟千畦黄梁谿白蟹正可釣<lb/>
雛雞濁酒肥且香先生歸去營口腹老饕未許他人當<lb/>
家山漸近意漸適思歸豈獨鱸魚鄉<lb/>
　　九月五日對菊小飲簡申伯叔易<lb/>
淵明愛此九日名對菊無錢可留客杜陵爛醉作生涯<lb/>
青蘂空嗟未堪摘我今鼓柂適長淮坐見幽叢爛熳開<lb/>
自從多病久不飲又爾一洗黄金罍東南節物誠已早<lb/>
<pb n="KR4d0138_WYG_017-7a"/>
翠葉金花為誰好三徑荒蕪爾尚存未覺出山同小草<lb/>
世間萬事皆可忘且須泛此酬秋光平生最愛老坡語<lb/>
菊花開日即重陽<lb/>
　　小飲即事呈申伯<lb/>
夜凉同詠古人詩新月娟娟照酒巵一醉且忻軍冦退<lb/>
扁舟似與菊花期銜杯樂聖真吾事泛宅浮家漫爾為<lb/>
歸去雲山最深處隔江千里幸相思<lb/>
　　玉華宫用杜子羙韻<lb/>
<pb n="KR4d0138_WYG_017-7b"/>
阿房但遺基銅爵亦飄瓦兹宫製何朝棟宇妙天下溪<lb/>
山最清絶畫手不可冩于今黍離離客過淚如灑廼知<lb/>
營宫殿徒以業力假起滅猶浮漚聚散齊一馬如何世<lb/>
間士天運欲持把此理貫古今宜有知之者<lb/>
　　九月八日渡淮<lb/>
長淮渺渺煙蒼蒼扁舟初脫隋渠黄平生見此為開眼<lb/>
况復乞身還故鄉嗟余渉世誠已拙徑步不虞機穽設<lb/>
空餘方寸炳如丹北望此時心欲折楚天清曉作輕寒<lb/>
<pb n="KR4d0138_WYG_017-8a"/>
黄蘆着霜聲正乾川迴金碧隠窣堵風逺鍾磬聞龜山<lb/>
艣聲嘔軋歸何處笑指江臯尋舊路松菊荒蕪欲自鉏<lb/>
盗賊顛飜非所懼<hi>時聞錢塘盗作故云</hi>蟹螯菊蘂風味遒且須為<lb/>
盡黄金舟世間種種如夢電此物能消萬古愁<lb/>
　　九日與申伯叔易小飲<lb/>
上客相從稱玉觴楚天杳杳湛清光紫茱黄菊有佳色<lb/>
白蟹頳鱗聊共嘗自哂三朝為逐客常於九日旅殊方<lb/>
十年往返成何事贏得蕭蕭滿鬢霜<lb/>
<pb n="KR4d0138_WYG_017-8b"/>
　　章華宫用張籍韻<lb/>
楚王初建章華時脩梁巨棟如雲垂諸侯共落相長鬛<lb/>
示汰往往逃而歸當年左史箴王闕祈招之詩為之發<lb/>
固宜便嬖意相當肯使俊乂居周行宫中門户如蓮房<lb/>
錦茵繡幕春風香娥媌曼睩肌雪霜侍燕承娛夜未央<lb/>
金石間作侑玉觴兕觥不復稱公堂志窺九鼎輕天王<lb/>
翠被豹舄垂瓊璫乾谿之辱豈其夀峻宇雕牆湎于酒<lb/>
　　次韻季弟善權阻雪古風<lb/>
<pb n="KR4d0138_WYG_017-9a"/>
嵗晏江南三尺雪奕奕瀌瀌遂連月意濃豈是天綱疎<lb/>
勢重便疑坤軸折溪行小艇碎瓊瑤自勝縞帶隨車轍<lb/>
暝投蘭若寄僧房更覺千巖鳥飛絶憶昔宣和全盛年<lb/>
嘉瑞應期來自天千官朝賀未央裏仰視龍尾垂蜿蜒<lb/>
珠樹瑩煌青𤨏闥玉花浮動蒼龍闕但將歌舞賞清妍<lb/>
肯信山河㑹分裂自從國步多艱難冦騎長驅窺漢闗<lb/>
隂風慘淡隨殺氣見雪翻使摧心顔古來治理初無别<lb/>
上國浸强夷浸滅坐令和氣變陽春肉食于今未宜忽<lb/>
<pb n="KR4d0138_WYG_017-9b"/>
迂愚放逐恩已寛敢憚道逺貂裘寒空餘炯炯寸心赤<lb/>
中夜不寐憂千端素髪飄蕭頭巳滿百年光景行將半<lb/>
未知夢幻此生中幾囬㸔雪光凌亂㑹當掃動豺狼穴<lb/>
國恥乗時須一雪酒酣㧞劔斫地歌心膽開張五情熱<lb/>
中興之運我期皇江漢更灑纍臣血<lb/>
　　善權即事十首<lb/>
荆溪移櫂雪漫漫皓色連空眼界寛練帶縈迴迷罨畫<lb/>
玉屏崷崒失銅官風飄珠蘂來𤣥圃槎泛銀潢到廣寒<lb/>
<pb n="KR4d0138_WYG_017-10a"/>
安得丹青似摩詰生綃冩作圖畫㸔<lb/>
十日荆溪雪未晴敲氷聊作善權行最憐擊碎瓊瑤片<lb/>
欲愛長聞環珮聲百仞巖端仙梵過千株松下老僧迎<lb/>
斯遊自覺平生少頗怪淹留景太清<lb/>
雪著谿山澹復濃行舟疑在玉壺中雲藏半嶺深難見<lb/>
氷塞長川邈未通頼有僧房容假榻未應塵跡歎飄蓬<lb/>
勞生夢幻成何事萬古閑愁一笑空<lb/>
山崦溪灣三四家竹籬茅舍暮烟斜仙村自種田田玉<lb/>
<pb n="KR4d0138_WYG_017-10b"/>
梅徑疑開處處花近渚氷銷迷浴鷺逺村煙暝數栖鴉<lb/>
年年值雪長為客對此悽然感嵗華<lb/>
小童又報雪花飛深注鑪煙欲起時浙瀝乍聞經竹葉<lb/>
飄蕭初㸔著松枝南人共訝何曾見北顧深顰有所思<lb/>
牢落無言自搔首却驚華髪頓成絲<lb/>
一夜凝寒雪意濃禪房睡美不聞鍾起㸔銀色三千界<lb/>
更憶瑤䑓十二重戴白蒼官尤覺好折腰青士若為容<lb/>
暮晴透出寒蟾色為照溪頭羣玉峯<lb/>
<pb n="KR4d0138_WYG_017-11a"/>
連日風雲匝地隂玉花飛舞滿煙岑竹牎夜色碁方適<lb/>
書幌朝寒酒倍斟幸有髙人同勝賞不妨佳處得幽尋<lb/>
庭前暗積知多少自策笻枝探淺深<lb/>
山空鳥雀傍簷楹景邃惟聞鐘鼓聲懶瓉但知煨紫芋<lb/>
少陵何處斸黄精江南冦盗休無頼塞北煙塵迄未平<lb/>
太息浮生端值此不如無念契無生<lb/>
霽色初開雪未融坐來風撼落長松林芿趫捷縁飢鼠<lb/>
洞壑深沉蟄老龍致逺未須金騕褭憑髙且㸔玉芙蓉<lb/>
<pb n="KR4d0138_WYG_017-11b"/>
豐年最有田家樂雪屋何妨入夜舂<lb/>
朝來鳥雀報新晴乍喜牎間日影明糝徑楊花渾寂寞<lb/>
倚簷氷柱漫峥嶸早梅向暖垂垂發好鳥知時得得鳴<lb/>
從此陽光漸舒暢放回春色滿江城<lb/>
　　投金瀬有感<lb/>
楚王聴讒誅五卿招呼二子同就烹子胥彎弓見使者<lb/>
義不戴天非惜生操瓢乞食困江表曷嘗一日忘郢城<lb/>
溧水之陽遇真識壺漿簞食欣相迎當時追捕尚爾急<lb/>
<pb n="KR4d0138_WYG_017-12a"/>
殺身滅口意豈輕霸吳何止服句踐破楚遂以鞭荆平<lb/>
倒行逆施道雖逺復仇攄憤聖所稱却來訪舊欲報德<lb/>
歎息玉質隨流萍投金淺瀬亦何有聊以寓意通精誠<lb/>
哀窮進食類漂母解劔掛墓同延陵古人巳矣不可見<lb/>
空有史筆垂聲名<lb/>
　　題成士㲄所藏輞川雪圖<lb/>
朔風飛雪何漫漫羣山大半埋雲端藍田丘壑不易得<lb/>
更把雲雪粧林巒茅齋竹屋架巖巘軒楹面勢隨所安<lb/>
<pb n="KR4d0138_WYG_017-12b"/>
素華淅瀝灑空翠逼耳似聞聲正乾層崖凍沍石欲裂<lb/>
飛瀑不礙雙流湍長松落落有生意連臂下飲惟𤣥猿<lb/>
椒園栁浪眇安在髣髴猶認芙蓉沜乗危跨蹇者誰子<lb/>
竦肩縮䄂何其寒秪應詩句獨有得不减灞橋風雪間<lb/>
幽人一去久寂寞寒藤滋蔓誰能刪生綃數幅冩絶景<lb/>
空有圖畫今人㸔<lb/>
　　次季弟韻賦梅花二首<lb/>
冷蘂疎枝煙水濵江南此地又逢春年年行路常為客<lb/>
<pb n="KR4d0138_WYG_017-13a"/>
的的寒花解笑人雪裏暗香來鼻觀風前髙格見天真<lb/>
誰言對爾銷愁得一段清愁特地新<lb/>
羣芳凍死未招魂誰使梅花獨占春願折繁華憑驛使<lb/>
為傳幽思惱詩人心馳魏闕慙商鼎路入章江憶子真<lb/>
莫道廣平心似鐡賦辭得得與清新<lb/>
　　宿黄栢村舘<lb/>
客舘可人意敢懷行路勞軒牎面蒼翠棊酒助嬉遨雨<lb/>
過竹聲碎風揺雲影髙人生隨處適何必賦離騷<lb/>
<pb n="KR4d0138_WYG_017-13b"/>
　　寓寧國縣圃中桃李雜花盛開感而賦詩<lb/>
春光不為干戈薄花縣縱觀桃李開可惜繁華勞剪刻<lb/>
莫教風雨便殘摧溪山有意相輝映蜂蝶多情自往來<lb/>
應笑逐臣心似鐡客中扶病亦登臺<lb/>
乍雨乍晴三月節半開半合百花枝傷心春望不堪逺<lb/>
感事淚痕長欲垂塞北但知隨水草江南何事挿旌麾<lb/>
上林無限鸎花老應怪來遊鳳輦遲<lb/>
　　詠草<lb/>
<pb n="KR4d0138_WYG_017-14a"/>
夢覺池塘碧草萋風搖煙濕巳菲菲緜聨山色不知逺<lb/>
惆悵王孫何日歸㣲質亦知煩雨露寸心終欲報春暉<lb/>
芳根縱腐猶能化舞蝶流鶯到處飛<lb/>
　　休寧縣驛舍初見楊花<lb/>
山舘風光隨分好方塘碧長萋萋草楊花揺蕩入疎簾<lb/>
又是一年春色老<lb/>
　　黟歙道中士人獻牡丹千葉面有盈尺者為賦此<lb/>
　　　詩<lb/>
<pb n="KR4d0138_WYG_017-14b"/>
平生愛花被花惱每見牡丹常絶倒自從䘮亂减風情<lb/>
兩年不識花枝好邇來謫墮烟雨中行色日與春光濃<lb/>
今夕何夕見粲者頗類夀安千葉紅豈知黟歙深山裏<lb/>
乃有此花端若此不論玉板與鶴鴒可亞姚黄并魏紫<lb/>
嫣然見我如感傷似訴處此非其鄉吾衰多病不解飲<lb/>
對爾歎息空持觴人言老境花如夢獻此慇懃情已重<lb/>
蠟封瓶貯可多時惆悵洛陽今不貢<lb/>
　　自鄱陽泛江至星子<lb/>
<pb n="KR4d0138_WYG_017-15a"/>
我行黟歙間山隴如黏蠔澗水互縈繞路石何墝嶅深<lb/>
谷四無景峻嶺干雲霄朝行嵐氣合暮宿怪禽號吾雖<lb/>
一險夷無乃徒御勞及兹夏潦漲弭節俯江臯試命具<lb/>
舟檝聊以釋煩囂巨浸與天永東流日滔滔來檣與去<lb/>
櫂倐忽馳千艘進舟枕席間舟子巧所操江山遞隠見<lb/>
景物資遊遨頗同謫仙人醉著宫錦袍長嘯倚柂樓軒<lb/>
然詠離騷心隨八極逺身逐秋鴻髙風㠶擘巨浪大艣<lb/>
駕雲濤百里須臾間千里不崇朝快㢤可以賀把酒持<lb/>
<pb n="KR4d0138_WYG_017-15b"/>
蟹螯<lb/>
　　彭蠡<lb/>
神禹治水江為最邐迤逶蛇鍾作滙泓澄不獨陽鳥居<lb/>
浩蕩端使羣川㑹羣川巳㑹江不湍朝宗到海東南安<lb/>
烟收雲歛望不盡眼界始知天宇寛世傳揚瀾并左蠡<lb/>
無風白浪如山起我今謫官此中行何事恬然風浪止<lb/>
陽侯也自可憐生不學世人皆世情好風巳借一㠶便<lb/>
霽色更增雙眼明晩來畫舸鳴六艣超忽千山如脫兎<lb/>
<pb n="KR4d0138_WYG_017-16a"/>
波心突兀見星宫雲際峥嶸望廬阜世間此景良不多<lb/>
洞庭三峽真么麽共浮大白期一醉對此不飲當如何<lb/>
　　遊落星寺<lb/>
一氣升沉誰所肇隕星為石古不少羣川㑹處渺無涯<lb/>
墜此精堅鎮江表坐令釋子開梵宫棟宇規摹浮玉小<lb/>
窈窕樓臺四面通洶湧波濤千柱㒟我來端是好幽竒<lb/>
一葉飄然陵漭渺初疑牛女在銀潢更訝靈槎經畢昴<lb/>
星房月殿夜沉沉水色天容秋杳杳恍如清夢到天門<lb/>
<pb n="KR4d0138_WYG_017-16b"/>
欲駕颷輪憇蓬島塵世喧嚻那易得幻境去來何日了<lb/>
心閒境寂付幽人衲被䝉頭任昏曉<lb/>
　　望廬山<lb/>
多山不省廬山面江上初從望中見秀骨蒼顔五老人<lb/>
顧我欣然如素善香爐峯頂紫烟浮瀑布遥㸔銀漢流<lb/>
雲舒霞巻互明滅倐忽變態無停畱却疑清夢尋丘壑<lb/>
風物何為宛如昨縱令真是夢中㸔夢未覺時良不惡<lb/>
平生所願今乃償寛著日月遊山房青鞋布襪久已辦<lb/>
<pb n="KR4d0138_WYG_017-17a"/>
百錢掛杖聊徜徉<lb/>
　　韓德全以小舟相迓於落星寺下<lb/>
故人一别兩寒暑鴈斷魚沉杳何所那知迎我落星傍<lb/>
一葉凌波聽掀舞胷中耿耿初自若身世悠悠乃如許<lb/>
且須酌酒澆肺肝愼勿開口論今古<lb/>
　　晚出南康遊廬山<lb/>
捨舟星子渚遂作廬山遊空濛杳靄間十里松桂秋草<lb/>
木吐香潤泉石交横流乃知山中物一一皆其尤嵐逼<lb/>
<pb n="KR4d0138_WYG_017-17b"/>
空翠濕峯髙紫烟浮心閑雲出嶺眼浄龍還湫月壑夜<lb/>
窈窕風林晚颼飀稍聞鐘磬聲逈覺梵宇幽平昔念清<lb/>
賞孰云今乃酬似非人間境須向物外求顧揖雖不暇<lb/>
吟哦浩難收聊將詩紀行一洗他年愁<lb/>
　　過玉澗道人草堂<lb/>
道人妙彈琴能作醉翁操人亡琴亦亡頗為識者悼草<lb/>
堂玉澗邉蕪沒已秋草繐帳鶴驚空藥杵香餘搗竹光<lb/>
浄如洗桂子寒不掃松風肅泠泠猶想琴聲好<lb/>
<pb n="KR4d0138_WYG_017-18a"/>
　　五老峯<lb/>
五峯秀出如五老鬚髪蒼然長美好問之不肯道姓字<lb/>
儼若子房從四皓商山採芝亦已久漢庭辟穀何其早<lb/>
優游相與定儲皇攜手江湖共幽討化為峯石寄山巔<lb/>
下視塵寰真電掃衣冠想像猶偉然容貌至今初不槁<lb/>
祗因明月見當時間有白雲來問道逝將築室近峯前<lb/>
嵗晚相依得相保<lb/>
　　羅漢寺<hi>寺有玉澗金池</hi>
<pb n="KR4d0138_WYG_017-18b"/>
梵宫臺殿古松桂碧參天玉澗碎寒石金池開小蓮循<lb/>
渠窮水脉策杖到巖巔漸入廬山境從參五味禪<lb/>
　　自羅漢院欲遊尋真觀雨作不果遂次栖賢聞尋<lb/>
　　　真景物尤美留為異日不窮之賞賦詩紀之<lb/>
羽人之宫鄰五老杖屨欣然事幽討那知一夜雨翻盆<lb/>
山路難行愁滑倒世間違意常八九萬事皆然寧自保<lb/>
山靈豈是祕幽竒欲結清歡故相惱傳聞景物冠廬山<lb/>
小殿飛樓更精巧古潭搖蕩明月光緑蘿青松覆煙草<lb/>
<pb n="KR4d0138_WYG_017-19a"/>
屛風九疊雲錦張古來詩句謫仙好山中道士不出門<lb/>
玉杵金丹手親搗我方放浪謝冠裳未覺山林跡如掃<lb/>
真遊儻有不盡縁容我他年來訪道<lb/>
　　栖雲庵<hi>羅漢長老為退居之地求子名之有大蛇其後</hi>
禪老幽棲地雲峯尺五天江湖縈縞帶世界廓青蓮說<lb/>
法三乗外藏身萬象巔潛虬蟠不去應聽祖師禪<lb/>
　　三峽橋<lb/>
我昔曽作雲安行道逢除書還玉京至今遺恨不一到<lb/>
<pb n="KR4d0138_WYG_017-19b"/>
與聽三峽流泉聲此來又謫武昌去廬山當道欣所經<lb/>
栖賢寺前小三峽拭目便覺増雙明黄牛明月坐中見<lb/>
瞿塘艷澦森相迎山寒草木鬱葱蒨逼耳似聞猿狖鳴<lb/>
懸崖亂石互迴轉震吼正坐不得平珠跳雲沸巧潨射<lb/>
晴晝雨雹驅雷霆壯㢤造化融結此故使水石相喧轟<lb/>
妙音流出無盡藏乃與衲子門庭争飛橋贔屓跨虚碧<lb/>
面對五老峯峥嶸我來雲物為開霽當暑萬壑松風生<lb/>
提攜更得二三子杖履不辜丘壑情垂缾得水不敢潄<lb/>
<pb n="KR4d0138_WYG_017-20a"/>
老坡舊約今尋盟<lb/>
　　萬杉寺散珠亭<lb/>
一𣲖飛泉落坐隅跳波沸石散成珠道人諦㸔空濛際<lb/>
顆顆圓明定有無<lb/>
　　諸刹皆以石渠道水有至十餘里者感之賦詩<lb/>
廬阜秀江南凝結盡雲母泉源乃雲腴甘冽固其所懸<lb/>
為瀑布垂蹙作龍鸞舞交流澗谷中厥味皆鍾乳僧坊<lb/>
有能事致逺勞汲取鑿石為通渠計里不計步回環繞<lb/>
<pb n="KR4d0138_WYG_017-20b"/>
山麓髙下映簷廡蜿蜿虹腰轉溜溜螭頭吐沛然飲濯<lb/>
餘灌溉及園圃誰將創物智作此濟衆祖蹔勞逸則永<lb/>
心一力乃舉豈惟小物然萬事盡如許吾道何其衰寤<lb/>
寐慨思古<lb/>
　<lb/>
　<lb/>
　<lb/>
　梁谿集巻十七<lb/>
</p>
<p>
</p>
  </div>
</body>
</text>
</TEI>
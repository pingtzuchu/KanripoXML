<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷七十</head>
    <p>
<pb n="KR4d0138_WYG_070-1a"/>
欽定四庫全書<lb/>
　梁谿集卷七十　　　　　　宋　李綱　撰<lb/>
　　表劄奏議三十二<lb/>
　　開具錢糧兵馬盜賊人數乞指揮施行奏狀<lb/>
檢㑹臣自置司以來節次被受朝省劄子備奉聖旨皆<lb/>
令取道廣東撫定州縣候孟庾韓世忠措置盜賊了日<lb/>
前去潭州之任後來縁曹成賊馬侵犯二廣續降指揮<lb/>
令臣徃廣東捍冦保護一路臣遵依聖旨取便道發徃<lb/>
<pb n="KR4d0138_WYG_070-1b"/>
廣東行次建昌軍南豐縣准御前金字牌降道樞宻院<lb/>
劄子樞宻院奏勘㑹曹成巳自桂陽監入江西聽福建<lb/>
等路宣撫司招撫其荆湖廣南路宣撫使李某依元降<lb/>
指揮便可徑赴潭州新任奉聖旨令李某將帶軍馬取<lb/>
徑路徃潭州之任仍令孟庾韓世忠疾速措置湖南事<lb/>
宜交割與李某訖發來赴行在臣亦已遵依聖旨改路<lb/>
由撫吉州前去之任乞於衡永州駐泊已具奏聞外竊<lb/>
詳前件指揮與前後所降指揮不同必謂曹成巳聽福<lb/>
<pb n="KR4d0138_WYG_070-2a"/>
建等路宣撫司招撫赴軍前區處了當其餘盜賊不難<lb/>
招捕所以令孟庾韓世忠疾速措置事宜交割與臣訖<lb/>
發赴行在及令臣取徑路徃潭州之任臣今行次撫州<lb/>
節次據探報體問得曹成見與岳飛相持於全邵間徒<lb/>
黨散漫桂陽郴永皆被其害即未曾赴福建等路宣撫<lb/>
司招撫及承福建等路宣撫司關據探報曹成賊馬近<lb/>
自廣東復囘湖南在全邵州武岡軍上下岳飛見在衡<lb/>
州又體問得馬友昨在潭州雖擅行辟置官吏擁衆自<lb/>
<pb n="KR4d0138_WYG_070-2b"/>
防蠶食諸邑然又受朝廷恩命若以重兵臨之決可招<lb/>
撫全得其衆分隸放散今聞馬友為李宏所圖倂其軍<lb/>
馬多備舟船般載見在錢榖艤泊岸下雖未見得的確<lb/>
因依縁旣有變動與前日事體又復不同其馬友徒衆<lb/>
不伏李宏招収者依舊散為盜賊刼掠諸縣其餘仍舊<lb/>
團聚潭州及據岳飛申亦稱馬友為李宏所殺又據探<lb/>
報劉忠見據岳州平江一帶近復多聚舟船屯泊君山<lb/>
雖遣人至福建等路宣撫司軍前願就招撫決難保信<lb/>
<pb n="KR4d0138_WYG_070-3a"/>
其餘楊華雷進楊么郎鍾相殘黨彭鐵大鄧裝等皆在<lb/>
逐處作過如故及別有數項盜賊不得頭首姓名藏泊<lb/>
洞庭湖等處時到潭州城外出没抄掠據前件探報事<lb/>
節即是曹成賊馬初未曽招撫了當及其餘盜賊頭項<lb/>
不一萬數浩瀚恐非旬月間所可措置若朝廷且令孟<lb/>
庾韓世忠在荆湖兩路措置盜賊務令淨盡其勢尚須<lb/>
數月方可結絶臣若發赴本路於衡永州駐泊緣孟庾<lb/>
韓世忠已自吉州往湖南路亦分撥軍馬由衡永州前<lb/>
<pb n="KR4d0138_WYG_070-3b"/>
去錢糧闕乏難以供贍檢㑹昨降指揮孟庾等申今來<lb/>
除李某宣撫荆湖其本路軍旅錢糧措置事務等顯有<lb/>
相妨奉聖旨福建等路宣撫司如到荆湖應措置事務<lb/>
合從本司施行候將來本司班師回軍日即合從李某<lb/>
措置緣有前項指揮兩司難以同在一路於措置盜賊<lb/>
及防秋等事皆有相妨臣合與不合依元降指揮少候<lb/>
孟庾韓世忠措置荆湖盜賊了當日前去交割萬一朝<lb/>
廷有防秋警急事宜速欲得孟庾韓世忠班師赴行在<lb/>
<pb n="KR4d0138_WYG_070-4a"/>
及孟庾韓世忠體朝廷之意逐急將荆湖盜賊曹成李<lb/>
宏劉忠等逐項劇冦量行措置便將職事交割與臣縁<lb/>
臣見今軍馬單少錢糧闕乏兼防秋之期巳迫全然未<lb/>
有指凖昨具奏乞差撥九項軍馬及乞支撥錢糧雖䝉<lb/>
朝廷摘那應副後來他司占留及朝廷改差並未曾拘<lb/>
収到一人一騎雖䝉朝廷降下許撥錢糧只是數目未<lb/>
有可以指擬支撥去處若非特降指揮依臣近奏所乞<lb/>
存留岳飛一項人兵且在本路駐劄措置羣盜及將朝<lb/>
<pb n="KR4d0138_WYG_070-4b"/>
廷巳撥到軍馬更不改差及不許他司占留盡數撥還<lb/>
并臣續踏逐到胡友毛佐兩項人兵特賜差撥貼成元<lb/>
降指揮二萬之數委是軍馬單少不足以防秋捍制盜<lb/>
賊及檢㑹近降指揮福建等路宣撫司將來班師日應<lb/>
干錢糧銀絹祠部官告等除量度合用數外盡數樁留<lb/>
撥付本司依臣近奏乞更賜約束不許别作名目占破<lb/>
及以羨餘為名獻納朝廷盡數充撥本司支用如是餘<lb/>
剩數目不多支用不足若不於江西轉運司鄰近州郡<lb/>
<pb n="KR4d0138_WYG_070-5a"/>
支撥應副目前支遣委是錢糧闕乏不足以贍飬軍馬<lb/>
竊縁招捕盜賊控扼要害之地分布防秋以軍馬為先<lb/>
養贍軍馬以錢糧為急臣今將節㳄所准朝廷降到指<lb/>
揮及乞差撥軍馬錢糧朝廷巳未應副數目及荆湖見<lb/>
今盜賊人數逐一開具聲説在後伏望聖慈詳酌逐項<lb/>
事理明降處施行謹具下項<lb/>
　一本司節次被受尚書省樞宻院劄子降到聖旨指<lb/>
　　　揮<lb/>
<pb n="KR4d0138_WYG_070-5b"/>
　　　尚書省劄子孟庾韓世忠總率大兵由袁洪州<lb/>
　　　前去湖南措置盜賊今來荆湖廣南路宣撫使<lb/>
　　　李某前去之任經由路分理合照應四月七日<lb/>
　　　奉聖旨令李某將帶軍馬相度由汀道州就令<lb/>
　　　撫定經過州郡前去之任<lb/>
　　　樞宻院劄子勘㑹曹成賊馬侵犯廣南作過廣<lb/>
　　　東兵馬單弱竊慮逼逐侵擾事不可緩奉聖旨<lb/>
　　　令李某依巳降指揮疾速徃廣東置司捍冦候<lb/>
<pb n="KR4d0138_WYG_070-6a"/>
　　　孟庾韓世忠撫定羣盜訖前去潭州之任<lb/>
　　　樞宻院劄子孟庾等申本司係宣撫福建江西<lb/>
　　　荆湖路内荆湖路今來又除李某宣撫本路軍<lb/>
　　　旅錢糧辟置官屬措置事務行移文字之類顯<lb/>
　　　見相妨伏望朝廷詳酌施行勘㑹福建江西荆<lb/>
　　　湖路宣撫司如到荆湖路應措置事務合從本<lb/>
　　　司施行候將來本司班師囘軍日即合從李某<lb/>
　　　措置自不相妨奉聖旨劄下逐司照㑹<lb/>
<pb n="KR4d0138_WYG_070-6b"/>
　　　樞宻院劄子勘㑹曹成巳自桂陽監入江西聽<lb/>
　　　福建等路宣撫司招撫其荆湖廣南路宣撫使<lb/>
　　　李某依元降指揮便可徑赴潭州之任奉聖旨<lb/>
　　　令李某將帶軍馬取徑路便可赴潭州之任仍<lb/>
　　　令孟庾韓世忠疾速措置湖南事宜交割與李<lb/>
　　　某訖發來赴行在<lb/>
　　契勘臣自置司以來被受朝省劄子降到聖旨並<lb/>
　　令由廣東前去之任蓋縁福建江西荆湖宣撫司<lb/>
<pb n="KR4d0138_WYG_070-7a"/>
　　同在一路諸事相妨及朝廷方以重兵委孟庾韓<lb/>
　　世忠措置荆湖盜賊故每降指揮必令臣候孟庾<lb/>
　　韓世忠撫定盜賊了日前去之任今來近降指揮<lb/>
　　以曹成巳就招撫令臣更不經由廣東取徑路前<lb/>
　　去潭州之任今據諸處關報曹成見在全邵等州<lb/>
　　與岳飛相持元未招撫了當其餘盜賊劉忠李宏<lb/>
　　雷進楊華楊么郎鍾相殘黨鄧装彭鐵大等亦未<lb/>
　　曾招捕了絶孟庾韓世忠近方自吉州發遣軍馬<lb/>
<pb n="KR4d0138_WYG_070-7b"/>
　　前去湖南措置臣若徑徃潭州之任其兩司同在<lb/>
　　一路委有妨礙又聞潭州見有李宏馬友之變未<lb/>
　　見的確因依非得重兵難以彈壓伏望聖慈詳酌<lb/>
　　事宜令臣依累降指揮且徃廣東措置或在䖍吉<lb/>
　　間少候孟庾韓世忠措置盜賊了當日前去交割<lb/>
　　伏望聖慈特降睿旨施行<lb/>
　一本司被受尚書省劄子許依江東安撫大使呂頥<lb/>
　　　浩畫一事件内一項踏逐差兵二萬人尋行踏<lb/>
<pb n="KR4d0138_WYG_070-8a"/>
　　　逐奏乞差撥及䝉朝廷應副人數<lb/>
　　辛企宗下人兵約四千餘人<lb/>
　　閻臯下人兵約一千五百餘人<lb/>
　　朱師閔下人兵約一千餘人<lb/>
　　郝晸下人兵約七百餘人<lb/>
　　李山下人兵約一千餘人<lb/>
　　　准樞宻院劄子奉聖旨朱師閔軍馬見在神武<lb/>
　　　中軍使喚郝晸人兵巳降指揮差充孟庾親兵<lb/>
<pb n="KR4d0138_WYG_070-8b"/>
　　　李山見差出幹事外辛企宗閻臯舊管人兵除<lb/>
　　　巳隨孟庾韓世忠前去湖南外其餘見隸企宗<lb/>
　　　所管並依所奏撥與李某使喚本司尋關送福<lb/>
　　　建江西荆湖宣撫司依聖旨指揮差撥得囘文<lb/>
　　　但稱巳節次起發徃荆湖南路並不曾差到竊<lb/>
　　　縁臣昨係徃廣東撫定州縣故所降指揮辛企<lb/>
　　　宗下人兵除已隨孟庾韓世忠前去湖南外其<lb/>
　　　餘差撥與臣使喚今來臣依近降指揮取徑路<lb/>
<pb n="KR4d0138_WYG_070-9a"/>
　　　徃湖南潭州之任所有辛企宗閻臯下兵合盡<lb/>
　　　數撥赴本司伏乞特賜指揮<lb/>
　　岳飛下人兵約一萬餘人<lb/>
　　韓京下人兵約一千餘人<lb/>
　　吳錫下人兵約一千餘人<lb/>
　　吳全下人兵約七百餘人<lb/>
　　　准樞宻院劄子除岳飛巳召赴行在外韓京吳<lb/>
　　　錫吳全下人兵候隨逐岳飛討捕曹成了當日<lb/>
<pb n="KR4d0138_WYG_070-9b"/>
　　　撥付李某使喚尋劄付岳飛照㑹差撥未有囘<lb/>
　　　報間續准樞宻院劄子奉聖旨江州係𦂳切控<lb/>
　　　扼合屯重兵去處令岳飛將帶本部並韓京吳<lb/>
　　　錫吳全軍馬前來江州駐劄本司近巳具奏申<lb/>
　　　明荆湖盜賊招捕全未見次第韓世忠岳飛兩<lb/>
　　　項重兵名將一旦盡去竊慮羣盜益無忌憚勢<lb/>
　　　必猖獗乞令岳飛於本路駐劄措置盜賊及將<lb/>
　　　韓京吳錫吳全軍馬依舊撥還本司充防秋使<lb/>
<pb n="KR4d0138_WYG_070-10a"/>
　　　喚伏乞特賜指揮<lb/>
　　張忠彦下人兵二千餘人<lb/>
　　杜湛下人兵八千餘人<lb/>
　　　准樞宻院劄子許從本司勾抽使喚其張忠彦<lb/>
　　　人兵多係冗濫朝廷見劄付臣有痛行沙汰指<lb/>
　　　揮本司遣使臣徃廣東及岳飛處相尋未有囘<lb/>
　　　報不知存在去處杜湛下元係蔡州將兵止係<lb/>
　　　二千餘人隨逐程昌禹前來鼎州又招安到彭<lb/>
<pb n="KR4d0138_WYG_070-10b"/>
　　　筠下五千餘人巳係本路指凖防秋人數兼鼎<lb/>
　　　州見有盜賊難以全行勾抽目今湖南道路不<lb/>
　　　通差人前去勾抽未得伏乞照㑹<lb/>
　　契勘本司陳乞九項人兵䝉朝廷應副五項及别<lb/>
　　差到杜湛張忠彦兩項軍馬内辛企宗閻臯下人<lb/>
　　兵係福建等路宣撫司占留未曾發遣韓京吳錫<lb/>
　　吳全三項係朝廷改差其杜湛張忠彦兩項見行<lb/>
　　勾抽未得所有元降畫一指揮許差二萬人數除<lb/>
<pb n="KR4d0138_WYG_070-11a"/>
　　任仕安一項軍馬二千七百餘人見帶隨行外其<lb/>
　　餘累次奏請並未曾得一人一騎目今湖南盜賊<lb/>
　　衆多防秋巳近深慮有誤國事伏望聖慈特降睿<lb/>
　　旨施行<lb/>
　一本司初置司日䝉朝廷降到激賞錢銀及依呂頥<lb/>
　　　浩任江東安撫大使日歲計錢米都數及本司<lb/>
　　　陳乞於江西鄰近州郡支撥錢米應副日下支<lb/>
　　　用數目<lb/>
<pb n="KR4d0138_WYG_070-11b"/>
　　　尚書省劄子於福建路轉運司支錢二萬貫充<lb/>
　　　㳂路些小犒設支用見巳支到於降賜庫収掌<lb/>
　　　支用<lb/>
　　　尚書省劄子於吉州搉貨務支銀一萬兩錢一<lb/>
　　　萬貫充激賞支用累移文催貨務但稱闕乏至<lb/>
　　　今並未曾支到<lb/>
　　　尚書省劄子降下申請畫一内一項依江東安<lb/>
　　　撫大使例錢四十萬貫米二十萬碩充一歲支<lb/>
<pb n="KR4d0138_WYG_070-12a"/>
　　　用縁本路州軍累經殘破全然闕乏雖巳差官<lb/>
　　　於廣南東西路剗刷縁道里窵逺目下無以應<lb/>
　　　副支遣乞候依近降指揮於孟庾處交割餘剩<lb/>
　　　錢糧如數目不多支用不足即乞許臣於江西<lb/>
　　　轉運司及筠袁䖍吉州先次撥米五萬碩錢十<lb/>
　　　萬貫應副目下支用庻幾臨時不致闕誤伏乞<lb/>
　　　特賜指揮<lb/>
　　　尚書省劄子本司奏乞令福建等路宣撫司候<lb/>
<pb n="KR4d0138_WYG_070-12b"/>
　　　將來班師日將餘剩錢糧及以前朝廷降賜及<lb/>
　　　别路取撥到錢米銀絹度牒官告等並乞樁留<lb/>
　　　撥付本司所貴就近應副奉聖旨令孟庾韓世<lb/>
　　　忠撫定荆湖南北路盜賊班師日量度合用數<lb/>
　　　外盡留與李某劄送本司施行縁福建等路宣<lb/>
　　　撫司已有指揮催促措置湖南事宜交割與臣<lb/>
　　　發赴行在竊慮班師在近其上件餘剩錢米銀<lb/>
　　　絹祠部官告等乞特降約束令不得别作名目<lb/>
<pb n="KR4d0138_WYG_070-13a"/>
　　　占破及以羨餘獻納朝廷盡數撥付臣充經理<lb/>
　　　荆湖之資應副軍期支遣伏乞特降指揮<lb/>
　　契勘前項財用並是指凖的確合用之數除福建<lb/>
　　轉運司應副到錢二萬貫文外所有其餘數目若<lb/>
　　非朝廷特賜𦂳切指揮深慮只成虛文有誤指凖<lb/>
　　伏望聖慈特降睿旨速賜施行<lb/>
　一本司據福建等路宣撫司及湖南北路諸處申探<lb/>
　　　報荆湖南北兩路見今盜賊人數及作過去處<lb/>
<pb n="KR4d0138_WYG_070-13b"/>
　　曹成約有十萬餘人自道州侵犯賀州及封連等<lb/>
　　　州為岳飛殺敗見今分作數項在全邵州武岡<lb/>
　　　軍道州永州等處屯泊作過即未曾就福建等<lb/>
　　　路宣撫司招撫了當<lb/>
　　馬友約有十萬餘人元占據潭州分撥徒衆於外<lb/>
　　　縣及衡州等處就糧近為李宏殺幷目今徒黨<lb/>
　　　為李宏招収者依舊團聚潭州及不伏招収之<lb/>
　　　人四散虜掠作過<lb/>
<pb n="KR4d0138_WYG_070-14a"/>
　　劉忠約有三萬餘人元在岳州平江潭州瀏陽等<lb/>
　　　處據險出没作過近聞福建等路宣撫司大兵<lb/>
　　　到來聚集舟船於岳州君山屯泊訪聞曾遣人<lb/>
　　　至福建等路宣撫司願就招撫縁本人自知罪<lb/>
　　　大不赦決難保信<lb/>
　　李宏約有一萬餘人元係馬友下統制官引兵叛<lb/>
　　　去占據岳州近聞與潭州通判張掞合謀殺戮<lb/>
　　　馬友併其軍馬未見詣實因依見在潭州<lb/>
<pb n="KR4d0138_WYG_070-14b"/>
　　楊華約有一萬餘人見在鼎州及潭州益陽縣界<lb/>
　　　出没作過<lb/>
　　雷進約有八千餘人見在鼎澧州及潭州界上出<lb/>
　　　没作過<lb/>
　　楊么郎約有五千餘人見在潭州界上出没作過<lb/>
　　鍾相殘黨約有一萬餘人見在鼎州澧州界上出<lb/>
　　　没作過<lb/>
　　鄧裝約有三千餘人見在郴連州界上出没作過<lb/>
<pb n="KR4d0138_WYG_070-15a"/>
　　彭鐵大約有數千人見在桂陽縣界上出没作過<lb/>
　契勘前項劇賊十餘頭項衆數十萬皆是累年占據<lb/>
　湖南州縣作過之人其餘不得名字於洞庭青草湖<lb/>
　藏泊出没作過及諸處小盜千百為羣不可勝數今<lb/>
　來福建等路宣撫司承朝廷指揮催促措置竊慮非<lb/>
　旬月内所可了當若便行交割與臣非得岳飛一項<lb/>
　軍馬於本路駐劄同共措置及臣累奏踏逐人兵特<lb/>
　降指揮盡數差撥湊足元降畫一指揮二萬之數實<lb/>
<pb n="KR4d0138_WYG_070-15b"/>
　難以招捕前項盜賊及措置防秋等事深恐決致誤<lb/>
　事伏望聖慈檢㑹臣近奏特降睿旨施行<lb/>
　<lb/>
　<lb/>
　<lb/>
　<lb/>
　<lb/>
　梁谿集巻七十<lb/>
</p>
<p>
</p>
  </div>
</body>
</text>
</TEI>
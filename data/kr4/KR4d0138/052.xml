<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻五十二</head>
    <p>
<pb n="KR4d0138_WYG_052-1a"/>
欽定四庫全書<lb/>
　梁谿集巻五十二　　　　　宋　李綱　撰<lb/>
　　表劄奏議十四<hi>河北河東路宣撫使司劄子一御筆批答附</hi>
　　　乞使副差武臣一員劄子<lb/>
　　　論兵食等事劄子<lb/>
　　　乞免簽書密院常程文字劄子<lb/>
　　　乞括馬劄子<lb/>
　　　乞差曲竒充統制官劄子<lb/>
<pb n="KR4d0138_WYG_052-1b"/>
　　　再乞曲竒劄子　　　乞置承受官劄子<lb/>
　　　乞令承受官王褒隨軍劄子<lb/>
　　　乞辟劉竧充統制官劄子<lb/>
　　　乞令李邈權帥真定劄子<lb/>
　　　再乞免簽書密院常程文字劄子<lb/>
　　　繳進秦元圖册及奏知解濳議事劄子<lb/>
　　　奏知看詳秦元圖冊并乞差察視親事官劄子<lb/>
　　　乞支降見錢劄子　　乞治逃避士卒劄子<lb/>
<pb n="KR4d0138_WYG_052-2a"/>
　　　奏知應副解濳等銀劄子<lb/>
　　　奏知賞罰董有林冀景等劄子<lb/>
　　　乞令張灝同折可求節制汾晉人馬劄子<lb/>
　　　再乞令張灝同折可求節制劄子<lb/>
　　　乞招捕勝捷軍劄子　乞差种師道巡邊劄子<lb/>
　　　乞立收復忻代賞格劄子<lb/>
　　　乞殿前馬軍司摘馬劄子<lb/>
　　乞使副差武臣一員劄子<lb/>
<pb n="KR4d0138_WYG_052-2b"/>
臣伏蒙聖訓已除臣宣撫使李彌大為副臣與彌大實<lb/>
皆書生初不深曉兵事恐誤國計使副當以武臣一員<lb/>
有名望者為之臣非敢惜身避事實懼仰辜委任之意<lb/>
更望聖裁謹具奏知<lb/>
　御筆<lb/>
　若與師道俱行亦無害但恐老不肯治事卿參酌衆<lb/>
　議只今奏有名望者武臣一員來急速<lb/>
　　論兵食等事劄子<lb/>
<pb n="KR4d0138_WYG_052-3a"/>
臣伏奉御筆卿素忠義何故不欲去者臣旣已受命豈<lb/>
敢不行實縁朝廷之事議論不一或以為臣所請之物<lb/>
難辦或謂師道不當罷或謂臣不當行紛紛如此何以<lb/>
集事臣竊謂陛下所以遣臣者欲責以事功也若兵寡<lb/>
則何以分援兩路而振國威若物少則何以供給將卒<lb/>
而作士氣況兩使並行於事體自是未當非臣不欲行<lb/>
也伏望聖慈特賜睿察更容來日靣稟聖訓謹具奏知<lb/>
　御筆<lb/>
<pb n="KR4d0138_WYG_052-3b"/>
　卿去時切不可輕舉接戰除此祝卿其餘定保萬全<lb/>
　必不貽朕念寛北顧之憂矣　物與兵二事朕當悉<lb/>
　力應副三省之議未定適已親筆出知早來喻卿者<lb/>
　意卿但撫綏將士慎重措置<lb/>
　　乞免簽書密院常程文字劄子<lb/>
臣伏奉聖㫖未起離間依舊於樞密院治事臣契勘見<lb/>
今宣撫司事務煩多精力不給欲乞除樞密院應于邊<lb/>
防調發兵馬差除兵將官使臣外其餘常程文字特免<lb/>
<pb n="KR4d0138_WYG_052-4a"/>
簽書取進止<lb/>
　御筆<lb/>
　依舊簽書<lb/>
　　乞括馬劄子<lb/>
臣契勘軍行全藉騎兵今來宣撫司出師得馬不滿千<lb/>
疋又多羸弱金人鐡騎動以萬數將來防秋不知何以<lb/>
禦之今早嘗具靣奏乞於都城括馬以濟目前之用伏<lb/>
蒙俞允敢望聖慈令三省日下措置先降指揮非品官<lb/>
<pb n="KR4d0138_WYG_052-4b"/>
不許乘馬續令開封府根括立定格尺價例官為收買<lb/>
其低小不堪披帶者不在此限盡數撥赴宣撫司給散<lb/>
闕馬諸軍庶幾軍容稍振不為虛文可收實用取進止<lb/>
　御筆<lb/>
　李綱乞括民馬可詳酌施行付中書急速行下<lb/>
　　乞差曲竒充統制官劄子<lb/>
臣契勘曲竒今日已到闕伏望聖慈差充本司統制官<lb/>
填劉錫改差闕取進止<lb/>
<pb n="KR4d0138_WYG_052-5a"/>
　御筆<lb/>
　旗皷等並依奏行下曲竒欲差作御帶不知卿可輟<lb/>
　否别踏逐人亦須有之適彦質奏來河東事並有次<lb/>
　第須卿早去受命巳月餘尚遷延如此有損國體兼<lb/>
　河北河東人民日望宣撫到卿可促日前去馬等事<lb/>
　已指揮尚書省速令應副訖<lb/>
　　再乞曲竒劄子<lb/>
臣伏奉聖訓以臣辟置曲竒為統制官令别作路逐者<lb/>
<pb n="KR4d0138_WYG_052-5b"/>
契勘种師中姚古軍潰散之後仰荷天慈委以宣撫重<lb/>
寄主憂臣辱不敢辭難旋擇將佐無一可用者非得一<lb/>
二統制官稍有名望何以服衆前乞劉錫不旋踵已除<lb/>
制置使今幸曲竒到闕若不干冒聖聰辟置軍中使護<lb/>
諸將則此行未見有可委仗者伏望睿慈特從所乞不<lb/>
勝幸甚取進止<lb/>
　御筆<lb/>
　邊臣可委豈無但未踏逐到耳莫且尋如果無别奏<lb/>
<pb n="KR4d0138_WYG_052-6a"/>
　李邦彦已令責<lb/>
　　乞置承受官劄子<lb/>
臣契勘宣撫司各置承受官一員伏望聖慈於近上内<lb/>
侍中選差取進止<lb/>
　御筆<lb/>
　差睿思殿祗候王褒<lb/>
　　乞令承受官王襃隨軍劄子<lb/>
臣伏䝉聖慈遣宣撫司承受王襃前來議事將來軍行<lb/>
<pb n="KR4d0138_WYG_052-6b"/>
欲乞令王襃隨軍前去更合取自聖裁括馬尚未䝉朝<lb/>
廷施行日限已逼乞降睿㫖催促謹具奏知<lb/>
　御筆<lb/>
　王襃隨軍可依所奏劄與本人　括馬文字只今再<lb/>
　録卿所論劄子一本來待看詳催督<lb/>
　　乞辟劉竧充統制官劄子<lb/>
臣契勘中山府路鈐轄劉竧已到闕其人材武有謀臣<lb/>
欲辟充宣撫司統制官伏望聖慈特賜召對問以方略<lb/>
<pb n="KR4d0138_WYG_052-7a"/>
臣前薦文林郎郭制中雖已得㫖賜對乆未有班次乞<lb/>
下閣門令來奏引對取進止<lb/>
　御筆<lb/>
　依奏施行<lb/>
　　乞令李邈權帥真定劄子<lb/>
臣曽具劄子乞令李邈權帥真定蓋恐錢伯言到遲有<lb/>
妨劉韐出入李邈權帥真定亦可倚以辦事伏望聖慈<lb/>
早賜降㫖施行取進止<lb/>
<pb n="KR4d0138_WYG_052-7b"/>
　御筆<lb/>
　已批付三省訖只今更催<hi>已批出三四日為甚至今未行卿可問三省官</hi>劉<lb/>
　韐奏甚善卿一靣措畫施行<lb/>
　　再乞免簽書常程文子劄子<lb/>
臣近具劄子乞免樞密院簽書常程文字伏奉御批依<lb/>
舊簽書臣契勘見今宣撫司措置事務委是繁多日力<lb/>
不給伏望聖慈許臣除應于邊防調發兵馬差除兵將<lb/>
官使臣外免簽書仍不依時上馬赴宣撫司治事取止<lb/>
<pb n="KR4d0138_WYG_052-8a"/>
止<lb/>
　御筆<lb/>
　依奏<lb/>
　　繳進秦元圖册及奏知解潜議事劄子<lb/>
臣伏奉内批取秦元所進三册二圖謹依稟繳進適已<lb/>
召解潜議事欲且保隆徳府觀事勢前去威勝進兵來<lb/>
早對訖出門謹具奏知<lb/>
　御筆<lb/>
<pb n="KR4d0138_WYG_052-8b"/>
　解潜事依奏卿可將秦元所進三册二圖令三省密<lb/>
　院同看如可用即降陣圖付秦元教保甲三册令諸<lb/>
　軍保甲為永乆法疾速施行<lb/>
　　奏知看詳秦元圖并乞差察視親事官劄子<lb/>
臣伏奉御批令將秦元所進圖册付三省密院同看詳<lb/>
施行臣已依稟訖所有將來出師合差察視親事官隨<lb/>
軍使喚乞降㫖皇城司依前後體例差撥取進止<lb/>
　御筆<lb/>
<pb n="KR4d0138_WYG_052-9a"/>
　兩劄並已行下三省并馬軍司及王宗濋訖親事官<lb/>
　令差去赴宣撫司卿可疾速治行為朕了此大事必<lb/>
　有厚報太原圍閉乆每念之無不流涕也<lb/>
　　乞支降見錢劄子<lb/>
臣伏䝉聖慈令三省支降錢十萬貫文京西轉運使司<lb/>
糴買糧草應付宣撫使司准尚書省劄子令於新税錢<lb/>
内支撥竊縁新税錢見於民間理索今來出師在近理<lb/>
須預辦糧草深慮闕誤伏望聖慈令自朝廷支降見錢<lb/>
<pb n="KR4d0138_WYG_052-9b"/>
或於内藏庫借支將來却令樁還庶幾日下可以集事<lb/>
取進止<lb/>
　御筆<lb/>
　朕應副卿令内庫借支日後令朝廷撥還畫㫖行下<lb/>
　係一十萬貫<lb/>
　　乞治逃避士卒劄子<lb/>
臣契勘方此暑月出師士卒已有棄下器甲逃避者若<lb/>
不嚴行止絶切慮逓相倣效深屬不便臣已令諸軍檢<lb/>
<pb n="KR4d0138_WYG_052-10a"/>
察如見得姓名即具奏聞乞下開封府及本營緝捕從<lb/>
軍法施行先具奏知<lb/>
　御筆<lb/>
　當如此朕已親筆下開封府如緝得宣撫司逃避軍<lb/>
　人差人押送赴卿施行<lb/>
　　奏知應副解潜等銀劄子<lb/>
臣伏奉宸翰令臣將本司銀錢應副河東支用臣契勘<lb/>
已將銀二萬兩應副解潜見錢鈔十萬貫應副錢歸善<lb/>
<pb n="KR4d0138_WYG_052-10b"/>
五萬貫應副折可求一萬貫應副髙衛外今再起發銀<lb/>
二萬兩應副錢歸善一萬兩應副張灝共計應副過銀<lb/>
五萬兩錢一十六萬貫並差使臣管押前去候取收附<lb/>
到日繳進次謹具奏知<lb/>
　御筆<lb/>
　已令快行齎闗子與河東轉運銀絹折錢金令内臣<lb/>
　蔣堯卿押付折可求銀絹令李倫赴河東轉運司銀<lb/>
　絹令秦同老押赴卿各有數不能具冩俟到卿一一<lb/>
<pb n="KR4d0138_WYG_052-11a"/>
　差㸃檢取㑹數奏來如更闕少亦具奏<lb/>
　　奏知賞罰董有林冀景等劄子<lb/>
臣契勘諸道約日㑹合進兵之初須令賞罰分明足以<lb/>
勸沮竊見武節郎董有林權知隆徳府數月脩葺城池<lb/>
招復逃散人户極有風績武節郎楊志昨隨种師中先<lb/>
次收復榆次縣大兵旣潰志不免退師諸將散逸志獨<lb/>
收集殘兵保據平定屢次立功殺退敵馬理須激賞臣<lb/>
已便宜作奉聖㫖董有林與閤職楊志與免合降官更<lb/>
<pb n="KR4d0138_WYG_052-11b"/>
轉一官訖冀景昨於石嶺闗失守近又於文水縣潰散<lb/>
王用昨統守禦司人兵中路潰散近又於文水縣敗刼<lb/>
理須重罰臣已便宜作奉聖㫖冀景王何各削奪在身<lb/>
官職令白身充統制候立到竒功與甄叙訖謹具奏知<lb/>
　御筆<lb/>
　甚善極當理所有轉官人闗與三省出給官告<lb/>
　　乞令張灝同折可求節制汾晉人馬劄子<lb/>
臣伏奉宸翰張灝欲依舊節制將士解圍太原令臣熟<lb/>
<pb n="KR4d0138_WYG_052-12a"/>
思合如何施行奏來臣契勘折彦質奏解濳以節制不<lb/>
一十羊九牧無所適從故罷灝節制今來灝所團結召<lb/>
募將士民兵等亦五百餘人欲往汾州㑹合折可求身<lb/>
自督戰兼汾州一帶有松子嶺之類可以出竒皆灝平<lb/>
時措置去處欲乞許灝同折可求節制汾晉人馬㑹合<lb/>
解圍更望聖裁取進止<lb/>
　御筆<lb/>
　依奏<lb/>
<pb n="KR4d0138_WYG_052-12b"/>
　　再乞令張灝折可求節制劄子<lb/>
臣伏䝉聖慈差使臣押到太原府下蠟書人并宣示張<lb/>
孝純蠟書臣敢不迎尊睿㫖約束將帥㑹合解圍以上<lb/>
副焦勞之意近具劄子乞令張灝同折可求節制令措<lb/>
置西山一帶伏望早降睿㫖庶使不失機㑹取進止<lb/>
　御筆<lb/>
　依奏卿一靣畫㫖行下<lb/>
　　乞招捕勝捷軍劄子<lb/>
<pb n="KR4d0138_WYG_052-13a"/>
臣訪聞勝捷軍兵勢頗猖獗若不早行掩捕招收漸向<lb/>
東南為患不細臣已作奉聖㫖令宣撫司出榜招諭令<lb/>
人齎榜付曲竒韓世忠及行下逐路提刑司去訖所有<lb/>
榜文今同繳進謹具奏知<lb/>
　御筆<lb/>
　足見憂國愛君之心嘉歎不忘<lb/>
　　乞差种師道巡邊劄子<lb/>
臣累具劄子乞依舊起發諸路防秋人兵及乞令种師<lb/>
<pb n="KR4d0138_WYG_052-13b"/>
道統帥前去中山照應繫國大事皆未得報伏望陛下<lb/>
深留聖念取進止<lb/>
　御筆<lb/>
　种師道已降勅差帶樞密巡邊<hi>為别無名故以巡邉為名</hi>
　　乞立收復忻代賞格劄子<lb/>
臣契勘解圍太原不次推恩已有親筆手詔外收復忻<lb/>
代未曽明立賞格忻代不復則太原亦難安居臣欲乞<lb/>
將立到竒功收復忻代將士與依解圍太原推賞庶幾<lb/>
<pb n="KR4d0138_WYG_052-14a"/>
有所激勸其王以寧乞前去措置劄子今同繳知<lb/>
　御筆<lb/>
　依此降㫖曉喻將士<lb/>
　　乞殿前馬軍司摘馬劄子<lb/>
臣伏奉宸翰令促解濳前去河東交割職事已行下令<lb/>
限日下出門去訖臣見今治行但所得馬軍三千人内<lb/>
二千七十餘人闗馬殿前馬軍司不肯應副雖䝉指揮<lb/>
樞密院措置應副縁太僕寺等處見今闗馬無可支撥<lb/>
<pb n="KR4d0138_WYG_052-14b"/>
伏望聖慈降㫖殿前軍馬司摘那有馬人兵抵替須管<lb/>
足庶幾軍容稍振實係國體取進止<lb/>
　御筆<lb/>
　足則恐難足得可令摘馬一半應副係見殿前馬軍<lb/>
　司見管數摘那一半大率見在一千疋摘五百疋赴<lb/>
　宣撫司作奉聖㫖施行<lb/>
　<lb/>
　梁谿集巻五十二<lb/>
</p>
<p>
</p>
  </div>
</body>
</text>
</TEI>
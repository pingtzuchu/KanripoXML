<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十九</head>
    <p>
<pb n="KR4d0138_WYG_149-1a"/>
欽定四庫全書<lb/>
　梁谿集巻一百四十九　　　宋　李綱　撰<lb/>
　　迂論五<lb/>
　　　論鼂錯王恢　　　　論諸葛瑾<lb/>
　　　論忠智之臣仁明之主<lb/>
　　　論偏霸之主専任其臣<lb/>
　　　論魏文帝獻神藥　　論節制之兵<lb/>
　　　論將　　　　　　　論唐三宗禮遇大臣<lb/>
<pb n="KR4d0138_WYG_149-1b"/>
　　　論唐徳宗任陸贄<lb/>
　　論鼂錯王恢<lb/>
鼂錯為景帝謀以謂漢封諸侯王連城數十地廣勢強<lb/>
不遵法制削之必叛然禍小而應速不削亦叛然禍大<lb/>
而應遲故卒削之而七國連衡而起以誅錯為名景帝<lb/>
弗察納爰盎之説斬錯以謝七國此景帝之過舉也而<lb/>
世以錯為愚王恢與韓安國論難于武帝前以謂匈奴<lb/>
擊之為便於是誘匈奴入塞漢兵匿馬邑旁俟其至擊<lb/>
<pb n="KR4d0138_WYG_149-2a"/>
之匈奴未入塞覺悟引去漢兵皆罷武帝以恢議用兵<lb/>
而不能擊其輜重弗斬之無以謝天下遂下恢獄此武<lb/>
帝之過舉也世謂恢為無謀首將受其咎昔唐憲宗欲<lb/>
討叛鎮其黨大懼遣客狙殺宰相武元衡傷裴度群議<lb/>
洶洶而憲宗慨然曰吾専任裴度足以破賊卒平淮西<lb/>
觀此則知憲宗之賢於景帝逺矣秦穆公用孟明以伐<lb/>
鄭晉襄公帥師敗諸崤而獲之既歸穆公待之如初其<lb/>
後卒報晉而君子以為能用善觀此則知武帝之不及<lb/>
<pb n="KR4d0138_WYG_149-2b"/>
穆公逺矣錯以忠恢以無罪死而世又不能知之是可<lb/>
悲也夫<lb/>
　　論諸葛瑾<lb/>
諸葛瑾仕於吴而亮為蜀相權嘗遣瑾使蜀通好與亮<lb/>
公㑹相見退無私面而亮亦嘗使于吴權欲使瑾留之<lb/>
瑾曰弟亮已失身於人委質定分義無二心亮之不留<lb/>
猶瑾之不往也其後有䜛瑾者謂其宻遣人與備亮相<lb/>
聞權曰孤與子瑜有死生不易之誓子瑜之不負孤猶<lb/>
<pb n="KR4d0138_WYG_149-3a"/>
孤之不負子瑜也於是以人言疏示瑾而瑾亦表論天<lb/>
下君臣大節一定之分若權者可謂能信其臣若瑾者<lb/>
可謂明於事君之義矣由權瑾以觀先王之時君臣相<lb/>
與之盛至于得盡其心又可以想見其風采也<lb/>
　　論忠智之臣仁明之主<lb/>
惟忠智之臣為能察亊之利害畢陳於其君而無隠情<lb/>
惟仁明之主為能以不用其臣之言因事悔悟而追思<lb/>
之唐太宗以兵定天下雖已治不忘經畧四夷而魏鄭<lb/>
<pb n="KR4d0138_WYG_149-3b"/>
公常諫止之每侍宴奏破陣武徳舞則俛首不顧至慶<lb/>
善樂則諦玩無斁以諷切帝及遼東之役高麗靺鞨犯<lb/>
陣李勣等力戰破之軍還悵然曰魏徴若在吾有此行<lb/>
邪即召其家到行在賜勞妻子以少牢祠其墓恩禮有<lb/>
加安禄山初以范陽偏校入奏氣驕蹇張九齡謂裴光<lb/>
庭曰亂幽州必此人也及討奚契丹敗張守珪執如京<lb/>
師九齡曰禄山狼子野心有逆相宜因事誅之以絶後<lb/>
患明皇曰卿無以王衍知石勒而害忠良卒不用後在<lb/>
<pb n="KR4d0138_WYG_149-4a"/>
蜀思其忠為泣下且遣使祭於韶州厚幣䘏其家若太<lb/>
宗明皇可謂仁明之主矣至暗忍者則不然禇遂良既<lb/>
得罪韓瑗言于高宗曰遂良受顧命一徳無二向論事<lb/>
至誠懇切詎肯令陛下後堯舜哉被遷以來再罹寒暑<lb/>
其責塞矣願寛無辜以順衆心帝曰遂良之情朕知之<lb/>
其悖戾好犯上朕責之詎有過邪卒不從而至于許敬<lb/>
宗李義府之徒則綢繆恩顧而不衰李泌嘗對徳宗論<lb/>
盧杞曰楊炎之罪不至死杞擠陷之而相闗播帝曰卿<lb/>
<pb n="KR4d0138_WYG_149-4b"/>
言誠有之然楊炎視朕如三尺童子有所論奏可則退<lb/>
不許則辭官非特杞惡之也方艱難時視陸贄如左右<lb/>
手既事平遭䜛謗帝追仇盡言逐之猶棄梗然至盧杞<lb/>
裴延齡輩則寵任盤固既去猶思之不已嗚呼其去太<lb/>
宗明皇不亦逺哉<lb/>
　　論偏霸之主専任其臣<lb/>
孫策之創業于江東也以張昭為長史文武之事一以<lb/>
委之北方士大夫書疏多推美於昭欲嘿而不宣則懼<lb/>
<pb n="KR4d0138_WYG_149-5a"/>
有私宣之則恐非宜進退不安策聞之歎曰昔管子相<lb/>
齊一則仲父二則仲父而桓公為霸者宗今子布賢我<lb/>
能用之其功名獨不在我乎其後昭納忠于權卒定江<lb/>
東為一時宗臣苻堅之開基于闗中也得王猛任之以<lb/>
政若𤣥徳之遇孔明而内外宗戚舊臣皆害其寵數詆<lb/>
毁之堅怒悉從黜免有至于死者於是猛得盡心輔政<lb/>
内釐百揆外蕩群寇㧞幽滯顯賢才修兵革勸農桑兵<lb/>
彊國富垂及昇平臨終勸堅勿以晉為圗而除鮮卑以<lb/>
<pb n="KR4d0138_WYG_149-5b"/>
便社稷夫以孫策苻堅區區割㨿一方非得其臣而委<lb/>
任之如此猶不足以有為况大于此者乎然策謂我能<lb/>
用昭之賢功名豈不在我堅黜免譛毁猛者使得盡其<lb/>
智力亦可謂有國之明主矣不然得不以昭為收名而<lb/>
懼猛之専權哉由是觀之古之興王其君臣之相與如<lb/>
伊吕之遇湯武風雲感㑹可以想見其盛也<lb/>
　　論魏文帝獻神藥<lb/>
魏文帝在東宮嘗㑹賓客下令曰今有神藥一粒秪可<lb/>
<pb n="KR4d0138_WYG_149-6a"/>
以療一人而君父之疾皆危将孰獻賓客之論紛紜以<lb/>
問邴原原勃然曰父也文帝不敢復詰原之對固善然<lb/>
惜乎不喻之以其理也夫人生在三事之如一則君與<lb/>
父疑乎焉分然孔子曰資于亊父以事母而愛同資于<lb/>
亊父以事君而敬同故母取其愛君取其敬兼之者父<lb/>
也母之道親而不尊君之道尊而不親兼尊親之道其<lb/>
惟父乎然則藥之獻于父也宜矣<lb/>
　　論節制之兵<lb/>
<pb n="KR4d0138_WYG_149-6b"/>
兵之有節制猶之一身其筋骸之東歟故以身運臂以<lb/>
臂使指屈伸把握無不在我然後可以應物而捍患茍<lb/>
筋骸之散而臂指不能相運掉則亦無所事矣兵自什<lb/>
伍積而總之以偏禆自偏禆總之以将而又有大将以<lb/>
臨之小大相維尊卑相統其動静進退疾徐緩急一聽<lb/>
于大将之節制違則行法有死無赦故連百萬之衆可<lb/>
使如一身手足相須頭尾相應而戰必勝攻必克者用<lb/>
之有道也李光弼與安太清戰于河陽未决召諸将曰<lb/>
<pb n="KR4d0138_WYG_149-7a"/>
彼彊而可破者亂也今以亂擊亂宜無功因問賊陣何<lb/>
所最堅曰西北隅召郝廷玉曰為我以麾下破之復問<lb/>
其次曰東南隅召論惟貞與之鐡騎使破之光弼執大<lb/>
旗曰望吾旗麾若緩可觀便宜若三麾至地諸軍畢入<lb/>
生死以之退者斬遂大破賊其後九節度之師討安慶<lb/>
緒于相州帝以子儀光弼皆元功難相臨攝第用魚朝<lb/>
恩為觀軍容使而不立帥于是九節度之師皆潰由是<lb/>
觀之有節制之兵雖少足以破敵節制不立雖兵多而<lb/>
<pb n="KR4d0138_WYG_149-7b"/>
子儀光弼在其間亦不免于潰節制不専可不戒哉<lb/>
　　論將<lb/>
昔之善為将者必其威信足以服士卒而恩意足以結<lb/>
之然後可與冒鋒鏑同生死陷堅履危如手足之捍頭<lb/>
目而子弟之衛父兄戡難却敵以邀成功此非可以一<lb/>
朝夕致也齊用司馬穣苴為将而次舎井竈飲食醫藥<lb/>
皆身自拊循之與士卒平分糧食比其羸弱者三日而<lb/>
後勒兵病者皆求行争奮赴戰而燕晉之師聞之解兵<lb/>
<pb n="KR4d0138_WYG_149-8a"/>
罷去盡復得其故境魏用吴起為将而起與士卒最下<lb/>
者同衣食卧不設席行不騎乘親裹贏糧與士卒分勞<lb/>
苦有病疽者至為吮之士皆樂為之戰而秦兵不敢東<lb/>
嚮韓趙賓從何則所以用士卒者用其力也欲用其力<lb/>
而不得其心力不可用也欲得其心而恩意不足以結<lb/>
之心不可得也譬猶敺市人以戰聞金皷之音見旌旗<lb/>
之色則渙然離矣况可望其殺敵之功哉韓信之下井<lb/>
陘令背水為陣既破趙軍吏問之曰兵法有右背山陵<lb/>
<pb n="KR4d0138_WYG_149-8b"/>
前左水澤今将軍令臣等反背水陣然竟以勝此何術<lb/>
也信曰兵法不曰陷之死地而後生投之亡地而後存<lb/>
乎且信非得素拊循士大夫經所謂敺市人而戰之也<lb/>
其勢非置死地人人自為戰今即予生地皆走寧尚得<lb/>
而用之乎由是觀之士卒非素拊循雖使韓信為将不<lb/>
置死地不足以用其力况其餘哉漢以魏其為大将以<lb/>
擊吴楚所得賜予置之廡下令軍吏裁取殆盡而孟舒<lb/>
魏尚之守雲中皆以私財饗士古之良将類多如此唐<lb/>
<pb n="KR4d0138_WYG_149-9a"/>
有禄山朱泚之變而郭子儀李光弼李晟馬燧渾瑊之<lb/>
徒起而定之此數子者雖其材畧過人逺甚亦其所将<lb/>
皆舊部曲威信恩意足以感服之故能必其成功不然<lb/>
如高仙芝封常清非不號為名将而募市人以抗大敵<lb/>
未有不折北不反者也今朝廷将帥之任取其臨時兵<lb/>
與将初不相識未聞有以恩意拊循士卒者間有效古<lb/>
人之所為則又疑其以私恩收士卒心嗚呼欲責其成<lb/>
功不亦難哉為今之計莫若遴擇将帥而任之使得拊<lb/>
<pb n="KR4d0138_WYG_149-9b"/>
循其部曲而一切待之以誠庻幾其可也<lb/>
　　論唐三宗禮遇大臣<lb/>
肅宗有安史之亂代宗有吐蕃之寇徳宗有朱泚之變<lb/>
皆身去宗社而卒能復國者盖亦各有所長觀肅代之<lb/>
待李光弼郭子儀雖䜛夫憸人譛愬百端卒保全之其<lb/>
後光弼畏禍不敢入朝代宗猶輦致其母存問甚渥而<lb/>
李晟馬燧雖以讒間罷兵柄徳宗皆以大臣呼之而不<lb/>
名每宴樂恩賜使者相銜于道兩家日出無鐘鼓聲則<lb/>
<pb n="KR4d0138_WYG_149-10a"/>
金吾以聞少選使者至必曰今日何不舉樂其禮遇如<lb/>
此傳曰有功而見知則説又曰敬大臣則百工勸如肅<lb/>
代之暗弱徳宗之猜阻非有過人之聰明而其所長如<lb/>
此宜乎其能復國也昔楚昭王病于軍中有赤雲如烏<lb/>
夾日以飛太史以謂是害于王然可移於将相昭王曰<lb/>
将相孤之股肱也今移禍庸去是身乎弗聽孔子在陳<lb/>
聞之曰楚昭王通大道矣其不失國宜哉夫病亟而不<lb/>
肯移禍于股肱則其平日之所以禮遇之者可知矣此<lb/>
<pb n="KR4d0138_WYG_149-10b"/>
乃昭王之所以能復國也吾於肅代徳宗亦云<lb/>
　　唐徳宗任陸贄<lb/>
唐史稱徳宗在危難時聽陸贄謀及已平追仇盡言怫<lb/>
然以讒倖逐猶棄梗其所以不亡者幸也是不然徳宗<lb/>
在奉天及進狩山南事無纎細必以訪贄而贄納忠論<lb/>
諫無所回隠帝多從之故興元戡難爪牙宣力而贄之<lb/>
助為多則徳宗不可謂不善聽納惟其在危難時能聽<lb/>
納此乃所以不亡也至危難已平追仇盡言雖賢君有<lb/>
<pb n="KR4d0138_WYG_149-11a"/>
所不免故太宗失于魏鄭公而况徳宗中材以下之主<lb/>
乎夫有始有卒者其惟聖人思其上者不得而又思其<lb/>
次則後世之主如徳宗者亦未易多得也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_149-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百四十九<lb/>
</p>
<p>
</p>
  </div>
</body>
</text>
</TEI>
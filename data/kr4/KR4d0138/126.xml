<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百二十六</head>
    <p>
<pb n="KR4d0138_WYG_126-1a"/>
欽定四庫全書<lb/>
　梁谿集巻一百二十六　　　宋　李綱　撰<lb/>
　　書十九<lb/>
　　　與張相公第二十一書<lb/>
　　　與張相公第二十二書<lb/>
　　　與張相公第二十三書<lb/>
　　　與張相公第二十四書<lb/>
　　　與張相公第二十五書<lb/>
<pb n="KR4d0138_WYG_126-1b"/>
　　　與張相公第二十六書<lb/>
　　　與張相公第二十七書<lb/>
　　與張相公第二十一書<hi>三月十五日</hi>
伏審車駕㳙辰進發臨幸建康竊計今已駐蹕累年士<lb/>
大夫之有識者願望在此今乃如志自非相公精誠足<lb/>
以感動上心力囬天歩何以及此威聲既振國勢益隆<lb/>
中興之期指日可俟更望益懋壯猷早建恢復之功以<lb/>
慰四海士民之望天下幸甚不勝蘄嚮之至<lb/>
<pb n="KR4d0138_WYG_126-2a"/>
某輒以已見具劄子奏御顧惟狂瞽之言干冒天聰屢<lb/>
矣何補涓埃第拳拳之誠有不能自已者謹已副本録<lb/>
呈敢望機政之暇一賜采覽或有可取進對之際願與<lb/>
敷陳庶幾螢爝之微有助照燭莫大之幸仰恃眷予之<lb/>
厚僣易及此惶恐無地<lb/>
某待罪豫章實及一年雖仰託鈞芘夙夜黽勉幸免曠<lb/>
敗然日負素餐之譏深愧無補今者車駕進臨建康江<lb/>
右為上流重地豈衰病迂踈者所宜冒居秪俟移蹕粗<lb/>
<pb n="KR4d0138_WYG_126-2b"/>
定再申投閑之請終冀矜從仰煩陶鑄也<lb/>
䖍冦猖獗雖官軍屢勝餘黨嘯聚紛紛未已出入合火<lb/>
人數頗衆官軍雖所向克㨗但無如其黨衆急則走險<lb/>
緩則侵掠四出難捉最可深慮滋蔓駸駸兵将疲乏無<lb/>
以䇿應或落姦便則為患不細已委提刑司就便節制<lb/>
諸項軍馬臨賊巢穴先遣人說諭願就招撫則放罪公<lb/>
參不然即合力討捕頗聞有就招之意但屢服屢叛未<lb/>
可憑信耳輒具利害奏聞并遣屬官韓岊詣朝廷禀議<lb/>
<pb n="KR4d0138_WYG_126-3a"/>
敢望鈞慈詳酌施行不勝幸甚一路休戚所係伏乞留<lb/>
念<lb/>
䖍冦紛紛正坐孫守欲討捕太急之故平時以群偷姓<lb/>
名置于坐隅幾事不宻致令反側遂蜂起而為盗賊殘<lb/>
破雩都䖍化瑞金興國及吉州永豐吉水等縣酷毒甚<lb/>
矣而佑方自以討捕為功移文謂諸縣人民例皆安業<lb/>
惟有兇賊周十隆恃嶮聚徒侵擾鄉村又所保奏功状<lb/>
殺獲賊首如謝小鬼之徒至今見在作過者甚衆敢肆<lb/>
<pb n="KR4d0138_WYG_126-3b"/>
誕謾多此類也為今之計惟得足當太守有智略而寛<lb/>
猛得中者假以嵗月借以事權則群盗不難銷弭再三<lb/>
思之如張觷者正可任此朝廷别與佑一郡而以觷守<lb/>
䖍必有顯效一方休戚所係不細輒敢凂聞惶恐之至<lb/>
某所論孫佑非以去嵗不起將兵違節制之故實以措<lb/>
置乖謬貽害一方所薦張觷非以嘗識其人之故實以<lb/>
智略材術正可治䖍相公方以平治天下使士大夫各<lb/>
任其職為事而某待罪方面亦欲列郡得人盗賊寧息<lb/>
<pb n="KR4d0138_WYG_126-4a"/>
故敢僣易以凂鈞聽亦恃照知之有素也惶恐惶恐伏<lb/>
幸恕察<lb/>
所遣屬官韓岊詣行在奉起居表并乞赴都堂禀議以<lb/>
昨遣羅薦可䝉恩賜對進秩不敢陳乞上殿恐有僥冒<lb/>
之嫌然岊實佳士操履人多推稱敢望鈞慈與進詢以<lb/>
本路利害使得自竭以備採擇幸甚幸甚<lb/>
　　與張相公第二十二書<hi>三月二十八日</hi>
本路自今春以來雨晹以時農事方興布種甚廣又有<lb/>
<pb n="KR4d0138_WYG_126-4b"/>
豐年之象此誠燮理之功導迎和氣所致天道助順正<lb/>
宜益修人事以應之願言蚤建中興恢復之勳以副四<lb/>
海生靈之望天下幸甚幸甚<lb/>
䖍冦周十隆等雖已受招安不肯赴官司公參亦未放<lb/>
散徒黨本司已專遣使臣齎牓前去曉諭示以朝廷恩<lb/>
信使隨李統制徑赴本司當與保奏以其狀詞有䖍守<lb/>
無故討殺及前後招安官多失信之語不免如此萬一<lb/>
更不聽從即須遵依近降指揮㑹合討捕但賊徒衆多<lb/>
<pb n="KR4d0138_WYG_126-5a"/>
官軍尠少難以分布斷其走路所以未易擒討近具申<lb/>
陳乞摘那岳飛下兵将前來就糧討賊實為利便更望<lb/>
鈞慈早賜詳酌行下不勝幸甚幸甚<lb/>
䖍守孫佑執固不通既無龔遂安之之術又無虞詡討<lb/>
殺之功聽信一二僚屬之說掩捕周十隆等致令聚集<lb/>
猖獗殘破數縣所傷多矣今䖍州租賦益難催科倉庫<lb/>
匱乏朝廷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>降盡為虚文若更年嵗間如此羣盗無所<lb/>
忌憚為患益多某前書僣易凂聞乞别與佑一郡而擇<lb/>
<pb n="KR4d0138_WYG_126-5b"/>
有智略寛猛得中如張觷者付以郡事必有可觀更望<lb/>
相公博加詢訪為千里生靈之計莫大之幸仰恃知炤<lb/>
之厚敢私布之伏幸鈞察<lb/>
　　與張相公第二十三書<hi>四月二十日</hi>
比人還拜教之辱慰誨勤懇仰佩眷與之隆無以自喻<lb/>
竊審車駕自抵建康物情悅豫中外寧謐區處将帥葺<lb/>
理藩垣悉已就緒相公以不世出之材遭時得君翊賛<lb/>
中興綽有餘裕更冀益勤逺略早成恢復之功大慰天<lb/>
<pb n="KR4d0138_WYG_126-6a"/>
下之望區區此心無日不在門下也<lb/>
某承乏南昌實踰一年左支右梧僅免曠失仰荷輝芘<lb/>
之厚銘佩何言日來衰病尤甚兼苦瘡瘍久在假故深<lb/>
慮廢弛職事旦夕欲復申前請上千陶鑄置之閑散使<lb/>
倦飛之翼復返故棲實始終保全之賜也敢布腹心先<lb/>
以冒聞惶恐無地<lb/>
本路自春夏以來雨晹以時布種甚廣又成豐嵗目今<lb/>
蠶麥皆登人情安妥但䖍冦弗靖為可恨耳他路嵗豐<lb/>
<pb n="KR4d0138_WYG_126-6b"/>
則羣盗利於蓄積反肆猖獗習以成風良可怪也近見<lb/>
報朝廷已除張觷守䖍千里得人盗不難弭然亦須少<lb/>
有更張以感其心意新其耳目舊染汙俗庶可變革觷<lb/>
到任必能條陳也馬擴近已過此更望劄下張觷令<lb/>
速赴新任幸甚伏冀鈞察<lb/>
李貴招安周十隆等初甚草草猶欲循習舊例以事虚<lb/>
文本司累備坐朝廷指揮督責適方得報云正首領錢<lb/>
嚮者已出軍前公參見催促周十隆等出參若不如約<lb/>
<pb n="KR4d0138_WYG_126-7a"/>
即進兵討捕謹具劄子拜呈伏幸鈞察周十隆者為䖍<lb/>
冦之領袖不得此人為患未艾近已有倣傚作過者如<lb/>
瑞金之蔡居道執權縣裴汝能以歸䖍化之頼漏八嘯<lb/>
聚千餘衆侵犯撫之崇仁宜黄本司雖已遣兵討殺人<lb/>
數不多實難分布深慮連結者衆别致䟱虞累具申禀<lb/>
乞輟那軍馬應副更望鈞念<lb/>
伏䝉誨諭囬易酒庫許令存留仰荷垂念不然則此一<lb/>
司難復立矣然至今猶未被受指揮敢望鈞慈促令行<lb/>
<pb n="KR4d0138_WYG_126-7b"/>
下不勝幸甚贍軍酒庫措置漸已就緒所補不細深服<lb/>
朝廷處畫之當也<lb/>
任仕安老練兵事麄細皆可使但性頗褊急故為其伍<lb/>
所不喜昨在福建湖湘屢立竒功中間廢罷實為無辜<lb/>
某去冬警急之際辟充本司都統制委之訓練備見宣<lb/>
力方朝廷多事之際武夫中如仕安未易多得置之無<lb/>
軍馬可統之地實為可惜望相公特與收拾湔洗用之<lb/>
必有可觀不然則告陶鑄一住程合入差遣令依舊在<lb/>
<pb n="KR4d0138_WYG_126-8a"/>
本司以備緩急亦大幸也仰恃眷照輒敢及此惶恐之<lb/>
至<lb/>
　　與張相公第二十四書<hi>六月二十匹日</hi>
某自春夏久苦瘡瘍近復中濕得筋攣之疾行走蹇緩<lb/>
拜跪艱難加以痰昡復多遺㤀憂患之餘血氣凋耗自<lb/>
應如此惟濫當一路帥守之寄深慮别致踈虞有誤國<lb/>
事夙夜震懼不遑寧處已累具奏願置閑散以養衰疾<lb/>
未䝉矜從輒以劄子仰千鈞聽敢望曲賜敷陳特從所<lb/>
<pb n="KR4d0138_WYG_126-8b"/>
乞使得早就休息不致顛隮終始保全之賜盡出鴻造<lb/>
不勝懇禱之至<lb/>
某惶恐再啓本路盗賊除䖍州南安軍數頭項已委張<lb/>
龍圗提刑司就近措置外吉撫筠袁臨江軍十餘頭項<lb/>
本司遣發兵将漸次招捕皆已獲其首領筠賊熊清害<lb/>
捕盗官尤為兇暴幸已就戮見督廵尉搜捕殘黨惟吉<lb/>
冦李安净者最號狡獪難於擒討近增兵前去措置勢<lb/>
已迫蹙願就招安旬日間必見次第區區指蹤捕盗素<lb/>
<pb n="KR4d0138_WYG_126-9a"/>
非所長幸免曠敗實頼朝廷威徳所及輒具劄目申禀<lb/>
幸望鈞察<lb/>
議者多謂䖍冦十數頭項隂相結連今冬必須猖獗近<lb/>
䝉朝廷差到李貴歩諒兩項軍馬存留本路自可制之<lb/>
但歩諒一軍已䝉指揮許用月樁應副却令湖南撥還<lb/>
鄂渚於事為便李貴一軍所費三倍於歩諒轉運司無<lb/>
餘剩可以䟎那秪是督迫州縣深慮别致生事累具申<lb/>
禀更望鈞慈曲賜垂念李貴被傷之後在假已乞尋醫<lb/>
<pb n="KR4d0138_WYG_126-9b"/>
軍中無可倚仗能統帥者亦望早擇其人付之庶幾緩<lb/>
急可以使喚併乞鈞察<lb/>
車駕駐蹕建康勢須分屯重兵於九江以為控扼竊計<lb/>
朝廷已有措置本司未曽被受指揮敢望頥㫖行下不<lb/>
勝幸甚秋色漸深更望為宗社大計深留鈞念僣易惶<lb/>
恐<lb/>
本路春夏間雨晹以時早田既登入秋頓缺雨澤已覺<lb/>
亢旱祈禱雖應殊未霑足深慮晩田不免旱傷近降指<lb/>
<pb n="KR4d0138_WYG_126-10a"/>
揮納苗及和糴並不用早米恐誤大計已具申禀更望<lb/>
詳酌早賜施行糴本專用關子無見錢相兼難以行使<lb/>
亦具利害申陳併乞鈞照<lb/>
　　與張相公第二十五書<hi>七月十一日</hi>
袁州萍鄉賊石鐡牌鍾牛皮等六人並已招降揀放外<lb/>
得頭首十人徒黨堪披帶四十餘人今遣元殺敗及招<lb/>
降将官馬仙管押赴都督府伏幸鈞察此十數頭首皆<lb/>
係桀黠久在江西湖南兩界首作過殺傷官兵甚衆累<lb/>
<pb n="KR4d0138_WYG_126-10b"/>
受招安輒復嘯聚今次多方措置始能得之敢望鈞㫖<lb/>
令所𨽻軍中嚴加覺察稍有違犯即隨宜處置庶幾不<lb/>
至逃還復為良民州縣之害一路幸甚幸甚切乞垂念<lb/>
吉州永豐賊李安净者去秋招安至本司一夕遁去嘯<lb/>
聚作過出没於崇仁新淦豐城數縣界首廵尉不能制<lb/>
中間本司遣兵殺敗不曽獲其魁首又復結集猖獗近<lb/>
遣屬官程圭率諸頭項兵将四面遮羅深入討捕期於<lb/>
必取凡兩月餘日生擒安净及斬獲以次徒黨去此大<lb/>
<pb n="KR4d0138_WYG_126-11a"/>
害撫吉筠袁羣盗有名字者並已招捕了當實頼朝廷<lb/>
威徳所及獲免曠弛豈勝感懼更望鈞慈有以誨督之<lb/>
幸甚幸甚<lb/>
昨䝉朝廷差到申世景一軍自至本司訓練彈壓備見<lb/>
䆒心内外無事頗頼其力每遣兵捕賊能以方略授所<lb/>
遣将士出必有功将官馬仙者累次差出討捕羣盗今<lb/>
春追襲謝小鬼尹寳等斬五百餘級近又破袁賊六頭<lb/>
項悉招降其首領實為雋功敢望鈞慈将上本司奏狀<lb/>
<pb n="KR4d0138_WYG_126-11b"/>
優與旌賞先次推恩以為將士之勸不勝幸甚馬仙令<lb/>
部押賊首赴都督府如䝉召問曲折尤幸僣易惶恐<lb/>
秋氣已深本路防冬之計全無凖擬如聞朝廷委岳侯<lb/>
以九江控扼岳之意謂兵不可分未肯差撥欲合不欲<lb/>
分此固兵家常理至於控扼要害之地使不為敵人窺<lb/>
伺此又使可後哉九江為江南上流去偽境不遠蘄黃<lb/>
光州並無蔽障使敵潛師以來而旋求援於七百里之<lb/>
武昌其何能及頃年馬進據九江朝廷出大兵半年乃<lb/>
<pb n="KR4d0138_WYG_126-12a"/>
始尅㨗豈可不慮使九江或有踈虞即江東西震動其<lb/>
患有不可勝言者願相公留念某多病久不以狂瞽之<lb/>
言上凟鈞聽第切惶恐<lb/>
　　與張相公第二十六書<hi>九月二日</hi>
九月初二日具位某再拜致書平章都督特進僕射相<lb/>
公閤下某建炎初䝉上擢任宰司自以材力淺短論議<lb/>
迂踈不足以任天下之責丐罷機政得請祠宫旣而言<lb/>
者交攻以罪去國是時聞閤下為言事官附㑹時宰以<lb/>
<pb n="KR4d0138_WYG_126-12b"/>
取世資但以為趣時巧宦喜富貴人耳及明受之變某<lb/>
逺在嶺海乃聞閤下奮發忠義糾合師旅取日虞淵洗<lb/>
光咸池囬六龍以中天然後知閤下真一世之竒才因<lb/>
是乃見而獨恨未之識也數年前某寓居閩中杜門不<lb/>
出以養衰疾適閤下自樞廷均逸弭節海邦謙光過人<lb/>
惠臨衡宇因得從容樽俎間奉談笑而欵襟抱側聞緒<lb/>
餘追悔昔日之非深明當世之務每言帝徳王功霸略<lb/>
皆在人主心術中顧所以致之者何如耳竊自慶忭以<lb/>
<pb n="KR4d0138_WYG_126-13a"/>
謂炎運中微天心悔禍光輔聖主恢復祖宗之大業非<lb/>
閤下而誰未幾閤下被召還巖廊某亦䝉恩起廢承乏<lb/>
帥守踰年於此獲窺廟謨之一二以成去冬却敵之功<lb/>
尤切歎仰然自今春閤下專任大政以來薦進人材調<lb/>
䕶將帥措置邊防均理財用皆未聞卓然有以慰天下<lb/>
之心者聲譽損於前時規模爽於舊說中興氣象邈未<lb/>
有期不知何為而然耶且以近日淮西叛将之事觀之<lb/>
官吏軍民二十餘萬一朝相率而北去将佐遇害者甚<lb/>
<pb n="KR4d0138_WYG_126-13b"/>
衆閤下平日信任以為可屬大事如呂祉者被執以往<lb/>
挫威辱國中外震驚於誰責而可乎某輙不自揆激於<lb/>
憂憤上䟽指陳朝廷措置失當深可痛惜及鍳前失以<lb/>
圗將來者十有五事逹於冕旒之前情迫言切抵忤必<lb/>
多其知我者以為見危納忠嫠不恤緯而憂宗周之隕<lb/>
其不知我者以為出位侵官汲黯之戇又復妄發知與<lb/>
不知且置是事今日國家危急存亾之秋嘗為大臣歴<lb/>
事三朝懐孤忠而同休戚者茍有所見其可緘黙而不<lb/>
<pb n="KR4d0138_WYG_126-14a"/>
言乎恭惟聖上登用閤下委任之專聽信之篤古所未<lb/>
有往年富平之役三十萬衆一戰而潰恕而不問去春<lb/>
某入覲軒墀親聆玉音張某自富平之敗始練軍事嗚<lb/>
呼雖秦穆之於孟明光武之於鄧禹馮異何以加此閤<lb/>
下所宜益務慎重諮諏良䇿圗不世之功以蓋前愆<lb/>
以報知遇使後世稱之視古無愧今乃以措置之失亡<lb/>
二十萬人冦偽得之增其氣㷔此豈小變雖聖度兼容<lb/>
未以此罪閤下天下謂何閤下材識髙逺自任以天下<lb/>
<pb n="KR4d0138_WYG_126-14b"/>
之重前無古人而事有出於意外者愚謂所以致此知<lb/>
任而不知所以為任之道故也今有人於此力足以舉<lb/>
百鈞而益之以萬鈞則力必不勝矣然有可勝之理者<lb/>
與人分之也今閤下以一人兼将相之權揔中外之任<lb/>
而無與人共功名之心軟美者進骾諒者䟱逆耳苦口<lb/>
之言不聞曲突徙薪之謀不至變生所忽不足怪也栁<lb/>
子厚作梓人傳謂斵削在於衆工而成功收於梓匠此<lb/>
最知宰相職業者平時猶當如此而况於艱難之際乎<lb/>
<pb n="KR4d0138_WYG_126-15a"/>
蕭何相髙祖而腹心謀畫則有良平𤓰牙攻戰則有信<lb/>
布房杜相太宗而善諫則與王魏善戰則與英衛持衆<lb/>
美而效之君此所以成創業開基之功也李林甫盧杞挻<lb/>
亂危國其咎安在忌嫉而已某願閤下為房杜之亞以<lb/>
穆天縡不願閤下為杞林甫之流以私寵利天下之事<lb/>
庶幾可為也老子曰非以其無私耶故能成其私以公<lb/>
滅私者㤀身與家而其䆒則國與家俱安背公營私者<lb/>
不過為身為子孫計而其䆒則家與國俱危不復引古<lb/>
<pb n="KR4d0138_WYG_126-15b"/>
為喻請以近事明之當宣和末如王蔡之徒其所以謀<lb/>
為自安之計者深根固蒂可謂至矣一旦事變往往不<lb/>
能保首領然當承平無事禍故未作之時謂富貴可以<lb/>
長保而為此猶可恕也至靖康間禍故作矣如唐恪聶<lb/>
山之徒其所為有甚於宣和之末然尚亦可恕者禍故<lb/>
作而未大也建炎之初經靖康之變禍故大矣然黄潛<lb/>
善蠹國欺君又甚於恪山輩今皆安在天理昭然所以<lb/>
未之思者寵利誘於前而禍患藏於隐也方今國勢日<lb/>
<pb n="KR4d0138_WYG_126-16a"/>
蹙人心弗寧強敵憑陵僣竊窺伺加以旱暵為灾財用<lb/>
殫竭而閤下獨斡化鈞佩天下之安危豈可使措置多<lb/>
失以蹈覆車之轍哉因淮西之變痛息懲創輯睦将帥<lb/>
慱詢衆謀惟其是之為從幡然改圗則未必不轉禍而<lb/>
為福也語曰過而不改是謂過矣雖古聖人不稱其無<lb/>
過而稱其改過閤下誠能知措置之失當而圗所以改<lb/>
之者豈惟宗社安而生靈䝉休閤下永膺多福而某将<lb/>
歸老於山林亦有奠枕之安閤下不自知其為非而無<lb/>
<pb n="KR4d0138_WYG_126-16b"/>
改之之意豈惟宗社危而生靈告病閤下之禍可立以<lb/>
待而某雖欲退休亦未知稅駕之所矣安危休戚某與<lb/>
國家及閤下同之荷照之深敢㤀忠告以致朋友責善<lb/>
之義乎某素愚直私憂過計其言激切閤下亮而恕之<lb/>
非獨某之幸也天下之幸也不然無所逃罪所有奏䟽<lb/>
副本敢塵鈞覽惶恐無地不宣<lb/>
某悚息區區書中猶有未盡之意敢悉布之昔人有言<lb/>
長江數千里如人七尺之身當備者不過數處虚而當<lb/>
<pb n="KR4d0138_WYG_126-17a"/>
備無如腠理今淮西者東南之腠理也酈瓊之叛腠理<lb/>
虚矣今自舒蘄光黄一帶並無軍馬以為捍蔽九江要<lb/>
害之地又無控扼儻使偽境因用酈瓊以擾上流則㳂<lb/>
江震驚駐蹕之所不得安矣伏望相公深思所以備腠<lb/>
理之術勿謂敵人不出此䇿幸甚某已束装待罪聞報<lb/>
即行然不敢以将去之故而廢國事併乞鈞察<lb/>
　　與張相公第二十七書<hi>十月二十一日</hi>
某頓首再拜近專人上状伏承鈞斾去國不獲塵達第<lb/>
<pb n="KR4d0138_WYG_126-17b"/>
深瞻嚮進退去就大臣之常想惟以道為懐洞照此理<lb/>
無復芥蔕更望上體眷注加衛寢饔為天下自重區區<lb/>
傾禱<lb/>
某昨聞淮西之變嘗上䟽論列但以區區所見欲恊濟<lb/>
國事圗善後之計非有他也致書相公願有苦口逆耳<lb/>
之言亦欲盡言忠告致往者不可諫來者猶可追之義<lb/>
不謂相公去國之遽書到後時然業已為此不敢自隠<lb/>
輒復塵凂鈞聽惟相公以道相照必有以察其心而恕<lb/>
<pb n="KR4d0138_WYG_126-18a"/>
其僣易者幸賜采覽惶恐無地<lb/>
某近連上兩䟽一論言者援漢武誅王恢事非是一論<lb/>
車駕不可輕動淮南軍馬不可抽囬皆未得報夙夜震<lb/>
懼以俟譴訶相公雖去廟堂愛君憂國之誠乃心無不<lb/>
在王室輒録副本拜呈㳙埃何補姑盡其區區之忠而<lb/>
已幸賜觀鍳惶恐惶恐<lb/>
昨日見報有零陵之行相公平日學佛欲敵死生於遷<lb/>
謫何有然逆順之境須以道眼照之想不待區區之言<lb/>
<pb n="KR4d0138_WYG_126-18b"/>
也不審大斾取涂何地自洪趨筠袁以達湖南最為安<lb/>
便若自撫吉趨衡則永新茶陵間見有盗賊恐不可行<lb/>
更在裁處儻有承教之便以慰累年瞻渇之情何幸如<lb/>
之所懐非筆舌能既<lb/>
　<lb/>
　<lb/>
　<lb/>
　梁谿集巻一百二十六<lb/>
</p>
<p>
</p>
  </div>
</body>
</text>
</TEI>
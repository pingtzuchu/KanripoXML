<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百三</head>
    <p>
<pb n="KR4d0138_WYG_103-1a"/>
欽定四庫全書<lb/>
　梁谿集巻一百三　　　　宋　李綱　撰<lb/>
　　劄子一<lb/>
　　　與宰相論捍賊劄子　與右相條具事宜劄子<lb/>
　　　與宰相乞兵劄子<lb/>
　　　與宰相乞王彦軍馬劄子<lb/>
　　與宰相論捍賊劄子<lb/>
某伏覩進奏院報三省樞宻院同奉聖㫖探報敵人窺<lb/>
<pb n="KR4d0138_WYG_103-1b"/>
伺承楚如別有警急當親總六師以臨大江某於十月<lb/>
二十二日已曾具奏以今日捍禦賊馬事勢陳獻三策<lb/>
自福州入急遞投進今來又覩進奏院報韓世忠統全<lb/>
軍於承楚間迎擊賊兵連獲勝㨗有㫖分遣臺臣督劉<lb/>
光世張俊統兵渡江應援車駕巳起發進臨江上撫勞<lb/>
諸軍竊惟朝廷當危急艱難之秋為宗社生靈之計建<lb/>
大議决大䇿不貳不疑毅然親征將士用命㨗音系路<lb/>
廟謨克壯敵勢退屈誠可為天下大慶然賊情狡獪戎<lb/>
<pb n="KR4d0138_WYG_103-2a"/>
亊方棘機㑹之來間不容髮某輒敢竭其愚慮陳十事<lb/>
以獻伏望鈞慈特賜詳覧有可以禆廟算之萬一者願<lb/>
施行之勿以人廢言不勝幸甚謹具下項<lb/>
　一宜防備生兵某竊覩偽齊劉豫招誘叛將驅河北<lb/>
　河東陜西之民挾帶冦騎侵擾淮甸聚糧旣久<hi>傳聞偽齊</hi>
　<hi>聚糧於淮陽宿遷縣甚久為入冦之計非一朝一夕</hi>入冦亦早<hi>徃年冦騎南牧多以春冬之交</hi>
　<hi>今偽齊以冬初已入冦比之徃年為早</hi>僴然有窺伺江左之意今旣王<lb/>
　師屡㨗挫其銳氣勢必遲留境上乞師金人萬有一<lb/>
<pb n="KR4d0138_WYG_103-2b"/>
　重兵繼來我以疲乏之兵當新覊之馬則將何以取<lb/>
　勝宜命諸將蓄養銳卒更進迭休使有餘力以待之<lb/>
　又於諸路摘那精銳軍馬以為濟師之計庻㡬可以<lb/>
　捍禦<lb/>
　一宜防備海道某竊聞偽齊劉豫於登萊等州多造<lb/>
　海舟又於楚海等處虜掠客旅舟船其用意非淺淺<lb/>
　也方冬月風便之時勢須驅使山東之人自海道犯<lb/>
　浙東一帶濵海州縣則吾腹内之民擾矣然自海道<lb/>
<pb n="KR4d0138_WYG_103-3a"/>
　來者必皆歩人實不足畏朝廷旣遣兵將分屯明越<lb/>
　以備不虞而沿海州縣廵尉弓兵數不為少合之則<lb/>
　勢强分之則勢弱宜命帥司并提刑司團結成軍於<lb/>
　要害地擺布控扼又募海上土豪自備舟船廵趠捍<lb/>
　禦許以將來事定重與推賞不為無補<lb/>
　一宜防備上流某竊觀自昔侵犯東南未有不由上<lb/>
　流者舳艫相接順流乘風自川江而下日數百里不<lb/>
　旬月間可至江浙故上流之地自吳及東晉以來必<lb/>
<pb n="KR4d0138_WYG_103-3b"/>
　屯重兵乃可保國今歸峽荆南岳鄂九江一帶雖無<lb/>
　他虞然屯兵不多所幸襄漢復為我有上流形勢倚<lb/>
　之為重襟帶荆蜀控引江淮下瞰畿甸真形勝必争<lb/>
　之地也宜命大帥統重兵以鎮襄陽則上流有屏蔽<lb/>
　之勢江浙可以奠枕中原有恢復之兆畿甸可以俯<lb/>
　窺此最今日之上䇿惟廟謨熟計之<lb/>
　一宜防備四川某竊觀金人累年侵犯四川其意蓋<lb/>
　以蜀中富庶欲必得而後已所幸山川險固將士用<lb/>
<pb n="KR4d0138_WYG_103-4a"/>
　命僅能保守今賊馬南牧擾我淮甸安知不別遣重<lb/>
　兵窺伺川峽道里遼逺號令難通都督旣已不行兩<lb/>
　宣撫不相節制邈然一方深可憂慮宜命信臣早臨<lb/>
　撫之布宣威徳不失機㑹庶㡬四川生靈有所依怙<lb/>
　國勢賴之以安非細故也<lb/>
　一宜保㨿淮南某竊聞金人中間通使屢有畫江之<lb/>
　言蓋為劉豫之計今賊馬南牧雖未必敢窺江左其<lb/>
　意決欲盡得淮南深慮兵交使在其間復有畫江之<lb/>
<pb n="KR4d0138_WYG_103-4b"/>
　請朝廷欲紓目前之急或遂許之則大事去矣夫淮<lb/>
　南者江南之屏蔽也六朝所以能保有江左者以强<lb/>
　兵巨鎮所以為藩籬者盡在淮南故以魏武之雄苻<lb/>
　堅石勒之衆宇文拓跋之盛卒不能窺江表後唐李<lb/>
　氏有淮南則可以都金陵其後淮南為周世宗所取<lb/>
　遂以削弱此必至之理也萬一有畫江之請謹不可<lb/>
　許宜命諸將恊力擊賊使之退遯將來措置淮南當<lb/>
　於兩路置兩大帥以臨之東路揚為帥府屯重兵為<lb/>
<pb n="KR4d0138_WYG_103-5a"/>
　根本之地分遣兵將進守楚海濠泗夀春淮陽沿淮<lb/>
　一帶諸郡小築城壘如開新邊其初朝廷應副錢糧<lb/>
　徐議營田使自贍養遇有賊馬則大帥遣兵應援稍<lb/>
　能自守乃可召人歸業漸次葺理假以嵗月而藩籬<lb/>
　成矣前有藩籬之固後有大江之險然後可以立國<lb/>
　而議攻討之䇿近年以來大將握重兵於江南官吏<lb/>
　守空城於江北雖有天險初無戰艦水軍之備不㡬<lb/>
　於倒置而虚設乎願廟堂熟計之<lb/>
<pb n="KR4d0138_WYG_103-5b"/>
　一宜調和諸將某竊聞師克在和不在衆將帥不和<lb/>
　而能成功者未之有也武人之性剛果有眦睚之失<lb/>
　必相怨憤而激以忠義則徃徃復合者其性然也郭<lb/>
　子儀李光弼同在朔方未嘗同堂共席而坐一聞安<lb/>
　史之變子儀中分麾下與光弼勉之立功何則先國<lb/>
　家之急而不以私害公也賈復冦恂不相能光武解<lb/>
　之曰天下未定兩虎安得私鬭朕為分之於是並坐<lb/>
　極歡共車同出結友而去今朝廷所賴以為爪牙者<lb/>
<pb n="KR4d0138_WYG_103-6a"/>
　三大將也平居無事之時人情豈無纎芥今當朝廷<lb/>
　艱危之秋使之各渡江以相應援則當以調和之為<lb/>
　先宜賛淵𠂻降宸翰遣近臣推明古之將帥徇國家<lb/>
　之急而忘私忿之意勉以忠義使之歡然犄角立功<lb/>
　則賊雖衆多不難破也願廟堂畱意<lb/>
　一宜增置禁衞某竊觀自古人主必有親兵所以制<lb/>
　障表裏為長慮郤顧之術也祖宗禁衞之兵總之三<lb/>
　衙其制甚備自經變故以來人數浸少止以將兵為<lb/>
<pb n="KR4d0138_WYG_103-6b"/>
　衞非强本弱枝之䇿今將兵旣遣渡江宿衛單寡何<lb/>
　以鎮服中外倉卒召募固難得人謂當有術以權之<lb/>
　竊見近降指揮復置御營使司宜因此時號召諸路<lb/>
　統制官之有名望者使率其部曲充御營使司五軍<lb/>
　統制平時與禁衛之兵相參宿衛緩急聽御營使司<lb/>
　使喚更不隷屬諸大將下使軍容奮張國勢益隆誠<lb/>
　今日之先務也<lb/>
　一宜廣備糧食某竊謂用兵以糧食為急糧食以飛<lb/>
<pb n="KR4d0138_WYG_103-7a"/>
　輓為難今賊兵擾吾淮甸將士捍禦勢或持久則糧<lb/>
　食不可不廣為之備訪聞湖南米㪷百錢江南東西<lb/>
　嵗亦豐稔朝廷近者増置漕臣宜命江湖廣行收糴<lb/>
　措置舟船順流而下儲蓄於建康鎮江轉漕淮甸以<lb/>
　給諸軍庻㡬倉卒無乏絶之患若止仰常賦深恐緩<lb/>
　急不免科須米價翔踴民力重困惟廟堂圗之<lb/>
　一宜措置戰艦水軍某竊觀大江限制南北實為天<lb/>
　險然必以人力加之險乃可恃魏武親臨𤓰歩孫權<lb/>
<pb n="KR4d0138_WYG_103-7b"/>
　以舟師拒之見旌旗戈甲之盛歎曰生子當如孫仲<lb/>
　謀權告以春水方生疾癘將作操乃還其後曹丕南<lb/>
　伐見波浪洶湧吳師有備亦曰彼有人焉未可圖也<lb/>
　遂班師由是觀之㨿長江之險擇要害之地置戰艦<lb/>
　水軍使形勢相接金皷之聲相聞敵人雖有百萬之<lb/>
　師豈敢輕犯哉何則彼為濟渡之謀而我有攻擊之<lb/>
　具主客之勢旣不相侔北人所習又非其利真東南<lb/>
　形勝保國之要術也今國家權寓江左而累年以來<lb/>
<pb n="KR4d0138_WYG_103-8a"/>
　不聞措置設險之䇿使敵人得以窺伺玩嵗愒日於<lb/>
　閒暇無事之時遑遽震恐於倉卒擾攘之際有險而<lb/>
　不議所以守之者可以為而不為真可惜也荆湖間<lb/>
　車船乃唐嗣曹王臯遺制其大有至三四十車者挾<lb/>
　以雙輪鼔棹而進駛於陣馬又仁宗朝修武經揔要<lb/>
　該載古今戰艦之制甚備願命荆湖及頒降式様於<lb/>
　沿江諸州使之製造召募水軍統以將佐逐時閱習<lb/>
　可以為長久之利非一時之急而已天下無不可為<lb/>
<pb n="KR4d0138_WYG_103-8b"/>
　之事勿謂緩不及事而遂置之天下幸甚<lb/>
　一宜措置楊么某昨任荆廣宣撫使日招捕羣盜數<lb/>
　萬人惟湖北賊楊么據重湖之險非有戰艦水軍未<lb/>
　可攻討嘗具楊么本末申奏以謂此賊不可輕是時<lb/>
　朝廷巳罷荆廣宣撫司特降指揮令某節制湖北荆<lb/>
　南同共進討方措置間某䝉恩罷任朝廷委制置使<lb/>
　王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>同兩路帥臣措置迨今未聞殄平勢頗猖獗盖<lb/>
　此賊非陸地羣盜之比據重湖環千餘里出没不常<lb/>
<pb n="KR4d0138_WYG_103-9a"/>
　其徒皆舟人漁子便於操舟又有潰散兵卒竄其間<lb/>
　以敎之戰我師深入欲速成功則徃徃不利屯聚持<lb/>
　久則錢糧之費不貲今又淮甸警急朝廷不免摘那<lb/>
　兵將則此賊之勢又復鴟張未有掃蕩之期為吾牽<lb/>
　制非細故也宜命兩路帥臣謹重未須深入俟其抄<lb/>
　掠則随冝擊之分兵屯瀕湖諸邑使之不得侵漁種<lb/>
　植以絶其糧明出文牓揭近上首領姓名重賞捕之<lb/>
　許其徒中自相殺併以攜其黨與之心賊必漸困然<lb/>
<pb n="KR4d0138_WYG_103-9b"/>
　後可圖兵以緩為速如趙充國之討先零是也今其<lb/>
　徒旣衆必示以生路乃可使之解散而取酋首必欲<lb/>
　盡滅以堅其從賊之志非䇿之得也惟廟堂裁處<lb/>
　　與右相條具事宜劄子<lb/>
某竊以主上躬睿智神武之姿有知人之明所以待遇<lb/>
相公仰成恢復之業者信任之專古所未有相公藴王<lb/>
佐之才有不世出之略被受眷知願捐軀以徇國者精<lb/>
忠之誠逺追古人憤强敵之憑陵恥逆臣之僣竊悼二<lb/>
<pb n="KR4d0138_WYG_103-10a"/>
聖鑾輿之未還憫中原生靈之塗炭深謀逺慮圖此武<lb/>
功此固十數年來天下士民之所傒望者也然而適當<lb/>
旱暵之餘財用匱乏民力凋瘵不取於民則調度不足<lb/>
取之過甚則人心驚疑正在斟酌損益之間使軍不乏<lb/>
興民不告病乃為得䇿輙殫淺短之慮庶㡬萬一之得<lb/>
以禆廟筭伏望鈞慈特賜采擇謹具下項<lb/>
　一某昨過衢州竊見都督行府劄子頒降官告勸誘<lb/>
　上户進納文臣司宣敎郎至廸功郎武臣自修武郎<lb/>
<pb n="KR4d0138_WYG_103-10b"/>
　至承信郎價直各有等差計錢六十一萬貫内宣敎<lb/>
　郎六萬貫廸功郎一萬貫其餘升降各以萬五十貫<lb/>
　為率契勘自來進納文臣止於判司薄尉遇有功改<lb/>
　官即轉入右列蓋所以清流品重名器也今以京朝<lb/>
　官許之進納恐失本意又上户之家雖有物力安能<lb/>
　目前具六萬緡以買一官若分科衆户則未知此官<lb/>
　當使誰受某謂不若以一宣敎郎分為六廸功郎倣<lb/>
　此以行則上戸易出財人情樂於入仕州縣勸誘不<lb/>
<pb n="KR4d0138_WYG_103-11a"/>
　至費力又無輕名器之患就不得已之中此為長䇿<lb/>
　仍於諸郡量减分數庶㡬不至竭澤易於趂辦伏望<lb/>
　鈞慈更賜裁處<lb/>
　一某契勘本路人户合納今年夏稅和買物帛朝廷<lb/>
　元降指揮立定分數從第四等巳下折納價銀依自<lb/>
　來條限起催蓋優饒下户易於催納今承都轉運司<lb/>
　公文准尚書省劄子勘㑹本路合發折帛錢元責限<lb/>
　三月樁足欲督責兩漕臣拘催日下並要起發盡絶<lb/>
<pb n="KR4d0138_WYG_103-11b"/>
　奉聖㫖依仍展十日若依所展日限合至四月十日<lb/>
　了足今來正是蠶麥未熟新陳不交之時本路洪吉<lb/>
　筠袁江撫州興國臨江軍皆係災傷至重其第四等<lb/>
　巳下人户多是官中見行抄劄賑濟之人難以預行<lb/>
　催納如州縣逐急於上戸催科將來下户郤合入納<lb/>
　本色顯是重困除已申奏朝廷乞將本路災傷州縣<lb/>
　合起折帛錢依條限催納其餘州縣自依今來立限<lb/>
　指揮庻幾災傷下户得被實惠不致逃亡更望鈞慈<lb/>
<pb n="KR4d0138_WYG_103-12a"/>
　特賜照察<lb/>
　一某竊見諸路應副岳飛錢米並津船至郢州交卸<lb/>
　勢須先有重兵屯駐及修蓋倉庫安頓去處又自漢<lb/>
　沔至郢州千有餘里宻邇偽境須得軍馬防䕶糧道<lb/>
　乃可無虞某竊以謂不若且於鄂州椿管候將來大<lb/>
　軍進發沿漢江有備乃可旋次措置津船實為得䇿<lb/>
　更望鈞慈特賜裁處<lb/>
　一某竊見自軍興以來收於民者非一降官告給度<lb/>
<pb n="KR4d0138_WYG_103-12b"/>
　牒賣户帖理積欠折帛慱糴預借和買名色甚多當<lb/>
　此旱災之餘民力已困誠願朝廷講求理財之道救<lb/>
　弊覈實開闔貿遷使不斂於民而用度足乃為長久<lb/>
　之計伏望鈞慈特賜垂念<lb/>
　一某近因入劄子論兵家利害妄意朝廷措置有未<lb/>
　盡善者五宜預偹者三當善後者二議論迂䟱誠不<lb/>
　足禆補廟謨之萬一姑盡其拳拳之忠而已輙錄副<lb/>
　本拜呈伏望鈞慈特賜詳覽<lb/>
<pb n="KR4d0138_WYG_103-13a"/>
　　與宰相乞兵劄子<lb/>
某已具狀申都督行府本路䖍吉袁州建昌軍等處近<lb/>
來盜賊頭項漸多蓋緣軍馬單弱不足鎮壓如處州元<lb/>
有李山一項軍馬賊勢稍息李山近為岳飛勾囬賊盜<lb/>
遂復猖獗接連袁吉一帶饑民嘯聚作過本司雖遣發<lb/>
軍馬人數不多深慮賊勢滋蔓為數州之患將來難以<lb/>
殄滅伏望鈞慈早賜指揮於近便處先撥軍馬二三千<lb/>
人赴本司相兼使喚錢糧之類令轉運司於上供錢内<lb/>
<pb n="KR4d0138_WYG_103-13b"/>
應副庻㡬盜賊可以措置及前期訓練以備將來防秋<lb/>
之用不勝幸甚<lb/>
　　與宰相乞王彦軍馬劄子<lb/>
某契勘近嘗條陳本路防秋利害乞差元所請本路軍<lb/>
馬一萬人及於劉光世岳飛軍中摘那軍馬於舒蘄黄<lb/>
州駐劄巳具奏聞去訖近聞劉光世軍馬已起發徃廬<lb/>
州岳飛軍馬巳起發往襄陽府本路所乞軍馬未䝉都<lb/>
督行府差到沿江一帶並無控扼切慮賊情狡獪或有<lb/>
<pb n="KR4d0138_WYG_103-14a"/>
窺伺乗間擣虗無兵應援深為可慮兼契勘岳飛大軍<lb/>
移屯襄陽所有錢糧並係本路應副經由蘄黄等州自<lb/>
沔鄂以趣襄漢實以本路為根本以蘄黄等州為咽喉<lb/>
之地萬一本路為賊所擾蘄黄等州為賊占據無兵捍<lb/>
禦即根本之地騷動錢糧無自而取咽喉之地阻塞糧<lb/>
道無自而通襄漢之軍坐見困乏為害不細若待臨時<lb/>
申請决致誤事前後累申所乞軍馬非獨止為本路之<lb/>
故近准都督行府劄子已勾王彦軍馬赴行府約七八<lb/>
<pb n="KR4d0138_WYG_103-14b"/>
月間可到候到日差撥前去勘㑹王彦軍馬見在荆南<lb/>
府未曾起發將來到得都督行府須在八九月間郤行<lb/>
差撥前來已是深冬不惟往返虚費日月兼又軍馬勞<lb/>
頓後期失事伏望朝廷特賜指揮令王彦軍馬候將來<lb/>
過本路日就便存畱聽本司莭制於沿江分布防扼及<lb/>
抽那往䖍吉等州討捕盜賊庻㡬不致闕誤所有乞於<lb/>
劉光世岳飛軍中差兵前來舒蘄黄州駐劄亦乞早降<lb/>
指揮施行<lb/>
<pb n="KR4d0138_WYG_103-15a"/>
　　小貼子<lb/>
　契勘本司近准都督行府劄子已廵按淮甸所有合<lb/>
　申請事件申取朝廷指揮今來所乞就便存留王彦<lb/>
　軍馬伏望鈞慈詳察早降指揮<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_103-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百三<lb/>
</p>
<p>
</p>
  </div>
</body>
</text>
</TEI>
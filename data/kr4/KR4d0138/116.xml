<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百十六</head>
    <p>
<pb n="KR4d0138_WYG_116-1a"/>
欽定四庫全書<lb/>
　梁谿集巻一百十六　　　　宋　李綱　撰<lb/>
　　書九<lb/>
　　　與吕相公第七書　　與吕相公第八書<lb/>
　　　與吕相公第九書　　與吕相公第十書<lb/>
　　　與吕相公第十一書　與吕相公第十二書<lb/>
　　　與吕相公第十三書<lb/>
　　與吕相公第七書别幅衡州<lb/>
<pb n="KR4d0138_WYG_116-1b"/>
某少留衡陽候委官葺理諸軍營房更數日間即如長<lb/>
沙本路事一面於此措置但州縣官吏類皆權攝民户<lb/>
困於科須盗賊仍舊猖獗兵將單弱錢粮空匱殊未知<lb/>
所以料理之說藉使目前極力擘畫粗可支吾萬一將<lb/>
來北方有警彊敵分頭入寇不知使之何以捍禦中夜<lb/>
思之不寒而慄非敢愛身惟懼無以仰稱朝廷委任之<lb/>
意今幸都督僕射相公還歸廊廟處中制外洞見萬里<lb/>
之情輒敢逐一申陳伏望鈞慈特賜矜察不勝幸甚<lb/>
<pb n="KR4d0138_WYG_116-2a"/>
某再啟本路州縣官類皆權攝徃徃有出於孔彦舟馬<lb/>
友之手者因縁科歛與公吏通同為姦皆去其籍不可<lb/>
究治夏秋正稅却更不行催納正稅則有簿歴拘收難<lb/>
以作弊科斂以軍期急廹為辭無籍可考又於田畆上<lb/>
大樁數目不復會計合用之數形勢公吏之家例皆不<lb/>
納所納皆貧下户催及數分則又住罷其餘皆暗賣取<lb/>
受公然入已民力重困逃亡倒户者不可勝計某入境<lb/>
之初首罷科斂嚴加約束將紹興元年以前未納正稅<lb/>
<pb n="KR4d0138_WYG_116-2b"/>
與折敷配今年正稅却令依限催理庶幾官吏可以察<lb/>
治民漸復業伏幸鈞察<lb/>
近䝉朝廷差撥岳飛一軍存留本路措置盗賊專聽某<lb/>
節制方幸有可倚仗忽聞以岳飛奏報本路羣盗已是<lb/>
静盡却有指揮依舊屯駐九江殊失所望本路盗賊馬<lb/>
友李宏雖已殺捕其徒黨依舊散漫作過曹成劉忠雖<lb/>
已潰散其酋首依舊擁衆自若近據探報劉忠在岳州<lb/>
境上據胡家寨招集餘黨及亡命已五千餘人董旼以<lb/>
<pb n="KR4d0138_WYG_116-3a"/>
福建等路宣撫司為名招收接引曹成王方自辰沅州<lb/>
前來稱十餘萬人借使虚張人數亦須數萬而董旼欲<lb/>
以三百親兵彈壓恐無此理深慮賊情狡獪復有窺伺<lb/>
湖南二廣之意所以深欲得飛且來了此一事并其餘<lb/>
楊么之徒人數亦自不少措置一兩月稍見次第則移<lb/>
屯九江未晚今乃聽其憚行欺罔之辭不復覈實前命<lb/>
方行後命已改諸將欲自便者其誰不然某恐自此號<lb/>
令不行於將帥矣僭易及此皇恐皇恐<lb/>
<pb n="KR4d0138_WYG_116-3b"/>
岳飛一軍本司累具申奏祈告朝廷方䝉矜從今以飛<lb/>
片紙虚辭即行改命竊恐朝廷所以待大帥與武將者<lb/>
輕重不倫為有識者之所窺測若且下本司體究著實<lb/>
然後降㫖似為得體幸望洞察今飛若果已別降指揮<lb/>
不敢再三煩紊朝廷只乞依舊撥還韓京吳全二項軍<lb/>
馬庶幾目前且可支吾不然决難自立兼韓京吳全等<lb/>
以飛彊奪其人馬有隙皆不願從之抑使徃即復為盗<lb/>
無疑有乞囬避狀備録申宻院併望鈞慈本司見管兵<lb/>
<pb n="KR4d0138_WYG_116-4a"/>
二千餘人得韓京等軍可及萬人比元數闕少尚多敢<lb/>
冀垂念得差近上兵官如王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>之類一軍前來莫大之<lb/>
幸皇恐皇恐<lb/>
本路州縣連年遭盗賊殘破蹂踐之後又應辦大兵錢<lb/>
糧官司空匱悉科取於民間姦吏乗時裒歛民力重困<lb/>
又别無生財足用之道惟是前奏乞依江東安撫大使<lb/>
例撥錢囬易及今奏乞於𣙜貨務依廣東鈔鹽例入納<lb/>
鈔面錢般運廣西鹽赴本路出賣一使民不食貴鹽二<lb/>
<pb n="KR4d0138_WYG_116-4b"/>
可抑私販三收其贏餘可以飬兵不取於民而用度足<lb/>
皆於朝廷惠而不費又於鹽法竝無妨礙伏望相公力<lb/>
賜主張不勝幸甚<lb/>
本司人兵今年春冬衣賜竝未曽支請赤露襤褸如丐<lb/>
者然天氣漸寒深恐逃散者多本路軍衣素仰湖北今<lb/>
不復有無可擘畫去處累具申奏乞降指揮於吉州封<lb/>
樁絹内支二萬疋應副支遣敢望鈞慈速賜施行不勝<lb/>
幸甚廣西撥馬及許全委官收買一事併乞垂念<lb/>
<pb n="KR4d0138_WYG_116-5a"/>
巳作此書未遣人間使臣自行在還伏被教賜仰荷眷<lb/>
與之厚竊審鈞候一成康復下情感慰之至伏䝉垂諭<lb/>
存留岳飛本路出自鈞意非都督特進相公練逹邊事<lb/>
洞見機㑹何以及此今既復爾必有深不以為然者决<lb/>
難復囬若得撥還韓京吳錫吳全等軍馬貼助單弱之<lb/>
勢尚可支吾目前不然何以能立功望相公力賜施行<lb/>
不勝幸甚荆湖雖逺然手足之與腹心同為一體豈可<lb/>
遂置度外哉凢申陳事件具劄子拜陳敢冀留念<lb/>
<pb n="KR4d0138_WYG_116-5b"/>
　　與吕相公第八書別幅潭州<lb/>
某留衡陽兩旬彈壓曹成自徑路趨江西幸已出境錢<lb/>
粮之類皆本司䟎那應副斂不及民適馬友下潰兵二<lb/>
萬餘人自江西復入本路連破瀏陽醴陵衡山諸縣遣<lb/>
人招撫不肯聽伏焚掠四出人情惶駭某自衡陽移師<lb/>
衡山與其寨栅相去三十餘里夜遣兵將渡江晨扣巢<lb/>
穴賊衆初猶抗拒旣知勢力不敵遂束手自歸除放散<lb/>
老弱外得彊壯者六千餘人分𨽻諸將尚有三千餘人<lb/>
<pb n="KR4d0138_WYG_116-6a"/>
逺去打虜未還然盡得其老小已分兵招捕勢須聽從<lb/>
入境之初一舉幸勝皆鈞庇所及湘鄉安化間有一項<lb/>
五千餘人亦馬友之衆瀏陽有一項二千餘人乃韓世<lb/>
忠下統制官觧元管押去李宏劉忠之黨至岳陽潰散<lb/>
復此作過當次第遣兵措置將士功狀旦夕奏請望賜<lb/>
鈞念庻幾可以使人先此布懇惶恐惶恐<lb/>
本路盗賊除馬友李宏下潰散人兵外土賊有楊么雷<lb/>
進鄧裝彭友等數項内楊么最為劇寇擁衆數萬占據<lb/>
<pb n="KR4d0138_WYG_116-6b"/>
重湖綿亘千里為鼎澧潭岳數州之患憑恃險阻舟檝<lb/>
之利出没作過官軍罕得其便又以妖說惑衆愚民樂<lb/>
從其勢滋長雖已遣使臣齎勅牓黄旗招之决未肯聽<lb/>
從近得榜文數道詞語不遜尤甚非用兵討蕩其患未<lb/>
已議者謂冬深春初水涸之時正可進討須得水軍擣<lb/>
其寨栅逼令遵陸官軍乃有决勝之理水軍吳全元𨽻<lb/>
本司近隨岳飛徃江西見今端閑未有使喚去處敢望<lb/>
鈞慈特降指揮令吳全留老小於江西統率人兵赴本<lb/>
<pb n="KR4d0138_WYG_116-7a"/>
司使喚候討蕩楊么了畢却徃江西未晩機㑹不可失<lb/>
願賜裁處幸甚幸甚<lb/>
潭州累年為盗賊所據有權通判張掞與孔彦舟馬友<lb/>
交通挾賊之勢恣為不法權長沙令使臣林之問等為<lb/>
之牙爪科率錢米多入其家公然置買田宅書填官告<lb/>
出賣入已贓汙狼籍以鉅萬計莫敢誰何本路權攝官<lb/>
乗時據攘雖皆有情弊然此兩人為之冠捨而不治何<lb/>
以懲姦已行按發付之有司俟獄具即以奏聞其人猾<lb/>
<pb n="KR4d0138_WYG_116-7b"/>
甚且復多金深慮有為之地者伏望特進相公特賜照<lb/>
察候案上取㫖重與行遣庶幾為姦贓吏之戒不勝幸<lb/>
甚冐昧惶恐<lb/>
潭州自為金人焚蕩之後孔彦舟馬友李宏相繼占據<lb/>
殘破尤甚官府廨舍倉庫營房率皆無有城壁摧毁樓<lb/>
櫓一空皆須旋行葺治錢糧闕乏目前養兵猶懼不給<lb/>
民力困弊又難科須而城壁營房倉庫廨舍皆不可緩<lb/>
者輒具奏聞乞降祠部紫衣師號變轉修造假以時月<lb/>
<pb n="KR4d0138_WYG_116-8a"/>
庶幾漸見次第敢望鈞慈特賜應副莫大之幸<lb/>
鼎州程昌禹累年捍禦盗賊頗為宣力近見邸報方為<lb/>
朝廷所知然窘急已甚誠難支吾本司已逐急䟎那三<lb/>
萬緡濟其闕乏此外非力所及敢望自朝廷特與應副<lb/>
幸甚澧辰沅靖州去鄂渚極逺道途又為楊么梗塞不<lb/>
通如䝉指揮令提舉兵馬盗賊公事聽其就近節制責<lb/>
以平賊實為便利併乞鈞察<lb/>
某憂患之餘與世寡合不當復出徒荷相公照知之厚<lb/>
<pb n="KR4d0138_WYG_116-8b"/>
推挽之力黽勉來此以衰病迂愚之資當數路兵力之<lb/>
寄决難勝任第以乍到未敢遽然有請止俟過防秋盗<lb/>
賊稍息即丐閑散以從素志素䝉亮察敢布腹心伏幸<lb/>
矜念<lb/>
本路錢糧匱乏全仰漕臣措置應副侯懋去此幾年黄<lb/>
敦書猶未至聞以母老丐宫祠已得請尚未見報孟參<lb/>
政昨在本路差左朝散郎新提舉廣西左右兩江洞公<lb/>
事趙志之權其人實有心計通於財賦敢望鈞慈特賜<lb/>
<pb n="KR4d0138_WYG_116-9a"/>
陶鑄替黄敦書改差闕巳差下范潩却令改替志之庶<lb/>
幾仗其材力可以倚辦恊濟國事不勝幸甚伏幸垂念<lb/>
干冐惶恐<lb/>
　　與吕相公第九書别幅<lb/>
月初遣使臣修記室之問竊計已塵鈞覧專人至特䝉<lb/>
教賜仰荷眷予之厚伏承誨諭早到長沙尤佩至意某<lb/>
八九月之交少留衡陽彈壓曹成出境即趨衡山親遣<lb/>
兵將招降歩諒下潰兵事畢遂入長沙交割將兩月矣<lb/>
<pb n="KR4d0138_WYG_116-9b"/>
諸處作過人兵收拾殆盡羣盗稍息民漸歸業皆自庇<lb/>
休之賜豈不知幸引領門牆第深依仰之至<lb/>
某近者輒以衰病不堪閫寄仰凟鈞聽復丐宫祠必䝉<lb/>
矜亮曲賜陶鑄重念某憂患異於他人誣謗至今未息<lb/>
實不可任軍旅之事徒荷相公推挽之力誨諭鄭重不<lb/>
敢不行冐暑逺渉中涂得疾恐復有避事之嫌未敢遽<lb/>
請今扶持到本路已幸累月頼朝廷威徳盗賊漸息歸<lb/>
民稍安北方無警急之報可以乞身養疴林藪敢望相<lb/>
<pb n="KR4d0138_WYG_116-10a"/>
公終始其賜保全晚節使進退之際粗有可觀不為世<lb/>
所指議莫大之幸恃眷照敢布腹心惶恐無地<lb/>
　　與吕相公第十書别幅<lb/>
比遣使臣上狀伏計巳塵聽覧被受尚書省劄子罷宣<lb/>
撫使荆湖南北廣南東西各歸逐路帥司已遵依施行<lb/>
綿力薄材得釋四路重寄實自鈞庇豈勝感幸第元降<lb/>
指揮荆廣宣撫司係依相公昨任江東安撫大使畫一<lb/>
則例辟置官吏差撥兵將支用錢糧之數今既罷宣司<lb/>
<pb n="KR4d0138_WYG_116-10b"/>
止充安撫未審官吏兵將錢糧合如何措置除巳逐急<lb/>
改正司名一面節次具奏聽候朝廷指揮外伏望鈞慈<lb/>
早賜詳酌降下使有所遵守幸甚<lb/>
荆廣宣撫司昨得指揮差兵二萬人節次䝉朝廷撥到<lb/>
一萬餘人自至湖南招降歩諒安鎮王進等兵揀擇彊<lb/>
壯分𨽻諸將巳及二萬之數上流重地此屯二萬固不<lb/>
為多然非藉二廣通融應副而以一路殘破州縣財賦<lb/>
養之决至闕乏今宣司既罷見在兵將未奉朝廷指揮<lb/>
<pb n="KR4d0138_WYG_116-11a"/>
如或存留本路彈壓恐須减撥别承差使庶幾錢糧不<lb/>
至窘急已具申明更望鈞慈特賜裁處不勝幸甚<lb/>
本路作過潰兵多係曹成馬友下人某自到湖外九月<lb/>
間在衡陽彈壓曹成出境既而移師衡山親遣兵將招<lb/>
降到馬友下歩諒安鎭等并老小二萬餘人十月初次<lb/>
長沙即遣兵討七星寨王進王俊等招降到王進三千<lb/>
人王俊以二千人逸去侵犯邵州再遣統制官吳錫討<lb/>
捕殺獲千餘人餘黨悉降目今境内作過潰兵竝巳静<lb/>
<pb n="KR4d0138_WYG_116-11b"/>
盡一路幸爾寜帖皆自鈞庇所及見報朝廷差姚舜明<lb/>
侍郎湖南招收盗賊不知何謂然姚侍郎練逹軍事雅<lb/>
有帥才某見以衰病具奏復丐宫祠如䝉鈞慈即以代<lb/>
某使早得脫此莫大之幸不然鼎州程昌禹亦其人也<lb/>
仰恃眷照輒敢冐昧惶恐無地<lb/>
前書輒布懇悃仰瀆鈞聽素荷照知必䝉垂念巳兩具<lb/>
奏聞復丐宫祠以養衰疾今再以劄子浼呈得早賜陶<lb/>
鑄不勝幸甚重惟誤恩之初䝉喻以朝受命夕引道之<lb/>
<pb n="KR4d0138_WYG_116-12a"/>
義不敢辭難力疾此來今幸頼朝廷威徳盗賊敉寜此<lb/>
方無警急之報可以乞身進退之節始終其賜實有望<lb/>
於左右也干冒皇恐之至<lb/>
宣司之罷不為細故兩奉教墨皆不及之不知何謂第<lb/>
深惶恐䝉諭孟參嘗論湖南北事不縁此否某素辱孟<lb/>
參相照但近因朝廷分撥兵將樁留錢糧不免移文促<lb/>
之又過吉州日韓球并守倅不肯應副錢糧嘗勾决人<lb/>
吏造言譖愬聞孟參亦頗云云前書巳嘗縷布正恐造<lb/>
<pb n="KR4d0138_WYG_116-12b"/>
膝之間有所議論敢望鈞慈洞照特賜辨明不勝幸甚<lb/>
恃厚眷輒敢及此悚息之至<lb/>
總戎之難相公之所諳練今聚兵二萬太半皆招降新<lb/>
附之人一旦改司事權盡去錢糧闕乏將士解體官屬<lb/>
悉罷獨留一衰病書生不知使之何以彈壓萬一少有<lb/>
變故區區一身不敢自愛但恐有誤國事上累相公推<lb/>
挽之力此所以夙夜震懼而不遑也敢望鈞慈矜憐特<lb/>
為敷奏俾從所請早得罷免佩荷厚徳何有窮巳異時<lb/>
<pb n="KR4d0138_WYG_116-13a"/>
有所驅䇿所不敢辭伏冀垂念<lb/>
某賜書竊審動静下情感慰之至伏蒙垂諭津置糧米<lb/>
二千碩至鼎州應副徽猷一行人兵已令益陽縣樁辦<lb/>
自益陽至鼎纔三程可以搬運伏恐鈞悉某自到本路<lb/>
以鼎州闕乏輟銀萬兩米萬碩助之近聞有㫖以益陽<lb/>
財賦撥與鼎州長沙諸邑類皆殘破目下養兵旣無二<lb/>
廣之助又失益陽决致窮迫已具申陳敢望裁察防江<lb/>
有僃北邊無警皆自相公威德所及更冀益究遠圖以<lb/>
<pb n="KR4d0138_WYG_116-13b"/>
副中外之望<lb/>
　　與呂相公第十一書别幅<lb/>
近遣使臣累修記室之問竊計一一塵浼鈞覽歲籥將<lb/>
終江北無警中外晏然帷幄所衡宗社允賴天下幸甚<lb/>
更望上體眷注精調鼎茵益究逺圖茂對光寵以副具<lb/>
瞻不勝願頌<lb/>
近承宻院劄子催督招捕盜賊某自到本路夙夜究心<lb/>
措置仰賴朝廷威德及將士之力前後七捷除殺獲外<lb/>
<pb n="KR4d0138_WYG_116-14a"/>
招降到三萬餘人揀汰老弱放散驅虜得彊壯幾萬人<lb/>
分𨽻諸將此曹皆東北無所歸之人縱之使去又復為<lb/>
盜已刺手背團結與舊兵同為隊伍逐日訓練假以時<lb/>
月當皆為精兵矣目前境内幸已肅清維楊么據重湖<lb/>
之險在鼎岳間彭友鄧裝巢穴郴䖍境上馬友劉忠潰<lb/>
兵尚有往來出没袁吉界者須鄰路㑹合乃可討捕已<lb/>
逐一具申禀伏幸鈞照<lb/>
湖湘間累年為羣寇所擾困於科敷民多流徙邇來盜<lb/>
<pb n="KR4d0138_WYG_116-14b"/>
賊稍息别無重斂已漸歸業田疇悉已耕墾道傍有起<lb/>
屋而居者涵養年嵗間可望復舊第控制上流重地不<lb/>
可闕兵養贍兵將錢糧為急恐須上煩朝廷經度耳取<lb/>
過目前何所不可如欲真為控制之計恐非如此所能<lb/>
辦也某早晚去此更望相公深留鈞念幸甚幸甚<lb/>
某前書輙布懇悃仰干鈞聽欲復丐宮祠以便衰疾荷<lb/>
眷照之厚必䝉矜從然尚未被命尤竊震恐日來所苦<lb/>
加劇以見總軍馬不敢在告將理勉强治事實難支吾<lb/>
<pb n="KR4d0138_WYG_116-15a"/>
深虞有誤國事為相公推挽之累輒再具劄子拜呈敢<lb/>
望鈞慈特為敷奏早賜陶鑄不勝幸甚冐昧惶恐<lb/>
某孤拙之跡憂患異於他人此相公所知昨者誤恩付<lb/>
以湖廣重寄惶懼不敢當蒙上遣使趣行不容遜避又<lb/>
承相公誨諭再三故力疾就職旣到本路羣寇滿野未<lb/>
敢遽有所請今幸半年間招捕盜賊漸已静盡可以乞<lb/>
身故敢冒昧伏望鈞慈曲賜矜從如已差下人亦告指<lb/>
揮催促前來使衰病早得脫此佩荷厚德何有窮已竊<lb/>
<pb n="KR4d0138_WYG_116-15b"/>
冀垂念<lb/>
輒有少懇干冒鈞聽荆廣宣撫司昨辟陳公輔充參謀<lb/>
官梁澤民充參議官已隨司罷訖旣誤其逺來又失舊<lb/>
任殊用自愧敢望陶鑄公輔依舊宮祠澤民以本等差<lb/>
遣照劄得付下不勝幸甚劄子謹拜呈伏冀矜念<lb/>
　　與呂相公第十二書别幅<hi>正月二十三日</hi>
某屢布誠悃仰干鈞聽欲復丐宮祠退歸山林以養疾<lb/>
衰章上已久至今未聞成命第深震悚顧孤拙之跡素<lb/>
<pb n="KR4d0138_WYG_116-16a"/>
荷知照諒䝉保全使得盡進退之義更望曲賜垂念不<lb/>
勝幸甚<lb/>
本路盗賊仰頼朝廷威徳招捕悉已盡静惟江西袁吉<lb/>
接界尚有數項潰兵出没作過巳分遣兵將屯駐瀏陽<lb/>
醴陵攸縣茶陵諸邑及檄江西亦屯兵於萍鄉萬載永<lb/>
新等縣庶幾表裏易為招捕管内州縣流移之民漸巳<lb/>
歸業野外田疇耕墾殆徧今嵗如得一稔瘡痍有可瘳<lb/>
之理此皆相公經綸調燮之效逺方幸甚更望益勵壯<lb/>
<pb n="KR4d0138_WYG_116-16b"/>
猷振起中興之業以福天下區區願頌<lb/>
近被㫖令節制劉洪道解潛程昌禹所遣軍馬㑹合討<lb/>
楊么巳檄諸路及遣本司統制官吳錫等由陸塗破其<lb/>
蓮塘數寨俘獲頗衆程昌禹所遣杜湛亦屢㨗第劉解<lb/>
相去稍逺恐未必能如期約見剏造戰艦漸成次第所<lb/>
乏者水軍耳伏䝉垂誨許差崔増一軍前來仰荷留念<lb/>
春水漸生二三月間正可深入討蕩過此恐散漫難制<lb/>
敢望指揮早與發遣不勝幸甚某雖朝夕去此本路利<lb/>
<pb n="KR4d0138_WYG_116-17a"/>
害所係不細故敢浼聞伏幸矜察<lb/>
近得指揮就廣西起發軍馬同討武岡徭賊朝廷措置<lb/>
誠為盡善廣西軍馬既到本路竊恐亦合依鼎鄂荆南<lb/>
例權聽本司節制具狀申禀敢望早賜行下不勝幸甚<lb/>
　　與吕相公第十三書别幅<hi>二月十九日</hi>
竊見邸報以言者論列有㫖特差宫祠不勝震懼重念<lb/>
某憂患餘生罪釁深重招致人言不敢自明上恩寛覆<lb/>
未遽竄殛止處之閑地仰戴天地之徳第深感涕自非<lb/>
<pb n="KR4d0138_WYG_116-17b"/>
都督特進僕射相公矜憐有素曲賜保全何以得此慙<lb/>
荷之情無以為喻祗俟折彦質到交割訖退歸山林杜<lb/>
門屛跡省念愆咎伏望鈞慈更賜照察惶懼愧汗不知<lb/>
所云<lb/>
某待罪湖湘踰半年矣常懼顛覆上誤國事今者䝉恩<lb/>
得釋重寄慙荷何言所有自到本路招捕作過潰兵盜賊<lb/>
頭項人數及見管軍馬錢物數目開具奏聞并申樞宻<lb/>
院敢望鈞慈特賜照察不勝幸甚<lb/>
<pb n="KR4d0138_WYG_116-18a"/>
昨者招捕到歩諒翟忠安鎮王進王俊等作過數頭項<lb/>
潰兵輒以功狀上之朝廷顧某雖以罪罷而將士之功<lb/>
不當使緣某而廢敢望鈞慈矜念特與將士推恩庶幾<lb/>
有所激勸不勝幸甚所有後來節次招捕立功人乞降<lb/>
指揮折彦質次第保奏冒昧鈞聽惶恐無地<lb/>
湖南諸頭項潰兵招捕悉已静盡惟北有楊么而武岡<lb/>
徭人出沒作過勢頗猖獗雖隨宜措置旋創戰艦水軍<lb/>
及分遣兵將前去應接深慮占據險阻未易掃蕩此二<lb/>
<pb n="KR4d0138_WYG_116-18b"/>
事更望朝廷留意一路幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百十六<lb/>
</p>
<p>
</p>
  </div>
</body>
</text>
</TEI>
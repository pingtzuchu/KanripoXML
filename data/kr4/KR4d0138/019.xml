<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻十九</head>
    <p>
<pb n="KR4d0138_WYG_019-1a"/>
欽定四庫全書<lb/>
　梁谿集巻十九　　　　　　宋　李綱　撰<lb/>
　　詩十五<hi>在湖外作三十六首</hi>
　　　五哀<hi>并序</hi>　　　　　黄陵廟<lb/>
　　　望九疑　　　　　　望洞庭十首<lb/>
　　　促織　　　　　　　秋風二首次子美韻<lb/>
　　　次韻艾宣畫四首　　西風竹<lb/>
　　　畫草蟲八物　　　　讀二疏傳<lb/>
<pb n="KR4d0138_WYG_019-1b"/>
　　　著迂論有感　　　　建炎行<hi>并序</hi>
　　五哀詩<hi>并序</hi>
湖湘間多古騷人逐客才士之所居故其景物淒涼氣<lb/>
俗感慨有古之遺風余來武昌慨然懷古作五詩以哀<lb/>
之<lb/>
　　楚三閭大夫屈原<lb/>
楚懷聽秦誑身作咸陽鬼當時屈原争坐困椒蘭毁襄<lb/>
王復不悟逺作江南徙行吟沅湘間形槁顔色悴著書<lb/>
<pb n="KR4d0138_WYG_019-2a"/>
稱離騷風雅齊厥理鴟鴞况小人鸞鳳喻君子眷眷不<lb/>
忘君一篇三致意紉蘭採杜若冠佩空自偉舉世混濁<lb/>
中誰與同樂此忠臣㑹遇難千古共一軌人情疎骾亮<lb/>
物能使軟美存亡反覆間悔及良晚矣嗟嗟屈子心芳<lb/>
潔疇與比日月可争光塵垢安能滓聊從太史卜肯逐<lb/>
漁父醉甘葬魚腹中懷沙汨羅水千秋身後名芬馥同<lb/>
茝芷夫豈椒蘭徒據勢長不死<lb/>
　　漢梁王太傅賈誼<lb/>
<pb n="KR4d0138_WYG_019-2b"/>
賈生公輔器弱冠遊漢廷髙論帝王畧妙極理亂情出<lb/>
意對詔令驚倒諸老生從容畫籌策籍籍飛英聲是時<lb/>
漢初定頗雜秦覇稱力還治古制物物與正名改朔易<lb/>
服色庶㡬禮樂興儀章悉草具輿議當公卿豈知絳灌<lb/>
徒譖毁如建瓴天子疎不用謫去長沙城翩然渡湘水<lb/>
投書弔屈平棄鼎寳康瓠鈆刀鈍青萍㣲言豈悼屈聊<lb/>
復以自評長沙地卑濕安得夀且寧及觀鵩鳥賦頗覺<lb/>
生死輕晚奉宣室對夜半前席聽文帝豈易遇所言畧<lb/>
<pb n="KR4d0138_WYG_019-3a"/>
施行雖不位卿相儒者良已榮梁王墜馬死泣涕亦傷<lb/>
生受任乃如此孤忠本精誠柰何君臣義澆薄返不明<lb/>
緬懷古人心使我氣拂膺<lb/>
　　漢處士禰衡<lb/>
禰生抱逸韻乃是古之狂負才頗傲物齒少氣方剛懷<lb/>
刺遊許下漫滅竟摧藏肯從屠沽兒借面與弔䘮偉㢤<lb/>
孔文舉國寳借路傍上書薦一鶚欲使觀翺翔振翼雲<lb/>
漢間永垂虹蜺光飛兔與腰褭滅沒不可望觀其慰辭<lb/>
<pb n="KR4d0138_WYG_019-3b"/>
薦器識豈易量平生輕魏祖縱口成否臧召令為鼓吏<lb/>
閱試當改装蹀𨄌初散步摻撾作漁陽聲節既悲壯容<lb/>
態隨低昻岑牟與單絞裸袒易故裳卻來坐軍門畫地<lb/>
聲琅琅曹瞞㸃如飛嗜殺猶虎狼縮手不敢動送與劉<lb/>
及黄娛賔賦鸚鵡節奏陵笙簧援筆不加㸃粲然已成<lb/>
章髙才竟為累蘭麝空餘香至今鸚鵡洲葭葦秋蒼蒼<lb/>
醜哉殺士名千古不可忘<lb/>
　　唐中書令禇遂良<lb/>
<pb n="KR4d0138_WYG_019-4a"/>
貞觀萃羣英實為太平基禇公初侍書遂以骾亮知諌<lb/>
疏屢獻納對揚竭論思翩如丹山鳳來為簫韶儀飛鳥<lb/>
自依人此言巳堪嗤更云譖劉洎厥理尤足疑賢者雖<lb/>
巳矣可以此心推薫蕕難共器梟鸞不同棲故令敬宗<lb/>
輩汙染成瑕疵我觀永徽間武氏盗政機禍端始牀第<lb/>
㡬使國祚移當時河南公力諍伏丹墀頓首願還笏正<lb/>
身田里歸義氣動人主囬天初庻㡬鄙㢤英公勣一言<lb/>
遂成非坐令牝鷄晨啄䘮靡有遺元勲顧命老逺竄湘<lb/>
<pb n="KR4d0138_WYG_019-4b"/>
江湄茫然不復召詎憶抱頸時卑濕所不堪須髪盡成<lb/>
絲至今潭府帖志士生長悲<lb/>
　　唐工部員外郎杜甫<lb/>
子美以詩鳴今古無對手當時謫仙人長句頗先後精<lb/>
深律切處故自非其偶而况郊島徒何敢窺户牖有如<lb/>
登岱宗衆山皆培塿又如觀武庫劔㦸靡不有髙辭嫓<lb/>
丘墳古意篆蝌蚪蒼蒼雪中松濯濯風前栁雲煙紛巻<lb/>
舒雷電劃奔走澹然衆態俱沾丐隨所取平生忠義心<lb/>
<pb n="KR4d0138_WYG_019-5a"/>
多向詩中剖憂國與愛君誦說不離口飢寒窘衣食容<lb/>
貌村野叟自以稷契期此理人勝不中興作諫臣戎馬<lb/>
方踐蹂上疏救房琯亦足知素守一跌不復振造物意<lb/>
豈茍欲使窮吟哦専志如矇瞍辛苦盗賊中妻子或顛<lb/>
仆布衾冷似鐡晨爨乏升斗冐雪斸黄精呼兒理魚笱<lb/>
蕭條秦隴間不廢詩千首依嚴遂入蜀幕府備賔友草<lb/>
堂浣花溪頗復事南畝亂離又飄泊纍若喪家狗雲安<lb/>
麴米春巫峽風土陋扁舟下瞿唐留滯湖湘久家事竟<lb/>
<pb n="KR4d0138_WYG_019-5b"/>
何成丹訣空繫肘淒涼耒陽縣醉死竟坐酒雖煩㣲之<lb/>
銘不返鄠杜柩誰將樽中渌一酹泉下朽詩篇埀琳琅<lb/>
長作蛟龍吼<lb/>
　　黄陵廟<lb/>
湘妃廟貌枕江湄不見當年鼓瑟時玉佩風搖雲冉冉<lb/>
翠帷煙濕草離離淒涼清淚留班竹寂寞深林叫子規<lb/>
斷簡遺編杳難考無人為立退之碑<lb/>
　　望九疑<lb/>
<pb n="KR4d0138_WYG_019-6a"/>
洞庭渺漭蘆葦秋九疑聫綿煙靄浮重瞳一去不復返<lb/>
蒼梧雲物空疑愁兩階干羽久寂寞千古夷夏相仇讎<lb/>
安得埀衣轉琴軫薫風為解吾民憂<lb/>
　　去嵗道巴陵登岳陽樓以望洞庭真天下之壯觀<lb/>
　　　也因誦孟浩然氣蒸雲夢澤波撼岳陽城之句<lb/>
　　　追古今絶唱用以為韻賦詩十篇<lb/>
登樓窺洞庭滄波渺無際波間起飛龍慘澹帶雲氣雲<lb/>
雷倐變滅天水共澄霽矯首望君山鏡面青螺髻<lb/>
<pb n="KR4d0138_WYG_019-6b"/>
地枕江湖闊秋來多鬰蒸山城少見日霧雨長冥冥今<lb/>
夕定何夕月華風露清於此興不淺欄干聊復憑<lb/>
秋色到極浦層空靄行雲長劔撫玉珥欲降雲中君桂<lb/>
旗澹偃蹇風馭何繽紛淹留豈予願沐浴空蘭薫<lb/>
此身墮江湖恍若在清夢夢中亦何為思古亦長慟心<lb/>
馳闗塞逺目與飛鴻送賈客不知愁淒然笛三弄<lb/>
江湖渺無涯悵然懷震澤地分吳楚逺天共雲水白鱸<lb/>
魚正堪膾蟹螯亦可擘何日歸去來秋風思遷客<lb/>
<pb n="KR4d0138_WYG_019-7a"/>
西風木葉脫洞庭水層波蘋芷滿洲渚有懷憂思多眇<lb/>
眇帝子愁欲降山之阿蘭蒸奠桂酒浩唱聞九歌<lb/>
湖光如鏡平風雨一揺蕩蜿蜒舞翠蛟洶湧疊銀浪㠶<lb/>
檣走陣馬勢出霄漢上吾生幸可惜何事魚腹葬<lb/>
濯足洞庭波秋髙翠增岳美人渺何在使我懷抱惡悠<lb/>
悠江湖深坐阻闗山邈採蘭亦寄之終朝不盈握<lb/>
重湖望不極秋色藹殘陽洲渚雲沙白菰蒲霜葉黄飛<lb/>
㠶適沅澧廽鴈過瀟湘楚客經行處依然蘭芷香<lb/>
<pb n="KR4d0138_WYG_019-7b"/>
江湖秋日暮逺客若為情宿舸沙邉䌫征鴻雲外聲星<lb/>
河搖倒景鼓角起江城去國同王粲登臨百感生<lb/>
　　促織<lb/>
促織哀吟不自勞草根牀下夜蕭騷我為逐客宜無寐<lb/>
何事齁齁至日髙<lb/>
　　秋風二首次子美韻<lb/>
秋風淅淅吹南山胡騎憑陵窺漢闗金輿玉輦幸沙漠<lb/>
兩載于今猶未還中原道路盡豺虎擇肉漸覺來荆蠻<lb/>
<pb n="KR4d0138_WYG_019-8a"/>
運籌帷幄策安在毋事推注移文間<lb/>
秋風淅淅吹客衣日光奄奄寖已微自我行吟楚澤畔<lb/>
三月不通家問稀清霜冷落嵗將暮僕御借問何時歸<lb/>
我今萍梗任飄泊懷土却悟從來非<lb/>
　　次韻艾宣畫四首<lb/>
　　　竹鶴<lb/>
磊落胎仙誰最宜此君節操凛霜威琴心試與彈三疊<lb/>
從㸔婆娑舞羽衣<lb/>
<pb n="KR4d0138_WYG_019-8b"/>
　　　黄精鹿<lb/>
黄精苗盛雪初融疊疊峯巒紫翠重巖前雙鹿卧底事<lb/>
秪應眷日長新茸<lb/>
　　　杏花白鷼<lb/>
春入羣芳此最妍露枝煙蘂褭成團不知閑客來何處<lb/>
獨傍花枝仔細㸔<lb/>
　　　蓮龜<lb/>
紅粧翠蓋曉參差水面浮游有戯龜誰道千年解巢葉<lb/>
<pb n="KR4d0138_WYG_019-9a"/>
也知曳尾巳多時<lb/>
　　西風行<lb/>
西風隕髙梧秋暑退殘熱豈不欣㣲凉寤歎驚急節嵗<lb/>
華聿云暮露氣繁霜結干戈随凝隂敵騎壯勝鐡邉防<lb/>
久凋殘河洛據戎羯中原無長城何以限逸越傳聞今<lb/>
年春闗輔巳蹀血强兵健馬區乘間肆陵蔑况兹柔脆<lb/>
鄉豈復勞齕齧江漢非不深天險為人設要害無重兵<lb/>
一葦自可絶恬然不為備廟筭豈有說翠華果何從大<lb/>
<pb n="KR4d0138_WYG_019-9b"/>
計宜早决緬懷沙漠寒矯首望漢月杳無鴻鴈來寧不<lb/>
野䑕掘何時金鳳輦復返蒼龍闕羣生有安堵國恥稍<lb/>
一雪努力肉食謀傍觀心已折<lb/>
　　畫草蟲八物<lb/>
　　　蚊<lb/>
所志惟一飽聚聲如雷車秋來腹長飢撲撲喙作花<lb/>
　　　蠅<lb/>
情態真可憎畫成因誤墨薨薨亂雞鳴慘慘變白黑<lb/>
<pb n="KR4d0138_WYG_019-10a"/>
　　　蜂<lb/>
杪忽腰如壺聨綿窠若屋毋輕懷袖間防此蠆尾毒<lb/>
　　　蝶<lb/>
粉翅揺春暉翩翾自來往勿貪花草香觸此飢蛛網<lb/>
　　　螳螂<lb/>
飄飄緑衣郎怒臂欲當轍君王求勇士嘉爾能仗節<lb/>
　　　蜻蜓<lb/>
雙睛碧珠瑩四翅青羅薄但知逐飛蚊不復顧黄雀<lb/>
<pb n="KR4d0138_WYG_019-10b"/>
　　　蟪蛅<lb/>
戚戚鳴嵗暮不知有春秋肯信鯤與鵬同作逍遥遊<lb/>
　　　絡緯<lb/>
露下草根冷戞然長悲鳴誰知兩股間能作無窮聲<lb/>
　　讀二疏傳<lb/>
都門供張設祖道冠蓋如雲聲浩浩送車百兩知為誰<lb/>
太傅少傅同歸老道傍觀者為泣下賢哉大夫能自保<lb/>
酒酣禮畢辭决去脫若林泉放魚鳥當時宣帝重法律<lb/>
<pb n="KR4d0138_WYG_019-11a"/>
視遇公卿同𨽻皁楊惲所坐秪語言趙韓之誅亦草草<lb/>
故令二傅動歸心未必筋骸果衰稿父子相隨出漢闗<lb/>
歸來自覺故鄉好黄金散盡宴親賔日治酒殽供灑掃<lb/>
肯將田宅遺子孫清白傳家最堪寳寂寥千載想風流<lb/>
知止不辱何其早<lb/>
　　著迂論有感<lb/>
長笑梁谿翁平生有餘拙於今欲行古無乃亦癡絶施<lb/>
之廊廟間放步足巳跌下帷更潛思又復廣陳說從來<lb/>
<pb n="KR4d0138_WYG_019-11b"/>
坐言語得謗今未歇曽不少創懲譊譊秪强聒惟堪覆<lb/>
醬瓿詎足議往轍掉頭謂不然此理君未察立言與行<lb/>
事垂世初不别身窮言乃彰貽範有前哲周文拘羑里<lb/>
易象乃成列仲尼道不行褒貶代賞罰屈原困椒蘭澤<lb/>
畔採薇蕨離騷體風雅光可争日月虞卿罷趙相梁魏<lb/>
頗屑屑世亦傳春秋端為窮愁設聖賢垂簡編往往因<lb/>
憤發避謗不著書陸子良巳黠區區禍福間何足議宏<lb/>
逹泛覽古人心一一可坐閲大略觀規模㣲情析毫髪<lb/>
<pb n="KR4d0138_WYG_019-12a"/>
幽光發干將潛慝戮饕餮會有知我人玩味為擊節安<lb/>
知千載後觀樂無季札豈能繼潛夫粗可倣荀恱子雲<lb/>
方草𤣥解嘲何可缺<lb/>
　　建炎行<hi>并序</hi>
余去嵗夏初自長沙聞尹京之命率義旅入援王室次<lb/>
繁昌得元帥府檄審冦破都城二聖北遷號慟幾絕至<lb/>
當塗見赦書上登寳位且喜且悲意欲一到行在覲新<lb/>
天子道胷中所欲言者即丐歸田里此其志也行次淮<lb/>
<pb n="KR4d0138_WYG_019-12b"/>
楚間忽聞已告廷除拜荷特逹之知感極而泣以六月<lb/>
朔抵南都有㫖執政出迓賜燕於金果園具奏丐免即<lb/>
入城是晚召對内殿叙陳國家禍故上嗣位慰天人之<lb/>
望泣謝首被選用顧材力不堪弗敢當乞遴擇足以副<lb/>
公議者上慰勞久之即遣御樂押赴都堂治事翌日再<lb/>
對復力辭三上章表皆優答不允是時偽楚張邦昌以<lb/>
太保同安郡王領三省事五日一㑹都堂即建言邦昌<lb/>
僭竊不宜與政臣不可與同列凡受偽命者皆宜正其<lb/>
<pb n="KR4d0138_WYG_019-13a"/>
罪以為臣子之戒具奏十事皆當時急務度能從乃敢<lb/>
受命有㫖付三省施行又與執政廷辨至泣拜以辭上<lb/>
感動始罷謫邦昌與受偽命者翌日乃受告因為上規<lb/>
畫所以捍禦金冦奉迎鑾輿之䇿且謂河北河東國家<lb/>
之屏蔽雖頗為冦所䧟沒然其兵民戴宋之心堅甚朝<lb/>
廷不議救援使人力屈而附賊為患非細於是薦張所<lb/>
招撫河北傅亮經制河東二人者皆有将帥材具甲兵<lb/>
錢粮而遣之又請車駕一至京師見宗廟慰都人之心<lb/>
<pb n="KR4d0138_WYG_019-13b"/>
度未可居則廵幸南陽駐蹕示不棄中原而西通關陜<lb/>
可起兵馬東通江淮可運糧餉南通嶺蜀可取貨財北<lb/>
援三郡兩河與賊争利天下形勢莫便於此有㫖遣使<lb/>
經畫又勸上益募兵買馬繕器仗修軍政擇將帥置帥<lb/>
府要郡以經畧天下是時劇賊李昱擾山東杜用起淮<lb/>
南李孝忠亂襄皆遣將討平之其餘降者十餘萬皆分<lb/>
𨽻諸將使渡河討賊纔兩月間威令稍振竊以奉令承<lb/>
教可幸無罪中興之功庶㡬可成不意同列者害之隂<lb/>
<pb n="KR4d0138_WYG_019-14a"/>
以廵幸東南為安動上意八月五日告廷遷左僕射既<lb/>
命二相矣於是顯沮張所而罷傅亮連數日争之不可<lb/>
得則丐罷政奏上以謂方朝廷艱難不敢充位備員以<lb/>
虚負天下之責章三上再押入一對後殿力求去上度<lb/>
不可留乃除觀文殿大學士提舉杭州洞霄宫泛舟東<lb/>
歸已而言者交章詆在相位施設不當且誣以傾家貲<lb/>
犒叛卒聞者駭愕賴天子睿明有以察其不然姑禠職<lb/>
俾以宫祠居武昌聞命即上道適瀕江盗賊擾攘間闗<lb/>
<pb n="KR4d0138_WYG_019-14b"/>
道路踰半年始逹湖外追思前事恍如夢寐而連年奔<lb/>
走繚絡萬里初不知其所以然夫出處去就大臣常事<lb/>
不足道也然金人今春果擾闗輔蹂踐京東西河北兵<lb/>
民叛為盗賊皆如所料鑾輿逺幸未有可還之期翠華<lb/>
飄泊未有定居之所生民未休息中國未乂安此臣子<lb/>
之所夙夜痛悼而寒心者也噫天實為之謂之何哉掇<lb/>
取出處去就大概賦詩百二十韻目之曰建炎行覽者<lb/>
庻有感云<lb/>
<pb n="KR4d0138_WYG_019-15a"/>
金人初犯闕太嵗在丙午殊恩擢樞廷愧乏涓埃補兩<lb/>
河未奠枕杖鉞出宣撫乞身縁謗讒竄謫旅湘溆明年<lb/>
丁未夏被命尹天府頗聞環京畿四面盡豺虎金湯雖<lb/>
可恃憂在人不禦見危思致命入援裒義旅旌麾亘江<lb/>
湄畏景觸隆暑忽傳元帥檄果有城破語鑾輿幸沙漠<lb/>
妃后辭禁籞皇孫與帝子取索及稚乳禮文包旂裳樂<lb/>
器載筍簴金繒罄公私技巧到機杼空餘宗廟存無復<lb/>
薦簋簠凄凉蒼龍闕寂寞玉華廡疇能供衘粟誰與獻<lb/>
<pb n="KR4d0138_WYG_019-15b"/>
肥羜無從執羈靮安得生翅羽號慟絶復蘇灑淚作翻<lb/>
雨繼聞宣赦書寳位居九五神明有依歸率土盡呼舞<lb/>
皆言湯武姿勇智天所與向來使賊營英氣讋驕虜建<lb/>
牙出危城帝命纉鴻緒不然艱難中何以脫䝟貐兹讎<lb/>
不戴天兄弟及父母嘗膽思報吳枕戈懲在莒齊侯何<lb/>
足稱句踐不湏數周漢獲再興宣光定神武願言覲行<lb/>
在玉色親黻黼丹誠遂披陳秘䇿得宣吐謀身雖拙計<lb/>
許國心獨苦片言儻有合丐骨歸壠畝飛㠶過金陵鼓<lb/>
<pb n="KR4d0138_WYG_019-16a"/>
柂適淮浦遥傳告大廷命相比申甫顧兹斗筲器何以<lb/>
動堯禹深惟特逹知感慨激肺腑如何日月光可以螢<lb/>
爝助舍舟行汴堤驅車赴延佇傷心兵火餘民物亦凋<lb/>
痩中使乘馹來茶藥寵賜予拜恩丘山重坐使瘵癘愈<lb/>
行行近南都戈甲震金鼓將佐迎路傍往往多舊部冠<lb/>
蓋如雲屯賜燕金果圃謝免徑造朝淚落濕殿礎初稱<lb/>
宗社危天地同憤怒次陳國多難實啓中興主末言樗<lb/>
散材初不堪梁柱鼎顛將覆餗棟橈必傾宇況兹扶顛<lb/>
<pb n="KR4d0138_WYG_019-16b"/>
危正賴肱與股大舜舉臯陶小白相仲父耕莘與釣渭<lb/>
端不乏伊吕惟當愽詢訪考慎作心膂封章屢懇辭帝<lb/>
曰莫如女往作礪與舟不復容傴僂叩額宸扆前臣敢<lb/>
論偽楚易姓建大號厥罪在砧斧柰何坐廟堂乃與臣<lb/>
等伍更效老獵師十事聴裁處天子亮精誠一一皆可<lb/>
許因陳禦戎䇿用此敢予侮河外湏救援屏蔽資捍拒<lb/>
問誰可驅䇿因薦亮與所京師當一到九廟陳鼎爼却<lb/>
為廵幸計不可去中㝢南陽光武興形勢亦險阻西通<lb/>
<pb n="KR4d0138_WYG_019-17a"/>
關陜區東與江淮距三巴及嶺海寳貨可運取據要争<lb/>
權衡黠敵謀必沮募兵益貔貅買馬增牧圉號令新幟<lb/>
旗仗械飭干櫓軍容久不振整頓就規矩潢池盜弄兵<lb/>
羣惡相嘯聚偏師命剪除快若貓捕䑕餘冦悉欵降分<lb/>
𨽻歸籍簿蒐裒將帥材賞罰頗有序經營年嵗間庻可<lb/>
事大舉滅敵還兩宮雪恥示千古却隆太平基不愧宗<lb/>
與祖豈知肘腋間乃有椒蘭妬含沙初射影聚毒隂中<lb/>
蠱規模欲破碎謀議漸齟齬固知骾峭姿自不敵媚嫵<lb/>
<pb n="KR4d0138_WYG_019-17b"/>
恨無回天力剔此木中蠧安能破銅山但志燃郿塢時<lb/>
危敢尸禄抗疏願引去涕泗對冕旒非不戀軒宁君臣<lb/>
以義合無使赭舂杵帝度不可留乃聽上印組扁舟返<lb/>
東吳却理梁谿艣多言更萋菲貝錦成罪罟尚荷皇天<lb/>
慈薄譴居鄂渚我來雪霏霏及此嵗將暮﨑嶇山谷間<lb/>
避冦如避弩行盡江南山始踏湖北土風煙愁浩蕩鴻<lb/>
鴈拆儔侣沉吟白雲飛悵望黄鶴翥晴川俯漢陽葭菼<lb/>
滿鸚鵡家山渺安在幽夢到别墅三年再謫官繚絡萬<lb/>
<pb n="KR4d0138_WYG_019-18a"/>
里路浮遊幻境中塵跡歎仰俯翠華尚䝉塵吾敢念門<lb/>
户但嗟機㑹失事勢契先誤今年冦益横春夏蹂京輔<lb/>
萬騎畧秦關餘毒被陳汝五陵氣葱葱中原鬰膴膴棄<lb/>
置不復論彌望皆莽鹵旌旃滿江淮冦鈔連齊魯六飛<lb/>
竟何從秋晚尚江滸何時包干戈禮瑞奠璜琥斯民安<lb/>
田疇餘穀棲廩庾四方道路通舟車走商賈吁嗟乎蒼<lb/>
天乃爾艱國步譬猶大厦傾著力事撐柱居然聽頽覆<lb/>
此身何所措又如抱羸瘵邪氣久巳痼不能親藥石乃<lb/>
<pb n="KR4d0138_WYG_019-18b"/>
復甘粔籹膏肓骨髓間性命若絲縷安得和緩徒舉手<lb/>
為摩拊馴致海㝢康蒼生有環堵<lb/>
　<lb/>
　<lb/>
　<lb/>
　<lb/>
　<lb/>
　梁谿集巻十九<lb/>
</p>
<p>
</p>
  </div>
</body>
</text>
</TEI>
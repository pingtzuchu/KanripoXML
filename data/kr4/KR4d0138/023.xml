<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻二十三</head>
    <p>
<pb n="KR4d0138_WYG_023-1a"/>
欽定四庫全書巻<lb/>
　梁谿集巻二十三　　　　　宋　李綱　撰<lb/>
　　詩十九<hi>赴澧陽二十三首赴南海道中及已酉嵗作五十七首</hi>
　　　自蒲圻臨湘趨岳陽道中作十首<lb/>
　　　再次韻崧老見和之作<hi>許詩附</hi>
　　　岳陽樓三首　　　　鼠須筆二首<lb/>
　　　渡江　　　　　　　章華臺二首<lb/>
　　　次韻唐李華序雲母泉<lb/>
<pb n="KR4d0138_WYG_023-1b"/>
　　　至澧陽寓天寧僧舍二首<lb/>
　　　深省軒　　　　　　謫居海南五首<lb/>
　　　别夾山能老　　　　藥山三詠三首<lb/>
　　　梁山觀音寺　　　　自武陵舟行至徳山<lb/>
　　　益陽白鹿寺　　　　清修寺二絶<lb/>
　　　自湘鄉趨邵陽以避謗不敢取道衡嶽有感五<lb/>
　　　　絶　　　　　　　邵陽道中雲巖寺<lb/>
　　　清湘西山寺無量壽塔<lb/>
<pb n="KR4d0138_WYG_023-2a"/>
　　　桂林道中二首　　　山月驛聞子規次韻<lb/>
　　　道陽朔山水尤竒絶　獻花鋪次壁間韻<lb/>
　　　象州道中二首　　　飲修仁茶<lb/>
　　　自去冬不雨至今道傍井泉竭<lb/>
　　　次貴州　　　　　　伏讀三月六日内禪詔<lb/>
　　　暮春雨中有感　　　含笑花五首<lb/>
　　　荔支五首　　　　　茉莉二首<lb/>
　　　得梁谿書寄諸弟　　即事三首<lb/>
<pb n="KR4d0138_WYG_023-2b"/>
　　　移居南山寺寺有巖洞甚幽並葛稚川丹竈<lb/>
　　自蒲圻臨湘趨岳陽道中作十首<lb/>
鄂渚何嘗一日安澧陽猶喜逺江干帝妃降矣空遺珮<lb/>
公子思兮欲採蘭水帶瀟湘疑有鴈地連嶺蜀苦無寒<lb/>
迂疎自笑謀身拙却荷朝廷徳意寛<lb/>
屈伸任道復何求去國翻成汗漫遊處世久師齊物論<lb/>
攄懷聊賦畔牢愁霜清日薄寒光急雲慘天髙隂氣浮<lb/>
嫋嫋西風洞庭濶可堪更上岳陽樓<lb/>
<pb n="KR4d0138_WYG_023-3a"/>
嵗寒又復事南征旌檝蘭舟過洞庭水入重湖千里白<lb/>
山連平楚數峯青雲鴻杳杳飛何逺汀芷微微氣自馨<lb/>
千古靈均英爽在固應笑我學餘醒<lb/>
三年奔走未容歸敝盡東周季子衣斷壠連岡平野濶<lb/>
扁舟短櫂寸心違凌晨白霧霑裳濕薄暮彤雲夾日飛<lb/>
回首梁谿杳何處翠烟空鎻釣魚磯<lb/>
還驅征騎向三湘行盡騷人放逐鄉緑葉素榮歌橘頌<lb/>
采衣姣服浴蘭湯雲中帝子旍旗降物外桃源日月長<lb/>
<pb n="KR4d0138_WYG_023-3b"/>
便欲翛然與高蹈故應脫屣謝軒裳<lb/>
不解揚波與餔醨又還來放楚江湄椒蘭氣味何其烈<lb/>
蘅葯芬芳空爾為寧赴湘流非我事託懐鵬鳥乃吾師<lb/>
醉醒清濁初難共漁父從來自不知<lb/>
逺謫三湘欲卜居試從詹尹拂占書昻昻願作雲間鶴<lb/>
泛泛寧為波底魚咿喔突梯真得計潔亷正直却成疎<lb/>
益堅節操行吾志龜策從來自不如<lb/>
更欲投書弔汨羅西風嫋嫋水增波江分夢澤於菟逺<lb/>
<pb n="KR4d0138_WYG_023-4a"/>
地近芳洲杜若多野鳥終年從萃止木奴千樹正婆娑<lb/>
卜居更作終焉計華髪蕭蕭奈老何<lb/>
爼豆其如軍旅何誰令瀚海起干戈休將直道論三黜<lb/>
且把微辭續九歌山鬼含顰乘赤豹湘靈解珮鼔雲和<lb/>
蠻邦雖陋吾何恨厭見旌蕤相盪摩<lb/>
龍駕翩翩帝子遊我因謫宦亦淹留瀟湘且傍黿鼉窟<lb/>
葭菼空懐鸚鵡洲專氣願師周柱史著書更笑陸忠州<lb/>
變心從俗吾何敢千古騷人共此愁<lb/>
<pb n="KR4d0138_WYG_023-4b"/>
　　翰奉和大觀文相公見寄古風<lb/>
旃裘亂衣裳風雨飄屋廬南奔萬里空脫死鋒鏑餘翠<lb/>
華狩絶域黄塵翳修涂朝無嵇侍中濺血霑誰裾夷兒<lb/>
金束袍漉蔌懸珊瑚驕氣吞九州投餌術已疎公捐繞<lb/>
朝策觀化聊據梧鳯凰渺鴻乙紫氛誰與俱丘壑嵗已<lb/>
晩鍾鼎功未書棄置委時運超揺遊物初此憂自古有<lb/>
此樂絶世無邂逅拯横流功成吾不居<lb/>
　　再次韻崧老見和之作時傳春秋集傳又欲借易<lb/>
<pb n="KR4d0138_WYG_023-5a"/>
　　　說故篇中及之<lb/>
黄塵暗中原河洛皆穹廬衣冠競南渡故國靡復餘襄<lb/>
陵大嶽裔亦爾困征涂顛沛不忘道呻吟曵長裾如公<lb/>
巨川舟豈止清廟瑚愧我正羈束未能踵漢疎幸然聲<lb/>
氣同鳴鳯棲必梧褰裳思琢磨道阻不得俱已從借麟<lb/>
經更欲窺羲書庶或晩聞道洗心復其初湘沅騷人鄉<lb/>
蘭芷今豈無回風揺蕙草歎息空幽居<lb/>
　　岳陽樓三首<lb/>
<pb n="KR4d0138_WYG_023-5b"/>
縹緲層樓俯洞庭湖光霽色兩澄明氣蒸雲夢浮天白<lb/>
水合瀟湘到底清去櫂來檣雲共影斷鴻孤鶩笛連聲<lb/>
望中更覺君山小一㸃青螺鏡面平<lb/>
翛然多難偶存身又到蒼茫楚澤濵鼔舞魚龍張樂地<lb/>
佩紉蘭茝獨醒人涉江哀郢空回首極目傷心欲向春<lb/>
鼔枻寅縁傍枯葦故應漁父尚垂綸<lb/>
常誦飛龍邅洞庭登樓況復把騷經瑠璃萬頃天同碧<lb/>
翠黛一螺山更青白鳥風髙方倦翮蒼鷹冬暖正舒翎<lb/>
<pb n="KR4d0138_WYG_023-6a"/>
客愁欲作長鯨吸却笑三閭只獨醒<lb/>
　　鼠須筆<lb/>
鼠能為虎亦何功用舍之間繫所逢誰謂有皮為有禮<lb/>
翦須猶得管城封<lb/>
中山毛頴久中書鼠輩胡為亦可俱寢廟宂居真得計<lb/>
畏人端恐擢其須<lb/>
　　渡江<lb/>
桂枻蘭旌楚澤東碧空如水水如空江湖落日浮秋橘<lb/>
<pb n="KR4d0138_WYG_023-6b"/>
島嶼殘霞拂斷虹世事茫然煙靄裏客愁都在艣聲中<lb/>
沙頭鳬鴈相儔侣笑我年年逐轉蓬<lb/>
　　章華臺<hi>華容縣西三里</hi>
斷壠連岡雲夢西楚王宫殿尚遺基桂花半落垂黄橘<lb/>
想見章華九月時<lb/>
　　華容西二十許里有墨山即離騷所謂𤣥石也山<lb/>
　　　有大雲寺寺有雲母泉甘芳潔清大旱不竭唐<lb/>
　　　李華有詩序之甚詳其末云華貶杭州司公恩<lb/>
<pb n="KR4d0138_WYG_023-7a"/>
　　　復左補闕次于岳陽江山延望思與髙賢共飲<lb/>
　　　雲母之泉躬耕墨山之下敢違朝命以詢私欲<lb/>
　　　秋風露寒洞庭微波一聞猿聲不覺涕下況支<lb/>
　　　離多病年甫始衰願餌藥扶壽以䆒無生之學<lb/>
　　　事乖志負火爇余心三復其言而悲之因次其<lb/>
　　　韻<lb/>
霜風振古林肅肅有異聲我登𤣥石山適此氛祲清散<lb/>
策歩山巔僧廬窈而精石磴盡雲母晶熒璨瑶英㳙㳙<lb/>
<pb n="KR4d0138_WYG_023-7b"/>
幽谷泉玉色凄芳馨飲者得難老沈疴體皆平乃知泉<lb/>
源美本自山川靈沈吟遐叔詩此其浪得名肺腑久塵<lb/>
埃於焉吸清泠玉池豔生肥潄濯歸黄庭却思陸子泉<lb/>
厥味可弟兄白首困飄泊丹心竟何成鼓枻渡瀟湘曵<lb/>
裾拂荆衡回頭故山遠愴怳若為情區區金石堅正頼<lb/>
日月明巻舒隨用舍未覺殊虧盈風髙洞庭波雲瞑蘭<lb/>
芷城餌藥扶始衰䆒心學無生庶幾甫知命寸田不廢<lb/>
耕<lb/>
<pb n="KR4d0138_WYG_023-8a"/>
　　至澧陽寓天寧僧舍有感<lb/>
常誦離騷澧有蘭那知謫宦憇其間片雲隻鶴風方急<lb/>
只恐飄零過别山<lb/>
此身又復寓精廬丈室蕭然一物無每見招提心即喜<lb/>
前生真是老浮屠<lb/>
　　深省軒在丈室之西余為名之<lb/>
軒檻虛明丈室西叢筠佳木翠隂垂遊觀物物皆深省<lb/>
豈在聞鐘欲覺時<lb/>
<pb n="KR4d0138_WYG_023-8b"/>
　　見報以言者論六事其五皆靖康往故其一謂資<lb/>
　　　囊士人上書以兾復用謫居海南震懼之餘斐<lb/>
　　　然有作<lb/>
力小安能勝萬鈞退藏深渺欲全身大恩不報有餘責<lb/>
何必煩言浪指陳<lb/>
非才自丏罷鈞衡百念灰寒豈復萌剛道資嚢上書者<lb/>
不知誰繼潁川生<lb/>
尼父乘桴居九夷管寧浮海亦多時古來聖賢猶如此<lb/>
<pb n="KR4d0138_WYG_023-9a"/>
我泛鯨波豈足悲<lb/>
功似賛皇猶逺涉智如鶴相亦來遊世間萬事非人力<lb/>
只有安心百不憂<lb/>
蘇子曾為海上仙羣龍三復絶韋編我今日對羲文語<lb/>
却恨公書取次傳<lb/>
　　别夾山能老<lb/>
相逢千偈口瀾翻已是親曾到夾山猿鳥可能知祖意<lb/>
飛騰青嶂碧巖間<lb/>
<pb n="KR4d0138_WYG_023-9b"/>
　　藥山三詠<lb/>
　　　問道室<lb/>
骨相嶄巖心已安松林談道不勝寒習之不㑹髙人意<lb/>
便作天雲缾水看<lb/>
　　　伏牛菴<lb/>
侍者何湏召二空一元調伏自知風軒然棟宇翬飛處<lb/>
何似當年茅竹中<lb/>
　　　雷滿地<lb/>
<pb n="KR4d0138_WYG_023-10a"/>
英雄割據老漁師習氣難忘鑿此池尚想興酣髙㑹處<lb/>
投身下取酒杯時<lb/>
　　梁山觀音寺<hi>東漢梁松駐軍之地有廟</hi>
大士當年白鹿馴寳坊千古閟松筠風流帝壻膏粱客<lb/>
也解來為䕶法神<lb/>
　　自武陵舟行至徳山<lb/>
捨車泛蘭舟揺蕩武陵水憇裝古叢林幽勝冠南紀當<lb/>
時霹靂手掣電機在捶鈐鎚今得人宗㫖振頽委何須<lb/>
<pb n="KR4d0138_WYG_023-10b"/>
大雄殿突兀踞巍址龍蛇相混雜衲子聚千指齊竽一<lb/>
一吹真贗見鑪錘青葱松竹隂積翠紛可喜春風一動<lb/>
揺蕭瑟鳴不已却遊徳峴亭枉渚抱中沚襄陽今何如<lb/>
風物畧如此空懷墮淚碑愧嘆羊叔子坐令鄒湛輩名<lb/>
字隨驥尾夷人窺漢疆戰哭多新鬼王室如綴旒冦盜<lb/>
結蜂蟻而我荷寛恩抱釁適萬里回頭望中原灑涕濕<lb/>
巾几海山渺安在澒洞鯨波裏飛仙時往來當學長不<lb/>
死<lb/>
<pb n="KR4d0138_WYG_023-11a"/>
　　益陽白鹿寺<lb/>
寺枕清江䕃碧梧蕭然景物類東吳登臨忽動思歸興<lb/>
不待秋風可鱠鱸<lb/>
　　清修寺在益陽數十里間惠逺之弟居之世謂之<lb/>
　　　小廬山二首<lb/>
盤紆石磴白雲間風落巖花滿路斑峯嶺横斜自重掩<lb/>
箇中真是小廬山<lb/>
傍山修竹翠檀欒竦節疎枝碧玉寒安得誅茅此君側<lb/>
<pb n="KR4d0138_WYG_023-11b"/>
世間渾作夢中看<lb/>
　　自湘鄉趨邵陽以避謗不敢取道衡嶽有感五首<lb/>
平生性僻愛溪山偶得經行秪為閒歎息迂程避煩嘖<lb/>
坐令南嶽阻躋攀<lb/>
石廪巉天堆祝融遥看山色有無中寛恩異日容歸老<lb/>
先到衡陽回鴈峯<lb/>
恭聞南嶽魏夫人絳節霓旌擁玉輪我欲他年受真訣<lb/>
先從碧海滌埃塵<lb/>
<pb n="KR4d0138_WYG_023-12a"/>
鄴侯竒譎世難知放浪衡湘亦避時懶瓉不知今在否<lb/>
無心更與覔蹲䲭<lb/>
退之昔謫惡溪濵精意能開衡嶽雲我匪天窮坐人阨<lb/>
試從山外望氛氲<lb/>
　　邵陽道中雲巖寺<lb/>
山空小寺依嵌竇日暖幽禽轉好聲萬箇琅玕一茅屋<lb/>
何當此處寄浮生<lb/>
　　清湘西山寺無量壽塔<lb/>
<pb n="KR4d0138_WYG_023-12b"/>
黄花翠竹真如性大地山河清淨身欲識今時無量壽<lb/>
不知瞻禮是何人<lb/>
　　桂林道中二首<lb/>
桂林山水久聞風身世茫然墮此中日暮碧雲濃作朶<lb/>
春深稚筍翠成叢仙家多住朱明洞客夢來遊羣玉峯<lb/>
鴈蕩武夷何足道千巖元是小玲瓏<lb/>
時危逺謫墮南巒猶在乾坤覆載間瘴雨嵐煙殊氣候<lb/>
玉簪羅帯巧溪山桄榔葉暗傷心碧躑躅花開滿目斑<lb/>
<pb n="KR4d0138_WYG_023-13a"/>
惟有月華依舊好清輝應與照雲鬟<lb/>
　　山月驛聞子規次韻<lb/>
春枕夢回孤館悄世故縈心愁不了山深夜閴子規啼<lb/>
殘月滿牕天未曉<lb/>
　　道陽朔山水尤竒絶舊傳為天下第一非虛語也<lb/>
　　　賦二絶句<lb/>
溪山此地藹佳名雨洗煙嵐分外青却恨征鞍太匆遽<lb/>
無因一上萬雲亭<lb/>
<pb n="KR4d0138_WYG_023-13b"/>
賦詩曾送謫仙人垂老翻遊到海濵夢幻去來何日了<lb/>
且將病眼看嶙峋<hi>李泰發謫陽朔令嘗以詩送其行</hi>
　　獻花鋪唐相李徳裕謫海南道此有山女獻花因<lb/>
　　　以名之次壁間韻<lb/>
我亦乘桴向海涯無人復獻雨中花却愁春夢歸吳越<lb/>
茗飲濃斟薄荷芽<lb/>
　　象州道中二首<lb/>
路入春山春日長穿林渡水意徜徉溪環石笋横舟小<lb/>
<pb n="KR4d0138_WYG_023-14a"/>
風落林花撲面香山鳥不知興廢恨嶺雲自覺去來忙<lb/>
炎荒景物隨時好何必深悲瘴癘鄉<lb/>
竹屋茅簷三四家土風漸覺異中華碧榕枝弱還生柱<lb/>
紅荔春深已著花社鷰不巢南候别塞鴻無信北音賒<lb/>
海山此去猶千里㑹見安期棗似𤓰<lb/>
　　飲修仁茶<lb/>
北苑龍團久不嘗修仁茗飲亦甘芳誇研鬭白工夫拙<lb/>
辟瘴消煩氣味長江表露芽空絶品蜀中仙掌可同行<lb/>
<pb n="KR4d0138_WYG_023-14b"/>
從容飯罷何為者一椀還兼一炷香<lb/>
　　自去冬不雨至今道傍井竭田多不耕有感<lb/>
匝地風雷空震蕩終宵雲雨竟虛無媮閒農具田皆廢<lb/>
暍死行人井半枯東海愆陽縁孝婦桑林謁禱本讒夫<lb/>
忠魂昭雪姦邪逐坐見為霖萬物蘇<lb/>
　　次貴州二首<lb/>
青楓夾道鷓鴣啼古郡荒涼接島夷陸績故城依石巘<lb/>
葛洪遺竈俯江湄光風苒苒吹香草煙雨濛濛濕荔枝<lb/>
<pb n="KR4d0138_WYG_023-15a"/>
欲作終焉卜居計自應痀僂不吾欺<lb/>
懷澤為邦古鬱林江邉邑屋樹森森山連八桂峯巒秀<lb/>
地近重溟霧雨淫嵗久承平消瘴癘時危爭戰覺幽深<lb/>
試謀十畝膏腴地丹荔青蕉獲我心<lb/>
　　伏讀三月六日内禪詔書及傳將士牓檄慨王室<lb/>
　　　之艱危憫生靈之塗炭悼前䇿之不從恨姦回<lb/>
　　　之誤國感憤有作聊以述懷四首<lb/>
憶昔廷諍駐蹕時孤忠欲挽六龍飛萊公謾有親征䇿<lb/>
<pb n="KR4d0138_WYG_023-15b"/>
亞父空求骸骨歸靈武中興形勢便江都廵幸士心違<lb/>
纍臣獨荷三朝眷瘴海徒將血涕揮<lb/>
鐵騎長驅擾漢疆廟堂髙枕失提防關河自昔稱天府<lb/>
淮海于今作戰塲退避固知非得計威靈何以鎮殊方<lb/>
中原夷狄相衰盛聖哲從來只自彊<lb/>
歎息姦臣術已疎謀身誤國竟何如馬嵬不進楊釗死<lb/>
關陜初臨元振除王室威靈嗟索寞蒼生環堵未安居<lb/>
荒陬不見中原事望斷東吳一紙書<lb/>
<pb n="KR4d0138_WYG_023-16a"/>
建炎虛席待經綸恩賜宸章寳墨新學際天人何敢爾<lb/>
忠開金石庶當仁孔明得主規模壯陸贄離朝謗讟頻<lb/>
今日追思慙至意御書重執淚盈巾<hi>學窮天人忠貫金石所賜御書語</hi>
　　暮春雨中有感二首<lb/>
雨細梅黄荔子丹殊方風物異江山客愁望極傷心處<lb/>
更聴鉤輈雲木間<lb/>
萬物焦枯誰作霖片雲成雨慰民心姦邪逐去精忠雪<lb/>
天意方知感格深<lb/>
<pb n="KR4d0138_WYG_023-16b"/>
　　含笑花五首<lb/>
一去閩山逺玉顔故人相遇有餘歡臨風莞爾縁何事<lb/>
應笑先生又失官<lb/>
玉質猶披翡翠裳温泉浴罷藹天香回眸百媚嫣然處<lb/>
羞死三千紅粉粧<lb/>
竄逐流離老病身天涯相見意相親粲然不用干金買<lb/>
應記當年作賦人<hi>予在沙陽曾作含笑花賦</hi>
素淡丰容不自持飬成妙質亦多時不知巧倩東風裏<lb/>
<pb n="KR4d0138_WYG_023-17a"/>
含蓄清香欲待誰<lb/>
謂之曾詰笑何因只笑明時竄海濵晉以志窮萊以直<lb/>
定兼我拙作三人<lb/>
　　茘枝五首<lb/>
海山僊子絳羅襦霧縠中單白玉膚知我遠來相勞苦<lb/>
故馳先使迓中途<lb/>
絳紗囊裏水晶丸偏得楊妃帯笑看休道馬嵬當日事<lb/>
只今何處是長安<lb/>
<pb n="KR4d0138_WYG_023-17b"/>
玉人纎指擘輕紅猶憶恩頒自漢宫翠籠藤盤異當日<lb/>
蠻烟瘴雨正濛濛<lb/>
荔子蠻方也自丹不如閩嶺為㣲酸玉盤磊珂三千顆<lb/>
猶憶甘芳繞齒寒<lb/>
百馬崩騰耆舊悲只今戈㦸暗江湄自知疎拙䝉恩重<lb/>
猶得南來食荔枝<lb/>
　　茉莉花二首<lb/>
泠豔幽芳雪不如佳名初見貝多書南人渾作尋常看<lb/>
<pb n="KR4d0138_WYG_023-18a"/>
曾侍君王白玉除<lb/>
風露扶疎蔓翠藤玉花剪刻見層層清香夜久偏聞處<lb/>
寂寞書生對一燈<lb/>
　　得梁谿書寄諸弟二首<lb/>
一紙書來抵萬金天涯慰我念家心只今王室猶如此<lb/>
回首東吳涕作霖<lb/>
荔子初丹色半青玉膚未滿已芳馨欲題書後三千顆<lb/>
湏待煙林燦若星<lb/>
<pb n="KR4d0138_WYG_023-18b"/>
　　即事三首<lb/>
賔江兩岸水綿飛負郭家家熟荔枝瘴雨蠻煙已蕭瑟<lb/>
可堪梅子欲黄時<lb/>
荔枝紅紫已交加龍眼新來又著花便欲謀君不須去<lb/>
咀氷嚼雪過年華<lb/>
森森榕木碧参天夏日初聞第一蟬美䕃羡君誠得計<lb/>
何須悽怨嘒風前<lb/>
　　移居南山寺寺有巖洞甚幽并葛稚川丹竈<lb/>
<pb n="KR4d0138_WYG_023-19a"/>
倚山髙閣仰觚稜洞穴嵌空屐可登丹竈舊傳留袐藥<lb/>
仙巖今已屬閒僧數峯削玉青如髻羣木參天翠作層<lb/>
小駐未妨幽興發野禽嘲弄醉瞢騰<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_023-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百七十九</head>
    <p>
<pb n="KR4d0138_WYG_179-1a"/>
欽定四庫全書<lb/>
　梁谿集巻一百七十九　　　宋　李綱　撰<lb/>
　　建炎時政記中<lb/>
　　　<hi>起建炎元年六月十三日止六月終</hi>
六月十三日内降赦書一道門下朕紹隆丕緒寅御多<lb/>
方置大器以求安渉巨川而思濟勤于邦以圖天下之<lb/>
逸儉于家以資天下之豐懔乎負荷之難惕若繼承之<lb/>
重膺受祖宗之貽燕昭格穹昊之貺臨有開昌期誕生<lb/>
<pb n="KR4d0138_WYG_179-1b"/>
元嗣庚伏火見協長夏懋育之辰玉裕淵清禀璿源英<lb/>
秀之氣實廟社無疆之福示本支有衍之符以奉二聖<lb/>
覆露之慈以係四海愛戴之望循攷累朝之舊典咸推<lb/>
利物之深仁矧在多艱敢忘敷慶宜覃曠蕩之澤式契<lb/>
榮懐之心可大赦天下應赦書到日昧爽以前罪人除<lb/>
犯刼殺謀殺故殺鬬殺並為己殺人者并十惡罪至死<lb/>
偽造符印放火官員犯入己贓將校軍人公人犯枉法<lb/>
監主自盗贓不赦内枉法自盗罪至死情理輕者奏取<lb/>
<pb n="KR4d0138_WYG_179-2a"/>
指揮鬬殺罪至死情理輕者减一等刺配千里外牢城<lb/>
斷訖録案聞奏其餘罪無輕重已發覺未發覺已結正<lb/>
未結正咸赦除之應舊係籍及上書人朝廷累降指揮<lb/>
檢舉叙復至今經隔年月尚未結絶宜並給還元帯官<lb/>
職贈諡碑額等已經給還而未足者並依元初指揮其<lb/>
未責降以前官職應得遺表或致仕恩澤者亦令吏部<lb/>
刑部條具申尚書省取㫖應靖康元年邊事後來文武<lb/>
官因病陳乞致仕朝廷不從所乞内有身亡之人特許<lb/>
<pb n="KR4d0138_WYG_179-2b"/>
依條陳乞致仕恩澤及陳乞致仕縁道路不通不曽被<lb/>
受致仕勑命者亦許所在州軍保明特與依條推恩應<lb/>
士庶投獻章䟽見委官㸔詳如有利害灼然可採令㸔<lb/>
詳官先次保明申尚書省當議旌擢以為激勸勘㑹科<lb/>
舉之弊至此極矣茍無變通則忠實異材之士何由而<lb/>
出可講元祐詩賦經術兼收之制庶學者近正仍令禮<lb/>
部疾速條畫聞奏縁巳降指揮建炎二年正月九日鎻<lb/>
院省試今來日已逼近難以遽改可自後舉依此施行<lb/>
<pb n="KR4d0138_WYG_179-3a"/>
應諸路解發材武人并錫慶院材武人昨有偶縁事故<lb/>
趂試不及之人竊慮遺材仰經禮兵部投狀勘驗詣實<lb/>
當議特與别行收試具合格姓名申尚書省取㫖推恩<lb/>
應將士實有戰功縁罪停廢之人並特與牽復仍令所<lb/>
在官司發赴行在當議量材選用應諸路有材勇謀畧<lb/>
之人衆所推伏或曽經戰陣得功可以倚仗委本州具<lb/>
姓名保明解發赴行在御營使司當議量材録用毎州<lb/>
三人應諸路勤王人兵有曽收復州縣立功之人仰四<lb/>
<pb n="KR4d0138_WYG_179-3b"/>
道都總管及經制使等同結罪詣實保明聞奏雖不曽<lb/>
立功曽到京城下或元帥府已結局遣回而所轄人兵<lb/>
不曽逃散者候到本處仰本州具元發回及巳到人數<lb/>
元管押人職位姓名并元借官職保明聞奏當議特與<lb/>
推恩應遣回勤王人兵所帯器甲並於所到州縣先次<lb/>
寄納如因在路遺失軍器趕趂隊伍不及逃竄之人限<lb/>
赦到一月經所在陳首並與免罪發遣歸元來去處依<lb/>
舊收管仍給沿路口劵其因沿路失於機察致散漫刼<lb/>
<pb n="KR4d0138_WYG_179-4a"/>
掠良民者可責委隨處統領等官將犯人便依軍法務<lb/>
要整肅所過州縣並先具統制等官職位牒報候將來<lb/>
見得沿路不曽作過令元起發處具統制統領等官職<lb/>
位姓名保明申尚書省取㫖推恩今日已後或失鈐束<lb/>
部轄亦當重行黜責昨太原真定等處州郡縁金人攻<lb/>
圍其官兵統制兵將官等有能竭節戰守遂致陷殁之<lb/>
人可疾速契勘推恩厚撫家屬内忠義顯著者務加優<lb/>
異以為將士殉國用命之勸近縁軍興應召募民兵義<lb/>
<pb n="KR4d0138_WYG_179-4b"/>
兵統領之人多是擄掠良民强黥其面共肆刼奪念非<lb/>
本心理宜優恤近雖已有放散歸農指揮竊慮統領之<lb/>
人拘留未放並仰經所在官司陳訴給公據令各歸業<lb/>
巳前罪犯一切不問令州縣多出文榜曉諭訪聞昨因<lb/>
金人驅領及取過人口有逃遁回歸及有失業逃避人<lb/>
徃徃被官兵等人不為辨驗復為驅領隨行甚可矜憫<lb/>
仰限赦到十日内將人口放令逐便限滿不放並行軍<lb/>
法仍仰統制主將等常切覺察應昨因京城失守死節<lb/>
<pb n="KR4d0138_WYG_179-5a"/>
守禦戰殁文武官已降指揮令本壁統制官保明特與<lb/>
推恩訪問官司多是非理沮難逗遛行遣致死事之家<lb/>
不即霑恩可令所屬疾速施行如違當行人重行停降<lb/>
勘㑹近降赦恩軍人丁夫等逃亡及潰散官兵并百姓<lb/>
因金人所至失業嘯聚人巳立限首身尚慮有出首未<lb/>
盡之人并今赦到日已前逃亡軍人等並限一月許令<lb/>
出首餘依已降指揮應諸班直諸軍親從親事官昨因<lb/>
京城失守踰城逃遁雖累降指揮立限許令自新尚恐<lb/>
<pb n="KR4d0138_WYG_179-5b"/>
懼罪未敢出首限赦書到一月内許於所在州軍自陳<lb/>
仍仰逐州給在路口劵牒送在京所屬巳前罪犯一切<lb/>
不問依舊收管如尚敢不首復罪如初及仰所屬月具<lb/>
已未收管人數申樞宻院應未招降强冦如願徃出戰<lb/>
自効者限赦書到一月日内經所在州縣或統制等官<lb/>
出首具首領人數姓名職位聞奏當議推恩令隨統制<lb/>
官前去有能立到竒功當優與奨擢應縁金人并盜賊<lb/>
殘破州軍縣鎮逃避官吏等雖已降指揮立限許還職<lb/>
<pb n="KR4d0138_WYG_179-6a"/>
任竊慮限滿未有還歸之人可限今赦到半月内許歸<lb/>
舊任職役其被殺官仰本路提刑司勘㑹詣實因依保<lb/>
明聞奏特與推恩應京城失守潰散使臣昨巳降指揮<lb/>
立限赴部公叅違限不赴者並特勒停如有似此未曽<lb/>
公叅之人特與免罪許再限一月叅部依條注擬如限<lb/>
滿不赴公叅復罪如初應歿於王事之人累降指揮令<lb/>
所屬保明推恩官司循習殊不體國以詔㫖為虚文致<lb/>
死事之家終不霑恩無以激勸忠義自今仰本家自陳<lb/>
<pb n="KR4d0138_WYG_179-6b"/>
未經保明者令所屬限三日保明已經保明到者限三<lb/>
日推恩如違人吏重行典憲仍令御史臺彈劾以聞應<lb/>
陜西逐路昨因夏賊侵犯去處有立功并亡失將士近<lb/>
縁道路不通未經保明推賞者仰帥司限五日開具實<lb/>
立功并亡失將士等保明聞奏當議推恩不管漏落應<lb/>
昨縁軍興諸色人借支過官馬除實因戰鬭亡失與免<lb/>
賠償并見差出許乗騎外其餘合回納者限一月於所<lb/>
在官司送納如出限隱藏不納許人告坐贓科罪應縁<lb/>
<pb n="KR4d0138_WYG_179-7a"/>
昨來軍興遺棄器甲頭刃之類并令所在官司拘收如<lb/>
及千件以上令逐路憲司保明聞奏當議優與推恩或<lb/>
民間納及百件以上亦令憲司相度等第支賜百日外<lb/>
不首納依私有法其拘收到名數並令如法編揀排垜<lb/>
内斷爛不堪者令憲司委官措置修整仍先具拘收修<lb/>
整到名數封樁處所申樞宻院應因軍興前後民間勸<lb/>
借獻助錢物雖已委逐州長貳責限依格書填告命給<lb/>
還尚慮其間阻節如有委實獻納錢物限外未經推恩<lb/>
<pb n="KR4d0138_WYG_179-7b"/>
給告之人許徑詣尚書省陳訴如有照據文字當議依<lb/>
格書填給降勘㑹昨縁金人入冦應宫觀寺院曽造發<lb/>
過乾糧應副軍前不無騷擾陪費可在京委鴻臚寺在<lb/>
外委轉運司保明實費之數聞奏當議特與給降度牒<lb/>
勘㑹近降赦恩昨縁金人拘留未還等人許支行請給<lb/>
竊慮經歴官司及倉庫不即勘給如敢稽違許經開封<lb/>
府陳訴根究重行斷遣應宗室昨因取徃軍前今來却<lb/>
有回歸者其已前積下應干請給等並與一併勘支應<lb/>
<pb n="KR4d0138_WYG_179-8a"/>
河北河東守臣親屬差徃逐州幹辦淹留敵寨未歸其<lb/>
家屬在京或寄寓他郡闕人照管恐致失所許經所在<lb/>
官司自陳支賜銀絹五十疋兩其幹辦官回日陞擢應<lb/>
百姓昨縁投充敢勇效用因出戰陷殁其家老小無人<lb/>
養贍仰本路監司多方存恤無令失所應出戍軍兵家<lb/>
屬仰所在州軍常切存撫無致少有失所應諸州縣有<lb/>
因潰散人兵及盜賊燒刼屋業之家特與放免今年夏<lb/>
料屋税内被殺或逃避止有婦人小兒貧乏不能自存<lb/>
<pb n="KR4d0138_WYG_179-8b"/>
者仰所屬抄劄依災傷七分法賑給施行仍多方招誘<lb/>
逃避人户歸業應諸處民户舎宅房廊寺觀如近經兵<lb/>
火焚燒合行修葢徃别州縣計置竹木之類者於所屬<lb/>
給據經由去處與免抽税仍不許官司拘截使用如違<lb/>
許人户越訴勘㑹昨因金人取索人口開封府差捉事<lb/>
使臣火下等追捉訪聞内有婦女多被使臣火下百端<lb/>
逼脅致畏避發遣願歸使臣火下等家藏住收養之人<lb/>
事同强掠可限一月許令犯人及本家人力女使經官<lb/>
<pb n="KR4d0138_WYG_179-9a"/>
陳首與被收藏人並放令逐便限滿不首復罪如初隣<lb/>
人并地分廵察使臣火下不覺舉减犯人罪三等不知<lb/>
情又减三等仍仰留守司御史臺宻行覺察應逃亡罪<lb/>
人見今監錮父母妻男骨肉收捉者除係凶惡不原赦<lb/>
賊人外餘並放令逐便應犯罪合備賞并先以官錢代<lb/>
充而犯人委已貧乏無可催理見監勒犯人并干繫人<lb/>
名下均攤填納者並特與蠲放訪聞諸路州軍縣鎮酒<lb/>
務公庫等多將酒醋抑配與人户及過徃客旅僧道等<lb/>
<pb n="KR4d0138_WYG_179-9b"/>
為害甚大仰監司守臣常切覺察舉劾官吏重行黜責<lb/>
應陂湖塘濼舊許人户採取元無收立課額後因官司<lb/>
措置剏立課利去處仰監司契勘悉行罷免依舊許民<lb/>
户採取如是係豪强占據仰所屬州縣嚴行禁止仍委<lb/>
監司常切覺察訪聞京師物價未平致鰥寡孤獨不能<lb/>
自存之人艱食除開封府見依法居養外竊慮所委官<lb/>
不切用心致惠澤不下仰留守司更切檢察如法居養<lb/>
如錢物不足具合用數申留守司支降應州縣官職田<lb/>
<pb n="KR4d0138_WYG_179-10a"/>
訪聞多係實無田土抑令人户輸納租課實為騷擾自<lb/>
今仰提刑司勘㑹詣實常切覺察不得因前妄有騷擾<lb/>
應諸路漢蕃弓箭手合該承襲之人因差使出外及别<lb/>
縁事故有失陳乞致出違日限者候赦書到日限百日<lb/>
經所屬自陳許令依條承襲近降赦文神霄宫罷舎屋<lb/>
雜物錢糧田産拘收具數申尚書省及已降指揮江寜<lb/>
府神霄宫元係保寜寺鎮江府元係龍遊寺泗州元係<lb/>
普照寺洪州元係上藍寺并舒州如元係投子山寺院<lb/>
<pb n="KR4d0138_WYG_179-10b"/>
並先次給還其餘州軍内有原係古寺改建者令本州<lb/>
開具申尚書省剏建去處依赦施行所有正殿聖像如<lb/>
元係佛像改塑即行改正若是剏塑即迎赴大慶觀勘<lb/>
㑹合拘收舎屋等並謂舊有者其後來因縁取降特㫖<lb/>
并増置到者並令轉運司拘收應副省計及古寺係謂<lb/>
李唐以前古跡如泗州普照寺舒州投子山大名府大<lb/>
安寺之類仰州郡疾速遵依已降指揮施行無致違戾<lb/>
應昨縁軍興諸官司支借過某軍闕額封樁錢物及收<lb/>
<pb n="KR4d0138_WYG_179-11a"/>
租錢廢監省費錢死馬肉贓錢不堪馬價錢權住撥還<lb/>
候邊事寜息日委提刑司具數申樞宻院立限撥還行<lb/>
在百司已降指揮不以假故日逐供職訪聞東京官司<lb/>
多不入局竊慮士人民户合有整㑹事理不無阻節及<lb/>
勘㑹累有指揮應覃恩轉官及叙復磨勘擬注之類并<lb/>
已前積壓未了文字並令東京取㑹上鈔等其曹部官<lb/>
司徃徃推注不為施行致使士民徃回道路良為勞苦<lb/>
自今東京官司須管不分假故赴職檢詳累降指揮遵<lb/>
<pb n="KR4d0138_WYG_179-11b"/>
守行遣不管依前留滯如違許士民赴行在陳訴當議<lb/>
重行責罰應朝廷寛恤事件務實惠及民如所屬不切<lb/>
奏行但為虚文致民户陳訴當議重寘典憲應義夫節<lb/>
婦孝子順孫委所在長吏常切存恤事狀顯著者具名<lb/>
聞奏應五嶽四瀆名山大川歴代聖帝明王忠臣烈士<lb/>
載於祀典者委所在長吏精㓗致祭於戯飛龍乗時體<lb/>
黄離繼明之治夢熊占寢應蒼震一索之祥均布湛恩<lb/>
用飾多喜咨爾有衆咸悉至懐赦書日行五百里敢以<lb/>
<pb n="KR4d0138_WYG_179-12a"/>
赦前事言者以其罪罪之主者施行先是上登寳位赦<lb/>
書不曽該載河北河東兩路及四方州縣勤王之師至<lb/>
是得㫖該載故於河北河東路及勤王之師指揮為詳<lb/>
是日三省樞宻院同奉聖㫖唐重除本閣學士差知京<lb/>
兆府范致虛發來赴行在李復陞職一等差知秦州趙<lb/>
明誠發來赴行在鄭驤除直秘閣差知同州<lb/>
六月十四日内降勑書一道勑河北河東諸路州縣守<lb/>
臣將帥忠義軍民等朕惟祖宗德澤在民垂二百年天<lb/>
<pb n="KR4d0138_WYG_179-12b"/>
下乂安靡有變故而宣和靖康以來國家多難金人内<lb/>
侮道君太上皇帝下哀痛之詔講揖遜之禮比德堯舜<lb/>
古今鮮倫孝慈淵聖皇帝以恭儉之德爰受内禪海内<lb/>
欣戴日徯治康而朞嵗之間戎馬再侵墮敵姦計但以<lb/>
講和一事終至宗社阽危既盡取玉帛女子公私財力<lb/>
為之耗竭乃始刼遷二聖中宫洎皇族尊㓜中外婣戚<lb/>
以行敵人之禍振古未有朕以介弟受命摠師臣民推<lb/>
戴廹以大義入繼大統重以父兄之辱飲泣甞膽疾首<lb/>
<pb n="KR4d0138_WYG_179-13a"/>
痛心願與天下忠臣義士共濟艱難而近者使臣來自<lb/>
朔部審聞兩路守臣義不愛生誓以死守敵雖憑犬羊<lb/>
之衆敢肆攻圍而能率勵士民屢挫敵威其忠義軍民<lb/>
等倡義結集動以萬計邀撃其後功績茂著朕甚嘉之<lb/>
夫河北河東國之屏蔽也朝廷豈忍輕棄靖康之間特<lb/>
以金人憑陵不得巳割地賂之將以保全宗社止兵息<lb/>
民而金人不道攻破都城易姓改號刼鑾輿以北遷則<lb/>
河北河東之地又何割哉已命遣師以為應援應兩路<lb/>
<pb n="KR4d0138_WYG_179-13b"/>
州縣守臣及忠義之士如能竭力捍禦保有一方及糾<lb/>
集師徒力戰破賊者至建炎二年當議酬其勳庸授以<lb/>
節鉞其餘官吏軍兵第加優賞應税賦貨財悉許移用<lb/>
官吏將佐悉許辟置朝廷更行量力應副為國藩屏以<lb/>
昭茂功庶幾中原弭寜生靈休息敵人悔禍二聖有可<lb/>
還之期則予一人膺受多福爾亦有無窮之聞不其韙<lb/>
歟故兹詔示想宜知悉是日三省樞宻院同奉聖㫖河<lb/>
北西路河東路守臣各轉兩官有職名者進職餘具職<lb/>
<pb n="KR4d0138_WYG_179-14a"/>
位姓名以聞又詔自今有能收復兩路已陷州郡及救<lb/>
解危急保全一方功效顯著者除本處節度觀察團練<lb/>
防禦使依方鎮法又詔兩路軍民自今不得撰造事端<lb/>
以疑慮擅殺官吏等又命使臣齎夏藥徧賜兩河守臣<lb/>
將佐又命㩁貨務印造見錢鈔遣使齎送兩路州郡又<lb/>
命降見錢鈔三百萬貫付河北東路陜西路漕司廣糴<lb/>
應付兩路又命起京東路夏税絹於大名府樁管川綱<lb/>
河東衣絹於永興軍樁管以待兩路支俵皆上意也於<lb/>
<pb n="KR4d0138_WYG_179-14b"/>
是兩路知天子德意人情翕然蠟書日至間有破賊㨗<lb/>
報敵人圍守諸郡者徃徃抽退<lb/>
六月<hi>闕</hi>　日三省同奉聖㫖汪伯彦除知樞宻院事黄<lb/>
濳善兼門下侍郎户部尚書張慤到行在令日下供職<lb/>
六月<hi>闕</hi>　日臣同執政官奏事進呈臣寮章䟽論受偽<lb/>
命臣寮多已行遣有未及者皆等第施行如十友之類<lb/>
令留守司詢訪姓名以聞其言頗及吕好問好問在假<lb/>
上章求去有㫖除資政殿學士知宣州<lb/>
<pb n="KR4d0138_WYG_179-15a"/>
六月<hi>闕</hi>　日三省樞宻院同奉聖㫖沿河置廵察使自<lb/>
河陽抵濵滄凢六處各有地分以為斥候進呈臣寮章<lb/>
䟽論靖康末折彦質為宣撫副使逃入川陜錢蓋為制<lb/>
置使逃至湖北許髙許亢總兵防河逃至江南不懲戒<lb/>
則後孰肯任責者有㫖彦質責授散官昌化軍安置蓋<lb/>
落職降官分司髙亢編管海外州軍㑹南康軍奏髙亢<lb/>
寓其境上欲謀變知軍李定通判韓璹以便宜誅之而<lb/>
待罪僉謂其擅殺為非是臣奏曰淵聖委髙亢守河付<lb/>
<pb n="KR4d0138_WYG_179-15b"/>
以兵將甚衆賊將至而先走以鐵騎五百自潁昌挈家<lb/>
趨江南沿路刼掠甚於盜賊朝廷不能正軍法而一軍<lb/>
壘守倅敢誅之必健吏也使後日受命捍賊者知退走<lb/>
而郡縣之吏有敢誅之者其亦少知所戒是當賞上以<lb/>
臣言為然乃命各轉一官以賞之是時開封尹王襄罷<lb/>
大名尹徐處仁薨東京及北京留守闕官有㫖宗澤除<lb/>
延康殿學士知開封府兼東京留守杜充除待制知大<lb/>
名府兼北京留守以劉錫知滄州又命錢蓋復官依舊<lb/>
<pb n="KR4d0138_WYG_179-16a"/>
為陜西經制使初蓋在靖康間嘗建議河外湟鄯之地<lb/>
於朝廷無毫髪利而嵗費不資為中國患不若求青唐<lb/>
之後而立之使撫有其舊部以為藩臣有益麻党征者<lb/>
故王之子素為國人信服儻封立之必得其力至是用<lb/>
其䇿故遣蓋為使齎告賜益麻党征措置湟鄯事因調<lb/>
發五路軍馬以赴行在<lb/>
六月<hi>闕</hi>　日臣同執政奏事進呈劄子一曰募兵二曰<lb/>
買馬三曰募民出財以助兵費募兵劄子大畧謂國家<lb/>
<pb n="KR4d0138_WYG_179-16b"/>
以兵為重方熈豐之時内外禁旅合九十五萬人至崇<lb/>
觀間闕額不補者幾半西討夏人南平方冦北事幽燕<lb/>
所折閲者又三之一至靖康間金人再犯闕潰散逃亡<lb/>
者又不知其幾何今行在禁旅單弱何以捍强敵而鎮<lb/>
四方為今之計莫若取財於東南募兵於西北方河北<lb/>
之人為金人騷擾未有所歸之時而闗陜京東西流為<lb/>
盜賊强壯不能還業者甚衆乗此遣使四路優給例物<lb/>
以招募之新其軍號勒以部伍得十數萬人付之將帥<lb/>
<pb n="KR4d0138_WYG_179-17a"/>
以時教閲訓練不年嵗間皆成精兵於要害州郡别置<lb/>
營房屯戍使之更畨入衛行在此最今日之急務也買<lb/>
馬劄子大畧謂金人專以鐵騎取勝而中國馬政不修<lb/>
騎兵鮮少乃以歩軍當其馳突宜乎潰散葢祖宗朝養<lb/>
馬於監牧孳生蕃盛所在雲布故軍旅之用足至崇觀<lb/>
間監牧廢而為給地牧馬有名而無實其後燕山陷没<lb/>
馬之入於敵人者不可勝數金人初至闕河北京畿為<lb/>
之一空後破都城首下令括馬而京師之馬入於敵者<lb/>
<pb n="KR4d0138_WYG_179-17b"/>
萬有餘匹今行在騎兵不多獨陜西京東西諸路尚有<lb/>
私馬宜降指揮立格尺以善價買之可以濟一時之乏<lb/>
民間養馬必皆上户及僧道命官之家中下户自無馬<lb/>
可養取之既不厲民而旬月間馬遂可集此今日不得<lb/>
巳之務也募民出財劄子大畧謂國家罹冦難京師帑<lb/>
藏悉為金人所取外路州郡以調發勤王之師財用為<lb/>
之一空今又募兵買馬招捉盜賊措置邊事應副殘破<lb/>
州郡振舉百度以圖中興非常賦之所能供辦又不可<lb/>
<pb n="KR4d0138_WYG_179-18a"/>
横賦科取於民如免夫錢天下至今咨怨惟上二等物<lb/>
力有餘之家可行勸誘使斥其贏餘以佐國用而以官<lb/>
告度牒之類償之使朝廷軍馬精强措置邊事就緒盜<lb/>
賊衰息彼乃得保其財産不然雖欲保家室不可得况<lb/>
財産哉宜命州縣委曲諭以德意必有樂輸從命者此<lb/>
又今日不得巳之務也上命以劄子付中書省條具以<lb/>
聞次日將上得㫖於陜西河北路募兵各三萬人京東<lb/>
西路募兵各二萬人合為十萬許召募白身及於諸色<lb/>
<pb n="KR4d0138_WYG_179-18b"/>
廂軍中揀選或招收潰散兵卒中改刺創置軍號驍勝<lb/>
壯㨗忠勇義㨗龍武虎威折衝果毅定難静邊凢十軍<lb/>
毎號四軍二千五百人例物白身人全給依上禁軍法<lb/>
餘給半許用諸路闕額禁軍錢常平司錢不足即自朝<lb/>
廷應副内京東西委兩路提刑司河北委招撫司陜西<lb/>
委經制司召募每募及一軍就本路差有材武大小使<lb/>
臣充將官部隊將管押赴行在聽候差使又命買馬分<lb/>
為三等格尺以定價直除命官將校見養馬不許括買<lb/>
<pb n="KR4d0138_WYG_179-19a"/>
外餘並籍記赴官揀選及格尺中披帯者即時給還價<lb/>
直每及百匹差官或將校一員管押赴行在隱寄妄冒<lb/>
有馬不籍及無馬而抑勒令置買者並科違制之罪委<lb/>
逐路提刑司總之又降詔曉諭州縣勸誘能出財助國<lb/>
籍記姓名多寡申朝廷給降度牒償之入財多者取㫖<lb/>
推恩應勸誘到錢物並别項樁管聽候指揮專充募兵<lb/>
買馬縁邊事支用有敢科配騷擾者命官竄責吏人决<lb/>
配凢募兵買馬勸民出財奉行有叙並保明推賞<lb/>
<pb n="KR4d0138_WYG_179-19b"/>
六月<hi>闕</hi>　日臣與執政官奏事進呈劄子議控禦䇿大<lb/>
畧謂唐之方鎮當時實賴其力以定禍難苐措置失宜<lb/>
而其後行姑息之政威柄浸移乃有尾大不掉之患祖<lb/>
宗革去前弊削弱州郡之權一切委以文吏非沿邊諸<lb/>
路雖藩府亦屯兵不多無敢越法行事以處太平無事<lb/>
之時可也一旦敵騎長驅盜賊蠭起州郡莫有能抗之<lb/>
者遂至於手足不足以捍頭目為今之計莫若稍倣方<lb/>
鎮之制擇人任之假以權柄减上供錢穀使之養兵而<lb/>
<pb n="KR4d0138_WYG_179-20a"/>
訓練之大小相維逺近相援庶幾可以救今日之患夫<lb/>
方鎮者節度使之兵也其次有觀察團練防禦今既以<lb/>
為階官不可復改宜於沿河沿淮沿江諸路置帥府要<lb/>
郡次要郡使帯總管鈐轄都監以寓方鎮之法許其便<lb/>
宜行事辟置僚屬將佐以治兵不數年間必有可觀今<lb/>
日控禦之䇿無大於此僉謂帥府要郡之制可行但未<lb/>
可如方鎮割𨽻州郡得㫖京東東西路京西南北路河<lb/>
北東路永興軍路淮南江南兩浙東西路荆湖南北路<lb/>
<pb n="KR4d0138_WYG_179-20b"/>
皆置帥府要郡次要郡帥府為安撫使帯馬歩軍都總<lb/>
管要郡帯兵馬鈐轄次要郡帯兵馬都監皆以武臣為<lb/>
之副改路分為副總管路鈐轄為副鈐轄州鈐轄為副<lb/>
都監總管鈐轄司許以便宜行軍馬事辟置寮屬依帥<lb/>
臣法屯兵皆有等差遇朝廷起兵則副總管為帥副鈐<lb/>
轄都監各以兵從聽其節制正官願行者聽轉運使副<lb/>
一員隨軍一員留本路提㸃刑獄彈壓本路盜賊遇有<lb/>
盜賊則量敵多寡出兵㑹合以相應援本路帥臣當職<lb/>
<pb n="KR4d0138_WYG_179-21a"/>
官措置兵馬先就緒者當優議旌賞<lb/>
六月<hi>闕</hi>　日三省樞宻院同奉聖㫖責授鳯州團練副<lb/>
使張所借通直郎直龍圖閣除河北西路招撫使令閣<lb/>
門引見上殿<lb/>
六月<hi>闕</hi>　日臣同執政官奏事進呈臣寮劄子乞増置<lb/>
弓手人數每縣置武尉一員及河北路置廵社差官總<lb/>
領得㫖從之<lb/>
六月<hi>闕</hi>　日三省樞宻院同奉聖㫖三省樞宻院同置<lb/>
<pb n="KR4d0138_WYG_179-21b"/>
賞功司三省委左右司郎官樞宻院委都承㫖檢察置<lb/>
籍以受功狀違限不施行者必罰受賂乞取者依軍法<lb/>
許人告軍士遇敵逃潰者斬因而為盜賊者誅其家屬<lb/>
凢軍政申明約束及更改法制者數十條皆用勑榜掲<lb/>
於通衢<lb/>
六月<hi>闕</hi>　日三省樞宻院同奉聖㫖温州觀察使樞宻<lb/>
都承㫖王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>除河東路經制使通直郎直秘閣傅亮除<lb/>
河東路經制副使皆令閣門引見上殿<lb/>
<pb n="KR4d0138_WYG_179-22a"/>
六月<hi>闕</hi>　日三省樞宻院同奉聖㫖差御營司都統制<lb/>
王淵統制官張俊將帯所部軍馬捉殺陳州叛兵杜用<lb/>
都廵檢使劉光世捉殺黎驛作過馬忠下叛兵統制官<lb/>
喬仲福等捉殺山東賊李昱統制官韓世忠捉殺單州<lb/>
魚臺軍賊先是僉議於上前謂盜賊勢須招撫因而用<lb/>
之然非朝廷威令已振則雖欲招撫因而用之勢不可<lb/>
得今去行在不二百里間有此數處盜賊竊發多者至<lb/>
數萬少者不下七八千若不遣將帥應時討殄何以使<lb/>
<pb n="KR4d0138_WYG_179-22b"/>
四方羣盜恐懼聽命有㫖令召王淵等到都堂戒勵令<lb/>
各占地分須管破蕩仍諭以自上即位方此遣兵正當<lb/>
信賞必罰能立功者優議推賞敗衂誤事亦必行法之<lb/>
意諸將喜躍自奮不旬月間四處皆告㨗王淵生擒杜<lb/>
用破其衆二萬人喬仲福斬李昱首以獻破其衆三萬<lb/>
人黎驛魚臺賊皆七八千討捕净盡王淵劉光世以功<lb/>
並建節餘人等第進秩於是湖北羣盗閻瑾党忠薛廣<lb/>
祝靖等皆赴行在丁順楊進等皆河北巨盜赴招撫司<lb/>
<pb n="KR4d0138_WYG_179-23a"/>
自効其餘皆赴東京留守宗澤納欵東京西與淮南州<lb/>
縣漸得休息<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_179-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百七十九<lb/>
</p>
<p>
</p>
  </div>
</body>
</text>
</TEI>
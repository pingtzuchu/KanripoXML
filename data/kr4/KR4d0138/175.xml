<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百七十五</head>
    <p>
<pb n="KR4d0138_WYG_175-1a"/>
欽定四庫全書<lb/>
　梁谿集巻一百七十五　　　宋　李綱　撰<lb/>
　　建炎進退志總叙下<lb/>
是日同執政對于内殿余奏上曰以今日國勢而視靖<lb/>
康間其不逮逺矣然而有可為者陛下英斷於上而羣<lb/>
臣輯睦於下庶幾革靖康之風而中興可圖然而今日<lb/>
之事須有規模而知先後緩急之序所謂規模者外禦<lb/>
强寇内銷盜賊修軍政變士風裕邦財寛民力改弊法<lb/>
<pb n="KR4d0138_WYG_175-1b"/>
省冗官誠號令以感人心信賞罰以作士氣擇帥臣以<lb/>
任方面選監司郡守以奉行新政俟吾所以自治者政<lb/>
事已修然後可以議興舉而問罪金人迎還二聖此規<lb/>
模之大略也至於所當急而先者莫先於料理河北河<lb/>
東兩路夫河北河東者國之屏蔽也料理稍全然後中<lb/>
原可保而東南可安今棄置兩路不復料理而欲自安<lb/>
於東南譬猶外有寇盜不為之藩籬而欲安於堂奥其<lb/>
可得乎今河北河東雖為金人蹂踐而殘破河東所失<lb/>
<pb n="KR4d0138_WYG_175-2a"/>
者忻代太原澤潞汾晉其餘猶存也河北所失者不過<lb/>
眞定懷衛濬四州而已皆靖康之末所為失之眞定以<lb/>
新易李邈為帥懷以折彦質遯去衛以朝廷遣使交割<lb/>
濬以無城郭之故其餘中山河間慶源保塞雄霸深祁<lb/>
恩冀邢洺磁相信安廣信二十餘郡皆為朝廷守兩路<lb/>
士民兵將所以戴宋者其心甚堅在州郡者依城郭無<lb/>
城郭者依大河西山結山寨以為固皆推豪傑以為頭<lb/>
領多者數萬少者亦不下萬人如此知名字者已十數<lb/>
<pb n="KR4d0138_WYG_175-2b"/>
處朝廷不因此時置司遣使有以大慰撫之分兵以援<lb/>
其危急臣恐為金人所迫糧盡力困坐受其敝强壯而<lb/>
狡獪者從賊其次者為盜老弱稚孺渡河而朝廷何以<lb/>
待之且金人善因兵於敵兩路軍民雖懷忠義之心使<lb/>
救援之兵久而不至危急無告必且憤怨朝廷使金人<lb/>
因得撫而用之皆精兵也彼復何待借兵於他國哉驅<lb/>
之以擾中原而將之以酋首中國之兵亦將望風奔潰<lb/>
未易禦也臣愚以謂莫若於河北置招撫司河東置經<lb/>
<pb n="KR4d0138_WYG_175-3a"/>
制司擇有材畧者為之使宣諭陛下徳意所以不忍棄<lb/>
兩河於夷狄者措置經營結連其豪傑而用之救援危<lb/>
急收復州縣朝廷應副錢糧告敕有功者即命以官其<lb/>
能保全一州收復一郡隨其髙下以為節度防禦團練<lb/>
使如唐方鎭之制使自為守非特絶其從賊之心又可<lb/>
資其力以禦敵朝廷久逺無北顧之憂此最今日之先<lb/>
務也僉議亦頗以為然上曰誰可任此者余奏曰陛下<lb/>
儻採用臣策臣當詢訪其人續且聞奏旣退詢於士大<lb/>
<pb n="KR4d0138_WYG_175-3b"/>
夫間多謂張所可以招撫河北傅亮可以經制河東而<lb/>
余亦頗聞其為人張所者山東人以進士擢第有材氣<lb/>
謀畧當靖康間為監察御史朝廷以金人再犯闕欲割<lb/>
棄河北旣遣使矣敵騎薄城京師圍閉所在圍城中獨<lb/>
上言乞以蠟書募河北兵淵聖許之蠟書至河北士民<lb/>
皆喜曰朝廷欲棄我於夷狄猶有一張察院欲救我而<lb/>
用之乎應募者凡十七萬人故所之聲滿河北部勒旣<lb/>
定㑹都城破謀弗果用上即位於南都所首至行在見<lb/>
<pb n="KR4d0138_WYG_175-4a"/>
上論列且條具應募首領姓名人數合措置事件以聞<lb/>
朝廷欲以為郎官奉使河北以董其事㑹所以察官上<lb/>
章論黄潛善及兄潛厚姦邪不可用恐害新政潛善引<lb/>
去上留之乃謫所鳳州團練副使江州安置是時余尚<lb/>
未至行在也故衆謂招撫河北司非所不可然余以所<lb/>
嘗論潛善之故頗難之時旣迫他無可使者不得已一<lb/>
日過潛善閤子中相與欵語曰吾輩䝉上委任於艱難<lb/>
之秋實負天下之重責而四方士大夫號召未有來者<lb/>
<pb n="KR4d0138_WYG_175-4b"/>
前日議置河北招撫司搜訪殊無人可以承當獨一張<lb/>
所可用又以狂妄有言得罪如所之罪孰不以為冝第<lb/>
今日事迫矣一失機㑹悔不可追不得已勢須抆拭用<lb/>
之如用以為臺諫處要地則不可使之借官為招撫冒<lb/>
死立功以贖過似無嫌第未知於公意如何儻能先國<lb/>
事後私怨為古人之所難不亦美乎潛善欣然許諾乃<lb/>
薦之於上且道潛善意上說有㫖借所通直郎直龍圖<lb/>
閣充河北招撫使是時所已赴謫所遣使臣齎劄子召<lb/>
<pb n="KR4d0138_WYG_175-5a"/>
之二十餘日而後至上召對摹畫稱㫖錫五品服内府<lb/>
賜緡錢百萬以備募兵半年錢糧給空名告千餘道以<lb/>
京畿兵千人為衛將佐官屬聽自辟置一切許以便冝<lb/>
從事有朝請郎王圭者眞定府人眞定旣破率衆數萬<lb/>
保西山屢勝金人聞上登極自山寨間道來其所謀正<lb/>
與朝廷同能道河北事尤詳有㫖除直祕閣招撫司參<lb/>
謀官使佐所凡留行在者又二十餘日而後行傅亮者<lb/>
陜西人以邊功得官諳練兵事靖康初至京師上封事<lb/>
<pb n="KR4d0138_WYG_175-5b"/>
請以親王為元帥治兵於河朔淵聖不喜令押出門其<lb/>
冬復有薦者再召之亮至而都城已破率陜右京西勤<lb/>
王兵三萬人首至城下屢立功統御將佐士卒如古人<lb/>
整齊畫一無敢犯令者上即位亮詣行在召對除通直<lb/>
郎直祕閣而亮之為人氣勁直議論不能屈折執政不<lb/>
喜之除知滑州滑兩經殘破無城壁亮上疏自陳曰陛<lb/>
下復歸東都則臣能守滑陛下未歸則臣亦不能守也<lb/>
執政摘其語以為悖傲不遜降通判河陽府亮憤懣而<lb/>
<pb n="KR4d0138_WYG_175-6a"/>
去余至行在亮已行使人召之乃來與語連日觀其智<lb/>
畧氣節眞可以為大將者欲且試之乃薦於上以為河<lb/>
東經制副使而以觀察使王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>為使<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>亦陜西人累立<lb/>
邊功僉謂在武臣中可用者上宣諭亮前疏中語余廣<lb/>
上意而奏曰人臣論事言不激切不足以感動人主激<lb/>
切則近謗訕故昔之聽言者必察其所以如果出於謗<lb/>
訕何所逃罪至於有所激而云則必恕之以來讜言如<lb/>
周昌之對髙祖劉毅之答武帝皆人之所難堪者而二<lb/>
<pb n="KR4d0138_WYG_175-6b"/>
主恕之以其有所激故也亮之言如此但欲激陛下以<lb/>
歸京師耳非有他故願聖度有以含容之且人材難得<lb/>
而將帥之材為尤難如亮者今未見其比異日必能為<lb/>
朝廷立大功氣勁言直乃關陜氣俗之常不足深責上<lb/>
乃許如所請並召對賜<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>袍帶賜亮五品服與兵萬人<lb/>
告敕銀絹與川綱之在陜西者詔京西陜西漕臣應副<lb/>
糧草餘如張所已得㫖而遣之初余旣建議以料理河<lb/>
北河東為所當先者適後宫降誕皇子率執政入賀余<lb/>
<pb n="KR4d0138_WYG_175-7a"/>
奏上曰皇子降誕考祖宗故事當肆赦陛下登寶位赦<lb/>
已曠蕩獨遺河北河東而不及勤王之師天下尚觖望<lb/>
夫兩路為朝廷堅守而赦令不及人皆謂已棄之何以<lb/>
慰忠臣義士之心而勤王之師雖不曽用在道路半年<lb/>
擐甲荷戈冒犯霜雪亦已勞矣疾病死亡者不可勝數<lb/>
恩卹不及後日復有急難何以使人願因今赦該載徳<lb/>
意上嘉納故皇子赦於二者尤詳又請降詔褒慰兩路<lb/>
守臣將佐軍民論以朝廷措置救援不棄之意守臣各<lb/>
<pb n="KR4d0138_WYG_175-7b"/>
轉兩官進職餘具職位姓名以聞又詔自今有能收復<lb/>
兩路已陷州郡及救解危急保全一方功效顯著者並<lb/>
除本處節度觀察圑練防禦使依方鎭法又詔兩路軍<lb/>
民自今不得撰造事端以疑慮擅殺官吏又命使臣齎<lb/>
夏藥徧賜兩河守臣將佐又命㩁貨務印造見錢鈔遣<lb/>
使齎送兩路州郡又命降見錢鈔三百萬貫付河北東<lb/>
路陜西路漕司廣糴應副兩路又命起京東路夏税絹<lb/>
於大名府樁管川綱河東衣絹於永興軍樁管以待兩<lb/>
<pb n="KR4d0138_WYG_175-8a"/>
路支俵於是兩路知天子徳意人情翕然蠟書日至間<lb/>
有破賊捷報敵人圍守諸郡者徃徃抽退而山寨應招<lb/>
撫經制司募者甚衆又擇武臣可用者置沿河巡察使<lb/>
自河陽抵濱滄凡六處各有地分以為斥堠而潛善建<lb/>
議令馬忠將所部兵㑹雄州弓箭手李成所募兵凡五<lb/>
萬人擣虚入界敵必釋諸郡之圍以自救余曰解雜亂<lb/>
紛糾者不控捲救鬭者不搏撠批亢擣虚形格勢禁則<lb/>
自為解此固古法但今日士怯兵弱恐未可以深入而<lb/>
<pb n="KR4d0138_WYG_175-8b"/>
馬忠者在靖康初雖嘗宣力其後官崇志滿自愛惜不<lb/>
肯決戰屢敗衂恐不足以任此莫若使之與張所協力<lb/>
先復濬衛懷三州士氣旣振乗勢皷行而北則諸郡之<lb/>
圍必解而眞定可復河北可以得無亊矣事固有因時<lb/>
而制冝者此也是時金人留兵三州祇數千人餘皆驅<lb/>
擄吾民剃剪用之張所遣間與之結連多願為内應者<lb/>
以官軍民兵相表裏而圖之功可指日而成故余之策<lb/>
出此而潛善堅執其議上可之余不欲力爭乃以忠為<lb/>
<pb n="KR4d0138_WYG_175-9a"/>
河北經制使而以張換副之換者陜西人質樸有謀而<lb/>
善戰其材逺勝於忠旣使副忠又令與張所相應援而<lb/>
換亦以余之策為然進呈諫官鄧肅論僞命臣寮劄子<lb/>
多已行遣而肅曽在圍城中知之尤為詳有未及者數<lb/>
人皆等第行遣如十友之類令留守詢訪姓名以聞其<lb/>
言頗及吕好問好問者申公夷簡曽孫以元祐黨籍久<lb/>
困州縣士大夫頗推其恬於仕進靖康初余薦於淵聖<lb/>
以為諫官其後為侍從邦昌僣逆以為執政而好問嘗<lb/>
<pb n="KR4d0138_WYG_175-9b"/>
以蠟書至元帥府故上即位首擢為右丞肅論之頗恕<lb/>
而侍御史王賔亦上疏極言好問在圍城中方淵聖拘<lb/>
於敵營冝以蠟書至元帥府督進師而反勸進為懷二<lb/>
而挾姦無大臣節况嘗汚僞命不可以立新朝好問慙<lb/>
求去甚力乃除資政殿學士知宣州又進呈肅論耿南<lb/>
仲父子章疏上曰南仲誤淵聖罪天下共知朕嘗欲手<lb/>
劒擊之夫復何道乃以散官安置嶺南而其子延禧落<lb/>
龍圖閣學士令隨侍又進呈王賓論范訥趙野王襄總<lb/>
<pb n="KR4d0138_WYG_175-10a"/>
師逗遛不進而縱其下暴掠甚於盜寇章疏有㫖降官<lb/>
分司而賓論之不已乃皆以散官安置又論京西湖北<lb/>
為金人盜賊侵犯有能以死固守而保全一方者有賊<lb/>
未至而先遁遂失守者謂冝襃黜以明功罪如趙子崧<lb/>
之守陳趙子櫟之守汝閻孝忠之守蔡黄叔敖之守襄<lb/>
陽李彦卿之守漢陽鄂倅趙令裨之援黄州縣令陳規<lb/>
之守徳安程千秋之守公安皆冝襃賞有㫖轉兩官或<lb/>
與職名而以令裨知黄州規知徳安千秋通判荆南如<lb/>
<pb n="KR4d0138_WYG_175-10b"/>
陸徳先之棄隨州鄧雍之棄荆南舒舜舉之棄郢州趙<lb/>
縱之之棄復州皆冝黜罰有㫖降兩官落職有類此者<lb/>
言事官條具以聞又論折彦質為宣撫副使而逃亡入<lb/>
川峽錢蓋為陜西制置使而逃至湖北許髙許亢防河<lb/>
而逃至江南儻不懲戒則後孰肯以死任責者有㫖彦<lb/>
質散官安置髙亢編管嶺南蓋落職降官分司命南康<lb/>
軍奏髙亢寓其境欲謀變守倅以便冝誅之而待罪衆<lb/>
謂擅殺為非是余曰淵聖委髙亢守河付以兵將甚衆<lb/>
<pb n="KR4d0138_WYG_175-11a"/>
賊將至而先走以鐵騎五百自潁昌挈家趨江南沿路<lb/>
劫掠甚於盜賊朝廷不能正軍法而一軍壘守倅敢誅<lb/>
之必健吏也使後日受命捍賊者知退走而郡縣之吏<lb/>
有敢誅之者其亦少知戒乎是當賞上亦以余言為然<lb/>
乃命各轉一官是時范訥王襄罷而開封府與留守闕<lb/>
官余薦宗澤於上以為留守非澤不可澤浙東人自為<lb/>
小官即卓犖有氣節敢為不詭隨於世以故屢失官靖<lb/>
康間知磁州上以康邸持節使敵中時金人已再犯河<lb/>
<pb n="KR4d0138_WYG_175-11b"/>
北澤力挽留以為不可行其後有元帥之命遂即大位<lb/>
澤之功為多同列忌之譛毁百端不得留府中旣而除<lb/>
知襄陽府余到行在澤適至與語衮衮可聽發於忠義<lb/>
至慷慨流涕故余力薦之上笑曰澤在磁凡下令一切<lb/>
聽於崔府君余奏曰古人亦有用權術假於神以行其<lb/>
令者如田單是也澤之所為恐類於此京師根本之地<lb/>
新經擾攘人心未安非得人以鎭撫之不獨外寇為患<lb/>
亦有内變可虞使澤當職必有可觀上許之乃除延康<lb/>
<pb n="KR4d0138_WYG_175-12a"/>
殿學士知開封府兼留守澤至京師果能彈壓撫循軍<lb/>
民畏愛修治城池樓櫓不勞而辦屢出師以挫敵鋒雖<lb/>
嫉之者深竟不能易其任也知北京徐處仁死余薦杜<lb/>
充代之而已劉錫代充守滄州又頗易置諸路帥臣監<lb/>
司及京東西守臣然常患帥材之難得也一日上批出<lb/>
遷汪伯彦知樞密院事而除張慤同知慤是時方自河<lb/>
北都轉運使除戸部尚書初至行在余因對奏上曰慤<lb/>
以曉財利勤幹稱以為戸部尚書乃其任也今纔供職<lb/>
<pb n="KR4d0138_WYG_175-12b"/>
遽除執政不惟太峻未副人望兼戸部財計賴慤措置<lb/>
乞少緩之候慤措置財計稍就緒日除擢未為晚陛下<lb/>
用宰相臣不得而與至執政臣當聞敢以為請上乃止<lb/>
令遷伯彦而以黄潛善遷門下侍郎兼中書後二十餘<lb/>
日竟除慤蓋潛善主之也余因對復奏曰臣前欲少緩<lb/>
張慤除命非沮之正欲藉其力措置戸部事今陛下已<lb/>
擢用慤乞且以戸部事委之乃命慤兼總領戸部財用<lb/>
上又令以許景衡為中丞王賓除諫議大夫時景衡以<lb/>
<pb n="KR4d0138_WYG_175-13a"/>
給事中召未至余奏曰陛下以景衡為中丞誠得其人<lb/>
然故事中丞無自外除者王賔遷則臺中無長官乞候<lb/>
景衡至行在日降處分上許之是時除侍從卿監郎官<lb/>
館職以補班列之闕及召赴行在者多未至而行在官<lb/>
出自圍城中者多求東南差遣以自便上命余草詔以<lb/>
戒諭之其後許翰至余薦之於上謂翰外柔内剛學行<lb/>
純美謀議明決冝在左右叅與大政上亦喜其論事乃<lb/>
以為尚書右丞然翰之來晚不能有所助也初汴河上<lb/>
<pb n="KR4d0138_WYG_175-13b"/>
流為盜所決者數處決口有至百步者閉塞久不合乾<lb/>
涸月餘綱運不通兩京乏糧米價騰湧朝廷責降都水<lb/>
使者陳求道榮嶷皆為散官依舊領監事又命提舉京<lb/>
城所陳良弼同共措置凡二十餘日而水復舊綱運沓<lb/>
來乃令三分留一於行在每綱到即間撥入京師糧始<lb/>
足米價始平又擇使臣八員為沿汴巡檢毎兩員將兵<lb/>
五百人自洛口管認地分至西水門分布防察乃免濫<lb/>
決之患又於兩京城外及沿汴至泗増置巡檢商賈始<lb/>
<pb n="KR4d0138_WYG_175-14a"/>
通人情始漸復舊命進奏院邸吏分兩畨赴行在増給<lb/>
食錢朝廷差除鏤板傳報外路増置馬遞舖添給錢糧<lb/>
命令始通州郡命綱運入京者還載諸部公案圖籍赴<lb/>
行在官府始有稽考蓋行在草創凡百皆逐一施行措<lb/>
置悉類此也<lb/>
　<lb/>
　<lb/>
　<lb/>
<pb n="KR4d0138_WYG_175-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百七十五<lb/>
</p>
<p>
</p>
  </div>
</body>
</text>
</TEI>
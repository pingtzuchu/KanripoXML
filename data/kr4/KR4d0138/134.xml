<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百三十四</head>
    <p>
<pb n="KR4d0138_WYG_134-1a"/>
欽定四庫全書<lb/>
　梁谿集巻一百三十四　　　宋　李綱　撰<lb/>
　　序一<lb/>
　　　易傳内篇序　　　　易傳外篇序<lb/>
　　　釋象序　　　　　　明變序<lb/>
　　　訓辭上下序<hi>闕</hi>　　　衍數序<lb/>
　　　類占上序　　　　　類占下序<lb/>
　　易傳内篇序<lb/>
<pb n="KR4d0138_WYG_134-1b"/>
六經皆所以載道而易以道隂陽故剛柔相推而生變<lb/>
化天道備矣聖人繫辭焉而明吉㓙以盡人事所以和<lb/>
同天人之際而使之無間也古文日月為易日陽也月<lb/>
隂也月遄日邁一晝一夜相推而生明陽竒隂耦一剛<lb/>
一柔相推而成卦故曰隂陽之義配日月又曰剛柔者<lb/>
晝夜之象也聖人觀變於隂陽而立卦發揮於剛柔而<lb/>
生爻卦爻具而謂之易者蓋専以變易為義先儒謂易<lb/>
含三義有不易簡易之意者非也故自太極兆而為竒<lb/>
<pb n="KR4d0138_WYG_134-2a"/>
耦自竒耦積而為乾坤自乾坤索而為六子自八卦相<lb/>
重相錯而為六十四卦無非變者六爻之義易以貢變<lb/>
動不居周流六虛上下無常剛柔相易不可為典要唯<lb/>
變所適此所以謂之易歟易也道也神也異名同實其<lb/>
㫖一也生生之謂易一隂一陽之謂道隂陽不測之謂<lb/>
神三者渾淪而不相離語其大則範圍天地語其小則<lb/>
充足毫末刻彫衆形槖籥萬化自有形至於無形自有<lb/>
心至於無心莫不綜攝乎此則易之為書何為者耶載<lb/>
<pb n="KR4d0138_WYG_134-2b"/>
此而已剛柔有自然之體竒耦有自然之數上下内外<lb/>
有自然之位進退往來有自然之序消息盈虛有自然<lb/>
之理皆所以載天道也而人事存焉是以聖人察卦爻<lb/>
之變因其有是象則繫之以是辭以愛惡情偽之相感<lb/>
為吉㓙悔吝之端以君子小人之消長為治亂安危之<lb/>
本其所以告人使避㓙趨吉雖不離于日用之間而精<lb/>
義入神有出于思為之表和順於道徳而理於義窮理<lb/>
盡性以至於命此學者所以不可不盡心也周官太卜<lb/>
<pb n="KR4d0138_WYG_134-3a"/>
掌三易之法一曰連山二曰歸藏三曰周易其經卦皆<lb/>
八其别卦皆六十有四則自伏羲畫八卦因而重之六<lb/>
十四卦已陳矣連山夏易也以艮為首故曰連山歸藏<lb/>
商易也以坤為首故曰歸藏孔子觀商道于宋得坤乾<lb/>
焉盖歸藏之書然而讀易韋編至於三絶作彖象文言<lb/>
諸篇以贊明之則三易之書至周易而後大備故韓宣<lb/>
子適魯見易象及春秋曰吾乃今知周公之徳與周之<lb/>
所以王矣易卦先後之序與彖爻之辭皆文王造始而<lb/>
<pb n="KR4d0138_WYG_134-3b"/>
周公續終之故有王用亨于西山箕子明夷利貞之語<lb/>
不然韓宣子何以知周公之徳哉孔子於易其説尤詳<lb/>
而論語記羣弟子問答獨罕及易故曰子所雅言詩書<lb/>
執禮皆雅言也以詩書執禮為雅言則易罕言矣豈非<lb/>
易者天道所在而性與天道雖子貢亦有所不得聞故<lb/>
耶秦焚詩書易以卜筮之書而幸存今餘經類亡闕而<lb/>
易獨為完經蓋天相之以垂訓于萬世使一卦一爻有<lb/>
不備者則乾坤或幾乎熄矣漢晉間如九師之流一主<lb/>
<pb n="KR4d0138_WYG_134-4a"/>
於象數而不稽義理故其取象蔓衍迂濶多悖聖人之<lb/>
意自王輔嗣以來及近世學者一主於義理而不求象<lb/>
數故其訓義與象相違因失聖人之意者亦不為少二<lb/>
者胥失也夫聖人極數以定象立象以盡意象數者易<lb/>
之所自作而義理寓舎象數以求意是由舎筌蹄而求<lb/>
魚兎捐麴糵而求酒醴也魚兎得然後筌蹄可忘酒醴<lb/>
成然後糟粕可棄故必質諸象數而不謬考諸義理而<lb/>
不惑六通四闢無所滯礙然後聖人之意可見焉孔子<lb/>
<pb n="KR4d0138_WYG_134-4b"/>
彖象蓋兼之矣然而象少義多者深其阜眇其根幽其<lb/>
所以然使學者精思而自得故也余以罪謫海上端憂<lb/>
多暇取易讀之屛去衆説獨以心㑹即象數之幽眇究<lb/>
理義之精微于以窺聖人之制作燦然如據璣衡以觀<lb/>
天日月星辰經緯昭回之文吉㓙妖祥之理皆可厯數<lb/>
而周知喟然歎曰不學易而涉世其蹈禍固宜罪大不<lb/>
死乃得窮聖經于荒絶之鄉心醉神開恍若有授之者<lb/>
豈非幸耶昔人作易於憂患者非特智慮不用于時欲<lb/>
<pb n="KR4d0138_WYG_134-5a"/>
有所表見於後蓋亦險阻艱難備嘗之矣人之情偽盡<lb/>
知之矣然後思深慮危足以發難言之妙蘊以貽範於<lb/>
将來余雖固陋困窮流離之甚其敢忘此乃以所妄見<lb/>
者著易傳内外篇訓釋上下經上下繫説卦序卦雜卦<lb/>
總論合為十巻外篇釋象七明變一訓辭二類占一衍<lb/>
數二合為十有三巻凡二十有三巻雖未足以測聖人<lb/>
之意然發明易學必由象數以極義理之歸庻幾或自<lb/>
此書始也引義比類反覆參錯文辭繁費所不得已覽<lb/>
<pb n="KR4d0138_WYG_134-5b"/>
者取其意而勿誚焉可也書始于建炎嵗次已酉中夏<lb/>
時赴謫所南征次鬰林成於庚戌季春時自海上北歸<lb/>
次寧逺凡朞年云謹序<lb/>
　　易傳外篇序<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占易本於數而數不與<lb/>
焉極其數遂定天下之象數兼于象故也有數而後有<lb/>
象有象而後有變有變而後有占而鼔天下之動則存<lb/>
<pb n="KR4d0138_WYG_134-6a"/>
乎辭辭所以該極象數各指其所之而明吉㓙以示人<lb/>
者也古之學者必備是五者然後足以窺聖人作易之<lb/>
㫖故有推步氣候律厯之學所以知數也有正卦互體<lb/>
俯仰之學所以觀象也有卦變時來消長之學所以察<lb/>
變也有五行世應遊魂歸魂之學所以考占也有訓詁<lb/>
其言觧釋其義之學所以修辭也近世學者唯尚言辭<lb/>
務明其義而象數變占之學皆失其傳則不得聖人之<lb/>
㫖多矣今卦爻之象變具在含蓄妙意發揮至理示人<lb/>
<pb n="KR4d0138_WYG_134-6b"/>
甚明顧弗深考而占筮術數之法載於經傳者班班可<lb/>
見茍能精以思慮黙契于心則古人之學不難到也聖<lb/>
人作易之㫖雖非即此而可窮亦非舎此而能得不鑿<lb/>
不拘唯其是之為從而已余年運而往行将知命學易<lb/>
於憂患之中既以所妄見者為之傳又作釋象七篇明<lb/>
變一篇訓辭二篇類占衍數各一篇合十有二巻目為<lb/>
易傳外篇以解剥易體庻幾聖人難盡之意或因是而<lb/>
可窺至於洞象數之表達變通之幾占筮之巧妙辭義<lb/>
<pb n="KR4d0138_WYG_134-7a"/>
之精微有不可以筆舌傳者則覽者當自得焉盖易者<lb/>
學道之筌蹄此書又學易之筌蹄魚兎已得則筌蹄雖<lb/>
忘焉可也書始于建炎三年已酉之中秋時謫居海上<lb/>
行次雷陽成於四年之仲春時䝉恩北歸行次容南凡<lb/>
半年云謹志嵗月總其大畧為之序冠于目録之首<lb/>
　　釋象序<lb/>
易者象也猶天之垂象經緯昭回環布森列在野象物<lb/>
在朝象官在人象事皆有名數分域燦然以示人故天<lb/>
<pb n="KR4d0138_WYG_134-7b"/>
之高也其故可得而知則以象知之也善占天者必審<lb/>
其名數辨其分域知象所在而謹察之然後天意可推<lb/>
而吉㓙妖祥可得而占不然則以角為尾以咮為翼以<lb/>
斗為箕以紫微皇極之居為太微三光之廷其相去遼<lb/>
絶可勝言哉易象亦然竒耦相交而八卦之象立八卦<lb/>
相錯而六十四卦之象生六爻相雜而三百八十四爻<lb/>
之象備正取之為天地水火風雷山澤之八物旁取之<lb/>
則天地之間百物不廢其在天者日月之盈昃星斗之<lb/>
<pb n="KR4d0138_WYG_134-8a"/>
斡旋雲雨之升降氷霜之凝結無不取也其在地者丘<lb/>
山之叢聚川淵之流止井邑田野城墉衢巷之制千盤<lb/>
陵陸泥沙谷穴之宜無不取也在人則取於君臣父子<lb/>
夫婦男女長幼朋友之倫在物則取于羽毛鱗介草木<lb/>
華實牲醴膏血之品取諸身者耳目鼻口心思之于五<lb/>
官頂頥輔鬚頰舌之於元首脢背夤腹之於體拇趾腓<lb/>
股之於足莫不具焉取于器者樽簋之屬以為禮弧矢<lb/>
之属以為威牀几枕柅之屬以為安車輿輪輻之屬以<lb/>
<pb n="KR4d0138_WYG_134-8b"/>
為行簪紱裳帯以為服饋餗酒食以為養瓶甕繘幕之<lb/>
於井耳鉉趾足之於鼎莫不有焉以禮為象則有祭祀<lb/>
賓客㛰媾田狩征伐之類而五禮備矣以政為象則有<lb/>
刑法慶賞告命官使事功之類而庻政舉矣動静取舎<lb/>
進退往來内外小大先後初終一話一言象皆存乎其<lb/>
中大矣哉易之取象之多也夫八卦錯則六十四卦之<lb/>
才殊其所以為消長盛衰治亂安危聚散通塞者亦殊<lb/>
也六爻雜則三百八十四爻之情異其所以為愛惡相<lb/>
<pb n="KR4d0138_WYG_134-9a"/>
攻逺近相取情偽相感者亦異也卦者時也爻者人也<lb/>
所遇之時所處之人既不同則吉㓙悔吝得失憂虞是<lb/>
非利害其象亦隨而變焉此取象之所以不得不多也<lb/>
聖人設卦以觀象立象以盡意繫辭焉以斷吉㓙而盡<lb/>
其言因有是象則命之以是辭豈茍然哉辭具難言之<lb/>
象而象含無盡之意深考而諦觀之聖人之意蓋昭然<lb/>
矣舎象以求易是猶舎日月星辰而觀天也可乎哉夫<lb/>
象者像也猶之象設擬形容而象物宜使觀者有所考<lb/>
<pb n="KR4d0138_WYG_134-9b"/>
耳審象而得之如高宗以夢而得傅説循名而失之如<lb/>
燕人市璞而得死䑕此求象之不可以不察也制器者<lb/>
因規以為圎因矩以為方而後可以議方圎于規矩之<lb/>
外也作樂者因律以召陽因呂以召隂而後可以知聲<lb/>
于黄鐘大呂之表也相馬者按法式以求之則儀氏䩭<lb/>
中帛氏口齒謝氏脣鬐闕一不可及其至也牝而黄牡<lb/>
而驪足以得天下之馬不能察其法式而曰我能得馬<lb/>
者妄也魚兔得筌蹄捐醇精流糟粕棄此為得象者言<lb/>
<pb n="KR4d0138_WYG_134-10a"/>
而非求象者之亊也自王弼有得意在忘象得象在忘<lb/>
言之論深斥象數之學以謂互體不足遂及卦變變又<lb/>
不足推至五行義無所取而近世學者遂廢象而不談<lb/>
不能知象因失聖人之義多矣殊不知象明而後意可<lb/>
得意得而後象可忘求象未得遽欲棄而捐之不亦過<lb/>
乎互體卦變之屬其所由來古矣考十三卦制器尚象<lb/>
之理與春秋傳所載占筮之言其説不誣第漢晉諸儒<lb/>
計之不精索之不切一泥于象而不求義蔓衍迂濶反<lb/>
<pb n="KR4d0138_WYG_134-10b"/>
害聖人立象之本㫖今其書已罕傳而爻象之象具在<lb/>
可推而得㝠捜逺紹惟其是之從而勿泥焉可也夫天<lb/>
象可觀而不可窮易之象含天下之至賾而測之益深<lb/>
窮之益逺詎可俄而測哉錯雜以觀其所同比類以求<lb/>
其所異由顯以知隠由邇以擬逺由支離以㑹歸於簡<lb/>
易則聖人精微之意若合符節矣作釋象<lb/>
　　明變序<lb/>
易者變也自乾坤變而為八卦自八卦變而為六十四<lb/>
<pb n="KR4d0138_WYG_134-11a"/>
卦自六十四卦變而為四千九十六卦無非變者其法<lb/>
起于七八之數而己九為老陽其策三十有六六為老<lb/>
隂其策二十有四隂陽之老必變故得九六之數則動<lb/>
而有所之七為少陽其策二十有八八為少隂其策三<lb/>
十有二隂陽之少不變故得七八之數則静而無所適<lb/>
聖人觀變于隂陽而立卦發揮于剛柔而生爻所以明<lb/>
吉㓙以示人者因其動而已故曰道有變動故曰爻爻<lb/>
有等故曰物物相雜故曰文文不當故曰吉㓙生焉又<lb/>
<pb n="KR4d0138_WYG_134-11b"/>
曰變動不居周流六虚上下無常剛柔相易不可為典<lb/>
要惟變所適然則重六畫以成爻統六爻以成卦積六<lb/>
十四卦以成易所以體天地之撰通神明之徳類萬物<lb/>
之情者其有不存於變者乎孔子論易之變有兼變化<lb/>
而言者有獨指變而言者盖物之生由乎化者也物之<lb/>
極由乎變者也陽極生隂則在陽為變在隂為化故凡<lb/>
陽老而之隂者皆剛變而為柔隂極生陽則在隂為變<lb/>
在陽為化故凡隂老而之陽者皆柔變而為剛剛柔相<lb/>
<pb n="KR4d0138_WYG_134-12a"/>
推而生變化變化者進退之象此兼變化而言之也一<lb/>
闔一闢謂之變化而裁之存乎變此獨指變而言之也<lb/>
夫隂闔陽闢其極皆變使化而無變以裁之則天地萬<lb/>
物何以相禪于無窮爻以傚此故曰爻也者言乎其變<lb/>
者也由爻之變故卦以之變由卦之變故易之變備焉<lb/>
六十四卦三百八十四爻其象不同而聖人繫之以辭<lb/>
亦異者莫不一寓于變然而又有專取變以為彖象者<lb/>
若井之改邑不改井之類是也有專取變以為爻象者<lb/>
<pb n="KR4d0138_WYG_134-12b"/>
若巽九五之先庚三日後庚三日之類是也以至消長<lb/>
進退之序俯仰盈虛之體應比逺近之勢愛惡取舎之<lb/>
情即其變而觀之易之理盖昭然矣作明變<lb/>
　　衍數序<lb/>
道生一一生二二生三三生萬物自道降而生物無非<lb/>
數也易有太極是生兩儀兩儀生四象四象生八卦自<lb/>
易闡而生卦無非數也造物者本象以出數故曰物生<lb/>
而後有象象而後有滋滋而後有數則數非象不立作<lb/>
<pb n="KR4d0138_WYG_134-13a"/>
易者因數以定象故曰極其數遂定天下之象則象非<lb/>
數不明二者相為表裏而已天下之物不逃於數天下<lb/>
之數不外於象天下之象不遺於易故易之為書該極<lb/>
象數以冒天下之道者也數起於蓍蓍以七運而四十<lb/>
九之用圎而神數成於卦卦以八周而六十四之體方<lb/>
以智揲蓍以知策推策以定爻因爻以設卦而易之能<lb/>
事畢矣隂陽有老少此策之數所以殊也剛柔有微彰<lb/>
此爻之數所以别也自天一至天五生數也自地六至<lb/>
<pb n="KR4d0138_WYG_134-13b"/>
地十成數也以竒生者成而耦以耦生者成而竒竒耦<lb/>
相推演而五行之數立矣一三五七九天數皆陽也二<lb/>
四六八十地數皆隂也合天數二十有五合地數三十<lb/>
凡五十有五而大衍之數成矣乾履一于西北巽戴九<lb/>
于東南艮東北而左三坤西南而右七離二震四上峙<lb/>
而為肩坎八兑六下承而為足河圗九宮天極之數積<lb/>
矣氣有司間而上下左右之分辨精有専散而風雨寒<lb/>
熱燥濕之化彰乾兑之金位于西而盛于西北震巽之<lb/>
<pb n="KR4d0138_WYG_134-14a"/>
木位于東而盛于東南離火有君相坎水有降升坤艮<lb/>
之土有始終五運六氣坤樞之數行矣乾坤包六子而<lb/>
納甲之法生五行歴十二辰而納音之法備五聲六律<lb/>
十二管旋相為宮有高下損益之制律法出焉參天両<lb/>
地迭相乘除有章蔀紀元之術歴法肇焉故以卦當日<lb/>
晝夜各一則為爻十有二者辰也以卦當月六日七分<lb/>
則為三十者日也以卦當時震兌坎離分主春秋冬夏<lb/>
則為爻二十有四者氣也以卦當年隂陽二卦相交於<lb/>
<pb n="KR4d0138_WYG_134-14b"/>
冬夏二至則為爻十有二者月也參伍以變錯綜其數<lb/>
引而伸之觸類而長之天下之故莫不筦攝于此故明<lb/>
于易之數者順以數往逆以知來察天人之際於掌握<lb/>
之間洞古今之變於談笑之頃究觀物理與神為謀其<lb/>
故何哉天地之覆載隂陽之生殺日月星辰之運行晦<lb/>
明寒暑之代謝山川之流止動植之死生事之因革器<lb/>
之成壊人之窮達壽夭世之治亂安危帝王之興衰君<lb/>
子小人之進退消長莫不有數存乎其間故數也者成<lb/>
<pb n="KR4d0138_WYG_134-15a"/>
變化行鬼神雖天地之大不能違也而况於人乎况於<lb/>
萬物乎極數之變執神之機在璇衡以觀大運據㑹要<lb/>
以知方來則探賾索隠鈎深致逺推隂陽之荒考神明<lb/>
之隠若影響之於形聲夫何疑哉漢之揚雄張衡唐之<lb/>
魏伯陽邢和璞本朝之邵雍皆深於數者故雄作太𤣥<lb/>
衡著靈憲伯陽有參同契和璞有頴陽書雍以先天圗<lb/>
作皇極經世皆宗于易而輔翼推明之至數所在信如<lb/>
蓍龜不可誣也精微之幾不可以言傳姑取其可陳者<lb/>
<pb n="KR4d0138_WYG_134-15b"/>
著于篇作衍數<lb/>
　　類占上序<lb/>
人心神明之府天地之鏡也萬物之鑑也虛而靈寂而<lb/>
通固可以無卜筮而知吉㓙所不能然者物蔽之也故<lb/>
必假于蓍龜神物然後能知之龜曰卜蓍曰筮卜所以<lb/>
兆象也自隂陽五行之象交感而生爻者為雨霽䝉驛<lb/>
克故卜之用五筮所以兆數也自隂陽五行之數錯綜<lb/>
而成卦者内為貞外為悔故筮之用二卜筮之用以其<lb/>
<pb n="KR4d0138_WYG_134-16a"/>
從違斷天下之疑無有逺近幽深遂知來物故曰探賾<lb/>
索隠鈎深致逺定天下之吉㓙成天下之亹亹者莫大<lb/>
於蓍龜易之道以卜筮者尚其占而卦爻之變専以筮<lb/>
為主者幽贊于神明而生蓍參天兩地而倚數觀變于<lb/>
神明而立卦發揮於剛柔而生爻卦爻本于數而數本<lb/>
于蓍故也三易之法一曰連山二曰歸藏三曰周易其<lb/>
經卦皆八其别卦皆六十有四連山歸藏以静為占故<lb/>
爻稱七八周易以動為占故爻稱九六七八者少隂少<lb/>
<pb n="KR4d0138_WYG_134-16b"/>
陽之數也隂陽之少虛而未盈故静而不變九六者老<lb/>
隂老陽之數也隂陽之老盈而已極故動而變生吉㓙<lb/>
悔吝生乎動者也故易以動為占所以卦爻之辭其變<lb/>
不一者動則觀其變而玩其占所指不同故也一爻變<lb/>
則其占用所變之爻辭陳侯筮敬仲遇觀䷓之否䷋<hi>六四</hi>
<hi>爻變</hi>曰是謂觀國之光利用賓于王之類是也二爻至六<lb/>
爻皆變則其占用變卦之彖辭穆姜筮居東宫遇艮䷳<lb/>
之隨䷐<hi>六二不變外餘爻皆變</hi>曰是在周易隨元亨無咎之類是<lb/>
<pb n="KR4d0138_WYG_134-17a"/>
也六爻皆不變則其占用本卦之彖辭晉公子重耳筮<lb/>
得晉國遇貞屯䷂悔豫䷏皆八曰是在周易皆利建侯<lb/>
之類是也古之占筮以辭為主而又論卦爻之體若畢<lb/>
偃筮仕于晉遇屯䷂之比䷇辛廖占之曰吉震為土車<lb/>
從馬足居之兄長之母覆之衆歸之為公侯卦之類論<lb/>
卦體也若晉成公筮歸國遇乾䷀之否䷋曰配而不終<lb/>
君三出焉之類論爻體也率之以卦爻之辭揆之以卦<lb/>
爻之體而㓙吉之理明矣後世占筮有世應之説有飛<lb/>
<pb n="KR4d0138_WYG_134-17b"/>
伏之候有歸魂遊魂之法有納甲納音之術有星躔氣<lb/>
候之數以五行之生克比和六神之王相囚廢决定吉<lb/>
㓙而京房郭璞焦贛之流又各以其術制易林春秋占<lb/>
法殆廢至近世則諸家之術亦失其傳所謂以卜筮尚<lb/>
其占者或幾乎絶可勝慨哉惟依古法主卦爻之辭而<lb/>
兼論其體參以諸家之術庻幾得之今掇取六經春秋<lb/>
傳國語所載占筮及諸家之術可用者史氏所傳占筮<lb/>
術數之精微者著于篇作類占<lb/>
<pb n="KR4d0138_WYG_134-18a"/>
　　類占下序<lb/>
卜筮術數藝成而下與醫祝同科然該極象數探賾索<lb/>
隠鈎深致逺聖人之道在焉推原天地隂陽五行之理<lb/>
於卦爻之間逆知吉㓙若合符節雖千里之逺千嵗之<lb/>
故可坐而致至矣哉妙于此者又能将之以道義如司<lb/>
馬季主嚴君平飾之以藝文如管輅郭璞巧發竒中如<lb/>
隗炤趙達預言期運如鄭相如桑道茂尤可貴重昔太<lb/>
史作日者列傳盖有意推崇之因取西漢以來至于五<lb/>
<pb n="KR4d0138_WYG_134-18b"/>
代史策所載卜筮術數之精微者掇其大要著于類占<lb/>
之末<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百三十四<lb/>
</p>
<p>
</p>
  </div>
</body>
</text>
</TEI>
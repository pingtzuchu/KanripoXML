<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十二</head>
    <p>
<pb n="KR4d0138_WYG_142-1a"/>
欽定四庫全書<lb/>
　梁谿集巻一百四十二　　　宋　李綱　撰<lb/>
　　頌　箴　銘　辭<lb/>
　　　淵聖皇帝題十八學士頌<lb/>
　　　六箴<hi>言行學友名直</hi>　　　　素齋箴<lb/>
　　　求仁堂八君子銘　　多言人銘<lb/>
　　　座右銘　　　　　　潛庵銘<lb/>
　　　普現庵銘　　　　　芝軒銘<lb/>
<pb n="KR4d0138_WYG_142-1b"/>
　　　甌粤銘<lb/>
　　　沙陽和歸去來辭　　秋風辭<lb/>
　　　瓊山和歸去來辭<lb/>
　　淵聖皇帝題十八學士頌<hi>并序</hi>
唐天策府十八學士閻立本畫像褚亮贊淵聖皇帝題<lb/>
其姓名以賜太子詹事李詩真絶世之寳也臣某拜手<lb/>
稽首謹作頌曰<lb/>
英英策府十八學士森如驥騄才徳兼備太宗御之六<lb/>
<pb n="KR4d0138_WYG_142-2a"/>
轡耳耳嘶風籋雲一日千里丹青之妙冩于縑素千載<lb/>
風流遇之旦暮於穆淵聖天縱多能遊戲翰墨識其姓<lb/>
名人物圗繪及兹宸藻是為三絶萬世之寳沙漠苦寒<lb/>
翠華未還傷心北顧喟其涕澘安得傑才如彼諸子扶<lb/>
翊中微國勢振起豈無趙卒為御以歸老臣衰疾跂而<lb/>
望之<lb/>
　紹興六年七月二十三日<lb/>
　　六箴序<lb/>
<pb n="KR4d0138_WYG_142-2b"/>
予行年三十有八而未聞道日月逝矣嵗不我與其君<lb/>
子之棄而小人之歸乎作六箴以自警<lb/>
　　言箴<lb/>
意蓄于心宣之以言辭達而已多則贅焉惟仁者為能<lb/>
以言利人惟智者為能不失言于人仁智者予之所未<lb/>
得也不務本而務末胡不黙黙而多言以自賊耶<lb/>
　　行箴<lb/>
言者虚辭行者實跡與其言丈不若行尺言之非艱幼<lb/>
<pb n="KR4d0138_WYG_142-3a"/>
者能之行之維艱老者病之訥於言而敏於行君子貴<lb/>
之嗚呼非斯人吾誰與歸<lb/>
　　學箴<lb/>
學以致道積于厥躬人而不學智有盲聾凡百君子學<lb/>
然後知不足非琢成器何貴于玉為學日益為道日損<lb/>
益為損資學為道本未嘗務學何以絶為赤子匍匐乃<lb/>
能奔馳明以告子學以聚之<lb/>
　　友箴<lb/>
<pb n="KR4d0138_WYG_142-3b"/>
古之君子取友必端以文㑹友以友輔仁今之君子慕<lb/>
禄貪位面友非心見利忘義握手指天如見肺肝轉足<lb/>
已非自為得計勢利之交何異狗彘探汝之情伺汝之<lb/>
過汝不自慎而欲重其禍耶<lb/>
　　名箴<lb/>
名者公器不可多取有心取之是為怨府古之至徳民<lb/>
無能名過情之譽何足為榮令聞令望有聞有聲得之<lb/>
不愧明徳維馨是以君子疾沒世而名不稱汝不務徳<lb/>
<pb n="KR4d0138_WYG_142-4a"/>
而買名以害其生耶<lb/>
　　直箴<lb/>
好直而不好學其蔽也絞直情徑行君子所悼晉有叔<lb/>
向古之遺直世無孔子孰為歎息水致曲以通于海木<lb/>
致曲以全其材子胡不學而釣直以自貽其菑耶<lb/>
　　素齋箴<lb/>
不白不彩不質不文繪事為後素居其先皓皓易汙營<lb/>
營易㸃術斯以往其慎所染閑邪復禮友士之仁以文<lb/>
<pb n="KR4d0138_WYG_142-4b"/>
㑹之反汨吾真抱此以居處子之秀出則事君惟道之<lb/>
就鄙華勝實惡紫奪朱惟正惟中以巻以舒勿貪夫位<lb/>
勿慕夫禄有義有命死生禍福昔者夫子從事于斯體<lb/>
道拯溺湼而不緇殊塗同歸何思何慮飬心浩然獨守<lb/>
其素<lb/>
　臨江蕭君建功作素齋而求言于余庻幾有志于道<lb/>
　者作此箴以示之建炎戊申十月晦日書于崇陽僧<lb/>
　舎<lb/>
<pb n="KR4d0138_WYG_142-5a"/>
　　求仁堂八君子銘序<lb/>
予日居求仁堂所與友者几杖硯筆樽壺琴枕八君子<lb/>
也各為之銘以著益友相成之義<lb/>
　　直几<lb/>
斵木為几病夫是慿限腋扶肘以便其形子厚所慚次<lb/>
山所惡問何以然惟曲之故我作斯几其直如矢匪雕<lb/>
匪飾自全厥美隐之而坐不倚不局心凝形釋死灰槁<lb/>
木<lb/>
<pb n="KR4d0138_WYG_142-5b"/>
　　方杖<lb/>
古后有制老則賜杖用之扶持利有攸往後世靈壽因<lb/>
以儌福光誇赤藤美稱桃竹我作斯杖不圎而方剛徤<lb/>
篤實用行舎藏曵策逍遥丘園之寳孰為老龍放之而<lb/>
笑<lb/>
　　璞硯<lb/>
黟歙之石溫潤如玉可磨可鐫是資簡牘匠氏衒巧求<lb/>
售于人竒形詭状制度日新我製斯硯獨全其璞其平<lb/>
<pb n="KR4d0138_WYG_142-6a"/>
如砥不假雕斵澁不留筆滑不退墨文字之祥維以比<lb/>
徳<lb/>
　　象筆<lb/>
篆籕之變是生草𨽻束縳以書創物之智毛穎既俘封<lb/>
于管城震掉不律惟以太輕我製斯筆其管以象運用<lb/>
可意如兵隨将惟象之齒感雷則文援毫寫之其辭如<lb/>
雲<lb/>
　自窪樽以下四銘闕<lb/>
<pb n="KR4d0138_WYG_142-6b"/>
　　多言人銘<lb/>
李子遊于古蘭若有金人焉啓其口而銘其臆曰我古<lb/>
之多言人也勿誚多言多言何傷言而當道説約以詳<lb/>
胸襟流出與道翺翔如雲起雷震于十方如谷答響應<lb/>
而不藏洪纎感物如鐘之撞抑揚在指如琴之張爛乎<lb/>
如星辰之經緯沛乎如江漢之汪洋五色相宣黼黻文<lb/>
章五聲相比磬筦笙簧悅可人意炳煥鏗鏘孰知夫色<lb/>
未嘗色非青非黄聲未嘗聲非宮非商著于文字文字<lb/>
<pb n="KR4d0138_WYG_142-7a"/>
相宣孰能測量達于語言語言解脱孰得稱揚滋發上<lb/>
根下根衆生一音演説徧覆三千大千世界舌相廣長<lb/>
是以予終日言而未嘗言其心了了終日黙而未嘗黙<lb/>
其音琅琅如來入滅而四十九年不曽説法維摩無語<lb/>
而三十二義皆發光鋩惟道之極言黙不足以載故予<lb/>
游戲于辨才三昧聊自得而徜徉李子顧謂其徒誌之<lb/>
若此者可以多言矣<lb/>
　　座右銘<lb/>
<pb n="KR4d0138_WYG_142-7b"/>
予名堂曰求仁十二時中行住坐卧未嘗須臾離也作<lb/>
座右銘以自警焉其文曰是心廓然無有邉際徧周法界<lb/>
同一真體強名曰仁求之在已不属中間非内非外一<lb/>
以貫之萬物皆備視聽言動造次顛沛無須臾離必在<lb/>
於是克已則見復禮則親一日如斯天下歸仁邇之事<lb/>
父逺之事君擴而充之以及斯民徳被草木信及魚豚<lb/>
本無别法一視同仁害以求生成以殺身得全于此死<lb/>
生埃塵不即不離非妄非真酌之不竭用之不勤孰能<lb/>
<pb n="KR4d0138_WYG_142-8a"/>
體是號曰能仁顔氏之子請事斯言勒銘左右以代書<lb/>
紳<lb/>
　　潛菴銘<lb/>
龍興深老作潛菴梁谿居士為書其榜且銘之曰<lb/>
魚龍潛于淵釣罩絶機械天地潛于心方寸具覆載諦<lb/>
觀此菴中不廣亦不隘森羅含萬象空洞周法界請問<lb/>
云何潛非内亦非外寳刹現一毫須彌藏一芥萬縁息<lb/>
一機衆竅虚一噫足跡不可尋濕灰那見怪百鳥不銜<lb/>
<pb n="KR4d0138_WYG_142-8b"/>
花負命難索債全身入虚空無在無不在欲識潛庵人<lb/>
豈離這皮袋<lb/>
　　普現庵銘<lb/>
蔣山佛果禪師勤公築庵于舊方丈之側東吴李彌遜<lb/>
以普現目之梁谿李某為作銘曰<lb/>
一月普現一切水水月無盡月惟一如來普現群生前<lb/>
化身億萬亦如是譬猶一燈變百千光明晃耀無量數<lb/>
又如兩鏡互相照重重妙影咸攝入我觀此庵方丈地<lb/>
<pb n="KR4d0138_WYG_142-9a"/>
而能變含十方界諸天宮殿衆地獄日月星宿及山河<lb/>
人畜龍僊之所居皆悉容受不廹迮誰能住此作佛事<lb/>
現身隨類為說法種種化導諸有情而實無一得度者<lb/>
刼風吹鼔世界壞刼水漂流火洞然此庵初無變壞相<lb/>
風災水火皆熄滅雖云無刹不現身乃是至宻藏身處<lb/>
佛子若住普現庵當作是念為正念<lb/>
　　芝軒銘<lb/>
清原山因山水暴至發屋長老師珪得芝草于片瓦之<lb/>
<pb n="KR4d0138_WYG_142-9b"/>
上十葉爗然遂以名軒而求言于梁谿居士為作銘曰<lb/>
煌煌靈芝秀于片甓迅流霆奔為發其羃無情説法非<lb/>
耳者聞雲蒸霞濯普香所薫玉潤金堅燦然十蕚眼正<lb/>
則祥見邪則錯惟道人珪禪苑之芝式告觀者不須尋<lb/>
思<lb/>
　　甌粤銘<lb/>
建炎四年秋甌賊范汝為嘯聚回源統制官李捧帥師<lb/>
輕進而沒朝廷遣官招撫乃請留屯萬人賊勢益張陵<lb/>
<pb n="KR4d0138_WYG_142-10a"/>
轢郡縣莫敢誰何群盗歆豔環視蠭起紹興改元之冬<lb/>
遂據建城以叛部勒黨與焚掠諸邑破邵武犯南劒氣<lb/>
燄熾甚福帥程邁以聞上命左中大夫參知政事孟庾<lb/>
為宣撫使檢校少師武成感徳軍節度使韓世忠副之<lb/>
總神武兵步騎三萬水陸並進既次近境賊猶抗拒屢<lb/>
戰屢㨗徑薄城下猶負固不服攻圍累日乃始克之仰<lb/>
體仁聖好生之徳寛釋脅從老稚士女案堵如故勦殄<lb/>
賊黨以鉅萬計分遣偏師掃蕩巢穴餘盗以次討定一<lb/>
<pb n="KR4d0138_WYG_142-10b"/>
方敉寧惟甌粤為天下至險其民尚氣而好鬪脅以盗<lb/>
威失其常産相挻為亂自相屠掠不可勝數及王師削<lb/>
平其徒盡殱誅殺之慘必有所致非偶然也議者謂愚<lb/>
民不知逆順之勢因循至此而釋氏之流則謂甌俗生<lb/>
子僅留一二餘悉溺之二百年間所殺幾何因果報應<lb/>
理固宜然二説雖殊實相表裏原其不明君臣之義盖<lb/>
縁不篤父子之恩孝慈忠義本由一心更無别法平居<lb/>
于父子之間無虎狼之仁則臨變故之際責其守節不為<lb/>
<pb n="KR4d0138_WYG_142-11a"/>
亂豈可得哉樂羊食子之羮而文侯疑之易牙殺子以<lb/>
適君而管仲非之於所厚者薄則無所不薄因果報應<lb/>
又不論也避地閩中具見始末欲以藥石之言明著勸<lb/>
戒稍革其風乃作銘曰<lb/>
人之大倫惟君與臣尊卑既定其誰敢干閨闈之内父<lb/>
子天属徳惟怙恃恩在鞠育為父戕子為臣叛君逆道<lb/>
背理何以為人鬼神所誅天地不祐刀兵翦屠其孰能<lb/>
救相彼甌粤民俗剽悍負氣尚勇輕生喜亂巨盗挻之<lb/>
<pb n="KR4d0138_WYG_142-11b"/>
蠭附蟻從曽未期年同惡内訌王師之來如雷如霆討<lb/>
叛舎服千里震驚鋒蝟斧螳猶敢旅拒轉戰逐北嬰城<lb/>
自固怒其鷇麑以抗喬嶽翹其萌芽以傲霜雹肥牛僨<lb/>
豚一舉碎之宥彼脅從翦其鯨鯢兇徒逆儔尸相枕藉<lb/>
天威所臨敢有違者君臣以義父子以恩克篤父子乃<lb/>
明君臣咨爾甌民自今以往愛育子孫尊君親上焚爾<lb/>
甲胄折爾戈兵服勤耒耜以保爾生孝慈以忠砥礪名<lb/>
節勒銘山阿敢告耆耋<lb/>
<pb n="KR4d0138_WYG_142-12a"/>
　　沙陽和歸去來辭<lb/>
陶淵明賦歸去來辭典麗閑放冠絶今古非止獨步江<lb/>
左一時而已後雖有作者莫能及也予謫官沙陽地僻<lb/>
家逺慨念庭闈形如夢寐適中表吾今罷官西上取道<lb/>
浙江於其行和淵明之辭以示之非敢追繼前作姑叙<lb/>
區區之情庻幾見吾親以此慰其心焉<lb/>
歸去來兮負罪逺謫何時歸惟戇愚之妄發奚流落之<lb/>
足悲顧㳙埃之何補嗟駟馬之難追荷天恩之寛大省<lb/>
<pb n="KR4d0138_WYG_142-12b"/>
徃咎而知非邈庭闈之安在篋戲綵之萊衣念蓼莪之<lb/>
終養聊詠歌乎式微發于夢寐精爽宵奔髣髴慈顔歡<lb/>
然倚門爰入我廬圗史故存諸季環列酌此一樽恍晨<lb/>
鐘之驚悟慘酸鼻而蹙顔非吾親之為念其何適而不<lb/>
安寓禪房之岑寂閴春晝而閉闗嘉溪山之秀美時散<lb/>
策而往觀望飛雲而陟岵悲遊子之未還豈翔集而爵<lb/>
躍方跼踳而鯢桓歸去來兮願良朋之與遊備萬物于<lb/>
我身懼放心之不求味理義之可悦樂天命而無憂梁<lb/>
<pb n="KR4d0138_WYG_142-13a"/>
谿之濱有泉石與田疇言蠟我屐載浮我舟不汲汲于<lb/>
三釡聊欣欣于一丘藝蘭菊于小圃友龜魚于清流憇<lb/>
山樊之真宅誠無愧于閱休已矣乎雷霆雨露各一時<lb/>
天之震曜初不留予今駕言将西之為語吾親歸可期<lb/>
奉丼㫖于晨夕躬耒耜而耘耔尋北山之舊隐補南陔<lb/>
之雅詩助堯民之擊壤終此身以何疑<lb/>
　　秋風辭<lb/>
秋風起兮黄葉飛逺客異土兮未能歸白露降兮悴衆<lb/>
<pb n="KR4d0138_WYG_142-13b"/>
芳懐美人兮悵難忘變星霜兮阻山河風異響兮水増<lb/>
波遡明月兮發浩歌群隂積兮浮雲多嵗聿云暮兮奈<lb/>
愁何<lb/>
　　瓊山和歸去來辭<lb/>
歸去來兮吾今䝉恩真得歸慨國步之方艱撫世故而<lb/>
增悲跡雖滯而心往時既失而何追悼匪謀之無策惟<lb/>
有識之知非致翠華之播越猶旰食而宵衣顧一身之<lb/>
飄零如流螢之已微我歸中州匪紓匪奔再涉鯨海脱<lb/>
<pb n="KR4d0138_WYG_142-14a"/>
此鬼門父子相從僮僕僅存酌酒相慶翠杓緑樽思往<lb/>
來之夢幻粲一笑而解顔方問塗以訪家悵何適而可<lb/>
安紛寇盗之蟻結驚突騎之窺闗萃百憂于方寸渺萬<lb/>
里而遐觀念八駿之北狩踰三冬而未還雖短褐之云<lb/>
多豈復羡夫執桓歸去來兮期汗漫以逺游既抱病而<lb/>
已廢復與世而何求冀英俊之竝騖解斯民之隐憂梁<lb/>
谿之濱有先廬與故疇言秣其駒亦汎其舟願採薇而<lb/>
散髪投脱兎于林丘雖血氣之已衰庻精淳之不流聊<lb/>
<pb n="KR4d0138_WYG_142-14b"/>
頤性而養壽以待盡于真休已矣乎盛衰理亂各一時<lb/>
氣機黙運初不留造物為此将安之天地不終否九六<lb/>
亦有期忽天心之悔禍化戈甲為耘耔玩折肱于羲易<lb/>
詠考槃于衛詩諒吾心之已决可投龜而不疑<lb/>
　<lb/>
　<lb/>
　<lb/>
　梁谿集巻一百四十二<lb/>
</p>
<p>
</p>
  </div>
</body>
</text>
</TEI>
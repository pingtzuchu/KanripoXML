<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻十三</head>
    <p>
<pb n="KR4d0138_WYG_013-1a"/>
欽定四庫全書<lb/>
　梁谿集巻十三　　　　　　宋　李綱　撰<lb/>
　　詩九<hi>在沙陽及還至崇安作四十八首</hi>
　　　登凝翠閣觀月<lb/>
　　　乘泛碧齋分韻得泛字<lb/>
　　　志宏得碧字以詩來次其韻<lb/>
　　　興宗得齋字以詩來次其韻<lb/>
　　　凝翠晚望五絶　　　秋意二首<lb/>
<pb n="KR4d0138_WYG_013-1b"/>
　　　和唐人張為秋醉歌　讀陸龜䝉散人歌<lb/>
　　　巖桂墮蘂　　　　　遊栖雲寺<lb/>
　　　自西津乘泛碧齋歸邑小雨<lb/>
　　　御筆許牽復有感　　畫荔枝圖<lb/>
　　　叢菊數日來頗有開意戲題<lb/>
　　　得了翁書寄石芝<lb/>
　　　和歸去來集字十首<hi>幷序</hi>
　　　送羅惇詩赴舉<lb/>
<pb n="KR4d0138_WYG_013-2a"/>
　　　從人於柳木得芝<lb/>
　　　將去沙陽留别鄧季明諸公<lb/>
　　　叙别疇老<lb/>
　　　自沙陽乘泛碧齋至洛陽口<lb/>
　　　留題雙溪閣書呈南劔守謝少卿<lb/>
　　　黄道夫約遊無名庵　奉酬陳之元教授見贈<lb/>
　　　謝徳夫約遊開平寺<lb/>
　　　謝守送别至黯淡寺<lb/>
<pb n="KR4d0138_WYG_013-2b"/>
　　　長灘驛次韻陸惇禮留題二絶<lb/>
　　　題黄亭驛　　　　　武夷行<hi>并序</hi>
　　　泛遊仙溪　　　　　别武夷途中偶成<lb/>
　　　寄題觀雲軒　　　　崇安令送示武夷圖<lb/>
　　九月十五日夜同陳興宗鄧志宏登凝翠閣觀月<lb/>
溪閣臨虛面勢寛涼天佳月共追歡漁舟忽動水光碎<lb/>
桂魄未髙山影寒色染林巒烟漠漠氣侵笑語露漫漫<lb/>
湏知此景人間少更泛蘭槳逺處看<lb/>
<pb n="KR4d0138_WYG_013-3a"/>
　　是夜復乘泛碧齋至北溪口觀新橋與興宗志宏<lb/>
　　　分題予得泛字<lb/>
秋髙氣倍清夜靜舟初泛露華浩如洗月色寒可鑒林<lb/>
巒與邑屋左右入軒檻晶熒星影揺<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒山光蘸風微<lb/>
煙羃羃溪逺波湛湛端疑客乘槎坐使雲河犯觀梁且<lb/>
停橈戀月愁繫纜景幽費摹寫思妙造古淡吾方久於<lb/>
此勝賞豈云蹔願同二三子險韻時得探<lb/>
　　志宏得碧字以詩來次其韻<lb/>
<pb n="KR4d0138_WYG_013-3b"/>
明月照清溪影落千尋碧輕風皺微瀾蕩漾揺金色相<lb/>
攜理桂檝及此萬籟寂天空露氣寒棲鳥正縮瑟何人<lb/>
起秋思數弄月中笛坐使遷客情悽然感去國清遊得<lb/>
英俊勝賞飽泉石豈殊在吾家親戚欬於側賦詩各言<lb/>
懐險韻對勍敵歸來氣未衰開匣看三尺<lb/>
　　興宗得齋字以詩來次其韻<lb/>
佳月靄秋色翛然感予懐言攜二三友泛此溪中齋風<lb/>
露生萬里屋木慿兩涯淒微煙霧合芬馥天香來恍若<lb/>
<pb n="KR4d0138_WYG_013-4a"/>
度雲漢奔月遊瑶臺灝氣集肺腑灑濯無纎埃沉沉夜<lb/>
寥閴廻舟興悠哉澄波靜如練何異浮江淮但恨景物<lb/>
美實難賦詠才斯文當共勉天意屬吾儕<lb/>
　　凝翠晚望五絶句<lb/>
白蘋紅蓼滿汀洲淅淅西風古渡頭寒日無情又西下<lb/>
清溪不語水東流<lb/>
桂香泛泛滿秋風十里沙溪一望中景物隨時慰牢落<lb/>
羈臣那解感飄蓬<lb/>
<pb n="KR4d0138_WYG_013-4b"/>
日輪隠隠落西山尚有殘陽木杪間暮暮朝朝成底事<lb/>
可憐飛鳥自知還<lb/>
林中輕素起寒煙兩兩飛鷗傍釣船心在江湖歸未得<lb/>
晚來幽獨更悽然<lb/>
白雲㸃破亂山青影落寒谿晚更明誰謂天涯無鴈到<lb/>
雝雝初聴兩三聲<lb/>
　　秋意二首<lb/>
蕭蕭南浦白雲秋楓葉蘆花相對愁何必更窮千里目<lb/>
<pb n="KR4d0138_WYG_013-5a"/>
亂山凝碧滿溪樓<lb/>
清霜夜落梧楸樹脫葉驚風隕如雨一畨掃盡一畨新<lb/>
策杖閑將黄葉數<lb/>
　　和唐人張為秋醉歌<lb/>
秋色愈淒𦂳感此梁谿翁煙水出砂石風霜脫梧桐嵗<lb/>
晏無與歡步屧攜蒼笻俯視檻中菊仰瞻峯頂松有酒<lb/>
聊自適旋滴真珠紅長鯨吸百川坐使玉樽空念古壯<lb/>
氣激懐家歸興濃陶然不知醉如墮烟霧中醉魂眇安<lb/>
<pb n="KR4d0138_WYG_013-5b"/>
往夢渡江水東髣髴生六翮飄忽騰雙龍醒來無所見<lb/>
溪冷山重重紗牕透殘月瓦枕來疎鐘起視夜將闌星<lb/>
河粲玲瓏乘風欲輕舉骨肉疑都融却思向來醉豈離<lb/>
方寸地長醉不用醒蕭然謝名利<lb/>
　　讀陸龜䝉散人歌三復而悲之賦詩以卒其志<lb/>
江湖散人氣節竒布衣韋帶霜鬢垂有田甫里多水潦<lb/>
闔門百指長號飢躬耕粗足輸賦稅時赴嘉客同襟期<lb/>
西風笠澤起秋色菰蒲初熟鱸鱖肥扁舟乘興不知晚<lb/>
<pb n="KR4d0138_WYG_013-6a"/>
筆牀茶竈常相隨著書叢雜自編録巧怪不擇文與詩<lb/>
那能枉道竊爵禄但欲亂世全妻兒胷中豈無佐時畧<lb/>
却笑諸郎殊不知當年富貴盡磨滅惟有夫子傳於斯<lb/>
三髙名配范與李散人雖散元非癡<lb/>
　　巖桂再開尤盛汲水飬之其香滿室墮蘂儿案間<lb/>
　　　燦然可愛嗅玩因為賦小詩<lb/>
桂華十里凌霜空再開愈覺秋光濃幽人贈我不知數<lb/>
芬馥飄滿禪房中䔩䔩風枝墮煙蘂璀燦金英霑案几<lb/>
<pb n="KR4d0138_WYG_013-6b"/>
不須掃去任飄零從使清香在毫紙<lb/>
　　遊栖雲寺<lb/>
清曉戒徒御出郊為勝遊霜林半揺落肅穆天地秋散<lb/>
策陟峻嶺慿髙瞰清流禪居得蘭若逈覺林泉優露草<lb/>
淒更碧風松鬱相繆山空鐘磬響地勝池臺幽竹色森<lb/>
不改桂香泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>浮經行豈蓮社景物如虎<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>流水人寂<lb/>
寂歸雲晚悠悠惜哉光景促妙賞難淹留却步出山徑<lb/>
猶廻戀山眸登臨興未盡更理溪中舟<lb/>
<pb n="KR4d0138_WYG_013-7a"/>
　　自西津乘泛碧齋歸邑小雨<lb/>
亂山深處翠光浮山寺歸來泛彩舟十里峯巒凝翠靄<lb/>
一溪煙雨灑清秋漁燈照水明還暗野桂飄香散不收<lb/>
只向畫中求好景不知身在畫中遊<lb/>
　　是日聞報御筆許牽復有感<lb/>
聞有佳音自日邉羈臣感極却悽然矜愚本自加三宥<lb/>
作賦休云謫九年戱膝但能紆彩服侍香那復望青氈<lb/>
恩隆天地當何報擊壤為甿老一鄽<lb/>
<pb n="KR4d0138_WYG_013-7b"/>
　　畫荔枝圖<lb/>
南閩荔枝名四方非因謫官那得嘗丁香為核玉為葉<lb/>
絳綃為殻氷為瓤烱如明珠出老蚌燦如豔女披紅裳<lb/>
膜凝雲母本來薄液貯甘露初不漿剖擎頗訝水晶滑<lb/>
咀嚼但覺瓊瑶香貢餘雖幸得一飽無那品目多難詳<lb/>
丹青巧為拂絹素數種磊落皆其良牛心最大蚶殻褊<lb/>
虎皮斑駮龍牙長火山早依炎氣熟中元晩待秋風凉<lb/>
色竒更變江家緑味㫖尤稱十八娘葡萄結實極繁盛<lb/>
<pb n="KR4d0138_WYG_013-8a"/>
硫黄著子何芬芳若將牡丹與比並好把陳紫同姚黄<lb/>
雖云香味不可畫悅目自足垂虛堂飫餐更得畫歸去<lb/>
須信逺謫元非狂<lb/>
　　叢菊數日來頗有開意戲題<lb/>
愛菊如淵明慿欄惜花晏朝來有開意嫩蘂肥欲綻願<lb/>
承玉露漙一吐金英粲臨風嗅馨香為爾發三歎<lb/>
　　得了翁書并寄石芝云其味初淡中苦已而發甘<lb/>
　　　鮮有此味者感而賦詩<lb/>
<pb n="KR4d0138_WYG_013-8b"/>
海日氣射蒼崖根石上生枝乾蘚文構梯採掇資好事<lb/>
中有至味難為言豈惟食淡兼攻苦嚼蠟茹荼多欲吐<lb/>
清甘徐發齒頰間潄以寒泉如飲乳幽人贈我意已深<lb/>
一掬可比千黄金世間此味知者鮮往往既吐還追尋<lb/>
我欲持之獻君子自古至言多逆耳願於苦處辨忠良<lb/>
若待㢠甘真晩矣<lb/>
　　次韻和歸去來集字十首<hi>并序</hi>
　　　予初抵沙陽常和陶淵明歸去來辭然竊意歸<lb/>
<pb n="KR4d0138_WYG_013-9a"/>
　　　期未可以嵗月計也近聞例許牽復真得歸矣<lb/>
　　　偶讀玉局翁歸去來集字因次其韻簡諸弟<lb/>
少負丘壑志誤嬰軒冕榮剛腸難隠忍懶性倦將迎學<lb/>
佛欣自得謫官知物輕悠悠勢利子千古見交情<lb/>
壯志已衰落頺然成懦夫編須休虎穴曵尾且龜塗松<lb/>
菊猶可理田園將欲蕪親朋悅情話濁酒在觴壺<lb/>
軒冕豈足戀田園誠可歡村村自花柳物物寄游觀舊<lb/>
事不復憶吾生良易安南牕審容膝歸去學鯢桓<lb/>
<pb n="KR4d0138_WYG_013-9b"/>
聞說詔初下預知歸有期趣裝行去矣俟命且安之出<lb/>
處宛如夢去來惟有詩為傳千里信先報棣華知<lb/>
曠蕩推新澤迂疎念昔非休為賈生賦且治老萊衣報<lb/>
國撫長劔懐親歌式微慿髙望吴越千里白雲飛<lb/>
寤寐在親所得歸欣載奔綵衣猶在笥素髪已垂門遣<lb/>
興詩千首忘憂酒一罇歸歟理三徑松菊故應存<lb/>
歸去復歸去溪山滿眼前公垂餘舊館鴻漸有甘泉結<lb/>
宇依青嶂開池浸碧天餘波到山下更漑萬家田<lb/>
<pb n="KR4d0138_WYG_013-10a"/>
薄責思已厚聴歸初不留昔來聊坎止今去亦川流圖<lb/>
史自可樂親朋相與遊罇中常有酒此外復何求<lb/>
舊隠北山北結廬猶可尋曾傳種松法當遂採芝心有<lb/>
酒且觴客無絃何用琴一生幾量屐慎勿廢登臨<lb/>
處世若大夢吾生感行休何須縳軒冕且復傲林丘雲<lb/>
木千巖秀煙波萬壑流忘機齊物我魚鳥與君遊<lb/>
　　送羅惇詩赴舉<lb/>
計偕西去不容遲蹔聚還分與願違丹桂一枝應俯拾<lb/>
<pb n="KR4d0138_WYG_013-10b"/>
青雲萬里看横飛我方謫宦陪鳩杖子欲成名戱綵衣<lb/>
努力爭先龍虎榜發揮家學慰庭闈<lb/>
　　從人於柳木得芝一本面徑尺餘體圓而欹正類<lb/>
　　　荷葉惜其生於僻逺不得與奏牘為賦此詩<lb/>
草木何為亦發祥靈芝三秀向沙陽成叢已茁枯梅上<lb/>
盈尺還生卧柳傍葉若圓荷方瀉露色如紫椹更飄香<lb/>
惜哉地去長安逺不使公卿草賀章<lb/>
　　將去沙陽留别鄧季明諸公<lb/>
<pb n="KR4d0138_WYG_013-11a"/>
一載沙陽信有縁寛恩許去却依然碧齋翠閣已如夢<lb/>
明月清風長自妍溪上客舟横一葉篋中詩巻賸千篇<lb/>
諸公别後應思我茗飲時時到寓軒<lb/>
　　　疇老修撰見示七峯吟因成七言十韻律詩以<lb/>
　　　　叙别<lb/>
謫墮閩山欵棟閎日親髙義慰平生忘年許結看經社<lb/>
乘興時參在野旌三徑髙懐窮水石七峯佳氣入軒楹<lb/>
舫齋談笑龜魚慣翠閣吟哦巻軸成方幸遊從陪杖屨<lb/>
<pb n="KR4d0138_WYG_013-11b"/>
敢將蹤跡歎蓬萍寛恩宥罪千鈞重小艇浮溪一葉輕<lb/>
北闕未應容接武東臯從此遂躬耕寜親幸愜區區志<lb/>
去徳還深戀戀情般若光中無聚散毗盧海裏任從横<lb/>
願公更展垂天翼拭目鵬摶九萬程<lb/>
　　自沙陽乘泛碧齋至洛陽口<lb/>
罪大昔來謫恩寛今許歸碧齋還泛泛翠閣已依依簫<lb/>
皷轉山曲旌旗揺夕暉餘霞方散亂倦鳥亦歸飛頗悟<lb/>
邯鄲夢還尋萊子衣耄倪嗟得去朋友惜相違詎有甘<lb/>
<pb n="KR4d0138_WYG_013-12a"/>
棠愛徒知蘧玉非勞生成底事歸老釣魚磯<lb/>
　　留題雙溪閣書呈南劔守謝少卿<lb/>
華構何年玉斧修規摹宏麗屬賢侯治成不廢登臨樂<lb/>
望逺宜窮水石幽千里煙雲瞻北闕四時風景冠南州<lb/>
山如蟠踞成龍虎劔有雌雄射斗牛天倚筆峯排玉筍<lb/>
仙留篆石浸銀鈎二川俯瞰丁為字萬室傍連盛結樓<lb/>
罇爼幸容陪勝賞笙歌更覺助清遊朝雲暮雨滕王閣<lb/>
明月清風白鷺洲夢草惠連留句法遊山安石繼風流<lb/>
<pb n="KR4d0138_WYG_013-12b"/>
尚能執筆從公賦却恨歸鞍不可留<lb/>
　　黄道夫約遊南山無名菴謁包法師<lb/>
碧山盤屈白雲凝竹徑通幽水石清門對演仙千古在<lb/>
道人何事學無名<lb/>
　　奉酬陳之元教授見贈次韻<lb/>
謫官因得窮林泉陶寫聊復資詩篇青岑疊疊山滿眼<lb/>
碧波湛湛溪㴠天南連海嶠饒霧雨北望吴越淒風煙<lb/>
感懐觸目還得句但可娱戱那敢傳譬猶候蟲與時鳥<lb/>
<pb n="KR4d0138_WYG_013-13a"/>
自鳴自已真偶然豈知飄落廣文耳飾以妙語煩雕鐫<lb/>
與公平生未相識一見傾心誰與易沙陽百里阻遊從<lb/>
注目寒空暮雲碧朅來邂逅慰所思況得新詩飛霹靂<lb/>
我今歸去隠梁谿逺跡江湖飬愚直看公白日上青霄<lb/>
九萬扶揺不勞力<lb/>
　　謝徳夫約遊開平寺<lb/>
出郭山村僻尋真殿閣幽雙溪餘賞興五馬故來遊鐘<lb/>
梵含古思林泉銷客愁歸歟碧雲合羅綺滿蘭舟<lb/>
<pb n="KR4d0138_WYG_013-13b"/>
　　謝守送别至黯淡寺<lb/>
送逺勞為黯淡行西風斜日嫋雙旌舟如一葉波濤舞<lb/>
灘作半天風雨聲修竹拂雲青蓊鬱圓峯對閣翠崢嶸<lb/>
如公髙義今人少行客空餘戀徳情<lb/>
　　長灘驛次韻陸惇禮留題二絶句<lb/>
文彩飄颻青𤨏郎朝班同望赭袍光嶺雲深處觀題句<lb/>
使我幡然念帝鄉<lb/>
當年狂直叩龍墀謫墮閩山省舊非須信寛恩若天地<lb/>
<pb n="KR4d0138_WYG_013-14a"/>
纔周嵗律已容歸<lb/>
　　題黄亭驛<lb/>
雲山一帶碧崔嵬迎我南遷又北廻嵗籥纔周兩經厯<lb/>
此行端為武夷來<lb/>
　　武夷行<hi>并序</hi>
　　　宣和改元之夏予備員左史寓直東省晝寢夢<lb/>
　　　遊武夷山未幾謫官閩中取道山下果符所夢<lb/>
　　　因作賦一篇古律詩近五十首今冬䝉恩北歸<lb/>
<pb n="KR4d0138_WYG_013-14b"/>
　　　復尋舊遊泛遊仙谿登換骨巖致祀十三真君<lb/>
　　　㑹食觀妙堂因盡録前所作遺觀妙法師且别<lb/>
　　　賦一篇以述再遊之意目之曰武夷行<lb/>
憶昨退朝門下省槐影扶疎清晝永𤨏牕一枕夢仙山<lb/>
覺來毛骨猶清冷謫官道出武夷山風景翛然似夢間<lb/>
碧溪九曲山萬疊況值密雪妝煙鬟寛恩今日容歸去<lb/>
笑指洞天尋舊路霜晴日暖白雲深遥望幔亭天一柱<lb/>
羽人導我遊仙谿翠壁蒼崖晩更竒浩歌快飲縱廻櫂<lb/>
<pb n="KR4d0138_WYG_013-15a"/>
星月耿耿風淒淒曉來換骨巖中看玉潤金堅餘片片<lb/>
三姝駢立映彤霞二水交流縈素練征鞍欲去更從容<lb/>
仙境靈跡豈易逢他日追思不可到夢魂還過七閩中<lb/>
　　泛遊仙溪<lb/>
　　　到閩中而不遊武夷山到武夷山而不泛遊仙<lb/>
　　　溪皆與不到同予去冬乘小舟抵睎真館值雪<lb/>
　　　今冬復遊乘月而歸景物清絶不可名狀因賦<lb/>
　　　詩以紀其實書遺觀妙法師<lb/>
<pb n="KR4d0138_WYG_013-15b"/>
去年遊仙滿溪雪今年遊仙一船月武夷已擅天下竒<lb/>
雪月相輝更幽絶前生定在此山中縁熟重遊六六峯<lb/>
慚愧真仙借光景恨無道骨與仙風<lb/>
　　别武夷途中偶成寄觀妙法師<lb/>
道妙觀來物物通武夷仙境幸相逢溪流玉雪三三曲<lb/>
山鏁雲霞六六峯去路歸鞍方眷戀淡煙疎雨正䝉茸<lb/>
羡師日在神仙窟㢠首巖巒紫翠重<lb/>
　　寄題觀妙師閣皂山舊隠觀雲軒<lb/>
<pb n="KR4d0138_WYG_013-16a"/>
獨搆幽軒福地隂飛雲對面起青岑但知映日能成色<lb/>
誰信崇朝解作霖苒苒行雲寧有跡霏霏出岫本無心<lb/>
道人黙坐觀舒巻至理應符妙意深<lb/>
　　崇安令朱邈公達送示武夷圖因成絶句<lb/>
秀氣蜿蜒作武夷巖巒窈窕白雲飛再遊未盡平生興<lb/>
六幅生綃畫得歸<lb/>
　<lb/>
　<lb/>
<pb n="KR4d0138_WYG_013-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻十三<lb/>
</p>
<p>
</p>
  </div>
</body>
</text>
</TEI>
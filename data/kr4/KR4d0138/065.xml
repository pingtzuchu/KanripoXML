<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻六十五</head>
    <p>
<pb n="KR4d0138_WYG_065-1a"/>
欽定四庫全書<lb/>
　梁谿集巻六十五　　　　　宋　李綱　撰<lb/>
　　表劄奏議二十七<lb/>
　　　辭免荆湖廣南路宣撫使奏狀<lb/>
　　　辯謗奏狀<lb/>
　　　謝差中使傳宣撫問降賜茶藥表<lb/>
　　　已受告命再辭免奏狀<lb/>
　　　論宣撫兩司職事乞降處分奏狀<lb/>
<pb n="KR4d0138_WYG_065-1b"/>
　　乞撥還陳照等人兵奏狀　乞差撥諸項人兵奏狀<lb/>
　　乞將福建等路宣撫司錢粮通融支用奏狀<lb/>
　　　乞令福建等路宣撫司差撥兵將㑹合討捕曹<lb/>
　　　　成奏狀<lb/>
　　　乞不許諸處抽差韓京等軍馬奏狀<lb/>
　　辭免荆湖廣南路宣撫使奏狀<lb/>
右臣伏奉告命除臣觀文殿學士荆湖廣南路宣撫司<lb/>
兼知潭州軍州事塡見闕仰荷聖恩不勝惶懼感激之<lb/>
<pb n="KR4d0138_WYG_065-2a"/>
至伏念臣迂愚鄙拙初無材能當建炎初蒙陛下起於<lb/>
閒廢之中付以機柄之重備位宰司兩月餘日曾無毫<lb/>
髪之補負罪已深雖嘗乞身以退人言游至謗議沸騰<lb/>
自取顚隮屢濱於死仰賴睿明察其無他終始保全卒<lb/>
因宥赦得歸中州繼復職秩竊禄宫祠誠為僥倖伏惟<lb/>
天地父母之恩何以論報今者又蒙大恩湔洗前愆棄<lb/>
瑕錄用進職秘殿委以荆湖廣南四路重寄顧臣何者<lb/>
罪戾之餘乃當此選所宜黽勉就職竭盡疲駑以圖報<lb/>
<pb n="KR4d0138_WYG_065-2b"/>
稱而臣累年以來遭罹憂患深渉瘴癘之鄉疾病交攻<lb/>
氣血衰耗心志不寜動輙驚悸加有重膇足弱之疾行<lb/>
歩艱難使當方面之寄深慮處畫顚錯有誤國事伏望<lb/>
聖慈矜憐特降睿㫖追寢成命使臣得安閒散尋訪醫<lb/>
藥養疴山林異時稍安蒙被驅策不敢辭難誓極糜捐<lb/>
以酬洪造所有告命未敢祇受見寄納福州軍資庫聽<lb/>
候指揮謹錄奏聞伏候勅㫖<lb/>
　　辯謗奏狀<lb/>
<pb n="KR4d0138_WYG_065-3a"/>
契勘臣蒙恩除前件差遣起於閒廢之中授以方面之<lb/>
寄仰荷聖德彌深感泣竊縁臣昨於建炎初丐罷宰相<lb/>
得請以宫祠歸自後累有言章論列臣輔相無狀措置<lb/>
乖戾等事屢貽譴責罪釁實深不敢自辯今蒙朝廷湔<lb/>
洗錄用委以重寄内有所言事件與今來差遣相妨者<lb/>
若不披露肝膽控告君父力賜辯明則臣豈敢安心職<lb/>
事以圖犬馬之報謹具於左<lb/>
　一臣自建炎元年八月内乞罷左僕射職事蒙㤙除<lb/>
<pb n="KR4d0138_WYG_065-3b"/>
　　觀文殿大學士提舉杭州洞霄宫任便居住乘船<lb/>
　　欲歸常州無錫縣居止十月間至鎭江府聞有辛<lb/>
　　道宗下叛兵自秀州作過迤邐由蘇常前來即雇<lb/>
　　客舟由大江内以歸初不曾與辛道宗下叛兵相<lb/>
　　遇當時臣弟從事即綸在無錫縣與知縣郗漸商<lb/>
　　議説諭叛兵不曾焚毁邑屋臣是時方到鎭江府<lb/>
　　初不與知言者乃謂臣遣弟迎賊傾家貲犒設製<lb/>
　　緋巾數千頂以與之實為不根坐此落職鄂州居<lb/>
<pb n="KR4d0138_WYG_065-4a"/>
　　住行譛者至引漢棄京房唐誅元載等語以實其<lb/>
　　事臣不勝惶懼殞越之至今來蒙㤙宣撫荆湖正<lb/>
　　是盗賊區宇馬友曹成李宏楊華劉忠奮進韓京<lb/>
　　吳錫等擁衆多者十數萬少者亦數萬人跨據州<lb/>
　　縣遞相屠掠自餘盗賊千百為羣不可勝計若不<lb/>
　　宣國威靈廣行招誘則何以仰副委使輯綏一方<lb/>
　　縁有前件人言未曽辯明於今來職事實有相妨<lb/>
　　心不自安伏望聖慈特賜鍳察<lb/>
<pb n="KR4d0138_WYG_065-4b"/>
　一臣自建炎二年責居鄂州又移澧州感恩念咎杜<lb/>
　　門循省不見賓客惟修香火之緣讀誦佛書仰祝<lb/>
　　睿筭以致臣子拳拳報德之誠至於世故百念灰<lb/>
　　冷豈敢復與言者乃謂臣資嚢士人上書詆訐朝<lb/>
　　政以圖復用非置之海島使與中原士大夫相絶<lb/>
　　則朝廷之禍難未巳坐此責散官安置萬安軍臣<lb/>
　　不勝皇懼殞越之至今來蒙恩宣撫荆湖廣南四<lb/>
　　路當盗賊猖獗民力彫瘵之時若非與賢士大夫<lb/>
<pb n="KR4d0138_WYG_065-5a"/>
　　相接議論商㩁休戚利害而力行之庶幾毫髪之<lb/>
　　補則何以仰副憂勤圖治之意緣有前件人言未<lb/>
　　曽辯明於今來職事實有相妨心不自安伏望聖<lb/>
　　慈特賜鑒察右謹具奏聞干冒天威無任戰越激<lb/>
　　切屏營之至伏候勅㫖謹奏<lb/>
　　謝差中使傳宣撫問降賜茶藥表<lb/>
臣某言伏蒙聖恩以臣除荆湖廣南路宣撫使兼知<lb/>
潭州特降中使傳宣撫問敦遣赴任賜臣茶藥銀合<lb/>
<pb n="KR4d0138_WYG_065-5b"/>
各一具臣已望闕謝恩祇受訖者久去天墀徒深葵藿<lb/>
之志逺迂星使特頒雨露之恩祇佩寵光彌增感涕臣<lb/>
某<hi>中謝</hi>伏念臣一介腐儒三朝舊物荷聖神之知遇念<lb/>
終始之保全辯醜詆於豺狼當路之時脱餘生於蛟鰐<lb/>
垂涎之口恩輝厚矣報稱蔑然迨至命帥以總戎乃復<lb/>
棄瑕而用舊式頒異數昭示眷私滌煩以北苑之靈芽<lb/>
損疾以尚方之妙劑寳奩深貯温詔延敷穆如清風之<lb/>
慰心恍若沉疴之去體夫何孤陋有此遭逄此蓋伏遇<lb/>
<pb n="KR4d0138_WYG_065-6a"/>
皇帝陛下聖德日躋神心天運公生明而忠邪自辨道<lb/>
乃久而是非日明故於起廢之間示之體貌欲使錫命<lb/>
之際知所勸懐臣敢不仰體皇慈深求民瘼布宣威德<lb/>
庶收藥石之功慰撫烝黎俾知飢渇之解願圖尺寸之<lb/>
效以答乾坤之私臣無任感天荷聖激切屏營之至謹<lb/>
奉表稱謝以聞臣某誠惶誠懼頓首頓首謹言<lb/>
　　已受告命再辭免奏狀<lb/>
右臣昨於三月二十八日准樞宻院差使臣齎到告一<lb/>
<pb n="KR4d0138_WYG_065-6b"/>
道除臣前件職名差遣臣以疾患未敢祇受牒送福州<lb/>
軍資庫寄納具奏狀辭免恩命交付差來使臣齎赴行<lb/>
在投遞今月初九日承尚書省劄子四月七日奉聖㫖<lb/>
令入内内侍省差内侍官一員前去敦遣疾速起<lb/>
發赴任仍宣賜茶藥銀合續於初十日入内内侍省西<lb/>
頭供奉官于蓋到臣居止降賜傳宣撫問臣仰荷聖㤙<lb/>
不勝惶懼感激之至已力疾祗受告命望闕謝恩訖重<lb/>
念臣學術空疎智識淺短徒以孤忠誤蒙知遇當陛下<lb/>
<pb n="KR4d0138_WYG_065-7a"/>
龍飛之初首膺考慎之選迂拙寡與自取顛隮仇怨<lb/>
造謗必欲寘之死地仰賴聖慈洞照誣妄終始保全使<lb/>
得視聽食息以至今日天地大恩非臣糜捐所能報稱<lb/>
今者又蒙眷奬棄瑕錄用加以秘殿隆名委以數路重<lb/>
寄匪頒温詔禮意便蕃顧臣何人可以當此竊緣臣積<lb/>
年憂患之餘血氣早衰心志彫耗自去歳以來又感卑<lb/>
濕得腰脚重膇之疾行歩艱難深恐總戎討賊撫循疲<lb/>
民措置失冝有誤國事雖仰廹天威不敢不黽勉就職<lb/>
<pb n="KR4d0138_WYG_065-7b"/>
進退維谷夙夜靡遑伏望聖慈察臣懇悃非敢託疾辭<lb/>
難避事特降睿㫖檢臣前奏許令罷免依舊宫祠追還<lb/>
成命以安愚分干冒天聽無任戰越之至臣見擇日開<lb/>
司進發上道迤邐前去建昌軍以來聽候指揮謹錄奏<lb/>
聞伏候勅㫖<lb/>
　　論宣撫兩司職事乞降處分奏狀<lb/>
右臣契勘祖宗以來所置使名莫重於宣撫多以見任<lb/>
宰相執政官充使韓琦范仲淹等皆嘗為之近來知樞<lb/>
<pb n="KR4d0138_WYG_065-8a"/>
宻院張浚宣撫陜西四川參知政事孟庾宣撫福建江<lb/>
西京湖南北路皆見任執政無可議者如臣蒙恩起於<lb/>
閒廢之中使守藩方亦帶四路宣撫之名實為叨冒兼<lb/>
孟庾已充荆湖南北路宣撫使韓世忠副之朝廷付以<lb/>
重兵委之平殄羣冦今又除臣宣撫荆湖事體重疊實<lb/>
有相妨借使諸處盗賊一司欲令招納一司欲令討捕<lb/>
不知何所適從諸州錢糧一司欲令支用一司欲令樁<lb/>
畱不知如何遵禀以至莭制諸將軍馬辟差州縣官吏<lb/>
<pb n="KR4d0138_WYG_065-8b"/>
行移措置皆有妨礙兩司旣疑於任事朝廷亦難以責<lb/>
成乞自朝廷將兩司職事明降處分使有遵守庶幾不<lb/>
致誤事伏望聖慈特降睿㫖詳酌施行<lb/>
　　乞撥還陳照等人兵奏狀<lb/>
據統制官任仕安劄子契勘仕安所統軍馬元有統領<lb/>
官陳照馬凖下人兵共為一軍計二千八百餘人承宣<lb/>
撫使司劄子備奉聖㫖指揮於辛企宗下揀選精鋭共<lb/>
成三千人付仕安存畱福建路彈壓未曾揀選間蒙宣<lb/>
<pb n="KR4d0138_WYG_065-9a"/>
撫司就差陳照馬凖於南劔州駐劄續於三月初五日<lb/>
准宣撫司劄子備奉聖㫖改差仕安帶所部軍馬隨逐<lb/>
荆湖廣南路宣撫使前去潭州之任其陳照馬凖亦是<lb/>
仕安所部之數近承福建路安撫司將陳照馬凖下人<lb/>
兵一千五百人别作一項申乞存畱福建朝廷不見此<lb/>
係仕安所部之數已依所乞竊縁陳照馬凖下人馬皆<lb/>
是仕安使喚慣熟之人如撥畱福建仕安所部人兵見<lb/>
在止有一千三百餘人顯是軍少不成軍伍今來朝廷<lb/>
<pb n="KR4d0138_WYG_065-9b"/>
已差申世景下軍馬前來福建近已入境欲乞申明朝<lb/>
廷將陳照馬凖下人馬依舊撥還仕安軍中部領隨逐<lb/>
荆湖廣南宣撫使司前去庻得合成一軍討捕盗賊不<lb/>
致誤事尋牒福建路安撫司㑹問因依據知福州兼福<lb/>
建路安撫使程邁公文四月初二日凖樞宻院紹興二<lb/>
年三月二十七日劄子據福建路安撫司申奏契勘本<lb/>
路事平之初人情未安生計未備兼建州之民素多兇<lb/>
悍乍得放散歸業未肯甘心隴畆竊慮依前嘯聚乞存<lb/>
<pb n="KR4d0138_WYG_065-10a"/>
畱馬凖陳照下人兵一千五百人及别無近上統制官<lb/>
彈壓乞别選精鋭一千五百人前來通陳照馬凖下人<lb/>
兵共作三千人於上四州軍屯泊右奉聖㫖令武功大<lb/>
夫神武前軍統領申世景將帶所部人馬前去福州駐<lb/>
劄彈壓并已差陳照馬凖軍馬并聽福建路安撫司節<lb/>
制又准樞宻院四月二日劄子樞宻院奏勘㑹已降指<lb/>
揮令神武前軍統制申世景將帶所部人馬前去福州<lb/>
駐劄彈壓契勘申世景本部止是一千二百餘人竊慮<lb/>
<pb n="KR4d0138_WYG_065-10b"/>
數少緩急使喚不足右奉聖㫖令單德忠帶領本將官<lb/>
兵隨申世景人馬前去福州駐劄權𨽻申世景下使喚<lb/>
候到本州並聽安撫司節制者<lb/>
右臣契勘任仕安下元係統領官三員陳照馬凖李建<lb/>
共計人兵二千八百餘人合成一軍並是任仕安所部<lb/>
昨降指揮同存畱福建路聽安撫司節制分撥任仕安<lb/>
李建在建州駐劄陳照馬凖在南劔州駐劄二月八日<lb/>
准尚書省劄子除臣荆湖北等路宣撫使就韓世忠下<lb/>
<pb n="KR4d0138_WYG_065-11a"/>
撥髙舉一項人馬八百餘人隨逐前來之任續准尚書<lb/>
省劄子樞宻院奏勘㑹巳降指揮令李某將帶髙舉一<lb/>
行人馬前去潭州之任竊慮韓世忠下闕人使喚奉聖<lb/>
㫖以差任仕安將帶所部軍馬隨逐前去其髙舉一行<lb/>
依舊聽韓世忠使喚省劄旣到之後福建路安撫司却<lb/>
將統領官陳照馬凖下人兵别作一項陳乞存畱福建<lb/>
並不聲説元係任仕安所部軍馬致朝廷不見得前項<lb/>
事因巳依所乞存畱其統制官陳照下計七百八十六<lb/>
<pb n="KR4d0138_WYG_065-11b"/>
人馬凖下計七百一十四人除兩項存畱外任仕安并<lb/>
李建共止有一千三百餘人顯是單少分撥部伍不行<lb/>
令來朝廷巳再差申世景單德忠兩項軍馬約二千餘<lb/>
人前來福建伏望聖慈特降睿㫖將統領官陳照馬凖<lb/>
下人兵依舊撥還任仕安所部庶幾稍成軍容實係國<lb/>
體<lb/>
　　乞差撥諸項人兵奏狀<lb/>
右臣准尚書省劄子勘㑹已降指揮福建江西荆湖南<lb/>
<pb n="KR4d0138_WYG_065-12a"/>
北路宣撫使副孟庾韓世忠總率大軍自温州起發迤<lb/>
邐入江西由洪袁州前去湖南措置盗賊今來新除荆<lb/>
湖廣南路宣撫使李某見在福州前去之任其經由道<lb/>
路理合照應四月七日三省同奉聖㫖令李某將帶軍<lb/>
馬疾速起發依降指揮相度由汀道州就令撫定廣東<lb/>
經過州軍前去之任臣勘㑹自福州至潭州若由建昌<lb/>
䖍吉入衡州前去約三十餘程若由汀道廣南前去湏<lb/>
由梅循惠廣端康封梧昭賀等州皆烟瘴深處約九<lb/>
<pb n="KR4d0138_WYG_065-12b"/>
十餘程實為非便今相度欲自江西建昌䖍吉前去與<lb/>
福建江西荆湖宣撫司大兵自不相妨兼速至潭州本<lb/>
任可以措置本路職事如朝廷欲令臣先到廣東撫定<lb/>
州縣即由建昌軍䖍吉州南安南雄英韶廣等州亦可<lb/>
前去但道路迂逺卒未有到潭州之期又緣英韶循惠<lb/>
等州目今見有盜賊頭項不一萬數浩瀚曹成十數萬<lb/>
人見在連賀等州作過正阻湖南潭州之路臣若取道<lb/>
廣南撫定諸州非得重兵不可以行今來止有撥到任<lb/>
<pb n="KR4d0138_WYG_065-13a"/>
仕安一項人兵一千三百餘人顯是單少須候畫一奏<lb/>
狀内踏逐諸項人兵差到齊足乃可前去伏望聖慈特<lb/>
賜睿察處分施行<lb/>
　　乞將福建等路宣撫司錢糧通融支用奏狀<lb/>
右臣契勘臣所領荆湖宣撫職事與福建江西荆湖宣<lb/>
撫使司軍馬事體一同所用錢糧理合通融應副不分<lb/>
彼此今來福建江西荆湖宣撫使副一行軍馬先到江<lb/>
西并荆湖路分有所逐路州縣錢米並係先次剗刷拘<lb/>
<pb n="KR4d0138_WYG_065-13b"/>
収若不通融應副支給竊恐臣所經由州縣及到荆湖<lb/>
路軍兵官吏批請及安泊老小州縣無可應副緩急闕<lb/>
絶誤事欲乞朝廷指揮若孟庾韓世忠未班師以前巳<lb/>
剗刷下江西荆湖路諸州縣錢糧聽兩司軍馬通融應<lb/>
副支給班師之後錢糧餘剩及以前朝廷支撥并别路<lb/>
取撥到錢米銀絹祠部官告等餘剰之數並乞樁畱撥<lb/>
付本司所貴就近應副免致疊有申奏陳乞紊煩朝廷<lb/>
亦恐徃復遲緩不能及事伏望聖慈特降睿㫖處分施<lb/>
<pb n="KR4d0138_WYG_065-14a"/>
行<lb/>
　　乞令福建等路宣撫司差撥兵將會合討捕曹成<lb/>
　　　奏狀<lb/>
右臣據荆湖南路提刑司桂陽監申曹成一項賊馬約<lb/>
有可戰兵三萬餘人别有占巢打食人約六萬餘人占<lb/>
據道州半年有餘於今年三月内巳離道州侵犯廣南<lb/>
賀州又據親衛大夫建州觀察使權知潭州兼權湖南<lb/>
路安撫總官岳飛申已將帶所部軍馬統率吳全韓京<lb/>
<pb n="KR4d0138_WYG_065-14b"/>
吳錫等兵前去道州措置曹成契勘臣蒙恩除荆湖廣<lb/>
南路宣撫使准尚書省劄子備奉聖㫖逐路兵馬並聽<lb/>
節制所有岳飛吳全韓京吳錫等兵見在本路並合聽<lb/>
臣節制除已劄下岳飛統率逐項軍馬疾速前去道賀<lb/>
州以來措置招捕及差使臣齎送朝廷降到勅榜黄旗<lb/>
金字牌等付岳飛軍中令相度事勢如曹成有改過自<lb/>
新聽伏招納之意即差曉事文武官各一員齎前件旗<lb/>
榜等前去説諭禍福開示大信特與招納揀選精鋭强<lb/>
<pb n="KR4d0138_WYG_065-15a"/>
壯人結成隊伍分𨽻諸將聽候使喚不堪披帶可以執<lb/>
役之人刺塡諸州廂軍老弱病患及不願充軍之人給<lb/>
與公據放散内有係西北無業可歸之人並分撥諸州<lb/>
居住將係官荒廢户絶田土量度給與耕種務必得所<lb/>
如不伏招納依前作過即㑹合廣西安撫司措置掩殺<lb/>
亦巳劄下廣西安撫司照應施行竊緣曹成一項人馬<lb/>
萬數浩瀚岳飛等兵人數不敵非得福建江西荆湖宣<lb/>
撫使司差兵將前去恊力招捕竊慮淹延為二廣之患<lb/>
<pb n="KR4d0138_WYG_065-15b"/>
緣賀州係廣南西路伏望聖慈特降睿㫖下福建江西<lb/>
荆湖宣撫司令不拘路分差兵將前去㑹合招捕施行<lb/>
　　乞不許諸處抽差韓京等軍馬奏狀<lb/>
右臣蒙恩除荆湖廣南路宣撫使准尚書省劄子節文<lb/>
二月八日三省樞宻院同奉聖㫖逐路兵馬並聽節制<lb/>
契勘岳飛一項軍馬八千餘人元在洪州駐劄聽江西<lb/>
安撫大使節制朝廷近差權潭州見將帶本部軍馬在<lb/>
湖南道州措置曹成依近降聖㫖指揮合聽臣節制韓<lb/>
<pb n="KR4d0138_WYG_065-16a"/>
京一項軍馬一千餘人元在衡州駐劄吳錫一項軍馬<lb/>
一千五百餘人元在郴州駐劄並聽湖南安撫使司節<lb/>
制見帶所部軍馬隨逐岳飛前去道州吳全一項軍馬<lb/>
八百餘人亦係自江西隨岳飛前去道州並合聽臣節<lb/>
制除己劄下逐官知委外竊緣荆湖兩路係東南上流<lb/>
目今盗賊頭項衆多内曹成一項賊馬已侵犯廣南東<lb/>
西路連賀等州非壓以重兵勢難招捕將來盗賊平定<lb/>
之後亦須屯駐軍馬控扼要害之地庻幾强敵不敢窺<lb/>
<pb n="KR4d0138_WYG_065-16b"/>
覦今來逐項軍馬雖合聽臣節制竊慮它司陳乞得㫖<lb/>
臨時難以占畱有誤大計伏望聖慈特降睿㫖不許諸<lb/>
處抽差令臣得以專一拊循訓練緩急之際可以倚仗<lb/>
不致闕誤<lb/>
　<lb/>
　<lb/>
　<lb/>
　梁谿集巻六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百五</head>
    <p>
<pb n="KR4d0138_WYG_105-1a"/>
欽定四庫全書<lb/>
　梁谿集巻一百五　　　　　宋　李綱　撰<lb/>
　　狀一<lb/>
　　　申省乞立價賣告敇狀<lb/>
　　　申省乞措置盜賊便宜施行狀<lb/>
　　　申省乞降淮南東西路茶長引狀<lb/>
　　　申省乞留四色錢數應副洪州起發岳少保大<lb/>
　　　　軍支用狀<lb/>
<pb n="KR4d0138_WYG_105-1b"/>
　　　申省乞將逃移災傷人户見欠夏秋稅特行住<lb/>
　　　　催等事狀<lb/>
　　　申省乞將修城造軍器度牒給降告敇狀<lb/>
　　　申省乞告敇造軍器狀<lb/>
　　　申省具截城利便無擾民户狀<lb/>
　　　申省乞存留回易酒庫狀<lb/>
　　申省乞立價賣告敇狀<lb/>
勘㑹近奉聖㫖指揮給降到激賞空名承信承節保義<lb/>
<pb n="KR4d0138_WYG_105-2a"/>
郎告各五道州助教敇三十道度牒二百道未有立定<lb/>
價例緣本路監司及諸州軍各有朝廷給降官告度牒<lb/>
價例增减不同今來本司勸誘出賣未得伏乞詳酌立<lb/>
定逐色告敇等價例降下以慿遵依出賣<lb/>
　　小貼子<lb/>
　契勘本司先准朝廷指揮給降官告收糴賑濟米其<lb/>
　入米人許作官户理為選限參部注授差遣仍許帥<lb/>
　司差權職任今來本司所得激賞告欲乞依上項指<lb/>
<pb n="KR4d0138_WYG_105-2b"/>
　揮施行庻㡬易於勸誘<lb/>
　　申省乞措置盜賊便宜施行狀<lb/>
勘㑹本司先畫降聖㫖指揮除臨陣出竒事干機㑹許<lb/>
便宜施行外餘並申取朝廷指揮契勘本路旱災之餘<lb/>
盜賊竊發甚衆䖍冦尚熾如日近據吉州申永新縣等<lb/>
處已添五六頭項計一千餘人某已具奏聞乞差軍馬<lb/>
前來措置全然未到若不許便宜從亊委是難以措置<lb/>
彈壓欲望朝廷詳酌早賜指揮除臨陣出竒事干機㑹<lb/>
<pb n="KR4d0138_WYG_105-3a"/>
外措置盜賊特許從便宜施行<lb/>
　　申省乞降淮南東西路茶長引狀<lb/>
契勘本司依奉朝廷指揮置場出賣茶鹽礬鈔引近准<lb/>
指揮淮南東西路分合改作長引路分許客人請買兩<lb/>
等長引本司尋申尚書省乞給降長引一十萬貫已蒙<lb/>
給降到司見行招誘客人筭請外竊緣本司節次承准<lb/>
朝廷指揮於賣到錢内支錢一十萬貫應副運判逄大<lb/>
夫充起綱縻費五萬貫應副都運趙徽學充打船等錢<lb/>
<pb n="KR4d0138_WYG_105-3b"/>
二萬貫應副洪州收糴軍粮二萬五千貫應副提㸃鑄<lb/>
錢司充銅本錢已上共計合支撥錢一十九萬五千貫<lb/>
除旋支過一十萬五千餘貫未支八萬九千餘貫緣所<lb/>
管鈔引内廣鹽鈔引已行住罷及礬引少有客人筭請<lb/>
其茶短引只是通本路興販少有客人入納唯是茶長<lb/>
引不住有客人筭請今來正是造茶月分只合要茶長<lb/>
引趂時接續出賣欲望朝廷詳酌速降指揮下都茶埸<lb/>
更行給降淮南東西路兩等茶長引三二十萬貫應副<lb/>
<pb n="KR4d0138_WYG_105-4a"/>
本司招邀客人入納趂此時月發泄茶貨貴不致有妨<lb/>
客販<lb/>
　　小貼子<lb/>
　契勘近䝉給到十萬貫長引内除洪江州興國軍引<lb/>
　節次有客旅前來筭請外所有宣池太平州引出賣<lb/>
　大段微細徃徃商賈多是就近於建康府𣙜貨務請<lb/>
　筭今來所乞長引欲乞以十分為率將四分給洪州<lb/>
　<hi>二分草茶引二分末茶引</hi>二分給江州興國南康軍<hi>内江州乞一半草茶一半</hi>
<pb n="KR4d0138_WYG_105-4b"/>
　<hi>末茶引興國南康軍並乞草茶引</hi>長引應副勸誘入納伏乞早降指<lb/>
　揮施行<lb/>
　　申省乞留四色錢數應副洪州起發岳少保大軍<lb/>
　　　支用狀<lb/>
據洪州申據通判申具准都轉運衙牒准尚書省劄子<lb/>
内奉聖㫖指揮專一主管自今年春季為始將每日合<lb/>
收經制無額移用錢拘截别項樁管聽候聖㫖指揮取<lb/>
撥糴買紹興六年分和糴米本錢每月具收到數申除<lb/>
<pb n="KR4d0138_WYG_105-5a"/>
已依准行下諸縣等處遵依施行外申州及據申備據<lb/>
都酒務狀本務契勘除無移用錢窠名外止有日逐收<lb/>
到一分經制司錢六分無額上供錢一分提刑司經制<lb/>
錢經制司量添糟錢四項窠名見今日逐觧赴司法㕔<lb/>
月樁庫交納應副岳少保大軍支用所是春季内收到<lb/>
上項窠名錢數並排日觧遣去訖今來所准上件指揮<lb/>
撥充糴本錢逐旬觧赴通判衙交納樁管聽候朝廷取<lb/>
撥本務未審將前項日收經制司四項窠名錢數依舊<lb/>
<pb n="KR4d0138_WYG_105-5b"/>
觧納月樁庫唯復依今來指揮觧赴通判衙樁充糴本<lb/>
支用申州乞施行申本司乞施行本司契勘洪州逐時<lb/>
所收前項四色窠名錢係本州收樁按月起發應副岳<lb/>
少保大軍支用今來若行取撥逐色錢充糴本所有合<lb/>
起月樁錢本州委實别無合收名色官錢樁發卻致有<lb/>
誤軍前指凖支贍欲望朝廷詳酌特賜指揮依舊存留<lb/>
上項四色錢數令本州逐月收樁起發應副岳少保大<lb/>
軍支用免致闕誤<lb/>
<pb n="KR4d0138_WYG_105-6a"/>
　　申省乞將逃移災傷人户見欠夏秋稅特行住催<lb/>
　　　等事狀<lb/>
勘㑹本路州縣去嵗旱傷内有至甚去處訪聞人戶未<lb/>
經差官檢放租稅以前其間多有先次逃移之人不曾<lb/>
經縣陳訴乞行檢放後來所差檢視官更不曾將逃移<lb/>
人户名下乾旱田段依例檢放稅苖以至縣官亦不檢<lb/>
察卻見行催理逐户名下合檢放稅苖是致逃移下户<lb/>
不敢歸業荒廢田土轉見失所已牒提舉茶鹽常平等<lb/>
<pb n="KR4d0138_WYG_105-6b"/>
公事司措置委官體䆒施行及行下洪吉等八州軍照<lb/>
㑹更切催督令佐速便先次根括逃移未曾歸業人户<lb/>
數目將名下去年以前見欠官物並未得催理具數供<lb/>
申去訖本司今契勘災傷人户依今年三月四日聖㫖<lb/>
指揮除災傷及四分以上拖欠紹興四年以前租稅合<lb/>
行除放並依今年三月二十八日聖㫖災傷人户内本<lb/>
户放稅五分已上第四等已下逃移人户合納紹興六<lb/>
年夏稅以十分為率每科各與倚閣二分候來年隨本<lb/>
<pb n="KR4d0138_WYG_105-7a"/>
料送納外所有紹興五年係災傷最甚年分其拖欠殘<lb/>
零稅租未有許與減閣明文若行盡數催納深慮細民<lb/>
經此大旱力所不及未能輸納理宜存恤今欲乞將逃<lb/>
移人户歸業之人紹興五年户下未納官物特行住催<lb/>
其自餘應係災傷人户見欠夏秋稅官物各隨料次分<lb/>
作三料帯納庶㡬上副朝廷寛恤之意<lb/>
　　申省乞將修城造軍器度牒給降告敇狀<lb/>
勘㑹洪州城壁自經兵火之後本州闕乏至今未曾修<lb/>
<pb n="KR4d0138_WYG_105-7b"/>
治及城上合置備禦樓櫓戰棚防守器具等事一切並<lb/>
無緣本州係一路帥府去處城壁最為急務不可廢弛<lb/>
若不措置興修及將濶逺去處裁减不唯漸有摧倒日<lb/>
後愈費工力兼合用守禦人兵浩瀚緩急必致誤事本<lb/>
司除已一靣委本州官檢計合裁减興修工料及相度<lb/>
開具𦂳要受敵之處欲隨宜建立戰棚敵樓計備防守<lb/>
器具外已具申奏朝廷乞下所属先次給降新法度牒<lb/>
二百道變轉專充修城使用及近准樞宻院三月十三<lb/>
<pb n="KR4d0138_WYG_105-8a"/>
日劄子仰依都督行府指揮令本司措置招填本路闕<lb/>
額禁軍緩急調發使喚其合用軍器令帥司一靣措置<lb/>
造作如有合行事件條具申取朝廷指揮本司尋條具<lb/>
合行事件數内一項契勘帥司以前自造到軍器昨係<lb/>
本司統制官祁超丘贇等軍馬闗借披帯使用其逐項<lb/>
軍兵節次抽摘赴都督府岳飛軍前盡數將帯前去本<lb/>
司器甲見今闕乏今承朝廷指揮合用軍器令帥司一<lb/>
靣造作使用如有合行事件條具申取朝廷指揮本司<lb/>
<pb n="KR4d0138_WYG_105-8b"/>
見開坐名件行下諸州令依應造作所有合用錢物亦<lb/>
已具狀申朝廷特降新法度牒二百道應副支用候將<lb/>
來支絶日再行申請去後未奉回降今據洪州申備准<lb/>
四月二十六日都省劄子具到和糴畫一内一項㸔詳<lb/>
今來所乞權住給降新製度牒應副其他官司專充糴<lb/>
本四月二十七日奉聖㫖依本司契勘所乞給降修城<lb/>
并打造軍器度牒並係指凖急要變轉支用不可少闕<lb/>
欲望朝廷特賜詳酌如所乞前項度牒四百道依近降<lb/>
<pb n="KR4d0138_WYG_105-9a"/>
指揮合權住給降即乞逐急紐折價錢給降官告及助<lb/>
教敇牒下本司應副轉變支用所貴不致闕誤<lb/>
　　申省乞告敇造軍器狀<lb/>
契勘本司元降指揮差撥軍馬二萬人逐時造到器甲<lb/>
名件數目浩瀚後來軍馬旋次撥赴都督行府及岳少<lb/>
保下并器甲將帯前去本司並無見在軍器近䝉朝廷<lb/>
及都督行府指揮合用軍器令帥府一靣置造支用如<lb/>
有合行事件條具申取朝廷指揮本司除已將合置造<lb/>
<pb n="KR4d0138_WYG_105-9b"/>
器甲弓弩名件數目抛降下諸州軍置造外累具狀申朝<lb/>
廷乞支降新法度牒二百道應副支用未䝉降到如不<lb/>
合以新法度牒應副即乞將官告并助教敇牒凖折價<lb/>
數支降庻㡬可以趂時置造軍器不致闕誤<lb/>
　　申省具截城利便無擾民户狀<lb/>
契勘洪州城池自建炎三年十月内經金人殘破之後<lb/>
不曾修治城壁摧毁壕塹堙塞並無樓櫓器具兼城北<lb/>
一帯皆無民居盡是荒閒田土地歩濶逺緩急難以防<lb/>
<pb n="KR4d0138_WYG_105-10a"/>
守今委武功大夫權本路軍馬鈐轄武登相度合行裁<lb/>
減自洪喬門至崇和門取直修築新城開㙭壕塹卻將<lb/>
舊城裁减充防捍江水隄岸又舊城向北一帯自來上<lb/>
有漲沙為患㡬與城齊難以措置今來存留舊城為堤<lb/>
亦可以捍隔漲沙為永久之利檢計到合用工料木植<lb/>
磚灰等本司已一靣那融兊支錢物計置收買材植物<lb/>
料等剏造窰務燒變成磚又用磚數多勾到南昌新建<lb/>
兩縣窑户髙與價值每一口磚計價錢二十文足令結<lb/>
<pb n="KR4d0138_WYG_105-10b"/>
攬燒變應副使用及於諸州刷壯城兵士量行差撥及<lb/>
本州壯城牢城廂軍等相兼修築又緣工料浩大竊慮<lb/>
遲延已將洪州管下縣分應干僧寺道觀有常住物業<lb/>
者紐計稅錢量差夫力本司支破錢米貼助修築並不<lb/>
調發逐縣人夫亦無一事一件取於民間竊慮寄居及<lb/>
過徃士大夫不知上項因依但見本州修築城壁便謂<lb/>
調發人夫料買物色亂有傳播以為搔擾逹於朝廷難<lb/>
以辨白今畫到修城圖子貼說次第須至繳申所有本<lb/>
<pb n="KR4d0138_WYG_105-11a"/>
司累具狀申朝廷乞支降新法度牒二百道充修城使<lb/>
用伏乞早賜指揮降下撥還兌支錢物接續支用如不<lb/>
合以新法度牒應副即乞將官告并助教敇牒凖折支<lb/>
降施行<lb/>
　　申省乞存留回易酒庫狀<lb/>
本司據洪州申承都轉運司牒備准尚書省今年正月<lb/>
二十一日劄子措置條畫欲行下兩浙江東西路諸州<lb/>
軍各權暫添置户部贍軍酒務一所内見有本州比較<lb/>
<pb n="KR4d0138_WYG_105-11b"/>
務去處更不創置止就舊務措置開沽於總制司錢内<lb/>
就截錢帥府一萬貫餘州五千貫專一循環充本將收<lb/>
到息錢與本州經費外餘數拘收應副大軍月樁錢及<lb/>
令逐路州軍知通相度於管下冨庶縣分興置等事内<lb/>
一項所置酒務係專要贍軍支用竊慮置務州軍别有<lb/>
回易等酒庫侵奪課利除都督府見置激賞酒庫外其<lb/>
餘一時許置回易酒庫並自開沽日住罷奉聖㫖並依<lb/>
本州除已遵依施行外申本司所准前項指揮於諸州<lb/>
<pb n="KR4d0138_WYG_105-12a"/>
添置户部贍軍酒務收息專充應副大軍支費朝廷設<lb/>
意欲寛民力極為利便契酒洪州見有係省酒務兩所<lb/>
内東酒務係舊比較酒務本州見行遵禀將本務見在<lb/>
酒數撥入都酒務趂辦課額截撥總制司錢回買所有<lb/>
麴米闗借槽仗什物等就本務興置外竊緣安撫制置<lb/>
大使司自置司以來畫降聖㫖許置回易遂行措置以<lb/>
回易錢起置回易酒庫循環作本造酒變賣收息應副<lb/>
本司諸般支用自起置囘易酒庫今已累年即不妨洪<lb/>
<pb n="KR4d0138_WYG_105-12b"/>
州省務趂辦課額所有本司逐時按閱軍兵遇有調發<lb/>
犒設激賞按月供給使臣及一司公吏請給并紙劄等<lb/>
造作軍器收買物料支給工匠雇直應千百色支費至<lb/>
廣全仰上件息錢支使所有本司見置回易酒庫今來<lb/>
若行住罷即頓闕錢物應副上件官吏兵將等百色支<lb/>
用不免上煩朝廷支降緣本司囘易酒庫與洪州酒務<lb/>
及今來所置贍軍酒務措置得宜自各不相侵奪沽賣<lb/>
得行可以趂辦及額兼本州管下諸縣内除南昌新建<lb/>
<pb n="KR4d0138_WYG_105-13a"/>
兩縣係倚郭及靖安一縣係山僻小邑外自餘分寧武<lb/>
寧兩縣係舊有比較酒務去處豐城奉新進賢三縣亦<lb/>
各户口稍衆人煙翕集皆可興置贍軍酒務收息補助<lb/>
月樁錢物定須饒衍除已行下本州竭力相度措置外<lb/>
欲望朝廷詳酌特降指揮許依舊存留本司回易酒庫<lb/>
庶㡬兩無相妨不廢一司用度緩急不致闕乏上煩朝<lb/>
廷實為永乆之計<lb/>
　<lb/>
<pb n="KR4d0138_WYG_105-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百五<lb/>
</p>
<p>
</p>
  </div>
</body>
</text>
</TEI>
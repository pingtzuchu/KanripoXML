<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十一</head>
    <p>
<pb n="KR4d0138_WYG_141-1a"/>
欽定四庫全書<lb/>
　梁谿集巻一百四十一　　　宋　李綱　撰<lb/>
　　贊下<lb/>
　　　御書草聖千文贊<lb/>
　　　龍眠居士畫十六大阿羅漢贊<lb/>
　　　保寧禪師真贊<lb/>
　　　王摩詰畫渡水羅漢贊<lb/>
　　　雪峰了禪師真贊　　顔魯公畫像贊<lb/>
<pb n="KR4d0138_WYG_141-1b"/>
　　　故贈諫議大夫了齋陳公真贊<lb/>
　　　佛日杲禪師真贊<lb/>
　　御書草聖千文贊<lb/>
紹興五年冬皇帝以御書草聖千文賜臣子淔明年夏<lb/>
臣子淔刻之琬琰以示臣某又明年春臣某摹勒于石<lb/>
置諸豫章學舍宣聖殿宇之隂正臨講席使學者得以<lb/>
瞻仰謹拜稽首而作贊曰<lb/>
伏羲畫卦人文以成書契之作以代結繩篆籕而降秦<lb/>
<pb n="KR4d0138_WYG_141-2a"/>
𨽻乃興規摹楷法有真有行衆妙且美萃于兹草疇克<lb/>
工之心悟筆到芝靖羲獻主盟此道自昔英主鮮不自<lb/>
好惟漢光武投戈講藝有唐太宗筆蹟竒秘底綏大業<lb/>
實資勇智游戲翰墨乃其餘亊於穆天子允武允文武<lb/>
定禍亂文該典墳萬機之餘縱筆怡神作此草聖前無<lb/>
古人人亦有言心正筆正妙哉心畫本乎湖静銀鈎鐵<lb/>
紐蟠屈剛勁雲漢昭回奎璧輝映如鳥行沙如蟲蝕木<lb/>
鸞鵠停峙龍蛇起陸飛電繞樞垂虹飲谷千變萬態盪<lb/>
<pb n="KR4d0138_WYG_141-2b"/>
耀心目一人之貴猶或勤斯咨爾多士胡可怠而學問<lb/>
積躬功名濟時其則不逺瞻之仰之載摹宸翰勒之嘉<lb/>
石龕于殿隂如魯屋壁天威在望得所矜式微臣作贊<lb/>
垂示無極<lb/>
　　龍眠居士畫十六大阿羅漢贊<lb/>
　第一尊者正坐垂足手隐横板交十指爪前有居士<lb/>
　作禮鬼使致書若請召状後有侍者乂手而立<lb/>
佛所印可大阿闍黎隐几合爪泊然無為懇請何人投<lb/>
<pb n="KR4d0138_WYG_141-3a"/>
地作禮不起于坐應供千里<lb/>
　第二尊者正坐肩倚拄杖左手握拳近口右手垂膝<lb/>
　把經巻微露梵書前設鑪香後有侍者回顧一婆羅<lb/>
　門手抱稚獅子<lb/>
倚杖于肩屈指近喙廢經不讀思第一義大獅子吼真<lb/>
獅子兒轉祕宻藏其誰能知<lb/>
　第三尊者正坐跏趺以兩手义指置足上昻首仰視<lb/>
　錫杖倚牀前有夷人佩劒曲拳後有蠻女捧香山而<lb/>
<pb n="KR4d0138_WYG_141-3b"/>
　立<lb/>
义指膝間目視霄漢意象軒舉邈無畔岸剛大之氣<lb/>
塞于天淵俯仰無怍縱心浩然<lb/>
　第四尊者據巨石植右膝而坐手持數珠下視一大<lb/>
　蛇蟠繞石前右童子震怖擲浄瓶巾祴于地侍者抱<lb/>
　撫猶竊回顧<lb/>
華林擾虎手舉數珠馴彼鬰屈亦用兹乎巨顙脩鱗<lb/>
能怖童子慈眼視之毒心自弭<lb/>
<pb n="KR4d0138_WYG_141-4a"/>
　第五尊者偏坐蹺一足手執拂回顧侍者于蓮花缾<lb/>
　折蓮房以獻瓶中有戲龜童子跪而觀之後有夷人<lb/>
　佩刀植戈而立<lb/>
藕花滿缻蓮房自拆神通妙用在于舉拂童子何知跪<lb/>
觀戲龜六用不藏使之者誰<lb/>
　第六尊者靠禪板植左膝垂右足而坐兩手展經<lb/>
　巻開口如讀前有獅子銜花胡人背手回顧後有<lb/>
　蠻奴執拄杖侍立<lb/>
<pb n="KR4d0138_WYG_141-4b"/>
老矣衰疲背依禪板讀經可為聊用遮眼植膝垂足獅<lb/>
子銜花杜其徳機豈有斯耶<lb/>
　第七尊者反掌义指跣足而立仰視空中一珠侍者<lb/>
　捧香爐蠻奴佩刀捧盤盛鐸杵隨之<lb/>
寳珠騰空光焰璀璨諦玩無斁有見皆幻堂堂風儀龍<lb/>
象之姿靈杵寳鐸往将加持<lb/>
　第八尊者跏趺正坐手執方鑪若説戒状傍有侍者<lb/>
　合掌蠻奴執羽扇前有后妃盛服前跪若受戒状二<lb/>
<pb n="KR4d0138_WYG_141-5a"/>
　女童侍立<lb/>
本無戒持何嘗有破方便為説三世因果服飾煒然王<lb/>
者之妃前跪諦聽善思念之<lb/>
　第九尊者扶杖臨石岸而立一蠻奴掖之下瞰巨浸<lb/>
　觀蠻奴以竹器冩經巻花卉置水中有群魚銜經蜃<lb/>
　氣成樓閣一龍出波浪間<lb/>
龍魚祕怪各有佛性散花投經出沒游泳具大悲心平<lb/>
等施之往因妙力人天之資<lb/>
<pb n="KR4d0138_WYG_141-5b"/>
　第十尊者倚老松以左手支頥並足而立仰觀松杪<lb/>
　有猿摘松花以獻後有蠻奴抱經持拄杖侍立松竹間<lb/>
　有虚禪牀及方案上有古盆貯水養花卉之属<lb/>
長松森然虬枝拂天支頥據木仰睇𤣥猿竹樹之間方<lb/>
虛禪座我欲攝衣往補其處<lb/>
　第十一尊者偏坐左手按膝右手植牀柺上拳指支<lb/>
　頥回視一童子置飯掌中以引鶴<lb/>
宴坐便安支頥握拳一念不波靈臺湛然婉彼胎禽就<lb/>
<pb n="KR4d0138_WYG_141-6a"/>
掌取食了無驚猜馴承恩力<lb/>
　第十二尊者垂足正坐回顧第十三尊者笑語以右<lb/>
　手據牀柺左手舒掌侍者以缾水滴掌中<lb/>
敷座親宻便于笑語懐抱之適怡然相顧瀝彼缾液注<lb/>
于掌中普潤四大一滴之功<lb/>
　第十三尊者正坐曲身就第十二尊者語以手按板<lb/>
　作屈指状拄杖倚禪牀側後有侍者及二童子碾茶<lb/>
　治具于竹林間<lb/>
<pb n="KR4d0138_WYG_141-6b"/>
俯身説法未能忘言無量妙義見于指端童子茗供竹<lb/>
間治具滌煩消渴惟此之故<lb/>
　第十四尊者長髭郁然不剃植杖林間倚巨松而立<lb/>
　觀二鹿出巖石傍銜花以獻<lb/>
麌麌群鹿出于巖端植杖倚松寓目縱觀風度凝然萬<lb/>
法皆了去髪留髭豈無所表<lb/>
　第十五尊者攜杖以虎負經自隨有老人道帽相並<lb/>
　尊者舉手作笑語勢後有鬼神被甲執旌旗從行鎻<lb/>
<pb n="KR4d0138_WYG_141-7a"/>
　一熊負一沐猴<lb/>
適從何來遊歴于此大空斕斑負經以侍有偉衣冠山<lb/>
川之神旌麾戈甲其從如雲<lb/>
　第十六尊者于山林水石極幽絶處以袈裟䝉頭入<lb/>
　定有懸瀑淙㵼三蛇出其前一将澗飲一方行一蟠<lb/>
　結<lb/>
巖谷窈窕林芿扶䟱瀑布淙射蛇蟲之居衲帔䝉頭安<lb/>
然入定孰能出之其獨也正<lb/>
<pb n="KR4d0138_WYG_141-7b"/>
　紹興甲寅三月六日梁谿病叟書于長樂城東報國<lb/>
　寺後二十日東林珪禪師見訪因以遺之<lb/>
　　保寧禪師真贊<lb/>
此是保寧風度具眼衲僧試覷面孔雖然醜拙肚裏非<lb/>
常峭措佛祖一口呑盡問着當下休去却説梁谿覔賛<lb/>
大小一塲露布<lb/>
　　王摩詰畫渡水羅漢贊<lb/>
阿羅漢具大神通飛錫凌空如履實𣺌然巨浸與天永<lb/>
<pb n="KR4d0138_WYG_141-8a"/>
戲躡一杯能徑渡云何溪澗咫尺間乃有種種難涉相<lb/>
前者己濟氣怡然後者将涉有難色老病扶攜壯者負<lb/>
足探策引褰衣裾祕其神力不示人如畏黄蘖所訶責<lb/>
我觀一切諸有情咸具神通并妙用空中示現十八變<lb/>
正眼觀時非吉祥善哉摩詰老畫師能以毫墨作佛亊<lb/>
稽首十六大聲聞皆悉回心等正覺<lb/>
　　雪峯了禪師真贊<lb/>
粹然而深如玉在山而珠在淵頎然而長如野鶴之處<lb/>
<pb n="KR4d0138_WYG_141-8b"/>
雞群謂是為了四大假合何者是真謂是非了五峯秀<lb/>
出望之儼然道與之貌丹青所傳其有不得而傳者耶<lb/>
皓月普分千水影清光常滿一輪中<lb/>
　　顔魯公畫像贊<lb/>
㑹稽李光守永嘉郡得魯郡顔公遺像繪于郡宇之忠<lb/>
義堂昭武李某為之贊曰<lb/>
英英魯公人中之龍為唐宗臣見危納忠巨盗起燕朔<lb/>
部風從獨嬰孤城以抗其鋒功雖不終志實可則間闗<lb/>
<pb n="KR4d0138_WYG_141-9a"/>
造朝號為耆徳糾繆繩愆毅然正色姦邪媚之擯使去<lb/>
國蹇蹇匪躬險夷一節迨其耄年奉使希烈氣沮兇逆<lb/>
誠貫金鐵身雖可隕名不可滅巖巖高堂榜曰忠義非<lb/>
公遺像其孰當置登斯堂者宜仰而畏師友其人無公<lb/>
是媿<lb/>
　　故贈諫議大夫了齋陳公真贊<lb/>
如玉之溫有睟其容如山之峙有主其中論事有蓍龜<lb/>
之審知人如衡鑑之公金百鍊而不耗水萬折而必東<lb/>
<pb n="KR4d0138_WYG_141-9b"/>
置死生于一拾㑹理事而皆融吾不知其誰氏之學混<lb/>
儒釋而為宗玆其所以為了翁者歟<lb/>
　　佛日杲禪師真贊<lb/>
聞佛日之名而未識其面見佛日之相而不聞其言心<lb/>
契神交未識面可也目擊道存不聞言可也如水中月<lb/>
雖非實見已有清凉之意如獅子吼雖未發聲已有畏<lb/>
仰之心自非真是恁麽人辦得恁麽事衆所推許疇克<lb/>
爾耶雖然孤峯頂上訶佛罵祖彼佛日也一幅丹青黙<lb/>
<pb n="KR4d0138_WYG_141-10a"/>
然無説此佛日也孰是孰非必有明眼人能辨之者咄<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_141-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百四十一<lb/>
</p>
<p>
</p>
  </div>
</body>
</text>
</TEI>
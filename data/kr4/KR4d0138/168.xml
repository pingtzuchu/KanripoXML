<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百六十八</head>
    <p>
<pb n="KR4d0138_WYG_168-1a"/>
欽定四庫全書<lb/>
　梁谿集巻一百六十八　　宋　李綱　撰<lb/>
　　墓誌<lb/>
　　　故祕書省祕書郎黄公墓誌銘<lb/>
　　　宋故左中奉大夫直祕閣張公墓誌銘<lb/>
　　故祕書省祕書郎黄公墓誌銘<lb/>
公諱伯思字長睿父姓黄氏其逺祖自光州固始<lb/>
徙居閩中為邵武人曾祖汝濟贈太師曾祖妣髙<lb/>
<pb n="KR4d0138_WYG_168-1b"/>
氏贈相國太夫人祖履任資政殿大學士㑹稽郡<lb/>
公贈特進祖妣段氏封魏郡夫人考應求任奉議<lb/>
郎饒州司録事妣王氏封仙源縣君繼李氏封貢<lb/>
寜縣君任氏封華容縣君㑹稽公由布衣擢髙第<lb/>
以徳行文學被遇三朝致位丞弼號為名臣公其<lb/>
嫡長孫也公天資警敏風度夷粹㓜不好弄惟喜<lb/>
讀書日誦千餘言毎聽㑹稽公講論經史退與<lb/>
他兒言無遺誤者㑹稽公尤鍾愛之俾晨夕侍左<lb/>
<pb n="KR4d0138_WYG_168-2a"/>
右躬自訓導任為假承務郎嘗夢孔雀集于庭覺而賦<lb/>
之詞采甚麗識者知其為文祥也故右文殿修撰贈太<lb/>
師李公㑹稽公之甥也於公為外伯父儒學冠一時㑹<lb/>
稽公命公師焉鍾學績文根柢淵源益臻壼奥年甫冠<lb/>
入太學與宿儒寒俊校藝累占上游優與薦送遂過南<lb/>
省属哲廟升遐天子諒隂不言詔罷廷試公名在行間<lb/>
不得攄其素藴㑹稽公將以恩例繼奏俾増秩公固辭<lb/>
由是益竒之時朝廷方以宏詞取士公將應其科肄業<lb/>
<pb n="KR4d0138_WYG_168-2b"/>
不輟人皆謂公决中髙選属㑹稽公薨公以毁得羸疾<lb/>
竟不遂所志士論惜之初公未第前以銓試髙等調磁<lb/>
州司法參軍久不之任至是改通州司户丁内艱不赴<lb/>
服除授河南府户曹參軍公平居篤志文史視世務邈<lb/>
然不以經意其掾洛陽也衆謂㑹府劇曹難於稱職而<lb/>
公應事接物游刃有餘不勞而辦洛陽故都素號衣冠<lb/>
藪澤公以餘暇與其賢士大夫遊從容翰墨間相得甚<lb/>
適秩滿當受代故資政殿學士鄧公洵武實司留鑰惜<lb/>
<pb n="KR4d0138_WYG_168-3a"/>
公之去辟知右軍巡院公亦樂其山水人物之勝因留<lb/>
不辭葢留者又二年朝廷有知公者除詳定九域圖志<lb/>
所編修官兼六典檢閲文字改京秩尋差充監䕶崇恩<lb/>
太后園陵使司掌管牋表以修書恩陞朝列擢秘書省<lb/>
校書郎未㡬遷祕書郎既入館縱觀冊府蔵書雅愜所<lb/>
好耽玩至忘寢食在館踰再考丁奉議公憂公性至孝<lb/>
自㓜失母氏而貢寧華陽君相繼捐館舍執喪咸以孝<lb/>
聞素抱羸瘵至是不勝哀毁疾遂以劇釋服至京師清<lb/>
<pb n="KR4d0138_WYG_168-3b"/>
癯骨立而嗜學不倦葢如昔也復除舊職不數月疾竟<lb/>
不起實政和二年二月二十有六日也公初不甚信釋<lb/>
氏遭會稽公喪讀佛書恍若有悟遂篤好之奉事精謹<lb/>
將沒之夕沐浴易衣西嚮修念佛三昧而逝家無餘貲<lb/>
盈篋笥者書籍而已公體弱如不勝衣而風韻灑落飄<lb/>
飄有凌雲之意遇人謙謹恂恂如不能言而髙明宏達<lb/>
善著書揮毫數千言倚馬可待自㓜學至强仕手未嘗<lb/>
釋巻其所至雖假室暫寓必求明牕淨几圖史滿前欣<lb/>
<pb n="KR4d0138_WYG_168-4a"/>
然處其間誦習述造皆有程度寒暑不易故其所學汪<lb/>
洋浩博上自六經下至諸子百家厯代史氏之書天官<lb/>
地理律厯卜筮之説無不精詣又好古文竒字官洛下<lb/>
得名公卿家所畜商周秦漢鐘鼎彛器欵識研究字畫<lb/>
體製悉能了達辨正是非道其本末遂以古文名家在<lb/>
館閣時當天下承平無事詔講明前世典章文物修輿<lb/>
地圖集鼎彛古器考訂真贗公以素學與聞議論發明<lb/>
居多館閣諸公皆自以為莫能及也與同僚襄陵許翰<lb/>
<pb n="KR4d0138_WYG_168-4b"/>
尤相善翰喜述作所解太𤣥諸書有疑義多就公質之<lb/>
是時士務浮競枝辭蔓衍趣時好以取世資公獨退然<lb/>
無營寓意古道所學最為絶俗文辭雅徤格髙而思深<lb/>
歌思俊逸清新追古作者葢公之學問慕揚子雲文章<lb/>
慕栁子厚詩篇慕李太白此自其平日所稱道也有文<lb/>
集五十巻蔵于家公尤精小學凡字書討論備盡本朝<lb/>
淳化中博求古法書命待詔王著緒正諸帖公病其乖<lb/>
偽龎雜作刋誤二巻考引載籍咸有依據而公之書正<lb/>
<pb n="KR4d0138_WYG_168-5a"/>
行草𨽻皆精絶初倣顔栁後乃規摹鍾王筆勢簡逺有<lb/>
魏晉風氣得其尺牘者多蔵弆嗚呼昔之所謂好古博<lb/>
雅君子與夫直諒多聞之益友者非公其誰當之公亦<lb/>
頗好道家言自號雲林子别字霄賓其再至京師也夢<lb/>
人告之曰子非久人間上帝有命典司文翰覺而書之<lb/>
不踰月遂謝世其事頗與李長吉王平甫同亦異矣夫<lb/>
公自假承務郎六轉至朝奉郎自磁州法掾六遷至秘<lb/>
書郎娶張氏故朝奉大夫直龍圖閣淮南路計度轉運<lb/>
<pb n="KR4d0138_WYG_168-5b"/>
使根之女男二人長曰詔今為右宣教郎前充荆湖南<lb/>
路安撫都總管司書冩機宜文字次曰䚮右從事郎新<lb/>
差福州懐安縣尉女一人適故兵部侍郎鄒公浩之子<lb/>
曰栩今為右承務郎監潭州南嶽廟孫男二人曰禄曰<lb/>
祐某年月日𦵏公于鎮江府丹徒縣招隠山之麓距今<lb/>
葢十有七年方𦵏時詔䚮尚㓜不克銘于墓大懼湮沒<lb/>
先徳乃狀公平生行事來請銘綱於公中表姻婭相與<lb/>
甚厚義不得辭銘曰<lb/>
<pb n="KR4d0138_WYG_168-6a"/>
天地和氣清㣲淑靈山川炳煥草木敷榮公禀其秀應<lb/>
時以生岐嶷之姿見自㓜齡風神凝逺玉粹冰清温良<lb/>
端恪祖訓是承孔翠之祥乃以文鳴含英咀華休有俊<lb/>
聲來遊賢闗令譽騰躍遂登儒科縻此好爵筮仕之初<lb/>
于西邑洛簿書粗辦寓意寥廓發聞惟馨髙歩館閣縱<lb/>
觀羣書得其所樂貫穿古今見聞日博沈酣耽玩心醉<lb/>
于學根深華茂其辭如雲文章典雅詩句清新人皆窘<lb/>
束我獨奫淪追古作者超類軼羣夏鼎周鼓鍾鎛彞樽<lb/>
<pb n="KR4d0138_WYG_168-6b"/>
雲雷刻畫繚以繆文銘章欵識研究本根洞視千古别<lb/>
其贗真下逮小學訂正精明字畫之妙晚臻老成有正<lb/>
有𨽻有草有行鸞翔鵠峙嶽立淵渟兼資衆妙以大其<lb/>
名身反不昌遽速殞零蘭摧桂折鳳去梁傾莫詰其由<lb/>
歸于杳冥白玉樓成上帝有詔往司文翰脱屣塵淖世<lb/>
間夢幻孰非顛倒夀夭升沉竟亦何校京口之蔵既安<lb/>
宅兆十有七年星流電掃子孫方興天有顯報追作銘<lb/>
詩萬世之告<lb/>
<pb n="KR4d0138_WYG_168-7a"/>
　　宋故左中奉大夫直祕閣張公墓誌銘<lb/>
公諱植字次東姓張氏世為黟縣人唐末避地徙家鄱<lb/>
陽故今為饒之徳興人曾祖某大理評事祖某不仕以<lb/>
隠徳聞父某累贈中大夫張氏為鄱陽著姓中大公篤<lb/>
學勵行為鄉里所推游從皆一時名士然所向不偶老<lb/>
於場屋乃刻意教訓諸子而公卒能以才學取顯仕用<lb/>
承其志人謂中大公有子矣公自㓜岐嶷不凡誦書日<lb/>
千餘言及長學有淵源於經術洞探旨歸作為文詞不<lb/>
<pb n="KR4d0138_WYG_168-7b"/>
蹈襲前人自出胷臆汪洋雅徤聲名籍甚試有司輒與<lb/>
髙選遂中元祐九年進士第調邵州邵陽尉遷衡州衡<lb/>
陽令嘗謂縣令品秩雖卑然受百里之地于天子而牧<lb/>
養之親民之官莫甚於此其敢莽鹵滅裂剥下奉上以<lb/>
取世資故其聽訟莅政纎悉必親多酌以情不拘於法<lb/>
而邑大治郡守監司有所須求於理不可輒從姦人猾<lb/>
胥洞照情狀束縛嚴甚不敢揺手以故一方畏而愛之<lb/>
郡有小校憑守將勢為邦人患一日以事抵邑公痛懲<lb/>
<pb n="KR4d0138_WYG_168-8a"/>
之守將雖不平而公治無釁卒莫能逞憾政聲暴著至<lb/>
今士大夫猶能道之以舉者改京職知宣州南陵縣事<lb/>
其治南陵猶衡陽然不旬月而報政方朝廷以東南當<lb/>
五錢多私鑄者為不便更張錢法獨行於西北公謂佐<lb/>
官曰是錢民間行之已久驟置不用則細民折閱所喪<lb/>
多矣曷若開帑受之以準宿賦使公無負租下不怨咨<lb/>
而移諸西北於縣官初無損也權宜行之民得其賜至<lb/>
畫像以祠邑有貴游子負豪干撓縣事前政莫敢誰何<lb/>
<pb n="KR4d0138_WYG_168-8b"/>
公至畧不假借之氣奪然其心不快至是造謗以誣衊<lb/>
公竟坐廢格詔令罷然識者竒公英果達於從政所蓄<lb/>
叵量未易以繩墨議也未㡬朝廷有知公可任者擢提<lb/>
舉黔南地邉蠻蜑異時部使者憚於臨按姦弊百出公<lb/>
至則躬行責實宿弊盡蠲已而邉帥罔功謬論軍事以<lb/>
罔朝廷公疾之以實聞遂以越職免及帥以詐窮朝廷<lb/>
察見其妄他司以緘黙罷乃復公提舉汜水輦運未行<lb/>
會新廣鹽轉般之法遴選計臣除公廣東轉運判官有<lb/>
<pb n="KR4d0138_WYG_168-9a"/>
旨㑹鄰路使者議于界首時公從兄龍圖公相將漕江<lb/>
西適當其事使節相輝聫牘上議薦紳榮之就遷提㸃<lb/>
刑獄旋移江東是為鄉部中大公與太夫人時皆康寧<lb/>
安輿就養子舍鄉閭歆豔一時士大夫有風木之感者<lb/>
因以為不可及也再徙江西相繼丁父母憂執喪惟謹<lb/>
服除提㸃京西刑獄京西歳比不登饑民相挺為盗㡬<lb/>
半部封公以計策殱渠魁而散其衆所全活者以鉅萬<lb/>
計進直祕閣陞河北轉運副使北騎南牧三鎮並警比<lb/>
<pb n="KR4d0138_WYG_168-9b"/>
聞帥不協人望喜亂者掲榜通衢以揺我師公曉譬將<lb/>
士壊其機牙姦不得發後以論事不合罷建炎初除江<lb/>
東提刑有張遇者乘舟沿江大掠境上摠兵募士隨機<lb/>
捍禦賊不敢駐事平得請提舉亳州明道宫歳滿起知<lb/>
宣州纔下車適有潰兵薄城公倉卒應變守禦之具頤<lb/>
旨皆備衆以宵遁復提舉江州太平觀執政者惜其去<lb/>
起知肇慶府命下不及受以疾不起實紹興二年十一<lb/>
月庚午也享年六十有三積官至左中奉大夫職直祕<lb/>
<pb n="KR4d0138_WYG_168-10a"/>
閣爵徳興縣開國男封邑一百户娶周氏繼徐氏皆封<lb/>
令人三子曰炳曰煒皆將仕郎曰灼登仕郎一女適士<lb/>
人臧漢之四孫曰坦曰坰皆登仕郎餘㓜未名公禀性<lb/>
剛果卓犖不羣喜功名尚氣節遇事敢為雖屢挫而不<lb/>
屈其治縣有異績為部刺史揚善嫉惡凡所施為皆不<lb/>
勞而辦居家事親孝友於兄弟疎財好施不輕為然諾<lb/>
與人交豁如也善議論洞達機會毎接賓客酒行氣振<lb/>
抵掌談笑常屈其坐人建炎初余自湖湘趨行在所與<lb/>
<pb n="KR4d0138_WYG_168-10b"/>
公邂逅江上相與論世故慷慨奮厲其言亹亹可聴竊<lb/>
歎其才髙而徘徊之久方欲薦用而余罷政未㡬公亦<lb/>
就閒其後歸自海上見公於徳興把酒道平生公雖已<lb/>
病猶未覺有衰憊意後二年乃聞公訃哭之為慟作文<lb/>
以祭之嗟乎如公之才氣其自期豈止刺一路典一郡<lb/>
而已哉胷中所蘊百未一施而遽已矣此所以深可痛<lb/>
惜也其孤將以紹興四年二月已酉奉公之柩與令人<lb/>
周氏合𦵏於縣銀山鄉水西之原先期以狀來請銘余<lb/>
<pb n="KR4d0138_WYG_168-11a"/>
辱在姻婭且相知之厚義不得辭銘曰<lb/>
豫章飜風含棟梁志用非其所曷若棄置騏驥飽粟一<lb/>
日千里使駕皷車凡馬何異士有傑才鬱為國器厚蓄<lb/>
薄施命有所制嗟嗟次東孝友信義抱卓犖姿負剛果<lb/>
氣意象軒豁偉於論議剸治繁劇刃有餘地任重致逺<lb/>
何所不至刺部典藩職是中祕位止於斯有識長喟銀<lb/>
鄉之原幽宫永閟往安其居後人之利<lb/>
　<lb/>
<pb n="KR4d0138_WYG_168-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百六十八<lb/>
</p>
<p>
</p>
  </div>
</body>
</text>
</TEI>
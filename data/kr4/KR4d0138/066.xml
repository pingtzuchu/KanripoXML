<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻六十六</head>
    <p>
<pb n="KR4d0138_WYG_066-1a"/>
欽定四庫全書<lb/>
　梁谿集巻六十六　　　　　宋　李綱　撰<lb/>
　　表劄奏議二十八<lb/>
　　　具荆湖南北路巳見利害奏狀<lb/>
　　　乞畱程昌禹依舊知鼎州奏狀<lb/>
　　　乞措置捕招䖍州鹽賊奏狀<lb/>
　　　乞令韓世忠不拘路分前去廣東招捕曹成奏<lb/>
　　　　狀<lb/>
<pb n="KR4d0138_WYG_066-1b"/>
　　　乞令韓世忠相度入廣西招捕曹成奏狀<lb/>
　　具荆湖南北路已見利害奏狀<lb/>
今具荆湖南北路招捕盗賊拊循歸業之民經營控禦<lb/>
措置錢糧已見利害下項<lb/>
　一准福建江西荆湖南北路宣撫使司闗荆湖南路<lb/>
　　馬友約六萬餘人馬數千疋船數千隻見在潭州<lb/>
　　李宏約一萬餘人見在岳州曹成約十萬餘人見<lb/>
　　在道州劉忠約一萬餘人見在岳州平江潭州瀏<lb/>
<pb n="KR4d0138_WYG_066-2a"/>
　　陽界出沒作過胡元奭三千餘人見在茶陵界上<lb/>
　　李冬至餘黨五千餘人見在郴連界上荆湖北路<lb/>
　　楊華約一萬餘人雷進約八千餘人劉超一萬二<lb/>
　　千餘人見在鼎澧州界已上約二十餘萬人其餘<lb/>
　　接境去處千百為羣又不在此數盗賊之衆如此<lb/>
　　非得重兵制禦彈壓使之畏威不敢猖獗然後可<lb/>
　　以招納為用而遽欲以恩意姑息懐之臣未見其<lb/>
　　可也今福建江西荆湖宣撫司臨以重兵理當聽<lb/>
<pb n="KR4d0138_WYG_066-2b"/>
　　命訪聞馬友一項人馬即日見在潭州視諸處頭<lb/>
　　項頗為循理宜先次招納稍加旌賞以勸其餘劉<lb/>
　　忠一項人馬號白氊笠即日見在岳鄂潭袁諸處<lb/>
　　界上屯泊出沒作過自知罪大不能自新嘗於旗<lb/>
　　上有永不伏招安之語此一項最為桀黠猖獗數<lb/>
　　州之民皆被其害宜先次討蕩使其餘知所懲創<lb/>
　　胡元奭一項已為提刑吕祉㑹合殺散劉超一項<lb/>
　　巳為鼎州帥臣程昌禹遣兵逼逐出境未知所向<lb/>
<pb n="KR4d0138_WYG_066-3a"/>
　　自餘李冬至鍾相餘黨楊華雷進逐項賊火招納<lb/>
　　討定當隨宜措置外惟曹成一項狡獪慘酷尤甚<lb/>
　　屢招屢叛所至一人為梗靡有噍類即日見巳起<lb/>
　　離道州侵犯廣西賀州界分緣廣南州縣素無城<lb/>
　　郭人兵孱弱深慮乘虛逺引為二廣之患宜先遣<lb/>
　　曉事官吏使齎朝廷所降勅榜黄旗金字牌先去<lb/>
　　撫諭示以禍福許之自新如聽伏招納即依金字<lb/>
　　牌上聖㫖處分將所刼掠及老不堪披帶人經所<lb/>
<pb n="KR4d0138_WYG_066-3b"/>
　　屬給據放散外其實堪披帶出戰人結成隊伍並<lb/>
　　聽宣撫司使喚具首領姓名推恩外其首領理須<lb/>
　　撥𨽻諸將下隨材錄用不堪撥帶出戰尚堪執役<lb/>
　　之人合刺充廂軍分𨽻諸州其㨂退老弱不堪執<lb/>
　　役之人給公據放散如係東北人無業可歸合就<lb/>
　　近分送州縣居住將天荒户絶抛棄轉徙逃亡係<lb/>
　　官田土措置給與耕種借貸種糧務令存恤得所<lb/>
　　昔東晉朝北方流人皆置僑寓州軍以處之蓋流<lb/>
<pb n="KR4d0138_WYG_066-4a"/>
　　人與土著盗賊不同放散則無所歸又須結集為<lb/>
　　盗合藉州縣官用心循拊自當復為良民伏乞朝<lb/>
　　廷更賜詳酌指揮其李宏一項元𨽻馬友今已將<lb/>
　　帶一行人馬擅住岳鄂亦乞依此施行如不伏招<lb/>
　　納依舊作過即乞多發兵將㑹合掩殺以殄滅為<lb/>
　　期如此則荆湖盗賊不踰時可定緣臣所得聖㫖<lb/>
　　指揮令相度由廣東前去之任因令撫定廣南州<lb/>
　　軍見已具奏申明若自廣南前去即荆湖事無由<lb/>
<pb n="KR4d0138_WYG_066-4b"/>
　　措置深慮有失機㑹伏望聖慈特降睿㫖作朝廷<lb/>
　　行下付福建江西荆湖路宣撫司宻切措置施行<lb/>
　一勘㑹荆湖南北路州縣居民近年以來初遭鍾相<lb/>
　　孔彦舟作過遷徙失業重以馬友曹成李宏劉忠<lb/>
　　劉超楊華雷進十數頭項蹂踐搔擾民不聊生湖<lb/>
　　南潭衡全邵道永郴桂陽湖北岳鄂鼎澧并屬縣<lb/>
　　等例皆殘破民居存者百無一二田土荒蕪財用<lb/>
　　匱乏將來盗賊平定之後若不極意招集料理使<lb/>
<pb n="KR4d0138_WYG_066-5a"/>
　　之歸業開闢耕鑿以望歳豐則破殘州縣卒未就<lb/>
　　緒欲乞朝廷特降勅榜曉諭應歸業之民委實曾<lb/>
　　經兵火不曽種蒔去處與免將來冬苖租税無力<lb/>
　　耕種貧不能自存者官貸種糧隨物力等第約度<lb/>
　　數目支給候將來成熟隨料回納入官逐州見今<lb/>
　　起發上供錢絹銀等委是無從而出特與權免一<lb/>
　　次撿踏田土支散錢糧官吏奉行不得滅裂搔擾<lb/>
　　重寘於法務令實惠及民使一方曉然知朝廷德<lb/>
<pb n="KR4d0138_WYG_066-5b"/>
　　意所在契勘荆湖土地沃衍最為出産榖米財物<lb/>
　　去處止緣累年盗賊失於措置遂至凋敝朝廷稍<lb/>
　　寛目前之急不惜賑貸之費假以年歳間漸次復<lb/>
　　舊國用何患不饒如合聖意伏乞特降指揮施行<lb/>
　一荆湖之地緜數千里南通二廣西引四川北控㐮<lb/>
　　漢東接江淮自昔號為上流諸葛亮謂之用武之<lb/>
　　國今朝廷保有東南制御西北荆湖諸郡如鼎澧<lb/>
　　岳鄂連荆南一帶皆當屯宿重兵倚為形勢使四<lb/>
<pb n="KR4d0138_WYG_066-6a"/>
　　方之號令可通襄漢之聲援可接乃有恢復中興<lb/>
　　之漸今福建江西荆湖路宣撫使司之兵將來平<lb/>
　　定盗賊之後復還行在臣畫一内依所降指揮踏<lb/>
　　逐乞兵不滿萬人若到本路兼得岳飛呉全韓京<lb/>
　　吳錫等兵方能僅及二萬之數分屯布俵㳂江要<lb/>
　　害去處深慮不及伏望聖慈許臣候到本路相度<lb/>
　　形勢圖上方畧别行申請<lb/>
　一契勘荆湖兩路當盗賊兵火之後物力大屈今來<lb/>
<pb n="KR4d0138_WYG_066-6b"/>
　　養贍官吏軍馬振貸歸業之民修治官府城壁器<lb/>
　　仗之類百色用度並皆未有指擬去處朝廷欲以<lb/>
　　二廣經理荆湖固為得䇿然廣南素號薄瘠米榖<lb/>
　　不多財用窶乏加以比年應副朝廷須索尤覺困<lb/>
　　匱借使竭力剗刷所有幾何今又盗賊未弭道路<lb/>
　　不通卒未可以那移應副近准尚書省劄子許於<lb/>
　　吉州𣙜貨務支銀一萬兩錢一萬貫此但可以支<lb/>
　　目前之用若要支梧年歳間非於江西鄰近湖南<lb/>
<pb n="KR4d0138_WYG_066-7a"/>
　　州郡權宜應副决不能有濟伏望聖慈特降睿㫖<lb/>
　　令於筠袁䖍吉等州應副米十萬石於轉運司及<lb/>
　　吉州𣙜貨務應副銀五萬両錢十萬貫接續支使<lb/>
　　庶幾不致闕誤右謹錄奏聞伏望勅㫖<lb/>
　　乞存留陳昌禹依舊知鼎州奏狀<lb/>
右某准尚書省劄子節文二月二十七日三省樞宻院<lb/>
同奉聖㫖荆湖東西路依舊為荆湖南北路逐路州軍<lb/>
除分鎭縣餘並依舊制内湖南依舊潭州置帥李某兼<lb/>
<pb n="KR4d0138_WYG_066-7b"/>
本路安撫使餘依已降指揮湖北於鄂州置帥劉洪道<lb/>
除徽猷閣直學士差知鄂州充荆湖北路安撫使程昌<lb/>
禹罷湖西安撫其所管軍馬盡數交割與劉洪道訖發<lb/>
來赴闕臣契勘荆湖北路為鍾相孔彦舟劉超雷進楊<lb/>
華等盗賊連年殘破殺戮官吏所餘無幾除辰沅靖州<lb/>
係深入溪峒州軍外惟鼎州昨帶湖西路安撫使係右<lb/>
朝散郎直龍圖閣程昌禹在任二年措置討捕楊么楊<lb/>
華鍾相餘黨殺敗劉超逼逐出境招納彭筠六千餘人<lb/>
<pb n="KR4d0138_WYG_066-8a"/>
一方粗定頗見宣力今來有指揮罷赴行在雖逺方不<lb/>
知事因詢之衆論以謂昌禹在鼎州實有功效别擇守<lb/>
臣未必能知首尾或致誤事兼契勘荆湖北路安撫司<lb/>
移就鄂州其鼎州舊帶鈐轄如劉洪道知鄂州充湖北<lb/>
路安撫使程昌禹知鼎州充湖北路兵馬鈐轄聽受節<lb/>
制自不相妨伏望聖慈特降睿㫖且令昌禹依舊在任<lb/>
如巳差官亦乞别降指揮施行<lb/>
　　乞措置招捕䖍州鹽賊奏狀<lb/>
<pb n="KR4d0138_WYG_066-8b"/>
右臣准尚書省劄子節文四月七日三省同奉聖㫖令<lb/>
李某將帶軍馬疾速起發依已降指揮相度由汀道州<lb/>
就令撫定廣東經過州軍前去之任臣又依禀聖㫖行<lb/>
下廣東州軍勘㑹見今盗賊數目屯泊作過去處措置<lb/>
招捕外訪聞廣東盗賊一項犯南雄英韶等州一項犯<lb/>
循梅惠等州動以萬計殘破諸縣殺害平民皆是䖍州<lb/>
諸縣平時般販私鹽之人其初千百為羣入廣東界擄<lb/>
掠牛畜財物之類廵尉弓兵不切用心捉殺使之厚有<lb/>
<pb n="KR4d0138_WYG_066-9a"/>
所得而歸復為平民䖍州守令亦不誰何累歲如此浸滛<lb/>
不制今年遂至有萬餘衆入南雄英韶者圍郡城刼岑水<lb/>
埸而去入循惠者破龍川長樂興寜河源博羅等縣直扺循<lb/>
惠城下至今猶未復歸巢穴原其所以致此皆由州縣弛<lb/>
慢之故今若欲鋤其本根須就䖍州措置掃蕩巢穴誅其<lb/>
首惡乃可懲艾臣見具奏申明經由道路如蒙朝廷依臣<lb/>
畫一内所乞踏逐數項兵七八千人可以由廣東前去即乞<lb/>
許臣到䖍州官吏兵將並聽臣節制庻幾可以施設方畧<lb/>
<pb n="KR4d0138_WYG_066-9b"/>
治其本源下流自然無患如合聖意伏乞特降睿㫖施行<lb/>
　　乞令韓世忠不拘路分前去廣東招捕曹成奏狀<lb/>
㨿廣東東路安撫使林遹四月空日劄子節文契勘曹成<lb/>
賊馬三月二十九日自道州侵犯臨賀遣兵四出見屯兩<lb/>
路要害去處本路兵力單少素不練習西路尚有洞丁刀<lb/>
弩手可用至如東路槍杖手名籍雖存其實農夫豈可出<lb/>
戰除已逐急發兵控守關扼然賀州勢在上流南入連英<lb/>
東下封康不數日便至番禺今來封連探報事愈危急<lb/>
<pb n="KR4d0138_WYG_066-10a"/>
准樞宻院劄子差髙舉一頭項兵應援二廣並未見入界<lb/>
除巳統率人兵旦夕就道至封康以來防遏外乞撥髙舉<lb/>
人兵星夜前來應援庻幾保全二廣又㨿廣南東路轉運<lb/>
判官章傑四月十四日申探報曹成賊馬分作三頭項透<lb/>
入賀州富川縣侵犯賀州殺人放火刼虜人民賊勢浩瀚<lb/>
乞催發髙舉人馬兼程前來㑹合捉殺免致奔衝又㨿<lb/>
廣南東路轉運判官章傑四月十四日申探報曹成賊<lb/>
馬四月初三日乘牌船過水東入賀州放火燒本州敵樓<lb/>
<pb n="KR4d0138_WYG_066-10b"/>
戰棚及居民屋宇等賀州知州及本州官盡出州城下<lb/>
水前去乞速差兵前來救援又㨿廣南東路轉運判官<lb/>
章傑四月十六日申㨿廣州懷集縣申四月初一日曹成<lb/>
賊馬侵犯縣界令佐等將帯弓級保甲鎗手等前去迎敵<lb/>
賊衆浩瀚勢力不加遂致潰散其賊兵直衝突占據本<lb/>
縣廣州事勢危急乞摧發髙舉人兵疾速前來應援者<lb/>
右臣所㨿廣南東路安撫使林遹轉運判官章傑公文<lb/>
探報曹成賊馬次第備録在前契勘臣昨准尚書省劄<lb/>
<pb n="KR4d0138_WYG_066-11a"/>
子除臣荆湖廣南路宣撫使於韓世忠下撥髙舉一項<lb/>
兵馬八千餘人聽臣節制續准指揮改差任仕安將帶<lb/>
所部軍馬隨逐前去之任其任仕安下人兵元管二千<lb/>
八百餘人又為福建路安撫司陳乞統領官陳照馬凖<lb/>
下一千五百餘人存留福建其餘止有一千三百餘人<lb/>
委是單少臣以見具奏辭免恩命未敢申陳今來蒙恩<lb/>
差入内内侍省西頭供奏官於盖前來降賜敦遣就<lb/>
道臣仰迫天威已祗受告命擇日開司朝夕啟行今據<lb/>
<pb n="KR4d0138_WYG_066-11b"/>
廣東路官司申報曹成賊馬已破賀州占據懐集縣係<lb/>
廣州屬縣事勢委是危急帥臣林遹稱親自率兵前去<lb/>
封康州防托切慮未足倚仗其廣州繁富號為東南都<lb/>
㑹雖有可守城池若帥臣已去誰與固守實為可慮臣<lb/>
方受命之初道里遼逺又所得任仕安兵纔千餘人難<lb/>
以分撥應援雖已遵依近降指揮許依江東路安撫大<lb/>
使畫一差兵二萬人旋行踏逐方據奏請聽候指揮無<lb/>
由目下便得齊集深慮應援有失機㑹曹成賊馬為二<lb/>
<pb n="KR4d0138_WYG_066-12a"/>
廣之患滋大萬一廣州或致失守自餘州郡多無城池<lb/>
皆須望風奔潰其害有不可勝言者臣輙有愚慮仰凟<lb/>
天聽臣竊見福建江西荆湖宣撫副使韓世忠行軍整<lb/>
肅忠勇有謀曹成據賊十餘萬衆除老弱脅從婦女外<lb/>
能戰兵尚三萬餘人使其餘將士當之未必能有濟欲<lb/>
制此賊或招或捕非世忠不可今世忠統兵已到䖍吉<lb/>
筠袁間深恐拘礙路分止在荆湖不敢前去廣南則曹<lb/>
成為二廣之患其勢未艾伏望聖慈矜憐廣南两路生<lb/>
<pb n="KR4d0138_WYG_066-12b"/>
靈之衆在今日為朝廷腹心之地不可不早加料理特<lb/>
降睿㫖令世忠不拘路分量畱人馬照應荆湖外盡將<lb/>
所部取便道前去應援廣東措置曹成一則軍馬已集<lb/>
可以目前使喚二則道里已近可以指期而至臣愚竊<lb/>
謂朝廷今日應援廣東之策無以加此又廣東素號瘠<lb/>
薄應副大軍錢糧必致闕乏世忠旣行福建江西荆湖<lb/>
宣撫司將剗刷到錢糧可以通融應副此又軍期所須<lb/>
之大者如合聖意乞作朝廷措置用金字牌入遞付世<lb/>
<pb n="KR4d0138_WYG_066-13a"/>
忠施行臣已具奏遵禀聖㫖許依江東安撫大使畫一<lb/>
指揮踏逐人兵如蒙朝廷應副亦乞用金字牌降下勅<lb/>
劄庻幾早得齊集可以與世忠聲援相接二廣早見平<lb/>
定<lb/>
　　　小貼子<lb/>
　契勘福建江西荆湖宣撫司與荆湖廣南宣撫司兩<lb/>
　司不相節制如蒙聖慈從臣所請令韓世忠前去廣<lb/>
　東招捕曹成乞降指揮令與臣關報事宜同共措置<lb/>
<pb n="KR4d0138_WYG_066-13b"/>
　庻幾不相違戾有所恊濟仰副委任之意伏候勅㫖<lb/>
　　乞令韓世忠相度入廣西招捕曹成奏狀<lb/>
今月二十七日准尚書省劄子江南西路安撫大使李<lb/>
回奏繳到岳飛狀准江南西路安撫大使司牒三月二<lb/>
十二日准樞宻院三月四日劄子奉聖㫖令岳飛到袁<lb/>
州更切勘量賊勢如賊兵衆且於袁州駐劄候宣撫司<lb/>
人馬到同共進兵如曹成已受招安起發赴行在即與<lb/>
馬友㑹合同共勦殺劉忠訖續徃潭州無致稍失機㑹<lb/>
<pb n="KR4d0138_WYG_066-14a"/>
却致賊兵破壊二廣飛一行軍馬已到衡州茶陵縣不<lb/>
徃承准郴衡州桂陽監等處闗報及飛亦差人體探得<lb/>
曹成已發人馬取三月十九日起發徃泉永州侵犯廣<lb/>
西界分并前軍人馬徃賀州路前去其曹成中軍見在<lb/>
道州未有的實起發月日見不住放人四向虜掠殺人<lb/>
放火似此顯見曹成未肯便赴行在意欲侵犯二廣作<lb/>
過今准前項公牒奉聖㫖指揮縁一行官兵已過袁州<lb/>
地里稍逺兼續於四月初三日准荆湖東路提刑司關<lb/>
<pb n="KR4d0138_WYG_066-14b"/>
報探得曹成賊馬已起離道州前去廣西飛除已差人<lb/>
體探仔細外今已進發徃郴州桂陽監已來駐泊如曹<lb/>
成不赴行在及未入廣西飛便行措置進兵掩殺若曹<lb/>
成已入廣界不審今飛一行軍馬如何施行已具錄奏<lb/>
聞伏望聖慈特降睿㫖付飛以憑遵依施行<lb/>
右勘㑹近據岳飛申到前項事理勘㑹曹成一行雖有<lb/>
五萬餘衆其少壯之人止僅二三萬四月二十六日已<lb/>
奉聖㫖令岳飛更切探伺如曹成委是不肯赴行在已<lb/>
<pb n="KR4d0138_WYG_066-15a"/>
侵入廣南地分即統率諸頭項軍馬取徑路併力追襲<lb/>
掩擊務在從長措置保䕶二廣無致稍失事機破壊廣<lb/>
南州縣仍令廣南東西路帥臣依已降指揮起發逐路<lb/>
洞丁刀弩手將兵土軍弓手民兵疾速躬親統率前來<lb/>
界首與岳飛㑹合併力夾擊并劄與孟庾韓世忠及臣<lb/>
措置施行者<lb/>
右臣近據廣南東路安撫使林遹轉運判官章傑申探<lb/>
報曹成賊民已破賀州侵犯廣州界分占㨿懐集縣廣<lb/>
<pb n="KR4d0138_WYG_066-15b"/>
州事勢危急乞發兵應援臣已具奏聞竊見韓世忠治<lb/>
軍嚴整忠勇有謀少見其比乞令不拘路分統率大兵<lb/>
前去廣東應援措置招捕曹成免致廣南兩路破壊州<lb/>
縣外今准樞宻院劄子備奉前項聖㫖令岳飛更切探<lb/>
伺如曹成已侵入廣南地分即統率諸頭項軍馬取徑<lb/>
路併力追襲掩擊務在從長措置保䕶二廣劄付孟庾<lb/>
韓世忠及臣疾速措置臣已關送福建江西荆湖宣撫<lb/>
使副及劄下岳飛㳟依聖㫖指揮施行訖契勘曹成一<lb/>
<pb n="KR4d0138_WYG_066-16a"/>
項賊馬最為桀黠外假聽從招納之名内有包藏窺覦<lb/>
之意占據道州半年有餘侵犯二廣其衆號稱十萬除<lb/>
老弱脅從婦女之外可戰之兵猶有三萬餘人旣為大<lb/>
兵所逼遂有乘虛深入二廣之計廣西猶有洞丁刀弩<lb/>
手兵將之屬可以控遏廣東兵力實為單弱難以支梧<lb/>
深慮州縣望風奔潰為害不細今雖已降指揮令岳飛<lb/>
統率諸頭項人馬追襲掩擊竊慮岳飛所率兵數不多<lb/>
錢糧闕乏未必能濟非得韓世忠統率大兵前去措置<lb/>
<pb n="KR4d0138_WYG_066-16b"/>
應援及將福建江西荆湖宣撫司剗刷到諸路錢糧通<lb/>
融應副深恐未能早見招捕了當兼契勘曹成本係荆<lb/>
湖盗賊只縁大兵所逼遂犯廣南若拘以路分謂目今<lb/>
作過不係荆湖地分即是以鄰國為壑恐非朝廷銷弭<lb/>
内患之意臣今欲乞自朝廷降指揮令世忠相度如大<lb/>
兵目今已在湖南及筠袁間即由全永入廣西路自桂<lb/>
府順流以趨廣州如大兵目今在䖍吉間即由南安南<lb/>
雄英韶路順流以趨廣州可以遏賊之衝令岳飛統率<lb/>
<pb n="KR4d0138_WYG_066-17a"/>
軍馬由道賀追襲其後臣如蒙朝廷應副畫一内所踏<lb/>
逐兵勾抽齊集亦可以由䖍吉英韶前去封康循惠間<lb/>
隨宜措置禦賊奔迸與之恊力進討不數月間湏見了<lb/>
當却由便路趨湖南措置其餘盗賊不難平定伏望聖<lb/>
慈特降睿㫖詳酌施行<lb/>
　　　小貼子<lb/>
　臣契勘廣南西路五十餘州舊號荒逺在今日實為要<lb/>
　地今曹成侵犯若不早加措置招捕了當竊恐兩路<lb/>
<pb n="KR4d0138_WYG_066-17b"/>
　州縣為賊殘破卒難經理兼兩路皆有猺人溪洞乘<lb/>
　勢必須作過廣西與交阯相鄰亦恐有所窺伺道里<lb/>
　去朝廷最逺將來兵力難及朝廷不可不深畱意於<lb/>
　此伏乞聖察<lb/>
　<lb/>
　<lb/>
　<lb/>
　梁谿集巻六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百四十四</head>
    <p>
<pb n="KR4d0138_WYG_144-1a"/>
欽定四庫全書<lb/>
　梁谿集巻一百四十四　　　宋　李綱　撰<lb/>
　　論下<lb/>
　　　禦戎論　　　　　　理財論上<lb/>
　　　理財論中　　　　　理財論下<lb/>
　　禦戎論<lb/>
西夏自繼遷盗有平凉靈武𤓰沙丼肅銀宥之地百有<lb/>
餘載乍叛乍臣為邉境患謀畫之臣竭智于内介胄之<lb/>
<pb n="KR4d0138_WYG_144-1b"/>
士用命于外虚帑藏以給軍賦疲民力以飛芻粟曠日<lb/>
持久曾不能殱渠魁復故境制其死命而劉平徐禧劉<lb/>
法之徒覆全師蹶上将者往往而是也夫蕞爾數州之<lb/>
地而以天下之勢臨之宜若泰山之壓卯然而用力之<lb/>
多見功之寡敗軍之衆者其故何耶行兵之道不若彼<lb/>
者有四自治之術未盡善者有六彼軍旅之力全而我<lb/>
軍旅之力不全彼士卒之心一而我士卒之心不一彼<lb/>
所規者大而我所規者小彼所圗者久而我所圗者速<lb/>
<pb n="KR4d0138_WYG_144-2a"/>
此行兵之道不若彼者四也将帥之任不専士卒之氣<lb/>
不振糗糧之蓄不廣錢貨之法不通賞罰之令不明攻<lb/>
守之議不審此自治之術未盡善者六也嘗試論之夏<lb/>
人每欲入寇必聚兵于數路之㑹境舉國而來號穪百<lb/>
萬精壯居前老弱居後去則反是故能深入吾地破城<lb/>
寨虜人畜動輙如意吾則不然每有攻討五路之帥各<lb/>
以其兵入力散勢分不相為用彼方虚城清野待諸路<lb/>
以不争而以全力據要害之地以制一路于必死此前<lb/>
<pb n="KR4d0138_WYG_144-2b"/>
日熈河所以破軍殺将也豈非彼軍旅之力全而我軍<lb/>
旅之力不全故耶夏人非有高爵厚禄以寵戰士然而<lb/>
人人習騎射樂戰鬪耐饑渴其親冒矢石蹈鋒刃死行<lb/>
陣若談笑然故能驚邉徼摩封疆出沒飄暴不可制御<lb/>
而吾之師獨土兵熟户藩漢弓箭手為可用耳至于東<lb/>
南屯戍之兵卒然聞鼔鼙之聲見旌旗之色流汗股慄<lb/>
已欲曵兵而走况可與之臨陣接戰以首争首以力搏<lb/>
力哉弱者先奔則強者亦與之偕潰此黥布之所以破<lb/>
<pb n="KR4d0138_WYG_144-3a"/>
楚将也豈非彼士卒之心一而我士卒之心不一故耶<lb/>
夏人之法戰勝而得首級者不過賜酒一杯酥酪數斤<lb/>
其賞之如此其輕也然而得大将覆大軍則其首領往<lb/>
往不次拔而用之故其戰鬪輕首級而不争乘利逐北<lb/>
多致大勝而吾之法每得一首級則轉一資賞帛有差<lb/>
戰士知首級之為貴也兵刃既接幸而勝之每殺一人<lb/>
則必下馬斬首久而後得奔北之冦已鳥散而逺遯矣<lb/>
以故吾之勝未嘗有大㨗焉豈非彼之所規者大而我<lb/>
<pb n="KR4d0138_WYG_144-3b"/>
之所規者小即夏人狡獪多詐而善謀強則叛亂弱則<lb/>
請和叛則利于虜掠侵犯邉境和則嵗賜金繒若固有<lb/>
之以故數十年來西鄙用師叛服不常莫能得其要領<lb/>
而其深謀逺慮常為積年之計吾則不然方其和附文<lb/>
恬武嬉無豫備不虞之患而一旦叛去則不計利害不<lb/>
議可否遂興師而攻之以僥倖一時之利豈非彼之所<lb/>
圗者久而我之所圗者速耶四者既如此矣而自治之<lb/>
未盡善者其弊亦可得而言也古之将帥付以閫外之<lb/>
<pb n="KR4d0138_WYG_144-4a"/>
權不從中制利則伸鈍則蟠見可而後進慮勝而後㑹<lb/>
財賦可有也以賞戰士而激勸之誅殺可専也雖君命<lb/>
有所不受久任責成不妄罷易故能習熟利害臨亊制<lb/>
變士卒樂為之用而有功今則不然為帥于千里之外<lb/>
而受制于九重之中見可欲進而不得知難欲退而不<lb/>
敢用度稍過已從吏議一有不然片紙罷之夫如是而<lb/>
欲責其建不世之功亦難矣此不専将帥之任其弊一<lb/>
也古之良将必與士卒之最下者同其丼苦百里之内<lb/>
<pb n="KR4d0138_WYG_144-4b"/>
牛酒日至以享之激以忠義礪以爵禄不幸戰歿恩䘏<lb/>
備至生無饑寒之患而有信賞死無妻孥之憂而有榮<lb/>
名是以士卒奮厲感激輕用其死毅然之氣願戰赴敵<lb/>
雖身膏草野而不辭今則不然将之與卒固已遼絶而<lb/>
不相知矣廪貯匱乏衣食不足驅而戰之歿于行陣則<lb/>
以逃亡為言賻贈不及妻孥無歸死者莫恤生者何勸<lb/>
夫如是而欲責其伏節死難亦難矣此不振士卒之氣<lb/>
其弊二也國以兵為本兵以食為天雖有金城湯池之<lb/>
<pb n="KR4d0138_WYG_144-5a"/>
固非粟不能守也雖有烏獲任鄙之力非飽弗能鬪也鼂<lb/>
錯為漢畫策使民鬻爵贖罪實粟塞下而趙充國亦言<lb/>
積榖三百萬斛冦不敢動矣惟此失策故彼敢為逆由<lb/>
是觀之欲強兵以制敵未有不以榖粟為先者今自陜<lb/>
以西闗中之地沃野千里古之所謂天府也豐嵗粒米<lb/>
狼戾有司窘于錢帛無以廣糴凶年軍食不足率之于<lb/>
民至有白晝持梃群起而擊縣令者又行坐倉之法士<lb/>
有饑色其何以戰此不廣糗糧之蓄其弊三也往嵗陜<lb/>
<pb n="KR4d0138_WYG_144-5b"/>
西鐵錢與銅錢均用其後鐵錢寖輕以二當銅錢之一<lb/>
自東南夾錫錢罷不行悉運于陜西物價翔踴而錢益<lb/>
輕凡二十而當一官兵之俸其數如是月得俸一千者<lb/>
纔可以為銅錢之數五十欲其衣食足而勇于公鬪不<lb/>
可得也不為之制則物重錢輕其弊無窮遽以法平之<lb/>
則商賈不行而交易之道廢未見有良策者又觧池之<lb/>
鹽不假烹鍊而自成其利日為錢一萬緡以嵗計之凡<lb/>
三百六十萬緡可以支陜右兵費五分之一自東南末<lb/>
<pb n="KR4d0138_WYG_144-6a"/>
鹽行于西北而觧鹽不行塵委山積坐失國計每以調<lb/>
度仰給朝廷帑藏為虚亡有窮已此不通錢貨之法其<lb/>
弊四也古者賞不踰月欲民之知勸也罰必當罪欲民<lb/>
之知畏也治天下者無所不用賞罰而軍事尤甚盖驅<lb/>
民于鋒鏑之間欲人自為戰非賞罰何以使之今有躬<lb/>
踐行陣冒白刃者未必賞而貨賂僥倖之人第功殊列<lb/>
偏禆失主将逗留怯敵者未必罰而一有小利則張皇<lb/>
其功以邀上賞尚何以使戰士知所勸沮哉此不明賞<lb/>
<pb n="KR4d0138_WYG_144-6b"/>
罰之令其弊五也王翦之伐荆非六十萬不行趙充國<lb/>
之討先零必屯田為積嵗之計盖其攻守之策素定于<lb/>
胸次利于速戰則必盛卒徒以臨之使功無踰時役不<lb/>
再籍利于緩守則必屯田積榖坐省饋運以待其疲弱<lb/>
然後一舉而滅之古人立功類皆如此今攻守之議初<lb/>
不先定平居屯戍開口待哺仰食縣官其費不貲一旦<lb/>
下攻討之令又無成策徒浪戰以僥倖一時之功是以<lb/>
西鄙用師積數十年未見顯效此不審攻守之議其弊<lb/>
<pb n="KR4d0138_WYG_144-7a"/>
六也六弊如此又加之以行師之道不善于彼者四以<lb/>
故夏人以區區數州之地敢讐大邦而抗天下之全力<lb/>
保據一方曠誅積稔無足怪者為今之計莫若反此必<lb/>
欲征伐使五路各守其地按兵以備不虞别命大将以<lb/>
精兵數十萬齎數月糧擇近巢穴美水草之地一路深<lb/>
入可以得志則吾軍旅之力全矣廣募土兵熟户蕃漢<lb/>
弓箭手以為選鋒使之當敵東南之兵特以守營壘䕶<lb/>
輜重張聲勢而勿使與戰兵雜處則吾士卒之心一矣<lb/>
<pb n="KR4d0138_WYG_144-7b"/>
戰勝之功勿計首級而以用命先登卻敵破陣為最帥<lb/>
論諸将之功諸将各論其麾下之功必以實聞次第推<lb/>
賞則吾之所規者大矣擇将帥訓士卒峙糗糧繕甲兵<lb/>
習于山川形勢策出萬全然後舉師而不邀功于旦暮<lb/>
則吾之所圗者逺矣四者既備而又委任将帥許以便<lb/>
宜從事撫養士卒䘏死事以勸生者乘豐嵗以廣儲蓄<lb/>
因時宜以權寳貨賞罰之令必信攻守之議必素定而<lb/>
不出于臨時則六弊盡去可以有功上以攄祖宗之宿<lb/>
<pb n="KR4d0138_WYG_144-8a"/>
憤下以復境土于輿圗奈何可以為而不為也今夏人<lb/>
雖屈膝請和然戎狄異心強則復叛及是時宜思所以<lb/>
制御為萬世慮者搢紳之士亦不可以不講也<lb/>
　　理財論上<lb/>
王者之治天下有政有教教以明禮義為本政以足財<lb/>
用為先孟子曰無禮義則上下亂無政事則財用不足<lb/>
又曰善政得民財善教得民心二者相須以成體然後<lb/>
天下治易曰何以守位曰仁何以聚人曰財理財正辭<lb/>
<pb n="KR4d0138_WYG_144-8b"/>
禁民為非曰義以仁守位而無財以聚之則所謂徒善<lb/>
不足以為政也以財聚人而無義以理之則所謂度量<lb/>
不生乎其間也仁以財施財以義制三者相為表裏而<lb/>
天下之能事畢矣成周之時理財用者掌于天官以九<lb/>
貢致之以九賦斂之以九式均節之上以供王及后世<lb/>
子之用下以制百官有司之禄以奉天地宗廟百神之<lb/>
祀以給賓客饔飱之禮其餘以待不庭不虞之患出入<lb/>
㑹計式法具焉民有常職國無暴征上下與足禮樂庻<lb/>
<pb n="KR4d0138_WYG_144-9a"/>
事備而頌聲興記曰冡宰制國用必于嵗之杪量入以<lb/>
為出後世以宰相兼錢榖之職而天子后妃賜予遊燕<lb/>
玩好之費官吏廪禄祭祀賓客軍旅調度河防邉計營<lb/>
繕力役與夫水旱不時之資朝廷必周知其數而裁制<lb/>
之盖得周官之遺意故嘗譬天下猶之家也今有百口<lb/>
之家其財産之所入僅足用焉則必擇長者一人専總<lb/>
之仰事俯育朝夕之所給嵗時伏臘之所須婚嫁䘮祭<lb/>
之所用皆有常數然後以其贏餘可以備凶年而無饑<lb/>
<pb n="KR4d0138_WYG_144-9b"/>
寒匱乏之患茍不然人人得而取之力亦不給矣四海<lb/>
之廣生齒之繁租税之所入征商𣙜酤鑄山煮海平準<lb/>
市易香礬茶課之所取不為不多也然而比年以來每<lb/>
患財用之不足者度量不生于其間而費出無節也宰<lb/>
相不任其責朝廷不知其數而内之賜予燕遊玩好應<lb/>
奉外之營繕力役邉事河防各有主之者隨意所欲莫<lb/>
敢誰何以有限之財而供無限之求雖使粟菽如水火<lb/>
錢貨如泉源幣帛如丘山亦安得不為之匱乏也為今<lb/>
<pb n="KR4d0138_WYG_144-10a"/>
之計所以理財者如之何而可復周官冢宰制國用之<lb/>
意使宰相任責周知天下財用出入之數一切用度本<lb/>
之朝廷罷去煩費而量入以為出庻幾乎其可也<lb/>
　　理財論中<lb/>
世之論理財者皆曰天下之大生民之衆不患無財患<lb/>
無以理之講明其説設法以籠天下之財使民無遺利<lb/>
則國用足矣殊不知自漢唐迄今取于民者已竭又欲<lb/>
以法籠之是民之所以相生養者必欲盡奪之而後已<lb/>
<pb n="KR4d0138_WYG_144-10b"/>
也何哉古者取于民不過什一故孟子曰多乎什一大<lb/>
桀小桀也少乎什一大貉小貉也周衰諸侯専利以自<lb/>
厚亦不過什二故魯哀公曰二吾猶不足如之何其徹<lb/>
也至秦收太半之賦頭㑹箕歛民不聊生豪傑竝起而<lb/>
亡之漢興天下平定衣食滋殖加以文景之恭儉國用<lb/>
富饒往往弛租税以寛民力武帝外事四夷内極奢侈<lb/>
海内蕭然帑藏空虚調度不給于是舟車有算幹鹽鐵<lb/>
制𣙜酤告緡錢以足一時之用而後世因之遂為常法<lb/>
<pb n="KR4d0138_WYG_144-11a"/>
唐初以租庸調為民賦之制其後罷而為兩税又制茶<lb/>
法取于民者其條益繁孟子曰有布帛之征有粟米之<lb/>
征有力役之征用其二而民有殍用其三而父子離今<lb/>
之民征于三者之外已不可勝數於斯時也又欲設法<lb/>
以籠之使民之所以相生養者必盡奪而後已嗚呼其<lb/>
亦不仁之甚矣理財以義為主理財不以義而以法度<lb/>
之威臨之何求不得然吾恐聚歛掊克而民益窮非社<lb/>
稷之福也然則如之何而可曰於此有道焉可以民不<lb/>
<pb n="KR4d0138_WYG_144-11b"/>
加賦而國用足煮海採山鑄錢是也山海者天地之藏<lb/>
王者所擅而有者也取之不竭用之不既以法權之使<lb/>
運轉流行而不窮則其為利可以與天地相參也何哉<lb/>
民自生齒食鹽與茶與榖粟等而錢貨之法上令之下<lb/>
行之不可以一日無也齊以鹽筴富吴以鑄錢強自唐<lb/>
以來茶助國用者十居一二講究其法變而通之以盡<lb/>
利則理財之術莫大乎此夫茶鹽者天下之經費也異<lb/>
時官運收息郡縣之用所以足者以茶鹽之利在郡縣<lb/>
<pb n="KR4d0138_WYG_144-12a"/>
也比年走商賈實中都朝廷之用所以足者以茶鹽之<lb/>
利在朝廷也在朝廷而以其半供御府以其半助版曹<lb/>
猶云可也至于悉入御府則天下之利源竭矣若夫鑄<lb/>
錢之利所謂母權子子權母者其術有可議焉但當養<lb/>
信使民不以廢興之數為疑耳釋此弗議而欲聚歛掊<lb/>
克與民争錐刀之利亦可謂不知理財之本矣<lb/>
　　理財論下<lb/>
議者曰邦用之所以匱我知之矣爵禄濫而冗食多耗<lb/>
<pb n="KR4d0138_WYG_144-12b"/>
蠧使然今若罷冗局省吏貟一切務為揫歛之計則邦<lb/>
用可以不勞而告足是知其末而不知其本觀其小而<lb/>
未觀其大也何哉比年以來耗蠧邦用者其源有五一<lb/>
曰營繕二曰花石三曰製造四曰力役五曰賜予是五<lb/>
者虚國罷民之本而糜費之大者今為揫歛之計而不<lb/>
敢及此是不務其本而務其末不節于大而節于小其<lb/>
于邦用果能有所補耶易曰丼節吉又曰苦節不可貞<lb/>
中則丼過則苦今一切揫歛不務中制至于太過而苦<lb/>
<pb n="KR4d0138_WYG_144-13a"/>
亦非長久之策也夫官吏之冗固宜有當罷省者然要<lb/>
須清入仕之源而使士大夫不失職則善耳入仕之源<lb/>
素未嘗清員多闕少既不足以容之今又一切罷省使<lb/>
數千人皇皇然無所歸宿可不為之念慮哉為今之計<lb/>
莫若于營繕花石製造力役賜予糜費之大者裁損罷<lb/>
省清入仕之源使員闕相稱而士大夫不失職則庻乎<lb/>
其可也不然猶之一家父兄之所以自奉養者不能節<lb/>
約而日朘削其子弟以給足焉欲家道之肥其得乎此<lb/>
<pb n="KR4d0138_WYG_144-13b"/>
不可以不察也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百四十四<lb/>
</p>
<p>
</p>
  </div>
</body>
</text>
</TEI>
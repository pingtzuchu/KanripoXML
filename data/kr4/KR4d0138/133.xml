<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百三十三</head>
    <p>
<pb n="KR4d0138_WYG_133-1a"/>
欽定四庫全書<lb/>
　梁谿集巻一百三十三　　　宋　李綱　撰<lb/>
　　記下<lb/>
　　　蘄州黄梅山真慧禪院法堂記<lb/>
　　　澧州夾山普慈禪院轉輪藏記<lb/>
　　　武威廟碑隂記　　　遊羅浮山行記<lb/>
　　　邵武軍泰寧縣瑞光巖丹霞禪院記<lb/>
　　　汀州南安巖均慶禪院轉輪藏記<lb/>
<pb n="KR4d0138_WYG_133-1b"/>
　　　松風堂記<lb/>
　　　毘陵張氏重修養素亭記<lb/>
　　蘄州黄梅山真慧禪院法堂記<lb/>
教外别傳正法眼藏自達摩西來至忍大師為震旦第<lb/>
五祖然後祖道流通宗分南北由一燈傳百千燈至于<lb/>
無窮得法者不可勝數豈具信根乆乃純熟堪任大事<lb/>
而一華五葉時節因縁自應爾耶蘄州黄梅五祖山真<lb/>
慧禪院祖師道塲為天下名刹而法堂嵗乆雲蒸木腐<lb/>
<pb n="KR4d0138_WYG_133-2a"/>
將有傾壓之虞住持者募縁修建邑人蔡氏聞而喜捨<lb/>
捐家資三百餘萬鳩工掄材煥然一新堂之高五十有<lb/>
二尺其深如之其廣倍之脩梁虹亘層簷翬飛宏博嚴<lb/>
麗遂為淮右諸刹之冠經始於宣和壬寅之秋落成於<lb/>
乙巳之冬始之者長老自表也成之者長老宗紱也堂<lb/>
成後三年嵗次戊申余被命居武昌假道湓浦紱不逺<lb/>
百里過予求為之記余謂紱曰一切諸法皆非實相雖<lb/>
佛菩薩為法出世如夢如幻况其餘乎今子建堂說法<lb/>
<pb n="KR4d0138_WYG_133-2b"/>
土木之所假合丹雘之所粉飾其堂然也以何為法直<lb/>
指心源見性成佛其法然也以何為說撞鐘擊皷升高<lb/>
廣坐有問有答敷演舉揚是說法耶瞬目揚眉捻槌舉<lb/>
拂屈伸動静四威儀中是説法耶徳山棒臨濟喝祕魔<lb/>
义石鞏箭是説法耶夫説法者實無所説而聞法者亦<lb/>
無所聞故併却咽喉唇吻道將來乃能問待有廣長舌<lb/>
相向汝道乃能答此無一法與人彼無一法可得以法<lb/>
名堂因堂顯法已為贅矣而又何以記為哉紱曰雖然<lb/>
<pb n="KR4d0138_WYG_133-3a"/>
如是佛法門中闕一不可故諸佛土有以聲音言説而<lb/>
為佛事者有以樓閣莊嚴而為佛事者此堂倚白蓮峰<lb/>
下瞰九江前揖廬阜清静爽塏具勝妙境而水鳥林巒<lb/>
熾然常説墻壁瓦礫咸助發機妙法宣明不假開示至<lb/>
於不得已而示人提唱宗風應機接物縱横舒巻或語<lb/>
或黙無非第一義者夫言語解脱文字相空於夢幻中<lb/>
即夢幻而作佛事乃佛菩薩之㫖也得公之文以紀嵗<lb/>
月作大字牓楹間使遊方具眼衲子登斯堂者有悟入<lb/>
<pb n="KR4d0138_WYG_133-3b"/>
處向上事直下承當末後句目前薦取省住山翁半力<lb/>
不亦可乎余囅然一笑乃為之書建炎二年四月二十<lb/>
日具位李某記<lb/>
　　澧州夾山普慈禪院轉輪藏記<lb/>
如來為一大事因縁出現于世示權顯實説三乘法度<lb/>
無量衆将入湼槃以正法眼付大迦葉使之流布無令<lb/>
斷滅所以顯發四十九年隨機接物實無所説應得度<lb/>
者本自圎成亦無所得諸大弟子佛滅度後相與結集<lb/>
<pb n="KR4d0138_WYG_133-4a"/>
修多羅藏及諸菩薩制律造論助發實相藏教乃圎譬<lb/>
如寳山荘嚴殊勝皆衆妙寳所共合成而大迦葉以正<lb/>
法眼展轉傳授至于達摩流通震旦不立文字直指心<lb/>
源見性成佛譬如一燈傳百千燈光明相續無有窮盡<lb/>
彼衆寳山非大法燈之所照燭則不明了故以具眼而<lb/>
閲靈文以法印心如印印泥小大方圎不差毫髪是則<lb/>
名為具看經眼不如是者變為歹相則諸佛説反成魔<lb/>
説有大導師善慧大士以方便智設妙圎機創轉輪藏<lb/>
<pb n="KR4d0138_WYG_133-4b"/>
以貯佛語及菩薩語闗機斡旋周行不息運轉一匝則<lb/>
與受持誦書寫一大藏經敎等無有異夫一藏敎其數<lb/>
五千四十八巻一偈一句含無量義其有受持讀誦書<lb/>
寫非積嵗時晦明寒暑不能成就云何乃於屈伸臂間<lb/>
運動機輪而得圎滿應觀法界一切惟心由心生故種<lb/>
種法生由法生故種種心生法即是心心即是法心法<lb/>
如如非一非二則一念之際功徳周圎與乆逺時無有<lb/>
差别了斯法者於一塵中轉大法輪於一念頃轉如是<lb/>
<pb n="KR4d0138_WYG_133-5a"/>
經百千萬億况此法藏現前運轉自然能䕶不可思議<lb/>
勝妙功徳以是義故輪藏之興周徧禪刹與諸有情作<lb/>
大饒益澧州夾山普慈禪院傳明大師演化法席十方<lb/>
禪侶響赴雲集具大藏經獨無輪藏惟大比丘長老善<lb/>
能興崇寺宇規模建立而荆南府故能仁寺改為官舍<lb/>
有舊經藏制度精好澧倅吴君適至其處乞歸付之為<lb/>
天申節祝延聖壽道場之所剏大寳殿芘覆安設相方<lb/>
面埶愽廣嚴麗檀信施財匠石獻巧水漂巨木材皆香<lb/>
<pb n="KR4d0138_WYG_133-5b"/>
楠以充殿楹溪出異石形如覆鐘以奠輪趾衆縁和合<lb/>
不日告成金碧相鮮炳煥殊特諸天宮殿大地山河磅<lb/>
礴穹霳與藏廻旋諸大菩薩及䕶法神宴坐奔馳與藏<lb/>
往復互相戞摩出大音聲演出苦空無我妙義凡見聞<lb/>
者靡不䝉益而况發心精誠歸嚮由一轉藏至百千轉<lb/>
旋見闗機反觀自性轉貪恚癡為大智慧頓悟圓通證<lb/>
無上道夫何疑哉有一居士其家梁谿謀身拙故罹諸<lb/>
憂患去國漂泊經湘沅間聞是比丘大作縁事以身所<lb/>
<pb n="KR4d0138_WYG_133-6a"/>
有隨喜而捨捨諸身業為書藏額捨諸意業為作藏記<lb/>
捨諸口業為説藏偈三業皆捨願從今去永斷諸業罪<lb/>
障消除得無生忍時此居士遥瞻寳藏而説偈言<lb/>
我觀大藏教三乘十二部廣為衆生説皆是諸佛語禪<lb/>
宗指心源不立文字相見性以成佛豈與佛語違了心<lb/>
即了法心法本無二已具看經眼乃可閲靈文諦觀諸<lb/>
佛言無一不然者如以印印泥從横皆契合此心未明<lb/>
了欲于紙上求如入海算沙歴刼無是處心迷諸經轉<lb/>
<pb n="KR4d0138_WYG_133-6b"/>
心悟轉諸經是故學道人明心以為最我觀轉輪藏衆<lb/>
寳所荘嚴排斡隠機闗周行無滯礙山河隨地轉宮殿<lb/>
與天廽諸龍及鬼神蟠結以衛䕶璀璨種種色發生大<lb/>
光明蕩摩出音聲演説微妙義佛語菩薩語寳函秘其<lb/>
中運動不崇朝而轉無量匝一心生萬法萬法惟一心<lb/>
心念已周圎功徳斯成就藏輪表諸法法輪轉於心是<lb/>
故瞻禮人當觀能轉者我觀夾山境清浄古叢林精進<lb/>
老比丘能作大縁事諸縁和合故指顧寳藏成寳藏成<lb/>
<pb n="KR4d0138_WYG_133-7a"/>
既然一切法亦爾仰祝聖人壽後天無有邊俯利諸含<lb/>
生神力不思議稽首如來藏及諸菩薩等坐于微塵裏<lb/>
轉廣大法輪刹那於是經能轉千萬億方便觧脱法化<lb/>
度諸有情於一彈指間洗滌千刼罪是故我皈依回心<lb/>
無上道<lb/>
　　武威廟碑隂記<lb/>
故翰林學士承㫖蘇公謫儋耳既北歸作漢伏波將軍<lb/>
廟碑言兩伏波皆有功于嶺表廟食海上為往來濟者<lb/>
<pb n="KR4d0138_WYG_133-7b"/>
指南辭意瓌偉自作碑造今凡三十年未克建立盖闕<lb/>
典也余以罪謫萬安行次海濱疾作不果謁祠下遣子<lb/>
宗之攝祭病卧館中黙禱于神異時儻得生還往反無<lb/>
虞當書蘇公所作碑刻石廟中使人有所觀考以答神<lb/>
貺時建炎三年十一月二十有五日既得吉卜夜半乘<lb/>
潮南渡詰旦次瓊筦恬無驚憂後三日祗奉徳音特恩<lb/>
聽還疾良愈躬禱行宮卜以十二月五日已卯北渡不<lb/>
吉再卜六日庚辰吉已卯之書風霾大作庚辰乃息日<lb/>
<pb n="KR4d0138_WYG_133-8a"/>
中潮來風便波平舉帆行船安如枕席海色天容軒豁<lb/>
王露不一時已達北岸乃知神之威靈肸蠁昭著若此<lb/>
蘇公之言信不誣也次雷陽書碑施金諉郡守董侯總<lb/>
其亊大書深刻垂之無窮且叙所以䝉神之休者志于<lb/>
碑隂式告觀者正廟新息馬侯也初封忠顯王宣和中<lb/>
加佑順號别廟邳離路侯也宣和中進封忠烈王皆在<lb/>
蘇公作碑之後故并記于此嵗次已酉季冬十二日武<lb/>
陽李某記<lb/>
<pb n="KR4d0138_WYG_133-8b"/>
　　遊羅浮山行記<lb/>
武陽李某歸自海上艤舟泊頭鎮遊羅浮山憇寳積延<lb/>
祥寺飲卓錫泉見五色雀暮抵冲虛觀月下望麻姑峯<lb/>
秉燭觀稚川祠堂丹竈有老道士嘗識東坡呼與語乆<lb/>
之乘月而歸鄉人游有同來男宗之從行建炎庚戌嵗<lb/>
仲夏望日記<lb/>
　　邵武軍泰寧縣瑞光巖丹霞禪院記<lb/>
東南名山如所謂四明天台衡嶽廬阜號為瓌偉秀絶<lb/>
<pb n="KR4d0138_WYG_133-9a"/>
者多為浮圗氏所居名藍巨刹緜亘相望至于下州小<lb/>
邑一巖一壑捜竒擇勝亦靡遺者推原其端必有開士<lb/>
法眼清浄道行高潔為一方之所信仰乃能披榛棘剏<lb/>
道場肇基開迹以貽後人非偶然也邵武軍泰寧縣山<lb/>
水之勝冠於諸邑出縣西門二十里曰瑞溪有山焉三<lb/>
峰秀峙巖洞相聨西曰豊巖東曰瑞光巖中曰羅漢巖<lb/>
岌嶪嵌空鼎足而列皆有蘭若建於其下不塗塈茨而<lb/>
風雨之患除不鑿户牖而日月之光入堂殿樓閣窈窕<lb/>
<pb n="KR4d0138_WYG_133-9b"/>
玲瓏泉石草木幽竒芳潤疊嶂屏其前層巒擁其後山<lb/>
廻路轉巖洞乃出謂造物者融結無意吾不信也三巖<lb/>
中獨瑞光巖興於近年盖宗本禪師之所建立也師邵<lb/>
武農家子初不知書大觀庚寅中遊山間遇異僧示以<lb/>
出家時節因縁且宻有所付心地豁然遂能通儒釋諸<lb/>
書作偈頌道未然事多驗既落髪受具戒居䨇林院逺<lb/>
近嚮風户外之屨滿矣政和辛卯春師詣汀州南安巖<lb/>
謁定光古佛道出泰寧夜夢紫袍神人告之曰師此行<lb/>
<pb n="KR4d0138_WYG_133-10a"/>
宜住瑞溪覺而異之詰旦瑞溪有檀越曰江牧曰鄒捍<lb/>
迎師以居豊巖禮意勤甚師以符夢所告從其請既而<lb/>
同遊前巖愛其幽勝二檀越相與曰師儻有意駐缾錫<lb/>
於此當為創築精廬以垂無窮師許之鳩工掄材不三<lb/>
月而告成㑹有㫖天下佛寺有神仙跡者還為道觀聽<lb/>
以舊額建寺他所而郡之丹霞院應改朝請大夫權郡<lb/>
事陳侯紹移額於巖中以成師志寺因號丹霞先是巖<lb/>
有光景之異未幾院額至故集賢殿修撰羅公畤時帥<lb/>
<pb n="KR4d0138_WYG_133-10b"/>
長樂與師有素聞而喜之為目其巖曰瑞光且施財率<lb/>
衆力而新之為門為殿為法堂為丈室於中為鐘樓為<lb/>
厨為庫於左為華嚴閣為應真閣為僧堂於右皆規模<lb/>
叢林具體而微制度精巧金碧炳煥一旦出豊巖羅漢<lb/>
巖右互相輝映若圗畫然真勝地也宣和初余以左史<lb/>
論事謫官沙陽殿撰羅公方里居相從甚厚稱道師不<lb/>
容口因寓書以偈頌相往來迨建炎末䝉恩歸自海上<lb/>
來居泰寧始與師相識嘗訪於巖間為留宿賦詩而後<lb/>
<pb n="KR4d0138_WYG_133-11a"/>
返今年春盗起鄰郡余徙長樂未閱月邑遭兵火焚爇<lb/>
殆盡獨三巖巋然棟宇如故豈非神物䕶持師之道力<lb/>
有以感格之耶其秋以書來求余記之余既雅重師為<lb/>
人又愛巖壑之美記其敢辭然竊怪近世貴耳而賤目<lb/>
讀前史見鳩羅什佛圗澄萬回普化之流竦然慕之恨<lb/>
不與同時偶有其人則又不甚信重類多如此何獨浮<lb/>
圗氏哉書于記末庻幾覽者有感于斯言紹興元年辛<lb/>
亥八月五日記<lb/>
<pb n="KR4d0138_WYG_133-11b"/>
　　汀州南安巖均慶禪院轉輪藏記<lb/>
浮屠氏之流善衛其法而尊其書凡所建立多克有成<lb/>
操術公用心一也佛菩薩語所謂五千四十八巻者創<lb/>
大藏以貯之籖架函複纎悉備具有誦讀者盥手焚香<lb/>
整衣敷坐巻舒出納惟謹又以方便設為機輪使之旋<lb/>
轉種種嚴飾悅可人心俾見聞者自生恭信衛其法尊<lb/>
其書致嚴如此凡所建立費鉅萬計寸積銖累仰施于<lb/>
人鳩工掄材不計程度期于滿意一有倡者衆皆和之<lb/>
<pb n="KR4d0138_WYG_133-12a"/>
大者領袖小者輔翼前者規模後者承繼知因果罪福<lb/>
而以利衆為事無忌嫉心無沮壊心以是義故多克有<lb/>
成雖儒衣冠在士大夫之列者不能無愧于兹非操術<lb/>
公用心一能若是乎建炎四年夏余䝉恩歸自海上由<lb/>
梅川以趣閩中道南安巖均慶禪院瞻禮定光古佛遺<lb/>
像退厯殿閣循東廡見新創轉輪寳藏制度精巧堂宇<lb/>
靚深自嶺嶠以南未之有也詢其故則景澗寳謙二僧<lb/>
同發心募衆縁之所造因呼而告之曰今天下兵革未<lb/>
<pb n="KR4d0138_WYG_133-12b"/>
息盜寇蜂起凡通都㑹邑名山奥區所謂大禪刹者焚<lb/>
爇摧毁葢不可勝計其間經藏金碧相輝化為灰燼瓦<lb/>
礫之場者多矣子方區區勞心費財以營此乎二僧相<lb/>
顧而笑曰世間之法成壊相因壊者自壊成者自成吾<lb/>
知辦吾力以成吾志而已豈以彼之壊而廢此之成哉<lb/>
余頗愧其言經從臨汀邂逅郡倅許侯端夫因以語之<lb/>
許侯好佛者也聞而喜曰微二僧用心之固無以成此<lb/>
藏之瓌竒微公燭理之明無以知僧言之可取願求公<lb/>
<pb n="KR4d0138_WYG_133-13a"/>
記以貽後人余諾之明年夏余擕家寓長樂許侯以書<lb/>
來請曰藏成矣公無食言乃為之書紹興元年嵗次辛<lb/>
亥六月十八日記<lb/>
　　松風堂記<lb/>
梁谿病叟䝉恩歸自海上紹興辛亥之夏始挈其孥寓<lb/>
居長樂之天寧寺寺踞南山棟宇宏麗回睇城郭江山<lb/>
環複盡登覽之勝然面勢北鄉南風不來夏秋之交歊<lb/>
蒸鬰勃雖有高簷廣廡如坐甑中病叟益不能堪其明<lb/>
<pb n="KR4d0138_WYG_133-13b"/>
年乃規模逃暑之地於方丈之東得屋數楹高顯新潔<lb/>
而寺僧以墻壁壅之限為小室居昧昧也意其後必有<lb/>
異乃始闢而通之短垣之外與山巔平青松千株森列<lb/>
蒼翠風度其間聲韻蕭瑟入軒牕拂懷袖穆然瀏然信<lb/>
乎能濯執熱而慰人心也因命易柱以梁甃地以甓鑿<lb/>
頑石剪榛蕪植幽花理脩竹日與賓客嘯咏其上遂為<lb/>
一寺之勝化煩溽之地為清凉之境皆謂得未嘗有乃<lb/>
目之曰松風堂蓋紀實也昔柳子厚居永州龍興寺作<lb/>
<pb n="KR4d0138_WYG_133-14a"/>
西軒記言鑿西牖為户户之外為軒以臨羣木之杪不<lb/>
徙席不運几而得大觀因悟夫佛之道可以轉惑見為<lb/>
真智即羣迷為正覺捨大闇為光明豈異物哉吾於斯<lb/>
堂亦云堂成未幾被命帥長沙宣撫荆廣具奏辭免有<lb/>
㫖遣中使降賜趣行不得已力疾上道戀戀不忍去然<lb/>
憂患之餘衰病日加實不足當委寄之重方再有請冀<lb/>
䝉矜憐得以養疴山林終遂其志則久假是以遊處未<lb/>
晚也姑為文以識之壬子嵗閏夏八日記<lb/>
<pb n="KR4d0138_WYG_133-14b"/>
　　毘陵張氏重修養素亭記<lb/>
古之君子進而在朝則樂行其道退而在野則樂遂其<lb/>
志窮通不同而所樂非窮通則中有所養而外物不足<lb/>
以移之也今夫位三旌禄萬鍾致君澤民功大名顯此<lb/>
進為撫世者之所好也然是有命焉不可以力致也時<lb/>
適當退則富貴寵利不得而執也就藪澤處閑曠怡性<lb/>
養壽逍遥無為此退居閑遊者之所好也然是亦有命<lb/>
焉亦不可以力致也時適當進則山林臯壤不得而留<lb/>
<pb n="KR4d0138_WYG_133-15a"/>
也所養者至則所守者固進退窮通且為晝夜寒暑之<lb/>
序矣昔者伊尹起於畎畝傅説起於版築吕望起於屠<lb/>
釣此數公者方處窮約其意曷嘗不欲兼善天下哉既<lb/>
而遭時遇主風雲感㑹自致青雲之上其所守者初無<lb/>
異于窮約之時也昔者伯成子高辭為諸侯而耕於陵<lb/>
仲子辭為卿相而為人灌園漢之二䟽辭為師傅而告<lb/>
老以歸此數公者方處富貴其意曷嘗不欲獨善其身<lb/>
哉既而脱屣軒冕高尚其事自得於寂寞之濱其所守<lb/>
<pb n="KR4d0138_WYG_133-15b"/>
者初不異于富貴之時也進退兩忘而不為之變夫是<lb/>
之謂中有所養與夫小人進則以饕富貴而欣欣退則<lb/>
以失權利而戚戚者固不可同年而語矣故天章閣待<lb/>
制張公以文學取科名以才力精吏亊當嘉祐間将漕<lb/>
河朔致位侍從風績之著為時名臣竟以直道齟齬進<lb/>
不極任一旦引年謝亊而歸故鄉在朝諸鉅公賦詩以<lb/>
寵其歸者三十餘人公即所居之西偏建亭榜之曰養<lb/>
素盡以詩刻石置之亭上治園池藝花竹日與賓客相<lb/>
<pb n="KR4d0138_WYG_133-16a"/>
樂飲酒圍碁鼓琴嘯咏翛然忘老此真能不以富貴窮<lb/>
通累於胷次者可謂知所養矣迨今六十餘年經兵火<lb/>
亂離之後亭宇頺弊殆将弗知其孫牧之懼先徳之或<lb/>
墜僝工鳩材因其規模而增廣之凡土木瓦甓之朽腐<lb/>
破闕者園池花竹之堙廢荒蕪者葺理培植煥然一新<lb/>
既落成矣以書抵長樂求余文記其事余告之曰凡物<lb/>
之生動者植者必資于養乃熟乃成其在根荄所謂枝<lb/>
榦華實者已具養之而至於高大其在胎卵所謂視聽<lb/>
<pb n="KR4d0138_WYG_133-16b"/>
食息者已全養之而至於壯者因其所固有而充之非<lb/>
外鑠也君子之所養亦然故孟子曰我善養吾浩然之<lb/>
氣其為氣也至大至剛以直養而無害則塞乎天地之<lb/>
間養之為義大矣哉今牧之喜節義重然諾年踰耳順<lb/>
志意不衰晚得一官困于州縣而議論挺挺不可屈郭<lb/>
外之田不足以餬口而座上客常滿樽中酒不空固已<lb/>
加於人一等矣殆於孟子養氣之説槩乎嘗有所聞以<lb/>
不愧先德命名貽訓之意耶余方避地留滯閩粤異時<lb/>
<pb n="KR4d0138_WYG_133-17a"/>
西歸相與登斯亭握手一笑庻幾與聞一二以自警焉<lb/>
因次序其説以為之記待制公諱顯之其先自江南歸<lb/>
本朝家於毘陵牧之名牧靖康中朝廷特命以官今為<lb/>
右廸功郎監常州稅云紹興五年閏月既望具位李某<lb/>
記<lb/>
　<lb/>
　<lb/>
　<lb/>
<pb n="KR4d0138_WYG_133-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百三十三<lb/>
</p>
<p>
</p>
  </div>
</body>
</text>
</TEI>
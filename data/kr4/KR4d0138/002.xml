<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷二</head>
    <p>
<pb n="KR4d0138_WYG_002-1a"/>
欽定四庫全書<lb/>
　梁谿集卷二　　　　　　　宋　李綱　撰<lb/>
　　賦二<lb/>
　　　擬騷　　　　　　　秋色賦<lb/>
　　　續逺遊賦　　　　　迷樓賦<lb/>
　　　江上愁心賦　　　　梅花賦<lb/>
　　擬騷<hi>并序</hi>
　昔屈原放逐作離騷經正潔耿介情見乎辭然而託<lb/>
<pb n="KR4d0138_WYG_002-1b"/>
　物喻意未免有譎怪怨懟之言故識者謂體慢於三<lb/>
　代而風雅於戰國乃雅頌之博徒而詞賦之英傑不<lb/>
　其然歟予既以愚觸罪久寓謫所因效其體攄思屬<lb/>
　文以達區區之志取其正潔耿介之義去其譎怪怨<lb/>
　懟之言庶幾不詭於聖人目之曰擬騷其辭曰<lb/>
帝混元之苗裔兮厯漢唐而揚英散枝葉於天壤兮遭<lb/>
五季而遯族於甌閩皇祖隱德而弗耀兮逮吾親而振<lb/>
名歲昭陽之淵獻兮閏夏甲申吾以降幼倥侗而顓䝉<lb/>
<pb n="KR4d0138_WYG_002-2a"/>
兮非岐嶷之夙成長遊學於四方兮爰觀光於國賓服<lb/>
詩禮之嚴訓兮傳忠孝之家聲攬百氏之所長兮味六<lb/>
經之純精常恐不徳以怨及朋友兮慕節義於古人豈<lb/>
富貴之足志兮冀斯文之可鳴帶長鋏而峩冠兮鏘佩<lb/>
玉而琚瓊紉蘭蓀之香潔兮服蕙茝之芳馨紛吾既襲<lb/>
此衆美兮胡敢自謂之脩能誤姓名之上達兮珥史筆<lb/>
於彤庭侍穆穆之清光兮聞玉音之丁寧入則陪國論<lb/>
於青瑣兮出則扈屬車之清塵惟丘山之恩厚兮何涓<lb/>
<pb n="KR4d0138_WYG_002-2b"/>
埃之報輕悼姦邪之亂政兮汨正理而不明竊懷憤而<lb/>
鬱結兮每欲叩龍墀而力争惟本朝之寛大兮非有鼎<lb/>
鑊斧鉞之刑何羣公之噤嘿兮咸卷舌而吞聲因積水<lb/>
之告災兮爰奏疏而上陳庶一言之悟主兮迴天照之<lb/>
明明朝抗章而夕貶兮白日不諒予之精誠徒孤忠之<lb/>
耿耿兮任萍梗之飄零絶江淮而厯浙兮割深愛於親<lb/>
庭陟閩山之險阻兮予隻影之伶俜泛吾舟兮建溪弭<lb/>
吾節兮劔浦㑹計當兮委吏偷燕閑兮筦庫蓺蘭蕙兮<lb/>
<pb n="KR4d0138_WYG_002-3a"/>
九畹植松竹兮百畆餐秋菊兮落英飲木蘭兮墜露朝<lb/>
吾遊兮翰墨之林夕吾戲兮圖書之府道既不可以行<lb/>
於今兮質聖賢於往古嘉溪山之秀絶兮聊逍遥以容<lb/>
與眺翠嶺兮泛清流桂為檝兮蘭為舟有觴詠兮自適<lb/>
樂天命兮何憂悼屈原之沈汨兮悲賈誼之不脩笑退<lb/>
之之戚嗟兮憫徳裕之窮愁惟君子之出處兮貴體道<lb/>
以周流自任以天下之重兮何一巳之為謀用則行而<lb/>
舍則藏兮又何必殺身而怨尤惟蓋棺兮事始定聊康<lb/>
<pb n="KR4d0138_WYG_002-3b"/>
強兮保天性歳寒不失其青青兮惟松栢之獨正信吾<lb/>
道以優游兮始居易以俟命亂曰巳矣乎莫我知也浮<lb/>
雲蔽日兮虹蜺晝明霜露降此芳草兮百鳥寂而無聲<lb/>
恐美人之遲暮兮歳遒盡而崢嶸側身西望而歎息兮<lb/>
心鬱結而不平心鬱結兮何為道既不可以散兮斂而<lb/>
歸之惟静惟正兮其殆庶幾吾方將與造物者為人兮<lb/>
又安能蹠咸彭之所遺<lb/>
　　秋色賦<hi>并序</hi>
<pb n="KR4d0138_WYG_002-4a"/>
　潘岳賦秋興劉禹錫歐陽永叔賦秋聲玉局賦秋陽<lb/>
　予來閩中七八月之交霖雨乍晴始見秋色因援毫<lb/>
　以賦之以秋色名篇其辭曰<lb/>
宿雨初霽大火西流涼生暑退物華始秋李子與客登<lb/>
凝翠之閣遊泛碧之齋覽谿山之勝槩嗟草木之變衰<lb/>
天高氣清逈無纎埃月出夜凉孤光滿懷李子慨然顧<lb/>
謂客曰此古之所謂秋色也客曰願先生賦之李子曰<lb/>
唯唯少隂用事金王火囚天地始肅萬物以收故其見<lb/>
<pb n="KR4d0138_WYG_002-4b"/>
於氣者寂寞憭慓泬寥蕭瑟薄寒中人愴怳悽惻託物<lb/>
賦象是為秋色悲哉秋之為色也漠兮無形肅兮無聲<lb/>
非赤非白非黃非青爽氣無朕潜來滿盈窅窅悠悠奪<lb/>
人目精爾乃桂影扶疎氷輪皎潔澹然如水皓然如雪<lb/>
風露凄凉星河明滅冷浸空庭蛩螿韻咽此秋色之在<lb/>
月也夜氣既除清晴晝宣掃去氛祲静無雲煙萬里凝<lb/>
碧穹隆虛圓蒼茫杳靄不可殫言此秋色之在天也蒲<lb/>
栁先衰梧桐早脫飄零委落色瘁香歇惟蘭菊之芬芳<lb/>
<pb n="KR4d0138_WYG_002-5a"/>
與松筠之茂密露冷風高不改其節此秋色之在草木<lb/>
也水落石出境寂雲閒清波如席逺峯如鬟煙林映帶<lb/>
浦嶼廻環優哉游哉吾方自適於其間此秋色之在溪<lb/>
山也客曰美則美矣願先生少進之李子曰隂陽相摩<lb/>
日星爭騖孰主張是春與秋兮代序彼春之色一氣藏<lb/>
兮下騰上降品物昌兮韶光駘蕩百卉芳兮譬猶美女<lb/>
耀新粧兮被服纎麗繡襦裳兮温然可親象姬姜兮彼<lb/>
秋之色一氣清兮天地揫歛萬寳成兮風霜高潔兆嚴<lb/>
<pb n="KR4d0138_WYG_002-5b"/>
凝兮譬猶烈女懷幽貞兮鈆華不御體端誠兮肅然可<lb/>
敬有典刑兮春之色近乎令而秋之色近乎介是以君<lb/>
子惟秋是貴或感其聲或悲其氣鋪張比興曲盡其態<lb/>
從而賦之於是乎在客曰美則美矣願先生少進之李<lb/>
子曰秋金氣也天地之所以肅殺也其猶介胄之士凜<lb/>
然有不可犯之色者耶秋義氣也天地之所以閉固也<lb/>
其猶節槩之士毅然有不可奪之色者耶秋日烈烈其<lb/>
朝廷之士骨骾之臣正色以率下者耶秋霜言言其忠<lb/>
<pb n="KR4d0138_WYG_002-6a"/>
義之士社稷之臣厲色以赴難者耶灑然蕭然猶山林<lb/>
高蹈之士恬澹寂寞有無求之色也睟然儼然猶盛德<lb/>
之士正容悟物有不可親疎之色也若夫廣大清明不<lb/>
言而令行無為而物成則若黼座當陽顒顒昻昻朝廷<lb/>
正而天下治刑政脩而中國強所謂天子穆穆而凄然<lb/>
似秋者其幾是歟客曰至矣盡矣不可以有加矣請辭<lb/>
而退<lb/>
　　續逺遊賦<hi>并序</hi>
<pb n="KR4d0138_WYG_002-6b"/>
　屈原作逺遊章句文采瓌麗於騷辭中最為有理致<lb/>
　者予方以金仙氏之書灑濯其心慨然思往見之作<lb/>
　續逺遊賦以寓意焉其辭曰<lb/>
悲塵寰之喧卑兮願逺遊以自適恍形止而心馳兮託<lb/>
夢魂而有得漠虛靜以無為兮絶氛埃而奔逸登泰山<lb/>
以小天下兮望滄溟而笑河伯走蒼梧於南荒兮過崆<lb/>
峒於西極忽神馬而尻輿兮厯萬里而一息曽不足以<lb/>
慊吾之志兮将往遊於廣漠之國㑹萬期於須臾兮步<lb/>
<pb n="KR4d0138_WYG_002-7a"/>
八紘於咫尺觀天地之所以浮沈兮究日月之所以出<lb/>
入爰整吾御兮駕言西之左王良而右伯樂兮服山子<lb/>
而驂盜驪陟閬苑於崑崙兮見王母於瑶池聽白雲黄<lb/>
竹之歌兮不勝其悲迴車朅來兮巡海之涯聞海中之<lb/>
神山兮有方丈與蓬萊六鼇舉首以迭戴兮仙聖飛騰<lb/>
而往來泛陵波之巨航兮操五種以自隨風輒引舟而<lb/>
不可到兮怊惝怳而傷懷乗風御氣兮造夫天關抵營<lb/>
室厯閣道兮是為紫微之垣執招揺步瑶光兮瞻太一<lb/>
<pb n="KR4d0138_WYG_002-7b"/>
肅鈎陳乎帝傍玉女投壺而笑兮雷電砉以騰奔虎豹<lb/>
守關而不可入兮雖欲自達而亡因悵吾將誰適從兮<lb/>
其惟西方之聖人嚴清净之佛土兮闢廣大之法門目<lb/>
凈脩廣如青蓮兮舌相廣長而無不聞以一音而演說<lb/>
兮普滋發於諸根寳樹森以行列兮天華散而繽紛菩<lb/>
薩聲聞環以圍繞兮天龍八部儼以威神倐一念而往<lb/>
詣兮稽首禮足而欽承俾化人以導予兮遊華藏於無<lb/>
垠從一佛國至一佛國兮若河沙與微塵咸廣博而嚴<lb/>
<pb n="KR4d0138_WYG_002-8a"/>
净兮羌難得而備云迴視五濁惡世之衆生兮若一器<lb/>
之聚蚊怳驚悟而永歎兮何所夢之明明覽六合而遊<lb/>
十方兮曽弗離乎一身惟兹方寸兮廓然無際含容大<lb/>
千兮山河大地用之以小兮始有分齊如以大海納於<lb/>
蹄涔兮如以毒藥置於寳器捨無價之寳珠兮競錐刀<lb/>
之末利棄瀛渤之全潮兮認浮漚之微體蠻觸國於蝸<lb/>
角兮時相與戰而流血千里南柯夢於蟻穴兮黃粱未<lb/>
熟而榮華一世彼區區之利害兮亦與此而何異惟返<lb/>
<pb n="KR4d0138_WYG_002-8b"/>
觀而照寂兮廓靈府於無外泯六鑿於天遊兮其孰能<lb/>
以芥蔕由發心以證道兮可一超而已至吾方從事於<lb/>
斯兮等浮生於一戲<lb/>
　　迷樓賦<hi>并序</hi>
　煬帝作迷樓於江都鐘鼓嬪嬙不移而具迄今舊址<lb/>
　存焉因讀杜牧之阿房宫賦感其事作賦以弔之其<lb/>
　辭曰<lb/>
隋室方隆削平萬國侈心一開弗安厥宅鑿為汴渠導<lb/>
<pb n="KR4d0138_WYG_002-9a"/>
河之流曲折千里放於淮陬鳯蓋霓旌錦帆龍舟决意<lb/>
東幸江都是遊窮奢肆欲乃建迷樓維樓之制衆巧所<lb/>
聚凌烟摘星飛雲宿霧玉柱金楹千門萬户複道連綿<lb/>
洞房迴互翠華戾止杳不知其何所於是選夫燕趙之<lb/>
女呉越之姬明眸皓齒豐頰秀眉娥媌曼睩窈窕融怡<lb/>
被阿錫曵齊紈粉白黛綠鳴珮鏘環者充牣乎其間列<lb/>
筍簴羅鐘鼓吐清歌呈妙舞以樂之桃李妍芳耀新粧<lb/>
也蕙蘭芬馥泛天香也雲舒霞卷繡袿裳也燕語鶯啼<lb/>
<pb n="KR4d0138_WYG_002-9b"/>
舌笙簧也振木飛塵歌聲揚也迴風流雪舞袖翔也雷<lb/>
霆間作金奏鏘也日日薦玉食旦旦獻玉衣隨意所往<lb/>
恩幸則移晝夜寒暑高下東西漠然不分茫然不知矧<lb/>
羣臣之賢否庶政之是非生民之利病天下之安危盜<lb/>
賊斥乎寰宇鋒鏑及乎宫闈身死人手雖悔可追嗚呼<lb/>
噫嘻方其虜陳後主戮張麗華誅三佞人以謝天下一<lb/>
何壯也及其師䘮遼東禍肇𤣥感荒淫不返卒以弑殞<lb/>
又何憊也蕪城之側故址猶存狐兎之所窟穴鼪鼯之<lb/>
<pb n="KR4d0138_WYG_002-10a"/>
所吟呻霜露梗莽風凄日曛過而覽者莫不躊躇而悲<lb/>
辛與夫瓊室䘮夏鹿臺亡商呉之姑蘇秦之阿房足以<lb/>
致亂於當年而垂戒於萬世者蓋同出於一轍也我作<lb/>
斯賦以弔千古之非而為後來者説也<lb/>
　　江上愁心賦<lb/>
我歸自南兮涉千里之長江蘭舟桂檝兮泛煙水之湯<lb/>
湯波平風軟兮若枕席之徜徉忽長飈之暴作兮巨浪<lb/>
駭以騰驤聲殷殷以雷動兮濤𣺌𣺌以雲翔天地馺以<lb/>
<pb n="KR4d0138_WYG_002-10b"/>
迴薄兮峯巒岌以低昻舟人惴慄而不敢進兮依浦漵<lb/>
而深藏紛雨雪之交集兮知極隂之變陽俄雲霧之廓<lb/>
清兮升杲日於東方望列岫之參差兮辨逺樹之微茫<lb/>
橫中流而弔古兮慿此江以為阻不修德而恃險兮咸<lb/>
奔亡而係虜彼六朝之三百年兮竟江山之誰主厯隋<lb/>
唐而混一兮迄五季而割據惟真人之龍翔兮削僭亂<lb/>
而奠區宇漠然但見山髙而水清兮垂二百年不復識<lb/>
旗幟而聞金鼓巨盜乗間以竊發兮意欲窺東南而負<lb/>
<pb n="KR4d0138_WYG_002-11a"/>
固煩王師之出征兮戈甲照於江渚舉太山以壓卵兮<lb/>
何孤雛與腐鼠顧生靈之不幸兮一時困於豺虎吾家<lb/>
亦避寇而逺適兮方旅泊於異土念親年之已高兮嗟<lb/>
㓜稚之誰撫幸歸程之不逺兮悵風濤之齟齬方弔往<lb/>
而傷今兮獨抑鬱其誰語惟江上之愁心兮結長悲於<lb/>
萬古<lb/>
　　梅花賦<hi>并序</hi>
　皮日休稱宋廣平之為人疑其鐵心石腸及觀所著<lb/>
<pb n="KR4d0138_WYG_002-11b"/>
　梅花賦清便富豔得南朝徐庾體然廣平之賦今闕<lb/>
　不傳予謂梅花非特占百卉之先其標格清高殆非<lb/>
　餘花所及辭語形容尤難為工因極思以為之賦補<lb/>
　廣平之闕云其辭曰<lb/>
固隂沍寒草木凍枯惟兹梅之異品得和氣而早蘇爾<lb/>
乃結根蟠據擢幹横斜發青枝於宿枿未緑葉而先葩<lb/>
素英剪玉輕蘂捶金絳蠟為蕚紫檀為心藟方苞而露<lb/>
重梢半裊而雲深凌霜霰於殘臘帶煙雨於疎林漏江<lb/>
<pb n="KR4d0138_WYG_002-12a"/>
南之春信折贈逺於知音此梅花之大略也若夫含芳<lb/>
雪徑擢秀煙邨亞竹籬而絢彩映柴扉而斷魂暗香浮<lb/>
動雖逺猶聞正如梅仙隠居呉門豐肌瑩白嬌額塗黄<lb/>
俯清谿而弄影耿寒月而飄香嬌困無力嫣然欲狂又<lb/>
如梅妃臨鏡嚴粧吸風飲露綽約嬋娟肌膚氷雪秀色<lb/>
可憐姑射神人御氣登仙絳襦素裳步揺之冠璀璨的<lb/>
皪光彩爗然瑶臺玉姬謫墮人間半開半合非黙非言<lb/>
温伯雪子目擊道存或俯或仰匪笑匪怒東郭順子正<lb/>
<pb n="KR4d0138_WYG_002-12b"/>
容物悟惟標格之獨高故衆美之咸具下視羣芳不足<lb/>
比數桃李遜嫮梨杏推妍玫瑰包羞芍藥厚顔相彼百<lb/>
花孰敢爭先鶯語方蟄蜂蝶未喧獨步早春自全其天<lb/>
至於功用已周斂華就質落英飄零結成青實鍾曲直<lb/>
之真味得東方之正色傅說資之以和羮曹公望之以<lb/>
止渇用其材可以為棟梁採為藥可以蠲煩熱又非衆<lb/>
果之所能髣髴也爰有幽人卜居梁谿蓺松菊於三徑<lb/>
樹蘭蕙之百畦丹桂團團綠竹猗猗植兹梅於其間庶<lb/>
<pb n="KR4d0138_WYG_002-13a"/>
歳寒之相依嗅花嚼實侑此一巵頹然而醉不知天地<lb/>
之高卑豈特泉石膏肓煙霞痼疾殆所謂未能忘情如<lb/>
草木聊託物以娯嬉者乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集卷二<lb/>
</p>
<p>
</p>
  </div>
</body>
</text>
</TEI>
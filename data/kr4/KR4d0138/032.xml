<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻三十二</head>
    <p>
<pb n="KR4d0138_WYG_032-1a"/>
欽定四庫全書<lb/>
　梁谿集巻三十二　　　　　宋　李綱　撰<lb/>
　　詩二十八<hi>自丙辰嵗至豫章及戊午嵗歸自豫章後作三十七首挽歌詞及哭祭二十首</hi>
　　　贈羅偉政奉議<lb/>
　　　次韻李西美舍人見寄二首<lb/>
　　　次韻林茂南觀閲水戰之作<lb/>
　　　南昌樓秋望　　　　冬至日雪<lb/>
　　　再和趙正之觀水戰三首<lb/>
<pb n="KR4d0138_WYG_032-1b"/>
　　　正之復次韻作六章報之<lb/>
　　　殘臈雪再作二首　　再次前韻二首<lb/>
　　　趙都漕出示魯直少游所書梅詩次韻<lb/>
　　　吕元直移鎮臨安　　次韻趙正之寵和<lb/>
　　　送趙正之之官閩中<lb/>
　　　次韻鄭顧道侍郎用師字韻見贈<lb/>
　　　次韻徐運使仲冬大閲<lb/>
　　　次韻折仲古食荔子感懷<lb/>
<pb n="KR4d0138_WYG_032-2a"/>
　　　遊山拙句<lb/>
　　　次韻廷俊紀藥圃小集見贈之作<lb/>
　　　冬日來觀鼔山新閣<lb/>
　　　遊大乗三首　　　　舅甥㑹兩章<lb/>
　　　次李泰發韻二首送仲輔提刑弟還浙東<lb/>
　　挽歌詞及哭祭詩<hi>二十首</hi>
　　　楊夫人挽章二首　　唐植甫左司挽詞二首<lb/>
　　　哭宗留守汝霖　　　致享張修撰墓下<lb/>
<pb n="KR4d0138_WYG_032-2b"/>
　　　哭呉元中丞相二首　哭許崧老丞相二首<lb/>
　　　許子大龍圖挽詩二首<lb/>
　　　張次東中奉挽詞三首<lb/>
　　　祭張柔直龍圖四絶句<lb/>
　　贈羅偉政奉議<lb/>
契濶踰年若泛萍一樽還此共江城蘭舟桂楫肯相訪<lb/>
南浦西山無限情顧我巳甘華髪老羨君猶戲綵衣輕<lb/>
秋堂夜飲他年話莫忘棊聲雜雨聲<lb/>
<pb n="KR4d0138_WYG_032-3a"/>
　　次韻李西美舎人見寄二首<lb/>
鐵騎長驅犯帝闉濫陪國論敢謀身十年不得關河信<lb/>
四海猶飛戰伐塵駕馭英雄歸睿主扶持宗社頼元臣<lb/>
自慚老病無長策徒奉藩條牧細民<lb/>
幾年離索渴㣲言敢意髙車過我門暫解軒中徐孺榻<lb/>
謾開坐上孔融樽羨君感慨猶能飲顧我衰遲巳抱孫<lb/>
杞梓楩楠委崖谷上章端欲叩天閽<lb/>
　　次韻林茂南參謀觀閲水戰之作<lb/>
<pb n="KR4d0138_WYG_032-3b"/>
習戰樓船章水濵機輪運轉若無人旌麾耀日驚飛鷺<lb/>
金鼓翻波躍錦鱗四坐縱觀聊舉白一陽潛動欲回春<lb/>
羽書正報淮淝捷想見臚傳設九賔<lb/>
　　南昌樓秋望<lb/>
兵火凋殘今幾秋江山依舊繞層樓飛雲巻雨不窮態<lb/>
明月清風無限愁老子平生興不淺昔人何在水空流<lb/>
落霞孤鶩齊飛處望斷楚天天盡頭<lb/>
　　冬至日雪二首<lb/>
<pb n="KR4d0138_WYG_032-4a"/>
銀河誰挽落層空散作瓊蕤六出同和氣巳隨陽氣至<lb/>
人心自與帝心通魯臺不用書雲物楚俗由來騐嵗功<lb/>
多幸豐年又相繼從今臥治聽衰翁<lb/>
端木飛花片片勻天風不動玉成塵葭灰有意迎新律<lb/>
梅蘂多情漏早春更覺西山饒爽氣不妨東閣㑹嘉賔<lb/>
十年不見渾如夢休怪兒童笑語頻<lb/>
　　再和趙正之都運觀水戰三首<lb/>
戈船列陣楚江濵世事何嘗不在人鷁首衝風開雪浪<lb/>
<pb n="KR4d0138_WYG_032-4b"/>
甲光向日動金鱗烟霄易覺壺中晩談笑潛囘席上春<lb/>
更辱佳篇與褒飾主人深有愧西賔<lb/>
使節來從河水濵天心圖舊慰斯人肅将宸指蠲民瘼<lb/>
力挽恩波活轍鱗北伐正須猷克壮中興方與物為春<lb/>
外臺豈久留英躅佇見觀光利用賔<lb/>
抱病深棲雲海濵誤恩起廢愧陳人飛騰固乏摶風翮<lb/>
游泳長思縱壑鱗一局銷磨垂老日三杯揺蕩滿懷春<lb/>
何當詔許歸田野㑹有漁樵作上賔<lb/>
<pb n="KR4d0138_WYG_032-5a"/>
　　正之復次前韻作四篇見示是日適登城樓以望<lb/>
　　　江山且閲捷報因賦六章以報之<lb/>
帝遣宗英使楚濵漕臺元自得詩人從横錦繡花生舌<lb/>
飛動龍蛇墨起鱗心拱北宸恩露渥笑回南浦渌波春<lb/>
不須過作飛芻計早晩追陪紫府賔<lb/>
黠冦狂謀犯泗濵脅從太半是吾人且将戈㦸殱蛇豕<lb/>
㑹把衣裳易介鱗河洛至今思帝德雲龍行見㑹王春<lb/>
漢官儀物都如舊混一車書萬國賔<lb/>
<pb n="KR4d0138_WYG_032-5b"/>
晉敗苻秦淝水濵謝公祗用八千人飛騰貔虎生修翼<lb/>
屠剪鯨鯢膾硬鱗否運既傾終反泰寒威已振却成春<lb/>
吾皇盛德超千古接士端如見大賔<lb/>
艅艎揺曳大江濵龜手從來笑越人㑹使風檣如陣馬<lb/>
何妨鷁首著龍鱗已欣淮北兵戈捷且醉江南麴米春<lb/>
元直德翁忘爾汝孰為東道孰為賔<lb/>
城樓縹緲俯漳濵景物依然念昔人雲出西山天欲雪<lb/>
風來南浦水生鱗四圍氣象朝朝好一㸃陽和處處春<lb/>
<pb n="KR4d0138_WYG_032-6a"/>
日暮短蓬輕槳急雙魚應巳付溪賔<lb/>
伊昔端居寂寞濵每於騷雅愛其人長篇賸得斕斑錦<lb/>
短句兼收細碎鱗指下粗能知越操郢中那敢和陽春<lb/>
願藏大手無輕露寸膽于今巳自賔<lb/>
　　殘臘雪再作二首<lb/>
朔風三日散輕埃珠蘂瓊花一夜開灝氣逺從雲表下<lb/>
清聲初自竹間來未論上瑞呈三白且助元功澤九垓<lb/>
向晚城樓聊寓目西山千疊玉崔嵬<lb/>
<pb n="KR4d0138_WYG_032-6b"/>
縈回作舞下烟霄滿地光鋩混凸凹虚幌夜寒疑月彩<lb/>
疎林曉粲誤梅梢遠懷戴隠終須訪髙擁袁門未易敲<lb/>
好是碧天雲散後銀蟾皎潔兩相交<lb/>
　　再次前韻<lb/>
太清真境絶氛埃十二瑤臺面面開戰退玉龍鱗甲冷<lb/>
導迎仙鶴羽儀來祥編已慶占盈尺和氣行欣浹九垓<lb/>
須信天公工幻戲晴山依舊翠崔嵬<lb/>
霏霏玉屑灑層霄皓色輕盈已覆凹留客徑須開緑蟻<lb/>
<pb n="KR4d0138_WYG_032-7a"/>
探春何處認青梢堦庭充積無庸掃松竹欹摧尚惜敲<lb/>
深愧主人修具薄嘉賔徒使獻酬交<lb/>
　　趙都漕出示魯直少游所書梅詩次韻<lb/>
氷散憑陵羣木槁只有梅花欺不倒籬邉野外忽嫣然<lb/>
暗香解作幽人惱化工著意為尤物故遣孤芳得春早<lb/>
道人冩照三昧手不假丹青更妍好詩家也是可憐人<lb/>
落筆雲烟隨意掃遂令淡墨勝鉛華紙上一枝長不老<lb/>
庭中幾樹正垂垂忍㸔飄零委煙草㑹須痛飲對繁華<lb/>
<pb n="KR4d0138_WYG_032-7b"/>
細把根源問蒼昊<lb/>
　　吕元直移鎮臨安入覲行闕余方以衰病請門有<lb/>
　　　卜居浙東之意願為根老堂之游作詩寄之<lb/>
詔起三湘老獵師和羮舊手帝深知戎車北伐資長策<lb/>
衮繡東歸有去思謾作天台休老計正當黃閣立賢時<lb/>
主人方為蒼生急願借新堂醉一巵<lb/>
　　趙正之寵貺和篇褒與過厚適傳新命念暌違之<lb/>
　　　有日預深悵然輒次其韻<lb/>
<pb n="KR4d0138_WYG_032-8a"/>
七言八法定誰師妙處工夫只自知南浦西山久同賞<lb/>
清風明月更相思瓌材卓犖承恩日衰病侵尋念去時<lb/>
垂老相㸔重言别莫辭㶑灧十分巵<lb/>
　　送趙正之判宗寳學之官閩中<lb/>
神明之胄慶所鍾禀毓不與常人同漢髙子孫盡隆凖<lb/>
唐室賢輔多華宗本朝功德追前古振振宗姓敦儒風<lb/>
君家奕世擅英譽繼持從橐聲光崇向來仗節使關陜<lb/>
風績不减褰帷公自從國歩蹔艱危低眉信命隨飄蓬<lb/>
<pb n="KR4d0138_WYG_032-8b"/>
十年流落困覉旅一日賜對明光宫御前奉命作大字<lb/>
揮毫落紙蟠虬龍豈惟筆扛百斛鼎固巳氣吐千丈虹<lb/>
上流重地方用武貔貅十萬屯元戎輟從禁近付飛輓<lb/>
木牛流馬慙無功國家敦睦急先務改授欲使歸磨礲<lb/>
捨煩就簡愜雅志祗恐漕運難追蹤閩山中夏荔枝熟<lb/>
火齊磊落堆盤紅憑空跨壑千佛寺金碧照耀烟霞中<lb/>
登臨多暇飫珍品豈比朱墨相填叢帝心簡在方仄席<lb/>
鋒車迅召行登庸嗟予憂志苦多病齒揺髪脫真衰翁<lb/>
<pb n="KR4d0138_WYG_032-9a"/>
誤恩分閫愧無補豈有惠澤漸兵農乞身屢矣未䝉可<lb/>
坐使澤雉愁樊籠送君南浦慘長别此心已逐歸飛鴻<lb/>
㑹當柴車返故隠幅巾杖屨長相從<lb/>
　　次韻鄭顧道侍郎用師字韻見贈<lb/>
昔年班列㑹京師邂逅相逢只舊知一紀此身渾似夢<lb/>
中原回首不堪思乍欣旌斾來臨日共喜江山適意時<lb/>
感慨不須諭舊事且将强徤對芳巵<lb/>
　　中冬教閲兵將運使徐顯謨貺惠佳什降歎之餘<lb/>
<pb n="KR4d0138_WYG_032-9b"/>
　　　因次其韻以答厚意且簡同㑹諸公<lb/>
伐鼓樅金閲五兵霜天清曉正崢嶸輕裘自愧叨儒帥<lb/>
一令安能探舊營獵獵旌麾搖有浪駪駪徒御肅無聲<lb/>
滿堂賔客皆英俊莫怪陳蕃倒屣迎<lb/>
　　次韻折仲古安撫端明食荔子感懷書事之作<lb/>
卧病閩山强自支嘗珍似與故人期却嗟老眼傷心日<lb/>
又見輕紅着子時萬事從來皆黙定一樽聊復賦新詩<lb/>
使君不作楞梨㸔他日逢人舉似為<lb/>
<pb n="KR4d0138_WYG_032-10a"/>
　　遊山拙句奉呈珪老并簡諸公<lb/>
嘉客同遊海上宫髙僧問道得從容乍驚暑退靈源洞<lb/>
最愛庭開大頂峯<hi>峯舊為閣所遮師徙閣而峯見氣象雄偉</hi>傑閣初成切星<lb/>
斗飛雲時到繞杉松我來未盡登臨興更待秋髙灝氣<lb/>
濃<lb/>
　　次韻廷俊紀藥圃小集見贈之作<lb/>
逺邀車馬出郊東髙閣登臨四顧雄雨飽共欣秧稻緑<lb/>
酒酣尤愛荔枝紅漫同小隠開三徑頗傚前賢時一中<lb/>
<pb n="KR4d0138_WYG_032-10b"/>
坐上衆賢皆䧏歎滿浮大白莫如公<lb/>
　　冬日來觀鼓山新閣偶成古風三十韻<lb/>
尋盟訪鼓山風物宛如昨山中有開士彈指成傑閣應<lb/>
真飛錫來一一得所託翬飛騫棟甍絢爛麗丹雘峩峩<lb/>
大頂峯孤影入簷角乃知象教力建立必卓犖却為靈<lb/>
源遊雲木互參錯巖深松桂香石古苔蘚剥冬温日清<lb/>
美景短氣蕭索天然資野逸安用遮翠幕快㢤緬登臨<lb/>
及此小揺落乗髙望瀛海南極露垠堮蓬壺在跬步誰<lb/>
<pb n="KR4d0138_WYG_032-11a"/>
謂仙山邈蒼茫杳靄中萬象恣磅礴廽頭睇中原郡國<lb/>
半沙漠犬羊汚宫殿蛇豕宂城郭疇能挽天河一洗氛<lb/>
祲惡我生多艱虞久矣衰病作君恩聽言歸養拙侣猿<lb/>
鶴忽忽嵗遒盡平子殊不樂幸同二三子杖履徧丘壑<lb/>
躋攀力尚强談笑心無怍野鹿飽豐甘冥鴻在寥廓翻<lb/>
思軒冕間何異遭束縳斯遊信清絶妙賞寄寂寞晚來<lb/>
凄以風逺色秀增岳泠泠鐘磬聲随月度林薄惄焉感<lb/>
時心未免如隕籜倘能駕雲螭豈復憂世瘼㑹當期若<lb/>
<pb n="KR4d0138_WYG_032-11b"/>
士相與踞龜殻<lb/>
　　還自鼓山過鱓溪遊大乗榴花洞瞻禮文殊聖像<lb/>
　　　漫成三首<lb/>
一派寒流作小溪松篁深處有叢祠千年鱓骨專車在<lb/>
百丈靈湫瀑布垂粳稻豐穰欣嵗樂笳簫清咽報神私<lb/>
更将小雨為滂潤正是農夫播麥時<lb/>
乞得明時多病身歸來林下養天真芒鞋竹杖未全老<lb/>
藥竈酒壺隨分春山寺遞傳鐘磬晚田家收拾稻粱新<lb/>
<pb n="KR4d0138_WYG_032-12a"/>
試窮溪上榴花洞恐有桃源避世人<lb/>
布地金沙片片勻深沉院宇閟祗園清涼路半前三語<lb/>
摩詰城中不二門千種光明瞻瑞相六根清净為還源<lb/>
狻猊坐上法王子稽首皈依衆所尊<lb/>
　　冬至前六日奉陪舅氏燕集于張甥東齋泰孫侍<lb/>
　　　坐舅甥四世同㑹豈易得也舅氏以詩見貺謹<lb/>
　　　次韻成兩章拜呈并簡季弟二甥同賦<lb/>
舅甥髙㑹共稱觴四世于今在一堂眉夀康寧由德厚<lb/>
<pb n="KR4d0138_WYG_032-12b"/>
慶流深逺本源長但将直道師周孔豈有嘉猷助禹湯<lb/>
提誨勤勤何以報願言殊祉集新陽<lb/>
人間此㑹信非常和氣薫然自滿堂競酌芳樽同勸夀<lb/>
正當愛日欲迎長綵衣誦古如流水<hi>是日泰孫誦詩書萬餘言無一誤者</hi>
華髪銜杯若沃湯<hi>坐間舅氏與僕皆為酒所困</hi>乗馬路車何以贈渭<lb/>
陽元自是王陽<lb/>
　　次李泰發韻二首送仲輔提刑弟還浙東<lb/>
朝路紛紛厭送迎乞歸恩予繡衣榮稍知物外烟霞好<lb/>
<pb n="KR4d0138_WYG_032-13a"/>
便覺塵中富貴輕飛舄已能同葉令叱羊何必效初平<lb/>
坐忘我欲師前躅為過天台訪赤城<lb/>
謁告來歸若駿奔友于真可裕礽晜共傷庭玉先埋土<lb/>
悵望鴒原增斷魂白髪自嗟臨藥竈一缾端欲寄空門<lb/>
浙東耆舊如相問為道衰遲愧主恩<lb/>
　挽歌詞及哭祭詩<lb/>
　　楊夫人挽章二首<lb/>
來嬪初卜鳳和鳴誰謂今聞薤露聲婦道宜傳青史筆<lb/>
<pb n="KR4d0138_WYG_032-13b"/>
壼儀猶在錦官城承家早慶芝蘭秀主饋空餘蘋藻誠<lb/>
念舊二卿情意厚可堪孤坐想平生<lb/>
悼亡何事覺神傷端為音容不可忘舉案素聞敦節操<lb/>
題橋今見共龍光錦囊屢慶宸恩重丹旐俄嗟蜀道長<lb/>
髣髴靈遊元未逺無人解致返魂香<lb/>
　　唐植甫左司挽詞二首<lb/>
踐厯髙華久巍然譽望崇典章諳故熟翰墨老彌工骾<lb/>
亮傳家法清忠邁古風温温江玉硯同閟九原中<lb/>
<pb n="KR4d0138_WYG_032-14a"/>
夙昔欽賢業何知共里閭忘年遇我厚謫宦識公初小<lb/>
嶺親髙論靈齋見異書凄凉真一夢追想涕漣洳<lb/>
　　哭宗留守汝霖<lb/>
　　　宗澤字汝霖浙東人自為小官卓犖不羣能自<lb/>
　　　立以故屢被罪靖康冬用為磁守值金冦再犯<lb/>
　　　闕上以康邸奉使道磁澤力挽留不得行再造<lb/>
　　　之功澤為多同列者忌之譖毁百端斥外不用<lb/>
　　　余去夏抵行在澤得守襄陽未行與欵語忠義<lb/>
<pb n="KR4d0138_WYG_032-14b"/>
　　　慷慨憤發至流涕力薦於上使進職留守京師<lb/>
　　　誅姦惡拊善良大得都人之心繕治城塹樓櫓<lb/>
　　　復完壮屢出兵以挫賊鋒以故能守數表請車<lb/>
　　　駕宜還闕媢嫉者愈切齒難其代者故得不罷<lb/>
　　　今聞其疽發背而死殆憂憤使然殊可為天下<lb/>
　　　惜也詩云人之云亡邦國殄瘁方時危而失此<lb/>
　　　一人其可哀也矣賦詩以哭之<lb/>
時危念人傑濟物湏材雄尋常齷齪姿詎可收竒功英<lb/>
<pb n="KR4d0138_WYG_032-15a"/>
英宗夫子邈與古人同抱器實磊落秉心鬱精忠彯纓<lb/>
仕州縣山立不妄從青松雖未髙巳足凌蒿蓬涉世多<lb/>
齟齬失官久龍鍾擢居河朔郡烟塵正昬䝉今上在藩<lb/>
邸持節使敵中力争不可往髙牙建元戎王室遂再造<lb/>
廊廟當疇庸同朝共排媢一麾江漢東見我論世故慷<lb/>
慨淚沾胷薦之守留鑰付以節制隆惠政附疲瘵威聲<lb/>
懾姦兇金湯治城塹樓櫓欻以崇出師京洛間屢挫巨<lb/>
冦鋒邦畿千里寧誇說百嵗翁抗疏請還闕北伐歸兩<lb/>
<pb n="KR4d0138_WYG_032-15b"/>
宫辭直志鯁亮天子為動容姦諛更切齒恨未能關弓<lb/>
乃同歸鄛人感憤殞厥躬皇天不憗遺吾道何其窮驊<lb/>
騮竟委離冀北羣遂空梁摧大厦傾誰與扶穹窿安能<lb/>
百身贖坐為四海恫人亡國殄瘁天意真懵懵中原氣<lb/>
蕭瑟灑涕臨西風<lb/>
　　致享張丈脩撰墓下追惟平生不勝愴然輒成兩<lb/>
　　　章以叙懐感之意<lb/>
秋原鬱鬱見佳城尚想音容涕泗横痛惜山頽與梁壞<lb/>
<pb n="KR4d0138_WYG_032-16a"/>
愧無玉潤繼氷清䘮賢初值龍蛇嵗憂國空餘金石誠<lb/>
頼有堦庭蘭玉在芬芳端不墜家聲<lb/>
勇退風流靄士林對揚丹扆極規箴髙名雅出漢庭右<lb/>
遺愛空存南國深身後凄凉報恩子生前軒豁濟時心<lb/>
九原可作如公少獨立西風淚滿襟<lb/>
　　哭吳丞相元中二首<lb/>
妙年聲譽靄文塲壮嵗飛騰青瑣郎獻納承平欲堯舜<lb/>
扶持危難冀宣光賈生曠逹仍傷鵩平仲精忠亦殞荒<lb/>
<pb n="KR4d0138_WYG_032-16b"/>
自古青蠅能黑白玉華舊事巳凄涼<lb/>
宣和之季靖康初同力同心衛帝居扶轂共升新日月<lb/>
謫官難守舊田廬孔光温室不言樹陸贄忠州戒著書<lb/>
歎息端荘士君子豈随草木腐丘墟<lb/>
　　哭許崧老右丞二首<lb/>
夫子相知一紀前定交握手自忘年長松老鶴骨格古<lb/>
粹玉精金操守堅出入三朝昭大節漂流萬里正華顛<lb/>
皇天不愸遺元老空使蒼生共黯然<lb/>
<pb n="KR4d0138_WYG_032-17a"/>
多聞直諒復疏通近世交遊少似公蓋代才名同賈誼<lb/>
平生述作類揚雄筆蹤髙古今那有詩調清新老更工<lb/>
知識年來凋䘮盡不堪衰淚落秋風<lb/>
　　許子大龍圖挽詞二首<lb/>
芬芳登桂籍烜赫紹家聲持槖恩輝渥分符政術明優<lb/>
優方膴仕鬱鬱遽佳城庭户多蘭玉應無可恨情<lb/>
接武鴛鸞列交承淮海州平生欽德望避地欵風流樽<lb/>
爼開幽抱江山共勝遊那知生死隔衰淚浩難收<lb/>
<pb n="KR4d0138_WYG_032-17b"/>
　　張次東中奉挽詞三首<lb/>
賈父褰帷日于公駟馬門十年持使節兩郡擁朱轓無<lb/>
復功名㑹空餘氣槩存凄涼九原路楚些與招魂<lb/>
寓意樽中渌陶然得此生孔融眞好客阮籍自忘形議<lb/>
論千夫屈風流一坐傾傷心将玉樹寂寞閟佳城<lb/>
南國多竒士如公豈易求才髙雖擅譽命阨未封侯故<lb/>
宅風烟慘新阡松桂幽遥傳一掬淚為灑暮江頭<lb/>
　　致奠張柔直知郡龍圖以詩四章哭之書置靈几<lb/>
<pb n="KR4d0138_WYG_032-18a"/>
　　　以代祭文<lb/>
一枰兩淺<hi>頃嵗寓長樂與君過從必圍棋酌酒薦以荔枝兩淺盤君嘗云此生但得奕一枰荔枝兩</hi>
<hi>淺足矣</hi>舊相期歎息君今願已違却把荔枝三奠酒數行<lb/>
衰淚濕深衣<lb/>
隻鷄斗酒祭夫君尚想平生意氣親痛惜中原未恢復<lb/>
如何天乃䘮斯人<lb/>
去嵗如今㑹豫章從容談笑共銜觴豈期便作終天訣<lb/>
尺素開時神内傷<lb/>
<pb n="KR4d0138_WYG_032-18b"/>
連夕頻頻夢見君依然野鶴<hi>闕</hi>　　　　　　　　淺<lb/>
世事渾如空際雲<lb/>
　<lb/>
　<lb/>
　<lb/>
　<lb/>
　<lb/>
　梁谿集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷一</head>
    <p>
<pb n="KR4d0138_WYG_001-1a"/>
欽定四庫全書<lb/>
　梁谿集卷一　　　　　　　宋　李綱　撰<lb/>
　　賦一<lb/>
　　　武夷山賦　　　　　含笑花賦<lb/>
　　　幽蘭賦　　　　　　日者賦<lb/>
　　　茘支賦　　　　　　蓮花賦<lb/>
　　武夷山賦<hi>幷序</hi>
　武夷山水之勝為七閩最圖志載之詳矣予閩人也<lb/>
<pb n="KR4d0138_WYG_001-1b"/>
　遊宦四方每以未至其下為恨宣和改元承乏螭頭<lb/>
　寓直左省晝寢夢遊山間四顧峯巒玉色秀美瓌竒<lb/>
　不可模狀既覺欣然竊意所夢殆非塵世也已而都<lb/>
　城積水奏疏論事謫官沙陽渡淮厯浙道江南入閩<lb/>
　境遂遊武夷道士𨗳予乗小舟泛九曲溪抵晞真館<lb/>
　竒峯怪石顧接不暇迴舟雪作山色盡白恍如夢中<lb/>
　怛然驚笑信乎好慕之極達乎精神而出處分定非<lb/>
　人力之所能致也留山中賦詩幾五十篇又廣其意<lb/>
<pb n="KR4d0138_WYG_001-2a"/>
　而為之賦予於武夷可謂無負亦足以償平昔之願<lb/>
　矣其辭曰<lb/>
太虛寥廓浮清凝濁融為川瀆結為山嶽山嶽之竒萃<lb/>
于坤倪秀氣磅礴實鍾武夷武夷之山蜿蜒鬱蟠作鎮<lb/>
南服千里奠安噴雲洩雨噫風嗽霧蔽虧日月變移寒<lb/>
暑崖谷窈窕峯岫巃嵸雕鎪刻削孰尸其功一溪九曲<lb/>
演漾寒渌貫于山中鳯翥虬蹙洞户杳然棲神宅仙蟬<lb/>
蛻羽化靈骨猶傳雲封霧鎖玉潤金堅稽于祕籍是為<lb/>
<pb n="KR4d0138_WYG_001-2b"/>
昇真化之天其瓌偉絶特之觀則有幔亭之麓天柱之<lb/>
峯鐵障延袤鑑池空濛巖嘯彫虎潭藏老龍儼金仙之<lb/>
容睟粲遊女之肌紅儲芝玉于二廩鑄欒乳于三鍾聳<lb/>
層峯之疊翠落飛瀑之長虹千巖萬壑競秀爭雄蕩心<lb/>
駭目不可殫窮其仙聖遊戲之地則有換骨之巖賭婦<lb/>
之石掌印掬蹤膝存跪跡繪胎禽之縹緲揷仙舟於罅<lb/>
隙留丹竈於層巔置雞棲於峭壁組織就而杼軸空篇<lb/>
翰終而几案寂案圖以求祕怪難測其植物則有翠栢<lb/>
<pb n="KR4d0138_WYG_001-3a"/>
毛竹綠李丹橘翳薈芬芳擢榦垂實其動物則有舞鶴<lb/>
鳴鵾遊羊戲鹿棲息飛翔分羣萃族其内則有瓊樓珠<lb/>
殿玉圃芝田創見天地自開山川靈仙之所周旋也其<lb/>
外則有長松茂草異卉嘉葩枕流潄石朝煙夕霞幽遯<lb/>
之所考槃也合而觀之山意深水容湍石色温潤溪流<lb/>
屈盤地靈而木秀景寂而雲閒信能騰譽今古垂光簡<lb/>
編厠三十六洞而别為一天也惟昔仙君來晏曽孫彩<lb/>
梁虹亘幔屋雲屯翠旄絳節紫褥芳裀虚座鼎設華筵<lb/>
<pb n="KR4d0138_WYG_001-3b"/>
翼分漿瓊液玉羞鳯脯麟鏘金石之間作奏古曲曰賓<lb/>
雲歌人間之可哀歎光景之易曛紛鸞鶴以迴馭但流<lb/>
水與空山悵真遊之巳逺時笙簫之夜聞此又詭異恍<lb/>
惚叵得而具論也若夫岱宗太華之穹崇終南太行之<lb/>
險阻或峻極而降神或登臨而小魯四明天台衡嶽廬<lb/>
阜度長絜大雖雄偉之不侔而幽邃巧妙固不可同日<lb/>
而語也爰有狷介之士學陋識迂誤入世網偶聨簪裾<lb/>
跡朝市而心山林究地志而閲仙書馳精神於夢寐覿<lb/>
<pb n="KR4d0138_WYG_001-4a"/>
幽𦕈於畫圖嵗崢嶸以遒盡因謫宦而假途步煙霞之<lb/>
岑寂仰神仙之有無覽魏子之遺躅訪劉公之舊廬嘉<lb/>
泉石之可樂寄吟哦以自娯倒冠落佩與世濶疎眷兹<lb/>
山而無斁將狥其愚而隠居者乎<lb/>
　　含笑花賦<hi>并序</hi>
　南方花木之美者莫若含笑緑葉素榮其香郁然是<lb/>
　花也方蒙恩而入幸價重一時故感而為之賦其辭<lb/>
　曰<lb/>
<pb n="KR4d0138_WYG_001-4b"/>
夫何嘉木之姝嫮兮藹芬馥之芳容結孤根於暖地兮<lb/>
披素豔於幽叢炫麗景之遲遲兮浥零露之濃濃黙凝<lb/>
情而不語兮獨含笑於春空其笑伊何粲兮巧倩洞户<lb/>
初啓曲欄乍見驚鄰女之窺墻疑寵姬之教戰鄙妖姿<lb/>
之齲齒謝啼粧之半面態有餘情忽焉改觀國香無敵<lb/>
秀色可餐抱貞潔之雅志舒婉孌之歡顔寧解頥而啟<lb/>
齒方墮珥而欹冠苞温潤以如玉吐芬芳其若蘭俯者<lb/>
如羞仰者如喜嚮日嫣然臨風莞爾豈褰幃而觀跛將<lb/>
<pb n="KR4d0138_WYG_001-5a"/>
忘懷於射雉輕可買之千金重迴眸之百媚拔類邁倫<lb/>
孰與為比泛瀲酷烈綽約嬋娟翠葉擁鬢綠蕚承顴嗅<lb/>
之彌馨察之愈妍信色香之俱美何扈芷而握荃若夫<lb/>
萱草忘憂合歡蠲忿採杜若於洲中搴芙蓉於澤畔蓺<lb/>
菊百畦滋蕙九畹絜長度美固不可一㮣而論也方將<lb/>
移自南國置之玉堂違霜霰之凄冷依日月之未光慿<lb/>
雕檻而凝彩度芝閣而飄香破顔一笑掩乎羣芳誠可<lb/>
以承天寵而植椒房者乎<lb/>
<pb n="KR4d0138_WYG_001-5b"/>
　　幽蘭賦<hi>并序</hi>
　蘭有二種華以春者似蕙華以秋者似菊楚辭曰秋<lb/>
　蘭兮青青緑葉兮紫莖又曰春蘭兮秋菊長無絶兮<lb/>
　終古今世人之所識者素葩叢本特春蘭耳予嘗得<lb/>
　一種蘭於亡友蕭子寛家緑葉紫莖至秋始華如楚<lb/>
　辭之所賦其華似菊而色微紫其香似春蘭而加芳<lb/>
　食之味尤辛甘可以調芼曹子建七啟於餚饌之妙<lb/>
　言紫蘭丹椒施和必節滋味既殊遺芳射越乃知兹<lb/>
<pb n="KR4d0138_WYG_001-6a"/>
　蘭可食其為秋蘭無疑也二蘭皆喜生於高山深林<lb/>
　閴寂無人之境則芬芳郁烈茂盛而逺聞移而置於<lb/>
　軒庭房室之間不過一再嵗華益鮮而香益微蓋其<lb/>
　天性如此故古人又以幽蘭目之與夫山林隠遯之<lb/>
　士耿介高潔不求聞達於人而風流自著者亦何以<lb/>
　異故感而賦之其辭曰<lb/>
相百卉之芳菲兮待培植而乃成何兹蘭之異稟兮處<lb/>
幽僻而方興高山崔嵬而巃嵸兮深林杳杳以㝠㝠下<lb/>
<pb n="KR4d0138_WYG_001-6b"/>
波濤之噴激兮上雪霰之飄零邈人跡之不到兮蘭於<lb/>
焉而獨馨言茁其芽載擢其英春與蕙兮偕秀秋與菊<lb/>
兮並榮或素葩而叢本或綠葉而紫莖雖春秋之異種<lb/>
豈殊徳於幽貞耿介自許芬芳誰與乆而不知其香晦<lb/>
而不改其度榮何謝於光風瘁何傷於白露配芝桂以<lb/>
為友奚蕭艾之能侣類同心之契合比明徳之欣附淑<lb/>
人君子愛而不忘蒸以為藉沐以為湯紉之為佩刈之<lb/>
為防實有取於雅操匪徒慕夫國香若夫出自故山同<lb/>
<pb n="KR4d0138_WYG_001-7a"/>
夫小草資耳目之嘉玩供園林之幽討雖得托於孤根<lb/>
蓋巳違其所好譬猶高潔之士隠遯之人蹈山林而長<lb/>
往友麋鹿而同羣付功名於脫屣等富貴於浮雲室雖<lb/>
邇而人則逺可得聞而不可見有泉石之枕潄無猿鶴<lb/>
之驚怨晦其跡而彌芳懷其道而愈顯子真谷口徳公<lb/>
鹿門二子食薇於首陽四皓採芝於商山名與實兮兼<lb/>
茂心與跡兮俱閑播清芬於今古亦何以異於幽蘭<lb/>
　　日者賦<hi>幷序</hi>
<pb n="KR4d0138_WYG_001-7b"/>
　世之術士託五行以售其說冒利貪進之徒争往問<lb/>
　焉予疾之作日者賦以見意其辭曰<lb/>
李子既抵沙陽有日者踵門而告之曰人所稟命不離<lb/>
五行更相更王相殺相生一僨一起代廢代興吾術以<lb/>
人之始生歳月日辰之支干推步斟酌而知其貴賤壽<lb/>
夭於未萌百不失一粲然著明今子奮身寒微早䝉識<lb/>
擢徊翔省寺緩歩臺閣載筆螭蚴方得所託朝遊於清<lb/>
都鈞天帝居之所夕貶於閩粤磎山僻逺之郭翩若雲<lb/>
<pb n="KR4d0138_WYG_001-8a"/>
鴻之鎩翮脫若霜林之隕籜捨彼寵榮甘此落寞豈人<lb/>
力之能致蓋亦命有所縛而已然而方泰而窮已否則<lb/>
通時有利鈍各繫其逢昔退之於潮陽遇逆旅之毛翁<lb/>
期以秩位後悉符同今我欲語子以未來子豈有意於<lb/>
相從乎李子笑而應之曰子來前萬物林生盈乎載燾<lb/>
大化居中猶輪是蹈羽鱗毛介灌莽叢草一氣甄陶衆<lb/>
形醜好茫乎天運窈爾神造忽焉為人賦情肖貌自少<lb/>
得壯自壯得老動静作止飲啄夢覺或當時而榮華或<lb/>
<pb n="KR4d0138_WYG_001-8b"/>
失勢而枯槁有制之者幽深奥𣺌今子乃欲以生辰之<lb/>
支干區區寸計而銖較摘抉杳微期以執效譬猶海以<lb/>
蠡測鐘以莛考雖或億中竈焉知夫天道且夫人之所<lb/>
同者歳月我之所獨者日辰四海之廣生齒之繁一日<lb/>
一辰之間其孕育者幾人或孿生而吉凶異或殊稟而<lb/>
禍福均謂宜盛而更衰謂方屈而還伸瞀亂厖雜顛倒<lb/>
紛綸汪洋𣺌漫千緒萬端叅錯重出不可究陳稽之於<lb/>
古蓋所未聞肇自隋唐是為貪位慕祿嗜進之本根吾<lb/>
<pb n="KR4d0138_WYG_001-9a"/>
方闢此何以語云昔者聖賢馳騖望道莫見墨突不黔<lb/>
孔席不暖或版築而弼傅或束縛而相管吕八十而始<lb/>
遇甘十三而已顯或奮身於奴僕或拔跡於畆畎或疏<lb/>
封而葅醢或徒步而鼎鉉禍福倚伏吉凶展轉消息盈<lb/>
虛晦明舒卷俄而可度天道亦淺且夫洛陽帝都多近<lb/>
臣南陽帝鄊多近親方襁褓而垂紫紱雖葭莩而擁朱<lb/>
輪冠蓋車馬爛其盈門蓋亦幸耳豈咸值乎貴神長平<lb/>
之戰士卒疊跡而阬覆甘露之事卿相駢頸而𠞰戮屠<lb/>
<pb n="KR4d0138_WYG_001-9b"/>
洗之寃不遺於噍類誅夷之慘連逮於三族或嬰黨錮<lb/>
之禍或罹羅織之獄亦云不幸豈盡臨於殺局幸與不<lb/>
幸似夫偶然偶然之中有數存焉斡流而遷或推而還<lb/>
震蕩迴薄胡可勝言主張翕闢孰司其權命實制之必<lb/>
原於天未形有分且然無間何有夫歳月日辰之支干<lb/>
是以君子樂天而知居易以俟不戚戚於貧賤不汲汲<lb/>
於富貴静則安土而敦乎仁動則見險而止乎智不立<lb/>
巖墻以蹈危不為軒冕而肆志一晦一顯與道宛轉一<lb/>
<pb n="KR4d0138_WYG_001-10a"/>
止一行與道翺翔或出或處惟道是與或語或黙惟道<lb/>
是適安時處順知其不可柰何故無入而不自得也且<lb/>
夫取舍在人可否在時時或未然強進何為寧出入若<lb/>
無心之雲將炫燿若干陽之霓乎寧昻昻如野鶴將逐<lb/>
逐如家雞乎寧曵尾如塗中之龜將捐生如太廟之犧<lb/>
乎寧退而有考槃之樂將進而有履虎之危乎寧汨汨<lb/>
守抱甕之拙將俯仰隨桔橰之機乎寧執志以固守將<lb/>
逐物以轉移乎昔者屈原放三湘而卜居禹錫謫九年<lb/>
<pb n="KR4d0138_WYG_001-10b"/>
而何卜予雖不才自信甚篤守此拙愚忘彼寵祿達非<lb/>
我榮窮非我辱從吾所好何有吉凶之於禍福日者俯<lb/>
而慙仰而歎不得所對逡巡而辭退<lb/>
　　茘支賦<hi>幷序</hi>
　張曲江嘗賦茘支美則美矣然未盡善也予來閩中<lb/>
　始得食其生者因感而賦之其辭曰<lb/>
伊天地之大美鍾火徳於炎方結茘支之嘉實稟純氣<lb/>
於至陽含滋潤於雨露違嚴凝於雪霜碧葉素榮縹蒂<lb/>
<pb n="KR4d0138_WYG_001-11a"/>
丹房膚如龍鱗顆如裹囊絳綃為殻白玉為瓤液貯甘<lb/>
露核藏丁香醖難言之妙味吐自然之清香此茘支之<lb/>
大略也全而觀之丸如丹鳯之方卯而未雛破而窺之<lb/>
瑩如老蚌之既剖而見珠掇而出之粲如姣姬褪紅裳<lb/>
而露玉膚咀而嚼之㫖如瓊醴吸沆瀣而羞醍醐談辨<lb/>
莫及丹青難圖百果退避孰敢争腴至如厥包橘柚先<lb/>
薦含桃嶺表龍眼西域蒲萄色沮情恧遜美推高矧夫<lb/>
剥棗浮𤓰來禽青李張公大谷之梨梁侯烏椑之柿曽<lb/>
<pb n="KR4d0138_WYG_001-11b"/>
何足以比萬分之一二哉秋夏之交蒸暑歊然畏景馳<lb/>
至薰風入絃著花結實耀日含烟一望萬株列於名園<lb/>
璀璨熒煌若繁星之麗天一食千顆置之華筵勻圓磊<lb/>
落若火齊之堆盤溢甘芳於齒頰實元氣於丹田宿酲<lb/>
可解沈疴可痊若夫色味與香變於三日曝之為乾漬<lb/>
之以蜜泛鯨海之巨航入金張之要室譬如神藥致佳<lb/>
人之尸千金市駿馬之骨氣格精神初不得其髣髴也<lb/>
昔者曲江嘗為之賦寓意卒章惜其不遇殊不知草木<lb/>
<pb n="KR4d0138_WYG_001-12a"/>
之性各安其土玩物䘮志亦所不取開元之末妃子最<lb/>
憐萬里驛致來自蜀川死百馬於山谷望一騎而嫣然<lb/>
茘支則遇而天下病焉爰有狷介之士負罪逺謫適丁<lb/>
其時偶得而食不煩傳送之勞以資口腹之適快平生<lb/>
之素願飽珍味而無斁正猶衛懿不可以好鶴而幽人<lb/>
得之適所以増其逸阮籍之徒得全於酒而羲和湎淫<lb/>
乃廢時而亂日且食茘支此非我力<lb/>
　　蓮花賦<hi>并序</hi>
<pb n="KR4d0138_WYG_001-12b"/>
　釋氏以蓮花喻性蓋以其植根淤泥而能不染發生<lb/>
　清浄殊妙香色非他草木之華可比故以為喻宋之<lb/>
　問歐陽永叔皆嘗賦之清便富豔然未嘗及此予暇<lb/>
　日訪羅疇老修撰見其園池蓮華盛開因感而為賦<lb/>
　極其美而卒歸之於正云其辭曰<lb/>
偉哉造物之播氣也天地絪緼隂陽蕩摩植物得之發<lb/>
為竒葩葩之甚竒莫如蓮華擢修榦於波瀾結芳根於<lb/>
泥沙氣馥芝蘭彩豔雲霞相草木之芳菲孰色香之可<lb/>
<pb n="KR4d0138_WYG_001-13a"/>
加緑水如鏡紅裳影斜乍疑西子臨谿浣紗菡蓞初開<lb/>
朱顔半<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>又如南威夜飲朝歌亭亭煙外凝立逶迤又<lb/>
如洛神羅襪凌波天風徐來妙響相磨又如湘妃瑟鼔<lb/>
雲和嬌困無力揺揺纎柯又如戚姬楚舞婆娑風雨摧<lb/>
殘飄零紅多又如蔡女蕩舟抵訶爾乃藕埋玉骨花炫<lb/>
新妝綠荷倚蓋翠的連房脩莖聳碧嫩蘂揺黄貯盈盈<lb/>
之真色泛苒苒之天香斂若凝羞婉若含笑仰若吟風<lb/>
俯若窺沼波静露寒風清月曉動嬉戲之遊魚來翩翻<lb/>
<pb n="KR4d0138_WYG_001-13b"/>
之白鳥藹江湖之秋思増園亭之幽𣺌則有高世之士<lb/>
味道之人悟色香之妙覺獲圓通於見聞深契無生不<lb/>
離根塵豈止玩其英華攬其芳芬而巳哉言觀其本生<lb/>
於淤泥言觀其末出於清漪處汙穢而不染體清净而<lb/>
不移至理圓成孰能知之西方之人強名為佛以兹取<lb/>
喻其誰曰不是以毗盧之坐千葉齊敷華藏之海十方<lb/>
咸出惟植根之得地爰開華而結實功用既圓退藏於<lb/>
密返觀自性之蓮華又何資於造物<lb/>
<pb n="KR4d0138_WYG_001-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集卷九十八</head>
    <p>
<pb n="KR4d0138_WYG_098-1a"/>
欽定四庫全書<lb/>
　梁谿集卷九十八　　　　　宋　李綱　撰<lb/>
　　表劄奏議六十<lb/>
　　　條具利害奏狀　　　本路闕雨乞罷免奏狀<lb/>
　　　乞宫觀劄子　　　　乞益修政事劄子<lb/>
　　　乞詳酌見糴晚米奏狀<lb/>
　　條具利害奏狀<lb/>
契勘本路盜賊久未寧息雖因民俗頑獷好復仇怨所<lb/>
<pb n="KR4d0138_WYG_098-1b"/>
致要在小民廹於衣食易為㓙徒之所結集若使田畝<lb/>
之民衣食不乏各有生理㓙惡之人不得誘為徒黨安<lb/>
能一呼便至千百為群滋蔓猖獗臣竊見本路催起上<lb/>
供税賦月樁錢及糴買數事實有未便於民間者本司<lb/>
巳嘗具奏申陳未奉回降指揮若不別行措置小民漸<lb/>
至失業必致驅而為盜遣兵討捕卒無巳時致赤子之<lb/>
流離情實可憫臣嘗叨近輔分典要藩荷恩最深欲報<lb/>
無所茍有所見不敢隠黙今條具如左須至奏聞者<lb/>
<pb n="KR4d0138_WYG_098-2a"/>
　一本司近准御前金字牌降下尚書省劄子令臣催<lb/>
　督轉運司起發上供無額斛㪷尋取到轉運副使逄<lb/>
　汝霖徐林狀節文契勘本路上供米斛係以秋苗樁<lb/>
　辦兵火之後多有逃閣又間有災傷年分所催税賦<lb/>
　例皆不及舊額其上供之數逐年並䝉朝廷除豁只<lb/>
　以實催米數起發照對上供米數舊額一百二十六<lb/>
　萬九千石㑹計紹興六年一路實催秋苗止有九十<lb/>
　八萬三千三百五十九石一斗六升雖䝉减免上供<lb/>
<pb n="KR4d0138_WYG_098-2b"/>
　一十六萬九千石外猶有一十一萬六千石係是實<lb/>
　催苗米外虚數無從所出又䖍吉南安軍盜賊未息<lb/>
　見䝉朝廷遣兵収捕有合豁除數目係在實催苗米<lb/>
　之數巳節次開具前項秋税不及元豁等因依申朝<lb/>
　廷乞以實催糴納米數起發去訖申本司照㑹臣勘<lb/>
　㑹江西一路自兵火殘破之後又經早灾户口凋耗<lb/>
　雖去年稍得豐稔人户未盡歸業田土荒廢尚多謂<lb/>
　如洪州分寧奉新等縣人户所存纔有十之三四其<lb/>
<pb n="KR4d0138_WYG_098-3a"/>
　餘縣分號為多處不過十之六七通一路計之多寡<lb/>
　相補纔有承平之半税賦自然難以及額又如䖍州<lb/>
　累年為盜賊猖獗税賦徃徃催科不得吉撫筠袁等<lb/>
　州亦有盜賊殘擾去處遂致苗税亦多拖欠若不以<lb/>
　實入之數起發上供一切督責州縣必欲及承平額<lb/>
　數不惟無所從出兼恐州縣不免數外科斂重困人<lb/>
　户非獨不足以仰副朝廷寛恤之意亦使官吏虚負<lb/>
　罪責近巳備録轉運司具到前項因依奏聞伏望聖<lb/>
<pb n="KR4d0138_WYG_098-3b"/>
　慈早降睿㫖令轉運司且以實催之數起發庻㡬小<lb/>
　民不至重困流為盜賊不勝幸甚<lb/>
　一本司去年内差幹辦公事韓岊前去諸州軍㸃檢<lb/>
　奉行寛恤事件續㨿本官申筠袁州臨江軍係灾傷<lb/>
　最甚去處有不曾逃移人户縁災傷草賊侵擾死失<lb/>
　佃户耕牛闕乏榖種無力輸納乞依湖南州縣巳得<lb/>
　聖㫖指揮差官檢視民間耕種田疇只㨿所墾田畝<lb/>
　多寡之數紐納税租并臨江軍知軍趙士劭狀本軍<lb/>
<pb n="KR4d0138_WYG_098-4a"/>
　日逐㨿清江新喻三縣民户投訴縁去嵗旱歉雖不<lb/>
　曽逃移離業實以饑貧無牛種失於布種及雖有曽<lb/>
　布種去處又不能周遍逐縣不住追催枷禁鞭笞要<lb/>
　依遞年納户下全税乞從本軍施行竊詳紹興三年<lb/>
　正月二十七日都督府劄子節文應人户歸業者候<lb/>
　催科㨿所墾田畝多寡之數合納租税仍免本户差<lb/>
　役一年其上件投訴民户雖不係因逃移歸業之人<lb/>
　葢是戀土不忍去父母之邦縁此饑貧失於布種原<lb/>
<pb n="KR4d0138_WYG_098-4b"/>
　情亦可矜憫若不隨冝措置則追納既峻無所從出<lb/>
　避一時刑責之患必見轉徙乞且據所墾田畝隨分<lb/>
　數减今嵗税租等事本司巳備録前項逐官所申事<lb/>
　理申奏至今未奉囬降指揮訪聞筠袁州臨江軍災<lb/>
　傷人户至今縁此拖欠租税官司催督致有逃移伏望<lb/>
　聖慈特降睿㫖下轉運司差官體究將紹興六年分<lb/>
　人户布種田畝不遍拖下税賦見掛欠者特與並行<lb/>
　放免庻㡬小民安業不至失所<lb/>
<pb n="KR4d0138_WYG_098-5a"/>
　一契勘本路毎月應副岳飛大軍月樁錢九萬餘貫<lb/>
　自來係以輕賫金銀相兼見錢起發昨縁湖北隨軍<lb/>
　運判劉延平移文只今起發見錢自役諸州不惟艱<lb/>
　於應辦其裝法縻費亦不易出自去年四月臣到任<lb/>
　以來催督至今共起發過一百七十餘萬貫本路錢<lb/>
　寳泄於他路不復可還民間闕乏號為錢荒以故榖<lb/>
　賤傷農民户輸納夏税户帖應於名色難得見錢閭<lb/>
　里愁歎至有委棄田産逃移者若不別行措置將來<lb/>
<pb n="KR4d0138_WYG_098-5b"/>
　愈見闕誤本司昨准金字牌降到御封尚書省劄子<lb/>
　催起月樁錢連到狀式立限取㑹巳未起發輕賫窠<lb/>
　名斤兩數目以此見得諸路應副大軍皆合用金銀<lb/>
　相兼樁發累曽具狀奏闕伏望聖慈特降睿㫖行下<lb/>
　轉運司許令諸州將所認月樁錢計置輕賫與見錢<lb/>
　相兼起發仍照應在市價例務令兩不相妨庻㡬可<lb/>
　以樁辦不至走泄錢寳民間交易及輸納官中不至<lb/>
　闕乏實為便便<lb/>
<pb n="KR4d0138_WYG_098-6a"/>
　一契勘自來朝廷行下轉運司糴買斛㪷如有糴本<lb/>
　則官中得米民間得錢兩為利便近年多是頒降官<lb/>
　告勑牒與見錢相兼巳是難以行使今來朝廷降下<lb/>
　本路和糴專用一色關子雖有許撥經制總制錢指<lb/>
　揮縁應副贍軍多無見管錢物深慮糴買不行州縣<lb/>
　不免抑配重困民力竊縁商賈興販斛㪷赴官糶納<lb/>
　猶可給與關子令赴所屬支請今來客旅興販稀少<lb/>
　唯是糴於鄉村民户積累升斗以足額數鄉民中糶<lb/>
<pb n="KR4d0138_WYG_098-6b"/>
　得些小關子豈能前去數千里外官司請領必為兼<lb/>
　并之家以賤價取之贏落官錢規圖厚利朝廷所費<lb/>
　則一小民受害徒為冨啇大賈之資深屬未便伏望<lb/>
　聖慈特降睿㫖令朝廷支降見錢與闗子相兼糴買<lb/>
　糴於鄉村即給見錢糴於啇賈即給闗子庻㡬小民<lb/>
　獲受實惠不至重困一路不勝幸甚<lb/>
右謹件如前謹録奏聞伏候勅㫖<lb/>
　　本路闕雨乞罷免奏狀<lb/>
<pb n="KR4d0138_WYG_098-7a"/>
右臣契勘本州自七月以後不雨遣官致禱管下神祠<lb/>
佛宇應有仙聖靈跡去處及築壇塑龍迎請聖水躬親<lb/>
齋素日事祈求雖獲感應並皆微細不得霑足見今晚<lb/>
田巳是亢旱此蓋守土之臣德薄人微繆當方面之寄<lb/>
精神不足以感格政術不足以共理致兹旱暵覃及一<lb/>
方伏望聖慈特賜罷免遴選帥守以寛憂顧臣不勝祈<lb/>
天俟命激切屏營之至<lb/>
　　乞宫觀劄子<lb/>
<pb n="KR4d0138_WYG_098-7b"/>
臣契勘自今春以來實緣衰病屢上封章乞罷帥權投<lb/>
置閑散未䝉矜允近為本州入秋闕雨已覺亢旱罪在<lb/>
守土之臣巳具奏聞乞從罷免未奉囬降指揮竊念臣<lb/>
憂患孤生早衰多病久苦瘡瘍復得筋攣之疾行歩蹇<lb/>
緩拜跪艱難加以素有疾眩醫治弗效動多遺忘常恐<lb/>
顛仆一路兵民之寄事體至重儻不量力勉强負荷决<lb/>
致踈虞伏望聖慈特賜哀矜許令罷免除一在外宫觀<lb/>
差遣任便居住庻㡬疲駑得就休息尚霑廪餼以養餘<lb/>
<pb n="KR4d0138_WYG_098-8a"/>
齡感戴天地之恩何以圖報干冒宸嚴臣無任<lb/>
　　乞益修政事劄子<lb/>
臣聞和氣致祥乖氣致沴天人之際應若影響不可誣<lb/>
也政令和平合於民心天應以福雨暘時若而為豐嵗<lb/>
此和氣致祥之符也政令乖戾咈於民心天應以灾水<lb/>
旱極備而為凶年此乖氣致沴之符也豐凶之本乃在<lb/>
人主心術朝廷注措之間宗社之安危生靈之休戚繫<lb/>
焉可不懼乎前年江湖閩浙嘗苦大旱流移失業殍踣<lb/>
<pb n="KR4d0138_WYG_098-8b"/>
相望陛下軫慮之深不遑暇食親灑宸翰勸誘賑濟其<lb/>
所全活不知其㡬千萬人至誠動天報以休應曰雨而<lb/>
雨曰暘而暘嵗大豐穰民以安樂自經一稔之後上下<lb/>
恬嬉不復勤恤民隱朝廷意民間之有蓄積百色誅求<lb/>
上供不以實數而以虚額和糴不以本錢而以闗子絲<lb/>
蠶未生已督供輸禾榖未秀已催裝發州縣困於轉輸<lb/>
文移急於星火官吏愁歎閭里怨咨感動天心旱災復<lb/>
作江湖淮浙所被甚廣嵗且歉食人情驚疑如居風濤<lb/>
<pb n="KR4d0138_WYG_098-9a"/>
洶洶靡定然則陛下欲消弭災異導迎吉祥不必他求<lb/>
但如前日之用心自然感召和氣休應立臻則旱暵必<lb/>
復為豐年矣昔周宣遇災而懼側身修行欲銷去之而<lb/>
王化復行雲漢之詩是也安知旱暵之災行為中興之<lb/>
資乎願詔朝廷益修政事凡所以賑救民災給足軍食<lb/>
者早正素備無待倉猝取具於臨時也方今强敵憑陵<lb/>
僣竊窺伺屯兵淮滸以為控扼欲進則未能欲退則不<lb/>
可開口待哺於縣官者數十萬人平時運餉已極勞費<lb/>
<pb n="KR4d0138_WYG_098-9b"/>
嵗一不稔將何以給之夫今日之患欲民力寛則軍食<lb/>
闕矣欲軍儲裕則民財匱矣二者如鐡炭之低昂此首<lb/>
重則彼尾輕非有術以權之使斂不及民而軍食足不<lb/>
可得而均也孟子曰無政事則財用不足今屯兵之數<lb/>
不多於前時而飬兵之費十倍於往日死生去來無籍<lb/>
可稽上功行賞無實可考轉資遷秩者動以萬計廪禄<lb/>
之費又不知其㡬何也開端者不可復斂放行者不可<lb/>
復収日益月加無時而已天地之生財有時人力之理<lb/>
<pb n="KR4d0138_WYG_098-10a"/>
財有限而度量不立於其間飬兵之費有増無减坐致<lb/>
耗屈竭出於民謂之有政事可乎此臣之所以日夜為<lb/>
陛下寒心者也夫政事立然後財用足財用足然後軍<lb/>
食給軍食給然後民力寛民力寛然後天心格天心格<lb/>
然後和氣可召而為豐年此臣所以願陛下救今日之<lb/>
弊以修政事為先也臣仰察天時俯揆人亊今日誠為<lb/>
危急存亡之秋惟陛下念宗社生靈之重圖為善後長久<lb/>
之䇿留神邦本天下幸甚臣以衰病屢乞閑散將歸山<lb/>
<pb n="KR4d0138_WYG_098-10b"/>
林不勝憂國之情輙復自竭陳其大畧以凟天聽如聖<lb/>
心尚有所疑願賜清問得以展盡底藴為陛下詳言之<lb/>
誓罄狂瞽仰酬大恩臣無任<lb/>
　　乞詳酌見糴晚米奏狀<lb/>
右臣契勘本路春夏之間雨暘調適早禾已是成熟収<lb/>
割了當自入秋以來闕少雨澤已覺亢早又生青蟲食<lb/>
害苗稼見今祈禱未獲感應若更旬日内無雨晚田决<lb/>
致旱傷竊見朝廷近降指揮受納秋苗及和糴米斛並<lb/>
<pb n="KR4d0138_WYG_098-11a"/>
要一色晚米竊慮既不糴納早米晚稲又失指凖有誤<lb/>
大計伏望聖慈特降睿㫖令朝廷更賜詳酌施行<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_098-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百二十七</head>
    <p>
<pb n="KR4d0138_WYG_127-1a"/>
欽定四庫全書<lb/>
　梁谿集巻一百二十七　　　宋　李綱　撰<lb/>
　　書二十<lb/>
　　　與李泰發端明第一書<lb/>
　　　與李泰發端明第二書<lb/>
　　　與李泰發端明第三書<lb/>
　　　與吕安老侍郎第一書<lb/>
　　　與吕安老第二書　　與吕安老第三書<lb/>
<pb n="KR4d0138_WYG_127-1b"/>
　　　與吕安老第四書　　與吕安老第五書<lb/>
　　　與吕安老第六書　　與吕安老第七書<lb/>
　　與李泰發端明第一書<lb/>
某頓首自聞賢者得請去朝與士夫同深惋惜然不任<lb/>
天下之責而放懐雲海之上其自為計則得矣第未知<lb/>
果能恝然㤀情於世乎否也天方艱難使正人端士乍<lb/>
進乍退徒有出入之勞何補於事然精忠之極乃身在<lb/>
外乃心罔不在王室願毋㤀此念茍有所見展盡以聞<lb/>
<pb n="KR4d0138_WYG_127-2a"/>
深所望於左右也無縁面談但深悁跂<lb/>
某再拜區區承乏豫章踰半年矣當旱荒匱乏之後一<lb/>
切躬自料理今本司蓄粟數萬斛積鏹數十萬緡州縣<lb/>
所有又不在是也修營房三千餘間見裁减修治城壁<lb/>
種種稍就緒但所乏者軍馬耳搜裒一路係将不係将<lb/>
兵近五千餘人數日前闢廣場大閱器甲旌旗皆一新<lb/>
觀者謂前此未之有然皆烏合新募之衆何足倚仗姑<lb/>
可以張聲勢耳請兵于朝不知次數廟謨方謂屯重兵<lb/>
<pb n="KR4d0138_WYG_127-2b"/>
於淮淝襄漢此方為内地兵不必遣此大不然兵家乗<lb/>
間正如賊風之中人避堅攻脆聲東擊西於不必防處<lb/>
政須着力今王師布置踈濶初無相應援之理淮西既<lb/>
無屏蔽㳂江千餘里要害之地又無兵可以控扼措置<lb/>
如此豈不殆哉近遣屬官赴行朝禀議未得指揮間探<lb/>
報賊馬果渡淮而南攻圍光州勢漸危急已再具奏告<lb/>
上如朝廷不遣兵即丐掛冠而歸豈所欲哉不得已爾<lb/>
今朝廷措置用度乃取財非理財也行師動衆乃致冦<lb/>
<pb n="KR4d0138_WYG_127-3a"/>
非禦冦也大兵屯戍之久欲進則勝負未决欲相持則<lb/>
有師老財費之患未審廟謨何以處此今劉光世退保<lb/>
和州岳飛抽回幹事軍馬間探者謂突騎大集於京東<lb/>
西豈非今春命兩宣撫有以致之邪世故可慮者非一<lb/>
不獨江右而已某處於此與泰發慮於海濵無事之鄉<lb/>
其憂天下一也将何以教之兩次奏檢并與諸公書謾<lb/>
録呈得勿他示為幸<lb/>
　　與李泰發端明第二書<hi>十二月十四日</hi>
<pb n="KR4d0138_WYG_127-3b"/>
某頓首再啟相望數千里音問非專介不能逹方此馳<lb/>
仰使至被翰墨之賜竊審自臨永嘉動静之詳感慰無<lb/>
喻王師屢㨗賊馬退遁目前粗安誠為可慶然後段正<lb/>
須料理過作隄備廟謨必有成算也垂論可謂至言欲<lb/>
圗中興用兵祗是一事耳譬如久病之人置而不問非<lb/>
不省事其如日就委頓若真欲醫治事緒甚多未易一<lb/>
一言也何當欵奉道所欲言者望風懐想不勝此情<lb/>
某再拜啟區區夏初抵豫章忽見嵗抄繼旱暵缺乏之<lb/>
<pb n="KR4d0138_WYG_127-4a"/>
餘錢糧是憂而嵗得一稔當防冬擾攘之際軍馬單弱<lb/>
而突騎不到㳂江晏然皆出望外豈非僥倖今流移歸<lb/>
業盜賊衰息帑藏粗充可以藉手而去祗俟開春觧嚴<lb/>
即申前請以丐閑散必冀矜從第未有歸棲之地長樂<lb/>
海冦間作勢不可復往急欲卜居吳越間素聞佳山水<lb/>
且士風淳厚将有終焉之志不知有地可以見容否已<lb/>
作書託孫叔詣為尋訪僧廬民舍可以度夏者纔得脫<lb/>
此即束装徑往或謂四明為優更須作一段也異時或<lb/>
<pb n="KR4d0138_WYG_127-4b"/>
得卜鄰乗興棹酒船往還為樂可勝計耶有可以見教<lb/>
幸不鄙外<lb/>
某再拜承諭繪魯公像於忠義堂甚善甚善見索詩句<lb/>
偶作得一賛以塞來命辭㫖淺末得為刪潤為幸如有<lb/>
善摹畫人煩與傳一本尤佳吾儕書問往來偶有他故<lb/>
以子弟代書有何不可何至終身衘之東坡恐不至如<lb/>
此待以禮法之外尤仰服宏度也<lb/>
某再拜承惠柑子良荷至意頃在長樂飫餐此物自來<lb/>
<pb n="KR4d0138_WYG_127-5a"/>
江南嵗暮矣猶未之嘗乃䝉遠餉珍佩何已但以口腹<lb/>
有勞健歩深為愧耳黃雀四百隻牛尾狸四器輒附還使<lb/>
以表㣲情幸恕輕凂<lb/>
　　與李泰發端明第三書<hi>二月初一日</hi>
某再拜近人還上状計已呈凂竊聞環召為之喜而不<lb/>
寐然至今猶未見報除目何也或謂泰發進退屢矣盍<lb/>
少貶以濟時區區獨以為不然遇不遇命也何至枉道<lb/>
而伸身哉願益堅此操造物者於吾儕黙定久矣其於<lb/>
<pb n="KR4d0138_WYG_127-5b"/>
進退何有不知以何日離永嘉何日到行闕度已入對<lb/>
有新命此間僻逺殊未聞便風頻冀誨示幸甚幸甚<lb/>
某再啓車駕将駐蹕建康兹惟其時然淮南藩籬當益<lb/>
為之備今楚泗修治堅城固得䇿矣廬夀襄漢恐亦須<lb/>
如此措置更宜深考古跡如濡須塢牛渚圻之類皆當<lb/>
築壘屯兵以防衝突上流重鎮尤不可不留意也奏御<lb/>
劄子副本録呈譊譊多矣實有不可觧於心者知我者<lb/>
謂我心憂不知我者謂我何求我思古人實獲我心何<lb/>
<pb n="KR4d0138_WYG_127-6a"/>
當面談臨書不勝馳情<lb/>
某悚息區區於此忽見改嵗去夏旱暵之餘錢糧是憂<lb/>
而偶得一稔防冬擾攘之際軍馬單弱而㳂江無警實<lb/>
出僥倖僥倖豈可屢哉加以衰憊日甚歸興日濃正初<lb/>
已具奏申前請尚未得報近見陳國佐求去之章援靖<lb/>
康伏闕之事尤不自安不免再上章祈速降指揮已束<lb/>
装纔得請即徑趨浙東謀一寓居處将來車駕移建康<lb/>
可漸為歸錫山之計治田園守墳墓以盡餘年志願足<lb/>
<pb n="KR4d0138_WYG_127-6b"/>
矣此計已定或有可以見教幸不鄙外也徳遠以身佩<lb/>
安危可謂自任以天下之重去冬親身督戰以遏賊衝<lb/>
雖古人何以加諸然自獨斡化樞以來已再月矣未聞<lb/>
有大慰人望者豈與人共功名之度有未優乎昔房杜<lb/>
相唐持衆美而效之君去功與名還與衆人而功烈光<lb/>
明至今昭如日月也近嘗作書告以中興用兵秪是一<lb/>
事要當以進人才修政事固根本進退君子小人為先<lb/>
未知能領受否泰發與之欵願以此道開廣其度能如<lb/>
<pb n="KR4d0138_WYG_127-7a"/>
梓人之任斵削則宰相之事業何患不成方得君甚其<lb/>
所繫不細又荷其似有相照之意故每因書輒盡區區<lb/>
又未知其果能見察否也有所聞幸諭<lb/>
　　與吕安老侍郎第一書<hi>七月六日</hi>
某頓首啓安老諮議侍郎台座比數拜書人還亦疊䝉<lb/>
寵誨備聞動静豈勝感慰秋暑異常伏惟台候萬福見<lb/>
報小司冦新除及有從軍之命士夫為之增氣諒惟忠<lb/>
義所激不以遠適為勞也張丞相北渡以臨泗上雖祖<lb/>
<pb n="KR4d0138_WYG_127-7b"/>
逖渡江志清中原裴度親師誓不與賊俱生何以遠過<lb/>
更頼幕府婉婉之畫其蔑不濟矣更冀益攄素藴恊贊<lb/>
大功使衰病得託餘芘果安山林莫大之幸餘惟為國<lb/>
自重<lb/>
某再拜啓區區抵豫章忽三月矣隨分料理目前粗可<lb/>
支梧早稻既稔公私少寛殊為拙者之幸第秋期已至<lb/>
所以為防守之備者缺然屢請兵于朝第云闗送都督<lb/>
行府屢告督府第云見議遣兵以一路數千里但付一<lb/>
<pb n="KR4d0138_WYG_127-8a"/>
書生欲使之談笑折衝恐無此理已上䟽復丐宫祠猶<lb/>
未得報去意已决實不敢虚任此責也雖大兵移屯淮<lb/>
上斥候益遠然其間控扼踈濶緩急敵人為乘間𢷬虚<lb/>
之作則無如江西者上流重地豈可不置思慮哉近具<lb/>
状申行府乞截留王彦一軍度猶未到昨日忽得行府<lb/>
劄子欲分此軍前來但須候到行府乃始差撥深恐後<lb/>
時及軍馬有往返之勞曷若就便存留之為利萬一别<lb/>
有措置俟防秋後遣還未晩也已有申状及於右相書<lb/>
<pb n="KR4d0138_WYG_127-8b"/>
中力懇之更煩一言使决如所請乃幸某雖已為去計<lb/>
然一路利害不敢但已千萬留念此軍在荆南本以四<lb/>
川財賦留此則錢糧亦當預有以處之已於申状聲說<lb/>
併幸照察<lb/>
　　與吕安老第二書<hi>七月十一日</hi>
某再拜近得右相報諸大将列屯淮上姑務静重徐為<lb/>
後圗誠為得䇿來書謂譬如奕棋遞互一着必至相殺<lb/>
此理固然嘗觀古人用兵多常得先手此棋家所謂争<lb/>
<pb n="KR4d0138_WYG_127-9a"/>
先法而兵家所謂致人而不致於人也髙祖既失滎陽<lb/>
客說之使出武闗臨南陽以致項籍則韓信得以破趙<lb/>
魏燕齊以成漢業漢祖從之後皆如其䇿此何理哉争<lb/>
先法耳善棋者覺一處少屈則經營他處卒以取勝不<lb/>
善棋者黏恡繳繞不肯蹔捨卒以取敗此無它隨手而<lb/>
應不為先手之計故也今重兵盡列淮上而控扼甚踈<lb/>
安知敵人不以虚聲疑我而為乗間𢷬虚之謀此幕府<lb/>
之所當留意也敵人前年以兵趨淮甸而不得志在今<lb/>
<pb n="KR4d0138_WYG_127-9b"/>
日必變動其䇿而吾守株以待之大抵前數年不留意<lb/>
於此正猶棊之不相管帶者兩年以來又似棋之不立<lb/>
意而信手隨人者凡欲殺人先須自活此言先為自固<lb/>
之道乃可勝敵在今日尤當先務也因來教以棋為喻<lb/>
故輙及此某向者途中嘗奏䟽論用兵利害亦嘗以副<lb/>
本令仲弟奉呈不知曾見否近録本納右相處大䝉開<lb/>
可如未曽見幸於右相處取觀也頃年齒壯志銳亦頗<lb/>
有意於此今則衰病相仍唯思山林静處了此餘生宫<lb/>
<pb n="KR4d0138_WYG_127-10a"/>
祠之請一不從則至于再三又不然則唯有掛冠耳願<lb/>
以一言為助使早得脫此莫大之幸此介廼專遣往者<lb/>
有可以見教得詳䟽示為幸<lb/>
　　與吕安老第三書<lb/>
某啓目再拜安老諮議侍郎台座近專人數拜書計一<lb/>
一呈凂未聞從者到軍前動静之詳殊切馳仰秋氣已<lb/>
髙伏惟台候多福區區承乏豫章託芘粗遣幸此豐嵗<lb/>
料理財賦目前不至缺乏朝夕之所憂慮者無兵無将<lb/>
<pb n="KR4d0138_WYG_127-10b"/>
何以防捍不虞干告朝廷殊未䝉應副上流重地使之<lb/>
任責豈敢虚受累有請于行府深望借助必䝉留念也<lb/>
正阻承晤切冀為時自重<lb/>
某再拜䖍吉盗賊紛紛不已葢縁前此失於措置養成<lb/>
厲階所謂頭首者既就招安依舊令在巢穴長惡不悛<lb/>
時出作過遞相倣傚不復知有官司相習成風非痛革<lb/>
之未易懲剏自某到此隨分措置除斬捕外其招安者<lb/>
令擇強壮堪披帶人并頭首觧赴本司發往行府聽使<lb/>
<pb n="KR4d0138_WYG_127-11a"/>
喚庶幾兇黨可以漸消有懐土之心者不敢復為頭首<lb/>
使艱於嘯聚頗為得䇿近觧發王權等三十三人既受<lb/>
約束其頭首四人輒復投状乞免行已悉誅之擢以次<lb/>
人借補名目令部轄以行遂無敢違者今必已到軍前<lb/>
矣復招安到袁州賊黄顛叔以次首領黄顛三等四百<lb/>
餘人以頭首十名觧去願悉分置諸軍中嚴逋逃之令<lb/>
使不敢還歸年嵗間此方當漸平定幸留意也<lb/>
某悚息近累䝉右相許遣王彦兵亦數具申禀乞就便<lb/>
<pb n="KR4d0138_WYG_127-11b"/>
存留庶免軍馬往復之勞近聞王彦一軍已過九江即<lb/>
此請已不諧矣以私意度之彦軍到行府必選留精銳<lb/>
遣他将統餘卒來此恐無補於事願借一言之助使不<lb/>
至太甚或别遣一軍如呉錫輩前來庶不誤事莫大之<lb/>
幸千萬垂念<lb/>
近報右相造朝不知今還泗上否旦夕專遣屬官去續<lb/>
拜書次北事邇來如何有所當聞者願一二見示眷集<lb/>
必時得安問<lb/>
<pb n="KR4d0138_WYG_127-12a"/>
　　與吕安老第四書<lb/>
某頓首啓安老侍郎諮議台席近累上状想無不逹辱<lb/>
近書審從右相至行闕復先還龜山䟦履當不無少勞<lb/>
也秋氣已髙比來伏惟台候多福某承乏粗遣措置諸<lb/>
事稍稍就緒所乏者軍馬耳自初陳請即䝉行府許差<lb/>
累劄見議遣兵書辭尤為鄭重然至今未有至者豈遂<lb/>
食言耶付以一路之寄而當此之時無将無兵使之捍<lb/>
禦以備不虞何以任責初謂安老既到借一言之重可<lb/>
<pb n="KR4d0138_WYG_127-12b"/>
以决得辱來教乃知不然且謂意見如此世間事豈可<lb/>
以意見為之禪林所謂檐板但見一邊事耳今遣本司<lb/>
屬官羅薦可詣行在奉表起居及詣樞宻院都督行府<lb/>
禀議奏檢并與諸公禀目副本録去幸詳覽可以見其<lb/>
曲折昨上䟽丐閑未䝉矜允以訓辭有邊吏戒嚴商秋<lb/>
俯及之語又聞車駕順動未敢再請今所陳乞若量差<lb/>
得數千人使有本領一面隨宜措置粗可支梧亦豈敢<lb/>
堅為去就萬一又不遣發即須力求去難任此責也大<lb/>
<pb n="KR4d0138_WYG_127-13a"/>
兵既屯邊境此方今冬亦有可以茍安之理但出於僥<lb/>
倖非至計也但知論成不知慮敗但知向前不知顧後<lb/>
今日之患正在於此䝉見教以忍甚荷愛念然不與之<lb/>
衣而使之忍寒不與之食而使之忍饑不與之兵而使<lb/>
之忍一路之憂責可乎他人尚可如某虚任一路之責<lb/>
決不可者幸試為思之羅薦可節操極佳到行府諸事<lb/>
煩照矚亦嘗於右相書中薦之第恐右相止留行朝渠<lb/>
不到龜山即合遣人逹此書不得拜見向寒切冀為國<lb/>
<pb n="KR4d0138_WYG_127-13b"/>
自重不宣<lb/>
某再拜承喻貴聚還建安甚善骨肉既安居可以一心<lb/>
軍事矣近來事會如何大将重兵列屯淮泗欲亟進則<lb/>
恐彼亦有以待我勝負之勢難必欲持久則有師老財<lb/>
費緩急又着先手所以處此殊未易也岳侯屢㨗亦可<lb/>
喜亦可懼可喜者前此未有可懼者恐敵有謀或墮其<lb/>
誘我計中有一劄子至上前略論此事謾録呈亦於右<lb/>
相書中力陳論之今日之事不容差失謀議之職願精<lb/>
<pb n="KR4d0138_WYG_127-14a"/>
以思慮也去人甚的事宜望詳報為幸此方雖豐嵗而<lb/>
盗賊紛紛不已葢狃於故態及軍馬單弱不足鎮服之<lb/>
故近於袁吉間措置招捉王權數火今又生擒所謂黄<lb/>
顛叔等自此當稍寧帖但贑上殊未靖耳動以數千為<lb/>
群官軍分俵不著如得量差撥到不用於江上則用於<lb/>
䖍吉間平治一方革其舊習亦是一事近得㫖令相度<lb/>
措置已具奏矣副本納呈恐欲知也旦夕遣使臣管押<lb/>
招出頭首廖一長等去續拜書次今日欲治䖍冦無如<lb/>
<pb n="KR4d0138_WYG_127-14b"/>
以重兵臨之盡招出頭首及揀強壮桀黠者赴軍前分<lb/>
𨽻使喚立功者重賞作過者必誅迯亡者許人人得以<lb/>
捕斬最為得䇿奏状中論之甚詳前後已觧去數十人<lb/>
今所觧者皆嘗統數千衆屢次作過恐右相留行朝簽<lb/>
㕔想一面可施行也<lb/>
　　與吕安老第五書<hi>九月十二日</hi>
某咨目再拜安老諮議侍郎台座前日遣幹官羅薦可<lb/>
詣行府禀議嘗奉手状不審已呈逹否秋序益深伏惟<lb/>
<pb n="KR4d0138_WYG_127-15a"/>
台候多福前後觧發招安到䖍冦首領赴軍前使喚凡<lb/>
數十人今又得所謂廖一長羅洞天等十餘人管押前<lb/>
去此等皆桀黠嘯聚動以千百為群侵擾州縣殘害一<lb/>
方前此招出並不公參依舊令在鄉里稍不如意則復<lb/>
出為惡贑上至今紛紛不已正坐此故惟有發赴軍前<lb/>
使之自效立功者賞作過者誅嚴迯亡之禁許人人得<lb/>
以捕斬軍前有迯亡者即行下本司籍没田宅編配妻<lb/>
孥以係累其心如此年嵗間庶幾舊俗可革漸向寧貼<lb/>
<pb n="KR4d0138_WYG_127-15b"/>
累有文字申陳幸詳察近被㫖令相度措置已條陳具<lb/>
奏并申行府恐或未到今録檢奉呈北事日來如何人<lb/>
還願詳及也嵗云暮矣千萬為國自重<lb/>
　　與吕安老第六書<lb/>
某頓首啓安老諮議侍郎台座近人還辱教賜殊荷眷<lb/>
意霜寒伏惟台候多福見報入覲復還督府計亦勞止<lb/>
諸将連㨗誠為可慶此方尤有所依頼然探報渡淮而<lb/>
南者皆簽軍突騎豈未嘗來或來而未用耶一勝雖足<lb/>
<pb n="KR4d0138_WYG_127-16a"/>
以挫其鋒尤宜備大敵之在後戒諸将勿使驟勝而驕<lb/>
也無縁合并但有馳仰敢冀為時自厚前膺異寵<lb/>
某再拜近再上章丐閑誠以不敢虚任重責之故䝉恩<lb/>
不允尤切震懼遠依餘芘僥倖殘冬無虞當申前請終<lb/>
冀矜從也劄子副本録呈朝廷遣發軍馬固已絶望而<lb/>
本路将兵得㫖許勾抽使喚為孫守占恡妄以盗賊為<lb/>
辭亦不肯差撥帥權如此真可笑也贑上盗賊衰息虞<lb/>
憲劄目可見縱使有些小殘黨所留一半千五百人自<lb/>
<pb n="KR4d0138_WYG_127-16b"/>
足彈壓措置劄下一二十次竟不遣發殆是陵侮帥司<lb/>
今有状申行府煩為禀右相得速賜行下為幸此兵雖<lb/>
不足倚仗姑可少助聲勢耳所至處必與此曹相值誠<lb/>
命分所招深欲不與之校又事勢有不可已者幸痛察<lb/>
也<lb/>
貴聚知已歸建上甚為得䇿必時通安問也承喻有專<lb/>
任簽㕔之謗此言殆不可曉某自到豫章凡事𤨏碎米<lb/>
鹽細故皆必躬必親自朝至暮未嘗少暇以此料理種<lb/>
<pb n="KR4d0138_WYG_127-17a"/>
種粗就緒同官方有逼下之譏不謂好事者復造此說<lb/>
真所謂顛倒是非變亂白黑十餘年來遭此多矣固有<lb/>
大於此者亦何足辯但士風覺得愈更薄惡為可歎耳<lb/>
趙倅一書謾録呈可以為證亦足發千里一笑也幸安<lb/>
山林自是不合復入保社只得且打退皷耳公方壯年<lb/>
正宜隠忍以就功名豈可與衰憊者同日而語亦作此<lb/>
念千萬努力自愛<lb/>
　　與吕安老第七書<hi>三月二十八日</hi>
<pb n="KR4d0138_WYG_127-17b"/>
某再拜啓伏審光奉制書峻登八坐諒惟驩慶去冬却<lb/>
敵之功今春移蹕之䇿恊濟居多疇庸良渥甚副士論<lb/>
願言蚤膺柄任助成恢復之烈深所望於左右也某黽<lb/>
勉於此㳙埃無補近兩上章丐閑薦䝉詔答未從所乞<lb/>
實以衰病侵尋不敢尸素非晩再申前懇終冀矜允有<lb/>
可以見教不鄙外幸甚幸甚<lb/>
某再拜䖍冦去嵗少定孫守既無龔遂安之之術又無<lb/>
虞詡討殺之功輕信妄發致群盗反側嘯聚蜂起殘破<lb/>
<pb n="KR4d0138_WYG_127-18a"/>
數縣延及廬陵本司遣兵掩擊屢㨗方少衰息今雖已<lb/>
受招安尚習故態未肯公參及放散徒黨為患未艾勢<lb/>
須討殺得一兩頭項則餘者易定昨在湖南招捕群冦<lb/>
不甚費力有本領故也已懇朝廷於岳帥處摘那數千<lb/>
人就糧於此以治䖍賊甚為利便未知肯見聽否要須<lb/>
得一好守臣有智略而寛猛得中者付以此郡則功效<lb/>
易見再三思之如張柔直正可任者若别與佑一郡而<lb/>
以柔直處此賢於用兵遠矣亦嘗薦於右相更望以一<lb/>
<pb n="KR4d0138_WYG_127-18b"/>
言助成千里生靈所係不細也千萬留意<lb/>
近得呉民瞻書貴聚已還行朝今家何地必時通安問<lb/>
也台斾想已不成來九江萬一果來幸前期示報張柔<lb/>
直適被召去鼎故敢薦之為一方計非敢有所愛恤也<lb/>
幸察<lb/>
　<lb/>
　<lb/>
　梁谿集巻一百二十七<lb/>
</p>
<p>
</p>
  </div>
</body>
</text>
</TEI>
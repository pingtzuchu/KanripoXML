<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百三十五</head>
    <p>
<pb n="KR4d0138_WYG_135-1a"/>
欽定四庫全書<lb/>
　梁谿集巻一百三十五　　　宋　李綱　撰<lb/>
　　序二<lb/>
　　　棲雲院新修印心堂名序<lb/>
　　　鄧公新墳菴堂名序<lb/>
　　　送陳淵幾叟遊廬山序<lb/>
　　　鄧氏新墳菴堂名序<lb/>
　　　送浮圗慧深序<lb/>
<pb n="KR4d0138_WYG_135-1b"/>
　　棲雲院新修印心堂名序<lb/>
右文殿修撰羅公既以家所藏佛菩薩書五千四十八<lb/>
巻於寳峯棲雲禪院建大寳藏莊嚴安貯轉大法輪使<lb/>
見聞者無不䝉益以作佛事又于藏殿之西相地爽塏<lb/>
搆大經堂集諸浄侶同閲祕典規模宏深廣愽嚴麗雲<lb/>
山妙色泉石清音長在耳目助發實相誠勝事也堂成<lb/>
以告梁谿李某曰子其為我名之某後進晚學不足以<lb/>
知佛法深意辭不獲命則為之言曰昔菩提達摩得正<lb/>
<pb n="KR4d0138_WYG_135-2a"/>
法眼藏於西天祖師而來震旦為第一祖其法不假文<lb/>
字直指心源無諸修證見性成佛宜于經教在所擯弃<lb/>
乃以楞伽阿跋多羅寳經四巻付之二祖曰此經可以<lb/>
印心祖祖傳授以為心法是知禪教相融初無二門心<lb/>
語相印亦無二法豈特楞伽四巻為然哉諸佛菩薩為<lb/>
一大事因縁出現于世欲令衆生開示悟入佛之知見<lb/>
大千經巻億萬句偈自然演出無量妙義以我所得正<lb/>
法眼藏返觀佛語及菩薩語譬如以印印泥圏模㸃畫<lb/>
<pb n="KR4d0138_WYG_135-2b"/>
脗然契合然後乃知心外無佛周徧法界同一真體第<lb/>
一義諦何以故文字言説皆解脱相無差别法故以是<lb/>
看經是則名為具看經眼今右文公深植善本信根堅<lb/>
固了達諸法深妙之義超出世間得法眼正而能慇懃<lb/>
教典建藏搆堂與具眼人結看經社精進勇猛無復疲<lb/>
厭豈非以經印心如菩提達摩之所謂乎伏請名堂曰<lb/>
印心堂某既已名之又序其所以名之之意獻于公且<lb/>
告後之學者時宣和二年三月二十四日謹序<lb/>
<pb n="KR4d0138_WYG_135-3a"/>
　　鄧公新墳菴堂名序<lb/>
予仰聞南陽公之賢推為前輩舊矣罪謫沙陽公已捐<lb/>
舘舎不及識而識公之子覿觀相從甚厚一同同遊寳<lb/>
峯棲雲禪院去公新阡不逺因縱歩往觀峯巒環抱而<lb/>
竒秀松梓行列而葱青土木之功方興而未畢也有堂<lb/>
直墓下以奉薦享有菴居墓傍以修佛事宏壯嚴潔足<lb/>
以昭孝思而垂久逺予竊嘉之於是覿觀同辭而前曰<lb/>
先公蓄徳好學老而彌篤仕不過部使者而宗族推其<lb/>
<pb n="KR4d0138_WYG_135-3b"/>
仁鄉黨服其義士大夫重其節退居閒處凡十餘年而<lb/>
不幸即世諸孤藐然縗絰之中念慈顔之永隔而追報<lb/>
之無所也竭力以奉襄事幸已就緒葬有日矣惟是搆<lb/>
堂築菴未有以命之以慰無窮之思也願吾子為之名<lb/>
且以文序之将存沒是幸予辭不獲已則取孟子所謂<lb/>
大孝終身慕者名其堂曰永慕堂取諸詩人所謂欲報<lb/>
之徳昊天㒺極者名其菴曰報徳菴夫養生不足以當<lb/>
大事惟送死足以當大亊親䘮而能自致其力者如此<lb/>
<pb n="KR4d0138_WYG_135-4a"/>
則所以慕而報之者必有在矣以公之積慶而多賢子<lb/>
異時顯白當世為前人光必不乏人予雖罪廢方将屏<lb/>
跡於山林尚庻幾見之因其序所以名之之意俾刻諸<lb/>
堂知為是名者實自梁谿云宣和二年四月望日梁谿<lb/>
居士李某序<lb/>
　　送陳淵幾叟遊廬山序<lb/>
江南諸山廬阜為最北枕九江南據星子竒峰秀嶺綿<lb/>
亘連絡不可名狀號為山林瓌偉絶特之觀士夫有高<lb/>
<pb n="KR4d0138_WYG_135-4b"/>
世之趣者多願遊焉政和癸已之夏予自豫章泛江之<lb/>
京口道廬山下便風順流日數百里雖竊有願遊之志<lb/>
而不果往晝卧舟中仰望五老香爐諸峯巉然倚天雲<lb/>
煙出沒頃刻萬態意欣然樂之自謂他日裹糧來遊以<lb/>
償夙願不難也迨今八年薄宦羈束願莫之遂臨風撫<lb/>
心每有遺恨今幾叟束装呼僕不逺千里而往遊之觸<lb/>
隆暑渉長道不以為勞其志豈特欲盡山林瓌偉絶特<lb/>
之觀而已哉兹山之南有人焉脩行如幻三摩鉢提歴<lb/>
<pb n="KR4d0138_WYG_135-5a"/>
諸世故備嘗艱難如夢如響如光影如空華其心安然<lb/>
不為毁譽之所動揺其容渥然不為窮困之所枯槁其<lb/>
視瞭然久而益明其氣完然老而益壯幾叟将往見之<lb/>
為我致問無量居士少病少惱不起居輕利不世事可<lb/>
忍不云何脩菩薩道云何行菩薩行願得居士謦欬筆<lb/>
墨之餘以作佛事使初發心者多所饒益幾叟歸其有<lb/>
以語我來若夫山林瓌偉絶特之觀幅巾杖履逍遥徜<lb/>
徉騁懐寓目必有佳句從而寫之當裒集次第併以示<lb/>
<pb n="KR4d0138_WYG_135-5b"/>
我使玩味諷繹如親遊其間以慰願到未遂之心焉因<lb/>
為之序以識别宣和庚子仲夏十有一日昭武李某序<lb/>
　　鄧氏新墳菴堂名序<lb/>
栟櫚鄧肅一日造予請曰先子力學砥行有聲塲屋間<lb/>
不幸捐館舎卜兆于沙溪之南将葬矣而肅終鮮兄弟<lb/>
惸然哀疚之中竭力營辦幸克有成今即新阡建堂以<lb/>
奉祭祝之事結菴以修香火之縁願夫子名而書之以<lb/>
光存沒予來沙陽雅聞南夫之賢恨不及識而與栟櫚<lb/>
<pb n="KR4d0138_WYG_135-6a"/>
遊甚厚義不得辭為名其堂曰思逺堂名其菴曰顯親<lb/>
菴且告之曰人子之於親也生事之以禮死葬之以禮<lb/>
祭之以禮而子道備矣故君子居䘮則讀䘮禮既葬則<lb/>
讀祭禮而祭之日思其居處思其言語思其所嗜肅然<lb/>
如見其容色慨然如聞其音聲雖親之逝日以逺而未<lb/>
嘗不若在其左右焉今子建堂奉祭祀之事以追逺盍<lb/>
亦致其所謂思者乎此名堂以思逺之義也人子之致<lb/>
其孝也始于不敢毁傷其體膚終于立身揚名以顯之<lb/>
<pb n="KR4d0138_WYG_135-6b"/>
而孝道畢矣後世金僊氏之教興其説以謂凡欲追報<lb/>
其親者必修吾法以資㝠福于是人子無以致其㒺極<lb/>
之思則必築室墓次使其徙居之梵唄鐘磬之音朝夕<lb/>
不絶庻幾獲其報焉雖然金僊氏之教報之于幽者也<lb/>
立身揚名以顯之報之于顯者也今子結菴修香火之<lb/>
縁以報親盍亦圖其所謂顯者乎此名菴以顯親之義<lb/>
也夫沙陽之俗類多緩葬其親予嘗詰其所以大抵拘<lb/>
忌隂陽時日及惑于風水禍福之説否則力不足以厚<lb/>
<pb n="KR4d0138_WYG_135-7a"/>
葬耻不若人而不知所謂以其所以葬葬之至也因循<lb/>
習熟遂有積數十年而未葬者可勝慨哉今孑孑然旁<lb/>
無兄弟之助而能力奉大事使不失時則所以致其思<lb/>
于祭祀之間者盖無待於予言也若夫立身揚名以顯<lb/>
之則亦在夫勉之而已予既名而書之又序其所以名<lb/>
之之義以遺焉俾刻諸石時宣和二年七月十有九日<lb/>
昭武李某序并書<lb/>
　　送浮圗慧深序<lb/>
<pb n="KR4d0138_WYG_135-7b"/>
佛教既入中國學者滯于名相不見宗㫖多失大乘墮<lb/>
于聲聞獨覺境界于是達摩西來教外别傳正法眼藏<lb/>
不假修證直指心源見性成佛得其法者契悟超脱去<lb/>
來自在不可勝數及其弊也𣲖别流分拈枝摘葉違棄<lb/>
本源去道益逺口誦禪談心迷實相滉漾渺茫莫能究<lb/>
窮頺墮委靡不可收拾與夫滯名相者弊又甚焉予嘗<lb/>
於通邑大都叢林之中求所謂行解相應不以語言戯<lb/>
論為禪者千百無一則意山林間必有遯伏而不出者<lb/>
<pb n="KR4d0138_WYG_135-8a"/>
來沙陽聞龍興深老行孤見卓竊意其人而龍興去邑<lb/>
幾百里久不克見始以書頌往還固已得之矣秋高氣<lb/>
凉恵然相過留十餘日欵叩其鍵則信乎不以語言戯<lb/>
論為禪者一日相與坐寓軒之上予謂深曰子知夫佛<lb/>
法未入中國所謂經律論者已具達摩未西來所謂正<lb/>
法眼藏者已傳乎深曰何謂也予曰所以禁制諸行者<lb/>
為律所以辨説諸法者為經論曲禮三百威儀三千即<lb/>
律也六經之所載諸子之所言即經論也至于教外别<lb/>
<pb n="KR4d0138_WYG_135-8b"/>
傳正法眼藏則孔子與諸弟子見于問答言屯而理解<lb/>
者是已深曰曲禮威儀之為律六經諸子之為經論則<lb/>
吾既聞命敢問正法眼藏之見于問答者何也予曰顔<lb/>
淵問仁孔子曰克已復禮為仁一日克已復禮天下歸<lb/>
仁焉此非禪宗所謂心外無法者耶子曰參乎吾道一<lb/>
以貫之曾子曰唯此非禪宗所謂黙契頓悟者耶二三<lb/>
子以我為隠乎吾無隠乎爾此即禪宗之揚眉瞬目也<lb/>
朝聞道夕死可矣此即禪宗之坐脱立亡也毋固毋必<lb/>
<pb n="KR4d0138_WYG_135-9a"/>
毋意毋我其無諸滯礙執着有如此者性與天道不可<lb/>
得而聞也其不假文字言説有如此者凡論語所載孔<lb/>
子與諸弟子問答之辭無非明此一事但學者不心㑹<lb/>
之既其文而不既其實故以吾儒為世間法而以佛之<lb/>
所傳為出世間法殊不知其初未嘗異也夫儒者問答<lb/>
之言如此而至於曲禮威儀之所履踐六經諸子之所<lb/>
講習亦未嘗廢然則今之禪者欲悉棄經律論而以滉<lb/>
漾渺茫莫能究窮頺墮委靡不可收拾為禪果真是哉<lb/>
<pb n="KR4d0138_WYG_135-9b"/>
深曰吾今而後知儒佛之無二道心跡之無二法吾将<lb/>
歸于山林益求吾心坐斷白雲不復出矣請與子辭予<lb/>
曰雖然如是妙圎光中亦未嘗不相見也因序其語以<lb/>
識别時宣和庚子仲秋二十有六日梁谿居士序<lb/>
　<lb/>
　<lb/>
　<lb/>
　梁谿集巻一百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻九十一</head>
    <p>
<pb n="KR4d0138_WYG_091-1a"/>
欽定四庫全書<lb/>
　梁谿集巻九十一　　　　　宋　李綱　撰<lb/>
　　表劄奏議五十三<lb/>
　　　論擊賊劄子　　　　再乞罷帥劄子<lb/>
　　　乞差發軍馬劄子　　奏陳防秋利害劄子<lb/>
　　　進道君御書碑本奏狀<lb/>
　　　進皇帝御筆詔書奏狀<lb/>
　　　乞下淮西宣撫司差軍馬前去光州駐劄奏狀<lb/>
<pb n="KR4d0138_WYG_091-1b"/>
　　　乞施行䖍州占吝將兵奏狀<lb/>
　　　乞撥韓京等軍馬奏狀<lb/>
　　論擊賊劄子<lb/>
臣竊觀自古用兵者相持既久則非出竒不足以取勝<lb/>
曹操袁紹官渡之事是也王師與冦偽相持於淮泗間<lb/>
幾半年矣前日岳飛之舉我出竒也惜乎以錢糧不繼<lb/>
而勾回幹事軍馬未能成功今日賊馬渡淮彼出竒也<lb/>
若能設策破之則竒反在我臣願陛下速遣得力兵將<lb/>
<pb n="KR4d0138_WYG_091-2a"/>
自淮南前來蘄黄間約岳飛兵相為掎角以夾擊之期<lb/>
於必勝以復陳蔡則淮泗之師亦自當解大功可成至<lb/>
於江南屯兵控扼以捍奔衝自是一段不可闕也伏望<lb/>
聖慈特賜睿察取進止<lb/>
　　再乞罷帥劄子<lb/>
臣近者冒萬死干天聽乞罷臣江西帥任依舊除一在<lb/>
外宫觀或守本官致仕未奉俞允伏念臣材能無取誤<lb/>
䝉聖恩帥守一路夙夜黽勉願效涓埃以圖報知遇之<lb/>
<pb n="KR4d0138_WYG_091-2b"/>
萬一而臣自今春入覲之初即論本路為上流重地去<lb/>
敵境不逺朝廷建置大帥付兵二萬人近來撥𨽻他將<lb/>
靡有存者竊慮不足以折衝禦侮鎮服一方乞差萬人<lb/>
庶可集事伏䝉宣諭以臣言為然既而降付朝廷止是<lb/>
闗送都督行府累具利害申都督行府止云見議遣兵<lb/>
自春徂冬初無一人一騎至者方用兵之際邊報警急<lb/>
之秋付臣千里之寄而軍馬單弱曽不足以薄具防守<lb/>
臣雖至愚豈敢貪戀寵禄虚任重責哉所以不避斧鉞<lb/>
<pb n="KR4d0138_WYG_091-3a"/>
之誅乞歸山林非獨以衰年多病不任繁劇之故也重<lb/>
念臣自靖康以來為國深慮心之精微衆人不達皆以<lb/>
主戰歸之姓名誤落於冦中尤為敵人之所不喜使其<lb/>
知臣塊守空城於此無兵可以為用其致冦必矣如臣<lb/>
者固無足道然嘗為大臣被遇三朝使失守殞身上累<lb/>
國體雖死不足以塞責伏望聖慈哀憐特降睿㫖檢㑹<lb/>
臣前奏所請宫觀或致仕早賜施行臣不勝幸甚謹齋<lb/>
沐親書劄子冐瀆天威臣無任惶懼戰越待罪之至<lb/>
<pb n="KR4d0138_WYG_091-3b"/>
　　乞差發軍馬劄子<lb/>
臣伏准御前金字牌降下樞宻院今月十七日劄子以<lb/>
臣乞除在外宫觀差遣或許守本官致仕備奉聖㫖不<lb/>
允令學士院降詔仰荷聖恩但深感涕伏念臣材能<lb/>
無取誤蒙睿奬起於閑廢之中付以方面之寄夙夜<lb/>
黽勉願效涓埃以圖報遇之萬一自到本路適當旱<lb/>
暵闕乏之餘金榖細碎皆躬親料理粗能支梧應岳飛<lb/>
大軍錢糧亦不敢闕乏建置營房修葺城壁制造器甲<lb/>
<pb n="KR4d0138_WYG_091-4a"/>
安集流移招捕盜冦皆稍就緒惟是軍馬單弱不足為<lb/>
一路防守之具自非朝廷應副則新招烏合之衆何足<lb/>
倚仗累具奏陳未䝉差撥近者邊報警急賊馬渡淮侵<lb/>
擾淮西州縣沿江一帶要害去處並無控扼人情震恐<lb/>
臣深慮倉卒之際或有衝突與其無兵捍禦受失守之<lb/>
誅曷若控告君父為退休之計情迫辭切日虞譴訶豈<lb/>
謂皇帝陛下察其精誠憫其拙直既賜以詔書不容遽<lb/>
去又諭以所乞兵馬别作施行雖父母之於子恕其愚<lb/>
<pb n="KR4d0138_WYG_091-4b"/>
而拯其急不是過也今者王師大㨗賊兵遁逃固足以<lb/>
紓目前之憂為中外之慶然月始初冬解嚴之期尚逺<lb/>
兵貴預備黠敵之衆尚多正當益虞大敵愈修軍政防<lb/>
患於不必防之地持勝為不可勝之謀用正為竒濟虚<lb/>
以實則江西一路尤今日所當留意也臣竊恐朝廷以<lb/>
既㨗之後便謂可以無虞兵馬不必調發間隙不必隄<lb/>
防則非臣所敢知也伏望聖慈速降睿㫖所遣本路軍<lb/>
馬早賜施行及臣所乞李貴韓京一半兵將特如所請<lb/>
<pb n="KR4d0138_WYG_091-5a"/>
庶幾捍禦有備可以輯寧一路仰報大恩衰病之軀終<lb/>
冀矜從得安閑散干冐宸聰無任惶懼戰越之至<lb/>
　　奏陳防秋利害劄子<lb/>
臣伏覩樞密院劄子行下㨗報劉光世張俊楊沂中等<lb/>
大破偽齊賊馬於淮淝之上斬馘擒捕甚衆殘黨遁歸<lb/>
淮北此誠陛下天錫勇智道兼神武駕御將帥恩威並<lb/>
行所致露布所傳中外同慶然臣竊見間探所報偽齊<lb/>
乞兵於金人其統領來者如四太子龍虎大王渾女渾<lb/>
<pb n="KR4d0138_WYG_091-5b"/>
金牌郎君之類頭項頗多未聞有渡淮而南者其侵犯<lb/>
淮淝及光山六安等處作過止是李成孔彦舟叛將簽<lb/>
軍深慮賊情狡獪匿重兵於後而以簽軍來嘗我師若<lb/>
一勝之後兵驕氣惰則為患有不可勝言者加以時方<lb/>
初冬去解嚴之期尚逺合當措置防守去處更宜嚴為<lb/>
之備伏望聖慈降詔諸將既加奬諭又戒其無以戰勝<lb/>
而驕益務淬礪以待大敵仍命朝廷按圖以視諸路某<lb/>
路固實當設疑以欵賊兵某路空虚當増兵以禦侵掠<lb/>
<pb n="KR4d0138_WYG_091-6a"/>
使江淮之間表裏相資首尾相應萬一冦騎衝突墮吾<lb/>
術中王師能取勝於金冦則恢復之功在此一舉不再<lb/>
籍矣臣以迂陋䟱逺輙議大事罪當萬死伏望聖慈特<lb/>
加睿察取進止<lb/>
　　進道君皇帝御書碑本奏狀<lb/>
右臣今年三月内䝉恩賜對内殿嘗以道君太上皇帝<lb/>
所賜御書一軸進呈及乞將刻到碑石等進御府伏䝉<lb/>
宣諭許令投進臣近於福州舊寄居處取到道君太上<lb/>
<pb n="KR4d0138_WYG_091-6b"/>
皇帝御書碑石兩段及元打下碑本四十八張已褾背<lb/>
一軸用匣複封全謹差人齎赴通進司投進伏望聖慈<lb/>
特降睿㫖宣取臣無任惶恐戰越之至謹録奏聞<lb/>
　　進皇帝御筆詔書奏狀<lb/>
右臣昨於去年十月内䝉恩除今任差遣三具奏辭免<lb/>
伏䝉聖慈特降親筆詔書趣行又於今年三月内赴任<lb/>
至江西界首准御前金字牌降下親筆詔書以本路旱<lb/>
灾飢民乏食令勸誘積米之家盡數出糶以濟流殍之<lb/>
<pb n="KR4d0138_WYG_091-7a"/>
苦臣到任所以前件親筆詔書刻之琬琰置州治中以<lb/>
埀永乆謹褾背成軸用匣複封全差人齎赴通進司投<lb/>
進伏望特降睿㫖宣取臣無任<lb/>
　　乞下淮西宣撫司差軍馬前去光州駐劄奏狀<lb/>
今月二十日據興國軍狀申十月十五日未時據進武<lb/>
副尉本軍使臣何詮申今月十三日戌時有黄州差去<lb/>
探報衙前華昇申今月初十日到沙碢市見光州知州<lb/>
王敦武以下官員般移老小軍民在沙碢市石盆山寨<lb/>
<pb n="KR4d0138_WYG_091-7b"/>
住泊探到偽賊孔彦舟等人馬見在淮河東北畔朱高<lb/>
市劄寨及據權發遣興國軍左朝請大夫王旉劄目竊<lb/>
觀唐史張廵許逺固守雎陽遂使賊兵不敢越雎陽而<lb/>
犯江淮史臣稱之曰張廵許逺以疲卒嬰孤城抗方張<lb/>
不制之虜鯁其喉牙使不得搏食東南牽制首尾而唐<lb/>
全得江淮財用以濟中興今來偽齊遣孔彦舟繫橋渡<lb/>
淮攻圍光州首尾半月無兵救援致使光州官吏奮發<lb/>
忠義出城擊退其功績誠可嘉也孔彦舟引兵入六安<lb/>
<pb n="KR4d0138_WYG_091-8a"/>
軍前去而光州於今月初六日夜二更兵民皆出城往<lb/>
光山縣名為移治不知所向是光州官吏慮恐賊兵再<lb/>
來攻圍依前無人救援緩急城䧟則一城皆被殺虜所<lb/>
以棄之而逺遁深恐偽齊探知移兵前來據守光州繫<lb/>
橋運粮時遣賊兵前來侵擾蘄黄等州則江西日有警<lb/>
急契勘江西諸州例闕城壁不得不為之慮兼淮南州<lb/>
軍方始安定豈可再致殘破所據興國軍探報及權發<lb/>
遣興國軍王旉劄目在前本司契勘光州係淮西路分<lb/>
<pb n="KR4d0138_WYG_091-8b"/>
接連陳蔡偽境自兵興以來雖累經殘破然最係控扼<lb/>
去處近者孔彦舟賊馬攻圍累日官吏兵民竭力捍守<lb/>
賊馬退去即是光州城壁尚猶可守縁得淮西帥司指<lb/>
揮許之移治又慮賊馬再來攻圍無兵應援遂於賊退<lb/>
之後官吏軍民並皆遷徙出城就光山縣屯泊今據興國<lb/>
軍守臣王旉前項陳述深慮偽齊探知移兵前來據守<lb/>
光州繫橋運粮時發賊兵侵擾蘄黄等州則江西日有<lb/>
警急不可不慮事理誠為切當伏望聖慈特降睿㫖下<lb/>
<pb n="KR4d0138_WYG_091-9a"/>
淮西宣撫司疾速差撥一項軍馬前去光州屯駐却令<lb/>
光州守臣率官吏軍民依舊歸城措置捍禦庶幾不致<lb/>
誤事其蘄黄州已得湖北路宣撫司令相度移治指揮<lb/>
亦乞朝廷詳酌施行<lb/>
　　　小貼子<lb/>
　契勘光州或為賊所據則蘄黄又須移治江北更無<lb/>
　捍蔽自江以南沿流險要去處既無軍馬可以控扼<lb/>
　州縣又無城池可以自固使賊渡江占據州縣為患<lb/>
<pb n="KR4d0138_WYG_091-9b"/>
　不息伏望聖察<lb/>
　　乞施行䖍州占吝將兵奏狀<lb/>
據䖍州申准安撫制置大使司劄子已行下東南第六<lb/>
將依限統押已圑結下一半將兵前來分布控扼使喚<lb/>
本州先准使司劄子指揮圑結一半將兵聽候防秋使<lb/>
喚尋下東南第六將圑結將下見管近軍二千九百二<lb/>
十五人縁為龍南等縣并廣東目即皆有盗賊逐次分<lb/>
遣將兵前去逐處討捕及分差州衙正副將路分押隊<lb/>
<pb n="KR4d0138_WYG_091-10a"/>
及諸處防把委是人數稀少差那不行兼倉庫虚乏無<lb/>
可預借欲望與免起發存留本將捍禦彈壓庶免别致<lb/>
生事申本司契勘東南第六將兵自來合聽帥司節制<lb/>
近因本司起請防秋軍馬准都督行府及樞密院劄子<lb/>
備坐聖㫖指揮本路將兵遇緩急全將合聽本司差撥<lb/>
使喚本司縁為䖍州管下尚有土賊殘黨未致浄盡已<lb/>
行下本將存留一半在本州彈壓外其餘一半將兵先<lb/>
次圑結成隊伍日逐訓練以備本司緩急勾抽使喚已<lb/>
<pb n="KR4d0138_WYG_091-10b"/>
備坐申朝廷去訖本司近來不住承據江北蘄黄州探<lb/>
報冦偽賊馬侵犯淮西州縣事宜𦂳急沿江合行措置<lb/>
把截去處别無軍馬防守遂於九月二十八日以後排<lb/>
日入遞及專差使臣計一十五次劄下䖍州勾抽上件<lb/>
已團結下一半將兵前來本司分布控扼使喚亦已具<lb/>
因依奏聞外今據前項陳述委是本州當職官不以國<lb/>
事為意但欲盡數占留將兵却將本司已團結人數先<lb/>
期散在諸縣故作占破體問得䖍州管下諸縣今年豐<lb/>
<pb n="KR4d0138_WYG_091-11a"/>
熟盜賊漸已衰息雖有些小殘黨去處其存留一半將<lb/>
兵一千五百人自足彈壓措置今來本州全不體認探<lb/>
報緊急事有輕重輙以盜賊為名占吝不肯發遣顯是<lb/>
並不遵奉聖㫖指揮及故違本司節制除已再行催促<lb/>
發遣外伏望朝廷檢㑹本司前奏更賜指揮施行<lb/>
　　　小貼子<lb/>
　契勘朝廷一路置帥正為節制軍馬於事宜緩急之<lb/>
　際得以度量輕重抽差使喚今來本司差撥䖍州一<lb/>
<pb n="KR4d0138_WYG_091-11b"/>
　半將兵應副沿江防扼非特當邊報警急之際又係<lb/>
　遵奉近降聖㫖指揮其䖍州當職官吏輒敢妄以盜<lb/>
　賊為名占吝不遣故違聖㫖及本司節制致乏軍興<lb/>
　實縁臣人微望輕不足表率一路遂令列郡陵侮帥<lb/>
　司伏望聖慈特賜罷黜其䖍州官吏亦乞特降睿㫖<lb/>
　施行<lb/>
　　乞令岳飛兵前來江州仍許聽本司節制奏狀<lb/>
契勘近據轉運判官逢汝霖公文准樞密院九月二十<lb/>
<pb n="KR4d0138_WYG_091-12a"/>
六日劄子樞密院奏勘㑹岳飛見提大兵於㐮陽岳鄂<lb/>
一帶措置邊事其本軍合用錢糧係江西及朝廷應副<lb/>
皆取道九江方至鄂渚日近據探報冦偽賊馬聚兵陳<lb/>
州順昌府意欲侵犯淮西其江州最係緊切控扼去處<lb/>
兼慮緩急阻遏糧道已奉聖㫖令岳飛摘那一項軍馬<lb/>
疾速順流前來江州屯駐照應措置控守其合用糧斛<lb/>
委逢汝霖於樁管應副岳飛米内取撥五萬石前去支<lb/>
用右奉聖㫖令岳飛依已降指揮疾速摘那前去本州<lb/>
<pb n="KR4d0138_WYG_091-12b"/>
屯駐措置控守仍具所差統兵官職位姓名起發日時<lb/>
申樞密院申本司照㑹本司縁有孔彦舟賊馬攻圍光<lb/>
州探報備坐前件聖㫖指揮牒湖北路宣撫司疾速差<lb/>
兵前來江州駐劄續據湖北宣撫司簽㕔公文稱宣撫<lb/>
岳少保見為目疾在假本司見調發官兵五千人并車<lb/>
戰船前去蘄陽屯駐請照㑹契勘蘄陽係江北岸屬蘄<lb/>
州管内去江州地里窵逺其江州係江南岸最為要害<lb/>
去處沿江渡口並無軍馬控扼緩急難以相照伏望聖<lb/>
<pb n="KR4d0138_WYG_091-13a"/>
慈特降睿㫖下湖北路宣撫司依元降聖㫖指揮别差<lb/>
一項軍馬前來江州屯駐與蘄陽軍馬照應相為表裏<lb/>
及乞朝廷檢㑹臣近奏屯駐江州軍馬許權聽本司節<lb/>
制庶幾捍禦賊馬可以保全一方不致誤事<lb/>
　　　小貼子<lb/>
　契勘今來賊馬侵犯淮西州軍與江西止隔一水沿<lb/>
　江州郡如洪州江州興國軍最是要害去處全無軍<lb/>
　馬控扼事屬危急如今岳飛軍馬不來江州屯駐<lb/>
<pb n="KR4d0138_WYG_091-13b"/>
　及雖來江州屯駐不許權聽本司節制實恐無益於<lb/>
　事伏望聖察<lb/>
　　乞撥韓京等軍馬奏狀<lb/>
契勘本司近具奏聞以軍馬單弱防冬之際緩急賊馬<lb/>
侵犯無以捍禦乞自朝廷遣發及福建路見在汀州駐<lb/>
劄統制官李貴廣東路見在循梅州駐劄統制官韓京<lb/>
所部人兵内各摘那一半差近上得力將官部領赴本<lb/>
司應副使喚候防冬罷日各遣歸逐路屯劄去處未奉<lb/>
<pb n="KR4d0138_WYG_091-14a"/>
回降指揮竊縁本司昨得聖㫖指揮辟置都統制官一<lb/>
員節制三路軍馬討捕䖍冦今來已䝉朝廷許辟左武<lb/>
大夫吉州團練使任仕安充本司都統制韓京李貴兵<lb/>
馬自合聽受節制見今屯江州與本路相接朝廷遣<lb/>
發軍馬未到間如得權宜差撥應副庶幾聲援稍震可<lb/>
以備禦强敵保全一路伏望聖慈特降睿㫖檢㑹前奏<lb/>
速賜施行<lb/>
　<lb/>
<pb n="KR4d0138_WYG_091-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻二十四</head>
    <p>
<pb n="KR4d0138_WYG_024-1a"/>
欽定四庫全書<lb/>
　梁谿集巻二十四　　　　　宋　李綱　撰<lb/>
　　詩二十<hi>海南及歸自瓊管七十二首</hi>
　　　伏覩四月五日赦書鑾輿反正二首<lb/>
　　　端午日次鬱林州<lb/>
　　　恭聞詔書襃悼陳少陽四首<lb/>
　　　寓鬱林著易傳有感　次雷州<lb/>
　　　中秋月色佳甚與宗之對酌天寧寺寳華堂<lb/>
<pb n="KR4d0138_WYG_024-1b"/>
　　　闍提花盛開三絶<lb/>
　　　得家書報長子儀之房下得孫男<lb/>
　　　九日懐梁谿諸季二首<lb/>
　　　贈嶠南琮師　　　　冬至<lb/>
　　　聞官軍破黎賊作兩絶<lb/>
　　　次地角塲俾宗之設祭伏波廟<lb/>
　　　次東坡韻二首　　　次瓊管二首<lb/>
　　　檳榔<lb/>
<pb n="KR4d0138_WYG_024-2a"/>
　　　次瓊管後三日奉徳音自便二首<lb/>
　　　郡城北日語海余易之日雲海二首<lb/>
　　　北歸晝渡風便波平尤覺竒絶成五絶句<lb/>
　　　歸次海康登平仙亭次莱公韻<lb/>
　　　雷廟讀丁晉公所作碑<lb/>
　　　謁冦忠愍祠堂六首　初發雷陽二首<lb/>
　　　琮師追送至城月驛戲成兩絶句以答其意<lb/>
　　　立春日龍化道中得家問三首<lb/>
<pb n="KR4d0138_WYG_024-2b"/>
　　　和東坡醉題四首<lb/>
　　　假道容恵當遊勾漏等洞天<lb/>
　　　海上得孔雀六鸚鵡十餘携歸遺童稚輩戯成<lb/>
　　　立春後一日風雨殊有寒色<lb/>
　　　容南道中二首　　　再賦孔雀鸚鵡二首<lb/>
　　　陸川道中偶成<lb/>
　　　古律兩篇答鬱林王守<lb/>
　　　過北流縣八里遊勾漏觀留五絶<lb/>
<pb n="KR4d0138_WYG_024-3a"/>
　　伏覩四月五日赦書鑾輿反正中外大慶小臣有<lb/>
　　　感斐然成章二首<lb/>
天眷吾皇築舊基未應炎徳遂中㣲共欣宸極還天步<lb/>
賴有羣龍夾日飛霈澤及民寰海慶孤忠許國寸心違<lb/>
建炎首被鈞衡選孤負明恩淚濕衣<lb/>
誤國姦邪已竄誅天扶黼座正宸居少康一旅時猶在<lb/>
髙祖三章術未䟱必順人心收俊傑自應天意助耘鋤<lb/>
纍臣海上空回首願浥滄溟洗謗書<lb/>
<pb n="KR4d0138_WYG_024-3b"/>
　　端午日次鬱林州<lb/>
久謫沅湘習楚風靈均千載此心同豈知角黍縈絲日<lb/>
却墮蠻煙瘴雨中榕樹間闗鸚鵡語藤盤磊珂荔枝紅<lb/>
殊方令節多悽感家在東吳東復東<lb/>
　　恭聞詔書襃悼陳少陽贈官與一子恩澤賜緍錢<lb/>
　　　五十萬感涕四首<lb/>
哀痛綸言灑帝章賜金贈秩事非常無心聖主如天地<lb/>
著意姦臣極虎狼忠血他年應化碧英魂今日已生光<lb/>
<pb n="KR4d0138_WYG_024-4a"/>
先生憤懣誠昭雪九死南遷豈自傷<lb/>
祖宗徳澤在斯民韋帶精忠不乏人魏闕獻言開帝聽<lb/>
匭函争事觸龍鱗血霑斧越雖因我心在宗祊豈計身<lb/>
宿草已深難一慟臨風空有涕霑巾<lb/>
屢將骾議叩楓宸不為承恩始愛君誰使崔寧論盧杞<lb/>
恨無慶忌救朱雲死生一吷心應了忠義千年筆有芬<lb/>
一介草茅言世務從今不復數劉蕡<lb/>
平昔初無半靣交危言㡬辨蓋寛饒幽𠖇我已慙良友<lb/>
<pb n="KR4d0138_WYG_024-4b"/>
忠憤君應念本朝故國遥看雲杳杳新阡何處草蕭蕭<lb/>
撫孤未遂山濤志誰繼騷人賦大招<lb/>
　　寓鬱林著易傳有感<lb/>
謫来海嶠逺兵戈精義微言得切瑳地入鬱林懐陸績<lb/>
桴浮滄海學東坡聖經廣大随人取衆說紛綸柰若何<lb/>
從此梁谿作詩少用心已向六龍多<lb/>
羲文作易仲尼傳究極隂陽本自然妙理欲求須得象<lb/>
至言已契可忘筌絶編何啻須三過知命從今加數年<lb/>
<pb n="KR4d0138_WYG_024-5a"/>
歎息時無邵康節數該今古與誰研<lb/>
　　次雷州<lb/>
華夷圖上看雷州萬里孤城㨿海陬萍跡飄流遽如許<lb/>
騷辭擬賦畔牢愁滄溟浩蕩煙雲曉鼓角凄悲風露秋<lb/>
莫笑炎荒地遐僻萬安更在海南頭<lb/>
　　中秋月色佳甚與宗之對酌天寧寺寳華堂<lb/>
去年今夕寓通城猶有新詩寄弟兄一自褁囊来海上<lb/>
更無繫帛付鴻征禪房酌酒夜方閴海月窺人光更清<lb/>
<pb n="KR4d0138_WYG_024-5b"/>
起舞月中心尚壯乘槎便欲造蓬瀛<lb/>
　　所寓天寧方丈後有闍提花數株連月盛開玉雪<lb/>
　　　可愛悵然有懐成三絶句寄吳元中<lb/>
未渡鯨波冦盗深中原回首涕成霖清愁萬斛無消處<lb/>
賴有幽花慰客心<lb/>
深院無人簾幕垂玉英翠羽燦芳枝世間顔色難相似<lb/>
晴雪初殘未墮時<lb/>
氷玉風姿照坐寒炎荒相遇且相寛縞衣紵帶平生志<lb/>
<pb n="KR4d0138_WYG_024-6a"/>
正念幽人尚素冠<lb/>
　　得家書報長子儀之房下得孫男殊慰老懐時在<lb/>
　　　雷州著易傳適至震卦因名之曰震孫以詩寄<lb/>
　　　儀之<lb/>
天涯逺報茁瓊枝共說鵷雛骨相竒鼻祖從来種桃李<lb/>
耳孫自合産蘭芝洊雷名震因觀易他日趨庭使學詩<lb/>
無復區區如爾父定須了了勝吾兒書来可想開懐抱<lb/>
老去何因與弄持素有龎翁攜隠志未應孤負鹿門期<lb/>
<pb n="KR4d0138_WYG_024-6b"/>
　　九日與宗之對酌懐梁谿諸季時菊花猶未結蘂<lb/>
　　　於藥菓中得茱萸泛酒有饋山果海鮮者多素<lb/>
　　　所不識賦詩見意二首<lb/>
此身飄泊旅天涯九日悽然客念家且把紅醪甞紫蟹<lb/>
何須白髪對黄花藥囊賴有茱萸實茶銚頻煩薄荷芽<lb/>
山果海鮮多不識却須傳與北人誇<lb/>
父子相随萬里餘途窮端欲哭楊朱三年客裏逢佳節<lb/>
九日罇前念友于海上及秋吟蟋蟀鬢邉何日插茱萸<lb/>
<pb n="KR4d0138_WYG_024-7a"/>
吾生老矣謀身拙歎息乾坤一腐儒<lb/>
　　嶠南僧罕遵戒律况向上事獨琮師隠居湖巖絶<lb/>
　　　不至城市超然㧞俗聞余来策杖見過與語可<lb/>
　　　人知為飽參衲子也詢其所見蓋嘗從長蘆了<lb/>
　　　遊了居長蘆聚徒至千五百衆道價籍甚江淮<lb/>
　　　間余雖不之識然聲氣相合心期自親嘗辱貽<lb/>
　　　問今見琮益知了之門風孤峻眞楷老兒孫也<lb/>
　　　退處天台琮將浮海訪之因賦詩贈琮且簡了<lb/>
<pb n="KR4d0138_WYG_024-7b"/>
　　　公異時得歸决須相随於石橋側可以握手一<lb/>
　　　笑梁谿居士云<lb/>
萬里謫官来海嶠眼中衲子見絶少方袍圎頂動成羣<lb/>
與俗不同秪其表琮師乃是雷陽人徧厯叢林參學飽<lb/>
歸来卜築瘴海濱十里湖光巖洞小深居不復踏城市<lb/>
宴坐惟知侣猿鳥恵然過我意良勤野鶴孤雲自輕矯<lb/>
風姿已含蔬筍氣語論更將藤葛繞黄茅深處見松筠<lb/>
使我囷箱欲傾倒為親聊復戀幽棲訪舊終須乘漭渺<lb/>
<pb n="KR4d0138_WYG_024-8a"/>
煩師飛錫過天台為問了公何法了<lb/>
　　冬至<lb/>
殊方又復一陽芽荏苒流年歎物華土薄葭灰難測候<lb/>
氣温桃樹已開花雲鴻不到音書斷鯨海無程道里賖<lb/>
賴有清心為活計不須爛醉作生涯<lb/>
　　海南黎人作過據臨臯縣驚刼傍近因小留海康<lb/>
　　　十一月望聞官軍破賊二十日戒行戲作兩絶<lb/>
　　　句<lb/>
<pb n="KR4d0138_WYG_024-8b"/>
海上羣黎亦弄兵征車數月旅山城稽留謫命兢惶甚<lb/>
正坐緋巾懲沸羮<lb/>
沈沈碧海絶津涯一葉凌波亦快哉假使黑風漂蕩去<lb/>
不妨乘興訪蓬莱<lb/>
　　次地角場以瘡瘍不果謁伏波廟俾宗之攝祭期<lb/>
　　　以二十五日渡海一卜即吉夜半乘潮解桴星<lb/>
　　　月燦然風便波平詰旦已達瓊管東坡謂斯遊<lb/>
　　　竒絶冠平生非虚語也作二詩紀之<lb/>
<pb n="KR4d0138_WYG_024-9a"/>
威信昭然漢兩公舊於青史揖英風戈船下瀨勲猷壯<lb/>
馬革裹尸心膽雄顧我迂䟱成逺謫賴神正直鑒孤忠<lb/>
病軀阻造祠庭下幽顯雖殊此意同<lb/>
夜半乘潮雲海中伏波肯借一帆風滿天星月光鋩碎<lb/>
匝海波濤氣象雄大舶憑陵真漭渺寸心感格在精忠<lb/>
老坡去後何人繼竒絶斯遊只我同<lb/>
　　次東坡韻二首<lb/>
地角潮来未五更隂雲解駮作霜晴星河明潤天容睟<lb/>
<pb n="KR4d0138_WYG_024-9b"/>
風浪喧豗海氣清粗見鯤鵬潛化理豈無犬馬戀軒聲<lb/>
逺遊不作乗桴計虚號男兒過此生<lb/>
海上傳呼夜報更舟師歡喜得新晴風帆擘浪去時急<lb/>
海月籠雲分外清天影合中觀妙色潮波廻處悟圎聲<lb/>
從来渤海為全體試問一漚何處生<lb/>
　　南渡次瓊管江山風物與海北不殊民居皆在檳<lb/>
　　　榔木間黎人出市交易蠻衣椎髻語音兠離不<lb/>
　　　可曉也因詢萬安相去猶五百里僻陋尤甚黄<lb/>
<pb n="KR4d0138_WYG_024-10a"/>
　　　茅中草屋二百餘家資生之具一切無有道由<lb/>
　　　生黎峒山往往剽刼行者必自文昌縣泛海得<lb/>
　　　便風三日可達艱難至此不勝慨然賦詩二首<lb/>
　　　紀土風志懐抱也<lb/>
巨舶浮于海長飈送短蓬夜潮和月白曉日跳波紅雲<lb/>
影揺脩浪瀾光接逺空喜過三河流愁逺冠頭峯雷化<lb/>
迷天際瓊儋入望中地遥横一線山露㸃羣鴻偶脫鯨<lb/>
鯢患尤欣氣俗同川原驚老眼稚耋看衰翁蠻市蝦魚<lb/>
<pb n="KR4d0138_WYG_024-10b"/>
合賓居棟宇雄人煙未寥落竹樹自葱蘢碧暗檳榔葉<lb/>
香移薄荷叢金花翔孔翠綵幕問黎童南極冬猶暖中<lb/>
原信不通管寧雖跡逺阮籍已途窮澒洞滄波裏蒼茫<lb/>
返照東客愁渾不寢鼓角五更風<lb/>
　　又<lb/>
四郡環黎母窮愁最萬安峒氓能憫冦瀧吏豈欺韓草<lb/>
屋叢篁裏孤城瘴海端民居纔百數道里尚艱難徑陸<lb/>
憂生蜑乘桴畏怒瀾颶風能破膽癘氣必摧肝去死垂<lb/>
<pb n="KR4d0138_WYG_024-11a"/>
垂近資生物物殫舶来方得米牢罄或無餐樹芋充嘉<lb/>
饌蠯蠃薦淺盤蔞藤茶更苦淡水酒仍酸黎户花縵服<lb/>
儒生椰子冠檳榔資一醉吉貝不知寒何必從詹尹無<lb/>
因詠考槃失圖嗟罪大得此荷恩寛顧影同三友談空<lb/>
不二觀中州杳何在猶共月團圞<lb/>
　　檳榔<lb/>
踈林蒼海上結實已纍纍煙濕頳虬卵風揺翠羽旗飛<lb/>
翔金鸑鷟掩映籜龍兒濩落咍椰子勻圎訝荔支當茶<lb/>
<pb n="KR4d0138_WYG_024-11b"/>
鎖瘴速如酒醉人遲蔞葉偏相稱蠃灰亦謾為乍餐顔<lb/>
愧渥頻嚼齒愁疲飲啄随風土端憂化島夷<lb/>
　　次瓊管後三日忽奉徳音恩許自便感涕之餘賦<lb/>
　　　詩見志<lb/>
此身飄墮到滄溟誰謂君王念賈生黄帋再䝉題姓字<lb/>
丹書特為削刑名山林老去何其幸萍梗追思却自驚<lb/>
天地恩寛難報徳試從今日數歸程<lb/>
行年舊說似東坡鯨海于今亦再過儋耳三年時已乆<lb/>
<pb n="KR4d0138_WYG_024-12a"/>
瓊山十日幸尤多卻收老眼来觀國尚冀中原早戢戈<lb/>
病廢不堪當世用感恩惟有涕霶𩃱<lb/>
　　郡城南曰瓊臺北曰語海余易之曰雲海登眺有<lb/>
　　　感<lb/>
孤城南面敞瓊臺千里川原指顧開試向緑雲深䖏望<lb/>
海山浮動見蓬莱<lb/>
古来雲海浩茫茫北望悽然欲斷膓不得中州近消息<lb/>
六龍何處駐東皇<lb/>
<pb n="KR4d0138_WYG_024-12b"/>
　　北歸晝渡海風便波平尤覺竒絶成五絶句<lb/>
澄波不動琉璃滑一望應須萬里餘舟行衝激浪花碎<lb/>
如馭白雲遊碧虚<lb/>
去得南風来北風神靈只在指呼中老坡有語舊曾記<lb/>
信我人阨非天窮<lb/>
来時風浪夜喧驚歸去潮波枕席平非是波神有分别<lb/>
故教清晝看寰瀛<lb/>
纖雲肆巻日方中海色天光上下同身在琉璃光合裏<lb/>
<pb n="KR4d0138_WYG_024-13a"/>
碧空涵水水涵空<lb/>
平生奔走畏江湖暮齒来乗海上桴自哂井蛙真見小<lb/>
望洋向若一盧胡<lb/>
　　歸次海康登平仙亭次莱公韵<lb/>
碧海瞰危亭波光混大清曠懐知樂此夷險本來平<lb/>
　　雷廟讀丁晉公所作碑<lb/>
巨卵曾因霹靂開海邦從此得名雷只知冦老曾遷此<lb/>
作記何縁丁令来<lb/>
<pb n="KR4d0138_WYG_024-13b"/>
　　謁冦忠愍祠堂六首<lb/>
親征决策幸澶淵南北觀盟有本原丞相莱公功第一<lb/>
猶將孤注作讒言<lb/>
一幸江南一蜀中奮然廷議叱羣公攙囬天步雖良策<lb/>
元是真皇聽納功<lb/>
南陽廟坐致云云賴有嘉言為解紛歎息今人不如古<lb/>
乆無慶忌救朱雲<lb/>
平生愛看柘枝舞賓燕多餘宻炬堆富貴在公真末事<lb/>
<pb n="KR4d0138_WYG_024-14a"/>
誰云縁此故南来<lb/>
海邦去海只十里山路過山應萬重詩䜟告人元已乆<lb/>
未應馬援坐梁松<lb/>
鑿井得泉今尚美掛錢插竹後成林精忠感動無情物<lb/>
不解潜銷讒妬心<lb/>
　　初發雷陽有感二首<lb/>
夢中曾過鬼門闗敢冀君恩聽北還父子相随幸良厚<lb/>
僕奴半死涕空澘風煙蕭瑟黄茅瘴山路﨑嶇赤脚蠻<lb/>
<pb n="KR4d0138_WYG_024-14b"/>
歸去梁谿見桑梓定抛冠佩老巖間<lb/>
餘生幸爾脫垂涎雞肋安能拒老拳萬里得歸辭瘴海<lb/>
三年奔命厭征軒採薇散髪嵇中散開竈燒丹葛稚川<lb/>
此去山林如脫兎這回且結好因縁<lb/>
　　琮師送至城月驛戲成兩絶句以荅其意<lb/>
衲子来參去不辭何勞飛錫逺相追贈師銀布牢收取<lb/>
便是金襴付囑時<lb/>
好住湖巖攝此心有縁終會有知音梁谿老去孤峯頂<lb/>
<pb n="KR4d0138_WYG_024-15a"/>
月白風清難更尋<lb/>
　　立春日龍化道中得家問諸季已挈家渡浙江如<lb/>
　　　劍川又聞江西頗有羣盗嘯聚遂决意由五羊<lb/>
　　　趨循恵潮陽假道閩中以歸偶成三篇時十二<lb/>
　　　月十九日<lb/>
東君又換一年春迎我来從瘴海濱已覺山川有佳氣<lb/>
更詢道路得通津欲尋勾漏丹砂令與訪羅浮紫府人<lb/>
清夢相符縁契合便須脫屣謝埃塵<lb/>
<pb n="KR4d0138_WYG_024-15b"/>
逺信来時嶺嶠春浮家已在浙江濱更傳贑水方虞冦<lb/>
須向閩山與問津萬里歸来尋樂土千巖好去作閒人<lb/>
干戈未息中原暗悵望闗河戎馬塵<lb/>
川途奔走四回春海上經年與死濱子美自憐常作客<lb/>
長沮應笑是知津艱危至死無千古憂患如吾豈兩人<lb/>
往返循環真磨蟻已將大地等㣲塵<lb/>
　　久不飲酒春日得家問喜甚與宗之對酌調馬驛<lb/>
　　　中速飲數觥徑醉醉中和東坡醉題四首<lb/>
<pb n="KR4d0138_WYG_024-16a"/>
海嶠無佳釀經時不入唇巨觥今一醉逺問到初春偶<lb/>
脫長鯨口来尋仲子鄰醉中輕萬里始信濁醪神<lb/>
畏病不舉盃延客秖烹茗浩然雲海間不醉亦不醒偶<lb/>
䝉雨露恩漸脫瘴癘境麴生粗可人相對聊酩酊<lb/>
久客殊念家歸途渺江漢是身如浮雲罹此無窮患今<lb/>
夕定何夕一酌千憂散從茲日曛酣此意君莫間<lb/>
飲少輙大醉醉中識其真天地一秋毫况此渺然身歸<lb/>
休巖穴間坐閱萬態新去去勿復道時清為幸民<lb/>
<pb n="KR4d0138_WYG_024-16b"/>
　　寓瓊山逺華館一夕夢遊山間小堂松竹環合有<lb/>
　　　道士坐堂上誦李太白送人遊桃源序中有良<lb/>
　　　田名池竹果森然三十六洞别為一天之語覺<lb/>
　　　而異之今假道容恵當逰勾漏都嶠白石羅浮<lb/>
　　　皆洞天也豈神者先告將有所遇耶賦詩以紀<lb/>
　　　之<lb/>
神清遂仙逰境寂恣遐躅羽人入我夢軒户靄松竹髙<lb/>
吟謫仙文逸韻響金玉覺来殘燈熒倘怳猶在目歸途<lb/>
<pb n="KR4d0138_WYG_024-17a"/>
厯容恵問津非素卜將逰四洞天就彼白雲宿豈無葛<lb/>
稚川妙論資灌沃試求龍虎丹一使鬢毛緑斯言儻可<lb/>
珍長揖謝浮俗却笑昌黎翁强項寧詰曲<lb/>
　　海上得孔雀六鸚鵡十餘攜歸遺童稚輩戲成二<lb/>
　　　絶句<lb/>
鳳友鸞朋出海邦金花翠尾爛文章梁谿臺紹今何似<lb/>
歸伴胎僊取次翔<lb/>
緑衣紺趾已能飛學語交交末轉時不是蓬莱花鳥使<lb/>
<pb n="KR4d0138_WYG_024-17b"/>
攜歸聊與調羣兒<lb/>
　　立春後一日風雨殊有寒色偶成<lb/>
竟夕北風號春回雨已膏歸程離海嶠舊服理綈袍宿<lb/>
瘴須寒壓清愁欲醉逃何當入江浙雪片灑鵞毛<lb/>
　　容南道中二首<lb/>
路入容南境風煙自一方山空雲苒苒春動水茫茫紫<lb/>
府丹砂秘幽村碧樹芳肅然有佳致作箇是炎荒<lb/>
聞說容南乆安知客路經沉沉洞天近湛湛古湫渟日<lb/>
<pb n="KR4d0138_WYG_024-18a"/>
落峯巒翠春回草木青丹砂如可問當卜老巖扃<lb/>
　　再賦孔雀鸚鵡二首<lb/>
孔雀来從海上村參差脩尾燦金文素知肅穆鸞凰侣<lb/>
不是喧卑雞鶩羣𤣥圃赤霄雖有志碧梧翠竹正須君<lb/>
攜持萬里歸吳越悵望海山深處雲<lb/>
學語鸚鶵羽漸成掌中取食絶猜驚籠寛得遂朋從志<lb/>
春曉初聞客到聲賦就襧衡文不㸃杓随李白飲如鯨<lb/>
逺攜休歎殊方去我亦随縁得此生<lb/>
<pb n="KR4d0138_WYG_024-18b"/>
　　陸川道中偶成<lb/>
嶠南江北本来同往返紛紛一夢中舊事銷磨那復有<lb/>
新愁繚繞亦成空天邉山色浮濃翠溪上雲光拂淡紅<lb/>
我把浮生如夢看雲山元是小屛風<lb/>
　　南遷道鬱林郡守王君示古律詩一篇北歸輙成<lb/>
　　　兩篇以荅其意<lb/>
山圍古郡碧周遭陸績衣冠雅自襃海上来歸懐麈尾<lb/>
鬢間空歎長霜毛易書顧我耽成癖詩筆憐君老更豪<lb/>
<pb n="KR4d0138_WYG_024-19a"/>
此去龍城幸非逺不須巨石壓雲濤<lb/>
垂老相逢海嶠間盈編珠玉破愁顔清名豈籍鬱林石<lb/>
雅志常存仙奕山丘壑採薇嗟我病絃歌為政羡君閒<lb/>
中原杳杳旌旗暗廻首春風涕一澘<lb/>
　　過北流縣八里遊勾漏觀留五絶句<lb/>
百里仙山氣象雄參差峯岫翠成叢雲駢鶴馭今何處<lb/>
丹竈依然洞穴中<lb/>
葛翁求令為丹砂今我来從海上槎秪恐山靈嫌俗駕<lb/>
<pb n="KR4d0138_WYG_024-19b"/>
未容歸客卧煙霞<lb/>
羽人相導把霓旌窈窕松林露氣清不用逢迎同貴客<lb/>
蹔来花院聽棊聲<lb/>
避謗多時不到山忽驚身在洞天間北歸更覺君恩重<lb/>
得遂清遊一解顔<lb/>
洞户沉沉别有天玉樓珠殿鏁霏煙如何祠館人間世<lb/>
破屋荒凉紫府前<lb/>
　梁谿集巻二十四<lb/>
</p>
<p>
</p>
  </div>
</body>
</text>
</TEI>
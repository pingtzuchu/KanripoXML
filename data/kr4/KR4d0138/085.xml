<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻八十五</head>
    <p>
<pb n="KR4d0138_WYG_085-1a"/>
欽定四庫全書<lb/>
　梁谿集巻八十五　　　　　宋　李綱　撰<lb/>
　　表劄奏議四十七<lb/>
　　　謝到任表　　　　　親筆賑濟詔書<lb/>
　　　遵禀賑濟奏狀　　　謝賜親筆賑濟詔書表<lb/>
　　　乞於户帖錢内支十萬貫充營田本錢奏狀<lb/>
　　　乞於江東浙西州軍支米三萬碩應付本路賑<lb/>
　　　　濟奏狀<lb/>
<pb n="KR4d0138_WYG_085-1b"/>
　　　乞蠲免災傷路分人戸四年積欠劄子<lb/>
　　　乞差將兵討捕䖍吉盗賊及存留李山彈壓奏<lb/>
　　　　狀<lb/>
　　　乞將丘贇下存留洪州軍兵充親兵奏狀<lb/>
　　　乞依吕頥浩例於隣路撥米賑濟奏狀<lb/>
　　謝到任表<lb/>
臣某言伏奉告命除臣江南西路安撫制置大使兼營<lb/>
田大使馬步軍都總管兼知洪州軍州事兼管内勸農<lb/>
<pb n="KR4d0138_WYG_085-2a"/>
使臣已於今月二十三日到本路交割職事訖者起膺<lb/>
分閫濫當江表之十連入覲行朝誤䝉晝日之三接祇<lb/>
奉丁寧之訓勑敢辭疲役之驅馳已見吏民布宣徳意<lb/>
<hi>中謝</hi>伏念臣駑駘陋質樗櫟散材叨考愼於風雲感㑹<lb/>
之初迄無善效備使令於盗賊披猖之際頗著微勞甘<lb/>
心流落者十年徧嘗艱危者萬狀兹䝉起廢來從寂寞<lb/>
之濵更許造庭賜以清燕之對撫勞優渥寵賜便蕃凡<lb/>
鑠金銷骨之謗誣皆見晛從風而散釋迨承臨遣深軫<lb/>
<pb n="KR4d0138_WYG_085-2b"/>
皇慈乃眷大江之西近接長淮之境屢更兵火繼以旱<lb/>
災流移衆而田萊多荒科斂煩而財力耗屈欲禦冦則<lb/>
軍馬單弱將養兵則帑藏空虚疆埸弗寧盗賊未殄付<lb/>
以捍患禦災之政宜得通方適變之才顧臣何人乃預<lb/>
兹選此蓋伏遇皇帝陛下日績盛徳天覆羣生既諒臣<lb/>
之忠誠故委之以要害之地欲試臣以民事乃任之以<lb/>
艱窘之時而臣命蹇數竒材疎志廣終始維持於一意<lb/>
俯仰無愧於此心使足食及兵而可為盡瘁敢忘於夙<lb/>
<pb n="KR4d0138_WYG_085-3a"/>
夜倘求牧與芻而不得乞骸願返於山林<lb/>
　　親筆賑濟詔書<lb/>
朕以諸路去嵗旱災深慮細民艱食而州縣府庫空虚<lb/>
未知拯救之術慨然在念夙夜不忘惟吾帥守監司委<lb/>
付一路分朕憂顧者也必不忍坐視不恤其恊力悉心<lb/>
多方勸誘積米之家俾其食用之餘盡以出糶尚庶幾<lb/>
濟兹數月流殍之苦務修乃職以副朕意付李綱<lb/>
　　遵禀賑濟奏狀<lb/>
<pb n="KR4d0138_WYG_085-3b"/>
右臣今月二十二日准御前金字牌降到親筆詔書付<lb/>
臣令勸誘積米之家俾其食用之餘盡數出糶以濟流<lb/>
殍之苦仰見聖慈矜憫元元欲濟其艱危者如此其至<lb/>
臣已遵禀睿訓措置勸誘出榜置厯差本司屬官分詣<lb/>
諸州委知通縣官召上户有積米之家使其自陳自指<lb/>
揮到日見有積米之數許其乞留若干食用其餘依市<lb/>
價量減盡數出糶外臣契勘積米之家減價出糶止是<lb/>
可濟有錢糴米之人其流移之民無錢糴米官中見行<lb/>
<pb n="KR4d0138_WYG_085-4a"/>
賑給米數不多前去秋成尚逺難以接濟臣已一面措<lb/>
置多方勸誘上戸情願納錢米入官以助賑濟者許其<lb/>
陳乞官告度牒之類折還價直候見數目容臣續具奏<lb/>
陳乞賜支降給還庶幾飢民不致乏食實為利便<lb/>
　　謝賜親筆賑濟詔書表<lb/>
臣某言伏䝉聖恩以本路旱災之後小民闕食特降親<lb/>
筆詔書付臣勸誘積米之家出糶接濟食用以恤流殍<lb/>
之苦臣已遵依睿訓措置施行者倬然雲漢之章光臨<lb/>
<pb n="KR4d0138_WYG_085-4b"/>
下土霈為雨露之澤惠浹遐方濫分千里之憂幸拜十<lb/>
行之賜<hi>中謝</hi>竊以抑髙舉下者天之道愽施濟衆者仁<lb/>
之方觀易象有裒多益寡之文論政術有知予為取之<lb/>
寳顧兹江右星分翼軫之躔偶值嵗凶民乏餱糧之積<lb/>
竭倉廪之儲以賑之而不足勸停蓄之家而利之則有<lb/>
餘深軫皇慈特頒宸翰飢民衘徳而已有飽意富室聞<lb/>
風而去其吝心豈惟流殍之餘得全性命將見精誠之<lb/>
格復致和平此蓋伏遇皇帝陛下所寳者慈以民為貴<lb/>
<pb n="KR4d0138_WYG_085-5a"/>
憫赤子之囏阨降玉音之丁寧而臣濫總帥權幸承徳<lb/>
意雨暘時若方厥壌之可游稼穡繁滋欣有秋之在望<lb/>
　　乞於戸帖錢内支十萬貫充營田本錢奏狀<lb/>
右臣伏䝉聖慈特降告命除臣本路營田大使臣近因<lb/>
進對已嘗具劄子進呈營田事件已䝉朝廷降付都督<lb/>
行府措置外臣竊惟屯田之䇿尤便於艱難用兵之際<lb/>
其用力雖勞而見功愽故漢趙充國行於金城魏棗祇<lb/>
行於許下晉杜預行於㐮陽皆能坐制敵人以收成功<lb/>
<pb n="KR4d0138_WYG_085-5b"/>
今日欲建恢復之䇿營田誠不可緩也臣頃者承乏荆<lb/>
湖廣南宣撫使日於潭州管下剗刷抛荒田土得數萬<lb/>
畝招降到步諒等人兵除放散外擇强壯者刺手為軍<lb/>
得萬三千餘人又於羣盗軍中得牛數百頭方欲措置<lb/>
營田為上流控扼久逺之計而臣以人言罷去其事遂<lb/>
寢至今以為恨今者朝廷講明利害諸路並置營田使<lb/>
推行其法誠為得計然臣竊謂良農治田必先有本乃<lb/>
可圖利今江西一路累經兵火之後抛棄絶戸荒田頃<lb/>
<pb n="KR4d0138_WYG_085-6a"/>
畝不可勝數皆係膏腴盡為荆棘之地臣除已行下州<lb/>
縣剗刷應于抛荒田土所有召募人戸剏生墾闢收買<lb/>
牛具借貸糧種所費不貲自非朝廷寛給錢本何以充<lb/>
濟伏望聖慈特降睿㫖旋賜本錢十萬貫充營田之本<lb/>
先試行於洪州管内候稍就緒漸令他郡倣傚施行將<lb/>
來見效紐計本息以本還朝廷以息充本路養兵之費<lb/>
遇有羨餘亦可補助國用庶幾實利不為虚文仰副陛<lb/>
下委任之意<lb/>
<pb n="KR4d0138_WYG_085-6b"/>
　　　小貼子<lb/>
　臣所乞營田錢本如䝉聖慈矜允乞於𣙜貨務或本<lb/>
　路戸帖錢内撥見錢十萬貫如官告度牒之類决難<lb/>
　轉變無補於事其餘合條陳事件候朝廷降到錢本<lb/>
　日許臣畫一條具申請伏乞聖察<lb/>
　　乞於江東浙西州軍支米三萬石應付本路賑濟<lb/>
　　　奏狀<lb/>
右臣准尚書省劄子新江南西路安撫制置大使兼營<lb/>
<pb n="KR4d0138_WYG_085-7a"/>
田大使兼知洪州李某劄子云云勘㑹已降指揮於饒<lb/>
州上供米内取撥一萬石及於本路上供米内更支撥<lb/>
一萬石應副賑濟外二月二十九日三省同奉聖㫖令<lb/>
將撫州建昌軍糴到米取撥隨宜賑濟劄送臣照㑹即<lb/>
時行下逐處官司遵禀聖㫖指揮施行據撫州建昌軍<lb/>
申安撫司分撥到官告度牒糴賑濟米除節次支撥外<lb/>
見在數目不多其朝廷元降指揮於饒州上供米内取<lb/>
撥一萬石應副賑濟據饒州公文稱本州並無見在米<lb/>
<pb n="KR4d0138_WYG_085-7b"/>
斛即不曽支撥到應副賑濟竊縁本路旱災之餘民户<lb/>
乏食累奉詔㫖及朝廷指揮督責賑濟今來撫州建昌<lb/>
軍見在數目不多饒州上供米又不曽撥到委是賑濟<lb/>
急闕官吏坐視無所措手伏望聖慈特降指揮於江南<lb/>
東路及兩浙西路州軍朝廷見有米斛樁管去處支撥<lb/>
米三萬石令本路差官及自差人船前去搬取仍乞嚴<lb/>
降指揮諸路官司不得占吝候本司差到官吏人船日<lb/>
即時交量應副庶幾下戸及流移飢民有以接濟仰副<lb/>
<pb n="KR4d0138_WYG_085-8a"/>
陛下加惠元元之意<lb/>
　　乞蠲免災傷路分人戸四年積欠劄子<lb/>
臣已到江西本路界首交割職事延見父老詢問民間<lb/>
疾苦皆云去嵗旱傷之後榖價翔踊民間乏食第三等<lb/>
戸止是食粥第四第五等戸多是掘草根而食官中見<lb/>
催紹興四年積欠無從可出臣契勘下戸積欠有一二<lb/>
十戸合納一石者雖數目不多然民無從出復有公吏<lb/>
須索之擾情實可憫伏望聖慈特降睿㫖將災傷路分<lb/>
<pb n="KR4d0138_WYG_085-8b"/>
第三等已下人戸紹興四年積欠特與蠲免或權行倚<lb/>
閣候秋成日隨苗送納庶幾仰副陛下加惠元元之意<lb/>
　　乞差兵將討捕䖍吉盗賊及存留李山彈壓奏狀<lb/>
右臣據徽猷閣直學士左朝散大夫充江南西路安撫<lb/>
制置使兼馬歩軍都總管胡世將申統領官丘贇人馬<lb/>
本司已依奉聖㫖發遣權聽岳招討前去使喚去訖今<lb/>
據吉州申據永新縣申有兇賊郭少二等嘯聚三百餘<lb/>
人在安福縣陳㑹山及有賀小大賀小二等結聚三百<lb/>
<pb n="KR4d0138_WYG_085-9a"/>
餘人在永新縣斬山往來兩縣殺人虜劫作過并龍泉<lb/>
縣申有賊人周花八等結集二百餘人在地名舊塘及<lb/>
永新縣界官北等處殺人放火并永豐縣申有諶花三<lb/>
等二百餘人在鄉放火虜刼及廬陵縣申被永新縣㑹<lb/>
山周花八手下殘黨郭二郭四等計一百餘人入管界<lb/>
地名梅花燒刼殺人作過乞差軍馬前來討捕防遏臣<lb/>
契勘近因進對具劄子乞依元降安撫大使畫一指揮<lb/>
差兵二萬人數内先差一半付本路應副使喚䝉朝廷<lb/>
<pb n="KR4d0138_WYG_085-9b"/>
闗送都督行府至今未奉指揮臣只將帶到朝廷先差<lb/>
付本路統制官申世景一項軍馬人數不多今據前件<lb/>
申報吉州永新縣等處盗賊作過六頭項已及一千餘<lb/>
人委是闕兵分頭前去措置討捕旱嵗飢民易為嘯聚<lb/>
若不乗時撲滅漸致滋蔓决須猖獗後來難以殄滅伏<lb/>
望聖慈特降睿㫖日下於近便處先次摘那差撥兵將<lb/>
二千人付臣相兼使喚庶幾不致誤事<lb/>
　　　小貼子<lb/>
<pb n="KR4d0138_WYG_085-10a"/>
　如䝉聖慈矜允乞用金字牌降下聖㫖指揮庶使早<lb/>
　得被受<lb/>
　　　又<lb/>
　契勘䖍州管下依舊盗賊出没作過本處只有岳飛<lb/>
　下統制官李山軍兵一千餘人在彼討捕今准都督<lb/>
　行府指揮許令岳飛抽回竊慮官兵起發之後兇徒<lb/>
　愈更嘯聚與吉州群賊相應猝難勦除伏望聖慈特<lb/>
　降睿旨且存留李山在䖍州彈壓措置候朝廷别差<lb/>
<pb n="KR4d0138_WYG_085-10b"/>
　到軍馬即令起發前去<lb/>
　　乞將丘贇下存留洪州軍兵充親兵奏狀<lb/>
勘㑹本司舊管親兵兩軍計八百餘人馬七十餘匹内<lb/>
一項軍兵三百餘人馬五十餘疋權撥𨽻統領官丘贇<lb/>
軍部轄衮同教閲并有一項統領官髙道所管五百人<lb/>
馬二十餘疋於去年二月内係岳飛權將帶前去湖南<lb/>
捉殺後來事畢更不曽發還本司今來丘贇一軍近奉<lb/>
聖㫖指揮撥付岳飛使喚除見存留軍兵三百人在洪<lb/>
<pb n="KR4d0138_WYG_085-11a"/>
州外自餘人馬并老小盡數將帶前去雖䝉都督行府<lb/>
指揮令存留五百人其二百人亦未曽差到即目帥司<lb/>
並無親兵使喚伏望聖慈詳酌特降睿旨只乞將上項<lb/>
丘贇下存留軍兵三百人依舊還本司作親兵使喚仍<lb/>
乞下岳飛發還逐人老小前來洪州安泊<lb/>
　　　小貼子<lb/>
　契勘本路前任安撫大使除帥司自管親兵外有差<lb/>
　被樞密院軍兵一百五十餘人今來本司並無親兵<lb/>
<pb n="KR4d0138_WYG_085-11b"/>
　伏乞聖察<lb/>
　　乞依吕頤浩例於隣路撥米賑濟奏狀<lb/>
右臣近為本路去嵗旱災所養飢流民至廣倉廪無儲<lb/>
尋具奏聞乞於建康府宣池等州常平義倉米内通融<lb/>
借撥米斛候將來秋成撥還及乞將撫州建昌軍官告<lb/>
度牒糴到米一萬四千餘石隨宜撥充諸州賑濟續准<lb/>
尚書省劄子勘㑹已降指揮於饒州上供米内撥取一<lb/>
萬石及於本路上供米内更支撥一萬石應副外二月<lb/>
<pb n="KR4d0138_WYG_085-12a"/>
二十九日三省同奉聖㫖令將撫州建昌軍糴到米取<lb/>
撥隨宜賑濟臣今取㑹到饒州狀稱本州上供米斛除<lb/>
災傷减放及已支使外别無見在數目并撫州建昌軍<lb/>
所糴米又已科撥付諸州雖有見在數目不多臣已再<lb/>
具奏聞乞於江東兩浙路豐熟州軍見樁管米内支撥<lb/>
三萬石應副未奉回降指揮伏見湖南安撫大使吕頥<lb/>
浩近䝉朝廷於隣路廣西州軍支米三萬石應副竊縁<lb/>
本路旱傷闕乏與湖南路事體一同今來若不申告朝<lb/>
<pb n="KR4d0138_WYG_085-12b"/>
廷支降委是無可賑給下戸不得趂時耕種將來秋成<lb/>
更無指凖伏望聖慈詳酌特降睿旨許依吕頥浩之例<lb/>
於隣路江東或兩浙州軍支撥米三萬石許本路差雇<lb/>
人船前去般取付臣科撥賑給庶幾實惠可及下戸將<lb/>
來嵗事有望不致闕誤<lb/>
　<lb/>
　<lb/>
　梁谿集巻八十五<lb/>
</p>
<p>
</p>
  </div>
</body>
</text>
</TEI>
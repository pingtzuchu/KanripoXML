<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百二十三</head>
    <p>
<pb n="KR4d0138_WYG_123-1a"/>
欽定四庫全書<lb/>
　梁谿集巻一百二十三　　　宋　李綱　撰<lb/>
　　書十六<lb/>
　　　與趙相公第十一書　與趙相公第十二書<lb/>
　　　與趙相公第十三書　與趙相公第十四書<lb/>
　　　與秦相公第一書　　與秦相公第二書<lb/>
　　與趙相公第十一書<hi>九月七日</hi>
伏讀詔書竊審車駕時廵郡國躬勞将士諒惟扈從䟦<lb/>
<pb n="KR4d0138_WYG_123-1b"/>
履良勤神用某拘守郡章不獲望塵瞻嚮行館第深仰<lb/>
跂伏幸照察<lb/>
某承乏江右忽将半年左支右梧粗免曠敗實頼鈞芘<lb/>
之賜第防秋是時屢告朝廷乞遣發軍馬雖䝉都督行<lb/>
府累劄許差至今未有到者方車駕廵幸江上本路當<lb/>
上流重地尤不可無兵以備不虞除具奏陳外輒以咨<lb/>
目條具利害仰塵鈞聽及遣屬官羅薦可詣朝廷禀議<lb/>
伏望鈞慈曲加照察特賜矜從一路不勝幸甚干冒惶<lb/>
<pb n="KR4d0138_WYG_123-2a"/>
恐<lb/>
本路盗賊雖此豐年猶未衰息尚有結集敢窺伺州縣<lb/>
良以習俗頑悍喜報仇怨利掠貨財不顧刑法而本司<lb/>
軍馬單弱無以鎮服之所致近者措置王權将招安頭<lb/>
首觧發赴都督行府軍前使喚復擒獲宜春劇賊所謂<lb/>
黄顛叔者與其黨百餘人餘盗稍戢但贑上殊未靖耳<lb/>
昨䝉行府許先差撥數千兵前來討蕩既出牓告諭頗<lb/>
有懼意久之軍馬不到知非實然又復紛紛深恐江上<lb/>
<pb n="KR4d0138_WYG_123-2b"/>
或有警報則為患不細近䝉省劄委以相度措置輒以<lb/>
已見條陳利害申禀伏望鈞察<lb/>
本州城壁久不修治類多頽毁又太濶遠自城北一帶<lb/>
皆是空閑去處難於保守累具状申朝廷乞降度牒措<lb/>
置修葺及截去濶遠空閑去處未奉指揮今時月已迫<lb/>
不免将安撫司錢米那兊支用收買材料燒變磚甓及<lb/>
工役夫力並不及民謹具圗申呈伏望鈞察所乞度牒<lb/>
并昨䝉朝廷指揮令製造軍器合用錢物亦累具申請<lb/>
<pb n="KR4d0138_WYG_123-3a"/>
併望行下支給不勝幸甚<lb/>
　　與趙相公第十二書<lb/>
某禀目頓首再拜平章都督僕射相公閣下昔賈誼有<lb/>
言曰守圉捍牧之臣誠死城郭封疆又曰彼且為我死<lb/>
然後可與之俱生彼且為我亡然可與之俱存聖人之<lb/>
有金城者比物此志也夫為守圉捍牧之臣而死城郭<lb/>
封疆此固常理然死或重於泰山或輕於鴻毛方其平<lb/>
時請于朝者無不從也所以為守之之具者無不備也<lb/>
<pb n="KR4d0138_WYG_123-3b"/>
不能則繼之以死宜其有鴻毛之輕至於請于朝者不<lb/>
從所以為守之之具者不備徒假牧守之虚名初無捍<lb/>
圉之實用則志節之士所處此者宜如何哉某自十數<lb/>
年來憂患相仍加以朴陋迂踈動輒齟齬所願安於閑<lb/>
散休影息跡不復敢與世故去年冬誤被上恩付以江<lb/>
西一路重寄力具辭避不䝉矜從賜對便朝更膺殊奨<lb/>
實自相公推挽之賜所以力疾之官黽勉就職者亦願<lb/>
砥礪駑鈍圗尺寸之報也自初到任適當旱暵之餘帑<lb/>
<pb n="KR4d0138_WYG_123-4a"/>
庾匱乏夙夜自竭簿書錢糓冗𤨏細碎必親必躬方稍<lb/>
就緒幸此嵗稔粗免曠敗亦皆相公庥庇之徳心非木<lb/>
石寧不知歸近者上章引疾丐罷降詔不允訓辭有邊<lb/>
吏戒嚴商秋俯及之語夫防秋在邇豈守牧之臣可為<lb/>
去就之時然某之所以求去正以防秋之故何則叨冒<lb/>
大帥之名而無其實故也某昨具奏乞元置安撫制置<lb/>
大使司軍馬錢糧之半䝉朝廷闗送都督行府行府劄<lb/>
下初則曰俟秋髙調發軍馬繼又曰見議遣兵繼又曰<lb/>
<pb n="KR4d0138_WYG_123-4b"/>
俟勾王彦一軍到日分撥前去今則曰候有警急日遣<lb/>
兵應援是朝廷之兵不可指擬也初乞兵日䝉朝廷及<lb/>
行府皆降指揮許招填本路缺額禁軍勾抽使喚數月<lb/>
之間極力招填纔得六百餘人近縁漕司申請錢糧復<lb/>
令權罷諸州不𨽻将兵數既不多𨽻将之兵以䖍吉盜賊<lb/>
之故復難調發是本路之兵不足倚仗也夫以上流重<lb/>
地去淮南及偽境不遠㳂江千餘里要害之地並無甲<lb/>
兵可以控扼守禦方邊報警急倉卒擾攘之際乃欲望<lb/>
<pb n="KR4d0138_WYG_123-5a"/>
遣兵應援於數千里外不亦晩乎某竊料相公之意不<lb/>
過謂楚泗廬夀襄郢諸将屯宿重兵則江西為内地探<lb/>
報偽黨無數路深入之計則江西可無虞故兵不必遣<lb/>
是大不然夫七尺之軀要在腠理千丈之堤潰於蟻穴<lb/>
所以防患者常在不防之地豈可以江西稍内而盡弛防<lb/>
守之備哉况諸将列屯相去絶逺使敵人乗間為𢷬虚<lb/>
之作不知孰肯為援朝廷不預遣兵使自為防守而置<lb/>
一路於度外恐非計之得者自用兵以來敵人張大聲<lb/>
<pb n="KR4d0138_WYG_123-5b"/>
勢探報妄傳分兵以入某路則往往無事深藏固閉匿<lb/>
壯示弱探報無所得則往往深入今信探報而不為一<lb/>
路之備是僥倖其不來尤兵家之所忌也敢望相公特<lb/>
垂鈞慮重念某靖康間被命宣撫兩河得兵二萬人方<lb/>
欲有所施設鼓作兩河之人以捍大敵然不為用事者<lb/>
所喜議論不合自出師纔五十日即丐罷去其後謗議<lb/>
紛紛然某未嘗辨明於俯仰不愧者以無其實故也紹<lb/>
興初䝉恩起廢宣撫荆廣得兵萬三千人招捕羣盗者<lb/>
<pb n="KR4d0138_WYG_123-6a"/>
數萬亦不為用事者所喜到官纔數月以言者罷去其<lb/>
後謗議亦復紛紛然某亦未嘗辨明於俯仰不愧者亦<lb/>
以無其實故也今某幸䝉上恩委寄又荷相公知奨豈<lb/>
不願圗㳙埃之補然軍馬單弱財用窘乏曾無以副其<lb/>
區區願效之心竊自歎息藉使勉強偷安以僥倖萬一<lb/>
不幸稍失支梧致有缺誤則平時仇怨群起而交攻之<lb/>
真無以自觧矣此所以夙夜震懼而不遑啓處也更望<lb/>
相公曲加照察謹遣本司幹辦公事官羅薦可具瀝懇<lb/>
<pb n="KR4d0138_WYG_123-6b"/>
悃告于行府伏望鈞慈特與定議如本路合遣防秋軍<lb/>
馬即乞早賜摘那前來應副擺布控扼庶無噬臍之悔<lb/>
如不合遣亦乞明降的確指揮無使日夕指凖悞一路<lb/>
士民之望而某得以早為去就不勝幸甚干冒鈞嚴無<lb/>
任惶恐某禀目頓首再拜<lb/>
　　與趙相公第十三書<hi>十月一日</hi>
伏審光奉朝廷還畀魁柄大慰中外之望竊以國歩艱<lb/>
難之際淮軍叛散之秋上思讜言登庸舊弼所以妥安<lb/>
<pb n="KR4d0138_WYG_123-7a"/>
廟社綏靖人心使國勢增隆必自有道佇觀施設以副<lb/>
具瞻區區不勝傾依之至<lb/>
淮西叛将出於意外實非細故某輒不自揆嘗奏䟽指<lb/>
陳朝廷措置失當夙夜憂懼以俟譴訶乃䝉寛恩降詔<lb/>
奨諭尤切震悚進見邸報言事者論右相引漢武誅王<lb/>
恢事以為比竊謂太過深慮隨時獻說者浸失本㫖而<lb/>
避退講和之說復行則宗社安危未可知也輒復上章<lb/>
以救其失惟是出位之言實為有罪迫於憂憤有不能<lb/>
<pb n="KR4d0138_WYG_123-7b"/>
自已者輒録二疏副本拜呈敢望鈞覽如有可採得補<lb/>
萬分之一不勝幸甚僣易惶恐論者皆謂宰相還朝必<lb/>
守前議請車駕還幸平江及覩近降指揮改撥廬夀盱<lb/>
眙米斛並於建康府交卸又謂且抽囬淮南軍馬㳂江<lb/>
屯駐某竊謂朝廷措置因時制宜必不如此藩籬未固<lb/>
百物未備以一㨗之故而遽臨建康誠太早計相公争<lb/>
之是也今既駐蹕幾年徒以淮西叛将遽復捨去使冦<lb/>
偽得以窺伺非良䇿也第當撫綏将士益務全養静以<lb/>
<pb n="KR4d0138_WYG_123-8a"/>
待之江北屯重兵則江南可以奠枕江北無兵而與賊<lb/>
共長江之利則國勢危矣第當抽囬老少以就糧餉最<lb/>
為得䇿敢望鈞慈特賜詳酌恕其僣易不勝幸甚<lb/>
某以憂患之餘誤䝉朝廷起廢帥守江西已渉兩年夙<lb/>
夜黽勉左支右梧幸免曠敗實頼鈞芘今秋雖旱幸不<lb/>
過甚米價亦不翔踴贑上盗賊䝉朝廷易守蠲免租賦<lb/>
盡罷科須渠魁次第公參復業境上羣盗亦皆擊散吉<lb/>
撫筠袁間有名字者悉已招捕了當雖有些小殘黨留<lb/>
<pb n="KR4d0138_WYG_123-8b"/>
兵彈壓無能為也而某自春及今衰病日深醫者謂勞<lb/>
心太過所致七上章丐閑庶得休養未䝉矜允今幸相<lb/>
公還朝洞照情素輒敢力陳前懇敢望鈞慈特為敷奏<lb/>
使得遂其所欲不勝幸甚均望矜念惶恐無地<lb/>
某自春夏以來久苦瘡瘍纔幸稍安忽得足弱筋攣之<lb/>
疾歩履蹇緩拜跪艱難至今未愈又苦痰眩煩憒健㤀<lb/>
復成淋疾醫者謂憂慮勞心所致所以力丐閑退政欲<lb/>
少就全養尚有安理不然日復一日遂成痼疾不可為<lb/>
<pb n="KR4d0138_WYG_123-9a"/>
也謹録自春迄今乞宫祠章疏塵凂鈞聽庶幾照察引<lb/>
疾丐閑非在今日敢望相公矜憐曲為敷奏特從所請<lb/>
儻得歸休山林保養病軀不至顛仆於道路皆門下之<lb/>
賜也干凟鈞嚴不勝惶恐<lb/>
某承乏於此實一年有半仰荷朝廷委寄之意不敢不<lb/>
勉自到任以來賑濟勸誘以活飢民修築城池創建營<lb/>
房繕治器甲措置錢糧招捕盗賊種種皆幸就緒獨立<lb/>
於風波動揺之中不意自全非仰頼庇庥何以及此已<lb/>
<pb n="KR4d0138_WYG_123-9b"/>
開具措置事件釐為六狀奏聞庶幾朝廷知其請閑非<lb/>
敢有所規避謹以副本録呈敢望鈞慈特賜詳酌不勝<lb/>
幸甚<lb/>
　　與趙相公第十四書<hi>閏十月二日</hi>
朝廷累年經營恢復之計漸有氣象而以措置一失當<lb/>
之故淮西之軍盡歸偽境國勢稍弱上心感悟召還元<lb/>
弼復畀魁柄政猶羸瘵之人非得活國之手厥疾弗瘳<lb/>
然理義人心之所同然號令施設犁然有當於人心則<lb/>
<pb n="KR4d0138_WYG_123-10a"/>
不約而自服轉弱為強以啓中興之運有不難也相公<lb/>
留意天下幸甚<lb/>
某以非才誤䝉朝廷委寄一路自今春以來援疾求去<lb/>
至于七八近復上章遂乞掛冠實縁衰病非敢飾辭上<lb/>
恩隆厚未忍弃捐屢降詔㫖不從所請敢不力疾黽勉<lb/>
以圗報萬一然本路實為上流重地當冦偽乗間窺伺<lb/>
之秋軍馬單弱無以控扼萬一有賊馬衝突何以待之<lb/>
輒具防冬事件仰干朝廷其間乞兵一事尤為最急如<lb/>
<pb n="KR4d0138_WYG_123-10b"/>
䝉摘那可用兵将五千人與見管者相兼使喚某雖不<lb/>
武願當一面不能即繼之以死報上恩兵将無有雖留<lb/>
某於此無益也願先罷黜實不敢虚受重責伏望鈞慈<lb/>
特賜矜察惶恐無地<lb/>
議者多謂朝廷以張俊屯淮西以岳飛保上流則江西<lb/>
乃為内地又謂萬一賊馬渡江力不敵即退保以避之<lb/>
是皆不然岳飛雖有保上流之名而無其實去嵗所遣<lb/>
蘄陽水軍纔數百人安能控扼今嵗猶未至也張俊雖<lb/>
<pb n="KR4d0138_WYG_123-11a"/>
進屯淮西而舒蘄江黄未聞有重兵以為捍蔽江西最<lb/>
為虚處豈得不預為之備退避之說不可施於今日如<lb/>
豫章九江不能固守而事退避則撫吉筠袁諸郡皆将<lb/>
為賊占據豈可復得也如朝廷必欲固守則願假某以<lb/>
所乞之兵如置一路於度外則夫人而可為帥似不必<lb/>
堅留於此非不知朝廷新失淮西之軍兵将缺乏然摘<lb/>
那於當用去處有不可已者某頃在湖南呉錫為統制<lb/>
官頗諳使喚如得差撥不勝幸甚不然即别得一項軍<lb/>
<pb n="KR4d0138_WYG_123-11b"/>
馬亦可敢望鈞慈曲賜應副情迫辭切惶恐無地<lb/>
本路盗賊招捕略盡近日贑上又擒獲殺散所謂劉宣<lb/>
劉花等者䖍賊自此當少衰矣唯袁之萍鄉吉之永新<lb/>
與湖南接界尚有數火人數亦不甚多已遣屬官前去<lb/>
措置督捕㑹合兩路軍馬討殺庶幾静盡得免曠弛實<lb/>
自鈞芘所及前此本司招捕盗賊逐火了當本房簽書<lb/>
官及人吏皆隨功狀䝉朝廷推恩自某到任並未曽申<lb/>
陳今類聚招捕盗賊火數千告朝廷乞量與推賞庶幾<lb/>
<pb n="KR4d0138_WYG_123-12a"/>
有以激勸伏望鈞慈幸察<lb/>
本司累申朝廷乞降指揮催促岳飛分兵屯駐九江至<lb/>
今未有到者近日光州等處探報賊馬漸有渡淮作過<lb/>
者諸縣頗遭虜刼蘄黄一帶並無障蔽如九江重地豈<lb/>
可缺兵往年馬進占據用兵攻討半嵗廼克今不早為<lb/>
之備一旦殘破廼圗尅復豈不勞費如岳飛之兵果不<lb/>
可分即乞朝廷别差一項軍馬屯駐防托在今日守臣<lb/>
尤宜得人謂當權時之宜選差有名望武臣為守使之<lb/>
<pb n="KR4d0138_WYG_123-12b"/>
措畫竊見承宣使劉錫沈鷙有謀諳練軍政儻䝉朝廷<lb/>
驅䇿必有可觀非特一路之幸敢望鈞慈特賜照察<lb/>
　　與秦相公第一書<lb/>
某頓首再拜啓竊審車駕時廵郡國親勞六師有煩舊<lb/>
弼典司留鑰根本之地遂増九鼎之重諒惟眷注之隆<lb/>
行即登庸復畀魁柄以穆天縡中外之望非獨區區荷<lb/>
照知之所私願也<lb/>
某再拜上啓區區承乏豫章行半年矣幸此嵗稔目前<lb/>
<pb n="KR4d0138_WYG_123-13a"/>
粗可支梧近上䟽丐閑䝉恩不允迫於防秋及聞車駕<lb/>
順動未敢堅請儻幸今冬無虞為歸歟之計决矣何當<lb/>
瞻晤少奉至言遡風不勝依仰之至<lb/>
　　與秦相公第二書<hi>七月二十四日</hi>
某頓首再拜衰晩無堪濫膺閫寄初無善狀日俟譴訶<lb/>
誤䝉上恩俾之遷秩無功之賞實不敢當力具奏辭免<lb/>
不䝉矜允迫於威命黽勉祗受愧溢于中載惟叨冒出<lb/>
自樞宻相公推挽吹嘘之賜銘佩之情何有窮已輒裁<lb/>
<pb n="KR4d0138_WYG_123-13b"/>
短啓以叙謝悃伏幸鈞覽不勝悚息<lb/>
某自春夏間苦瘡瘍為梗近復中濕得筋攣之疾行歩<lb/>
拜跪皆有所妨此衆人所見非敢有所托加以痰眩動<lb/>
多遺㤀憂患之餘血氣凋耗自應如此深慮當一路之<lb/>
寄有誤國事累具奏乞置閑散未䝉矜允敢以劄子上<lb/>
干鴻造伏望鈞慈特賜敷奏使得脫此繁劇休養衰疾<lb/>
莫大之幸冒昩惶恐<lb/>
某區區所懇實出誠悃非以備禮素荷眷照之厚必䝉<lb/>
<pb n="KR4d0138_WYG_123-14a"/>
矜察如江西日來盗賊漸息豫章財賦料理亦粗足用<lb/>
非不欲尸素以度嵗月實以衰病有不能堪者一路委<lb/>
寄之重有非踈拙所能任者自非投誠於公誰復見憐<lb/>
去嵗嘗致書趙相輒敢録呈伏幸鈞覽竊見李光瑞明<lb/>
雅有方面才置之海隅未厭士論如以代某必有可觀<lb/>
併望垂念幸甚幸甚<lb/>
某悚息再啓本路自今春䖍冦猖獗千百為群傚顰者<lb/>
紛紛本司遣發兵将漸次招捕今已盡獲其首領惟李<lb/>
<pb n="KR4d0138_WYG_123-14b"/>
安静者最號狡猾勢已迫蹙乞受招安更旬日間可見<lb/>
次第區區素無指蹤捕盗之才實頼朝廷威徳将士効<lb/>
命所致輒具劄目拜呈将士功狀繼此以上併望鈞念<lb/>
秋色已深朝廷守禦之備計已有定議如九江上流重<lb/>
地車駕駐蹕建康此地豈可不宿重兵以為控扼諒惟<lb/>
規畫部分已畢本司初不曽被受約束指揮輒具申禀<lb/>
敢望鈞㫖詳酌行下不勝幸甚<lb/>
本路得李貴歩諒兩軍彈壓討捕䖍冦庶幾今冬不敢<lb/>
<pb n="KR4d0138_WYG_123-15a"/>
猖獗然歩諒錢糧已䝉朝廷以月樁應副李貴一軍未<lb/>
䝉指揮州縣窘匱實無寛剰可以䟎那元係福建軍馬<lb/>
如許令用上供錢物養贍却令福建樁發上供於事為<lb/>
便更望鈞察李貴者近為賊所中傷乞尋醫養疾願選<lb/>
差有名望統兵官付以此軍庶幾緩急可以使喚併乞<lb/>
垂念<lb/>
某以本路利害數事奏陳謹録副本拜呈皆係於邦本<lb/>
不可不煩朝廷留念者相公以身任天下之重願賜鈞<lb/>
<pb n="KR4d0138_WYG_123-15b"/>
察<lb/>
某再拜啓張柔直近過此以贑上缺乏為言本司輟那<lb/>
萬緡五千斛應副既至廬陵又以聞贑上缺乏之甚不<lb/>
肯進不免再以三千斛及朝廷鈔引錢濟其目前之急<lb/>
今聞已到官矣如贑上有盗賊之擾及官吏失於措置<lb/>
倉庫匱竭誠可駭聞若非朝廷支撥應副其何能濟亦<lb/>
嘗開具申陳必䝉照察也<lb/>
　梁谿集巻一百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百五十二</head>
    <p>
<pb n="KR4d0138_WYG_152-1a"/>
欽定四庫全書<lb/>
　梁谿集巻一百五十二　　　宋　李綱　撰<lb/>
　　迂論八<lb/>
　　　論光武太宗身致太平<lb/>
　　　論治盜賊　　　　　論形勝之地<lb/>
　　　論江表<lb/>
　　　論范蠡張良之謀國處身<lb/>
　　　論秦隋之勢相似<lb/>
<pb n="KR4d0138_WYG_152-1b"/>
　　論光武太宗身致太平<lb/>
自古撥亂之主身致太平未有若光武太宗者也光武<lb/>
發跡昆陽破尋邑百萬之衆杖節渡河誅王郎擊敗銅<lb/>
馬青犢赤眉之属張步隗囂皆身在兵間冒鋒鏑履行<lb/>
陳自平隴蜀之後知天下疲耗思樂息肩偃武事脩文<lb/>
敎非儆急未嘗復言軍旅太子問攻戰之事則不答臧<lb/>
宮馬武之徒請擊匈奴則報以不如息人每旦視朝日<lb/>
昃乃罷講論經理夜分而寐雖身濟大業而兢兢如不<lb/>
<pb n="KR4d0138_WYG_152-2a"/>
及故能明慎政體總覽權綱量時度力舉無過事享國<lb/>
三十餘年海内稱治太宗起義兵晉陽斬宋老生擊敗<lb/>
薛舉仁杲破劉武周走宋金剛擒竇建徳降王世充皆<lb/>
身為大将削平僣竊四方遂定既即大位知守成之為<lb/>
難委任房杜與謀大政而魏鄭公王珪馬周之徒諫必<lb/>
行言必聽以仁義治天下數年之後天下大治蠻夷君<lb/>
長襲衣冠帯刀宿衛東薄海南踰嶺户闢不閉行旅不<lb/>
齎糧取給於道幾至刑措享國二十餘年夫以光武當<lb/>
<pb n="KR4d0138_WYG_152-2b"/>
王莽之餘太宗當隋煬之後身平禍亂創復大業不數<lb/>
年間遂致太平享國長久者彼誠知君道而雄材盛徳<lb/>
足以致帝王之隆也故履患難而無懼懾之志處安樂<lb/>
而無驕逸之心太平之治其應如響不其然乎善哉魏<lb/>
鄭公之言曰五帝三王顧所行何如耳黄帝逐蚩尤七<lb/>
十戰而勝其亂因致無為九黎害徳顓帝征之已克而<lb/>
治桀為亂湯放之紂無道武王伐之湯武身及太平然<lb/>
則聖帝明王所以撥亂致治者類皆如此彼後唐荘宗夾<lb/>
<pb n="KR4d0138_WYG_152-3a"/>
河數十戰而後勝梁一得位號遂肆驕逸不旋踵而失<lb/>
之矣尚能致治也哉<lb/>
　　論治盜賊<lb/>
治盜賊者如醫之治痰涎夫痰涎乃吾之真氣所以為<lb/>
津液者也支體之運動闗膈之升降皆以津液為本至<lb/>
於聚而為痰涎則必失于調衛而外為邪氣之所傷内<lb/>
為寒熱之所薄而致然也至其甚則能害人之命盜賊<lb/>
乃吾之赤子所以事農桑者也上下之相治室家之相<lb/>
<pb n="KR4d0138_WYG_152-3b"/>
保皆以農桑為本至于散而為盜賊則必失於拊循而<lb/>
外為姦民之所脅内為饑寒之所廹而致然也至其甚<lb/>
則能亡人之國良醫之治痰涎以藥化之使復歸乎津<lb/>
液則其身安而不善治者一切以毒藥攻之必有偏廢<lb/>
之患良吏之治盜賊以術觧之使復歸乎農桑則其國<lb/>
寧而不善治者一切以兵力勝之必有凋耗之弊此不<lb/>
可以不察也昔者渤海盜賊並起宣帝選用龔遂為太<lb/>
守而謂之曰君欲何以息盜賊而稱朕意遂對曰海瀕<lb/>
<pb n="KR4d0138_WYG_152-4a"/>
遐逺不霑聖化其民困于饑寒而吏不恤故使陛下赤<lb/>
子盜弄兵于潢池中耳今欲使臣勝之邪将安之也帝<lb/>
曰選用賢良固欲安之遂曰治亂民猶治亂繩不可急<lb/>
也惟緩之而後可治臣願無拘以文法得一切便宜從<lb/>
事上許焉於是盜賊悉平民安土樂業故善治盜賊者<lb/>
如龔遂可也雖然此特盜賊之初其在郡縣而良吏得<lb/>
以治之者耳至于巨盜如漢末之黄巾唐末之黄巢則<lb/>
其疾已深非以毒藥攻之不能去也雖攻而去之真氣<lb/>
<pb n="KR4d0138_WYG_152-4b"/>
散而身亦危矣故黄巾破而董卓曹操因以亡漢黄巢<lb/>
敗而朱全忠李克用因以亡唐兹非其證歟<lb/>
　　論形勝之地<lb/>
自古帝王之興必先據天下形勝之地以為根本故高<lb/>
祖保闗中而守之以蕭何光武保河内而守之以寇恂<lb/>
皆深根固本為不㧞之基以制天下利則伸而進可以<lb/>
勝敵鈍則蟠而退足以堅守雖有困敗而終濟大業者<lb/>
其建策然也曹操之起荀彧勸其先定兖州唐高祖之<lb/>
<pb n="KR4d0138_WYG_152-5a"/>
起太宗勸其先趨長安故能卒有中原而定天下豈非<lb/>
以高祖光武為法乎至于不立根本而浪戰雖力勝兵<lb/>
強百戰百勝一跌則失之矣此項羽李密之所以敗也<lb/>
　　論江表<lb/>
江表自孫氏三世經營之然後能立國以權之智勇因<lb/>
父兄之資能駕馭豪傑而得士有周瑜魯肅呂䝉之徒<lb/>
以為腹心有甘卓凌統黄盖之徒以為爪牙據有荆楚<lb/>
閩粤之地稱帝最後而享國最久故能抗魏連蜀成鼎<lb/>
<pb n="KR4d0138_WYG_152-5b"/>
峙之勢至晉而後亡其後晉元帝因之興于江左有王<lb/>
導以為謀主有顧榮賀循紀瞻之徒以從民望有郗鑒<lb/>
陶侃温嶠之徒以處方鎮凡荆揚閩鄂要害之地悉置<lb/>
重鎮擇名帥屯鋭兵以控扼之故能保有東南中原雖<lb/>
紛亂而一方晏然強臣雖屢叛而卒以平定至謝安得<lb/>
政而區處藩維授任将帥各得其所故能以偏師破苻<lb/>
堅百萬之衆而晉室遂安享國百有餘年而劉裕取之<lb/>
以為宋宋亡而蕭道成取之以為齊齊亡而蕭衍取之<lb/>
<pb n="KR4d0138_WYG_152-6a"/>
以為梁梁亡而陳霸先取之以為陳至隋然後平陳而<lb/>
定海内南北混為一區隋亡蕭銑起于江東而李靖擒之<lb/>
唐遂并有天下及其亡也楊行宻據江淮而李氏因之<lb/>
遂以江南為後唐至周世宗盡取淮南之地而以江為<lb/>
限則李氏國已危矣宋興命将帥下江南如探囊中物<lb/>
盖自六朝既廢歴隋唐三百餘年其所以立國控扼之<lb/>
跡既已蕩平而李氏區區僣竊于亂世遇真主則折北<lb/>
不支固其理也國家奄有四海垂二百年東南之民習<lb/>
<pb n="KR4d0138_WYG_152-6b"/>
於治安不識兵革而古之所謂重鎮要害之地名城堅<lb/>
壘悉已隳廢又無宿将重兵以鎮之盖在六朝為邉圉<lb/>
而在國家為腹心其勢不得不然也今朝廷既舎中原<lb/>
不復料理而又不為保東南之計考按古跡命帥屯兵<lb/>
以為藩籬而區區偷取目前之安緩急則南渡恃江以<lb/>
為固及廹則又逺徙以避之以此為策雖保一隅未見<lb/>
其可而欲坐享六朝之利盖亦難矣而况大於此者乎<lb/>
　　論范蠡張良之謀國處身<lb/>
<pb n="KR4d0138_WYG_152-7a"/>
范蠡張良其所以謀國處身者何其相似也方句踐棲<lb/>
于㑹稽范蠡勸其卑身以事吴厚賂太宰嚭以解其難<lb/>
而謀所以報吴者及句踐乗吴之弊而伐之復棲吴王<lb/>
姑蘇之上求哀請命而句踐不忍欲赦之范蠡獨以為<lb/>
不可援桴進兵卒刎其頸句踐既霸蠡以書辭句踐乗<lb/>
舟浮海以行終身不反而大夫種遂賜劒以自殺方高<lb/>
祖困于鴻門張良勸其屈已以謝項羽深交項伯以脱<lb/>
于禍而謀所以破羽者及高祖還定三秦與楚相持於<lb/>
<pb n="KR4d0138_WYG_152-7b"/>
滎陽成臯間既割鴻溝以為界羽解而東高祖亦欲罷<lb/>
兵歸國良獨諫曰此天亡之時不因幾而遂取之此養<lb/>
虎自遺患也漢兵追羽卒滅之高祖既帝良道引辟榖<lb/>
杜門不出欲從赤松子遊而韓彭英盧皆被葅醢雖蕭<lb/>
何不免縲紲之患故夫智謀之士處困阨之時能忍辱<lb/>
以伸其志當事幾之㑹能决斷以收其功功成名遂能<lb/>
高舉逺引以全其身微二子吾誰與歸<lb/>
　　論秦隋勢之相似<lb/>
<pb n="KR4d0138_WYG_152-8a"/>
自周之衰而天下裂為戰國至秦始皇然後并六國而<lb/>
稱帝自晉之亡而天下分為南北朝至隋文帝然後混<lb/>
南北為一區彼始皇隋文皆有雄材大畧過人之聰明<lb/>
其所建立又有卓然傑出于後世者方駕馭将帥削平<lb/>
四方據闗中金城之固而都之以臨制天下其意皆欲<lb/>
傳子孫于無窮然而身沒而國危皆以二世而遂亡者<lb/>
失所以為君之道繆所以為治之術亡所以維持天下<lb/>
之具不知其子而付託非其人也夫人君之道秉本執<lb/>
<pb n="KR4d0138_WYG_152-8b"/>
要簡而常逸元首叢脞則萬事隳墮此不易之理也至<lb/>
秦隋則不然以察為明以苛為徳竊竊然惟恐人之軋<lb/>
已而奪之權故始皇衡石量書隋文衛士傳餐皆日夜<lb/>
有程不中程不得休息天下事無小大皆决于上丞相<lb/>
大臣不過受成事奉行文書而下皆持禄欺謾以取容<lb/>
此風不改卒至于亡故曰失所以為君之道者此也古<lb/>
之王者得天下以仁雖取之以干戈而治之以禮義其<lb/>
善政美化必有以深結其民之心而信厚和平必有以<lb/>
<pb n="KR4d0138_WYG_152-9a"/>
變移其風俗故三代之所以享國長久者用此道也至<lb/>
秦隋則不然彼見所以取天下之難而常有猜防不安<lb/>
之心以為不決于法刻削而急持之則後世且復分裂<lb/>
而為敵國有曩者英雄割據之患故始皇剛毅戾深樂<lb/>
以刑殺為威専任獄吏而親幸之海内愁苦無聊而陳<lb/>
勝項籍奮臂大呼天下響應秦遂以亡隋文亦制為嚴<lb/>
法峻刑以杜天下之變謀臣宿将誅滅略盡元元不勝<lb/>
其毒而楊元感李宻倡之群盜蠭起天下大亂塗地而<lb/>
<pb n="KR4d0138_WYG_152-9b"/>
不復振借使秦隋已并天下而以仁義治之恵澤在民<lb/>
雖有胡亥煬帝之不肖天下必思所以繼其後而奉之<lb/>
者其亡不若是之遽故曰繆所以為治之術者此也古<lb/>
者立國未嘗私有天下必封建親戚功臣以為藩屛資<lb/>
其犬牙磐石之勢以夾輔王室故商周之王皆幾千年<lb/>
夫豈無僻王頼諸侯扶之以定其國彼秦見周衰而諸<lb/>
侯更相誅伐天子弗能禁也以為天下之所以戰鬭不<lb/>
休者以有侯王於是罷侯置守分天下以為三十六郡<lb/>
<pb n="KR4d0138_WYG_152-10a"/>
其地東至海西至臨洮南至北嚮户北並隂山至遼東<lb/>
身有海内而子弟為匹夫内有姦臣之禍外有大盜之<lb/>
虞一夫作難九世隳廟而莫之救彼隋之所以亡者亦<lb/>
無以異于秦故曰亡所以維持天下之具者此也古者<lb/>
立嗣以為國本既得其人而又付之可以託六尺之孤<lb/>
臨大節而不可奪之大臣故本定而國安朝委裘而天<lb/>
下不亂武王欲立成王則託之周公武帝欲立昭帝則<lb/>
託之霍光此周漢之所以隆也始皇有一長子扶蘇怒<lb/>
<pb n="KR4d0138_WYG_152-10b"/>
其正諫而使北監䝉恬于上郡沙丘之事雖為璽書以<lb/>
召之而付之趙高故得與李斯同為姦謀而胡亥卒以<lb/>
奪嗣隋文有一太子勇聽䜛譛而幽囚之臨終以廣失<lb/>
禮雖有召勇之言而付之楊素故卒及于大故而煬帝<lb/>
得肆其欲故曰不知其子而付託非其人者此也秦隋<lb/>
相去千有餘載其所以混一海㝢傳二世而遂亡與夫<lb/>
所以致亡之道皆若合符節書所謂與亂同事㒺不亡<lb/>
者也然秦亡而漢繼之傳二十餘主享國四百年隋亡<lb/>
<pb n="KR4d0138_WYG_152-11a"/>
而唐繼之亦傳十八帝享國三百餘年自三代以來未<lb/>
有與之比隆者然則秦隋者其漢唐之驅除乎不然何<lb/>
其興之盛而亡之暴也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_152-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百五十二<lb/>
</p>
<p>
</p>
  </div>
</body>
</text>
</TEI>
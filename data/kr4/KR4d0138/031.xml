<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻三十一</head>
    <p>
<pb n="KR4d0138_WYG_031-1a"/>
欽定四庫全書<lb/>
　梁谿集巻三十一　　　　　宋　李綱　撰<lb/>
　　詩二十七<hi>甲寅秋至乙夘已後作四十六首</hi>
　　　次韻劉仲髙提刑喜雨<lb/>
　　　再賦兩篇<lb/>
　　　全真復以詩來走筆答之<lb/>
　　　奉寄李泰發端明<lb/>
　　　汪廷俊見示喜雨和篇次韻答之<lb/>
<pb n="KR4d0138_WYG_031-1b"/>
　　　題劉仲髙所藏文與可墨竹<lb/>
　　　諸公復以喜雨詩來勉强賦一篇<lb/>
　　　諸季邀德久申伯同遊靈源<lb/>
　　　讀荘子六絶<lb/>
　　　送劉仲髙提刑赴行朝<lb/>
　　　送鄒德久還大柘舊隠<lb/>
　　　送張柔直赴岳州<lb/>
　　　庭中酴醾盛開二甥以詩來和其韻<lb/>
<pb n="KR4d0138_WYG_031-2a"/>
　　　張甥賦碧桃次其韻　送錢申伯如邵武<lb/>
　　　小圃初成秦楚材有詩次韻<lb/>
　　　桂老以拄杖旄牛拂見遺報以二絶<lb/>
　　　次韻李似宗見示小圃之作二首<lb/>
　　　十二詠十二首　　　吕元直退老堂兩章<lb/>
　　　送張子固大資政赴召命<lb/>
　　　送秦楚材還永嘉<lb/>
　　　陳國佐左司寄示天台山圖以兩絶報之<lb/>
<pb n="KR4d0138_WYG_031-2b"/>
　　　丹霞本老見示拂子并頌次韻<lb/>
　　劉仲髙提刑見示喜雨佳作次韻和之奉呈全真<lb/>
　　　安撫資政<lb/>
精禱龍淵黙感通寸誠端可格蒼穹驅除旱暵千峯翠<lb/>
灑濯焦枯百榖豐可喜盍親尊酒渌成霖未放海雲紅<lb/>
清涼更覺山川勝閉户空慙學寓公<lb/>
　　七月六日通夕大雨闔境告足豐年之慶枕上用<lb/>
　　　前韻再賦兩篇呈全真諸公<lb/>
<pb n="KR4d0138_WYG_031-3a"/>
絳闕清都一念通沛然甘澤㵼層穹天心㑹與人心合<lb/>
國事尤須嵗事豐秋水陡添江上碧朝陽却照棟間紅<lb/>
精誠自可驅雷雨安用區區致八公<lb/>
千里溝塍派脉通挽回樂嵗頼髙穹風雷借助不勞力<lb/>
粳稻有期成屢豐枕上醉魂清夢想枝頭嘉果濕猶紅<lb/>
旅居又喜逢穰熟地主端疑是鄭公<hi>東漢鄭𢎞為淮隂太守随車致兩白</hi>
<hi>鹿挾轂</hi>
　　張全真復以詩來走筆答之<lb/>
<pb n="KR4d0138_WYG_031-3b"/>
良牧齋祈意輒通凄然似欲變秋穹涼生枕簟精神健<lb/>
爽致江山氣象豐編簡巻舒初有味丹爐進退漸㸔紅<lb/>
蓐收又整清商御自哂何年拜木公<hi>漢謡揖金母拜木公謂東王公也</hi>
　　奉寄李泰發端明<lb/>
一别東吳不記年飽經憂患各林泉知公置酒常髙㑹<lb/>
顧我杜門惟熟眠無分去為湯餅客有縁來作荔枝仙<lb/>
越溪閩嶺無多地步月㸔雲只黯然<lb/>
　　汪廷俊見示喜雨和篇次韻答之二首<lb/>
<pb n="KR4d0138_WYG_031-4a"/>
一氣潛升處處通誠心初不間窿穹乍欣草木回枯槁<lb/>
更喜粢盛備潔豐宿霧遊雲朝尚合斷霞殘照晚偏紅<lb/>
陽舒隂慘無遐邇造物從來任至公<lb/>
憫旱遥将精意通秋霖霶霈仰旻穹山川增煥家家好<lb/>
黍稷方華物物豐得句自應髭變白舉觴何惜頰潮紅<lb/>
他時倘㑹風雲便肯倒長瓢學衛公<hi>小說李衛公未遇時常代龍行兩每</hi>
<hi>下瓢中一滴水輙尺餘過故鄉憫其久旱倒瓢傾之遂成漂溺</hi>
　　題劉仲髙提刑所藏文與可墨竹<lb/>
<pb n="KR4d0138_WYG_031-4b"/>
蕭郎畫竹稱逼真與可所作尤絶倫不将丹青借粉飾<lb/>
直把寳墨傳精神渭川萬箇在胷次援毫戲掃如烟雲<lb/>
眼前先見欲畫者兎起鶻落氣益振稚枯偃仰盡變態<lb/>
筆力斡轉風霆春平生知作㡬千幅得心應手老斵輪<lb/>
當時誰是識畫者謫仙東坡葢其人老坡亦善作此畫<lb/>
意雖已到法未親是中妙處不傳授但得木石枯鱗皴<lb/>
自從兵火䘮亂後錦囊玉軸隨埃塵公於何處得此本<lb/>
四枝墨色猶鮮新風梢雨葉間濃淡紛披屈折節脉勻<lb/>
<pb n="KR4d0138_WYG_031-5a"/>
置之座右滌炎暑颯颯更覺秋聲聞子猷㑹見定絶倒<lb/>
安用日事栽培勤只今與可骨已朽妙蹟散落此幸存<lb/>
願公祕惜勿輕示更築小堂名墨君<lb/>
　　與可每畫竹不令東坡見恐得其法也坡嘗問以<lb/>
　　巳畫何如與可曰公所畫棘針法耳坡聞之輒大<lb/>
　　進<lb/>
　　諸公復以喜雨詩來勉强再賦一篇見鄙意<lb/>
聖君憂國物情通良牧精祈動上穹塞比干戈雖未定<lb/>
<pb n="KR4d0138_WYG_031-5b"/>
江南禾稼自多豐阿香推轂驚雷逺玉女投壺笑電紅<lb/>
幽賛中興萬靈集願将人績屬羣公<lb/>
　　諸季邀徳久申伯同遊鼓山靈源洞僕以病不果<lb/>
　　　往賦詩見意<lb/>
靈源韞秀異傑出閩粤間神功謝鐫鑿妙境森囬環曲<lb/>
磴下窈窕髙巖上孱顔松蘿互䕃翳正暑生清寒路轉<lb/>
人寂寂泉飛澗潺潺乗髙望雲海天末波濤翻偉㢤宇<lb/>
宙中有此氣象寛諸子雅好遊蠟屐履山樊佳客來自<lb/>
<pb n="KR4d0138_WYG_031-6a"/>
逺復共一日歡而我抱衰疾屏居方杜闗豈不樂山水<lb/>
宴坐心不闌神遊八極表目寓無髦蠻塊視衆嶽小杯<lb/>
㸔五湖慳矧兹几案物安用勞躋攀登臨務得雋無乃<lb/>
見一斑作詩調諸子醉語不可刪秋風動林壑凍雨洗<lb/>
塵寰新涼至萬里濃翠浮千山白雲出何心飛鳥倦自<lb/>
還興盡盍遄返勝遊宜勿殫<lb/>
　　讀莊子六絶句<lb/>
漆園仙吏巳賔霄浩蕩竒言久寂寥鵬鷃何須迭相笑<lb/>
<pb n="KR4d0138_WYG_031-6b"/>
斯遊安往不逍遥<lb/>
世間物論最難齊有萬初從一氣吹若㑹此心平等法<lb/>
天淵元自絶髙卑<lb/>
養生有主衛生經神守全時豈廢形遊刃有餘刀不挫<lb/>
解牛湏是學庖丁<lb/>
濠上觀魚適意時從容魚樂獨心知何須更問魚非我<lb/>
能見魚遊復是誰<lb/>
寧作泥塗曳尾龜難堪芻豢廟中犧從來一臂重天下<lb/>
<pb n="KR4d0138_WYG_031-7a"/>
肯以此身輕用為<lb/>
詆欺儒墨每云云芻狗詩書跡巳陳泯絶是非歸道妙<lb/>
掃除糠粃見天真<lb/>
　　送劉仲髙提刑受代赴行朝<lb/>
繡衣将命七閩中攬轡褰幃邁古風懷抱坦然推厚徳<lb/>
平反多處䞉隂功却持漢節朝天陛未許甌民借冦公<lb/>
簮筆行趨青𤨏闥攜家去指水晶宫<hi>将泊家呉興郡故云</hi>風吹烟<lb/>
浪蓴鱸熟日照霜林橘柚紅若到東呉見知舊為言多<lb/>
<pb n="KR4d0138_WYG_031-7b"/>
病一衰翁<lb/>
　　送鄒德久還大柘舊隠三十韻<lb/>
抱病卧雲海杜闗誰與遊鄒子惠過我命駕無停輈但<lb/>
思一㑹面不願萬户侯故人相許心㧞俗今焉儔觸熱<lb/>
涉長道始識甌閩州叩門泉石邊僮僕驚髭虬怪我齒<lb/>
髪衰志氣非昔侔豈知數年來患難如戈矛收悲且歡<lb/>
欣身健餘何求情話豁懷抱髙辭紹軻丘逺尋雲間寺<lb/>
屢泛江上舟同擘荔枝紅坐見菊花秋告我欲遄返歸<lb/>
<pb n="KR4d0138_WYG_031-8a"/>
袖風颼颼投老不禁别聊兹小淹留置酒古道場大白<lb/>
相獻酬短日忽西匿輕雲靄而浮露下松桂枝月轉西<lb/>
南樓慇勤渭城唱逹旦增離愁念子韞器業學慱仕未<lb/>
優至寳委路傍誰能辨琳球世事方多難英俊宜旁搜<lb/>
何人有髙識薦此窮馬周丈夫重氣槩出處非身謀巋<lb/>
然棟梁材囬首須萬牛𤣥豹且深隠騄驥将見收嗟我<lb/>
蒲栁姿雅稱山林幽平生七不堪豈獨三宜休國恩竟<lb/>
未報負此終身羞行矣勉著鞭俟時攄壮猷他年鐘鼎<lb/>
<pb n="KR4d0138_WYG_031-8b"/>
勲在子吾何憂<lb/>
　　送張柔直赴岳州<lb/>
荆楚通南國巴陵據上游江湖作襟帯民物㑹車舟䘮<lb/>
亂經多難荒凉但一丘髙臨洞庭野無復岳陽樓帝念<lb/>
蘇疲俗恩頒起故侯光華剖符竹輯睦擁貔貅魯肅規<lb/>
模在陶公政績優逺師前哲訓力賛中興謀羣盜何難<lb/>
縳侵疆儻可收往分千里寄為解九重憂我巳甘衰病<lb/>
君方茂壮猷三年共幽討此日動離愁世事經綸急淵<lb/>
<pb n="KR4d0138_WYG_031-9a"/>
衷寤寐求着鞭先祖逖悟主繼千秋閫外資竒畫樽前<lb/>
失勝流瀟湘有回鴈莫遣信沉浮<lb/>
　　庭中酴醾盛開二甥以詩來戲和其韻<lb/>
栽培初不棄葑菲桃李無言下自蹊試營小圃供幽竒<lb/>
野趣獨與閑相宜邇來落葉子滿枝新花璨發歸酴醾<lb/>
濛濛烟雨濕氷姿湯泉乍洗温柔肌玉人胡為在軒墀<lb/>
態濃意逺芬蘭芝月華萬里来清輝照耀光彩通屏帷<lb/>
青雲宛轉蟠素螭髙架上與飛甍齊客來花下同圍棊<lb/>
<pb n="KR4d0138_WYG_031-9b"/>
對花不怕輸吟詩帝鄉富貴未可㡬淵明之語真良規<lb/>
一杯相屬慎勿辭我方餔糟啜其醨醉中不省今何時<lb/>
胷次洞逹元無疵山林正好相娱嬉朝廷漸有中興期<lb/>
羲和鞭日不肯遲海水清淺蓬萊池飛花雪落白玉巵<lb/>
起舞鶴氅風前披<lb/>
　　張甥賦碧桃次其韻<lb/>
未許濃華獨占春故将淺碧鬭清新氷肌綽約疑姑射<lb/>
玉質丰容似太真不與天香縁底事秪應國色已無倫<lb/>
<pb n="KR4d0138_WYG_031-10a"/>
慇勤池上親培植從此芬芳冠七閩<lb/>
　　送錢申伯如邵武<lb/>
錢郎與世苦不諧胷次徒抱經綸才行年五十猶未試<lb/>
蟠蟄雖久愆風雷掃除習氣趣空寂華藏重重恣遊歴<lb/>
世間幻妄此道真未必亨通勝窮阨我方卧病南海濵<lb/>
喜君襟抱時相親胡為乗興有所適使我悵望歸飛雲<lb/>
兵戈格鬬何時息田園将蕪歸未得同是天涯流落人<lb/>
此心炯炯君應識閩山六月丹荔枝火齊堆盤侑一巵<lb/>
<pb n="KR4d0138_WYG_031-10b"/>
願言及此復過我嵗晚勿負滄海期醉鄉我巳成真隠<lb/>
君亦逃禪學蘇晉樂天不醉即談禪此外悠悠眞須忍<lb/>
　　小圃初成秦楚材直閣有詩因次其韻二首<lb/>
僧坊暫寓白雲邉古木荒溪濕暝烟試葺池臺學愚谷<lb/>
不妨風物似斜川邀賔深愧裴公野瀹茗空懷陸子泉<lb/>
塵世悠悠盡虚幻且将身徤鬬尊前<lb/>
屏跡山林得放懐檻花欄藥手親栽㑹心魚鳥自相近<lb/>
乗興朋遊時自來半世乾忙嗟白髪四方多難使心哀<lb/>
<pb n="KR4d0138_WYG_031-11a"/>
巖隈水曲翛然處老木輪囷愧不才<lb/>
　　茅齋成乾元珪老以拄杖旄牛拂見遺成二絶句<lb/>
　　　以報之<lb/>
横挑世界鴻毛舉平打虚空氷片消今日拈來居士手<lb/>
穿雲渡水且逍遥<lb/>
不取非亷取不貪玉装麈尾謾毶毶年來居士無言說<lb/>
立起從教作麽參<lb/>
　　次韻李似宗見示小圃之作二首<lb/>
<pb n="KR4d0138_WYG_031-11b"/>
山林自與性相宜卜築何須物物竒旋剪荆榛開小徑<lb/>
自移松菊趂佳時雲生北嶺難持寄月出東山有所思<lb/>
嵗晩龐翁更多病擕家真赴鹿門期<lb/>
竹影桐隂夏日長水花晚色浄林塘招邀風月成三友<lb/>
邂逅賔朋共一觴閑把琴書聊自樂靜㸔蜂蝶為誰忙<lb/>
年來百念皆灰冷願學螺川雲水鄉<lb/>
　　十二詠<lb/>
　　　雙蓮閣<lb/>
<pb n="KR4d0138_WYG_031-12a"/>
並蔕芙蓉出緑波靚粧鸞鑑照雙娥風清月曉㣲開處<lb/>
無那幽人獨見何<lb/>
　　　夢室<lb/>
誰把人間比夢間本來夢覺兩閒閒清風一枕北忩下<lb/>
遊徧江南多少山<lb/>
　　　藥圃<lb/>
病翁餌藥欲扶衰自斸霜根種種移端為出山成小草<lb/>
白雲深處飬青芝<lb/>
<pb n="KR4d0138_WYG_031-12b"/>
　　　橘亭<lb/>
雪避繁華葉勝雲野亭秋後露苞新橘中不减啇山樂<lb/>
留與昻藏四老人<lb/>
　　　竹亭<lb/>
檻外新篁玉笋抽和烟滴露碧先浮此君一日難相捨<lb/>
疑我前身是子猷<lb/>
　　　荔枝亭<lb/>
平生最賞荔枝名手植芳根傍草亭嘉木亦知人意重<lb/>
<pb n="KR4d0138_WYG_031-13a"/>
著花不待一周星<lb/>
　　　桂亭<lb/>
團團雙桂拂茅齋虚幌疎櫺盡日開㑹待秋髙風露下<lb/>
清香飄泛月中來<lb/>
　　　蘭室<lb/>
盡道幽蘭是國香沐湯紉佩慕芬芳何如邂逅同心士<lb/>
一吐胸中氣味長<lb/>
　　　花塢<lb/>
<pb n="KR4d0138_WYG_031-13b"/>
收拾羣英頼化工嫣然紅紫自成叢四時不絶芳菲意<lb/>
誰謂春歸閬苑中<lb/>
　　　圭沼<lb/>
旋鑿幽池象玉圭蓮開紅素兩相輝年來居士心離垢<lb/>
天女從教試染衣<lb/>
　　　磬塘<lb/>
喬木森森借緑隂曲塘波影漾疎林龜魚不用愁清淺<lb/>
藻荇菰蒲隠映深<lb/>
<pb n="KR4d0138_WYG_031-14a"/>
　　　菖蒲澗<lb/>
寸根九節結孤芳青劒凌波日日長幸有仙方辨真贗<lb/>
醫師休更進菖陽<lb/>
　　吕元直得書天台郭外治園林作退老堂求詩為<lb/>
　　　賦兩章<lb/>
獵得飛熊自渭濵釣璜賜履定前身功髙浴日千山曉<lb/>
力拒回天萬國春蹔輟巖廊調鼎手來為林壑採芝人<lb/>
片帆雲海無多地歎息何縁厠末賔<lb/>
<pb n="KR4d0138_WYG_031-14b"/>
周遭疊嶂俯清流卜築園林事事幽春日鸎花隨衮繡<lb/>
秋來松菊照林丘謝公終為蒼生起裴相聊成緑野謀<lb/>
聖主思賢方仄席未應長伴赤松遊<lb/>
　　送張子固大資政赴召命二首<lb/>
海邦臨撫忽頻年愷悌宜民徳化宣久戀闕庭心自往<lb/>
乍歸帷幄席應前鹽梅好去陪三事風月還須記九仙<lb/>
聖主從容問幽仄為陳衰病老林泉<lb/>
屏跡山林養病身數迂旌斾訪幽人追酬雅韻篇章富<lb/>
<pb n="KR4d0138_WYG_031-15a"/>
共醉芳醪意氣親顧我老為滄海客羨公去作紫霄賔<lb/>
經綸蚤動中興業亦欲歸居浙水濵<lb/>
　　送秦楚材還永嘉<lb/>
海上從容慰所思相逢已恨十年遲未登臺省陪羣彦<lb/>
且向江湖把一麾顧我留為鷗鳥伴羨君歸赴鶺鴒期<lb/>
樽前聽徹陽關唱明月依然照别離<lb/>
　　陳國佐左司寄示天台山圖以絶句兩章報之<lb/>
往年曾讀興公賦頗愛天台擅美名數幅生綃傳貌得<lb/>
<pb n="KR4d0138_WYG_031-15b"/>
恍如陸地到蓬瀛<lb/>
應真飛錫游行處峭壁危峯跨石橋便欲逺尋方廣寺<lb/>
却疑圖上有嘉招<lb/>
　　丹霞本老見示拂子并頌次韻<lb/>
鈍根不㑹世間機且作東山老住持有箇旄牛閑拂子<lb/>
用時由我不由伊<lb/>
　<lb/>
　梁谿集巻三十一<lb/>
</p>
<p>
</p>
  </div>
</body>
</text>
</TEI>
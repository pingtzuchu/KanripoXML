<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻四十七</head>
    <p>
<pb n="KR4d0138_WYG_047-1a"/>
欽定四庫全書<lb/>
　梁谿集巻四十七　　　　　宋　李綱　撰<lb/>
　表劄奏議九<lb/>
　　　附御筆批荅<lb/>
　　辭免河北河東路宣撫使劄子<lb/>
　　第二劄子　　　　　親筆宣諭請行<lb/>
　　第三劄子　　　　　第四劄子<lb/>
　　第五劄子　　　　　第六劄子<lb/>
<pb n="KR4d0138_WYG_047-1b"/>
　　第七劄子　　　　　第八劄子<lb/>
　　親筆宣諭節賜裴度傳<lb/>
　　謝賜裴度傳劄子　　第二劄子<lb/>
　　乞罷宣撫使待罪劄子<lb/>
　　第二劄子　　　　　第三劄子<lb/>
　　第四劄子　　　　　第五劄子<lb/>
　　親筆宣諭三首<lb/>
　　　辭免河北河東路宣撫使劄子<hi>靖康元年五月种師道以疾乞</hi>
<pb n="KR4d0138_WYG_047-2a"/>
　　　　<hi>罷宣撫使有㫖以公代師道宣撫使河北河東上劄辭免</hi>
臣伏蒙聖慈特降宸翰河北河東國家根本之地委令<lb/>
宣撫臣以孤生誤蒙天恩自庶僚中擢任樞筦以死報<lb/>
國此志已定况當危難之秋主辱臣死乃分之宜但今<lb/>
日此舉繫國安危种師中以宿將統重兵以援太原不<lb/>
旋踵而潰散臣獨何人敢任此責又种師道威望素隆<lb/>
見為宣撫若罷師道而授臣恐外議不以為當區區微<lb/>
軀誠不足惜懼誤國事儻陛下必欲使之亦何敢辭調<lb/>
<pb n="KR4d0138_WYG_047-2b"/>
兵選將應副錢糧須旬月始辦太原圍乆王師旣衂深<lb/>
可寒心臣慮此數日間已難守矣適見布衣髙世兼奏<lb/>
狀謹繳進更容來早稟受聖訓謹具奏知<lb/>
　御筆<lb/>
　如師道不罷亦不妨事便可治行<lb/>
　此任無易卿者為朕建功切在審而後行不可輕接<lb/>
　戰<lb/>
　　　第二劄子<lb/>
<pb n="KR4d0138_WYG_047-3a"/>
臣伏奉御批以臣辭免宣撫使除命特加訓諭此任無<lb/>
以易卿者竊念臣自遭遇以來惟知竭忠盡力以圖報<lb/>
效而横罹謗議皆出意外累嘗乞身未蒙俞允且使待<lb/>
罪樞筦仰承睿算尚可黽勉若令宣撫兩路將兵於外<lb/>
豈臣孤危乃敢出此伏望賜照察餘俟面奏<lb/>
　御筆<lb/>
　朕志已定須當卿去不允所乞<lb/>
　親筆宣諭請行<lb/>
<pb n="KR4d0138_WYG_047-3b"/>
　卿素忠義何故不欲去適覽章奏太原府出人五百<lb/>
　斫賊數十級以此見之尚可為卿何不奮然請行以<lb/>
　成功名可體茲意<lb/>
　　　第三劄子<lb/>
臣伏奉宸翰令具有名望武臣契勘方今有名望武臣<lb/>
無如种師道者雖老其智謀猶足用旦夕入覲以優禮<lb/>
待之必肯為陛下用以李彌大副之朝廷已為得人所<lb/>
有臣今來除命伏望聖慈特賜寢罷<lb/>
<pb n="KR4d0138_WYG_047-4a"/>
　御筆<lb/>
　不允所乞國方多難不可辭<lb/>
　　　第四劄子<lb/>
臣適方具劄子辭免恩命復蒙聖慈特降親筆手詔令<lb/>
與師道同行勿復有辭者臣之區區已具此奏伏望睿<lb/>
察追寢成命無任祈懇之至<lb/>
　御筆<lb/>
　不允所奏<lb/>
<pb n="KR4d0138_WYG_047-4b"/>
　　　第五劄子<lb/>
臣伏奉聖慈以臣累具劄子乞免宣撫使除命復降御<lb/>
批朕志已定須當卿去不允所乞國方多難不可辭者<lb/>
竊念臣爰自變故以來奮不顧身以徇國家未嘗輒敢<lb/>
辭難葢荷陛下知遇得以少效孤忠今日師中挫衂内<lb/>
外惴恐此誠多難之時捐軀報國實臣素志豈復當辭<lb/>
但陳力就列不能者止臣内揆緜薄實難勉彊而况遭<lb/>
罹䜛謗動輒得咎積憂成疾心力殫耗豈敢以孤危之<lb/>
<pb n="KR4d0138_WYG_047-5a"/>
蹤乃輒當統帥之任伏望特加睿察寢罷此除更俟來<lb/>
日面奏<lb/>
　御筆<lb/>
　成命已行必無改易卿當為國立功不得辭免<lb/>
　　　第六劄子<lb/>
臣伏蒙聖慈特降親筆除臣宣撫兩路應大小事一委<lb/>
便宜施行不從中制但責成功亦不求速者仰荷委寄<lb/>
之重敢不奉承睿旨然臣適見河間帥臣奏報賊馬侵<lb/>
<pb n="KR4d0138_WYG_047-5b"/>
犯雄州安肅軍一帶乞差兵三五萬人前來防把又見<lb/>
姚古奏報陳迪郝懐下把南北闗人兵並皆潰散乞添<lb/>
差兵把截事勢已急與其令臣作宣撫使統兵二萬前<lb/>
徃滑州所費不貲曷若各分萬人犒設訖徃河北㳂邊<lb/>
及河東把截以濟一時之急所有河北制置使只就委<lb/>
劉韐於事為便其种師道乞加優禮或留京師或歸屯<lb/>
所乞自聖裁臣非為身謀但欲措置常理以濟國事伏<lb/>
望聰察謹具奏知<lb/>
<pb n="KR4d0138_WYG_047-6a"/>
　御筆<lb/>
　卿宣撫兩路此等事可一面施行劉韐事令三省降<lb/>
　㫖師道已留京師<lb/>
　　　第七劄子<lb/>
臣伏蒙聖慈以臣辭免宣撫使新命并乞罷樞密院職<lb/>
事守本官致仕符降中使封囘劄子賜御批不允臣仰<lb/>
荷天恩第深感涕實以宣撫樞密之職於今尤為重任<lb/>
而臣材術淺薄中遭䜛謗難以冒居非為身謀葢恐誤<lb/>
<pb n="KR4d0138_WYG_047-6b"/>
國伏望察臣忱誠特從所請遴擇信臣付以重任天下<lb/>
幸甚臣見以眼疾在假俟稍痊安當求對次干冒天威<lb/>
無任戰汗之至<lb/>
　御筆<lb/>
　卿昨日已受命豈得再辭河北河東實繫宗社卿宥<lb/>
　密信臣朕所委寄便當來日受勅此志决定卿切體<lb/>
　之<lb/>
　　　第八劄子<lb/>
<pb n="KR4d0138_WYG_047-7a"/>
臣昨晚對睿思殿竊見陛下縁邊事焦勞至於感慟臣<lb/>
子之情不遑寧處是以未敢固辭令來除命退伏惟念<lb/>
任重力薄恐辜委寄誠難勉彊臣本書生素不知兵昨<lb/>
於艱難之初蒙陛下任使輒當兵事葢縁圍城之中事<lb/>
出倉卒無縁號召天下賢才故徒以區區之忠遂應誤<lb/>
選賊騎旣退又蒙擢置樞筦求去不遂旣已負非才之<lb/>
責矣然因天下獻言而用其智謀上稟睿訓旁資同列<lb/>
議論得暫承乏於此今者忽蒙擢為大帥使之出將於<lb/>
<pb n="KR4d0138_WYG_047-7b"/>
外非所克堪中夜驚惕此必有建議不容臣於朝者况<lb/>
自頃以來横罹謗議或以為狂率或指為姦佞其甚者<lb/>
至以為收人心而又上煩宸翰有威福專權之語今咫<lb/>
尺天威日在左右得謗尚如此而况使將重兵逺去闕<lb/>
廷乎臣區區一身誠不足惜深恐上誤國事雖陛下復<lb/>
欲保全勢不可得伏望聖慈更賜詳察特與寢罷成命<lb/>
仍許臣解樞密院職事守本官致仕退歸田廬無任皇<lb/>
懼待罪之至<lb/>
<pb n="KR4d0138_WYG_047-8a"/>
　御筆<lb/>
　朕面諭已至誠意切當體國受命必無囘命之理<lb/>
　親筆宣諭節賜裴度傳<lb/>
　節出裴度傳一段令直筆錄賜卿忠義徇國何愧前<lb/>
　人竚觀成效以寛朕憂<lb/>
　　　謝賜裴度傳劄子<hi>上令直筆錄裴度傳降賜具劄子稱謝且錄裴度論元稹</hi>
　　　　<hi>魏洪簡章疏上進</hi>
臣伏蒙聖慈除臣河北河東路宣撫使累具劄子辭免<lb/>
<pb n="KR4d0138_WYG_047-8b"/>
未蒙俞允又被宸翰過有褒語并賜臣裴度傳仰荷委<lb/>
任之重顧臣何人可以當此竊以祖宗積累垂二百年<lb/>
河北河東最為根本之地金人乗虚兩路並入自河北<lb/>
入者旣已侵犯都畿厚載而歸矣而近者雄州奏報不<lb/>
待凉秋已復犯塞自河東入者破忻代以圍太原行將<lb/>
半年未有解圍之意宿將重兵數路應援悉皆潰散校<lb/>
之吳元濟區區以蔡州數城之地為唐室患固不相侔<lb/>
而環蔡諸節度之兵與今日士馬其強弱又不可同日<lb/>
<pb n="KR4d0138_WYG_047-9a"/>
而語而臣徒抱孤忠才術疎短曾不足以望裴度萬分<lb/>
之一陛下以艱難乏才之故誤有使令以度况臣實謂<lb/>
非倫非特未允公議且恐有誤國事伏望睿明於在廷<lb/>
之臣精加選擇付之重寄庶幾成功仰副陛下北顧焦<lb/>
勞之意天下幸甚<lb/>
　御筆<lb/>
　已除卿宣撫便當受命<lb/>
　　　第二劄子<lb/>
<pb n="KR4d0138_WYG_047-9b"/>
臣竊見諸葛亮出師表其言明於治體以謂親賢臣逺<lb/>
小人此先漢所以興隆也親小人逺賢臣此後漢所以<lb/>
傾頽也夫君子小人於用兵之際似不相及而亮深以<lb/>
為言者誠以冦攘外患有可以掃除之理而小人在朝<lb/>
蠧害本根浸長難去其患有不可勝言者是以吉甫贊<lb/>
周王以北伐必有孝友之張仲裴度相唐宗以東討必去<lb/>
姦邪之元稹用能成功焜燿圖史君子小人之不兩立<lb/>
從古已然臣竊觀陛下嗣位之初適遭金人入寇宵旰<lb/>
<pb n="KR4d0138_WYG_047-10a"/>
憂勤勵精圖治思刷前恥雖古帝王勤儉之極無以逺<lb/>
過然君子小人尚猶混淆於朝翕訿成風殊未退聽謂<lb/>
宜留神照察在於攘逐戎狄之先朝廷旣正君子道長<lb/>
則所以捍禦外患者有不難也今取裴度論元稹魏洪<lb/>
簡章疏節其要語輒塵天聽不勝戰汗之至<lb/>
　御筆<lb/>
　覽卿所奏銘記於懐但為國了事與卿共太平之樂<lb/>
　　　乞罷宣撫使待罪劄子<hi>旣受宣撫使命以軍馬未辦量展行日御批遷</hi>
<pb n="KR4d0138_WYG_047-10b"/>
　　　　<hi>延不去豈非拒命上劄子待罪及繳納告敕</hi>
臣伏奉宸翰謂臣受命月餘遷延不去豈非拒命者伏<lb/>
讀震慄不知所措契勘臣於前月二十三日受敕至今<lb/>
纔二十日當時蒙御批用太史局擇定今月二十二日<lb/>
啟行臣以庶事未辦嘗具囘奏乞展三日此乃恐事有<lb/>
未備上累國體非敢遷延今蒙聖訓以為拒命臣無任<lb/>
惶懼待罪之至伏望聖慈特賜竄責<lb/>
　御筆<lb/>
<pb n="KR4d0138_WYG_047-11a"/>
　封還卿奏不須如此依定日二十五日内起發<lb/>
　　　第二劄子<lb/>
臣嘗具劄子以奉御批謂臣遷延不行豈非拒命伏讀<lb/>
殞涕惶懼待罪乞賜竄責未奉指揮伏念臣本以書生<lb/>
遭遇盛際常願奮身效命以報聖知自受宣撫職任以<lb/>
來夙夜憂惕懼不克任辟置官吏選用將佐團結隊伍<lb/>
闗請器甲措置錢糧雇買車馬種種軍需率皆創建非<lb/>
若童貫譚稹諸事熟成上下應副咄嗟可辦而陛下督<lb/>
<pb n="KR4d0138_WYG_047-11b"/>
責之峻猶未及元選定出師之日便謂臣遷延拒命不<lb/>
行竊恐聖慮有所未亮也臣前備員守禦使司激賞探<lb/>
報使臣已蒙宸翰謂其專權今承乏宣撫使司治行量<lb/>
展日限又蒙御批謂其拒命專權拒命者臣子之大惡<lb/>
有一於此罪不容誅陛下方臨遣大帥震揚國威捍彊<lb/>
敵解重圍而以專權拒命之人充其選無乃不可乎臣<lb/>
聞軍旅之事非任之專信之篤者不可以成功臣日在<lb/>
陛下左右咫尺陛下猶且聖訓如此况行師於千里之<lb/>
<pb n="KR4d0138_WYG_047-12a"/>
外謗黷交興上惑睿聽陛下果能諒其區區之忠乎與<lb/>
其進無所成有誤國事不若知難而退甘受竄誅伏望<lb/>
聖慈罷臣知樞密院事河北河東路宣撫使重賜黜責<lb/>
以正典刑選命信臣委以重任臣見居家待罪無任祈<lb/>
天俟命惶懼戰越之至<lb/>
　御筆<lb/>
　豈須如此止欲卿速行今封還卿奏<lb/>
　　　第三劄子<lb/>
<pb n="KR4d0138_WYG_047-12b"/>
臣伏蒙聖慈以臣累具劄子待罪乞罷知樞密院事并<lb/>
宣撫使職事特降親筆封還所上章感戴恩德彌深震<lb/>
恐竊念臣智識淺短學術迂疎獨於義命之際素知自<lb/>
信曩者遷謫七年退伏田里不知貧賤之可羞朅來中<lb/>
都適遭陛下龍飛特被眷奬致身樞輔不知富貴之可<lb/>
樂徒以上荷天恩未能報稱故雖屢求去位終亦未果<lb/>
今孤危之跡䜛毁交興罪狀日聞致煩宸翰屢有訓勅<lb/>
今復有拒命之語退自循省莫知所以良自傷悼夫欲<lb/>
<pb n="KR4d0138_WYG_047-13a"/>
效區區之忠者臣之志也至於成功則有非人之所能<lb/>
為者豈可必哉宣撫兩路人臣重任事有至難自非陛<lb/>
下不致毫髪之疑於胸中安能有濟臣竊觀聖聽不能<lb/>
無惑於羣言日侍清光尚難自處而况可使之統重兵<lb/>
於千里之外哉此臣所以日夜憂懼而不得不辭也伏<lb/>
望聖慈憐臣於艱難之秋嘗效犬馬之力特賜保全解<lb/>
其職任使遂退休則圖報大恩當期異日所有臣昨蒙<lb/>
除尚書右丞知樞密院事宣撫使等告勅謹具繳進乞<lb/>
<pb n="KR4d0138_WYG_047-13b"/>
此骸骨歸於山林臣無任干冒天威惶懼戰越俟死之<lb/>
至<lb/>
　御筆<lb/>
　何故如此方朕委付兩邊事俟卿前去措置所有告<lb/>
　敕封還不得更有陳請並無毫髪之疑止要促卿速<lb/>
　行<lb/>
　　　第四劄子<lb/>
臣伏蒙聖慈以臣待罪乞罷知樞密院事河北河東路<lb/>
<pb n="KR4d0138_WYG_047-14a"/>
宣撫使重賜黜責特賜御批封還劄子仰荷天恩尤增<lb/>
感懼重念臣小才無取罪狀已多與其他日受誤國之<lb/>
誅不若自歸於司寇伏望睿斷特正典刑所有宣撫使<lb/>
職事乞早差官交割管構臣無任惶懼戰灼之至<lb/>
　御筆<lb/>
　封還所奏<lb/>
　　　第五劄子<lb/>
臣契勘宣撫司已漸就緒錢物之類並未曾支動伏望<lb/>
<pb n="KR4d0138_WYG_047-14b"/>
聖慈選差宰執代臣使事竊見徐處仁唐恪朝之老成<lb/>
累任帥臣諳練兵事可以充使如陛下不欲遣之於外<lb/>
但以使事委之且留京師令統制官等分領將卒前去<lb/>
劉韐解潜處使喚以宣撫司錢物應副自足辦事更乞<lb/>
聖裁臣未敢搬出見在府第待罪聽候指揮<lb/>
　親筆宣諭三首<lb/>
　　　宣諭累百章不允辭免<lb/>
　卿所請雖累百章不允可疾速辦行起發<lb/>
<pb n="KR4d0138_WYG_047-15a"/>
　　　宣諭疾速辦行<lb/>
　朕無纎芥所懐止欲激卿速行不須如此决不允從<lb/>
　疾速辦行夜來所批督卿速行今推托如此何望焉<lb/>
　　　宣諭陳奏請行<lb/>
　河東兵民日望宣撫到彼朕批語激卿欲行<hi>所有元批㫖封</hi>
　實不期卿誤聽累乞退閒朕昨日進退疑惑甚難出<lb/>
　手欲全君臣之義垂之萬世今日見卿陳奏慨然請<lb/>
　行釋去疑念足見忠義之誠乆而益堅朕甚嘉之<lb/>
<pb n="KR4d0138_WYG_047-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻四十七<lb/>
</p>
<p>
</p>
  </div>
</body>
</text>
</TEI>
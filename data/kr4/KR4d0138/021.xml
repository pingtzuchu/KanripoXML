<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻二十一</head>
    <p>
<pb n="KR4d0138_WYG_021-1a"/>
欽定四庫全書<lb/>
　梁谿集巻二十一　　　　　宋　李綱　撰<lb/>
　　詩十七<hi>在湖外作五十五首</hi>
　　　胡笳十八拍<lb/>
　　　重陽日醉中戯集子美句二首<lb/>
　　　夜寢夢遊泗上觀重建僧伽㙮<lb/>
　　　次韻淵明讀山海經<lb/>
　　　和淵明時運詩念梁谿故居<lb/>
<pb n="KR4d0138_WYG_021-1b"/>
　　　梁谿八詠八首<lb/>
　　　和淵明歸田園居六篇<lb/>
　　　小雨<lb/>
　　　客餉新橙有感<lb/>
　　　偶得雙鯉付厨作鱠以薦一觴<lb/>
　　　和淵明擬古九首<lb/>
　　　和淵明停雲篇<lb/>
　　　和淵明榮木篇<lb/>
<pb n="KR4d0138_WYG_021-2a"/>
　　　和歸鳥篇<lb/>
　　　和勸農篇<lb/>
　　　和淵明遊斜川<lb/>
　　　和淵明巳酉嵗九月九日之作<lb/>
　　胡笳十八拍<lb/>
昔蔡琰作胡笳十八拍後多倣之者至王介甫集古人<lb/>
詩句為之辭尤麗縟悽婉能道其情致過於創作然此<lb/>
特一女子之故耳靖康之事可為萬世悲暇日效其體<lb/>
<pb n="KR4d0138_WYG_021-2b"/>
集句聊以冩無窮之哀云<lb/>
　　第一拍<lb/>
四海十年不解兵朝降夕叛幽薊城殺氣南行動天軸<lb/>
犬戎也復臨咸京鐡馬長鳴不知數冦騎憑陵雜風雨<lb/>
自是君王未備知一生長恨柰何許<lb/>
　　第二拍<lb/>
黒雲壓城城欲摧赤日照耀從西來強箭如沙射金甲<lb/>
甲光向日金鱗開昏昏閶闔閉氛祲六龍寒急光徘徊<lb/>
<pb n="KR4d0138_WYG_021-3a"/>
黄昏冦騎塵滿城百年興廢吁可哀<lb/>
　　第三拍<lb/>
千乘萬騎出咸陽百官跣足隨天王翠華搖搖行復止<lb/>
黄塵暗天道路長金盤玉筯無消息色難腥腐飡風香<lb/>
晚將末契託年少遂令再往之計墮渺茫<lb/>
　　第四拍<lb/>
筋簳精堅更馬驕猛蛟突獸紛騰逃春寒野隂風景暮<lb/>
塵埃不見咸陽橋中原格鬬且未歸隴山蕭瑟秋雲髙<lb/>
<pb n="KR4d0138_WYG_021-3b"/>
安得壯士兮守四方一豁明主正鬱陶<lb/>
　　第五拍<lb/>
漢家離宫三十六緩歌慢舞凝絲竹鐡騎突出刀鎗鳴<lb/>
驚破霓裳羽衣曲明眸皓齒今何在細柳青蒲為誰緑<lb/>
桃花依舊笑春風風動落花紅蔌蔌<lb/>
　　第六拍<lb/>
憶昔霓旌下南苑攀條弄芳畏晼晩只今飄泊干戈際<lb/>
寒盡春生洛陽殿棃園弟子散如煙白馬將軍若雷電<lb/>
<pb n="KR4d0138_WYG_021-4a"/>
城上春雲覆苑墻囬首何時復來見<lb/>
　　第七拍<lb/>
星宫之君醉瓊漿矯如羣帝驂龍翔龍池十日飛霹靂<lb/>
齊言此夕樂未央𤣥圃滄州莽空濶羽人稀少不在傍<lb/>
深山窮谷不可處託身白雲歸故郷<lb/>
　　第八拍<lb/>
黄塵散漫風蕭索殺氣森森到幽朔五十年間似反掌<lb/>
瑤池侍臣巳冥寞千崖無人萬壑静旌旗無光日色薄<lb/>
<pb n="KR4d0138_WYG_021-4b"/>
萬事反覆何所無注目寒江倚山閣<lb/>
　　第九拍<lb/>
五陵佳氣無時無龍種自與常人殊一去紫臺連朔漠<lb/>
骨肉滿眼身羈孤金鞭斷折九馬死邂逅豈即非良圖<lb/>
人間俯仰成今古豈憶當殿羣臣趨<lb/>
　　第十拍<lb/>
人生失意無南北去住彼此無消息黄蒿古城雲不開<lb/>
時復㸔雲淚横臆猛將腰間大羽箭一箭正墜雙飛翮<lb/>
<pb n="KR4d0138_WYG_021-5a"/>
汝休枉殺南飛鴻道路只今多擁隔<lb/>
　　第十一拍<lb/>
天子不在咸陽宫翠華拂天來向東江間波浪兼天湧<lb/>
中有雲氣隨飛龍干戈兵革鬬未止無復射蛟江水中<lb/>
江邉老人錯料事時危慘澹來悲風<lb/>
　　第十二拍<lb/>
漁陽突騎獵青丘天馬䟦足隨犛牛幕前生致九青兕<lb/>
苦寒贈我青羔裘萬里飛蓬映天過嵗云暮矣増離憂<lb/>
<pb n="KR4d0138_WYG_021-5b"/>
如今正南㸔北斗長安不見使人愁<lb/>
　　第十三拍<lb/>
聖朝尚飛戰鬬塵椎鼔鳴鐘天下聞岸上荒村盡豺虎<lb/>
衣冠南渡多崩犇何時鑄㦸作農器欲傾東海洗乾坤<lb/>
干戈未定失壯士舊事無人可共論<lb/>
　　第十四拍<lb/>
大麥乾枯小麥黄問誰腰鎌狄與羌漢家戰士三十萬<lb/>
此豈有意仍騰驤安得突騎只五千長驅敵人盡走藏<lb/>
<pb n="KR4d0138_WYG_021-6a"/>
近静潼闗掃螻蟻為留猛士守未央<lb/>
　　第十五拍<lb/>
我生之後漢祀衰經濟實藉英雄姿遥拱北辰纒㓂盗<lb/>
杳杳南國多旌旗傷心不忍問耆舊垂老惡聞戰鼓悲<lb/>
中夜起坐萬感集誰家搗練風凄凄<lb/>
　　第十六拍<lb/>
雨聲颼颼催早寒嵗暮窮隂耿未巳燕山雪花大如席<lb/>
寒刮肌膚北風利戰罷歸來血洗箭陣前部曲終日死<lb/>
<pb n="KR4d0138_WYG_021-6b"/>
漫漫𤣥天叫不聞日夜更望官軍至<lb/>
　　第十七拍<lb/>
時危始識不世材成王功大心轉小豺狼塞路人斷絶<lb/>
一門骨肉散百草江頭宫殿鎻千門不知明月為誰好<lb/>
何時眼前突兀見此屋鷄鳴問寢龍樓曉<lb/>
　　第十入拍<lb/>
風塵澒洞昏王室咫尺波濤永相失漂然時危一老翁<lb/>
灑血江漢長衰疾笳一㑹兮琴一拍青山落日江湖白<lb/>
<pb n="KR4d0138_WYG_021-7a"/>
身欲奮飛病在牀此心炯炯君應識<lb/>
　　重陽日醉中戯集子美句遣興<lb/>
青山落日江湖白飄零巳是滄浪客老去悲秋强自寛<lb/>
青蘂重陽不堪摘東流江水西飛鷰傳語風光共流轉<lb/>
急觴為緩憂心擣休語艱難尚酣戰聖朝尚飛戰鬭塵<lb/>
何用浮名絆此身時復㸔雲淚横臆晩來幽獨恐傷神<lb/>
籬邉老却陶潛菊開花無數黄金錢且㸔欲盡花經眼<lb/>
飲如長鯨吸百川只今漂泊干戈際方外酒徒稀醉眠<lb/>
<pb n="KR4d0138_WYG_021-7b"/>
腐儒衰晚謬通籍杜曲幸有桑麻田故畦遺穗巳蕩盡<lb/>
中原君臣豺虎邉安得務農息戰鬪武陵欲問桃花源<lb/>
　　夜寢夢遊泗上觀重建僧伽塔纔兩層塔以今春<lb/>
　　　同普照王寺焚蕩殆盡豈大士有意再來此土<lb/>
　　　乎覺而賦詩以紀之<lb/>
至人於世何所求隨縁應物初不留縁合則應散則休<lb/>
起滅幻境如浮漚僧伽塔踞淮泗流火焚水轉嵗㡬周<lb/>
國家崇奉德更優雍熈所建無與儔層層金碧巧雕<graphic n="KR2450" url="https://raw.githubusercontent.com/kanripo/KR-Gaiji/master/images/KR2450.png" mimeType="image/png"/>
<pb n="KR4d0138_WYG_021-8a"/>
鑿石作址蟠龍虬簷間寳鈴韻琳璆勢挿霄漢神為謀<lb/>
瑞光煥發垂珠旒青天白日爛不收崔巍髙殿聳飛樓<lb/>
千楹萬柱烟雲浮誰知興廢相綢繆鐡馬馳突横戈矛<lb/>
四方羣盜起如蟊付以一炬成荒丘慈航濟物衆所庥<lb/>
捨我去矣真可憂昨宵夢到淮上洲窣堵再造工方鳩<lb/>
千章巨木回萬牛此豈有意重來不塔成大士還舊遊<lb/>
更扶休運三千秋<lb/>
　　次韻淵明讀山海經<lb/>
<pb n="KR4d0138_WYG_021-8b"/>
清霜落喬木翠色颯以䟱而我正臥病蕭然寓精廬起<lb/>
坐無與歡散帙聊觀書心遊千載間超詣非舟車更酌<lb/>
一杯酒薦此果與蔬緬懷陶淵明雅志與我俱還㸔枕<lb/>
間屛乃是歸來圖古人不予欺嵗暮將何如<lb/>
　　余築室梁谿之上三年而後成手植花木甚衆遭<lb/>
　　　值世故未嘗得安居其間嵗暮羈旅慨然念之<lb/>
　　　因和淵明時運詩以見意<lb/>
卜宅梁谿成非一朝面山枕岡逺市近郊脩竹茂林翠<lb/>
<pb n="KR4d0138_WYG_021-9a"/>
連烟霄松桂吐香杞菊長苗旁臨清流塵纓可濯小閣<lb/>
<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>然九峯逺瞩豈無華宇於我自足兄弟塤箎於焉相<lb/>
樂春服既成如浴乎沂風乎舞雩詠嘯而歸自我離羣<lb/>
潜然涕揮拊心念咎電往莫追今夕何夕夢還我廬稚<lb/>
子候門兩髪髧如携㓜入室濁酒傾壺慨我寤歎誰復<lb/>
如余<lb/>
　　梁谿八詠<lb/>
　　　中隠堂<lb/>
<pb n="KR4d0138_WYG_021-9b"/>
不在山林不市朝且將圖史當漁樵桂花想見秋來盛<lb/>
香滿西風取次飄<lb/>
　　　棣華堂<lb/>
兄弟塤箎人所推棣華堂裏逺相思艱難世路風霜急<lb/>
正是鶺鴒原上時<lb/>
　　　文㑹堂<lb/>
親賔情話欵衡門把酒揮毫氣吐雲何日寛思返三徑<lb/>
一樽重與細論文<lb/>
<pb n="KR4d0138_WYG_021-10a"/>
　　　九峯閣<lb/>
小閣崢嶸面九峯暮天秀出碧芙蓉孔明夲有躬耕志<lb/>
却合歸來㸔臥龍<lb/>
　　　舫齋<lb/>
畫舫臨流四面通綠忩面面有清風年來始㑹虚舟意<lb/>
正在江湖波浪中<lb/>
　　　怡亭<lb/>
縹緲危亭枕曲池紅粧翠羽自參差晩凉小飲誰同醉<lb/>
<pb n="KR4d0138_WYG_021-10b"/>
定把圓荷當屈巵<lb/>
　　　心逺亭<lb/>
境寂心閑物物宜倚欄更㸔嶺雲飛曉猿夜鶴應思我<lb/>
正好歸時猶未歸<lb/>
　　　濯纓亭<lb/>
畫棟飛簷俯碧流何時歸去艤扁舟不須更把塵纓濯<lb/>
直取冠裳裂即休<lb/>
　　余既居梁谿有田園可樂又平生愛錢塘湖山之<lb/>
<pb n="KR4d0138_WYG_021-11a"/>
　　　勝常欲治書室湖上買小舟浮家泛宅徃來苕<lb/>
　　　霅間以終其餘年此素志也自乙巳嵗為世網<lb/>
　　　所嬰此事便廢而浙郡相繼兵叛盜起景物佳<lb/>
　　　處鞠為灰燼今余又羈旅湖外邈無歸期乃知<lb/>
　　　世間不如人意者十常八九豈不信然因和陶<lb/>
　　　淵明歸田園居六篇以自慰云<lb/>
東吳信佳地碧溪繞青山我居枕溪傍卜築亦有年山<lb/>
空乳滿腹迸出蒼龍淵餘波滑無聲下灌負郭田秋風<lb/>
<pb n="KR4d0138_WYG_021-11b"/>
粳稻香落照孤鴻間黄鷄與紫蟹日滿樽爼前酌酒燕<lb/>
賔友揮毫散雲烟常謂享此樂可以終華顛豈知縈世<lb/>
故擾擾不得閒側身念吾廬悵望情依然<lb/>
一為世網嬰未遂稅塵鞅驅馳途路間空積溪山想我<lb/>
居今若何嵗月忽巳往三徑將荒蕪松菊日應長泛舟<lb/>
苕霅間吾意誠已廣時危方艱難長恐墮渺莽<lb/>
人生不滿百七十亦云稀吾年甫知命飄泊猶未歸江<lb/>
湖嵗將晏霜露霑人衣滄洲惠詢約坐恐此志違<lb/>
<pb n="KR4d0138_WYG_021-12a"/>
平生愛武林湖山良可娯連年兵火作景物成丘墟常<lb/>
願買一[門@里]築室湖上居開軒蒼翠間手植松千株浮家<lb/>
同志和來往得自如樽中酒不空樂死不願餘那知今<lb/>
乃爾此懷坐成虛巳矣何所道萬法皆本無<lb/>
毎愛賀知章勑賜鑑湖曲而我不須多數頃亦巳足世<lb/>
故俛仰間反覆若棊局良辰逝莫留勝遊當秉燭明月<lb/>
照芳樽坐待東方旭<lb/>
我昔居梁谿夢斷長安陌倒冠與落佩志氣良自適花<lb/>
<pb n="KR4d0138_WYG_021-12b"/>
前飲春朝月下舞秋夕自從喪亂來光景駒過隙無復<lb/>
舊情懷擾擾為物役寤寐憂他人自麻初不績長嘯休<lb/>
去來勞生亦何益<lb/>
　　小雨<lb/>
小雨廉纎作曉寒繞簷䟱竹正檀欒窮愁著論墨長濕<lb/>
磊塊澆胷杯未乾莊舄顯時猶越語鍾儀縶處亦南冠<lb/>
百憂萬感無時了更賦新詩强自寛<lb/>
　　客餉新橙有感<lb/>
<pb n="KR4d0138_WYG_021-13a"/>
湖外新橙也自黄故人相贈解包香擣虀正鱠雙魚美<lb/>
薦酒聊持一瓣嘗湛峴舊栽千樹橘洞庭初落滿林霜<lb/>
木奴供給何須道悵望東吳雲水郷<lb/>
　　偶得雙鯉付厨作鱠以薦一觴<lb/>
雙鯉從來丙穴東霜刀縷切膾花紅銀絲藿葉自争巧<lb/>
玉筋金盤未覺空德飽姜侯情已重詩成杜老志應同<lb/>
秋風笠澤鱸尤美何日扁舟入手中<lb/>
　　和淵眀擬古九首<lb/>
<pb n="KR4d0138_WYG_021-13b"/>
風霜巳搖落天氣猶清和聊持一樽酒自飲還自歌朝<lb/>
心愁不開暮髪白已多朱顔與緑鬂颯若霜萎荷流年<lb/>
不我與不飲如老何<lb/>
驚心如傷禽衰質若凋柳百年能幾時處世安得久寤<lb/>
寐若有失哀我泉下友平生不識面况復衘杯酒知心<lb/>
乃如斯此意豈可負管鮑貧時交於古亦云厚范張久<lb/>
已亡今人那復有<lb/>
階禍初甚微智者能要終被髪祭於野辛有知其戎時<lb/>
<pb n="KR4d0138_WYG_021-14a"/>
平足諛佞世亂多姦䧺坐令夷亂華誕謾本晉風重華<lb/>
不再作吾道何其窮巳矣可奈何此生如夢中<lb/>
棄置帝王宅乃欲保一隅一隅豈易保巨盜連荆舒眷<lb/>
言浙江西有我先人廬兵火偶不到聚族於焉居羈束<lb/>
未得歸田園日將蕪江邉畏羣盜嵗暮當何如<lb/>
立國有常理恩威撫要荒胡為决藩籬坐使㓂及堂憑<lb/>
髙寓逺目中原氣蒼茫昔時冠葢地今日争戰塲玉輦<lb/>
幸朔漠金椀出北邙腐儒獻竒策碧衣坐稱昻儻無濟<lb/>
<pb n="KR4d0138_WYG_021-14b"/>
時畧何以綏四方蒼生未蘇息慨歎情内傷<lb/>
吾憐靖節翁食少衣不完棄禄縁束帶貴身遂抛冠簞<lb/>
瓢有餘樂不慙陋巷顔成趣園日涉息交戸常闗返觀<lb/>
富與貴一塵集毫端素琴久無絃適意自可彈處心慕<lb/>
黔婁抗志同伯鸞斯人骨已朽霜霰時方寒<hi>一作雲松枝榦老不</hi>
<hi>懼風霜寒</hi>
古今紛變態兹道長若兹處世或窮逹否泰各有時豈<lb/>
無磨與涅貴在不磷淄逹人乃大觀曲士多致疑所以<lb/>
<pb n="KR4d0138_WYG_021-15a"/>
古聖賢立此埀世辭慇懃論出處欲使學者思周公尚<lb/>
居東仲尼豈余欺愈鈍久乃利臲卼當安之我亦道窮<lb/>
者欲賦鴟鴞詩<lb/>
結髪慕古人絶俗期逺逰如登太山頂志氣小九州古<lb/>
今㑹遷變萬壑無停流向來富貴者纍纍但荒丘漢唐<lb/>
巳磨滅况復秦與周惟餘節義士可向編簡求<lb/>
青松生髙岡無意斧斤採嵗寒霜霰深未覺柯葉改梁<lb/>
鴻既適吳管寧亦浮海二子得我心髙舉不相待士生<lb/>
<pb n="KR4d0138_WYG_021-15b"/>
不逢時命矣何所悔<lb/>
　　余來湖外家問不通者累月因和淵明停雲篇以<lb/>
　　　遣懷<lb/>
上天停雲以隂以雨我之懷矣川路修阻田園將蕪幼<lb/>
稚誰撫鴈信來遲鶴立以佇凄其以風零雨其濛自去<lb/>
梁谿爰止西江一室蕭然臥于北牎塊獨處此人誰我<lb/>
從豈無軒裳誰適為榮人之為人亦以有情亂離瘼矣<lb/>
棄家遐征知我如此不如無生今夕何夕鵲嫋庭柯載<lb/>
<pb n="KR4d0138_WYG_021-16a"/>
植其尾迭相鳴和發書占之逺問為多兆而未至懷㢤<lb/>
若何<lb/>
　　霜降木落獨松柏蒼然顔色愈好因和淵明榮木<lb/>
　　　篇以見意<lb/>
采采榮木春華于兹及爾素秋風霜瘁之寒暑代謝榮<lb/>
枯有時改柯易葉翩其隕而蒼蒼松柏擢榦蟠根風霜<lb/>
雖厲秀色長存君子進德以道為門嵗寒時艱節義彌<lb/>
敦惟天於余賦此拙陋材不趨新學惟求舊黽勉夙夜<lb/>
<pb n="KR4d0138_WYG_021-16b"/>
其何能富屢冐艱危内省不疚先公有訓豈敢失墜敬<lb/>
愼威儀聖言是畏鈆刀雖鈍駑馬希驥一割之功十駕<lb/>
而至<lb/>
　　和歸鳥篇<lb/>
翼翼歸鳥爰集于林近萃芳郊逺依煙岑眷言顧之實<lb/>
獲我心叢木茂止憇此繁隂翼翼歸鳥翩然翻飛風髙<lb/>
天闊去將疇依雲路翺翔倦翮思歸矰繳孔多無使患<lb/>
遺翼翼歸鳥撫翼徘徊江湖緲茫有懷故棲顧儔嘯侣<lb/>
<pb n="KR4d0138_WYG_021-17a"/>
鳴聲和諧願言不獲悵然傷懷翼翼歸鳥集于舊條一<lb/>
枝巳多豈俟髙標歛翰息影好音交交願言終此以休<lb/>
永勞<lb/>
　　和勸農篇<lb/>
天臨下土是生烝民耕食鑿飲乃含其真淳澆樸散巧<lb/>
偽相因誰其還之時惟聖人聖人立政爰重黍稷設命<lb/>
官司職是播植春勤于耕秋乃有穡儲其嬴餘荒嵗足<lb/>
食瞻彼中原祁邳平陸春日載陽和風肅穆夫耕婦饁<lb/>
<pb n="KR4d0138_WYG_021-17b"/>
儔類相逐少壯竭力逸此耆宿豈無他圖惟兹永久利<lb/>
其耒耜十千維耦帶月荷鋤侵星耘畝崇本抑末孰敢<lb/>
游手終年厭飱報則不貴千箱萬倉以副汝冀為酒為<lb/>
醴樂此分至仰奉俯畜夫復何愧四體不勤丈人所鄙<lb/>
帯經而耕豈廢冠履我思古人希風徃軌躬耕南陽無<lb/>
使專美<lb/>
　　秋雨初霽天髙氣清獨遊山間意欣然樂之因和<lb/>
　　　淵明遊斜川詩以紀其事<lb/>
<pb n="KR4d0138_WYG_021-18a"/>
嵗律忽晼晚我生感行休雨餘秋氣清策杖成獨遊蒼<lb/>
蒼松桂合中有清淺流放懷佀樵者忘機狎飛鷗顧我<lb/>
䟱散姿自合在一丘但恨尚羈束塊處無朋儔獨酌誰<lb/>
與共獨歌誰與酬此獨有至樂當有知者不盜賊紛滿<lb/>
眼世故端百憂置之且勿道獨樂未易收<lb/>
　　後重九半月菊始開因思東坡言菊花開日即重<lb/>
　　　陽取酒為之一醉遂和淵明已酉嵗九月九日<lb/>
　　　之作<lb/>
<pb n="KR4d0138_WYG_021-18b"/>
地偏菊開晚乃在秋冬交霜中色艷艷肯逐蓬艾凋感<lb/>
此節物殊為爾再登髙玉觴泛金英舉酒望層霄雲氣<lb/>
有佳色此豈瞪發勞世態互陵滅氷炭方凝焦不如醉<lb/>
後眠意味真陶陶何論飲而夀且以樂此朝<lb/>
　<lb/>
　<lb/>
　<lb/>
　梁谿集巻二十一<lb/>
</p>
<p>
</p>
  </div>
</body>
</text>
</TEI>
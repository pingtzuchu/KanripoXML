<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百十二</head>
    <p>
<pb n="KR4d0138_WYG_112-1a"/>
欽定四庫全書<lb/>
　梁谿集巻一百十二　　　　宋　李綱　撰<lb/>
　　書五<lb/>
　　　貴州答呉元中書　　懐澤與呉元中别幅<lb/>
　　　再與呉元中别幅　　鬱林與呉元中别幅<lb/>
　　　鬱林與呉元中書　　與吳元中别幅<lb/>
　　貴州答吳元中書<lb/>
某頓首啟元中觀文相公大孝服次人還䝉教賜竊審<lb/>
<pb n="KR4d0138_WYG_112-1b"/>
邇來動静之詳慰佩無喻春深氣益暄伏惟孝履祇福<lb/>
覩三月六日内禪詔㫖王室變故遂至於此痛憤何言<lb/>
又傳御營將士牓檄乃知遜位緣此之故所傳敵國之<lb/>
意非也詔㫖姑欲假此以為辭耳彼為趙氏之故而欲<lb/>
以此為講好息兵之謀其術不亦疎乎自古不能自彊<lb/>
而専以退避為事威靈盡去則必有此變曩議廵幸亦<lb/>
嘗陳此以謂留中原雖艱危然人心士氣百倍可保無<lb/>
虞若幸東南則肘腋之變不可測實不敢任其責盖亦<lb/>
<pb n="KR4d0138_WYG_112-2a"/>
以理料之耳方建炎丁未秋主謀者既不為保中原之計即<lb/>
須乘勢幸建康而料理淮南以為藩籬措置戰艦水軍<lb/>
據江以為險則東南猶可保而無一旦倉卒之患猶得<lb/>
下䇿此瑯瑘王所以聞西晉之故即日渡江也當時諸<lb/>
人但為身謀不為國計以謂渡江則天下以棄中原之<lb/>
罪歸於已故操兩可之說為駐維揚之謀以南遷議歸<lb/>
咎他人揚聲北還又不為東南守禦之備日復一日惟<lb/>
幸敵人之不來而來即南渡以避之自以為得策耳然<lb/>
<pb n="KR4d0138_WYG_112-2b"/>
不知大江阻其後非倉卒所能濟則必有擾攘狼狽之<lb/>
勢禍變不測向之謀自以為巧者乃所以為䟱也大抵<lb/>
為身計巧則所以謀國者必疎為國計深則所以謀身<lb/>
者必拙二者不可得而兼故能忘身及家以為國者國<lb/>
安而身與家同其休竊竊然惟以謀身為事則家國必<lb/>
至於俱亡而後已此君子小人之所以異而有國者必<lb/>
以用小人為戒也別紙所諭何慮之深方今戴宋之志<lb/>
無窮而不以進退二其心者獨吾二人耳借使如前書<lb/>
<pb n="KR4d0138_WYG_112-3a"/>
所謂死得其所矣尚何言哉自古必有不二心之臣死<lb/>
社稷者亦常理也况又不必爾耶宣和間王蔡童梁所<lb/>
以謀身者至矣然卒不免靖康間唐聶之徒所以謀身<lb/>
者亦至矣然又不免至汪黄則又巧過於數子然又有<lb/>
今日之事吾二人者其拙不若人可勝言㦲以其拙故<lb/>
反得視聼食息以至於今此豈可以人力致耶如僕之<lb/>
危又非公比姑置靖康不論前日用事者以事勢相激<lb/>
之故必欲置之死所選造百端處心積慮念念不忘未<lb/>
<pb n="KR4d0138_WYG_112-3b"/>
及措手彼已先自罹禍以是知天之能勝於人而力不<lb/>
足以勝命也居易俟命使内省不疚俯仰無愧足矣如<lb/>
是而不能免亦命也舎虚幻身求真實法為宋純臣而<lb/>
死不猶愈於彼之死乎以此胷次坦然無復憂懼此說<lb/>
雖似不情然理實如此不知公以為如何區區自過象<lb/>
郡頗覺為嵐氣所中飲食多嘔姑少留懐澤將理公儻<lb/>
尚居龍城徤歩徃還不十數日可通音問或有所見願<lb/>
見告也初夏秪數日間千萬節抑為天下自重不宣某<lb/>
<pb n="KR4d0138_WYG_112-4a"/>
再拜<lb/>
　　懐澤與吳元中别幅<lb/>
承諭晉宋參辰之說理實然也曩嘗相與論於省中臨<lb/>
亦以此奏淵聖且謂太原之圍已㡬年矣賊之巢穴已<lb/>
固不能保其必解安知未行彼不以坐困而已破乎迫<lb/>
於威命旣行願任今冬捍禦之責使太原遂破亦當圖<lb/>
所以復之者故多請器甲以行意欲鼔動雨露之民而<lb/>
用之旣得罷而志不遂所諭擣燕山者是也當時亦有<lb/>
<pb n="KR4d0138_WYG_112-4b"/>
此意但倉卒戒行危疑百端種種不集而料理稍就緒<lb/>
廷議巳變故不及此當時師中若能休兵平定百里之<lb/>
内牛酒日至而犒師與姚古約定而後進兵宜有可解<lb/>
惜其輕進而吝賞士不用命而墮賊計也若謂按兵中<lb/>
山先聲後實如李左車之說則不然漢兵破趙二十萬<lb/>
衆故燕齊靡然從風威足以讋之也斡里雅布之師捆載<lb/>
而歸初無邀擊之威則尼堪何憚望風而解太原乎大<lb/>
抵靖康之事正犯師或輿尸之戒而廷議不一此所以<lb/>
<pb n="KR4d0138_WYG_112-5a"/>
卒無成功也髙祖非獨以軟頑為大度又以大膽為英<lb/>
材曉事為明智興衰撥亂之主對勍敵馭羣雄大要在<lb/>
此爾然此乃天之所賦非積學所能致存亡興廢之所<lb/>
繫非偶然也建炎初嘗取漢髙光武唐太宗事跡散在<lb/>
諸傳者刪去繁細掇其大節為一書目之曰漢唐三帝<lb/>
紀要録為之序而上之以廣睿聖之意而譖之者以為<lb/>
孩撫且指太公建成之事為言其譖愬之術每下又非<lb/>
靖康間此知書與不知書故不同也<lb/>
<pb n="KR4d0138_WYG_112-5b"/>
余堵之事乃敵國兵家之常當時僉議以為洩雖亦無<lb/>
害者正欲間之使燕人徳我而金人疑燕如髙祖使陳<lb/>
平間楚曷嘗畏其知耶果畏其知必不文墨付其使而<lb/>
取必於其事之成也其後王雲雖口傳道其語而卒不<lb/>
公然以為言者其意可見但中國所以應之者謬耳其<lb/>
後軍前以蠟書結燕人者甚多詹大和主其事亦頗得<lb/>
要約議既變遂不諧爾何獨此哉賊之欲得志於中國<lb/>
者豈以此故但彼彊我弱彼智我愚彼恊我不恊故我<lb/>
<pb n="KR4d0138_WYG_112-6a"/>
之施扵彼者不行彼之施於我者必中如以曹馬之事<lb/>
間吾二人者遂以為信然而余堵之事彼不為動此乃<lb/>
勝負之所以不同也士大夫不知古今不識事理徃徃<lb/>
指此為釁端豈不可笑建炎初知和議之誤國故批出<lb/>
行遣初無公姓名而江夏増之此得之子諲子諲得之<lb/>
世則其詳他日可詢其後旣至行在屡於睿聖前開陳<lb/>
方欲俟措置事稍就緒入章辨明罷去遂不果疑以為<lb/>
通偽楚之意非也然今日得與和議之列豈非福人耶<lb/>
<pb n="KR4d0138_WYG_112-6b"/>
徃事皆不足復道但當思今日之䇿當何以處之吾輩<lb/>
雖不復任責然所以為國家慮者不能自已也以愚意<lb/>
料之所謂輕騎潛行欲襲我亦未必然但旣不為備又<lb/>
無斥堠則探報不明而人心易揺又屯聚左右者正兵<lb/>
皆少皆招安盗賊如閻瑾丁進之徒彼皆利於南渡則<lb/>
得以復肆剽掠故金人游騎及境則張皇以告急朝廷<lb/>
無備不能自固而倉卒渡江則淮南州縣盡為盗賊所<lb/>
破所謂真楚通泰碎于賊手者乃盗賊非金人也藉使<lb/>
<pb n="KR4d0138_WYG_112-7a"/>
金人蔑視中國輕兵深入知其所以應之彼亦未為得<lb/>
䇿今日之事當盛兵以扼江險而又以扼其歸路則賊<lb/>
亦豈敢乆安居淮甸間但不知京東西兩路今復如何<lb/>
耳兩年坐視城邑之破如越人視秦人之瘠恬不加恤<lb/>
遂至扵此罪當以是為先而言者咎其不早渡江抑末<lb/>
矣然事勢至此其初在於不恤諸路其終在於倉卒渡<lb/>
江倉卒狼狽則威靈盡去故江北盗賊得以殘破州縣<lb/>
江南禁衛得以脅制朝廷此舉動所以不可不審也正<lb/>
<pb n="KR4d0138_WYG_112-7b"/>
如低棊對手髙棊未必有殺之之意低棊惶懼多自著<lb/>
破今日變故皆驚擾之所致苻堅以百萬之師南冦謝<lb/>
安出遊别墅終日處畫將帥皆當其任必不如此偽楚<lb/>
之事初以其嘗自歸止於逺屏欲法光武待盆子以不<lb/>
死之意其後緣鞠承華夫人語言事而陳氏之事遂露<lb/>
睿聖以其據正寢通宫嬪故震怒而卒有後命事在罷<lb/>
相數月然不如此則今日之事未可知也前疏所謂秋<lb/>
髙馬肥虜復入冦挾金人之勢不得而制之者謂此欲<lb/>
<pb n="KR4d0138_WYG_112-8a"/>
尊用之者其懐貳甚明<lb/>
建炎初張所首論江夏兄弟之姦以散官安置既而吳<lb/>
給論汪送部其後潁川極論二人以謂必誤中興遂置<lb/>
極法次年春邵成章因張遇事有言繳申二人亦竄逐<lb/>
布衣魏祜連上五書聞亦不得其死其秋馬伸疏十五<lb/>
事攻之謫山東監尚不知存亡也潁川之書甚明白激<lb/>
切初無指斥之語但論此二人中其要害故下毒手以<lb/>
絶來者祜之書尤知當世大略此數書皆傳異日必見<lb/>
<pb n="KR4d0138_WYG_112-8b"/>
之伸之章所論皆細故以謂如二人者大略非所責然<lb/>
當今任天下之事者正當責其大略而細故可簡伸之<lb/>
言非是如其人亦不易得而必欲置於死地近世所未<lb/>
有也<lb/>
　　再與吳元中别幅<hi>四月十六日</hi>
所諭建炎非靖康比當直罷和而治兵此至言也石勒<lb/>
遣使東晉元帝焚其幣而卻其使立意如是然後可以<lb/>
立國今乃不共戴天又非勒之比彼方以討僭伐叛為<lb/>
<pb n="KR4d0138_WYG_112-9a"/>
辭而此欲以講好息民為說復追悔不尊用邦昌以解<lb/>
紛雖戲劇不如此<lb/>
所諭當為數節是也然今亦豈可復望為全人能保東<lb/>
南如東晉巳是妙手脈絡不通藥石之功不能至必有<lb/>
偏廢不舉之處能遏横流使不至大潰以今證候觀之<lb/>
亦豈易耶公意欲徑趨闗中上䇿也初議正欲如此而<lb/>
議者以蒲觧為賊所得相去宻邇動聽故深憚徃屢論<lb/>
不可始為襄鄧之謀前疏所謂縱未能行上䇿以趨闗<lb/>
<pb n="KR4d0138_WYG_112-9b"/>
中猶當用中䇿以趨襄鄧是也其意謂襄鄧由武闗可<lb/>
以通闗陜亦可為之漸其後中䇿不能行况其上耶其<lb/>
後見闗中南陽為賊所破則又指以為非䇿殊不知有<lb/>
備而能自强雖與賊對壘可也無備而不能自强雖逺<lb/>
徙將安之古人所謂我之所至敵亦至焉是巳<lb/>
所諭聲多而實少意多而謀少此言深中所病然靖康<lb/>
中所起防秋兵其後罷去大半安能充數在河陽嘗三<lb/>
具疏爭之言切而甚詳必曾見也其後國論既異則雖<lb/>
<pb n="KR4d0138_WYG_112-10a"/>
多亦奚以為建炎初有可以得兵之理者兩河之民無<lb/>
所歸者衆而京東西强壯散徙者亦多十數萬不難集<lb/>
故當時建議欲取財東南募兵西北旣有緒而罷去言<lb/>
者指以為罪遂悉停之今數路之民反為賊用前日之<lb/>
犯淮甸者皆吾民也己有兵不能用而以資賊今豈可<lb/>
復得耶東南嵗漕榖粟財帛者正以養兵當時亦不患<lb/>
無養之之具今則兵財皆可患矣又嘗欲以官田如户<lb/>
絶天荒逃田之類如弓箭手法養兵於民事巳具而不<lb/>
<pb n="KR4d0138_WYG_112-10b"/>
果行然民兵非數年不可用亦止可施於本土而募兵<lb/>
訓練可以逺戍必兼用之兵非募即民今人見募兵即<lb/>
曰兵驕不可用見措置民兵即曰民不可使為兵不知<lb/>
何自而可得也五季之際兵何嘗不驕周世宗及藝祖<lb/>
用之遂為精兵大抵數年來軍政益壊者議論不一而<lb/>
任人不專所以主之者非其人故也人材固難得然古<lb/>
之建功者未嘗借材於異世舎短取長亦有可用但習<lb/>
熟見聞少超㧞之則議論紛紛此最可患建炎初召闗<lb/>
<pb n="KR4d0138_WYG_112-11a"/>
陜將佐數十未罷間到者十數人皆有可觀有李庠者<lb/>
老於邉為童所黜謀略魁偉非諸將比因薦之為副留<lb/>
守遂為淵所毒而死殊可惜淵之忌與潜善同三月初<lb/>
聞淵亦死今將佐猶難得也州縣慣習朝廷議論不一<lb/>
之故奉行滅裂雖美意亦為具文此風豈易革但朝廷<lb/>
坐作得定是非賞罰明自當丕變今國論云何而責州<lb/>
縣難矣夫兵驕民困姦雄攘敓夷狄憑陵猶未足憂而<lb/>
所憂者在於小人盖其謀身之計得君之術排陷之謀<lb/>
<pb n="KR4d0138_WYG_112-11b"/>
皆難與爭鋒如建炎初其未至則設穽以待之其旣至<lb/>
則掣肘以沮之其旣去則多端以歸罪之此豈可與力<lb/>
爭耶因知古人以消長為天行者惟此係於天非人力<lb/>
所能勝也今雖巳爾而羣陰固結者自若觀以抨疏而<lb/>
引㑹其用意之巧如此事殆未足猶之病者微有陽氣<lb/>
猶不能死全陰則巳矣此所以可憂也嘗思封建雖有<lb/>
末彊本弱之弊然各能立國而夷狄盗賊之患不若後<lb/>
世之甚郡縣施於承平之時則善矣巨盗起夷狄横則<lb/>
<pb n="KR4d0138_WYG_112-12a"/>
往往不能制之三代秦漢以來可考也惟唐方鎮之制<lb/>
處乎封建郡縣之間蓋方鎮者節度一道之兵自唐初<lb/>
有之當時内有府衛外有方鎮表裏相制最為得䇿至<lb/>
開元末府兵内剷邊兵外作於是始有安史之變卒賴<lb/>
方鎮平之其後裂河北以與三叛將徳宗懲奉天之難<lb/>
行姑息之政方鎮始强唐末有巢冦之亂方鎮益盛而<lb/>
全忠遂以亡唐夫唐之變藉於方鎮之力矣所以强盛<lb/>
至於不可制者措置失當之過也<lb/>
<pb n="KR4d0138_WYG_112-12b"/>
國初以唐為鍳削方鎮之權以絶尾大不掉之患是矣<lb/>
然至於今日承平之久郡縣單弱不能衛王室如手足<lb/>
之不足以捍頭目故夷狄飇馳盗賊蜂起莫有能抗之<lb/>
者則守常不變之過也為今之計唯復方鎮之制少因<lb/>
革之可以漸振中國然節度觀察防團之類今為階官<lb/>
不可復改故建炎初置帥府要郡以安撫使鈐轄都監<lb/>
代之庶幾不駭人耳目而寓方鎮之意當時即欲分𨽻<lb/>
州縣減上供財榖使治兵而假之權議不同者以為未<lb/>
<pb n="KR4d0138_WYG_112-13a"/>
可分𨽻而財穀當俟其具數來上然後降㫖故少緩之<lb/>
既而罷去遂巳至今帥要之號猶在監有名而無實也<lb/>
或謂此制行則藩方將有難制者亦過計矣猶之治病<lb/>
當以小者易其大者故病洞洩則有脫之理必以熱藥<lb/>
補之巳而成痢而痢可為也病熱者則當以寒藥下之<lb/>
必羸困則徐以温藥調理然後可以復安漢髙捐闗東<lb/>
以封韓信黥彭非不知此三人者得廣地則難制然當<lb/>
時憂在亡楚故不得不然楚亡而三人亦擒矣今夷狄<lb/>
<pb n="KR4d0138_WYG_112-13b"/>
盗賊之變如此而欲以郡縣常法持之無異投參术而<lb/>
欲去癥瘕起羸瘵法方變而已憂其弊豈不過㦲然要<lb/>
在得人如太原之得馬燧澤潞之得李抱真不數年間<lb/>
遂能以弱為强嘗著論甚詳偶已束裝未果錄俟續馳<lb/>
去公試思之以為如何此事不厭講之熟也<lb/>
　　鬱林與吳元中別幅<hi>五月七日</hi>
論髙祖光武甚善頃甞作序進三帝錄及其梗槩謾錄<lb/>
去并所著郡縣封建方鎮三篇同徃雖不成文取其意<lb/>
<pb n="KR4d0138_WYG_112-14a"/>
可也願勿以示人及建明募兵劄子亦可以見當時措<lb/>
置募兵及所以養之大概然此所募兵正欲置營房於<lb/>
河北京東西陜西更番以衞行在當時行在絶無兵也<lb/>
帥要兵如大名四軍止萬人耳傳為十萬則太過當時<lb/>
立額固有多處然不過招填不足似未為害孰若全不<lb/>
招而無兵以戰守併與其地與民而棄之耶兵貴精不<lb/>
貴多至論也有兵又須訓練得帥以馭之乃為精兵猶<lb/>
之有材料又得巧匠以用之乃可建大厦有材料而無<lb/>
<pb n="KR4d0138_WYG_112-14b"/>
巧匠則拙有巧匠而無材料則是無麵而造食也失當<lb/>
時可投之機㑹最為可惜至扵養兵之費竊謂朝廷嵗<lb/>
漕東南米六百萬餘石及上供財帛等正以養兵及六<lb/>
宫宗室百官之奉祭祀賔客賞賚之用又𣙜天下茶鹽<lb/>
之利以供非泛之費今此等用度絶省矣若均節之則<lb/>
不患無財豈專恃募民助國哉然此乃建炎初事今地<lb/>
益蹙民益困江湖運道不通則非徒無自得兵財真可<lb/>
患矣唐之方鎮唯河北三鎮許之世襲葢有為而然餘<lb/>
<pb n="KR4d0138_WYG_112-15a"/>
路則否建炎初下令以河北河東封能守者聽其世襲<lb/>
而沿江河淮置帥要但假之權使治兵非世襲也略倣<lb/>
唐制然此亦建炎初事今之證候又不同矣三等之規<lb/>
固善其誰行之觀沿江置制置使而淮南未聞大槩可<lb/>
見不知失淮南則江以南可保乎東晉能保江左以有<lb/>
淮南後唐遷於豫章正以失淮南之故其利害甚明至<lb/>
於倚關中以復河北在今日誠為渺茫天意難測㑹有<lb/>
時耳<lb/>
<pb n="KR4d0138_WYG_112-15b"/>
　　鬱林與吳元中書<hi>七月十五日</hi>
承諭日讀華嚴此書廣博微奥難得其指歸游心之久<lb/>
當有深契而自得者願垂誨一二發藥幸甚憂患中觀<lb/>
易妄有所見世謂易類佛書之圓覺雖大指如此然立<lb/>
象盡意正類華嚴以種種表法其含容無盡一也易論<lb/>
世間法華嚴論出世間法唯知世間出世間等無二法<lb/>
則知二書無差别矣近世學易者以王弼筌蹄之論捐<lb/>
象數故多失聖人之意殊不知得魚兔然後可以忘筌<lb/>
<pb n="KR4d0138_WYG_112-16a"/>
蹄未得之間豈可遽忘哉唯因象數以求意而不泥則<lb/>
得之矣離羣索居深恨不得講貫之益也見仲古言公<lb/>
隨行有崧老易書果爾告就黄守處借一介送示年運<lb/>
旣徃矣庶㡬以此洗心㑹晤無期惟坐進此道為望<lb/>
　　與吳元中別幅<hi>七月二十五日</hi>
見折仲古言公隨行攜崧老易書故前書就借恐其行<lb/>
緩今托賔守專人致此庻㡬速得如果有之告就栁守<lb/>
處更借一介同送示幸甚頃在湖外傳得崧老春秋集<lb/>
<pb n="KR4d0138_WYG_112-16b"/>
解推究象數殊有工意其易書亦然故竊欲一見之易<lb/>
之妙處在觀象知數而今人皆撥置不復道因失聖人<lb/>
之意多矣猶之觀天以南箕為北斗考歴以二至為二<lb/>
分其所失豈不逺哉立象盡意其象具存顧弗深考而<lb/>
數非有所傳授不可然亦有可以心悟者此難以筆舌<lb/>
言也古人學易有互體卦變時來俯仰之類皆不可廢<lb/>
惟其是而己憂患中讀易時見一斑輒著其說以為之<lb/>
傳又作釋象訓辭明變類占衍數五篇以解剥易體庶<lb/>
<pb n="KR4d0138_WYG_112-17a"/>
㡬成一家言文多未果致左右更欲得崧老書以參訂<lb/>
之異時或得生還可藉手以見也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0138_WYG_112-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百十二<lb/>
</p>
<p>
</p>
  </div>
</body>
</text>
</TEI>
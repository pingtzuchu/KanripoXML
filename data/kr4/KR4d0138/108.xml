<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻一百八</head>
    <p>
<pb n="KR4d0138_WYG_108-1a"/>
欽定四庫全書<lb/>
　梁谿集巻一百八　　　　　宋　李綱　撰<lb/>
　　書一<lb/>
　　　與了翁書　　　　　與吳元中給事書<lb/>
　　　與許振叔顯謨書　　上王太宰論方寇書<lb/>
　　　上門下白侍郎書<lb/>
　　與了翁書<lb/>
某頓首拜啓提宫右司丈座下曩歲姑蘓獲奉誨語迨<lb/>
<pb n="KR4d0138_WYG_108-1b"/>
今六年不果通問執事第勤瞻詠今者罪譴幸託仁里<lb/>
因得詢問動静竊承寓居廬阜之側燕居甚休殊以為<lb/>
慰暑溽比日不審體氣復何似伏惟尊候萬福某學識<lb/>
淺陋荷上眷知擢處華近每愧無以補報萬一愚戇妄<lb/>
發罪當誅殛上恩寛大不忍寘之斧鉞姑從薄謫且得<lb/>
善地省咎念恩日深慚懼沙陽去郷里不逺而溪山之<lb/>
勝魚稻之饒為七閩最士夫漸先進之風多可語者罪<lb/>
戾得此大過所望非幸㑹耶且置是事疎拙之性懵不<lb/>
<pb n="KR4d0138_WYG_108-2a"/>
辨理惟是平日為信釋氏因循倥偬常恨未能徧讀其<lb/>
書逮抵兹邑征商粗辦居多暇日適羅疇老修撰雜創<lb/>
藏典縁事甚盛因與二三禪老結看經社以酬㝛昔之<lb/>
志良自喜也然華藏廣愽初心乍遊浩無涯涘譬猶泛<lb/>
海不觀斗杓豈能了知所適之方而到彼岸竊聞吾丈<lb/>
留心藏教有日矣以巨眼而閱靈文必有所深契者方<lb/>
此待罪筦庫無縁趨造函丈以承緒餘願因便風略示<lb/>
其要以為華藏指南則善財之參豈待南歴逹摩之㫖<lb/>
<pb n="KR4d0138_WYG_108-2b"/>
不從西來自利利他以所得者還為人說亦佛菩薩之<lb/>
意也近於陳麟宣教處見華嚴閣記融事理為一門㑹<lb/>
禪教為一法仰味至言深所歎服新著必多儻蒙垂示<lb/>
一二以為後進發藥之資不勝幸甚拙惡四篇輙凂聽<lb/>
覧以丐斤削正暑伏冀為道自重五月十一日某頓首<lb/>
拜啓<lb/>
　　與吳元中給事書<lb/>
某頓首拜啓元中宫使給事台座便人至伏領春初所<lb/>
<pb n="KR4d0138_WYG_108-3a"/>
賜教玩味再四如奉言色不勝感慰中夏暑溽不審比<lb/>
日體氣復何似恭惟台候萬福某待罪沙陽行半年矣<lb/>
省咎念恩日深愧懼所幸征商職事粗辦日有餘暇適<lb/>
羅疇老修撰新創藏典因與一二禪老結看經社撮其<lb/>
樞要隨即録之此外間亦弄文墨以自娛適士人中有<lb/>
鄧肅者頗有俊氣時與酬唱以盡溪山風月之美用是<lb/>
不覺嵗月之度第親年浸髙逺去庭闈數千里外此情<lb/>
如何蒙諭周悉非眷念之厚何以及此感服無已竊聞<lb/>
<pb n="KR4d0138_WYG_108-3b"/>
復職計召還不晚矣中外所望非特拙者有覬於庇頼<lb/>
也逹可北門之除頗協士論近道維揚相㑹必欵其論<lb/>
如何信斯比報宫祠果能就閑完養數年甚善不知卜<lb/>
居何地因書幸致意未果修問見素纔得從官遂爾物<lb/>
故人世浮脆如幻如夢無可戀着觀此益使人灰心耳<lb/>
如人飲水冷煖自知如人登山各自努力嘗以此語獻<lb/>
于左右願留意近著八篇輙録去以發千里一笑有未<lb/>
然者幸以見教未有瞻晤之期惟冀為道為民自重謹<lb/>
<pb n="KR4d0138_WYG_108-4a"/>
奉啓承動靜五月二十八日某頓首<lb/>
　　與許振叔顯謨書<lb/>
某頓首振叔知府顯謨尊兄專人來特辱教賜殊荷眷<lb/>
意竊審郡事多暇為况甚休尤慰瞻跂比日暑溽伏惟<lb/>
台候萬褔某待罪貶所託庇如昨征商之餘日得觀閱<lb/>
藏教留心空門以洗三十八年之非此外頗亦繙經史<lb/>
弄筆硯聊以自慰邑官為具舫搆閣以盡一邑溪山之<lb/>
勝時時登臨一觴一詠有足樂者士人中有鄧肅者頗<lb/>
<pb n="KR4d0138_WYG_108-4b"/>
俊爽間與酬唱有鄧覿者其家好士喜具盤饌有鄧宻<lb/>
者喜種花雖殊方絶域者圃中色色有之時以來供有<lb/>
陳漸者深於經術議論淵源可聽而疇老修撰晚年畱<lb/>
意内典不為今之禪流莽蕩不可窮究葛藤戲論家有<lb/>
園池竹木森然時得遊從其間清談終日觀此數事豈<lb/>
復有流落之歎第親年髙矣逺去庭闈未有歸期此懷<lb/>
何已異時儻䝉恩貸得歸養親當遂屏跡山林以求素<lb/>
志幅巾杖屨同為惠山之遊以畢此生第恐振叔方為<lb/>
<pb n="KR4d0138_WYG_108-5a"/>
世縁挽留未暇從我耳如何吳元中近得書趣尚可喜<lb/>
昨過維揚相㑹差欵否何深之知比經從去冬道姑蘇<lb/>
邂逅虎邱為一日之欵歴落如故同時放逐已有得宫<lb/>
祠者非久可還否見素纔得從官便入鬼録人生如此<lb/>
亦可觀矣雖有久近竟亦何較今人但知營營以厚其<lb/>
生初無一念以善其死溘然之後平日所耽戀者無一<lb/>
可得而所造諸業隨念現前散入諸趣可不懼耶用是<lb/>
益知空門真所依歸者振叔畱意於此久矣頃雖欵㑹<lb/>
<pb n="KR4d0138_WYG_108-5b"/>
因循未能深叩所以有可垂教願無吝焉近文四篇謾<lb/>
資一笑正暑切冀為時自重揮汗布此殊不周謹五月<lb/>
二十八日某頓首<lb/>
　　上王太宰論方寇書<lb/>
宣和三年正月日某頓首再拜少保太宰相公閣下某<lb/>
愚陋無取昨者誤蒙識擢備員左史侍清光者幾一年<lb/>
常愧無以補萬分之一妄論水事罪當誅殛上恩涵覆<lb/>
不忍寘之斧鉞姑從薄謫夙夜循省感懼交深今兹又<lb/>
<pb n="KR4d0138_WYG_108-6a"/>
縁赦宥與牽復之列獲遂歸養仰戴天地父母之賜銘<lb/>
鏤肌骨未知死所此盖伏遇太宰相公以道佐天子務<lb/>
崇寛大洗垢滌瑕許之自新致兹狂狷亦與甄録佩服<lb/>
盛德何敢弭忘某自去冬承吏部符罷任起離閩中將<lb/>
道浙東省親毗陵行次上饒適聞睦州方寇猖獗道路<lb/>
不通遂由江東泛舟以歸又値黟歙失守郡縣驚擾間<lb/>
關險阻獲達金陵出於天幸然某遲迴饒信諸郡者凡<lb/>
兩月餘於方寇事親見探報及得於傳聞實為詳悉日<lb/>
<pb n="KR4d0138_WYG_108-6b"/>
夜慮之至熟竊不勝憤懣深懼州郡部使者不以實聞<lb/>
朝廷設有奏報不過告急乞兵為自完之䇿拘於吏文<lb/>
陳迹不盡至於東南大計與夫破賊之謀初未嘗及也<lb/>
恭惟相公得君當國以身任天下之重而某平日荷知<lb/>
遇之厚不後他人輙敢具所聞及區區管見冐昧鈞聽<lb/>
伏幸裁察方寇初作據邦源村地枕歙睦之境怙險憑<lb/>
阻脅從烏合之衆不過千餘人耳當是時江浙屯兵要<lb/>
害之地以強弓勁弩守之使虜掠者不得出從亂者不<lb/>
<pb n="KR4d0138_WYG_108-7a"/>
得入不旬月間糧竭衆離賊可談笑縛也統兵於浙者<lb/>
不知出此其初輕敵而欲速成功悉驅巡尉深擣巢穴<lb/>
則為所敗其後賊以虜掠致師官軍追之墮其計中則<lb/>
又敗自兩失利之後士氣不振統兵者有怯敵之心悉<lb/>
聚浙兵屯於青溪距賊巢穴者六十里先遣保甲營木<lb/>
寨掘壕塹然後進師一旦為賊所乗向之木寨適足以<lb/>
為火攻之資弓矢不及施器杖不及用束手受戮一掃<lb/>
而盡賊氣旣銳莫之沮遏遂焚青溪諸邑以及睦州其<lb/>
<pb n="KR4d0138_WYG_108-7b"/>
後又破富陽諸邑敗官軍於陸和寺設疑兵自江乘潮<lb/>
而下統兵者悉衆捍之賊由山徑擣虛以入遂陷錢塘<lb/>
此則浙兵措置失律之過也黟歙距賊巢穴八十里屯<lb/>
兵數千以捍賊衝適守臣憲司移易罷去舊者旣去官<lb/>
新者未到任雖有將兵莫相統一賊衆出没虜掠村落<lb/>
去郡十數里間視之恬然莫有與之敵者一旦卒然逼<lb/>
郡城姦細為之内應兵火四起乃始出鬭已無及矣夫<lb/>
以去賊巢穴之近而自賊作以來曽不為城壁壕塹守<lb/>
<pb n="KR4d0138_WYG_108-8a"/>
禦之具至使陵踐如入無人之境諸邑靡然皆為所破<lb/>
此則黟歙豫備不嚴之過也夫歙睦錢塘者東南劇郡<lb/>
生齒衆多財賦充衍士大夫之淵藪也狂賊乗間而作<lb/>
不旬月而陷兩州一督府縣邑以十數無辜之民横被<lb/>
屠戮官司府庫皆為掩有士大夫之家碎於賊手而姦<lb/>
惡無賴之徒雜然從之自為得計兇㷔寖熾江浙為之<lb/>
震動可不為之痛憤哉伏以國家承平之久東南之民<lb/>
習於治安不識兵革垂二百年郡縣弛備率無城郭將<lb/>
<pb n="KR4d0138_WYG_108-8b"/>
不知兵兵不知戰是以狂賊竊發官兵疲懦望風奔北<lb/>
居民遷徙莫有固心官吏徃徃亦為遯逃之計無足怪<lb/>
者然東南者天下之腹心也江浙者又東南之腹心也<lb/>
歙睦錢塘者又江浙之腹心也國家以養兵為重而養<lb/>
之之具金繒穀粟轉江通漕盡在東南由歙以之瀕江<lb/>
諸郡不數百里由杭睦以跨浙東西亦不數百里旬月<lb/>
以來又不知其變動如何良可寒心得不為之深計而<lb/>
早慮哉為今之計破賊之䇿大槩有三一曰審地勢二<lb/>
<pb n="KR4d0138_WYG_108-9a"/>
曰遣重兵三曰擇良帥江東地勢近賊巢穴莫便於宣<lb/>
二浙地勢近賊巢穴莫便於杭杭雖為賊所陷然傳聞<lb/>
淮甸之師繼至賊巳棄城而去設使不去亦當力爭命<lb/>
帥屯兵於二郡因利乗便收復睦歙使賊還保巢穴不<lb/>
敢放肆然後殄滅可期若夫散兵他郡地逺而力分未<lb/>
見其利此必審地勢之䇿也江浙之兵屢為賊敗士氣<lb/>
凋索不可復用其勢必起兵他路及遣畿甸之師以臨<lb/>
之一以張軍勢二以安民心三以沮賊氣惟遣兵多則<lb/>
<pb n="KR4d0138_WYG_108-9b"/>
見功速雖暫有所費不得而惜此必遣重兵之䇿也國<lb/>
朝以來號為劇賊者儂智髙之於邕王則之於貝耳當<lb/>
時帥師以破智髙者則狄武襄公青文潞公彦博也二<lb/>
公者威信素著故能節制將士使之用命破賊於旬月<lb/>
之間今方寇悖亂僭逆殘陷州縣又非智髙則之比自<lb/>
非選用曽任邊帥素有威名方略之人付以兵柄未易<lb/>
成功此擇良帥之䇿也得良帥總重兵以臨要地又當<lb/>
許其便宜從事不從中制摧鋒陷陣者信賞犇亡敗衂<lb/>
<pb n="KR4d0138_WYG_108-10a"/>
者必誅料敵制勝以蕩覆其巢穴然後賊可指日而平<lb/>
也又有不可緩者江浙之間頻年水旱民力凋耗加以<lb/>
狂賊竊發州縣追呼騷擾不勝其困宜下寛大之詔凡<lb/>
鄰賊州縣科率調度不急之務一切權罷積欠逋負權<lb/>
行倚閣出禁帑截上供錢穀以給軍資使民曉然知朝<lb/>
廷德澤策無先於此者夫天下猶之一身瘡痏即吾之<lb/>
肌肉也盗賊即吾之民也民愚無知初雖脅從啗以所<lb/>
欲貨財可掠而有婦女可虜而得仇怨可起而報平日<lb/>
<pb n="KR4d0138_WYG_108-10b"/>
束於法而不敢為者皆公然得為之無怪其徒之浸多<lb/>
而樂為之用也善治瘡痏者毋使浸淫善制盗賊者毋<lb/>
使滋蔓滋蔓難圖皆起於忽之以為不足慮此不可不<lb/>
察也恭惟相公仰被聖天子之所眷倚俯為四海之所<lb/>
具瞻獨秉鈞衡之初狂賊偶發適當是時然則安宗社<lb/>
褔生靈立太平之基者當自破此賊始幸望留意毋忽<lb/>
夫通天下之志者莫如言方今世故豈可一二指陳惟<lb/>
通言路使人之得盡其心而畢其說是者從之非者置<lb/>
<pb n="KR4d0138_WYG_108-11a"/>
之而不加罪衆志畢陳可以不勞而成天下功况於盗<lb/>
賊何足翦滅哉必欲通天下之言願自某此書始亦嘗<lb/>
致書執政與此互見伏惟燮調之暇試取觀之有可以<lb/>
禆廟堂之末議者竊冀不以人廢言也干冐威嚴無任<lb/>
惶恐戰越之至某頓首再拜<lb/>
　　上門下白侍郎書<lb/>
宣和三年正月日某頓首再拜門下侍郎閣下某竊以<lb/>
東南習於治安之久兵民不知金革之事郡縣初無城<lb/>
<pb n="KR4d0138_WYG_108-11b"/>
池之守狂賊竊發擾吾腹心有不可不慮者而某罪戾<lb/>
之跡幸蒙赦宥歸自閩中道出江浙詢聞甚詳思慮至<lb/>
熟敢私布于左右以備採擇之萬一方寇者本狂愚無<lb/>
知之人傳習妖教假神竒以惑衆遂謀僭逆然有狡獪<lb/>
姦人為之輔翼悉假古人名號以自隱莫知其為誰何<lb/>
憑負險阻脅誘烏合亡命之徒建號改年妄相稱諭其<lb/>
初不過刼掠村落運致資糧倔強巢穴以茍嵗月耳偶<lb/>
値浙兵措置失宜屢戰屢北賊遂猖獗某在饒信親見<lb/>
<pb n="KR4d0138_WYG_108-12a"/>
探報觀其行兵狙詐百出侮官軍於掌股之上竊意未<lb/>
易制禦不旬月間果陷歙睦錢塘焚蕩縣邑以十數江<lb/>
浙為之騷動此豈可不為之慮而猶以常寇待之哉譬<lb/>
猶火燎于原必絶其道乃可撲滅今賊勢鴟張兇焰浸<lb/>
熾憑陵州縣如入無人之境莫有沮遏之者其勢必擇<lb/>
良帥遣重兵以據要害之地運籌决勝折其角牙制其<lb/>
奔逸收復所陷州縣使賊畏縮退保巢穴兩路併力鋤<lb/>
其根原則撲滅之期自可指日而定也要害之地江東<lb/>
<pb n="KR4d0138_WYG_108-12b"/>
莫如宣兩浙莫如杭杭雖為賊所陷傳聞淮甸之兵繼<lb/>
至賊已棄城而去設使不去亦當力爭命帥遣兵以㨿<lb/>
宣則江東諸郡皆有所恃而進可以取歙命帥遣兵以<lb/>
據杭則兩浙諸郡皆有所恃而進可以取睦得歙睦則<lb/>
賊之巢穴可俯而窺矣夫有兵而無帥與無兵同有帥<lb/>
而無節制與無帥同方今江浙之兵率皆挫衂不可復<lb/>
用必煩朝廷以虎符起畿甸及他路之兵以臨之然不<lb/>
為之擇威信素著曉兵事有方略者為之帥則遣兵雖<lb/>
<pb n="KR4d0138_WYG_108-13a"/>
多未必有所補也或以謂盗賊竊發不足命帥則國朝<lb/>
以來劇賊如儂智髙王則不過據一郡當時命帥以討<lb/>
之者狄武襄公青文潞公彦博也矧今方寇悖逆僭亂<lb/>
攻陷州縣殺掠兵民聲勢又非二賊之比豈委任一二<lb/>
監司郡守不知兵者所能殄滅哉誠得良帥總重兵許<lb/>
以便宜從事節制嚴而號令明江浙合勢如首尾之相<lb/>
應將士協力如臂指之相使信賞必誅以作士氣而摧<lb/>
賊鋒左剪右屠轉戰逐北則此賊不足平也朝廷立賞<lb/>
<pb n="KR4d0138_WYG_108-13b"/>
格以捕賊每名若干此止可以得小盗耳今方寇兇徒<lb/>
以鉅萬計所陷州縣府庫倉廩民間物力悉皆掩有財<lb/>
足以聚衆力足以使人恐未易以立賞捕也為今之䇿<lb/>
莫若用邊賞之法除渠魁及為之輔而有名號者重賞<lb/>
以搆之外自餘一切計首虜以受功以陷陣克敵敢鬭<lb/>
者為上則將士勸矣賊以區區脅從烏合之衆而能敗<lb/>
官軍陷州縣者以其敢殺戮忘生而不畏死也吾之將<lb/>
士率皆欲全軀而保妻子以謂與賊鬭者必死而臨敵<lb/>
<pb n="KR4d0138_WYG_108-14a"/>
遯逃者可生雖有堅甲利兵安能使之破賊哉為今之<lb/>
䇿莫若一以軍法從事逗撓奔北者必誅使之進與賊<lb/>
鬭猶有生理退而遯逃有死無赦以首爭首以力搏力<lb/>
而人自為戰則賊可破矣誅賞者驅將士於矢石用命<lb/>
戮力之大柄誠得良帥而付之雖懦夫疲卒且將化為<lb/>
精銳矣此不可不察也恭惟朝廷畱意西北所以折衝<lb/>
禦侮者甚備然自今觀之西北不足憂而江浙為可慮<lb/>
何哉西北髙城深池樓櫓相望強將悍卒習於戰陣卒<lb/>
<pb n="KR4d0138_WYG_108-14b"/>
然戎狄驚邊徼靡封疆吾有以待之未足為深患也故<lb/>
自西鄙用師以來夏人每傾國入寇者屢矣曷嘗有失<lb/>
郡縣之患哉江浙治安垂二百年州縣茍且城池弛備<lb/>
百姓閑逸官兵偷惰目不識旌旗之色耳不聞金皷之<lb/>
音一旦狂賊竊發望風奔潰名郡劇邑談笑取之萬有<lb/>
一浸淫滋蔓歴時愈久其勢必貽朝廷東顧之憂可不<lb/>
為之深慮哉伏望門下侍郎以一方生靈為念因進對<lb/>
間詳以此聞所謂賊不可忽而命帥遣兵據要害以圗<lb/>
<pb n="KR4d0138_WYG_108-15a"/>
進討不可緩者使狂悖之寇勦殄有期東南之民安堵<lb/>
無患天下不勝幸甚某庸陋不材素荷知遇敢緣國事輒<lb/>
布腹心以禆廟筭之萬一亦嘗致書宰執與此互見幸<lb/>
試取而觀之恕其狂誖干冒威嚴無任惶懼戰越之至<lb/>
某頓首再拜<lb/>
　<lb/>
　<lb/>
　<lb/>
<pb n="KR4d0138_WYG_108-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻一百八<lb/>
</p>
<p>
</p>
  </div>
</body>
</text>
</TEI>
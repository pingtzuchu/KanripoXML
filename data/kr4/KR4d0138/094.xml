<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻九十四</head>
    <p>
<pb n="KR4d0138_WYG_094-1a"/>
欽定四庫全書<lb/>
　梁谿集巻九十四　　　　宋　李綱　撰<lb/>
　　表劄奏議五十六<lb/>
　　　道君太上皇帝升遐慰表<lb/>
　　　寧徳皇后上僊慰表<lb/>
　　　乞推廣孝思益修軍政劄子<lb/>
　　　車駕廵幸建康起居表<lb/>
　　　論建中興之功劄子<lb/>
<pb n="KR4d0138_WYG_094-1b"/>
　　　論舉直言極諫之士劄子<lb/>
　　　乞不必逺召將帥劄子<lb/>
　　　乞差兵㑹合措置處冦奏狀<lb/>
　　道君太上皇帝升遐慰表<lb/>
臣某言今月初六日准尚書省劄子正月二十五日三<lb/>
省樞密院同奉聖㫖何蘇奏使迴得大金國右副元帥<lb/>
書具報道君太上皇帝久違和豫厭世升遐禍變非常<lb/>
五情崩潰叩地號天無所迨及凡在臣庶悉同哀慕臣<lb/>
<pb n="KR4d0138_WYG_094-2a"/>
已率在州官吏於今月初七日舉哀成服訖者國家鍾<lb/>
九六之運鑾輿有沙漠之行遽厭棄於人寰遂上賔於<lb/>
帝所徒抱遺弓之恨莫聞憑几之言臣民痛心天地改<lb/>
色臣某誠哀誠痛頓首頓首伏以道君太上皇帝聖由<lb/>
天縱道本生知儲精十閏之間圖治百王之上遜禪侔<lb/>
於堯舜憂勤過於禹湯適遭醜類之憑陵因致翠華之<lb/>
播蕩闗河萬里霜露十年朔野馳心猶佇八龍之返使<lb/>
軺通問空纒九土之悲恭惟皇帝陛下備極人倫敦崇<lb/>
<pb n="KR4d0138_WYG_094-2b"/>
聖孝孺慕不忘於宵旰深思欲見於羮墻嘗膽枕戈夙<lb/>
講奉迎之計問安視膳阻伸致養之誠罹此閔艱何以<lb/>
堪處伏望為宗社之大計副生靈之至情少抑聖懐俯<lb/>
從禮制冀昊穹之悔禍乗將士之奮忠報不共戴天之<lb/>
讎神人所助建中興復古之烈華夏永寧<lb/>
　　寧徳皇后上仙慰表<lb/>
臣某言本月初六日准尚書省劄子正月二十五日三<lb/>
省樞密院同奉聖㫖何蘇奉使迴得大金國右副元帥<lb/>
<pb n="KR4d0138_WYG_094-3a"/>
書具報道君太上皇帝久違和豫厭世升遐寧徳皇后<lb/>
亦已上仙禍變非常五情崩潰叩地號天無所迨及凡<lb/>
在臣庶悉同哀慕臣已率在州官吏於今月初七日舉<lb/>
哀成服訖者天柱傾而絶地維日華虧而沈月魄矧陟<lb/>
方於遐域尤軫慕於聖懐承命震驚拊心摧殞臣某誠<lb/>
哀誠痛頓首頓首伏以寜徳皇后體儷宸極徳合坤靈<lb/>
上皇資内助之賢淵聖嚴母儀之奉徽音流乎海宇懿<lb/>
範著於宫闈遭國步之艱難從鑾輿而出狩惟備嘗於<lb/>
<pb n="KR4d0138_WYG_094-3b"/>
險阻致或爽於興居問寢龍樓莫遂九重之養傳音沙<lb/>
漠空遺萬國之悲恭惟皇帝陛下夙藴孝思永懐慈訓<lb/>
以富貴崇髙而不得盡人子之志以兵威强盛而未能<lb/>
報敵國之仇忽凶訃之遽聞諒至情之曷處念四海亂<lb/>
離之未靖膺兩宫寄託之匪輕嘗膽有為冀刷憑陵之<lb/>
恥茹荼雖痛願寛哀慕之情用慰在天之靈是為報親<lb/>
之義<lb/>
　　乞推廣孝思益修軍政劄子<lb/>
<pb n="KR4d0138_WYG_094-4a"/>
臣伏覩皇帝陛下以奉使何蘇回得金國右副元帥書<lb/>
報道君太上皇帝久違和豫厭世升遐寧徳皇后亦已<lb/>
上仙聖情追慕孝思罔極顔色之戚哭泣之哀羣臣不<lb/>
忍仰視傳於四方莫不殞涕雖遵國家舊制以日易月<lb/>
而宫中自行三年之喪雖俯徇宰執百官之請七降批<lb/>
答始以軍事方棘不得己而從之猶施素幄聽政於几<lb/>
筵之側聖孝隆厚度越百王簡冊所載未之有也臣聞<lb/>
之禮經曰父母之讎不與共戴天為匹夫而能復讎者<lb/>
<pb n="KR4d0138_WYG_094-4b"/>
前史美之况於萬乗之主乎金人不道以其詐謀陵中<lb/>
國破都城邀兩宫以北狩而置之漠北苦寒之野飲食<lb/>
衣服醫藥皆不得如意以至大故此陛下不共戴天之<lb/>
讎也訃音之來既不以時又以朝廷新有武功始遣使<lb/>
回具報凶問皆其姦計豈誠意哉遣發使人奔問諱日<lb/>
奉迎梓宫在人情固不可後然或從或違處其度内皆<lb/>
未可知臣恐議者又以此為敵人之重有害於吾自治<lb/>
自彊之術則在朝廷不得不先定其䇿也自建炎以來<lb/>
<pb n="KR4d0138_WYG_094-5a"/>
為和議所誤專務退避國勢日蹙主威日削失天下者<lb/>
太半方幸近年天啓宸衷悟和議退避之非為治具進<lb/>
討之計天聲漸振冦偽震讋將有恢復之期儻或縁此<lb/>
墮其計中小不忍以亂大謀則為害有不可勝言者矣<lb/>
昔新城三老說髙祖曰明其為賊敵乃可服高祖聽之<lb/>
三軍縞素為義帝發哀率諸侯東嚮以誅項籍而漢楚<lb/>
勝敗之勢遂分今陛下詔屯邊將士不用舊例盡為道<lb/>
君太上皇帝舉哀其䇿得矣臣聞將士感憤至有感哭<lb/>
<pb n="KR4d0138_WYG_094-5b"/>
連日不輟者人心戴宋追思道君太上皇帝恩徳久而<lb/>
不忘於此可見臣願陛下順人心承天意益廣孝思施<lb/>
之行事枕戈嘗膽修政攘戎以報不天之讎以刷中國<lb/>
之恥一飲饍一寢興無不以兩宫大故為念則必有合<lb/>
於天人之願者矣匹夫之孝感動天地至有魚躍于氷<lb/>
筍生于冬者而況陛下貴為天子富有四海孝悌之至<lb/>
通于神明聖心感格所欲其有不從者哉臣以愚直荷<lb/>
道君太上皇帝知遇雖嘗抵牾終不棄捐奉迎南都恩<lb/>
<pb n="KR4d0138_WYG_094-6a"/>
撫甚渥聞問哀慟不如無生惟有孤忠願納之陛下故<lb/>
敢罄其狂瞽不避斧鉞之誅妄有獻陳伏望聖慈不以<lb/>
人廢言與五六大臣深議而力行之天下不勝幸甚干<lb/>
冒天聰取進止<lb/>
　　車駕廵幸建康起居表<lb/>
臣某言伏覩都進奏院報車駕以二月二十七日進發<lb/>
廵幸建康府者乾旋坤轉共知天意之回雷動風行頓<lb/>
覺皇威之暢御六龍以于邁屯萬乗於要區三靈歡欣<lb/>
<pb n="KR4d0138_WYG_094-6b"/>
四海呼舞<hi>中賀</hi>竊以江左之形勝莫如建鄴之雄渾自<lb/>
昔稱帝王之州於今為東南之㑹控引淮海襟帶江湖<lb/>
豈惟民物之阜蕃寔乃舟車之輻凑玉麟神璽晉以中<lb/>
興虎踞龍蟠吴資用武兵戈之後王氣方隆皇帝陛下<lb/>
慨國步之多艱憫帝都之未復因之天險濟以人謀髙<lb/>
祖之固闗中戰必勝而攻必取光武之保河内利則伸<lb/>
而鈍則蟠赤縣神州行遂定都於河洛靈川沃野聊兹<lb/>
臨幸於江山方將張皇六師震疊中土駕馭貔虎翦屠<lb/>
<pb n="KR4d0138_WYG_094-7a"/>
鯨鯢掃陵寢之氛埃葺宗廟之鐘虡恢復故境再臻太<lb/>
平而臣誤被宸恩濫當閫寄雖長隄新廐竊慕於韋丹<lb/>
顧重鎮上流有慙於温嶠心馳魏闕莫參鴛鷺之行地<lb/>
近日畿益傾葵藿之志臣無任瞻天望聖激切屏營之<lb/>
至謹遣左朝奉郎充本司幹辦公事韓岊詣行在所奉<lb/>
表起居以聞臣某誠惶誠懼頓首頓首謹言<lb/>
　　論建中興之功劄子<lb/>
臣伏覩車駕以仲春令辰發軔吴門廵幸建康斷自宸<lb/>
<pb n="KR4d0138_WYG_094-7b"/>
衷不貳不疑慨然有恢復土宇掃清中原拯濟烝黎戡<lb/>
定禍亂克翦大憝刷耻復仇之志天下臣子莫不望風<lb/>
跂竦抃蹈踊躍願少須㬰無死以觀中興之功誠甚盛<lb/>
之舉也臣竊觀自古建功立事扶持社稷之臣未嘗不<lb/>
以立志為先申包胥聞伍員有覆楚之言則曰我必存<lb/>
之其後哭秦庭以乞師卒如其志張柬之語武氏於荆<lb/>
南江中其後卒復唐祚垂祀三百一夫發念其烈如此<lb/>
而況以聖明之資為萬乗之主乎髙祖之志見於不肯<lb/>
<pb n="KR4d0138_WYG_094-8a"/>
鬱鬱久居漢中而與韓信論定三秦之策光武之志見<lb/>
於披輿地圖於信都城樓上與鄧禹論天下大計此皆<lb/>
志定於前功成於後初似落落難合而卒能建大功立<lb/>
大名定大業功施於當年名垂於後世載在典冊不可<lb/>
誣也恭惟皇帝陛下天錫勇智運屬艱難遵養時晦之<lb/>
久應機立斷幡然改圖思欲撥亂興衰光復祖宗之大<lb/>
業故親總六師以臨江表捨去吴越而幸建康漸為北<lb/>
伐之計志慮規模可謂宏逺矣臣願陛下益廣聖志擴<lb/>
<pb n="KR4d0138_WYG_094-8b"/>
而充之與神為謀日新其徳勿以去冬驟勝而自怠勿<lb/>
以日前粗定而自安凡可以致中興之治者無不為凡<lb/>
可以害中興之功者無不去有所規畫措置必以天下<lb/>
為度必以施於長久可傳於後世為法則中興不難致<lb/>
矣夫中興之於用兵止是一事要以修政事信賞刑明<lb/>
是非别邪正招徠人材鼓作士氣愛惜民力順導衆心<lb/>
為先數者既備則士奮於朝農安於野榖粟充盈財用<lb/>
不匱將帥輯睦士卒樂戰用兵其有不勝者哉方今黠<lb/>
<pb n="KR4d0138_WYG_094-9a"/>
冦雖强不仁不義專務變詐暴虐以脅制天下神怒人<lb/>
憤莫之與親自古豈有如此而能久立國者正如隆冬<lb/>
固隂沍寒層氷千里陽和既回應時消釋此理之必至<lb/>
無足怪也昔者范蠡說越王勾踐以持盈者與天定傾<lb/>
者與人節事者與地句踐用之國以富强然又必以人<lb/>
事與天時相參然後乃能成功遂以報吴臣竊觀國家<lb/>
去嵗諸路豐穣今春雨𤾉調適又將豐嵗是在我者得<lb/>
天時矣正當修人事以應之以我之無釁待彼之有釁<lb/>
<pb n="KR4d0138_WYG_094-9b"/>
則戡亂定功役不再籍夫何逺之有臣以固陋自靖康<lb/>
以來與聞國論獨持戰守之策不敢以和議為然今十<lb/>
有二年矣孤危寡與屢遭謗誣仰頼聖明曲加照察脫<lb/>
身九死之濵今得承乏待罪方面恭聞戎輅臨駐江干<lb/>
將大有為以成戡定之烈欣幸之情倍萬常品顧雖衰<lb/>
病尚庶幾未填溝壑間獲觀陛下恢復中原攄憤千古<lb/>
志願畢矣輙罄狂瞽干冒天威<lb/>
　　論舉直言極諫之士劄子<lb/>
<pb n="KR4d0138_WYG_094-10a"/>
臣伏覩二月九日手詔以太陽有異氛氣四合令中外<lb/>
侍從之臣遵前後詔書各舉能直言極諫之士一人將<lb/>
諏以過失次第施行用承天意有以見陛下克謹天戒<lb/>
思聞讜言銷弭變故以助中興之運甚盛徳也臣竊考<lb/>
西漢舉賢良文學之士詳延于庭如董仲舒公孫𢎞晁<lb/>
錯之徒不過對策一篇指明時政得失至本朝設賢良<lb/>
方正能直言極諫科始有進巻及試六論乃對廷策其<lb/>
六論題雜出於經子史注疏之間所以求卓識洽聞之<lb/>
<pb n="KR4d0138_WYG_094-10b"/>
士號為制科其得人如富弼張方平夏竦皆致宰輔其<lb/>
次如錢易錢明逸孔文仲武仲蘇軾蘇轍兄弟之流皆<lb/>
為名士論議有補於國家然制科之舉貫穿古今汪洋<lb/>
浩渺非强記愽識積以嵗時未易能究其業所以朝廷<lb/>
近年復置此科未有應令者無足怪也今者陛下以天<lb/>
變之故詔中外侍從之臣遵前後詔書各舉能直言極<lb/>
諫之士臣深慮有司拘以進巻六論牽制舉者難於得<lb/>
人無以仰副陛下咨訪闕失寅畏天戒之意臣愚欲望<lb/>
<pb n="KR4d0138_WYG_094-11a"/>
聖慈特降睿㫖將今來所舉直言極諫之士與免進巻<lb/>
六論秪令對策于廷仍於制策内許其展盡無隱庶幾<lb/>
直言嘉謨得以上聞其進巻六論自以待應科目之士<lb/>
天下不勝幸甚取進止<lb/>
　　乞不必逺召將帥劄子<lb/>
臣伏覩陛下駕御將帥恩禮兼隆至有不逺千里召赴<lb/>
行闕者燕射錫賚賜予優渥此誠足以得其心而用其<lb/>
力也將帥荷眷遇之厚爭先望天光而聆玉音竭蹷造<lb/>
<pb n="KR4d0138_WYG_094-11b"/>
朝惟恐居後此亦臣子之至情然臣聞古之善為將帥<lb/>
者非有大事不去屯所文帝欲勞棘門灞上細柳之軍<lb/>
則親臨之凡以三軍之命係於主帥機事之來間不容<lb/>
髮使帥不在軍敵人覘而知之卒有警急何以應敵今<lb/>
將帥既輕千里而入覲又有進對燕犒之留連邊境有<lb/>
虞誠不可不慮伏望聖慈留神深念自今非有大謀議<lb/>
不必逺召將帥如有燕賜之恩遣近臣即其軍中可也<lb/>
庶幾將帥得以畢精進慮為陛下敵愾禦侮以圖恢復<lb/>
<pb n="KR4d0138_WYG_094-12a"/>
將來武功告成中國乂安之後念功賞勞出於曲賜朝<lb/>
夕進見體貎有加鐘鼔不作則遣使以訪之惟陛下所<lb/>
幸耳愚慮所及冒昧以聞死有餘罪惟陛下裁察取進<lb/>
止<lb/>
　　乞差兵㑹合措置䖍冦奏狀<lb/>
契勘䖍州管下盜賊多是舊來招安已受官資及已有<lb/>
差遣不曽起發赴任離去巢穴之人近縁知州孫佑措<lb/>
置討捕有討捕之意無討捕之術謀慮不密漏泄事機<lb/>
<pb n="KR4d0138_WYG_094-12b"/>
致令皆懐反側結集復行作過如周十隆張大閑謝凱<lb/>
尹寳謝小鬼等頭項不一多者數千人少者數百人遞<lb/>
互入火劫掠鄉村殘破縣邑䖍州管下如興國雩都䖍<lb/>
化瑞金等縣並遭焚毁謝小鬼等近者侵犯吉州界分<lb/>
殘破永豐吉水等縣逼近州城又於太和萬載縣界内<lb/>
盤泊作過本司遣發申世景下將官馬仙統押軍馬前<lb/>
去㑹合廵尉及吉州將兵追襲斬殺五百餘級殺獲首<lb/>
領蕭破洞賊勢方沮又遣統領官王彦將官王勝各統<lb/>
<pb n="KR4d0138_WYG_094-13a"/>
所部軍馬前去永豐興國縣界㑹合廵尉討捕張大閑<lb/>
周十隆尹寳李安浄等除近據䖍州將官曹綱申殺獲<lb/>
尹寳賊徒不計數目及據統領官王彦申已討蕩永豐<lb/>
縣賊沈三千軍生擒賊首殺獲三百餘人并據吉州申<lb/>
張大閑已就招安見赴州公參及據䖍州將官何榮申<lb/>
殺敗周十隆等復奪興國縣追襲至贑縣界殺死賊徒<lb/>
五百餘人又據將官馬仙申殺賊徐聳賊徒生擒徐聳<lb/>
已解吉州根勘本司已具逐項因依申朝廷外竊縁近<lb/>
<pb n="KR4d0138_WYG_094-13b"/>
來周十隆與謝小鬼尹寳殘黨及自餘賊徒丁二十一<lb/>
謝二十八花張細計明寳丁和尚吕添男謝凱陳八梗<lb/>
廖車頭十等互相合火人數衆多雖累次殺敗尚未衰<lb/>
息本司已劄下將官馬仙統領官王彦專一於永豐興<lb/>
國縣措置討捕并近䝉朝廷差到福建路統制李貴下<lb/>
軍馬前來㑹合今月初二日據李貴申己將帶所部軍<lb/>
馬前來䖍吉州界首㑹合捉殺所有隨軍老小乞於吉<lb/>
州屯泊本司已劄吉州踏逐官屋及寺院屯泊並應副<lb/>
<pb n="KR4d0138_WYG_094-14a"/>
錢糧外契勘䖍賊累年出沒作過正如溪洞猺人不復<lb/>
知有王化致令䖍州一州財賦催理不行傍近郡縣皆<lb/>
被其毒為害甚大若朝廷必欲掃蕩巢穴窮究根株為<lb/>
一勞永逸之計非壓以重兵且招且捕將招出頭首并<lb/>
桀黠徒黨押赴軍前使喚使良民漸次歸業未見其可<lb/>
兼䖍州南安軍見有廣南劉宣湖南李才古政譚城鄧<lb/>
宣芳正等賊徒各數千人頭項不一李貴軍馬人數不<lb/>
多未可全然倚辦竊見湖北京西路宣撫使岳飛下軍<lb/>
<pb n="KR4d0138_WYG_094-14b"/>
將多在鄂州屯駐見於本路起發錢糧前去應副若乗<lb/>
此邊境寧息别無探報之時選擇得力統制統領官摘<lb/>
那數千人前來本路就糧權聽本司節制令與李貴及<lb/>
本路兵將㑹合措置不數月間决可平殄將來盜賊既<lb/>
平之後亦須且留李貴軍馬屯泊吉州與本路兵將相<lb/>
為表裏彈壓使殘黨不敢復出嘯聚作過或有作過之<lb/>
人即時討殺此為得策若目前討捕不遣重兵只據見<lb/>
在兵將竊縁賊火數多官軍有限勢力疲乏别無策應<lb/>
<pb n="KR4d0138_WYG_094-15a"/>
難以成功若將來賊平之後不别屯軍馬但以䖍賊付<lb/>
之本路將兵軍力單弱必待殘破州縣屠害生靈一方<lb/>
震擾迺始申告朝廷遣兵應援緩不及事為患不細兼<lb/>
䖍吉州殘破縣分賊平之後亦合體究着實蠲放稅租<lb/>
使民户得以安業除已遣在朝奉郎本司幹辦公事韓<lb/>
岊詣朝廷禀議外伏望聖慈特降睿㫖令朝廷詳酌措<lb/>
置施行<lb/>
　<lb/>
<pb n="KR4d0138_WYG_094-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁谿集巻九十四<lb/>
</p>
<p>
</p>
  </div>
</body>
</text>
</TEI>
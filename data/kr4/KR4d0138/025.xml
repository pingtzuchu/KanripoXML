<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁谿集巻二十五</head>
    <p>
<pb n="KR4d0138_WYG_025-1a"/>
欽定四庫全書<lb/>
　梁谿集巻二十五　　　　　宋　李綱　撰<lb/>
　　詩二十一<hi>歸途庚戌嵗作五十七首</hi>
　　　道勾漏山靈寳觀竊覩兩朝御書謹成古風<lb/>
　　　次山堂<lb/>
　　　聞長沙軍變向伯恭能彈治<lb/>
　　　蕭茂徳自臨江遣人致書<lb/>
　　　虞祖道相從湖海<lb/>
<pb n="KR4d0138_WYG_025-1b"/>
　　　除夜與宗之對酌懐家<lb/>
　　　庚戌正月一日遊都嶠留五絶<lb/>
　　　宿都嶠山靈景寺<lb/>
　　　容南鼎新郡庠所建講堂名之曰育材<lb/>
　　　潯守李侯以所蓄法書十軸相示題巻末<lb/>
　　　清明日得家書四首<lb/>
　　　容南初食荔枝<lb/>
　　　恭聞駐蹕浙東王師屢捷<lb/>
<pb n="KR4d0138_WYG_025-2a"/>
　　　趨藤山古風<lb/>
　　　藤山路古松為取松明者所刳剔<lb/>
　　　鐔津江閣　　　　　同曹使君登浮金堂<lb/>
　　　月夜江閣次東坡韻<lb/>
　　　晚泊蒼梧有感　　　封川贈李致逺郎中<lb/>
　　　泊晉康横翠亭二首<lb/>
　　　同陳使君登香寺豁亭<lb/>
　　　客有出示御製登中和堂詩小臣斐然仰次宸<lb/>
<pb n="KR4d0138_WYG_025-2b"/>
　　　　韻二首<lb/>
　　　江行即事八首　　　玉乳巖<lb/>
　　　五龍廟五絶　　　　江上晚景二首<lb/>
　　　遣興二首　　　　　次肇慶府有感<lb/>
　　　端石硯　　　　　　蚊<lb/>
　　　出峽　　　　　　　靈洲寺次東坡韻<lb/>
　　　次韻鑒空閣<lb/>
　　道勾漏山靈寳觀竊覩兩朝御書謹成古風<lb/>
<pb n="KR4d0138_WYG_025-3a"/>
抱疴卧雲海夙夕負深恐寛恩聽旋歸何啻丘嶽重問<lb/>
津勾漏山散策寳圭洞羣峯羅翠屛環合無缺空遊仙<lb/>
契初心幽賞恊清夢却来觀宸章寳氣騰螮蝀真行雜<lb/>
草𨽻筆勢極翔動大小飛白書飄灑縈舞鳳恭惟睿智<lb/>
姿多能本天縱妙蹟藏名山俾與萬世共林巒增炳煥<lb/>
神物勞䕶擁惜無深巖屋䕃覆示崇奉何當鳩良材為<lb/>
葺傾壓棟天弧不指狼中原戎馬閧九廟未奠居臣子<lb/>
衘憤痛豈知炎荒中奎畫得瞻諷至哉慱大言粟麥因<lb/>
<pb n="KR4d0138_WYG_025-3b"/>
異種天常及諸佛一一資妙供<hi>飛白有有罪有福種麥無粟聞善但行砂中有</hi>
<hi>玉及供養諸天帝十方佛之語</hi>竊於翰藻間窺見神心用源流此中来<lb/>
基本中興宋稽首歸琅函斐然成善頌<lb/>
　　元結甞經畧容管王守作次山堂以思其人為賦<lb/>
　　　此詩<lb/>
華堂髙敞為思元善政相望數百年冊府聲名秀羣玉<lb/>
海邦巖洞有叄天漫郎去乆風流在病客来臨道里邅<lb/>
聖主中興誰作頌願觀老手筆如椽<lb/>
<pb n="KR4d0138_WYG_025-4a"/>
　　客有言長沙軍變向伯恭能彈治規畫甚偉適得<lb/>
　　　伯恭書亦道其事作韻語以寄之<lb/>
長沙舞袖僅可旋今作巨鎮湖湘邉驕兵夜探赤白丸<lb/>
乗間竊發將嘯翾不知向子有老拳縛束健卒秖數言<lb/>
翩如鳥雀擒鷹鸇姦腰兇領汙龍泉彈壓一境敢復喧<lb/>
稚耋皷舞喜欲顛歸哺其飴甘晏眠衆服壯畧稱無前<lb/>
我歸自南得之傳頗欣祖生先着鞭何不付與大將權<lb/>
旍旗繽紛指雲燕一皷士氣如突煙㓂羣破膽心少悛<lb/>
<pb n="KR4d0138_WYG_025-4b"/>
洒掃海内清戈鋋使我衰病安廬田<lb/>
　　蕭懋徳秀才自臨江遣人致書海上遇於歸途賦<lb/>
　　　詩寄之二首<lb/>
三黜先生今得歸更攜稚子訪慈幃病牛卧壠心衰矣<lb/>
脫兎投林天憫之萬里往来環轉蟻一生謗譽舌揚箕<lb/>
著書欲赴當時約湏待江南事定時<lb/>
踰年海上乆安居多謝蕭郎逺寄書不向去来生一念<lb/>
已將天地作吾廬中洲杳杳旌旗暗暮景駸駸齒髪䟱<lb/>
<pb n="KR4d0138_WYG_025-5a"/>
凖擬峽江成小隠茅齋借我定何如<lb/>
　　罪謫海上中州親故罕通問獨虞君祖道相從湖<lb/>
　　　海踰年北歸同途次容南賦詩識别<lb/>
飽經憂患莫如吾暮景餘生寄一桴獨子相從来瘴海<lb/>
豈知還得共歸途應觀天下竒男子解笑人間淺丈夫<lb/>
老去山林養衰疾好音時與繫飛鳬<hi>計崧老聞虞君同泛海以書語人曰</hi>
<hi>此天下竒男子也因全用其語淺丈夫聊取的對耳</hi>
　　除夜與宗之對酌懐家<lb/>
<pb n="KR4d0138_WYG_025-5b"/>
四年除夕旅殊方海上歸来路更長暮景飛騰催老病<lb/>
餘生留滯且炎荒傳聞冦盗紛驚擾歎息江湖墮渺茫<lb/>
杳杳東吳家萬里椒盤誰與頌馨香<lb/>
　　庚戌正月一日逰都嶠山留五絶句栖真觀中<lb/>
元日尋真到洞天溪邉春色已嫣然落花流水人間去<lb/>
誰道桃源不是仙<lb/>
松嶺雲峯步步佳芒鞋竹杖極幽遐使君不得同清賞<lb/>
正恐山將翠幕遮<lb/>
<pb n="KR4d0138_WYG_025-6a"/>
逺目增明都嶠山丹梯况得遂躋攀乃知猿鶴真心在<lb/>
乘服軒裳秪强顔<lb/>
疊嶪髙巖聳八峯雲間紫翠鬱相重故應洞穴通勾漏<lb/>
更愛林巒接大容<lb/>
石磴盤紆木蒨葱捫羅獨上最髙峯白雲深處時回首<lb/>
千里江山指顧中<lb/>
　　宿都嶠山靈景寺<lb/>
清晨遊栖真薄暮宿靈景山空松桂香雲細泉石冷髙<lb/>
<pb n="KR4d0138_WYG_025-6b"/>
崖敞飛簷象緯逼參井惜無娟娟月散此林下影夜闌<lb/>
風露寒巖曲燈耿耿䟱鐘響嵌竇客枕發深省却随猿<lb/>
鳥起再上翠㣲頂道人山後来眸子頗清炯試詢龍虎<lb/>
訣妙意黙已領我生憂患餘半世泛萍梗脫身鯨海中<lb/>
掃跡方自屛願從稚川逰薪水事丹鼎庶資刀圭力少<lb/>
使桑榆永黄塵暗中原静謐惟五嶺渺然炎荒地自絶<lb/>
羽書警結茅定前縁幽夢先異境上下三洞間安得田<lb/>
二頃攜家學龎公捫蝨笑王猛採薇與散髪此志久已<lb/>
<pb n="KR4d0138_WYG_025-7a"/>
肯嵇生非吾徒幽憤醉方醒<lb/>
　　自學校之制廢而戎馬之患興州縣長民者不復<lb/>
　　　以教育為意獨容南鼎新郡庠招徕生徒絃誦<lb/>
　　　之聲不輟誠可嘉歎所建講堂為名之曰育材<lb/>
　　　輙成五言十韻<lb/>
治世崇儒術膠庠<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>屬臨自從馳羽檄誰復念青衿賢<lb/>
守来南紀宏規肇泮林飛翬開講廡皷篋拂書蟫采藻<lb/>
繡江水仰髙都嶠岑潜消戎馬氣初習雅歌音洙泗道<lb/>
<pb n="KR4d0138_WYG_025-7b"/>
非逺張姜賢至今<hi>張九齡姜公輔賢相皆嶺表人</hi>栽培成楚梓追琢見<lb/>
南金常衮閩風變文翁蜀化深願言逰學者勉副育材<lb/>
心<lb/>
　　潯守李侯以所蓄法書十軸相示題巻末<lb/>
承平文物何富哉寳章萬笈藏蓬莱餘篇散落士夫手<lb/>
名筆往往牙籖排連年戎馬擾河洛錦標玉軸随飛埃<lb/>
李侯好事不忍棄萬里艱棘攜南来炎荒相遇一笑粲<lb/>
出以示我逾瓊瑰歐虞顔栁邈已逺蘭亭况復昭陵埋<lb/>
<pb n="KR4d0138_WYG_025-8a"/>
空遺妙蹟刻琬琰不若古楮存煙煤君謨近世稱第一<lb/>
筆力與古肩相挨醉翁工夫不在字名望自足尊輿臺<lb/>
芙蓉僊人有典則滄浪逐客氣不衰胷中磊落難屈折<lb/>
故使心畫竒而巍東坡行書騁姿媚山谷草聖窮縈廽<lb/>
二公文翰照千古俯視凡馬皆駑駘米顛碌碌不足數<lb/>
運筆尚有從横才邇来非是無㸃畫追時取好如俳諧<lb/>
陸書楷法雖小學古人用意何其能君看篆籀寫韻語<lb/>
精巧豈易容追陪今人萬事不如古矧以毫墨争雄魁<lb/>
<pb n="KR4d0138_WYG_025-8b"/>
嗟余病廢卧都嶠何上我馬云虺尵感時撫事百憂集<lb/>
對案不復能持杯明牕展巻慰岑寂坐遷舊觀雙眸開<lb/>
梁谿書室插架䖏念逺更覺增馳懐世間雅好無出此<lb/>
絶勝寳玩琴藏雷于今此物未易得願言什襲傳雲来<lb/>
　　清明日得家書四首<lb/>
去國三年久離家萬里餘豈知戎馬際仍得棣華書金<lb/>
皷震南國松筠懐故廬寰區端若此天意竟何如<lb/>
南荒炎瘴地槐火又清明海嶠無春色江湖有戰聲繋<lb/>
<pb n="KR4d0138_WYG_025-9a"/>
書来鴈足歸思羡鵬程欲挽天河水滂沱洗甲兵<lb/>
欲歸歸未得留滯綉江濵感慨傷春望僑居多北人蒼<lb/>
生未蘇息黄屋尚䝉塵王室艱危極澘然泣老臣<lb/>
煙嵐飛翠蓋鯨海泛龍舟退避亦已逺憑陵殊未休包<lb/>
胥思慟哭曹劌願深謀歎息繞朝策何人知故侯<lb/>
　　容南初食荔枝二首<lb/>
海山荔子冠炎荒頗恨遄歸不得甞猶喜容南三月裏<lb/>
輕紅初擘一枝香<lb/>
<pb n="KR4d0138_WYG_025-9b"/>
買地城南種荔枝毎留核付守園兒但祈四海兵戈息<lb/>
會見開花著子時<lb/>
　　三月二十三日徳音至容南恭聞駐蹕浙東王師<lb/>
　　　屢㨗冦騎逺遁是日得諸季書挈家寓饒之徳<lb/>
　　　興幸免驚擾忻忭之餘輙成口號<lb/>
紫泥黄耳到同時家國無虞慰所思飲馬天驕歸朔漠<lb/>
安巢越鳥返南枝休祥允恊靈棊卜喜事何因乾鵲知<lb/>
便可理装尋去路攜家深赴鹿門期<lb/>
<pb n="KR4d0138_WYG_025-10a"/>
　　三月朔旦卜靈棊占國得惡銷卦辭曰日出東隅<lb/>
　　　炎炎赫赫雖有妖氣反見熏炙羣賢破隂禍難<lb/>
　　　解釋占家得克强卦其辭曰去我寳珠乃在天<lb/>
　　　衢不意盗者隠匿所居賴得𤣥鳥為我逐驅風<lb/>
　　　静波息還復我廬至是而驗將得家書鵲聲甚<lb/>
　　　厲故云<lb/>
　　四月六日離容南陸行趨藤山路﨑嶇然夾道皆<lb/>
　　　松隂山俺田家景物類閩中殊可喜也賦古風<lb/>
<pb n="KR4d0138_WYG_025-10b"/>
　　　一篇<lb/>
孟夏草木長清隂散扶踈葱籠竹樹間石磴蟠縈紆嗟<lb/>
我事行役彌年困征途及兹理歸鞍敢復論﨑嶇深谷<lb/>
四無景髙巖倚天衢稍從平川行遂得田家居籬落静<lb/>
窈窕桑麻鬱紛敷新秧緑映水鷄犬鳴相呼中原暗鋒<lb/>
鏑邊騎方長驅此豈桃花源幽深了如無逝將適閩嶺<lb/>
買田自耕鋤結廬亂山中聊以全妻孥<lb/>
　　自容趨藤山路古松皆合抱百餘尺枝葉扶䟱行<lb/>
<pb n="KR4d0138_WYG_025-11a"/>
　　　人庇賴為取松明者所刳剔因而摧傾十已六<lb/>
　　　七良可惜也<lb/>
松林繚峻嶺百尺森怱青不知何年種天矯亂龍形濃<lb/>
隂翳修途當暑有餘清長風一披拂時作波濤聲如何<lb/>
錐刀徒使争爝火明傷膚及肌骨風雨因摧傾顛倒委<lb/>
榛棘氣象猶峥嶸行人失庇賴佇立空凝情緬想栽培<lb/>
初愛䕶如目睛合抱始毫末㡬經霜露零一日毀有餘<lb/>
百年養不成忍使易凋䘮此理真難評憶昔陶士行為<lb/>
<pb n="KR4d0138_WYG_025-11b"/>
政有善經擢禾與移栁一一糾以刑既往不及追將来<lb/>
猶可懲感動遂成章庶㡬知者聽<lb/>
　　鐔津江閣氣象清曠有閩浙之風偶成長句<lb/>
斷雲飛雨晚蒼茫靈閣臨流分外凉散髪披襟嘗荔子<lb/>
䟱簾清簟看魚航三年奔走環循蟻萬里歸来鬢滿霜<lb/>
未到江湖先到此風流誰道在炎荒<lb/>
　　同曹使君登浮金堂<lb/>
繞堂松竹散扶䟱枕帶江山羙有餘神物化龍同劍浦<lb/>
<pb n="KR4d0138_WYG_025-12a"/>
雙溪成字類桐廬朝雲夜月随時好栖鷺飛鷗迥自如<lb/>
茗飲相從得清賞坐令勝事踵蘇徐<lb/>
　　月夜江閣次東坡韻<lb/>
江水如練帶江石如馬肝雙流會合䖏蹙作蛟龍蟠我<lb/>
来暑氣初驟雨成驚湍雲收暮山出秀色屏中看缺月<lb/>
掛木末光輝溢清寒冷然適我心遇境随所安夜乆轉<lb/>
寥閴髙松露華漙獨坐念平生行路真漫漫危腸易感<lb/>
激不待聞哀彈猶欣碧川漲沒盡風雷灘<lb/>
<pb n="KR4d0138_WYG_025-12b"/>
　　晚泊蒼梧有感<lb/>
常誦蒼梧雲正愁豈知理櫂此間逰火山氷井舊傳有<lb/>
桂水藤江相合流念逺心如嘶北馬踰年行徧嶠南州<lb/>
重華一去不復返悵望九疑空白頭<lb/>
　　封川贈李致逺郎中<lb/>
一别都門十載餘相逢應笑尚迂愚綈袍戀戀故人意<lb/>
風雨瀟瀟君子儒顧我憂危宜白髪如公暇豫亦清癯<lb/>
年来頗得羲書㫖試讀一篇還是無<lb/>
<pb n="KR4d0138_WYG_025-13a"/>
　　泊晉康横翠亭愛其山水秀麗斐然有作二首<lb/>
上主䟽封地中興啟帝圗江山連肇慶雲物接蒼梧秀<lb/>
氣蟠南極神功本禹謨邦人榮望意開府映畨禺<lb/>
環抱大江流層巒翠靄浮神明扶王氣文物冠南州来<lb/>
值炎蒸日去翻風雨秋登髙望不極暮角起城樓<lb/>
　　同陳使君登香山寺豁亭<lb/>
渺渺煙波疊疊山玉簪羅帶自廻還雨餘嵐翠濃如滴<lb/>
地險江流巧轉灣蟠磴過臨飛鳥上岸巾聊與白雲閒<lb/>
<pb n="KR4d0138_WYG_025-13b"/>
嶠南有此佳山水盡在賢侯几案間<lb/>
　　客有出示御製登中和堂詩小臣斐然仰次宸韻<lb/>
　　　二首<lb/>
黄屋狩吳越勾陳俯江津迢遥八駿御時邁慰斯民漢<lb/>
祚歘再興周邦命惟新誰令玁狁熾坐使宵旰勤宅洛<lb/>
既得卜去豳亦惟仁宸章蹟禹功道繼胼胝身期運有<lb/>
泰否鈍蟠利則伸君王自神武安得熊羆臣<lb/>
賤子志丘壑敢懐要路津偶乘風雲會冀拯凋瘵民誤<lb/>
<pb n="KR4d0138_WYG_025-14a"/>
被聖主知坐期功業新飄零繼三黜奔走亦已勤生還<lb/>
鯨海中仰荷皇天仁不然鑠金口何有鴻毛身當從𤣥<lb/>
豹隠無復尺蠖伸感歎魏公言願使為良臣<lb/>
　　江行即事八首<lb/>
千里江山圗畫中嶠南浙右豈殊風煙浮嵐彩重重碧<lb/>
日染波光灑灑紅蟻釀蟹螯情不淺筆牀茶竈興相同<lb/>
扁舟入手吾何事歸去梁谿作釣翁<lb/>
五月炎方氣鬱蒸安流皷櫂水風清江魚入饌有餘美<lb/>
<pb n="KR4d0138_WYG_025-14b"/>
山果滿盤難强名醉裏謳吟聊自適夢中来往本無驚<lb/>
廟堂早定安邉策遂我山林幽遯情<lb/>
置散徒懐報國心還家欣得故園音鈎輈曉岸雲林宻<lb/>
欵乃暮江煙水深壯志已同灰灺冷班毛從使雪霜侵<lb/>
卧龍只合耕南畝抱膝空為梁甫吟<lb/>
蒼梧雲物曉凄凉錦石江山一帶長雨浥峯巒添黛翠<lb/>
風吹草木送天香魚樵閒話無千古金皷喧聲震萬方<lb/>
我欲誅茅寄幽僻却愁煙水日茫茫<lb/>
<pb n="KR4d0138_WYG_025-15a"/>
數郡﨑嶇山海間只今多事覺寛閒衣冠避地成僑寓<lb/>
風月留人長往還蘸水藤花方爛熳生雲錦石自斕斒<lb/>
平生有意五湖去誰謂扁舟行百蠻<lb/>
合踏青山轉碧川雨餘風月更嬋姢光鋩影渡星河碎<lb/>
片叚氣蒸雲物鮮心繫鴒原千里外夢回皷角五更前<lb/>
翠華杳杳今何䖏悵望東吳空惘然<lb/>
峽束滄江暮靄昏孤猿吟嘯不堪聞寥寥夜閴波沉月<lb/>
漠漠曉晴山出雲釣艇得魚猶撥刺綸巾漉酒任酣醺<lb/>
<pb n="KR4d0138_WYG_025-15b"/>
年来與物忘機甚自覺沙鷗不亂羣<lb/>
　　自晉康順流六十里有山巉然臨江下有巖洞可<lb/>
　　　容千人軒豁平坦景幽䆳石罅間滴泉厥味甘<lb/>
　　　冽因之目曰玉乳巖賦詩以紀其事<lb/>
鼓柂下端溪停橈登嶻嶭呀然巖洞開儼若棟宇設千<lb/>
夫可還揖放歩靡凹凸玲瓏四壁間一一幢斾列誰令<lb/>
胚渾初凝結有罅缺當年補天手不顧山石裂鐫鑱餘<lb/>
舊㾗𤨏碎委環玦五峯近龍淵無乃通貝闕試求玉函<lb/>
<pb n="KR4d0138_WYG_025-16a"/>
書何異探禹穴涓涓乳泉滴燦燦氷玉潔清聲落㠌竇<lb/>
自中琴筑節甞之味甘芳滌我肺腑熱瓊漿笑裴航石<lb/>
髄謝王烈嶠南瘴癘鄉有此雲腴冽青葱松桂隂景物<lb/>
助幽絶豈無會心人来逰共旌别題詩製佳名聊以紀<lb/>
嵗月碧落遥相望千里未磨滅<lb/>
　　端康之間地名越城五山秀峙有蜿蜒飛躍之狀<lb/>
　　　山有五龍廟當秦時神媪臨江五龍從之逰沒<lb/>
　　　𦵏山上廟祀至今靈響甚著鄉人以風雨候龍<lb/>
<pb n="KR4d0138_WYG_025-16b"/>
　　　之歸因作送迎辭五絶句以遺之<lb/>
風雨瀟瀟雲氣浮五龍歸覲到靈湫星霜換易江山在<lb/>
尚憶當年水際逰<lb/>
五山秀峙若飛騰下有澄潭百丈清不用燃犀窺秘怪<lb/>
從来神理惡分明<lb/>
萬霰干霆霹靂飛潜藏神用濟烝黎何須簫皷祈膏澤<lb/>
肯為鄉人有所私<lb/>
貝闕珠宫不可尋時因風雨聽清吟葉公好畫真龍出<lb/>
<pb n="KR4d0138_WYG_025-17a"/>
却恨今無好畫心<lb/>
日染波光紅灑灑風揺影裏碧鱗鱗神靈来去初無跡<lb/>
多少江頭求福人<lb/>
　　江上晚景二首<lb/>
清江一曲深翠岫千峯峙江村八九家茅舎修竹裏沙<lb/>
頭漁網懸林表煙素起焉得恵崇師寫此真山水<lb/>
風雨逐雲急斷霓明飲川江頭日欲暮返照青林顛鷗<lb/>
鷺自儔侣蒹葭相接連平生江海志對此却茫然<lb/>
<pb n="KR4d0138_WYG_025-17b"/>
　　遣興二首<lb/>
繚絡奔馳不記年脫身瘴海豈徒然昻藏鶴髪老道士<lb/>
爛熳醉吟狂謫仙剰把詩篇收景物何須鑪鼎煮山川<lb/>
平生出處吾無愧禍福死生皆付天<lb/>
海上歸来心緒多鬢邉無那白標何詩情粗得江山助<lb/>
酒量自因風月多黄巻中間籠聖哲白雲深處避干戈<lb/>
弟兄念我心應切故向梅花嶺上過<lb/>
　　次肇慶府有感<lb/>
<pb n="KR4d0138_WYG_025-18a"/>
仁徳如天覆萬方誰知變故起非常秪因燕地開邉隙<lb/>
故使中原作戰塲侯景南侵幽武帝禄山西犯走明皇<lb/>
運遭九六人徒爾險失山河事巨量一自鑾輿逰朔漠<lb/>
空餘藩邸在炎荒㣲臣弭擢增悲感雪涕無因問彼蒼<lb/>
　　端石硯<lb/>
端溪出硯材最貴下巖石珍物乃卵生孕此馬肝色世<lb/>
傳鴝鵒眼通透蓋其脉頗同阮步兵見客作青白我来<lb/>
巖中逰幽探偶有獲温然一片玉秀潤滿書宅斷成蛟<lb/>
<pb n="KR4d0138_WYG_025-18b"/>
龍池澁滑宜筆墨當觀管城翁沐髮散簡策嗟余好陶<lb/>
紅收拾積珪璧得此餘可忘一生能㡬屐<lb/>
　　蚊<lb/>
江風蕭蕭江水清飛蚊撲撲何處生駝肩豹脚嘴如鐵<lb/>
天使咂食同蠅蝱先生暑困汗翻雨僮僕揺扇疲屢更<lb/>
乗虚投隙肆毒吻皷翅皷足何其輕須臾含桃變栁絮<lb/>
坐使饑腹成膨脝捨身施汝豈吾惜逼耳是惡聲嬌獰<lb/>
有時縁<hi>闕</hi>拊吾指罪雖應爾心則矜露華清泚自可飲<lb/>
<pb n="KR4d0138_WYG_025-19a"/>
戒汝慎勿貪芳腥<lb/>
　　出峽<lb/>
出峽日將暮綺霞連水明山遥欣野濶海近覺江平稍<lb/>
稍洲渚轉霏霏煙靄生舟人喜風便時發櫂謳聲<lb/>
　　靈洲寺次東坡韻<lb/>
廻廊小殿枕崔嵬接武東坡我復来江色蒼茫山聳秀<lb/>
蔚藍天影抱瓊臺<lb/>
　　次韻鑿空閣<lb/>
<pb n="KR4d0138_WYG_025-19b"/>
東坡謫仙人逰此江海境賦詩鑿空閣如以鏡寫影我<lb/>
来遥相望荏苒嵗月永讀翁閣上詩宛若相像鏡平生<lb/>
憂患餘胷次徒耿耿脫身鯨波間逺跡方自屛泊舟值<lb/>
炎蒸風雨變清冷佳哉幽深地自絶鋒鏑警願為劍藏<lb/>
神不作錐露頴携家隠山林屬意在閩嶺<lb/>
　<lb/>
　<lb/>
　梁谿集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翠渠摘稿巻三</head> <lb/>
    <p>
<pb n="KR4e0130_WYG_003-1a"/>
欽定四庫全書<lb/>
　翠渠摘稿巻三<lb/>
　　　　　　　　　　　　　明　周瑛　撰<lb/>
　記<lb/>
　　温明堂記<lb/>
予知廣徳州既三月婦吴氏夜夢過于祠堂之下見先<lb/>
祖困翁在座婦瞻拜成禮翁問曰瑛何在曰在堂翁曰<lb/>
此二大字可付瑛此甚善婦展視之乃玉鏡字也夙興<lb/>
<pb n="KR4e0130_WYG_003-1b"/>
婦述以告予予曰此宗廟神靈有以告我矣夫玉欲吾<lb/>
温也鏡欲吾明也使吾温以接人明以處事兹固所謂<lb/>
甚善者乎婦曰子於温明何如曰吾接人未嘗為悻悻<lb/>
容然嫉惡太甚見不善則怒怒則疾言遽色而不自知<lb/>
此有害於温處事未嘗挾私心然毎别白是非或参以<lb/>
已見時於民情物理容有未合此有害於明婦曰温不<lb/>
足而人惡之明不足而人怨之惡且怨禍所集也子其<lb/>
愼之予曰氣平則貎温心虛則理明自今以徃吾當養<lb/>
<pb n="KR4e0130_WYG_003-2a"/>
吾氣而使之平庶不害於温廓吾心而使之虛庶不害<lb/>
於明不然是予勇於悖祖訓而貪禍于州之人也因以<lb/>
温明扁吾堂且記其事以自警<lb/>
　　考功司題署記<lb/>
成化甲午冬瑛奉州政入吏部以聽黜陟時考功長佐<lb/>
吏若楊君宗器陳君朝用閻君光甫邵君日昭皆舊識<lb/>
也初相見言不及私及考課畢乃進予言曰衆於考功<lb/>
署共扁曰居敬窮理予為嚮裏之學幸有以告我予謝<lb/>
<pb n="KR4e0130_WYG_003-2b"/>
以不敏諸君固請予曰吏部為六曹之統而考功乃吏<lb/>
部之要司也易稱否㤗由於君子小人之進退盖内君<lb/>
子外小人為㤗外君子内小人為否考功定黜陟乃君<lb/>
子小人進退之門也惟居敬則心常惺惺始可以窮理<lb/>
惟窮理則君子小人决擇精審而不至於混淆昔有宋<lb/>
諸君不足以成三代之治而追議之者皆致憾於秉軸<lb/>
諸君子也然則考功署扁曰居敬窮理知所本哉諸君<lb/>
皆曰周君言是也請書于是以聴羣吏以禆庶政以佐<lb/>
<pb n="KR4e0130_WYG_003-3a"/>
于邦治而觀厥成功扁作於諸君入署之始記作於擬<lb/>
獻績入部之始<lb/>
　　王修撰墓記<lb/>
去廣徳城西五里許王修撰墓在焉修撰故台州人姓王<lb/>
氏名叔英字原采仕建文朝為文字官素有氣節未幾文<lb/>
皇帝南廵原采募丁壯廣徳後自經死死時嘗自為贊曰<lb/>
生既已矣未有補於當時死固徒然庻無慚於來世又<lb/>
賦詩曰人生穹壤間忠孝貴克全嗟予事君父自省多<lb/>
<pb n="KR4e0130_WYG_003-3b"/>
過愆有志未及竟竒疾忽見纒肥甘空在案對之不能<lb/>
嚥意者造化神有命歸九泉嘗念夷與齊餓死首陽巔<lb/>
周粟豈不佳所見良獨偏髙蹤邈難繼偶爾無足傳千<lb/>
秋史臣筆慎勿稱希賢尋有詔治姦黨其二女赴井死<lb/>
其妻繫獄死人為上其所賦詩上曰彼食其禄自盡其<lb/>
心耳乃置不問初原采將死以書抵祠山道士盛希年<lb/>
曰可葬我祠山之麓希年卒收葬之盖原采同希年台<lb/>
州人故託以後事正統中少師楊公士竒始題其墓曰<lb/>
<pb n="KR4e0130_WYG_003-4a"/>
嗚呼故翰林修撰王公原采之墓又為文以祭之曰嗚<lb/>
呼先生之學聖賢是師先生之行綱常是持先生之心<lb/>
金石其貞先生之志霜雪其明浩浩歸全乘雲翩翩我<lb/>
懷先生崇山長川桐川之藏既固且深遥致觴奠神其<lb/>
來歆盖原采嘗薦士奇建文朝事定故及此原采死無<lb/>
後墳墓鞠為丘莽所可識别者僅有楊公之碑而已瑛<lb/>
為進士時嘗聞其事於其鄉縉紳及官兹土乃以特羊<lb/>
祭於墓訪諸故老得其遺事為詳云原采入廣徳未乆<lb/>
<pb n="KR4e0130_WYG_003-4b"/>
車駕渡江羣臣出走原采募丁壯畨上遇兵部尚書齊<lb/>
㤗来奔遂潰歸原采死時年未四十盖其見義之明殺<lb/>
身之勇處事之不亂殆由素養非若一時忙廹失㨿計<lb/>
出無聊自經於溝瀆者之比也困念其行義之篤固有<lb/>
聖朝所不諱者乃為脩治其墓并述其事以告後之人<lb/>
或議曰天命已定人心已歸子表章先朝舊臣非罪耶<lb/>
瑛曰凡忠臣義士皆各為其主耳原采仕建文朝故忠<lb/>
於建文若仕太宗朝則忠於太宗也必矣况两朝天下<lb/>
<pb n="KR4e0130_WYG_003-5a"/>
皆太祖髙皇帝所經營之天下兩朝臣子皆髙皇帝所<lb/>
培養之人物也辟如天地分為四時凡禽鳥應候而鳴<lb/>
者雖有春秋之異要皆造化中物未可舍此而取彼也<lb/>
議者謝曰子言是也麗牲有石其鑱諸<lb/>
　　醫隠記<lb/>
凡仕與隠要皆有所挾無所挟則易動易動均之為䘮<lb/>
己矣成化辛卯予知廣徳州念毉學無傳乃開藥局以<lb/>
延毉師以訓子弟將以濟夫州之夭札者餘姚呂克正<lb/>
<pb n="KR4e0130_WYG_003-5b"/>
挾其所有以來予問之克正曰毉之道大矣難以口舌<lb/>
争請以州喻夫子之為州也創制立法以明治體所以<lb/>
正綱紀也選材任能分理庻務所以備佐使也以醫言<lb/>
之脉譬則紀綱也藥譬則用人也故吾為毉不先視病<lb/>
而先視脉盖脉有隂陽其行有紀度手三隂自臟走之<lb/>
手手三陽自手走之顛足三隂自顛走之足足三陽自<lb/>
足走之腹陽脉有六而其綱曰督督起于下極之俞循<lb/>
脊裏上至風府入属於腦㑹於顛終於額中隂脉有六<lb/>
<pb n="KR4e0130_WYG_003-6a"/>
而其綱曰壬壬起於中極之下循腹裏上至關元衝於<lb/>
咽喉是八脉者毉經有成說矣吾晝焉而考之夜焉而<lb/>
思之或按其井而知其所出或指其榮而知其所流或<lb/>
審其俞而知其所注或察其經而知其所行或䆒其合<lb/>
而知其所入故五臟病吾審諸陽脉五腑病吾審諸隂<lb/>
脉臟腑皆病吾於隂陽脉交審焉或攻其表或攻其裏<lb/>
或治其上或治其下抗者抑之沉者舉之數者緩之遲<lb/>
者疾之不實實不虛虛不損不足不補有餘故吾之視<lb/>
<pb n="KR4e0130_WYG_003-6b"/>
病也固非泛然無所指也其治病也亦非妄投以劑而<lb/>
姑以試人也竊怪世之為醫者徃徃不先視脉而先視<lb/>
病脉病矣而身無恙彼詫於衆曰是可以無醫一朝病<lb/>
作而身斃悲夫予曰子之說其醫國之道乎夫治國者<lb/>
必先正紀綱以立基本然後擇賢材以備佐使故社稷<lb/>
奠安天下無事所謂脉病而身無恙者其宋元之季世<lb/>
乎所謂一朝病作而身斃其航海而南委城而北者乎<lb/>
甚矣子之說毉國之道也子盍不仕吾且薦子矣克正<lb/>
<pb n="KR4e0130_WYG_003-7a"/>
曰楩楠欝森斧斤聚矣犧牲文繡湯鑊具矣吾利吾鄉<lb/>
吾何有於仕乎乃東棹帆以去予曰是隠者也彼盖有<lb/>
所挾矣<lb/>
　　雪樓記<lb/>
錫山陳君朝用家燬于火廼起瓦礫而棟宇之復閣于<lb/>
重簷臨于闤閈既成天大雪中外晃白君隠几啞然曰<lb/>
是所謂雪樓者耶遂以雪樓名其堂且以自號他日君<lb/>
官吏部予有廣徳之命既領符南君諉予記之予曰是<lb/>
<pb n="KR4e0130_WYG_003-7b"/>
楼非一木所就也盖大者為棟小者為桷脩者為梁短<lb/>
者為欂正枅斜栱横楣直楔衆羙咸具而楼成焉若夫<lb/>
雪者則斯樓一時之竒觀耳方其雪時天地無聲禽鳥<lb/>
絶跡拂幌霑帷洒垣侵璧窪者以平緇者以白縱目而<lb/>
觀萬里一色然則樓得雪而益竒哉夫樓髙也雪白也<lb/>
髙則易撓白則易湼髙而不撓其衆美具乎白而不湼<lb/>
其剛氣足乎君所以名樓及所以自號而人所以望君<lb/>
者其不以是耶或曰元程鉅夫嘗以雪樓自號君盖有<lb/>
<pb n="KR4e0130_WYG_003-8a"/>
慕於鉅夫而云也予曰鉅夫受知世祖嘗以文學名世<lb/>
矣然而清髙潔白之操予未之許也方元兵南下鉅夫<lb/>
投建昌其季父飛卿者攝建昌守謀舉城以降鉅夫不<lb/>
能出一言以救正之方且為質於元取羙官焉是可謂<lb/>
髙而不撓白而不湼者乎君號雪樓未必有企於鉅夫<lb/>
而云也雖然予將諗之他日泛吴江抵錫山登于雪樓<lb/>
之上君必有以告我當相與陳君臣之道而極論之<lb/>
　　放鹿記<lb/>
<pb n="KR4e0130_WYG_003-8b"/>
成化甲午夏予臨州堂以聽政暑甚舎堂而門門聽察<lb/>
近有譟于野者問之曰逐鹿耳頃而州人執鹿母來獻<lb/>
繼又執鹿子來獻盖野人逐鹿鹿窮奔入城州人因并<lb/>
執之也鹿被縶在地倔起復仆跌蹼不止州人曰是可<lb/>
飲之酒乃取酒飲之鹿得酒醉皆伏不動有讀本草者<lb/>
曰是可以補羸益弱於两角間取血飲之尤效因勸予<lb/>
殺鹿予曰若誠愛我矣然予有所不忍也此鹿所謂窮<lb/>
獸也獸窮投人將以逃生也知其逃生而又殺之仁者<lb/>
<pb n="KR4e0130_WYG_003-9a"/>
不為也州治後有廣園命畜之園鹿母子得以遨嬉它<lb/>
日其母為犬所斃其子日嘠嘠而鳴若有思焉者予悲<lb/>
之秋七月予有事建平縣道過白茅山見是山南入于<lb/>
廣野北枕于洄溪泉甘而草肥形髙而勢阻以為鹿處<lb/>
是山得其所哉乃繫鹿頸以鐵牌刻其上曰捕者有罰<lb/>
告者有賞引于白茅山而放之嗟夫予放是鹿哀其窮<lb/>
也且憫其母思有以活其子不知夫操弓挾矢者亦同<lb/>
予心乎否也然惻隠之心人皆有之又安知夫人之不<lb/>
<pb n="KR4e0130_WYG_003-9b"/>
同予心也使人皆同予心鹿其免哉因為之記<lb/>
　　知恩堂記<lb/>
邵君日昭領鄉書入試春官擢進士第又以才羙聞于<lb/>
天官卿氏拜吏部考功司主事考功吏部要司也凡官<lb/>
于是者實操黜陟幽明之典以臨百僚日昭乃曰是父<lb/>
鞠我師教我君擢用我此恩不可忘也因以知恩名其<lb/>
堂而諉予記之於戯君父師之恩大矣是固不可以不<lb/>
知也知之又不可不思所以為報也吾嘗稽諸古矣昔<lb/>
<pb n="KR4e0130_WYG_003-10a"/>
晉武公伐翼殺哀侯止其大夫欒成以無死成謝曰民<lb/>
生於三事之如一惟其所在則致死焉是致死者其報<lb/>
君父師之道乎日昭讀古書思服古人之道且以知恩<lb/>
名其堂則於事君事父事師固有不愛其死者矣若夫<lb/>
敬恭職業愛奉顔色周旋函丈三擲杯而無愠者皆未<lb/>
足為日昭言也日昭宜興人世居䨇塘里堂作於某年<lb/>
月日成於某年月日而知恩次第則日昭有别録云<lb/>
　　怪石記<lb/>
<pb n="KR4e0130_WYG_003-10b"/>
予嘗得石髙尺許怪竒特甚既閱嵗堕地以毁予惜之<lb/>
因記其狀石出寜國府山洞中水土滴積而成其崔嵬<lb/>
而下覆者為巖巖下窈深而不可測者為洞洞前有穹<lb/>
而入者為門其後蔽虧以通乎明者為竇其上聳者為<lb/>
峯下夷者為坂中闕者為厓两厓之間虛而有容者為<lb/>
谷其尤怪者有巾服鬚眉全具如老人者有昂首岐角<lb/>
如卧鹿者有隤背如龜而穴處者有引首如蛇而欲出<lb/>
者有警而革如鳥欲下者一属目之頃百怪咸集因為<lb/>
<pb n="KR4e0130_WYG_003-11a"/>
盆池以處之石燥外虛中得水滲濕而上如吸引然乃<lb/>
植花卉竹木不數日生意蔚然如栽培經嵗月云者吁<lb/>
石怪竒至此可謂極矣而卒毁者豈天惡之耶天誠惡<lb/>
夫怪竒則持正守常者可無事矣因為之記<lb/>
　　抄衍極記<lb/>
衍極五篇元延祐中莆鄭子經氏所著至治中同邑劉<lb/>
能静氏所註釋其書雜考古今書法而求其所謂中者<lb/>
㤗定初龍溪知縣趙敬叔嘗梓行于其邑中矣今刻本<lb/>
<pb n="KR4e0130_WYG_003-11b"/>
已不可見江西吴聘君與弼得抄本令門生饒燁軰録<lb/>
之譌謬頗多上饒婁克貞學于聘君之門初請弗與固<lb/>
請乃得之成化辛卯婁君游南京與予論古人問學不<lb/>
輕授受談及張長史授顔魯公鍾書十二法因出以示<lb/>
予予觀未終版輙收去時行人司副周近仁方購異書<lb/>
予以告近仁近仁固請以歸期以達旦奉復周君因觧<lb/>
釋原帙羣手抄録中間轉益訛謬此本就周君得之其<lb/>
巻帙仍舊但後序并附録移置巻末此其少異耳始予<lb/>
<pb n="KR4e0130_WYG_003-12a"/>
年四十乃學書苦無師承所及見者姜氏<hi>夔</hi>書譜李氏<lb/>
<hi>溥光</hi>書法趙氏<hi>撝謙/</hi>學範陶氏<hi>九成</hi>書史會要及翰苑<lb/>
菁華諸書然反覆推尋未得要領意者羲獻㣲論或藏<lb/>
山隂㑹稽諸故家而愽學舊識或有能誦其法於千載<lb/>
之下者往往訪而未得詎意正言竒論出自故鄉而他<lb/>
郡愽識顧先得之此予㣲不足於克貞之獨善而有感<lb/>
於近仁之多能使予得以出於徑途之迷也<lb/>
　　蓮溪書屋記<lb/>
<pb n="KR4e0130_WYG_003-12b"/>
蔡君仲韶讀書蓮溪之上因名其屋曰蓮溪書屋盖思<lb/>
所以世其業也蔡氏為豫章巨族世居豐城豐城諸蔡<lb/>
數百家門閭相向成市號南街仲韶祖以宋嘉祐二年<lb/>
徙蓮溪蓮溪四分南街族之一然而詩禮之澤至今未<lb/>
衰也仲韶蚤喪父能刻苦為學自立於其鄉以亢于其<lb/>
宗予知廣徳時仲韶自豫章來州大姓王氏胡氏交致<lb/>
之以訓其家子弟仲韶撰長書來謁予方念是州學校<lb/>
廢弛人材放落文事不興凡能助予化理者皆禮遇之<lb/>
<pb n="KR4e0130_WYG_003-13a"/>
以故仲韶嘗徃返予門間嘗問經義予亦不之辭焉嵗<lb/>
癸卯仲韶謁予南都予方與繕部吴君守愚謀欲得師<lb/>
以教諸子因舘榖仲韶吴君所他日民部郎中韓君文<lb/>
亮王君信之吴君文瓉員外郎達君仕𢎞主事王君徳<lb/>
安車君明理皆相繼遣子以來諸子有留者有去者仲<lb/>
韶於來者不之拒去者不之追茍㽞在門者其業皆可<lb/>
觀也今者嵗云暮矣仲韶其將尋舊業乎予聞讀書将<lb/>
以窮理也將以修行也將以濟時也讀書而不窮理自<lb/>
<pb n="KR4e0130_WYG_003-13b"/>
愚也窮理而不修行自誣也可以仕而不仕絶物也不<lb/>
可以仕而仕狥物也自愚非智也自誣非實也絶物非<lb/>
仁也狥物非義也凡此皆非所以讀書也仲韶徃矣溪<lb/>
山如昨書屋無恙吾他日於豫章見有智而通行而立<lb/>
審時而為進止者其仲韶乎姑記其屋以俟之<lb/>
　　西園記<lb/>
成化庚子冬予以廣徳知州遷南京禮部郎中明年春<lb/>
抵官買屋獅子橋西屋去官路逺而左右人家皆部處<lb/>
<pb n="KR4e0130_WYG_003-14a"/>
如展两翼然御溝水自前來注之繞吾屋轉而北去予<lb/>
以其地䆳深因治堂以静虛名既數月予歩自静虚堂<lb/>
入廢園以觀御溝之流語從者曰此可以為吾西園矣<lb/>
乃具畚鍤鋤荒穢出瓦礫實坎窞因窪為池臨流為磯<lb/>
經其地以為畦雜植菘韮葱芥諸𬞞其不可畦者則植<lb/>
竹木沿堤植栁栁下植槿植葵以及諸刺木宜為籬者<lb/>
水首尾為柵柵下為小門以時啟閉已乃開徑入竹間<lb/>
結茅為亭以臨夫池池中植蓮上為土䑓以植花因命<lb/>
<pb n="KR4e0130_WYG_003-14b"/>
其園曰西園亭曰此君亭䑓曰留春䑓磯曰滄浪磯灣<lb/>
曰清泠灣毎春夏水長江潮且入上下相灌注成巨浸<lb/>
加以樹木扶踈䕃覆前後而春纎秋芳濯濯可掬白日<lb/>
坐其中如入深山巨林而不知身在闤闠中予既得園<lb/>
之勝因記用功次第與夫命名所以異者<lb/>
　　小山記<lb/>
予既治西園而刑部談君綱工部吴君昭錦衣衛鎮撫<lb/>
尹君臯及隆平侯張公祐皆遺予以怪石予嘗讀晦翁<lb/>
<pb n="KR4e0130_WYG_003-15a"/>
集見翁汲清泉漬竒石置罏熏其後以成江山雲物之<lb/>
趣竊謂翁於山水之癖最深也因除地此君亭北取所<lb/>
得石而跂累之虛其中以受水穴其下以通煙注水焚<lb/>
香則瀑飛煙布雖平居不出户庭而林巒景物之勝皆<lb/>
映帶几席上矣因擇其有名者各賦小詩以攄幽思客<lb/>
有同予癖者皆從而和之予無事時取所得詩置諸左<lb/>
右瓦盆濁酒按節而歌之雖秦人擊筑趙人起舞亦自<lb/>
以為不以彼易此也季弟敬叔曰此無定主兄何樂之<lb/>
<pb n="KR4e0130_WYG_003-15b"/>
深也予曰天壤間凡可樂者何限而亦何有定主吾於<lb/>
介然之頃而有得焉則其中之甚適有非言語所可諭<lb/>
者方其樂時吾將合四海以同歸又何私焉<lb/>
　　重修儀真甎厰記<lb/>
儀真有甎厰南京工部主之厰有治事堂歴嵗既乆旁<lb/>
穿上漏其餘子舍亦漸就傾圯加以獻議者謂江南諸<lb/>
窰冶並作可大得甎於是舊厰隘不能容甎甎漫積民<lb/>
間榖菽地民納賦如故不得食成化壬寅開化施君勉<lb/>
<pb n="KR4e0130_WYG_003-16a"/>
仁以南京工部主事來始視事見是堂風雨不支歎曰<lb/>
是不可不為也及㢘得甎所置地皆民産又曰是不忍<lb/>
為也時孝感張公以都御史廵撫淮揚得專制境内君<lb/>
言狀公報曰聽厰自為計君念民有訟于官罪得贖乃<lb/>
以贖法處分是事於是民雜出竹木甎瓦灰石麻鐡粟<lb/>
米夫役以聽乃建正堂一儀門一書房一因其舊而新<lb/>
之則左右廂各一寢室一外門一又視民間有旁隙地<lb/>
其在厰之東者二可置甎三百萬在厰之西者一可置<lb/>
<pb n="KR4e0130_WYG_003-16b"/>
甎二百萬皆以贖法購得之於是治事有堂燕處有室<lb/>
甎入于厰者不漫積民間地凡此皆關于厰政之大者<lb/>
君又以其餘力去厰門北三百歩建亭于河之漘以迎<lb/>
使客以聮艫舳效陶公領荆州事扁曰運甓又東去治<lb/>
事堂三十歩結茅為亭下臨深池上臨廣園而大江諸<lb/>
形勝可盡覧而得扁曰望亭此雖在所後然記謂張而<lb/>
不弛文武不能此又君所以弛也予聞器大者有深容<lb/>
力大者有重荷君以進士起家於筮仕之初即知重政<lb/>
<pb n="KR4e0130_WYG_003-17a"/>
恤民如此使他日當大任臨大事其所施為又何如耶<lb/>
予又聞君於財計所入收掌有人給領有籍日但稽其<lb/>
入出盈縮以督其成功而已此尤見君慮事之審操已<lb/>
之慎而凡建功立業者所當取法云始事以某年月日<lb/>
告成以某月日其所購地及所置什物則皆備勒諸碑<lb/>
隂云<lb/>
　　續騷亭記<lb/>
騷何為而作也古者詩言志歌永言而騷詩之變也其<lb/>
<pb n="KR4e0130_WYG_003-17b"/>
趣逺其聲希徘徊曲折而求以達其志焉者也屈宋至<lb/>
矣西漢而下其侈辭乎先族兄諱瑩字次玉號鶴洲主<lb/>
人少有文名天順成化間握符臨汝以寛得民而章甫<lb/>
逢掖士多從之游平生著述頗冨而臨汝人所刻郡齋<lb/>
新稿特其見於作郡者耳初為南京工部主事時與蘇<lb/>
人劉君昌同官昌字欽謨號㯶園先生愽學髙才與鶴<lb/>
洲兄相友善每公暇輙相與冩騷為樂劉君曰朝冩騷<lb/>
兮亭中暮冩騷兮亭中騷兮冩兮古人與同以日以月<lb/>
<pb n="KR4e0130_WYG_003-18a"/>
兮以泄予𠂻兄和之曰朝寫騷兮亭中暮寫騷兮亭中<lb/>
騷兮寫兮伊誰與同攄賈之思兮揆原之𠂻兄少愛瑛<lb/>
嘗屬瑛修文以紹述家學瑛謝以不敏成化甲辰予重<lb/>
握符臨汝因讀騷辭而續和之曰朝寫騷兮亭中暮寫<lb/>
騷兮亭中騷兮冩兮兄弟與同釀太和以為府兮抱眀<lb/>
月以為𠂻士人陳嘉謀見而謂曰騷久絶響今倡而和<lb/>
和而續其為楚辭添後語乎予曰不敢也㯶園鶴洲皆<lb/>
作者而予識趣凢近聲韻俚俗安敢自附于為騷盖亦<lb/>
<pb n="KR4e0130_WYG_003-18b"/>
言其志焉而已予聞太和養萬物而物無不養明月照<lb/>
萬物而物無不照枯根之腐萌蘖弗生焉覆缶之下月<lb/>
光不照焉盖太和能為養而不能養於所不養明月能<lb/>
為照而不能照於所不照能為養者公於為和也其有<lb/>
不養者物取之也太和無容心焉能為照者公于為明<lb/>
也其有不照者物取之也月無容心焉無容心即所謂<lb/>
虚也虛者天之道也予少為學見人急恩讎快私念心<lb/>
竊薄之及為郡以虚視之而已以虚為郡宜乎物我合<lb/>
<pb n="KR4e0130_WYG_003-19a"/>
一恩怨兩忘其有不然者習為虚而未盡所以虚也敢<lb/>
不自省乎嘉謀作而曰騷云乎哉吾乃今而知夫子之<lb/>
志也請備書之予初到官嘗節縮稍入為讀書屋於私<lb/>
第西南偏既又為小屋以庋書及因地之窪而池之以<lb/>
滌筆硯創畫多時名號未備至是題書屋為臨汝書院<lb/>
池曰浴雲池改小屋為續騷亭而備書倡和之語於亭<lb/>
之南楣以待夫同志者昔子夏曰百工居肆以成其事<lb/>
君子學以致其道又曰仕而優則學學而優則仕後之<lb/>
<pb n="KR4e0130_WYG_003-19b"/>
君子必不以予為無事而勤民云<lb/>
　　洗心亭記<lb/>
姚江之上有華氏世以讀書聞華氏佳子弟曰福福字<lb/>
廷禧少讀易廼取易大傳語名其亭曰洗心成化甲辰<lb/>
舉進士丙午出知臨川縣臨川撫属邑也予時為撫長<lb/>
吏廷禧每以政事相咨禀道術相訪問有相成之義焉<lb/>
明年丁未予改郡鎮逺因請記其所謂洗心亭者嗟夫<lb/>
自九師說興而易道以晦學者遂不識心亦孰知所以<lb/>
<pb n="KR4e0130_WYG_003-20a"/>
洗夫心哉夫易天道也其有迹可見者曰蓍曰卦曰爻<lb/>
盖圓而神者蓍之德也方以知者卦之徳也易以貞者<lb/>
六爻之義也此三者㓗净精㣲之至也聖人以此洗心<lb/>
退藏於宻盖寂焉而莫窺其有感焉而莫測其用隠之<lb/>
至也學者要必先有以探隂陽之藴通神明之徳窺見<lb/>
天下之至隠以其㓗净精㣲之教洗吾穢濁雜亂之私<lb/>
然後用神以合蓍用知以合卦用易以貞以合六爻之<lb/>
變而於天道無不合矣是知聖人所謂洗心者不待洗<lb/>
<pb n="KR4e0130_WYG_003-20b"/>
而洗也學者洗心要必有以洗之而天道乃得也華君<lb/>
勉乎哉三古四聖之心其緒㣲矣王輔嗣韓康伯軰岐<lb/>
天人而兩之而以茫昧荒忽談易遂使經生學子無所<lb/>
依據以為所自入之地識者恨之程子曰體用一源顯<lb/>
㣲無間朱子曰用應始有體該本無吁至矣㣲程朱氏<lb/>
吾誰與歸亭在華氏居第之左偏髙若干廣若干無雕<lb/>
刻藻繪之餙作於某年月日成於某年月日記作於予<lb/>
改郡之明年三月二十有八日<lb/>
<pb n="KR4e0130_WYG_003-21a"/>
　　石崖書室記<lb/>
成化甲辰予自南京禮部郎中出守撫州丁未改鎮逺<lb/>
鎮逺在古荒服之外是為蠻獠出没之衝盖夷郡也予<lb/>
來既治邸舍以居乃别作室于石崖之上以為讀書所<lb/>
讀書而别作室以圖静也作室而依石厓㨿形勝也室<lb/>
前跂石而䑓之題曰讀騷䑓懐古也䑓左鑿厓石以登<lb/>
曰雲根嶺書僻也石厓書室總㨿形勝而臺與嶺皆書<lb/>
室所有也居夷作事囏故規制皆就簡室為崇僅盈丈<lb/>
<pb n="KR4e0130_WYG_003-21b"/>
脩視崇尺有二廣倍于崇加尺有三䑓之崇之脩皆與<lb/>
室同廣不及室七尺嶺自平地至䑓凡五折其崇與䑓<lb/>
等其脩視崇倍之夷民寡詞訟平居夷獠受約束木契<lb/>
箭刻不馳皆暇日暇則坐室中讀吾行厨所有書或挾<lb/>
楚騷讀䑓上時上下徃來于嶺甚適也客問曰子年邁<lb/>
矣尚佔畢未己乎予曰天道備於聖人聖人心術寓於<lb/>
書而易詩書禮樂春秋皆書之大者讀書則有以探聖<lb/>
人心術精㣲之藴而天道可得以是而立三綱以是而<lb/>
<pb n="KR4e0130_WYG_003-22a"/>
秩五常以是而酬庻務天地所以位萬物所以育皆是<lb/>
物也惡可不讀書客曰騷之為辭風雅之變也昔人嘗<lb/>
謂醇儒莊士或羞稱之子何以為騷為哉予曰騷之辭<lb/>
怨懟激發可議騷之心可與日月爭光也當時懐王不<lb/>
知原矣襄王又不知原矣後世因讀其辭而得其心固<lb/>
有為原流涕者此予所以深悲之也客曰先生之言有<lb/>
以破予荒哉吾乃今始知室與䑓不虛作也客退因取<lb/>
所以立名以鐫于石以樹于䑓于嶺復備述其事以記<lb/>
<pb n="KR4e0130_WYG_003-22b"/>
于室<lb/>
　　壺中丘壑記<lb/>
鎮陽有怪石禹貢所不載者𢎞治庚戌夏季弟敬叔來<lb/>
視予一日入後圃循讀騷䑓而東見有礌砢伏莽中者<lb/>
發之皆怪石也告予曰兄癖類桞州性好山水藉此為<lb/>
山凡諸形勝可不騖逺陵危而得之矣予曰善乃稍稍<lb/>
為正中峯分左右麓伏者起之滿者虚之對峙者差互<lb/>
之直徃者迂廽之於是立者為峰側者為厓深者為洞<lb/>
<pb n="KR4e0130_WYG_003-23a"/>
空者為谷復取蘭菊竹木分植上下然後歐陽子所謂<lb/>
欝然而深秀者次第而成山成復杵地而窪之覆水其<lb/>
中命曰勺湖予曰此非誣耶季弟曰世固有以小為大<lb/>
者越人賈汝昜嘗言其郡有秘圖湖僅大如椀此之為<lb/>
湖孰曰不然復命家僮縳茅為亭取蔽風雨告予曰昔<lb/>
王龜齡嘗記其第所謂笠亭者此得無近耶他日予登<lb/>
焉見夫所謂山者㣲尖寸碧掩映林麓宛然如對㤗山<lb/>
華岳又見夫所謂湖者輕瀾淺波拍滿涯岸恍然如臨<lb/>
<pb n="KR4e0130_WYG_003-23b"/>
震澤洞庭因題曰壺中丘壑進季弟而告之曰夫天下<lb/>
事有實體可㩀者是謂之真無實體可㩀者是謂之幻<lb/>
世有以幻為真者亦有以真為幻者以真為幻此妙識<lb/>
也妙識入於無故不有其有以幻為真此俗識也俗識<lb/>
膠於有故不知夫所謂無者然此二者為說皆非也是<lb/>
盖有所纒繞強自排遣耳君子則不然君子之於天下<lb/>
也不離物以自髙不嬰物以自病以天下之理應天下<lb/>
之事其中廓如也季弟作曰因丘壑之談而得處世之<lb/>
<pb n="KR4e0130_WYG_003-24a"/>
說請書以為記<lb/>
　　貴藩重修後堂記<lb/>
古者國君居室之制其前曰路寢其後曰燕寢路寢公<lb/>
也治事之所也燕寢私也退休之所也今制官府有前<lb/>
堂其古之路寢耶有後堂其古之燕寢耶作前堂以治<lb/>
事所以致勞也作後堂以退休所以就逸也一勞一逸<lb/>
古之制也我太祖高皇帝統一寰宇建十三布政司分<lb/>
理天下事其軍馬其財賦其刑辟各置大僚以掌之勢<lb/>
<pb n="KR4e0130_WYG_003-24b"/>
相頡頏而不相下所以矯前代方鎮尾大不掉之弊而<lb/>
躋天下於乂寕之域也貴州本夷部髙皇帝時以宣慰<lb/>
使田氏分領其地永樂十一年田氏違命治兵相攻無<lb/>
臣子禮文皇帝惡之削其官乃籍其家建布政司以僃<lb/>
一藩之制初諸宣慰頗暴慢無禮至是皆俯首帖服惴<lb/>
惴不敢動百年來諸賢良相繼為治其政漸敷其俗漸<lb/>
移官府次舍以漸修理𢎞治六年吴興張公㢘由貴州<lb/>
按察使擢本司左布政使一日徘徊廊署顧叅政劉君<lb/>
<pb n="KR4e0130_WYG_003-25a"/>
肅叅議韓君鏞陳君奐謂曰吾藩財賦人民視中州諸<lb/>
藩不及三之一然而掎角形勢控制苗獠以通西南朝<lb/>
貢道路其地至要也今前堂如制而後堂隘弊殊甚其<lb/>
何以集謀議廣忠益而合籌䇿之公又何以布筵席舉<lb/>
觴酌而伸燕好之私某不敏願相與圗之諸君皆曰魯<lb/>
叔孫婼訟于晉所舘雖一日猶修葺其墻屋及去如始<lb/>
至焉今吾人實官于此而衙宇不治宜如公所言者時<lb/>
方聚兵境内以討都勻諸夷公念使司財賦所出朝檄<lb/>
<pb n="KR4e0130_WYG_003-25b"/>
暮輸不暇以為既而羣兇授首境土廓清公喜曰乃今<lb/>
可以有為矣因以其事告于撫按諸公皆曰宜如制公<lb/>
乃約稍入而節縮之取彼與此計工授程陶土為瓦煆<lb/>
石為灰取棟梁榱桷于羣木所宜建後堂若干楹東西<lb/>
廂若干當庭之中而屋之以通前後徃來又若干楹後<lb/>
堂之廣與前堂稱髙視前堂為不及而修過之其制雅<lb/>
雅言言坐以談公列以序私無不可者初居民十數家<lb/>
漫入省垣與羣吏雜處公曰民與吏淆奸慝曷去乃授<lb/>
<pb n="KR4e0130_WYG_003-26a"/>
之直俾擇便地以居即其處為左右二叅政廨舎又分<lb/>
其餘以為吏舎至是以堂言之則前後之制備以居處<lb/>
言之則内外之分嚴公又命築長垣環繞于司如古所<lb/>
謂牙城為者其垣下甃石上覆以瓦髙厚長大牢不可<lb/>
㧞經始於𢎞治七年夏五月告成於是嵗秋八月凡縻<lb/>
白金若干兩粟若干石邦人皆若不知公有所為焉者<lb/>
既落成衆謂古人興作皆有所表志况此工最鉅惡可以<lb/>
無述乃走使蜀藩屬瑛紀其事始瑛待罪鎮逺府於公<lb/>
<pb n="KR4e0130_WYG_003-26b"/>
為屬真各有過吾郡者談方今人物謂公威而不暴明<lb/>
而不察簡而不煩有古人風度則其所抱負深矣抱負<lb/>
深者則發泄大然則今之事業其昔日之素藴耶探公<lb/>
所有而推之厥施未艾也豈但制一藩而已哉請以是<lb/>
刻諸石用以紀前緒且以卜後勲<lb/>
　　教諭黄先生祠堂記<lb/>
君子居官而人愛之既去而人思之思之不置又從而<lb/>
尸祝之吁此可以觀徳矣予叅知蜀藩政事因廵厯下<lb/>
<pb n="KR4e0130_WYG_003-27a"/>
邑見廣元縣有教諭黄先生祠竊欣慕焉先生姓黄氏<lb/>
名韺字聲叔同予興化府莆田縣人先生兄龍官户部<lb/>
主事兄子綸官順徳府教授今孫顒登進士第為户部<lb/>
主事先生講學家庭兄弟叔姪自相師友宣徳中以明<lb/>
經薦授本府仙遊縣學訓導丁内外囏更無錫麗水青<lb/>
田三縣學訓導天順中以教有成績陞廣元縣儒學教<lb/>
諭廣元為蜀北鄙軍士荷戈而立編民鮮少學久廢師<lb/>
生倚席不講先生來以義倡率廣元人士廣元人士翕<lb/>
<pb n="KR4e0130_WYG_003-27b"/>
然趍之乃相與修學舎建文廟塑聖賢像每日衣冠坐<lb/>
堂上呼諸生使前授以經書背誦覆講如法其教舉子<lb/>
業務識體裁不剽竊陳腐如所謂活套為者諸生苦貧<lb/>
無資以為學先生曰汝第為學吾當思以給汝乃察其<lb/>
貧甚者解衣推食以授之諸生至為泣下其或恃財怙<lb/>
勢不循軌度則嚴呵之呵之不從施以朴教務從善乃<lb/>
止故廣元人樂從先生之教而畏先生之嚴明及其久<lb/>
也而心安之皆曰先生真愛我者矣先生既歸諸生指<lb/>
<pb n="KR4e0130_WYG_003-28a"/>
其所修廟學曰此先生之遺緒也其可忘乎見所改課<lb/>
程曰此先生之遺澤也又可忘乎乃即學宮之旁立祠<lb/>
肖像以祀先生焉吁此豈可以力致哉盖先生學問淵<lb/>
懿勇於為義而加以至誠故能感人若是其深且久也<lb/>
予所謂君子居官而人愛之思之尸祝之而可以觀徳<lb/>
者先生真是矣然先生行義不但施於廣元而已嘗聞<lb/>
在仙遊時知縣王彛以白金二百兩寄先生所雖愛妾<lb/>
莫之知也彛病死先生呼其子來授之人服先生之義<lb/>
<pb n="KR4e0130_WYG_003-28b"/>
在麗水時浙冦張甚衆以先生有材畧推以捍賊先生<lb/>
部署既定乃諭以忠義衆感激效死皷之而進賊奔北<lb/>
境土以平人服先生之勇其入蜀時與僉事董公應軫<lb/>
同時濟江公船覆呼近岸諸小舟莫肯前先生曰是欲<lb/>
得財耳乃自取囊中金分授之衆乃亂流而渡董公獲<lb/>
免人服先生之仁且知處事之變凡此予聞諸先生之<lb/>
孫顒而熟焉者先生之祠在故學宮之内近學遷而祠<lb/>
毁叅議喬公廷儀分守川北道命重立之此見喬公秉<lb/>
<pb n="KR4e0130_WYG_003-29a"/>
彛好徳之心亦廣元人愛先生之未己也瑛既備書先<lb/>
生教廣元事復以其平生行義而類書之使廣元人并<lb/>
刻于室中他日讀者必有感慕興起願為先生之所為<lb/>
者矣是為記<lb/>
　　揚子雲書院記<lb/>
蜀讀書稱揚子雲氏子雲鄭夾漈通志謂蜀成都人班<lb/>
固漢書謂郫人按子雲自序謂其先出周伯僑氏食菜<lb/>
於晉河汾號楊侯晉六卿争權逼之乃去晉逃楚家于<lb/>
<pb n="KR4e0130_WYG_003-29b"/>
巫山既而遡江處巴繼又遡江處岷山之陽曰郫則子<lb/>
雲固郫人而成都縣中有洗墨池意其讀書僑寓之所<lb/>
也子雲仕漢當成哀平間官不過為郎其學師承未有<lb/>
所考或謂參摹四方渾天之事得諸嚴君平未知是否<lb/>
其所著書有太𤣥法言訓纂州箴解嘲及有反騷廣騷<lb/>
畔牢愁甘泉河東較獵長楊等賦子雲沒後法言盛行<lb/>
於漢其太𤣥至宋司馬公始為之註外此未有好之者<lb/>
皇明繼宋而興以儒術治天下其教學者以易書詩春<lb/>
<pb n="KR4e0130_WYG_003-30a"/>
秋禮樂為宗以語孟庸學為要以濓洛闗閩諸論說為<lb/>
羽翼若太𤣥經等皆不列於學官故揚氏之學益㣲子<lb/>
雲於西土豪傑之士也漢武帝好辭賦司馬相如軰挾<lb/>
其所業以進大見寵幸子雲初雖有所慕羡終覺其非<lb/>
是乃退而自守寂寞清靜留心太𤣥以成一家學可謂<lb/>
髙出等夷矣惜其擇義不精失身所事綱目以為貶君<lb/>
子雖重加愛䕶而終不能掩其失也予每見韓昌黎氏<lb/>
以孟軻楊雄荀卿並稱間又曰孟氏醇乎醇荀與楊大<lb/>
<pb n="KR4e0130_WYG_003-30b"/>
醇而小疵則楊氏之學當在孟氏下與荀氏並駕至於<lb/>
司馬相如軰則非所論也子雲沒千餘載郫人張伯明<lb/>
氏為作書院於郫書院前為堂堂左右為夾室夾室之<lb/>
南為廡廡南為門堂之北為樓樓制髙亢𢎞敞每開軒<lb/>
四望則岷嶓諸山左右環繞而汶江前水交流其中而<lb/>
子雲所著益州箴厯厯可考既又多購書庋置樓上將<lb/>
使其族與其鄉子弟講習讀誦遡子雲舊緒仄諸醇而<lb/>
益大之其用心良厚矣張氏在郫為族最蕃先白河南<lb/>
<pb n="KR4e0130_WYG_003-31a"/>
徙郫至伯明委身蜀王府為承奉正王以其忠誠呼曰<lb/>
宋景故又别稱宋景平日樂為義事雖費鉅萬無靳惜<lb/>
意如宋潜溪謫死于蜀乃以其所營夀藏處潜溪秦李<lb/>
氷鑿離<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>引江水内注其經于郫雖資灌溉未免病涉<lb/>
乃伐石為梁極其壯麗行者稱便至是復作子雲書院<lb/>
其表章先賢之心勸率後學之意至矣予在蜀時嘗識<lb/>
伯明及奔母喪東歸伯明遣人來索記因述予所見幷<lb/>
為之書<lb/>
<pb n="KR4e0130_WYG_003-31b"/>
　　莆城闢郡學記<lb/>
莆城中有梅峯焉梅峯東翥如鳯凰展翼形郡學在其<lb/>
下考前志宋咸平二年始建郡學其地天子所予而學<lb/>
則邑人方儀陳詡相與出私錢為之為之不足乃請官<lb/>
錢以益之也自宋厯元以及我明累政君子屢加脩治<lb/>
間亦嘗改作矣然而去宮墻不尋咫居民累數百家聫<lb/>
薨接棟不見首尾君子恒病其阻閡阨塞欲撤去而不<lb/>
可得者𢎞治乙丑進賢饒公榶為御史來按閩前是宜<lb/>
<pb n="KR4e0130_WYG_003-32a"/>
興杭公濟為按察副使來提學又前是南陵陳公效來<lb/>
為莆郡守御史主治提學主教郡守兼承治教而致之<lb/>
民是數公者陽嘘隂吸化軸轉移人曰宋咸平已亥建<lb/>
學至是五百有餘嵗矣學運其當興乎我明正統乙丑<lb/>
脩學至是六十甲子數周矣學事其伊始乎乃者丙寅<lb/>
嵗是為正徳初元御史按莆既謁文廟退升明倫堂聼<lb/>
講已乃徘徊顧瞻若欲有所脩治焉者及出門顧謂太<lb/>
守曰莆以科甲文章名天下而學宮前僅容旋馬此非<lb/>
<pb n="KR4e0130_WYG_003-32b"/>
所當治耶幸為我圖之太守退與通守汪侯鳯朝節推<lb/>
沈侯欽謀盡買學前地二侯曰此善政也宜决成之又<lb/>
曰是地軍民雜處屋在民者府平其直屋在軍者衛平<lb/>
其直太守曰善乃謀衛帥丁侯賢丁侯忻然以從相與<lb/>
處分定乃圖上方畧于御史于提學御史提學交報曰<lb/>
可命下軍民以得價平爭拆屋他徙以其地歸之學舊<lb/>
時訓導衙舎與民居錯至是并撤之共得地六畝一分<lb/>
七釐其縱也東為脩二十丈有六尺西為脩一十四丈<lb/>
<pb n="KR4e0130_WYG_003-33a"/>
有七尺其衡也南為廣三十丈北為廣二十七丈有九<lb/>
尺乃繚以周垣中為垣而亘之以分南北北為明堂如<lb/>
其衡之廣縱六廣之一两端為綽楔以通徃來用宋舊<lb/>
扁東曰達材西曰成徳南為齋房二十有六間為㕔十<lb/>
有二為穿堂四前有院落後有蔬圃以處諸生之治行<lb/>
業者却立而望之壺山前峙天馬西列榖城五侯諸山<lb/>
自東暗拱之形勝之佳前此未有也始事於正徳丙寅<lb/>
八月乙已終事於其年十一月癸酉僅三閱月而功告<lb/>
<pb n="KR4e0130_WYG_003-33b"/>
成焉是役也財不取於官帑力不起於丁夫地價木價<lb/>
工價太守皆取裁於御史區畫用之可謂善於建功立<lb/>
業者矣其他若汪侯之提督沈侯之贊襄知縣周侯廣<lb/>
之維持文學椽夏君鐖趙君堦戴君檟相與周旋不怠<lb/>
至於府檄義官曽崇賢監䕶屬功曲盡其道衛檄知事<lb/>
楊文千户叚志賢平定屋價予奪得中皆可書也夫以<lb/>
數百年之事功而成於一旦十數人之集事同出於一<lb/>
心誰之力也御史之力也人謂事闗於氣運果然哉太<lb/>
<pb n="KR4e0130_WYG_003-34a"/>
守將紀功所自而徴記於瑛瑛既直書之矣竊謂學校<lb/>
由氣運而興則人材當應氣運而出願我人士學宗孔<lb/>
孟業式伊周以此酬御史作興我學校之意以此副提<lb/>
學教養我人士之意幸甚是為記<lb/>
　　重修蔡忠惠祠記<lb/>
出莆城南三里許為蔡宅有忠惠祠焉忠惠名襄字君<lb/>
謨宋端明殿學士考宋史及郡縣志皆謂公仙遊人豈<lb/>
後徙居莆田故此有公宅歟嵗久宅廢弛漸入人家而<lb/>
<pb n="KR4e0130_WYG_003-34b"/>
祠亦傾倚不立明成化初都御史滕公昭行部過城南<lb/>
見路左廢祠有蔡忠惠字問曰豈作四賢一不肖詩者<lb/>
耶從者曰然公下車瞻拜吁嘻命郡守潘侯本愚重作<lb/>
祠屋三間奉祀唯謹𢎞治七年今郡守王侯弼以為祠<lb/>
隘不足以稱神棲乃拓而大之作正堂三間髙若干廣<lb/>
若干修若干復作寢堂三間髙廣修殺之旁翼以两房<lb/>
又殺之近祠有茘枝龍眼園王守曰此故蔡宅地宜贖<lb/>
之以益嵗供於是郡人御史林君誠之子近龍通判陳<lb/>
<pb n="KR4e0130_WYG_003-35a"/>
君瓉之子鉞各持劵以來曰蔡忠惠後學典型也公崇<lb/>
祠以祀之近龍請割地六分鉞請割地三分并所有樹<lb/>
木入于祠堂庶仰承公敬事先賢之意與直皆辭焉王<lb/>
守曰賢哉二生也可與共為義矣祠成王守率僚屬饗<lb/>
諸其室牲豐酒馨禮儀明備鄉人來觀皆相與嘆曰忠<lb/>
惠沒數百年今廟貎如是人固不可不知所以樹立也<lb/>
考公傳公舉進士調西京留守推官時范仲淹權知開<lb/>
封府以言事侵宰相去國余靖論救之尹洙請與同貶<lb/>
<pb n="KR4e0130_WYG_003-35b"/>
司諌髙若訥獨以仲淹為當黜歐陽脩以其不知耻移<lb/>
書責之由是三人者皆坐譴公作四賢一不肖詩都人<lb/>
争相傳冩契丹使市歸張諸幽州别舘慶厯中知諌院<lb/>
直氣凛凛凡所言皆切中時弊匡益甚多以母老求知<lb/>
福州開古塘溉民田奏减五代丁口稅之半入修起居<lb/>
注救唐介得貶近地進知制誥三御史論梁適觧軄公<lb/>
不草制遷龍圖閣學士知開封府開封京郡吏縁為姦<lb/>
公摘伏如神吏不能欺以樞密直學士再知福州禮聘<lb/>
<pb n="KR4e0130_WYG_003-36a"/>
郡士周希孟陳烈陳襄鄭穆等以經學誨諸生禁郡人<lb/>
不得破産飯僧以供喪繼知泉州架海為梁長三百六<lb/>
十丈又植松七百里以䕃行道之人召為翰林學士權<lb/>
三司使較天下盈虚出入以制國用其姦弊剗剔殆盡<lb/>
綱紀纎悉可法英宗不豫皇太子立人謂公有間言公<lb/>
不安求外拜端明殿學士出知杭州丁毋憂去㝷卒贈<lb/>
吏部侍郎淳熈中賜謚忠惠其為文章也詩辭清粹淵<lb/>
永制誥醇正典重至於序記諸作徃徃雅馴多變化不<lb/>
<pb n="KR4e0130_WYG_003-36b"/>
襲舊作讀之有意味盖公在當時以善書名天下故文<lb/>
有所掩也於戱士生於世氣節足以動縉紳勲業足以<lb/>
被黎庶文章足以軌範後人則尸祝於其鄉也冝矣丙<lb/>
辰嵗予抱憂家居公十四世孫宗計曰郡守加惠我先<lb/>
人至矣而二公子髙義亦不可忘也若不有所紀識恐<lb/>
後世湮沒無稽乃具其事本末以來且録公文為贄予<lb/>
曰是固所當記矣因諦書之且書公事使郡人有所考<lb/>
覧以為勸云<lb/>
<pb n="KR4e0130_WYG_003-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0130_WYG_003-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翠渠摘稿巻三<lb/>
</p>
<p>
</p>
  </div>
</body>
</text>
</TEI>
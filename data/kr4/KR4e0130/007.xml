<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>翠渠摘稿巻七<lb/>
                </head>
    <p>
<pb n="KR4e0130_WYG_007-1a"/>
欽定四庫全書巻<lb/>
　翠渠摘稿巻七<lb/>
　　　　　　　　　　　　　明　周瑛　撰<lb/>
　五言律詩<lb/>
　　題湛菴為戴陳州作<lb/>
此菴有佳士物我兩相忘人世紅爐熱渠心秋水凉綺<lb/>
羅無㺯著藜藿有餘香晚路行猶逺煩君更自防<lb/>
　　訪仙遊鄭東園和翰林諸公留别韻<lb/>
<pb n="KR4e0130_WYG_007-1b"/>
賜告下蓬萊山居亦樂哉開窓邀翠巘掃石護蒼苔冗<lb/>
泛謝塵事清夷飬道胎學充還出去鸞閣正需才<lb/>
　　邵武道中夜宿半山鋪<lb/>
邵武城頭路行行重苦辛髙山雙倦足空館一愁人凉<lb/>
月照華髮西風吹敝巾長安一萬里何處問通津<lb/>
　　清明節寄諸弟<lb/>
疎雨清明節客中思不禁荒山一抔土孝子百年心竟<lb/>
嵗身南北終天悲古今薦蘩託諸弟揮涕滿衣襟<lb/>
<pb n="KR4e0130_WYG_007-2a"/>
　　題慈節巻為蕭給事<hi>璿</hi>賦<lb/>
内則讀遺篇持循自昔年從夫念一醮教子學三遷絡<lb/>
緯秋燈館釵鈿曉爨烟平生慈與節太史費摩編<lb/>
　　送友人丘安重知瑞安縣<lb/>
論交三十載此日歎分離海濶飛鳬迥雲深過鴈遲近<lb/>
民宜直易作事貴操持莫以纎毫累翻為負所知<lb/>
　　和陳公甫神樂觀夜坐韻<lb/>
蟲聲秋院静木榻自來憑細數千年事閒挑五夜燈子<lb/>
<pb n="KR4e0130_WYG_007-2b"/>
房真學道王旦謾為僧湖水渺無際寒魚不受罾<lb/>
　　題謝侍御乃兄石溜鳴琴圖<lb/>
幽人結屋處石溜響潺潺桐木不須削梅花能自彈鶴<lb/>
鳴山月小魚躍水天寒安得脫塵屣從君坐夜䦨<lb/>
　　到廣徳作東園書室<lb/>
東園有餘地可以作書齋千古聖賢學百年經濟懐庭<lb/>
松雲外鶴池草雨中蛙五色石堪煉吾將師女媧<lb/>
　　西壇即事<lb/>
<pb n="KR4e0130_WYG_007-3a"/>
夜半壇頭路露華寒襲衣樹深燈影亂野曠珮聲稀精<lb/>
意無人㑹豐年祗自祈周家聲教逺幽雅更重吹<lb/>
　　白雲寺午炊<lb/>
樓閣四簷合松蘿一徑分㣲風傳夕磬疎雨引朝薫人<lb/>
世幾滄海青山自白雲午炊猶未熟騶從復紛紛<lb/>
　　南湖夜發<hi>時往見巡按御史白疑獄</hi>
扁舟發初夜渺渺入平湖水滿天上下雲深山有無琴<lb/>
聲人共逺燈影客同孤借問柏臺樹春鳴何處烏<lb/>
<pb n="KR4e0130_WYG_007-3b"/>
　　世美堂為戴提學侍御作<lb/>
世美堂前事人間能幾何一門三執法二世十登科袍<lb/>
笏牀頭滿勲名宇内多曉來看山色佳氣正峩峩<lb/>
　　自題畫像<lb/>
對此丹青筆今吾始識吾秋江片石瘦冬嶺一松孤不<lb/>
是廟堂器真成草澤癯行當返初服歸以讀吾書<lb/>
　　山亭晚坐<lb/>
獨坐山亭晚蕭然一徑開雨聲驚醉夢山色護詩胎愛<lb/>
<pb n="KR4e0130_WYG_007-4a"/>
静應逃俗養髙成廢材城闉纔咫尺未許世人來<lb/>
　　自警告諸僚友<lb/>
脚下程途逺鏡中毛髮絲治狂須止酒醫瘦莫吟詩勿<lb/>
謂性多僻須知聖可師忍將錦繡段白日棄泥淄<lb/>
　　書滿南歸同年屠元勲邀李西涯諸公十有二人<lb/>
　　餞别分韻賦詩予得魚字<lb/>
湖海多年别衣冠此夜俱可因同緑醑更復唱驪駒去<lb/>
路青山外層城白雪初他時相慰問萬里只雙魚<lb/>
<pb n="KR4e0130_WYG_007-4b"/>
　　夜渡淮河望西湖嘴作<lb/>
孤舟發深夜歸路屬殘秋野曠星辰近江空霜月浮得<lb/>
風帆力勁順水櫓聲柔遥望西湖嘴青燈映小樓<lb/>
　　夢中賦登金山寺<lb/>
髙閣逼霄漢客邊望眼開鴈將秋色去潮帶夕陽回天<lb/>
地雙蓬髩興亡一酒杯此懷不可極倚檻獨徘徊<lb/>
　　過蘇州與丘時雍李應禎夜話<lb/>
今夕是何夕長歌朋盍簪參商照天角風雪滿山隂衣<lb/>
<pb n="KR4e0130_WYG_007-5a"/>
袂秋陰薄簾櫳燭影深情長嫌夜短一刻比千金<lb/>
　　姑孰道中<lb/>
采石孤帆落青山一騎歸朔風吹短髩疎雨濕征衣野<lb/>
火漁歸市林鐘僧掩扉可憐江上鴈入夜更南飛<lb/>
　　夏日建平道中<lb/>
天時早晚異地氣夏秋同雨脚青山外雷聲白日中馬<lb/>
飢頻嚙勒人乏半扶笻薄暮到城郭月華生樹東<lb/>
　　冬夜和賈汝陽韻<lb/>
<pb n="KR4e0130_WYG_007-5b"/>
獨坐不成寐夜深天欲霜爐薫生細縷燈暈結寒光世<lb/>
事鬢毛短客懐更漏長引杯聊自酌非是為詩狂<lb/>
　　横山與吳水部<hi>珵</hi>晚酌<lb/>
公餘幽興發並轡入林巒雲暝鳥將盡雨深僧未還簷<lb/>
花落鄭館野韭薦蘇盤水部原能賦令人屢解顔<lb/>
　　次韻酬蔣宗誼節推見寄二首<lb/>
蔣君年最少真是謫仙人才美應無敵詩成若有神玉<lb/>
堂曽借稿紫府賸留春虞網何時下東山有鳳麟<lb/>
<pb n="KR4e0130_WYG_007-6a"/>
别君未數載倐忽將衰人學未究天地行多慚鬼神徘<lb/>
徊海上夢寂寞江南春况聞左車子西狩踣祥麟<lb/>
　　横山燕集二首<lb/>
小甕藏天地大杯揮古今宦情秋夢短世事海波深北<lb/>
枕淵明卧南耕梁父吟官卑多抑畏慚愧昔賢心<lb/>
一鞭寒日裏弔古復傷今鳥背秋陰薄馬頭山色深朱<lb/>
絃方斷絶白屋正呻吟安得范司理同攄經濟心<lb/>
　　與陳貳守酌别<lb/>
<pb n="KR4e0130_WYG_007-6b"/>
下馬何村廟霜清木落時行人千里去故國一年期水<lb/>
色照衣袖山光落酒巵離懐難盡遣惆悵為題詩<lb/>
　　新嵗枕上作<lb/>
讀書三十載此日得為州世路行來險官居輕若浮名<lb/>
髙思自抑福淺戒深求天道有盈歇吾心當熟謀<lb/>
　　暮春山中風雪如臘<lb/>
春光憐欲盡氣候未全平屋霰激寒響簷風吹朔聲蠶<lb/>
登何處箔牛廢此時耕嵗計知無賴憑誰達聖明<lb/>
<pb n="KR4e0130_WYG_007-7a"/>
　　游石溪寺二首<lb/>
細數頭陀路縈紆十八盤外疑無處入中覺有餘寛猛<lb/>
水擘山出奔雲拏石還誰能謝塵鞅來此共盤桓<lb/>
四面峰巒合有僧深處居舊廬甲乙在廢殿丙丁餘水<lb/>
色侵衣桁山光入鉢盂小詩吟未就斜日滿軒車<lb/>
　　入宣州<lb/>
落日滿宣州馬頭春事幽山佳多入郭潮漲欲平疇戛<lb/>
竹農驚鹿吹蘆僮牧牛澄江與疊嶂掩映謝公樓<lb/>
<pb n="KR4e0130_WYG_007-7b"/>
　　出郭<lb/>
騎馬出東郭茅簷遍拊循吏需寧復急民俗可曾淳簫<lb/>
鼔雲中社桑麻雨後村漢家循吏傳原不録劉昆<lb/>
　　歸舟至毗陵阻凍懐老母在官所作<lb/>
一上歸舟日便為見母期誰知咫尺地翻作逗遛悲冰<lb/>
合河流斷雪深山路危髙堂念游子正是倚門時<lb/>
　　宣州夜坐閱公案有作二首<lb/>
少學屠龍技晚收劾鼠名深情數日辨弊牘幾番更自<lb/>
<pb n="KR4e0130_WYG_007-8a"/>
古雀無角方今蠅善鳴就中生死路不敢負神明<lb/>
鄒公述仁義申子說刑名俯仰人千古徘徊夜二更燈<lb/>
寒花不結<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>破紙常鳴聽盡階前雨東方未肯明<lb/>
　　成化辛卯聞長樂縣平地涌成山阜<lb/>
天地人身體如何生贅肬昔年傳息壤今日見浮丘陰<lb/>
下何居上陽剛不制柔五行精義隠孰為獻宸旒<lb/>
　　過田家午炊<lb/>
午炊猶未熟坐向野人家為愛青山好都忘白日斜山<lb/>
<pb n="KR4e0130_WYG_007-8b"/>
糧收橡子野菜拾株花偶聽老農語因知桑與麻<lb/>
　　有所思<lb/>
目斷天涯路春深有所思亭臺花落後簾幙燕歸時洛<lb/>
浦煙初瞑巫山雲正癡夫君縱忘妾妾意比芳絲<lb/>
　　曝背和賈汝陽韻<lb/>
四海誰同曝半簷吾自分背温如挾纊氣煖欲蒸雲瘦<lb/>
影傍梅見鼾聲隔竹聞愛君思有獻㸃竄列生文<lb/>
　　壬辰重見彗星<lb/>
<pb n="KR4e0130_WYG_007-9a"/>
有彗起東北光芒天際浮三年忽兩見十日未全收自<lb/>
是人心玩誰言天道幽魯婺不䘏緯涕泗欲横流<lb/>
　　懐季弟敬叔<lb/>
三嵗不見汝悲歡各一方書成仍契濶夢覺每淋浪䑛<lb/>
犢懐偏惡鼔盆悲正長郊原風日滿怕上脊令岡<lb/>
　　過薌溪懷五宜翁<lb/>
就徵一應詔擇退五稱宜古道甘藏拙長謀曽出竒閩<lb/>
中新郡縣江上舊旌旗落日薌溪路令人有所思<lb/>
<pb n="KR4e0130_WYG_007-9b"/>
　　弔呉聘君<lb/>
富貴路方熾山林跡漸稀誰能甘白屋君獨謝黄扉學<lb/>
古難為用名髙易嫁非百年泉壤下全璞有光輝<lb/>
　　理陸象山祠堂<lb/>
祠堂無多地令人起歎吁鄭田侵蝕後祊邑質交餘白<lb/>
髮啼孫子青山式里閭公庭今得理契券有明書<lb/>
　　重到府第有感<lb/>
　　　初鶴洲族兄握符臨汝予嘗游焉今予復來而<lb/>
<pb n="KR4e0130_WYG_007-10a"/>
　　　兄已下世矣俯仰疇昔重為凄然<lb/>
府第最深處重來感歎并臨川雙郡守閩海兩書生風<lb/>
雨情何限池塘夢不成坐觀循吏傳收拾此家聲<lb/>
　　過呉草廬墳<lb/>
停車官路左遥認草廬墳古木無繁蔭殘碑有斷紋大<lb/>
道近來隠㣲言今益紛九原不可作誰為啓昌聞<lb/>
　　雙流遺愛祠為孔都憲乃翁題<lb/>
郎官皆百里遺愛獨雙流畫壁丹青古芳祠花木稠田<lb/>
<pb n="KR4e0130_WYG_007-10b"/>
疇僑與殖禮樂偃曽修血灑麗牲石民心春復秋<lb/>
　　予改郡聶雲章許時髦送至江滸夜宿予舟賦此<lb/>
　　為别<lb/>
二君憐逺别為我此宵留風雨城南路波濤江上舟竒<lb/>
材慚賈馬絶技笑屠牛功業吾何有輕雲天際浮<lb/>
　　玉臺除夜<lb/>
閩路此時驛越王前日臺嵗從今夜盡人自故鄉來萬<lb/>
里程初試百年節自催東皇漏消息春意到庭梅<lb/>
<pb n="KR4e0130_WYG_007-11a"/>
　　次曹時中曉發鷄闗韻<lb/>
路同函谷險江比渭川雄月白鷄聲早天寒木葉空客<lb/>
途方浩渺夷落少光融獨有朝宗念隨流日夜東<lb/>
　　往平冐觀府基呈祁石阡<lb/>
衛府夾江立分明是壯謀出竒相掎角據險扼襟喉官<lb/>
有藩籬固民無兵革憂國家修逺畧敢為借前籌<lb/>
　　老姊自鎮海至<lb/>
小兜千里至相見喜還悲燈火憐今夕儀容異昔時家<lb/>
<pb n="KR4e0130_WYG_007-11b"/>
貧供億薄行苦鬼神知煮粥吾應㑹焚鬚不敢辭<lb/>
　　簡陳太守以代面語<lb/>
林下知心少使車歸頗遲未分半席語已是一年期臂<lb/>
痛難成拜頭風乆廢詩回看府門路依舊隔天涯<lb/>
　　巡按賀御史言事待罪次韻四首<lb/>
䎒䎒鷹隼操藹藹鳳鸞儀去國八千里懐君十二時孤<lb/>
忠原自信直論不能移史傳多英傑應知有宿期<lb/>
柏府瞻風裁天家惜羽儀六經非駕說三代是今時闕<lb/>
<pb n="KR4e0130_WYG_007-12a"/>
失應思補災祥或可移夜來有封事黙與鬼神期<lb/>
聖祖功勲大多方奠兩儀誰云全盛世乃是諱言時筆<lb/>
短謀猷逺坐孤更漏移臣非愛多事法祖以為期<lb/>
不學古賢哲謾修封禪儀但於匡主處便是致身時媧<lb/>
聖天曽補公愚山可移宸聰蒙省覽㑹見太平期<lb/>
　　竹澗書舎為林壻雲從侍御題<lb/>
愛子讀書處澗邊竹萬竿森森蒼玉立滴滴翠雲寒節<lb/>
苦風霜勁心虚宇宙寛静中思往事今喜得平安<lb/>
<pb n="KR4e0130_WYG_007-12b"/>
　七言律詩<lb/>
　　送何郎中<hi>宜</hi>赴浙江督糧㕘政<hi>福清縣人</hi>
聖主龍飛重養民催科特遣老儒紳汲將兩浙通潮水<lb/>
散作全呉潤物春劉晏材髙勞用智陽城政拙可書仁<lb/>
吾閩文物舊來好重看聲光接古人<lb/>
　　送陳方伯<hi>亹</hi>致政歸漳浦<hi>字尚勉奥學古行</hi>
角巾斜折舊烏紗南望鄉園趣轉賒白髮無人堪結社<lb/>
青山有地可為家石湖晚釣收殘雨野徑春行礙落花<lb/>
<pb n="KR4e0130_WYG_007-13a"/>
不識廟堂諸故老幾人清夢到煙霞<lb/>
　　送宋經歸蔚州<hi>經領鄉薦復從予治經後同登進士</hi>
手折蟾宫丹桂枝那曽滿假更從師青由藍造藍應讓<lb/>
冰自水生水不知去路西風飛葉早故山疎雨出闗遲<lb/>
上林春到花如錦正是都門待子時<lb/>
　　送項主事<hi>澄</hi>還南京<hi>福清人從予治經</hi>
杯酒都門送獨歸不堪臨别思依依一霜薊北衣全薄<lb/>
八月淮南鴈正飛官列部曹無抑畏班聨鵷鷺有光輝<lb/>
<pb n="KR4e0130_WYG_007-13b"/>
丈夫樹立應須早毛髮鏡中容易稀<lb/>
　　喜翁冰厓擢方伯<hi>冰厓初以工侍左遷衡州府守轉官</hi>
白璧含輝不染泥除書忽下大江西衡州事業南山近<lb/>
工部聲名北斗齊霄漢丹心回日月郊原赤子望雲霓<lb/>
懸知早晚推賢相又築長沙十里堤<lb/>
　　謁文丞相廟<lb/>
海上干戈百戰中孤舟夜夜泣英雄八千里外邉塵合<lb/>
三百年來宋厯終厓嶺被俘真倉卒燕山就義太從容<lb/>
<pb n="KR4e0130_WYG_007-14a"/>
西風吹雨過柴市獨向祠前撫翠松<lb/>
　　挽劉主事母太安人<lb/>
一片貞心鉄石堅淚痕揮盡縞衣穿傳觀列女幾千字<lb/>
身事良人三十年慈竹蕭疎南畝雨諼花零落北堂煙<lb/>
母看季世豪男子誰似深閨劉母賢<lb/>
　　送黄君<hi>仲昭</hi>左遷湘潭<lb/>
朝把封章叩帝家夕驅羸馬赴長沙江湖萬里孤臣逺<lb/>
燈火九重春意賒湘水無情休作賦賈生有廟可停車<lb/>
<pb n="KR4e0130_WYG_007-14b"/>
也知昭代多恩典試聽庭前半夜鴉<lb/>
　　送濮守乃姪歸省二首<lb/>
千里移舟下濮陽黄堂有叔鬢將霜竹林風月留人易<lb/>
椿府㫖甘入夢長亭上鳥聲喧客席馬頭山色映詩囊<lb/>
料知宦邸無餘物帶得清風歸故鄉<lb/>
曽聞大阮乆專城小阮讀書亦有聲作客三年依濮上<lb/>
還家幾日到昌平樓頭疎雨此時夢馬首青山到處情<lb/>
莫戀故鄉風景好雲霄萬里看飛鳴<lb/>
<pb n="KR4e0130_WYG_007-15a"/>
　　初到廣徳州<lb/>
馬蹄六月到山州獨上桐川第一樓城外有山皆北向<lb/>
郡中無水不西流士風質朴猶存古民舎蕭條欲近秋<lb/>
多少濟時心上事夜來黙與鬼神謀<lb/>
　　立春觀擡杠有作<lb/>
羣擡長杠逐春來紅緑參差照草萊巖岫上頭走車馬<lb/>
樹林深處見樓臺百家技巧重重作諸史幽竒色色裁<lb/>
莫道東風快人意東風容易耗民財<lb/>
<pb n="KR4e0130_WYG_007-15b"/>
　　乆雨作<hi>成化乙未秋</hi>
三月全無一日晴宻雲疎雨滿山城公家正放輸糧榜<lb/>
民舎不聞打稻聲草色欲將官廨沒溪流直與野橋平<lb/>
壇祈廟禱渾閒事卹政多端先薄征<lb/>
　　學書<lb/>
四十年來始學書墨華長自滿衫裾枯藤礌砢火焚後<lb/>
繡鉄稜層土蝕餘豪氣稍充成老健中心纔放轉粗疎<lb/>
曹公去後朱公死千載何人尋後車<lb/>
<pb n="KR4e0130_WYG_007-16a"/>
　　廣徳書滿留别僚友<lb/>
獨隨琴鶴下江東嵗月催人似轉蓬路出南陽慚說召<lb/>
馬辭渤海愧談龔數莖白髮宦情薄滿目青山歸興濃<lb/>
相别不堪重相語茆簷殘日有疲癃<lb/>
　　弔葉文莊先生<hi>名盛崑山人官終吏部左侍郎</hi>
憶昔分符出牧時先生欲我置曹司本為枯朽溝中斷<lb/>
看作珊瑚海底枝半世行藏原自信百年心事荷相知<lb/>
生前門巷嗟無跡死對荒墳酧酒卮<lb/>
<pb n="KR4e0130_WYG_007-16b"/>
　　挽鄉先輩林學士先生<hi>名文進士及第</hi>
吾鄉山水氣真淳百十年來孕此身翠竹蒼梧人物表<lb/>
玉堂金馬禁城春龍頭往往推先輩麟趾振振見後人<lb/>
十尺穹碑照山色夕陽回首為沾巾<lb/>
　　挽方柳東先生<hi>名澥進士拜行人致仕</hi>
柳東深巷草堂扃一旦鄉邦失典刑鉄硯磨雲秋注禮<lb/>
牙籖翻雨夜傳經鼎龍化去湖空白岐鳳不來山獨青<lb/>
鄉社年年薦蘋藻可令清渭雜長涇<lb/>
<pb n="KR4e0130_WYG_007-17a"/>
　　哭友人楊朝重僉憲<hi>名琅提學山東卒于官</hi>
燈火同<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>記昔時可堪回首重沾衣雲連海岱音書絶<lb/>
月照屋梁顔色非孝友傳揚通里巷諫章流落滿京畿<lb/>
夕陽目斷濟川路<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>馬繡衣應不歸<lb/>
　　挽姻友林貴實侍御<hi>名誠以御史乞致仕卒于家</hi>
馬鬛封髙宿草生思君不見重傷情使車處處風霜勁<lb/>
諫疏篇篇日月明薊北教波回薄俗江東鹽筴罷深征<lb/>
誰言天道無憑據蘭玉滿庭春雨晴<lb/>
<pb n="KR4e0130_WYG_007-17b"/>
　　挽陳㑹元先生<hi>名中</hi>
投刺曽修展拜儀蒼容古貌記初時雲霄獨步人皆仰<lb/>
山斗齊名世所師葩學盛傳無孔疏唐音髙和失盧詩<lb/>
承家有子原同氣不比伏生空女兒<lb/>
　　送鄧郎中成都歸省<lb/>
萬里橋頭道路賒宦遊十載始還家春風門巷依前好<lb/>
細雨桑麻近晚佳厨下㫖甘修玉髓堂前杯斚泛晴霞<lb/>
君恩浩蕩須回首雲漢秋深望使槎<lb/>
<pb n="KR4e0130_WYG_007-18a"/>
　　送同年梅文淵分憲西蜀<lb/>
與君江上酌春卮此後相逢未有期萬里雲山分袂處<lb/>
半天風雨倚樓時縣官無用前驅弩洞獠看收内附旗<lb/>
科目自來稱得士勲名要使逺人知<lb/>
　　送黄郎中<hi>熈</hi>得告歸長樂<lb/>
昔年同聽鹿鳴歌此别令人恨轉多白髮無情催嵗月<lb/>
青山有夢入煙蘿養生術秘求𤣥牝種樹功深問槖駝<lb/>
他日訪君何處所海門孤嶼認青螺<lb/>
<pb n="KR4e0130_WYG_007-18b"/>
　　送方大參<hi>逵</hi>還家<lb/>
翠㣲深處舊時家乞得身來鬢未華洛社日長人似玉<lb/>
相城春暖錦如霞壺觴對客菊初蕋杖屨尋詩梅欲花<lb/>
料得機心都散盡行行鷗鷺下平沙<lb/>
　　送方大衡還莆<lb/>
烏石山前舊草堂秋來鄉思迥茫茫瀼西杜甫長為客<lb/>
㦸下馮唐猶是郎驛路連雲行獨騎海門和月倚危檣<lb/>
請君莫聽南樓笛一曲梅花一斷腸<lb/>
<pb n="KR4e0130_WYG_007-19a"/>
　　送季弟敬叔還家<lb/>
身在江東家在閩三年為客得相親侍萱同愛堂前日<lb/>
戲綵平分膝下春書劍不嫌歸計薄溪山長傍夢魂新<lb/>
平安消息應須寄海上春深過鴈頻<lb/>
　　題陳永崇城市山林<lb/>
幾千城市此山林搆得行窩趣轉深紫陌斜連青嶂路<lb/>
紅塵獨結白雲心洛春每向環中探顔樂時於瓢外尋<lb/>
老我自憐多野興何時石上聽鳴琴<lb/>
<pb n="KR4e0130_WYG_007-19b"/>
　　成化癸卯夏提學侍御婁君<hi>謙</hi>洎部曹諸君六七<lb/>
　　人咸集於西園月出酒酣各有倡和予次韻二首<lb/>
三載儀曹留宦轍半園風月屬閒身眼前富貴都成幻<lb/>
夢裡溪山疑是真樹宻不知時已夏花香暗記嵗為春<lb/>
十年簿領埋頭乆此樂今宵難語人<lb/>
歴歴疎榆轉漢津泠泠風露濕衣巾壺觴豈解延嘉客<lb/>
泉石偏能留去人樓皷聲中頻問夜珠璣唾處盡成春<lb/>
請看走馬長安道何處風吹不是塵<lb/>
<pb n="KR4e0130_WYG_007-20a"/>
　　游西塔<lb/>
投閒未製薜蘿衣暫撥簿書游翠㣲古寺樹深人獨往<lb/>
平湖草滿鷺雙飛墅棋成敗猶勞著塞馬存亡未息機<lb/>
日落煙深山色紫馬蹄還踏舊途歸<lb/>
　　游西塔次潘水部及伍憲副二公韻<lb/>
出城何處問西巖天際雲開山露尖說偈也應留玉帶<lb/>
賦詩無用襲香奩蒼藤古木庭臺静野餉清齋筍蕨甜<lb/>
今日不輸宣守樂尋溪紆組兩能兼<lb/>
<pb n="KR4e0130_WYG_007-20b"/>
清樽白髮幾人同頓覺翛然有古風瀼水却能留杜甫<lb/>
滁山差可著脩翁無邊清思塵埃外幾許浮名醉夢中<lb/>
畫史未知忘色相欲將聲跡繪元豐<lb/>
　　登擬峴臺讀曽南豐碑次潘水部韻<lb/>
摩挲苔刻讀殘文往事悠悠付夕曛野蝀未收前澗雨<lb/>
山風遥送隔溪雲霸圖馭世應多術王道驅民不掩羣<lb/>
臨汝依稀同漢沔曽無垂涕到裴君<lb/>
　　次韻送潘水部歸金陵<lb/>
<pb n="KR4e0130_WYG_007-21a"/>
腹藏珠玉不為貧神武掛冠今六旬廊廟於人原有分<lb/>
溪山何處不容身釣魚每傍秦淮月走馬常尋鍾阜春<lb/>
料得他時相憶處夢魂半在汝川濱<lb/>
　　郡齋酌别送鄭御史還貴溪用聨句韻<lb/>
短箔疎簾風雨深一壺濁酒夜談心青山何處尋同調<lb/>
白髮此時逢賞音徐穉到門應下榻管寧鋤地獨揮金<lb/>
懸知别後相思憶兩地停雲向夕隂<lb/>
　　過許金聲瓢所<lb/>
<pb n="KR4e0130_WYG_007-21b"/>
緑樹深中白日遲小瓢收得許多詩百年天地藏形器<lb/>
萬狀風雲入笑嗤沈宋每思傳正印許姚㑹見樹降旗<lb/>
雙旌偶上臨川道重倚闌干有所思<lb/>
　　賞桃和西席陳嘉謀韻<hi>有序</hi>
　　　郡圃西有桃横過書院丙午春盛開友人鄭御<lb/>
　　　史從儉伍憲副天錫與西席陳嘉謀皆有詩嘉<lb/>
　　　謀有煙景明年重召客知誰重為使君來之句<lb/>
　　　今春復盛開伍憲副即世鄭御史北上獨嘉謀<lb/>
<pb n="KR4e0130_WYG_007-22a"/>
　　　與予在焉薄暮公退復命酒以尋前約嘉謀重<lb/>
　　　賦詩曰去年今夕此亭臺舊宴諸君約未回人<lb/>
　　　事忽驚今夕異桃花還似去年開雨分紅藥參<lb/>
　　　差長香傍芝蘭次第栽邀得浴雲池上月共陪<lb/>
　　　五馬不勝杯予用其韻賦此<lb/>
五峰堂北百花臺座上劉郎驚不回疎雨情懐空自愛<lb/>
春風面目為誰開乆懐漁釣溪頭路不借陽和天上栽<lb/>
今日繁華明日改黄昏相對且<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>杯<lb/>
<pb n="KR4e0130_WYG_007-22b"/>
　　送包好問節推應召之京<lb/>
千里東風吹緑波馬周此日遇常何燈前死獄求來苦<lb/>
屏角疑辭録轉多柏樹含霜秋入院棠隂過雨晚成歌<lb/>
相酬不盡平生意三尺龍泉解太阿<lb/>
　　送吕貳教<hi>澄</hi>還莆<hi>澄鄉榜同年</hi>
少年接翅上青雲海濶天長路轉分白首握符初見我<lb/>
青山結屋又逢君開園種藥憐多病掃石彈琴念失羣<lb/>
擬峴臺前春水濶為君徙倚幾斜曛<lb/>
<pb n="KR4e0130_WYG_007-23a"/>
　　觀漲次潘水部韻<lb/>
南北依稀路轉迷大江倒注入迴溪千金不見王家堰<lb/>
萬柳難尋蘇子堤白屋此時成澗壑蒼生何日出塗泥<lb/>
憂心百轉勞經濟擬峴臺髙雲霧齊<lb/>
　　寄贈鄭從儉侍御赴京<lb/>
出處由來多路岐對人未敢說𤣥㣲錦衣烏帽此時去<lb/>
緑水青山何日歸管晏成名非正遇濓閩行義有真機<lb/>
相期不盡平生意目送飛鴻到落暉<lb/>
<pb n="KR4e0130_WYG_007-23b"/>
　　臨汝上老母壽<lb/>
東風吹入北堂深鶴髮盈盈照玉簮一百年中今日壽<lb/>
三千里外此時心白華詩闕從頭補綵服懽多次第尋<lb/>
誰信吾家雙老母酒杯都向汝川斟<hi>鶴洲族兄先亦養母林太安人於此</hi>
　　為宋少㕘題畫<lb/>
緑樹深中結草堂五湖三泖是滄浪雲連北渚通詩社<lb/>
日落前村歸釣航門外别開花竹塢沙頭時見鷺鷗行<lb/>
君恩未報愁方劇莫向畫圖思故鄉<lb/>
<pb n="KR4e0130_WYG_007-24a"/>
　　泉州朱都憲挽詩<hi>名鑑學職起家</hi>
曽聞譜牒出莆田徙去泉南世益綿鴞食上林分教日<lb/>
烏啼柏樹立朝年温公姓字人皆識道輔勲階世共傳<lb/>
千里平蕪寒日暮依依馬首認髙阡<lb/>
　　入九仙觀訪黄未軒讀丁郡守所寄詩次韻二首<lb/>
巻阿遥想鳳凰聲漢室何人識賈生四海治安心獨計<lb/>
百年得喪髮同輕滄波白鳥甘遺世緑樹黄鸝正滿城<lb/>
天子履元消息好知君未得謝浮名<lb/>
<pb n="KR4e0130_WYG_007-24b"/>
十年不聽禁鐘聲坐對南山野趣生有道也知當世重<lb/>
無官應覺此身輕石臺晚嘯雲歸樹仙觀夜吟月過城<lb/>
文物傳中勞去取幾人筆下可全名<lb/>
　　過洞庭湖得風寄李使君<lb/>
洞庭午前湖水平洞庭午後風浪生片帆出没樹葉小<lb/>
一身恍惚鴻毛輕浮雲黯黯結新暝白日杲杲籠㣲晴<lb/>
故人飲我酒未醒回頭不見巴陵城<lb/>
　　過桃源有懐避秦諸君子<lb/>
<pb n="KR4e0130_WYG_007-25a"/>
知君原不是神仙避地偶尋山水偏世去只聞秦用法<lb/>
客來方識晉編年桑麻翳翳連平野村落依依帶暮煙<lb/>
種得桃花翻自悔春風勾引釣魚船<lb/>
　　辰州道中用提學沈仲律韻<lb/>
辰州道路比褒斜遊子行行無怨嗟山鳥盡情啼别樹<lb/>
野棠隨分吐幽花時平猶結防苗寨嵗晚誰收逃稅家<lb/>
聖主憂民方側席寛書早晚到桑麻<lb/>
　　賀守備夏都閫府第成<lb/>
<pb n="KR4e0130_WYG_007-25b"/>
新開帥府浪城東此日登臨賀客同六月凉颸來細細<lb/>
四<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>香霧濕濛濛旌旗影裏貔貅靜金鼔聲中豺虎空<lb/>
欲為江陵成短賦疎材深愧少陵翁<lb/>
　　予有事平冒通判髙君<hi>鑑</hi>推官楊君<hi>欽</hi>繼至因相<lb/>
　　與泛舟為樂<lb/>
百尺巖下停詩船溪聲帶雨寒濺濺攜壺過江覔村酤<lb/>
掃葉傍石烹溪鮮水雲浩蕩不成醉天地寥濶欲登仙<lb/>
毋怪當時柳州柳鈷潭袁碣留殘篇<lb/>
<pb n="KR4e0130_WYG_007-26a"/>
　　早春出郭呈祁石阡<lb/>
侵晨出郭喜聨鑣馬首人家入望遥雲暝孤城㣲見堞<lb/>
雪消春水欲平橋山田鳴雉麥猶短野箔初蠶桑未條<lb/>
經國有謀勞相度議將封事上清朝<lb/>
　　演武亭小酌和石阡韻二首<lb/>
百年懐抱此時開野酌山歌傍將臺村落無期留客醉<lb/>
管絃有意送春來雪消波影侵詩筆雲破山光落酒杯<lb/>
最喜四郊無戰壘共追周雅賦㙜萊<lb/>
<pb n="KR4e0130_WYG_007-26b"/>
簫鼔聲中又此年客邊情况只依前梅癯竹瘦何曽俗<lb/>
水膩山柔還自妍一覺未成猶是夢萬縁若了亦成禪<lb/>
琵琶不識此何淚我欲停杯問樂天<lb/>
　　貴藩聘修實録府衛諸公皆出祖石阡有作次韻<lb/>
紛紛簮組滿江湄裊裊東風吹髩絲春草緑波南浦路<lb/>
輕塵細雨渭城詩投荒萬里愁無伴傾葢片時逢故知<lb/>
麗澤此行知有益子雲識字喜多竒<lb/>
　　晚宿清平衛和石阡午發重安寺韻<lb/>
<pb n="KR4e0130_WYG_007-27a"/>
十里長亭五里橋太平道路不知遥人家處處皆桑樹<lb/>
山隴重重盡麥苗巖雪逢春猶自結林霏過午未全消<lb/>
平生慣作江湖夢紙帳梅花又此宵<lb/>
　　次石阡韻寄興隆周方伯<lb/>
塲屋疑名記昔年白頭相見兩茫然權知避處應為福<lb/>
官到休時却是仙林下看雲閒倚杖樓頭過雪每開筵<lb/>
别來何處相思憶月在梅梢滿意縣<lb/>
　　平越曉發麾使林錦與祁石阡同鄉忽以酒殽至<lb/>
<pb n="KR4e0130_WYG_007-27b"/>
　　因相與盡歡石阡有作和韻<hi>時寓按察分司</hi>
滿道風霜照此堂夜來偶爾寄行裝還家有夢應嫌短<lb/>
聽漏無眠却恨長人為故鄉情轉劇酒因好况手頻將<lb/>
風萍聚散原無據回首雲山又夕陽<lb/>
　　平越道上喜晴次韻<lb/>
天開羣物露洪纎春事應知日日添梅蕚柳梢争着眼<lb/>
草芽菜甲盡抽尖酒中愁陣猶迎敵雪後寒圍未解嚴<lb/>
帝録鋪陳憐我拙三長何幸得君兼<lb/>
<pb n="KR4e0130_WYG_007-28a"/>
　　倒用前韻二首<lb/>
自從騎馬出莆陽倒指流光二載將華髮每驚人世短<lb/>
黄塵無柰客途長酒沽竹葉排新悶詩賦梅花添舊裝<lb/>
回首故鄉轉迢逓何時戯綵向髙堂<lb/>
客中幽興二人兼和盡新詩韻轉嚴山雪撲衣春後薄<lb/>
溪風吹面晚來尖帶圍舊眼頻頻换髩脚新霜故故添<lb/>
何處人家堪買醉近橋楊柳緑纎纎<lb/>
　　貴州即事<lb/>
<pb n="KR4e0130_WYG_007-28b"/>
好山明媚映晴川貴省誰言聲教偏路逺輪蹄皆入貢<lb/>
時平民物不知邊華夷普照無雙日雨露覃敷共一天<lb/>
最喜南來諸逐客寒爐次第死灰然<lb/>
　　纂修姜進士<hi>麟</hi>以詩相慰問次韻奉荅<lb/>
手和丹青愧未勻繆於清廟繪犧樽虞廷事業鳳來舞<lb/>
周室太平鷖在亹謨典篇章勞㸃竄春秋義例熟評論<lb/>
君材自極中朝選燈火相依幾夜分<lb/>
　　纂修竣事自貴藩東歸路逢京使次石阡韻<lb/>
<pb n="KR4e0130_WYG_007-29a"/>
問君何日出京畿馬上相逢話轉遲朝野喜聞多善政<lb/>
廟堂誤說有相知病軀只合淮陽卧散木何煩匠石推<lb/>
四海和平宗社固鹽梅不必問伊誰<lb/>
　　次石阡曉發新添韻<lb/>
山脊如鋩半挿空西南道路此時通汲書王㑹今初見<lb/>
周禮職方舊不同目送孤雲天際白手遮初日馬頭紅<lb/>
宦情羈思相催促因笑浮生太遽匆<lb/>
　　東歸至清平陳憲副王都閫相與遣使迎勞用祁<lb/>
<pb n="KR4e0130_WYG_007-29b"/>
　　石阡韻奉謝<lb/>
堂陛多年形勢分臺臣閫帥兩殷勤舊時宰相不輕士<lb/>
今日將軍能好文馬首青山情戀戀路旁草木意欣欣<lb/>
來宵有夢落何處月照梅花疑見君<lb/>
　　歸至鎮逺次祁石阡荅家人相慰藉韻<lb/>
一官飄泊共遐荒文事驅人偏自忙藜杖逺分天禄火<lb/>
梅詩旋入鎮陽裝形骸莫逆憐同道萍水相逢忘異鄉<lb/>
為語家人莫驚訝鬢毛原帶去時霜<lb/>
<pb n="KR4e0130_WYG_007-30a"/>
　　和祁石阡雪後感懐<lb/>
宦業何須更乞靈半齋燈火自熒熒浮蹤聚散鴻留爪<lb/>
瘦骨稜嶒鶴化形月下梅花輸爾白雨中山色為誰青<lb/>
幽懐萬斛難輸寫莫惜行囊買酒金<lb/>
　　荀麾使座上得報原謫鎮逺府通判髙君<hi>鑑</hi>量移<lb/>
　　青州府賦此為别<lb/>
玉樹丰姿初識韓别離頗覺此情難煙含山色孤城晚<lb/>
雨挟溪聲兩髩寒黔郡詩篇收舊稿青州邸報有新歡<lb/>
<pb n="KR4e0130_WYG_007-30b"/>
臨行贈處無他說忠孝相期此肺肝<lb/>
　　除夕聞雷<hi>時在鎮逺</hi>
嵗事闌珊氣候分雷聲忽向枕邊聞隔墻疑是鄰燒竹<lb/>
入耳驚為野聚蚊啟蟄不應先夏令警聾似欲破酋氛<lb/>
劉家父子多同異傳志災祥說正紛<lb/>
　　題卧羲軒<lb/>
郡中無事自開荒小作軒居接北廊天地清風來枕簟<lb/>
湖山白日卧羲皇意當適處功名薄心到虚時道義光<lb/>
<pb n="KR4e0130_WYG_007-31a"/>
彭澤有魂招不起憑誰接膝與商量<lb/>
　　諱日夢見先考音容如昨既覺不勝悲感而作<lb/>
湖海奔波三十春嵗逢諱日倍思親雲霄事業憐沉晦<lb/>
風雨詩書記苦辛膓斷獨揮千里淚恩深難報百年身<lb/>
半<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>燈火齋房静謦欬分明入夢新<lb/>
　　謁諸葛武侯廟<lb/>
萬樹鴉聲送夕曛孤祠寂寂倚江濆霸途獨識炎綱正<lb/>
國埶終成鼎足分伊傅襟懐明日月軒黄行陣結風雲<lb/>
<pb n="KR4e0130_WYG_007-31b"/>
相材將畧寡儔侣一瓣心香特地焚<lb/>
　　偏橋分司與王少參讀陳簡齋詩感而有作<lb/>
簡齋居士詩中仙胸懐不著火與煙京洛數椽家已破<lb/>
湖湘萬里春無邊天髙地迥見孤鶴風清露冷開芳蓮<lb/>
前途泥淖不可往與子相逐蓬壺顛<lb/>
　　覺衰<lb/>
形神日日覺支離此事到頭吾自知鵩賦不須傷賈誼<lb/>
鈴歌試自學桓伊卦分離坎勞收拾藥煮參苓空䕶持<lb/>
<pb n="KR4e0130_WYG_007-32a"/>
渴飲飢餐惟待盡古云知命有何疑<lb/>
　　哭祁致和方伯<lb/>
乘雲何處去登仙老淚雙揮袖欲穿執紼謾懐千里外<lb/>
修書猶記十年前<hi>𢎞治己酉在貴藩㑹修憲宗實録</hi>中州孤鳳東夷識<lb/>
<hi>公奉使朝鮮朝鮮人敬慕之</hi>郢下陽春海内傳多少情懐談不盡憑<lb/>
誰傳報到黄泉<lb/>
　　天人感應吟<lb/>
人心纔動老天知誰道天髙人可欺暗漏屋中神亦格<lb/>
<pb n="KR4e0130_WYG_007-32b"/>
髙明家裏鬼常窺是非有路終須審禍福無門只自祈<lb/>
㸃檢人間興廢事毫釐應付不差移<lb/>
　五言絶句<lb/>
　　書東園屋壁志感<lb/>
太山拔不動流水激不回萬古青天在此心安可摧<lb/>
　　題畫龍虎<lb/>
蹤跡謝塵泥精神動寰宇我為蒼生憂呼爾作霖雨<lb/>
文采蔚斑斑爪牙利如琢白晝舞狐狸待爾出林壑<lb/>
<pb n="KR4e0130_WYG_007-33a"/>
　　簡齋<lb/>
太羮有餘味大樂無繁音茅齋坐白日㝠契千古心<lb/>
　　成化丁未聞解郡作<lb/>
解郡復解郡解郡乃吾志談笑離别間行我心上事<lb/>
馭世既濶疎賦性復麄梗聖恩天地寛使我全首領<lb/>
母老兒亦老何幸得生全故鄉有敝廬菽水盡餘懽<lb/>
拂袖歸田園閉門謝卿相白雲有去來青山本無恙<lb/>
　　繼聞改郡重作<lb/>
<pb n="KR4e0130_WYG_007-33b"/>
青山城郭静白日文書稀百拜謝君恩臣職此其宜<lb/>
廣成住崆峒庚桑居畏壘一鞭山色中吾道無成毁<lb/>
母恩不可割君命不敢辭舎母以就君白首成歔欷<lb/>
人生天地間俯仰無百年天風吹游絲隨處成罣牽<lb/>
　　過嘉魚縣贈姜希廣大尹二首<lb/>
作縣憐今日讀書記昔年相逢江上雨十日為停船<lb/>
去矜師上蔡做信學乖厓徳進業同進民心誰不懐<lb/>
　　讀惻隠書寄廣徳過俊翔<lb/>
<pb n="KR4e0130_WYG_007-34a"/>
　　　予知廣徳日嘗著戒殺女歌及定諸條約教讀<lb/>
　　　過俊翔乃和此歌及添註脚名惻隠書姜尹為<lb/>
　　　之梓行<lb/>
偶過嘉魚縣因觀惻隠書雲山千里外為此一停車<lb/>
　　題林仰止齋居<lb/>
青山原有約黄屋本無期獨坐雲生榻閒吟月到池<lb/>
　　荅魏竹溪<lb/>
多病厨中藥消閒枕上書青山當老屋此興近何如<lb/>
<pb n="KR4e0130_WYG_007-34b"/>
　　入納溪二首<lb/>
兩岸青山合一溪春水深蘭橈須慢撥處處可娱心<lb/>
六堡風塵息千山草木深賈船隨處宿日夜不驚心<lb/>
　　好竒<lb/>
平生性好竒作字亦如之老去歸平澹時人應未知<lb/>
　　幽懐<lb/>
健犢常僨駕驚魚不上鈎幽懐落何處烟月滿滄洲<lb/>
　　俟軒二首為陳玉光賦<lb/>
<pb n="KR4e0130_WYG_007-35a"/>
萬數皆無著一心長自虚凉風吹短髩看到有生初<lb/>
塞馬風塵暗海鷗煙浪深虚舟汎天地無用更勞心<lb/>
　　題石泉清隠<lb/>
六合紅塵滿幽人何處居飛泉迸石面清韻落郊墟<lb/>
　　題有竹軒<lb/>
半畆翠雲濕一簾蒼雨凉分明闤闠裏舉目見瀟湘<lb/>
　　題鎮逺何貳守東巖四咏用林見素韻<lb/>
雞鳴桑樹深犬卧苔花濕何處課春耕獨倚斜陽立<lb/>
<pb n="KR4e0130_WYG_007-35b"/>
　　　　　　　　　右南畆春耕<lb/>
長江春水滿瀰瀰緑如苔行人過江急江濶船不來<lb/>
　　　　　　　　　右藍江晚渡<lb/>
石濕雲不起石晴雲亦逗對石閒觀雲蒼翠落衫袖<lb/>
　　　　　　　　　右古石堆雲<lb/>
江暖雪初作江寒雪漸飛一竿潭水上雪深猶未歸<lb/>
　　　　　　　　　右寒江釣雪<lb/>
　　雜咏四首<lb/>
<pb n="KR4e0130_WYG_007-36a"/>
珠藏澤自媚玉藴山含輝憑君細調䕶至寳人間希<lb/>
抑奢以從儉去偽以返淳咀嚼六經髓呵為天下春<lb/>
海晏河清日風調雨順時大家惜元氣保此萬年基<lb/>
帝徳乾坤大親恩江海深勉修忠與孝莫負此生心<lb/>
　　哭樞姪喪婦<lb/>
　　　予攜樞姪入蜀為娶婦不幸乳死夫弱子幼賦<lb/>
　　　此以泄予哀<lb/>
妻沒夫誰助母亡兒失依兩行生死淚都上老人衣<lb/>
<pb n="KR4e0130_WYG_007-36b"/>
　　桐川儒學雜詠<hi>有引</hi>
　　　成化辛卯予承乏廣徳州又明年癸巳乃遷學<lb/>
　　　宫既為山亭池館以䕶形勝以補學制之所未<lb/>
　　　及因擇其有闗於化理者以定名稱而使來游<lb/>
　　　諸君子得以維持心身於不放之地文學椽賈<lb/>
　　　君汝易乃取而歌咏之一時過從諸君子又從<lb/>
　　　而和之裒輯成巻持以語予曰學制新備此可<lb/>
　　　以存故實矣執事宜有言予思在昔諸公補郡<lb/>
<pb n="KR4e0130_WYG_007-37a"/>
　　　縣日於政事之暇多有文章流落山水間心竊<lb/>
　　　慕之因和汝易所歌咏者而并識其畧他日由<lb/>
　　　是學而出者必有識予懐云<lb/>
覆土為此山欲以種芳樹山成樹轉多相呼掇芳去<lb/>
　　　　　　　　　右萬桂山<hi>山在學宫正北髙四丈長一十三丈皆築土為之</hi>
有峰如玉笋其勢髙揷雲我欲招諸生引手排天閽<lb/>
　　　　　　　　　右凌雲峰<hi>在萬桂山正中</hi>
山頭日漸上山下日漸明遲爾五色鳥來為吾道鳴<lb/>
<pb n="KR4e0130_WYG_007-37b"/>
　　　　　　　　　右朝陽嶺<hi>在萬桂山左臂</hi>
揭衣登西嶺風葉寒颼颼極目望天際有鶚横清秋<lb/>
　　　　　　　　　右横秋嶺<hi>在萬桂山右臂</hi>
心清見肝膽水清見毛髮一私無所容聖功由是作<lb/>
　　　　　　　　　右澄心池<hi>在山下退省軒前偏左</hi>
形直影亦直形曲影亦曲曲直各有自吾當慎吾獨<lb/>
　　　　　　　　　右顧影池<hi>在山下退省軒前偏右</hi>
人世少知遇百年懐抱孤山亭坐虚敞邈與天為徒<lb/>
<pb n="KR4e0130_WYG_007-38a"/>
　　　　　　　　　右天游亭<hi>在凌雲峰下</hi>
周禮乆不作澤宫變荒圃開亭集賓佐觀者日盈堵<lb/>
　　　　　　　　　右觀徳亭<hi>在龍首峰下</hi>
髙堂絃誦息呼童撤臯比開軒望北山静以省吾私<lb/>
　　　　　　　　　右退省軒<hi>在學宫後</hi>
山房白日静左右列圖書哲人乆不作掩巻空欷歔<lb/>
　　　　　　　　　右萬桂山房<hi>在横秋嶺下</hi>
有池大如斗瀰瀰北山下朝拾五色羽鳳凰浴初罷<lb/>
<pb n="KR4e0130_WYG_007-38b"/>
　　　　　　　　　右浴鳳池<hi>在朝陽嶺下</hi>
山㘭最深處游人慎莫入曉來雲氣腥中有神龍蟄<lb/>
　　　　　　　　　右蟠龍窟<hi>在横秋嶺下</hi>
北山有危坡都植蘭與蕙平生性好修掇拾以為佩<lb/>
　　　　　　　　　右蘭坡<hi>在山前少東</hi>
開徑入松林松香滿冠屨行行細䕶持茯苓在深處<lb/>
　　　　　　　　　右松徑<hi>在山前少西</hi>
開園種修竹竹實生何遲𤣥雲閉白日鳳凰正苦飢<lb/>
<pb n="KR4e0130_WYG_007-39a"/>
　　　　　　　　　右竹圃<hi>在萬桂山後</hi>
山勢何糾紛龍頭突然起蛇蟲走其足竄伏莫敢視<lb/>
　　　　　　　　　右龍首峰<hi>在萬桂山正東</hi>
憶昔侍金鑾顧瞻龍尾道今日登髙岡彷彿夢中到<lb/>
　　　　　　　　　右龍尾岡<hi>在萬桂山正西</hi>
　　寧國道中書所見七首<lb/>
疋馬赴寧川靡靡行不止水色與山光一百二十里<lb/>
聽泉如聽琴看山如看畫佳趣滿眉睫應接都不暇<lb/>
<pb n="KR4e0130_WYG_007-39b"/>
樹罅天光漏山㘭雲氣深遥遥聞犬吠人家無處尋<lb/>
野曠路縈紆山轉林斷續長歌者誰子隔溪聞伐木<lb/>
懸厓危欲墮急湍嚙其趾世路多險巇君子慎所履<lb/>
小民飾虚詐水燥而火濕呵之不肯起猶向馬前泣<lb/>
山人生計拙種桐滿山樾春來風雲多桐花開不結<lb/>
　　醉中題畫扇四首<lb/>
輕飇拂凉樹明月浸清波酒醉呼不醒萬物將吾何<lb/>
青山雲去後古樹鶴來初安得結茆屋閉門觀古書<lb/>
<pb n="KR4e0130_WYG_007-40a"/>
青山日未上緑樹雲猶濕溪逥路轉深扁舟何處入<lb/>
山前去路賒江上片帆逺家鄉在何處一日膓九轉<lb/>
　　題松鶴軒<lb/>
階下蒼松立階前白鶴行軒中何所有終日此雙清<lb/>
松外見白鶴鶴外見青松小軒終日坐清氣落重重<lb/>
　　題畫山水四首<lb/>
開軒望長野迢迢芳草緑持竿彼何人冒雨驅黄犢<lb/>
雲影蒼樹凉雨候黄梅過明月入西軒照見幽人卧<lb/>
<pb n="KR4e0130_WYG_007-40b"/>
秋水池塘深落葉亭臺晚柴門閉西日山人猶未返<lb/>
風髙海水立雪厚山岡折小院無人來梅花自娟潔<lb/>
　　又四首<lb/>
萬里長江水春深可染衣天涯何處客遥逐北鴻歸<lb/>
青山夜對坐黙黙無一語天風動林薄明月生洲渚<lb/>
山髙白日下野濶孤帆遲故鄉在何處欲歸未有期<lb/>
天機常自契妙趣向誰說嵗晚無人來獨釣寒江月<lb/>
　　又四首<lb/>
<pb n="KR4e0130_WYG_007-41a"/>
青山見孤塔緑樹空茆亭畫師不解意欠我六尺藤<lb/>
山到江邊盡洲當水面横鳴榔歸浦慢囬首夕陽明<lb/>
天地髩毛短鳬鷗心事閒五湖風月好都上釣魚竿<lb/>
山雨洗蒼樹江風吹緑波小亭人不到詩思晚來多<lb/>
　　游廣徳東山寺三首<lb/>
地窄剛容寺山深不見人囬頭望城郭無處不紅塵<lb/>
屋外山雲濕門前溪水寒禪心安未穏明月上蒲團<lb/>
山髙日易下地滑雪初消共說前途險溪深獨木橋<lb/>
<pb n="KR4e0130_WYG_007-41b"/>
　　題畫鶴<lb/>
夜露滴松梢秋聲退殘暑不知九霄夢凌風髙幾許<lb/>
海上風露寒羽毛半零落短日脩疎翎去去翔寥廓<lb/>
　　黄巖謝孝子遺事七首<lb/>
　　　奉母避亂為軍士所執以死衛母<lb/>
母死兒亦死母生兒亦生兵刀是何物門外自縱横<lb/>
　　　避亂母病無醫藥刲股以愈母疾<lb/>
持刀刲股肉股痛兒不知豈不戒毁傷母病兒若癡<lb/>
<pb n="KR4e0130_WYG_007-42a"/>
　　　亂定奉母歸自昌國自製小竹兜舁母取母便<lb/>
　　　適日行數里輒止<lb/>
翳翳白日静遲遲青山行心兜試寛窄恐母坐不寧<lb/>
　　　春日負母出嬉<lb/>
茆簷春日温兒背穏如几問母欲何之行行過東里<lb/>
　　　種蔬養母每本各置篐以防不潔<lb/>
種蔬屋東頭供母朝夕需母性最好潔兒蔬敢自汚<lb/>
　　　往昌國取貲夜夢母盛妝以為不祥遂棄歸<lb/>
<pb n="KR4e0130_WYG_007-42b"/>
取貲東海上夢母為盛妝今日在路上明日在母旁<lb/>
　　　葬母廬墓十年始歸<lb/>
親魂歸室廬親體托林巒如何謝孝子守墓乆不還<lb/>
　　哭羅一峰五首<lb/>
天地不為小一身無所容荆榛是何物往返迷行蹤<lb/>
漆室發長嘯杞國懐深憂淚洒綱常疏十年未全收<lb/>
人心皆孔孟世道皆商周此意無人㑹西風吹古丘<lb/>
白日金牛洞青雲丹鳳樓思君不可見新月上簾鈎<lb/>
<pb n="KR4e0130_WYG_007-43a"/>
百年夢不起千古懐獨醒西湖煙雨外零落一峰青<lb/>
　　送孫常州<hi>仁</hi>入覲<lb/>
宦情長淡泊行槖轉蕭條獨有秋山色相隨逺入朝<lb/>
　　贈徐生二首<lb/>
開田種嘉禾禾根須著土君看丹青家爛漫竟何補<lb/>
得喪非無自操縱原有由明珠在方寸象罔難與求<lb/>
　　次丁鳳儀見懐六首<lb/>
坐君白石厓<hi>君號</hi>彈我秋雲根<hi>琴名</hi>幽興不可極欲說難為<lb/>
<pb n="KR4e0130_WYG_007-43b"/>
言<lb/>
靈芝固無種仙藥寧有根至寳在人心六經不盡言<lb/>
陰生為月窟陽生乃天根陰陽互相長天地寂無言<lb/>
草堂近翠㣲霧靄撲人衣乘興欲相見到門翻有違<lb/>
浮雲掩少㣲蒼狗變白衣世態正如此孰從將孰違<lb/>
寒林煙火㣲掩脛無全衣世非不我用我道與世違<lb/>
　　董子仁少參出中流砥柱圖求題<lb/>
狂瀾撼風雷砥柱屹不動根脚茍未固豈能排澒洞<lb/>
<pb n="KR4e0130_WYG_007-44a"/>
　　題海雲巻<lb/>
朝看海雲出暮看海雲歸而我亦海雲出入澹忘機<lb/>
　　題吳冬官淮南别意巻<lb/>
江館三年夢雲山萬里秋欲知相别意淮水向東流<lb/>
　　逸老堂為謝太守題<hi>鳴治先生之叔</hi>
萬里江天迥㝠鴻獨向東草堂寛幾許可以著清風<lb/>
　　題日出扶桑圖<lb/>
虞淵路最逺憑誰取紅日引手抉層雲清輝流八極<lb/>
<pb n="KR4e0130_WYG_007-44b"/>
　　題月沉西海圖<lb/>
碧海最西處懸知物象幽魚龍見明月應作白日遊<lb/>
　　題伊秋官三秋岐路話别巻<lb/>
世路苦多岐問君欲何往吳鈎三尺長光射斗牛上<lb/>
　　題孫氏映雪軒<lb/>
銀燈照華屋寳鼎薰金埒念此苦心人獨映寒窻雪<lb/>
　　題孫孟獻𢎞毅齋<lb/>
萬里程途逺一肩負荷難藕溪溪上路風雪見蒼顔<lb/>
<pb n="KR4e0130_WYG_007-45a"/>
　　金溪車節推挽詩<lb/>
氣結芝蘭馥胷蟠錦繡紋大廷吐不盡散作冶溪雲<lb/>
　　挽吳下王處士二首<lb/>
車馬閶門路生前多故知青山映疎雨有客為書碑<lb/>
里巷誦遺徳縉紳思舊游太湖春水濶不復見歸舟<lb/>
　七言絶句<lb/>
　　題歸隠圖<lb/>
青山緑樹舊時家宦况何如隠趣賒料想西湖明月下<lb/>
<pb n="KR4e0130_WYG_007-45b"/>
夢魂先已到梅花<lb/>
　　紙帳<lb/>
紗厨罩暑籠香霧錦幔圍寒擁綵霞曾似道人養清素<lb/>
白雲洞裏夢梅花<lb/>
　　與同年熊騰霄分舟之任臨别賦此<lb/>
賦分不嫌蟲臂小居官曽笑繭絲非六經自有安民術<lb/>
莫向勞門苦著機<lb/>
　　喜姻友林貴實侍御得告<lb/>
<pb n="KR4e0130_WYG_007-46a"/>
霄漢㝠㝠見羽毛秋飇凉月送詩豪長安囬首渺何許<lb/>
一任雲臺萬丈髙<lb/>
　　夜宿東坡寺與李天瑞論學<lb/>
興國寺中談道日鵝湖山下論心時百年公案今宵合<lb/>
接得乾坤真化機<lb/>
　　為葉左參題寫騷亭<lb/>
藝苑開荒歲月勞幽蘭香芷雜江臯白頭心事無人識<lb/>
風雨滿庭自冩騷<lb/>
<pb n="KR4e0130_WYG_007-46b"/>
　　酬同年談君<hi>憲章</hi>惠筆<lb/>
吳筒細剪南山竹韓頴精收東郭㕙多謝故人有佳貺<lb/>
興來揮斷楚江雲<lb/>
　　送羅應魁内弟歸永豐<lb/>
客館西風布被單百年心事惠夷間也知内弟能相信<lb/>
萬里輕舟自去還<lb/>
　　送謝元吉御史赴南陵丞二首<lb/>
風雪飄揺滿帝城老鴉臺上噤無聲南陵草色春長滿<lb/>
<pb n="KR4e0130_WYG_007-47a"/>
疋馬徐行好問耕<lb/>
楊子江中白鷺洲淡煙疎雨布帆秋到時為問賦詩者<lb/>
南逐年來共幾舟<lb/>
　　送賀克恭黄門得告歸遼左二首<lb/>
故國溪山病裏還半生心事語人難牀頭舊有匡時疏<lb/>
不許旁人來借看<lb/>
牢作根基築室廬此中真樂世應無閒來舉目平鋪看<lb/>
雲滿青山水滿湖<lb/>
<pb n="KR4e0130_WYG_007-47b"/>
　　贈羅明仲内翰二首<lb/>
流水奔馳出亂山千條萬𣲖落人間箇中些子纎洄處<lb/>
我欲煩君盡日看<lb/>
湖海茫茫一葉舟四時風浪拍天浮煩君牢守梢頭舵<lb/>
滿載行人入坦流<lb/>
　　送丁克明歸常州省親<lb/>
萬里雲山秋獨歸為憐堂上㫖甘違天涯亦有思親者<lb/>
相送不堪淚滿衣<lb/>
<pb n="KR4e0130_WYG_007-48a"/>
　　題劉先主三顧草廬圖<lb/>
吳魏有兵窺社稷荆襄無地著英雄將軍識得人中傑<lb/>
自把旌旄起卧龍<lb/>
　　題山水圖<lb/>
茆廬三五野人家路入青松更轉斜城市收書歸去晚<lb/>
山風吹落一庭花<lb/>
　　挽陳菊菴<lb/>
生平原不愛繁華滿院西風種菊花今日江州想遺徳<lb/>
<pb n="KR4e0130_WYG_007-48b"/>
白衣送酒入誰家<lb/>
　　哭陳生<hi>煌</hi>
絳帳曽施種徳門兩階玉樹吐清芬重來不見凌霄榦<lb/>
淚濕青山幾片雲<lb/>
　　題梅月圖<lb/>
孤山處士舊時家門巷深深一徑斜惆悵詩魂呼不醒<lb/>
只留明月照梅花<lb/>
　　客中逢燕<lb/>
<pb n="KR4e0130_WYG_007-49a"/>
江上曽逢燕子飛淚痕三濕逺遊衣小樓此日重看燕<lb/>
人在客中猶未歸<lb/>
　　題友人張汝弼天趣軒<lb/>
石鼎初分陽羨茶翠盤又試邵平𤓰當時頗笑淵明俗<lb/>
都把俸錢付酒家<lb/>
　　神樂觀張道士號體圓軒乞詩<lb/>
金爐火暖養丹砂滿院靈光含紫霞野鶴不鳴春晝永<lb/>
玉笙吹落碧桃花<lb/>
<pb n="KR4e0130_WYG_007-49b"/>
　　送丘大尹知黟縣二首<lb/>
疋馬南行去路賒青山迤邐到官家地圖試問寛多少<lb/>
剰種桑麻莫種茶<lb/>
黟中風俗近如何雀角鼠牙知不多君到山城無别事<lb/>
棠隂滿地聽絃歌<lb/>
　　寄東陽二教黄亨仲二首<lb/>
燈火窮經二十年一官嬴得守青氊近聞浙水推師席<lb/>
盡道東陽有鄭䖍<lb/>
<pb n="KR4e0130_WYG_007-50a"/>
客窗風雨夜蕭蕭曽剔銀缸共寂寥别後逢君何處所<lb/>
夢魂時落淛江潮<lb/>
　　送友人丘時雍遼東省親<lb/>
緑酒紅亭正夕暉問君東去幾時歸路過山海秋風早<lb/>
莫待馬頭黄葉飛<lb/>
　　題亡弟敬叔畫菊<lb/>
一花一葉盡天機趣到無言識漸稀遼鶴不歸霄漢逺<lb/>
只留秋色照巖扉<lb/>
<pb n="KR4e0130_WYG_007-50b"/>
　　威州分司夢還家覺而賦此<hi>時𢎞治甲寅歲二月初五夜</hi>
亭上青燈照雨寒亭中孤客髩毛斑髙堂歲晚無消息<lb/>
萬里闗山一夜還<lb/>
　　題陳摶大睡圖<lb/>
蟻鬬狼爭滿世間傳聞牛耳屬齊桓洞門深鎻華山月<lb/>
黄屋不如茆屋安<lb/>
　　題圯上授書圖<lb/>
天地機藏一束書幾囬欲授又躊躇漢家四百年天下<lb/>
<pb n="KR4e0130_WYG_007-51a"/>
都在雞聲未唱初<lb/>
　　山齋為鄭民部<hi>岳</hi>賦<lb/>
樓閣空中避打乖文辭塲裏恥為俳山人自有山人學<lb/>
翠竹蒼梧深著齋<lb/>
　　贈方松崖擢湖南憲副<lb/>
正氣驅人呼不囬兩年看徧故山梅洞庭春水連天碧<lb/>
又見危檣破浪來<lb/>
　　送黄伯望知肇慶府<lb/>
<pb n="KR4e0130_WYG_007-51b"/>
幾度傷心憶嶺南民刳兵燹喪田蠶黄堂此去看經濟<lb/>
千里春囬雨露酣<lb/>
　　贈陳石峰入京謁選<hi>名琳先以提學御史言事左遷</hi>
雪霰初消道路平馬頭紅日照行旌丹山毛羽非凡鳥<lb/>
擬作朝陽第一鳴<lb/>
　　贈陳惇賢黄門應詔北上<lb/>
煙霞自分卧方壺詔使忽從門外呼五色石花烹煉慣<lb/>
補天應不費枝梧<lb/>
<pb n="KR4e0130_WYG_007-52a"/>
　　贈郡推鄭<hi>公宣</hi>改亷州經歴<lb/>
自將綱鐵鑄呉鈎一道風霜凍不流日暮滿天風雨惡<lb/>
不知何處是亷州<lb/>
　　挽程孝亷二首<lb/>
　　　洪武初樂平程閱以孝亷舉為絳州儒學訓𨗳<lb/>
　　　其父為平陽府學教授以撰表得罪當死閱棄<lb/>
　　　官求代詔並戮之旋奉㫖釋縛則已殊矣其孫<lb/>
　　　㑹元楷乞詩為賦此<lb/>
<pb n="KR4e0130_WYG_007-52b"/>
戴此頭顱贖父刑誰知不得比緹縈斷魂化作雙飛鳥<lb/>
飛薄青霄日月明<lb/>
霄漢雲深雨脚纎難將隻手引龍髯西風吹斷萊衣夢<lb/>
空使人間哭孝亷<lb/>
　<lb/>
　<lb/>
　<lb/>
　翠渠摘稿巻七<lb/>
</p>
<p>
</p>
  </div>
</body>
</text>
</TEI>
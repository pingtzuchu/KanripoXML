<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翠渠摘稿巻六</head> <lb/>
    <p>
<pb n="KR4e0130_WYG_006-1a"/>
欽定四庫全書<lb/>
　翠渠摘稿巻六<lb/>
　　　　　　　　　　　　　明　周瑛　撰<lb/>
　樂府<hi>樂府自漢始詩詞之變此其最古者</hi>
　　有所思<lb/>
　　　鄭夾漈以為食舉之樂今擬之寓懷君之意<lb/>
有美人兮天之北願一見兮不可得霜露結新寒美人<lb/>
衣裳單持此錦襜褕北望空盤桓望美人兮愁轉深思<lb/>
<pb n="KR4e0130_WYG_006-1b"/>
之苦兮涕沾襟慿誰奏鍾律轉成韶濩音天地囬陽和<lb/>
慰我相思心<lb/>
　　上之囬<lb/>
　　　題義謂漢武元封初至雍遂通囬中後數遊幸<lb/>
　　　此其遊石關望諸國而作蓋誇時事今擬之勸<lb/>
　　　以徳為主<lb/>
上之囬樂何極囬中道路無梗塞北望單于庭西瞻月<lb/>
支國信使徃來干戈屏息上還宫益修徳<lb/>
<pb n="KR4e0130_WYG_006-2a"/>
　　艾如張<lb/>
　　　釋題艾刈草也如讀作而張謂張網也此指狩<lb/>
　　　獵而言蓋喻世網宻張狡計得脱良善受禍可<lb/>
　　　傷憫也<lb/>
有機網張林麓犬嘷機發獸窮蹙雉粥粥兎逐逐雉騰<lb/>
折翼兔濳伏我傷夫雉不善逃生兎狡得脱雉馴受烹<lb/>
艾如張吾爾傷<lb/>
　琴操<hi>亦樂府之屬</hi>
<pb n="KR4e0130_WYG_006-2b"/>
　　猗蘭操<lb/>
　　　題義謂孔子傷不逢時而作今重擬之<lb/>
維山有谷露瀼瀼兮維谷有蘭揚孤芳兮我行四方荆<lb/>
棘蔽野採芳而佩知蘭實寡我思文武于鎬于豐欲徃<lb/>
從之路阻不通路阻不通吾道非矣掩袂漣洏與世違<lb/>
矣<lb/>
　　龜山操<lb/>
　　　題義謂季桓子受女樂孔子諫不聽而作今重<lb/>
<pb n="KR4e0130_WYG_006-3a"/>
　　　擬之<lb/>
維龜之大奄于東魯不雲不雨不能藝稷黍神懠不食<lb/>
民擕不附我出東門悵其望汝<lb/>
　　越裳操<lb/>
　　　題義謂周公因越裳來朝而作今重擬之<lb/>
海不揚波越裳來格匪輔𨗳之力惟我祖文武之德月<lb/>
盈則虧日中則昃朂哉孺子朝夕兢惕<lb/>
　詞調<hi>此樂府之變</hi>
<pb n="KR4e0130_WYG_006-3b"/>
　　寓南都題西園池亭用宋僧晦菴警世韻<lb/>
宇内寓形何須問足與不足天生物五行均賦有嬴有<lb/>
縮譬如車輪三十輻迭為上下交翻覆履前途孰謂皆<lb/>
夷平無礫碌　荒山下一間屋敗壁底一瓶粟少有人<lb/>
於此肯着雙目器小不能勝大受命窮豈足膺多福請<lb/>
從今消釋此生心休多慾<lb/>
　　　　　　　　　　右滿江紅<lb/>
　　林見素赴雲南憲副過鎮逺贈予臨江仙浪淘沙<lb/>
<pb n="KR4e0130_WYG_006-4a"/>
　　二詞依韻答之<lb/>
記得髙齋相對坐孤燈疎雨寒宵玉驄一去杳難招天<lb/>
涯芳草路轉入望中遥　百歳光陰秋夢短鹿埋何處<lb/>
芭蕉舊情偏傍故園饒酒杯江上飲吟鐙月中敲<lb/>
滇海雲深逢老象時於沙底埋牙知君歸興入春賖鳳<lb/>
山煙雨裏數盡舊時花　聞道天家收放逐玉堂新草<lb/>
黄麻仙源好去問靈槎未應同老我風雨漫思家<lb/>
　　　　　　　　　　右二闋次臨江仙韻<lb/>
<pb n="KR4e0130_WYG_006-4b"/>
樽爼識英雄玉立山嵸孤懷不與俗人同一疏汪洋憂<lb/>
國淚非少非翁　楚水掛煙蓬路入黔中青天似念逺<lb/>
人窮有脚陽春行處好暫爾勞公<lb/>
夜雨幾畨情短夢長更一壺春酒待君傾白馬不來花<lb/>
落盡對景心驚　記得舊時盟鱸膾蓴羮欲揺晩轡聽<lb/>
春鶯只恐東山歸計早有負蒼生<lb/>
　　　　　　　　　　右二闋次浪淘沙韻<lb/>
　　再用前調書懷二闋<lb/>
<pb n="KR4e0130_WYG_006-5a"/>
髙閣日長人語靜風鈴時動簷牙故鄉道路望中賖只<lb/>
慿寒夜夢和月到梅花　春事闌珊雙髩短襟懷半在<lb/>
桑麻落英無意戀枯槎東君猶自錯留我美人家<lb/>
　　　　　　　　　　右次臨江仙韻<lb/>
宦思與覊情慣見頻更丈夫淚不等閒傾得䘮路頭勘<lb/>
破久寵辱誰驚　詩社訂新盟𤣥酒大羮鹿聲鳥語共<lb/>
呦嚶只因昨夜思親苦白髮齊生<lb/>
　　　　　　　　　　右次浪淘沙韻<lb/>
<pb n="KR4e0130_WYG_006-5b"/>
　　郡守張白齋入覲僚屬乞詞為贈<lb/>
馬首紅塵暗道路苦多岥逺追鸞鳳儔侣結駟入京圻<lb/>
袖有萬言長疏朝修夕改墨汁尚淋漓仰面青天近欲<lb/>
進翻自疑　披雲霧覩日月伏軒墀皇情悦豫賜問及<lb/>
鰥婺四海卧同一榻萬物視同一體堯舜此襟期花外<lb/>
春衫薄歸騎莫遲遲<lb/>
　　　　　　　　　　右水調歌頭<lb/>
　　漳守陳公洪謨有捕冦功膺奬勞之典僚屬乞詞<lb/>
<pb n="KR4e0130_WYG_006-6a"/>
　　以賀<lb/>
太守胸藏孫武子十萬甲兵盤肺腑汀州鼙皷正縱横<lb/>
用權制變談笑取汀紛方如許漳南隨處種禾黍這太<lb/>
平左撑右柱太守用心苦　喳喳喜鵲鳴前署報道褒<lb/>
書來憲府蛟龍不作泥塗蟠鳳凰終展雲霄羽化工善<lb/>
陶鑄誰云翻覆無慿據吹寒爐石烹五色看補青天去<lb/>
　　　　　　　　　　右歸朝歡<lb/>
　騷辭<lb/>
<pb n="KR4e0130_WYG_006-6b"/>
　　弔趙參軍辭<lb/>
　　　宋廣徳參軍趙時踐攝建平縣事元兵入縣時<lb/>
　　　踐率其家屬凡九人死之予既為立廟復製詞<lb/>
　　　以弔之<lb/>
皇王訖録兮炎祚微攙搶熻歘兮旄頭南飛風塵蔽野<lb/>
兮孤城危大事已去兮臣將安歸淪淵澄澈兮照臣之<lb/>
心舉家徇義兮無愧古今宋社既屋兮孰為討尋令人<lb/>
慨念兮涕下霑襟學宫之旁兮有祠桂樹松陰兮參差<lb/>
<pb n="KR4e0130_WYG_006-7a"/>
青衿濟濟兮瞻拜以時神其有知兮歸來無遲<lb/>
　　弔陸祠部辭<lb/>
　　　祠部諱奎蘇人與予同登進士先為南京祠部<lb/>
　　　主事及予自廣徳入為儀部郎中相與甚懽屢<lb/>
　　　以詩倡予不幸而卒予與諸同官具祭為辭以<lb/>
　　　弔之<lb/>
朝發軔兮蒼梧夕税駕兮𤣥圃逢仙人兮與嬉偶忘歸<lb/>
兮舊路溘春光兮已謝花亂落兮如雨思倡和兮不得<lb/>
<pb n="KR4e0130_WYG_006-7b"/>
月華生兮洲渚<lb/>
　　弔陳方伯辭<lb/>
　　　方伯名煒閩義江人由進士為提學御史轉至<lb/>
　　　方伯將卒告諸孤必欲得予言以叙述其行諸<lb/>
　　　孤乃以哀辭請予謂君非不遇者宜無哀焉因<lb/>
　　　别製辭以弔之<lb/>
悵獨立兮思君渺予懷兮繽紛儼音容兮如昨思之苦<lb/>
兮言不成文天地遼邈兮公今何之徧厯寰宇兮公歸<lb/>
<pb n="KR4e0130_WYG_006-8a"/>
無時東掛弓兮扶桑凌萬頃兮茫茫為觀日兮忘歸豈<lb/>
滄海兮無梁北飲馬兮渤海涉幽都兮屢驚以駭疑道<lb/>
路兮孔囏忽囬轅兮中改西攬轡兮流沙問借宿兮誰<lb/>
家尋青牛兮舊路為𣆀老兮停車南弭節兮百粤探蛟<lb/>
龍兮窟穴時海上兮遨遊弄明珠兮夜月公挾元氣兮<lb/>
與居出有入無兮歸于大初梧桐影薄兮鳳凰飢叢薄<lb/>
不深兮麒麟<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>覊安得歸公兮相與遨嬉重曰驥馬千<lb/>
里兮扼于中道塞草秋黄兮商飈浩浩長劍倚天兮殞<lb/>
<pb n="KR4e0130_WYG_006-8b"/>
于中宵河漢凄凉兮斗牛寂寥我調丹青兮繪公肺腑<lb/>
意長筆短兮頗覺心苦閩海之涯兮閩山之阿招公不<lb/>
來兮涕泗滂沱<lb/>
　　弔胡叔心辭<lb/>
　　　胡君名居仁安仁人嘗游吳聘君之門篤志力<lb/>
　　　行不求仕進及卒祭以此辭<lb/>
繄聖道之髙妙兮一貫萬以無遺自參賜之既逺兮何<lb/>
唯諾之聲希紛世儒之左見兮猶夜行之未曙偉程朱<lb/>
<pb n="KR4e0130_WYG_006-9a"/>
之正學兮揭太陽於寰宇聞夫君之蚤嵗兮嘗執經于<lb/>
康齋㴑遺緒之𣺌𣺌兮日窺伺乎聖涯謂力行之有功<lb/>
兮惡虗談之無益飭内外以交修兮庶守尺而得尺肆<lb/>
辯愽以誇誕兮匪予拙之不能無實地以為據兮竟何<lb/>
恃而有成顧天理之粹精兮寓人事之粗淺惟粗淺之<lb/>
既得兮乃粹精之可見究君學之所至兮雖淺深予有<lb/>
未知考君學之所向兮得正路亦又何疑計積累之不<lb/>
已兮當日躋乎逺大恨歲月之不延兮欲深造而未艾<lb/>
<pb n="KR4e0130_WYG_006-9b"/>
緑樹兮沉沉寒江兮水深美人兮不來泣下兮沾襟逺<lb/>
賻兮君屋生芻兮一束𡨕漠兮有知鑒我兮衷曲<lb/>
　　弔聶先生辭<lb/>
　　　先生諱大年臨川人景泰癸酉以錢塘教諭典<lb/>
　　　福建文衡瑛誤蒙鑒賞及官臨汝因祭其墓告<lb/>
　　　以此辭<lb/>
公文章兮錦繡段落人間兮光千丈東應聘兮入閩藩<lb/>
披蕭艾兮搴芳蘭顧下澤兮有荼堇公神異兮衆嘲辴<lb/>
<pb n="KR4e0130_WYG_006-10a"/>
感知遇兮三十年藏予心兮未敢言紛皷旗分㴑臨汝<lb/>
上髙隴兮悵延竚氣觧散兮成春雲亂紛披兮傷予魂<lb/>
　　弔伍憲副辭<lb/>
　　　君諱福字天錫號南山臨川人由濟南府學教<lb/>
　　　授超陞陜西提學僉事轉副使致仕以卒<lb/>
健鶻兮盤空俯視兮寰中招之兮不下萬里兮剛風綵<lb/>
線兮金針刺繡兮華衾結識兮夫君<hi>受知於太宰尹公旻</hi>歳晩兮<lb/>
同心忽辭分青氊駐節兮秦川佩服兮璽書陶鑄兮才<lb/>
<pb n="KR4e0130_WYG_006-10b"/>
賢南山兮氣髙九卿兮一毛拂衣兮長嘯林木兮蕭騷<lb/>
七十兮春秋學賦兮逺遊虹蜺兮夜吐經旬兮不收<lb/>
　　弔朱封君辭<lb/>
　　　封君處州人撫倅彪之父予知撫因為辭以祭<lb/>
　　　之<lb/>
公昔騎兮白馬時徃來兮山下呼田父兮以徃醉扶歸<lb/>
兮春社公今騎兮白鶴𣺌盤旋兮㝠漠攬王子兮與遊<lb/>
坐吹簫兮碧落㓗予薦兮犠牲雜黍稷兮芳馨羅拜獻<lb/>
<pb n="KR4e0130_WYG_006-11a"/>
兮簫皷鳴公不來兮傷予情<lb/>
　五言古詩<lb/>
　　前感興六首<lb/>
斵桐以為琴十年置茅屋錦囊細韜籠龍蛇紋滿腹城<lb/>
市多新聲齊竽復秦筑古調無人彈零落委草木<lb/>
有客學舞劍自謂術通神雷霆薄宇宙雙龍飛繞身我<lb/>
亦有劍術未敢輕告人詘信隨陰陽指顧天地春<lb/>
美人顔如玉自許連城價曉織雙鴛鴦戲水香蒲下夫<lb/>
<pb n="KR4e0130_WYG_006-11b"/>
婿游京洛報結新姻婭中饋但有人賤妾不復嫁<lb/>
提瓶去汲井為君觧宿酲不意綆中斷瓶墜不能升君<lb/>
恩手中綆妾身井底瓶相望不相即此心誰能明<lb/>
長風吹白日年華去如駛美人翠袖薄髙閣閉秋雨開<lb/>
園種芳樹歳晏自萋楚相隔一帯水終日不得語<lb/>
秋風撼庭樹落葉亂故枝葉本樹所生葉落樹不知君<lb/>
莫棄黄葉為君糞樹根樹根得所生歲歲緑陰繁<lb/>
　　後感興六首<lb/>
<pb n="KR4e0130_WYG_006-12a"/>
種蓮大華顛種禾玉山趾不為煙火食咀嚼天地髓天<lb/>
風起寥邈吹我雲中履我履雲中行去世千萬里<lb/>
青天尚有涯滄海尚有底云胡人心微倐忽𣺌千里人<lb/>
心不在逺秪在腔子裏夜半靈臺虗黙黙㸔元始<lb/>
持刀斫月明月明何曾斷縛帚掃樹影樹影依前滿人<lb/>
皆惡樹影礙此月明多樹根茍不拔其如月明何<lb/>
惡聲莫呼谷呼谷聲轉亟惡影莫就日就日影未息弓<lb/>
矢暗中來徃徃射其的吾身不為的弓矢當自釋<lb/>
<pb n="KR4e0130_WYG_006-12b"/>
戰國荀卿子原自不識性為國張四維其言較純正四<lb/>
維性中物世人或未知反躬自㸃檢不覺生忸怩<lb/>
眼底不可意躑躅問𤣥蒼何時再混沌為我重主張委<lb/>
順生麒麟委和生鳳凰白日行九州不逢豺與狼<lb/>
　　讀昌黎集<lb/>
文章百世師每説韓昌黎盥手讀遺編開闔無端倪乍<lb/>
觀覺雄偉春市鬬晴鷄細觀轉清麗青霄吐虹霓嗟予<lb/>
蹇劣資文思苦荒迷樊怪匪正途栁奇入旁蹊崇臺百<lb/>
<pb n="KR4e0130_WYG_006-13a"/>
尺髙借韓以為梯<lb/>
　　分韻送蕭進士璿赴廣東纂修實録<lb/>
南山有丹鳳文彩何翩翩萬里風雲㑹龍馬相周旋先<lb/>
帝棄萬方泣涕窮遐堧神化豈不顯所貴在摩編閩山<lb/>
接嶺海桑梓遥相聨驅車迅行邁不辭路險囏丹青繪<lb/>
日月意象在筆先春秋有微義仰㸔續前篇<lb/>
　　送陳白沙歸南海<lb/>
騎馬出都城送君登逺道我有一壺酒為君再傾倒海<lb/>
<pb n="KR4e0130_WYG_006-13b"/>
内重結交卑卑學脂韋心術不相語羙譽交相推我知<lb/>
君最深君知我亦至臨别為贈言願君莫予棄<lb/>
鬱鬱山下松四時不改色盈盈道旁花朝夕供採摘花<lb/>
好聚人㸔春風亦易寒松高倚霄漢勁節不可扳願學<lb/>
山下松用以養貞德毋學路旁花一採不復得<lb/>
翽翽天邊鳳翺翔周八極紛紛甕底鷄旋飛僅盈尺我<lb/>
欲為鳳凰毛羽苦未齊我欲為醯鷄甕底不可棲人生<lb/>
各有志豈宜自束縛願言從鳳凰萬里翔寥廓<lb/>
<pb n="KR4e0130_WYG_006-14a"/>
芝蘭有幽性托居在空谷滿天風露寒隔林香撲撲我<lb/>
因愛芝蘭朝夕相徃還采采欲盈把薫我衣與冠衣冠<lb/>
在敝篋芝蘭隔林樾但恐歳月賖餘香易消歇<lb/>
東都事矯激西晉尚清虗一時自云適社稷隨丘墟辟<lb/>
彼門户開轉運由其樞大勢皆傾倒力救將何如君子<lb/>
閲世多立説慎其初擇中而守固孔氏有遺書<lb/>
人言羲皇初其道本簡易卦爻二三畫天地露精秘達<lb/>
磨自西來亦頗領此意面壁坐九載未嘗立文字辭繁<lb/>
<pb n="KR4e0130_WYG_006-14b"/>
道理晦辭毁道何寄天地有日月六經未可棄<lb/>
釋子稱入定如蠶自吐縛置心於昭曠用以求真樂孔<lb/>
氏有明訓敬義須夾持動靜兩無礙此心自愉怡入定<lb/>
既云久此心亦能守但恐體用乖真樂竟何有<lb/>
禪學論有無似頗欠箋註有自無中生無非有孰據盆<lb/>
水盛月華有無相撑拄盆傾水墮地月華歸何處論無<lb/>
入空虗論有滯形器有無岐而二斯乃學之蠧<lb/>
聖學論一貫斯最為要義自從參賜逺誰領言下意聖<lb/>
<pb n="KR4e0130_WYG_006-15a"/>
以一貫萬體用無二致學者求之萬其一乃可至執著<lb/>
固云非超悟亦未是功深與力到庶幾有真契<lb/>
與君逺相逢三載共城闕至寶偶不售還山採薇蕨本<lb/>
為同枝鳥乃爾成胡越一夜起相思白盡巾中髮君為<lb/>
萬里人我為萬里月夜夜流清輝為君照巾韈<lb/>
　　經徐州戲馬臺<lb/>
落日彭城西過此戯馬臺荒垣與敗塹厯厯皆蒿萊憶<lb/>
昔楚王籍仗劍江東來百戰爭中原叱咤聲若雷漢王<lb/>
<pb n="KR4e0130_WYG_006-15b"/>
攬羣策楚王輕羣材淮陰既先亡亞父亦見猜譬如鷹<lb/>
隼飛羽翼先剪裁區區習馬足何以定九垓莫云氣蓋<lb/>
世此氣亦易衰莫云力拔山此力亦易摧漢營星月髙<lb/>
四面楚聲哀起飲泣帳下毋乃徒為哉<lb/>
　　題學圃古意亭<lb/>
學圃最深處小結茅亭子簿書有餘暇駕言來游此剪<lb/>
茅望崔嵬約萍看清泚萬象俱在目一塵不到耳舞雩<lb/>
息迂響龍門得新址寤寐懷古人黙黙㑹至理<lb/>
<pb n="KR4e0130_WYG_006-16a"/>
　　月夜遊古意亭<lb/>
幽興不可過命駕成獨徃簷月流素輝山泉滴清響幽<lb/>
蘭蔽蕭艾叢桂在草莾采芳思寄逺路阻情悵惘緩步<lb/>
歸東園坐對明星上<lb/>
　　成化庚子冬有南京禮部之命囬視綰州符十載<lb/>
　　矣政教無成重自感愧賦此以别州之人士<lb/>
一應近十載獨向山中居横琴彈古調曲短意有餘徴<lb/>
聲清以厲宫聲寛以紆紛紛漁與樵雜聽滿庭除相視<lb/>
<pb n="KR4e0130_WYG_006-16b"/>
而錯愕識者為躊躇歲晏江天寒霜落林葉墟下堂拜<lb/>
明詔佩此南宫書南宫路不逺此别意何如所恨琴聲<lb/>
希不能感樵漁<lb/>
　　疊前韻别諸同官<lb/>
千里各有適一官偶同居登舟思共濟幸脱風波餘南<lb/>
宫在何處山川邈以紆戒行在今朝酌酒向前除欲發<lb/>
寧無言為君轉躊躇教化尚蹇澁囹圄未空虛所憂逺<lb/>
且大不但及簿書趙國重九鼎賴有藺相如毋為蚌鷸<lb/>
<pb n="KR4e0130_WYG_006-17a"/>
持以利歸若漁<lb/>
　　疊前韻别諸文學<lb/>
羣賢依薄宦共向山中居禮義作模範文章特緒餘見<lb/>
我每直遂勸我稍迂紆忠言猶在耳病根未全除春風<lb/>
動行旌相視各躊躇行逺當自邇處實其若虚先師有<lb/>
明訓安敢昧前書君看孔鑄顔顔學亦孔如莊生何荒<lb/>
唐杏壇譏葦漁<lb/>
　　疊前韻别諸生<lb/>
<pb n="KR4e0130_WYG_006-17b"/>
人間有尊爵天下有廣居歛之在一心此外更無餘紛<lb/>
紛名利徒曲徑自縈紆荆棘日蔽塞嘉糓為剪除坐令<lb/>
失道途白首空躊躇君看鄒孟氏七篇為詳書體驗而<lb/>
擴充天理自燦如毋徒持網罟宦海吾其漁<lb/>
　　疊前韻自嘲<lb/>
無礙以為性隨縁以為居日食僅數合何必求羡餘郡<lb/>
紱苦不長十年甘自紆戴星履堂署見月下庭除部使<lb/>
每行郡欲見還躊躇感此衷腸熱徃徃思逃虛幸而免<lb/>
<pb n="KR4e0130_WYG_006-18a"/>
詬辱兩考以最書君看古賢哲進退竟何如今朝過長<lb/>
江羞見滄洲漁<lb/>
　　殷氏寸草心堂<lb/>
春暉陶宇内萬物皆化生顧兹寸草微感時亦敷榮春<lb/>
暉母恩深寸草兒心短母恩苦未報嵗月忽成晩朝焉<lb/>
采其榮暮焉掇其芳百拜謝春暉天地恩難忘<lb/>
　　游牛首山三十韻<lb/>
出郭天日晦到山雲霧斂行行過叢薄上上厯重隒牛<lb/>
<pb n="KR4e0130_WYG_006-18b"/>
頭路轉多馬足力已减鍾磬半空聞樓閣經月掩洞古<lb/>
鬼斧鑿嵐濕神汁染松檜交撑拄梅竹相摩颭斷壑接<lb/>
飛棧髙棲傍虛厂陛層户阸塞臺抗山卑貶俯視却以<lb/>
畏仰登進以漸入室灑掃燦登堂像設儼臂罏行清氛<lb/>
心燈烱寒焰破席坐蒲團弊案拂藤簟山蔬薦薇蕨水<lb/>
果摘菱芡襌談轉虛曠詩話渉幽險天機驚斡旋俗病<lb/>
謝鍼砭酒酣興益發樂極心尚歉深入兜率巖危倚浮<lb/>
屠檻長江怒龍奔亂岡渴虎舚卓錫崖泉迸飲馬池波<lb/>
<pb n="KR4e0130_WYG_006-19a"/>
㶑唐經翻貝葉漢封遺玉檢履跡傍石尋鼎識索圖辨<lb/>
珍怪森前列造化寧予儉嘉願久未酬兹游良不忝狂<lb/>
呼擬登華清賞訝入剡逺遊神汗漫微誦口喁噞鬬奇<lb/>
誰及韓得趣吾與㸃凉飈撼東閣夕暉落西崦樹杪殘<lb/>
聲嘒塔角歸翼閃理鞍問前路穿林越荒塹囬憶山中<lb/>
人幽夣生夜魘<lb/>
　　題孫生哭母巻<lb/>
孫生攜尺牘踵門求予詩衷腸未及訴涕泣先交頥世<lb/>
<pb n="KR4e0130_WYG_006-19b"/>
人皆有母繄我獨無之母年四十九棄我竟如遺西風<lb/>
吹北堂摵摵動簾帷顔容不復覩抱此終天悲我聞孫<lb/>
君言撫巻神若痴情長辭苦短墨汁空淋漓願告世之<lb/>
人養母宜及時毋令生怨悔痛苦將告誰<lb/>
　　題吳下趙氏望雲樓<lb/>
家住砂山南親葬砂山北砂山多白雲侊彿見顔色雲<lb/>
去有時歸親去不復得落日倚南樓血淚滿胸臆<lb/>
　　留别吳左府宣<lb/>
<pb n="KR4e0130_WYG_006-20a"/>
憶昔坐肺石有書千象魏豈為戀此官欲以明厥志交<lb/>
珠既已辨趙壁不復碎驅車還故里心跡兩無愧論交<lb/>
三十年偶此復相㑹登堂把酒巵未飲心先醉黎明當<lb/>
逺别與君坐不寐張燈冩餘瀝一一見肝肺韋布未為<lb/>
賤軒冕未為貴相期學古人道徳養精粹<lb/>
　　視茭陂<lb/>
　　　撫南有茭陂唐刺史周法猛所建歲乆傾廢崇<lb/>
　　　仁縣耆老孫孟獻言狀予為興復<lb/>
<pb n="KR4e0130_WYG_006-20b"/>
周官叙溝洫漢史志河渠民命茍所闗故典曽備書鬱鬱巴<lb/>
羅山匯流向東趨揵木閼迴瀾灌此桑麻區開建嵗已乆版<lb/>
鍤日以疎坐令千金資白日棄道隅嗟予理敝郡萬事費爬<lb/>
梳雖云簿書繁安敢輕犂鋤父老孫孟獻切切以告予有志<lb/>
事興復為力苦不紓春初農務興薄言駕吾車風雨入前村<lb/>
道路何崎嶇上山履巉巗下水渉沮洳夤縁尋故址飄動無<lb/>
嬴餘逸道以使民諒民無怨吁萬鍤當雲集黍稷歌與與<lb/>
　　赴鎮逺郡守丁鳳儀以詩見贈次韻奉酬<lb/>
<pb n="KR4e0130_WYG_006-21a"/>
岐路眩南北素絲變黄緑本為櫟杜朽誤佩漢庭竹白<lb/>
日漏層雲餘輝散林麓黽勉懷知遇駕言騁行目貴陽<lb/>
在何處山髙路綿矗風俗雜夷夏蠻獠混生熟公家有<lb/>
程約徃徃視刻木君子行道心不是為竊禄世路有險<lb/>
夷君子何惡欲莊生齊物篇每以物觀物泰山非有餘<lb/>
芒芥非不足所恨材智淺無以供臣僕周車畏輸載羲<lb/>
鼎戒覆餗賴有同心人教我閩海曲<lb/>
　　夜讀聞母車聲<hi>時母在官年七十二</hi>
<pb n="KR4e0130_WYG_006-21b"/>
西齋讀初罷北堂車猶鳴雖憐母力健翻使兒心驚天<lb/>
髙風露寒廣庭寂無聲長跪告北斗願母長康寧<lb/>
　　暮春與諸文學掾觴于萬桂山隂<lb/>
萬桂山之陰小渠兩三曲雨餘渠上行瀰瀰春水緑邂<lb/>
逅同心人散坐傍修竹殽核肆羅列羽觴相馳逐人生<lb/>
無百年胡為長局促放浪出形骸泰然常自足停杯問<lb/>
古人誰榮與誰辱永言謝世情曠焉抱幽獨<lb/>
　　城南别墅<lb/>
<pb n="KR4e0130_WYG_006-22a"/>
幽人有逺韻卜築城南村青山羅庭除踈柳蔭柴門虛<lb/>
堂寂無人但聞鳥雀喧秋晴穫禾黍日夕收雞豚農家<lb/>
無外縈嵗事在壺飱感此生理蕃其樂難具言我方走<lb/>
塵土未能問田園誰知隔城闉咫尺有桃源<lb/>
　　送太守黄君<hi>珵</hi>之汀州<lb/>
騎馬出都門望望長江曲江水清以駛江草萋以緑黄<lb/>
君有逺行離色宛可掬路入秦時郡符剖漢廷竹我起<lb/>
酌君酒薦以古規祝築室首基址為政首風俗風俗茍<lb/>
<pb n="KR4e0130_WYG_006-22b"/>
不佳政美何足録君登江上舟我騁江上目江空不見<lb/>
人只見雲相逐<lb/>
　　題四皓圖<lb/>
秦氛暗六合脱屣入商顔山中無招呼斜日照棋盤昨<lb/>
夜望前星踈雨襲輕寒留侯有心計戚姬涕汍瀾事定<lb/>
計當返名爵豈能攀史家多闊略公跡是非間遂令詩<lb/>
家子過廟譏潺湲<lb/>
　　館人作清湖景以招客予反其意而為之題<lb/>
<pb n="KR4e0130_WYG_006-23a"/>
湖水深不測下有蛟龍遊行客不知險千里問行舟北<lb/>
望名利塲天際雲霧浮朱門曳方履紫陌馳華輈名利<lb/>
豈不嘉直道難與謀願言謝行役濯足湖上頭讀書看<lb/>
青山允矣追前修<lb/>
　　題羅内翰家世旌孝坊<lb/>
茌平有賢簿讀書不下堂母病在牀褥為計正蒼皇參<lb/>
苓無近效堂局少奇方百拜謝天地請以身自當股肉<lb/>
落金刀七筯生殊香百靈感孝誠母病轉平康想彼刲<lb/>
<pb n="KR4e0130_WYG_006-23b"/>
股時豈不戒毁傷但得母病愈兒身甘自戕至今旌孝<lb/>
坊赫赫官道旁日夕徃來人一見一徬徨<lb/>
　　鏡潭詞<lb/>
雲影落空潭燈光入虛鏡鏡潭本虛净雲燈生幻證燈<lb/>
滅鏡還虛雲散潭復净外感雖頻仍不以汨貞性<lb/>
　　方貢士<hi>璐</hi>挽詩<lb/>
城東桃李花見者皆停鞍誰念東風惡吹折青琅玕琅<lb/>
玕豈不佳不能成好顔寫哀寄絲桐付與雍門彈<lb/>
<pb n="KR4e0130_WYG_006-24a"/>
　　觀化詞<hi>時予在鎮逺偶得病因賦此以自驅遣</hi>
前此固無我後此亦無我泡影六十年亦頗牢籠我我<lb/>
魄歸諸地我魂歸諸天泡影從此滅無後亦無前<lb/>
　　祁石阡嘲予著敝裘依韻觧嘲<lb/>
新裘到篋稀敝裘藏篋久視舊如視新心自忘可否讀<lb/>
書慕前哲晏生是吾友一裘三十年見重魯東叟<lb/>
　七言古詩<lb/>
　　竹雪齋為戴提學賦<lb/>
<pb n="KR4e0130_WYG_006-24b"/>
小齋種竹只十箇雪壓竹梢寒欲墮蒲簾髙捲層雲破<lb/>
一鈎新月入當座老夫肝膓鉄石做一生甘作衡門卧<lb/>
東鄰獻捷西鄰挫滿城簫皷紛來賀老夫騎驢雪中過<lb/>
　　鸕鷀灘失纜<hi>灘在桐廬縣予赴撫州經此</hi>
鸕鷀灘頭浪花白百丈拏舟上不得中流一斷去如飛<lb/>
骨肉相看俱失色舟師借問是何人開頭轉舵如有神<lb/>
大呼一聲上灘去烟樹微茫收近津昨日舟中讀羣史<lb/>
宋元末路正如此得人失人勢轉殊天北天南恨未已<lb/>
<pb n="KR4e0130_WYG_006-25a"/>
我今全家出顛危痛定思痛翻成悲便欲作書獻天子<lb/>
雲深山髙白日遲<lb/>
　　臨汝書院成潘水部贈獨脚歌次韻奉答<lb/>
大冶鑠物摶陰陽青春去我何堂堂西偏小搆亦頗良<lb/>
不施黝堊横白杗捲簾正對五羊岡樹木拂簷交青蒼<lb/>
祥煙紫氣相廽翔坐令白日迷晶光文采弸彪來省郎<lb/>
為我藝苑芟穢荒鏗然制作稱大方利觜長距獨擅塲<lb/>
嗟予苦學未成章㸃綴犧樽青與黄六經窟穴潄餘香<lb/>
<pb n="KR4e0130_WYG_006-25b"/>
拍拍春意覺滿腔與君對織雲錦裳著向風前聊徜徉<lb/>
欲驂麟鳳游帝鄉又笑目眩心未忘小吏抱牘來倉皇<lb/>
謂耽文字頗有妨廣陸無車川無梁出門萬里道路長<lb/>
使君局面宜更張<lb/>
　　送友人朱𢎞裕歸潼川<lb/>
君入諫垣初諫垣井初甃自烹五色石細補青天漏天<lb/>
門北望何𣺌茫有獸毛色金絲黄雙目夾鏡齒如鋸嚙<lb/>
人顱骨食人腸小臣愛國不愛死飛章直入天門裏蠅<lb/>
<pb n="KR4e0130_WYG_006-26a"/>
頭細字三千餘重為邦家説倫紀扶桑日出天鷄鳴玉<lb/>
皇穩卧猶未醒左右傳言卿大戅幹母之蠱不可貞西<lb/>
南有州大如斗煩卿暫去作慈母腹中春意萬斛深徧<lb/>
厯郊坰活枯朽謫居下土今六年西風翩爾來朝天天<lb/>
門深迥如昨日扁舟依舊歸西川丈夫懷抱無好惡但<lb/>
得志行心自樂此身亦是水上漚禄食何須計厚薄君<lb/>
不見黄仲昭翰林詩思翻天瓢秪為身居宻勿地不為<lb/>
天子賦元宵又不見林貴實横班獨立稱直筆披肝苦<lb/>
<pb n="KR4e0130_WYG_006-26b"/>
為綱常謀神鬼聞之皆欲泣吾邦文物古來多清風勁<lb/>
節今相摩我因送君發豪氣銅壺擊破為我歌<lb/>
　　僕夫謡<lb/>
邵武僕夫性質野短衫秃袖身半赭丈二長輿在肩膊<lb/>
山路長驅疾如馬每遇髙坡即大呼一呼一上誰復顧<lb/>
眼中惟見是夷行脚底何曾有險歩光澤西去八十里<lb/>
清溪亂嚙故山趾平明受直徃西行薄暮懷直見妻子<lb/>
每日只受四十錢受直不多心歡然更有髙堂受直者<lb/>
<pb n="KR4e0130_WYG_006-27a"/>
錦衣緩帯白日眠<lb/>
　　辰州坡嘆<lb/>
馬郎坡牛郎坡山髙路險將如何前山望雲雲片濶後<lb/>
山聽雨雨聲發僕夫盡日赤雙脚盡力踏泥泥轉滑君<lb/>
不見蜀道難千山萬水髙巑岏我今入蜀向西去此是<lb/>
東頭第一關<lb/>
　　憫蠻方鋪司<lb/>
蠻方鋪司老無齒接官手持一<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>子上衣短小纔至脛<lb/>
<pb n="KR4e0130_WYG_006-27b"/>
頭巾破裂直掩耳不辭官府遞文書只怕奸豪索錢米<lb/>
我時驅車過南鄙鋪司長跪呼不起忽聞班軍在後來<lb/>
倉皇走入叢篁裏<lb/>
　　入播州作<lb/>
播州舊説非人居而今南北成通衢一鄉一聚置官長<lb/>
半丘半隴皆犂鋤播州官司萬山裏疊翠浮青蹴天起<lb/>
烟雨晦㝠猿鳥呼厓壑窈深花木美昔日何人披草莱<lb/>
爾文爾价皆豪才南據烏江扼喉領北營白錦屯風雷<lb/>
<pb n="KR4e0130_WYG_006-28a"/>
自歸聖朝不用武比屋絃歌學鄒魯千里不聞鼙皷聲<lb/>
民物熈熈皆按堵我時逺佩藩侯書乘髙渉險登畏途<lb/>
山川形勝皆在目不勞重寫王㑹圖<lb/>
　　題何氏雙挽詩<lb/>
君家先世多潛徳白髮重重照秋色荀翁曾坐膝上孫<lb/>
陶母每飯堂前客驅車昨過通徳門朔風吹雨白日昏<lb/>
屈宋九原不可作慿誰書些招雙魂<lb/>
　　題毛水部<hi>科</hi>所藏萬竿烟雨圖<lb/>
<pb n="KR4e0130_WYG_006-28b"/>
城南城北皆塵壤馬蹄何處踏蒼莾歸來獨坐草堂深<lb/>
詩思飛落湘江上湘江春水緑沉沉蘆洲荻渚鳴春禽<lb/>
上有平坡亘千里何人種竹皆成林白日倐忽起雷電<lb/>
咫尺江山看不見一時蘆葦盡銷沉老竹獨與風雷戰<lb/>
風雷震蕩雲㝠㝠化作蛟龍天外行人間無處尋踪跡<lb/>
勁風凜凜長江横東風日出曉來霽上下分明見天地<lb/>
長身玉立好兒孫滿眼蒼雲浩無際聖朝天子開明堂<lb/>
大化四浹和風翔奇才一入伶倫手坐見制作追咸章<lb/>
<pb n="KR4e0130_WYG_006-29a"/>
而今海宇干戈息佳種煩君更培植萬丈清風掃俗塵<lb/>
紛紛桃李無顔色<lb/>
　　題陸都閫平瀘冦詩<lb/>
西來偶識陸將軍屹如鉄柱排塵紛弧矢隨身射牛斗<lb/>
鳥蛇結陣聨風雲瀘川小冦紛如蟻竊弄主兵潢池裏<lb/>
商賈廢市農廢耕逺近皇皇驚未巳廟堂旦夕勞經營<lb/>
欲以不戰屈人兵一時頗牧黙不語將軍厯階言姓名<lb/>
鳥飛有翮蛇有尾瀘川小冦易與爾我有尺組茹蘆紅<lb/>
<pb n="KR4e0130_WYG_006-29b"/>
請縛渠魁獻階戺瀘川十月飛秋霜旌旗掩映生寒光<lb/>
多方設疑不速取一鼓成擒功自張我聞用兵先用計<lb/>
奇正迭出無常勢魁渠既縛羣雄觧危陂坐使成平地<lb/>
平明獻醜入學宫春風滿面聞鼓鍾飲至禮成客盡醉<lb/>
次第賦詩談奇功蜀民易動今猶昔䑕軰跳梁無虛日<lb/>
將軍袖手亦<hi>闕</hi>年請賈餘勇續前績<lb/>
　　懷母歌送祁使君憂制東還<lb/>
君母去年七十六齒牙未動髩猶緑我母今年七十九<lb/>
<pb n="KR4e0130_WYG_006-30a"/>
齒牙已落面浮垢昨傳嶺表饒風霜北堂萱草先萎黄<lb/>
君得家書哭欲死天地遼邈魂飛揚我昨有書來故里<lb/>
書中親致慈母語謂我年來稍健康棄官就養兒姑止<lb/>
聞君徃日曾求歸當道滿眼知心稀病書累上格不舉<lb/>
六年啼徧斑斕衣我今為母堅陳請疏入臺司瓶墜井<lb/>
此生心事何由伸中夜嗚咽如吞鯁君今為母東還鄉<lb/>
素冠素鞸復素裳慈母音容不復見徒勞百拜啼空堂<lb/>
我因送君轉悲切愁腸百解還百結母心不識兒心悲<lb/>
<pb n="KR4e0130_WYG_006-30b"/>
猶把甘言相觧説孝心自古無貧難茅簷菽水皆成歡<lb/>
行當閉門卧不起毋令後悔生愁嘆<lb/>
　　讀陳忠肅公傳次柯竹岩韻<lb/>
行都開閫頭尚黒壯懷直欲吞迤北厲兵秣馬不成寐<lb/>
夜夜起待東天白九廟英靈凜如生忍使宗社一齊傾<lb/>
滄海可填山可徙誰謂志專功無成昨日閭閻謾驚擾<lb/>
勁氣不逐腥風倒白日隱隱東方升夕暉看作晨暉皦<lb/>
鷄盤歃血盟未寒賣降之子舌先彈母係尼菴兒械道<lb/>
<pb n="KR4e0130_WYG_006-31a"/>
盤中有飯吾誰餐救焚不管頭額爛叔氏起兵謀復漢<lb/>
叛賊已誅敵未殱視死如歸心不亂<lb/>
　　陳忠肅公殉宋而死元世祖義之命葬于西湖智<lb/>
　　果寺北滿山皆生刺竹多有咏其事者予亦賦之<lb/>
智果寺旁忠肅墓滿山刺竹生無數磨風礪雨堅相持<lb/>
猶帯戰酣舊時怒岳墳見説遥相依墳上有樹皆南枝<lb/>
感應隨人如影響誰謂草木俱無知宋憤未消元運改<lb/>
大明奉天君四海此竹開花復結實勾引鳳凰棲五彩<lb/>
<pb n="KR4e0130_WYG_006-31b"/>
　　題陳憲副<hi>祥</hi>湖山一覽詩後<lb/>
陳君讀書號愽識鞭笞諸子嚼羣籍殘銅敗鉄投洪罏<lb/>
瞬息化作黄金汁番陽春深湖水渾憶昔聖祖西來巡<lb/>
龍争虎鬬白日瞑我師一鼓彼師奔四郊陰翳轉開霽<lb/>
上清下曠見天地日月雙輝開大明赫赫皇圖傳萬世<lb/>
陳君曾上廬山巔俯視湖水懷當年聖祖神遊去已逺<lb/>
攀龍為賦烏號篇平生崛奇降不下山名水字費模寫<lb/>
鋪張聖德與神功欲繼商書與周雅詞壇自古多旁蹊<lb/>
<pb n="KR4e0130_WYG_006-32a"/>
毛頴有傳聞昌黎此詩請刻廬山石聖祖勲業天地齊<lb/>
　　題竹鶴山人畫<lb/>
竹鶴山人有奇癖詩家聲趣畫家跡神營意造入微茫<lb/>
妙處想人應未識此圖是寫𤣥冬圖溪山寂莫雲模糊<lb/>
玉皇宴罷羣仙舞脚底踏翻白玉壺壺中瓊漿化為水<lb/>
柳絮梨花黏不起地面平鋪三尺深何處去尋東郭履<lb/>
林臯髙士布衣單十日不出柴門關蒙頭髙卧僵欲死<lb/>
不肯投刺向人間炰鮮飲醇世情鄙一談清操輒不喜<lb/>
<pb n="KR4e0130_WYG_006-32b"/>
竹鶴山人非畫師獨於象外得其理<lb/>
　　赤龍歌<lb/>
赤龍攪海海水渾巨鱗細鱗亂紛紛大風播蕩幾寒暑<lb/>
餘腥猶自滿江濆上帝聞之發震怒不使滛威徧下土<lb/>
飛符直取赤龍歸投彼遐荒畀豺虎春雲布滿東南隅<lb/>
疎疎宻宻雨聲徐桑麻蔽野鷄犬靜遥聞擊壤歌唐虞<lb/>
　　萬竿烟雨圖為廣德葛清修賦<lb/>
葛生家世居桐川開園種竹臨平田時時酒後發豪興<lb/>
<pb n="KR4e0130_WYG_006-33a"/>
凉風疎月落詩篇今年見我容臺署手執紈素三尺許<lb/>
上有瀟湘竹萬竿一半糢糊帯烟雨初疑南國荆山寒<lb/>
卞和入楚猶未還至寳一時收不盡遺此滿地青琅玕<lb/>
又疑西土瑶臺夕秦女吹簫還似昔鳳凰不肯傍人飛<lb/>
參差亂展雲間翼畫竹何如種竹真與可去後誰傳神<lb/>
偶披圖畫識髙賞颯颯寒氣生衣巾皇都六月日如灼<lb/>
金鉄欲流石欲鑠願言與子歸桐川同向竹林置雙脚<lb/>
　　畫鯉歌為吳都事賦<lb/>
<pb n="KR4e0130_WYG_006-33b"/>
氷觧水柔三月節萬頃桃花泛紅雪東風不動晝㝠㝠<lb/>
雷雨交飛電蛇掣中有文鯉作龍姿金鱗六六含光輝<lb/>
十載沙泥困頭角此時直向龍門飛龍門西望如削壁<lb/>
浪珠濺沫苔花濕天池更在龍門顛萬仞一躍纔咫尺<lb/>
昔年湖海匹凡鱗而今化作真龍身上天下地倒洪澍<lb/>
萬物枯槁皆囬春吳君此畫千金價畫筆雖真亦是假<lb/>
君家雙璧照清波乃是天池化龍者<lb/>
　　桃源篇<lb/>
<pb n="KR4e0130_WYG_006-34a"/>
　　　桃源在今桃源縣西南陬其山周遭四圍中有<lb/>
　　　平原廣土可居山之麓有水繞之疑即漁郎泊<lb/>
　　　舟處也想當時林木深阻雖土人鮮有至者故<lb/>
　　　避秦君子相與拔邑居之自後生齒漸繁土地<lb/>
　　　漸闢遂與外境合而為一今傍山有桃源宫道<lb/>
　　　流數軰棲息其中嘗告予山後有爛柯洲山前<lb/>
　　　有秦人洞今洞閉不開皆非事實因賦此以告<lb/>
　　　好事諸君子<lb/>
<pb n="KR4e0130_WYG_006-34b"/>
秦人法網宻如織楚人逃生苦未得一朝拔邑入南山<lb/>
咫尺就與塵寰隔山中風俗何恬然竹籬茆舎臨平田<lb/>
男婚女嫁相代謝歲月無紀誰知年昨日漁郎忽到此<lb/>
杯酒慇懃問鄉里漢龍晉馬相繼興始知世代非秦紀<lb/>
由來靜躁跡不同山人怕與俗人通送得漁郎出山口<lb/>
歸來相與滅其蹤武陵太守好事者謂人可仙官可捨<lb/>
分付漁郎重問津溪山宛在眉睫下初來夾岸皆桃花<lb/>
再來赤壁横蒼霞千峰萬壑不可辨欲從何處尋人家<lb/>
<pb n="KR4e0130_WYG_006-35a"/>
我聞海鷗識人意機心一動鷗不至山人心事閒於鷗<lb/>
孰謂髙風可強致使君莫厭城市喧澆醨樸醇各有根<lb/>
機心不動争心息武陵處處皆桃源<lb/>
　　題黄九霄雜色畫菊<lb/>
陶翁昔年懷隱德手種黄花只一色南山杯酒義熈年<lb/>
北牕枕簟羲皇宅九霄原是儒家子作畫多年胡昩此<lb/>
丹青入手勞心思不極妖艷心不止我聞菊品三十六<lb/>
此畫模寫猶未足世情每自逐時好隱徳誰能識幽獨<lb/>
<pb n="KR4e0130_WYG_006-35b"/>
願君筆端改常度剥落繁華反貞素萬里風霜揺落餘<lb/>
一枝秋色長如故<lb/>
　　題徽州殷氏所藏息齋畫竹<lb/>
平生無計醫凡俗每思開軒學種竹息齋此畫自何來<lb/>
坐覺寒陰滿書屋斷根入地吳蠶僵宻葉排雲威鳳翔<lb/>
洒洒清風照長渭濛濛翠霧浮清湘人世韶音久不作<lb/>
有材如此轉零落龍笙鳳管歸何處變作秋聲撼厓壑<lb/>
紫陽山髙白日寒幽人自倚踈簾㸔秪恐六丁下收拾<lb/>
<pb n="KR4e0130_WYG_006-36a"/>
夜半失却青琅玕<lb/>
　　髙克明左遷鎮逺府判自號鐵溪主人及内移為<lb/>
　　賦此<lb/>
鐵溪山水清如許借問何人為作主信陽逐客何處來<lb/>
一棹徘徊秋色裏枕流欲以洗吾耳潄石欲以礪吾齒<lb/>
山深路逺人跡稀此副肝膓向誰理昨夜巖頭西風起<lb/>
疋馬送君乂千里他時何處問浮踪短句長篇鐵山底<lb/>
　　予歸自貴藩與何貳守<hi>健之</hi>祁使君<hi>致和</hi>同游鐵<lb/>
<pb n="KR4e0130_WYG_006-36b"/>
　　溪入溪既深見路左三山鼎立如畫祁君有作予<lb/>
　　和韻<lb/>
同騎瘦馬渉清流濃光潑緑驚詩眸一山却立如寡侔<lb/>
二山前出成朋儔東溟紫雲籠蓬丘南海白日迷羅浮<lb/>
天造地設知幾秋奇勝似為吾人留詩逢勍敵勞㝠搜<lb/>
居然智伯㤀仇猶<lb/>
　　飲何貳守宅有走索者祁使君作舞絙行依韻奉<lb/>
　　荅<lb/>
<pb n="KR4e0130_WYG_006-37a"/>
長絙横空誰敢向瞥然見爾騰身上風霜不動鴻鴈飛<lb/>
樹木無聲猿猱徃笑隨簫皷行來前且前且却坐復眠<lb/>
脫胎未换人間骨獻技自比雲中仙東筦先生最能賦<lb/>
前褒後戒多警語世情習巧方成癖鍼石砭人良可取<lb/>
我因停杯呼羣兒人生須悟生殺機萬事只宜平實做<lb/>
平實應無顛撲時<lb/>
　　予徃平冒相度郡基祁君用前韻簡予予仍依韻<lb/>
　　奉答<lb/>
<pb n="KR4e0130_WYG_006-37b"/>
西漢讀書稱劉向南海讀書君為上楚聲吳語日咿嚶<lb/>
水色山光常獨徃東風吹過小樓前楊栁低低起復眠<lb/>
烏帽籠頭看春去瀛洲彷彿疑登仙馬上長歌與短賦<lb/>
篇篇不肯蹈陳語誰言孔聖刪後詩漢唐而下無足取<lb/>
造化小兒真小兒翻來覆去無停機鸞鳳在棘龍在野<lb/>
古來賢哲誰逢時<lb/>
　　羊腸河弔古<lb/>
　　　羊腸河去清平一舍許正統末西南夷為亂詔<lb/>
<pb n="KR4e0130_WYG_006-38a"/>
　　　征南將軍張軏自南詔移兵討之夷設伏官軍<lb/>
　　　大敗士馬兵仗填委于河至今每陰雨作過者<lb/>
　　　猶隱隱聞礟聲<lb/>
停車走上羊腸坡千山萬山髙峩峩下有長江深不測<lb/>
江水瀰瀰生寒波憶昔王師靖南鄙眼底牛羊欲平噬<lb/>
誰知蜋蟻亦善鬬龍象有力翻為躓至今風雨江上來<lb/>
礟聲隱隱猶鳴雷三軍精魄想未散欲為厲鬼擒其魁<lb/>
古人行師有紀律千里赴敵無敗没未聞出城一舍許<lb/>
<pb n="KR4e0130_WYG_006-38b"/>
坐使全軍暴骸骨我來感此淚横流長歌激烈歌不休<lb/>
頗恨當年謀國者不知常武修王猶<lb/>
　　香爐山懷古和祁使君韻<lb/>
　　　山在清平興隆二衛界中景泰初諸夷為亂據<lb/>
　　　此以拒王師時監軍都御史王來用羣議作襄<lb/>
　　　陽礟以攻遂破之<lb/>
曉出清平門悵望西南天一日二日行不盡千山萬山<lb/>
遥相連香爐一山在雲表巍然獨立無與先上有萬人<lb/>
<pb n="KR4e0130_WYG_006-39a"/>
可居之平地及有四時可飲不竭之清泉欲進須魚貫<lb/>
欲上宜猱縁憶昔蠢苗拒王命白日山壑藏刀鋋嬉戯<lb/>
殺人欲盈野倐忽流血皆成川一朝勢敗不敢出呼羣<lb/>
挈黨據其巔王師攻之久不下居民廢業農廢田有美<lb/>
監軍儒中彦謂此醜虜惡未悛軍門智勇紛如林豈無<lb/>
奇計摧其堅有士設機木如持衡與權扄鐍一以發氣<lb/>
力萬鈞全半空雲霧掣雷電鉅石細石聲紛填樹木髙<lb/>
低成虀粉房屋逺近皆傾偏羣苗首䑕走不暇乞哀緩<lb/>
<pb n="KR4e0130_WYG_006-39b"/>
攻施矜憐先縳首惡詣帳下次驅脅從投軍前萬口懽<lb/>
聲百里震四山恊氣一時旋古人有茂伐徃徃勞題鐫<lb/>
馬援標銅柱竇憲勒燕然嵗月無情似流水勲業失記<lb/>
如飄煙東筦先生偶有賦我因步韻次其篇非為誇多<lb/>
與鬬靡欲記天子平蠻年<lb/>
　　題孫氏畫梅<lb/>
孫姬可是梅花精梅花寫出渾天成香魂不逐水雲起<lb/>
老榦絶似氷霜清草堂夜深净如洗月色朦朧照凄楚<lb/>
<pb n="KR4e0130_WYG_006-40a"/>
嚌嘈鳥語酒初醒嗚咽角聲天未曙閨門作畫世應稀<lb/>
何不改學周南詩關雎麟趾亦圖畫畫出周家王化基<lb/>
　　李長者入祀典歌<lb/>
仙溪詰曲如囬腸東流赴海何茫茫慿誰截斷天地紀<lb/>
灌我萬頃桑麻塲錢氏四娘長樂女黄金如斗提不起<lb/>
將軍巖下自經營陂潰直隨此陂死偉哉同縣林制科<lb/>
緡錢十萬腰下䭾温泉隘口重累趾倐忽顧盼成滄波<lb/>
熈寧天子重農事下詔募人急營治當時闔郡多富家<lb/>
<pb n="KR4e0130_WYG_006-40b"/>
坐視詔書無一至候官長者真仁賢輕財好施閩人傳<lb/>
有僧蹤跡頗詭秘日日貰酒不還錢木蘭山前溪面濶<lb/>
僧為挿竹記顛末溪流緩處可立基緩處立基基不拔<lb/>
入海伐石海為空上山伐石山為童三十二門細分布<lb/>
無雲無雨卧長虹昔日溪流皆赴海今日溪流得灌溉<lb/>
鷄鳴犬吠萬家村隱隱桑麻相映帯我謂有莆須有陂<lb/>
有莆無陂莆亦隳惟莆與陂相終始莆人思公何盡期<lb/>
昨日恩詔下閭里春秋二祭入新議借問建言者伊誰<lb/>
<pb n="KR4e0130_WYG_006-41a"/>
太平郡守周氏子<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0130_WYG_006-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翠渠摘稿巻六<lb/>
</p>
<p>
</p>
  </div>
</body>
</text>
</TEI>
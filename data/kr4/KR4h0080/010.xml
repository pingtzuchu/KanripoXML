<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宛陵羣英集巻十</head>
    <p>
<pb n="KR4h0080_WYG_010-1a"/>
欽定四庫全書<lb/>
　宛陵羣英集巻十　　元汪澤民張師愚同編<lb/>
　　今體<hi>七言律</hi>
　元<lb/>
　　施震仲<lb/>
　　　寄朱理甫<lb/>
别後誰憐久索居寄書長恨便鴻無青山招隱思佳士<lb/>
白髪催人惜壯圗休羡羊何臨海嶠願如朱陸㑹鵝湖<lb/>
<pb n="KR4h0080_WYG_010-1b"/>
肯來邂逅成清話不用郫筒滿眼酤<hi>原註理甫不嗜酒</hi>
　　趙由皦<lb/>
　　　餞孔常軒館木塔寺<lb/>
東魯宣尼幾世孫春風吹上育王城葛藤已許參獅窟<lb/>
竹簡何妨挾兎園一變悠悠驚世夢久晴脉脉落溪痕<lb/>
長年來徃城中路木塔相尋莫憚煩<lb/>
　　趙由偏<lb/>
　　　送汪叔志入京㑹試<lb/>
<pb n="KR4h0080_WYG_010-2a"/>
奎宿韜躔四十年喜頒新詔又求賢閒門養拙慚吾老<lb/>
上國觀光屬子先兩袖秋香攀桂月九重春宴㸔花天<lb/>
男兒自有冲霄志萬里亨衢快着鞭<lb/>
　　董天吉<lb/>
　　　夀齊諾監司<lb/>
緑鬢貂蟬合殿中輶車又過大江東九重行侍君王燕<lb/>
五度曽乗御史驄好學襟懐開霽月愛民心事藹春風<lb/>
夜深香火聽輿誦好是稱觴夀母同<lb/>
<pb n="KR4h0080_WYG_010-2b"/>
　　　寄題戴帥初岧嶤亭<lb/>
道家冠服出風塵且為岧嶤作主人座上好山青對起<lb/>
門前流水緑横陳閒情倦翼凝情逈酒盞棋枰發興新<lb/>
千里情交都在眼與亭相逺似相鄰<lb/>
　　　送侍其總管任浙東亷使二首<lb/>
曽聞鼻祖牧宣州又見邦人誦我侯世閲雙旌相絢映<lb/>
人生五馬自風流西偏清嘯獨孤觀北望髙吟小謝樓<lb/>
此去驊騮諳舊路定知原隰望咨諏<lb/>
<pb n="KR4h0080_WYG_010-3a"/>
畫㦸凝香禮數殊敢勤屣履下庸愚有時小隊尋花柳<lb/>
也枉前茅到竹梧<hi>原註董有竹梧亭</hi>對客每曽䝉齒録問年直<lb/>
恐混泥途使君早晚朝天闕還念滄江釣叟無<lb/>
　　王經國<hi>按宛雅作繼國</hi>
　　　上髙總管勸農二首<lb/>
福星臨耀野人家竹馬紅旗夾道遮相對老農分茗菓<lb/>
更呼牧竪問桑麻前茅喜氣占鳴鵲嘉穀豐年卜吠蛙<lb/>
何似使君心感召豚蹄休更祝汙邪<lb/>
<pb n="KR4h0080_WYG_010-3b"/>
朱旗雕騎使君來踏碎柴關一徑苔細説桑麻情繾綣<lb/>
肯披荆棘陟崔嵬持豚笑聽禳田頌薦鮪香酣祭社杯<lb/>
最好啼鶯飛鷺處水光山色共徘徊<lb/>
　　孫煥文<lb/>
　　　賀那僉事除學士<lb/>
皇華江左遍咨詢又趣行裝覲紫宸玉笋聨班新學士<lb/>
金蓮賜炬舊詞臣天開熙洽生時彦地占深嚴隔世塵<lb/>
聖代崇文千載遇好將儒術展經綸<lb/>
<pb n="KR4h0080_WYG_010-4a"/>
　　　送汪叔志赴京㑹試<lb/>
鄉曲羣英推獨步春秋奥學信淵源鵬程擊水三千里<lb/>
鳳詔興賢第一畨蘭省芳名題淡墨玉階大對吐忠言<lb/>
青氊光復慈顔喜又報松林出狀元<lb/>
　　　送汪叔志之岳州路平江州同<lb/>
鄉閭兩薦收科第喜奉潘輿逺宦遊直上雲霄初發軔<lb/>
平分風月暫為州岳陽仙迹詢遺老湖右儒林接勝流<lb/>
内翰垂芳應百世青氊行復黼皇猷<lb/>
<pb n="KR4h0080_WYG_010-4b"/>
　　陶景威<lb/>
　　　示朱氏表姪兄弟<lb/>
少壯馳驅意氣豪曽從甥館接時髦故家文獻逢聨璧<lb/>
弈世衣冠嘆二毛正爾管寜甘白㡌不應范叔戀綈袍<lb/>
山中囘首皆陳迹痛飲惟須讀楚騷<lb/>
　　　次趙松壑贈别韻<lb/>
銷聲息影寄巖阿已分衰遲井不波陶令田園祗自種<lb/>
翟公門户竟誰過帆開江上碧雲合愁滿堦前紅葉多<lb/>
<pb n="KR4h0080_WYG_010-5a"/>
莫謂長才終逆旅㑹將經濟佐常何<lb/>
　　張思濓<lb/>
　　　贈軒轅道士<lb/>
子是彌明幾代孫姓名乃使世人聞坐驚星斗生雷劒<lb/>
行覺烟霞繞練裙月裏白鸞招子晉山前青虎借茅君<lb/>
長春酒熟朝朝醉髙枕瑶琴卧緑雲<lb/>
　　　次韻江鍊師<lb/>
道人容貌似嬰孩手抉天罡步斗魁挂杖神遊却月觀<lb/>
<pb n="KR4h0080_WYG_010-5b"/>
凌風夜上鍊丹臺劒横秋水蒼龍化夜染春雲玉女裁<lb/>
聞道蓬萊隔東海芙蓉三朶翠成堆<lb/>
　　　戲贈報恩觀道士<lb/>
絳綃法服碧雲冠玉磬金鐘每夜闌壇上步虛黄籙醮<lb/>
箕邊懸筆紫姑欒甲丁並走妖精碎雷電雙飛雨氣寒<lb/>
莫訝先生耽酒肉杭人誰識爛頭潘<hi>原註潘守元字無涯臨平景星觀提</hi>
<hi>㸃善雷法</hi>
　　丁繼道<lb/>
<pb n="KR4h0080_WYG_010-6a"/>
　　　贈都門道士欽雲深<lb/>
大隱從來傍市㕓五雲深處有神仙金丹九轉地靈泣<lb/>
鐵笛一聲山月圓無事焚香消白日有時騎鶴上青天<lb/>
自今了却塵寰債借我松牕半榻眠<lb/>
　　　丙子春自閩海進柑至信州沙溪驛遇天師真<lb/>
　　　人朝京遂賦此以上之<lb/>
鸞驂鳳輦出蓬萊虎窟龍湫到處開四海鬼神符役走<lb/>
九天雷電劔驅來𤣥袍香惹黄金殿御酒光揺白玉杯<lb/>
<pb n="KR4h0080_WYG_010-6b"/>
喜動龍顔承厚渥春風萬里寶車回<lb/>
　　　送汪必大尊師歸龍虎山<lb/>
鹿裘偏耐莫春寒船上桐江雨脚乾袖裏風雷三尺劔<lb/>
胸中子午一丸丹騎龍飛去人應易化鶴歸來事不難<lb/>
見説鄉溪舊仙院白雲終日䕶松關<lb/>
　　王彛<lb/>
　　　濟川橋成美貳郡<lb/>
貳郡下車憂病涉彩虹依舊壯宣城向來對面風波隔<lb/>
<pb n="KR4h0080_WYG_010-7a"/>
今日驅車袵席行秋水魚龍驚卧影中天星斗簇飛甍<lb/>
他年四海皆康濟應許孤舟野渡横<lb/>
　　李至善<lb/>
　　　病起懐家山之久别兄弟之暌離即事偶成<lb/>
晚望荒城重感嗟十年行客倦思家渚田稻薄無來鴈<lb/>
庭樹枝寒少宿鴉書為在官長廢讀酒因多病久停賖<lb/>
何時日暖尋初約同探疎梅着幾花<lb/>
　　　和吳閒閒送張𤣥谷詩韻<lb/>
<pb n="KR4h0080_WYG_010-7b"/>
得道長生學賀𤣥跫然空谷足音傳六龍朝罷香盈袖<lb/>
獨鶴歸來月滿天葉玩山中仙子篆書藏圮上老人編<lb/>
玉章繡句吳門贈好刻琅玕紀嵗年<lb/>
　　孫叔逺<lb/>
　　　送監憲丁太初除内省參議<lb/>
天錫殊恩下帝京繡衣催換錦衣榮臯䕫事業醻初志<lb/>
堯舜君民在此行白玉堂前春色早紫薇花外漏聲清<lb/>
人材從此宜收拾同與皇家致太平<lb/>
<pb n="KR4h0080_WYG_010-8a"/>
　　　送楊推官滿任<lb/>
今代楊君政可師隂功多在洗寃時唐朝文藻誇三喜<lb/>
漢吏清亷説四知詩句精神池草夢雨聲消息杏花枝<lb/>
江東殿最還公論好為條陳對玉墀<lb/>
　　孫彛<lb/>
　　　送侍其總管之浙東廉使<lb/>
風度當今第一流幾年五馬踏南州紫泥香動九重詔<lb/>
繡斧光揺八詠樓父老自憐難借冦書生猶恨失依劉<lb/>
<pb n="KR4h0080_WYG_010-8b"/>
越山重見氷霜厲棠䕃龜城春在不<lb/>
　　貢瑜<lb/>
　　　挽仲章叔父<lb/>
齊山發軔已馳名金馬門深屬老成蓮燭幾回供御直<lb/>
棘闈三度掌文衡築亭奉母人間樂飲水居官物外情<lb/>
從此竹林無舊賞臨風揮淚憶平生<lb/>
　　奚繼學<lb/>
　　　挽趙陽山生辭<lb/>
<pb n="KR4h0080_WYG_010-9a"/>
人生大夢誰能覺衆醉昏昏公獨醒半世虚名秋鬢白<lb/>
一編實録夜燈青達觀共閲生前傳䛕墓何庸身後銘<lb/>
未問葢棺并荷插相逢一笑且忘形<lb/>
　　貢松<lb/>
　　　挽劉文甫<lb/>
地連桑梓重懐思逝水東流不盡時古月今人安得共<lb/>
晨星霜木俱堪悲昔遊未結蘭金友既徃空嗟薤露辭<lb/>
我亦衰遲増感慨青山白石映鬚眉<lb/>
<pb n="KR4h0080_WYG_010-9b"/>
　　馮嚞<lb/>
　　　送汪叔志入京㑹試<lb/>
緑髮儒林久著聲承家經術自簪纓車書萬里開文運<lb/>
天地一畨生俊英已喜秋風蜚鶚薦更㸔雲路奮鵬程<lb/>
九重對罷臨軒䇿歸拜慈闈禄養榮<lb/>
　　潘俞<lb/>
　　　題存悔老人後傳<lb/>
北風不貸緑荷衣三十年來甲子詩公族尚存麟趾意<lb/>
<pb n="KR4h0080_WYG_010-10a"/>
故都空寄黍離悲篋中有筆遺家傳身後無金買墓碑<lb/>
惆悵斯人滯空谷紛紛餘子坐臯比<lb/>
　　　次劉宗臣表兄生日韻<lb/>
緑楊巷陌久分隂衰病如今雪半侵舉世劇為雲雨手<lb/>
愛君獨有弟兄心螢牕雪案多雄辯月榭風櫺幾醉吟<lb/>
夀席一盃無事酒畸人多謝費招尋<lb/>
　　阮麟翁<lb/>
　　　次耿參政韻<lb/>
<pb n="KR4h0080_WYG_010-10b"/>
雲耕月釣老書生曽玷朝班録姓名萬里驅馳曕魏闕<lb/>
一官落拓守江城鵬搏北海風斯下鵲遶南枝月正明<lb/>
百尺竿頭容進步筆端轉處即欣榮<lb/>
　　梅實<lb/>
　　　送董憲使<lb/>
金甌玉鉉舊家聲使節南來此按臨家有春秋三對䇿<lb/>
囊無暮夜四知金東風忽動歸田興今日難忘卧轍心<lb/>
蔽芾甘棠休剪伐江東父老去思深<lb/>
<pb n="KR4h0080_WYG_010-11a"/>
　　戴芳<lb/>
　　　送廉使傅公<lb/>
持節江東又四年一襟風月浩無邊神馳華嶽三千里<lb/>
身到長安尺五天客路黄花明白髮别筵緑醑照金船<lb/>
從兹早慰蒼生望便合為霖復舊氊<lb/>
　　張志合<lb/>
　　　送楊長卿之任贑州路知事<lb/>
千里名藩江右郡軍民伉健俗還淳紅蓮緑水逢佳士<lb/>
<pb n="KR4h0080_WYG_010-11b"/>
白酒黄雞别故人贑石連灘攅劔㦸廉泉一勺洗埃塵<lb/>
辭金素有風霜操賛酒行施雨露春<lb/>
　附七言律詩<hi>按永樂大典内凡係失名失題無考者附後</hi>
　　　喜雨<lb/>
兵戈饑疫苦相仍天亦愁聞痛哭聲好雨知時隨地足<lb/>
餘民忍死待秋成已蘇園圃嘉生茂更洗閭閻厲氣清<lb/>
力挽天河須壯士瓣香萬夀祝皇明<lb/>
　　　送馬伯庸學士赴上都<lb/>
<pb n="KR4h0080_WYG_010-12a"/>
人間六月沸炎波上國清涼樂事多視草舊傳真學士<lb/>
散花新起病維摩千年結友心相似萬里辭家意若何<lb/>
料想勝遊偏得句秋風先寄鴈南過<lb/>
　　　許丞仲逺白首選調而詩益工不鄙余謂可教<lb/>
　　　數以授之區區雖知愛尚顧無相為薦達因竊<lb/>
　　　感慨賦此兩章非徒以慰藉仲逺而已也亦風<lb/>
　　　諸有力者使動心焉<lb/>
每誦君詩輙㑹心倐然野雪想山隂古風已轉清平調<lb/>
<pb n="KR4h0080_WYG_010-12b"/>
俗學寜論正始音執㦸草𤣥勞衍測參謀垂白慣浮湛<lb/>
何人與布咸陽市相國猶能字十金<lb/>
杯酒相尋二十年故交零落半新阡揚眉結義滔滔是<lb/>
袖手觀詩徃徃然不恨菰蓴漂甫里所憐槐竹老藍田<lb/>
須公更和三髙賦㑹有吹噓達九天<lb/>
　　　題廬山上花成寺<lb/>
樓臺髙聳入中天壓破寒山數畝烟永日松欄幽鳥語<lb/>
半空巖石老僧禪牕臨樛木排深澗簷拂長蘿下翠顛<lb/>
<pb n="KR4h0080_WYG_010-13a"/>
野客每來何所得一聲秋磬似相便<lb/>
　　　杜善甫母年八十索詩<lb/>
杜羔至行尚流聲又見聞孫繼美名永日忘憂萱草長<lb/>
春風送喜板輿輕何妨靡盬從王事細説平反慰物情<lb/>
聖代只今隆孝理㑹開湯沐侈恩榮<lb/>
　　　歸自杭城周千之以詩見贈次韻<lb/>
柳岸清遊逐舞塵歸來猶憶六橋春湖波㶑灧揚舲穩<lb/>
山徑委蛇得句新怪石生來懸象鼻神魚飛出現龍身<lb/>
<pb n="KR4h0080_WYG_010-13b"/>
<hi>原註是日探烟霞摩象鼻游玉泉觀飛魚</hi>心知綽約溪濱女不是桃花洞裏<lb/>
人<lb/>
　　　讀項羽傳<lb/>
逐鹿中原志未酬息兵暫擬割鴻溝重瞳似舜終何益<lb/>
三户亡嬴䜟亦休江左豈無秦父老關中已屬漢諸侯<lb/>
萬人一劔都無用怕見虞姬地下羞<lb/>
　　　潯陽舟中與王元舉别<lb/>
飛佩衡湘萬里游相逢竒士集仙舟缺壺歌斷心猶壯<lb/>
<pb n="KR4h0080_WYG_010-14a"/>
刻燭詩成老更遒幕府豈能淹驥足文章自可占鰲頭<lb/>
平生湖海輕餘子好卧元龍百尺樓<lb/>
　　　題宋梅洞獻書圗<lb/>
十年送别今同客一笑談詩重起予周禮盛聞殷士祼<lb/>
漢庭喜見伏生書青燈較藝飛蛾集白髮離家過鴈疎<lb/>
塜壁殘文如可續百篇應許論虞初<lb/>
　　　元處士自洛歸宛陵山居見示詹事相公餞行<lb/>
　　　之什因贈<lb/>
<pb n="KR4h0080_WYG_010-14b"/>
紫霄峯下絶韋編舊隱相知結韈前<hi>原註元君舊隱廬山學易常為相國</hi>
<hi>師服</hi>月落尚留東閣醉風髙還憶北牕眠江城夜别蕭蕭<lb/>
雨山檻晴歸漠漠烟一頃豆花三頃竹想應抛却釣魚<lb/>
船<lb/>
　　　汪希聲書堂作<lb/>
衡簷睥睨壓疎櫺平割黄山一半青落日捲雲隨鶻沒<lb/>
黒風吹雨帶龍腥人間軒冕駒閑皂身外乾坤水載萍<lb/>
我正江湖子林壑客星未減少㣲星<lb/>
<pb n="KR4h0080_WYG_010-15a"/>
　　　四月九日新霽景氣清淑偕宗英公仲自天都<lb/>
　　　峯側遊湯泉道中偶成<lb/>
天都夐出諸峯上曙色嵐開逸興催半壁暗泉吹冷雨<lb/>
懸崖飛瀑吼晴雷白雲縹緲仙鄉近碧落髙寒俗駕迴<lb/>
自笑平生愛清境宴搜不厭厯崔嵬<lb/>
　　　番禺區善叔奉憲司命買書江浙間將以實之<lb/>
　　　郡學尊經閣其部使者之賢盖可知矣區君過<lb/>
　　　宣城賦詩送之<lb/>
<pb n="KR4h0080_WYG_010-15b"/>
有客衣冠萬里行收書捧檄過昭亭士行運甓逢州牧<lb/>
區册拏舟自海溟插架懸籖空蠧帙還珠買櫝豈通經<lb/>
天生才質無遐邇㑹有鴻儒動漢庭<lb/>
　　　病中言懐<hi>原註辛未七月晦日</hi>
一卧烟霞十五秋青雲事業付滄洲吞江久病相如渴<lb/>
報國空懐杜老憂花院竹亭宜鶴氅藥囊書巻是菟裘<lb/>
毒蛇未悟杯中影灑翰聊成物外遊<lb/>
　　　挽吾夫人汪氏<lb/>
<pb n="KR4h0080_WYG_010-16a"/>
鶴髮承顔有寜馨久知孟母著儀刑恩封真配二千石<lb/>
眉夀將髙八十齡烏哺林寒驚徃夢牛眠地吉勒新銘<lb/>
由來積善徴餘慶蘭玉森然正滿庭<lb/>
　　　和韓庭玉早發蕪湖韻<lb/>
水驛嚴程下急湍此行王事正相干帆開萬里煙波濶<lb/>
衣帶半天星斗寒道路從來愁客子詩書元不誤儒冠<lb/>
誰憐老我昭亭麓一樹梅花竹數竿<lb/>
　　　陳使君席上<lb/>
<pb n="KR4h0080_WYG_010-16b"/>
舍人退食倦清班勇徃州麾去莫攀釃酒舞裾歌扇外<lb/>
携賔茅舍竹籬間緑田灧灧春耕早畫㦸森森晝衛閒<lb/>
盍遣孤雲霈豐澤不應多羡敬亭山<lb/>
　　　賀除左史<lb/>
容臺左職末多時便結絲絇立左螭我亦自慚三黜後<lb/>
人皆見謂十年遲躋攀寸步今如許咫尺清光喜可知<lb/>
已是玉皇香案吏願輪忠赤罄論思<lb/>
　　　挽貢仲堅<lb/>
<pb n="KR4h0080_WYG_010-17a"/>
東海揚塵憶釣鼇北亭恩澤眷時髦武林講學春風暖<lb/>
彭澤移封晚節髙華萼聨榮端象笏芝蘭出色映緋袍<lb/>
蓬萊夢斷清名在哀些空嗟里有蒿<lb/>
　　　雙頭同心芍藥出西城居民家<lb/>
雙花窈窕照春深盡日凭䦨費苦吟背面紫雲分寶髻<lb/>
合歡金縷結同心歌殘溱洧休相贈瑞出維揚可重尋<lb/>
共向東風承雨露不辭玉砌與山林<lb/>
　　　挽葉承事<lb/>
<pb n="KR4h0080_WYG_010-17b"/>
雨露重新下九天聖明知有子孫賢山林事業陶𢎞景<lb/>
詩酒襟懐孟浩然化鶴不驚來此客狎鷗相值憶當年<lb/>
一邱一壑委蛇地寥落風煙黯逝川<lb/>
　　　挽郭僉事<lb/>
壯志亨衢早亢宗聲華籍甚播諸公花封春暖曽馴雉<lb/>
柏府霜清共避驄正爾使軺勞問俗忽驚仙珮去乗風<lb/>
故鄉歸葬三千里目斷銘旌獵獵紅<lb/>
　　　失題<lb/>
<pb n="KR4h0080_WYG_010-18a"/>
六朝宫闕鎖黄埃王謝諸賢喚不回半世江湖成老去<lb/>
滿天風雨挾愁來倚門夢寐家千里逆旅情懐酒一杯<lb/>
終有林塘歸舊隱寄言鷗鷺莫相猜<lb/>
</p>
<p>
</p>
  </div>
</body>
</text>
</TEI>
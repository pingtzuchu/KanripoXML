<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宛陵羣英集巻九</head>
    <p>
<pb n="KR4h0080_WYG_009-1a"/>
欽定四庫全書<lb/>
　宛陵羣英集巻九　　元汪澤民張師愚同編<lb/>
　　今體<hi>七言律</hi>
　元<lb/>
　　汪澤民<lb/>
　　　敬用龍溪公次南安軍詩韻寄仲芳兄<lb/>
十年江漢等萍浮為客漁城麥又秋塵事滿襟寛帶眼<lb/>
㣲官何物誤刀頭春懐花樹宗家㑹夢遶松楸故里愁<lb/>
<pb n="KR4h0080_WYG_009-1b"/>
暖翠晴嵐佳句在凄凉先哲此曽逰<lb/>
　　　上元侍慈親家宴<lb/>
春風燈火客呉閶時雨新晴夜未央門外十分明月色<lb/>
堂中一㸃夀星光傳柑節序隨縁賞奕葉孫曽衍慶長<lb/>
况是聖朝新孝治金華早晚拜恩章<lb/>
　　　送胡伯恭赴婺源州任判官遂有先墓之託<lb/>
一溪環郭萬峰竒隣壤圖經豈待披邑戸采金歸禹貢<lb/>
蠻商懐貝謁蕭祠先聲警俗山無盗後日尋春巻有詩<lb/>
<pb n="KR4h0080_WYG_009-2a"/>
松栢城南托京兆宗元聊解故鄉思<lb/>
　　　贈王道寜憲使遷浙東<lb/>
司憲曽臨列棘中賔賢堂上挹清風幾囘車笠逢江左<lb/>
一日囊衣向浙東士借才名勞案牘人思徳化活疲癃<lb/>
欲知别後懸情處明月相思兩地同<lb/>
　　　壽王秋崖萬户<lb/>
胷次何論百萬兵剖符作鎮宛溪城三軍部曲魚麗整<lb/>
十載溪山虎落清定逺從來食肉相祭遵不忘雅歌聲<lb/>
<pb n="KR4h0080_WYG_009-2b"/>
稱觴嵗嵗流觴後有酒如澠樂太平<lb/>
　　　送耿左丞赴中臺侍御<hi>原註時督漕在姑蘇</hi>
左轄官崇聳附蟬暫分南省此旬宣黄封雨露來天上<lb/>
白筆風霜近日邊賜禄未容閒宋璟明經方欲相韋賢<lb/>
還朝端慰蒼生望敢向楓橋惜别筵<lb/>
　　　送孔用道山東副使<lb/>
千里星軺不可攀離筵空自疊陽關歩趨方接䕫龍上<lb/>
政教初興齊魯間鄉國誰非驄馬貴君侯真著繡衣還<lb/>
<pb n="KR4h0080_WYG_009-3a"/>
髙樓别後偏凝竚覆野春雲起泰山<lb/>
　　　送方嘉父臨江覲省<lb/>
籋雲宜食玉山禾十載江湖尚轗軻漫說平生不龜手<lb/>
誰聴中夜飯牛歌髙堂正欲調親饍壯齒寜容隠釣蓑<lb/>
賸采黄花須盡醉清秋無奈别離多<lb/>
　　　和楊侍郎輦下書事韻<lb/>
曽㸔長安陌上花萬方人物仰皇家龍門變化風雷夕<lb/>
鳯闕瞻依日月華曉色宫槐連御栁春聲疊鼓帶凝笳<lb/>
<pb n="KR4h0080_WYG_009-3b"/>
聞君髙詠燕山雪三復新章絢彩霞<lb/>
　　　挽貢仲堅<lb/>
秀野園亭景四圍南湖風月賞無違明經不待彈冠薦<lb/>
采菊旋思解綬歸梧檟霜寒嗟拱木蘭蓀春暖藹餘馡<lb/>
髙年厚福公何憾空想光塵淚洒衣<lb/>
　　　挽王相伯<lb/>
尚憶通家談徃事齋廬燈火每忘年居依李愿歸盤谷<lb/>
圖似王維在輞川衿佩楷模懐化雨衣冠耆舊隔重泉<lb/>
<pb n="KR4h0080_WYG_009-4a"/>
從來為善多餘福㸔取孫曾不乏賢<lb/>
　　　挽趙陽山<lb/>
早嵗科名摘頷髭振振麟趾冠當時故侯甘隠青門老<lb/>
輿尉寜知綘縣師書帶草生人自逺山鞠窮盡疾難治<lb/>
<hi>原注鞠起弓反山鞠窮乃禦濕之藥</hi>弓裘有子應無憾獨憶通家涕泗垂<lb/>
　　　挽王敬叔<lb/>
薦書纔上海塵揚南郭逍遥與世忘摩詰平生詩可畫<lb/>
無功晚節醉為鄉驚聞佳士逢蛇影愁絶難兄失鴈行<lb/>
<pb n="KR4h0080_WYG_009-4b"/>
漢史何人書獨行銘文三復涕霑裳<lb/>
　　　代挽楊桂巖<lb/>
門外空迥長者車草𤣥論字總何如秋當鴻鴈傳書後<lb/>
嵗在龍蛇入夢初諼背東風留綵服瓜廬夜雨憶春鋤<lb/>
山陽笛裏無窮恨滿目寒雲淚洒裾<lb/>
　　　竹庵居士風鑒精深賓興未行時深以榮名相<lb/>
　　　期予未之信巳而果預科目相别五年逺訪予<lb/>
　　　于昌江賦詩贈之<lb/>
<pb n="KR4h0080_WYG_009-5a"/>
緑髪相㸔十載前談王端欲老林泉君言明逸終當貴<lb/>
我恨希夷不許仙幸折桂枝符舊約喜培萱草得長年<lb/>
春風握手昌江上一笑虀鹽有夙縁<lb/>
　　　挽師炳仲二首<lb/>
清標逸氣獨飄飄束髪耽書但一瓢初説御觴蛇作祟<lb/>
忽聞占䜟鵩為妖承家舊業誰堪付隔世逰魂不可招<lb/>
寂寞華陽正丘首文場從此亦蕭條<lb/>
還徃吾廬經七十興懐樂事意茫然秋風吹㡌南峯上<lb/>
<pb n="KR4h0080_WYG_009-5b"/>
夜雨連床宛水邊交臂偶成千里役修文遽隔九重泉<lb/>
題詩一灑無從涕空想聲容閲舊篇<lb/>
　　貢萬里<hi>按萬里官嘉興教諭</hi>
　　　次九萬兄九日詩韻<lb/>
身閒贏得細㸔茰何况秋來一事無栗里田園多種秫<lb/>
鑑湖風月不收租瘦吟幾度寛衣帶醉舞有時敲唾壺<lb/>
只此生涯雖冷淡也教佳節不虚拘<lb/>
　　　重陽即事呈隆山先生<lb/>
<pb n="KR4h0080_WYG_009-6a"/>
蕭蕭風雨重陽節渺渺江山萬里天子美登臺曽有句<lb/>
淵明對菊偶無錢升沉未用論時命聚散因嗟歴嵗年<lb/>
倦倚闌干數歸鳥相思却寄碧雲篇<lb/>
　　　胡則大歸自京都仲章有詩見貽次韻<lb/>
扊扅歌罷客歸來昨夜燈花信可猜草色幾牽游子恨<lb/>
柴扉重與故人開九霄雲路南鵬舉萬里鄉心蜀鳥催<lb/>
莫學并州窮賈島杖藜湖上暫徘徊<lb/>
　　汪用敬<lb/>
<pb n="KR4h0080_WYG_009-6b"/>
　　　送楊好古淛東憲掾<lb/>
才思飄飄逈不羈青年髙歩際明時黄堂雅望推三語<lb/>
烏府先聲重四知石室嵐煙凝紫翠蘭溪梅雨漲漣漪<lb/>
公餘想遂登臨興好把新吟慰我思<lb/>
　　　拜雙澗祖墓<lb/>
瞻望松楸四十年兹辰拜掃獨悽然黄花紅葉孤坑路<lb/>
冷雨凄風九月天幸續烝嘗歸舊業冀傳簮笏仰前賢<lb/>
清觴一奠抒誠敬囘首華峯晚翠連<lb/>
<pb n="KR4h0080_WYG_009-7a"/>
　　張知言<hi>案知言字公允師愚次子</hi>
　　　上御史二首<lb/>
英英清譽冠羣才豸角峩冠向此來丹桂當年分兎窟<lb/>
繡衣今日照烏臺霜飛南國炎氛靖霧歛澄江霽景開<lb/>
豈但乘驄司六察㑹㸔補衮上三台<lb/>
分振臺綱下鷺車文章勲業見真儒春風已驟㸔花馬<lb/>
朝彩還吟借樹烏霜氣稜稜飛白簡月華皎皎映氷壺<lb/>
九重正爾思賢切宜有嘉猷賛廟謨<lb/>
<pb n="KR4h0080_WYG_009-7b"/>
　　　夀施氏子芳<lb/>
卜築東郊乆避喧青雲無意在騰鶱花圍錦繡春生座<lb/>
水引漣漪緑映門芳逺題詩延上客巢林傳業見聞孫<lb/>
華筵稱壽端陽近蒲醑浮香滿玉樽<lb/>
　　施琪<lb/>
　　　次丁志道憲使迎詔韻二首<lb/>
驛使傳宣到謝城羣公聨轡出郊行芝泥恩重春風暖<lb/>
柏府雲開曉日晴禮樂光華逢聖治衣冠鼓舞慶文明<lb/>
<pb n="KR4h0080_WYG_009-8a"/>
從知寰宇多生意隨地欣欣草木榮<lb/>
一從䟦扈竄邊城王政班班次第行每聴絲綸傳好語<lb/>
正如鐘鼓報新晴九天胥慶風雲㑹萬國咸瞻日月明<lb/>
江左幕賓陪繡使侵晨迎詔沐恩榮<lb/>
　　　送呉廵檢<lb/>
<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>弓箙矢發征鞍元是青衫一冷官鷄犬不驚桴鼓静<lb/>
狐狸屏跡里閭安縱遲萬里雲霄路還勝三年苜蓿盤<lb/>
去去桐川動詩興梅含椒蕚雪初乾<lb/>
<pb n="KR4h0080_WYG_009-8b"/>
　　梅致和<lb/>
　　　夀憲使繼學王公<lb/>
疊嶂清風凛凛寒繡衣於此偶躋攀宦名不在姚盧下<lb/>
詩律仍居李謝間青史竒勲傳聖代丹砂秘訣駐仙顔<lb/>
九重政爾思賢佐催覲芝封指日頒<lb/>
　　　挽叔章兄<lb/>
壯年負笈旅京華芹泮花封屢及瓜陶令到官尋解篆<lb/>
潘郎奉母自扶車支宗共出南昌譜貧族常依北阮家<lb/>
<pb n="KR4h0080_WYG_009-9a"/>
賴有佳兒追李宻時於堂上奉萱花<lb/>
　　何儒行<lb/>
　　　送任亷使由浙東除浙西<lb/>
雙溪秋色敬亭雲三十年前此奉親<hi>原注任父嘗為本郡推官</hi>駟馬<lb/>
髙車隂徳厚繡衣玉節使華新月移江國無私照雨入<lb/>
呉鄉有脚春正為皇家念民瘼重煩原隰徧咨詢<lb/>
　　　上亷使繼學王公<lb/>
姓字凌烟煥古今江東欣覩使星臨文章兩漢諸儒右<lb/>
<pb n="KR4h0080_WYG_009-9b"/>
忠孝孤臣萬里心玉節繡衣新命重黄扉紫閣舊㤙深<lb/>
定知調鼎思賢佐早晚天風下玉音<lb/>
　　　送谷仲臯之江浙理問知事<lb/>
舊聞臺憲慣逰遨又見中書簡俊髦秋水芙蓉賔幕静<lb/>
春風芍藥省垣髙光分謝眺樓前月寒捲錢王海上濤<lb/>
分望直須峩豸角九霄蒼隼見秋毫<lb/>
　　　贈陳玉林鍊師<lb/>
　　　　玉林自集慶歸鼇峯為其師毛月湖稱夀臨<lb/>
<pb n="KR4h0080_WYG_009-10a"/>
　　　　别賦詩送之時江柬經歴李之寅為南臺御<lb/>
　　　　史故詩末及之<lb/>
歸來明月滿湖天雪霽鼇峯玉樹鮮曽是飛龍亭上客<lb/>
却為騎鶴洞中仙莊周已悟生虚白揚子猶能草太𤣥<lb/>
若見隴西驄馬使為言踪跡尚林泉<lb/>
　　　送賈亷使赴左司郎中<lb/>
一道澄清政不寃何如四海沐公恩風霜筆底秋凌烈<lb/>
雲夢胸中氣吐吞教雨欲霑丹桂籍文星先入紫㣲垣<lb/>
<pb n="KR4h0080_WYG_009-10b"/>
傳家况有治安䇿佇㸔陽和轉化元<lb/>
　　　送史郎中滿任<lb/>
麒麟勲業煥丹青又見猗蘭奕葉馨真定衣冠推閥閲<lb/>
陵陽風月入箳篂桑麻千里霑春雨溪嶂三年覩景星<lb/>
贏得清名騰栢府翩翩一鶚上秋㝠<lb/>
　　　清明前一日施敬叔約遊廣教寺<hi>按宣城縣志作永慶寺</hi>
澄江西畔扣襌扃暖日聨鑣趁踏青茂樹清泉丞相宅<lb/>
閒雲飛鳥謫仙亭山中不雨花常潤林下無人蘭自馨<lb/>
<pb n="KR4h0080_WYG_009-11a"/>
醉後摩挲庭外碣風霜杉檜幾朝經<lb/>
　　劉得之<lb/>
　　　寄貢道甫奉禮<lb/>
花容栁色表芳春宛句溪邊一揖分我似白鷗耽狎水<lb/>
君如黄鵠健摩雲曲臺攷禮多從漢清廟登歌屢祀文<lb/>
班列奉常元自好龍旂時見亦欣欣<lb/>
　　　夀魏察判<lb/>
遶屋園亭只種花貞元朝士老煙霞清秋簾幙謝公郡<lb/>
<pb n="KR4h0080_WYG_009-11b"/>
舊日衣冠魏相家樓對青山浮大白雲深碧洞飯胡麻<lb/>
長生有訣元曽用須信于今鬢未華<lb/>
　　　春分前十日和貢南漪韻<lb/>
索笑梅簷日未曛詩來滿紙走煙雲寒收蟄戸雷初動<lb/>
暖入花房春又分白髪數莖明鏡影黄庭一巻對爐芬<lb/>
老來真羡湖山好混迹漁樵意所欣<lb/>
　　　松棚<lb/>
碧玉釵寒嶺上枝分枝結架傍軒墀緑雲當戸何曽動<lb/>
<pb n="KR4h0080_WYG_009-12a"/>
赤日騰空了不知三伏自疑秋氣早五更偏訝曙光遲<lb/>
清隂未必家家有兀坐令人有所思<lb/>
　　貢師泰<lb/>
　　　題天台道士李東柯巻<lb/>
翠蛟青鳯下崆峒家住天台第幾峯嵗乆松肪成琥珀<lb/>
夜深丹氣出芙蓉仙童奏簡騎文虎太乙懸旗畫綘龍<lb/>
昨日從師到天上故山還著白雲封<hi>原注東柯常從天師赴京都故及之</hi>
　　　挽陳公輔<lb/>
<pb n="KR4h0080_WYG_009-12b"/>
髧髦垂絰寄遺孤自立聲名重里閭座上鼎彛前代器<lb/>
篋中經史外家書縣花春老初封印庭藥秋慵乆廢鋤<lb/>
惆悵氷壺清絶處露寒應是泣蟾蜍<lb/>
　　　次泗安芝上人韻<lb/>
水氣朝寒散白烟寺前楊栁繫呉船佛燈紅隠流蘇座<lb/>
僧衲青裁海艾氊書報誤叨金馬召厨空應愧木魚懸<lb/>
定知别後相思處楓葉蘆花宛句邊<lb/>
　　　題江隂君山和陸子方韻<lb/>
<pb n="KR4h0080_WYG_009-13a"/>
畫橋垂栁傍官壕隔岸青山似湧濤楚相丘墟埋石馬<lb/>
梵王宫殿壓金鼇天低鴻鴈江流濶風撼魚龍海氣髙<lb/>
聞説城南有真逸烟簑還許伴漁舠<lb/>
　　　送賈有恒赴潞城縣令<lb/>
上黨人參五葉齊郎君春日馬行西滿溪藍水魚初上<lb/>
繞縣青山鶯亂啼小吏報籌衙欲退長官收印手還題<lb/>
洛陽自古多才思好賦新詩冩赫蹄<lb/>
　　劉鑄<lb/>
<pb n="KR4h0080_WYG_009-13b"/>
　　　遊隠静寺<lb/>
飛磴盤雲入梵天五峯深翠削青蓮鳴泉似説梁朝事<lb/>
醜石曽聞杯渡禪饑虎嘯林巖際宿老猿啼月樹頭懸<lb/>
我來為愛山中静徹夜松聲惱醉眠<lb/>
　　劉錫<hi>按錫字禹疇鑄弟有慶次子以䕃授江夏尉調弋陽主簿後用王嘉薦歴寧國推官</hi>
　　　上左丞<lb/>
早握兵衡晚廟堂虎符珠顆粲龍章賜衣新被乾坤澤<lb/>
衛駕親承日月光耿耿丹心依北闕堂堂素節鎮南荒<lb/>
<pb n="KR4h0080_WYG_009-14a"/>
書生敢恃宗盟舊引領天風為發揚<lb/>
　　趙次鈺<hi>案次鈺字仲相</hi>
　　　次呉閒閒送張𤣥谷提㸃韻<lb/>
仗劍驅雷雨沛然清都法自祖師傳曽乘白鶴三千里<lb/>
入覲飛龍尺五天羽服星冠承寵渥玉函瓊笈䕶靈編<lb/>
恭惟聖主當乾運永賴調元奏萬年<lb/>
　　郭雷煥<hi>案雷煥字有章饒州路教授能詩尤工駢䴡文時謂之郭四六</hi>
　　　賀趙子昻初應召北上<lb/>
<pb n="KR4h0080_WYG_009-14b"/>
錦繡心胸玉雪姿偉人一出應明時南邦諸老歌麟趾<lb/>
北闕千官㸔鳯儀家世不隨陵谷變才名今動帝王知<lb/>
正須箕子陳洪範豈但羲之翰墨竒<lb/>
　　饒鉉<lb/>
　　　聞角<lb/>
漏歇銅壺畫角催嚴霜飛動曙雲開吹殘孤嶂一輪月<lb/>
落盡寒城幾樹梅逺塞征衣愁未寄小樓客枕夢初囘<lb/>
誰將鐵笛三更弄驚舞魚龍亦壯哉<lb/>
<pb n="KR4h0080_WYG_009-15a"/>
　　汪洊雷<lb/>
　　　次潘季通遷居韻<lb/>
萬竹蒼蒼今已非古梅猶有嵗寒枝橋分野色春還好<lb/>
門對嵐光晚更宜茶竈正須黄葉煮琴床已帶白雲移<lb/>
題詩莫厭催租吏鍾鼎山林各有為<lb/>
　　　賀陳公輔遷居<hi>原注公輔買屋得新樓甚喜</hi>
大隠何常厭市閭新遷端為好樓居坐來叠嶂雲生麓<lb/>
住近雙溪客有魚二頃可供投轄飲五車争羡載行書<lb/>
<pb n="KR4h0080_WYG_009-15b"/>
門前怕有西臺使未許興公賦遂初<lb/>
　　胡祺<hi>案祺字夀卿繁昌教諭</hi>
　　　送憲使李正卿移節江陵<hi>原注時有賜酒</hi>
山立長身氣凛然使君元是錦袍仙星移玉節臨三楚<lb/>
露貯氷壺下九天碧樹渚宫秋色老甘棠南紀晝隂連<lb/>
姓名已報金甌覆早作商霖遍八埏<lb/>
　　潘登雲<lb/>
　　　讀蜀志有感<lb/>
<pb n="KR4h0080_WYG_009-16a"/>
孔明廟栢蠶叢國先主樓桑涿鹿州魚水交情千載遇<lb/>
風煙老樹幾囘秋魂飛故宇家何許志在中原死未休<lb/>
漢祚合歸真帝胄如何天不祚炎劉<lb/>
　　荀原道<lb/>
　　　端午懐屈原曹娥<lb/>
端陽詞客感遺蹤碧艾青蒲顫曉風湘水越江風土異<lb/>
忠臣孝女古今同千年徃事人何在五月滄波恨不窮<lb/>
漢史楚騷繙閲處忍斟醽醁對榴紅<lb/>
<pb n="KR4h0080_WYG_009-16b"/>
　　　寄熊平窻<lb/>
長憶春初一笑逢春懐無便寄書筒餘波解洗徐凝惡<lb/>
末路應憐阮籍窮栗里歸來儲粟少夔州以後作詩工<lb/>
樽前底用悲秋苦滿目西疇穡事豐<lb/>
　　　次銅陵何景華賦歸韻<lb/>
何遜重來經幾載新詩繾綣惜臨分厭聴疊嶂樓前雨<lb/>
催拂五松山畔雲歸興故園培菊本閒情春浦入鷗羣<lb/>
為言擬葺昌黎藁早寄東風慰望勤<lb/>
<pb n="KR4h0080_WYG_009-17a"/>
　　呉復興<lb/>
　　　夀呉子彦<lb/>
獨歩詞華起縉紳西江夢澤簡書頻文淵去國常思弟<lb/>
潘岳閒居只為親香逺亭前荷葉老嵗寒座上栢枝新<lb/>
當年祖笏分明在滿眼孫劉總後塵<lb/>
　　髙徳㳺<lb/>
　　　送余三軒赴廣西亷訪副使<lb/>
丹扆皇皇遣使華烏臺馳傳趣齊瓜繡衣直指三千里<lb/>
<pb n="KR4h0080_WYG_009-17b"/>
絲轡周詢百萬家境内風生無毒草嶺頭春早有梅花<lb/>
蕃宣允作南邦式補衮遄歸寵遇加<lb/>
　　　挽王永叔<lb/>
翛然山澤一癯仙生閲人間九十年衛武詩成應自儆<lb/>
伏生書在可相傳藻芹春暖香逾逺松栢年深操愈堅<lb/>
有子七旬頭亦白森森蘭玉滿堦前<lb/>
</p>
<p>
</p>
  </div>
</body>
</text>
</TEI>
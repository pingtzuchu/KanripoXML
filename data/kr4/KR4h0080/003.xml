<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宛陵羣英集巻三</head>
    <p>
<pb n="KR4h0080_WYG_003-1a"/>
欽定四庫全書<lb/>
　宛陵羣英集巻三　　元汪澤民張師愚同編<lb/>
　　古體<hi>七言</hi>
　宋<lb/>
　　林宗放<hi>案宗放字問禮淳熙丁未舉進士授廣州通判乞祠致仕自號拙菴老人</hi>
　　　題韓任道寓軒<lb/>
坤作基天作宇架以虹霓鼇作柱入窻秦雲連楚雨六<lb/>
合為鄰誰障堵試問繩床供仰俯是處江山子作主雲<lb/>
<pb n="KR4h0080_WYG_003-1b"/>
夢胸中著千古明月清風左右取客來問君此為寓莫<lb/>
遣漆園漫無據<lb/>
　　　錢倅生日<lb/>
煌煌我宋開鼇極坐攬輿圖朝列辟玉帛争先萬國趨<lb/>
吳越歸心天下一聖神論報天與同富貴不獨昌其躬<lb/>
建隆以來二百載是家與國方延洪三光五嶽誰言裂<lb/>
秀氣依然貫吳越荀家苗裔何多龍蕭氏衣冠知幾葉<lb/>
賢王忠孝横古今文采到公仍映人一段清氷出秋壑<lb/>
<pb n="KR4h0080_WYG_003-2a"/>
笑言滿腹多精神胷中色絲經緯密華袞政須煩黼黻<lb/>
㑹看𤣥髪映貂蟬豈久銀章佩朱紱轉頭玉樹森琳琅<lb/>
渥洼之種俱顒昂斑斑久矣伏藝苑秋風忽起催騰驤<lb/>
黄金鑄印大如斗世世纍纍還繫肘笑摩銅狄向他年<lb/>
頗記淮山風月否<lb/>
　　　劇暑不可耐戲作冷語排之呈國威同舍兄<lb/>
雲師怒挾風伯狂排山立海恣披猖斯須委雪一丈强<lb/>
殺氣吞日埋扶桑平時身熱號炎荒<hi>原註身熱山見西域傳</hi>冰山<lb/>
<pb n="KR4h0080_WYG_003-2b"/>
亦復連穹蒼翔風健兒材武良墮指十五半在亡巖谷<lb/>
不問殱虎狼凍合瀛海蛟龍僵蒼生似落冰蠶鄉一氣<lb/>
如縷何可長翻思蹈火勇赴湯誰能排雲挈太陽稍與<lb/>
萬物囘精光客來徵此疑荒唐烏有先生投予方端居<lb/>
炎赫汗反漿試想幻境生清凉<lb/>
　　潘從大<lb/>
　　　踈齋以舊作題淵明歸來圖詩見贈依韻奉和<lb/>
公歸豈為三逕松取節荆軻讎祖龍平生大義要其終<lb/>
<pb n="KR4h0080_WYG_003-3a"/>
遁身甘混田舍翁肯隨一世皆尚同言言易水詩見志<lb/>
撫卷陟覺辭深雄誰知筆補造化功寓懐麴糵匪昏醉<lb/>
孤忠耿耿蟠心胷紆轡幾許塵埃中柴桑不與車馬通<lb/>
八表同昏雨濛濛皦日行天西復東當年榮木隨時窮<lb/>
黄花今猶傲秋風拜公遺像讀公傳眼髙千載為之空<lb/>
　　　踈齋用前韻記響山之遊依韻奉答<lb/>
空山在昔森萬松兩賢曽此登虯龍流風餘韻無時終<lb/>
我來寒棲鬢成翁人生出處何心同夢破邯鄲幾富貴<lb/>
<pb n="KR4h0080_WYG_003-3b"/>
戰退蠻觸相長雄静定要與山争功繡衣光華照巖壑<lb/>
豁然納我雲夢胷羣峯飛翠匏樽中仙源還有漁舟通<lb/>
須㬰烟霏散空濛樓觀隠約孤城東感慨千古思無窮<lb/>
嘯歌抵掌生英風黄金易求此樂少野人何計簞瓢空<lb/>
　　李兼<lb/>
　　　秋扇行<lb/>
憶當九夏初恒御君王手西風颯然至持用焉能久人<lb/>
情易變如三秋君恩覆水不可收藉使凉飇奪炎熱感<lb/>
<pb n="KR4h0080_WYG_003-4a"/>
隕此身終不絶<lb/>
　　　題冀缺圖<lb/>
耕夫自立苗且耘饟婦相敬禮如賓畫工貌出態閒暇<lb/>
不是如今愚野人古之農者蓋如此饁彼公田同婦子<lb/>
山林自信有真樂隠逸傳中無姓字吾不能走馬章臺<lb/>
街畫眉狼籍貽譏諧又不能賣酒臨卭市奔妻萬古不<lb/>
滅恥遺風後世豈無存半在東阡烟雨村不見杵臼梁<lb/>
家婦猶能親舉案前飱<lb/>
<pb n="KR4h0080_WYG_003-4b"/>
　　劉有慶<hi>案有慶字元長平江書院山長本蜀郡人初仕南陵主簿遂家焉後官至翰林待詔</hi>
　　<hi>號損齋子鑄元進士</hi>
　　　效長吉體<lb/>
窮廬夜雪没駞脊黄沙號風冰結石燕姬二八髻垂漆<lb/>
柔荑斜抱箜篌立老羌踏歌歌勅勒黄金流星酒杯窄<lb/>
紅氍毹暖春雲濕縷金團衣猩血滴玉釵醉滑鵾絃急<lb/>
角聲滿空霜裂骨十萬獰君掩襟泣<lb/>
　元<lb/>
<pb n="KR4h0080_WYG_003-5a"/>
　　王翊龍<lb/>
　　　煎茶<lb/>
春霆發蕾抽新馥搉吏窮搜不容粟是誰千金收寸芽<lb/>
烹鼎車聲繞斜谷白雲飄落甘露椀清風吹破玉川屋<lb/>
平生此腹負將軍空攬十年燈火讀<lb/>
　　熊不易<lb/>
　　　贄趙小山<lb/>
憶昔初年遊汗漫東南僅厯天之半腰纒騎鶴上揚州<lb/>
<pb n="KR4h0080_WYG_003-5b"/>
意氣江山多壯觀如今天下混一家東際北海西流沙<lb/>
翻令竒士盡羈紲繫而不食吾匏瓜詩裏澄江尋謝朓<lb/>
十年嶔﨑誠可笑首陽有蕨不可食泌之洋洋飢不樂<lb/>
床頭迤邐銷黄金交遊散盡無知心豈無樵耕與漁釣<lb/>
屠沽賈販力不任安能坐受溝壑辱忍死終抱荆山玉<lb/>
何須不著鵕䴊冠奚可無充鼷䑕腹君不見新豐市上<lb/>
窮馬周當時未遇空悠悠一朝際㑹得其所青雲萬里<lb/>
開驊騮我同涸轍急升斗滔滔之人誰援手汝陽天人<lb/>
<pb n="KR4h0080_WYG_003-6a"/>
好事者未知有意憐才否<lb/>
　　王圭<hi>案圭字敬仲與弟璋並以詩名嘗與四明戴表元帥初吳郡郭麟孫祥卿倡和尤工五言</hi>
　　　送三山陳兄北遊<lb/>
有眼當讀萬巻書有足當涉萬里塗男兒墮地四方志<lb/>
安事一室如枯株君不見周南太史氏又不見西蜀杜<lb/>
陵叟平生足跡半天下身後文章粲星斗陳生七閩士<lb/>
幾嵗雙谿遊今兹忽言别結束趨并幽幽并雄俊地慷<lb/>
慨餘風流千金市駿難復見豈為當代無驊騮君家元<lb/>
<pb n="KR4h0080_WYG_003-6b"/>
龍百尺樓英姿爽氣傾曹劉紆金拖紫何足道朂爾志<lb/>
業追前修<lb/>
　　　和姚竹居按察賦木犀古韻<lb/>
秋林風露摧老物獨為天香破金粟空庭弄影月參差<lb/>
想見當年羽衣曲霜臺詩老清不貧高齋宴坐花為賔<lb/>
芳蕤互映金碧麗正色不假鉛丹勻忘言對此心為寫<lb/>
笑摘繁英呼伯雅不須重續小山詞自有公詩敵瓊斚<lb/>
　　王璋<lb/>
<pb n="KR4h0080_WYG_003-7a"/>
　　　胡園即事次韻<lb/>
彤霞剪錦蘭為薰東君不知花笑春燭龍銜珠失午夜<lb/>
珊瑚琢簮明翠巾玉堂詩老真天人綵筆揺風花作賓<lb/>
人間譜作看花曲六丁攝取仙官嗔<lb/>
　　　送阮可大赴銓<lb/>
紫霜裘好宛馬肥琢瓊為帶羚角觿路傍借問誰氏子<lb/>
是我昔年同學兒君家儒科有衣鉢伯仲舅甥名翕赫<lb/>
文章都似庾蘭成意氣盡如王景畧驊騮作駒放逺遊<lb/>
<pb n="KR4h0080_WYG_003-7b"/>
封胡羯末渠同流清時用人貴少壯看君談笑取封侯<lb/>
虎頭食肉事良淺廊廟之度要凝逺竹林異日出横枝<lb/>
江左陳留同一阮<lb/>
　　　寄題戴帥初岧嶤亭<lb/>
榆林衆山如仰瓢一峯特起青岧嶤幽人丰標有如此<lb/>
結亭政用山相招俯窺倒影壓滄海仰眩絶頂撐青霄<lb/>
雲開孤峨湘女髻月出時聞王子簫瀛洲方壺若可巢<lb/>
虎豹舔舕魚龍驕不如取山著几案千霞百靄供昏朝<lb/>
<pb n="KR4h0080_WYG_003-8a"/>
主人經營莫辭勞青山得君應更髙君不見峴山湛輩<lb/>
未足數鍾山周顒翻見嘲恨儂不為亭上客擊節為爾<lb/>
山中謡歸當著書持寄似坐對長令人意消<lb/>
　　汪鑫<lb/>
　　　松間曲<lb/>
松月澹澹松風微松枝鬱鬱松花飛松闗半掩松四圍<lb/>
松下美人歸不歸巢松有鶴舊相識斸松有苓飢可食<lb/>
空山四寂松無聲長吟獨坐松間石<lb/>
<pb n="KR4h0080_WYG_003-8b"/>
　　梅徳明<lb/>
　　　寧國路别駕禱雨有應<lb/>
亢陽為灾魃為虐草木焦枯金石鑠遂令畎畝飛炎埃<lb/>
自春徂夏失東作我侯閔雨念黎氓憂心如惔禱百靈<lb/>
斬鵞擊罋駿奔走窮呼昊天曽莫聴潨潯之潭深不測<lb/>
下有神龍蟠窟宅鐵符纔沉雲氣黑甘雨一注甦萬物<lb/>
雨餘膏乳平欲流農夫欣欣翠滿疇行當泚筆書大有<lb/>
神功總歸作霖手<lb/>
<pb n="KR4h0080_WYG_003-9a"/>
　　胡寛<lb/>
　　　贈别秦中趙廷瑞<lb/>
我乃楚狂爾秦俠相看白髮照紅頰文章未獻長楊宮<lb/>
羽騎曽校驪山獵掉臂東游亦壯哉髙登黄金之古臺<lb/>
馬如龍兮車流水昔賢往矣今人來爾彈劒鋏我起舞<lb/>
寒風纒雲散復聚誓當横戈取封侯何事腰刀思剌虎<lb/>
平生此别徒離憂鴻飛㝠㝠天地秋孤帆萬里向江上<lb/>
有才莫過鸚鵡洲有句莫題黄鶴樓<lb/>
<pb n="KR4h0080_WYG_003-9b"/>
　　　九日牟成父先生領諸生過弊廬分韻得白字<lb/>
少壯粗豪那可得老大悲傷復何益平生謀事不如人<lb/>
近日有家猶是客慕歸似病山水淫習懶久成書傳癖<lb/>
二頃難求季子田一區粗卜揚雄宅門臨雪浪細翻漚<lb/>
窻瞰烟嵐髙巻碧種花蒔竹記春秋酌酒調絃送昕夕<lb/>
妻孥績紡賴分燈童稚耕耘長挾冊固知無術競錐刀<lb/>
寧計有餘儲擔石絶交久矣户張羅辟地胡為庭墮舄<lb/>
一翁矍鑠偏眼青羣從風流盡眉白或為竒翼縱雲霄<lb/>
<pb n="KR4h0080_WYG_003-10a"/>
或為駿足辭羈軶維時秋日稍休豫顧我農人及閒隙<lb/>
經丘尋壑不憚勞探賾談𤣥聊自適松根瀹茗涼風吹<lb/>
花底開尊青蘂拆黄雞素鯉旋烹炰園甲溪毛從采摘<lb/>
祗慚空乏奉供需但喜綢繆慰離隔雄豪往往化虚空<lb/>
名勝紛紛寄陳迹土花蕭瑟暗銅臺野燹青熒迷梓澤<lb/>
浮雲富貴勿興哀過箭光隂當共惜今辰行樂鬭題詩<lb/>
留與山房重金璧<lb/>
　　潘泰之<lb/>
<pb n="KR4h0080_WYG_003-10b"/>
　　　月中桂<lb/>
碧桃漫承天上露白榆漫閱星河曙何如桂樹姮娥家<lb/>
瑶臺玉宇相依據托根泰初鴻濛前天巧那容世人覷<lb/>
涼風挾秋入清夢恍騎素鳳凌空翥徑度銀河入廣寒<lb/>
羽衣霓裳紛在御羣仙接手參翺翔沆瀣可餐英可茹<lb/>
冰輪千里影扶疎靈柯萬古誰能鋸吳剛操斧竟何為<lb/>
郄詵對策髙自譽癡蟇蟠腹飽金粟老兔襲芳正蹲踞<lb/>
身在清虚樂未央玉殿香風自來去翻憐楚客山之幽<lb/>
<pb n="KR4h0080_WYG_003-11a"/>
空嘆淹留嵗之除髙吟倚樹不成眠俯視塵寰渺何處<lb/>
　　胡晉<lb/>
　　　慈姥山新開至治河<lb/>
大江東馳瀉寒碧岸束碕盤相蕩射掀騰勃怒走吳津<lb/>
慈姥横來抗勍敵雄磯虎踞當鋭衝猛浪鯨驅擣堅壁<lb/>
洄波亂石吐復吞犀伏蟆浮惡難測懋遷商旅繁貨貲<lb/>
百死求生脱咽嗌擊鼉節號羣挽牽分寸躋攀萬牛力<lb/>
抵巇失勢窘莫支巨舸稠人紛破溺空聞千古嗟地險<lb/>
<pb n="KR4h0080_WYG_003-11b"/>
誰與設謀逃鬼域使君臨郡知為政幕府賔僚贊竒畫<lb/>
轉山取道鑿新河畚鍤雲從歡服役常時劈箭上驚湍<lb/>
忽見澄流布平席楚帆越棹積如林米市酒壚行可緝<lb/>
河名至治應記年五馬觀遊賔彦集洞開天門瀉清風<lb/>
催喚娥眉添黛色舉觴相屬樂功成變易安危在咫尺<lb/>
連艘大賈恩入骨弭檝舟師手加額願公紳笏居廟堂<lb/>
坐使邦家固磐石<lb/>
　　　和子仁弟韻解墜馬之嘲<lb/>
<pb n="KR4h0080_WYG_003-12a"/>
東家生騎驄鬛綠畫革障泥紅軟褥郎君倜儻許借乘<lb/>
過都捷足愁人簇吟鞭快意忽駿奔辟易兒童驚欲哭<lb/>
兩蹄凸出首昂烏奮迅欲將飛電逐鼻尖熾火耳生風<lb/>
目眩青山那暇矚竦身春浪透桃花不學謫仙山倒玉<lb/>
笑聴溪禽脱袴聲縶維今夕留空谷誇豪試險皆爾為<lb/>
欵段安行宜我獨<lb/>
　　汪珍<lb/>
　　　猛虎詩<lb/>
<pb n="KR4h0080_WYG_003-12b"/>
猛虎猛虎前日食一豚今日食一<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>豚以備賓客之乾<lb/>
豆<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>以充宗廟之鼎鬴汝虎食之奈何許山間亦有採<lb/>
樵夫朝來暮去不汝虞乃知汝虎是仁獸豚<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>縱傷何<lb/>
足吁<lb/>
　　　謹齋夏總管禱雨有應次呂周翰路教韻<lb/>
鼇山揷天何穹穹雙溪下與滄溟通使君夕禱雨晨注<lb/>
東阡西陌禾蓬蓬宣城今號賢太守老我何憂肘生栁<lb/>
須晴即晴雨即雨神意與人同可否歸田願作宣城民<lb/>
<pb n="KR4h0080_WYG_003-13a"/>
宣城使君真可人<lb/>
　　　楊倅照亭禱雨獲龍湫隨感而應汪子潛用龍<lb/>
　　　溪先生韻以美之余亦次韻<lb/>
古湫靈物韜神光蟠龍奮迅箕畢行天瓢憑空澤下土<lb/>
炎歊一轉成清涼帝愁雨師不終惠更敕六馭馳阿香<lb/>
活枯起朽在指顧傾河倒海無留藏使君妙得感應理<lb/>
政績不減漁陽張愛民如子寛猛濟仁同春日威如霜<lb/>
　　　贈中山琴士焦茂卿<lb/>
<pb n="KR4h0080_WYG_003-13b"/>
中山處士家軒轅譜法傳自軒丘仙世人有耳但聴筝<lb/>
與笛何曽識君指下絃為我彈髙山天台泰華高連天<lb/>
孤猨抱樹呌寒日蒼崖疊壁藏飛烟為我彈流水黄河<lb/>
到海深無邉驚風湧波魚出壑疾雷起陸龍騰淵髙山<lb/>
流水兩絶唱坐客不語心惺然花間窈窕囀春鳥葉底<lb/>
幽咽吟秋蟬琅璈瓊珮下寥廓盤車礙石行囘旋闗雎<lb/>
汝墳不作其久矣黍離麥秀荒芊芊鈞天夢斷古意絶<lb/>
城郭雖是人民遷丹丘何處有瑶草辦取布襪青行纒<lb/>
<pb n="KR4h0080_WYG_003-14a"/>
相逢可惜俱是客何時弄月梅花前<lb/>
　　　友雲弟登石井遇雪因宿山中明日寄此詩代<lb/>
　　　簡<lb/>
兩山屈曲盤蒼龍一溪縈紆行玉虹行人竟日溪山中<lb/>
煙綃雲錦開屏風夜來雪脚鳴修竹虎跡泥深君且宿<lb/>
歸來莫厭繭生足袖有芙蓉三十六<lb/>
　　　題牧牛圖呈楊縣尹澤民<lb/>
春陰濛濛雨颼颼南村北村啼鵓鳩陽坡雨足百草柔<lb/>
<pb n="KR4h0080_WYG_003-14b"/>
老奴挾箠行且謳早穀播觜未下疇勸農使者行令遒<lb/>
築塲待汝輸糧糇汝牛力作何時休<lb/>
　　　秋<lb/>
西風蕭蕭羣木槁天外秋雲浄如掃豆葉半枯鴻雁來<lb/>
秔稻俱登雞鶩飽白露夜下天雨霜破籬衰草啼寒螿<lb/>
芋魁如盎茭白老床頭酒熟浮蛆香<lb/>
　　　題九馬圖<hi>原註燕五峯參政所蔵</hi>
穆王八駿日千里曹霸九馬天騏驥余吾渥洼誰寫真<lb/>
<pb n="KR4h0080_WYG_003-15a"/>
厯塊過都俱絶世風低草軟沙綿綿清江平楚開晴川<lb/>
御人釋轡閒且嚴神超意㑹馴不鞭耳錐卓立目鏡圓<lb/>
竒膺聳岳騣連錢朝刷荆吳暮幽燕三十六蹄削鐵堅<lb/>
何為飲秣來江邊毋乃偃武銷戈鋋一匹俛頸呼不旋<lb/>
一匹渴赴清流淵垂纓照影若自愛意豈尚憶天山泉<lb/>
其餘七馬各殊俊白騧獅子毛皆拳長稭短豆棄若土<lb/>
漢南苜蓿青連天不如菰蔣荒平田飢烏落雁相後先<lb/>
錦鞍玉勒紅繡韉何當蹴踏長楸前鵞溪一幅分精妍<lb/>
<pb n="KR4h0080_WYG_003-15b"/>
雄姿逸徳皆天全江都韋諷世不數皮肉雖在意莫傳<lb/>
豈惟駑駘不足騁筆端炯炯房精懸王良伯樂逢何年<lb/>
九馬奚啻一敵千<lb/>
　　　題江少府枯木蒼石圖<lb/>
髯奴渴飲三斗墨吐作槎枒千嵗石石間老樹相樛枝<lb/>
枯皮蝕盡蒼苔色我家昔住山南村老樹蓋屋石對門<lb/>
見君此圖發深省明日還山尋故園<lb/>
　　　仙人石<lb/>
<pb n="KR4h0080_WYG_003-16a"/>
仙人跨鶴歸蓬萊空遺老石封蒼苔秦皇鞭汝偶見脱<lb/>
刼火變盡昆明灰青山萬古復萬古此石年年立江滸<lb/>
須防叱起化為羊還被仙人騎汝去<lb/>
　　　孫逸夫書堂作<lb/>
青山盤盤雲氣度岡巒滅沒互吞吐柘林烟潤繭行絲<lb/>
荷蕩水香魚弄絮人間化物日夜流先生閉門雙鬢秋<lb/>
大隠從來著朝市幽居况近城南樓<lb/>
　　　疎齋先生賦湖隂曲書以為贈予遂賦一首<lb/>
<pb n="KR4h0080_WYG_003-16b"/>
一虎穴中臥六龍江上飛蛇矛半折柝聲斷晝夢驚怪<lb/>
日遶圍鼓聲逢逢天四黑五騎爬沙行不及道旁遺矢<lb/>
冷于冰天上寶鞭人未識江風夜捲湖隂水明日腥氛<lb/>
當一洗荒亭千古寄興亡目斷蒼煙濕衰葦<lb/>
　　何致中<hi>案致中字鶴齡號華陽山人</hi>
　　　次韻建平謝伯賢寄所詠錢舜舉畫馬詩巻<lb/>
沙平霜乾苜蓿葉雲隔天閑風淅瀝麟駒絶塵不可見<lb/>
試展畫絹臨雪壁老錢著色筆勢雄信手掃出連錢驄<lb/>
<pb n="KR4h0080_WYG_003-17a"/>
駿骨一洗羣馬空龍媒可是生崆峒世上豈無如此馬<lb/>
大半困厄鹽車下縱使伯樂今猶存一顧千金誰著價<lb/>
伯時此藝尤其精後來改畫旃檀身勸君按圖休索驥<lb/>
吟巻墨花香奕世<lb/>
　　貢奎<lb/>
　　　除日登大巖山<lb/>
大巖顒顒昂衆峯長年色秀摩蒼穹中峯獨髙勢若雄<lb/>
支牽脉貫相附庸朝賔大明滄海東巒岫勃鬱凝青紅<lb/>
<pb n="KR4h0080_WYG_003-17b"/>
懸崖萬仞寒潭空下有晴雲生喬松形勞膽怯望莫窮<lb/>
但覺一氣浮鴻濛松摧雪凍藏蟄龍峯巔鎮以龍王宮<lb/>
擁潭出雲如白虹妖魃却走年穰豐南村北崦篁樹叢<lb/>
喧招巫覡撾鼓鐘苔荒怪石低復崇嵌空欲墮疑神功<lb/>
直者覆釡横列墉森布兵㦸羅羣童盤迴絶頂路杳通<lb/>
攀藤舉膝撑心胷嗟予北游覽岱宗大行西來連華嵩<lb/>
浮生萬里隨飛蓬夢寐豈與當時同虎行草偃吹烈風<lb/>
苦寒側翅號冥鴻麻姑敬亭知幾重李謝空復遺塵蹤<lb/>
<pb n="KR4h0080_WYG_003-18a"/>
悲來狂呼赤鯶公五湖烟波駕歸篷<lb/>
　　　題風林牧馬圖<lb/>
春沙碧草如雲起厮官牧馬垂楊底趙侯落筆有天機<lb/>
神光咫尺藏千里渥洼龍媒空復竒至性却愛人間羈<lb/>
嗚呼伯樂亦已往凄凉自足傳真賞<lb/>
　　　送酈肖梅道士歸三茅<lb/>
人間六月火雲熱川魚深逝飛鳥絶坐念君歸不可留<lb/>
明日沙頭當送别詩人磊落唾成珠酒酣惆悵歌擊節<lb/>
<pb n="KR4h0080_WYG_003-18b"/>
南湖鼔棹時乗風曉起披襟夜延月從今此樂誰復同<lb/>
囘首故人須共説落木蕭蕭鴻雁征我將攜硯遊東越<lb/>
相思應許夢魂飛萬里三茅蒼翠色<lb/>
　　張師愚<lb/>
　　　贈散牛逸人<lb/>
連山新綠春風前爾牛來往無人牽何曽服箱勤畎畝<lb/>
終年蕭散全其天飢飡芳蓀渴飲水鳴聲滿脰黄鍾起<lb/>
爾心有樂那得知山中逸人能了此莊周不願為犧牛<lb/>
<pb n="KR4h0080_WYG_003-19a"/>
𢎞景獻畫辭公侯古來賢達厭物繫底須文繡金籠頭<lb/>
蒭茭無儲嵗將暮問牛可為牛不語操鞭牽鼻三十年<lb/>
却笑溈山看水牯<lb/>
　　　送韓黙齋<lb/>
去年江邊君送客春洲兩岸楊花白今年湖上我送君<lb/>
飄飄秋風吹白蘋芒鞋竹杖直屬我功名合讓年少人<lb/>
千山萬山煙樹碧酒盡清歌為君發斜陽囘首敬亭遥<lb/>
明月懐人楚天闊驅車道路寧辭勞黄金臺上須時豪<lb/>
<pb n="KR4h0080_WYG_003-19b"/>
㑹看鯤鵬起霄漢下視斥鷃猶蓬蒿<lb/>
　　陳萬鈞<hi>案萬鈞字公茂一字衡甫</hi>
　　　和韓廷玉夜過采石韻<lb/>
江烟靡靡江月黑寒光照耀玻瓈色當年江上錦袍人<lb/>
騎鯨一去無消息天生此境絶險艱驚湍九道奔空山<lb/>
今宵波平浪如砥舟行恍若圖畫間欲問燃犀是何處<lb/>
漁父鳴榔隔烟霧羡渠鷗鷺獨忘機占盡滄浪自來去<lb/>
　　王虎臣<hi>案虎臣字子山璋之子仕於潜教諭</hi>
<pb n="KR4h0080_WYG_003-20a"/>
　　　題段徳卿舟亭歌<lb/>
君不見伏波功臣萬里旋歸來薏苡遭讒言壺頭晚困<lb/>
始憶少游語中流仰嘆看飛鳶又不見范蠡扁舟載西<lb/>
子急流勇退如避死當年懐寵不見機詎忍將身嘗烏<lb/>
喙兩翁功名尚如此餘子紛紛何足據段生樂道心自<lb/>
閒有眼不識行路難舟亭無颿亦無檝風雨不動安如<lb/>
山知君市隠心似鐵含哺熙熙足怡悦任渠風浪欲掀<lb/>
天我獨推篷看明月<lb/>
<pb n="KR4h0080_WYG_003-20b"/>
　　　題古硯<lb/>
　　　　阮受益所藏古硯篆文有羽陽千嵗字蓋秦<lb/>
　　　　穆宮瓦也<lb/>
洛波沉鼎周姬衰秦嬴義勇歌無衣戎車虎帥雄西陲<lb/>
羽陽宮殿雲崔嵬孟明骨化蹇叔死三良殉穆秦民悲<lb/>
西風一夜飄宮瓦鴛鴦飛墜秦臺下千年鳥跡愈分明<lb/>
故國遺蹤恨難寫何人磨作古陶泓遂使名聲齊玉斚<lb/>
君不見懸黎結綠人不識刖足君門卞和泣古來義士<lb/>
<pb n="KR4h0080_WYG_003-21a"/>
苦不遭埋骨泥沙同瓦礫<lb/>
　　　繰絲行<lb/>
輸班輪機旋若風吳姬拮据無好容神蠶遭烹不自悔<lb/>
以死利世功無窮當空一縷如抽雪宛轉縈紆無斷絶<lb/>
誰知中有長恨端心事從今為君説車聲愈急絲愈永<lb/>
比妾愁膓猶易盡去年絲成盡入官敝衣不足常苦寒<lb/>
今年蠶苗猶在紙已向豪家借倉米探湯入緒手欲爛<lb/>
辛苦無人慰憔悴生平自知妾命薄詎忍將愁訴夫婿<lb/>
<pb n="KR4h0080_WYG_003-21b"/>
吳綾蜀錦多光輝明朝已上他人機<lb/>
　　　蠶婦嘆<lb/>
貧農值年凶終嵗常苦飢貧女蠶不收終年廢機絲無<lb/>
食夫婿事無衣妾心悲終朝掇柔桑日暮心力罷居然<lb/>
不成繭何以慰我思君不見金谷園中歌舞妾金縷衣<lb/>
裳自盈篋一朝禍起墮髙樓翠袖紅衿如電滅嗟嗟蠶<lb/>
婦莫憂寒孟光身上衣無完<lb/>
　　凌希惠<hi>案希惠字季和宋工部侍郎筞十一世孫</hi>
<pb n="KR4h0080_WYG_003-22a"/>
　　　題良驥圖<lb/>
千金買駿骨絶足來異域尺素寫龍媒元非按圖索古<lb/>
人觀馬在天機眼中不見黄與驪吾觀畫馬亦相類逸<lb/>
氣横出驪黄外王君下筆殊可人紫艶一洗凡馬羣朝<lb/>
燕暮越汗流血肯受青絡羈黄塵撫巻懐若人此意知<lb/>
誰識覂駕固可竒在徳不在力<lb/>
　　　題太平汪公仲雲松樓<lb/>
黄山削翠摩層空下視衆岫培塿同丹崖雪竇相掩映<lb/>
<pb n="KR4h0080_WYG_003-22b"/>
一支北走如翔龍樓居下有隠君子擇幽面勢雕青紅<lb/>
遂令巖壑千萬態一覽盡在雙眸中白雲輸雨出深谷<lb/>
蒼松倚壁來清風非徒為人滌煩暑亦且與國成年豐<lb/>
松聲雲氣入清玩俯欄不覺輕千鍾儒宗珍畫有深意<lb/>
猿鶴起舞山改容明當登髙為君賦寫我磈磊平生胷<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宛陵羣英集巻十一</head>
    <p>
<pb n="KR4h0080_WYG_011-1a"/>
欽定四庫全書<lb/>
　宛陵羣英集巻十一　元汪澤民張師愚同編<lb/>
　　今體<hi>五言排律</hi>
　宋<lb/>
　　陳天麟<lb/>
　　　送太守李公<lb/>
亂花翻陣雨飛絮轉輕毬别思昏如醉征鞍挽不留職<lb/>
循今列郡秩視古諸侯當代人争仰惟公政最優洋川<lb/>
<pb n="KR4h0080_WYG_011-1b"/>
佳景物勝跡舊經遊未定中原擾猶懷傍塞憂九重爰<lb/>
錫命千里藉承流徳逐祥雪偃恩隨瑞靄浮帶刀還隴<lb/>
畝挾纊動貔貅烽柝開邊月犂鋤慶麥秋二天舒士氣<lb/>
五袴沸民謳虞氏三年考河南第一州霜臺方薦墨黼<lb/>
座想凝旒早晚頒綸綍東西走置郵遲遲姑去魯几几<lb/>
定歸周明月湖光逺凌雲氣象幽煙波浮畫鷁雪浪遶<lb/>
烏牛好逐桃花漲輕飛竹葉舟徑歸調玉鉉莫待覆金<lb/>
甌賤吏傷萍梗終年仰庇休龍門曽御李驥坂㑹依劉<lb/>
<pb n="KR4h0080_WYG_011-2a"/>
不作癡兒女孜孜話别愁<lb/>
　元<lb/>
　　王圭<lb/>
　　　送汪叔志赴省試<lb/>
纔撤秋闈棘香名動地傳初無三獻事竟作一鳴先抱<lb/>
獨遺經在姸精坐席穿品題歸月旦徒步起菑川秀擢<lb/>
江南日羣空冀北年倚門占鵲喜同社羡鵬騫聖代方<lb/>
尊士諸公急薦賢修程須努力莫後祖生鞭<lb/>
<pb n="KR4h0080_WYG_011-2b"/>
　　王璋<lb/>
　　　濟川橋成<lb/>
二水𤣥暉郡雙谿太白詩江山遺跡在惠政大賢知纍<lb/>
石砌湍瀨飛梁跨渚涯仙宫鰲贔屭星漢鵲參差不礙<lb/>
乘槎客翻愁踏浪兒人從袵席過功類鬼神為利涉通<lb/>
千里懽呼共一辭吟詩欲題柱記取落成時<lb/>
　　　送傅擴齋廉訪滿秩歸長安二十韻<lb/>
南國黄華使東維列宿光選輪應近侍敭厯且殊方地<lb/>
<pb n="KR4h0080_WYG_011-3a"/>
鎮江陵重天連蜀道長班荆非客宦負弩盛朝章問俗<lb/>
魚鳬國傳盃杞梓堂舞看渝水曲歌倩竹枝娘叔子心<lb/>
期逺文翁政術良巡巡持漢節處處即桐鄉瑶厯更新<lb/>
號崇臺整舊綱玉驄鳴宛水軒鶴憩陵陽落筆霜威重<lb/>
隨車雨氣凉澤中集鴻雁道上屏豺狼舉措消羣枉封<lb/>
培惜衆芳春囘魯宫藻陰滿召公棠有客棲南郭無人<lb/>
薦蜀莊分庭寛禮數退食問行藏古道今安有深心矢<lb/>
不忘方欣為李御遄報促曺裝送客聴雞唱征帆拂雁<lb/>
<pb n="KR4h0080_WYG_011-3b"/>
行楚江楓葉赤陶宅菊華黄未就長安第還分漢署香<lb/>
他年懷舊徳悵望繡衣裳<lb/>
　　何儒行<lb/>
　　　泮宫丁祀二十四韻<lb/>
禮樂皇元盛文章孔道昌垂旒尊視帝居扆靣當陽冠<lb/>
帶三千子衣裳十二章四公傳道統十哲領儒綱離火<lb/>
丁初吉春秋仲月良羣侯霑教雨憲使凜清霜光赫開<lb/>
宫殿聲明發序庠衆官朱紫列多士佩衿翔庭燎東西<lb/>
<pb n="KR4h0080_WYG_011-4a"/>
廡軒縣上下堂糾彈觀儼肅贊引步趨蹌濟濟咸端笏<lb/>
峩峩或奉璋鸞刀毛啓血龍勺酒流黄燃燭紅輝合薫<lb/>
爐紫霧颺豆籩分左右簠簋辨圓方腥熟牲殊體浮沉<lb/>
齊並香告神詞具祝奠爵幣承筐玉振笙鏞間歌登雅<lb/>
頌揚九成音律洽三獻色容莊隆殺儀如式尊卑序有<lb/>
常聚精誠有感錫胙福無疆剡剡疑來假洋洋若在傍<lb/>
廟隂聞瘞坎門外散班行湛露丹墀曙清風泮水凉斯<lb/>
文垂令典日月與天長<lb/>
<pb n="KR4h0080_WYG_011-4b"/>
　　梅實<lb/>
　　　送王繼學廉使<lb/>
天地開元運山川毓俊良皇猷資黼黻令徳著珪璋列<lb/>
位登台鼎垂紳佐廟廊設施崇禮樂出處繫綱常報國<lb/>
心能赤憂民鬢巳蒼存誠常懇懇求道亦皇皇不向炎<lb/>
荒去誰知姓字香蘇公往儋耳韓子適潮陽歸斾輕車<lb/>
熟還朝晝錦光錫恩承雨露出使領風霜儀鳯朝仍見<lb/>
妖狐夜亦藏七州煩勞來六轡快騰驤暇日宣城郡春<lb/>
<pb n="KR4h0080_WYG_011-5a"/>
風宛水堂坐邀山淡淡卧聴雨浪浪惜别詩成軸興懷<lb/>
酒滿觴攀援留莫住九萬志難量願早登樞要為霖遍<lb/>
八荒<lb/>
　附聯句二首<lb/>
　　張師愚<lb/>
　　　大徳八年六月既望余與汪叔志梅叔威及叔<lb/>
　　　輿弟栢山寺納凉聨句<lb/>
雲林近南郭瀟灑共追凉青稻花凝雪<hi>仲淵</hi>新篁節傅霜<lb/>
<pb n="KR4h0080_WYG_011-5b"/>
幽尋過紺宇<hi>叔志</hi>高坐得虚堂僧供來山茗<hi>叔威</hi>賓筵列翠<lb/>
觴桃如尼父雪<hi>叔輿</hi>𤓰為邵平嘗覔句題蕉葉<hi>仲淵</hi>圍碁到<lb/>
竹房割雞勝異味<hi>叔志</hi>貳胾列羶薌風入纎絺爽<hi>叔威</hi>隂移<lb/>
白砌長塵龕金像暗<hi>叔輿</hi>柏壟石麟亡鈴語朱樓迥<hi>仲淵</hi>輪<lb/>
摧白塔荒題名漫素壁<hi>叔志</hi>殘碣卧修廊緑愛垂垣草<hi>叔威</hi>
黄炊入夢粱嘯歌游物外<hi>叔輿</hi>山水樂吾鄉學道期顔閔<lb/>
<hi>仲淵</hi>論交有范張總無簪芾累<hi>叔志</hi>未覺歲時忙盤谷思同<lb/>
隠<hi>叔威</hi>濠梁意兩忘荷衣元解製<hi>叔輿</hi>星劔但深藏入室芝<lb/>
<pb n="KR4h0080_WYG_011-6a"/>
蘭秀<hi>仲淵</hi>聯輝棣蕚芳短才慚附驥<hi>叔志</hi>高詠笑啼螿俛仰<lb/>
懷吾祖<hi>叔威</hi>空山自夕陽<hi>叔輿</hi>
　　　城東晚步聯句<lb/>
餘酣尋晚逕覔句費幽思戴笠身歸寺<hi>仲淵</hi>持斨鬼䕶祠<lb/>
渚萍霜後紫<hi>叔志</hi>野菊雨前衰緩步忘歸去<hi>叔輿</hi>兹游豈有<lb/>
期<hi>仲淵</hi>
　　今體<hi>五言絶句</hi>
　元<lb/>
<pb n="KR4h0080_WYG_011-6b"/>
　　王圭<lb/>
　　　題毗陵於生藕花蓮房<lb/>
藕絲一何長蓮柄一何短應似懐逺人愁多寸心斷<lb/>
離離秋蓮實采之贈所思香葉不成圓苦心中自知<lb/>
　　王璋<lb/>
　　　折枝月桂<lb/>
月樹漫同名春風偏自知姮娥空老去未識此花枝<lb/>
　　　題錢劉兩御史家藏熈寧争新法諫疏巻末<lb/>
<pb n="KR4h0080_WYG_011-7a"/>
忠言雖不售百里仰高風為問臺中妙何人繼兩公<lb/>
稷契功安在申商術亦疎虚名誤人國介甫讀何書<lb/>
　　汪銖<lb/>
　　　畫蓮<lb/>
捲緑新如染酣紅睡未醒真疑貯風露不似出丹青<lb/>
　　張師愚<lb/>
　　　檜柏同本<lb/>
圃人植雙樹枝葉翠相繚遂使真心合歲寒託綢繆<lb/>
<pb n="KR4h0080_WYG_011-7b"/>
　　張師魯<lb/>
　　　留山中<lb/>
倚澗惜魚逝升丘送鴻歸遥林暮色至漠漠上人衣<lb/>
　　　西嶼<lb/>
揚舲渡湖西孤興得幽討水木澹秋隂天風一揮掃<lb/>
　　　山齋<lb/>
移石列蒼峭生成喬嶽勢開軒對此山渾識太古意<lb/>
　　　䝉軒<lb/>
<pb n="KR4h0080_WYG_011-8a"/>
流水度竹間未知何所適此時當自謀㑹見通潮汐<lb/>
　　　濯清<lb/>
濁水豈能染亭亭風度閒迺知君子愛不在顔色間<lb/>
　　　聴雨舫<lb/>
雨侵金版舫釜豆裂清響不滴離人愁誰來伴孤賞<lb/>
　　　採菱舟<lb/>
舟人弭蘭棹采采供菱黄我意豈在物以助心清凉<lb/>
　　汪澤民<lb/>
<pb n="KR4h0080_WYG_011-8b"/>
　　　金陵别友<lb/>
烟草六朝夢鶯花三月游秦淮風雨夜楚客别離愁<lb/>
　　汪天驥<hi>案天驥字樂全涇人為元妙觀道士能詩</hi>
　　　夏日閒行<lb/>
偶爾行行去山家半掩扉暫來松下立苔色上人衣<lb/>
　　蕭澥<hi>原註金精山民</hi>
　　　戍婦詞<lb/>
不恨妾空閨只恨郎飄泊夜月卧沙塲誰道從軍樂<lb/>
<pb n="KR4h0080_WYG_011-9a"/>
　附五言絶句<hi>按永樂大典内凡係失名失題無考者附後</hi>
　　　詠歸橋<lb/>
橋邊絮紛紛橋下水渙渙長吟度春風千載還一旦<lb/>
　　　南阜<lb/>
萬象布幽遐因高窮所詣誰云南阜小獨勝在平地<lb/>
　　　鹿山獸也亦受羈於人<lb/>
毛毨明雪花茸生削紅玉頻頻時一鳴山中豐草緑<lb/>
野性不自適無縁脫羈囚誰懐嘉賓樂感爾空呦呦<lb/>
<pb n="KR4h0080_WYG_011-9b"/>
　　　春日雜詠<lb/>
門前春水滑栁外夕陽斜欲識春風靣滿城紅白花<lb/>
　　　失題<lb/>
谷溜滴雲根垂垂自何至隔竹聴琮琤令人起清思<lb/>
　　六言絶句<lb/>
　元<lb/>
　　何儒行<lb/>
　　　春日<lb/>
<pb n="KR4h0080_WYG_011-10a"/>
碧桃花開漢苑紫簫聲斷秦樓風暖馬嘶金勒月明人<lb/>
上簾鈎<lb/>
花落鶯翻紅雨峯囘鷺㸃青嵐人别春前春後草迷江<lb/>
北江南<lb/>
江上潮生潮落山中花謝花開生計緑蓑青笠閒情白<lb/>
石蒼苔<lb/>
</p>
<p>
</p>
  </div>
</body>
</text>
</TEI>
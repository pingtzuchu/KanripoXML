<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4h0080_WYG_000-1a"/>
欽定四庫全書　　　　集部八<lb/>
　提要<lb/>
　　宛陵羣英集十二卷　　總集類<lb/>
　　　　<hi>臣</hi>等謹案宛陵羣英集十二巻元汪澤民張<lb/>
　　　　師愚同編澤民字叔志婺源人延祐戊午進<lb/>
　　　　士授承事郎同知岳州路平江州事歴南安<lb/>
　　　　信州兩總管府推官以母憂歸服除補平江<lb/>
　　　　路總管府推官調濟寧路兖州知州至正三<lb/>
<pb n="KR4h0080_WYG_000-1b"/>
　　　　年召為國子司業與修三史書成遷集賢直<lb/>
　　　　學士尋以禮部尚書致仕居宣城自號堪老<lb/>
　　　　真逸十五年長槍賊陷寧國被執不屈罵賊<lb/>
　　　　死年七十贈江浙行中書省左丞追封譙國<lb/>
　　　　郡公謚文節師愚字仲愚寧國人曽兩領延<lb/>
　　　　祐天歴鄉薦與澤民友善江南通志稱其嘗<lb/>
　　　　撰梅堯臣年譜然年譜乃其弟師曽所撰已<lb/>
　　　　别著録以為師愚者悮也是編葢澤民晚居<lb/>
<pb n="KR4h0080_WYG_000-2a"/>
　　　　宣城時所輯上自宋初下迄元代得詩一千<lb/>
　　　　三百九十三首分古今體訂為二十八巻同里<lb/>
　　　　施璇為鋟板以行其後久佚不傳故寧國宣<lb/>
　　　　城二志載籍門内均不著其目今核永樂大<lb/>
　　　　典各韻内所録此集之詩共得七百四十六<lb/>
　　　　首作者一百二十九人視原本猶存十之五<lb/>
　　　　六中如王圭等七十餘人載於宣城舊志文<lb/>
　　　　苑傳者其遺編往往藉此以見又如梅鼎祚<lb/>
<pb n="KR4h0080_WYG_000-2b"/>
　　　　宛雅所録諸家佚句以為原詩㪚亡者今其<lb/>
　　　　全什亦多見集中宋元著作放失者多此集<lb/>
　　　　雖僅一鄉歌詠亦可云文獻之徵矣謹裒集<lb/>
　　　　校定釐為十二巻凡其人之爵里事蹟有可<lb/>
　　　　考者俱補註於姓名之下不可考者闕之其<lb/>
　　　　永樂大典原本失載人名無可參補者則仍<lb/>
　　　　分類附録於後以待審訂焉乾隆四十六年<lb/>
　　　　三月恭校上<lb/>
<pb n="KR4h0080_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0080_WYG_000-4a"/>
原序<lb/>
詩所以咏情性而夲乎風教之盛衰其體固有古近之<lb/>
殊求之六義一也宛陵為江左大藩文風之盛盖乆矣<lb/>
世逺而辭不傳宋太平興國中少卿李公以文學顯繼<lb/>
而侍讀梅公以詩名當世搜訪所作皆僅餘數篇侍讀<lb/>
從子都官聖俞則尤大昭著者幸其集獨存學宫嵗月<lb/>
寖深後之篇詠益復放失可不惜哉里中施璇明叔昆<lb/>
弟敦尚文墨廼請于余偕張仲淵編輯李少卿而下詩<lb/>
<pb n="KR4h0080_WYG_000-4b"/>
逮乎今日凡得一千三百九十三首分古今體繕寫為<lb/>
二十八巻題曰宛陵羣英集鋟板而傳之都官詩則不<lb/>
復載焉余嘗怪世之昧者徃徃易視乎詩不知其闗政<lb/>
教非小也是故風雅之作媺惡具存感發懲創並行不<lb/>
悖今是編雖不越乎宛陵然一邦之政教得失于焉可<lb/>
考矣采詩者覽之亦將有所取云至正初元嵗在辛巳<lb/>
正月丙子新安汪澤民序<lb/>
宛陵山水之勝聞於東南人生其間必有魁竒秀偉之<lb/>
<pb n="KR4h0080_WYG_000-5a"/>
士發于咏歌亦必清麗典雅播當時而傳後世由宋以<lb/>
來有少卿李公侍讀梅公公之姪都官先生洎施景仁<lb/>
周少隠諸人彬彬彰甚余嘗欲萃輯衆作而因循不暇<lb/>
一日里人施璇明叔率諸弟來請曰吾宣詩人之集不<lb/>
少年代浸逺散涣無統淪亡者衆矣今不輯懼久而益<lb/>
泯使後世無聞焉非所以尊先達勵後進願子輯諸家<lb/>
之長為一編吾將刻之梓以久其傳豈不偉歟余固辭<lb/>
不獲乃與吾友汪氏叔志上取宋初迨于今日凡宣之<lb/>
<pb n="KR4h0080_WYG_000-5b"/>
士所作諸體詩摘其警䇿者類分而臚列之凡二十八<lb/>
巻名曰宛陵羣英集都官詩則有宛陵先生集刻夲于<lb/>
學宫茲不復載若夫采錄未盡及繼今有作將俟續刋<lb/>
之云至正元年嵗在辛巳春正月丙子宣城張師愚叙<lb/>
</p>
<p>
</p>
  </div>
</body>
</text>
</TEI>
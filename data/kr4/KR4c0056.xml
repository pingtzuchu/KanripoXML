<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0056_SBCK_001-1a"/>
　歐陽行周文集卷之一<lb/>
　　賦<lb/>
　　　岀門賦<lb/>
　岀門辭家也人有志而斯逞予紛然而遠遊别天性之至<lb/>
　慈去人情之好仇嚴訓誡予以勿乆指蒲栁以傷秋弱室<lb/>
　咨予以遄歸目女蘿而起愁心眷眷以纒綿淚浪浪而共<lb/>
　流惕懷安以敗名曾何可以少留於是驅忠信以爲車執<lb/>
　藝業以爲贄越三江踰五嶺望堯旌而求試庶亦呈功取<lb/>
　爵建德揚名獲甘㫖而報勤光晝錦以廻衡如弧斯張如<lb/>
　鳥斯征射百歩而期中飛三年而必鳴<graphic n="KR2976" url="https://raw.githubusercontent.com/kanripo/KR-Gaiji/master/images/KR2976.png" mimeType="image/png"/>飃天寒崢嶸歳<lb/>
<pb n="KR4c0056_SBCK_001-1b"/>
　晚鵲聮翩以不定蓬悠揚而自轉逮前程之尚遙顧所離<lb/>
　而日遠事紛拏以爭拔情交戾而不和退藩籬則弱羽戀<lb/>
　於雲路激龍門則纎鱗限乎尺波身違日日之晨昏戀悽<lb/>
　悽而莫遣親益年年之羸老思搖搖而若何慜靈輙於困<lb/>
　窮舉兾缺於壟畆一仁聲之永大一孝德之玆乆伊錫類<lb/>
　以拯窮豈今無而昔有爾乃循否泰以俟命黙風塵以愴<lb/>
　艱苟䟽溟以納流願覆簣以成山路實多岐絲無定色任<lb/>
　玄黃之濡染信疆理之南北管因媒而解縛越自遇而升<lb/>
　車虞先榮而後悴姜始卷而終舒傷哉數子之稅駕吾未<lb/>
　知其所如<lb/>
<pb n="KR4c0056_SBCK_001-2a"/>
　　　石韞玉賦<hi>淸潤積中光華外發</hi>
　荆山之石兮玉在其中和氏未異兮追師不攻内抱貞明<lb/>
　蓄珪璋而自異外封磽确與砮礪而攸同紛爾千峯塊然<lb/>
　一石石居山而有類玉處胎而無跡昭彰奇彩象鸞鏡之<lb/>
　猶埋特逹英姿狀蠙珠之未拆齊草木之偕賤疊泥沙而<lb/>
　共積瓌材則韞精氣時揚結白虹於林薄浮淸氣於巖岡<lb/>
　多見巳形空知六瑞之貴罕窮未朕誰分十仞之光混瘞<lb/>
　嵌巖沈蒙蘙薈同夫有智懷其有以若無侔彼不爭守厥<lb/>
　屯而俟泰明其内晦其外將藏器以待知不干物以招害<lb/>
　原夫石則稱堅而可轉玉則受琢而凝淸日遇良工一則<lb/>
<pb n="KR4c0056_SBCK_001-2b"/>
　有順而無固時惟哲后一則無脛而前呈我唐文武建元<lb/>
　成康紹㣧獲王母之玉琯致淮夷之琛賮向華池而効色<lb/>
　從溫樹以流潤伊抱璞之未聞亦梯山之自進佳粱糅粃<lb/>
　黃金在沙必簸糠而颺礫兾取實以除華彫琢儻行輝章<lb/>
　希發願同三獻之納庶免再來之刖<lb/>
　　　廻鸞賦<lb/>
　夫何䧏一人兮將凝帖乎萬方神其精而傑其質兮赫赫<lb/>
　魏魏以昻昻應千年之寳歷承八聖之重光道爲紀德爲<lb/>
　綱仁爲宅義爲防化悠悠而蕩蕩風習習以洋洋沐雨露<lb/>
　以蕃昌燭日月以皆康癸亥之歳大皥司政乃作幸于西<lb/>
<pb n="KR4c0056_SBCK_001-3a"/>
　順上帝之令將行曰相彼元元以哲后爲父母視淫君猶<lb/>
　芻狗予其在德則夷狄皆予之子也伊重關撃拆虞誰而<lb/>
　守乎予其不淑則骨肉實予讎敵也雖金城湯池於予何<lb/>
　有乎四門大開七寢停驚颺凛凓以風淸寂澄凝而月靜<lb/>
　于時厥有頑民從愚至逆假鴻恩以出入弄神器於間隙<lb/>
　於是天忿地怒人慘神惻積憤氣以交衝疊冤心以濳逼<lb/>
　災變流演妖氛充塞山河列以長晦日月在而無色明則<lb/>
　士庶幽則靈祇豚魚有識草木無知企喁喁以嗷嗷望我<lb/>
　后之來儀如孺子之憶慈親焉如涸鱗之念長津焉如枯<lb/>
　苗之待膏雨焉如籠鳥之仰林莽焉旣而文物無荒聲明<lb/>
<pb n="KR4c0056_SBCK_001-3b"/>
　有素木葉猶飛金風未暮聖澤西浹天顏東顧廻旂旗整<lb/>
　鑾輅雨師啓途風伯前驅豐隆布令烈缺行誅神㓛莫仇<lb/>
　天力誰虞櫛<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛於瀴溟駢駱驛乎虛無洗地軸拂天衢<lb/>
　殱有罪福無辜雰霾掃蕩於寰區塵埃滌濯乎皇都元兇<lb/>
　不戮而淪痛品物未覲而遙蘇爾其靈物旣光乘輿乃從<lb/>
　雲車煙馭春心日容鬱霏霏以葳㽔輝熠熠以嚴顒祥風<lb/>
　<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>
                    <graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>以淫淫瑞色靉靉而溶溶𪷟籠焉虹霓之縈儀鳯髣<lb/>
　髴焉江霧之送遊龍若夷若夏乃愚乃賢振振騈駢殷殷<lb/>
　闐闐巷如流以湯湯野若草而芊芊雲浮巨嶽水集洪川<lb/>
　至喜翻悲含淚而前曰自沐玄化冥冥綿綿如載于天如<lb/>
<pb n="KR4c0056_SBCK_001-4a"/>
　飮于泉卒歳永年皆調自然異曰殷憂方昭厥由歸歟歸<lb/>
　歟人待其居是日也皇帝乃闢金門升紫宮宣睿㫖奨天<lb/>
　衷熈乎若微雷淑氣暢昆蟲芬乎若韶光麗景發靑䓗下<lb/>
　蟠厚地上洽玄穹扶桑而西虞泉而東百福交通萬彚大<lb/>
　同白日三舍以逡巡瞪不征以融融南山萬歲以爭呼頷<lb/>
　若動而崇崇至矣哉之德也深乎大乎滂乎沛乎爾其汪<lb/>
　濊乎可謂上合天經下叶神靈旁綂神明中獲人情故能<lb/>
　不守有與之守不爭有與之爭此一舉也足見天地之心<lb/>
　足辨人神之意諒無黨以無偏唯夫道德之比者也<lb/>
　　　將歸賦<lb/>
<pb n="KR4c0056_SBCK_001-4b"/>
　憶求名於薄藝曾十稔以别離纔還鄕之半齡又三年于<lb/>
　路岐紅顔匪長白日如馳苒苒皆盡悠悠爲誰親有父母<lb/>
　情有閨闈居唯苦飢行加相思加相思兮寧若飢辭家千<lb/>
　里心與偕歸南省之蘭東山之薇一芳一菲何是何非歸<lb/>
　去來兮秋露霑衣<lb/>
　　　王者宜日中賦<hi>以題爲韻</hi>
　杲杲者日中則重光燭生生於有晦暖物物以無疆人在<lb/>
　下君體陽故法之象之宜諸帝王亭然止六合居中赫矣<lb/>
　洞九霄臨下取其正諒無邪僻之徒倣其明詎有幽隂之<lb/>
　者瞻端嚴則體率慕光昭以心冩想照彌乎八紘庶化覃<lb/>
<pb n="KR4c0056_SBCK_001-5a"/>
　於九野觀夫高春始上虞泉未移面方輿而再朗點圓昊<lb/>
　以重規有隼之墉匿寸隂而影盡無禽之井透百尺以光<lb/>
　披含靈亹亹處植離離穴有向陽之戸柯無不煦之枝伊<lb/>
　體元在已有國於斯形厥功以居大固其義之攸宜况日<lb/>
　則類王王實况日道符罔二理契惟一當其食<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>用貶膳<lb/>
　以去縣仰以高明直弃儔而背匹是以如之致唐堯之盛<lb/>
　假之在周易之豐暮非乏照朝亦有融或背籬東之蟄或<lb/>
　遺山右之䝉掩彼不言黜履邪而有蔽放玆取則貴無偏<lb/>
　以處中正不正通難通可以勵垂衣之聖政可以激御遠<lb/>
　之神聦者也我皇祗若高穹保玆洪祚順三辰之耿耀稽<lb/>
<pb n="KR4c0056_SBCK_001-5b"/>
　八卦之明諭覿兢莊霑煦嫗美盛德之形容遂屛營而作<lb/>
　賦<lb/>
　　　瑾瑜匿瑕賦<hi>物無終美捨短從長</hi>
　玉之美者其曰瑾瑜雖特逹之自有豈玼瑕之則無菲食<lb/>
　其端葑采其下苟當無而可用諒在人而罔捨况服飾所<lb/>
　珎禮容攸假五德人尚居然揔之百寳物雄又其尤者只<lb/>
　如夷吾委質曲逆從王一則措其所短一則舉其所長伊<lb/>
　十仞之可貴詎一眚而爲傷是故異比荆山奇同鄭市縱<lb/>
　靑蠅之下點有白虹以旁起琢中良工佩宜君子爾若惡<lb/>
　其細而棄其大我則揚其表而掩其裏矧乃珪或致磨璧<lb/>
<pb n="KR4c0056_SBCK_001-6a"/>
　當可指終詶九年之積不損連城之美朂矣乎韞獨明之<lb/>
　見宰萬物之工覩其材而辨其器履其始而知其終建莫<lb/>
　大之勲與悠悠旣異收稀代之寳將<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>
                    <graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>寧同砮璞自克<lb/>
　散材徒鬱苟無分寸之痕翳罔有㝷尺之盤屈瑩乏光華<lb/>
　紱乖音律攻之有曠乎目力斵之不益於人物空知有玷<lb/>
　與無疣豈不道䟽而理拂至剛也必時時而外缺至淸也<lb/>
　乍渾渾而罔容考瑾瑜之含匿亦厥義之云從不然者玄<lb/>
　黃巳疲奚復騁乎千里輪囷則疴焉得用於九重瑜之體<lb/>
　全者則稀瑾之無瑕者亦罕惟追師之鑒選納尺長而寸<lb/>
　短<lb/>
<pb n="KR4c0056_SBCK_001-6b"/>
　　　徴君洪涯子圖賦<hi>雲際長枕以表貞節</hi>
　矯矯徴君居幽行聞朗詠堯年之日棲遲姑射之雲英英<lb/>
　時傑好奇藝絕窺窮圖繪之能寫得隱淪之哲豈不以懷<lb/>
　材習技我藴跨俗之工履道全眞彼有過人之節者也觀<lb/>
　夫杖藜載酒面石依松盡是山中之意全移物外之蹤入<lb/>
　室終窺知裂繒而畫岀升堂始睇疑在野而相逢如言實黙<lb/>
　令如行實止蘿纎纎以垂㡌草靑靑而藉履洋乎令聞昭<lb/>
　晰得其所由儼夫儀形髣髴知其所似原夫賢逹作範丹<lb/>
　靑立程將模前而示後必體物而歸誠服惟身表容實心<lb/>
　旌對冰雪之顔覩蘭蕙之纓暗識伯夷之㓗遙憐虞仲之<lb/>
<pb n="KR4c0056_SBCK_001-7a"/>
　貞知身巳識看畫如生矜且復莊若此辰之有識貪之與<lb/>
　欲同在日之無情形似植以亭亭衣如風而曳曳臨諸瑤<lb/>
　席之上想彼雲林之際萬物方秀千峯初霽神飄飄而自<lb/>
　遠身悠悠而不繫我之心矣惟賢允臧披圖畫於是日得<lb/>
　夫君乎此堂乃知君之於德也大畫之於工也長畫非君<lb/>
　無以展其妙君非畫莫得揚其光物有相假不其昭彰揆<lb/>
　人事之美惡論功庸之夥少伊畫也可以稱智者之兼惟<lb/>
　君也可以作眞人之表者也<lb/>
　　　明水賦<hi>玄化無宰至精感通</hi>
　智之不測有明水焉方諸在手圓月居天象質遐分則迢<lb/>
<pb n="KR4c0056_SBCK_001-7b"/>
　遙而逈遠英華濳合遂滴瀝以流漣可謂妙自斯妙玄之<lb/>
　又玄此道也自何而干彼靈也從何而借越杳杳之蒼旻<lb/>
　阻㝠㝠之永夜望蟾魄而光彩殊流端蛤形而淸冷忽下<lb/>
　等陽燧之通感實柔祗之秘化豈不以我惟陽德伊乃隂<lb/>
　徒精靈合契氣類相符共禀坤而配坎諒交津以有濡玆<lb/>
　理焉自取之乎必有斯水也遂生之於本無精潔可嘉淸<lb/>
　明斯在湛玉壺以無垢入犧罇而有待處罍實爵今則由<lb/>
　於鬯人置下升堂巳不關乎眞宰稽乎所自原夫所致臨<lb/>
　庭目擊雖從隂鑒而來向月心祗又似上夭而至來莫我<lb/>
　挈至莫我精弃本不仁故存名而曰水從宜酌號遂表性<lb/>
<pb n="KR4c0056_SBCK_001-8a"/>
　而稱明信可薦宗祏郊上淸故得歸先歲享告帝功成冠<lb/>
　三酒而首進掩五齊以先行招百神之景福致萬姓之元<lb/>
　禎無益於人鄙玉漿於夜漏自求其逸哂珠露於金莖遊<lb/>
　原習坎固有冥感處陸浮空不無玄通龍吟雲而致雨虎<lb/>
　嘯谷而來風動無千里之效潤纔百里之功詎若以握中<lb/>
　之瑣細向天上之曈朧精液下融神人以崇而福禄攸同<lb/>
　者也<lb/>
　　春盤賦<hi>裁紅暈碧巧助春晴</hi>
　多事佳人假盤盂而作地䟽綺繡以爲春叢林具秀百卉<lb/>
　爭新一本一根叶陶甄之妙致片花片葉得造化之窮神<lb/>
<pb n="KR4c0056_SBCK_001-8b"/>
　日惟上春時物將革栁依門而半綠草連河而欲碧室有<lb/>
　慈孝堂居斑白命聞可續年知暗惜研秘思於金閨同獻<lb/>
　壽乎瑤席昭然斯義哿矣而明春是敷榮之節盤同饋薦<lb/>
　之名始曰春兮受春有未衰之意終爲盤也進盤則奉養<lb/>
　之誠儻觀表以見中庶無言而見情懿夫繁而不撓類天<lb/>
　地之無巧雜且莫同何才智之多工庭前梅白蹊畔桃紅<lb/>
　指掌而幽深數處分寸則芳菲㡬叢呼噏旁臨作一團之<lb/>
　朝霧衣巾暫拂成萬樹之春風原其心匠始規神謀創運<lb/>
　從衆象以遐覽總群形而内藴彼有材實我則以短長小<lb/>
　大而謀彼有文華我則以玄黃赤白而暈故得事随意製<lb/>
<pb n="KR4c0056_SBCK_001-9a"/>
　物逐情裁凝神而珍奇競集下手而芬馨亂開不然者欲<lb/>
　翫扶踈須買靑山以樹要窺菡萏待䟽綠沼而栽將以緩<lb/>
　愁子之思將以逞吾人之才此一作也察其所由稽其所<lb/>
　據匪徒爲以徒設誠有禆而有助者也<lb/>
　　　藏冰賦<hi>西陸朝覲方岀之也</hi>
　晚日離斗兮昏星見奎鴻　向北兮龍角徂西天子慮曾<lb/>
　冰以爲災闢凌隂而大納山人於其時而貢職庶夀域以<lb/>
　同躋黑牡旣馨玄冥巳祝人惟在土侔有賦以歸王物或<lb/>
　稱琛類無脛而奔陸鑿固沍於窮壑閉重泉乎夏屋烱乎<lb/>
　于將之岀地燦乎連城之韞匵尔乃東風月仲之節西陸<lb/>
<pb n="KR4c0056_SBCK_001-9b"/>
　晨覿之朝薦明靈於寢廟頒有位乎中朝光可鑒形鄙照<lb/>
　車之寳楚淸䏻禦暑輕翣莆之珎堯向玉堂以孤瑩鎭瓊<lb/>
　筵而自昭助微凉於長簟廻煩燠於炎颷鬼神以之而饗<lb/>
　集君臣以之而利饒豈止疾雷不震凄風不飄致兩儀之<lb/>
　交泰作六氣之和調而巳哉冰之藏也㫖意可稽冰之賦<lb/>
　焉英華可覿休宗社之成禮暢乾坤而樹績順時元吉爲<lb/>
　我政之恒孚悖道致尤寧魯臣之屢折六合蒼蒼萬物攘<lb/>
　攘詎無時啓亦有時藏繹其功而此譬於厥德而何方勁<lb/>
　挺金相貞淸玉質展其用無愧於明時韞其光不欺於暗<lb/>
　室平凛冽以冬入滌赫曦而夏岀穿楊發彼觀國于玆㡬<lb/>
<pb n="KR4c0056_SBCK_001-10a"/>
<pb n="KR4c0056_SBCK_001-11a"/>
　又一倍以増悲嗚呼麟非騰噬之儔詎豺狼之共穴鳯實<lb/>
　仁靈之類豈鷹鸇之同列惟玉石之不分亦薰蕕之自别<lb/>
　是以謇謇心競昻昻面折彼炎炎之原燎信撲之而不㓕<lb/>
　寧歸死以申懷不貪生而結舌痛矣哉古人有言輔仁者<lb/>
　天福善者神胡爲是日力不如人使典章之不信俾忠義<lb/>
　之空勤律中大吕日臨䝉谷風颼颼於衰草煙茫茫乎平<lb/>
　陸思悽悽而塡臆涙淫淫以盈目義則非其知友親故遠<lb/>
　乎骨肉節臨危而不撓行於艱而彌篤惟其有之是以傷<lb/>
　之而慟哭<lb/>
　　　律和聲賦<hi>見象聲律以和萬方</hi>
<pb n="KR4c0056_SBCK_001-11b"/>
　詠聲周兮律聲遍人心厚兮國風變伊在堯之旣引載得<lb/>
　䕫而斯見哀思慮始安和追徃宗伯官也擇人乎有才正<lb/>
　始化焉選音於無象綴咸池之雅韻去桑間之末賞圖風<lb/>
　普以雨周筭天長而地廣律則以宮激徴詠則從濁揚淸<lb/>
　且懲流而反正常誡險以歸平若近若遠非幽非明類無<lb/>
　臭等無聲信矣惟時與四時而德洽純如合莫彌六合以<lb/>
　文成善詠者聲應聲者律會高低以齊奏諧疾徐而竝出<lb/>
　跡不得㝷功如何述爲災爲眚曾莫奉於淫后調陽序隂<lb/>
　屢見資乎聖日故得之者體圓御方失之者亡禋絶祀比<lb/>
　屋可戮桀紂罔測其所由率土可封堯舜固知其所以不<lb/>
<pb n="KR4c0056_SBCK_001-12a"/>
　然者移風之言曷謂易俗之訓則䢷我所以淸六管順賡<lb/>
　歌載唱載吹匪塤箎之獨叶一張一弛豈琴瑟之空和八<lb/>
　紘有截四海無波物阜人蕃雖歸之乎至德鳥來獸舞蓋<lb/>
　於斯而靡他其理微其用遠論有助也侔大君之得一考<lb/>
　無情焉同八風之吹萬可謂我詠斯暢我律斯藏發揚六<lb/>
　氣孕育群方處植者以之而茂實含識者於焉而夀昌彼<lb/>
　離連與栗陸復何道而稱皇<lb/>
　歐陽行周文集卷之一<lb/>
</p>
<p>
</p>
  </div>
<div> <lb/>
    <p>
<pb n="KR4c0056_SBCK_002-1a"/>
　歐陽行周文集卷之二<lb/>
　　雜著<lb/>
　　　李評事公進示文集以詩贈之<lb/>
　風雅不墜地五言始君先希微嘉會章杳冥河梁篇理蔓<lb/>
　語無枝言一意則千徃來更後人澆蕩醨前源傾筐實不<lb/>
　收樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>華爭繁大敎護微㫖哲人生今孫高飊激頽波坐<lb/>
　使横流翻昔日越重阻側聆滄海傳逮玆覿淸陽幸覩靑<lb/>
　琅編泠泠中山醇片片崑山璠一杯有餘味再覽增光鮮<lb/>
　對寳豈皆鑒握鞶良自妍吾其告先師六義今還全<lb/>
　　　蜀中將廻留辭韋相公<lb/>
<pb n="KR4c0056_SBCK_002-1b"/>
　寧體則雲構方前恒食玉貧居豈及此要自懷歸憶在夢<lb/>
　關山遠如流歲華逼明晨首鄕路迢逓孤飛翼<lb/>
　　　大原旅懷呈薛十八侍御齊十二奉禮<lb/>
　前來稱英俊有食主人魚後來曰賢才又受主人車伊予<lb/>
　亦投刺恩煦胡彫踈旣覩主人面又獻主人書餬口百家<lb/>
　周賃廡三月餘眼見寒序臻坐送秋光除西日惄飢腸北<lb/>
　風集絺裾升堂有知音此意當何如<lb/>
　　　初發太原途中寄太原所思<lb/>
　驅馬覺漸遠廻頭長路塵高城巳不見况復城中人去意<lb/>
　自未甘居情諒猶辛五原東北晉千里西南秦一屨不出<lb/>
<pb n="KR4c0056_SBCK_002-2a"/>
　門親車無停輪流萍與繫匏早晩期相親<lb/>
　　　詠德上韋檢察<hi>即韋相之弟也</hi>
　少華類太華太室似少室亞相與丞相亦復無異質渟如<lb/>
　月臨水瀟若松照日輝影互光澄隂森兩䓗鬱連城鸞鳯<lb/>
　下同氣魚龍岀倂力革夷心通籌整師律英豪願廻席蠻<lb/>
　貊皆屈膝中外行分途寰瀛溥淸謐<lb/>
　　　寓興<lb/>
　桃李有奇質樗櫟無妙姿皆承慶雲沃一種春風吹美惡<lb/>
　苟同歸喧囂徒爾爲相將任玄造聊醉手中巵<lb/>
　　　自懷州却赴洛途中作<lb/>
<pb n="KR4c0056_SBCK_002-2b"/>
　惆悵䇿疲馬孤蓮被風吹昨東今與西冉冉長路岐歲晩<lb/>
　樹無葉夜寒霜滿枝依人恒辛苦㝠寞天何知<lb/>
　　　晨裝行<lb/>
　村店月西入山枝　鵊聲求燈徹夜席束囊事晨征寂寂<lb/>
　人尚眠悠悠天未明豈無偃息心所務前有程<lb/>
　　　江夏留别辛三十時自襄陽同舟而下予歸閩辛從<lb/>
　　　此赴舉<lb/>
　弭棹巳傷别不堪離緒催十年一心人千里同舟來鄕路<lb/>
　予尚遠客程君未廻將何慰兩端互勉臨岐材<lb/>
　　　徐十八晦落第<lb/>
<pb n="KR4c0056_SBCK_002-3a"/>
　嘉榖不夏熟大器當晚成徐生異凡鳥安得非時鳴汲汲<lb/>
　有攸爲驅驅無本情懿哉蒼梧鳯終見排雲征<lb/>
　　　送袁秀才下第歸毗陵<lb/>
　羸馬岀都門脩途指江東關河昨夜雨草木非春風矢捨<lb/>
　雖未中璞全終待攻層霄秋可翔豈不隨高鴻<lb/>
　　　聞鄰舍唱凉州有所思<lb/>
　有伊善凉曲離别在天涯虛堂正相思所妙發鄰家聲音<lb/>
　雖類聞形影終以遐因之憎遠懷惆悵菖蒲花<lb/>
　　　賦得秋河曙耿耿送郭秀才赴舉雜言<lb/>
　月沒天欲明秋河尚凝白皚皚積光素耿耿横虛碧南斗<lb/>
<pb n="KR4c0056_SBCK_002-3b"/>
　接北辰連空𪷟鴻同浮高天蕩蕩漫漫皆晶然實類平蕪<lb/>
　流大川星爲潭底珠雲是波中煙雞鳴漏盡東方作空曲<lb/>
　蒼蒼曉煙落鴈呌疑從淸淺驚鴈聲似在㳂洄泊幷州細<lb/>
　侯直下孫才鷹秋賦懷金門念排雲漢將飛翻仰之踊躍<lb/>
　當華軒夜來陪餞歐陽子偶坐通宵見深旨心知慷愷日<lb/>
　昭回前程志在靑㝠裏<lb/>
　　　述德上興元嚴僕射二首<lb/>
　山横碧立竝雄岷大阜洪川共降神心合雲雷淸禍亂力<lb/>
　廻天地作陽春非熊德媿當周輔稱傑叨慙首漢臣何幸<lb/>
　腐儒無一藝得爲門下食魚人<lb/>
<pb n="KR4c0056_SBCK_002-4a"/>
　　　又<lb/>
　推車閫外主恩新今日梁川草遍春玉色據鞍雙節下揚<lb/>
　兵百里路無塵<lb/>
　　　春日途中寄故園所親<lb/>
　客路度年行故園未云返悠悠去源水日日祗有遠始嘆<lb/>
　秋葉零又看靑草晩寄書南飛鴻相憶劇鄕中<lb/>
　　　汝川行<lb/>
　汝墳春女𧖟忙月朝起採桑日西没輕綃裙露紅羅襪半<lb/>
　蹋金梯倚枝歇垂空玉腕若無骨映葉朱唇似花發相歡<lb/>
　誰是遊冶郎𧖟休不得岐路旁<lb/>
<pb n="KR4c0056_SBCK_002-4b"/>
　　　許州途中<lb/>
　秦川行盡頴川長吳江越嶺巳同方征途渺渺煙茫茫未<lb/>
　得還鄕傷近鄕随萍逐梗見春光行樂登臺闘在旁林間<lb/>
　啼鳥野中芳有似故園皆斷腸<lb/>
　　　銅雀妓<lb/>
　蕭條登古臺廻首黃金屋落葉不歸林高陵永爲谷粧容<lb/>
　徒自麗舞態閱誰目嗚咽繐帷前歌聲苦於哭<lb/>
　　　題嚴光釣臺<lb/>
　弭棹歷陳跡悄然関我情伊無昔時節豈有今時名辭貴<lb/>
　不辭賤是心誰復行欽哉此溪曲永獨英風聲<lb/>
<pb n="KR4c0056_SBCK_002-5a"/>
　　　福州送鄭楚材赴京師<hi>時觀察劉公亮有感激之意</hi>
　美人河岳靈家本滎水濆門承若蘭族身韞如瓊文早折<lb/>
　靑桂枝俯窺鴻鵠群爾來丹霄姿遠逐蒼梧雲有伊光鑒<lb/>
　人惜玆瑞蕙薰中酣前激昻四座同氛氲海郡梅霔晴山<lb/>
　郵炎景曛廻翔罷南遊鳴唳期西聞秦塞鸞鳯征越江雲<lb/>
　雨分從玆一別離佇致如堯君<lb/>
　　　和嚴長官秋日登太原龍興寺閣野望<lb/>
　百丈化城樓君登最上頭九霄廻棧路八到視幷州煙火<lb/>
　遺堯庶山河啓聖猷短垣齊介嶺片帛指汾流淸鐸中天<lb/>
　籟哀鴻下界秋境閑如道勝心遠見名浮豈念乗肥馬方<lb/>
<pb n="KR4c0056_SBCK_002-5b"/>
　應駕大牛自憐蓬逐吹不得與良遊<lb/>
　　　陪太原鄭行軍中丞登汾上閣中丞詩曰汾樓秋水<lb/>
　　　闊宛似倒閶門惆悵江湖思惟將南客論南客即詹<lb/>
　　　也輙書即事上答<lb/>
　幷州汾上閣登望似吳閶貫郭河通路縈村水逼鄕城槐<lb/>
　臨枉渚巷市接飛梁莫論江湖思南人正斷腸<lb/>
　　　送潭州陸戸曹之任戸曹自處州司倉除<lb/>
　三語又爲掾大家聞屈聲多年名下人四姓江南英衡嶺<lb/>
　半天秀湘潭無底淸何言驅遠車去有蒙莊情<lb/>
　　　送少微上人歸德峯<lb/>
<pb n="KR4c0056_SBCK_002-6a"/>
　不負人間累棲身任所從灰心聞密行菜色見羸容幻世<lb/>
　方同悞深居願繼蹤孤雲與禪誦到後在何峯<lb/>
　　　荆南夏夜水樓懷昭丘直上人雲夢李莘<lb/>
　無機成旅逸中夜上江樓雲盡月如練水凉風似秋鳬聲<lb/>
　聞夢澤黛色上昭丘不遠人情在良宵恨獨遊<lb/>
　　　送高士安下第廻岷南寧親<lb/>
　偕隱有賢親岷南四十春樓雲自匪石觀國暫同塵就養<lb/>
　思児戲延年愛鳥伸還看謝時軰又作潁陽人<lb/>
　　　酬裴十二秀才孩子詠<hi>裴拜曰待看成器後折取桂林余</hi>
　筭日未成年英姿巳襃然王家千里後荀氏八龍先葱蒨<lb/>
<pb n="KR4c0056_SBCK_002-6b"/>
　松猶嫩淸明月漸團將何一枝桂容易賞名賢<lb/>
　　　旅次舟中對月寄姜公<hi>比公丁泉州門客</hi>
　中宵天色凈片月岀滄洲皎㓗臨孤島嬋娟入亂流應同<lb/>
　故園夜獨起異鄕愁那得休蓬轉從君上庾樓<lb/>
　　　御溝新栁<hi>貞元八年及第省試</hi>
　東風韶景至垂栁御溝新媚作千門秀連爲一道春柔荑<lb/>
　生女指嫩葉長龍鱗舞絮廻靑岸翻煙拂綠蘋王孫初命<lb/>
　賞楚客欲傷神芳意堪相贈一枝光遠人<lb/>
　　　同諸公過福先寺律院宣上人房<lb/>
　律座下朝講畫門猶掩關叨同静者來正值高雲閑寂爾<lb/>
<pb n="KR4c0056_SBCK_002-7a"/>
　方丈内瑩然虚白間千燈智惠心片玉淸羸顔松色落深<lb/>
　井竹隂寒小山晤言流曦晚惆悵歸人寰<lb/>
　　　詠德上太原李尚書<lb/>
　那以公方郭細侯幷州非復舊幷州九重帝宅司丹地十<lb/>
　萬兵樞擁碧油鏘玉半爲趨閣吏腰金皆是走庭流王褒<lb/>
　㫕德空知頌身在三千最上頭<lb/>
　　　及第後詶故園親故<lb/>
　才非天授學非師以此成名曩豈期楊葉射頻因偶中桂<lb/>
　枝材美敢當之稱文作藝方慙德相賀投篇料媿詞猶著<lb/>
　褐衣何足羡如君即是載鳴時<lb/>
<pb n="KR4c0056_SBCK_002-7b"/>
　　　除夜長安客舍<lb/>
　　　　仍寢如流歲又遷望家思獻夀筭甲恨長年虚牖<lb/>
　傳寒柝孤燈照絕編誰應問窮轍泣盡更澘然<lb/>
　　　早秋登慈恩寺塔<lb/>
　寳塔過千仞登臨盡四維毫端分馬頰墨點辨蛾眉地逈<lb/>
　風彌緊天長日乆遲因高欲有賦遠意慘生悲<lb/>
　　　許州送張中丞出臨潁鎭<lb/>
　心誦隂符口不言風驅千騎出轅門孫吳去後無長䇿誰<lb/>
　敵留侯直下孫<lb/>
　　　蜀門與林藴分路後屢有山川似閩中因寄林藴藴<lb/>
<pb n="KR4c0056_SBCK_002-8a"/>
　　　亦閩人也<lb/>
　村歩如延夀川源似福平<hi>延壽福平皆閩中川原之名延夀即藴之别墅在焉福平即予</hi>
<hi>之别墅在焉</hi>無人相與識獨自故鄕情<lb/>
　　　樂津店北陂<lb/>
　嬋娟有麗玉如也美笑當予繫予馬羅帷碧簟豈相容行<lb/>
　到山頭憶山下<lb/>
　歐陽行周文集卷第二<lb/>
</p>
<p>
</p>
  </div>
<div> <lb/>
    <p>
<pb n="KR4c0056_SBCK_003-1a"/>
　歐陽行周文集卷第三<lb/>
　　雜著<lb/>
　　　益昌行<hi>幷序</hi>
　貞元年中天子以工部郎中興元少尹吳興沈公長源牧<lb/>
　利州其爲政五年予旅遊由于利覩人安俗阜欽所以美<lb/>
　作詩一章利州故益昌郡也目曰益昌行詩曰<lb/>
　驅馬至益昌倍驚風俗和耕夫壟上謠負者途中歌處處<lb/>
　川復原重重山與河人煙遍餘田時稼無閑坡問業一何<lb/>
　脩太守德化加問身一何安太守恩懷多賢哉我太守在<lb/>
　古無以過愛人甚愛子理邦如理家雲雷旣奮騰草木遂<lb/>
<pb n="KR4c0056_SBCK_003-1b"/>
　萌芽乃知良二千德足爲國華今時固精求漢帝非徒嗟<lb/>
　四氣有靑春衆植佇楊葩期當作說霖天下同滂沲<lb/>
　　　題華十二判官汝州宅内亭<hi>幷序</hi>
　覩居處翫好則才不才了然可知如華斯亭華豈常人歟<lb/>
　規晝旣髙圬塓有潔媚以花草淸以竹木綺罽菴澹琅玕<lb/>
　森然墻外人寰入門雲林使人心以之閒神以之遠華朝<lb/>
　於斯夕於斯心不朗神不王其可得乎則虛廓其靈恬淡<lb/>
　其性由才不才矣非逃名遠世方曰㝠搜賢哉華未展襟<lb/>
　懷視於期則昭然在前矣予旣遊且尚詩以美之衆君子<lb/>
　其以爲然亦宜相廣詩曰<lb/>
<pb n="KR4c0056_SBCK_003-2a"/>
　　高居勝景誰能有佳意幽情共可歡新栁摇門靑翡翠脩<lb/>
　　篁浮徑碧琅玕歩兵阮籍空除屛彭澤陶潜謾掛冠只在<lb/>
　　城隍也趨府豈如吾子道斯安<lb/>
　　　　奉和太原鄭中丞登龍興寺閣<lb/>
　　靑窓朱戸半天開極目凝神望㡬廻晉國頽墉生草樹皇<lb/>
　　家瑞氣在樓臺千條水入黃河去萬點山從紫塞來獨恨<lb/>
　　侍遊違長者不知高意是誰陪<lb/>
　　　　太原和嚴長官八月十五日夜西山童子上方翫月<lb/>
　　　　寄嚴中丞少尹<lb/>
　　西寺碧雲端東𬈑白雪團年來一夜翫君在半天看素魄<lb/>
<pb n="KR4c0056_SBCK_003-2b"/>
　當懷上淸光在下寒宜裁濟江什有阻惠連歡<lb/>
　　　覩亡友李三十觀秭歸鎭壁題詩處<lb/>
　舊友親題壁上詩傷看緣跡不緣詞門前猶是長安道無<lb/>
　復廻車下筆時<lb/>
　　　題秦嶺<lb/>
　南下斯須隔帝鄕北行一歩掩南方悠悠煙景兩邉意蜀<lb/>
　客秦人各斷腸<lb/>
　　　自南山却赴京師石臼嶺頭即事寄嚴僕射<lb/>
　鳥企虵盤地半天下窺十仞到浮煙因高廻望沾恩處認<lb/>
　得梁州落日邊<lb/>
<pb n="KR4c0056_SBCK_003-3a"/>
　　　與洪孺卿自梁州廻途中經駱谷見野果有閩中懸<lb/>
　　壺子旣同採摘用呈之洪亦閩人<lb/>
　靑苞未實忽離離摘得盈筐淚更垂上德同之豈無意故<lb/>
　園山路一枝枝<lb/>
　　　出蜀門<lb/>
　北客今朝出蜀門翛然領得入時魂遊人莫道歸來易三<lb/>
　不曾聞古老言<lb/>
　　　韋晤宅聽歌<lb/>
　服製虹霓鬢似雲蕭郎屋裏上淸人等閑逐酒傾杯樂飛<lb/>
　盡虹梁一夜塵<lb/>
<pb n="KR4c0056_SBCK_003-3b"/>
　　　與林藴同之蜀途次嘉陵江認得越鳥聲呈林林亦<lb/>
　　　閩中人也<lb/>
　正是閩中越鳥聲幾廻留聽暗沾纓傷心激念君深淺共<lb/>
　有離卿萬里情<lb/>
　　　送聞上人遊嵩山<lb/>
　二室峯峯昔願遊從雲從鶴思悠悠丹梯石磴君先去爲<lb/>
　上靑㝠最上頭<lb/>
　　　永安寺照上人房<lb/>
　草席蒲團不掃塵松間石上似無人群隂欲午鐘聲動自<lb/>
　煑溪𬞞養幻身<lb/>
<pb n="KR4c0056_SBCK_003-4a"/>
　　　讀周太公傳<lb/>
　論兵去商虐講德興周道屠沽未遇時豈異玆川老<lb/>
　　　山中老僧<lb/>
　笑向來人話古時繩床竹杖自扶持秋深頭冷慵將剃白<lb/>
　黑蒼然髮到眉<lb/>
　　　贈魯山李明府<lb/>
　外戸通宵不閉關抱孫弄子萬家閑若將邑號稱賢宰又<lb/>
　是皇唐李魯山<lb/>
　　　泉州赴上都洛湯亭留别舍弟及故人<lb/>
　天長地濶多岐路身郎飛蓬共水萍疋馬將驅豈容易弟<lb/>
<pb n="KR4c0056_SBCK_003-4b"/>
　兄親故滿離亭<lb/>
　　　送張驃騎邠寧行營<lb/>
　寳馬琱弓金僕姑龍驤虎視岀皇都揚鞭莫恠輕胡虜曾<lb/>
　在漁陽敵萬夫<lb/>
　　　題梨嶺<lb/>
　南北風煙即異方連峯危棧倚蒼蒼哀猿咽水偏高處誰<lb/>
　不沾衣望故鄕<lb/>
　　　題第五司戸侍御<lb/>
　曾稱野鶴比群公忽作長松向府中驄馬不騎人不識泠<lb/>
　然三尺别生風<lb/>
<pb n="KR4c0056_SBCK_003-5a"/>
　　　秋夜寄弘濟上人<lb/>
　尚被浮名誘此身今時誰與德爲鄰遥知是夜檀溪上月<lb/>
　照千峯爲一人<lb/>
　　　觀送葬<lb/>
　何事悲酸淚滿巾浮生共是北邙塵他時不見北山路死<lb/>
　者還曾哭送人<lb/>
　　　宿建溪中宵即事<lb/>
　蕯藭一席眠還坐蛙噪螢飛夜未央僮僕舟人空寂寂隔<lb/>
　簾微月入中倉<lb/>
　　　建溪行待陳詡<hi>予先發福州陳詡發中路待之不得</hi>
<pb n="KR4c0056_SBCK_003-5b"/>
　偕行䢷得會心期先者貪前後者遲空憶麗詞能狀物每<lb/>
　看奇異但相思<lb/>
　　　題王明府郊亭<lb/>
　日日郊亭啓竹扉論桑勸稼是常機山城要得牛羊下方<lb/>
　與農人分背歸<lb/>
　　　塞上行<lb/>
　聞說胡兵欲利秋昨來投筆到營州驍雄巳許將軍用邊<lb/>
　塞無勞天子憂<lb/>
　　　廻別業留别郭中諸公<lb/>
　千山江上背斜暉一徑中峯見所歸不信扁舟廻在晩宿<lb/>
<pb n="KR4c0056_SBCK_003-6a"/>
　雲先巳到柴扉<lb/>
　　　九日廣陵同陳十五先軰登高懷林十二先軰<lb/>
　客路重陽日登高寄上樓風煙今令節臺閣古雄州泛菊<lb/>
　聊斟酒持茰懶挿頭情人共惆悵良乆不同遊<lb/>
　　　九日廣陵登高懷邵二先軰<lb/>
　簮茰泛菊俯平阡飮過三杯却惘然十歲此辰同醉友登<lb/>
　高各處巳三年<lb/>
　　　薛舍人使君觀察韓判官侍御許雨晴到所居旣霽<lb/>
　　　先呈即事<lb/>
　江皐昨夜雨收梅<hi>江南夏雨日海</hi>寂寂衡門與釣臺西島落花随<lb/>
<pb n="KR4c0056_SBCK_003-6b"/>
　水至前山飛鳥岀雲來觀風駟馬能言駐行縣雙旌許蹔<lb/>
　廻豈不偶然聊爲竹空令石逕掃莓苔<lb/>
　　　除夜侍酒呈諸兄示舍弟<lb/>
　莫歎明朝又一春相看堪共貴玆身悠悠寰宇同今夜膝<lb/>
　下傳杯有㡬人<lb/>
　　　元日陪早朝<lb/>
　斗柄東廻歲又新邃旒南靣挹來賔和光髣髴樓臺暁休<lb/>
　氣氛氲天地春儀籥不唯丹穴鳥稱觴半是越裳人江皐<lb/>
　腐草今何幸亦與恒星拱北辰<lb/>
　　　題延平劒潭<lb/>
<pb n="KR4c0056_SBCK_003-7a"/>
　想象精靈欲見難通津一去水漫漫空餘昔日凌霜色長<lb/>
　與澄潭生晝寒<lb/>
　　　曉泊漳州營頭亭<lb/>
　廻峯疊嶂遶亭隅散點煙霜勝畫圖曰暮華軒卷長箔太<lb/>
　淸雲上送蓬壺<lb/>
　　荅韓十八駑驥吟韓詩云駑駘誠齷齪市者何其稠<lb/>
　力小苦難制價微良易酬渇飲一斗水飢食一束芻嘶鳴<lb/>
　當大路志氣若有餘騏驥生絶域自矜無匹儔驅牽入市<lb/>
　門行者不爲留借問價㡬何黃金比嵩丘借問行幾何咫<lb/>
　尺視九州飢食王山禾渇飮醴泉流問誰能爲御曠世不<lb/>
<pb n="KR4c0056_SBCK_003-7b"/>
<pb n="KR4c0056_SBCK_003-7b"/>
　花妍異無材實資手植堦墀前梗楠十圍瑰松栢百尺堅<lb/>
　罔念棟梁功野長丘墟邊傷哉昌黎韓焉得不迍邅上帝<lb/>
　本厚生大君方建元實將庇群甿庶此規崇軒班爾圖永<lb/>
　安掄擇其精專君看廣厦中豈有庭前萱<lb/>
　　　智逹上人水精念珠歌<lb/>
　水巳淸淸中不易當其精精華極何宜更復加磨拭良工<lb/>
　磨拭成貫珠泓澄洞澈看如無星輝月耀莫之逾駭雞照<lb/>
　乗徒稱殊上人念佛泛眞諦一佛一珠以爲計旣指其珠<lb/>
　當佛身亦欲殊明佛像智咨董母訪朱公得之玓瓅群奇<lb/>
　中龍龕鷲嶺長随躬朝自守持纎掌透夜來月照紅絛空<lb/>
<pb n="KR4c0056_SBCK_003-8a"/>
　窮川極陸難爲寳孰說車渠將瑪碯連連寒溜下隂軒熒<lb/>
　熒泫露垂秋草皎晶晶彰煌煌陸離電烻紛不常凌眸暈<lb/>
　目生光芒我來借問脩行術數日殷勤羡玆物上人視日<lb/>
　授微言心凈如斯即諸佛<lb/>
　　　贈山南嚴兵馬使<hi>即僕射堂弟也</hi>
　爲鴈爲鴻弟與兄如鵰如鶚傑連英天旋地轉煙雲黑共<lb/>
　鼔長風六合淸<lb/>
　歐陽行周文集卷第三<lb/>
</p>
<p>
</p>
  </div>
<div> <lb/>
    <p>
<pb n="KR4c0056_SBCK_004-1a"/>
　歐陽行周文集卷第四<lb/>
　　銘<lb/>
　　　棧道銘<hi>幷序</hi>
　秦之坤蜀之艮連高夾深九州之險也隂谿窮谷萬仞直<lb/>
　下奔崖峭壁千里無土亘隔呀絶巉巉㝠㝠麋鹿無蹊猿<lb/>
　猱相望自三代而徃蹄足莫之能越秦雖有心蜀雖有情<lb/>
　五萬年間夐不相接且秦之與蜀也人一其性物同所宜<lb/>
　嗜慾無餘源教化無餘門可貿遷可親昵擘坼地脉睽離<lb/>
　物理豈造化之意乎天實凝淸而成地實凝濁而形當其<lb/>
　凝也如鎔金下鑄騰雲上浮空隙有所不周廻翔有所不<lb/>
<pb n="KR4c0056_SBCK_004-1b"/>
　合澄結旣定窽缺生乎其中西南有漏天天之<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>缺也于<lb/>
　斯有玆地地之窽缺也天地也者將以上覆下燾含蓄萬<lb/>
　靈可通必使而通者也苟有可通而未通則聖賢代其工<lb/>
　而通之故有爲舟以濟川爲梯以踰山唯玆地有川不可<lb/>
　以舟渉有山不可以梯級粤有智慮念全玄造立巨衡而<lb/>
　舉追氏縋懸纑以下梓人猿垂絶㝠鳥傍危岑鑿積石以<lb/>
　金力梁半空於木用斜根玉壘旁綴靑泥截斷岸以虹矯<lb/>
　繞翠屏而龍踠堅勁交固雲橫砥平捴庸蜀之通塗綂歧<lb/>
　雍之康莊都邑之能歩山川之無脛若水决防如鴻向陽<lb/>
　南之北之踵武湯湯躋峨峨以自若臨蒼蒼而不懼繇是<lb/>
<pb n="KR4c0056_SBCK_004-2a"/>
　贄幣以逹人神會同稽禮樂之短長量威力之汙隆可王<lb/>
　者王可公者公而吹以風或曰受琢之石長存可構之材<lb/>
　無窮易刓代蠧斯道也未始有終嗚呼爲上懷來在乎德<lb/>
　爲下招德在乎義德義之如今日則或人之言有孚其反<lb/>
　之則石雖存恐不爲琢材雖多恐不爲構想夫徃昔有時<lb/>
　而有有時而無是用惕惕天下蚩蚩知聖賢創物之意之<lb/>
　人寡明德義固物之道之人稀敢陳兩端之要銘諸斯道<lb/>
　之左庶主德義者存今日之所履踵武湯湯者荷古人之<lb/>
　攸作銘曰<lb/>
　天覆地燾本亦同設大象難全或漏或缺損多益寡聖賢<lb/>
<pb n="KR4c0056_SBCK_004-2b"/>
　代工彼雖有缺與無缺同惟北曰秦惟南則蜀地缺其間<lb/>
　坤維不續斗超岸斷屹爲兩區秦人路絶蜀火煙孤天實<lb/>
　不通賢斯有造鑚堅剡勁無蹊以道若川匪舟若陸匪車<lb/>
　緣危轉虚歩驟交如構雖在功存亦由德項怫劉怒從完<lb/>
　以踣隋落我營自顛而植地非革勢才不易林踣植之致<lb/>
　惠怨之心勿爲斯道不恒勿爲斯道可乆禮不以禮可有<lb/>
　而無恭不以恭可無而有創之之意如彼固之之物若玆<lb/>
　彼知不易玆而易知勒銘于左其同我思<lb/>
　　　陶器銘<hi>幷序</hi>
　甞侍論於長者儳有之曰近代之作玉杯麗則麗矣愚以<lb/>
<pb n="KR4c0056_SBCK_004-3a"/>
　不如古人之爲陶長者韙之以爲知言退而思其所自多<lb/>
　亦不沗伊人之譽器以利用道從易簡利用者貴無罔而<lb/>
　不適易簡者取立功而匪勤今天下之至富者土也不勞<lb/>
　而成者火也夫陶掬壤以製焚蒸以凝就其不勞因其至<lb/>
　冨不瑩而冰淸珠晥不鍜而金固石堅一工致功千室以<lb/>
　給<graphic n="KR3572" url="https://raw.githubusercontent.com/kanripo/KR-Gaiji/master/images/KR3572.png" mimeType="image/png"/>鬲罍甗缾缶盃盂大窮儋石小極圭撮經鼎鑊而自<lb/>
　若在燀爇而莫渝滿堂絶侈靡之譏提挈無剽殺之患其<lb/>
　功則易簡也其實則利用也其藏又保安也易簡二儀之<lb/>
　理利用五行之本保安立身之方執人之方履物之本從<lb/>
　天地之理此三皇五帝所以内戸不扄外户不閉無爲之<lb/>
<pb n="KR4c0056_SBCK_004-3b"/>
　徳所由生也豈夫玉杯之獨劣其餘孰得而儔焉則刓材<lb/>
　搜璞窮山越壑礱磨雕琢鑄鍊丹雘力盡終年之功財殫<lb/>
　不訾之産量纔升合質忌湯火寘家得奢盈之議中懷生<lb/>
　賊害之累其功則非易簡也其實則非利用也其藏又非<lb/>
　保安也悖二儀之理違五行之本乖立身之方此夏桀商<lb/>
　紂所以人人頗邪比屋可戮亡身之禍所由生也省費鮮<lb/>
　勞皆備於物德且如彼而人賤之煩人蠧財不周於用禍<lb/>
　又如此而人貴之乆矣哉世之迷也物有賤而可貴亦有<lb/>
　貴而可賤惟賢者能審之小子不幸憶而有中誠背常人<lb/>
　之見故爲銘以廣之銘曰<lb/>
<pb n="KR4c0056_SBCK_004-4a"/>
　黜汚易抔聖人製器易簡作程利用爲貴稽諸徃載函實<lb/>
　攸興裁因掬壤成假焚蒸不雘不丹不雕不刻自結金堅<lb/>
　天然冰色財無害産功匪殫力量盡洪纎用窮幽仄物有<lb/>
　千金相異我取不費爲利物有積功相崇我取不勞爲工<lb/>
　物有患湯忌火我取徃無不可物有剽殺焚軀我取懷藏<lb/>
　不虞心存目視奢尋彼至室滿堂盈侈莫我生省庸周用<lb/>
　所賤謂何賈害勤人所貴者那可貴不貴物失其類失類<lb/>
　曰昏雖隆必墜可賤不賤物得其選得選曰明雖幽必見<lb/>
　上惟五帝下相三王實有以興亦有以亡蚩蚩百工孰若<lb/>
　我陶敬銘有器永告滔滔<lb/>
<pb n="KR4c0056_SBCK_004-4b"/>
　　　有唐故銀靑光祿大夫行平州別駕馬公墓誌銘<hi>幷序</hi>
　嗚呼死也者君子曰終有唐興元二年六月二十四日銀<lb/>
　靑光祿大夫行平州別駕馬公終于京師國䘮英才家亡<lb/>
　令孫家國不幸痛毒可知公諱某字某其先京兆扶風人<lb/>
　始實趙氏累葉繼將多總戎塞下有以因居今爲燕之名<lb/>
　流曾祖某某官祖某某官父某某官公則某官第某子也<lb/>
　積奕世忠貞之慶得隂方嚴勁之氣天骨山峻神葱玉輝<lb/>
　有孝有悌閨門以和有信有義州閭以附矛㦸韞器風雲<lb/>
　馳聲燕趙多奇士公其人也用正直奉籌畧擁旄杖節者<lb/>
　尊以果斷行正令擐甲執兵者伏前後佐全師大幕不有<lb/>
<pb n="KR4c0056_SBCK_004-5a"/>
　暫寧方將張翼翔雲揚鬐遊𬈑大命不永大病遄及享年<lb/>
　三十三秦氏毉遟顔生禍促哀哉夫人某處某氏子二人<lb/>
　長曰縱次曰緒永思之感至性過人以貞元十二年歲在<lb/>
　某月某日大通卜宅于京兆某鄕某里某原禮也天長地<lb/>
　乆堙川塹阜于何不有乃爲銘德而誌墓云<lb/>
　士比常才如瑜在岷燕趙多奇公則其人業繼忠貞識資<lb/>
　籌略器流瑚璉羽族雕鶚題輿太郡佐律雄師雖猶柱德<lb/>
　亦匪孤時南仰摶鵬更期遐颺東觀逝水忽玆永往卜遠<lb/>
　斯及窆于此岡惟宅惟安天長地長<lb/>
　　　有唐故朝議郎行鄂州司倉叅軍楊公墓誌銘<hi>幷序</hi>
<pb n="KR4c0056_SBCK_004-5b"/>
　公諱某字某其先関右弘農人永嘉過江公自始遷之祖<lb/>
　若干代處於閩越曾祖某皇唐循州司馬祖某漳州長史<lb/>
　父某泉州南安縣丞公則南安第若干子長七尺骨目瓌<lb/>
　異温良節行所至自昭風神識度群居不掩六籍外偏好<lb/>
　穰苴管子之術永泰中以耕戰之法致梁宋軍畫用有成<lb/>
　大暦元年節度使右僕射田公薦授左武衛率府倉曹叅<lb/>
　軍事在位以貞愼聞公以不仕則墜業躁求則背道或出<lb/>
　或處聖人爲中依吏部節文敬遵常調大暦八年集授吉<lb/>
　州永思縣丞興元元年集授廬州司田叅軍貞元二年授<lb/>
　鄂州司倉叅軍累職貞愼如率府倉曹時每罷官待集卜<lb/>
<pb n="KR4c0056_SBCK_004-6a"/>
　勝屏居晏如也鄂州秩滿愛其風土亦心焉貞元十二年<lb/>
　冬又合集春赴京師遇疾於途以二月四日終于汝州龍<lb/>
　興縣之逆旅時年六十七凡入仕三十一年歴官四政祿<lb/>
　非豐儉以足務雖劇通以簡上以忠政重下以公平瞩皆<lb/>
　白珪無玷朱絃有聲嗚呼公之材之量如鐘含音如水待<lb/>
　盛大小當應方圓必荅我則不衒人胡不求莫能全展光<lb/>
　耀以至殞沒悲夫夫保性居業時行則行時止則止道也<lb/>
　公昔於名官之理是焉士祿農耕猶生則營若死則巳亦<lb/>
　道也公昨於岐路之役是焉公存以道始亡以道終至人<lb/>
　不違道公與之周旋正矣乎善始終者也夫人隴西彭氏<lb/>
<pb n="KR4c0056_SBCK_004-6b"/>
　戴天之感痛以禮成長子晃次子暈季子杲伏凶之號以<lb/>
　至見血以年某月日卜葬某鄕某原禮也佳城一閉他時<lb/>
　古丘後之人孰知丘中之德墓許有誌故爲墓誌銘庶覩<lb/>
　今爲古者明斯地泉下有君子焉銘曰<lb/>
　一種鱗物神則曰龍一種植物貞則曰松楊公於人彼貞<lb/>
　彼神藝術濳引溫良内克名不稱實祿有負德夭桃信美<lb/>
　不能秋敷冬日可愛亦用西徂大期斯來無賢無愚英英<lb/>
　楊公與逝川俱下此脩源有形永宅東海西山不易罔易<lb/>
　　　大唐故輔國大將軍兼左驍衛將軍御史中丞馬公<lb/>
　　　墓誌銘<hi>幷序</hi>
<pb n="KR4c0056_SBCK_004-7a"/>
　墓有誌誌有銘誌記也銘名也名人記墓庶髙岸爲谷幽<lb/>
　壤或呈情當掩者有所歸認斯馬公之墓也公諱寔字某<lb/>
　其先扶風人生於幽州高祖某官祖某官父某官若干子<lb/>
　皆以雄謀果斷稱公則第三人長八尺有羡鵰姿鶚靈霜<lb/>
　嚴壁峻樂而後笑時而後言孝弟忠信分義節㮣覩容可<lb/>
　見好史學歴代英豪得失皆覈其有不正不直辨論慷慨<lb/>
　若加諸巳明隂符善司馬法起家爲范陽軍要籍本軍疑<lb/>
　政畫多自岀遷千夫長萬夫長三軍兵馬使莫州近邊戎<lb/>
　數爲害本軍元帥請綂鎭之戎遠逃遁莫人大乂拜御史<lb/>
　中丞莫州刺史俄薊州之患如莫州移薊州薊人繼康攝<lb/>
<pb n="KR4c0056_SBCK_004-7b"/>
　州刺史貞元初本軍之事有大者合議於天子自管内二<lb/>
　千石已下擇賢能以公當其選天子異其議奇其詞决所<lb/>
　議答于本軍而留近侍拜左驍衛將軍宿衛十一年長松<lb/>
　在林利錐處囊森竦頴脫鋒幹獨見天子儲而將用未有<lb/>
　所當貞元十四年寢疾其年七月十一日終于京師常樂<lb/>
　里之私第岀身從事若干年署職蒞官若干政春秋五十<lb/>
　一當時俊傑懷材抱器者無不驚呼歎息嗚呼騏驥有騰<lb/>
　千騁萬之足伏乎櫪干將有剸犀截象之鋩閉乎匣將用<lb/>
　未用一朝變化爲骨燕市入泉廷平爲知人之痛惜公其<lb/>
　比歟夫人鴈門田氏鴈門郡王氏之女哭泣之慕痛而中<lb/>
<pb n="KR4c0056_SBCK_004-8a"/>
　禮子六人男五人一先公四人在曰綬曰縝曰某曰某綬<lb/>
　三十八縝年十五其餘㓜稚不言可知女二人一先公一<lb/>
　人在四歲至性攀號感動飛走以其年十一月一日卜葬<lb/>
　于京兆府萬年縣洪固鄕延信里司馬村之少陵原禮也<lb/>
　其承眷長沙歐陽某執紼及墓就誌而銘曰<lb/>
　骨肉歸土賢愚共門英英馬公亦封此原大節大成平生<lb/>
　所志貞心壯氣松孤壁峙掄擇雖致材成則未岑崟蒼翠<lb/>
　俄摧忽墜脩短無涯傷如之何<lb/>
　　　有唐君子鄭公墓誌銘<hi>幷序</hi>
　貞元十一年歳次乙亥某月某日淸源郡晉江縣君子鄭<lb/>
<pb n="KR4c0056_SBCK_004-8b"/>
　公年若干終于其居州閭親識遠近漣涕重吉人也嗚呼<lb/>
　杞梓植於深林人雖不知不妨其爲天下之材也珠玉碎<lb/>
　於重泉人雖未玩不妨其䘮天下之寳也公之生則深林<lb/>
　之材公之殁則重泉之寳不知而有未玩而亡哀哉公諱<lb/>
　晩字季實其先宅滎陽永嘉之遷遠祖自江上更徙于閩<lb/>
　今爲淸源晉江人曾祖某官祖某官父某官太夫人同郡<lb/>
　頴川陳氏育者三男三女公則長男也自七八歲則明敏<lb/>
　嚴潔無復童心洎十二三則溫良貞亮有成人之德旣冠<lb/>
　儀表可觀孝悌惠和侔於前哲人望無間時譽皆歸鳯不<lb/>
　近腥龍多自盤優游仁里四十不試詹有若人之妹獲配<lb/>
<pb n="KR4c0056_SBCK_004-9a"/>
　於公公太夫人早世姝不逮事則見公霜露之感蒸嘗之<lb/>
　敬公尊府君近捐甘㫖妹及同養則見公晨昏之愛縗斬<lb/>
　之至奉公居閨門鄕黨者十有五年顧詹於公善良内外<lb/>
　兼得受命不永其如命何蘭芬蕙馨或亦中敗惜哉子二<lb/>
　人皆㓜公在日名之曰彦方彥章詹既在京師不遂撫慰<lb/>
　來人有述實孺能號妻亦聞哀有過人禮不踰制窆取遠<lb/>
　日堂殯三年以貞元十二年某月日氷厝于郡城東偏聞<lb/>
　儒里常熟湖之北原禮也妹有遠告咨于題誌旣忝眞懿<lb/>
　實舊知人江嶺則遐想象不昧取思芳茂爲銘以寄銘曰<lb/>
　有斐李實君子之禎忠信温良自㓜而行少不改任長更<lb/>
<pb n="KR4c0056_SBCK_004-9b"/>
　推誠材植遠林寳産遐壤無知無玩自生自喪骨肉歸上<lb/>
　用瘞斯原嗚呼斯永棲君子之魂<lb/>
　歐陽行周文集卷第四<lb/>
</p>
<p>
</p>
  </div>
<div> <lb/>
    <p>
<pb n="KR4c0056_SBCK_005-1a"/>
　歐陽行周文集卷第五<lb/>
　　記<lb/>
　　　曲江池記<lb/>
　木不注川者在藪澤則曰陂曰湖在苑囿則爲池爲沼苑<lb/>
　之沼囿之池力墾而成則多天然而有則寡玆池者其天<lb/>
　然歟脩原北峙廻岡旁轉圓環四匝中成窞坎窙窌港洞<lb/>
　生泉潝源東西三里而遙南北三里而近當天邑别卜繚<lb/>
　垣未繞刀空山之濼曠野之湫然黃河作其左壍淸渭爲<lb/>
　其後洫裒斜右走太一前橫崇山濬川鈎結盤護不南不<lb/>
　北湛然中亭西北有地平坦彌望五六十里而無窪坳紫<lb/>
<pb n="KR4c0056_SBCK_005-1b"/>
　蓋凝而不散黃旗鬱以常在實陶鈞之至造化之功沙汰<lb/>
　一氣之辰財成六合之日旣以磽確外爲寰宇敞無垠堮<lb/>
　以居億兆又選英精内爲區域束以襟帶用宅君長若人<lb/>
　斯生支體具矣有心以繫其神焉若堂斯考廊廡設矣有<lb/>
　室以處其尊焉彼如紫蓋黃旗之氣豈陶鈞造化者用宅<lb/>
　君長英精之所耶夫物苟相表裏製必同象泄夫外則廓<lb/>
　以靈海導夫内則融乎此湫歴代帝王未得而有豈降巢<lb/>
　宅土之後聮綿千百之代建卜都邑不欲合夫天意而居<lb/>
　乎將天意尚伺其根深蔕固可與終畢者而命處之故於<lb/>
　有隋兆我皇唐之在孕逮其季主營之以湏焉揆北辰以<lb/>
<pb n="KR4c0056_SBCK_005-2a"/>
　正方度南端而製極墉隍劃趾鈎陳定位地廻帝室湫成<lb/>
　厥池旣由我身纔成伊去眞主巍巍龍盤虎踞爰自中而<lb/>
　軌物取諸象以正名字曰曲江儀形也觀夫妙用在人豐<lb/>
　功及物則總天府之津液䟽皇居之墊隘潢汚入其洞澈<lb/>
　銷涎漦以下澄汚廅随其佳氣蕩鬱攸而上㓕萬戸無重<lb/>
　膇之患千門就爽塏之致其流惡含和厚生蠲疾有如此<lb/>
　者皎晶如練淸明在空俯睇冲融得渭北之飛鴈斜窺澹<lb/>
　泞見終南之片石珍木周庇奇華中縟重樓夭矯以縈映<lb/>
　危榭巉嵒以輝燭芬芳䕃滲滉瀁電烻凝煙吐靄泛羽遊<lb/>
　鱗斐郁郁以閑麗謐徽徽而淸肅其涵虚抱景氣象澄鮮<lb/>
<pb n="KR4c0056_SBCK_005-2b"/>
　有如此者皇皇后辟振振都人遇佳辰於今月就妙賞乎<lb/>
　勝趣九重繡轂翼六龍而畢降千門錦帳同五侯而偕至<lb/>
　泛菊則因高乎斷岸祓禊則就潔乎芳沚戲舟載酒或在<lb/>
　中流淸芬入襟沉昏以滌寒光炫目貞白以生絲竹駢羅<lb/>
　緹綺交錯五色結章於下地八音成文于上空砰輷沸渭<lb/>
　神仙奏均天於赤水黤藹敷兪天人曵雲霓於玄都其洗<lb/>
　慮延歡俾人怡懌有如此者至若嬉遊以節宴賞有經則<lb/>
　纎埃不動微波以寧熒熒渟渟瑞現祥形其或淫湎以情<lb/>
　泛覽無斁則飄風暴振洪濤噴射崩騰駱驛妖生禍覿其<lb/>
　棲神育靈與善懲惡有如此者小子幸因受遣觀光上國<lb/>
<pb n="KR4c0056_SBCK_005-3a"/>
　身不佞而自棄日無名以多暇詢奇覽物得之於斯瞩太<lb/>
　始之玄造訪前蹤於碩老天生地成之理識之於性情物<lb/>
　義人事之端徴之於耳目夫流惡含和厚生蠲疾則去隂<lb/>
　之慝輔陽之德也涵虛抱景氣象澄鮮則藻飾神州芳榮<lb/>
　帝宇也延歡滌慮俾人怡悅則致民樂土而安其志也棲<lb/>
　神育靈與善懲惡則俗知所勸而重其敎也號惟天邑非<lb/>
　可謬創一山一水拳石草樹皆有所謂玆池者其有謂之<lb/>
　雄焉意有我皇唐湏有此地以居之有此地須有此池以<lb/>
　毗之右至仁之亭毒贊無言之化育至矣哉以其廣狹而<lb/>
　方於大則小矣以其淵洞而諭夫深則淺矣而有功如彼<lb/>
<pb n="KR4c0056_SBCK_005-3b"/>
　有德若此代之君子蓋有知之而不述今民無德而稱焉<lb/>
　輙粗陳其㫖刋諸岸石庶元元荷日用之力也貞元五年<lb/>
　歳在巳巳夏五月十有五曰記<lb/>
　　　大學張愽士講禮記記<lb/>
　說釋典籍謂之講講之爲言溝也如農之耕田疇焉田疇<lb/>
　將植而求實雖耕矣必溝分其畦壟嘉榖由是乎生典籍<lb/>
　將隷以求明雖習矣必講窮其㫖趣儒術由是乎成我國<lb/>
　庠春享先師後更月命太學愽士淸河張公講禮記成儒<lb/>
　術也聖祖三刋經九公通其六精於五而禮記在乎其中<lb/>
　禮也者御人之大故首于群籍而講之束脩旣行筵肆乃<lb/>
<pb n="KR4c0056_SBCK_005-4a"/>
　設公就几北坐南面直講抗牘南坐北靣大司成端委居<lb/>
　于東小司成率屬列于西國子師長序公侯子孫自其館<lb/>
　太學師長序鄕大夫子孫自其館四門師長序八方俊造<lb/>
　自其館廣文師長序天下秀彥自其館其餘法家墨家筭<lb/>
　家輟業以從亦自其館沒堦雲來即集鱗居攅弁如星連<lb/>
　襟成帷公先申有禮之本次陳用禮之要正三代損益得<lb/>
　失定百家䟽義長短鎔乎作者之意注乎學者之耳河傾<lb/>
　于懸風落于天清冷灑蕩幽遠無泥所昧鏡徹於靈臺所<lb/>
　疑冰釋於心泉後一日聞于朝百司逹官造者半後一日<lb/>
　聞于都九域知名造者半皆尋聲得器虚來實歸予職在<lb/>
<pb n="KR4c0056_SBCK_005-4b"/>
　下庠亦掌有敎道不足訓領徒從公惟始洎終覩公之美<lb/>
　敬書盛事記諸屋壁拜列當時執簡摳衣者于左偏貞元<lb/>
　十四年五月二十七日記<lb/>
　　　福州南澗寺上方石像記<lb/>
　萬物闐闐各由襲㳂無襲無㳂而忽以然苟非妖怪實爲<lb/>
　珍慶斯石像者其珍慶歟始孕靈韞質兆朕未見則峨峨<lb/>
　巨石巖峭山立鎮郡城之前阜壓蓮宮之上界海若鞭而<lb/>
　莫動天時泐而終固皇唐天寳八年五月六日淸晝忽騰<lb/>
　雲旁涌驟雨來集驚飊環駭軯訇杳冥雄雄者雷騞然中<lb/>
　震迸火噴野大聲殷空岑嶺躨跜潭洞簛蕩須臾風雨散<lb/>
<pb n="KR4c0056_SBCK_005-5a"/>
　雲雷收項劈輪囷斬然中闢南委地以柹落北干霄而碣<lb/>
　樹不上不下不西不東亭亭厥心隱岀眞像三十二相具<lb/>
　八十種好備列侍環衛品覺有序莊嚴供養文物咸秩端<lb/>
　然慈面儼矣儀形似倚雪山而授法如開月殿以趺坐異<lb/>
　矣哉不曰博聞乎未聆於旣徃不曰多智乎罔測其所來<lb/>
　且物之堅莫堅於石况高原廣袤又群石之傑一朝瓜剖<lb/>
　中有雕琢其爲造石之初致有相而外封乎其爲有石之<lb/>
　後入無間以内攻乎意不可以人事徴請試以神化察巍<lb/>
　巍釋氏發輝道精其身旣傾其神不生等二儀以通變齊<lb/>
　四大而有力敎於時有所頽靡人於教有所忸怩則爲不<lb/>
<pb n="KR4c0056_SBCK_005-5b"/>
　可思議以煦以吹故示此無跡之跡難然之然俾知我存<lb/>
　存我之門經曰千百億化身蓋随感而應玆身者則百億<lb/>
　之一焉昔諸佛報見皆託於有命有命則有生有生則有<lb/>
　㓕曷若因其不朽之物馮乎不動之基形旣長存法亦随<lb/>
　是與夫爲童男而岀世假長者以來化玄玄之徼則雖一<lb/>
　永永之利則不侔可以禮足而悔罪寄影以安樂予則求<lb/>
　福不回者焚香跪仰或從釋子之後故於巉巉之餘仞聊<lb/>
　書其所由來貞元六年七月十五日記<lb/>
　　　右街副使㕔壁記<lb/>
　使有副副之言繼也其一繼之輔也所以繼其或缺而又<lb/>
<pb n="KR4c0056_SBCK_005-6a"/>
　輔其違焉其亦總使之務歟皇街使之副其職大矣天子<lb/>
　外有六合故内闢六街以逹之彼爲庭除此爲堂室靜諸<lb/>
　外必先諸内乃置使以淸之我唐新典也蓋以警正天衢<lb/>
　紏逖王慝傾環游式遏之卒專扞掫徼循之令夫京師豪<lb/>
　傑英俊之都會蠻夷戎狄之來萃排輪重足馮衆多撓我<lb/>
　防則户伊動必由我察則目伊瑕必見繇是九城之中乗<lb/>
　避貴負敬長金玉可拾遺則猶土㓜弱可欺遇則如傷出<lb/>
　門若有賔讓路若有神雲興烏合而無暴自東自西以咸<lb/>
　萃憧憧焉斯焉而能在其中悖悖焉斯焉而謹在其中六<lb/>
　合澄晏六街源之則街使之功副使攸同也貞元八年上<lb/>
<pb n="KR4c0056_SBCK_005-6b"/>
　以元舅兵部尚書大金吾濮陽公兼右街使俾訪忠良以<lb/>
　自佐濮陽公先以節行選次以材能擇加之以更歴因之<lb/>
　以故舊得建州别駕前白衣奉御高陽許公以聞上素知<lb/>
　公名即日召見敷對器實有符曩聲當錫紫綬金章於殿<lb/>
　庭而允其請濮陽公本官用視玆佐得人街之政悉以相<lb/>
　付公靜而敏淸而貞堅鑰禁樞深鋤事根不誡而部伍增<lb/>
　肅不按而逵陌倍理日出作日入息三條四岀風恬月靜<lb/>
　職斯有述公此無作遷蘄州别駕副使如故旌其勞且藉<lb/>
　能也夫跡以行生言由事覩公釐斯署之績得國家建斯<lb/>
　署之義遂書其義昭其績爲公㕔之壁記云其或接公之<lb/>
<pb n="KR4c0056_SBCK_005-7a"/>
　武踐玆位者任是旣重德亦無輕列公之左雖百氏可也<lb/>
　貞元十一年五月記<lb/>
　　　泉州北樓記<lb/>
　釋名曰樓瞜也謂其高明覿遠瞜瞜然也建於第宅則以<lb/>
　閱園林有媚樹於雉堞則以警㓂盗不虞故墨子曰城三<lb/>
　十歩一坐候樓百歩一立候樓玆樓者蓋此郡北墉之立<lb/>
　候樓也卜築之始微而具之袤不倍常廣唯再尋製造日<lb/>
　遠土木力殆左騫右陊上露下圯有年數矣邦牧安定席<lb/>
　公貞元七年下車至九年目之三祀重民力而未形言是<lb/>
　年暮秋歲豐農隙有司率常典告有事于土功公曰斯郡<lb/>
<pb n="KR4c0056_SBCK_005-7b"/>
　之南極也元后帝鄕實在於北詩不云乎心乎愛矣遐不<lb/>
　謂矣欲因恋主向方瞻瞩惟北有樓半傾半摧日夜闕登<lb/>
　陴擊柝之所風雨憂折榱復隍之患政因時令爾其營之<lb/>
　俾有布席跪立之地間更人防卒之蒞事予將時躋展北靣<lb/>
　拱辰之心焉受命者感公之意如公之意野人群庶感公<lb/>
　之誠如公之誠川朝子來坏崩易蠧趾有餘而不剗基墌<lb/>
　自延材有長而不剪棟宇自崇旣望庀徒未晦成功倚層<lb/>
　霄於軒檻納千里乎牕牖如鱗之廨署若岸之軍壁得之<lb/>
　之狀若連山之有重巒長江之蹙洪濤氣勢繇是以雄焉<lb/>
　公每子牟情來莊舄思生俯仰於斯徘徊於斯夫完城壯<lb/>
<pb n="KR4c0056_SBCK_005-8a"/>
　邑有邦之本也戀闕愛君爲臣之節也善矣哉公廣玆樓<lb/>
　也遠得有邦之本大有爲臣之節執邦之本曰公謹臣之<lb/>
　節曰忠唯公與忠公斯昭矣小子家在委巷多聞輿頌藝<lb/>
　沗儒術毎侍公居上志下衷兩獲而逹敬書其事爲之記<lb/>
　以獻至若眺四維之雲物臨萬井之煙景遐象佳致眸莫<lb/>
　勝觀非公有樓之素故不之載貞元九年秋九月三十日<lb/>
　獻<lb/>
　　　泉州六曹新都堂記<lb/>
　貞元八年刺史安定席公爲邦之二祀冬造六曹之都堂<lb/>
　公表微而慮逺也天子建六官紀綱天下分刺史六司用<lb/>
<pb n="KR4c0056_SBCK_005-8b"/>
　經緯封中猶天之有四時而人之有四肢一時不若則歳<lb/>
　罔成功一肢不和則體莫全用公以六司之掾如股肱思<lb/>
　安之與身之安也火流㝎中將坏城郭親覽廨宇首視斯<lb/>
　署旣隤而隘非凝神揆務之所日撫人民不則有國營宮<lb/>
　室是亦爲政乃量羡府以度用指斯宇而命易又曰處湫<lb/>
　居卑非智也煩人蠹財非仁也吾欲全仁而就智藏事者<lb/>
　志之有司於是審基趾程廣袤山節藻梲僣也削而不取<lb/>
　土階茅欄逼也革而是捐非約非豐允執厥中然後計具<lb/>
　材量日力山木則詶之如市入功則稅之若時物樂民願<lb/>
　未旬而畢飛梁三道而通負連楣六接以都豁陽軒遐引<lb/>
<pb n="KR4c0056_SBCK_005-9a"/>
　隂室旁啓挹以重屏翼以廻廊䁆黔黔以秘邃屹崇崇而<lb/>
　宏敞夏處其逹則炎天以凉冬居其隩則凄風以温足以<lb/>
　寧肌静心釐厥職者也夫哲人有作不唯利身在利人不<lb/>
　唯利今在利後相斯堂者公侯卿士禮隔殊品公不之降也<lb/>
　斯不亦利人不唯利於身歟堅壯固護存延千祀人不之<lb/>
　逮也斯不亦利後不唯利於今歟覩斯堂見公之意時某<lb/>
　處某乙爲司功某處某乙司戸司倉司法司兵司田皆外<lb/>
　莊内融懷材抱忠無回邪以莅下有謇諤以承上當時之彥<lb/>
　也請列于記左庶後之君子覩名訪德知夫是日堂有人<lb/>
　焉建堂之明年記<lb/>
<pb n="KR4c0056_SBCK_005-9b"/>
　　　二公亭記<hi>泉州</hi>
　勝屋曰亭優爲之名也古者創棟宇纔禦風雨從時適體<lb/>
　未盡其要則夏寢冬室春由秋戸寒暑酷受不能自减隆<lb/>
　及中古乃有樓觀臺榭異於平居所以便春夏而陶湮鬱<lb/>
　也樓則重搆功用倍也觀亦再成勤勞厚也臺煩版築榭<lb/>
　加欄檻暢耳目逹神氣就則就矣量材力實猶有蠧近代<lb/>
　襲古增妙者更作爲亭亭也者籍之於人則與樓觀臺榭<lb/>
　同製之於人則與樓觀臺榭殊無重構再成之縻費如版<lb/>
　築欄檻之可處事約而用愽賢人君子多建之其建之皆<lb/>
　選之於勝境今年暮春月邦牧安定席公别駕置同正前<lb/>
<pb n="KR4c0056_SBCK_005-10a"/>
　相國天水姜公念兹邦川逼溟渤山連蒼梧炎氛時廻溼<lb/>
　雲多來又日臨胃次斗建辰位和氣將徂畏景方至月令<lb/>
　云可以升山陵可以居高明蓋謂是月向地理卑庳而不<lb/>
　擇爽塏以蕩夫汚廅乎因問俗相原隰郭東里所共得奇<lb/>
　阜高不至崇庳不至夷形勢廣袤四隅若一含之以澄湖<lb/>
　萬頃挹之以危峯干嶺點圓水之心當奔崖之前如鏡之<lb/>
　鈿狀鼇之首二公止旌輿以廻睇假漁舟而上陟幕煙茵<lb/>
　草翫懌移日心眸意籌有建亭之筭而未之言也二公旣<lb/>
　廻邑人踵公遊於斯者如市登中隆觀媚麗前來後至異<lb/>
　口同詞曰漢帝不曰百姓安其田里而無愁怨之聲者其<lb/>
<pb n="KR4c0056_SBCK_005-10b"/>
　由良二千石乎是謂政平敎成使俗泰而民以寧者也虞<lb/>
　書不曰股肱良哉庻事康哉是謂翼帝藩皇調隂序陽使<lb/>
　物阜而民以昌者也席公今日之化育吾徒是以寧姜公<lb/>
　昔歲之弼諧吾徒是以昌且以之寧又以之昌愷悌君子<lb/>
　也詩云愷悌君子民之父母二公者眞吾父母矣兹阜二<lb/>
　公攸選尚而加愛務休訟簡必復斯至上露下蕪忍令父<lb/>
　母憇之乎遂偕發爲公就亭之如墻而前陳誠于縣尹縣<lb/>
　尹允其請而爲之辨方經蹠等周環當上頂誡奢訓簡以<lb/>
　授子來於是家有餘粮圃有餘木或掬一抔土焉或剪一<lb/>
　枝材焉一心百身蜂還蟻徃榛莽可去以自薙瓦甓無脛<lb/>
<pb n="KR4c0056_SBCK_005-11a"/>
　而奔萃一之日斤斧之功畢二之日圬塓之傭息再晨而<lb/>
　成二公莫知層梁亘以中豁飛甍翼而四翥東南西北方<lb/>
　不殊致糊白墳以呈素雘頳壤而垂繪通以虹橋綴以綺<lb/>
　樹華而非侈儉而不陋煙水交浮巖巒疊廻精舍奉其旁<lb/>
　逹都城企其遐際容影光彩搖漪入瀾指朱軒於潭底閱<lb/>
　雲岑乎波裏爌潢油演如飛若動又釣人飄颻於左右游<lb/>
　禽出沒乎前後一眄一睐千趣萬態稅息之者若在蓬壼<lb/>
　方丈之上二公重淸曠於舊賞納衷懇乎群庶尋幽採異<lb/>
　常於斯勞賔祖客常於斯加以平疇間闢通途在下可以<lb/>
　親耕耨可以採謳謠作一亭而衆美具噫大造玆阜其固<lb/>
<pb n="KR4c0056_SBCK_005-11b"/>
　與人爲亭歟不然何不遠郛郭而愽敞詭秀之若此非常<lb/>
　之地意待非常之人故越千萬祀而至二公方覿也邑人<lb/>
　想之復言曰事無隱義物有正名地爲二公而見亭從二<lb/>
　公而建斯亭也可署曰二公亭雖芻蕘之云中實有謂二<lb/>
　公不忽遂以爲號小子藝忝于文曾觀光上國去之日歴<lb/>
　越遊吳歸之辰踰荆泛漢會稽之蘭亭姑蘇之華亭襄陽<lb/>
　峴首豫章湖中皆古今稱爲佳境或棟宇猶在或基趾未<lb/>
　流山川物象遍得而覽方之於此遠有慙德懿哉二公智<lb/>
　周德厚卜地如此感民若彼某非飾說入吾邑者升吾亭<lb/>
　者知之古之製器物造宮室或有銘頌以昭其義斯亭也<lb/>
<pb n="KR4c0056_SBCK_005-12a"/>
　豈無斆古而爲之章句者小子薄劣不敢議其事粗述其<lb/>
　㫖姑爲之記兼借二公之名于記左以爲邦榮在位元寮<lb/>
　亦以次序從公而列貞元九年三月二十五日記<lb/>
　　　同州韓城縣西尉㕔記<lb/>
　說文曰尉畏也亦慰也主也故字從尸示寸寸者寸量禮<lb/>
　度以敬上示者示陳敎令以諭下尸者典職司以居位敬<lb/>
　上所謂畏諭下所謂慰居位所謂主全玆三者以莅王爵<lb/>
　則仕義周是以古之人嘉用尉字爲官號陶唐有太尉周<lb/>
　有軍尉秦亦有太尉輿尉東南尉洎漢則復命縣掾曰尉<lb/>
　自是以名至於我唐無或易所命善也我唐極天啓宇窮<lb/>
<pb n="KR4c0056_SBCK_005-12b"/>
　地闢上列縣岀于千分爲七等第一曰赤次赤曰畿次畿<lb/>
　曰望次望曰緊次緊曰上次上曰中次中曰下赤縣僅二<lb/>
　十萬年爲之最畿縣僅于百渭南爲之最望縣岀于伯鄭<lb/>
　縣爲之最緊縣岀于百夏陽爲之最上縣僅二伯韓城爲<lb/>
　之最上之最次于緊之最非最之緊<hi>無與焉緊之最次于畿之</hi>最非最之<lb/>
　畿無與焉畿之最次于赤之最非最之赤無與焉最之縣<lb/>
　長於餘縣如麟鳯五靈之長於郡靈也數長不數類則韓<lb/>
　城之稱與萬年渭南鄭縣夏陽竝自緊而上簿尉皆再命<lb/>
　三命巳徃而授資歴至之而至也上縣而下則自解褐授<lb/>
　韓城旣上縣之最簿尉解褐之貴者唯三員伺其闕非年<lb/>
<pb n="KR4c0056_SBCK_005-13a"/>
　年之有或一員之闕天下皆知之授之日亦皆知之曰某<lb/>
　人授韓城尉是其人則頌非其人則誹雖一命之官其爲<lb/>
　人尚也如此則主司愼擇方地精美縣亦有六曹尉二人<lb/>
　一判功戸倉其署曰東㕔一判兵法士其署曰西㕔玆㕔<lb/>
　兵法士之㕔也根之州則司兵司法司士盡在形之國即<lb/>
　兵部刑部工部盡在兵主武法主刑士主工今武未大威<lb/>
　務尚繁刑未大措訟尚生工與人興無時休州或雙曹六<lb/>
　人分其職國則部屬寮八九十人分其職一人理六人八<lb/>
　九十人之理雖大小有異而揆緒不殊官其官其官不易<lb/>
　能至於易者則人無敢易之人無敢易之則國必重之國<lb/>
<pb n="KR4c0056_SBCK_005-13b"/>
　重之則踐洪鈞大柄所由乎此也貞元十五年春余友人<lb/>
　滎陽鄭伯義授焉鄭自上葉聲名爲天下聞鄭以經明登<lb/>
　科又三舉進士屈於命詞學亦流軰推内行第一其受命<lb/>
　之年五月余詣焉十月又詣焉見東<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>有記西㕔無記因<lb/>
　記書其姓氏序于左其或先于鄭芳馨猶在者亦得之至<lb/>
　于鄭繫于鄭若土壤廣狹物産有無尉非得主不敢僣序<lb/>
　十月十五日記<lb/>
　歐陽行周文集卷第五<lb/>
<pb n="KR4c0056_SBCK_005-14a"/>
</p>
<p>
</p>
  </div>
<div> <lb/>
    <p>
<pb n="KR4c0056_SBCK_006-1a"/>
　歐陽行周文集卷第六<lb/>
　　雜著<lb/>
　　　德勝頌二章<hi>幷序</hi>
　唐貞元八年歳庚午隂陽家流曰歲在午人馬食土人<lb/>
　之所食也榖馬之所食也草今言食土明歲無嘉榖而<lb/>
　野無青草則運數于兹合㐫災之大者於是天尋舊歩<lb/>
　地轉恒軸交紏廻薄將有結常沴自春三月至于夏五<lb/>
　月或赫日杲杲或密雲溶溶爲燋灼爲霖䨙似不日而<lb/>
　至皇帝宿布大和人神鳥獸魚鼈咸若騰歡心揚臺靈<lb/>
<pb n="KR4c0056_SBCK_006-1b"/>
　欣欣熈熈休氣中積浹磅礴浮蒼蒼濳相戞磨力强者<lb/>
　勝九陽構旱而莫展六隂作潦而不就氛祲靄爲慶雲<lb/>
　烈景皦爲祥光油油熏熏宛復如春塊不破而兩足條<lb/>
　無聲而風暢日者眚氣欲凝淑氣猶競彼雖罔得爲禍<lb/>
　此亦未能爲福徘徊相持時澤不降五稼含萌而待藝<lb/>
　百芳蓄頴以思坼至是土膏融甘液宣若決渟泉如開<lb/>
　涌煙豐本增岐芃芃緜緜無磽<graphic n="KR2294" url="https://raw.githubusercontent.com/kanripo/KR-Gaiji/master/images/KR2294.png" mimeType="image/png"/>與良沃獲一十於百<lb/>
　千賸蔬雲矗以萎圃餘粮嶽峙而棲畝夫體病不能害<lb/>
　心心平必能制體古人曰人者天地之心也既和且平<lb/>
<pb n="KR4c0056_SBCK_006-2a"/>
　則天地之病又焉得成歟况奔走游泳之物曰靈曰祗<lb/>
　之類皆吁歈怡逸於其中乎宜其療乾元之宿疹愈坤<lb/>
　元之常疾以至於交㤗如斯之盛邪古先帝王至聖則<lb/>
　堯至仁則湯有黎甿以稱理歴水旱而莫禦豈不以道<lb/>
　未全洽而徳尚凉哉皇帝非徒能禦之又易之爲大慶<lb/>
　殊祥其於道徳可謂充塞洋溢光今而邁古矣元元蚩<lb/>
　蚩嗚嗚啞啞歌聖代者動夭殷地以夜繼晝而其詞未<lb/>
　弘輙爲頌二章用貽於康衢庶事明而聲暢流乎無窮<lb/>
　而以徳勝目篇頌曰<lb/>
<pb n="KR4c0056_SBCK_006-2b"/>
　歲在午天災于常昔人食土今我飫粱匪徒我飫粱鰥<lb/>
　寡千箱盛矣乎吾皇之徳變眚爲祥休哉徳兮<lb/>
　歲在午天災斯屬昔馬食土今厭菽犬豕粱肉盛矣乎<lb/>
　吾皇之徳轉禍爲福休哉徳兮<lb/>
　　　有所恨二章<hi>拜序</hi>
　有所恨由故人馬紳死而興也予待試京師六年與馬<lb/>
　生相知者四秋性與情相合也衣與食相同也予及第<lb/>
　歸覲故林自别来無憶不至於襟懷無想不至於姿容<lb/>
　願一促膝惄如也昨既至止馬生且疾而巫者忌以見<lb/>
<pb n="KR4c0056_SBCK_006-3a"/>
　人曰不見有愈見則害遂忍即見庶以求見忍者五日<lb/>
　馬生云亡噫故人也昔越萬里猶求見焉惑乎一言蔽<lb/>
　乎一垣而死生以之死生之道千秋之離也五日之面<lb/>
　半旬之歡也尚可半旬之歡不就而卒有千秋之離一<lb/>
　恨也又與生别摻執都門生脫紫羅半臂曰即日相去<lb/>
　秦呉聊以爲憶予貧也素乏衣服無暇藏篋笥聮緜在<lb/>
　身二年間同弊帛以棄所以鮮而輕著故而不留者予<lb/>
　實未衰馬其方少爾斯謂日相與也所留何止在兹乎<lb/>
　今人既徃所贈又造次而亡之二恨也申二恨爲有所<lb/>
<pb n="KR4c0056_SBCK_006-3b"/>
　恨二章云<lb/>
　相思君子吁嗟萬里亦既至止曷不觀止本不信巫謂<lb/>
　巫言是履在門五日如待之死有所恨兮<lb/>
　相思遺衣爲憶以貽亦既受持曷不保持本不欺友謂<lb/>
　友情是違隔生之贈造次將之有所恨兮<lb/>
　　　上董相公東風二首<hi>幷序啓</hi>
　某啓某業文者相公昔領大司成則飲相公訓人成俗之<lb/>
　敎中爲大司樂則煦相公合莫移風之徳及籌廟畧則浹<lb/>
　相公調元厚生之化竟未能歌謡芬馥紀叙茂實下居暗<lb/>
<pb n="KR4c0056_SBCK_006-4a"/>
　室有媿明神昨以赴調東周又聆相公此方鎭安之美陪<lb/>
　輿人誦作東風詩二首既詠諸途輙塵左右干犯明白不<lb/>
　任戰懼<lb/>
　　　東風二章<lb/>
　東風美隴西公也貞元十二年相國東都守隴西董公牧<lb/>
　于浚浚軍自勦淮夷二孽<hi>靈曜希烈</hi>矜功多悖師用匪律<lb/>
　人亦由殘隴西公和爲謀輿仁爲化車旣去兇渠黎甿以<lb/>
　蘇東風觧凝發蟄之不若作東風詩二章首美去兇渠也<lb/>
　其卒章美蘇甿也<lb/>
　東風叶時匪沃匪飄莫雪凝川莫隂沍郊朝不徯夕乃銷<lb/>
<pb n="KR4c0056_SBCK_006-4b"/>
　東風之行地上兮上德臨慝匪戮匪梟莫暴在戎莫醜在<lb/>
　階以踣以殱夕不徯朝隴西公來浚都兮<lb/>
　東風叶時匪鑿匪穮莫蟄在泉莫枯在條宵不徯晨乃繇<lb/>
　東風之行地上兮上德爲政匪食<hi>音寺</hi>匪招莫顧於家莫<lb/>
　流於遼以飽以廻晨不徯宵隴西公來浚都兮<lb/>
　　　南陽孝子傳<hi>幷論</hi>
　貞元九年某旅行虢州稅于村店有一黨先止焉老翁一<lb/>
　人丈夫一人婦人一人孩㓜兩三人丈夫岀絹兩疋賣其<lb/>
　囊褁衣服非稱有其絹者視絹有字乃故人鄭師儉手題<lb/>
　其名焉問所得曰來自襄陽至臨漢之北郊有閔吾父年<lb/>
<pb n="KR4c0056_SBCK_006-5a"/>
　老而所乘驢弱者遺此絹使與驢愽驢問得姓名乎曰其<lb/>
　人扶護親喪廻上京不知姓名也某旣占鄭書又知鄭侍<lb/>
　君靈櫬自南當由彼而還也意其必鄭焉不復問焉各遵<lb/>
　所徃貞元十一年獲與鄭遇因道所見鄭歔欷爲言之曰<lb/>
　豫章之廻次南陽大澤見一貧翁乘驢驢甚瘠一丈夫肩<lb/>
　負雜物可三十斤妻枹半歲嬰孩童稚驅行兩人山路初<lb/>
　盡如行陂澤天乆霖雨泥水深老翁瘠驢徃徃顛踣丈夫<lb/>
　則常随之也每見驢倒擲其負若泥若水無顧惜扶抱老<lb/>
　翁淚輙盈目倒旣數悲不自勝遂以所負寘諸驢而負其<lb/>
　父平田積雨潦淖到脛不至店舍竟無憇歇父在子上殊<lb/>
<pb n="KR4c0056_SBCK_006-5b"/>
　自安暢子在父下亦盡歡心父與子笑子與父笑如同乘<lb/>
　高車連轡逸騎怡怡焉欣欣焉與之行止者三日日無易<lb/>
　日時愛其事父母能竭其力也又痛自欲竭所有無其所<lb/>
　贈絹一疋令與驢愽驢代以載父其人將求驢者三店知<lb/>
　欲分路却其絹曰無驢可愽願復本絹每愛其孝又貴以<lb/>
　忠爲度一絹愽驢未就更與一絹自號而西足下之見豈<lb/>
　斯人歟某以如其人所行是難也是亦皇唐純孝一人焉<lb/>
　行旣可述遂依鄭說爲之傳其間問其姓氏亦不知何許<lb/>
　人實於南陽澤中見之還以爲南陽孝子論曰<lb/>
　孝子偕孝矣而贈絹非孝歟唯其有之是以似之鄭公師<lb/>
<pb n="KR4c0056_SBCK_006-6a"/>
　儉孝子偕孝矣<lb/>
　　　懷州應宏詞試片言折獄論<lb/>
　夫子說季路於人曰片言折獄者其由也與夫子之言蓋<lb/>
　非於季路之云也後之人不窮聖㫖以爲夫子美於季路<lb/>
　任一時之見輕而折獄者十有八九焉迂哉斯人也夫兩<lb/>
　訟之爲獄獄折而有刑刑者侀也一成而不可變不其重<lb/>
　歟古之帝王將刑一人循三槐歷九棘訊群臣訊群吏訊<lb/>
　萬人億兆絶議然後致法猶於朝於市於野昭然與衆方<lb/>
　棄之所以不易也君莫聖於堯加有舜禹稷契佐之莫明<lb/>
　於舜而有夔龍縉雲髙陽佐之莫哲於禹莫賢於湯莫察<lb/>
<pb n="KR4c0056_SBCK_006-6b"/>
　於文武莫敏於成康于時皆濟濟盈朝明明在位豈無獨<lb/>
　見而可臆斷愼刑之道如斯不敢失明刑獄不可輕也凡<lb/>
　至獄訟多在小人至於訟也皆欲已勝何則不勝罪戾随<lb/>
　之若是則君子時或妄訟於人未有小人而能自訟者片<lb/>
　之爲言偏也偏言一家之詞偏詞雖君子不足以信者矧<lb/>
　非君子乎且先師曰人而無恒不可以作巫醫巫以鬼神<lb/>
　占醫以筋脉體無恒之人筋脉且不足以自體而况有言<lb/>
　乎鬼神不足以爲占而况視聽乎以斯折獄也小則肌膚<lb/>
　必有抶撲之濫焉大則性命必有鈇鎻之冤焉夫子祖述<lb/>
　堯舜憲章文武師老聃而崇周公此六人無欲輕傷於人<lb/>
<pb n="KR4c0056_SBCK_006-7a"/>
　者夫子豈好輕傷哉脫夫子實爲片言言可以折獄也不<lb/>
　㡬乎一言可以喪邦歟夫子之言非於季路賢者審之片<lb/>
　言不可以折獄必然之理也<lb/>
　　　自明誠論<lb/>
　自性逹物曰誠自學逹誠曰明上聖述誠以啓明其次自<lb/>
　明以得誠苟非將聖未有不由明而致誠者文武周孔自<lb/>
　性而誠者也無其性不可而及矣顔子游夏得誠自用者<lb/>
　也有其明可得而至焉從古而還自明而誠者衆矣尹喜<lb/>
　自明誠而長生孫弘自明誠而爲卿張子房自明誠而輔<lb/>
　劉公孫鞅自明誠而佐嬴明之於誠猶玉待琢器用於是<lb/>
<pb n="KR4c0056_SBCK_006-7b"/>
　乎成故曰玉不琢不成器人不學不知道器者隱於不琢<lb/>
　而見於琢者也誠者隱於不明而見乎明者也無有琢玉<lb/>
　而不成器用明而不至誠焉嗚呼旣明且誠施之身可以<lb/>
　正百行而通神明處之家可以事父母而親弟兄遊於鄕<lb/>
　可以睦閭里而寧訟爭行於國可以輯群臣而子黎甿立<lb/>
　於朝可以上下序㩀於天下可以敎化平明之於誠所恨<lb/>
　不誠也苟誠<hi>也蹈</hi>水火其罔害彌天地而必荅豈止君臣鄕<lb/>
　黨之間乎父子兄弟之際乎大哉明誠也凡百君子有明<lb/>
　也何不急夫誠先師有言曰生而知之者上所謂自性而<lb/>
　誠者也又曰學而知之者次所謂自明而誠者也且仁遠<lb/>
<pb n="KR4c0056_SBCK_006-8a"/>
　乎哉我欲仁斯仁至矣夫然則自明而誠可致也苟致之<lb/>
　也與自性而誠異派而同流矣知之者知之<lb/>
　　　珍祥論<lb/>
　漢武帝覽交門之歌顧謂東方大夫曰古人列后巍巍蕩<lb/>
　蕩者則予今日其庶㡬乎東方大夫曰何謂也曰遠人率<lb/>
　俾天降珍祥殷湯上感實獲白狼周成旁浹然致越裳放<lb/>
　勛曰聖幸祀四方武乙不淑岀有震亡予享虞舜于九疑<lb/>
　吊罷民乎盛唐登名山於華隂俯大川乎潯陽天淸地謐<lb/>
　符應昭彰是曠跡交神致放勛之慶脩身遠害免武乙之<lb/>
　殃紫芝産於甘泉白麟呈於雍祠天馬生於渥洼之域寳<lb/>
<pb n="KR4c0056_SBCK_006-8b"/>
　鼎岀於汾水之濵風雲草木相繼於時頭飛鼻飮之長涅<lb/>
　齒穿<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>之鯢絶域欵塞無月無之是多白狼之祉不少越<lb/>
　裳之珍也比夫巍巍蕩蕩爾有何見而感焉東方大夫曰<lb/>
　噫陛下誤意巍巍蕩蕩歟非古所謂巍巍蕩蕩者夫巍巍<lb/>
　者德之容蕩蕩者化之稱非謂廣遊從於險阻幸髣髴於<lb/>
　神祗錄莫測於妖祥免偶然之壓溺致儻來之貢賦獲無<lb/>
　用之戎狄耳且此之數者理不可馮亦明也秦皇帝周施<lb/>
　天下不爲德我太宗不下階闥不爲微周懿死於牖下不<lb/>
　爲是虞舜崩於蒼梧不爲非虢叔得神喪其國西伯無神<lb/>
　人以歸龍降于庭夏道昧雉雊于鼎商祚輝苗民逆命堯<lb/>
<pb n="KR4c0056_SBCK_006-9a"/>
　以盛有緡來賔桀以衰以此觀之即虐如秦皇雖車轍遍<lb/>
　于宇内不如太宗端拱於堂上也弱如周懿雖終於帷席<lb/>
　不如虞舜之沒於草莽也淫如虢叔雖獲靈祐不如西伯<lb/>
　無所禱祈也邪如孔甲雖有嘉祥不如武丁之妖怪也酷<lb/>
　如夏桀雖異人屈膝不如唐堯域中之解體也天道冲融<lb/>
　變化無窮發祥布象時異始而同終神理閟宻吉凶罔測<lb/>
　示形告兆亦同紀而異極有多瑞以表善有積慶以稔慝<lb/>
　有無災以厚毒有見眚以警德今多瑞多慶不知天之表<lb/>
　善歟其稔慝歟無災無眚不知神之厚毒歟其亦警德歟<lb/>
　以是先王或不致珍祥而有天下或屢服蠻夷而覆宗社<lb/>
<pb n="KR4c0056_SBCK_006-9b"/>
　或有鴻災巨眚國以寧或有靈蹤異跡而身以傾珍祥之<lb/>
　實乍凶乍吉妖恠之蹤乍吉乍凶譬諸藥工也其有活人<lb/>
　之者亦有殺人之者焉譬諸酒醴也雖有敗人之道固有<lb/>
　成人之道焉武帝曰若之何而信之曰唯德可以信之欽<lb/>
　若上帝輯寧下民其表善也雖休勿休則百福是遒其稔<lb/>
　慝也將覆不覆則轉禍爲福且人神之主天地之心也孰<lb/>
　爲妖怪神祗也孰爲珍祥天地也者茍脩德以待人未有<lb/>
　主人怡悅而客忿怒心善而形爲惡也若有其德日覩妖<lb/>
　恠其巍巍也若無其德日對珍祥其未蕩蕩也武帝矍然<lb/>
　歛膝而言曰善矣哉微而體大珍祥不必利妖恠不必害<lb/>
<pb n="KR4c0056_SBCK_006-10a"/>
　而今而後以二者棄乎道德之外勑内府詔宗伯加東方<lb/>
　大夫命一等而贈之束帛<lb/>
　歐陽行周文集卷第六<lb/>
</p>
<p>
</p>
  </div>
<div> <lb/>
    <p>
<pb n="KR4c0056_SBCK_007-1a"/>
　歐陽行周文集卷第七<lb/>
　　雜著<lb/>
　　　唐天志<lb/>
　天雖覆育生生如其情則或予或否其與也非徒與其否<lb/>
　也非徒否受命有生生者率其道反其道之致焉率則與<lb/>
　反則否斯理也固必信至皇帝以孚皇唐百七十有載皇<lb/>
　帝御宇之十四祀也歲在辛未實貞元七年其受命率道<lb/>
　天與生生如情之秋歟神哉靈哉明允惠和哉是歲之天<lb/>
　也亭乎其正洞九霄以淸徹之中若有伺夫有求者鬱乎<lb/>
　其變浮五色以薰薰郁郁之中若有察夫所厭者稱物之<lb/>
<pb n="KR4c0056_SBCK_007-1b"/>
　性應時之欲手足之赴人心羽翼之循鳥淸農夫在畦蠶<lb/>
　婦在林商或舟車工或埏雘願燥願濕罔不從志其餘則<lb/>
　三光序流六氣時行上至事事下洎營營羽毛鱗介勾甲<lb/>
　芽萌求諸濡渥則常雨求諸煦旭則常晴求諸吹蕩則常<lb/>
　風求諸恬謐則常寧求諸煙雲則常隂求諸日月則常明<lb/>
　非不雨也非不不雨也非不風也非不不風也非不隂也<lb/>
　非不不隂也合雨而後雨物不乏其雨合晴而後晴物不<lb/>
　乏其晴合風而後風物不乏其風合寧而後寧物不乏其<lb/>
　寧合隂而後隂物不乏其隂合明而後明物不乏其明實<lb/>
　皇帝知上帝以生生爲已物與其禍福配已得失而寘之<lb/>
<pb n="KR4c0056_SBCK_007-2a"/>
　欽若兢若溫如穆如心性二儀支體四時似續上玄之欬<lb/>
　與夫人子能領父之憂承父之命繼堂紹構得其心贈遺<lb/>
　獻酬愜其衷則財賄器物唯意是<hi>役牧圉䑓隷惟意是用以其役無不常也以其用無不宜也土</hi>
　德勝隋天實維唐皇帝則唐天第九子也旣克負荷上天<lb/>
　所以唯意焉且煙雲風雨亦天之財賄也日月星辰亦天<lb/>
　之器物也神祗精靈亦夭之牧圉臺隷也是以皇帝動息<lb/>
　神祗莫不随㫖趣精靈莫不申肅穆寂寥駱驛虛無囊篋<lb/>
　日月管鑰風雨敬恭誅責而啓閉多少之故將䕃休施煙<lb/>
　雲若自諸帷幕而使舒張矣將洒潤散風雨若自諸盆翣<lb/>
　而使澆扇矣將烜淸晝布陽德若自諸爐竈而使燀灼矣<lb/>
<pb n="KR4c0056_SBCK_007-2b"/>
　將光幽夜啓隂靈若自諸燈燭而使照明矣處植唯滋含<lb/>
　靈不折莓莓熈熈蓋子祗父慈相爲福釐也凡書惡記善<lb/>
　雖史官之職箴淫述德或人所通規鯫生則人之一夫耳<lb/>
　謳吟日用而爲之志若簡冊巳載復何言哉儻猶未也庶<lb/>
　補其闕是歲也扶風竇公叅河中董公晉輔政之三年趙<lb/>
　郡李公紓爲天官之四年范陽盧公徴爲地官之元年范<lb/>
　陽張公𪷟爲春官之三年昌黎韓公洄爲夏官之三年吳<lb/>
　郡陸公贄同爲夏官之二年京兆杜公黃裳爲秋官之一<lb/>
　年淸河張公或爲冬官五年夫太宰六年於天子之爲理<lb/>
　棼澄派而淸洪流者故列于斯志之末<lb/>
<pb n="KR4c0056_SBCK_007-3a"/>
　　　刖卞和述<lb/>
　昔卞和以荆山之璞獻楚懷王曰非寳也刖之次獻於平<lb/>
　王平王亦曰非寳也又刖之世皆有二君不識寳之議小<lb/>
　子鄙慮嘗致於斯瞜瞜然若見二君之意後世之議者脫<lb/>
　未之思焉夫國之安危人之邪正如影與響繫乎后躬于<lb/>
　則從而于易則從而易珠玉者勞之母財之蠧侈之本害<lb/>
　之圃國君好之下必從之則將有不耕而搜山不藝而攻<lb/>
　石背義而忘仁輕榖而賤帛耕之隳藝之墮榖之散帛之<lb/>
　耗義之虧仁之挫則國從而喪矣古人有言曰不貴難得<lb/>
　之貨使民不爲盗又曰大寳曰位二君所言卞氏之璞非<lb/>
<pb n="KR4c0056_SBCK_007-3b"/>
　寳者蓋寳此者也不然王之與石猶菽比麥雖至愚昧亦<lb/>
　或辨之况二君乎縱時狐疑忍愛玉人須臾之功不試琢<lb/>
　磨於一石而忽先王之法輕絶人之四體歟甚不然矣實<lb/>
　將抑奇玩却無益剪奢靡之萌啓淳龐之跡欲其塊桴工<lb/>
　鼓上復於犧軒象箸玉杯下銷於辛受四方風行而自化<lb/>
　百姓日用而不知也大功無形至德無名人以瑣瑣之智<lb/>
　莫覩冥冥之情昔宋玉以蕃离井鮒不測靈鳯長鯨信哉<lb/>
　嗚呼使仲尼居今則與秦伯同稱矣小子不敏竊述其㫖<lb/>
　以佐知言云<lb/>
　　　甘露述<lb/>
<pb n="KR4c0056_SBCK_007-4a"/>
　述甘露昭孝德也貞元壬申歲福州福唐縣尉淸源莆田<lb/>
　邑人濟南林公攅太夫人終公毎一痛至水漿不入口或<lb/>
　三日或五日内外羸憊殆至殞㓕癸酉將與先府君脩合<lb/>
　葬之禮公之於事親存旣竭其力送終思盡其勤曰含禭<lb/>
　品章則有王度不敢之越也塋域固護實在我功當懇行<lb/>
　之而於是躬開坎室自埏塼甓與兄弟手攻肩負以鑿以<lb/>
　築雖率情性而無愆法度不違典禮而有異常儀載考再<lb/>
　理而未之窆春三月五日忽異氣自天氛氲下蒙非雲非<lb/>
　煙羃羃緜緜彩耀光鮮馨香馥然起朝及暝徘徊不散先<lb/>
　是繞壟巳栽松栢洎晨枝葉間遍懸露滴其滴齊大如梧<lb/>
<pb n="KR4c0056_SBCK_007-4b"/>
　子公奇之與兄弟及鄕人時相慰者而甞之其味甘異於<lb/>
　人間所甘之味日漸高不銷不晞轉堅轉明頴然珠相鏗<lb/>
　然玉聲如是者三日覩者爭取或食或翫噫天冥冥其間<lb/>
　蓄靈地陳陳其間蓄神靈無形神無身無形無言無身無<lb/>
　聲苟有可襃以物而旌苟無可褒物不虛行其德常其物<lb/>
　常其德稀其物桸予聞甘露之說莫覿甘露之實其爲稀<lb/>
　也不亦甚乎今爲公而降公之德豈常德歟况殊香啓途<lb/>
　異彩相宣凝結豐圓向日翻堅者哉則其至誠所招又多<lb/>
　矣予執吊禮幸獲而見珍聳不足遂爲之𫐠<lb/>
　　　暗室箴<lb/>
<pb n="KR4c0056_SBCK_007-5a"/>
　行之檢身非以爲人無淫無佚岀處宜一孜孜碩人㝠㝠<lb/>
　暗室罔縱爾神罔輕爾質遠茲小惡念彼元吉勿謂旁帷<lb/>
　上蓋天監無外勿謂後掩前扄神在無形天不長慝神實<lb/>
　正直神怒天誅未始有極昔者趙盾假寐兢莊天廻厥害<lb/>
　鉏霓以亡又有符堅竊爲制度神敗其類蒼蠅以呼天窺<lb/>
　神窺人無不知神忿天忿身無所隱澗松抱節幽蘭有薰<lb/>
　歲寒不變無人亦芬草木猶爾人其曷云恐懼乎其所不<lb/>
　見戒愼乎其所不聞先師有言敢告天君<lb/>
　　　吊九江驛碑材文<hi>幷序</hi>
　吊傷而有辭者也噫九江驛之碑其可興辭而吊歟斯碑<lb/>
<pb n="KR4c0056_SBCK_007-5b"/>
　之材昔太師魯國顔忠肅公所建祖亭之碑也公負辭華<lb/>
　代之銘誌多公之辭亦好採異留名之致頃爲湖州牧州<lb/>
　産碑材石每使工琢之與詞兼行磨礱而成常心所用者<lb/>
　不可勝數斯碑也終山之窮僻得之於自然趺本有龜䕶<lb/>
　頂有螭雖不甚成而拏躩憤興如神如靈公神而珍之精選<lb/>
　所處湖州無稱立罷守廻朝載而途卜岀蘇臺入毗陵亦<lb/>
　無稱立轉丹陽由建業亦無稱立次江州州南有湖湖東<lb/>
　有嶠蛟奔螭引直至湖心頓趾之處則茂材峭石勢環氣<lb/>
　勝非徃時所睇而神祠曰祖將軍廟在焉公覿其詭秀與<lb/>
　碑材叶即日以酒酺奠白移祖神出錢五萬造亭曰祖亭<lb/>
<pb n="KR4c0056_SBCK_007-6a"/>
　南香爐峯北潯陽城九江爲庭千艘歷堦亭旣就公製創<lb/>
　亭之文手勒斯碑而立之公文爲天下最書爲天下最斯<lb/>
　亭之地亦天下最庶資三善加以斯碑之奇相持萬古而<lb/>
　採異留名之致一得也後典州吏於州之九江驛有脩吏<lb/>
　坯之勞狀其末續乃取斯碑剗公之述寘巳之述今爲九<lb/>
　江驛之碑焉予旅游江州稅于兹驛祠部員外郎鄭恕同<lb/>
　之鄭與州將嚴士良共爲予說而俱以視嗚呼先賤後貴<lb/>
　世之常也先貴後賤人之傷也以祖亭方九江驛則蘭室<lb/>
　鮑肆矣以魯公之文方人之文則牢醴糟糠矣以魯公之<lb/>
　札翰方人之札翰則錦繡枲<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>矣以魯公之用方人之用<lb/>
<pb n="KR4c0056_SBCK_007-6b"/>
　則華夏夷狄矣痛哉斯碑岀祖亭入九江驛失魯公文得<lb/>
　人之文削魯公之札翰題人之札翰亡魯公之用就人之<lb/>
　用是去蘭室而居鮑肆捨牢醴而食糟糠脫錦繡而服枲<lb/>
　麻黜諸夏而即夷狄可悲之甚者况我質天成必將可名<lb/>
　魯公所以卜擇敬愼如彼而常人無良黷辱如此與有道<lb/>
　而黥無罪而刖投四裔魑魅何以别邪石不能言其豈無<lb/>
　冤故吊之情違以傷理拂乃冤人實有之物亦應焉嗚呼<lb/>
　子碑冤可子知隂隲子材豈曰無意必有以殊方頒以異<lb/>
　與顔表勝以殊則名從史君卑以異奚旌産子旣授子不<lb/>
　終致悠悠彼蒼何嗟及矣美玉抵禽高冠藉足有類子碑<lb/>
<pb n="KR4c0056_SBCK_007-7a"/>
　先榮後辱繼世生哲詎無賢兮將覿于斯固悼于斯庶滌<lb/>
　所黷而復攸宜屹屹子碑如神如祗人得以專天造河爲<lb/>
　其不然矣其不然矣<lb/>
　　　吊漢武帝文<hi>幷序</hi>
　閱太史氏書見漢武之御極雖非求仁蹈道之主亦英雄<lb/>
　之君也然覩其内傳有學神仙築三山爲飮露飱霞希升<lb/>
　汙漫激流企石用擬林泉嗚呼履其位而不知所以守好<lb/>
　其事而不知所以從夫一物各異道萬彚不同致帝王之<lb/>
　與神仙林泉之與朝市猶鱗群毛族川陸分之日居月諸<lb/>
　晝夜常之麒麟不可有處淵蛟龍不可更居藪玉兎莫延<lb/>
<pb n="KR4c0056_SBCK_007-7b"/>
　於旦金烏罔瞻於宵附其翼者兩其足與其角者去其齒<lb/>
　不兼之義天理昭彰帝者宜本於親人仙者宜先於遠世<lb/>
　以林泉爲意者可居於草澤以天下爲念者可謹於朝廷<lb/>
　是以唐堯虞舜無野心子晉許由辭寳祚誠以帝王與神<lb/>
　仙有隔林泉將市朝難幷也今據唐堯虞舜之地而求子<lb/>
　晉許由之志不亦迂而可痛哉况君子所以推心屈體爲<lb/>
　僕御元元所以刲膏割血爲飽煖非圖好林泉而學神仙<lb/>
　也故予覽其傳傷心乆之戊辰歳秋八月周覽秦原次茂<lb/>
　陵之下旣覩永歸之地弥懷所行之事且夫承天綂物豈<lb/>
　無足稱之德歟蓋歎日月高明有時虧異殊玉貞潔不免<lb/>
<pb n="KR4c0056_SBCK_007-8a"/>
　疵瑕徘徊路隅興言而吊云赫赫兮炎靈降神造漢焚秦<lb/>
　四葉重茂翹英洊新首岀群龍卓爲世祖秋風揚文夏日<lb/>
　昭武柔不化之人闢未名之土雖殊仁聖之后是異凡庸<lb/>
　之主伊可膚寸明有不周事非所事求非所求惟此帝謨<lb/>
　想夫仙道魚處重淵獸居茂草辨乎朝市别以林泉日由<lb/>
　旦陸月麗宵夭跡旣兩分理難齊充君死將生猶南與北<lb/>
　貪臣王公鞅掌者可以勤萬機欲升汙漫逍遙者可以爲<lb/>
　匹夫愛深宮秘殿者可以垂旒纊好靑山緑水者可以棲<lb/>
　工湖飲露叅腥激流貫都苟能同致實曰殊途堯舜曰聖<lb/>
　由晉匪愚確乎守一亦以難俱况乎小人唯唯罔圖山水<lb/>
<pb n="KR4c0056_SBCK_007-8b"/>
　君子乾乾孰爲神仙嗚呼哀哉前監孔彰高臺深池夫差<lb/>
　以戕㝷山越海嬴政其亡有一於此未或無殃胡爲不辰<lb/>
　互窮厥方舟全虎臂車岀羊腸巳臨隧炭㡬絶苞桑反覆<lb/>
　前聞痛心疾首藥石無人瑾瑜有垢暑來寒徃時移代乆<lb/>
　古壟將頽惡聲不朽日臨宇宙有時而虧目覩毫釐或不<lb/>
　見眥將爲而不知復知而故爲嗚呼噫嘻<lb/>
　　　補漢書封雍齒冊文<lb/>
　曰臣節貴忠后德貴公忠則爲其主所自盡公則於其人<lb/>
　罔以私咨爾雍齒爾有臣節孔明予以公心奨爾其敬聽<lb/>
　予言罔惑嗚呼昔嬴氏不臧流毒四海天將勦絶厥類假<lb/>
<pb n="KR4c0056_SBCK_007-9a"/>
　手于予一人爾主項氏昧厥命木蠧猪突附振旁撓予在<lb/>
　泉未涌用困於彭地爾爲厥主來戕予實有必戮之志罔<lb/>
　若天之暦數徂于予躬俾泰山萬乘蔽于一葉予於所自<lb/>
　隱有見爾心于時爾爲楚臣予爲漢人予則爾仇敵爾宜<lb/>
　討之予罔攸憾今大寳歸予夷嬴殱項予欽若上帝惟天<lb/>
　下君爾則率土之濵罔非予民予宜子之爾罔攸惕夫爵<lb/>
　以尊德祿以養賢爾能致身于厥主孰若爾賢德予分爾<lb/>
　茅土以勸所事君爾奉上之誠罔易乎舊予體元之政咸<lb/>
　用維新砥礪爾能轉作予人兢兢慄慄共闡大猷無使齊<lb/>
　桓管仲專于弃瑕之美念之哉　歐陽行周文集卷第七<lb/>
</p>
<p>
</p>
  </div>
<div> <lb/>
    <p>
<pb n="KR4c0056_SBCK_008-1a"/>
　歐陽行周文集卷第八<lb/>
　書<lb/>
　　　與鄭伯義書<lb/>
　居方足下胡妳物故仁孝多感悲慟如何遠助悽惻秋凉<lb/>
　體與神康僕素寡悰暢遐亦可悉華下來人<hi>居方居華山</hi>
<hi>之隂</hi>承今冬以前明經赴調罷舉進士何顛且不沛逝而<lb/>
　能復歟居方哉夫非有必行則諫必有距忤情懷歡古人<lb/>
　所難雖僕於居方亦不易之今流旣從川華旣歸根輙分<lb/>
　間布白致以牋素居方忖覧知及蘧瑗四十九年之巳徃<lb/>
　陶潜今是昨非之悟焉漁者所務唯魚不必在梁在笱弋<lb/>
<pb n="KR4c0056_SBCK_008-1b"/>
　者所務唯禽不必在矰在繳國家設尊官厚祿爲人民也<lb/>
　爲社稷也在求其人非與人求在得其人非與人得唯道<lb/>
　德膺厥求唯賢能膺厥得賢能事事而發見道德誠誠而<lb/>
　後信苟須事事苟須誠誠則必委以務命以職從而覈之<lb/>
　四海之大億兆之衆不可逢而委命之是用啓稍異之間<lb/>
　姑致其我樂而自耀者讀徃載究前言則曰明經屬以詞<lb/>
　賦以事則曰進士中夫程度者取政事最輕小者命以始<lb/>
　又令公侯子孫卿大夫子弟能力役供給者曰千牛進馬<lb/>
　三衛齊郎限以年月終亦試之其有成則陟陟不巳乃尊<lb/>
　乃厚其有敗則黜黜不巳乃戮乃亡取之於諸科暫殊用<lb/>
<pb n="KR4c0056_SBCK_008-2a"/>
　之於諸科則一良未即以進士賢而明經不賢也但以選<lb/>
　才如選材焉以䂓則失之於方以矩則失之於圓欲方圎<lb/>
　畢至然後擇其利用者寳之中方則善於圓中圓而善於<lb/>
　方　木材也者在堅貞可乆人才也者在德行有恒不可<lb/>
　乆不可恒雖售之於今必不售之於後蚩蚩之人貴此賤<lb/>
　彼是不深逹國家選士之意見近而迷遠者居方寧斯人<lb/>
　之徒歟况目覩進士岀身十年二十年而終於一命者有<lb/>
　之明經諸色入仕須臾而踐卿相者有之忠與孝相生君<lb/>
　與父相随於家美即於國良爲閨門重則爲朝廷尚此古<lb/>
　今聖賢絕慮萬不失一之得也僕忝居方遊自貞元之初<lb/>
<pb n="KR4c0056_SBCK_008-2b"/>
　于今十有三祀熟得居方之爲人甘㫖可求則已在尊長<lb/>
　之前矣衣食可讓則已在兄弟之邊矣急難當行則必在<lb/>
　友遊之先禮義當徃則無在時賢之後晨昏無方之性愛<lb/>
　悌友于之情長長之敬下下之眷與朋之信接物之道居<lb/>
　方無不盡則於家於閨門至矣於國於朝廷詎少哉甞淸<lb/>
　宵月下寒序火邊或醉或醒接以餘論君子欲其暗然而<lb/>
　彰惡自衒自媒沽名者二年間見居方求試於詞塲㒒悢<lb/>
　悢如失才如居方地如居方方如所得詎止乎然諸科中<lb/>
　升乎一科矣宜存一梁一笱一矰一繳之義事事誠誠之<lb/>
　㫖中規中矩之求委恒乆脩黜陟俟乎暗然之來也况近<lb/>
<pb n="KR4c0056_SBCK_008-3a"/>
　聞宗懿之中景行居方弥篤焉上以居方逹慈於下下待<lb/>
　居方申愛乎上居貧孀孤逹宦棺櫬悉居方竭力巳可行<lb/>
　咨乎可及飢飽不異魂體皆歸年纔弱冠行跡如此豈徒<lb/>
　生哉借如居方束帛到門而有未起居方以藝自謁雖從<lb/>
　家命亦以非矣悲哉更逐齊人之後邪僕竊以爲知人曩<lb/>
　得居方以爲居方也洎昨視所行則非居方今聆嘉聞又<lb/>
　居方矣如其知如其知竟履元和以叶愚念得之以道爲<lb/>
　姜爲傳不得以道爲回爲憲時之令人豈示善歟面叙不<lb/>
　周此亦何云<lb/>
　　　與王式書<lb/>
<pb n="KR4c0056_SBCK_008-3b"/>
　公範足下長史及大人以薄官<hi>某大人任溫州長史大人</hi>
<hi>任愽羅縣丞</hi>予自能記憶只見馳載長㓜勤勤南北予雖<lb/>
　童稚意甚不居洎有安固丞潮陽掾<hi>某兄謩任安固縣丞</hi>
<hi>兄辯任潮州司倉</hi>予時已冠似或議事以爲地分遐陋進<lb/>
　取必無遠大若肄業承家則安固潮陽亦㡬於不墜矣便<lb/>
　懷耕食鑿飮之心焉事親敬長之道睦友與人之義恂恂<lb/>
　自勉不意竊鄕曲之譽所疑不忘質所見不忘述時時有<lb/>
　得多幸忝儕類之歸加以薄窺墳籍適有章句濮陽仲宣<lb/>
　河東千齡榮陽從易濟北有融琅琊次臣<hi>呉播字仲宣薛</hi>
<hi>壽字千齡鄭簡字從易康暐字有融王雲卿字次臣則某</hi>
<pb n="KR4c0056_SBCK_008-4a"/>
<hi>鄕曲之人皆有識度爲州里所重者</hi>皆愽雅明逹君子公<lb/>
　範亦其人焉毎論性行量識度評學業酌文詞不以虚薄<lb/>
　徃徃掛於牙齒予年二十有一公範與群公則可予以進<lb/>
　士之目而有令予觀國之心予以群公所貺之名繹先賢<lb/>
　正名之㫖進士者豈不言其可以仕進而能裨助政化始<lb/>
　自下而升上終自上而利下者也近代亦曰舉人實古今<lb/>
　舉賢進能之科也則有若風后力牧膺黃帝之舉舜禹稷<lb/>
　契膺唐堯之舉伊尹姜牙膺湯武之舉管仲冀缺膺桓文<lb/>
　之舉五羖三傑膺嬴劉之舉皆齊聖廣淵明允篤誠立功<lb/>
　立事岀於人表之流也䧏自晉宋齊梁則有若陸機鮑昭<lb/>
<pb n="KR4c0056_SBCK_008-4b"/>
　謝眺江淹亦以登庸雖道德器用不及曩辰而詞學詩流<lb/>
　爲一時之秀想當群公之論豈容易之度力不任又先與<lb/>
　靈元道士虹巖逸人<hi>某鄕人也道士蔡明濬逸人羅山甫</hi>
<hi>靈源虹巖其所居山名也</hi>有潘湖合鍊奉養之契<hi>潘湖其</hi>
<hi>上下所居地名</hi>乞從宿志勤勤懇懇獲與靈源虹巖同居<lb/>
　者三年公範與群公雖不苦以前事相迫而流言時至建<lb/>
　中初因當道㢘察故相國常公本州將故中書舍人薛公<lb/>
　南澗之談西湖之體<hi>常相公爲福州觀察使薛舍人典泉</hi>
<hi>州日予以薄劣見失二公於南澗寺有所剪飾及予辭歸</hi>
<hi>故林於西湖泛舟致餞也</hi>丹靑目下程凖前期公範與群<lb/>
<pb n="KR4c0056_SBCK_008-5a"/>
　公激厲轉加予亦稍信云云之勸時凡弟親屬方以衆情<lb/>
　聞於大人大人與群公遂有龍首之㑹<hi>龍首土名也予之</hi>
<hi>别墅在焉</hi>特詢可否至于再三群公不悔前言以爲可固<lb/>
　可必人之於子皆欲其升高致遠至其秋大人則有遣從<lb/>
　計吏之命當發之日大人及慈親親祭行於東郊公範與<lb/>
　群公亦共餕神餘於野席離觴旣輟大人誠朂數言言可<lb/>
　切骨銘心征車云動慈親嗚咽數聲聲堪斷腸榹魄公範<lb/>
　與群公備見備聞也慰上下之望在乎早成名早歸寧予<lb/>
　必不惜伎能而有所絶墯以深上下之念汲汲搖搖如旌<lb/>
　如翹受遣之明年逹於長安賃廡六秋禮闈四上頻竭激<lb/>
<pb n="KR4c0056_SBCK_008-5b"/>
　昻之力累爲簸揚之弃反躬忖已徘徊又疑豈常薛公輕<lb/>
　於布素而有佞歟爲群公溫良與朋友有不忠歟楊朱對<lb/>
　岐墨翟觀素勁挺之志半作歸心况以近夢慈覩以亂絲<lb/>
　繞予之身萬重大人囓予臂見血蓋神祗以大人誠切遠<lb/>
　警於予焉絲繞者豈非思念纏綿之象也囓臂者豈非囓<lb/>
　指令歸之義也萬重見者豈非示其甚也公範與予遊處<lb/>
　最深者且莆陽讀書接席五年其於爲人公範知之莆陽<lb/>
　去家四百餘里晨昏之思忽至珎異之味忽得亦不以始<lb/>
　昨違離便奔馳而去性自天至實非勉爲今一辭庭闈而<lb/>
　踰半紀以本心毎每馳戀若此魂夢昭昭感發如彼日夜<lb/>
<pb n="KR4c0056_SBCK_008-6a"/>
　之心公範可量竊欲審覈良駑摭分進退阻故人無新知<lb/>
　怳不可問因考使廻更有决斯科也先以才藝取次以德<lb/>
　行伸大之事君細以臨人如予所習可以當之於取乎如<lb/>
　予事親可以移之於君乎如予理身可以施之於人乎其<lb/>
　可也則待命待知庶榮親之道抑溫淸之心如其不可則<lb/>
　任材任器息干時之機謝風塵之苦書至與裁裁巳遄復<lb/>
　家在國在佇爲去就予於爲子之道所恨不知也知必無<lb/>
　不竭若於爲臣之道所恨不知也知必無不爲人生於世<lb/>
　區區者所務豈不立名乎有名於國亦名也有名於家亦<lb/>
　名也予何攘臂於其間醜於家而美於國哉予無此心亦<lb/>
<pb n="KR4c0056_SBCK_008-6b"/>
　公範知之東風扇和山靑水淸野芳且榮林鳥時鳴樽有<lb/>
　酒匣有琴公範休暢某再拜<lb/>
　　　送張尚書書<lb/>
　前鄕貢進士歐陽詹於洛陽旅舍再拜授僕人書獻尚書<lb/>
　閣下某同衆君子㐲在尚書下風乆矣孟冬已寒伏惟尚<lb/>
　書尊體動止萬福人生於世今天下之人識與未識有一<lb/>
　善則願知之有一困則願知之尚書以爲其人何如哉愚<lb/>
　以百年二百年無一而已矣尚書旣知身則其人乎旣知<lb/>
　其人某斯所以願也凡今之人進露於長者或以殫詞褒<lb/>
　頌爲先者亦或求人書狀爲先者伏計尚書飽見之英明<lb/>
<pb n="KR4c0056_SBCK_008-7a"/>
　特逹必不之愛小子固直亦竊醜之况以尚書茂德雄才<lb/>
　則騰於寰宇矣豈假區區片言隻字彰明於身乎以尚書<lb/>
　山容海納則自斷於胷襟矣豈在攸攸八行尺牘進退於<lb/>
　人乎知不然矣某方拙魯訥不敢游詞某閩越人向京師<lb/>
　七千里矣去秋逺應直言極諫詔不逮試便住西秦今冬<lb/>
　將從博學宏詞科赴集期昨至東洛舊負人錢五萬卒然<lb/>
　以逄某則合還人又艱迫唯一驢一馬悉以償之賃廡之<lb/>
　下如喪手足兀然不能出門者再旬于玆矣亦以窘懇遍<lb/>
　祈於人人無非常所與唯疋帛斗粟供朝夕則纔可過其<lb/>
　外則莫就無車無儲寄人之廬士之窮莫窮乎此今日有<lb/>
<pb n="KR4c0056_SBCK_008-7b"/>
　來相看者曰子之困至於是何不以情聞於徐方南陽公<lb/>
　乎明日有來相看者曰子之困至於是何不以情聞於徐<lb/>
　方南陽公乎某晝忖夜量旣在尚書矣又人人異口同詞<lb/>
　同驅之心與議幷俾忘干犯以困投於尚書尚書之力上<lb/>
　將驅雲雷淸宇宙副萬乗之頼答億兆之望豈獨遺某所<lb/>
　願知之之困乎尚書下將爕隂陽調風雨合百神之意允<lb/>
　飛走之望豈獨遺某所願知之困乎救火之家水雖在遠<lb/>
　不以遠而徃者知其必能濟患也某之困曾未拜㐲尚書<lb/>
　所居洛陽西鄰陜<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>北俯河陽南接陳許東有汴滑捨東<lb/>
　西南北之近越千里控於尚書者亦得尚書必救所困焉<lb/>
<pb n="KR4c0056_SBCK_008-8a"/>
　神遊五侯之門遍心擇王公之量匝方决意投於尚書尚<lb/>
　書留意焉布露微碎亦非容易考試事畢特兾拜伏雖有<lb/>
　蓄積庶及面陳<lb/>
　　　上鄭相公書<lb/>
　將仕郎守國子監四門助敎歐陽某謹齋沐緘書再拜遣<lb/>
　隷子弟獻於相公中衢之車下庶及乎閤下當今主上聖<lb/>
　明宰輔賢明可行已行可止已止其或未行未止非不知<lb/>
　也非不念也未可行而未可止也某愚䝉欲陳所見則在<lb/>
　知之之後念之之内矣不敢復言今斯有言自言而已人<lb/>
　有百行脩萬事精内扣潜鳴外聽無聲非不願用而人不<lb/>
<pb n="KR4c0056_SBCK_008-8b"/>
　用非不願旌而人不旌雖和平之代至老至死者相公以<lb/>
　爲有之乎某將十有十百有百千有千也何以苦知自近<lb/>
　之耳某甞讀論語得孔子曰古之學者爲巳今之學者爲<lb/>
　人傷時之學者不由所學矜所學也某不敏傷竊如之况<lb/>
　禀羔羊鴻鴈之性未資訓導而敬順和合乎敎者十或四<lb/>
　五潔身畏人直拙自守始亦以孝弟忠信約禮從儀人生<lb/>
　合爾博聞游藝行義脩詞人生固然殊不以有爲而爲也<lb/>
　幸屬昭代以此官人敬趣條目遂希詮擇五試於禮部方<lb/>
　售鄕貢進士四試於吏部始授四門助敎<hi>某應慱學宏</hi>
<hi>詞不受一平選被駮又一平選授助敎</hi>夫人百行庻㡬萬<lb/>
<pb n="KR4c0056_SBCK_008-9a"/>
　事留心不仕則巳仕則兾就高衢遠途展其素蓄垂名于<lb/>
　後代播美於常時匪徒利斗粟希片帛救寒暑給朝夕也<lb/>
　所以利斗粟希片帛者不以之兼與其百行庶㡬萬事留<lb/>
　心之流别行也某非斯人之徒歟其慕彼人之徒歟企夫<lb/>
　高衢遠途也噫四門助敎限以四考格以五選十年方易<lb/>
　之官也自玆循資歷級然得太學助敎其考選年數又如<lb/>
　四門若如之則二十年矣自玆循資歷級然得國子助敎<lb/>
　其考選年數又如太學若如之則三十年矣三十年間未<lb/>
　離助敎之官人壽百歲七十者稀某今四十年有加矣更<lb/>
　三十年於此是一生不覩高衢遠途矣况先三十年孰存<lb/>
<pb n="KR4c0056_SBCK_008-9b"/>
　亡哉其或素蓄當在重泉之下矣忖巳方人所以知百行<lb/>
　脩萬事精内扣潜鳴外聽無聲非不願用而人不用非不<lb/>
　願旌而人不旌雖和平之代至老至死者十有十百有百<lb/>
　千有千也嗚呼今之高懸爵祿廣設名位實待乎德行與<lb/>
　乎能事也德行也者孝悌也忠信也不可於公堂斯須而<lb/>
　得試也須漸乎父母昆弟之言㳂乎州閭鄕曲之譽某遠<lb/>
　人也父母昆弟居萬里之外州閭鄕曲在三江之南孝悌<lb/>
　之言無由漸朝廷之耳忠信之譽莫得㳂闕下之聞也能<lb/>
　事也者秉持也應奉也不可虚處無任而得呈也須形乎<lb/>
　政令裁製之庸著乎役藝使才之致某冗官也政令裁製<lb/>
<pb n="KR4c0056_SBCK_008-10a"/>
　一月兩衙之謂役藝使才二奠陪行<hi>音航</hi>而巳秉持之庸<lb/>
　不可形考課之目應奉之致是亦絕選能之見也縱有顔<lb/>
　閔之德游夏之學宰我之政事夫子之文章其於是也但<lb/>
　父母昆弟自相知州閭鄕曲自相許於海隅嶺徼其柰拳<lb/>
　拳之身何夫大田斯穫而有遺秉滯穗也萬秉稀一萬穗<lb/>
　稀一某豈遂當其一乎且天地也命之翅必與之羽翮副<lb/>
　其巨細使得飛也命之足必與之蹄蹠稱其長短使得行<lb/>
　也若命翅而不與之羽翮與之而巨細不相副飛則墜命<lb/>
　足而不與之蹄蹠與之而長短不相稱行則顛命適遺之<lb/>
　墜與適遺之顛則如無命無與也其庸愚不知造物之㫖<lb/>
<pb n="KR4c0056_SBCK_008-10b"/>
　者視之則不之恠其明賢深探理源者其謂天地何邦國<lb/>
　也勸人以德行用錫之爵祿必契其分量使得行道也聳<lb/>
　人以能事用錫之名位必權其輕重使得榮身也若勸以<lb/>
　德行而不錫之爵祿錫之而分量不相契道則屈聳以能<lb/>
　事而不錫之名位錫之而輕重不相權身則辱勸適遺之<lb/>
　屈聳適遺之辱則如無勸無聳也其庸愚不知造化之㫖<lb/>
　者視之則不之恠其明賢深探理體者其謂邦國何某代<lb/>
　居閩越自閩至於吳則絶同鄕之人矣自吳至于楚則絶<lb/>
　同方之人矣過宋由鄭踰周到秦朝無一命之親路無廻<lb/>
　眸之舊猶孤根寄不食之田也人人耘耨所不及家家漑<lb/>
<pb n="KR4c0056_SBCK_008-11a"/>
　灌所不沾其濯乃條抆成乃華實者上天至仁之膏澤厚<lb/>
　地無私之陽春乎相公爲上天霖雨佐厚地發生也何以<lb/>
　處某焉夫舉善不遺於微陋使能必盡其材器眞宰相之<lb/>
　任也自唐及虞有其人自夏及商有其人自周及秦有其<lb/>
　人自漢而還無代無有洎國朝歷歷可數也相公能以某<lb/>
　爲手下濫觴乎似善斯升眞善以至似能斯㧞眞能以來<lb/>
　古人行此天下歸仁也相公行之哉行之哉今則猶古筭<lb/>
　度途遠蒼皇造次<lb/>
　歐陽行周文集卷第八<lb/>
</p>
<p>
</p>
  </div>
<div> <lb/>
    <p>
<pb n="KR4c0056_SBCK_009-1a"/>
　歐陽行周文集卷第九<lb/>
　　序<lb/>
　　　翫月詩序<lb/>
　月可翫翫月古也謝賦鮑詩眺之庭前亮之樓中皆翫也<lb/>
　貞元十二年歐閩君子陳可封在秦寓于永崇里華陽觀<lb/>
　予與鄕故人安陽邵楚萇濟南林藴潁川陳詡亦旅長安<lb/>
　秋八月十五日夜詣陳之居脩厥翫事月之爲翫冬則繁<lb/>
　霜太寒夏則蒸雲太熱雲蔽月霜侵人蔽與侵俱害乎翫<lb/>
　秋之於時後夏先冬八月之於秋季始孟終十五於夜又<lb/>
　月之中稽於天道則寒暑均取於月數則蟾兎圓况埃壒<lb/>
<pb n="KR4c0056_SBCK_009-1b"/>
　不流太空悠悠芳菲徘徊摶華上浮升東林入西樓肌骨<lb/>
　與之䟽凉神魂與之淸冷四君子悅而相謂曰斯古人所<lb/>
　以爲翫也旣得古人所翫之意宜襲古人所翫之事　作<lb/>
　翫月詩詩曰<lb/>
　八月三五夕舊嘉蟾兎光斯從古人好共下今宵堂素魄<lb/>
　皎孤凝芳輝紛四揚徘徊林上頭泛豔天中央皓露助流<lb/>
　華輕飊佐浮凉淸冷到肌骨潔白盈衣裳惜此苦宜翫攬<lb/>
　之非可將含情顧黃庭願至沉西方<lb/>
　　　泉州刺史席公宴邑中赴舉秀才於東湖亭序<lb/>
　貢士有宴我牧席公新禮也貞元癸酉歲邑有秀士八人<lb/>
<pb n="KR4c0056_SBCK_009-2a"/>
　公將首薦于闕下古者相覿相祖有享有宴享以昭恭儉<lb/>
　宴以示慈惠二典爲用鮮或克兼諸侯升俊造於天子遣<lb/>
　之日唯行鄕飮酒之禮則享禮也胾肉玄酒莫飮莫食公<lb/>
　念肉不使食則仁不下浹酒不使飮則歡不上交方欲激<lb/>
　邦俗於流醨致王人乎德行而賢者仁未伊浹才者歡未<lb/>
　我交其若蚩蚩何秋七月與八人者鄕飮之禮旣脩乃加<lb/>
　之以宴餚移巳膳醴岀家醖求絲桐匏竹以將之選華軒<lb/>
　勝境以光之後一日遂有東湖亭之會公削桑榆之禮執<lb/>
　賔主之儀揖讓升堂雍容就筵樂遍作而情性不流爵無<lb/>
　筭而儀形有肅鏘鏘焉濟濟焉於是老㓜來窺盡室盈岐<lb/>
<pb n="KR4c0056_SBCK_009-2b"/>
　非其親懿則其閭里皆内訟而誓遷善焉於戲行其敎不<lb/>
　必耳提而口授移其風不必門扇而戸吹公斯宴則風移<lb/>
　敎行其間矣眞盡心竭誠奉主化民之宰也煙景未暮酒<lb/>
　德俱飽有逡廵避位而言曰夫詩者有以美盛德之形容<lb/>
　君侯因片善附小能回一邑之心成一邑之行而昭吾人<lb/>
　恭儉於嘉享示吾人慈惠於淸宴廻人心成人行周孔之<lb/>
　才也昭恭儉示慈惠管晏之賢也不有歌詠其如六義何<lb/>
　是日人有甘棠頖宮之什客有天水姜閱河東裴叅和頴<lb/>
　川陳詡邑人濟陽蔡沼佐替盛事亦獻雅章小子公之甿<lb/>
　幸鼔微聲先八人者鳴捧豆伺徹時在公之側覩衆君子<lb/>
<pb n="KR4c0056_SBCK_009-3a"/>
　之作遂從卜商之後書其㫖爲首序<lb/>
　　　别桞由庾序<lb/>
　孔子見老聃曰魚吾知其能游鳥吾知其能翔游可網翔<lb/>
　可弋至於龍則吾不知聃其龍乎今予遇河東栁由庾亦<lb/>
　孔子之聃矣眉長五寸耳近上頂寡言少笑皎若冰雪意<lb/>
　或時發皆玄漠杳㝠之事從君子累忝之遊松櫟殊姿鴉<lb/>
　鸞異情翌日予云之京師栁曰月隂日陽鱗濳羽翔海鵬<lb/>
　君於焉期化冥鴻君從此而游南充近有上升者留言於<lb/>
　長老<hi>謝自然於果州南充縣白日上升之時言當復有從此</hi>
<hi>而上升者</hi>豈爲吾設邪吾焉徃夫其德行文學可以敦敎<lb/>
<pb n="KR4c0056_SBCK_009-3b"/>
　化正雅頌予勸裨堯而補舜栁頷而不對貞元十三年七<lb/>
　月十六日緜州紫極宮黃籙齋場别<lb/>
　　　送族叔陽行元落第廻廣陵序<lb/>
　族叔行元旣射䇿與主司不合春二月將歸淮南所寓群<lb/>
　公設祖方獻未酬叔悄然有不暢之色群公亦愕爾而歡小<lb/>
　子侍觴奉而前曰歸好事春美時酒樂物叔於三者加同人<lb/>
　將之而未悅豈禮闈失意之爲乎崑吾產金荆山產玉自<lb/>
　民役巧鎔琢蓋多惟干將和璞有大聞非百鍊則其良可<lb/>
　用三獻而其寳乃眞歟茍良苟眞不郎成不郎售適以精<lb/>
　其研稔其實如叔也亦何稽於一邂逅哉昔之人作必行<lb/>
<pb n="KR4c0056_SBCK_009-4a"/>
　動必中則蘇秦無履穿之歎寗戚無石爛之歌孫弘無十<lb/>
　上之勤商鞅無再干之勞也知泰而不知否知易而不知<lb/>
　難是夫人也非所以待乎叔也叔如之何叔欣然見卞氏<lb/>
　再來之路平歸心納春景安酒意四坐以叶千鍾有娯旣<lb/>
　醉升車秋爲到期<lb/>
　　　送巴東林明府之任序<lb/>
　國以民爲本縣令親人之親者苟有命授無非愼擇今年<lb/>
　執政又加精選自吏曹銓擬徃而退下者十之五六濟南<lb/>
　林公以始仕之調發硎之刃請宰一邑天官劇巴東也而<lb/>
　使爲之平衡無疑鈞軸不轉非輕重質器目以昭如則安<lb/>
<pb n="KR4c0056_SBCK_009-4b"/>
　可於其難而易若此解褐結綬當時之盛旣受牒恭命而<lb/>
　濟南公與予鄕而且故㓜而知公行先鄕曲譽是通閭井<lb/>
　之意術以明經升實探敎化之本今有社稷有民人則弓<lb/>
　矢入飬叔之手徽絃在師曠之膝何微之不中何妙之不<lb/>
　盡去矣無使朱邑魯恭專美乎是官其餘則巫峽峨峨岷<lb/>
　江湯湯水天下淸山天下秀游盤貴境爲池爲墉退公多<lb/>
　暇爲我廻睇<lb/>
　　　送建上人尋陽司業後留詣涇原劉行軍序<lb/>
　建上人自兹而一西更爲故人也巫咸山有道釋子建上<lb/>
　人元和之淳氣以類合休神遂性曩與小司成陽公得于<lb/>
<pb n="KR4c0056_SBCK_009-5a"/>
　林棲公從下風之請斯縻大君之爵同方相致殊途且來<lb/>
　雖覉鸞㝠鴻一飛一籠遐心遠意終共超曠遊佛廟賞靈<lb/>
　臺壺冰片玉光潔再𥙿來爲去始散實聚終上人故人有<lb/>
　在西土曰大夢未覺還宜一歡陶瓶芒履此焉而往永路<lb/>
　着首悠然高雲西之人㡬日而覿松栢之下無凡草鸑鷟<lb/>
　之侣無凡禽西之人豈陽公之儔歟覯遇之辰瓊玖之列<lb/>
　詩可頌德覩于斯其撰之竹帛儻傳俾後之人知貞元是<lb/>
　歲賢人之會二也<lb/>
　　　送李孝廉及第東歸序<lb/>
　明經自漢而還取士之嘉也經也者聖人講善之錄志立<lb/>
<pb n="KR4c0056_SBCK_009-5b"/>
　身正家齊國理在乎其中爲人父者莫不欲其子之明爲<lb/>
　人君者莫不欲其臣之明明斯行斯近則平乎性命遠則<lb/>
　成乎政令邇來加取比興屬詞之流更曰進士謂近於古<lb/>
　之立言也爲時稍稱其僥倖浮薄之軰希以無爲有雖中<lb/>
　乾外槁多捨明趨進俾去華取實君子惡以眞混假縱含<lb/>
　章抱器半捨進爲明新第李孝㢘則含章抱器捨進爲明<lb/>
　者晢晢肌骨松寒玉淸以志學升太學以學就升宗伯背<lb/>
　文手占滯義口占三載不售皇鄭復來投短書岀長卷精<lb/>
　專炳煥儔倫裦然聖朝貞元癸丑歲明經登者不上百人<lb/>
　孝㢘冠其首非獨學勝亦以文聞則有我芳華加之典實<lb/>
<pb n="KR4c0056_SBCK_009-6a"/>
　不惡夫僥倖浮薄角力於比興属詞竝矢分弓未知鹿死<lb/>
　誰手不爲也捨靑紫之有路獻榮名以趨庭長途春光我<lb/>
　美多彼噫盡藝而適猶有前聞家食非明時相待之意孝<lb/>
　㢘其志之<lb/>
　　　送常熟許少府之任序<lb/>
　始入仕一有縣尉或中或上或緊銓衡評才若地稱而命之<lb/>
　至於緊無得幸而處而緊中之美者尤難以人今年孝㢘<lb/>
　即高陽許君授常熟尉者實緊中之美君十三舉明經十<lb/>
　六登第後三舉進士皆屈於命去冬以前明經從常調䕃<lb/>
　資貴中之乙判居等外之甲旣才且地擢以是官夏四月<lb/>
<pb n="KR4c0056_SBCK_009-6b"/>
　随之官之牒玉貌靑春芬芳有舊望棠隂而委質鬱蘭陔<lb/>
　以辭親征車轔轔所徃在日異時九仞由玆一簣在邦由<lb/>
　家也不岀於忠信許君常以爲己任夫何恤哉士之生制<lb/>
　四方之志軫念於離别非所以爲士也行乎<lb/>
　　　送張陲山南謁嚴相公序<lb/>
　相國馮翊王作鎭南梁爲名賢藪澤四方浮川走陸結轍<lb/>
　連艫岷山之坡碾成谷<hi>音欲</hi>漢水之磧汨成淵耀華呈實<lb/>
　涌溢門館量器而待未始失賢故天下眞賢雖遠皆徃以<lb/>
　賢躡跡者淸河張子乎張百行爲實五言爲華有實可呈<lb/>
　有華可耀度虛襟之必荅抗高歩以斯謁玉露初䧏金風<lb/>
<pb n="KR4c0056_SBCK_009-7a"/>
　景淸褒斜峯峯千萬相見奮客情如歸意指危棧猶平道<lb/>
　馮翊之門唯才與德人之所與馮翊無不與是行也非張<lb/>
　獨知其可衆君子共知之旣知之若詠若歌各言其知<lb/>
　　　送王式東遊序<lb/>
　瑯琊王式字公範予邑之英而忘形之友生也少同所好<lb/>
　服膺周孔之敎長齊所得願裨堯舜之化時命不與人無<lb/>
　已知雨散雲乖四方五祀旣乏孔融鄭莊之公薦乃效張<lb/>
　儀蘇季之自鬻百川會海相得上國丹誠未昭於鏡鑑黃<lb/>
　金巳銷於桂玉予懷待兎之固猶伺北闕寢書之報公範<lb/>
　見變豹之理將遊東諸侯之國魚川鳥陸俾爲異路曩日<lb/>
<pb n="KR4c0056_SBCK_009-7b"/>
　之别復起於今嗟乎夫人不得自然之至道㝠㝠飄於物<lb/>
　外則天之至愚<graphic n="KR3159" url="https://raw.githubusercontent.com/kanripo/KR-Gaiji/master/images/KR3159.png" mimeType="image/png"/>
                    <graphic n="KR3159" url="https://raw.githubusercontent.com/kanripo/KR-Gaiji/master/images/KR3159.png" mimeType="image/png"/>貿貿乎泥滓各得其方無枉性矯神<lb/>
　之艱也企矚仁義盤旋禮樂下不植地上不麗天孤雲随<lb/>
　風斷蓬逐篲是不能岩<graphic n="KR4223" url="https://raw.githubusercontent.com/kanripo/KR-Gaiji/master/images/KR4223.png" mimeType="image/png"/>昭灼揚光其間坼華資而公範<lb/>
　猶蒙賈薄藝而予莫售禽棲朽木蠖屈窮轍可悲也夫况<lb/>
　赫赫皇都實吾人逞志之所大丈夫歛塵襟而瞻紱冕䇿<lb/>
　蹇驢以窺軒蓋食米菽而覘粱肉吟苦寒以聆鍾鼓傷哉<lb/>
　公範得無媿邪加之離情悢悢何述萬乘之都千箱之年<lb/>
　有故人而適遠無巵酒以叙别男兒巵酒之不致亦何論<lb/>
　他日之浮沉哉平生之懷未易言也離者會之資會實離<lb/>
<pb n="KR4c0056_SBCK_009-8a"/>
　之本今離旣由昨會後會得不由今離乎離會相生蓋不<lb/>
　足歎公範勉之東諸侯聞有梁孝燕昭矣<lb/>
</p>
<p>
</p>
  </div>
<div> <lb/>
    <p>
<pb n="KR4c0056_SBCK_010-1a"/>
　方爲丈夫禀太和曰人子不包羞不痛心行道之人也虚<lb/>
　中胸中有心者以予此辰之意如何哉悢悢悽悽渾渾迷<lb/>
　迷飮觴以若荼視春光其如秋周秦九軌之道吳楚千里<lb/>
　之水聘逸騎揚輕舟激爾淸風歡拜非遠人則姻眤家惟<lb/>
　里間到日榮賀盡室當在念沽名之不異想出門之是同<lb/>
　父也母也兄也弟也雖喜人之善則有而傷予之不肖豈<lb/>
　無重增予鬱結之端矣明鏡前平衡下姿媚無取銖兩不<lb/>
　登才歟命歟不自知也烹乳爲醍醐鍜金爲干將予期烹<lb/>
　鍜以變化虚中其行乎勿謂業就不增脩勿謂名成有所<lb/>
　忽及此方遠大虚中志之<lb/>
<pb n="KR4c0056_SBCK_010-1b"/>
　　　送鹽山林少府之任序<lb/>
　新授鹽山尉孝㢘即濟南林君脂轄東轅莅官也鹽山滄<lb/>
　州之屬邑滄州戎狄接際之地國家虞守之會東南居恃<lb/>
　力之卒西北有矜功之衆從事之劇惟天下先若非機足<lb/>
　應權逹能通變則不之與也公以二善而時與之夫騏驥<lb/>
　未馳知有致遠之力于將未割知有剸堅之功堂堂林君<lb/>
　假道試吏嶧桐嶰竹必中音律勉以能事爲邦之光祿者<lb/>
　所以食人爲國俸者所以衣人賛時予尚知之而君豈不<lb/>
　知之苟知之何徃而不利<lb/>
　　　送周孝㢘擢第歸覲序<lb/>
<pb n="KR4c0056_SBCK_010-2a"/>
　始末與周相接二年間於貢府稠人中見之年甚華神甚<lb/>
　淸英如頴如若金在沙若松在林常奇之曰誰家千里駒<lb/>
　可羡也豈權衡藻鏡而遺於是邪今春獻藝果登孝㢘上<lb/>
　第予以片言隻字進亦同年成名旣昔情所佳又今跡斯<lb/>
　叶或因有覿獨與之語宮商起於朱絃薑桂在乎太牢冷<lb/>
　然可聽芬乎可嘗巳比<graphic n="KR2966" url="https://raw.githubusercontent.com/kanripo/KR-Gaiji/master/images/KR2966.png" mimeType="image/png"/>詵之玉思懷陸績之橘夏五月<lb/>
　自京而東賃廡陋居廻軒見别予則不敏輙奉以言㑹稽<lb/>
　之竹旣鏃矣宜羽之荆山之璞旣琢矣宜礱之雖休勿休<lb/>
　古有光大晨昏之暇勿忘則疊札之望可酬連城之價可<lb/>
　取勉哉有如君材蓋不易得<lb/>
<pb n="KR4c0056_SBCK_010-2b"/>
　　　送裴八侃茂才却東遊序<lb/>
　㓜秀裴侃昨自江湖西入關遊京師今自京師東岀關遊<lb/>
　江湖十二斯冠才氣卓異身猶三尺交友四海著文數篇<lb/>
　其措意規格儲乎遠大旬時闕下鬱發聲聞公卿名德待<lb/>
　以優禮告離之日祖軷相屬由晨及暝方容升車蓋相追<lb/>
　百有餘兩長沙歐陽某企以芳馥亦驅弊轏將欲分手詔<lb/>
　之自愛曰楩柟出地知爲梁爲棟鸞鳯在鷇知磨霄薄雲<lb/>
　子之他日豈在乎此不獨斯謂群公斯謂子姑行無忽所<lb/>
　謂非徒謂也<lb/>
　　送無知上人徃五䑓山序<lb/>
<pb n="KR4c0056_SBCK_010-3a"/>
　無生永存㫖不易源緜兮在煩滴兮處渾釋氏子味其實<lb/>
　歸其根其敎雖傳非言可言唯相似者復到其門無知上<lb/>
　人其到門者歟上人從儒至道從道至釋如歷星月以得<lb/>
　白日若棄扇翣而灑長風眞空洞照熱惱頓盡水其性雲<lb/>
　其身周四海以終静出六合而非寄維揚秋秒方至自閩<lb/>
　日未成旬作臺山之適目關河於不計擬衣食乎随施怡<lb/>
　如也澹如也此行逢流得抵虛舟無程峨峨五峯㡬日而<lb/>
　上登異淸凉侣善知識所至也之至玄又玄乎予弱冠之<lb/>
　年同時諦之學神不遠逮溺在名利禮足而别悽然自傷<lb/>
　岐路旣殊聊各以行勉哉無知公勉哉歐陽生<lb/>
<pb n="KR4c0056_SBCK_010-3b"/>
　　　送楊據見漳州李使君序<lb/>
　儒有馭百行駕六藝曵長裾於王侯之門以禮待楊夫子<lb/>
　是日之告謁漳浦李太守之行行儒之事也子幾於儒乆<lb/>
　矣李太守天枝之芙金鏡之明盛物之量秤物之衡夫子<lb/>
　姿容不孤其鑒多少有登其槩何徃而不利高梧始華瑤<lb/>
　草欲碧去矣夫子時景宜徃<lb/>
　　　送陳八秀才赴舉序<lb/>
　諸侯歲貢俊才於天子故陳侯今年有觀光之舉白露肅<lb/>
　物靑天始高雲廻鴻盤言遵永途吾觀夫雄心銳志將領<lb/>
　能事則夷山堙谷不盡其力何東堂一枝南荆一片足塵<lb/>
<pb n="KR4c0056_SBCK_010-4a"/>
　其慮邪勉哉陳有其才奏其試知有成矣<lb/>
　　　魯山今李胃三月三日宴僚吏序<lb/>
　三月三日以酒食出野曰褉飮古俗也有唐今上御宇之<lb/>
　九年年定三節一以二月一日之中和終取九月九日之<lb/>
　重陽次取此日之禊飮賜群后大宴登高臨流與時所宜<lb/>
　洎四方有土之君亦得自宴僚屬貞元十二年暮春月哉<lb/>
　㢤生明一日則其日也臨汝魯山令趙郡李胃恭國合宴于<lb/>
　縣南滍濵先宴曰夫宴者古所以示慈惠而期合歡者也<lb/>
　國家錫以斯宴者情亦古情焉况食在充腸不在充目酒<lb/>
　在行禮不在溺神歌發其所自和舞發其所自樂窮八珎<lb/>
<pb n="KR4c0056_SBCK_010-4b"/>
　竭萬鍾強發揚課絲竹則有勞有遠豈合歡之意歟以是<lb/>
　首設一席肉一肩酒一壺命自天子命爲佐貳者次一席<lb/>
　酒肉一如之命自已命以爲吏者次一席酒肉亦如之<lb/>
　命鄕閭許以耆年有德者肉旣飽酒旣酣因化育之洽有<lb/>
　歌謠者進有舞蹈者作皆誠激乎中章乎形容婆娑慷慨<lb/>
　與習而爲者不類然後漁者請以其舟農者請以其醖圃<lb/>
　者請以其蓄弋者請以其鮮啐濁甞漉浮泛漪瀾風恬日<lb/>
　和川晴野媚以熈以怡萬心一之至義之門大順之家父<lb/>
　兄子弟一族一堂之中不是過也非仁德淳化其孰能至<lb/>
　於是邪旅遊之子實窺盛事玆宴也雖溥於天下百里不<lb/>
<pb n="KR4c0056_SBCK_010-5a"/>
　同風雨恐他邑之景物此辰不得似公之邑也一方不同<lb/>
　敎化恐他邑之歡樂此辰下得似公之邑也故序之<lb/>
　　　泉州泛東湖餞裴叅和南遊序<lb/>
　泛舟餞行别禮之重也昔李郭有之䧏自近代名望之士<lb/>
　亦徃往而用其皆殷勤夐出於人意文雅足賦乎時物俾<lb/>
　撡執之容可觀風景之媚不孤理未符此事罔得舉淸源<lb/>
　郡春正月客有河東裴叅和將南遊郡司户置同正前大<lb/>
　理評事扶風竇公因携爼豆展故實蓋厚裴而昭已德也<lb/>
　奇哉英秀哉其裴歟明嶷乎風姿瓌麗乎詞華朗如嵩如<lb/>
　輝如煥如予翰苑十年之遊飽覩四方之彥九霄寸歩一<lb/>
<pb n="KR4c0056_SBCK_010-5b"/>
　日千里者予得識之如其人如其人是餞也主賢賔賢譬<lb/>
　古無怍指方舟以直上繞長河而屢廻絃管鐃拍出沒花<lb/>
　栁勝趣則深離觴且酣斜日應程賔辭及固噫停撓一挹<lb/>
　裴其昇車美哉裴何徃而不利况此選列郡莫非哲人有<lb/>
　知之鑒其豈相失遊意儻盡姑爲時起予從此更詣承明<lb/>
　竇公不日應召宣室秋風似緊當共天衢佇羊角而來一<lb/>
　舉磨蒼蒼矣詩人同志之<lb/>
　　　送洪孺卿赴舉序<lb/>
　三折股爲良毉予五升詞埸四遭掎摭是以竊知乎文則<lb/>
　洪氏子舉秀才前期勝負予得而度子天與黼黻之性加<lb/>
<pb n="KR4c0056_SBCK_010-6a"/>
　好勤苦之節紡績墳典組織篇什觀經緯機杼則重緜繡<lb/>
　叚日日當成今年秋貢士果居首薦歌鹿鳴以爲餞想鵬<lb/>
　摶而飭駕金欲求鍜玉將就磨光鋩頴耀朝夕以冀廻鴈<lb/>
　賔海秋風落山雖難别離向慶無恨中鵠餘矢猶思再發<lb/>
　升冬女月期會干闕下<lb/>
　歐陽行周文集卷第十<lb/>
<pb n="KR4c0056_SBCK_010-6b"/>
</p>
<p>
</p>
  </div></body>
</text>\m</TEI>
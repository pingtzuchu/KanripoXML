<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_070-1a"/>
臨川先生文集卷第七十<lb/>
　　論議<lb/>
　　　復讎解<lb/>
　　　　推命對<lb/>
　　　　使醫<lb/>
　　　　汴說<lb/>
　　雜著<lb/>
　　　　論茶法<lb/>
　　　　茶商十二說<lb/>
　　　　制置三司條例<lb/>
　　　　相鶴經<lb/>
　　　　策問十一<lb/>
<pb n="KR4d0073_SBCK_070-1b"/>
　　　　復讎解<lb/>
或問復讎對曰非治世之道也明天子在上自方伯<lb/>
諸侯以至于有司各修其職其能殺不辜者少矣不<lb/>
幸而有焉則其子弟以告于有司有司不能聽以告<lb/>
于其君其君不能聽以告于方伯方伯不能聽以告<lb/>
于天子則天子誅其不能聽者而爲之施刑於其讎<lb/>
亂世則天子諸侯方伯皆不可以告故書說紂曰凡<lb/>
有辜罪乃罔恒獲小民方興相爲敵讎蓋讎之所以<lb/>
興以上之不可告辜罪之不常獲也方是時有父兄<lb/>
之讎而輒殺之者君子權其勢恕其情而與之可也<lb/>
故復讎之義見於春秋傳見於禮記爲亂世之爲子<lb/>
弟者言之也春秋傳以爲父受誅子復讎不可也此<lb/>
<pb n="KR4d0073_SBCK_070-2a"/>
言不敢以身之私而害天下之公又以爲父不受誅<lb/>
子復讎可也此言不以有可絶之義廢不可絶之恩<lb/>
也周官之說曰凡復讎者書于士殺之無罪疑此非<lb/>
周公之法也凡所以有復讎者以天下之亂而士之<lb/>
不能聽也有士矣不使聽其殺人之罪以施行而使<lb/>
爲人之子弟者讎之然則何取於士而禄之也古之<lb/>
於殺人其聽之可謂盡矣猶懼其未也曰與其殺不<lb/>
辜寧失不經今書干士則殺之無罪則所謂復讎者<lb/>
果所謂可讎者乎庸詎知其不獨有可言者乎就當<lb/>
聽其罪矣則不殺於士師而使讎者殺之何也故疑<lb/>
此非周公之法也或曰世亂而有復讎之禁則寧殺<lb/>
身以復讎乎將無復讎而以存人之祀乎曰可以復<lb/>
<pb n="KR4d0073_SBCK_070-2b"/>
讎而不復非孝也復讎而殄祀亦非孝也以讎未復<lb/>
之恥居之終身焉蓋可也讎之不復者天也不忘復<lb/>
讎者巳也克巳以畏天心不忘其親不亦可矣<lb/>
　　　　推命對<lb/>
吳里處士有善推命知貴賤禍福者或俾予問之予<lb/>
辭焉他日復以請予對曰夫貴若賤天所爲也賢不<lb/>
肖吾所爲也吾所爲者吾能自知之天所爲者吾獨<lb/>
懵乎哉吾賢歟可以位公卿歟則萬鍾之禄固有焉<lb/>
不幸而貧且賤則時也吾不賢歟不可以位公卿歟<lb/>
則簞食豆羹無歉焉若幸而富且貴則咎也此吾知<lb/>
之無疑奚率於彼者哉且禍與福君子置諸外焉君<lb/>
子居必仁行必義反仁義而福君子不有也由仁義<lb/>
<pb n="KR4d0073_SBCK_070-3a"/>
而禍君子不屑也是故文王拘羑里孔子畏於匡彼<lb/>
聖人之智豈不能脫禍患哉蓋道之存焉耳曰子以<lb/>
爲貴若賤天所爲也然世賢而賤不肖而貴者亦天<lb/>
所爲歟曰非也人不能合於天耳夫天之生斯人也<lb/>
使賢者治不賢故賢者宜貴不賢者宜賤天之道也<lb/>
擇而行之者人之謂也天人之道合則賢者貴不肖<lb/>
者賤天人之道悖則賢者賤而不肖者貴也天人之<lb/>
道悖合相半則賢不肖或貴或賤堯舜之世元凱用<lb/>
而四凶殛是天人之道合也桀紂之世飛廉進而三<lb/>
仁退是天人之道悖也漢魏而下賢不肖或貴或賤<lb/>
是天人之道悖合相半也蓋天之命一而人之時不<lb/>
能率合焉故君子脩身以俟命守道以任時貴賤禍<lb/>
<pb n="KR4d0073_SBCK_070-3b"/>
福之來不能沮也子不力於仁義以信其中而屑屑<lb/>
焉甘意於誕謾虚怪之說不巳溺哉<lb/>
　　　　使醫<lb/>
一人疾焉而醫者十並使之歟曰使其尤良者一人<lb/>
焉爾烏知其尤良而使之曰衆人之所謂尤良者而<lb/>
隱之以吾心其可也夫能不相逮不相爲謀又相忌<lb/>
也況愚智之相百者乎人之愚不能者常多而智能<lb/>
者常少醫者十愚不能者烏知其不九邪並使之智<lb/>
能者何用愚不能者何所不用一日而病且亡誰者<lb/>
任其咎邪故予曰使其尤良者一人焉爾使其尤良<lb/>
者有道藥云則藥食云則食坐云則坐作云則作夫<lb/>
然故醫也得肆其術而無憾焉不幸而病且亡則少<lb/>
<pb n="KR4d0073_SBCK_070-4a"/>
矣藥云則食坐云則作曰姑如吾所安焉爾若人也<lb/>
何必醫如吾所安焉可也凡疾而使醫之道皆然而<lb/>
腹心爲甚有腹心之疾者得吾說而思之其庶矣<lb/>
　　　　汴說<lb/>
古者卜筮有常官所諏有常事若考歩人生辰星宿<lb/>
所次訾相人儀狀色理逆斥人禍福考信於聖人無<lb/>
有也不知從何許人傳宗其說者澶漫四出抵今爲<lb/>
尤蕃舉天下而籍之以是自名者蓋數萬不啻而汴<lb/>
不與焉舉汴而籍之蓋亦以萬計予甞眎汴之術士<lb/>
菩挾竒而以動人者大祀宮廬服輿食飲之華封君<lb/>
不如也其出也或召焉問之某人也朝貴人也其歸<lb/>
也或賜焉問之某人也朝貴人也坐其廬旁歷其人<lb/>
<pb n="KR4d0073_SBCK_070-4b"/>
之往來肩相切踵相籍窮一朝暮則巳錯不可計竊<lb/>
異之且竊歎曰吾儕治先聖人之言而脩其術張之<lb/>
能爲天子營太平歛之猶足以禔身正家顧未甞有<lb/>
公卿徹官若是其即之勤也或曰子知乎渴者期於<lb/>
漿疾者期於醫治然也子誠能爲天子營太平禔身<lb/>
正家彼所存勢與位爾勢不盈位不充則熱中熱中<lb/>
則惑勢盈位充矣則病失之病失之則憂惑且憂則<lb/>
思決以彼爲能決子亦能乎不能則無異其即彼䟽<lb/>
此也因寤不復異乆之補吏淮南省親江南有金華<lb/>
山人者率然相過自言能逆斥禍福噫今之世子之<lb/>
術奚適而不遇哉因以汴說諗之<lb/>
　　　　議茶法<lb/>
<pb n="KR4d0073_SBCK_070-5a"/>
國家罷搉茶之法而使民得自販於方今實爲便於<lb/>
古義實爲宜而有非之者蓋聚歛之臣將盡財利於<lb/>
毫末之間而不知與之爲取之過也夫茶之爲民用<lb/>
等於米鹽不可一日以無而今官場所出皆麤惡不<lb/>
可食故民之所食大率皆私販者夫奪民之所甘而<lb/>
使不得食則嚴刑峻法有不能止者故鞭扑流徒之<lb/>
罪未常少弛而私販私市者亦未嘗絶於道路也旣<lb/>
罷㩁之之法則凡此之爲患皆可以無矣然則雖盡<lb/>
充歲入之利亦爲國者之所當務也況關市之入自<lb/>
足侔昔日之利乎昔桑洪羊興榷酤之議當時以爲<lb/>
財用待此而給萬世不可易者然至霍光不學無術<lb/>
之人遂能屈其論而罷其法蓋義之勝利乆矣今<lb/>
<pb n="KR4d0073_SBCK_070-5b"/>
朝廷之治方欲剗百代之弊而復堯舜之功而其爲<lb/>
法度乃欲出於霍光之所羞爲者則可乎以今之勢<lb/>
雖未能盡罷搉貨而能緩其一亦所以示上之人恤<lb/>
民之深而興治之漸也彼區區聚歛之臣務以求利<lb/>
爲功而不知與之爲取上之人亦當斷以義豈可以<lb/>
人人合其私說然後行哉楊雄曰爲人父而搉其子<lb/>
縱利如子何以雄之聦明其講天下之利害宜可信<lb/>
然則今雖國用甚不足亦不可以復易巳行之法矣<lb/>
是以國家之勢苟修其法度以使本盛而末衰則天<lb/>
下之財不勝用庸詎而必區區於此哉<lb/>
　　　　茶商十二說<lb/>
臣竊以須仰巨商有十二之損爲害甚廣請試陳之<lb/>
<pb n="KR4d0073_SBCK_070-6a"/>
須仰巨商巨商數少相率旣易邀賤遂繁故有場饒<lb/>
明減闇減累累不巳歲數百萬是饒減之損一也又<lb/>
旣仰巨商巨商稀少積壓等候陳損旣多或棄或焚<lb/>
或充雜用此稅旣陷正稅又饒是陷稅之損二也又<lb/>
旣仰巨商饒豐價薄園民困耗逋欠歲程至如石橋<lb/>
一場祖額一百七萬而近歲買納才得十萬而虧及<lb/>
累年便乞減額是退額之損三也又旣仰巨商須慿<lb/>
力禁是以捕捉之旅所在屯布掩緝之衆彌占川落<lb/>
官貟請俸卒旅衣糧擾民費財揔計不細是力禁之<lb/>
損四也又旣仰巨商須置㩁務諸郡津置或數千里<lb/>
所載綱運率自省破船材兵費風波盗竊每歲之計<lb/>
不爲不甚是逺萃之損五也又旣仰巨商必先多備<lb/>
<pb n="KR4d0073_SBCK_070-6b"/>
茶體輕怯難掌易損架閣利燥封角利密而官數浩<lb/>
瀚堆積敖廩風枯雨濕氣味失奪俟售待給巳反陳<lb/>
損是堆積之損六也又失物分輕則得衆得衆則易<lb/>
竭今仰巨商本不及數千緡則不能行是分重而不<lb/>
得衆也故難竭而成積滯分重之損七也又凡貨利<lb/>
巳則精心精心則貨善貨善則易售今仰巨商非巳<lb/>
甚衆始從小戸次輸主人方納官埸復支商旅是以<lb/>
小戸偷竊主人殽雜姦吏容庇皆以非巳而致貨不<lb/>
善也是非巳之損八也又旣仰巨商遂爲二等新好<lb/>
者支筭商旅低陳者留賣南中食用不堪遂皆私易<lb/>
故一縣大率每歳以茶被刑者徃徃百數是煩刑之<lb/>
損九也又旣仰巨商茶多積壞瓌不堪賣遂轉𧖟茶<lb/>
<pb n="KR4d0073_SBCK_070-7a"/>
俵給戸民悉不堪食虚納所直諸郡甚多是剜本之<lb/>
損十也又巨商悉係通商南方盡從官賣官賣旣不<lb/>
堪食多配寺院茶坊茶多弃損錢實虚歛是削民之<lb/>
損十一也旣仰巨商貨終難盡諸般折給從是生焉<lb/>
雖依元價折錢變賣雜收什一請實虚損官亦虚損<lb/>
是刻士之損十二也其爲害廣也如此不可不去也<lb/>
　　　　乞制置三司條例<lb/>
竊觀先王之法自畿之内賦入精麤以百里爲之差<lb/>
而畿外邦國各以所有爲貢又爲經用通財之法以<lb/>
懋遷之其治市之貨財則亡者使有害者使除市之<lb/>
不售貨之滯於民用則吏爲歛之以待不時而買者<lb/>
凡此非專利也蓋聚天下之人不可以無財理天下<lb/>
<pb n="KR4d0073_SBCK_070-7b"/>
之財不可以無義夫以義理天下之財則轉輸之勞<lb/>
逸不可以不均用度之多寡不可以不通貨賄之有<lb/>
無不可以不制而輕重歛散之權不可以無術今天<lb/>
下財用窘急無餘典領之官拘於弊法内外不以相<lb/>
知盈虚不以相補諸路上供歲有定額豐年便道可<lb/>
以多致而不敢不贏年儉物貴難於供備而不敢不<lb/>
足逺方有倍蓰之輸中都有半價之鬻三司發運使<lb/>
按簿書促期㑹而巳無所可否増損於其間至遇軍<lb/>
國郊祀之大費則遣使剗刷殆無餘藏諸司財用事<lb/>
往往爲伏匿不敢實言以備緩急又憂年計之不足<lb/>
則多爲支移折變以取之民納租稅數至或倍其本<lb/>
數而朝廷所用之物多求於不産責於非時富商大<lb/>
<pb n="KR4d0073_SBCK_070-8a"/>
賈因時乗公私之急以擅輕重歛散之權臣等以謂<lb/>
發運使揔六路之賦入而其職以制置茶鹽礬稅爲<lb/>
事軍儲國用多所仰給宜假以錢貨繼其用之不給<lb/>
使周知六路財賦之有無而移用之凡糴買稅歛上<lb/>
供之物皆得徙貴就賤用近易逺令在京庫藏年支<lb/>
見在之定數所當供辦者得以從便變賣以待上令<lb/>
稍收輕重歛散之權歸之公上而制其有無以便轉<lb/>
輸省勞費去重歛寛農民庶幾國用可足民財不匱<lb/>
矣所有本司合置官屬許令辟舉及有合行事件令<lb/>
依條例以聞奏下制置司叅議施行<lb/>
　　　　相鶴經<lb/>
鶴者陽鳥也而遊於隂因金氣依火精以自養金數<lb/>
<pb n="KR4d0073_SBCK_070-8b"/>
九火數七六十三年小變百六十年大變千六百年<lb/>
形定生三年頂赤七年飛薄雲漢又七年夜十二時<lb/>
鳴六十年大毛落茸毛生乃潔白如雪泥水不能汙<lb/>
百六年雌雄相視而孕一千六百年飲而不食胎化<lb/>
産爲仙人之騏驥也夫聲聞於天故頂赤食於水故<lb/>
喙長輕於前故毛豐而肉踈脩頸以納新故天壽不<lb/>
可量所以體無青黃二色土木之氣内養故不表於<lb/>
外也是以行必依洲渚止不集林木蓋羽族之清崇<lb/>
也其相曰隆鼻短喙則少瞑露睛赤白則視逺長頸<lb/>
踈身則能鳴鳳翼雀尾則善飛龜背鼈腹㑹舞髙脛<lb/>
促節足力其文李浮丘伯授王子晉又崔文子學道<lb/>
於子晉得其文藏嵩山石室淮南公采藥得之遂傳<lb/>
<pb n="KR4d0073_SBCK_070-9a"/>
於近代熈寧十年正月一日臨川王某筆<lb/>
　　　　策問<lb/>
問堯舉鯀於書詳矣堯知其不可然且試之邪抑不<lb/>
知之也不知非所以爲聖也知其不可然且試之則<lb/>
九載之民其爲病也亦乆矣幸而羣臣遂舉舜禹不<lb/>
幸復稱鯀此亦將以九載試之邪以堯之大聖知鯀<lb/>
之大惡其知之也足以自信不疑矣何牽於羣臣也<lb/>
必曰吾唯羣臣之聽不自任也聖人之心急於救民<lb/>
其趣舎顧是否何如豈固然邪必以爲後世法得無<lb/>
明哲之主牽制以召敗者邪或曰堯知水之數故先<lb/>
之以鯀或曰乆民病以大禹功是皆不然堯必不以<lb/>
民病私禹禹必不以利民病而大巳功以民病私其<lb/>
<pb n="KR4d0073_SBCK_070-9b"/>
臣利民病以爲已功烏在其爲堯禹也又以爲泥於<lb/>
數其探聖人滋淺矣且謂之有數鯀何罪其殛死也<lb/>
聖人之所以然愚不能釋吾子無隱焉耳<lb/>
　　　　二<lb/>
問臯陶曰在知人在安民大哉古之君臣相戒如此<lb/>
夫雖有知人之明而無安民之惠心未可與爲治也<lb/>
有安民之惠心而無知人之明則不能任人雖欲安<lb/>
民亦有所不能焉然而天子之尊也四海之富也自<lb/>
公至于士凡幾位自正至于旅凡幾職所謂知人者<lb/>
其必有術可以二三子而不知乎<lb/>
　　　　三<lb/>
問聖人治世有本末其施之也有先後今天下困敝<lb/>
<pb n="KR4d0073_SBCK_070-10a"/>
不革其爲日也乆矣治教政令未甞放聖人之意而<lb/>
爲之也失其本求之末當後者反先之天下靡靡然<lb/>
入於亂者凡以此夫治天下不以聖人所以治其卒<lb/>
不治也則爲士而不閑聖人之所以治非所以爲士<lb/>
也願二三子盡道聖人所以治之本末與其所先後<lb/>
以聞於有司<lb/>
　　　　四<lb/>
問記曰追王太王王季文王不以卑臨尊也夏商受<lb/>
命固有祖考奚無追王之事邪<lb/>
　　　　五<lb/>
問聖人之爲道也人情而巳矣考之以事而不合隱<lb/>
之以義而不通非道也洪範之陳五事合於事而通<lb/>
<pb n="KR4d0073_SBCK_070-10b"/>
於義者也如其休咎之効則予疑焉人君承天以從<lb/>
事天不得其所當然則戒吾所以承之之事可也必<lb/>
如傳云人君行然天則順之以然其固然邪僭常暘<lb/>
若狂常雨若使狂且僭則天如何其順之也堯湯水<lb/>
旱奚尤以取之邪意者微言深法非淺者之所能造<lb/>
敢以質於二三子<lb/>
　　　　六<lb/>
問述詩書傳記百家之文二帝三王之所以基太平<lb/>
而澤後世必曰禮樂云若政與刑乃其助爾禮節之<lb/>
樂和之人巳大治之後其所謂助者幾不用矣下三<lb/>
王而王者亦有議禮樂之情者乎其所謂禮樂如何<lb/>
也儒衣冠而言制作者文采聲音云而已基太平而<lb/>
<pb n="KR4d0073_SBCK_070-11a"/>
澤後世儻在此邪宋之爲宋乆矣禮樂不接於民之<lb/>
耳目何也抑猶未可以制作邪董仲舒王吉以爲王<lb/>
者未制作用先王之禮樂宜於世者如欲用先王之<lb/>
禮樂則何者宜於世邪<lb/>
　　　　七<lb/>
問舜命九官三后在焉吕刑所謂三后恤功于民乃<lb/>
堯命之何也曰伯夷降典折民惟刑禹平水土主名<lb/>
山川稷降播種農殖嘉糓以功次之禹也稷也伯夷<lb/>
也其可也以事次之民之災也富之也教之也其可<lb/>
也今考其文辭未有次焉何也曰士制百姓于刑之<lb/>
中以教祗德降典也則以民云制于刑之中則以百<lb/>
姓云何也<lb/>
<pb n="KR4d0073_SBCK_070-11b"/>
　　　　八<lb/>
問夏之法至商而更之商之法至周而更之皆因世<lb/>
就民而爲之節然其所以法意不相師乎<lb/>
　　　　九<lb/>
問易曰黃帝堯舜垂衣裳而天下治蓋取諸乾坤說<lb/>
者曰垂衣裳以辨貴賤乾坤尊卑之義也夫垂衣裳<lb/>
以辨貴賤自何世始始於黃帝獨曰黃帝可也於堯<lb/>
舜曰堯曰舜可也兼三世而言之吾疑焉二三子姑<lb/>
爲之解<lb/>
　　　　十<lb/>
問詩論商之所以王本之契論周本之后稷夫成湯<lb/>
文武之仁聖而以當桀紂之天下此夏商所以破滅<lb/>
<pb n="KR4d0073_SBCK_070-12a"/>
而商周得之也彼千歲之稷契何功焉其本之也不<lb/>
有說邪<lb/>
　　　　十一<lb/>
問挂兵於夷狄以弊百姓畋游倡樂賞賜無節而臺<lb/>
榭陂池宮室之觀侈此國之所以貧今皆無此而有<lb/>
司之所講常出於權利然亦不足於財信任親戚後<lb/>
宮之家尊顯公卿大臣之世布衣巖穴之秀蔽鄣而<lb/>
不得仕此官之所以曠今皆無此而所使在位皆公<lb/>
天下之選也然亦不足於士異時甞多兵矣而不以<lb/>
兵多故費財今民之壯者多去而爲兵而租賦盡於<lb/>
糧餉然亦不足於兵異時甞多馬矣而不以馬多故<lb/>
費土今内則空可耕之地以爲牧蓋鉅萬頃外則棄<lb/>
<pb n="KR4d0073_SBCK_070-12b"/>
錢幣以取之四夷然亦不足於馬此其故何也<lb/>
臨川先生文集卷第七十<lb/>
</p>
<p>
</p>
  </div>
</body>
</text>
</TEI>
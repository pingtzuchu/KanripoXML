<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_069-1a"/>
臨川先生文集卷第六十九<lb/>
　　論議<lb/>
　　　祿隱<lb/>
　　　太古<lb/>
　　　原敎<lb/>
　　　原過<lb/>
　　　進說<lb/>
　　　取材<lb/>
　　　興賢<lb/>
　　　委任<lb/>
　　　知人<lb/>
　　　風俗<lb/>
<pb n="KR4d0073_SBCK_069-1b"/>
　　　閔習<lb/>
　　　　祿隱<lb/>
孔子叙逸民先伯夷叔齊而後栁下惠曰不降其志<lb/>
不辱其身伯夷叔齊也栁下惠降志辱身矣孟子叙<lb/>
三聖人者亦以伯夷居伊尹之前而揚子亦曰孔子<lb/>
高餓顯下祿隱夫聖人之所言高者是所取於人而<lb/>
所行於已者也所言下者是所非於人而所棄於已<lb/>
者也然而孔孟生於可避之世而未嘗避也蓋其不<lb/>
合則去則可謂不降其志不辱其身矣至於揚子則<lb/>
吾竊有疑焉爾當王莽之亂雖鄕里自喜者知逺其<lb/>
辱而揚子親屈其體爲其左右之臣豈君子固多能<lb/>
言而不能行乎抑亦有以處之非必出於此言乎曰<lb/>
<pb n="KR4d0073_SBCK_069-2a"/>
聖賢之言行有所同而有所不必同不可以一端求<lb/>
也同者道也不同者迹也知所同而不知所不同非<lb/>
君子也夫君子豈固欲爲此不同哉蓋時不同則言<lb/>
行不得無不同唯其不同是所以同也如時不同而<lb/>
固欲爲之同則是所同者迹也所不同者道也迹同<lb/>
於聖人而道不同則其爲小人也孰禦哉世之士不<lb/>
知道之不可一迹也久矣聖賢之宗於道猶水之宗<lb/>
於海也水之流一曲焉一直焉未嘗同也至其宗於<lb/>
海則同矣聖賢之言行一伸焉一屈焉未甞同也至<lb/>
其宗於道則同矣故水因地而曲直故能宗於海聖<lb/>
賢因時而屈伸故能宗於道孟子曰伯夷栁下惠聖<lb/>
人也百世之師也如其高餓顯下祿隱而必其出於<lb/>
<pb n="KR4d0073_SBCK_069-2b"/>
所高則栁下惠安擬伯夷哉楊子曰塗雖曲而通諸<lb/>
夏則由諸川雖曲而通諸海則由諸蓋言事雖曲而<lb/>
通諸道則亦君子所當同也由是而言之餓顯之高<lb/>
祿隱之下皆迹矣豈足以求聖賢哉唯其能無係累<lb/>
於迹是以大過於人也如聖賢之道皆出於一而無<lb/>
權時之變則又何聖賢之足稱乎聖者知權之大者<lb/>
也賢者知權之小者也昔紂之時微子去之箕子爲<lb/>
之奴比干諫而死此三人者道同也而其去就若此<lb/>
者蓋亦所謂迹不必同矣易曰或岀或處或黙或語<lb/>
言君子之無可無不可也使揚子寧不至于耽祿於<lb/>
弊時哉蓋於時爲不可去必去則揚子之所知亦巳<lb/>
小矣<lb/>
<pb n="KR4d0073_SBCK_069-3a"/>
　　　　太古<lb/>
太古之人不與禽獸朋也幾何聖人惡之也制作焉<lb/>
以別之下而戾於後世侈裳衣壯宫室隆耳目之觀<lb/>
以囂天下君臣父子兄弟夫婦皆不得其所當然仁<lb/>
義不足澤其性禮樂不足錮其情刑政不足網其惡<lb/>
蕩然復與禽獸朋矣聖人不作昧者不識所以化之<lb/>
之術顧引而歸之太古太古之道果可行之萬世聖<lb/>
人惡用制作於其間必制作於其間爲太古之不可<lb/>
行也顧欲引而歸之是去禽獸而之禽獸奚𥙷於化<lb/>
哉吾以爲識治亂者當言所以化之之術曰歸之太<lb/>
古非愚則誣<lb/>
　　　　原敎<lb/>
<pb n="KR4d0073_SBCK_069-3b"/>
善敎者藏其用民化上而不知所以敎之之源不善<lb/>
敎者反此民知所以敎之之源而不誠化上之意善<lb/>
敎者之爲敎也致吾義忠而天下之君臣義且忠矣<lb/>
致吾孝慈而天下之父子孝且慈矣致吾恩於兄弟<lb/>
而天下之兄弟相爲恩矣致吾禮於夫婦而天下之<lb/>
夫婦相爲禮矣天下之君君臣臣父父子子兄兄弟<lb/>
弟夫夫婦婦皆吾敎也民則曰我何頼於彼哉此謂<lb/>
化上而不知所以敎之之源也不善敎者之爲敎也<lb/>
不此之務而暴爲之制煩爲之防劬劬於法令誥戒<lb/>
之間藏於府憲於市屬民於鄙野必曰臣而臣君而<lb/>
君子而子父而父兄弟者無失其爲兄弟也夫婦者<lb/>
無失其爲夫婦也率是也有賞不然則罪鄕閭之師<lb/>
<pb n="KR4d0073_SBCK_069-4a"/>
族鄼之長踈者時讀密者日告若是其悉矣顧不<lb/>
有服敎而附于刑者於是嘉石以慙之圜土以苦<lb/>
之甚者弃之於市朝放之於裔末卒不可以已也<lb/>
此謂民知所以敎之之源而不誠化上之意也善<lb/>
教者浹於民心而耳目無聞焉以道擾民者也不<lb/>
善教者施於民之耳目而求浹于心以道強民者<lb/>
也擾之爲言猶山藪之擾毛羽川澤之擾鱗介也<lb/>
豈有制哉自然然耳強之爲言其猶囿毛羽沼鱗<lb/>
介乎一失其制脫然逝矣噫古之所以爲古無異<lb/>
焉由前而巳矣今之所以不爲古無異焉由後而<lb/>
已矣或曰法令誥戒不足以爲教乎曰法令誥戒<lb/>
文也吾云爾者本也失其本而求之文吾不知其<lb/>
<pb n="KR4d0073_SBCK_069-4b"/>
可也<lb/>
　　　　原過<lb/>
天有過乎有之陵歷闘蝕是也地有過乎有之崩弛<lb/>
竭塞是也天地舉有過卒不累覆且載者何善復常<lb/>
也人介乎天地之間則固不能無過卒不害聖且賢<lb/>
者何亦善復常也故太甲思庸孔子曰勿憚改過揚<lb/>
雄貴遷善皆是術也予之朋有過而能悔悔而能改<lb/>
人則曰是向之從事云爾今從事與向之從事弗類<lb/>
非其性也飾表以疑丗也夫豈知言哉天播五行於<lb/>
萬靈人固備而有之有而不思則失思而不行則廢<lb/>
一日咎前之非沛然思而行之是失而復得廢而復<lb/>
舉也顧曰非其性是率天下而戕性也且如人有財<lb/>
<pb n="KR4d0073_SBCK_069-5a"/>
見篡於盜巳而得之曰非夫人之財向篡於盜矣可<lb/>
歟不可也財之在已固不若性之爲已有也財失復<lb/>
得曰非其財且不可性失復得曰非其性可乎<lb/>
　　　　進說<lb/>
古之時士之在下者無求于上上之人日汲汲惟恐<lb/>
一士之失也古者士之進有以德有以才有以言有<lb/>
以曲藝今徒不然自茂才等而下之至于明法其進<lb/>
退之皆有法度古之所謂德者才者無以爲也古之<lb/>
所謂言者又未必應今之法度也誠有豪傑不丗出<lb/>
之士不自進乎此上之人弗舉也誠進乎此而不應<lb/>
今之法度有司弗取也夫自進乎此皆所謂枉已者<lb/>
也孟子曰未有枉已能正人者也然而今之士不自<lb/>
<pb n="KR4d0073_SBCK_069-5b"/>
進乎此者未見也豈皆不如古之士自重以有恥乎<lb/>
古者井天下之地而授之氓士之未命也則授一㕓<lb/>
而爲氓其父母妻子𥙿如也自家逹有塾有序有庠<lb/>
有學觀游止處師師友友弦歌堯舜之道自樂也磨<lb/>
礱鐫切沉浸灌養行完而才備則曰上之人其舎我<lb/>
哉上之人其亦莫之能舍也今也地不井國不學黨<lb/>
不庠遂不序家不塾士之未命也則或無以𥙿父母<lb/>
妻子無以處行完而才備上之人亦莫之舉也士安<lb/>
得而不自進嗚呼使今之士不若古非人則然勢也<lb/>
勢之異聖賢之所以不得同也孟子不見王公而孔<lb/>
子爲季氏吏夫不以勢乎哉士之進退不惟其德與<lb/>
才而惟今之法度而有司之好惡未必今之法度也<lb/>
<pb n="KR4d0073_SBCK_069-6a"/>
是士之進不惟今之法度而幾在有司之好惡耳今<lb/>
之有司非昔之有司也後之有司又非今之有司也<lb/>
有司之好惡豈常哉是士之進退果卒無所必而已<lb/>
矣噫以言取人未之失也取焉而又不得其所謂言<lb/>
是失之失也況又重以有司好惡之不可常哉古之<lb/>
道其卒不可以見乎士也有得已之勢其得不已乎<lb/>
得巳而不已未見其爲有道也楊叔明之兄弟以父<lb/>
任皆京官其勢非吾所謂無以處無以𥙿父母妻子<lb/>
而有不得已焉者也自枉而爲進士而又枉於有司<lb/>
而又若不釋然二君固常自任以道而且朋友我矣<lb/>
懼其猶未寤也爲進說與之<lb/>
　　　　取材<lb/>
<pb n="KR4d0073_SBCK_069-6b"/>
夫工人之爲業也必先淬礪其器用掄度其材榦然<lb/>
後致力寡而用功得矣聖人之於國也必先遴柬其<lb/>
賢能練覈其名實然後任使逸而事以濟矣故取人<lb/>
之道丗之急務也自古守文之君孰不有意於是哉<lb/>
然其間得人者有之失士者不能無焉稱職者有之<lb/>
謬舉者不能無焉必欲得人稱職不失士不謬舉宜<lb/>
如漢左雄所議諸生試家法文吏課牋奏爲得矣所<lb/>
謂文吏者不徒苟尚文辭而已必也通古今習禮法<lb/>
天文人事政敎更張然後施之職事則以詳平政體<lb/>
有大議論使以古今參之是也所謂諸生者不獨取<lb/>
訓習句讀而巳必也習典禮明制度臣主威儀時政<lb/>
㳂襲然後施之職事則以縁飾治道有大議論則以<lb/>
<pb n="KR4d0073_SBCK_069-7a"/>
經術斷之是也以今凖古今之進士古之文吏也今<lb/>
之經學古之儒生也然其策進士則但以章句聲病<lb/>
苟尚文辭類皆小能者爲之策經學者徒以記問爲<lb/>
能不責大義類皆蒙鄙者能之使通才之人或見贅<lb/>
於時高丗之士或見排於俗故屬文者至相戒曰涉<lb/>
獵可爲也誣豔可尚也於政事何爲哉守經者曰傳<lb/>
寫可爲也誦習可勤也於義理何取哉故其父兄朂<lb/>
其子弟師長朂其門人相爲浮豔之作以追時好而<lb/>
取丗資也何哉其取舍好尚如此所習不得不然也<lb/>
若此之類而當擢之職位歷之仕塗一旦國家有大<lb/>
議論立辟雍明堂損益禮制更著律令決讞疑獄彼<lb/>
惡能以詳平政體縁飾治道以古今參之以經術斷<lb/>
<pb n="KR4d0073_SBCK_069-7b"/>
之哉是必唯唯而已文中子曰文乎文乎苟作云乎<lb/>
哉必也貫乎道學乎學乎博誦云乎哉必也濟乎義<lb/>
故才之不可苟取也久矣必若差別類能宜少依漢<lb/>
之牋奏家法之義策進士者若曰邦家之大計何先<lb/>
治人之要務何急政敎之利害何大安邊之計策何<lb/>
出使之以時務之所宜言之不直以章句聲病累其<lb/>
心策經學者宜曰禮樂之損益何宜天地之變化何<lb/>
如禮器之制度何尚各傅經義以對不獨以記問傳<lb/>
寫爲能然後署之甲乙以升黜之庶其取舍之鑑灼<lb/>
于目前是豈惡有用而事無用辭逸而就勞哉故學<lb/>
者不習無用之言則業專而修矣一心治道則習貫<lb/>
而入矣若此之類施之朝廷用之牧民何嚮而不利<lb/>
<pb n="KR4d0073_SBCK_069-8a"/>
哉其他限年之議亦無取矣<lb/>
　　　　興賢<lb/>
國以任賢使能而興棄賢專已而衰此二者必然之<lb/>
勢古今之通義流俗所共知耳何治安之丗有之而<lb/>
能興昬亂之丗雖有之亦不興蓋用之與不用之謂<lb/>
矣有賢而用國之福也有之而不用猶無有也商之<lb/>
興也有仲虺伊尹其衰也亦有三仁周之興也同心<lb/>
者十人其衰也亦有祭公謀父內史過兩漢之興也<lb/>
有蕭曹寇鄧之徒其衰也亦有王嘉傅喜陳蕃李固<lb/>
之衆魏晉而下至於李唐不可徧舉然其閒興衰之<lb/>
丗亦皆同也由此觀之有賢而用之者國之福也有<lb/>
之而不用猶無有也可不愼歟今猶古也今之天下<lb/>
<pb n="KR4d0073_SBCK_069-8b"/>
亦古之天下今之士民亦古之士民古雖擾攘之際<lb/>
猶有賢能若是之衆況今太寧豈曰無之在君上用<lb/>
之而已博詢衆庶則才能者進矣不有忌諱則讜直<lb/>
之路𨳩矣不邇小人則讒䛕者自逺矣不拘文牽俗<lb/>
則守職者辨治矣不責人以細過則能吏之志得以<lb/>
盡其効矣苟行此道則何慮不跨兩漢軼三代然後<lb/>
踐五帝三皇之塗哉<lb/>
　　　　委任<lb/>
人主以委任爲難人臣以塞責爲重任之重而責之<lb/>
重可也任之輕而責之重不可也愚無他識請以漢<lb/>
之事明之高祖之任人也可以任則任可以止則止<lb/>
至於一人之身才有長短取其長則不問其短情有<lb/>
<pb n="KR4d0073_SBCK_069-9a"/>
忠僞信其忠則不疑其僞其意曰我以其人長於某<lb/>
事而任之在它事雖短何害焉我以其人忠於我心<lb/>
而任之在它人雖僞何害焉故蕭何刀筆之吏也委<lb/>
之關中無復西顧之憂陳平亡命之虜也出捐四萬<lb/>
餘金不問出入韓信輕猾之徒也與之百萬之衆而<lb/>
不疑是三子者豈素著忠名哉蓋高祖推已之心而<lb/>
寘於其心則它人不能離間而事以濟矣後丗循高<lb/>
祖則鮮有敗事不循則失故孝文雖愛鄧通猶逞申<lb/>
屠之志孝武不疑金霍終定天下大策當是時守文<lb/>
之盛者二君而巳元成之後則不然雖有何武王嘉<lb/>
師丹之賢而脅於外戚豎宦之寵牽於帷嬙近習之<lb/>
制是以王道<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>微而不免負謗於天下也中興之後<lb/>
<pb n="KR4d0073_SBCK_069-9b"/>
唯丗祖能馭大臣以寇鄧耿賈之徒爲任職所以威<lb/>
名不減於高祖至於爲子孫慮則不然反以元成之<lb/>
後三公之任多脅於外戚豎宦帷嬙近習之人而致<lb/>
敗由是置三公之任而事歸臺閣以虚尊加之而巳<lb/>
然而臺閣之臣位卑事穴無所統一而奪於衆多之<lb/>
口此其爲脅於外戚豎宦帷嬙近習者愈矣至於治<lb/>
有不進水旱不時災異或起則曰三公不能爕理隂<lb/>
陽而策免之甚者至於誅死豈不痛哉沖質之後桓<lb/>
靈之閒因循以爲故事雖有李固陳蕃之賢皆挫於<lb/>
閹寺之手其餘則希丗用事全軀而巳何政治之能<lb/>
立哉此所謂任輕責重之弊也噫常人之性有能有<lb/>
不能有忠有不忠知其能則任之重可也謂其忠則<lb/>
<pb n="KR4d0073_SBCK_069-10a"/>
委之誠可也委之誠者人亦輸其誠任之重者人亦<lb/>
荷其重使上下之誠相照恩結於其心是豈禽息鳥<lb/>
視而不知荷恩盡力哉故曰不疑於物物亦誠焉且<lb/>
蘇秦不信天下爲燕尾生此一蘇秦傾側數國之閒<lb/>
於秦獨以然者誠燕君厚之之謂也故人主以狗彘<lb/>
畜人者人亦狗彘其行以國士待人者人亦國士自<lb/>
奮故曰常人之性有能有不能有忠有不忠顧人君<lb/>
待之之意何如耳<lb/>
　　　　知人<lb/>
貪人廉淫人潔佞人直非終然也規有濟焉爾王莽<lb/>
拜侯讓印不受假僭皇命得璽而喜以廉濟貪者也<lb/>
晉王廣求爲冡嗣管絃遏密塵埃𬒳之陪扆未幾而<lb/>
<pb n="KR4d0073_SBCK_069-10b"/>
聲色喪邦以潔濟淫者也鄭注開陳治道激昻顔辭<lb/>
君民翕然倚以致平卒用姦敗以直濟佞者也於戲<lb/>
知人則哲惟帝其難之古今一也<lb/>
　　　　風俗<lb/>
夫天之所愛育者民也民之所係仰者君也聖人上<lb/>
承天之意下爲民之主其要在安利之而安利之要<lb/>
不在於它在乎正風俗而已故風俗之變遷染民志<lb/>
關之盛衰不可不愼也君子制俗以儉其弊爲奢奢<lb/>
而不制弊將若之何夫如是則有殫極財力僭瀆擬<lb/>
倫以追時好者矣且天地之生財也有時人之爲力<lb/>
也有限而日夜之費無窮以有時之財有限之力以<lb/>
給無窮之費若不爲制所謂積之㳙㳙而洩之浩浩<lb/>
<pb n="KR4d0073_SBCK_069-11a"/>
如之何使斯民不貧且濫也　國家奄有諸夏四聖<lb/>
繼統制度以定矣紀綱以緝矣賦歛不傷於民矣徭<lb/>
役以均矣升平之運未有盛於今矣固當家給人足<lb/>
無一夫不獲其所矣然而窶人之子短褐未盡完趨<lb/>
末之民巧僞未盡抑其故何也殆風俗有所未盡淳<lb/>
歟且聖人之化自近及逺由內及外是以京師者風<lb/>
俗之樞機也四方之所靣內而依倣也加之士民富<lb/>
庶財物畢會難以儉率易以奢變至於發一端作一<lb/>
事衣冠車馬之竒器物服玩之具旦更竒制夕染諸<lb/>
夏工者矜能於無用商者通貨於難得歲加一歲巧<lb/>
昡之性不可窮好尚之勢多所易故物有未弊而見<lb/>
毀於人人有循舊而見嗤於俗富者競以自勝貧者<lb/>
<pb n="KR4d0073_SBCK_069-11b"/>
恥其不若且曰彼人也我人也彼爲奉養若此之麗<lb/>
而我反不及由是轉相慕効務盡鮮明使愚下之人<lb/>
有逞一時之嗜欲破終身之貲産而不自知也且山<lb/>
林不能給野火江海不能實漏巵淳朴之風散則貪<lb/>
饕之行成貪饕之行成則上下之力匱如此則人無<lb/>
完行士無廉聲尚陵逼者爲時宜守檢押者爲鄙野<lb/>
節義之民少兼并之家多富者財産滿布州域貧者<lb/>
困窮不免於溝壑夫人之爲性心充體逸則樂生心<lb/>
鬱體勞則思死若是之俗何法令之能避哉故刑罰<lb/>
所以不措者此也且壞崖破岩之水原自㳙㳙干雲<lb/>
蔽日之木起於靑䓤禁微則易救末者難所宜略依<lb/>
古之王制命市納賈以觀好惡有作竒技淫巧以疑<lb/>
<pb n="KR4d0073_SBCK_069-12a"/>
衆者糾罰之下至物器饌具爲之品制以節之工商<lb/>
逐末者重租稅以困辱之民見末業之無用而又爲<lb/>
糾罰困辱不得不趨田畒田畒闢則民無饑矣以此<lb/>
顯示衆庶未有輦轂之内治而天下不治矣<lb/>
　　　　閔習<lb/>
父母死則燔而捐之水中其不可明也禁使葬之其<lb/>
無不可亦明也然而吏相與非之乎上民相與怪之<lb/>
乎下蓋其習之久也則至於戕賊父母而無以爲不<lb/>
可顧曰禁之不可也嗚呼吾是以見先王之道難行<lb/>
也先王之道不講乎天下而不勝乎小人之說非一<lb/>
日之積也而小人之說其爲不可不皆若戕賊父母<lb/>
之易明也先王之道不皆若禁使葬之之易行也嗚<lb/>
<pb n="KR4d0073_SBCK_069-12b"/>
呼吾是以見先王之道難行也正觀之行其庶矣惜<lb/>
乎其臣有罪焉作閔習<lb/>
臨川先生文集卷第六十九<lb/>
</p>
<p>
</p>
  </div>
</body>
</text>
</TEI>
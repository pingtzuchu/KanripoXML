<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_049-1a"/>
臨川先生文集卷第四十九<lb/>
　　外制<lb/>
　　　召試三道<lb/>
　　　　節度使加宣徽使制<lb/>
　　　　翰林學士除三司使制<lb/>
　　　　誡勵諸道轉運使經畫財利寛恤民力制<lb/>
　　　皇姪宗實可起復舊官知宗正寺制<lb/>
　　　皇姪知宗正寺宗實可岳州刺史充本州團<lb/>
　　　　　練使制<lb/>
　　　司馬光知制誥制<lb/>
　　　司馬光改天章閣待制制<lb/>
　　　馮京權知開封府制<lb/>
<pb n="KR4d0073_SBCK_049-1b"/>
　　　范鎭加修撰制<lb/>
　　　趙抃兼侍御史知雜事制<lb/>
　　　韓縝改殿中侍御史制<lb/>
　　　沈立李大臨朱壽隆可三司戸部度支鹽鐡<lb/>
　　　　　判官制三道<lb/>
　　　李壽朋陸經張洞開封府推官制三道<lb/>
　　　王陶皇子伴讀制<lb/>
　　　施昌言知渭州沈遘知杭州李兊知鄧州制<lb/>
　　　　　三道<lb/>
　　　李東之判西京留守司御史臺制<lb/>
　　　王綽知徐州鞠眞卿知壽州何郯知永興軍<lb/>
　　　　　潘夙知桂州制四道<lb/>
<pb n="KR4d0073_SBCK_049-2a"/>
　　　余靖司馬光張瓌加恩制三道<lb/>
　　　賈黯蔡襄王珪范鎭馮京余靖李柬之轉官<lb/>
　　　　　加勲邑食邑制七道<lb/>
　　　吕公弼工部侍郎制<lb/>
　　　司馬光禮部郎中制<lb/>
　　　周沆右諫議大夫制<lb/>
　　　沈遘起居舎人制<lb/>
　　　掌禹錫趙良規並祕書監制<lb/>
　　　王綽祕書少監制<lb/>
　　　李丕緒少府監制<lb/>
　　　宋任吕公孺馬從先解賔王並太常少卿制<lb/>
　　　　　三道<lb/>
<pb n="KR4d0073_SBCK_049-2b"/>
　　　　召試三道<lb/>
　　　　　節度使加宣徽使制<lb/>
門下推轂授師擁旄乗塞擅生殺之柄于外繫安危<lb/>
之體于中厥有顯庸宜膺寵數誕揚孚號明示庶工<lb/>
具官某學足以通大方謀足以斷衆事有經天之業<lb/>
有扞城之材比以明揚屢更煩使遂躋膴仕良副訏<lb/>
謨維塞路之要藩實兵防之重寄職爾鎮撫紓予顧<lb/>
憂蓋爵賞之加不遺於近小豈藩維之任顧可以弭<lb/>
忘用是疇其展寀之勞寵以宣猷之號繄人謀之衆<lb/>
允匪朕志之汝私夫任重者其憂不可以不深位高<lb/>
者其責不可以不厚號名之美禮秩之崇非期假寵<lb/>
以擅榮兹用論功而取稱矧夫守國之圉謀王之師<lb/>
<pb n="KR4d0073_SBCK_049-3a"/>
聮輔相之籍於殿中居士民之瞻於天下其思祗愼<lb/>
以副褒優可<lb/>
　　　　　翰林學士除三司使制<lb/>
勑三司使天下之盛選也自尚書六官名存實去而<lb/>
三司之職事所緫居多則非夫仁明肅艾足以輔世<lb/>
濟物者奚宜任此哉具官某有䟽通之才有直亮之<lb/>
操閎言崇議足以經綸王家高文典䇿足以鼔動當<lb/>
世遂以人望揚千禁林若夫施政之後先生財之本<lb/>
末蓋甞深思而熟講殫見而洽聞則居天下之盛選<lb/>
主朝廷之大計詢考在位孰如汝宜夫聚天下之衆<lb/>
者莫如財理天下之財者莫如法守天下之法者莫<lb/>
如吏維予任汝其聽勿疑法之不善者汝得以議而<lb/>
<pb n="KR4d0073_SBCK_049-3b"/>
更吏之不良者汝得以察而去則夫調度之不時費<lb/>
出之無常邦用之不給元元困於征求而愁怨於下<lb/>
者直汝之恥也夫行已有恥而後可以爲士矧吾左<lb/>
右信任詢謀所同而觀聽之所在者乎往祗厥官其<lb/>
亡以寵利而爲士恥可<lb/>
　　　　　誡勵諸道轉運使經畫財利寛恤民力制<lb/>
夫閔仁百姓而無奪其時無侵其財無耗其力使其<lb/>
無憾於衣食而有以養生喪死此禮義廉恥之所興<lb/>
而二帝三王誡勑百工諸侯之所先後世不可以忽<lb/>
者也朕夙興夜寐聽治不怠囿游宫室之觀無所増<lb/>
飾而躬以節儉先天下之士然而不忍人之政考諸<lb/>
先王未有以及之也凶年飢歲民之父子夫婦猶有<lb/>
<pb n="KR4d0073_SBCK_049-4a"/>
不得保其家室而放乎溝壑意者吏或不良不知所<lb/>
以賑救省憂之方而使之至此耶今吾别諸道置使<lb/>
者使得察吏之良否而視民之疾苦輒具以言而任<lb/>
事者或不惟朕志之所急而以侵牟之爲故甚非所<lb/>
以遣使者慰安元元之意也夫轉輸天下之財以給<lb/>
有司之費皆有常數而無橫求誠能御輕重斂散之<lb/>
權而禁因縁之姦則何患乎經入之不足彼前世良<lb/>
吏能紓其民而官事亦不耗廢者豈有他哉亦在乎<lb/>
勉之而巳若乃操聚斂之贏以爲功而不知百姓與<lb/>
足之義非惟逆於朕志而有司考績之法亦將不汝<lb/>
容焉朕言維服其聽母怠可<lb/>
　　　　皇姪右衛大將軍岳州團練使宗實可起<lb/>
<pb n="KR4d0073_SBCK_049-4b"/>
　　　　復舊官泰州防禦使知宗正寺制<lb/>
勑先王紏合宗族而分職以治之所以嚴宗廟也宗<lb/>
廟嚴則禮俗成而天下治其事豈可以輕哉今朕選<lb/>
於近屬以修宗正之官亦先王治親之意也以爾具<lb/>
官某惠仁孝恭忠信純篤故遷厥位以稱禦侮之實<lb/>
而使任事焉夫士之欲施於政未有不學而能者學<lb/>
所以修身也身修則無不治矣朕言維服爾往懋哉<lb/>
可<lb/>
　　　　皇姪右衛大將軍泰州防禦使知宗正寺<lb/>
　　　　宗實可岳州刺史充本州團練使制<lb/>
勑孝子之思慕無窮而送終有旣者先王之禮也具<lb/>
官某祗愼克孝能良於喪去位家居三年於此矣其<lb/>
<pb n="KR4d0073_SBCK_049-5a"/>
還位號復序内朝朕命維新往欽無斁可<lb/>
　　　　起居舎人直祕閣同修起居注司馬光知<lb/>
　　　　制誥制<lb/>
勑先王誥命之文何其雅馴而奥美雖出命非有司<lb/>
之事而討論潤色蓋有助焉以爾具官某操行修潔<lb/>
博知經術庶乎能以所學施於訓辭俾掌賛書往諧<lb/>
朕志可<lb/>
　　　　起居舎人直祕閣同修起居注司馬光改<lb/>
　　　　天章閣待制制<lb/>
勑楊雄曰周之士也貴秦之士也賤周之士也肆秦<lb/>
之士也拘蓋先王以禮讓爲國士之有爲有守得伸<lb/>
其志而在上不敢以勢加焉朕率是道以君多士以<lb/>
<pb n="KR4d0073_SBCK_049-5b"/>
爾具官某文學行治有稱于時故明試以言使司告<lb/>
命而乃固執辭讓至于八九改序厥職以伸爾志是<lb/>
亦高選往其懋哉可<lb/>
　　　　翰林侍讀學士右正言馮京改翰林學士<lb/>
　　　　知制誥權知開封府制<lb/>
勑學士職親地顯而開封典治京師非夫忠厚仁恕<lb/>
而有文學政事之能孰可以任此具官某造行直方<lb/>
受材博敏踐更中外休顯有稱論思禁林尹正畿甸<lb/>
詢謀惟允其往懋哉可<lb/>
　　　　范鎭加修撰制<lb/>
勑昔周人藏上古之書以爲大訓而孔子春秋天子<lb/>
之事也蓋夫討論一代之善惡而撰次以法度之文<lb/>
<pb n="KR4d0073_SBCK_049-6a"/>
章非夫通儒逹才有識足以知先王不欺足以信後<lb/>
世則孰能託尚書春秋之義勒成大典而稱吾屬任<lb/>
之指乎以爾具官某有該通之材有純潔之操辯論<lb/>
深博溢於文辭論思禁林時議惟允則夫案善惡見<lb/>
聞之實斷是非去取之疑人之所難宜以命爾爾其<lb/>
精思熟考自勉以古之良史母襲近世比事屬辭之<lb/>
失使來者無所考稽可<lb/>
　　　　右司諫趙抃禮部貟外郎兼侍御史知雜<lb/>
　　　　事制<lb/>
勑某朕置御史以爲耳目非更事乆而能自稱職則<lb/>
不以知雜事也以爾甞任言責有猷有爲行義之修<lb/>
士人所譽故遷郎位使在此官悉其誠心迪上視聽<lb/>
<pb n="KR4d0073_SBCK_049-6b"/>
義之與比時乃顯哉可<lb/>
　　　　屯田貟外郎韓縝改殿中侍御史制<lb/>
勑某朕使學士五人舉二人以爲御史又於二人擇<lb/>
取一人而以汝爲之汝名臣之子世載榮問愷悌忠<lb/>
信學知大方無蔽于憸人無撓于大吏無迪上以非<lb/>
先王之典而同乎流俗時汝稱職往其勉哉可<lb/>
　　　　兵部郎中沈立可依前官充三司戸部判<lb/>
　　　　官制<lb/>
勑某擅一道之財而開闔斂散之以給縣官之費而<lb/>
又察舉吏士之賢不肖問民之疾苦與夫入佐三司<lb/>
而四方之言利者必稽焉其職事之責等爾汝以才<lb/>
能屢試而行義加修使于東南歲月乆矣還禆掌計<lb/>
<pb n="KR4d0073_SBCK_049-7a"/>
之治所以慰將命之勞惟爾博學多聞固甞知夫百<lb/>
姓與足之義古人有言曰尊其所聞則高明行其所<lb/>
知則光大矣可不勉哉可<lb/>
　　　　度支貟外郎充祕閣校理李大臨三司度<lb/>
　　　　支判官制<lb/>
勑某天下之食貨皆領於三司故朕常難於置使而<lb/>
又考愼其屬以稱之爾以文學爲官而政事甞有所<lb/>
試清明敏逹可使治煩往踐厥官其知所守矣可<lb/>
　　　　金部郎中朱壽隆三司鹽鐡判官制<lb/>
勑某取於山海之無窮以助縣官之不給所以開闔<lb/>
斂散之不可以無術也非夫廉辨敏明之吏孰能任<lb/>
此者乎爾純行美材乆於煩使往共厥服維是勉哉<lb/>
<pb n="KR4d0073_SBCK_049-7b"/>
可<lb/>
　　　　度支貟外郎李壽朋開封府推官制<lb/>
勑某朕布大慶於天下惟士之有能有爲而不獲盡<lb/>
者豈一日而忘哉爾以政事之材而濟之文學無所<lb/>
避憚以修厥官䧟于吏議失職乆矣尹正畿甸四方<lb/>
所瞻姑往佐之以永民譽可<lb/>
　　　　殿中丞充集賢校理陸經開封府推官制<lb/>
勑某天下無事休養生息百年於此而京師之人衆<lb/>
矣獨開封以一尹治之故朕常愼擇材士以爲之佐<lb/>
庶幾乎其不勞而治也爾材茂質美乆於湮阨而智<lb/>
能彌劭行義加修姑使治煩往其自勉可<lb/>
　　　　太常博士充祕閣校理張洞開封府推官<lb/>
<pb n="KR4d0073_SBCK_049-8a"/>
　　　　制<lb/>
勑某開封任重事叢故常擇才士以爲之佐爾以文<lb/>
章學問列職校讎出試一州風績彌劭膺此遴選往<lb/>
其勉哉可<lb/>
　　　　左司諫王陶皇子伴讀制<lb/>
勑某自天子至於士未有不待學而成者今朕欲進<lb/>
諸子於學求可與居者而大臣以爾爲言爾乆在諫<lb/>
工有聞於世兹惟愼選可不勉哉可<lb/>
　　　　樞宻直學士施昌言知渭州制<lb/>
勑夫出河祕文中嚴於禁閣臨渭分閫外肅於戎亭<lb/>
進陪侍從之聮往膺經略之寄兹爲異數授受惟艱<lb/>
具官施某才劭兼人問望映世早攄素藴<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>階清塗<lb/>
<pb n="KR4d0073_SBCK_049-8b"/>
南榻計庭禆賛之功可紀西廂樞府論思之効尤彰<lb/>
洎出總於藩條且屢制於邊瑣事經畢舉政績用成<lb/>
宜易餘杭之符就撫氐羌之塞爾其坐護諸將善固<lb/>
吾圉而今而後無西顧之憂者繄爾之力可不勉哉<lb/>
可<lb/>
　　　　知制誥沈遘知杭州制<lb/>
勑東南奥區杭越重鎭眷惟師帥之選屬于侍從之<lb/>
良宜有褒優式示毗倚具官某風姿爽拔噐宇閎深<lb/>
早登高妙之科亟躋通顯之列校文東觀典學擅乎<lb/>
多聞演誥西垣英辭鼓乎群動比抗章而請郡期調<lb/>
膳以奉親曽未朞年巳聞報政乃就更於淮海庶益<lb/>
便於庭闈載念錢塘之邦方虚銅虎之守宜共易■<lb/>
<pb n="KR4d0073_SBCK_049-9a"/>
之命仍選應宿之資服我新恩寵爾故里與夫引㑹<lb/>
稽之紱又相萬也爾惟懋哉可<lb/>
　　　　龍圖閣直學士知河陽李兊給事中依前<lb/>
　　　　龍圖閣直學士知鄧州制<lb/>
勑鄧於京西爲一都㑹提兵以守常擇大吏且有加<lb/>
命寵榮其行具官某寛和靜深方厚篤實甞由御史<lb/>
遂爲諌官延閣侍從之班方維帥守之任焯有績效<lb/>
見於事爲序于東省之華寄以南陽之重按撫吏士<lb/>
治軍牧民敷宣詔條鎭靖風俗繄汝能力往其勉哉可<lb/>
　　　　龍圖閣直學士李柬之刑部侍郎充集賢<lb/>
　　　　院學士判西京留守司御史臺制<lb/>
勑古之仕者難進易退陵夷至於後世而禮義廉恥<lb/>
<pb n="KR4d0073_SBCK_049-9b"/>
幾乎息恬於勢利者鮮矣而茍得躁進者不乏於朝<lb/>
教之未孚朕甚患之顧吾左右親近之臣行義合於<lb/>
古之仕者宜從其志使在位之貪者有愧而慕焉具<lb/>
官某名臣之子能自修敕出備蕃維之任入爲侍從<lb/>
之官而乃力辭顯榮退就閑職别都執憲地清務簡<lb/>
特峻秋官之秩仍通麗正之班吾惟爾嘉其往居息<lb/>
可<lb/>
　　　　知雜王綽吏部郎中直龍圖閣知徐州制<lb/>
勑某知雜御史於朝廷之士爲高選非精明彊直不<lb/>
能稱其任也爾更踐多矣有聞於時故從逺方召置<lb/>
此位乃以病告至于再三出臨大州進直嚴閣又増<lb/>
郎位以寵爾行其亦懋哉往共厥服可<lb/>
<pb n="KR4d0073_SBCK_049-10a"/>
　　　　集賢校理鞠眞卿可光禄寺丞依舊充集<lb/>
　　　　賢校理知壽州制<lb/>
勑某付之千里之地能禁暴去悍拊循鰥寡使良民<lb/>
有以休息而吏不敢爲侵冤豈非所謂能者哉若爾<lb/>
之材歷選于朝而乆試于外固時之所謂能者朕所<lb/>
加省而不忘今夫壽劇郡也故徙汝以治之而稽汝<lb/>
歲功當得遷位丞于光禄其往勉哉可<lb/>
　　　　何郯知永興軍制<lb/>
勑朕初即位愼考俊乂之臣付之方鎭具官某廉清<lb/>
質直敦大詳敏藝文之學政事之材左右具宜以有<lb/>
聲績作國西屏雍維大都鎭撫一方老成是頼序遷<lb/>
厥位往牧其人其勱猷爲以膺任屬可<lb/>
<pb n="KR4d0073_SBCK_049-10b"/>
　　　　潘夙轉官知桂州制<lb/>
勑某桂於西南爲一都㑹蠻夷荒忽鎭撫有宜故於<lb/>
用人常愼其選爾清明敏逹寛博惠和更事有功簡<lb/>
在朝論遷序即位往其勉哉可<lb/>
　　　　尚書左丞余靖制<lb/>
勑朕有大賚雖䟽逖微細必加焉況於位序高任屬<lb/>
重寵章徽數其可略乎具官某政事之材藝文之學<lb/>
踐更中外光顯有聲濟登大官鎭撫荒服能率厥職<lb/>
相時休成衍食序勲往其祗服可<lb/>
　　　　天章閣待制司馬光制<lb/>
勑陟降左右司朕躬之闕者至親篤信之臣也邦有<lb/>
大賚其可以後而忘乎具官某政事藝文操行之美<lb/>
<pb n="KR4d0073_SBCK_049-11a"/>
有聞於世簡在朕心相時明禋庀事惟謹進階序爵<lb/>
其往懋哉可<lb/>
　　　　尚書戸部郎中知制誥張瓌制<lb/>
勑朕宗祀　先帝以配昊天而均福釐於在位䟽逺<lb/>
微賤無遺者矣又況於侍從之臣乎具官某德厚資<lb/>
深志方行潔安於義命爲世寳臣考愼樂禮相時大<lb/>
事進階序爵其往懋哉可<lb/>
　　　　翰林學士知制誥賈黯轉官加勲邑制<lb/>
勑朕初即位奉行　先帝故事不敢有廢也具官某<lb/>
剛毅篤實閎深博敏　先帝所遺以論思左右者也<lb/>
其遷厥位加賜恩典其往欽哉可<lb/>
　　　　翰林學士知制誥權三司使蔡襄轉官加<lb/>
<pb n="KR4d0073_SBCK_049-11b"/>
　　　　食邑制<lb/>
勑朕祗若　先帝之初大賚以勞天下職親地禁之<lb/>
臣皆　先帝所遺以助朕者也其可以後而忘哉具<lb/>
官某率德秉義以綏寵禄主國大計功昭于時班命<lb/>
有章往欽無斁可<lb/>
　　　　翰林學士兼侍讀學士知制誥充史館修<lb/>
　　　　撰王珪轉官加食邑制<lb/>
先帝投天下之艱以屬朕身永惟所與濟此者豈非<lb/>
左右之良哉具官某秉哲迪義士民所望論思潤色<lb/>
有補於時大賚之恩外通四海況於親近豈可以忘<lb/>
往服寵章愈其愼毖可<lb/>
　　　　翰林學士知制誥充史館修撰范鎭轉官<lb/>
<pb n="KR4d0073_SBCK_049-12a"/>
　　　　加勲邑制<lb/>
勑朕雖哀恫永惟付託之重不敢忘　先帝寵綏海<lb/>
内褒厚羣臣之意具官某敦大閎博清明敏逹職親<lb/>
地密爲國信臣遷序位等申之恩典惟愼厥服往膺<lb/>
顯榮可<lb/>
　　　　翰林學士知制誥權知開封府馮京轉官<lb/>
　　　　加勲邑制<lb/>
先帝以盛德成功克終天禄眇然在疚永念嗣訓非<lb/>
左右之良孰與濟此哉具官某秉哲蹈義士民所望<lb/>
尹正京邑善聲流聞邦有大賚當由貴始往膺榮禄<lb/>
無替厥修可<lb/>
　　　　集賢院學士余靖轉官加勲邑制<lb/>
<pb n="KR4d0073_SBCK_049-12b"/>
先帝君臨天下餘四十年功德之所及博矣非文武<lb/>
之士協力中外何以致此哉在後之侗纂修成法敢<lb/>
忘大賚以勞衆工具官某敦大閎深清明敏逹蕃屏<lb/>
帝室厥功茂焉恩典寵章往其欽服可<lb/>
　　　　集賢院學士李柬之轉官加勲邑制<lb/>
先帝棄天下不及班命以勞羣臣朕繼大統其承厥<lb/>
志具官某廉靜忠恕濟以詳敏能紹世美爲時名臣<lb/>
膺服寵章往其思勵可<lb/>
　　　　龍圖閣直學士給事中吕公弼改工部侍<lb/>
　　　　郎制<lb/>
勑褒德序功制爲禄位　先帝所以熈庶政也朕雖<lb/>
在疚所不敢忘具官某保身愼行舊有榮聞陟降左<lb/>
<pb n="KR4d0073_SBCK_049-13a"/>
右是爲世臣惠綏西南風績尤顯冬官之貳其往欽<lb/>
哉可<lb/>
　　　　待制司馬光禮部郎中制<lb/>
勑左右侍從之臣皆　先帝所遺以助興政理者也<lb/>
有勞可録朕敢忘哉具官某行義信於朝廷文學稱<lb/>
於天下比更任使㑹課當遷進位二等以嘉爾績爾<lb/>
方以經術入侍而又兼諌爭之官往其思致厥身使<lb/>
朕之聦明無所不通爾亦維有無窮之聞可<lb/>
　　　　周沆右諫議大夫制<lb/>
勑堯舜黜陟幽明之法其詳不見於經蓋其考績之<lb/>
次序必始於朝廷之貴者朕率是道進退百官故於<lb/>
邇臣無有私德以爾具官某忠厚謹潔惠和寛博甞<lb/>
<pb n="KR4d0073_SBCK_049-13b"/>
被方維之重任乆參侍從之要官内外之勞皆宜有<lb/>
賞而以稱士失實控于吏議爲郎武部七歲于兹著<lb/>
論積功進位西省夫職在盡規之地官又以諌爲稱<lb/>
維是將明往其思勉可<lb/>
　　　　右正言知制誥知越州沈遘起居舎人制<lb/>
勑列名侍從分職方維厥有庸勲朕其甄序具官某<lb/>
端良足以有守精敏足以有謀爲時寳臣典掌明命<lb/>
出撫州部治聲流聞内外之勞進遷惟允序官二等<lb/>
以懋厥勤是謂寵榮往其祗服可<lb/>
　　　　掌禹錫趙良規並祕書監制<lb/>
勑祕書圖籍藝文之府而置監在光禄衛尉諸卿之<lb/>
右其材實德望當有以稱之以爾具官某等歷官兹<lb/>
<pb n="KR4d0073_SBCK_049-14a"/>
多服采惟謹序于卿位簡在朝廷宣布詔條討論典<lb/>
故乆於任使亦各有勞宜推増秩之恩以信懋功之<lb/>
法往從官次無或不祗可<lb/>
　　　　王綽祕書少監制<lb/>
勑朕初嗣位大賜天下文武在位各以序遷具官某<lb/>
出入踐更名聞休顯奉常之副用勞厥勤乃辭官榮<lb/>
以避親諱綏予孝子改貳祕書往服寵章靖共無斁<lb/>
可<lb/>
　　　　光禄少卿李丕緒少府監制<lb/>
勑少府古官於朝廷之位尊顯矣具官某行義祗飭<lb/>
材能敏逹外更器使績用每成有司以聞又當増位<lb/>
往膺秩物無怠厥修可<lb/>
<pb n="KR4d0073_SBCK_049-14b"/>
　　　　司封郎中宋任太常少卿制<lb/>
勑士以序遷至於卿位亦榮矣非才智有以任事行<lb/>
義有以保身豈能致此具官某中外踐更乆於郎選<lb/>
明習衆事見稱於時往即厥官勉之無斁可<lb/>
　　　　江南西路轉運使吕公孺太常少卿制<lb/>
勑某太常兼夔與伯夷之事非夫蓺實德望有以過<lb/>
人孰宜爲之貳也爾名相之子以才見稱出入踐更<lb/>
休有風績序遷厥位其往欽承可<lb/>
　　　　職方郎中通判太原府馬從先太常少卿<lb/>
　　　　制<lb/>
勑某太常禮秩異於諸卿非文學入官則不得爲其<lb/>
貳也以爾行治之美才能之敏踐更多矣皆有可稱<lb/>
<pb n="KR4d0073_SBCK_049-15a"/>
㑹課于朝躋登此位往求自稱惟旣厥心可<lb/>
　　　　解賔王太常少卿制<lb/>
勑某今之太常兼夔與伯夷之官非夫寅恭清明博<lb/>
習於禮樂則孰能爲之貳也今朕考行序勞而以爾<lb/>
爲貳於太常維爾嘗以材稱而屢更任使雖身在外<lb/>
而名位亦云顯矣所以稱此者可無勉哉可<lb/>
臨川先生文集卷第四十九<lb/>
<pb n="KR4d0073_SBCK_049-15b"/>
</p>
<p>
</p>
  </div>
</body>
</text>
</TEI>
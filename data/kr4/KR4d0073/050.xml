<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_050-1a"/>
臨川先生文集卷第五十<lb/>
　　外制<lb/>
　　　三司鹽鐵副使陳述古衛尉少卿制<lb/>
　　　郭永光禄少卿制<lb/>
　　　林億司封薛求司勲郎中制二道<lb/>
　　　齊恢度支張景憲金部郎中制二道<lb/>
　　　陳述古司封郎中趙抃戸部貟外郎張燾刑<lb/>
　　　　　部郎中制三道<lb/>
　　　朱處約孫抗孫琳並祠部郎中制三道<lb/>
　　　王陶杜千能祠部張燾兵部郎中制三道<lb/>
　　　苗振職方王舉元刑部郎中制二道<lb/>
　　　王綽刑部郎中制<lb/>
<pb n="KR4d0073_SBCK_050-1b"/>
　　　胡況周燮都官宋孝孫比部郎中制三道<lb/>
　　　錢暄比部王繹工部郎中制二道<lb/>
　　　李章周延儁竇綱卜紳朱從道晁仲綽鄭隨<lb/>
　　　　　並屯田郎中制七道<lb/>
　　　杜訢屯田貟外郎制<lb/>
　　　薛仲孺虞部郎中制<lb/>
　　　楚建中邢夢臣王异張師顔晏成𥙿並司封<lb/>
　　　　　貟外郎制五道<lb/>
　　　蔡抗度支貟外郎制<lb/>
　　　蘇寀王益柔並兵部貟外郎制二道<lb/>
　　　錢公輔祠部貟外郎朱延世虞部鄭伸駕部<lb/>
　　　　　貟外郎制三道<lb/>
<pb n="KR4d0073_SBCK_050-2a"/>
　　　許遵陳汝羲章俞韓繹劉牧王易知並職方<lb/>
　　　　　貟外郎制六道<lb/>
　　　謝景初何世昌陳安道眺仲約唐諲林大年<lb/>
　　　　　並都官貟外郎制六道<lb/>
　　　胥元衡李處厚並屯田貟外郎制三道<lb/>
　　　吕元規可駕部貟外郎制<lb/>
　　　吴充劉敞轉官制二道<lb/>
　　　劉覺等轉貟外郎制<lb/>
　　　王伯恭王允李正臣劉叔寳轉官制四道<lb/>
　　　　三司鹽鐵副使陳述古衛尉少卿制<lb/>
勑某考課黜陟之法雖踈逖未甞不信又況於近而<lb/>
顯者乎具官某以才自奮能世其家出入踐更休有<lb/>
<pb n="KR4d0073_SBCK_050-2b"/>
風績列卿之貳其往勉哉可<lb/>
　　　　郭永可光禄少卿制<lb/>
勑某外廷之位能至於九列者少矣具官某踐更衆<lb/>
職功善自昭年除歲遷以致卿位進寵一等往承惟<lb/>
休可<lb/>
　　　　林億司封郎中制<lb/>
勑某朕有官禄慶賞以序功而其施始於朝廷之近<lb/>
爾以藝文𬒳選而多所踐更通籍禁中庀官闕下序<lb/>
遷郎位旣極左曹往即寵榮愈其勵勉可<lb/>
　　　　薛求司勲郎中制<lb/>
勑某朕布大號在廷文武之士皆得進官一等而伐<lb/>
閱當遷者又各得以序遷爾中外踐更以才自顯膺<lb/>
<pb n="KR4d0073_SBCK_050-3a"/>
此恩典往其勵哉可<lb/>
　　　　權提點成都府路刑獄齊恢度支郎中制<lb/>
勑某朝廷選寘才臣以使諸路而察庶獄之不辜厥<lb/>
有庸勲朕當甄序爾才能行義士論所稱㑹課有司<lb/>
實應遷法往膺休顯其愈懋哉可<lb/>
　　　　淮南轉運副使張景憲金部郎中制<lb/>
勑某入佐三司出使諸路皆朝士大夫之高選有勞<lb/>
當録其可忘哉爾行義之修才能之邵見稱當世簡<lb/>
在朝廷㑹課進官往其欽服可<lb/>
　　　　三司鹽鐵副使陳述古朝奉大夫司封郎<lb/>
　　　　中三司度支副使趙抃戸部貟外郎加上<lb/>
　　　　輕車都尉權三司戸部副使張燾朝散大<lb/>
<pb n="KR4d0073_SBCK_050-3b"/>
　　　　夫刑部郎中制<lb/>
勑某人等朕𥘉嗣位奉行　先帝故事不敢有廢也<lb/>
具官某等行義稱於世才能見於朝佐國大計爲功<lb/>
多矣序遷位等其往欽哉可<lb/>
　　　　朱處約祠部郎中制<lb/>
勑某爾甞爲御史持論不阿出守方州稍遷使任序<lb/>
功増秩邦法有常往懋厥修以湏進選可<lb/>
　　　　孫抗孫琳祠部郎中制<lb/>
勑某人等都水之官廢乆矣朕修之而用爾爲丞爾<lb/>
維才能懋建厥事有司論課當以時遷進序名曹往<lb/>
祗無斁可<lb/>
　　　　提點福建路諸州刑獄公事王陶祠部郎<lb/>
<pb n="KR4d0073_SBCK_050-4a"/>
　　　　中制<lb/>
勑某朕選置使者清明于諸路所以待之非輕也爾<lb/>
踐更衆矣才美有稱備在逺方能修其職進遷位等<lb/>
往愈懋哉可<lb/>
　　　　權提點廣南西路刑獄杜千能祠部郎中<lb/>
　　　　制<lb/>
勑某朕𥘉即位羣臣朝者皆増位一等有功當遷又<lb/>
皆得以序進爾材諝行治見稱於衆奉使于外治聲<lb/>
流聞㑹課進官往其祗服可<lb/>
　　　　三司戸部副使張燾兵部郎中制<lb/>
勑某考績三歲進官一等　先帝所以勵羣臣也具<lb/>
官某秉哲迪義有聲于時能勵厥修以宜官政序功<lb/>
<pb n="KR4d0073_SBCK_050-4b"/>
増位其往欽承可<lb/>
　　　　苗振職方郎中制<lb/>
勑某尚書郎中序列五品其於朝廷之位亦已顯矣<lb/>
爾用選擢甞更任使積功乆次得在此位所居三歲<lb/>
宜進一官至今而後得遷乃以爾甞有讁朕於黜陟<lb/>
豈茍然哉自爾取之而已往思自勉以稱襃升可<lb/>
　　　　王舉元刑部郎中制<lb/>
勑某薦非其人而與其罰古之道也爾乆以才實外<lb/>
更任使風績之邵靡人不稱而任舉有失法當坐免<lb/>
雖更教令猶禠一官以懲上報之稽而塞人言之衆<lb/>
膺踐厥服往其勉哉可<lb/>
　　　　侍御史知雜事判都水監王綽刑部郎中<lb/>
<pb n="KR4d0073_SBCK_050-5a"/>
　　　　制<lb/>
勑某御史皆吾耳目之官而折百工以法刑之中者<lb/>
也考其功狀在法當遷則吾豈可以忘哉以爾具官<lb/>
某忠厚諒直有稱於世踐更衆職皆以能聞故寘之<lb/>
臺中位次執法名實之善允于人言姑醻積功序進<lb/>
一等位亦顯矣往其勉哉可<lb/>
　　　　胡況都官郎中制<lb/>
勑某爾以才行自昭于時外分將符内序郎位致勤<lb/>
厥職三歲于兹稽狀有司法當増位進遷一等其往<lb/>
懋哉可<lb/>
　　　　周燮都官郎中制<lb/>
勑某襃善録勤邦有常法爾以才能行義登顯朝廷<lb/>
<pb n="KR4d0073_SBCK_050-5b"/>
序正郎位三年於此矣進遷一等以懋厥勤勵治我<lb/>
民乃其能稱可<lb/>
　　　　宋孝孫比部郎中制<lb/>
勑某襃功録善邦法有常爾共厥官服采惟謹乆於<lb/>
郎選㑹課當遷愈其勉哉以稱新命可<lb/>
　　　　監在京都鹽院錢暄比部郎中制<lb/>
勑某古者官有職而命有數非有職不足以序群才<lb/>
非有數不足以差衆功今官有品猶古之命數也命<lb/>
之數自一推而上之至于九官之品自九推而上之<lb/>
至於一大略蓋無以異而其詳如此不同唯其欲得<lb/>
賢者之在位則古今一也爾以才能行治進序於朝<lb/>
年除歲授旣得列於五品乆於職事法又當遷其亦<lb/>
<pb n="KR4d0073_SBCK_050-6a"/>
可謂寵榮光顯矣其思自勉以稱吾欲得賢者在位<lb/>
之意哉可<lb/>
　　　　三司戸部判官充祕閣校理王繹工部郎<lb/>
　　　　中制<lb/>
勑某三司理財之吏與館閣校文之官皆朝廷儁乂<lb/>
之選也其於進秩有異數焉爾以藝文世家而祗愼<lb/>
謹飭乆在此位有勞當遷序于名曹其往思稱可<lb/>
　　　　李章屯田郎中制<lb/>
勑某襃善録勤朝廷之政爾才能行治比見推稱㑹<lb/>
考績之法當増位序進遷一等其往懋哉可<lb/>
　　　　周延儁屯田郎中制<lb/>
勑某郎中五品而司田以待藝文之士爾大臣之子<lb/>
<pb n="KR4d0073_SBCK_050-6b"/>
强學贍辭出典一州序功當進往祗厥位其克懋哉<lb/>
可<lb/>
　　　　職方貟外郎竇綱可屯田郎中制<lb/>
勑某漢明不以郎官假貴戚以出宰百里爲不可以<lb/>
非其人今之郎選其重非漢比也而郎中序于五品<lb/>
其授豈可以輕哉爾以文藝起家以吏能從政序遷<lb/>
此位嘉寵爾勞往服訓辭勉求報稱可<lb/>
　　　　職方貟外郎卜伸可屯田郎中制<lb/>
勑某郎中序列三等其品皆爲弟五非積功乆次則<lb/>
不得至焉爾以文藝入官而濟之謹潔乆於任使當<lb/>
得進遷兹維爾階其往祗服可<lb/>
　　　　職方貟外郎朱從道可屯田郎中制<lb/>
<pb n="KR4d0073_SBCK_050-7a"/>
勑某尚書郎選於今爲重而郎中列于五品爾精敏<lb/>
强果號爲才臣積功累勤以致此位往共厥服其愈<lb/>
懋哉可<lb/>
　　　　眺仲綽鄭隨可屯田郎中制<lb/>
勑某郎中序列五品非乆於任使有勞而無罰則罕<lb/>
得至焉爾以文藝起家以才能爲吏稱功累善當得<lb/>
進遷往其懋哉思稱新命可<lb/>
　　　　太常博士權御史臺推官杜訢可屯田貟<lb/>
　　　　外郎制<lb/>
勑某尚書郎位吾所量也爾名臣之子行義修飭才<lb/>
能有譽而職事無過審官稽狀當以時遷新命維休<lb/>
往其祇服可<lb/>
<pb n="KR4d0073_SBCK_050-7b"/>
　　　　駕部貟外郎薛仲孺可虞部郎中制<lb/>
勑某郎中五品於朝廷爲顯位爾悉心爲吏才敏見<lb/>
稱甞所踐更咸有功最進遷惟允其往懋哉可<lb/>
　　　　提刑楚建中可司封貟外郎制<lb/>
勑某朕置使者以察天下之獄其選擇甚難而視遇<lb/>
之甚厚序功録善其可忘乎爾行治才能有聲於世<lb/>
服官惟稱㑹課當遷以懋爾勞往其祇訓可<lb/>
　　　　侍御史邢夢臣可司封貟外郎制<lb/>
勑某侍御史於御史之選爲高而尚書郎以司封爲<lb/>
前列爾才能行義甞見推稱於有言職爲一臺高選<lb/>
任責未乆序勞當遷往副司封愈其自勉可<lb/>
　　　　都官貟外郎充祕閣校理王异可司封貟<lb/>
<pb n="KR4d0073_SBCK_050-8a"/>
　　　　外郎制<lb/>
勑某爾以藝文高第進仕朝廷廉靖謹良有稱於世<lb/>
校文祕閣典事方州甄序歲勞進遷惟允往共厥服<lb/>
其愈懋哉可<lb/>
　　　　權梓州路提刑都官貟外郎張師顔可司<lb/>
　　　　封貟外郎制<lb/>
勑某爾修潔精敏逹於從政甞更任使皆以十稱故<lb/>
以一路之庶獄寄之督察方行就事㑹課當遷往懋<lb/>
厥修以求稱職可<lb/>
　　　　度支貟外郎充崇文院檢討晏成𥙿可司<lb/>
　　　　封貟外郎制<lb/>
勑某爾以文藝之學在討論之官丞于太常典掌禮<lb/>
<pb n="KR4d0073_SBCK_050-8b"/>
樂有勞可録其以序遷於世大家爾爲能保往思淑<lb/>
愼無廢厥勤可<lb/>
　　　　祠部貟外郎充祕閣校理蔡抗可度支貟<lb/>
　　　　外郎制<lb/>
勑某序功録最邦法有常惟敏厥修乃能自稱爾以<lb/>
校讎之選受吾蕃屏之寄材能行治見譽於時而㑹<lb/>
課有司畨遷厥位官無虚授往可勉哉可<lb/>
　　　　權利州路轉運使度支貟外郎蘇寀可兵<lb/>
　　　　部貟外郎制<lb/>
勑某朕欲明清于吏民而擇使以涖之非特使之轉<lb/>
貨財以贍有司而巳也爾彊敏謹潔逹於從政往充<lb/>
其選克有成勞序進一官愈祗乃服可<lb/>
<pb n="KR4d0073_SBCK_050-9a"/>
　　　　三司鹽鐵判官度支貟外郎集賢校理王<lb/>
　　　　益柔可兵部貟外郎制<lb/>
勑某任賢使能而繼之以黜陟先王之所以治未有<lb/>
改此者也爾惟賢故序于校讎之職爾惟能故列于<lb/>
㑹計之官稽狀有司法當増位其遷一等以懋爾勞<lb/>
可<lb/>
　　　　太常博士充集賢校理同脩起居注判三<lb/>
　　　　司度支句院錢公輔可祠部貟外郎制<lb/>
勑某序功黜陟邦法有常爾文章博美行義純潔施<lb/>
於政事又以材稱㑹課進遷蓋維常法往祗厥位其<lb/>
亦懋哉可<lb/>
　　　　國子博士朱延世可虞部貟外郎制<lb/>
<pb n="KR4d0073_SBCK_050-9b"/>
勑某尚書虞部掌天下之山澤而脩其時禁郎官職<lb/>
事雖廢而官名猶貴於時非歷試而有勞即不得以<lb/>
在此位若爾之潔廉畏愼蓋知所以自保矣其愈懋<lb/>
哉可<lb/>
　　　　比部貟外郎鄭伸可駕部貟外郎制<lb/>
勑某爾勤敏謹潔以脩厥官㑹課有司當得遷位司<lb/>
輿之副其往懋哉可<lb/>
　　　　都官貟外郎許遵可職方貟外郎制<lb/>
勑某爾進以藝文而兼通律令之學故於爲吏常以<lb/>
才稱第課有司當得進位祇予新命厥往懋哉可<lb/>
　　　　都官貟外郎陳汝羲可職方貟外郎制<lb/>
勑某審官之法吏有勞而無罪至於三歲則遷位一<lb/>
<pb n="KR4d0073_SBCK_050-10a"/>
等亦所以勸也爾文學政事有稱於世乆更任使會<lb/>
課當遷往服寵章愈其思勵可<lb/>
　　　　都官貟外郎章俞可職方貟外郎制<lb/>
勑某爾以藝文之學政事之材所更滋多皆有善最<lb/>
三載考績法當進遷往踐厥官愈其思勉可<lb/>
　　　　韓繹可職方貟外郎制<lb/>
勑某三歲一遷審官馭吏之常法也然非智謀忠力<lb/>
能舉其職事者亦何以稱此哉爾纉德善之慶而以<lb/>
藝文自奮施於吏政强敏有聲膺此寵榮其知勉矣<lb/>
可<lb/>
　　　　都官貟外郎劉牧可職方貟外郎制<lb/>
勑某朕置使者以察諸路而選才士以佐之爾行義<lb/>
<pb n="KR4d0073_SBCK_050-10b"/>
智能比見稱述往其職事㑹課當遷懋勉厥勤以稱<lb/>
官使可<lb/>
　　　　都官貟外郎王易知可職方貟外郎制<lb/>
勑某爾乆於試用常以才稱出守一州可有爲矣而<lb/>
有司會録當得進官往旣厥心以祗予訓可<lb/>
　　　　屯田貟外郎謝景初可都官貟外郎制<lb/>
勑某周官司士三歲則稽士任進其爵禄而方今審<lb/>
官之法用焉爾名臣之子操行修潔文學政事有稱<lb/>
於時審官序勞當以時進往踐爾位厥維懋哉可<lb/>
　　　　屯田貟外郎何世昌可都官貟外郎制<lb/>
勑某尚書之實多廢矣而郎位尚爲朝廷所重爾藝<lb/>
文操行政事之材推舉進遷以至於此出佐州治論<lb/>
<pb n="KR4d0073_SBCK_050-11a"/>
功應條改序中行往其祗服可<lb/>
　　　　屯田貟外郎陳安道可都官貟外郎制<lb/>
勑某士夫奉法循理以共厥服至於三歲而無咎罰<lb/>
其可無進遷之法以慰勉之哉爾藝文起家而行義<lb/>
脩飭比更器使實以才稱往服寵章愈其思勉可<lb/>
　　　　屯田貟外郎晁仲約可都官貟外郎制<lb/>
勑某褒善録勤朝廷之政爾清明敏逹士類所稱典<lb/>
治一州風政彌劭有司序績當得進遷往服寵章愈<lb/>
其思勉可<lb/>
　　　　屯田貟外郎唐諲可都官貟外郎制<lb/>
勑某爾藝文行治進有可稱爲郎尚書三年於此矣<lb/>
職事之最法當進遷愈其懋功以對新命可<lb/>
<pb n="KR4d0073_SBCK_050-11b"/>
　　　　屯田貟外郎林大年可都官貟外郎制<lb/>
勑某士之有爲者豈必慶賞而後勸哉然黜陟者勵<lb/>
世之通法而爲天下者所不能廢也爾𬒳文蓄德從<lb/>
政有聲㑹課當遷序官一列往其勵勉膺此寵榮可<lb/>
　　　　太常博士胥元衡可屯田貟外郎制<lb/>
勑某仕於朝廷者有勞而無罪至於三歲則遷位一<lb/>
等所以明有勸也爾名臣之世行義脩飭以才自奮<lb/>
從政有稱往服寵章愈其思勉可<lb/>
　　　　太常博士李處厚可屯田貟外郎制<lb/>
勑某爾政事之材藝文之學潔身愼行皆以有稱試<lb/>
請利權是亦煩使序功録最當得進遷列職南宫往<lb/>
其祗服可<lb/>
<pb n="KR4d0073_SBCK_050-12a"/>
　　　　比部貟外郎吕元規可駕部貟外郎制<lb/>
勑某襃善録勤邦有常法爾護軍糴將邊漕悉心營<lb/>
職才諝見稱㑹課序遷往其祗服可<lb/>
　　　　吴充轉官制<lb/>
勑某士之好德樂善而無求則爵賞有不足以勸焉<lb/>
而爵賞固不廢乎無求之士爾文章行義政事之實<lb/>
士友之所服朝廷之所稱然方試爾于外以觀爾爲<lb/>
而審官上爾歲月之勞法當遷位一等此雖不足以<lb/>
爲爾勸而天下至公之法不可以廢者也往其懋承<lb/>
之哉可<lb/>
　　　　劉敞轉官制<lb/>
勑某襃善録最朝廷至公况吾邇臣在法當陟具官<lb/>
<pb n="KR4d0073_SBCK_050-12b"/>
某文章博美政事詳敏心通道德之意躬率仁義之<lb/>
行乆於侍從實允詢謀付以方維又能鎭撫甄序乃<lb/>
績進遷厥官朕命惟休往其祗服可<lb/>
　　　　劉覺等轉貟外郎制<lb/>
勑某官所以制禄位之等職所以叙才分之宜視職<lb/>
之廢舉與行之失得而下上其官此吾爲天下立法<lb/>
以廢置賞誅之大體也爾持其行而無失修其職而<lb/>
無廢三年於此矣不可以徒置也宜有賞焉序進一<lb/>
官往欽乃服可<lb/>
　　　　王伯恭轉官制<lb/>
勑某方今仕於朝廷者率三歲而一遷論者患其不<lb/>
足以勸功然日月乆矣能祗愼不怠免於罪悔則亦<lb/>
<pb n="KR4d0073_SBCK_050-13a"/>
宜有以襃嘉此朕所以使爾得遷之意也士之爲義<lb/>
蓋有常心何必利焉然後知勸可<lb/>
　　　　王允轉官制<lb/>
勑某爾能誦先王之言以得禄位施於有政又以才<lb/>
稱丞于殿中歲月乆矣博士之選儒者所宜以爲爾<lb/>
官其往祗載可<lb/>
　　　　李正臣轉官制<lb/>
勑某書曰欽哉欽哉惟刑之恤哉此吾所以建審刑<lb/>
之職而擇取智能之士以爲詳議之官爾以藝文起<lb/>
家又能明習法令靖共厥位有伐當遷姑使序于太<lb/>
常而仍其覆讞之事往爲審克以稱欽恤之意可<lb/>
　　　　劉叔寳轉官制<lb/>
<pb n="KR4d0073_SBCK_050-13b"/>
勑某士之修身愼行宣力四方豈皆以取爵禄之報<lb/>
哉蓋其志有以謂義當如此然而爵禄必稽行治勞<lb/>
烈而加焉今吾序進爾官以有積功之實義不可以<lb/>
無報也在爾自爲則欲知夫義當如此而無志乎寵<lb/>
利然後可以事君往其勉哉尚有終譽可<lb/>
臨川先生文集卷第五十<lb/>
</p>
<p>
</p>
  </div>
</body>
</text>
</TEI>
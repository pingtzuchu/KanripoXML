<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_005-1a"/>
臨川先生文集卷第五<lb/>
　　古詩<lb/>
　　　和呉御史汴渠<lb/>
　　　酬王詹叔奉使江南訪茶利害<lb/>
　　　酬王伯虎<lb/>
　　　荅虞醇翁<lb/>
　　　送潮州吕使君<lb/>
　　　寄曽子固二首<lb/>
　　　虎圖<lb/>
　　　次韻信都公石枕蘄簟<lb/>
　　　和呉沖卿雪<lb/>
　　　和沖卿雪詩并示持國<lb/>
<pb n="KR4d0073_SBCK_005-1b"/>
　　　送石賡歸寧<lb/>
　　　送張拱微出都<lb/>
　　　寄題睡軒<lb/>
　　　沖卿席上得作字<lb/>
　　　塞翁行<lb/>
　　　白溝行<lb/>
　　　河間<lb/>
　　　陳橋<lb/>
　　　澶州<lb/>
　　　　和呉御史汴渠<lb/>
鄭國欲弊秦渠成秦富彊本始意巳陋末流功更長<lb/>
維汴亦如此浚源在淫荒歸作萬世利誰能弛其防<lb/>
<pb n="KR4d0073_SBCK_005-2a"/>
夷門築天都橫帶國之陽漕引天下半豈云獨荆揚<lb/>
貨入空外府租輸陳太倉東南一百年寡老無殘粻<lb/>
自宜富京師乃亦窘蓋藏征求過夙昔機巧到莛芒<lb/>
御史閔其然志欲窮舟航此言信有激此水存何傷<lb/>
救世詎無術習傳自先王念非老經綸豈易識其方<lb/>
我懶不足數君材仍自強他日聽施設無乃棄篇章<lb/>
　　　　酬王詹叔奉使江南訪茶利害<lb/>
余聞古之人措法貽厥後命官惟賢材職事又習狃<lb/>
止能權輕重王府則多有豈嘗㩁其子而爲民父母<lb/>
當時所經營今十巳毀九其一雖幸在漂揺亦將朽<lb/>
公卿患才難州縣固多苟詔令雖數下紛紛誰與守<lb/>
官居甚傳舎位以聲勢受旣不責施爲安能辨賢不<lb/>
<pb n="KR4d0073_SBCK_005-2b"/>
區區欲捄弊萬謗不容口天下大安危誰當執其咎<lb/>
勞心適有罪養譽終天醜豈惟祖子孫敎戒及朋友<lb/>
貴者大其領詩人歌四牡至尊空獨憂不敢樂飲酒<lb/>
哿矣富阡陌哀哉此無糗郷閭人所懷今或棄而走<lb/>
豈無濟時術使爾安畎畒故今二三公戮力思矯揉<lb/>
永惟東南害茶法蓋其首私藏與竊販犴獄常紛紏<lb/>
輸將一不足徃徃死鞭杻販陳彼雜惡强賣曾非誘<lb/>
巳云困關市且復搔林藪將更百年弊謂民知可否<lb/>
岀節付羣材詢謀欲經乆朝廷每若此自可躋仁壽<lb/>
因知從今始漸欲人財阜吾宗恢竒士選使自朝右<lb/>
聦明諒多得爲上歸析剖王程雖薄遽邦法難鹵莽<lb/>
願君博諮諏無擇壯與耈余知茶山民不必生皆厚<lb/>
<pb n="KR4d0073_SBCK_005-3a"/>
獨當征求任尚恐難措手孔稱均無貧此語今可取<lb/>
譬欲輕萬鈞當令衆人負強言豈冝當聊用報瓊玖<lb/>
　　　　酬王伯虎<lb/>
吾聞人之初好惡尚無朕帝與鑿耳目賢愚遂殊品<lb/>
爾來百千年轉化薄愈甚父翁相販賣浮詐誰能審<lb/>
雎盱猴纓冠狼籍䑕穴寢滄海恐值到誰論魚鼈淰<lb/>
鴞聲雖云惡革去在食葚嗟誰職敎化獨使此風稔<lb/>
恬觀不知救坐費太官廪予生少而戇好古乃天禀<lb/>
念此俗衰壞何甞敢安枕有時不能平悲吒失食飲<lb/>
唯子同我病亦或涕沾祍謂子可告語密以詩來諗<lb/>
爛然辭滿𥿄秋水濯新錦窮觀何拳拳靜念復凜凛<lb/>
賤貧欲救世無寧猶拾瀋說窮且版築尹屈唯烹飪<lb/>
<pb n="KR4d0073_SBCK_005-3b"/>
逢時豈遽廢避俗聊湏噤徂年幸未暮此意可勤恁<lb/>
　　　　荅虞醇翁<lb/>
輟學以從仕仕非吾本謀欲歸諒不能非敢忘林丘<lb/>
臨餐耻苟得兾以盡心醻萬事等畫墁雖勤亦何妆<lb/>
揚揚古之人彼職乃無憂感子撫我厚欲言秪慙羞<lb/>
　　　　送潮州吕使君<lb/>
韓君揭陽居戚嗟與死隣吕使揭陽去笑談面生春<lb/>
當復進趙子詩書相討論不必移鱷魚詭怪以疑民<lb/>
有若大顚者高材能動人亦勿與爲禮聽之汨彛倫<lb/>
同朝叙朋友異姓接婚姻恩義乃獨厚懷哉余所陳<lb/>
　　　　寄曾子固二首<lb/>
嚴嚴中天閣藹藹層雲樹爲子望江南蔽虧無行路<lb/>
<pb n="KR4d0073_SBCK_005-4a"/>
平生湖海士心迹非無素老矣不自知低佪如有慕<lb/>
傷懷西風起心與河漢注哀鴻相隨飛去我終不顧<lb/>
　　　　二<lb/>
崔嵬天門山江水遶其下寒渠巳膠舟欲徃豈無馬<lb/>
時恩繆拘綴私養難乞假低佪適爲此含憂何時寫<lb/>
吾能好諒直世或非詭詐安得有一㕓相隨問耕者<lb/>
　　　　虎圖<lb/>
壯哉非羆亦非貙目光夾鏡當坐隅橫行妥尾不畏<lb/>
逐顧盻欲去仍躊躇卒然我見心爲動熟視稍稍摩<lb/>
其鬚固知畫者巧爲此此物安肯來庭除想當槃礴<lb/>
欲畫時睥睨衆史如庸奴神閑意定始一掃功與造<lb/>
化論錙銖悲風䬃䬃吹黃蘆上有寒雀驚相呼槎牙<lb/>
<pb n="KR4d0073_SBCK_005-4b"/>
死樹鳴老烏向之俛噣如哺鶵山牆野壁黃昏後馮<lb/>
婦遥看亦下車<lb/>
　　　　次韻信都公石枕蘄簟<lb/>
端溪琢枕緑玉色蘄水織簟黃金紋翰林所寳此兩<lb/>
物笑視金玉如浮雲都城六月招客語地上赤日流<lb/>
黃塵燭龍中天進無力客主歊然各疲劇形骸直欲<lb/>
坐棄忘冠帶安能強修飾恃公寛貸更不疑箕倨豈<lb/>
復論官職笛材平瑩家故藏硯璞拗清此新得掃除<lb/>
堂屋就隂翳公不自眠分與客知公用意毎如此眞<lb/>
能與物同其適豈比法曹空自私却願天日長炎赫<lb/>
公才卓犖人所驚乆矣四海流聲名天方選取欲扶<lb/>
世豈特使以文章鳴深探力取常不寐思以正議排<lb/>
<pb n="KR4d0073_SBCK_005-5a"/>
縱橫奈何甘心一榻上欲卧潁尾爲絜清賢愚勞佚<lb/>
非一軌顧我病昬惟未死心於萬事乆翛然身寄一<lb/>
官眞偶爾便當買宅歸偃休白髪溪山如願始看公<lb/>
勠力就太平却上青天跨箕尾<lb/>
　　　　和吳沖卿雪<lb/>
陽回力猶邅隂合勢方鞏塡空忽汗漫造物誰慫慂<lb/>
輕於擘絮紛細若吹毛氄雲連畫巳瞀風助宵仍洶<lb/>
憑陵雖一時變態亦千種簾深卷或避戸隘關猶擁<lb/>
滔天有凍浪匝地無荒隴飛揚類挾富委翳等辭寵<lb/>
穿幽偶相重值險輒孤聳積慘㑹將舒群輕那乆重<lb/>
紛華始滿眼消釋不旋踵槁樹散飛花空簷落縣湩<lb/>
還當困炎熱以此滌煩壅共約市南人收藏不爲冗<lb/>
<pb n="KR4d0073_SBCK_005-5b"/>
　　　　和沖卿雪詩并示持國<lb/>
地卷江海浮天吹河漢湧北風散作花巧麗世無種<lb/>
霾昬得照曜塵滓歸掩擁荒林無空枝幽瓦有髙隴<lb/>
分纔一毛細聚或千鈞重飛颺窺巳眩摧壓聽還兇<lb/>
漁舟平繫舷樵屩没歸踵空令物象瑩豈免川塗壅<lb/>
爭光姮娥妬失色羲和恐賴逢陽氣烝轉作水波溶<lb/>
舞庭稱賀嚴掃路傳呼寵衝遊謝壯少避卧甘閑冗<lb/>
呉侯絶俗唱韓子當敵勇勝負觀兩豪吾衰但隂拱<lb/>
　　　　送石賡歸寧<lb/>
虚名誤長者邂逅肯經過所操十餘篇浩蕩決江河<lb/>
側身朝市間樂少悲慙多文章舊所好乆巳廢吟哦<lb/>
開編喜有得一讀瘳沉痾裹飯北城隂永懷從晤歌<lb/>
<pb n="KR4d0073_SBCK_005-6a"/>
又欲及歲晩空堂掃絲窠稍岀平生言道藝相琢磨<lb/>
忽隨鴈南飛當此葉辭柯去去棃嶺髙想見青坡陀<lb/>
黃花一杯酒爲壽樂如何微詩等瓦礫持用報隋和<lb/>
　　　　送張拱微岀都<lb/>
歸卧不自得出門無所投獨㝷城隅水送子因逺遊<lb/>
荒林纏悲風慘慘吹駞裘捉手共笑語顧瞻中河舟<lb/>
嗟人皆行樂而我方坐愁腸胃繞鍾山形骸空此留<lb/>
念始讀詩書豈非亦有求一來裹青衫觸事自悔尤<lb/>
誤爲世所容榮禄今白頭塞責以區區一毛施萬牛<lb/>
不足助時治但爲故人羞寛恩許自劾終欲東南流<lb/>
子今渉冬江舩必泊蔡洲寄聲冶城人爲我問一丘<lb/>
　　　　寄題睡軒<lb/>
<pb n="KR4d0073_SBCK_005-6b"/>
劉侯少忼慨天馬脫<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>羈一官不得意州縣老委蛇<lb/>
新居當中條牆屋稍補治䟽軒以睡名從我逺求詩<lb/>
朝廷法令具百吏但循持又况佐小邑有才安所施<lb/>
賦租如簿領獄訟了鞭笞翛然卽髙枕於此樂可知<lb/>
王官有空谷隱者常棲遲拂榻夢其人亦足慰所思<lb/>
嗟予乆留連竊食坐無爲浩歌臨西風更欲徃從之<lb/>
　　　　沖卿席上得作字<lb/>
咨予乏時才始願乃丘壑强走十五年朱顔巳非昨<lb/>
低回大梁下屢歎風沙惡所欣同舎郎誘我文義博<lb/>
古聲無慆淫眞味有淡泊追攀風月乆貌簡非心略<lb/>
君恩忽推徙所望頗乖錯尚憐得經過未比參辰各<lb/>
留連惜餘景從子至日落明燈照親友環坐傾杯杓<lb/>
<pb n="KR4d0073_SBCK_005-7a"/>
别離寛後悲笑語盡今樂論詩知不如興至亦同作<lb/>
　　　　塞翁行<lb/>
塞翁少小壟上鋤塞翁老來能捕魚魚長如人水滿<lb/>
眼桑柘死盡生芙蕖漢家新堤廣能築胡兒壯馬休<lb/>
南牧北風卷却波浪聲秪放田車行轣轆<lb/>
　　　　白溝行<lb/>
白溝河邉蕃塞地送迎蕃使年年事蕃使常來射狐<lb/>
兔漢兵不道傳烽燧萬里鉏耰接塞垣幽燕桑葉暗<lb/>
川原棘門㶚上徒兒戲李牧廉頗莫更論<lb/>
　　　　河間<lb/>
北行出河間千歲想賢王胡麻生蓬中詰曲終自傷<lb/>
好德尚如此恃材宜見戕乃知隂自脩彼不爲傾商<lb/>
<pb n="KR4d0073_SBCK_005-7b"/>
區區三世家廟冊富文章教子以空言得祚果不良<lb/>
　　　　陳橋<lb/>
走馬黃昏渡河水夜爭歸路春風裏指點韋城太白<lb/>
高投鞭日午陳橋市楊柳初回陌上塵烟脂洗岀杏<lb/>
花勻紛紛塞路堪追惜失却新年一半春<lb/>
　　　　澶州<lb/>
去都二百四十里河流中間兩城峙南城草草不受<lb/>
兵北城樓櫓如邉城城中老人爲予語契丹此地經<lb/>
鈔虜黃屋親乗矢石間胡馬欲踏河氷渡天發一矢<lb/>
胡無酋河氷亦破沙水流歡盟從此至今日丞相萊<lb/>
公功第一<lb/>
臨川先生文集卷第五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_024-1a"/>
臨川先生文集卷第二十四<lb/>
　　律詩<hi>七言八句</hi>
　　金明池<lb/>
　　葛溪驛<lb/>
　　泛舟青溪入水門登高齋奉呈康叔<lb/>
　　爲裴使君賦擬峴臺<lb/>
　　送李才元校理知卭州<lb/>
　　送張頡仲舉知奉新<lb/>
　　張劒州至劒一日以新憂罷<lb/>
　　次韻子履逺寄之作<lb/>
　　送李太保知儀州<lb/>
　　送西京簽判王著作<lb/>
<pb n="KR4d0073_SBCK_024-1b"/>
　　　送劉貢父赴秦州清水<lb/>
　　　送純甫如江南<lb/>
　　　送郊社朱兄除郞東歸<lb/>
　　　送沈康知常州<lb/>
　　　安豐張令修芍陂<lb/>
　　　送復之屯田赴成都<lb/>
　　　送經臣富順寺丞<lb/>
　　　送張卿致仕<lb/>
　　　送梅龍圖<lb/>
　　　送李祕校南歸<lb/>
　　　送蕭山錢著作<lb/>
　　　送靈仙裵太博<lb/>
<pb n="KR4d0073_SBCK_024-2a"/>
　　　送趙爕之蜀永康簿<lb/>
　　　酬吳季野見寄<lb/>
　　　和平甫寄陳正叔<lb/>
　　　送王大卿致政歸江陵<lb/>
　　　送叔康侍御<lb/>
　　　寄朱昌叔<lb/>
　　　九日登東山寄昌叔<lb/>
　　　到舒次韻荅平甫<lb/>
　　　舒州七月十七日雨<lb/>
　　　次韻荅丁端州<lb/>
　　　荅劉季孫<lb/>
　　　次韻酬王太祝<lb/>
<pb n="KR4d0073_SBCK_024-2b"/>
　　　寄吳成之<lb/>
　　　寄曾子固<lb/>
　　　至開元僧舎上方次韻舎弟二月一日之作<lb/>
　　　寄王回深甫<lb/>
　　　次韻荅彦珍<lb/>
　　　寄闕下諸父兄兼示平甫兄弟<lb/>
　　　　金明池<lb/>
宜秋西望碧參差憶看鄕人禊飮時斜倚水開花有<lb/>
思緩隨風轉栁如癡青天白日春常好綠髮朱顔老<lb/>
自悲跋馬未堪塵滿眼夕陽偷理釣魚絲<lb/>
　　　　葛溪驛<lb/>
缺月昬昬漏未央一燈明㓕照秋牀病身最覺風露<lb/>
<pb n="KR4d0073_SBCK_024-3a"/>
早歸夢不知山水長坐感歲時歌慷慨起看天地色<lb/>
淒涼鳴蟬更亂行人耳正抱踈桐葉半黃<lb/>
　　　　泛舟青溪入水門登高齋奉呈康叔<lb/>
簿領紛紛惜此時起携佳客散沈迷十圍但見諸營<lb/>
栁九曲難㝷故國溪牽埭欲隨流水逺放船終礙畫<lb/>
橋低子猷清興何曾盡想憶高齋更一躋<lb/>
　　　　爲裴使君賦擬峴臺<lb/>
君作新臺擬峴山羊公千載得追攀歌鍾殷地登臨<lb/>
處花木移春指顧間城似大隄來宛宛溪如清漢落<lb/>
潺潺時平不比征吳日緩帶尤宜向此閑<lb/>
　　　　送李才元校理知卭州<lb/>
朝廷孝治稱今日鄕郡榮歸及壯時關吏相呼迎印<lb/>
<pb n="KR4d0073_SBCK_024-3b"/>
綬里兒爭出望旄麾北堂巳足誇三釡南畒當今識<lb/>
兩歧獨我尚留眞有命天於人欲本無私<lb/>
　　　　送張頡仲舉知奉新<lb/>
故人爲邑士多稱繇賦寛賖獄訟平老吏閉門無重<lb/>
糈荒山開隴有新粳方揮玉塵日邊坐又結銅章天<lb/>
外行此去料君歸不久挾材如此即名卿<lb/>
　　　　張劒州至劒一日以新憂罷<lb/>
客舎飛塵尚滿韀却㝷東路想茫然白頭反哺秦烏<lb/>
側流血思歸蜀鳥前今日相逢知悵望幾時能到與<lb/>
留連行看萬里雲西去倚馬春風不忍鞭<lb/>
　　　　次韻子履逺寄之作<lb/>
飄然逐客出都門士論應悲玉石焚高位紛紛誰得<lb/>
<pb n="KR4d0073_SBCK_024-4a"/>
志窮途往往始能文柴桑今日思元亮天禄何時召<lb/>
子雲直使聲名傳後世窮通何必較功勲<lb/>
　　　　送李太保知儀州<lb/>
北平上谷當時守氣略人推李廣優還見子孫持漢<lb/>
節欲臨關塞撫羌酋雲邊鼔吹應先喜日下旌旗更<lb/>
少留五字亦君家世事一吟何以稱來求<lb/>
　　　　送西京簽判王著作<lb/>
兒曹曽上洛城頭尚記淸波遶驛流却想山川常在<lb/>
夢可憐顔髮巳驚秋辟書今日看君去著籍長年歎<lb/>
我留三十六峯應好在寄聲多謝欲來遊<lb/>
　　　　送劉貢父赴秦州清水<lb/>
劉郞高論坐嘘枯幕府調聏用緒餘筆下能當萬人<lb/>
<pb n="KR4d0073_SBCK_024-4b"/>
敵腹中嘗記五車書聞多望士登天祿知有名臣薦<lb/>
子虚且復弦歌窮塞上秪應非晩召相如<lb/>
　　　　送純甫如江南<lb/>
青溪看汝始蹁躚兄弟追隨各少年壯爾有行今納<lb/>
婦老吾無用亦求田初來淮北心常折却望江南眼<lb/>
更穿此去還知苦相憶歸時快馬亦須鞭<lb/>
　　　　送郊社朱兄除郞東歸<lb/>
手持官牒出神臯迎客遥知賀酒醪照映里門非白<lb/>
屋欺凌春草有青𫀆宦遊雖晩何妨久餓顯從來不<lb/>
必高孝友父兄家法在想能清白遺兒曹<lb/>
　　　　送沈康知常州<lb/>
作客蘭陵迹巳陳爲傳謡俗記州民溝塍半廢田疇<lb/>
<pb n="KR4d0073_SBCK_024-5a"/>
薄㕑傳相仍市井貧常恐勞人輕白屋怱逢佳士得<lb/>
朱輪慇懃話此還惆悵最憶荆溪兩岸春<lb/>
　　　　安豐張令修芍陂<lb/>
桐鄕振廩得周旋芍水修陂道路傳目想僝功追往<lb/>
事心知爲政似當年魴魚鱍鱍歸城市秔稻紛紛載<lb/>
酒船楚相祠堂仍好在勝遊思爲子留篇<lb/>
　　　　送復之屯田赴成都<lb/>
槃礴西南江與岷石犀金馬世稱神桑麻接畛餘無<lb/>
地錦繡連城別有春結綬相隨通籍久推車此去辟<lb/>
書新知君不爲山川險便忘吾家叱馭人<lb/>
　　　　送經臣富順寺丞<lb/>
故人爲縣楚江邊海角猶聞政事傳萬井巳安如赤<lb/>
<pb n="KR4d0073_SBCK_024-5b"/>
子一麾今去上青天應開醉眼酴<graphic n="KR2573" url="https://raw.githubusercontent.com/kanripo/KR-Gaiji/master/images/KR2573.png" mimeType="image/png"/>下莫起歸心杜<lb/>
宇前報主代親俱有地幾人忠孝似君全<lb/>
　　　　送張卿致仕<lb/>
子房籌策漢時功身退超然慕赤松餘烈尚能開後<lb/>
世高材今復繼前蹤執鞭始負平生願操几何知此<lb/>
地逢竊食一官慚未艾緒言方賴賜從容<lb/>
　　　　送梅龍圖<lb/>
子眞家世子雲鄕風力才華豈易當回首古人多隱<lb/>
約致身今日獨輝光謨明久合分三府治劇聊須試<lb/>
一方從此政成何所報百城無事秪耕桑<lb/>
　　　　送李祕校南歸<lb/>
四十青衫更旅人悠悠飢馬傍沙塵久留上國言空<lb/>
<pb n="KR4d0073_SBCK_024-6a"/>
冨却走南州食轉貧自作詩書能見志應知時命不<lb/>
關身江湖勝事從今數肯但悲歌寂寞濵<lb/>
　　　　送蕭山錢著作<lb/>
才高諸彦故無嫌兄弟同時舉孝廉東觀外除方墨<lb/>
綬西州相見巳蒼髯靈胥引水清穿市神禹分山翠<lb/>
入簾好去弦歌聊自慰郡人誰敢慢陶濳<lb/>
　　　　送靈山裴太博<lb/>
一官留隱太常中生事蕭然信所窮有力尚期當世<lb/>
用無求今見古人風邅廻舊學皆殘藁邂逅相看各<lb/>
老翁他日卜居何處好溪山還欲與君同<lb/>
　　　　送趙燮之蜀永康簿<lb/>
蜀山萬里一青𫀆石棧天梯箠轡高多學佀君寧易<lb/>
<pb n="KR4d0073_SBCK_024-6b"/>
得小官於此亦徒勞行追西路聊班草坐憶南州欲<lb/>
夢刀他日寄聲能問我應從錦水至江臯<lb/>
　　　　酬吳季野見寄<hi>時𬒳召來詩以賈誼見方</hi>
漫披陳蠹學經綸捧檄生平秪爲親聞道不先從事<lb/>
早課功無狀取官頻豈堪置足青冥上終欲回身寂<lb/>
寞濵俯仰謬恩方自歉慙君將比洛陽人<lb/>
　　　　和平甫寄陳正叔<lb/>
強行南仕莫辭勤聞說田園巳曠耘縱使一區猶有<lb/>
宅可能三月尚無君且同元亮傾罇酒更與靈均續<lb/>
舊文此道廢興吾命在世間滕口任云云<lb/>
　　　　送王太卿致政歸江陵<lb/>
九卿𥘉命亞三司朝吏相瞻得老師南闕便還新印<lb/>
<pb n="KR4d0073_SBCK_024-7a"/>
綬東舟只載舊書詩漢庭餞客無佳句越水歸装有<lb/>
冨貲回首千年見踈范共疑今事勝當時<lb/>
　　　　送叔康侍御<lb/>
詔取名郎入憲臺此時方急濟時才聖聦應巳虚心<lb/>
待姦黨寧無側目猜白筆豈知權可畏皁囊還請上<lb/>
親開佇聞讜論能醫國飛報頻隨驛騎來<lb/>
　　　　寄朱昌叔<lb/>
清江浸浸遶城流尚憶城邊繫小舟射虎未能隨李<lb/>
廣割雞空欲戲言游雲埋塞路驚塵合霜入春風滿<lb/>
鬢愁此日君書苦難得漫多鴻鴈起南洲<lb/>
　　　　九日登東山寄昌叔<lb/>
城上啼烏破寂寥思君何處坐岧嶤應須綠酒醻黃<lb/>
<pb n="KR4d0073_SBCK_024-7b"/>
菊何必紅裙弄紫簫落木雲連秋水渡亂山煙入夕<lb/>
陽橋淵明久負東籬醉猶分低心事折腰<lb/>
　　　　到舒次韻荅平甫<lb/>
夜別江船曉解驂秋城氣象亦潭潭山從樹外青爭<lb/>
出水向沙邊綠半涵行問嗇夫多不記坐論公瑾少<lb/>
能談只愁地僻無賔客舊學從誰得指南<lb/>
　　　　舒州七月十一日雨<lb/>
行看野氣來方勇卧聽秋聲落竟慳淅瀝未生羅豆<lb/>
水蒼忙空失皖公山火耕又見無遺種肉食何妨有<lb/>
厚顔巫祝萬端曽不救只疑天賜雨工閑<lb/>
　　　　次韻荅丁端州<lb/>
莫嗟荒僻又離羣且喜風謡嶺北聞銅柱雖然蠻徼<lb/>
<pb n="KR4d0073_SBCK_024-8a"/>
接竹符還是漢家分春書來逐衡陽鴈秋騎歸看隴<lb/>
首雲相見會知南望苦病骸今佀沈休文<lb/>
　　　　荅劉季孫<lb/>
偶著儒冠敢陋今自憐多負少時心輊軒已任人前<lb/>
後揭厲安知世淺深挾筴有思悲慷慨負薪無力病<lb/>
侵淫愧君綠綺虚投贈更覺貧家報乏金<lb/>
　　　　次韻酬王太祝<lb/>
塵土波瀾不自期飄然身與願相違衰根要路知難<lb/>
植病羽長年欲退飛高論已嗟能聽少力行還恨賦<lb/>
材微慚君俊少今知我一見心如客得歸<lb/>
　　　　寄吳成之<lb/>
綠髮溪山笑語中豈知翻手兩成翁辛夷屋角摶香<lb/>
<pb n="KR4d0073_SBCK_024-8b"/>
雪躑躅岡頭挽醉紅想見舊山茅徑在近隨今日板<lb/>
輿空渭陽車馬嗟何及榮祿方當與子同<lb/>
　　　　寄曽子固<lb/>
斗粟猶慙報禮輕敢嗟吾道獨難行脫身負米將求<lb/>
志戮力乗田豈爲名高論幾爲衰俗廢壯懷難值故<lb/>
人傾荒城回首山川隔更覺秋風白髮生<lb/>
　　　　至開元僧舎上方次韻舎弟二月一日之<lb/>
　　　　作<lb/>
溪谷濺濺嫰水通野田高下綠蒙茸和風滿樹笙簧<lb/>
雜霽雪兼山粉黛重萬里有家歸尚隔一㕓無地去<lb/>
何從傷春故欲西南望廻首荒城已暮鍾<lb/>
　　　　寄王回深甫<lb/>
<pb n="KR4d0073_SBCK_024-9a"/>
少年倐忽不再得後日歡娯能幾何顧我靣顔衰更<lb/>
早憐君身世病還多牎間暗淡月含霧船底飄颻風<lb/>
送波一寸古心俱未試相思中夜起悲歌<lb/>
　　　　次韻荅彦珍<lb/>
手得封題手自𨳩一篇美玉綴玫瑰衆知圓媚難論<lb/>
報自顧窮愁敢角才君卧南陽惟畎畒我行西路亦<lb/>
風埃相逢不必嗟勞事尚欲𢋫歌詠起哉<lb/>
　　　　寄闕下諸父兄兼示平甫兄弟<lb/>
父兄爲學衆人知小弟文章亦自竒家勢到今宜有<lb/>
後士才如此豈無時久聞陽羡溪山好頗與淵明性<lb/>
分宜但願一門皆貴仕時將車馬過茆茨<lb/>
<pb n="KR4d0073_SBCK_024-9b"/>
臨川先生文集卷第二十四<lb/>
</p>
<p>
</p>
  </div>
</body>
</text>
</TEI>
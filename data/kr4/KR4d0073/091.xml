<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_091-1a"/>
臨川先生文集卷第九十一<lb/>
　　墓誌<lb/>
　　　太子太傅致仕田公墓誌銘<lb/>
　　　給事中贈尚書工部侍郎孔公墓誌銘<lb/>
　　　司封貟外郎祕閣校理丁君墓誌銘<lb/>
　　　王平甫墓誌<lb/>
　　　建安章君墓誌銘<lb/>
　　　王𥙷之墓誌銘<lb/>
　　　員外張君墓誌銘<lb/>
　　　　太子太傅致仕田公墓誌銘<lb/>
田氏故京兆人後遷信都晉亂公皇祖太傅入于契<lb/>
丹景德初契丹澶州略得數百人以屬皇考太師太<lb/>
<pb n="KR4d0073_SBCK_091-1b"/>
師哀憐之悉縱去因自脫歸中國　天子以爲廷臣<lb/>
積官至太子率府率以終爲人沉悍篤實不茍爲笑<lb/>
語生八男子多知名而公爲長子公少卓犖有大志<lb/>
好讀書書未甞去手無所不讀盖亦無所不記其爲<lb/>
文章得𥿄筆立成而閎博辨麗稱天下初舉進士賜<lb/>
同學究出身不就後數年遂中甲科補江寧府觀察<lb/>
推官以母英國太夫人䘮罷去除䘮補楚州團練判<lb/>
官用舉者監轉般倉遷祕書省著作佐郎又對賢良<lb/>
方正䇿爲第一遷太常丞通判江寧府數上書言事<lb/>
召還將以爲諫官方是時趙元昊反夏英公范文正<lb/>
公經略陜西言臣等才力薄使事恐不能獨辦請得<lb/>
田某自佐以公爲其判官直集賢院參都緫管軍事<lb/>
<pb n="KR4d0073_SBCK_091-2a"/>
自　眞宗弭兵至是且四十年諸老將盡死爲吏者<lb/>
不知兵法師數䧟敗士民震恐二公隨事鎮撫其爲<lb/>
世所善多公計䇿大將有欲悉數路兵出擊賊者朝<lb/>
廷許之矣公極言其不可乃止又言所以治邊者十<lb/>
四事多聽用還爲右正言判三司理欠憑由司權修<lb/>
起居注遂知制誥判國子監於是陜西用兵未巳人<lb/>
大困以公副今宰相樞宻副使韓公宣撫自宣撫歸<lb/>
判三班院而河北告兵食闕又以公徃視而保州兵<lb/>
士殺通判閉城爲亂又以公爲龍圖閣直學士知成<lb/>
德軍眞定府定州安撫使徃執殺之論功遷起居舎<lb/>
人又移秦鳯路都緫管經略安撫使知秦州遭太師<lb/>
䘮辭起復者乆之　上使中貴人手敕趣公公不得<lb/>
<pb n="KR4d0073_SBCK_091-2b"/>
巳則乞歸葬然後起旣葬託邊事求見　上曰　陛<lb/>
下以孝治天下方邊鄙無事朝廷不爲無人而區區<lb/>
犬馬之心尚不得自從臣即死知不瞑矣因泫然泣<lb/>
數行下　上視其貌甚瘠又聞其言悲之乃聽終䘮<lb/>
蓋帥臣得終䘮自公始服除以樞宻直學士爲涇原<lb/>
路兵馬都緫管經略安撫使知渭州遂自尚書禮部<lb/>
郎中遷右諫議大夫知成都府充蜀梓利䕫路兵馬<lb/>
鈐轄西南夷侵邊公嚴兵憚之而誘以恩信即皆稽<lb/>
顙蜀自王均李順再亂遂號爲易動徃者得便宜决<lb/>
事而多擅殺以爲威至雖小罪猶并妻子遷出之蜀<lb/>
流離顚頓有以故死者公拊循敎誨兒女子畜其人<lb/>
至有甚惡然後䋲以法蜀人愛公以繼張忠定而謂<lb/>
<pb n="KR4d0073_SBCK_091-3a"/>
公所斷治爲未甞有誤歲大凶寛賦減徭發廪以救<lb/>
之而無餓者事聞賜書奬諭遷給事中以守御史中<lb/>
丞充理檢使召焉未至以爲樞密直學士權三司使<lb/>
旣而又以爲龍圖閣學士翰林學士又遷尚書禮部<lb/>
侍郎正其使號自景德㑹計至公始復鈎考財賦盡<lb/>
知其出入於是入多景德矣歲所出乃或多於入公<lb/>
以謂厚斂疾費如此不可以持乆然欲有所掃除變<lb/>
更興起法度使百姓得完其蓄積而縣官亦以有餘<lb/>
在　上與執政所爲而主計者不能獨任也故爲皇<lb/>
祐㑹計録上之論其故冀以寤　上上固恃公欲以<lb/>
爲大臣居頃之遂以爲樞宻副使又以檢校太傅充<lb/>
樞宻使公自常選數年遂任事於時及在樞密爲之<lb/>
<pb n="KR4d0073_SBCK_091-3b"/>
使又超其正天下皆以爲宜顧尚有恨公得之晚者<lb/>
公行内修於諸弟尤篤爲人寛厚長者與人語𣢾𣢾<lb/>
若恐不得當其意至其有所守人亦不能移也自江<lb/>
寧歸宰相私使人招之公謝不往及爲諫官於小事<lb/>
近功有所不言獨常從容爲　上言爲治大方而巳<lb/>
范文正公等皆士大夫所望以爲公卿而其位未副<lb/>
公得閒輒爲　上言之故文正公等未幾皆見用當<lb/>
是時　上數以天下事責大臣慨然欲有所爲蓋其<lb/>
志多自公發公所設施事趣可功期成因能任善不<lb/>
必已出不爲獨行異言以峙聲名故功利之在人者<lb/>
多而事迹可記者止於如此嘉祐二年十二月暴得<lb/>
疾不能興　上聞悼駭敕中貴人太醫問視疾加損<lb/>
<pb n="KR4d0073_SBCK_091-4a"/>
輒以聞公即辭謝求去位奏至十四五猶不許而公<lb/>
求之不已乃以爲尚書右丞觀文殿學士翰林侍讀<lb/>
學士提舉景靈宫事而公求去位終不已於是遂以<lb/>
太子少傅致仕致仕凡五年疾遂篤以八年二月乙<lb/>
酉薨于第享年五十九號推誠保德功臣階特進勲<lb/>
上柱國爵開國京兆郡公食邑三千五百戸實封八<lb/>
百戸詔贈太子太傅而賻賜之甚厚公諱況字元均<lb/>
皇曾祖諱祐贈太保皇祖諱行周贈太傅皇考諱延<lb/>
昭贈太師妻富氏封永嘉郡夫人今宰相河南公之<lb/>
女弟也無男子以弟之子至安爲主後女子一人尚<lb/>
㓜田氏自太師始占其家開封而葬陽翟故今以公<lb/>
從太師葬陽翟之三封郷西呉里於是公弟右賛善<lb/>
<pb n="KR4d0073_SBCK_091-4b"/>
大夫洵來曰卜塟公利四月甲午請所以誌其壙者<lb/>
蓋公自佐江寧以至守蜀在所輒興學數親臨之以<lb/>
進諸生某少也與公弟游而公所進以爲可教者也<lb/>
知公爲審銘曰<lb/>
田室於姜卒如龜祥後其孫子矌不世史於宋繼顯<lb/>
目公攸始奮其華㽔配實之美乃發帝業深宏卓煒<lb/>
乃興佐時宰飪調聏文馴武克内外隨施亦有厚仕<lb/>
孰無衆毀公獨使彼若榮豫巳維昔皇考敢於活人<lb/>
傳祉在公不集其身公又多譽公宜難老胡此殆疾<lb/>
不終壽考掩詩於幽爲告永乆<lb/>
　　　　給事中贈尚書工部侍郎孔公墓誌銘<lb/>
宋故朝請大夫給事中知鄆州軍州事兼管内河堤<lb/>
<pb n="KR4d0073_SBCK_091-5a"/>
勸農同群牧使上護軍魯郡開國侯食邑一千六百<lb/>
戸食實封二百戸賜紫金魚袋孔公者尚書工部侍<lb/>
郎贈尚書吏部侍郎諱朂之子兖州曲阜縣令襲封<lb/>
文宣公贈兵部尚書諱仁玉之孫兖州泗水縣主簿<lb/>
諱光嗣之曾孫而孔子之四十五世孫也其仕當<lb/>
今天子天聖寳元之間以剛毅諒直名聞天下甞知<lb/>
諫院矣上書請　明肅太后歸政　天子而廷奏樞<lb/>
密使曹利用尚御藥羅崇勲罪狀當是時崇勲操權<lb/>
利與士大夫爲市而利用悍彊不遜内外憚之甞爲<lb/>
御史中丞矣皇后郭氏廢引諫官御史伏閤以爭又<lb/>
求見　上皆不許而固爭之得罪然後巳蓋公事君<lb/>
之大節如此此其所以名聞天下而士大夫多以公<lb/>
<pb n="KR4d0073_SBCK_091-5b"/>
不終於大位爲天下惜者也公諱道輔字原魯𥘉以<lb/>
進士釋褐𥙷寧州軍事推官年少耳然斷獄議事巳<lb/>
能使老吏憚驚遂遷大理寺丞知兖州仙源縣事又<lb/>
有能名其後甞直史館待制龍圖閣判三司理欠憑<lb/>
由司登聞檢院吏部流内銓糺察在京刑獄知許徐<lb/>
兖鄆泰五州留守南京而兖鄆御史中丞皆再至所<lb/>
至官治數以爭職不阿或絀或遷而公持一節以終<lb/>
身蓋未甞自詘也其在兖州也近臣有獻詩百篇者<lb/>
執政請除龍圖閣直學士　上曰是詩雖多不如孔<lb/>
道輔一言乃以公爲龍圖閣直學士於是人度公爲<lb/>
上所思且不乆於外矣未幾果復召以爲中丞而宰<lb/>
相使人說公稍折節以待遷公乃告以不能於是人<lb/>
<pb n="KR4d0073_SBCK_091-6a"/>
又度公且不得乆居中而公果出初開封府吏馮士<lb/>
元坐獄語連大臣數人故移其獄御史御史劾士元<lb/>
罪止於杖又多更赦公見　上上固怪士元以小吏<lb/>
與大臣交私汙朝廷而所坐如此而執政又以謂公<lb/>
爲大臣道地故出知鄆州公以寳元二年如鄆道得<lb/>
疾以十二月壬申卒於滑州之韋城驛享年五十四<lb/>
其後詔追復郭皇后位號而近臣有爲　上言公明<lb/>
肅太后時事者　上亦記公平生所爲故特贈公尚<lb/>
書工部侍郎公夫人金城郡君尚氏尚書都官貟外<lb/>
郎諱賔之女生二男子曰淘今爲尚書屯田貟外郎<lb/>
曰宗翰今爲太常博士皆有行治世其家累贈公金<lb/>
紫光禄大夫尚書兵部侍郎而以嘉祐七年十月壬<lb/>
<pb n="KR4d0073_SBCK_091-6b"/>
寅葬公孔子墓之西南百歩公廉於財樂振施遇故<lb/>
人子恩厚尤篤而尤不好鬼神禨祥事在寧州道士<lb/>
治眞武像有蛇穿其前數出近人人傳以爲神州將<lb/>
𣣔視驗以聞故率其屬徃拜之而蛇果出公即舉笏<lb/>
擊蛇殺之自州將以下皆大驚巳而又皆大服公由<lb/>
此始知名然余觀公數處朝廷大議視禍福無所擇<lb/>
其智勇有過人者勝一蛇之妖何足道哉世多以此<lb/>
稱公者故余亦不得而略也銘曰<lb/>
展也孔公維志之求行有險夷不改其輈權彊所忌<lb/>
䜛謟所讎考終厥位寵禄優優維皇好直是錫公休<lb/>
序行納銘爲識諸幽<lb/>
　　　　司封貟外郎袐閣校理丁君墓誌銘<lb/>
<pb n="KR4d0073_SBCK_091-7a"/>
朝奉郎尚書司封貟外郎充祕閣校理新差通判永<lb/>
州軍州兼管内勸農事上輕車都尉賜緋魚袋晉陵<lb/>
丁君卒王某曰噫吾僚也方吾少時輔我以仁義者<lb/>
乃發哭吊其孤祭焉而許以銘越三月君壻以狀至<lb/>
乃叙銘赴其葬叙曰君諱寳臣字元珍少與其兄宗<lb/>
臣皆以文行稱郷里號爲二丁景祐中皆以進士起<lb/>
家君爲峽州軍事判官與廬陵歐陽公游相好也又<lb/>
爲淮南節度掌書記或誣富人以博州將貴人也猜<lb/>
而專吏莫敢議君獨力爭正其獄又爲杭州觀察判<lb/>
官用舉者兼州學敎授又用舉者遷太子中允知越<lb/>
州剡縣蓋其始至流大姓一人而縣遂治卒除弊興<lb/>
利甚衆人至今言之於是再遷爲太常博士移知端<lb/>
<pb n="KR4d0073_SBCK_091-7b"/>
州儂智髙反攻至其治所君出戰能有所捕斬然卒<lb/>
不勝乃與其州人皆去而避之坐免一官徙黃州㑹<lb/>
恩除太常丞監湖州酒又以大臣有解舉者遷博士<lb/>
就差知越州諸曁縣其治諸曁如剡越人滋以君爲<lb/>
循吏也　英宗即位以尚書屯田貟外郎編校祕閣<lb/>
書籍遂爲校理同知太常禮院君質直自守接上下<lb/>
以恕雖貧困未甞言利於朋友故舊無所不盡故其<lb/>
不幸廢退則人莫不憐少進也則皆爲之喜居無何<lb/>
御史論君甞廢矣不當復用遂出通判永州世皆以<lb/>
咎言者謂爲不宜夫<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>未甞教之卒臨不可守之城<lb/>
以戰虎狼百倍之賊議今之法則獨可守死爾論古<lb/>
之道則有不去以死有去之以生吏方操法以責士<lb/>
<pb n="KR4d0073_SBCK_091-8a"/>
則君之流離窮困幾至老死尚以得罪於言者亦其<lb/>
理也君以治平三年待闕於常州於是再遷尚書司<lb/>
封貟外郎以四年四月四日卒年五十八有文集四<lb/>
十卷明年二月二十九日葬于武進縣懷德北郷郭<lb/>
莊之原君曾祖諱輝祖諱諒皆弗仕考諱柬之贈尚<lb/>
書工部侍郎夫人饒氏封晉陵縣君前死子男隅太<lb/>
廟齋郎除隮爲進士其季恩兒尚㓜女嫁祕書省著<lb/>
作佐郎集賢校理同縣胡宗愈其季未嫁嫁胡氏者<lb/>
亦又死矣銘曰<lb/>
文於辭爲逹行於德爲充道於古爲可命於今爲窮<lb/>
嗚呼巳矣卜此新宫<lb/>
　　　　王平甫墓誌<lb/>
<pb n="KR4d0073_SBCK_091-8b"/>
君臨川王氏諱安國字平甫贈太師中書令諱明之<lb/>
曾孫贈太師中書令兼尚書令諱用之之孫贈太師<lb/>
中書令兼尚書令康國公諱益之子自丱角未甞從<lb/>
人受學操筆爲戲文皆成理年十二出其所爲銘詩<lb/>
賦論數十篇觀者驚焉自是遂以文學爲一時賢士<lb/>
大夫譽歎蓋於書無所不該於詞無所不工然數舉<lb/>
進士不售舉茂材異等有司考其所獻序言第一又<lb/>
以母䘮不試君孝友養母盡力䘮三年常在墓側出<lb/>
血和墨書佛經甚衆州上其行義不報　今上即位<lb/>
近臣共薦君材行卓越宜特見招選爲繕書其序言<lb/>
以獻大臣亦多稱之手詔襃異召試賜進士及第除<lb/>
武昌軍節度推官教授西京國子未幾校書崇文院<lb/>
<pb n="KR4d0073_SBCK_091-9a"/>
特改著作佐郎祕閣校理士皆以謂君且顯矣然卒<lb/>
不偶官止於大理寺丞年止於四十七以熈寧七年<lb/>
八月十七日不起越元豐三年四月二十七日葬江<lb/>
寧府鍾山母楚國太夫人墓左百有十六歩有文集<lb/>
六十卷妻曾氏子旊斿女婿葉濤處者四女濤有學<lb/>
行知名旊斿亦皆嶷嶷有立君祉所施庶在於此<lb/>
　　　　建安章君墓誌銘<lb/>
君諱友直姓章氏少則卓越自放不覊不肯求選舉<lb/>
然有高節大度過人之材其族人郇公爲宰相欲奏<lb/>
而官之非其好不就也自江淮之上海嶺之間以至<lb/>
京師無不遊將相大人豪傑之士以至閭巷庸人小<lb/>
子皆與之交際未甞有所忤亦莫不得其懽心卒然<lb/>
<pb n="KR4d0073_SBCK_091-9b"/>
以是非利害加之而莫能知其喜愠視其心若不知<lb/>
富貴貧賤之可以擇而取也頽然而已矣昔列禦冦<lb/>
莊周當文武末世哀天下之士沈於得䘮䧟于毀譽<lb/>
離性命之情而自託於人僞以爭須臾之欲故其所<lb/>
稱述多所謂天之君子若君者似之矣君讀書通大<lb/>
指尤善於相人然諱其術不多爲人道之知音樂書<lb/>
畫奕棋皆以知名於一時皇祐中近臣言君文章善<lb/>
篆有　㫖召試君辭焉於是大學篆石經又言君善<lb/>
篆與李斯陽氷相上下又召君君即徃經成除試將<lb/>
作監主簿不就也嘉祐七年十一月甲子以疾卒于<lb/>
京師年五十七娶辛氏生二男存孺爲進士五女子<lb/>
其長嫁常州晉陵縣主簿侍其璹早卒又娶其中女<lb/>
<pb n="KR4d0073_SBCK_091-10a"/>
次適歙州祈門縣令黃元二人未嫁君家建安者五<lb/>
世矣其先則豫章人也君曾祖考諱某仕江南李氏<lb/>
爲建州軍事推官祖考諱某皇著作佐郎贈工部尚<lb/>
書考諱某京兆府節度判官君以某年某月某甲子<lb/>
葬潤州丹陽縣金山之東園銘曰<lb/>
弗繢弗彫弗跋以爲髙俯以狎於野仰以游於朝中<lb/>
則有實視銘其昭<lb/>
　　　　王𥙷之墓誌銘<lb/>
君南城人王氏諱无咎字補之嘉祐二年進士也初<lb/>
𥙷江都縣尉丁父憂服除調衛眞縣主簿甞弃天台<lb/>
縣令以與予共學乆之無以衣食其妻子乃去𥙷南<lb/>
康縣主簿㑹予召至京師因留教授上方興學校以<lb/>
<pb n="KR4d0073_SBCK_091-10b"/>
經術造士予言君可敎國子命且下而君死君所在<lb/>
學者歸焉賢士大夫皆慕與之游然君寡合常閉門<lb/>
治書唯與予言莫逆當熈寧初所謂質直好義不爲<lb/>
利疚於回而學不厭者予獨知君而巳君之死年四<lb/>
十有六實熈寧二年閠十一月丁巳至四年二月壬<lb/>
申妻曽氏子絪緼始克葬君南城縣禮敎郷長義里<lb/>
銘曰<lb/>
安時所難學以爲巳於呼鮮哉可謂君子<lb/>
　　　　尚書祠部貟外郎祕閣校理張君墓誌銘<lb/>
滁全椒張君諱瑗字君玉其先有司泗州法者諱煦<lb/>
於君爲曽祖甞曰吾施德於人多矣後當有顯者尚<lb/>
書刑部侍郎參知政事諱洎者於君爲祖有二子生<lb/>
<pb n="KR4d0073_SBCK_091-11a"/>
君者長子諱安期官終國子博士君以進士甲科守<lb/>
祕書省校書郎簽書平江軍節度判官㕔公事故事<lb/>
得獻書求試君無所獻知建昌軍南豐縣通判鄂州<lb/>
又將通判梓州而有以君爲言者乃召試以爲祕閣<lb/>
校理於是自校書五遷爲尚書祠部貟外郎年五十<lb/>
五以嘉祐五年四月壬申卒京師夫人蓬萊縣君王<lb/>
氏生三男子伯孫仲孫世孫三女子其一嫁試將作<lb/>
監主簿蘇泌其次尚㓜治平二年九月甲申葬君全<lb/>
椒善政郷脩仁里於是伯孫主邵武軍光澤縣簿君<lb/>
與余善其能貧而不爲利余所畏其於故事蓋無所<lb/>
問而不知其好書天性也徃徃日旰竈薪不屬而闔<lb/>
門讀書自若又能爲吏當官有所守嶷嶷必得其意<lb/>
<pb n="KR4d0073_SBCK_091-11b"/>
然平居妥言徐視易狎若無能者銘曰<lb/>
有幽滁山滁水兩間槃礴演迤乃多君子我儀其蓄<lb/>
以博厥聞我肖其滌以清厥身書此哀石永詒崖濵<lb/>
臨川先生文集卷第九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_041-1a"/>
臨川先生文集卷第四十一<lb/>
　　劄子<lb/>
　　　擬上殿劄子<lb/>
　　　上五事劄子<lb/>
　　　議入廟劄子<lb/>
　　　言尊號劄子<lb/>
　　　論罷春燕劄子<lb/>
　　　論館職劄子二<lb/>
　　　本朝百年無事劄子<lb/>
　　　　擬上殿劄子<lb/>
臣蒙恩奉使歸報　陛下敢因邊事之所及冒言天<lb/>
下之事伏惟　陛下詳思而擇其中天下幸甚臣竊<lb/>
<pb n="KR4d0073_SBCK_041-1b"/>
見　陛下有恭儉之德有聦明睿智之才有仁民愛<lb/>
物之意顧内不能無以社稷爲憂外則不能無患於<lb/>
夷狄天下之才力日以窮困而風俗日以衰壞四方<lb/>
有智之士愢愢然常恐天下之不久安此其故何也<lb/>
患在無法度故也今朝廷法嚴令具無所不有而臣<lb/>
以謂無法度者方今之法度多不合於先王之法度<lb/>
故也孟子曰有仁心仁聞而人不𬒳其澤者爲政不<lb/>
法先王之道故也非此之謂乎以今之時方先王之<lb/>
時逺矣所遭之時所遇之變不同而欲一二修先王<lb/>
之政雖甚愚者猶知其難也而臣以謂當今之失患<lb/>
在不法先王之政者以謂當法其意而已夫五帝三<lb/>
王相去蓋千有餘歲一治一亂盛衰之時具矣其所<lb/>
<pb n="KR4d0073_SBCK_041-2a"/>
遭之變所遇之勢不同其施設之方亦皆殊而其爲<lb/>
國家之意本末先後未嘗不同也臣故曰當法其意<lb/>
而巳法其意則吾所改易更革不至乎傾駭天下之<lb/>
耳目囂天下之口而固巳合乎先王之政矣雖然以<lb/>
方今之勢揆之　陛下雖欲改易更革天下之事合<lb/>
於先王之意其勢未必能也　陛下有恭儉之德有<lb/>
聦明睿知之才有仁民愛物之意則何爲而不成何<lb/>
欲而不得而臣固以謂雖欲改易更革天下之事合<lb/>
於先王之意其勢未必能者何也方今天下之吏才<lb/>
少故也朝廷之人才固嘗簡在　陛下之聰明以臣<lb/>
使事之所及則一路數千里之間能推行朝廷之法<lb/>
知其所緩急而一切能修其職事者甚少而不才苟<lb/>
<pb n="KR4d0073_SBCK_041-2b"/>
簡貪鄙之人至不可勝數其能講先王之意以合當<lb/>
丗之變者蓋闔郡之間往往而絶也夫人才不足則<lb/>
陛下雖欲改易更革天下之事以合先王之意大臣<lb/>
雖有能當　陛下之意而領此者九州之大四海之<lb/>
遠萬官之衆孰能一二推行之使人人蒙其施者乎<lb/>
臣故曰其勢未必能也然則方今之急在乎人才而<lb/>
巳今之天下亦先王之天下先王之時人材嘗衆矣<lb/>
蓋其所以陶冶而成之者有道所謂陶冶以成之者<lb/>
詩書傳記之所載其大略可見矣　陛下嘗試詳延<lb/>
大臣左右及天下智能才諝之士使其論先王所以<lb/>
成天下之才者其設施之方如何今之所以異於先<lb/>
王而人才不足者其咎安在其欲變而通之以合於<lb/>
<pb n="KR4d0073_SBCK_041-3a"/>
先王之意而成天下之才宜何施爲而可　陛下因<lb/>
擇其言之近於理者使之相與上下反覆爲論焉因<lb/>
取其宜於時者施焉則人才宜衆矣夫成人之才甚<lb/>
不難人所願得者尊爵厚祿而所榮者善行所耻者<lb/>
惡名也今操利勢以臨天下之士勸之以其所榮而<lb/>
予之以其所願則孰肯背而不爲者特患不能爾而<lb/>
吾所以責之者又中人之所能爲則不能者又少矣<lb/>
夫成人之才甚不難而自古往往不能成人之才何<lb/>
也以　人主之才不足故也蓋　人主無恭儉之德<lb/>
無聦明睿智之才無仁民愛物之意則嬖倖諂䛕姦<lb/>
罔蔽欺殘賊放恣之人皆得志於時而推其類以亂<lb/>
天下雖有良法不能成天下之才矣今　陛下有恭<lb/>
<pb n="KR4d0073_SBCK_041-3b"/>
儉之德有聰明睿智之才有仁民愛物之意而又因<lb/>
天下之所願以爲輔相者公聽並觀以進退天下之<lb/>
士則所以成天下之才特患無良法而　陛下推至<lb/>
誠惻怛之心以行之則臣雖愚固知人之才不難成<lb/>
也人才旣衆則　陛下何爲而不成何欲而不得夫<lb/>
然後改易更革天下之事以合乎先王之意甚易也<lb/>
陛下不能如此茍於積敝之末流因不足任之才而<lb/>
修不足爲之法臣恐在軍者日以勞而士民愈以窮<lb/>
困汙濫而於天下國家愈其無補也臣幸以使事歸<lb/>
報徒舉利害之一二而無補於世非臣之所以事<lb/>
陛下惓惓之義也輙不自知其駑下而敢言國家之<lb/>
大體伏惟　陛下詳擇其中天下幸甚也<lb/>
<pb n="KR4d0073_SBCK_041-4a"/>
　　　　上五事劄子<lb/>
陛下即位五年更張改造者數千百事而爲書具爲<lb/>
法立而爲利者何其多也就其多而求其法最大其<lb/>
效最晚其議論最多者五事也一曰和戎二曰青苗<lb/>
三曰免役四曰保甲五曰市易今青唐洮河幅貟三<lb/>
千餘里舉戎羌之衆二十萬獻其地因爲熟戸則和<lb/>
戎之䇿巳効矣昔之貧者舉息之於豪民今之貧者<lb/>
舉息之於官官薄其息而民救其乏則青苗之令巳<lb/>
行矣惟免役也保甲也市易也此三者有大利害焉<lb/>
得其人而行之則爲大利非其人而行之則爲大害<lb/>
緩而圖之則爲大利急而成之則爲大害傳曰事不<lb/>
師古以克永世匪說攸聞若三法者可謂師古矣然<lb/>
<pb n="KR4d0073_SBCK_041-4b"/>
而知古之道然後能行古之法此臣所謂大利害者<lb/>
也蓋免役之法出於周官所謂府史胥徒王制所謂<lb/>
庶人在官者也然而九州之民貧富不均風俗不齊<lb/>
版籍之高下不足據今一旦變之則使之家至戸到<lb/>
均平如一舉天下之役人人用募釋天下之農歸於<lb/>
畎畒茍不得其人而行則五等必不平而募役必不<lb/>
均矣保甲之法起於三代丘甲管仲用之齊子産用<lb/>
之鄭商君用之秦仲長統言之漢而非今日之立異<lb/>
也然而天下之人鳧居鴈聚散而之四方而無禁也<lb/>
者數千百年矣今一旦變之使行什伍相維鄰里相<lb/>
屬察姦而顯諸仁宿兵而藏諸用苟不得其人而行<lb/>
之則搔之以追呼駭之以調發而民心揺矣市易之<lb/>
<pb n="KR4d0073_SBCK_041-5a"/>
法起於周之司市漢之平凖今以百萬緡之錢權物<lb/>
價之輕重以通商而貰之令民以歲入數萬緡息然<lb/>
甚知天下之貨賄未甚行竊恐希功幸賞之人速求<lb/>
成效於年歲之間則吾法隳矣臣故曰三法者得其<lb/>
人緩而謀之則爲大利非其人急而成之則爲大害<lb/>
故免役之法成則農時不奪而民力均矣保甲之注<lb/>
成則冦亂息而威勢彊矣市易之法成則貨賄通流<lb/>
而國用饒矣<lb/>
　　　　議入廟劄子<lb/>
臣今日曾公亮傳　聖㫖以臣寮上言郊祀不當入<lb/>
廟令臣詳議臣愚以爲制天下之事當令本末終始<lb/>
相稱今旣奉　先帝遺詔外行以日易月之禮又諸<lb/>
<pb n="KR4d0073_SBCK_041-5b"/>
所以崇事　祖宗皆循本朝制度獨於入廟則欲變<lb/>
先帝故事而逺從三代之禮臣恐於事之本末終始<lb/>
不爲相稱必欲盡除近丗之制度一以三代爲法則<lb/>
今　陛下尚在諒隂之中非可以制禮之時且言者<lb/>
以爲䘮三年不祭於廟禮也而今乃欲令公卿代告<lb/>
此何禮也臣竊以爲今之禮不合於三代者多矣言<lb/>
者不以爲非而專疑不當入廟者蓋於所習見則安<lb/>
於所罕見則怪恐不足留　聖聽也臣學術淺陋誤<lb/>
蒙訪逮敢不盡愚取　進止<lb/>
　　　　言尊號劄子<hi>庚戌六月七日</hi>
臣伏以　陛下緝熈光明如日之方升布利施澤如<lb/>
川之方至號名於實豈能有所增加輒復卷卷妄有<lb/>
<pb n="KR4d0073_SBCK_041-6a"/>
陳請徒以　祖宗故事適在此時臣子之心懷不能<lb/>
巳　陛下受而不拒足以俯順人心臣獨不能無疑<lb/>
者　陛下以西垂之勞方以過爲在巳遽膺徽冊似<lb/>
或未安臣等以歸美爲忠　陛下以撝謙爲德布之<lb/>
海内誰曰不然伏惟　聖心更賜詳酌<lb/>
　　　　論罷春燕劄子<lb/>
臣竊以邊夷外畔士卒内潰吏民騷動死傷接踵恐<lb/>
非燕而用樂之時且此月休假巳多又加兩日即恐<lb/>
急奏或致留滯臣愚謂宜罷燕以副　聖心仁惻且<lb/>
又不妨應接機速公事如蒙省察乞賜中㫖施行<lb/>
　　　　論館職劄子二<lb/>
臣伏見今館職一除乃至十人此本所以儲公卿之<lb/>
<pb n="KR4d0073_SBCK_041-6b"/>
材也然　陛下試求以爲講官則必不知其誰可試<lb/>
求以爲諌官則必不知其誰可試求以爲監司則必<lb/>
不知其誰可此患在於不親考試以實故也孟子曰<lb/>
國人皆曰賢然後察之見賢焉然後用之今所除館<lb/>
職特一二大臣以爲賢而巳非國人皆曰賢國人皆<lb/>
曰賢尚未可信用必躬察見其可賢而後用况於一<lb/>
二大臣以爲賢而巳何可遽信而用也臣願　陛下<lb/>
察舉衆人所謂材良而行美可以爲公卿者召令三<lb/>
館祗候雖已帶舘職亦可令兼祗候事有當論議者<lb/>
召至中書或召至禁中令具條奏是非利害及所當<lb/>
施設之方及察其才可以備任使者有四方之事則<lb/>
令往相視問察而又或令參覆其所言是非利害其<lb/>
<pb n="KR4d0073_SBCK_041-7a"/>
所言是非利害雖不盡中義理可施用然其於相視<lb/>
問察能詳盡而不爲蔽欺者即皆可以備任使之才<lb/>
也其有經術者又令講說如此至於數四則材否略<lb/>
見然後罷其否者而召其材者更親訪問以事訪問<lb/>
以事非一事而後可以知其人之實也必至於期年<lb/>
所訪一二十事則其人之賢不肖審矣然後隨其材<lb/>
之所宜任使其尤材良行美可與謀者雖嘗令備訪<lb/>
問可也此與用一二大臣薦舉不考試以實而加以<lb/>
職固萬萬不侔然此說在他時或難行今　陛下有<lb/>
堯舜之明洞見天下之理臣度無實之人不能蔽也<lb/>
則推行此事甚易旣因考試可以出材實又因訪問<lb/>
可以知事情所謂敷納以言明試以功用人惟巳闢<lb/>
<pb n="KR4d0073_SBCK_041-7b"/>
四門明四目逹四聰者蓋如此而巳以今在位乏人<lb/>
上下壅隔之時恐行此不宜在衆事之後也然巧言<lb/>
令色孔壬之人能伺人主意所在而爲傾邪者此堯<lb/>
舜之所畏而孔子之所欲逺也如此人當知而逺之<lb/>
使不得親近然如此人亦有數　陛下博訪於忠臣<lb/>
良士知其人如此則逺而弗見誤而見之以　陛下<lb/>
之仁聖以道揆之以人參之亦必知其如此知其如<lb/>
此則宜有所懲如此則巧言令色孔壬之徒消而正<lb/>
論不蔽於上今欲廣聞見而使巧言令色孔壬之徒<lb/>
得志乃所以自蔽畏巧言令色孔壬之徒爲害而一<lb/>
切䟽逺群臣亦所以自蔽蓋　人主之患在不窮理<lb/>
不窮理則不足以知言不知言則不足以知人不知<lb/>
<pb n="KR4d0073_SBCK_041-8a"/>
人則不能官人不能官人則治道何從而興乎　陛<lb/>
下堯舜之主也其所明見秦漢以來欲治之主未有<lb/>
能彷彿者固非羣臣所能窺望然自堯舜文武皆好<lb/>
問以窮理擇人而官之以自助其意以爲王者之職<lb/>
在於論道而不在於任事在於擇人而官之而不在<lb/>
於自用願　陛下以堯舜文武爲法則聖人之功必<lb/>
見於天下至於有司叢脞之務恐不足以棄日力勞<lb/>
聖慮也以方今所急爲在如此敢不盡愚臣愚才薄<lb/>
然蒙㧞擢使豫聞天下之事　聖㫖宣諭富弼等欲<lb/>
於講筵召對輔臣討論時事顧如臣者材薄不足以<lb/>
望　陛下之清光然　陛下及此言也實天下幸甚<lb/>
自備位政府每得進見所論皆有司叢脞之事至於<lb/>
<pb n="KR4d0073_SBCK_041-8b"/>
大體粗有所及則迫於日晷巳復旅退而方今之事<lb/>
非博論詳說令所改更施設本末先後小大詳略之<lb/>
方巳熟於　聖心然後以次奉行則治道終無由興<lb/>
起然則如臣者非蒙　陛下賜之從容則所懷何能<lb/>
自竭蓋自古大有爲之君未有不始於憂勤而終於<lb/>
逸樂今　陛下仁聖之質秦漢以來人主未有企及<lb/>
者也於天下事又非不憂勤然所操或非其要所施<lb/>
或未得其方則恐未能終於逸樂無爲而治也則於<lb/>
博論詳說豈宜緩然　陛下欲賜之從容使兩府並<lb/>
進則論議者衆而不一有所懷者或不得自竭謂宜<lb/>
使中書密院迭進則人各得盡其所懷而　陛下聽<lb/>
覽亦不至於煩　陛下即以臣言爲可乞明喻大臣<lb/>
<pb n="KR4d0073_SBCK_041-9a"/>
使各舉所知無限人數皆實封以聞然後　陛下推<lb/>
擇召置以爲三館祗候其不足取者旋即罷去則所<lb/>
置雖多亦無所害也<lb/>
　　　　二<lb/>
臣伏見某人云云皆衆人所謂材良行美宜蒙<lb/>
陛下訪問任使者凡此九人臣或熟聞而未識或熟<lb/>
識而未敢任或敢任其可以爲公卿臣雖未識然衆<lb/>
人之所謂賢臣不敢蔽也臣雖敢任其可以爲公卿<lb/>
然　陛下不親見其可賢亦難遽信而用若　陛下<lb/>
以臣前所論奏爲合於義理即乞悉置此九人者以<lb/>
爲三館祗候親考試其材行若不可用旋即罷去若<lb/>
其可用然後留備訪問任使如此則所置雖多未有<lb/>
<pb n="KR4d0073_SBCK_041-9b"/>
濫得官職者然此但臣一人所聞所知恐執政大臣<lb/>
各有所聞所知　陛下若令各舉所聞所知而如此<lb/>
考試庻幾人材無所遺逸經曰舉逸民天下之民歸<lb/>
心焉善人君子者天下之民心所願舉欲其延問視<lb/>
其所在而從之者也　陛下自即位巳來以在事之<lb/>
人或乏材能故所抜用者多士之有小材而無行義<lb/>
者此等人得志則風俗壞風俗壞則朝夕左右者皆<lb/>
懷利以事　陛下而不足以質朝廷之是非使於四<lb/>
方者皆懷利以事　陛下而不可以知天下之利害<lb/>
其弊巳効見於前矣恐不宜不察也欲救此弊亦在<lb/>
親近忠良而巳伏惟　陛下仁聖巳深察此理臣愚<lb/>
猶敢及此者忠臣惓惓之義也<lb/>
<pb n="KR4d0073_SBCK_041-10a"/>
　　　　本朝百年無事劄子<lb/>
臣前蒙　陛下問及本朝所以享國百年天下無事<lb/>
之故臣以淺陋誤承　聖問迫於日晷不敢久留語<lb/>
不及悉遂辭而退竊惟念　聖問及此天下之福而<lb/>
臣遂無一言之獻非近臣所以事君之義故敢昧冒<lb/>
而粗有所陳伏惟　太祖躬上智獨見之明而周知<lb/>
人物之情僞指揮付託必盡其材變置施設必當其<lb/>
務故能駕馭將帥訓齊士卒外以扞夷狄内以平中<lb/>
國於是除苛賦止虐刑廢強橫之藩鎭誅貪殘之官<lb/>
吏躬以簡儉爲天下先其於出政發令之間一以安<lb/>
利元元爲事　太宗承之以聦武　眞宗守之以謙<lb/>
仁以至　仁宗　英宗無有逸德此所以享國百年<lb/>
<pb n="KR4d0073_SBCK_041-10b"/>
而天下無事也　仁宗在位歷年最久臣於時實備<lb/>
從官施爲本末臣所親見嘗試爲　陛下陳其一二<lb/>
而　陛下詳擇其可亦足以申鑒於方今伏惟<lb/>
仁宗之爲君也仰畏天俯畏人寛仁恭儉出於自然<lb/>
而忠恕誠慤終始如一未嘗妄興一役未嘗妄殺一<lb/>
人斷獄務在生之而特惡吏之殘擾寧屈巳棄財於<lb/>
夷狄而終不忍加兵刑平而公賞重而信納用諌官<lb/>
御史公聽並觀而不蔽於偏至之讒因任衆人耳目<lb/>
抜舉踈逺而隨之以相坐之法蓋監司之吏以至州<lb/>
縣無敢暴虐<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>酷擅有調發以傷百姓自夏人順服<lb/>
蠻夷遂無大變邊人父子夫婦得免於兵死而中國<lb/>
之人安逸蕃息以至今日者未嘗妄興一役未嘗妄<lb/>
<pb n="KR4d0073_SBCK_041-11a"/>
殺一人斷獄務在生之而特惡吏之<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>擾寧屈巳棄<lb/>
財於夷狄而不忍加兵之効也大臣貴戚左右近習<lb/>
莫敢強橫犯法其自重愼或甚於閭巷之人此刑平<lb/>
而公之効也募天下驍雄橫猾以爲兵幾至百萬非<lb/>
有良將以御之而謀變者輙敗聚天下財物雖有文<lb/>
籍委之府史非有能吏以鈎考而斷盜者輒發凶年<lb/>
饑歲流者塡道死者相枕而㓂攘者輒得此賞重而<lb/>
信之効也大臣貴戚左右近習莫能大擅威福廣私<lb/>
貨賂一有姦慝隨輒上聞貪邪橫猾雖間或見用未<lb/>
嘗得久此納用諌官御史公聽並觀而不蔽於偏至<lb/>
之讒之効也自縣令京官以至監司臺閣陞擢之任<lb/>
雖不皆得人然一時之所謂才士亦罕蔽塞而不見<lb/>
<pb n="KR4d0073_SBCK_041-11b"/>
收舉者此因任衆人之耳目拔舉踈逺而隨之以相<lb/>
坐之法之効也升遐之日天下號慟如䘮考妣此寛<lb/>
仁恭儉出於自然忠恕誠慤終始如一之効也然本<lb/>
朝累丗因循末俗之弊而無親友群臣之議人君朝<lb/>
夕與處不過宦官女子出而視事又不過有司之細<lb/>
故未嘗如古大有爲之君與學士大夫討論先王之<lb/>
法以措之天下也一切因任自然之理勢而精神之<lb/>
運有所不加名實之間有所不察君子非不見貴然<lb/>
小人亦得厠其間正論非不見容然邪說亦有時而<lb/>
用以詩賦記誦求天下之士而無學校養成之法以<lb/>
科名資歷叙朝廷之位而無官司課試之方監司無<lb/>
檢察之人守將非選擇之吏轉徙之亟旣難於考績<lb/>
<pb n="KR4d0073_SBCK_041-12a"/>
而游談之衆因得以亂眞交私養望者多得顯官獨<lb/>
立營職者或見排沮故上下偷惰取容而巳雖有能<lb/>
者在職亦無以異於庸人農民壞於繇役而未嘗特<lb/>
見救恤又不爲之設官以修其水土之利兵士雜於<lb/>
疲老而未嘗申勑訓練又不爲之擇將而久其疆場<lb/>
之權宿衞則聚卒伍無賴之人而未有以變五代姑<lb/>
息羈縻之俗宗室則無敎訓選舉之實而未有以合<lb/>
先王親踈隆殺之宜其於理財大抵無法故雖儉約<lb/>
而民不富雖憂勤而國不強賴非夷狄昌熾之時又<lb/>
無堯湯水旱之變故天下無事過於百年雖曰人事<lb/>
亦天助也蓋　累聖相繼仰畏天俯畏人寛仁恭儉<lb/>
忠恕誠慤此其所以獲天助也伏惟　陛下躬上聖<lb/>
<pb n="KR4d0073_SBCK_041-12b"/>
之質承無窮之緒知天助之不可常恃知人事之不<lb/>
可怠終則大有爲之時正在今日臣不敢輒廢將明<lb/>
之義而茍逃諱忌之誅伏惟　陛下幸赦而留神則<lb/>
天下之福也取　進止<lb/>
臨川先生文集卷第四十一<lb/>
</p>
<p>
</p>
  </div>
</body>
</text>
</TEI>
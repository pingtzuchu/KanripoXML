<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_042-1a"/>
臨川先生文集卷第四十二<lb/>
　　劄子<lb/>
　　　相度牧馬所舉薛向劄子<lb/>
　　　論許舉留守令勑劄子<lb/>
　　　乞朝陵劄子<lb/>
　　　乞免修實錄劄子<lb/>
　　　乞改科條制劄子<lb/>
　　　廟議劄子<lb/>
　　　議服劄子<lb/>
　　　議南郊三聖並侑劄子<lb/>
　　　議郊祀壇制劄子<lb/>
　　　議郊廟太牢劄子<lb/>
<pb n="KR4d0073_SBCK_042-1b"/>
　　　議皇地示神州地示燎燔劄子<lb/>
　　　進鄴侯遺事劄子<lb/>
　　　　相度牧馬所舉薛向劄子<lb/>
臣等竊觀自古國馬盛衰皆以所任得人失人而巳<lb/>
汧渭之間未嘗無牧而非子獨能蕃息於周河隴之<lb/>
間未嘗無牧而張萬歲獨能蕃息於唐此前世得人<lb/>
之明效也使得人而不久其官久其官而不使得專<lb/>
其事使得專其事而不臨之以賞罰亦不可以成功<lb/>
今臣等相度陜西一路買馬監牧利害大綱巳具奏<lb/>
聞伏見權陜西轉運副使薛向精力強果逹於政事<lb/>
河北便糴陜西㩁鹽皆有巳試之效今來相度陜西<lb/>
馬事尤爲詳悉臣等前奏巳乞就委薛向提舉陜西<lb/>
<pb n="KR4d0073_SBCK_042-2a"/>
買馬及監牧公事今欲乞降指揮許令久任縁今來<lb/>
馬價多出於解池鹽利三司所支銀紬絹等又許令<lb/>
於陜西轉運司兊換見錢今薛向旣掌解鹽又領陜<lb/>
西財賦則通融變轉於事爲便兼臣等訪問得薛向<lb/>
陜西係官空地可以興置監牧處甚多若將來稍成<lb/>
次第即可以漸興置蓋得西戎之馬牧之於西方不<lb/>
失其土性一利也因未嘗耕墾之地無傷於民二利<lb/>
也因向之材而就令經始三利也又河北有河防塘<lb/>
泊之患而土多舄鹵不毛戎馬所屯地利不足諸監<lb/>
牧多在此路所占草地多是肥饒而馬又不堪未嘗<lb/>
大叚孳息若陜西興置監牧漸成次第即河北諸監<lb/>
有可存者悉以陜西良馬易其惡種有可廢者悉以<lb/>
<pb n="KR4d0073_SBCK_042-2b"/>
肥饒之地賦民於地不足而馬所不宜之費以肥饒<lb/>
之地賦民而收其課租以助戎馬之費於地有餘而<lb/>
馬所宜之處以未嘗耕墾之地牧馬而無傷於民此<lb/>
又利之大者也如允臣等所奏即乞薛向所奏舉官<lb/>
貟及論改舊弊朝廷一切應副成功則無愛賞敗事<lb/>
則無憚罰如此則臣等保任薛向必能上副朝廷改<lb/>
法之意如將來敗事臣等各甘同辠取　進止<lb/>
　　　　論許舉留守令勑劄子<lb/>
臣伏奉今月二十九日中書降到　勑語諸州知州<lb/>
知軍知縣縣令内有清白不擾而政迹尤異實惠及<lb/>
民有如係三周年或三十箇月替到任已及成資係<lb/>
二周年替到任已及一年已上其知州軍許本路安<lb/>
<pb n="KR4d0073_SBCK_042-3a"/>
撫轉運使副判官提點刑獄知縣縣令即更與本處<lb/>
知州軍通判並連署同辠保舉再任仍須於奏狀内<lb/>
將本官到任以來政迹可紀實狀一一條列奏委中<lb/>
書門下更加察訪如不是妄舉即進呈取㫖當議量<lb/>
所述政迹及合入資序推恩許令再任令臣撰勑辭<lb/>
者臣竊以謂朝廷欲使守令之宜民者久於其官誠<lb/>
亦方今政務之先急然　勑意有於方今事變尚未<lb/>
合者今審官除知州軍皆待一年八月闕知縣縣令<lb/>
亦大抵待闕一年以上今若使係三年及三十月替<lb/>
者須候成資方得舉留再任比及朝廷報許即其人<lb/>
係三十月替者巳及替期係三年替者亦巳去替期<lb/>
不逺待闕之人亦巳赴任雖未赴任亦多巳待闕一<lb/>
<pb n="KR4d0073_SBCK_042-3b"/>
年方復使之還就審官別求差遣即於人情有所未<lb/>
安兼朝廷欲使守令久於其官爲其自知勢可以久<lb/>
則果於有爲而又上下相安莫有茍且之意則必候<lb/>
成資然後許之再任孰若一年以上即皆許之舉留<lb/>
如此則己除待闕之人免徃返之勞弊而被留之守<lb/>
令又早自知其當久而於興利除害敢有所爲所有<lb/>
勑詞臣雖巳具草如以臣議爲允只乞於所降　勑<lb/>
語内除去如係三周年或三十箇月替到任巳及成<lb/>
資係二周年替二十二字取　進止<lb/>
　　　　乞朝陵劄子<lb/>
臣當　仁宗皇帝　英宗皇帝遷坐之時方以遭䘮<lb/>
疾病在外今蒙召還復備從官伏見朝廷將命官朝<lb/>
<pb n="KR4d0073_SBCK_042-4a"/>
拜諸陵臣欲備使冀得少紓螻蟻區區感慕之情伏<lb/>
望　聖慈特賜矜許取　進止<lb/>
　　　　乞免修實錄劄子<lb/>
臣准閤門報勑差臣與吳充同修　英宗皇帝實錄<lb/>
竊縁臣於吳充爲正親家慮有共事之嫌今來實錄<lb/>
院止闕呂公著一人臣於討論綴緝不如吳充精宻<lb/>
若止差吳充一人以代公著自足辦事伏望　聖恩<lb/>
詳酌指揮所有勑牒臣未敢受取　進止<lb/>
　　　　乞改科條制劄子<lb/>
伏以古之取士皆本於學校故道德一於上而習俗<lb/>
成於下其人材皆足以有爲於世自先王之澤竭敎<lb/>
養之法無所本士雖有美材而無學校師友以成就<lb/>
<pb n="KR4d0073_SBCK_042-4b"/>
之議者之所患也今欲追復古制以革其弊則患於<lb/>
無漸宜先除去聲病對偶之文使學者得以專意經<lb/>
義以俟朝廷興建學校然後講求三代所以敎育選<lb/>
舉之法施於天下庶幾可復古矣所對明經科欲行<lb/>
廢罷并諸科元額内解明經人數添解進士及更俟<lb/>
一次科場不許新應諸科人投下文字漸令改習進<lb/>
士仍於京東陜西河東河北京西五路先置學官使<lb/>
之敎導於南省所添進士奏名仍具別作一項止取<lb/>
上件京東等五路應舉人并府監諸路曾應諸科改<lb/>
應進士人數所貴合格者多可以誘進諸科嚮習進<lb/>
士科業如允所奏乞降　勑命施行<lb/>
　　　　廟議劄子<lb/>
<pb n="KR4d0073_SBCK_042-5a"/>
准中書門下奏准治平四年閏三月八日勑遷<lb/>
僖祖廟主藏之夾室臣等聞萬物本乎天人木乎祖<lb/>
故先王廟祀之制有䟽而無絶有逺而無遺商周之<lb/>
王斷自稷契以下者非絕嚳以上遺之以其自有本<lb/>
統承之故也若夫尊卑之位先後之序則子孫雖齊<lb/>
聖有功不得以加其祖考天下萬世之通道也竊以<lb/>
本朝自　僖祖以上世次不可得而知則　僖祖有<lb/>
廟與稷契疑無以異今毀其廟而藏其主夾室替祖<lb/>
考之尊而下附於子孫殆非所以順祖宗孝心事亡<lb/>
如事存之義求之前載雖或有然考合於經乃無成<lb/>
憲因情制禮實在聖時伏惟　皇帝陛下仁孝聦明<lb/>
紹天稽古動容周旋惟道之從宗祀重事所宜博考<lb/>
<pb n="KR4d0073_SBCK_042-5b"/>
乞以臣等所奏付之兩制詳議而擇取其當<lb/>
　　　　議服劄子<lb/>
先王制服也順性命之理而爲之節恩之深淺義之<lb/>
逺近禮之所與奪刑之所生殺皆於此乎權之傳曰<lb/>
三年之䘮未有知其所從來者也蓋朞年及緦麻緣<lb/>
是以爲衰而其輕重遲速之制非得與時變易唯貴<lb/>
之於賤或降或絶或否蓋在先王之時諸侯大夫各<lb/>
君其父兄欲尊尊之義有所伸則宜親親之恩有所<lb/>
屈此其所以降絶之意也自封建之法廢諸侯大夫<lb/>
降絶之禮無所復施士大夫無宗其適孫傳重之屬<lb/>
不可純用周制臣愚以謂方今惟諸侯大夫降絶之<lb/>
禮可廢而適子死非傳爵者無衆子乃可於適孫承<lb/>
<pb n="KR4d0073_SBCK_042-6a"/>
重自餘䘮服當用周制而巳何則先王制服三年之<lb/>
䘮以爲差非得與時變易故也然自秦漢以來言禮<lb/>
者或失經㫖而歷代承用傳守至今與夫近世改制<lb/>
亦皆有說非以義折衷則不明故臣於所欲定則爲<lb/>
議以辯之末學寡陋獨用巳見決千歲以來之所惑<lb/>
恐不能盡伏乞以付學士大夫博議令臣得與反復<lb/>
　　　　議南郊三聖並侑劄子<lb/>
臣等聞推尊尊以享帝義之至推親親以享親仁之<lb/>
極尊尊不可以瀆故郊無二主親親不可以僭故廟<lb/>
止其先今三后並配欲以致孝也而適所以瀆乎享<lb/>
帝後宫有廟欲以廣恩也而適所以僭乎享親推存<lb/>
事亡則非所以寧親也臣等今詳議欲乞各如禮官<lb/>
<pb n="KR4d0073_SBCK_042-6b"/>
所議<lb/>
　　　　議郊祀壇制劄子<lb/>
先王所以交於神明壇坎牲幣噐服時日形色度數<lb/>
莫不依其象類易曰一隂一陽之謂道乾陽物也坤<lb/>
隂物也冬日至祀天於地上之圎丘所謂爲高必因<lb/>
丘陵而因天事天也夏日至祭地於澤中之方丘所<lb/>
謂爲下必因川澤而因地事地也蓋陽以圎爲形其<lb/>
性動隂以方爲體其性静天陽而動故祀於地上之<lb/>
圎丘而禮神以蒼璧璧亦圎也地隂而静故祭於澤<lb/>
中之方丘而禮神以黃琮琮亦方也合祀天地爲圎<lb/>
壇而於國陽之地上豈聖人以類求神之意哉熈寧<lb/>
郊儀祭皇地示壇八角祭神州地示壇廣四十八歩<lb/>
<pb n="KR4d0073_SBCK_042-7a"/>
高五尺今則變方爲圓壇神州築方壇而復無坎皆<lb/>
不應禮伏請皇地示神州地示爲方壇壇之外爲坎<lb/>
庻協古制<lb/>
　　　　議郊廟太牢劄子<lb/>
謹按禮記王制祭宗廟之牛角握周禮小司徒凡小<lb/>
祭祀奉牛牲入古者諸侯五廟礿祠烝嘗每廟一太<lb/>
牢大夫三廟有天子之大夫故曰大夫用索牛謂之<lb/>
索者求得而用之但不在滌而巳諸侯之祔祭用太<lb/>
牢吉祭則少牢自諸侯與天子之大夫時祭用牲如<lb/>
此然則天子之祭用牛者可知矣唐郊祀并宗廟社<lb/>
稷等祭悉用太牢其後稍易舊制九廟時享有攝事<lb/>
共用一犢　國朝開寳初冬至親郊詔有司宗廟共<lb/>
<pb n="KR4d0073_SBCK_042-7b"/>
用犢一郊壇用犢三又詔其常祀惟　昊天上帝用<lb/>
犢自餘大祀悉以羊豕代之嘉祐中　仁宗親祫即<lb/>
每室用太牢自餘三年親祀八室共用一犢有司攝<lb/>
事惟以羊豕記曰先王之制禮也不可多也不可寡<lb/>
也唯其稱也是故君子大牢而祭謂之禮曰君子謂<lb/>
大夫以上也夫以天下奉其祖禰而廟享牲牢用過<lb/>
乎儉不可謂稱今三年親祠而八室共用一犢及祫<lb/>
享盛祭有司攝事而少牢則非稱欲乞三年親祠并<lb/>
食饗有司攝事伏請太廟每室並用太牢一貼黃竊<lb/>
恐朝廷以牛數多或乞時饗且仍舊制右奉　聖㫖<lb/>
唯親祠并祫享每室用太牢<lb/>
　　　　議皇地示神州地示不合燎燔事劄子<lb/>
<pb n="KR4d0073_SBCK_042-8a"/>
伏爲北郊所祭皇地示并神州地示秪合坎瘞自來<lb/>
卻如祭天升煙之義別建一壇燔祝版臣昨累次具<lb/>
狀奏聞乞行改正雖蒙　聖㫖下有司詳定又緣所<lb/>
定壇壝儀注條件不少考求典故未能遽革伏覩今<lb/>
月二十一日神州地示亦依襲故常泥飾壇燎依舊<lb/>
行事臣昨亦備述自古以來祭祀皆爲瘞坎蓋取就<lb/>
下求隂之義及考先儒所祭地示即無槱燎之文伏<lb/>
覩國朝祀儀所載祀辭亦曰瘞儀却行燔燎之禮顯<lb/>
是從來差錯恐瀆于神欲乞不候議定諸壇壝等制<lb/>
度先次考正今來瘞埋之義更不於壇上燔燎祝版<lb/>
以別天神地示之異上副　陛下修誠致孝肅恭祠<lb/>
享之意奏聞候　勑㫖狀前批送太常禮院本所謹<lb/>
<pb n="KR4d0073_SBCK_042-8b"/>
案古者祀天神燔柴登煙祭皇地示埋瘞蓋燔柴則<lb/>
升煙于上瘞埋則逹氣于下求神必以其類故也王<lb/>
涇唐郊祀錄凡祭祀地示則爲瘞埳於神壇之壬地<lb/>
方深取足容物祭訖置牲幣祝饌於其中而埋之熈<lb/>
寧祀儀皇地示神州地示皆爲燎壇方一丈高一丈<lb/>
有二尺開上南出方六尺在壇南二十歩丙地祭大<lb/>
社大稷又設燎柴於西神門外道北以地示而同之<lb/>
天神之祀殊悖於禮所有今來王某起請實合禮制<lb/>
伏請自今祭皇地示神州地示大社大稷其祝版與<lb/>
牲幣饌物並瘞於埳更不設燎所有皇地示神州地<lb/>
示燎壇並乞除去<lb/>
　　　　進鄴侯遺事劄子<lb/>
<pb n="KR4d0073_SBCK_042-9a"/>
臣前日伏奉　聖㫖許進鄴侯遺事今繕錄巳具然<lb/>
無別本叅校恐不能無脫誤竊以宇文黒獺之中材<lb/>
遇傾側窮困之時而輔之以區區之蘇綽然其爲法<lb/>
尚有可取伏惟　陛下天縱上智卓然之材全有百<lb/>
年無事萬里之中國欲剏業垂統追堯舜三代在明<lb/>
道制衆運之而巳如李泌所稱豈足道哉顧求多聞<lb/>
以考古今得失之數則此書亦或可備省覽謹隨劄<lb/>
子上進<lb/>
臨川先生文集卷第四十二<lb/>
<pb n="KR4d0073_SBCK_042-9b"/>
</p>
<p>
</p>
  </div>
</body>
</text>
</TEI>
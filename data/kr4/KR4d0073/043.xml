<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_043-1a"/>
臨川先生文集卷第四十三<lb/>
　　劄子<lb/>
　　　辭男雱說書劄子<lb/>
　　　辭男雱授龍圖劄子三道<lb/>
　　　進字說劄子<lb/>
　　　乞改三經義誤字劄子二道<lb/>
　　　論改詩義劄子<lb/>
　　　荅手詔言改經義事劄子<lb/>
　　　改撰詩義序劄子<lb/>
　　　乞以所居園屋爲寺劄子<lb/>
　　　乞將田割入蔣山常住劄子<lb/>
　　　謝宣醫劄子<lb/>
<pb n="KR4d0073_SBCK_043-1b"/>
　　　　辭男雱說書劄子<lb/>
臣今日伏奉　聖㫖除男雱大子中允崇政殿說書<lb/>
臣雖已奏論非宜尚未蒙恩開允事有關於國體豈<lb/>
敢冒昧不言臣竊觀　陛下即位已來愼惜名噐一<lb/>
介之任必欲因能講藝之臣尤爲遴選如雱學問荒<lb/>
淺加以未更事任試之筦庫尚懼不勝論經之地實<lb/>
非所據　陛下必欲誤加獎擢實恐上累知人任使<lb/>
之明伏乞　聖慈察臣懇款追還成命以合衆論之<lb/>
公取　進止<lb/>
　　　　辭男雱授龍圖劄子三<lb/>
臣伏承　聖恩以修撰經義罷局除臣男雱龍圖閣<lb/>
直學士臣雖巳懇辭未蒙昭察伏念臣男雱誤蒙<lb/>
<pb n="KR4d0073_SBCK_043-2a"/>
陛下知獎特以粗知承學比奉　聖㫖撰進經義尚<lb/>
未了畢遂自太子中允崇政殿說書擢授右正言充<lb/>
天章閣待制兼侍講當是時所叨恩命已駭衆人觀<lb/>
聽在臣父子已所難安伏蒙　宣喻令臣更勿辭免<lb/>
臣亦以謂　聖恩錄進書微効遂不敢辭自爾以來<lb/>
雱以疾病隨臣不復與聞經義職事今兹罷局在雱<lb/>
更無尺寸可紀之勞不知何名更受襃賞非特於臣<lb/>
父子私義所不敢安竊恐朝廷賞罰之公如此極爲<lb/>
有累伏望　聖慈察臣懇悃追寢誤恩非特臣父子<lb/>
曲蒙保全亦免衆人於聖政有所譏議<lb/>
　　　　二<lb/>
臣伏奉　詔書以臣乞免臣男雱恩命未賜允俞臣<lb/>
<pb n="KR4d0073_SBCK_043-2b"/>
之懇款已備前陳螻蟻微誠未能昭徹然國家之賞<lb/>
典務在報功施之非宜實累國體非特在臣父子私<lb/>
義所不敢安伏惟大明無所不燭察臣非敢妄干<lb/>
聖聽早賜追寢誤恩謹再具劄子陳免以聞<lb/>
　　　　三<lb/>
臣近累具劄子辭免臣男雱恩命伏蒙　聖慈特降<lb/>
詔書不允者臣之懇誠已具前奏　聖恩深厚未即<lb/>
矜從在臣區區實不寧處如臣叨昧尚所難勝況又<lb/>
賤息何名享此賞而無勸累國實多伏望　聖慈察<lb/>
臣父子皆荷　陛下全度之至恩所以上報生當隕<lb/>
首死當結草而已謹三具劄子陳免以聞<lb/>
　　　　進字說劄子<lb/>
<pb n="KR4d0073_SBCK_043-3a"/>
臣在　先帝時得許愼說文古字妄甞覃思究釋其<lb/>
意冀因自竭得見崖略若矇視天終以罔然念非所<lb/>
能因畫而止頃蒙　聖問俯及退復黽勉討論頼恩<lb/>
寛養外假歲月而桑榆憊眊久不見功甘師顔至奉<lb/>
𬒳訓勑許錄臣愚妄謂然者繕冩投進伏惟大明㫄<lb/>
燭無疆豈臣熒爝所敢衒冒承命遑迫置慙無所如<lb/>
蒙垂收得御宴間千百有一儻符神恉愚所逮及繼<lb/>
今復上干汙宸扆臣無任<lb/>
　　　　乞改三經義誤字劄子二道<hi>元豐三年八月二十八日</hi>
<hi>奉聖㫖冝令國子監依所奏照會改正</hi>
臣頃奉　勑提舉修撰經義而臣聞識不該思索不<lb/>
精校視不審無以稱　陛下發揮道術啓訓天下後<lb/>
<pb n="KR4d0073_SBCK_043-3b"/>
世之意上孤眷屬没有餘責幸蒙大恩休息田里坐<lb/>
竊榮祿免於事累因得以疾病之間考正誤失謹錄<lb/>
如右伏望清燕之間垂賜省觀儻合聖心謂當刋革<lb/>
即乞付外施行臣干冐天威無任云云取　進止<lb/>
　　　　尚書義<lb/>
臯陶謨按見其惡當作按其見惡<lb/>
益稷故懋使之化當作則懋使之化<lb/>
微子純而不雜故謂之犧犧當作牷完而無傷故謂<lb/>
　之牷牷當作犧<lb/>
洪範有噐也然後有法此書所以謂之範者以五行<lb/>
　爲宗故也五行猶未離于形而器出焉者也擴而<lb/>
　大謂之弘積而大謂之丕合而大謂之洪此書合<lb/>
<pb n="KR4d0073_SBCK_043-4a"/>
　五行以成天下之大法故謂之洪範也已上七十<lb/>
　一字今欲刪去<lb/>
又云陶復陶穴尚矣後世易之棟宇而其官猶曰司<lb/>
　空因其故不忘始也已上二十六字今亦欲刪去<lb/>
周官唐虞稽古字上漏曰字<lb/>
　　　　周禮義<lb/>
小宰其財用上其字當作共<lb/>
大府受藏之府則若職内掌邦之賦入是也受用之<lb/>
　府則若職歲掌邦之賦出是也已上三十字今欲<lb/>
　刪去<lb/>
黨正歲屬其民者四四當作五<lb/>
誦訓以詔王觀事當去王字<lb/>
<pb n="KR4d0073_SBCK_043-4b"/>
典瑞手足腹背手當作首<lb/>
冡人山林之尸則以山虞已上八字今欲刪去<lb/>
御僕掌萬民之復復當作逆<lb/>
大馭有軓也軓當作軌<lb/>
大行人三公八命出封加一命則謂之上公已上十<lb/>
　四字今欲刪去<lb/>
　　　　詩義<lb/>
北風北以言其威雨雪以言其虐涼者氣也喈者聲<lb/>
　也雱蓋言聚霏蓋言散氣之所𬒳者近聲之所加<lb/>
　者逺聚則一方而巳散則無所不加此言其爲威<lb/>
　虐後甚於前也巳上六十三字今欲刪去改云北<lb/>
　風之寒也而以爲涼北風之厲也而以爲喈此以<lb/>
<pb n="KR4d0073_SBCK_043-5a"/>
　言其爲威雨雪之散也而以爲雱雨雪之集也而<lb/>
　以爲霏此以言其爲虐<lb/>
君子偕老玼兮玼兮其之翟也者服之盛也服之盛<lb/>
　字下今欲添質宜之三字又云瑳兮瑳兮其之展<lb/>
　也蒙彼縐絺是泄袢也者亦服之盛也亦服之盛<lb/>
　字上欲減亦字服之盛字下欲添文宜之三字<lb/>
定之方中說于桑田者者當作則<lb/>
干旄州里之士所建今欲改爲鄕黨之官所建<lb/>
有女同車公子五争争當作爭<lb/>
駟鐵駟馬旣閑駟當作四<lb/>
墓門食椹而甘椹當作葚<lb/>
七月去其女桑而猗之然後柔桑可得而求也巳上<lb/>
<pb n="KR4d0073_SBCK_043-5b"/>
　十六字今欲刪去改云承其女桑而猗之然後逺<lb/>
　揚可得而伐也<lb/>
又𧖟月者非一月故不指言某月也下添云𧖟女事<lb/>
　也故稱月焉<lb/>
又云猗薪之也言猗女桑則逺揚可知矣言伐逺揚<lb/>
　則女桑可知矣皆伐而猗之也巳上三十字今欲<lb/>
　刪去<lb/>
車攻言其連絡布散衆多若奕棋然巳上十二字今<lb/>
　欲刪去<lb/>
小旻發言盈廷廷當作庭<lb/>
桑扈受福不　當作那<lb/>
生民麻夌懞懞夌當作麥<lb/>
<pb n="KR4d0073_SBCK_043-6a"/>
公劉篤之字从竹从馬馬行地無疆以竹筞之則力<lb/>
　行而有所至篤之爲言力行而有所至也已上三<lb/>
　十四字今欲刪去<lb/>
卷阿藹藹然盛多然當作其又云故次以旣醉太平<lb/>
　也多太平二字今合刪去<lb/>
召旻昬非所以爲哲字上漏明字今合添<lb/>
時邁政之所加孰敢不動懼今欲改云政之所加孰<lb/>
　敢不震動疊息<lb/>
那磬管將將管當作筦<lb/>
　　　　二<lb/>
臣近具劄子奏乞改正經義尚有七月詩剥棗者剥<lb/>
其皮而進之養老故也十三字謂亦合刪去如合聖<lb/>
<pb n="KR4d0073_SBCK_043-6b"/>
心亦乞付外施行取　進止<lb/>
　　　　論改詩義劄子<lb/>
臣子雱奉　聖㫖撰進經義臣以當備　聖覽故一<lb/>
二經臣手乃敢奏御及設官置局有所改定臣以文<lb/>
辭義理當與人共故不敢專守已見爲是旣承詔頒<lb/>
行學者頗謂所改未安竊惟　陛下欲以經術造成<lb/>
人材而職業其事在臣所見小有未盡義難自黙所<lb/>
有經置局改定諸篇謹依　聖㫖具録新舊本　進<lb/>
呈内雖舊本今亦小有刪改處并略具所以刪復之<lb/>
意如合　聖㫖即乞封降檢討吕升卿所解詩義依<lb/>
舊本頒行小有刪改即依　聖㫖指揮取　進止<lb/>
　　　　荅手詔言改經義事劄子<hi>九月十一日</hi>
<pb n="KR4d0073_SBCK_043-7a"/>
臣伏奉手詔依違之辠臣愚所不敢逃然　陛下旣<lb/>
推恩惠卿等而除其所解臣愚不敢安此若以其釋<lb/>
說有甚乖誤者責臣更加刪定臣敢不祗承聖訓取<lb/>
進上<lb/>
　　　　改撰詩義序劄子<lb/>
臣伏奉手詔以臣所進三經義序有過情之言宜速<lb/>
刪去臣雖嘗敷奏以爲文字所宜又奉　聖訓再三<lb/>
但令序述解經之意不須過有稱道伏惟　皇帝陛<lb/>
下盛德至善孚於四海非臣筆墨所能加損然因事<lb/>
宣著人臣之軄也誠以言之不足爲懼不以近於媚<lb/>
䛕爲嫌而上聖所懷深仁謙損臣敢不奉承　詔㫖<lb/>
庶以仰稱堯禹不爭不伐之心所解撰到詩義并前<lb/>
<pb n="KR4d0073_SBCK_043-7b"/>
進書周禮義序謹隨劄子投進昧冐天明臣無任<lb/>
　　　　乞以所居園屋爲僧寺并乞賜額劄子<lb/>
臣幸遭興運超㧞等夷知奬眷憐逮兼父子戴天負<lb/>
地感涕難勝顧迫衰<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>糜捐何補不勝螻蟻微願以<lb/>
臣今所居江寧府上元縣園屋爲僧寺一所永逺祝<lb/>
延　聖壽如蒙矜許特賜名額庶昭希曠榮與一時<lb/>
仰慿威神誓報無巳<lb/>
　　　　乞將田割入蔣山常住劄子<lb/>
臣父子遭值　聖恩所謂千載一時臣榮祿旣不及<lb/>
於養親雱又不幸嗣息未立奄先朝露臣相次用所<lb/>
得祿賜及蒙恩賜雱銀置到江寧府上元縣荒熟田<lb/>
元契共納苗三百四十二石七斗七升八合䉬一萬<lb/>
<pb n="KR4d0073_SBCK_043-8a"/>
七千七百七十二領小麥三十三石五斗二升柴三<lb/>
百二十束鈔二十四貫一百六十二文省見託蔣山<lb/>
太平興國寺收歲課爲臣父母及雱營辦功德欲望<lb/>
聖慈特許施充本寺常住令永逺追薦昧冐天威無<lb/>
任祈恩屏營之至取　進止<lb/>
　　　　謝宣醫劄子<lb/>
食浮挻災自取危疾敢籲　天聽上煩愍惻不圖聞<lb/>
徹特冒慈憐亟遣内臣挾醫馳降臣背瘡餘毒即得<lb/>
仇鼒敷貼平完尚以風氣冒悶言語蹇澁又頼杜壬<lb/>
診療㝷皆痊愈臣迫於衰暮自分捐没　聖時朽骴<lb/>
更生實叨殊賜戴天荷地感涕難言臣瞻望闕庭不<lb/>
任屏營汎瀾激切之至<lb/>
<pb n="KR4d0073_SBCK_043-8b"/>
</p>
<p>
臨川先生文集卷第四十三<lb/>
</p>
<p>
</p>
  </div>
</body>
</text>
</TEI>
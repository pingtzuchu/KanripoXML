<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_032-1a"/>
臨川先生文集卷第三十二<lb/>
　　律詩<hi>七言絶句</hi>
　　　次韻杏花三首<lb/>
　　　杏園即事<lb/>
　　　宋城道中<lb/>
　　　對客<lb/>
　　　愍儒坑<lb/>
　　　遇雪<lb/>
　　　殊勝淵師示寂<lb/>
　　　懷舊<lb/>
　　　訪隱者<lb/>
　　　海棠花<lb/>
<pb n="KR4d0073_SBCK_032-1b"/>
　　　　證聖寺杏接梅花未開<lb/>
　　　　雜詠五首<lb/>
　　　　書陳祈兄弟屋壁<lb/>
　　　　郊行<lb/>
　　　　破冡二首<lb/>
　　　　題景德寺試院壁<hi>至和三年八月十日</hi>
　　　　金陵報恩大師西堂方丈二首<lb/>
　　　　題正覺院籜龍軒二首<lb/>
　　　　相州古瓦硯<lb/>
　　　　望夫石<lb/>
　　　　山前<lb/>
　　　　江雨<lb/>
<pb n="KR4d0073_SBCK_032-2a"/>
　　　　　揚子二首<lb/>
　　　　　獨卧二首<lb/>
　　　　　孟子<lb/>
　　　　　商鞅<lb/>
　　　　　蘇秦<lb/>
　　　　　范睢<lb/>
　　　　　張良<lb/>
　　　　　曹參<lb/>
　　　　　韓信<lb/>
　　　　　伯牙<lb/>
　　　　　范増二首<lb/>
　　　　　賈生<lb/>
<pb n="KR4d0073_SBCK_032-2b"/>
　　　　兩生<lb/>
　　　　謝安<lb/>
　　　　世上<lb/>
　　　　讀後漢書<lb/>
　　　　讀蜀志<lb/>
　　　　讀唐書<lb/>
　　　　讀開成事<lb/>
　　　　别和甫赴南徐<lb/>
　　　　寄茶與和甫<lb/>
　　　　寄茶與平甫<lb/>
　　　　戲長安嶺石<lb/>
　　　　代荅<lb/>
<pb n="KR4d0073_SBCK_032-3a"/>
　　　促織<lb/>
　　　臘享<lb/>
　　　　次韻杏花三首<lb/>
只愁風雨劫春回怕見枝頭爛熳開野鳥不知人意<lb/>
緒啄教零亂點蒼苔<lb/>
　　　　二<lb/>
心憐紅蘂與移栽不惜年年糞壤培風雨無時誰㑹<lb/>
得欲教零亂強催開<lb/>
　　　　三<lb/>
看時髙艶先驚眼折處幽香易滿懷野女強篸看亦<lb/>
醜少教憔悴逐荆釵<lb/>
　　　　杏園即事<lb/>
<pb n="KR4d0073_SBCK_032-3b"/>
蟠桃移種杏園初紅抹燕脂嫩臉蘇聞道飄零落人<lb/>
世淸香得似舊時無<lb/>
　　　　宋城道中<lb/>
都城花木乆知春北路餘寒尚中人宿草連雲青未<lb/>
得東風無賴只驚塵<lb/>
　　　　對客<lb/>
䆫壁風回午枕涼清談相對一胡牀心知帝力同天<lb/>
地能使人間白日長<lb/>
　　　　愍儒坑<lb/>
智力區區不爲身欲將何力助強秦只應埋沒千秋<lb/>
後更足詩書發冡人<lb/>
　　　　遇雪<lb/>
<pb n="KR4d0073_SBCK_032-4a"/>
定知花發是歸期不奈歸心日日歸風雪豈知行客<lb/>
恨向人更作落花飛<lb/>
　　　　殊勝淵師八十餘因見訪問之近來如何<lb/>
　　　　荅曰隨縁而巳至示寂作是詩<lb/>
寄託荒山鬼與鄰一生黃卷不離身百年薪盡隨縁<lb/>
去莫學緇郞更誤人<lb/>
　　　　懷舊<lb/>
吹破春冰水放光山花澗草百般香身閑處處堪行<lb/>
樂何事低佪兩鬢霜<lb/>
　　　　訪隱者<lb/>
童子穿雲晚未歸誰收松下著殘碁先生醉卧落花<lb/>
裏春去人間揔不知<lb/>
<pb n="KR4d0073_SBCK_032-4b"/>
　　　　海棠花<lb/>
緑驕隱約眉輕掃紅嫩妖饒臉薄䊋巧筆寫傳功未<lb/>
盡清才吟詠興何長<lb/>
　　　　證聖寺杏接梅花未開<lb/>
紅蘂曽遊此地來青青今見數枝梅只應尚有嬌春<lb/>
意不肯凌寒取次開<lb/>
　　　　雜詠五首<lb/>
勲業無成照水羞黃塵入眼見山愁煙中漠漠江南<lb/>
岸更與家人一少留<lb/>
　　　　二<lb/>
白頭重到太寧宫玉珮瓊琚在眼中歌舞可憐人暗<lb/>
換花開花落幾春風<lb/>
<pb n="KR4d0073_SBCK_032-5a"/>
　　　　三<lb/>
朝陽映屋擁書眠夢想鍾山一慨然投老安能長忍<lb/>
垢㑹當歸此濯寒泉<lb/>
　　　　四<lb/>
烏石岡頭躑躅紅東江柳色漲春風物華人意曽相<lb/>
值永日留連草莽中<lb/>
　　　　五<lb/>
小雨蕭蕭潤水亭花風颭颭破浮萍看花聽竹心無<lb/>
事風竹聲中作醉醒<lb/>
　　　　書陳祈兄弟屋壁<lb/>
千里歸來倦宦身欲㝷田宅豫求鄰能將孝友傳家<lb/>
世鄕邑如君更幾人<lb/>
<pb n="KR4d0073_SBCK_032-5b"/>
　　　　郊行<lb/>
柔桑採盡緑隂稀蘆箔𧖟成密繭肥聊向村家問風<lb/>
俗如何勤苦尚凶飢<lb/>
　　　　破冡二首<lb/>
埋没殘碑草自春旋風時出地中塵墦間夜半分珠<lb/>
玉猶是當時乞祭人<lb/>
　　　　二<lb/>
殘椁穿來欲幾春蕭蕭長草沒騏驎墦間或有樵蘇<lb/>
客未必他年醉飽人<lb/>
　　　　題景德寺試院壁<hi>至和三年八月十日</hi>
屋東瓜蔓巳扶踈小石藍花破蕚初從此到寒能幾<lb/>
日風沙還見一年除<lb/>
<pb n="KR4d0073_SBCK_032-6a"/>
　　　　金陵報恩大師西堂方丈二首<lb/>
簷花映日午風薫時有黃鸝隔竹聞香灺一鑪春睡<lb/>
足上方車馬正紛紛<lb/>
　　　　二<lb/>
蕭蕭出屋千竿玉靄靄當牎一炷雲心力長年人事<lb/>
外種花移石尚殷勤<lb/>
　　　　題正覺院籜龍軒二首<lb/>
北軒名字經平子愛此吾能爲賦詩山雨江風一披<lb/>
拂籜龍還自有吟時<lb/>
　　　　二<lb/>
仙事茫茫不可知籜龍空此見孫枝壷中若有閑天<lb/>
地何苦歸來問葛陂<lb/>
<pb n="KR4d0073_SBCK_032-6b"/>
　　　　相州古瓦硯<lb/>
吹盡西陵歌舞塵當時屋瓦始稱珍甄陶往往成今<lb/>
手尚託聲名動世人<lb/>
　　　　望夫石<lb/>
雲鬟煙鬢與誰期一去天邊更不歸還似九疑山下<lb/>
女千秋長望舜裳衣<lb/>
　　　　山前<lb/>
山前溪水漲潺潺山後雲埋不見山不趂雨來耕水<lb/>
際即穿雲去卧山間<lb/>
　　　　江雨<lb/>
㝠㝠江雨濕黃昏天入滄洲漫不分北澗欲通南澗<lb/>
水南山正遶北山雲<lb/>
<pb n="KR4d0073_SBCK_032-7a"/>
　　　　揚子二首<lb/>
儒者陵夷此道窮千秋止有一揚雄當時薦口終虚<lb/>
語賦擬相如却未工<lb/>
　　　　二<lb/>
道眞沉溺九流渾獨泝頽波討得源歲晚強顔天禄<lb/>
閣秖將竒字與人言<lb/>
　　　　獨卧二首<lb/>
誰有耡耰不自操可憐園地滿蓬蒿欲㝷春物無蹊<lb/>
徑獨卧南牀白日髙<hi>一作日自髙</hi>
　　　　一<lb/>
茅簷午影轉悠悠門閉青苔水亂流百囀黃鸝看不<lb/>
見海棠無數出牆頭<lb/>
<pb n="KR4d0073_SBCK_032-7b"/>
　　　　孟子<lb/>
沉魄浮魂不可招遺編一讀想風標何妨舉世嫌迂<lb/>
濶故有斯人慰寂寥<lb/>
　　　　商鞅<lb/>
自古驅民在信誠一言爲重百金輕今人未可非商<lb/>
鞅商鞅能令政必行<lb/>
　　　　蘇秦<lb/>
巳分將身死勢權惡名磨滅幾何年想君魂魄千秋<lb/>
後却悔初無二頃田<lb/>
　　　　范雎<lb/>
范雎相秦傾九州一言立斷魏齊頭世間禍故不可<lb/>
忽簀中死屍能報讎<lb/>
<pb n="KR4d0073_SBCK_032-8a"/>
　　　　張良<lb/>
漢業存亡俯仰中留侯當<hi>一作於</hi>此每從容固陵始議<lb/>
韓彭地複道方圖雍齒封<lb/>
　　　　曹參<lb/>
束髪河山百戰功白頭富貴亦成空華堂不箸新歌<lb/>
舞却要區區一老翁<lb/>
　　　　韓信<lb/>
貧賤侵凌富貴驕功名無復在芻蕘將軍北面師降<lb/>
虜此事人間乆寂寥<lb/>
　　　　伯牙<lb/>
千載朱弦無此悲欲彈孤絶鬼神疑故人捨我閉黃<lb/>
壤流水髙山心自知<lb/>
<pb n="KR4d0073_SBCK_032-8b"/>
　　　　范増二首<lb/>
中原秦鹿待新羈力戰紛紛此一時有道弔民天即<lb/>
助不知何用牧羊兒<lb/>
　　　　二<lb/>
鄛人七十漫多竒爲漢敺民了不知誰合軍中稱亞<lb/>
父直須推讓外黃兒<lb/>
　　　　賈生<lb/>
一時謀議略施行誰道君王薄賈生爵位自髙言盡<lb/>
廢古來何啻萬公卿<lb/>
　　　　兩生<lb/>
兩生才器亦超羣黒白何勞強自分好與騎奴同一<lb/>
處此時俱事衞將軍<lb/>
<pb n="KR4d0073_SBCK_032-9a"/>
　　　　謝安<lb/>
謝公才業自超羣誤長清談助世紛秦晉區區等亡<lb/>
國可能王衍勝商君<lb/>
　　　　世上<lb/>
范蠡五湖收遠迹管寧滄海寄餘生可憐世上風波<lb/>
惡最有仁賢不敢行<lb/>
　　　　讀後漢書<lb/>
錮黨紛紛果是非當時髙士見精微可憐竇武陳蕃<lb/>
輩欲與天爭漢鼎歸<lb/>
　　　　讀蜀志<lb/>
千載紛爭共一毛可憐身世兩徒勞無人語與劉玄<lb/>
德問舎求田意最髙<lb/>
<pb n="KR4d0073_SBCK_032-9b"/>
　　　　讀唐書<lb/>
志士無時亦少成中才隨世就功名并汾諸子何爲<lb/>
者坐與文皇立太平<lb/>
　　　　讀開成事<lb/>
姦罔紛紛不爲明有心天下共無成空令執筆螭頭<lb/>
者日記君臣口舌爭<lb/>
　　　　别和甫赴南徐<lb/>
都城落日馬蕭蕭雨壓春風暗柳條天際歸艎那可<lb/>
望只將心寄海門潮<lb/>
　　　　寄茶與和甫<lb/>
綵絳縫囊海上舟月團蒼潤紫煙浮集英殿裏春風<lb/>
晚分到并門想麥秋<lb/>
<pb n="KR4d0073_SBCK_032-10a"/>
　　　　寄茶與平甫<lb/>
碧月團團墮九天封題寄與洛中仙石樓試水宜頻<lb/>
啜金谷看花莫漫煎<lb/>
　　　　戲長安嶺石<lb/>
附巘憑崖豈易躋無心應合與雲齊橫身勢欲塡滄<lb/>
海肯爲行人惜馬蹄<lb/>
　　　　代荅<lb/>
破車傷馬亦天成所託雖髙豈自營四海不無容足<lb/>
地行人何事此中行<lb/>
　　　　促織<lb/>
金屏翠幔與秋宜得此年年醉不知秖向貧家促機<lb/>
杼幾家能有一絇絲<lb/>
<pb n="KR4d0073_SBCK_032-10b"/>
　　　　臘享<lb/>
明星慘澹月參差萬竅含風各自悲人散廟門燈火<lb/>
盡却㝷殘夢獨多時<lb/>
臨川先生文集卷第三十二<lb/>
</p>
<p>
</p>
  </div>
</body>
</text>
</TEI>
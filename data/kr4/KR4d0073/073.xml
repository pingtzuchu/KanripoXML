<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_073-1a"/>
臨川先生文集卷第七十三<lb/>
　　書<lb/>
　　　荅徐絳書<lb/>
　　　荅李資深書<lb/>
　　　荅韶州張殿丞書<lb/>
　　　荅司馬諫議書<lb/>
　　　荅曾公立書<lb/>
　　　荅吕吉甫書<lb/>
　　　與王子醇書四<lb/>
　　　與趙卨書<lb/>
　　　回蘇子瞻簡<lb/>
　　　與陳和叔內翰簡<lb/>
<pb n="KR4d0073_SBCK_073-1b"/>
　　　荅許朝議書<lb/>
　　　荅蔡天啓書<lb/>
　　　與參政王禹玉書二<lb/>
　　　荅曾子固書<lb/>
　　　　荅徐絳書<lb/>
某啓某鄙朴未嘗得邂逅而蒙以書辱於千里之逺<lb/>
固已幸甚足下求免於今之世而求合於古之人不<lb/>
以問世之能言而欲有取於不肖此某之所以難於<lb/>
對也自生民以來爲書以示後世者莫深於易易之<lb/>
所爲作不出足下之所求文王以伏羲爲未足以喻<lb/>
世也故從而爲之辭至於孔子之有述也蓋又以文<lb/>
王爲未足此皆聦明睿智天下至神然尚於此不能<lb/>
<pb n="KR4d0073_SBCK_073-2a"/>
以一言盡之而患其喻之難也況以區區之中材而<lb/>
遇變故之無窮其能皆有所合而卒以自免乎雖能<lb/>
有所合而有以自免其可以易言而遽曉乎此某夙<lb/>
夜勉焉而懼終不及者也其能遽有以進左右者乎<lb/>
然學者患其志之不同而有志者欲其爲之不已某<lb/>
與足下幸志同矣如爲之不已佗日邂逅得各講其<lb/>
所聞擇其可以守之庶共卒將有得焉蓋古之人其<lb/>
成未嘗不以友者此亦區區有望於君子也<lb/>
　　　　荅李資深書<lb/>
某啓辱書勤勤敎我以義命之說此乃足下忠愛於<lb/>
故舊不忍捐弃而欲誘之以善也不敢忘不敢忘雖<lb/>
然天下之變故多矣而古之君子辭受取舍之方不<lb/>
<pb n="KR4d0073_SBCK_073-2b"/>
一彼皆内得於已有以待物而非有待乎物者也非<lb/>
有待乎物故其迹時若可疑有以待物故其心未嘗<lb/>
有悔也若是者豈以夫世之毀譽者槩其心哉若某<lb/>
者不足以望此然私有志焉顧非與足下久相從而<lb/>
熟講之不足以盡也多病無聊未知何時得復晤語<lb/>
書不能一一千萬自愛<lb/>
　　　　荅韶州張殿丞書<lb/>
某啓伏蒙再賜書示及先君韶州之政爲吏民稱誦<lb/>
至今不絶傷今之士大夫不盡知又恐史官不能記<lb/>
載以次前世良吏之後此皆不肖之孤言行不足信<lb/>
於天下不能推揚先人之功緒餘烈使人人得聞知<lb/>
之所以夙夜愁痛疚心疾首而不敢息者以此也先<lb/>
<pb n="KR4d0073_SBCK_073-3a"/>
人之存某尚少不得備聞爲政之迹然嘗侍左右尚<lb/>
能記誦敎誨之餘蓋先君所存嘗欲大潤澤於天下<lb/>
一物枯槁以爲身羞大者旣不得試已試乃其小者<lb/>
耳小者又將泯没而無傳則不肖之孤罪大釁厚矣<lb/>
尚何以自立於天地之間耶閤下勤勤惻惻以不傳<lb/>
爲念非夫仁人君子樂道人之善安能以及此自三<lb/>
代之時國各有史而當時之史多世其家往往以身<lb/>
死職不負其意蓋其所傳皆可考據後旣無諸侯之<lb/>
史而近世非尊爵盛位雖雄竒儁烈道德滿衍不幸<lb/>
不爲朝廷所稱輒不得見於史而執筆者又雜出一<lb/>
時之貴人觀其在廷論議之時人人得講其然不尚<lb/>
或以忠爲邪以異爲同誅當前而不慄訕在後而不<lb/>
<pb n="KR4d0073_SBCK_073-3b"/>
羞苟以饜其忿好之心而止耳而況隂挾翰墨以裁<lb/>
前人之善惡疑可以貸襃似可以附毀往者不能訟<lb/>
當否生者不得論曲直賞罰謗譽又不施其間以彼<lb/>
其私獨安能無欺於冥昧之間邪善旣不盡傳而傳<lb/>
者又不可盡信如此唯能言之君子有大公至正之<lb/>
道名實足以信後世者耳目所遇一以言載之則遂<lb/>
以不朽於無窮耳伏惟閤下於先人非有一日之雅<lb/>
餘論所及無黨私之嫌苟以發潛德爲巳事務推所<lb/>
聞告世之能言而足信者使得論次以傳焉則先君<lb/>
之不得列於史官豈有恨哉<lb/>
　　　　荅司馬諌議書<lb/>
某啓昨日蒙敎竊以爲與君實游處相好之日久而<lb/>
<pb n="KR4d0073_SBCK_073-4a"/>
議事每不合所操之術多異故也雖欲強聒終必不<lb/>
蒙見察故略上報不復一一自辨重念蒙君實視遇<lb/>
厚於反覆不宜鹵莽故今具道所以冀君實或見恕<lb/>
也蓋儒者所爭尤在於名實名實巳明而天下之理<lb/>
得矣今君實所以見敎者以爲侵官生事征利拒諌<lb/>
以致天下怨謗也某則以謂受命於人主議法度而<lb/>
修之於朝廷以授之於有司不爲侵官舉先王之政<lb/>
以興利除弊不爲生事爲天下理財不爲征利闢邪<lb/>
說難壬人不爲拒諌至於怨誹之多則固前知其如<lb/>
此也人習於苟且非一日士大夫多以不恤國事同<lb/>
俗自媚於衆爲善　上乃欲變此而某不量敵之衆<lb/>
寡欲出力助　上以抗之則衆何爲而不洶洶然盤<lb/>
<pb n="KR4d0073_SBCK_073-4b"/>
庚之遷胥怨者民也非特朝廷士大夫而已盤庚不<lb/>
爲怨者故改其度度義而後動是而不見可悔故也<lb/>
如君實責我以在位久未能助　上大有爲以膏澤<lb/>
斯民則某知罪矣如曰今日當一切不事事守前所<lb/>
爲而巳則非某之所敢知無由會晤不任區區向往<lb/>
之至<lb/>
　　　荅曽公立書<lb/>
某啓示及青苗事治道之興邪人不利一興異論羣<lb/>
聾和之意不在於法也孟子所言利者爲利吾國<hi>如曲</hi>
<hi>防遏糴</hi>利吾身耳至狗彘食人食則檢之野有餓莩則<lb/>
發之是所謂政事政事所以理財理財乃所謂義也<lb/>
一部周禮理財居其半周公豈爲利哉姦人者因名<lb/>
<pb n="KR4d0073_SBCK_073-5a"/>
實之近而欲亂之以眩上下其如民心之願何始以<lb/>
爲不請而請者不可遏終以爲不納而納者不可却<lb/>
蓋因民之所利而利之不得不然也然二分不及一<lb/>
分一分不及不利而貸之貸之不若與之然不與之<lb/>
而必至於二分者何也爲其來日之不可繼也不可<lb/>
繼則是惠而不知爲政非惠而不費之道也故必貸<lb/>
然而有官吏之俸輦運之費水旱之逋䑕雀之耗而<lb/>
必欲廣之以待其飢不足而直與之也則無二分之<lb/>
息可乎則二分者亦常平之中正也豈可易哉公立<lb/>
更與深於道者論之則某之所論無一字不合於法<lb/>
而世之譊譊者不足言也因書示及以爲如何<lb/>
　　　　荅呂吉甫書<lb/>
<pb n="KR4d0073_SBCK_073-5b"/>
某啓與公同心以至異意皆緣國事豈有它哉同朝<lb/>
紛紛公獨助我則我何憾於公人或言公吾無與焉<lb/>
則公何尤於我趣時便事吾不知其說焉攷實論情<lb/>
公宜昭其如此開喻重悉覽之悵然昔之在我者誠<lb/>
無細故之可疑則今之在公者尚何舊惡之足念然<lb/>
公以壯烈方進爲於聖世而某<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>然衰疢特待盡於<lb/>
山林趣舎異路則相呴以濕不如相忘之愈也想趣<lb/>
召在朝夕惟良食爲時自愛<lb/>
　　　　與王子醇書四<lb/>
某啓得書承動止萬福良以爲慰洮河東西蕃漢集<lb/>
附即武勝必爲帥府今日築城恐不當小若以目前<lb/>
功多難成城大難守且爲一切之計亦宜勿隳舊城<lb/>
<pb n="KR4d0073_SBCK_073-6a"/>
審處地勢以待異時増廣城成之後想當分置市易<lb/>
務爲蕃廵檢大作廨宇募蕃漢有力人假以官本置<lb/>
坊列肆使蕃漢官私兩利則其守必易其集附必速<lb/>
矣因書希詳喻經畫次第秋涼自愛不宣<lb/>
　　　　二<lb/>
某啓承巳築武勝又討定生羌甚善聞郢成珂等諸<lb/>
酋皆聚所部防拓恩威所加於此可見矣然久使暴<lb/>
露能無勞費恐非所以慰恱衆心令見内附之利謂<lb/>
宜喻成珂等放散其衆量領精壯人馬防招隨宜犒<lb/>
勞使悉懷惠城成之後更加厚賞人少則賞不費財<lb/>
賜厚則衆樂爲用不知果當如此否請更詳酌蕩除<lb/>
強梗必有榖可獲以供軍有地可募人以爲弓箭手<lb/>
<pb n="KR4d0073_SBCK_073-6b"/>
特恐新募未便得力若募選秦鳳涇原舊人投換仍<lb/>
許其家人刺手承占本名官土人貟節級更與轉資<lb/>
即素敎之兵足以鎭服初附事難遥度心所謂然聊<lb/>
試言之爾諸當條奏想不憚煩露次勞苦爲時自愛<lb/>
不宣<lb/>
　　　　三<lb/>
某啓得書喻以禦冦之方　上固欲公母渉難冒險<lb/>
以百全取勝如所喻甚善甚善方今熈河所急在修<lb/>
守備嚴戒諸將勿輕舉動武人多欲以討殺取功爲<lb/>
事誠如此而不禁則一方憂未艾也竊謂公厚以恩<lb/>
信撫屬羌察其材者收之爲用今多以錢粟養戌卒<lb/>
乃適足備屬羌爲變而　未有以事秉常董氊也誠<lb/>
<pb n="KR4d0073_SBCK_073-7a"/>
能使屬羌爲我用則非特無內患亦宜賴其力以乗<lb/>
外冦矣自古以好坑殺人致畔以能撫養收其用皆<lb/>
公所覽見且王師以仁義爲本豈宜以多殺斂怨耶<lb/>
喻及青唐旣與諸族作怨後無復合理固然也然則<lb/>
近董氊諸族事定之後以兵威臨之而宥其罪使討<lb/>
賊自贖隨加厚賞彼亦宜遂爲我用無復與賊合矣<lb/>
與討而驅之使堅附賊爲我患利害不侔也事固有<lb/>
攻彼而取此者服誠能挫董氊則諸羌自服安所事<lb/>
討哉又聞屬羌經討者旣亡蓄積又廢耕作後無以<lb/>
自存安得不屯聚爲㓂以梗商旅往來如募之力役<lb/>
及伐材之類因以活之宜有可爲幸留意念恤邊事<lb/>
難遥度想公自有定計意所及甞試言之春暄爲國<lb/>
<pb n="KR4d0073_SBCK_073-7b"/>
能使屬羌爲我用則非特無內患亦宜賴其力以乗<lb/>
外冦矣自古以好坑殺人致畔以能撫養收其用皆<lb/>
公所覽見且王師以仁義爲本豈宜以多殺斂怨耶<lb/>
喻及青唐旣與諸族作怨後無復合理固然也然則<lb/>
近董氊諸族事定之後以兵威臨之而宥其罪使討<lb/>
賊自贖隨加厚賞彼亦宜遂爲我用無復與賊合矣<lb/>
與討而驅之使堅附賊爲我患利害不侔也事固有<lb/>
攻彼而取此者服誠能挫董氊則諸羌自服安所事<lb/>
討哉又聞屬羌經討者旣亡蓄積又廢耕作後無以<lb/>
自存安得不屯聚爲㓂以梗商旅往來如募之力役<lb/>
及伐材之類因以活之宜有可爲幸留意念恤邊事<lb/>
難遥度想公自有定計意所及甞試言之春暄爲國<lb/>
<pb n="KR4d0073_SBCK_073-8a"/>
自愛不宣<lb/>
　　　　四<lb/>
某啓久不得來問思仰可知木征內附熈河無復可<lb/>
虞矣唯當省穴費理財榖爲經久之計而巳　上以<lb/>
公功信積著虚懷委任疆場之事非復異論所能搖<lb/>
沮公當展意思有以報　上餘無可疑者也某久曠<lb/>
職事加以疲病不能自支幸蒙恩憐得釋重負然相<lb/>
去彌逺不勝惓惓唯爲國自愛幸甚不宣<lb/>
　　　　與趙卨書<lb/>
某啓議者多言遽欲開納西人則示之以弱彼更倔<lb/>
強以事情料之殆不如此以我衆大當彼寡小我尚<lb/>
疲弊厭兵即彼偷欲得和可知我深閉固距使彼不<lb/>
<pb n="KR4d0073_SBCK_073-8b"/>
得安息則彼上下忿懼并力一心致死於我此彼所<lb/>
以能倔強也我明示開納則彼孰敢違衆首議欲爲<lb/>
倔強者就令有敢如此則彼舉國皆將德我而怨彼<lb/>
孰肯爲之致死此所以怒我而怠㓂也老子曰抗兵<lb/>
相加哀者勝矣此之謂也至於𨳩納之後與之約和<lb/>
乃不可遽遽則彼將驕而易我蓋明示開納所以怠<lb/>
其衆而紓吾患徐與之議所以示之難而堅其約<lb/>
聖上恐龍圖未喻此指故令以書具道前降指揮如<lb/>
西人有文字詞理恭順即與收接聞奏宜即明示界<lb/>
上使我吏民與彼舉國皆知朝廷之意<lb/>
　　　　回蘇子瞻簡<lb/>
某啓承誨喻累幅知尚盤桓江北俯仰踰月豈勝感<lb/>
<pb n="KR4d0073_SBCK_073-9a"/>
得安息則彼上下忿懼并力一心致死於我此彼所<lb/>
以能倔強也我明示開納則彼孰敢違衆首議欲爲<lb/>
倔強者就令有敢如此則彼舉國皆將德我而怨彼<lb/>
孰肯爲之致死此所以怒我而怠㓂也老子曰抗兵<lb/>
相加哀者勝矣此之謂也至於𨳩納之後與之約和<lb/>
乃不可遽遽則彼將驕而易我蓋明示開納所以怠<lb/>
其衆而紓吾患徐與之議所以示之難而堅其約<lb/>
聖上恐龍圖未喻此指故令以書具道前降指揮如<lb/>
西人有文字詞理恭順即與收接聞奏宜即明示界<lb/>
上使我吏民與彼舉國皆知朝廷之意<lb/>
　　　　回蘇子瞻簡<lb/>
某啓承誨喻累幅知尚盤桓江北俯仰踰月豈勝感<lb/>
<pb n="KR4d0073_SBCK_073-9b"/>
悵得秦君詩手不能捨葉致逺適見亦以爲清新嫵<lb/>
麗與鮑謝似之不知公意如何餘卷正冒眩尚妨細<lb/>
讀甞鼎一臠㫖可知也公竒秦君數口之不置吾又<lb/>
獲詩手之不拾然聞秦君甞學至言妙道無乃笑我<lb/>
與公嗜好過乎未相見跋渉自愛書不宣悉<lb/>
　　　　與陳和叔內翰簡<lb/>
某啓今日承以劵致饋喻令來取與和叔交游三十<lb/>
年豈敢復相求於末度然人道所以相交際亦宜粗<lb/>
有禮非苟以豢養爲利而巳是以不敢拜貺竊恐此<lb/>
非公指然久客於此每以煩費公帑爲慙自是臺無<lb/>
餽不亦善乎餘留靣叙不宣<lb/>
　　　　荅許朝議書<lb/>
<pb n="KR4d0073_SBCK_073-10a"/>
某啓連得誨示豈勝感慰歲暮泫寒想比日安佳頃<lb/>
在朝廷觀公議法毎求所以生之想今爲州亦用此<lb/>
意公壽考康寧子孫蕃衍當以此也咫尺思一相見<lb/>
情何有巳唯冀良食自愛永綏福履不宣<lb/>
　　　　荅蔡天啓<lb/>
某啓近附書想逹比日安否如何何時南來日以企<lb/>
佇得書說同生基以色立誠如是也所謂猶如野馬<lb/>
熠熠清擾者日光入隙所見是也衆生以識精氷合<lb/>
此而成身衆生爲想所隂不依日光則不能見想隂<lb/>
旣盡心光發宣則不假日光了了見此此即所謂見<lb/>
同生基也未即會晤爲道自愛數以書見及尊敎授<lb/>
想比日安佳未及爲書<lb/>
<pb n="KR4d0073_SBCK_073-10b"/>
　　　　與叅政王禹玉書<lb/>
某啓越宿伏惟台候萬福某久尸宰事每念無以塞<lb/>
責而比者憂患之餘衰疹浸加自惟身事漫不省察<lb/>
持此謀國其能無所曠廢以稱主上任用之意乎況<lb/>
自春以來求解職事至于四五今則疾病日甚必無<lb/>
復任事之理仰恃契眷謂宜少敦僚友之義曲爲開<lb/>
陳使得蚤遂所欲而不宜迪　上見留以重某逋慢<lb/>
之罪也區區之懷言不能盡惟望深賜矜憐而已不<lb/>
宣<lb/>
　　　　二<lb/>
某啓繼蒙賜臨傳喻　聖訓徬徨踧踖無所容措某<lb/>
羇孤無助遭值大聖獨排衆毀付以宰事苟利於國<lb/>
<pb n="KR4d0073_SBCK_073-11a"/>
豈辭糜殞顧自念行不足以恱衆而怨怒實積於親<lb/>
貴之尤智不足以知人而險詖常出於交游之厚且<lb/>
據勢重而任事久有盈滿之憂意氣衰而精力弊有<lb/>
曠失之懼歷觀前丗大臣如此而不知自弛乃能終<lb/>
不累國者蓋未有也此某所以不敢逃逋慢之誅欲<lb/>
及辠戾未積得優游里閭爲聖時知止不殆之臣庶<lb/>
幾天下後世於　上拔擢任使無所譏議伏惟明公<lb/>
方佐佑大政上爲朝廷公論下及僚友私計謂宜少<lb/>
垂念慮特賜敷陳某旣不獲通章表所恃在明公一<lb/>
言而巳心之精微書不能傳惟加憫察幸甚不宣<lb/>
　　　　荅曽子固書<lb/>
某啓久以疾病不爲問豈勝鄕往前書疑子固於讀<lb/>
<pb n="KR4d0073_SBCK_073-11b"/>
經有所不暇故語及之連得書疑某所謂經者佛經<lb/>
也而敎之以佛經之亂俗某但言讀經則何以別於<lb/>
中國聖人之經子固讀吾書毎如此亦某所以疑子<lb/>
固於讀經有所不暇也然世之不見全經久矣讀經<lb/>
而巳則不足以知經故某自百家諸子之書至於難<lb/>
經素問本草諸小說無所不讀農夫女工無所不問<lb/>
然後於經爲能知其大體而無疑蓋後丗學者與先<lb/>
王之時異矣不如是不足以盡聖人故也楊雄雖爲<lb/>
不好非聖人之書然於墨晏鄒莊申韓亦何所不讀<lb/>
彼致其知而後讀以有所去取故異學不能亂也惟<lb/>
其不能亂故能有所去取者所以明吾道而巳子固<lb/>
視吾所知爲尚可以異學亂之者乎非知我也方今<lb/>
<pb n="KR4d0073_SBCK_073-12a"/>
亂俗不在於佛乃在於學士大夫沉没利欲以言相<lb/>
尚不知自治而已子固以爲如何苦寒比日侍奉萬<lb/>
福自愛<lb/>
臨川先生文集卷第七十三<lb/>
<pb n="KR4d0073_SBCK_073-12b"/>
</p>
<p>
</p>
  </div>
</body>
</text>
</TEI>
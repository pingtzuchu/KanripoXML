<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_020-1a"/>
臨川先生文集卷第二十<lb/>
　　律詩<hi>七言八句</hi>
　　　思王逢原三首<lb/>
　　　和吳御史臨淮感事<lb/>
　　　和文淑湓浦見寄<lb/>
　　　次韻吳季野再見寄<lb/>
　　　次韻平甫贈三靈山人程惟象<lb/>
　　　次韻和甫詠雪<lb/>
　　　次韻張氏女弟詠雪<lb/>
　　　次韻徐仲元詠梅二首<lb/>
　　　詩呈節判陸君<lb/>
　　　留題曲親盆山<lb/>
<pb n="KR4d0073_SBCK_020-1b"/>
　　　　不到太初兄所居遂巳十年以詩攀寄<lb/>
　　　　偶成二首<lb/>
　　　　雨過偶書<lb/>
　　　　季春上旬苑中即事<lb/>
　　　　上西垣舎人<lb/>
　　　　退朝<lb/>
　　　　與微之同賦梅花得香字三首<lb/>
　　　　和晚菊<lb/>
　　　　景福殿前栢<lb/>
　　　　四月果<lb/>
　　　　牆西樹<lb/>
　　　　度麾嶺寄莘老<lb/>
<pb n="KR4d0073_SBCK_020-2a"/>
　　　　狄梁公陶淵明俱爲彭澤令至今有廟在焉<lb/>
　　　　　　刁景純作詩見示繼以一篇<lb/>
　　　　寄沈鄱陽<lb/>
　　　　送裴如晦宰呉江<lb/>
　　　　次韻樂道送花<lb/>
　　　　籌思亭<lb/>
　　　　愁臺<lb/>
　　　　和正叔懷其兄草堂<lb/>
　　　　鄭子憲西齋<lb/>
　　　　寄題思軒<lb/>
　　　　陳君式大夫恭軒<lb/>
　　　　寄黃吉甫<lb/>
<pb n="KR4d0073_SBCK_020-2b"/>
　　　髙魏留<lb/>
　　　丁年<lb/>
　　　　思王逢原三首<lb/>
布衣阡陌動成群卓犖髙才獨見君𣏌梓豫章蟠絶<lb/>
壑騏驎騕褭跨浮雲行藏巳許終身共生死那知半<lb/>
路分便恐世間無妙質鼻端從此罷揮斤<lb/>
　　　　二<lb/>
蓬蒿今日想紛披冢上秋風又一吹妙質不爲平世<lb/>
得微言唯有故人知廬山南墮當書案湓水東來入<lb/>
酒巵陳迹可憐隨手盡欲歡無復似當時<lb/>
　　　　三<lb/>
百年相望濟時功歲路何知向此窮鷹隼奮飛凰羽<lb/>
<pb n="KR4d0073_SBCK_020-3a"/>
短騏驎埋没馬群空中郎舊業無兒付康子髙才有<lb/>
婦同想見江南原上墓樹枝零落𥿄錢風<lb/>
　　　　和吳御史臨淮感事<lb/>
柵鏁城扉曉一開柂牙車軸轉成雷黃塵欲礙龜山<lb/>
出白浪空分汴水來澄觀有材邀昧陋霽雲無力報<lb/>
姧回騷人此日追前事悲氣隨風動管灰<lb/>
　　　　和文淑湓浦見寄<lb/>
多難漂零歲月賖空餘文墨舊生涯相看楚越常千<lb/>
里不及朱陳似一家髪爲感傷無翠葆眼從瞻望有<lb/>
玄花唯詩與我寛愁病報爾何妨賦棣華<lb/>
　　　　次韻吳季野再見寄<lb/>
衣裘南北弊風塵志趣卑汗巳累親流俗尚疑身察<lb/>
<pb n="KR4d0073_SBCK_020-3b"/>
察交遊方笑黨頻頻遠同魚樂思濠上老使鷗驚耻<lb/>
海濵邂逅得君還恨晚能明吾意乆無人<lb/>
　　　　次韻平甫贈三靈山人程惟象<lb/>
家山松菊半荒蕪杖䇿窮年信所如占見地靈非卜<lb/>
筮筭知人貴自陶漁乆諳郭璞言多驗老比顔含意<lb/>
更踈秪欲勒成方士傳借君名姓在新書<lb/>
　　　　次韻和甫詠雪<lb/>
奔走風雲四面來坐看山壟玉崔嵬平治險穢非無<lb/>
德潤澤焦枯是有才勢合便疑包地盡功成終欲放<lb/>
春回寒郷不念豐年瑞只憶青天萬里開<lb/>
　　　　次韻張氏女弟詠雪<lb/>
天上空多地上稀初寒風力故應微那能鎭壓黃塵<lb/>
<pb n="KR4d0073_SBCK_020-4a"/>
起強欲侵凌白日飛邑犬橫來矜意氣窟蟾偷出助<lb/>
光輝都城只有袁安憊我亦年年幸賜衣<lb/>
　　　　次韻徐仲元詠梅二首<lb/>
溪杏山桃欲占新髙梅放蘂尚嬌春額黃映日明飛<lb/>
燕肌粉含風冷太眞玉笛悲涼吹易散冰紈生澀畫<lb/>
難親爭妍喜有君詩在老我<hi>一作我老</hi>翛然敢效顰<lb/>
　　　　二<lb/>
舊挽青條冉冉新花遲亦度柳前春肌冰綽約如姑<lb/>
射膚雪參差是太眞揺落㑹應傷歲晩攀飜賸欲寄<lb/>
情親終無驛使傳消息寂寞知誰笑與顰<lb/>
　　　　詩呈節判陸君<hi>名彦回</hi>
中郎筆墨妙他年晩與君遊喜象賢𣢾𣢾故情初未<lb/>
<pb n="KR4d0073_SBCK_020-4b"/>
憗飄飄新句揔堪傳英才但未遭文舉　明主寧當<lb/>
弃浩然投贈臨分加組麗小詩能不強雕鐫<lb/>
　　　　留題曲親盆山<hi>和州曲叙</hi>
巧與天成未覺殊國工施手豈湏臾根連滄海蓬萊<lb/>
闊勢壓黃河砥柱孤坐上煙嵐生紫翠影中樓閣見<lb/>
青朱爲山觀水皆良喻誰向君家識所趨<lb/>
　　　　不到太初兄所居遂巳十年以詩攀寄<lb/>
一水衣巾翦翠綃九峯環珮刻青瑶生才故有山川<lb/>
氣卜築兼無市井囂三葉素風門閥在十年陳迹履<lb/>
綦銷歸榮早晩重擕手莫負幽人乆見招<lb/>
　　　　偶成二首<lb/>
漸老偏諳世上情巳知吾事獨難行脫身負米將求<lb/>
<pb n="KR4d0073_SBCK_020-5a"/>
志勠力求田豈爲名髙論頗隨衰俗廢壯懷難值故<lb/>
人傾相逢始覺寛愁病搔首還添白髪生<lb/>
　　　　二<lb/>
懷抱難開醉易醒曉歌悲壯動秋城年光斷送朱顔<lb/>
去世事栽培白髪生三畆未成幽處宅一身還逐衆<lb/>
人行可憐蝸角能多少獨與區區觸事爭<lb/>
　　　　雨過偶書<lb/>
霈然甘澤洗塵寰南畆東郊共慰顔地望歲功還物<lb/>
外天將生意與人間霽分星斗風雷靜凉入軒䆫枕<lb/>
簟閒誰似浮雲知進退纔成霖雨便歸山<lb/>
　　　　季春上旬苑中即事<lb/>
輦路行看斗柄東簾垂殿閣轉春風樹林隱翳燈含<lb/>
<pb n="KR4d0073_SBCK_020-5b"/>
霧河漢欹斜月墜空新蕋漫知紅簌簌舊山常夢直<lb/>
叢叢賞心樂事須年少老去應無日再中<lb/>
　　　　上西垣舎人<lb/>
共說才髙世所珍諸賢誰敢望光塵討論潤色今爲<lb/>
美學問文章老更醇賦擬相如真復似詩看子建的<lb/>
應親仍聞悟主言多直許史家兒徃徃嗔<lb/>
　　　　退朝<lb/>
門外鳴騶送響頻披衣強起赴鷄人火城夜闇雲藏<lb/>
闕玉座朝寒雪被宸邂逅欲成雙白鬢蕭條難得兩<lb/>
朱輪猶憐退食親朋在相與吟哦未厭貧<lb/>
　　　　與微之同賦梅花得香字三首<lb/>
漢宫嬌額半塗黃粉色凌寒透薄粧好借月魂來映<lb/>
<pb n="KR4d0073_SBCK_020-6a"/>
燭恐隨春夢去飛揚風亭把盞酬孤豔雪徑回輿認<lb/>
暗香不爲調羮應結子直湏留此占年芳<lb/>
　　　　二<lb/>
結子非貪鼎鼐甞偶先紅杏占年芳從敎臘雪埋藏<lb/>
得却怕春風漏洩香不御鈆華知國色秪裁雲縷想<lb/>
仙裝少陵爲爾牽詩興可是無心賦海棠<lb/>
　　　　三<lb/>
淺淺池塘短短牆年年爲爾惜流芳向人自有無言<lb/>
意傾國天敎抵死香鬚裊黃金危欲墮蔕團紅蠟巧<lb/>
能裝嬋姢一種如氷雪依倚春風笑野棠<lb/>
　　　　和晚菊<lb/>
不得黃花九日吹空看野葉翠葳㽔淵明酩酊知何<lb/>
<pb n="KR4d0073_SBCK_020-6b"/>
處子美蕭條向此時委翳似甘終草莽栽培空欲傍<lb/>
藩籬可憐蜂蝶飄零後始有閑人把一枝<lb/>
　　　　景福殿前栢<lb/>
香葉由來耐歲寒幾經眞賞駐鳴鑾根通御水龍應<lb/>
蟄枝觸宫雲鶴更盤怪石誤蒙三品號老松先得大<lb/>
夫官知君勁節無榮慕寵辱紛紛一等看<lb/>
　　　　四月果<lb/>
一春強半勒花風幾日園林幾樹紅汲汲追攀常恨<lb/>
晚紛紛吹洗忽成空行看果下蒼苔地巳作人間白<lb/>
髪翁豈惜解鞍留夜飲此身醒醉與誰同<lb/>
　　　　牆西樹<lb/>
牆西髙樹結隂稠歩屣窮年向此留白日屢移催我<lb/>
<pb n="KR4d0073_SBCK_020-7a"/>
老清風一至使人愁紛紛瞑鳥驚還合渺渺涼蟬咽<lb/>
欲休回首舊林歸未得看看知復幾春秋<lb/>
　　　　度麾嶺寄莘老<lb/>
區區隨傳換冬春夜半懸崖託此身豈慕王尊能許<lb/>
國直縁毛義欲私親施爲巳壞生平學夢想猶歸寂<lb/>
寞濵風月一歌勞者事能明吾意可無人<lb/>
　　　　狄梁公陶淵明俱爲彭澤令至今有廟在<lb/>
　　　　焉刁景純作詩見示繼以一篇<hi>嘉祐中提點江東刑</hi>
<hi>獄時作</hi>
梁公壯節就䕫魖陶令清身託酒徒政在房陵成底<lb/>
事年稱甲子亦何湏江山彭澤空遺像歲月柴桑失<lb/>
故區末俗此風猶不競詩翁歎息未應無<lb/>
<pb n="KR4d0073_SBCK_020-7b"/>
　　　　寄沈鄱陽<hi>時爲江東提刑</hi>
離家當日尚炎風叱馭歸時九月窮朝渡藤溪霜落<lb/>
後夜過麾嶺月明中山川道路良多阻風俗謡言苦<lb/>
未通唯有番君人共愛流傳名譽滿江東<lb/>
　　　　送裴如晦宰呉江<lb/>
青髪朱顔各少年幅巾談笑兩歡然柴桑别後餘三<lb/>
徑天禄歸來盡一㕓邂逅都門誰載酒蕭條江縣去<lb/>
鳴弦猶疑甫里英靈在到日憑君爲艤船<lb/>
　　　　次韻樂道送花<lb/>
沁水名園好物華露盤分送子雲家新糚欲應何人<lb/>
面彩筆知書幾葉花曾和郢中歌白雪亦陪天上飲<lb/>
流霞春風巳得同心賞更擬攜詩載酒誇<lb/>
<pb n="KR4d0073_SBCK_020-8a"/>
　　　　籌思亭<hi>在江東轉運司南㕔後園</hi>
昔人何計亦何思許國憂民適此時寓興中園爲逺<lb/>
趣託名華榜有新詩數株碧柳蒼苔地一丈紅蕖渌<lb/>
水池坐聽楚謡知歲美想銜杯酒問花期<lb/>
　　　　愁臺<lb/>
頽垣斷壍有平沙老木荒榛八九家河勢東南吹地<lb/>
坼天形西北倚城斜傾壺語罷還登眺岸幘詩成却<lb/>
嘆嗟萬事因循今白髪一年容易即黃花<lb/>
　　　　和正叔懷其兄草堂<lb/>
茆堂竹樹水之濵耕稼逍遥似子眞小吏一身今倦<lb/>
宦先生三畒獨安貧欲抛縣印辭黃綬來伴山冠戴<lb/>
白綸秪恐明時收士急不容家有兩閑人<lb/>
<pb n="KR4d0073_SBCK_020-8b"/>
　　　　鄭子憲西齋<lb/>
漫搆軒䆫意亦深滔滔浮俗倦登臨詩書千載經綸<lb/>
志松竹四時蕭洒心曉枕不容春夢到夜燈唯許月<lb/>
華侵行看富貴酬勤苦車馬重來拾翠隂<lb/>
　　　　寄題思軒<lb/>
名郎此地昔徘徊天誘良孫接踵來萬屋尚歌餘澤<lb/>
在一軒還向舊堂開右軍筆墨空殘沼内史文章秪<lb/>
廢臺邑子從今誇勝事豈論王謝世稱才<lb/>
　　　　陳君式大夫恭軒<lb/>
恭軒靜對北堂深新斸檀欒一畒隂膝下徃來前日<lb/>
事眼中封植去年心每懷罇斚沾餘瀝獨喜弦歌有<lb/>
嗣音肯搆㑹湏門閥大世資何用滿籝金<lb/>
<pb n="KR4d0073_SBCK_020-9a"/>
　　　　寄黃吉甫<lb/>
學兼文武在吾曹别後應看虎豹韜欲問廟堂誰鎭<lb/>
撫尚傳邊塞敢驚騷旌旗急引飛黃下<hi>時發騎士南征</hi>烽火<lb/>
遥連太白髙聞說荆人亦憔悴家家還願獻春醪<lb/>
　　　　髙魏留<lb/>
魏留十七助防邊埋没鹽州十八年衣屨窮空委胡<lb/>
婦糗糧辛苦待山田關河舊路頻回首腹背他時兩<lb/>
受鞭邂逅得歸耶戰死母隨人去亦蕭然<lb/>
　　　　丁年<lb/>
丁年結客盛遊從宛洛氊車處處逢吟盡物華愁筆<lb/>
老醉消春色愛醅濃壚間寂寞相如病鍜處荒涼叔<lb/>
夜慵早晚青雲湏自致立談平取徹侯封<lb/>
<pb n="KR4d0073_SBCK_020-9b"/>
</p>
<p>
臨川先生文集卷第二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_014-1a"/>
臨川先生文集卷第十四<lb/>
　　律詩<hi>五言八句</hi>
　　　欣㑹亭<lb/>
　　　東臯<lb/>
　　　歲晚<lb/>
　　　半山春晚卽事<lb/>
　　　欹眠<lb/>
　　　露坐<lb/>
　　　山行<lb/>
　　　題寶公塔院祠堂<lb/>
　　　定林<lb/>
　　　送張甥赴青州幕<lb/>
<pb n="KR4d0073_SBCK_014-1b"/>
　　　送張宣義之官越幕二首<lb/>
　　　送贊善張軒民西歸<lb/>
　　　送鄧監簿南歸<lb/>
　　　秋夜二首<lb/>
　　　卽事<lb/>
　　　晝寢<lb/>
　　　過故居<lb/>
　　　鴈<lb/>
　　　與道原過西莊遂遊寳乗二首<lb/>
　　　送陶氏婦兼寄純甫<lb/>
　　　自府中歸寄西庵行詳<lb/>
　　　贈上元宰梁之儀承議<lb/>
<pb n="KR4d0073_SBCK_014-2a"/>
　　　贈殊勝院簡道人<lb/>
　　　懷吳顯道<lb/>
　　　淨照堂<lb/>
　　　重遊草堂次韻三首<lb/>
　　　題齊安寺山亭<lb/>
　　　自白門歸望定林有寄<lb/>
　　　宿定林示無外<hi>名務周</hi>
　　　宿北山示行詳上人<lb/>
　　　獨飯<lb/>
　　　草堂<lb/>
　　　示耿天騭<lb/>
　　　光宅<lb/>
<pb n="KR4d0073_SBCK_014-2b"/>
　　　示無外<lb/>
　　　北山暮歸示道人<lb/>
　　　懷古二首<lb/>
　　　與寳覺宿精舎<lb/>
　　　中書偶成<lb/>
　　　華藏寺㑹故人<hi>得泉字</hi>
　　　求全<lb/>
　　　秋風<lb/>
　　　次韻昌叔歲莫<lb/>
　　　次韻酬昌叔羇旅之作<lb/>
　　　　欣㑹亭<lb/>
數家鄰水竹一塢共雲林晚食靜適巳獨謡欣㑹心<lb/>
<pb n="KR4d0073_SBCK_014-3a"/>
移牀隨漫興操筴取幽㝷未愛神錐汝猶憐妙斵琴<lb/>
　　　　東臯<lb/>
起伏晴雲徑縱橫暖水陂草長流翠碧花逺沒黃鸝<lb/>
楚製從人笑吳吟得自怡東臯興不淺遊走及芳時<lb/>
　　　　歳晩<lb/>
月映林塘澹風含笑語涼俯窺憐緑浮小立佇幽香<lb/>
擕㓜㝷新的扶衰坐野航延縁乆未已歳晩惜流光<lb/>
　　　　半山春晩卽事<lb/>
春風取花去酬我以清隂翳翳陂路靜交交園屋深<lb/>
牀敷毎小息杖屨或幽㝷惟有北山鳥經過遺好音<lb/>
　　　　欹眠<lb/>
翠幙卷東岡欹眠月半牀松聲悲永夜荷氣馥初涼<lb/>
<pb n="KR4d0073_SBCK_014-3b"/>
清話非無寄幽期故不忘扁舟亦在眼終自懶衣裳<lb/>
　　　　露坐<lb/>
露坐看溝月飄然風度荷珠跳散作點金湧合成波<lb/>
老失芳歲易靜知良夜多陵秋乆不寐吾樂豈弦歌<lb/>
　　　　山行<lb/>
出寫清淺景歸穿蒼翠隂平頭均楚製長耳嗣吳吟<lb/>
暮嶺巳佳色寒泉仍好音誰同此眞意倦鳥亦幽㝷<lb/>
　　　　題雱祠堂<hi>在寳公塔院</hi>
斯文實有寄天豈偶生才一日鳳鳥去千秋梁木摧<lb/>
煙留衰草恨風造暮林哀豈謂登臨處飄然獨往來<lb/>
　　　　定林<lb/>
漱甘涼病齒坐曠息煩襟因脫水邊屨就敷巖上衾<lb/>
<pb n="KR4d0073_SBCK_014-4a"/>
但留雲對宿仍值月相㝷眞樂非無寄悲蟲亦好音<lb/>
　　　　送張甥赴青州幕<lb/>
人情毎期費之子適予心老餞城東陌悲分歲暮襟<lb/>
少留班露草遂往隔雲林未覺青丘逺因風嗣好音<lb/>
　　　　送張宣義之官越幕二首<lb/>
㑹稽遊宦鄕海物錯句章土潤箭萌美水甘茶串香<lb/>
今君誠暫屈他日恐難忘唯有西興渡靈胥或怒張<lb/>
　　　　二<lb/>
誰謂貴公子乃如寒士家眞宜舉敦樸巳自勝浮華<lb/>
洲荻藏迷子溪篁擁若耶相望只在眼音問莫言賖<lb/>
　　　　送贊善張軒民西歸<lb/>
柴荆雀有羅公子數經過邂逅相知晚從容所得多<lb/>
<pb n="KR4d0073_SBCK_014-4b"/>
百憂生暮齒一笑隔滄波早晚西州路遥聽下坂珂<lb/>
　　　　送鄧監簿南歸<lb/>
不見驪塘路茫然四十春長爲異鄕客毎憶故時人<lb/>
水閱公三世雲浮我一身濠梁送歸處握手但悲辛<lb/>
　　　　秋夜二首<lb/>
客卧書顚倒蟲鳴坐寂寥殘燈生暗暈重露集寒條<lb/>
眞樂閑尤見深禪靜更超此懷無與晤擁鼻一長謡<lb/>
　　　　二<lb/>
幔逗長風細䆫留半月斜浮煙暝緑草泫露冷黃花<lb/>
獨曵縁雲䇿仍㝷度水槎歸時參夜半鄰犬靜中譁<lb/>
　　　　即事<lb/>
徑暖草如積山晴花更繁縱橫一川水髙下數家村<lb/>
<pb n="KR4d0073_SBCK_014-5a"/>
靜憩雞鳴午荒㝷犬吠昏歸來向人說疑是武陵源<lb/>
　　　晝寢<hi>甲子四月十七日午時作</hi>
井逕從蕪漫青藜亦倦扶百年唯有且萬事緫無如<lb/>
弃置蕉中鹿驅除屋上烏獨眠牎日午往往夢華胥<lb/>
　　　　過故居<lb/>
泝栰開新屋扶輿遶故園事遺心獨寄路翳目空存<lb/>
野果寒林寂蠻花午簟溫難忘舊時處欲宿愧桑門<lb/>
　　　　鴈<lb/>
北去還爲客南來豈是歸倦投空渚泊飢帖冷雲飛<lb/>
垣柵雞長暖溝池鶩自肥憐渠不知此更墮野人機<lb/>
　　　　與道原過西莊遂遊寳乗<hi>元豐四年十月二十四日</hi>
桑楊<hi>一作麻</hi>巳零落藻荇亦<hi>一作復</hi>消沈園宅在人境歲<lb/>
<pb n="KR4d0073_SBCK_014-5b"/>
時傷我心强穿西<hi>一作南</hi>埭路共望北山岑欲覔<hi>一作與</hi>
道人語跨鞍聊一㝷<lb/>
　　　　二<lb/>
親朋㑹合少時序感傷多勝踐聊爲樂清談可當歌<lb/>
微風淡水竹淨日暖煙蘿興極猶難盡當如薄暮何<lb/>
　　　　送陶氏婦兼寄純甫<lb/>
雲結川原暗風連草木萎遥瞻季行役正對女傷悲<lb/>
夢事中千變生涯老百罹更慚無道力臨路涕交頥<lb/>
　　　　自府中歸寄西庵行詳<lb/>
意衰難自力扶路便思還强逐蕭騷水遥看慘淡山<lb/>
行㝷香草遍歸漾晚雲間西崦分明見幽人不可攀<lb/>
　　　　贈上元宰梁之儀承議<hi>梁多留詩在江寧僧舎</hi>
<pb n="KR4d0073_SBCK_014-6a"/>
白下有賢宰能歌如紫芝民欺自不忍縣治本無爲<lb/>
風月誰同賞江山我亦思粉牆侵醉墨怊悵緑苔滋<lb/>
　　　　贈殊勝院簡道人<lb/>
早悟耆山譱今爲洛社豪有生常寂寞所得是風騷<lb/>
露夕吟逾苦雲收思共髙此懷差自適千社一牛毛<lb/>
　　　　懷吳顯道<lb/>
南郭紅亭冷西山白道曛江光凌翠氣洲色亂黃雲<lb/>
歲暮誰邀客情親故憶君天涯獨惆悵歸鳥黒紛紛<lb/>
　　　　靜照堂<lb/>
任公蹲㑹稽海上得招提淨觀堂新搆幽㝷客屢擕<lb/>
飛簷出風雨灑翰落虹蜺投老黃塵陌東看路恐迷<lb/>
　　　　重遊草堂次韻三首<lb/>
<pb n="KR4d0073_SBCK_014-6b"/>
垣屋荒葛藟野殿冷檀沈鶴有思顒意鷹無戀遁心<lb/>
禪房閉深竹齋鉢度遥岑寂寞黃塵裏金身倚一㝷<lb/>
　　　　二<lb/>
僧殘尚食少佛古但泥多寒守三衣法飢傳一鉢歌<lb/>
寛閑毎迸竹危朽漫牽蘿怊悵庭前栢西來意若何<lb/>
　　　　三<lb/>
野寺眞蘭若山僧老病多踈鍾挾谷響悲𣑽入樵歌<lb/>
水映茅篁竹雲埋蔦女蘿拂塵書所見因得擬隂何<lb/>
　　　　題齊安寺山亭<lb/>
此山無躑躅故國有楊梅悵望心常折慇懃手自栽<lb/>
暮年逢火改晴日對花開萬里烏塘路春風自往來<lb/>
　　　　自白門歸望定林有寄<lb/>
<pb n="KR4d0073_SBCK_014-7a"/>
蹇驢愁石路余亦倦躋攀不見道人乆忽然芳歲殘<lb/>
朝隨雲暫出暮與鳥爭還杳杳青松壑知公在兩間<lb/>
　　　　宿定林示無外<hi>名務周</hi>
天女穿林至姮娥度隴來欲歸今晼晩相值且徘徊<lb/>
誰謂我忘老如聞蟲造哀鄰衾亦不寐共盡白雲杯<lb/>
　　　　宿北山示行詳上人<lb/>
都城羇旅日獨許上人賢誰爲孤峯下還來宴坐邊<lb/>
是身猶夢幻何物可攀縁坐對青燈落松風咽夜泉<lb/>
　　　　獨飯<lb/>
䆫明兩不借榻淨一籧篨栩栩幽人夢夭夭老者居<lb/>
安能問香積誰可告華胥獨飯牆隂轉看雲坐乆如<lb/>
　　　　草堂<lb/>
<pb n="KR4d0073_SBCK_014-7b"/>
草堂今寂寞往事翳山椒蕙帳空留鶴蘿衣終換貂<lb/>
生皆墮天袠隱或寄公朝曡頴何勞怒東風汝自揺<lb/>
　　　　示耿天騭<lb/>
挾䇿能傷性捐書可盡年弦歌無舊習香火有新縁<lb/>
白土長岡路朱湖小洞天望公時顧我於此暢幽悁<lb/>
　　　　光宅<lb/>
今知光宅寺牛首正當門臺殿金碧毀丘墟桑竹繁<lb/>
蕭蕭新犢卧冉冉暮鵶翻回首千歳夢雨花何足言<lb/>
　　　　示無外<lb/>
支頥横口語椎髻曲肱眠莫問誰賔主安知汝輩年<lb/>
鄰雞生午寂幽草弄秋妍郤憶東䆫簟蠻藤故宛然<lb/>
　　　　北山暮歸示道人<lb/>
<pb n="KR4d0073_SBCK_014-8a"/>
千山復萬山行路有無間花發蜂遞繞果垂猿對攀<lb/>
獨㝷寒水度欲趂夕陽還天黒月未上兒童初掩關<lb/>
　　　　懷古二首<lb/>
日密畏前境淵明欣故園那知飯不賜所喜菊猶存<lb/>
亦有牀座好但無車馬喧誰爲吾侍者稚子候柴門<lb/>
　　　　二<lb/>
長者一牀室先生三徑園非無飯滿鉢亦有酒盈樽<lb/>
不起華邊坐常開柳際門漫知談實相欲辯巳忘言<lb/>
　　　　與寳覺宿精舎<lb/>
擾擾復翩翩秋牀燭屢昏眞爲說萬物豈止挾三言<lb/>
問義曹溪室捐書闕里門若知同二妄目擊道逾存<lb/>
　　　　中書偶成<lb/>
<pb n="KR4d0073_SBCK_014-8b"/>
忽忽余年往茫茫不自知慇懃照清淺邂逅見衰遲<lb/>
輔世無賢業容身有聖時歸歟今可矣何以長人爲<lb/>
　　　　華藏寺㑹故人<hi>得泉字</hi>
百憂成阻濶一笑得留連城郭西風裏園林落照前<lb/>
共知官似夢莫負酒如泉興罷重擕手江湖卽渺然<lb/>
　　　　求全<lb/>
求全傷德義欲速累功名玉要藏而待苗非揠故生<lb/>
未妨徐出晝何苦急墮成此道今亡矣嗟誰可與明<lb/>
　　　　秋風<lb/>
揫歛一何饕天機亦自勞牆隈小飜動屋角盛呼號<lb/>
漠漠驚沙密紛紛斷柳髙江湖豈在眼昨夜夢波濤<lb/>
　　　　次韻昌叔歲暮<lb/>
<pb n="KR4d0073_SBCK_014-9a"/>
城雲漏日晩樹凍裹春深槮密魚雖暖巢危鶴更隂<lb/>
橫風髙彍弩殘溜細鳴琴歲換兒童喜還傷老大心<lb/>
　　　　次韻酬昌叔羇旅之作<lb/>
君方困旅食予亦誤朝簪自索東方米誰多季子金<lb/>
髙門萬馬散窮巷一燈深客主竟何事蕭條梁父吟<lb/>
臨川先生文集卷第十四<lb/>
<pb n="KR4d0073_SBCK_014-9b"/>
<pb n="KR4d0073_SBCK_014-9b"/>
</p>
<p>
</p>
  </div>
</body>
</text>
</TEI>
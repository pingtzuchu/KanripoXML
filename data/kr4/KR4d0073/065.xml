<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_065-1a"/>
臨川先生文集卷第六十五<lb/>
　　論議<lb/>
　　　洪範傳<lb/>
　　　易象論<lb/>
　　　　洪範傳<lb/>
五行天所以命萬物者也故初一曰五行五事人所<lb/>
以繼天道而成性者也故次二曰敬用五事五事人<lb/>
君所以修其心治其身者也修其心治其身而後可<lb/>
以爲政於天下故次三曰農用八政爲政必協之歲<lb/>
月日星辰曆數之紀故次四曰協用五紀旣協之歲<lb/>
月日星辰曆數之紀當立之以天下之中故次五曰<lb/>
建用皇極中者所以立本而未足以趣時趣時則中<lb/>
<pb n="KR4d0073_SBCK_065-1b"/>
不中無常也唯所施之冝而已矣故次六曰乂用三<lb/>
德有皇極以立本有三德以趣時而人君之能事具<lb/>
矣雖然天下之故猶不能無疑也疑則如之何謀之<lb/>
人以盡其智謀之鬼神以盡其神而不專用已也故<lb/>
次七曰明用稽疑雖不專用已而參之於人物鬼神<lb/>
然而反身不誠不善則明不足以盡人物幽不足以<lb/>
盡鬼神則其在我者不可以不思在我者其得失微<lb/>
而難知莫若質諸天物之顯而易見且可以爲戒也<lb/>
故次八曰念用庶證自五事至於庶證各得其序則<lb/>
五福之所集自五事至於庶證各失其序則六極之<lb/>
所集故次九曰嚮用五福威用六極敬者何君子所<lb/>
以直内也言五事之本在人心而已農者何厚也言<lb/>
<pb n="KR4d0073_SBCK_065-2a"/>
君子之道施於有政取諸此以厚彼而已有本以保<lb/>
常而後可立也故皇極曰建有變以趣時而後可治<lb/>
也故三德曰乂嚮者慕而欲其至也威者畏而欲其<lb/>
亡也五行一曰水二曰火三曰木四曰金五曰土何<lb/>
也五行也者成變化而行鬼神往來乎天地之間而<lb/>
不窮者也是故謂之行天一生水其於物爲精精者<lb/>
一之所生也地二生火其於物爲神神者有精而後<lb/>
從之者也天三生木其於物爲魂魂從神者也地四<lb/>
生金其於物爲魄魄者有魂而後從之者也天五生<lb/>
土其於物爲意精神魂魄具而後有意自天一至於<lb/>
天五五行之生數也以竒生者成而耦以耦生者成<lb/>
而竒其成之者皆五五者天數之中也蓋中者所以<lb/>
<pb n="KR4d0073_SBCK_065-2b"/>
成物也道立於兩成於三變於五而天地之數具其<lb/>
爲十也耦之而已蓋五行之爲物其時其位其材其<lb/>
氣其性其形其事其情其色其聲其臭其味皆各有<lb/>
耦推而散之無所不通一柔一剛一晦一明故有正<lb/>
有邪有美有惡有醜有好有凶有吉性命之理道德<lb/>
之意皆在是矣耦之中又有耦焉而萬物之變遂至<lb/>
於無窮其相生也所以相繼也其相克也所以相治<lb/>
也語器也以相治故序六府以相克語時也以相繼<lb/>
故序盛德所在以相生洪範語道與命故其序與語<lb/>
器與時者異也道者萬物莫不由之者也命者萬物<lb/>
莫不聽之者也器者道之散時者命之運由於道聽<lb/>
於命而不知者百姓也由於道聽於命而知之者君<lb/>
<pb n="KR4d0073_SBCK_065-3a"/>
子也道萬物而無所由命萬物而無所聽唯天下之<lb/>
至神爲能與於此夫火之於水妻道也其於土母道<lb/>
也故神從志無志則從意志致一之謂精唯天下之<lb/>
至精爲能合天下之至神精與神一而不離則變化<lb/>
之所爲在我而已是故能道萬物而無所由命萬物<lb/>
而無所聽也水曰潤下火曰炎上木曰曲直金曰從<lb/>
革土爰稼穡何也北方隂極而生寒寒生水南方陽<lb/>
極而生熱熱生火故水潤而火炎水下而火上東方<lb/>
陽動以散而生風風生木木者陽中也故能變能變<lb/>
故曲直西方隂止以收而生燥燥生金金者隂中也<lb/>
故能化能化故從革中央隂陽交而生濕濕生土土<lb/>
者隂陽沖氣之所生也故發之而爲稼斂之而爲穡<lb/>
<pb n="KR4d0073_SBCK_065-3b"/>
曰者所以命其物爰者言於之稼穡而已潤者性也<lb/>
炎者氣也上下者位也曲直者形也從革者材也稼<lb/>
穡者人事也冬物之性復復者性之所故於水言其<lb/>
性夏物之氣交交者氣之時故於火言其氣陽極上<lb/>
隂極下而後各得其位故於水火言其位春物之形<lb/>
著故於木言其形秋物之材成故於金言其材中央<lb/>
人之位也故於土言人事水言潤則火熯土溽木敷<lb/>
金斂皆可知也火言炎則水洌土烝木温金凊皆可<lb/>
知也水言下火言上則木左金右土中央皆可知也<lb/>
推類而反之則曰後曰前曰西曰東曰北曰南皆可<lb/>
知也木言曲直則土圜金方火銳水平皆可知也金<lb/>
言從革則木變土化水因火革皆可知也土言稼稽<lb/>
<pb n="KR4d0073_SBCK_065-4a"/>
則水之井洫火之㸑冶木金之爲械器皆可知也所<lb/>
謂木變者何灼之而爲火爛之而爲土此之謂變所<lb/>
謂土化者何能熯能潤能敷能斂此之謂化所謂水<lb/>
因者何因甘而甘因苦而苦因蒼而蒼因白而白此<lb/>
之謂因所謂火革者何革生以爲熟革柔以爲剛革<lb/>
剛以爲柔此之謂革金亦能化而命之曰從革者何<lb/>
可以圜可以平可以銳可以曲直然非火革之則不<lb/>
能自化也是故命之曰從革也夫金隂精之純也是<lb/>
其所以不能自化也蓋天地之用五行也水施之火<lb/>
化之木生之金成之土和之施生以柔化成以剛故<lb/>
木撓而水弱金堅而火悍悍堅而濟以和萬物之所<lb/>
以成也奈何終於撓弱而欲以收成物之功哉潤下<lb/>
<pb n="KR4d0073_SBCK_065-4b"/>
作鹹炎上作苦曲直作酸從革作辛稼穡作甘何也<lb/>
寒生水水生鹹故潤下作鹹熱生火火生苦故炎上<lb/>
作苦風生木木生酸故曲直作酸燥生金金生辛故<lb/>
從革作辛濕生土土生甘故稼穡作甘生物者氣也<lb/>
成之者味也以竒生則成而耦以耦生則成而竒寒<lb/>
之氣堅故其味可用以耎熱之氣耎故其味可用以<lb/>
堅風之氣散故其味可用以收燥之氣收故其味可<lb/>
用以散土者沖氣之所生也沖氣則無所不和故其<lb/>
味可用以綏而已氣堅則壯故苦可以養氣脉耎則<lb/>
和故鹹可以養脉骨收則強故酸可以養骨筋散則<lb/>
不攣故辛可以養筋肉緩則不壅故甘可以養肉堅<lb/>
之而後可以耎收之而後可以散欲緩則用甘不欲<lb/>
<pb n="KR4d0073_SBCK_065-5a"/>
則弗用也古之養生治疾者必先通乎此不通乎此<lb/>
而能巳人之疾者蓋寡矣五事一曰貌二曰言三曰<lb/>
視四曰聽五曰思貌曰㳟言曰從視曰明聽曰聦思<lb/>
曰睿恭作肅從作乂明作哲聦作謀睿作聖何也恭<lb/>
則貌欽故作肅從則言順故作乂明則善視故作哲<lb/>
聦則善聽故作謀睿則思無所不通故作聖五事以<lb/>
思爲主而貌最其所後也而其次之如此何也此言<lb/>
修身之序也恭其貌順其言然後可以學而至於哲<lb/>
旣哲矣然後能聽而成其謀能謀矣然後可以思而<lb/>
至於聖思者事之所成終而所成始也思所以作聖<lb/>
也旣聖矣則雖無思也無爲也寂然不動感而遂通<lb/>
天下之故可也八政一曰食二曰貨三曰祀四曰司<lb/>
<pb n="KR4d0073_SBCK_065-5b"/>
空五曰司徒六曰司寇七曰賔八曰師何也食貨人<lb/>
之所以相生養也故一曰食二曰貨有相生養之道<lb/>
則不可不致孝於鬼神而著不忘其所自故三曰祀<lb/>
有所以相生養之道而知不忘其所自然後能保其<lb/>
居故四曰司空司空所以居民民保其居然後可敎<lb/>
故五曰司徒司徒所以敎民敎之不率然後俟之以<lb/>
刑戮故六曰司寇自食貨至于司寇而治内者具矣<lb/>
故七曰賔八曰師賔所以接外治師所以接外亂也<lb/>
自食貨至於賔師莫不有官以治之而獨曰司空司<lb/>
徒司寇者言官則以知物之有官言物則以知官之<lb/>
有物也五紀一曰歲二曰月三曰日四曰星辰五曰<lb/>
曆數何也王省惟歲卿士惟月師尹惟日上考之星<lb/>
<pb n="KR4d0073_SBCK_065-6a"/>
辰下考之曆數然後歲月日時不失其政故一曰歲<lb/>
二曰月三曰日四曰星辰五曰曆數曆者數也數者<lb/>
一二三四是也五紀之所成終而所成始也非特曆<lb/>
而已先王之舉事也莫不有時其制物也莫不有數<lb/>
有時故莫敢廢有數故莫敢踰蓋堯舜所以同律度<lb/>
量衡協時月正日而天下治者取諸此而已皇極皇<lb/>
建其有極歛時五福用敷錫厥庶民何也皇君也極<lb/>
中也言君建其有中則萬物得其所故能集五福以<lb/>
敷錫其庶民也惟時厥庶民于汝極錫汝保極何也<lb/>
言庶民以君爲中君保中則民與之也凡厥庶民無<lb/>
有淫朋人無有比德惟皇作極何也言君中則民人<lb/>
中也庶民無淫朋人無比德者惟君爲中而巳蓋君<lb/>
<pb n="KR4d0073_SBCK_065-6b"/>
有過行偏政則庶民有淫朋人有比德矣凡厥庶民<lb/>
有猷有爲有守汝則念之不協于極不罹于咎皇則<lb/>
受之而康而色曰予攸好德汝則錫之福時人斯其<lb/>
惟皇之極何也言民之有猷有爲有守汝則念其所<lb/>
猷所爲所守之當否所猷所爲所守不協于極亦不<lb/>
罹于咎君則容受之而康汝顔色以誘之不協于極<lb/>
不罹于咎雖未可以錫之福然亦可敎者也故當受<lb/>
之而不當譴怒也詩曰載色載笑匪怒伊敎康而色<lb/>
之謂也其曰我所好者德則是協于極則非但康汝<lb/>
顔色以受之又當錫之福以勸焉如此則人惟君之<lb/>
中矣不言攸好德則錫之福而言曰予攸好德則錫<lb/>
之福何也謂之皇極則不爲巳甚也攸好德然後錫<lb/>
<pb n="KR4d0073_SBCK_065-7a"/>
之福則獲福者寡矣是爲巳甚而非所以勸也曰予<lb/>
攸好德則錫之福則是苟革靣以從吾之攸好者吾<lb/>
不深探其心而皆錫之福也此之謂皇極之道也無<lb/>
虐煢獨而畏高明何也言苟曰好德則雖煢獨必進<lb/>
寵之而不虐苟曰不好德則雖高明必辠廢之而不<lb/>
畏也蓋煢獨也者衆之所違而虐之者也高明也者<lb/>
衆之所比而畏之者也人君蔽於衆而不知自用其<lb/>
福威則不期虐煢獨而煢獨實見虐矣不期畏高明<lb/>
而高明實見畏矣㷀獨見虐而莫勸其作德則爲善<lb/>
者不長高明見畏而莫懲其作僞則爲惡者不消善<lb/>
不長惡不消人人離德作僞則大亂之道也然則虐<lb/>
煢獨而寛朋黨之多畏高明而忽卑晦之賤最人君<lb/>
<pb n="KR4d0073_SBCK_065-7b"/>
之大戒也人之有能有爲使羞其行而邦其昌何也<lb/>
言有能者使在職而羞其材有爲者使在位而羞其<lb/>
德則邦昌也人君孰不欲有能者羞其材有爲者羞<lb/>
其德然曠千數百年而未有一人致此蓋聦不明而<lb/>
無以通天下之志誠不至而無以同天下之德則智<lb/>
以難知而爲愚者所詘賢以寡助而爲不肖者所困<lb/>
雖欲羞其行不可得也通天下之志在窮理同天下<lb/>
之德在盡性窮理矣故知所謂咎而弗受知所謂德<lb/>
而錫之福盡性矣故能不虐煢獨以爲仁不畏高明<lb/>
以爲義如是則愚者可誘而爲智也雖不可誘而爲<lb/>
智必不使之詘智者矣不肖者可革而爲賢也雖不<lb/>
可革而爲賢必不使之困賢者矣夫然後有能有爲<lb/>
<pb n="KR4d0073_SBCK_065-8a"/>
者得羞其行而邦頼之以昌也凡厥正人旣富方榖<lb/>
汝弗能使有好于而家時人斯其辜何也言几正人<lb/>
之道旣富之然後善雖然徒富之亦不能善也必先<lb/>
治其家使人有好於汝家然後人從汝而善也汝弗<lb/>
能使有好於汝家則人無所視効而放僻邪侈亦無<lb/>
不爲也蓋人君能自治然後可以治人能治人然後人<lb/>
爲之用人爲之用然後可以爲政於天下爲政於天<lb/>
下者在乎富之善之而善之必自吾家人始所謂自<lb/>
治者惟皇作極是也所謂治人者弗協于極弗罹于<lb/>
咎皇則受之而康而色曰予攸好德汝則錫之福無<lb/>
虐煢獨而畏高明是也所謂人爲之用者有能有爲<lb/>
使羞其行而邦其昌是也所謂爲政於天下者凡厥<lb/>
<pb n="KR4d0073_SBCK_065-8b"/>
正人是也旣曰能治人則人固巳善矣又曰富之然<lb/>
後善何也所謂治人者敎化以善之也所謂富之然<lb/>
後善者政以善之也徒敎化不能使人善故繼之曰<lb/>
凡厥正人旣富方榖徒政亦不能使人善故卒之曰<lb/>
汝弗能使有好干而家時人斯其辜也于其無好德<lb/>
汝雖錫之福其作汝用咎何也旣言治家不善不足<lb/>
以正人也又言用人不善不足以正身言崇長不好<lb/>
德之人而錫之福亦用咎作汝而已矣無偏無陂遵<lb/>
王之義無有作好遵王之道無有作惡遵王之路無<lb/>
偏無黨王道蕩蕩無黨無偏王道平平無反無側王<lb/>
道正直會其有極歸其有極曰皇極之敷言是彞是<lb/>
訓于帝其訓何也言君所以虚其心平其意唯義所<lb/>
<pb n="KR4d0073_SBCK_065-9a"/>
在以會歸其有中者其說以爲人君以中道布言是<lb/>
以爲彞是以爲訓者于天其訓而已夫天之爲物也<lb/>
可謂無作好無作惡無偏無黨無反無側會其有極<lb/>
歸其有極矣蕩蕩乎言乎其大平平者言乎其治大<lb/>
而治終於正直而王道成矣無偏者言乎其所居無<lb/>
黨者言乎其所與以所居者無偏故能所與者無黨<lb/>
故曰無偏無黨以所與者無黨故能所居者無偏故<lb/>
曰無黨無偏偏不已乃至於側陂不已乃至於反始<lb/>
曰無偏無陂者率義以治心不可以有偏陂也卒曰<lb/>
無反無側者及其成德也以中庸應物則要之使無<lb/>
反側而已路大道也正直中德也始曰義中曰道曰<lb/>
路卒曰正直尊德性而道問學致廣大而盡精微極<lb/>
<pb n="KR4d0073_SBCK_065-9b"/>
高明而道中庸之謂也孔子以爲示之以好惡而民<lb/>
知禁今曰無有作好無有作惡何也好惡者性也天<lb/>
命之謂性作者人爲也人爲則與性反矣書曰天命<lb/>
有德五服五章哉天討有辠五刑五用哉命有德討<lb/>
有辠皆天也則好惡者豈可以人爲哉所謂示之以<lb/>
好惡者性而已矣凡厥庶民極之敷言是訓是行以<lb/>
近天子之光曰天子作民父母以爲天下王何也言<lb/>
凡厥庶民以中道布言是訓是行以近天子之光者<lb/>
其說以爲天子作民父母以爲天下王當順而比之<lb/>
以效其所爲而不可逆蓋君能順天而效之則民亦<lb/>
順君而效之也二帝三王之誥命未嘗不稱天者所<lb/>
謂于帝其訓也此人之所以化其上也及至後世矯<lb/>
<pb n="KR4d0073_SBCK_065-10a"/>
誣上天以布命于下而欲人之弗叛也不亦難乎三<lb/>
德一曰正直二曰剛克三曰柔克何也直而不正者<lb/>
有矣以正正直乃所謂正也曲而不直者有矣以直<lb/>
正曲乃所謂直也正直也者變通以趣時而未離剛<lb/>
柔之中者也剛克也者剛勝柔者也柔克也者柔勝<lb/>
剛者也平康正直疆弗友剛克爕友柔克何也爕者<lb/>
和孰上之所爲者也友者右助上之所爲者也疆者<lb/>
弗柔從上之所爲者也弗友者弗右助上之所爲者<lb/>
也君君臣臣適各當分所謂正直也若承之者所謂<lb/>
柔克也若威之者所謂剛克也蓋先王用此三德於<lb/>
一嚬一笑未嘗或失況以大施於慶賞刑威之際哉<lb/>
故能爲之其未有也治之其未亂也沈潛剛克高明<lb/>
<pb n="KR4d0073_SBCK_065-10b"/>
柔克何也言人君之用剛克也沈潛之於内其用柔<lb/>
克也發見之於外其用柔克也抗之以高明其用剛<lb/>
克也養之以卑晦沈潛之於内所以制姦慝發見之<lb/>
於外所以昭忠善抗之以高明則雖柔過而不廢養<lb/>
之以卑晦則雖剛過而不折易曰道有變動故曰爻<lb/>
爻有等故曰物物相雜故曰文文不當故吉凶生焉<lb/>
吉凶之生豈在夫大哉蓋或一嚬一笑之間而已洪<lb/>
範之言三德與舜典臯陶謨所序不同何也舜典所<lb/>
序以敎胄子而臯陶謨所序以知人臣故皆先柔而<lb/>
後剛洪範所序則人君也故獨先剛而後柔至於正<lb/>
直則舜典洪範皆在剛柔之先而臯陶謨乃獨在剛<lb/>
柔之中者敎人治人宜皆以正直爲先至於序德之<lb/>
<pb n="KR4d0073_SBCK_065-11a"/>
品則正直者中德也固宜在柔剛之中也惟辟作福<lb/>
惟辟作威惟辟玉食臣無有作福作威玉食臣之有<lb/>
作福作威玉食其害于而家凶于而國人用側頗僻<lb/>
民用僭忒何也執常以事君者臣道也執權以御臣<lb/>
者君道也三德者君道也作福柔克之事也作威剛<lb/>
克之事也以其侔於神天也是故謂之福作福以懷<lb/>
之作禍以威之言作福則知威之爲禍言作威則知<lb/>
福之爲懷也皇極者君與臣民共由之者也三德者<lb/>
君之所獨任而臣民不得僭焉者也有其權必有禮<lb/>
以章其別故惟辟玉食也禮所以定其位權所以固<lb/>
其政下僭禮則上失位下侵權則上失政上失位則<lb/>
亦失政矣上失位失政人所以亂也故臣之有作福<lb/>
<pb n="KR4d0073_SBCK_065-11b"/>
作威玉食其害于而家凶于而國人用側頗僻民用<lb/>
僭忒也側頗僻者臣有作福作威之効也僭忒者臣<lb/>
有玉食之効也民側頗僻也易而其僭忒也難民僭<lb/>
忒則人可知也人側頗僻則民可知也其曰庶民有<lb/>
淫朋人有比德亦若此而已矣於淫朋曰庶民於僭<lb/>
忒曰民而巳何也僭忒者民或有焉而非衆之所能<lb/>
也天子皇王辟皆君也或曰天子或曰皇或曰王或<lb/>
曰辟何也皇極于帝其訓者所以繼天而順之故稱<lb/>
天子建有極者道故稱皇好惡者德故稱王福威者<lb/>
政故稱辟道所以成德德所以立政故言政於三德<lb/>
而稱辟也建有極者道故稱皇則其曰天子作民父<lb/>
母以爲天下王何也吾所建者道而民所知者德而<lb/>
<pb n="KR4d0073_SBCK_065-12a"/>
巳矣七稽疑擇建立卜筮人乃命卜筮曰雨曰霽曰<lb/>
蒙曰驛曰克曰貞曰悔凡七卜五占用二衍忒何也<lb/>
言有所擇有所建則立卜筮人卜筮凡七而其爲卜<lb/>
者五則其爲筮者二可知也先卜而後筮則筮之爲<lb/>
正悔亦可知也衍者吉之謂也忒者凶之謂也吉言<lb/>
衍則凶之爲耗可知也凶言忒則吉之爲當亦可知<lb/>
也此言之法也蓋自始造書則固如此矣福之所以<lb/>
爲福者於文從畐畐則衍之謂也禍所以爲禍者於<lb/>
文從咼咼則忒之謂也蓋忒也當也言乎其位衍也<lb/>
耗也言乎其數夫物有吉凶以其位與數而已六五<lb/>
得位矣其爲九四所難者數不足故也九四得數矣<lb/>
其爲六五所制者位不當故也數衍而位當者吉數<lb/>
<pb n="KR4d0073_SBCK_065-12b"/>
耗而位忒者凶此天地之道隂陽之義君子小人之<lb/>
所以相爲消長中國夷狄之所以相爲強弱易曰人<lb/>
謀鬼謀百姓與能蓋聖人君子以察存亡以御治亂<lb/>
必先通乎此不通乎此而爲百姓之所與者蓋寡矣<lb/>
立時人作卜筮三人占則從二人之言何也卜筮者<lb/>
質諸鬼神其從與違爲難知故其占也從衆而已也<lb/>
汝則有大疑謀及乃心謀及卿士謀及庶民謀及卜<lb/>
筮何也言人君有大疑則當謀之於已已不足以决<lb/>
然後謀之於卿士又不足以决然後謀之於庶民又<lb/>
不足以决然後謀之於鬼神鬼神尤人君之所欽也<lb/>
然而謀之反在乎卿士庶民之後者吾之所疑而謀<lb/>
者人事也必先盡之人然後及鬼神焉固其理也聖<lb/>
<pb n="KR4d0073_SBCK_065-13a"/>
人以鬼神爲難知而卜筮如此其可信者易曰成天<lb/>
下之亹亹者莫大乎蓍龜唯其誠之不至而已矣用<lb/>
其至誠則鬼神其有不應而龜筮其有不告乎汝則<lb/>
從龜從筮從卿士從庻民從是之謂大同身其康彊<lb/>
子孫其逢吉何也將有作也心從之而人神之所弗<lb/>
異則有餘慶矣故謂之大同而子孫其逢吉也汝則<lb/>
從龜從筮從卿士逆庻民逆吉卿士從龜從筮從汝<lb/>
則逆庻民逆吉庻民從龜從筮從汝則逆卿士逆吉<lb/>
何也吾之所謀者疑也可以作可以無作然後謂之<lb/>
疑疑而從者衆則作而吉也汝則從龜從筮逆卿士<lb/>
逆庻民逆作内吉作外凶何也尊者從卑者逆故逆<lb/>
者雖衆以作内猶吉也龜筮共違于人用静吉用作<lb/>
<pb n="KR4d0073_SBCK_065-13b"/>
凶何也所以謀之心謀之人者盡矣然猶不免於疑<lb/>
則謀及於龜筮故龜筮之所共違不可以有作也庶<lb/>
徴曰雨曰暘曰燠曰寒曰風曰時者何也曰雨曰暘<lb/>
曰燠曰寒曰風者自肅時雨若以下是也曰時者自<lb/>
王省惟歲以下是也五者來備各以其敘庶草蕃廡<lb/>
何也隂陽和則萬物盡其性極其材言庶草者以爲<lb/>
物之尤微而莫養又不知自養也而猶蕃廡則萬物<lb/>
得其性皆可知也一極備凶一極無凶何也雨極備<lb/>
則爲常雨暘極備則爲常暘風極備則爲常風燠極<lb/>
無則爲常寒寒極無則爲常燠此饑饉疾癘之所由<lb/>
作也故曰凶曰休徴曰肅時雨若曰乂時暘若曰哲<lb/>
時燠若曰謀時寒若曰聖時風若曰咎徴曰狂恒雨<lb/>
<pb n="KR4d0073_SBCK_065-14a"/>
若曰僭恒暘若曰豫恒燠若曰急恒寒若曰蒙恒風<lb/>
若何也言人君之有五事猶天之有五物也天之有<lb/>
五物一極備凶一極無亦凶其施之小大緩急無常<lb/>
其所以成物者要之適而巳人之有五事一極備凶<lb/>
一極無亦凶施之小大緩急亦無常其所以成民者<lb/>
亦要之適而已故雨暘燠寒風者五事之證也降而<lb/>
萬物恱者肅也故若時雨然升而萬物理者乂也故<lb/>
若時暘然哲者陽也故若時燠然謀者隂也故若時<lb/>
寒然睿其思心無所不通以濟四事之善者聖也故<lb/>
若時風然狂則蕩故常雨若僭則亢故常暘若豫則<lb/>
解緩故常燠若急則縮栗故常寒若冥其思心無所<lb/>
不入以濟四事之惡者蒙故常風若也孔子曰見賢<lb/>
<pb n="KR4d0073_SBCK_065-14b"/>
思齊見不賢而内自省也君子之於人也固常思齊<lb/>
其賢而以其不肖爲戒況天者固人君之所當法象<lb/>
也則質諸彼以驗此固其宜也然則丗之言災異者<lb/>
非乎曰人君固輔相天地以理萬物者也天地萬物<lb/>
不得其常則恐懼修省固亦其宜也今或以爲天有<lb/>
是變必由我有是辠以致之或以爲災異自天事耳<lb/>
何豫於我我知修人事而已蓋由前之說則蔽而葸<lb/>
由後之說則固而怠不蔽不葸不固不怠者亦以天<lb/>
變爲巳懼不曰天之有某變必以我爲某事而至也<lb/>
亦以天下之正理考吾之失而巳矣此亦念用庶證<lb/>
之意也王省惟歲卿士惟月師尹惟日何也言自王<lb/>
至於師尹猶歲月日三者相繫屬也歲月日有常而<lb/>
<pb n="KR4d0073_SBCK_065-15a"/>
不可變所揔大者不可以侵小所治少者不可以僭<lb/>
多自王至于師尹三者亦相繫屬有常而不可變所<lb/>
揔大者亦不可以侵小所治少者亦不可以僭多故<lb/>
歲月日者王及卿士師尹之證也歲月日時無易百<lb/>
榖用成乂用明俊民用章家用平康日月歲時旣易<lb/>
百榖用不成乂用昬不明俊民用微家用不寧何也<lb/>
旣以歲月日三者之時爲王及卿士師尹之證也而<lb/>
王及卿士師尹之職亦皆協之歲月日時之紀焉故<lb/>
歲有會月有要日有成大者省其大而略小者治其<lb/>
小而詳其小大詳略得其序則功用興而分職治矣<lb/>
故百榖用成乂用明俊民用章家用平康小大詳略<lb/>
失其序則功用無所程分職無所考故百榖用不成<lb/>
<pb n="KR4d0073_SBCK_065-15b"/>
乂用昬不明俊民用微家用不寧也庶民惟星星有<lb/>
好風星有好雨何也言星之好不一猶庶民之欲不<lb/>
同星之好不一待月而後得其所好而月不能違也<lb/>
庶民之欲不同待卿士而後得其所欲而卿士亦不<lb/>
能違也故星者庶民之證也日月之行則有冬有夏<lb/>
何也言歲之所以爲歲以日月之有行而歲無爲也<lb/>
猶王之所以爲王亦以卿士師尹之有行而王無爲<lb/>
也春秋者隂陽之中冬夏者隂陽之正隂陽各致其<lb/>
正而後歲成有冬有夏者言歲之成也月之從星則<lb/>
以風雨何也言月之好惡不自用而從星則風雨作<lb/>
而歲功成猶卿士之好惡不自用而從民則治敎政<lb/>
令行而王事立矣書曰天聽自我民聽天視自我民<lb/>
<pb n="KR4d0073_SBCK_065-16a"/>
視夫民者天之所不能違也而況於王乎況於卿士<lb/>
乎五福一曰壽二曰富三曰康寧四曰攸好德五曰<lb/>
考終命何也人之始生也莫不有壽之道焉得其常<lb/>
性則壽矣故一曰壽少長而有爲也莫不有富之道<lb/>
焉得其常産則富矣故二曰富得其常性又得其常<lb/>
産而繼之以母擾則康寧矣故三曰康寧也夫人君<lb/>
使人得其常性又得其常産而繼之以母擾則人好<lb/>
德矣故四曰攸好德好德則能以令終故五曰考終<lb/>
命六極一曰凶短折二曰疾三曰憂四曰貧五曰惡<lb/>
六曰弱何也不考終命謂之凶蚤死謂之短中絶謂<lb/>
之折禍莫大於凶短折疾次之憂次之貧又次之故<lb/>
一曰凶短折二曰疾三曰憂四曰貧凶者考終命之<lb/>
<pb n="KR4d0073_SBCK_065-16b"/>
反也短折者壽之反也疾憂者康寧之反也貧者富<lb/>
之反也此四極者使人畏而欲其亡故先言人之所<lb/>
尤畏者而以猶愈者次之夫君人者使人失其常性<lb/>
又失其常産而繼之以擾則人不好德矣故五曰惡<lb/>
六曰弱惡者小人之剛也弱者小人之柔也九疇曰<lb/>
初曰次而五行五事八政五紀三德五福六極特以<lb/>
一二數之何也九疇以五行爲初而水之於五行貌<lb/>
之於五事食之於八政歲之於五紀正直之於三德<lb/>
壽凶短折之於五福六極不可以爲初故也或曰箕<lb/>
子之所次自五行至於庶證而今獨曰自五事至于<lb/>
庶證各得其序則五福之所集自五事至于庶證各<lb/>
爽其序則六極之所集何也曰人君之於五行也以<lb/>
<pb n="KR4d0073_SBCK_065-17a"/>
五事修其性以八政用其材以五紀協其數以皇極<lb/>
建其常以三德治其變以稽疑考其難知以庶證證<lb/>
其失得自五事至于庶證各得其序則五行固已得<lb/>
其序矣或曰丗之不好德而能以令終與好德而不<lb/>
得其死者衆矣今曰好德則能以令終何也曰孔子<lb/>
以爲人之生也直罔之生也幸而免君子之於吉凶<lb/>
禍福道其常而已幸而免與不幸而及焉蓋不道也<lb/>
或曰孔子以爲富與貴人之所欲貧與賤人之所惡<lb/>
而福極不言貴賤何也曰五福者自天子至于庶人<lb/>
皆可使慕而欲其至六極者自天子至於庶人皆可<lb/>
使畏而欲其亡若夫貴賤則有常分矣使自公侯至<lb/>
於庶人皆慕貴欲其至而不欲賤之在已則陵犯篡<lb/>
<pb n="KR4d0073_SBCK_065-17b"/>
奪之行日起而上下莫安其命矣詩曰肅肅宵征抱<lb/>
衾與禂寔命不猶蓋王者之丗使賤者之安其賤如<lb/>
此夫豈使知貴之爲可慕而欲其至賤之爲可畏而<lb/>
欲其亡乎<lb/>
　　　　易象論解<lb/>
君子之道始於自強不息故於乾也君子以自強不<lb/>
息自強不息然後厚德載物故於坤也君子以厚德<lb/>
載物自強積德以有載也廼能經綸故於屯也君子<lb/>
以經綸經綸者君子有事之時故於蒙也君子以果<lb/>
行育德果行育德則無事矣故於需也君子以飲食<lb/>
宴樂飲食宴樂所以待人而與之從事者也故於訟<lb/>
也君子以作事謀始作事謀始則能爲物主故於師<lb/>
<pb n="KR4d0073_SBCK_065-18a"/>
也君子以容民畜衆建萬國親諸侯容民畜衆之大<lb/>
者故於比也先王以建萬國親諸侯諸侯親則無所<lb/>
用武故於小畜也君子以懿文德德以禮爲體故於<lb/>
履也君子以辨上下定民志禮也者因時之會通以<lb/>
財成輔相天地者也故於泰也后以財成天地之道<lb/>
輔相天地之宜以左右民物不能終泰故於否也君<lb/>
子以儉德避難不可榮以祿泰則通否則辨故於同<lb/>
人也君子以類族辨物族各有其類物各有其辨則<lb/>
君子小人見矣故於大有君子以遏惡揚善順天休<lb/>
命雖遏惡也不可以爲偏亢故於謙也君子以裒多<lb/>
益寡稱物平施順天休命而以謙平施則人樂之故<lb/>
於豫也先王以作樂崇德殷薦之上帝以配祖考樂<lb/>
<pb n="KR4d0073_SBCK_065-18b"/>
成而息故於隨也君子以嚮晦入宴息物不可終息<lb/>
故於蠱也君子以振民育德振民育德莫大平敎思<lb/>
無窮容保民無疆故於臨也君子以敎思無窮容保<lb/>
民無疆敎思無窮容保民無疆莫大乎省方觀民設<lb/>
敎故於觀也先王以省方觀民設敎敎至矣則明罰<lb/>
勑法繼之故於噬嗑也先王以明罰勑法明罰勑法<lb/>
者所以待之而非敢於折獄故於賁也君子以明庶<lb/>
政無敢折獄無敢折獄者將以厚下也故於剝也上<lb/>
以厚下安宅厚下者將使人無失其性命之情也欲<lb/>
不失其性命之情則亦不違其性命之理而已故於<lb/>
復也先王以至日閉關商旅不行后不省方者所以<lb/>
應時知應時然後知對時育物故於無妄也先王以<lb/>
<pb n="KR4d0073_SBCK_065-19a"/>
茂對時育萬物對時育物者非稽古畜德之主則不<lb/>
能故於大畜也君子以多識前言徃行以畜其德畜<lb/>
德莫大乎養故於頥也君子以愼言語節飲食知自<lb/>
養然後出處皆有以大過人故於大過也君子以獨<lb/>
立不懼遯丗無悶出則欲獨立不懼處則欲遯丗無<lb/>
悶則德不可無習故於坎也君子以常德行習敎事<lb/>
德行不失其事敎事不廢其習然後可以繼明照四<lb/>
方故於離也大人以繼明照于四方所謂明者非恃<lb/>
其所明則資諸人而已故於咸也君子以虚受人惟<lb/>
以虚受人而有節於内故於恒也君子以立不易方<lb/>
所以有時而逺小人故於遯也君子以逺小人不惡<lb/>
而嚴所謂嚴者亦禮而已矣故於大壯也君子以非<lb/>
<pb n="KR4d0073_SBCK_065-19b"/>
禮勿履非禮勿履德之所以昭也故於晉也君子以<lb/>
自昭明德明者自明非所以莅衆故於明夷也君子<lb/>
以莅衆用晦而明知自明又知所以莅衆則言有物<lb/>
而行有常故於家人也君子以言有物而行有常言<lb/>
有物行有常則知所同知所異於暌也君子以同而<lb/>
異同故能有容異故能有辨反身修德言有辨也故<lb/>
於蹇也君子以反身修德赦過宥辠言有容也故於<lb/>
解也君子以赦過宥辠能反身修德赦過宥辠則其<lb/>
欲也懲而窒矣故於損也君子以懲忿窒慾能懲忿<lb/>
窒慾然後見善遷有過改故於益也君子以見善則<lb/>
遷有過則改以居則修德以動則有功功不可以擅<lb/>
德不可以居也故於夬也君子以施禄及下居德則<lb/>
<pb n="KR4d0073_SBCK_065-20a"/>
忌能施祿及下居德則忌則衆之所聽也故於姤也<lb/>
后以施命誥四方衆之所聽不可不戒故於萃也君<lb/>
子以除戎器戒不虞不虞知戒矣德之所以積也故<lb/>
於升也君子以順德積小以高大積小以至高大而<lb/>
至於命則志遂矣故於困也君子以致命遂志至於<lb/>
命則所以成已也而後可以成民敎故於井也君子<lb/>
以勞民勸相勞民勸相莫大乎恭愛故於革也君子<lb/>
以治歷明時能治歷明時然後能正位凝命故於鼎<lb/>
也君子以正位凝命正位凝命不可恃故於震也君<lb/>
子以恐懼修省修省之道在於正已而已故於艮也<lb/>
君子以思不出其位能正已則賢德可居俗可善故<lb/>
於漸也君子以居賢德善俗俗善矣其終不能無愛<lb/>
<pb n="KR4d0073_SBCK_065-20b"/>
愛則敝矣故於歸妹也君子以永終知敝<hi>知敝則所</hi>以待<lb/>
人者盡矣故於豐也君子以折獄致刑折獄以刑君<lb/>
子所以明愼之時也故於旅也君子以明愼用刑而<lb/>
不留獄不留獄則治道終矣終則有始故於巽也君<lb/>
子以申命行事申命行事不可以無學故於兊也君<lb/>
子以朋友講習所講習者仁義而已故於渙也先王<lb/>
以饗帝立廟饗帝立廟則仁之至義之盡矣其推行<lb/>
之也度數不可以無制德行不可以無議故於節也<lb/>
君子以制數度議德行制數度議德行則欲急已以<lb/>
緩人故於中孚也君子以議獄緩死急已以緩人者<lb/>
依於仁而已故於小過也君子以行過乎恭䘮過乎<lb/>
哀用過乎儉依於仁則無患矣故於旣濟也君子以<lb/>
<pb n="KR4d0073_SBCK_065-21a"/>
思患而豫防之物不窮也故於未濟也君子以愼辨<lb/>
物居方辨物居方者物之終始也<lb/>
臨川先生文集卷第六十五<lb/>
<pb n="KR4d0073_SBCK_065-21b"/>
</p>
<p>
</p>
  </div>
</body>
</text>
</TEI>
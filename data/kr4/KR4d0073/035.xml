<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_035-1a"/>
臨川先生文集卷第三十五<lb/>
　　挽辭<lb/>
　　　仁宗皇帝挽辭四首<lb/>
　　　英宗皇帝挽辭二首<lb/>
　　　神宗皇帝挽辭二首<lb/>
　　　慈聖光獻皇后挽辭二首<lb/>
　　　正肅吳公挽辭三首<lb/>
　　　文元賈公挽辭二首<lb/>
　　　元獻晏公挽辭三首<lb/>
　　　忠獻韓公挽辭二首<lb/>
　　　正憲吳公挽辭<lb/>
　　　孫威敏公挽辭<lb/>
<pb n="KR4d0073_SBCK_035-1b"/>
　　　　崇禧給事同年馬兄挽辭二首<lb/>
　　　　陳動之祕丞挽辭二首<lb/>
　　　　贈工部侍郎鄭公挽辭<lb/>
　　　　致仕虞部曲江譚君挽辭<lb/>
　　　　馬玘大夫挽辭<lb/>
　　　　宋中道挽辭<lb/>
　　　　王中甫學士挽辭<lb/>
　　　　王逢原挽辭<lb/>
　　　　葛興祖挽辭<lb/>
　　　　河中使君修撰陸公挽辭三首<lb/>
　　　　王子直挽辭<lb/>
　　　　孫君挽辭<lb/>
<pb n="KR4d0073_SBCK_035-2a"/>
　　　處士葛君挽辭<lb/>
　　　永壽縣太君周氏挽辭二首<lb/>
　　　致仕邵少卿挽辭二首<lb/>
　　　葛郎中挽辭二首<lb/>
　　　悼王致處士<lb/>
　　　蘇才翁挽辭二首<lb/>
　　　悼慧休<lb/>
　　　　仁宗皇帝挽辭四首<lb/>
去序三朝聖行崩萬國天憂勤無曠古治洽最長年<lb/>
仁育齊高厚哀思罄幅員欲知千載美道德冠遺編<lb/>
　　　　二<lb/>
馮几微言絶羣臣涕泗揮哀號三級陛縞素九重圍<lb/>
<pb n="KR4d0073_SBCK_035-2b"/>
天上仙遊遠宫中御座非最悲帷幄侍不復未明衣<lb/>
　　　　三<lb/>
厭代人間世收神天上游遽然虚玉座不復望珠旒<lb/>
待旦移巾幘饔人改膳羞㝷常飛白几寂寞暗塵浮<lb/>
　　　　四<lb/>
同軌羣方至因山十月催永違天日表空有肺肝摧<lb/>
帳殿流蘇卷鈴歌薤露哀宫中垂曉軔西去不更回<lb/>
　　　　英宗皇帝挽辭二首<lb/>
御氣方尊極乗雲巳泬寥衣冠萬國㑹陵寢百神朝<lb/>
夏鼎傳歸啓虞羮想見堯誰當授椽筆論德在瓊瑶<lb/>
　　　　二<lb/>
玉册上鴻名猶殘警蹕聲忽辭千歲祝虚卜五年征<lb/>
<pb n="KR4d0073_SBCK_035-3a"/>
羽衛悲哀送山陵指顧成謳歌歸聖子世孝在持盈<lb/>
　　　　神宗皇帝挽辭二首<lb/>
將聖由天縱成能與鬼謀聦明初四逹俊乂盡旁求<lb/>
一變前無古三登歲有秋謳歌歸子啓欽念禹功修<lb/>
　　　　二<lb/>
城闕宫車轉山林隧路歸蒼梧雲未遠姑射露先晞<lb/>
玉暗蛟龍蟄金寒鴈鶩飛老臣他日淚湖海想遺衣<lb/>
　　　　慈聖光獻皇后挽辭二首<lb/>
國賴姜任盛門歸馬鄧高關雎求窈窕卷耳念勤勞<lb/>
聖淑才難擬休明運繼遭岡原今獻卜帷扆正攀號<lb/>
　　　　二<lb/>
塗山女德茂京室母才難具美多前志餘光永後觀<lb/>
<pb n="KR4d0073_SBCK_035-3b"/>
遺衣遷館御祖載出宫菆終始神孫孝長留萬國歡<lb/>
　　　　正肅吳公挽辭三首<hi>公甞舉賢良終河南守葬鄭予舉進士時公知舉</hi>
從容邊塞議慷慨廟堂爭曲突非無驗方穿有不行<lb/>
搢紳終倚賴贈禭極哀榮豈慕公孫貴平生學董生<lb/>
　　　　二<lb/>
應世文章手宜民政事才朝多側目忌士有拊心哀<lb/>
書蠧平生簡香寒後夜灰悠悠國西路空得葬車回<lb/>
　　　　三<lb/>
昔繼吳公治今從子産遊里門無舊客鄕國有新丘<lb/>
謀讓禆諶遠文歸賈誼優此時辜怨寵西望涕空流<lb/>
　　　　文元賈公挽辭二首<lb/>
功名烜赫在三朝經術從容輔漢條儒服早紆丞相<lb/>
<pb n="KR4d0073_SBCK_035-4a"/>
紱戎冠再挿侍中貂開倉六塔流人復出甲甘陵叛<lb/>
黨銷東第秖今空畫像當時於此識風標<lb/>
　　　　二<lb/>
銘旌蕭颯九秋風薤露悲歌落月中華屋幾人思賈<lb/>
傅佳城今日閉滕公名垂竹帛書勲在神寄丹青審<lb/>
象同天上貂蟬曾夢賜歸䰟應佩紫陽宮<lb/>
　　　　元獻晏公挽辭三首<lb/>
文章晉康樂經術漢公孫舊秩疑丞貴前功保傅尊<lb/>
傳呼猶在耳㑹哭巳塡門蕭瑟城南路鳴笳上九原<lb/>
　　　　二<lb/>
終賈年方妙蕭曹地巳親優游太平日密勿老成人<lb/>
抗論辭多祕賡歌迹巳陳功名千載下不負漢庭臣<lb/>
<pb n="KR4d0073_SBCK_035-4b"/>
　　　　三<lb/>
感㑹眞竒遇飛揚獨妙齡他年西餞日此夜上騎星<lb/>
宿惠留藩屏餘忠在禁庭音容無處所髣髴寄丹青<lb/>
　　　　忠獻韓公挽辭二首<lb/>
心期自與衆人殊骨相知非淺丈夫獨斡斗杓環帝<lb/>
座親扶日轂上<hi>一作繼</hi>天衢鋤耰萬里山無盜衮繡三<lb/>
朝國有儒爽氣忽隨秋露盡但留陳迹在龜趺<lb/>
　　　　二<lb/>
兩朝身與國安危典䇿哀榮此一時木稼甞聞逹官<lb/>
怕山頽果見哲人萎英姿爽氣歸圖畫茂德元勲在<lb/>
鼎彞幕府少年今白髮傷心無路送靈輀<lb/>
　　　　正憲吳公挽辭<lb/>
<pb n="KR4d0073_SBCK_035-5a"/>
丙魏雖遭漢道昌豈如公出値虞唐秀鍾舊國山川<lb/>
氣榮附中天日月光更化事功參虎變贊元時序得<lb/>
金穰傷心鼓吹城南陌回首新阡栢一行<lb/>
　　　　孫威敏公挽辭<lb/>
功名一世事興廢豈人謀重爲蒼生起終隨逝水流<lb/>
凄涼歸部曲零落掩山丘許國言猶在姦䛕可使羞<lb/>
　　　　崇禧給事同年馬兄挽辭二首<lb/>
慶曆公偕起元豐我獨傷兩楹終昔夢五鼎繼前䘮<lb/>
薫歇曾攀桂甘留所憩棠素風知不墜能世有諸郎<lb/>
　　　　二<lb/>
藏室亡三篋得之公最多露晞當晩景川逝作前波<lb/>
惠寄輿人誦悲傳挽者歌竹西攜手處清淚邈山河<lb/>
<pb n="KR4d0073_SBCK_035-5b"/>
　　　　陳動之祕丞挽辭二首<lb/>
年高漢賈誼官過楚荀卿望古君無憾論今我未平<lb/>
有風吹畫翣無日照佳城空復文章在流傳世上名<lb/>
　　　　二<lb/>
人閒三十六追逐孔鸞飛似欲來爲瑞如何去不歸<lb/>
琴樽巳寂寞筆墨尚光輝空復平生友西華豈易依<lb/>
　　　　贈工部侍郎鄭公挽辭<lb/>
地蟠江漢乆知靈通德門中見老成南去伏波推將<lb/>
略北來光禄擅詩名密章贈襚連三組畫翣喪車載<lb/>
一旌隂德故應多後福可能生子但升卿<lb/>
　　　　致仕虞部曲江譚君挽辭<lb/>
同時獻賦乆無人握手悲歡迹巳陳它日白夜霄漢<lb/>
<pb n="KR4d0073_SBCK_035-6a"/>
志暮年朱紱水雲身虚容劒几今長夜小隱山林秖<lb/>
舊春豈惜埋辭追往事齒衰才盡獨傷神<lb/>
　　　　馬玘大夫挽辭<lb/>
冠蓋青門道知君自少時從容他日喜奄忽暮年悲<lb/>
江月明丹旐湖風冷繐帷音容雖可想材力竟何施<lb/>
　　　　宋中道挽辭<lb/>
文史傳家學聲名動帝除蘭堂空作賦金匱不讎書<lb/>
勝事悲疇昔清談想緒餘吹簫索上去歸國有魂車<lb/>
　　　　王中甫學士挽辭<lb/>
同學金陵最少年奏書曾用牘三千盛名非復居人<lb/>
後壯歲如何棄我先種橘園林無舊業採蘋洲渚有<lb/>
新篇蒜山東路春風緑埋沒誰知太守阡<lb/>
<pb n="KR4d0073_SBCK_035-6b"/>
　　　　王逢原挽辭<lb/>
蒿里競何在死生從此分謾傳仙掌籍誰見鬼修文<lb/>
蔡琰能傳業侯芭爲起墳傷心北風路吹淚濕江雲<lb/>
　　　　葛興祖挽辭<lb/>
憶隨諸彦附青雲塲屋聲名看出羣孫寳暮年猶主<lb/>
簿卜商今日更修文山川凜凜平生氣草木蕭蕭數<lb/>
尺墳欲寫此哀終不盡但令千載少知君<lb/>
　　　　河中使君修撰陸公挽辭三首<lb/>
文采機雲後知名實妙年銀鉤工壯麗金薤富清研<lb/>
批鳳多新貴凭熊數外遷空令猗氏監遺愛有良田<lb/>
　　　　二<lb/>
皖城初得故人詩歎息龍媒踠壯時太史滯留終不<lb/>
<pb n="KR4d0073_SBCK_035-7a"/>
偶中郎制作遂無施二千石禄今何有四十車書昔<lb/>
漫知海曲冷雲埋拱木延州空掛暮年悲<lb/>
　　　　三<lb/>
前旌一幅粉書名行路知君亦涕零遂失詞人空甫<lb/>
里謾留悲鶴老華亭主張壽禄無三甲收拾文章有<lb/>
六丁歸處仙龕終不遠新墳東見海山靑<lb/>
　　　　王子直挽辭<lb/>
多才自合至公卿豈料青衫困一生太史有書能敘<lb/>
事子雲於世不徼名丘墳慘淡箕山緑門巷蕭條潁<lb/>
水清握手笑言如昨日白頭東望一傷情<lb/>
　　　　孫君挽辭<hi>名適</hi>
喪車上新壟哀挽轉空山名與碑長在魂隨帛暫還<lb/>
<pb n="KR4d0073_SBCK_035-7b"/>
無兒漫黃卷有母亦朱顔俛仰平生事相看一夢間<lb/>
　　　　處士葛君挽辭<lb/>
楚人黃歇地晉代葛洪家特擅山川秀相承黻冕華<lb/>
猗君有清尚於世不雍夸令子能傳業流光未可涯<lb/>
　　　　永壽縣太君周氏挽辭二首<hi>鄧忠臣母</hi>
永壽開新邑長沙返舊塋金葩冷鈿軸粉字暗銘旌<lb/>
薤乆露難濕蘭餘風尚清慶鍾知有在令子合升卿<lb/>
　　　　二<lb/>
子引金閨籍身開石窌封靈輴悲吉路象服儼虚容<lb/>
楚挽雖多相萊衣不更縫誰知逝川底劒自喜相逢<lb/>
　　　　致仕邵少卿挽辭二首<lb/>
謝眺城中守梁鴻基下歸素車馳吉路丹旐卷寒輝<lb/>
<pb n="KR4d0073_SBCK_035-8a"/>
撫几虚容在瞻圖實貌非無因置一酹空此嘆長違<lb/>
　　　　二<lb/>
杯酒䢴溝上紛紛巳十年音容常想見風跡每流傳<lb/>
老去元卿位新開太守阡慶門當更大子弟固多賢<lb/>
　　　　葛郞中挽辭二首<lb/>
卷卷繐帷輕空堂晝哭聲衣冠遺故物杯案若平生<lb/>
白馬有悲送赤車非古行低佪九原日光景在銘旌<lb/>
　　　　二<lb/>
蠻荆長往地湖海獨歸時旅襯蛟龍護銘旌鴈鶩隨<lb/>
此生要有盡何物告無期一片幽堂石公知我不欺<lb/>
　　　　悼王致處士<lb/>
處士生涯水一瓢行年七十更蕭條老妻稻下分遺<lb/>
<pb n="KR4d0073_SBCK_035-8b"/>
秉弱子松間拾墮樵豈有聲名高後世遂無饘粥永<lb/>
今朝窮魂散漫知何處甬水東西不可招<lb/>
　　　　蘇才翁挽辭二首<lb/>
空餘一丹旐無復兩朱轓寂寞蒜山渡陂陀京口原<lb/>
音容歸繪畫才業付兒孫尚有故人淚滄江相與翻<lb/>
　　　　二<lb/>
翰墨隨談嘯風流在弟兄浮名同逆旅壯志負平生<lb/>
使節何年去喪車故老迎悠悠京口外落日照銘旌<lb/>
　　　　悼慧休<lb/>
休公遂不起難料復難忘玉骨隨薪盡空留一分香<lb/>
臨川先生文集卷第三十五<lb/>
</p>
<p>
</p>
  </div>
</body>
</text>
</TEI>
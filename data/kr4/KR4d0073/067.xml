<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_067-1a"/>
臨川先生文集卷第六十七<lb/>
　　論議<lb/>
　　　九變而賞罰可言<lb/>
　　　夫子賢於堯舜<lb/>
　　　三不欺<lb/>
　　　非禮之禮<lb/>
　　　王霸<lb/>
　　　性情<lb/>
　　　勇惠<lb/>
　　　仁智<lb/>
　　　中述<lb/>
　　　行述<lb/>
<pb n="KR4d0073_SBCK_067-1b"/>
　　　　九變而賞罰可言<lb/>
萬物待是而後存者天也莫不由是而之焉者道也<lb/>
道之在我者德也以德愛者仁也愛而宜者義也仁<lb/>
有先後義有上下謂之分先不擅後下不侵上謂之<lb/>
守形者物此者也名者命此者也所謂物此者何也<lb/>
貴賤親踈所以表飾之其物不同者是也所謂命此<lb/>
者何也貴賤親踈所以稱號之其命不同者是也物<lb/>
此者貴賤各有容矣命此者親踈各有號矣因親踈<lb/>
貴賤任之以其所宜爲此之謂因任因任之以其所<lb/>
宜爲矣放而不察乎則又將大㢮必原其情必省其<lb/>
事此之謂原省原省明而後可以辨是非是非明而<lb/>
後可以施賞罰故莊周曰先明天而道德次之道德<lb/>
<pb n="KR4d0073_SBCK_067-2a"/>
己明而仁義次之仁義巳明而分守次之分守巳明<lb/>
而形名次之形名巳明而因任次之因任巳明而原<lb/>
省次之原省巳明而是非次之是非巳明而賞罰次<lb/>
之是說雖微莊周古之人孰不然古之言道德所自<lb/>
出而屬之天者未之有也堯者聖人之盛也孔子稱<lb/>
之曰惟天惟大惟堯則之此之謂明天聰明文思安<lb/>
安此之謂明道德允恭克讓此之謂明仁義次九族<lb/>
列百姓序萬邦此之謂明分守修五禮同律度量衡<lb/>
以一天下此之謂明形名棄后稷契司徒臯陶士垂<lb/>
共工此之謂明因任三載考績五載一廵狩此之謂<lb/>
明原省命舜曰乃言底可績謂禹曰萬世永頼時乃<lb/>
功蠢兹有苗昏迷不恭此之謂明是非臯陶方祗厥<lb/>
<pb n="KR4d0073_SBCK_067-2b"/>
叙方施象刑惟明此之謂明賞罰至後世則不然仰<lb/>
而視之曰彼蒼蒼而大者何也其去吾不知其幾千<lb/>
萬里是豈能知我何哉吾爲吾之所爲而巳安取彼<lb/>
於是遂棄道德離仁義略分守慢形名忽因任而忘<lb/>
原省直信吾之是非而加人以其賞罰於是天下始<lb/>
大亂而寡弱者號無告聖人不作諸子者伺其間而<lb/>
出於是言道德者至於窈冥而不可考以至世之有<lb/>
爲者皆不足以爲言形名者守物誦數罷苦以至於<lb/>
老而疑道德彼皆忘其智力之不贍魁然自以爲聖<lb/>
人者此矣悲夫莊周曰五變而形名可舉九變而賞<lb/>
罰可言語道而非其序安取道善乎其言之也莊周<lb/>
古之荒唐人也其於道也蕩而不盡善聖人者與之<lb/>
<pb n="KR4d0073_SBCK_067-3a"/>
遇必有以約之約之而不能聽殆將擯四海之外而<lb/>
不使之疑中國雖然其言之若此者聖人亦不能廢<lb/>
　　　　夫子賢於堯舜<lb/>
宰我曰以予觀於夫子賢於堯舜遠矣而世之解者<lb/>
必曰是爲門人之私言而非天下公共之論也而孟<lb/>
子亦曰生民以來未有如夫子是豈亦門人之私言<lb/>
而非天下公共之論哉爲是言者蓋亦未之思也夫<lb/>
所謂聖賢之言者無一辭之苟其發也必有指焉其<lb/>
指也學者之所不可不思也夫聖者至乎道德之妙<lb/>
而後世莫之増焉者之稱也苟有能加焉者則豈聖<lb/>
也哉然孟子宰我之所以爲是說者蓋亦言其時而<lb/>
巳也昔者道發乎伏羲而成乎堯舜繼而大之於禹<lb/>
<pb n="KR4d0073_SBCK_067-3b"/>
湯文武此數人者皆居天子之位而使天下之道<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>
明<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>備者也而又有在下而繼之者焉伊尹伯夷栁<lb/>
下惠孔子是也夫伏羲旣發之也而其法未成至於<lb/>
堯而後成焉堯雖能成聖人之法未若孔子之備也<lb/>
夫以聖人之盛用一人之知足以備天下之法而必<lb/>
待至於孔子者何哉蓋聖人之心不求有爲於天下<lb/>
待天下之變至焉然後吾因其變而制之法耳至孔<lb/>
子之時天下之變備矣故聖人之法亦自是而後備<lb/>
也易曰通其變使民不倦此之謂也故其所以能備<lb/>
者豈特孔子一人之力哉蓋所謂聖人者莫不預有<lb/>
力也孟子曰孔子集大成者蓋言集諸聖人之事而<lb/>
大成萬世之法耳此其所以賢於堯舜也<lb/>
<pb n="KR4d0073_SBCK_067-4a"/>
　　　　三不欺<lb/>
昔論者曰君任德則下不忍欺君任察則下不能欺<lb/>
君任刑則下不敢欺而遂以德察刑爲次蓋未之盡<lb/>
也此三人者之爲政皆足以有取於聖人矣然未聞<lb/>
聖人爲政之道也夫未聞聖人爲政之道而足以有<lb/>
取於聖人者蓋人得聖人之一端耳且子賤之政使<lb/>
人不忍欺古者任德之君宜莫如堯也然則驩兠猶<lb/>
或以類舉於前則德之使人不欺豈可獨任也哉子<lb/>
産之政使人不能欺夫君子可欺以其方故使畜魚<lb/>
而校人烹之然則察之使人不欺豈可獨任也哉西<lb/>
門豹之政使人不敢欺夫不及於德而任刑以治是<lb/>
孔子所謂民免而無耻者也然則刑之使人不欺豈<lb/>
<pb n="KR4d0073_SBCK_067-4b"/>
可獨任也哉故曰此三人者未聞聖人爲政之道也<lb/>
然聖人之道有出此三者乎亦兼用之而巳昔者堯<lb/>
舜之時比屋之民皆足以封則民可謂不忍欺矣驩<lb/>
兠以丹朱稱於前曰嚚訟可乎則民可謂不能欺矣<lb/>
四罪而天下咸服則民可謂不敢欺矣故任德則有<lb/>
不可化者任察則有不可周者任刑則有不可服者<lb/>
然則子賤之政無以正暴惡子産之政無以周隱微<lb/>
西門豹之政無以漸柔良然而三人者能以治者蓋<lb/>
足以治小具而高亂世耳使當堯舜之時所大治者<lb/>
則豈足用哉蓋聖人之政仁足以使民不忍欺智足<lb/>
以使民不能欺政足以使民不敢欺然後天下無或<lb/>
欺之者矣或曰刑亦足任以治乎曰所任者蓋亦非<lb/>
<pb n="KR4d0073_SBCK_067-5a"/>
專用之而足以治也豹治十二渠以利民至乎漢吏<lb/>
不能廢民以爲西門君所爲不從吏以廢也則豹之<lb/>
德亦足以感於民心矣然則尚刑故曰任刑焉耳使<lb/>
無以懷之而惟刑之見則民豈得或不能欺之哉<lb/>
　　　　非禮之禮<lb/>
古之人以是爲禮而吾今必由之是未必合於古之<lb/>
禮也古之人以是爲義而吾今必由之是未必合於<lb/>
古之義也夫天下之事其爲變豈一乎哉固有迹同<lb/>
而實異者矣今之人諰諰然求合於其迹而不知權<lb/>
時之變是則所同者古人之迹而所異者其實也事<lb/>
同於古人之迹而異於其實則其爲天下之害莫大<lb/>
矣此聖人所以貴乎權時之變者也孟子曰非禮之<lb/>
<pb n="KR4d0073_SBCK_067-5b"/>
禮非義之義大人不爲蓋所謂迹同而實異者也夫<lb/>
君之可愛而臣之不可以犯上蓋夫莫大之義而萬<lb/>
世不可以易者也桀紂爲不善而湯武放弑之而天<lb/>
下不以爲不義也蓋知向所謂義者義之常而湯武<lb/>
之事有所變而吾欲守其故其爲蔽一而其爲天下<lb/>
之患同矣使湯武暗於君臣之常義而不逹於時事<lb/>
之權變則豈所謂湯武哉聖人之制禮也非不欲儉<lb/>
以爲儉者非天下之欲也故制於奢儉之中焉蓋禮<lb/>
之奢爲衆人之欲而聖人之意未嘗不欲儉也孔子<lb/>
曰麻冕禮也今也純儉吾從衆然天下不以爲非禮<lb/>
也蓋知向之所謂禮者禮之常而孔子之事爲禮之<lb/>
權也且奢者爲衆人之所欲而制今衆人能儉則聖<lb/>
<pb n="KR4d0073_SBCK_067-6a"/>
人之所欲而禮之所宜矣然則可以無從乎使孔子<lb/>
蔽於制禮之文而不逹於制禮之意則豈所謂孔子<lb/>
哉故曰非禮之禮非義之義大人不爲釋者曰非禮<lb/>
之禮若娶妻而朝暮拜之者是也非義之義若藉交<lb/>
以報仇是也夫娶妻而朝暮拜之藉交以報仇中人<lb/>
之所不爲者豈待大人而後能不爲乎嗚呼蓋亦失<lb/>
孟子之意矣<lb/>
　　　　王霸<lb/>
仁義禮信天下之逹道而王霸之所同也夫王之與<lb/>
霸其所以用者則同而其所以名者則異何也蓋其<lb/>
心異而巳矣其心異則其事異其事異則其功異其<lb/>
功異則其名不得不異也王者之道其心非有求於<lb/>
<pb n="KR4d0073_SBCK_067-6b"/>
天下也所以爲仁義禮信者以爲吾所當爲而巳矣<lb/>
以仁義禮信修其身而移之政則天下莫不化之也<lb/>
是故王者之治知爲之於此不知求之於彼而彼固<lb/>
已化矣霸者之道則不然其心未嘗仁也而患天下<lb/>
惡其不仁於是示之以仁其心未嘗義也而患天下<lb/>
惡其不義於是示之以義其於禮信亦若是而巳矣<lb/>
是故霸者之心爲利而假王者之道以示其所欲其<lb/>
有爲也唯恐民之不見而天下之不聞也故曰其心<lb/>
異也齊桓公劫於曹沬之刃而許歸其地夫欲歸其<lb/>
地者非吾之心也許之者免死而巳由王者之道則<lb/>
勿歸焉可也而桓公必歸之地晉文公伐原約三日<lb/>
而退三日而原不降由王者之道則雖待其降焉可<lb/>
<pb n="KR4d0073_SBCK_067-7a"/>
也而文公必退其師蓋欲其信示於民者也凡所爲<lb/>
仁義禮信亦無以異於此矣故曰其事異也王者之<lb/>
大若天地然天地無所勞於萬物而萬物各得其性<lb/>
萬物雖得其性而莫知其爲天地之功也王者無所<lb/>
勞於天下而天下各得其治雖得其治然而莫知其<lb/>
爲王者之德也霸者之道則不然若世之惠人耳寒<lb/>
而與之衣飢而與之食民雖知吾之惠而吾之惠亦<lb/>
不能及夫廣也故曰其功異也夫王霸之道則異矣<lb/>
其用至誠以求其利而天下與之故王者之道雖不<lb/>
求利之所歸霸者之道不主於利然不假王者之事<lb/>
以接天下則天下孰與之哉<lb/>
　　　　性情<lb/>
<pb n="KR4d0073_SBCK_067-7b"/>
性情一也世有論者曰性善情惡是徒識性情之名<lb/>
而不知性情之實也喜怒哀樂好惡欲未發於外而<lb/>
存於心性也喜怒哀樂好惡欲發於外而見於行情<lb/>
也性者情之本情者性之用故吾曰性情一也彼曰<lb/>
性善無它是嘗讀孟子之書而未嘗求孟子之意耳<lb/>
彼曰情惡無它是有見於天下之以此七者而入於<lb/>
惡而不知七者之出於性耳故此七者人生而有之<lb/>
接於物而後動焉動而當於理則聖也賢也不當於<lb/>
理則小人也彼徒有見於情之發於外者爲外物之<lb/>
所累而遂入於惡也因曰情惡也害性者情也是曽<lb/>
不察於情之發於外而爲外物之所感而遂入於善<lb/>
者乎蓋君子養性之善故情亦善小人養性之惡故<lb/>
<pb n="KR4d0073_SBCK_067-8a"/>
情亦惡故君子之所以爲君子莫非情也小人之所<lb/>
以爲小人莫非情也彼論之失者以其求性於君子<lb/>
求情於小人耳自其所謂情者莫非喜怒哀樂好惡<lb/>
欲也舜之聖也象喜亦喜使舜當喜而不喜則豈足<lb/>
以爲舜乎文王之聖也王赫斯怒當怒而不怒則豈<lb/>
足以爲文王乎舉此二者而明之則其餘可知矣如<lb/>
其廢情則性雖善何以自明哉誠如今論者之說無<lb/>
情者善則是若木石者尙矣是以知性情之相須猶<lb/>
弓矢之相待而用若夫善惡則猶中與不中也曰然<lb/>
則性有惡乎曰孟子曰養其大體爲大人養其小體<lb/>
爲小人揚子曰人之性善惡混是知性可以爲惡也<lb/>
　　　　勇惠<lb/>
<pb n="KR4d0073_SBCK_067-8b"/>
世之論者曰惠者輕與勇者輕死臨財而不訾臨難<lb/>
而不避者聖人之所取而君子之行也吾曰不然惠<lb/>
者重與勇者重死臨財而不訾臨難而不避者聖人<lb/>
之所疾而小人之行也故所謂君子之行者有二焉<lb/>
其未發也愼而已矣其旣發也義而已矣愼則待義<lb/>
而後決義則待宜而後動蓋不苟而已也易曰吉凶<lb/>
悔吝生乎動言動者賢不肖之所以分不可以苟爾<lb/>
是以君子之動苟得巳則斯静矣故於義有可以不<lb/>
與不死之道而必與必死者雖衆人之所謂難能而<lb/>
君子未必善也於義有可與可死之道而不與不死<lb/>
者雖衆人之所謂易出而君子未必非也是故尚難<lb/>
而賤易者小人之行也無難無易而惟義之是者君<lb/>
<pb n="KR4d0073_SBCK_067-9a"/>
子之行也傳曰義者天下之制也制行而不以義雖<lb/>
出乎聖人所不能亦歸於小人而巳矣季路之爲人<lb/>
可謂賢也而孔子曰由也好勇過我無所取材夫孔<lb/>
子之行惟義之是而子路過之是過於義也爲行而<lb/>
過於義宜乎孔子之無取於其材也勇過於義孔子<lb/>
不取則惠之過於義亦可知矣孟子曰可以與可以<lb/>
無與與傷惠可以死可以無死死傷勇蓋君子之動<lb/>
必於義無所疑而後發苟有疑焉斯無動也語曰多<lb/>
見闕殆愼行其餘則寡悔言君子之行當愼處於義<lb/>
爾而世有言孟子者曰孟子之文傳之者有所誤也<lb/>
孟子之意當曰無與傷惠無死傷勇嗚呼蓋亦弗思<lb/>
而巳矣<lb/>
<pb n="KR4d0073_SBCK_067-9b"/>
　　　　仁智<lb/>
仁者聖之次也智者仁之次也未有仁而不智者也<lb/>
未有智而不仁者也然則何智仁之別哉以其所以<lb/>
得仁者異也仁吾所有也臨行而不思臨言而不擇<lb/>
發之於事而無不當於仁也此仁者之事也仁吾所<lb/>
未有也吾能知其爲仁也臨行而思臨言而擇發之<lb/>
於事而無不當於仁也此智者之事也其所以得仁<lb/>
則異矣及其爲仁則一也孔子曰仁者静智者動何<lb/>
也曰譬今有二賈也一則旣富矣一則知富之術而<lb/>
未富也旣富者雖焚舟折車無事於賈可也知富之<lb/>
術而未富者則不得無事也此仁智之所以異其動<lb/>
静也吾之仁足以上格乎天下浹乎草木㫄溢乎四<lb/>
<pb n="KR4d0073_SBCK_067-10a"/>
夷而吾之用不匱也然則吾何求哉此仁者之所以<lb/>
能静也吾之知欲以上格乎天下浹乎草木㫄溢乎<lb/>
四夷而吾之用有時而匱也然則吾可以無求乎此<lb/>
智者之所以必動也故曰仁者樂山智者樂水山者<lb/>
静而利物者也水者動而利物者也其動静則異其<lb/>
利物則同矣曰仁者壽智者樂然則仁者不樂智者<lb/>
不壽乎曰智者非不壽不若仁者之壽也仁者非不<lb/>
樂樂不足以盡仁者之盛也能盡仁之道則聖人矣<lb/>
然不曰仁而目之以聖者言其化也蓋能盡仁道則<lb/>
能化矣如不能化吾未見其能盡仁道也顔回次孔<lb/>
子者也而孔子稱之曰三月不違仁而巳然則能盡<lb/>
仁道者非若孔子者誰乎<lb/>
<pb n="KR4d0073_SBCK_067-10b"/>
　　　　中述<lb/>
君子所求於人者薄而辨是與非也無所苟孔子罪<lb/>
宰予曰於予與何誅罪冉有曰小子鳴鼓而攻之可<lb/>
也二子得罪於聖人若當絕也及爲科以列其門弟<lb/>
子取者不過數人於宰予有辭命之善則取之於由<lb/>
求有政事之善則取之不以不善而廢其善孔子豈<lb/>
阿其所好哉所求於人者薄也管仲功施天下孔子<lb/>
小之門弟子三千人孔子獨稱顔回爲好學問其餘<lb/>
則未爲好學者閔損原憲曾子之徒不與焉冉求宰<lb/>
我之得罪又如此孔子豈不樂道人之善哉辨是與<lb/>
非無所苟也所求於人者薄所以取人者厚蓋辨是<lb/>
與非者無所苟所以明聖人之道如宰予冉求二子<lb/>
<pb n="KR4d0073_SBCK_067-11a"/>
之不得列其善則士之難全者衆矣惡足以取人善<lb/>
平如管仲無所貶則從政者若是而止矣七十子之<lb/>
徒皆稱好學則好學者若是而止矣惡足以明聖人<lb/>
之道乎取人如此則吾之自取者重而人之所處者<lb/>
易明道如此則吾之與人其所由可知巳故薄於責<lb/>
人而非匿其過不苟於論人所以求其全聖人之道<lb/>
本乎中而巳春秋之㫖豈易於是哉<lb/>
　　　　行述<lb/>
古之人僕僕然勞其身以求行道於世而曰吾以學<lb/>
孔子者惑矣孔子之始也食於魯魯亂而適齊齊大<lb/>
夫欲害巳則反而食乎魯魯受女樂不朝者三日義<lb/>
不可以留也則烏乎之曰甚矣衞靈公之無道也其<lb/>
<pb n="KR4d0073_SBCK_067-11b"/>
遇賢者庻乎其猶有禮耳於是之衞衞靈公不可與<lb/>
處也於是不暇擇而之曹以適于宋鄭陳蔡衞楚之<lb/>
郊其志猶去衞而之曹也老矣遂歸于魯以卒孔子<lb/>
之行如此烏在其求行道也夫天子諸侯不以身先<lb/>
於賢人其不足與有爲明也孔子而不知其何以爲<lb/>
孔子也曰沽之哉沽之哉我待價者也僕僕然勞其<lb/>
身以求行道於世是沽也子路曰君子之仕行其義<lb/>
也道之不行已知之矣蓋孔子之心云耳然則孔子<lb/>
無意於世之人乎曰道之將興歟命也道之將廢歟<lb/>
命也苟命矣則如世之人何<lb/>
臨川先生文集卷第六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_076-1a"/>
臨川先生文集卷第七十六<lb/>
　　書<lb/>
　　　上田正言書二<lb/>
　　　謝張學士書<lb/>
　　　荅李秀才書<lb/>
　　　荅孫長倩書<lb/>
　　　上杜學士書<lb/>
　　　與孫莘老書<lb/>
　　　上徐兵部書<lb/>
　　　上宋相公書<lb/>
　　　上富相公書<lb/>
　　　上張樞密書<lb/>
<pb n="KR4d0073_SBCK_076-1b"/>
　　　上郎侍郎書二<lb/>
　　　上運使孫司諫書<lb/>
　　　上浙漕孫司諫薦人書<lb/>
　　　　上田正言書<lb/>
正言執事某五月還家八月抵官每欲介西北之郵<lb/>
布一書道區區之懷輒以事廢揚東南之吭也舟輿<lb/>
至自汴者日十百數因得問汴事與執事息耗甚詳<lb/>
其間薦紳道執事介然立朝無所跛倚甚盛甚盛顧<lb/>
猶有疑執事者雖某亦然某之學也執事誨之進也<lb/>
執事獎之執事知某不爲淺矣有疑焉不以聞何以<lb/>
償執事之知哉初執事坐殿廡下對方正䇿指斥天<lb/>
下利害奮不諱忌且曰願陛下行之無使天下謂制<lb/>
<pb n="KR4d0073_SBCK_076-2a"/>
科爲進取一塗耳方此時窺執事意豈若今所謂舉<lb/>
方正者獵取名位而巳哉蓋曰行其志云爾今聮諫<lb/>
官朝夕耳目天子行事即一切是非無不可言者欲<lb/>
行其志冝莫若此時國之疵民之病亦多矣執事亦<lb/>
抵職之日乆矣向之所謂疵者今或痤然若不可治<lb/>
矣向之所謂病者今或痼然若不可起矣曾未聞執<lb/>
事建一言寤主上也何向者指斥之切而今之䟽也<lb/>
豈向之利於言而今之言不利邪豈不免若今之所<lb/>
謂舉方正者獵取名位而巳邪人之疑執事者以此<lb/>
爲執事解者或造辟而言詭辭而出䟽賤之人奚遽<lb/>
知其微哉是不然矣傳所謂造辟而言者迺其言則<lb/>
不可得而聞也其言之效則天下斯見之矣今國之<lb/>
<pb n="KR4d0073_SBCK_076-2b"/>
疵民之病有滋而無損焉烏所謂言之效邪復有爲<lb/>
執事解者曰蓋造辟而言之矣如不用何是又不然<lb/>
臣之事君三諫不從則去之禮也執事對䇿時常用<lb/>
是著于篇今言之而不從亦當不翅三矣雖惓惓之<lb/>
義未能自去孟子不云乎有言責者不得其言則去<lb/>
盍亦辭其言責邪執事不能自免於疑也必矣雖堅<lb/>
強之辯不能爲執事解也迺如某之愚則願執事不<lb/>
矜寵利不憚誅責一爲天下昌言以寤主上起民之<lb/>
病治國之疵蹇蹇一心如對䇿時則人之疑不解自<lb/>
判矣惟執事念之如其不然願賜敎荅不宣<lb/>
　　　　二<lb/>
某聞公卿大夫才名與寵兼盛於世必有大功以宜<lb/>
<pb n="KR4d0073_SBCK_076-3a"/>
之否則君子撝之執事姿略穎然出常士之表應進<lb/>
士中甲科舉方正爲第一將朝車通舉刺史事又陳<lb/>
善䇿得璽書召名與寵不巳兼盛於世邪所未較著<lb/>
者功爾本朝　太祖武靖天下　眞宗文持之<lb/>
今上接祖宗之成兵不釋翳者蓋數十年近世無有<lb/>
也所當設張之具猶若闕然重以羗酋梗邊主上方<lb/>
覽衆䇿以濟之天下舉首戴目屬心執事者難以一<lb/>
二計爲執事議者曰朝廷藉不吾以宜且自賛以植<lb/>
顯效醻天下屬巳之意矧上惓惓然命之乎此固䇿<lb/>
大功之會也抑聞之嶢嶢者易缺皦皦者易汙執事<lb/>
才名與寵可謂易汙易缺者必若䇿大功適足宜之<lb/>
而巳可無茂邪恭惟旦暮輔佐天子秉國事修所當<lb/>
<pb n="KR4d0073_SBCK_076-3b"/>
設張之具復邊人於安稱主上所以命之之意使天<lb/>
下舉首戴目者盈其願而退則後世之書可勝傳哉<lb/>
董仲舒有是才名顧不獲此寵公孫季有此寵不成<lb/>
此功有此寵而成此功者宜在執事不宜在它草鄙<lb/>
之人不達大誼辱獎訓之厚敢不盡愚<lb/>
　　　　謝張學士書<lb/>
某頓首某不肖學不得盡意於文章仕不得行其所<lb/>
學苟居竊食動輒愧心而世之同好惡者巳云少矣<lb/>
遇足下於此最爲相盡義不得諱其不腆之文過蒙<lb/>
推襃非所望也朋友道喪爲日乆矣以某之不肖行<lb/>
於前而誨於後自巳爲多矣況足下之明耶每望敎<lb/>
督而終未蒙惟足下不遺以朋友之心見存不勝幸<lb/>
<pb n="KR4d0073_SBCK_076-4a"/>
甚更數日遂東去千萬自愛不勝思懷也<lb/>
　　　　荅李秀才書<lb/>
昨日蒙示書今日又得三篇詩足下少年而巳能如<lb/>
此輔之以良師友而爲之不止何所不至自涇至此<lb/>
蓋五百里而又有山川之阨足下樂從所聞而不以<lb/>
爲遠亦有志矣然書之所願特出於名名者古人欲<lb/>
之而非所以先足下之才力求古人之所汲汲者而<lb/>
取之則名之歸孰能爭乎孔子曰君子去仁惡乎成<lb/>
名古之成名在無事於文辭而足下之於文辭方力<lb/>
學之而未止也則某之不肖何能副足下所求之意<lb/>
邪<lb/>
　　　　荅孫長倩書<lb/>
<pb n="KR4d0073_SBCK_076-4b"/>
孫君足下比過江寧家兄道足下雖穉年有竒意欲<lb/>
務古人事於今世發爲詞章尤感切今世事犖犖有<lb/>
可畏愛者語未究足下來門見示以文見責以敎誨<lb/>
觀足下所爲文探足下志信然獨責敎誨爲失其所<lb/>
焉爾古之道廢踣乆矣大賢閒起廢踣之中率常位<lb/>
庳澤狹萬不救一二天下日更薄惡宦學者不謀道<lb/>
主禄利而巳甞記一人焉甚貴且有名自言少時迷<lb/>
喜學古文後乃大寤棄不學學治今時文章夫古文<lb/>
何傷直與世少合耳尚不肯學而謂學者迷若行古<lb/>
之道於今世則徃徃困矣其又肯行邪甚貴且有名<lb/>
者云爾況其下碌碌者邪反於是其亦幾何矣足下<lb/>
何覺之早邪其亦謀道而不主利禄者邪語曰塗之<lb/>
<pb n="KR4d0073_SBCK_076-5a"/>
人皆可以爲禹蓋人人有善性而未必善自充也若<lb/>
足下者充之不巳不惑以變其又可量邪走將企警<lb/>
嗟慕之不遑於敎誨乎何敢<lb/>
　　　　上杜學士書<lb/>
竊聞受命改使河北伏惟慶慰國家東西南北地各<lb/>
萬里統而維之止十八道道數千里而轉運使獨一<lb/>
二人其在部中吏無崇卑皆得按舉雖將相大臣氣<lb/>
勢炟赫上所尊寵文書指麾勢不得恣一有罪過糺<lb/>
詰按治遂行不請政令有大施舎常咨而後定生民<lb/>
有大利害得以罷而行之金錢粟帛倉庾庫府舟車<lb/>
漕引凡上之人皆須我主出信乎是任之重也而河<lb/>
北又天下之重處左河右山強國之與鄰列而爲藩<lb/>
<pb n="KR4d0073_SBCK_076-5b"/>
者皆將相大臣所屯無非天下之勁兵悍卒以惠則<lb/>
恣以威則搖幸時無事廟堂之上猶北顧而不敢忽<lb/>
有事雖天子其憂未甞不在河北也今執事按臨東<lb/>
南無幾何時浙河東西十有五州之吏士民未盡受<lb/>
察便宜當行而害之可除去者猶未畢也而卒然舉<lb/>
河比以付執事豈主上與一二股肱之臣不惟付予<lb/>
必乆而後可要以效哉且以爲世之士大夫無足寄<lb/>
以重獨執事爲能當之耳伏惟執事名行於天下而<lb/>
材信於朝廷而處之宜必有𥙷於當世故雖某蒙恩<lb/>
德最厚一日失所依據而釋然於心不敢恨望唯公<lb/>
義之存而忘所私焉<lb/>
　　　　與孫莘老書<lb/>
<pb n="KR4d0073_SBCK_076-6a"/>
某昨日相見殊怱怱所示及信獄事深思如此難處<lb/>
足下試思其方因書示及今世人相識未見有切瑳<lb/>
琢磨如古之朋友者蓋能受善言者少幸而其人有<lb/>
善人之意而與游者猶以爲陽不信也此風甚可患<lb/>
如某之不肖雖不爲有道計足下猶當以善言處我<lb/>
而未甞有善言見賜豈以爲不足語乎足下尚如此<lb/>
復何望於今世人也是爲事某亦雖多復辨論非敢<lb/>
自強蔽以所職直以爲不如是則亦有所未悟彼此<lb/>
之理不盡在他人恐以不能敬受其說而欲是者因<lb/>
而巳在足下聦明想宜知鄙心要當往復窮究道理<lb/>
耳古之人未有不須友以成者蓋無朋友則不聞其<lb/>
過最患之大者況某之不肖所學者非世之所可用<lb/>
<pb n="KR4d0073_SBCK_076-6b"/>
而所任者非身之所能爲忍心拂性苟取衣食而冒<lb/>
人之寄屬其大過宜日日有方理稽求可以自脫冀<lb/>
足下時見諭也鹽秤子搔擾事幸䟽示其詳不敢作<lb/>
足下文字施行要約束今後耳足下旣受人民社稷<lb/>
於上官勢亦不得有所避避太過則其事將不直而<lb/>
職事亦何由理也如鹽秤子事悉望䟽示自足下職<lb/>
事然某不敢漏露也至麾嶺鄕詩奉寄一覽也秋冷<lb/>
自愛<lb/>
　　　　上徐兵部書<lb/>
向蒙執事卑之嚴符開以歸路暮春三月登舟而南<lb/>
浮江絶湖緜二千里風波勁悍雨潦湍猛窮兩月乃<lb/>
至家展先人之墓寧祖母於堂十年縈鬱一旦釋去<lb/>
<pb n="KR4d0073_SBCK_076-7a"/>
戴執事之賜此時惟重還職不時以懼以慙然去父<lb/>
母之道古人所爲遲遲也不識執事謫之貰之宜將<lb/>
何如區區之懷無以自處矣恭惟執事寛通精明暴<lb/>
著有年宜留本朝輔助風敎利權之柄國家誠重薦<lb/>
紳之論猶爲嗟咨寵靈降集可拱以俟伏惟爲國自<lb/>
壽迓迎休福某此月治行承序於左右在旦暮矣下<lb/>
情無任依歸頌願之至<lb/>
　　　　上宋相公書<lb/>
某愚戅淺薄動多觸罪初叨一命則在幕府當此之<lb/>
時尤爲無知自去吏屬之籍以至今日雖甞獲侍燕<lb/>
語然不能自同衆人之數也閣下撫接顧待乆而加<lb/>
親及以罪逆扶喪歸葬閣下發使弔問特在諸公之<lb/>
<pb n="KR4d0073_SBCK_076-7b"/>
先而所以顧恤之尤厚此蓋仁人君子樂於以禮長<lb/>
育成就人材哀念一日之雅而忘其終身不肖之醜<lb/>
顧在私心宜何以報當閤下以三公歸第四方奔走<lb/>
賀慶之時而某尚以衰麻之故不能有一言自獻以<lb/>
賛左右之喜歲時不居奄及喪除可以有獻矣然所<lb/>
能進於左右乃不過如此蓋心之委曲有不勝言冀<lb/>
蒙有以恕之而巳伏惟閤下以直道相先帝雖巳不<lb/>
在政事之地然絶德至行九州四海所共矜式朝廷<lb/>
大議在所謀謨伏惟爲時自重幸甚<lb/>
　　　　上富相公書<lb/>
某以閤下在相位時獨蒙拔擢在常人之情固以歸<lb/>
德於左右然某以謂大君子以至公佐　天子進天<lb/>
<pb n="KR4d0073_SBCK_076-8a"/>
下士而某適以不肖誤在選中閤下非故爲賜也則<lb/>
某宜不知所得矣及以不孝得罪天地扶喪南歸閤<lb/>
下以上宰之重親屈手筆拊循慰勉過於朝夕出入<lb/>
牆屏之人又加賜物以助其喪祭然後慨然有感槩<lb/>
於私心而雖在攀號摧割之中不能以須臾忘也近<lb/>
聞以旌纛出撫近鎭而尚以衰麻故不得參問動止<lb/>
卷卷之情何可以勝日月不處旣除喪矣而繼以疾<lb/>
病又念之曲折造次不足以自達故曠日引乆而闕<lb/>
然不即叙感實冀寛大仁明有以容而察之而巳伏<lb/>
惟閤下以盛德偉譽豐功茂烈爲天下所鄕往而又<lb/>
忠言讜議終始如一此志義之士所以尤勤勤於祝<lb/>
頌也伏惟體道爲國自重以荅輿人之心幸甚<lb/>
<pb n="KR4d0073_SBCK_076-8b"/>
　　　　上張樞密書<lb/>
某惷陋𥚹迫不知所向在京師時自以備數有司而<lb/>
閤下方斷國論故非公事未甞敢以先人之故私請<lb/>
左右脩子姪之禮及以罪逆扶喪歸葬閤下方以醫<lb/>
藥自輔哀疚迷謬闕於赴告凡此皆宜得踈絶之罪<lb/>
者也然閤下拊循顧待旣乆而加親追賜手筆哀憐<lb/>
備厚當是時某方纍然在喪服之中無以冀於全存<lb/>
故不能有所獻以謝恩禮之厚今旣除喪可以叙感<lb/>
矣然所能致於左右者不過如此蓋拳拳之心書不<lb/>
能言實冀寛大仁明有以容而亮之而巳伏惟閤下<lb/>
以正直相天下翊堯戴舜功不世有辭寵去寄而退<lb/>
託一州所以承下風而望餘澤非特門牆小人而巳<lb/>
<pb n="KR4d0073_SBCK_076-9a"/>
伏惟爲國自重幸甚<lb/>
　　　　上郎侍郎書<lb/>
某啓伏念先人爲韶州明公使按其部存全挽進誼<lb/>
固已厚先人不幸諸孤困蹷而又遭明公於此時閔<lb/>
閔煦煦視猶子姪兩世受惠缺然不報唯其心不敢<lb/>
一日置也身賤地遠又不敢輒以書通左右得邑海<lb/>
上道當出越庶幾進望庭下解積年企仰之意失於<lb/>
問聽到越而後知安車遷在杭也不敏之罪無所辭<lb/>
誅伏惟尊明赦之不遽弃絶以終夙昔之賜幸也不<lb/>
敢必然覬也旣到職下拘於法不得奔走以詗下從<lb/>
者伏惟以道自壽下情不任惓惓之至<lb/>
　　　　二<lb/>
<pb n="KR4d0073_SBCK_076-9b"/>
某啓昔者幸以先人之故得望歩趨伏蒙撫存敎道<lb/>
如親子姪而去離門墻凡五六年一介之使一書之<lb/>
問不徹於隷人之聽誠以苛禮不足報盛德空言不<lb/>
能輸欲報之實顧不知執事察不察也去年得邑海<lb/>
上塗當出越而問聽之繆謂執事在焉比至越而後<lb/>
知車馬在杭行自念父黨之尊而德施之隆去五六<lb/>
年而一書之不進又望門不造雖其心之勤企而欲<lb/>
報者猶在而執事之見察其可必也且悔且恐不知<lb/>
所云輒試陳不敏之罪於左右顧猶不敢必左右之<lb/>
察也不圖執事遽然貶損手敎重之蜀牋兖墨之賜<lb/>
文辭反復意指勤過然後知大人君子仁恩溥博度<lb/>
量之廓大如此小人無狀不善隱度妄自悔恐而不<lb/>
<pb n="KR4d0073_SBCK_076-10a"/>
知所以裁之也一官自綴勢不得去欲趨而前其路<lb/>
無由唯其思報心尚不怠<lb/>
　　　　上運使孫司諫書<lb/>
伏見閤下令吏民出錢購人捕鹽竊以爲過矣海旁<lb/>
之鹽雖日殺人而禁之勢不止也今重誘之使相捕<lb/>
告則州縣之獄必蕃而民之䧟刑者將衆無頼姦人<lb/>
將乗此勢於海旁漁業之地搔動艚戸使不得成其<lb/>
業艚戸失業則必有合而爲盗賊殺以相仇者此不<lb/>
可不以爲慮也鄞於州爲大邑某爲縣於此兩年見<lb/>
所謂大戸者其田多不過百畒少者至不滿百畒百<lb/>
畒之直爲錢百千其尤良田乃直二百千而巳大抵<lb/>
數口之家養生送死皆自田出州縣百湏又出於其<lb/>
<pb n="KR4d0073_SBCK_076-10b"/>
家方今田桑之家尤不可時得者錢也今責購而不<lb/>
可得則其間必有鬻田以應責者夫使良民鬻田以<lb/>
賞無頼告訐之人非所以爲政也又其間必有扞州<lb/>
縣之令而不時出錢者州縣不得不鞭械以督之鞭<lb/>
械吏民使之出錢以應捕鹽之購又非所以爲政也<lb/>
且吏治宜何所師法也必曰古之君子重告訐之利<lb/>
以敗俗廣誅求之害急較固之法以失百姓之心因<lb/>
國家不得已之禁而又重之古之君子蓋未有然者<lb/>
也犯者不休告者不止糶鹽之額不復於舊則購之<lb/>
勢未見其止也購將安出哉出於吏之家而巳吏固<lb/>
多貧而無有也出於大戸之家而巳大家將有由此<lb/>
而破産失職者安有仁人在上而令下有失職之民<lb/>
<pb n="KR4d0073_SBCK_076-11a"/>
乎在上之仁人有所爲則世輙指以爲師故不可不<lb/>
愼也使世之在上者指閤下之爲此而師之獨不害<lb/>
閤下之義乎上好是物下必有甚者閤下之爲方爾<lb/>
而有司或以謂將請於閤下求増購賞以勵告者故<lb/>
某竊以謂閤下之欲有爲不可不愼也天下之吏不<lb/>
由先王之道而主於利其所謂利者又非所以爲利<lb/>
也非一日之積也公家日以窘而民日以窮而怨常<lb/>
恐天下之勢積而不已以至於此雖力排之巳若無<lb/>
奈何又從而爲之辭其與抱薪救火何異竊獨爲閤<lb/>
下惜此也在閤下之勢必欲變今之法令如古之爲<lb/>
固未能也非不能也勢不可也循今之法而無所變<lb/>
有何不可而必欲重之乎伏惟閤下常立天子之側<lb/>
<pb n="KR4d0073_SBCK_076-11b"/>
而論古今所以存亡治亂將大有爲於世而復之乎<lb/>
二帝三代之隆顧欲爲而不得者也如此等事豈待<lb/>
講說而明今退而當財利責蓋迫於公家用調之不<lb/>
足其勢不得不權事勢而爲此以紓一切之急也雖<lb/>
然閤下亦過矣非所以得財利而救一切之道閤下<lb/>
於古書無所不觀觀之於書以古巳然之事驗之其<lb/>
易知較然不待某辭說也枉尺直尋而利古人尚不<lb/>
肯爲安有此而可爲者乎今之時士之在下者浸漬<lb/>
成俗苟以順從爲得而上之人亦徃徃憎人之言言<lb/>
有忤巳者輒怒而不聽之故下情不得自言於上而<lb/>
上不得聞其過恣所欲爲上可以使下之人自言者<lb/>
惟閤下其職不得不自言者某也伏惟留思而幸聽<lb/>
<pb n="KR4d0073_SBCK_076-12a"/>
之文書雖巳施行追而改之若猶愈於遂行而不反<lb/>
也干犯云云<lb/>
　　　　上浙漕孫司諫薦人書<lb/>
某今日遂出城以西度到潤州必得復望履舄故不<lb/>
敢造辭以戀起居明州司法吏汪元吉者其爲吏廉<lb/>
平州人無賢不肖皆推信其行喜近文史而尤明吏<lb/>
事有論利害事一編今封獻左右伏惟暇日略賜觀<lb/>
省其言有可採者不以某之言爲妄則儻可以牧備<lb/>
從吏役使有仕進之望乎蓋薄惡之俗士大夫之修<lb/>
行義者少矣況身處汙賤之勢而清議所不及者乎<lb/>
勸獎之道亦當先錄小善務以下流之有善者爲始<lb/>
今世胥史士大夫之論議常耻及之惟通古今而明<lb/>
<pb n="KR4d0073_SBCK_076-12b"/>
<pb n="KR4d0073_SBCK_076-12b"/>
</p>
<p>
</p>
  </div>
</body>
</text>
</TEI>
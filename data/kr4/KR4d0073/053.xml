<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_053-1a"/>
臨川先生文集卷第五十三<lb/>
　　外制<lb/>
　　　李端慤東上閤門使制<lb/>
　　　石遇竇舜卿四廂都指揮使制二道<lb/>
　　　甘昭吉入内副都知制<lb/>
　　　宋有志東染院副使制<lb/>
　　　李用和六宅副使制<lb/>
　　　宋良王嵩禮賔副使制二道<lb/>
　　　李景賢穆遂石用休文思副使制三道<lb/>
　　　夏偉内園副使制<lb/>
　　　譚德潤楊宗禮張繼渥朱漸王欽李惟正並<lb/>
　　　　　供備庫副使制五道<lb/>
<pb n="KR4d0073_SBCK_053-1b"/>
　　　崇班胡珙等改官制<lb/>
　　　軍貟等換諸司使副承制崇班制<lb/>
　　　王保常靳宗永内殿承制制二道<lb/>
　　　狄詢内殿崇班依前職制<lb/>
　　　楊元張建中内殿崇班制二道<lb/>
　　　慕恩北作坊使制<lb/>
　　　陳竒孫戾太子中允致仕制二道<lb/>
　　　樞密副使呉奎父太常丞致仕制<lb/>
　　　李燾父文俊守祕書省校書郎致仕制<lb/>
　　　崔嶧刑部侍郎致仕制<lb/>
　　　周濤太常太祝梁搆光禄寺丞致仕制<lb/>
　　　郝中和國子博士致仕制<lb/>
<pb n="KR4d0073_SBCK_053-2a"/>
　　　商瑗趙九言張搆董安龍輿鄭旦太子中舎<lb/>
　　　　　致仕制六道<lb/>
　　　馬房衛尉寺丞袁仲友太子洗馬東野瓘太<lb/>
　　　　　子中舎致仕制三道<lb/>
　　　王正臣孫檢守祕書省校書郎致仕制二道<lb/>
　　　李琳國子監丞郭震太子中允致仕制二道<lb/>
　　　李日新左清道率府副率王餘慶率府副率<lb/>
　　　　　致仕制二道<lb/>
　　　叚獻右清道率府副率劉友俊右清道率府<lb/>
　　　　　率致仕陳惟信左驍衛將軍袁政李周<lb/>
　　　　　道並左監門衛將軍致仕制三道<lb/>
　　　馮維禹施章于太子中舎趙伯世左清道率<lb/>
<pb n="KR4d0073_SBCK_053-2b"/>
　　　　　府率朱涇等太子洗馬李昌言許州司<lb/>
　　　　　馬致仕制四道<lb/>
　　　皇太后三代制九道<lb/>
　　　皇后三代制十道<lb/>
　　　　李端慤東上閤門使制<lb/>
勑閤門置使官盛地親非有嘉績令名不能勝其任<lb/>
也具官某於朝廷有詳練之實於戚里有茂勉之聲<lb/>
非專爲恩以致此位積功乆次當得右遷其愈勵哉<lb/>
往共厥服可<lb/>
　　　　石遇四廂都指揮使制<lb/>
勑虎賁之士周公以爲人主所當知恤者也又況所<lb/>
使將此哉具官某比以材選服勞于邊折衝禦侮甞<lb/>
<pb n="KR4d0073_SBCK_053-3a"/>
有所試矣遷進使號付之部督往其欽愼以報寵榮可<lb/>
　　　　竇舜卿四廂都指揮使制<lb/>
勑國家置帥兵以爲衛所選皆天下之材付之部督<lb/>
未甞輕其授也具官某踐更邊要忠力有聞選將營<lb/>
屯衆論惟允序遷厥位其往欽哉可<lb/>
　　　　甘昭吉入内副都知制<lb/>
勑古者王之正内必有任職之臣予若稽古而思得<lb/>
吉士以充其選以爾服勤左右多歷歲年有專良之<lb/>
稱無側媚之毀其使序于正内以充廷論之公焉爾<lb/>
其審門闈謹房闥入宣宫令出賛朝事悉心夙夜一<lb/>
以忠信則維予爾嘉爾亦永綏于寵禄可<lb/>
　　　　入内内侍省内東頭供奉官宋有志東染<lb/>
<pb n="KR4d0073_SBCK_053-3b"/>
　　　　院副使制<lb/>
勑某爾乆於内侍承事有勞自求外遷以便醫藥超<lb/>
升位等往服恩榮可<lb/>
　　　　李用和六宅副使制<lb/>
勑爾忠力武敏有稱干時出將一州亦能用治西南<lb/>
之屏摠制戎兵比難其人以爾攝事夫以才得選而<lb/>
乆於險逺之勞不先有賞以加焉何以勸夫能者躐<lb/>
遷位等兹實異恩往祗官成無廢吾事可<lb/>
　　　　内殿承制閤門祗候宋良禮賔副使制<lb/>
勑某爾典制一軍有民有社論功考最當得序遷惟<lb/>
爾以才甞更選擢往欽新命其愈懋哉可<lb/>
　　　　内殿承制閤門祗候王嵩禮賔副使制<lb/>
<pb n="KR4d0073_SBCK_053-4a"/>
勑某爾以才智勲效自昭于時董督徼循實任邊要<lb/>
序勞當進以介諸司朕命維休往其欽服可<lb/>
　　　　西京左藏庫副使李景賢文思副使制<lb/>
勑某戎馬之寄常難其選爾以才諝乆於任使一州<lb/>
之政比有可稱超進位等往膺寄屬勉思報稱無或<lb/>
不祗可<lb/>
　　　　西京左藏庫副使穆遂文思副使制<lb/>
勑某爾徼循蠻方爲日乆矣更書且下而使者乞留<lb/>
超進厥官以共舊服往惟勵勉膺此寵榮可<lb/>
　　　　西京左藏庫副使石用休文思副使制<lb/>
勑某爾以才選比更任使有司㑹課當得進官往服<lb/>
訓辭無癏乃事可<lb/>
<pb n="KR4d0073_SBCK_053-4b"/>
　　　　西染院副使兼閤門通事舎人夏偉内園<lb/>
　　　　副使依舊閤門通事舎人制<lb/>
勑某賔賛受事之職吾以武吏爲之而甚難其選爾<lb/>
能祗飭以稱厥官㑹課有司序遷位等往祗休寵可<lb/>
　　　　内殿承制譚德潤供備庫副使制<lb/>
勑某朕永惟陵寢之嚴而選使以護之爾往任事靖<lb/>
共厥職有勞可録其以序遷祗服寵章勉求稱位可<lb/>
　　　　内殿承制楊宗禮供備庫副使制<lb/>
勑某監一路之軍而按撫其人又典一州之政非才<lb/>
能行治有紀于時孰可以稱此哉爾乆于煩使能勤<lb/>
厥事故遷爾位以介諸司而使往焉其愼以防患而<lb/>
敏於趨功以稱推擇之意可<lb/>
<pb n="KR4d0073_SBCK_053-5a"/>
　　　　樞密院副承㫖張繼渥供備庫副使制<lb/>
勑爾典掌機要服勞歲乆以疾自上求爲外官遷介<lb/>
諸司往膺器使可<lb/>
　　　　内殿承制朱漸供備庫副使制<lb/>
勑某賦禄序官邦有常法爾勤厥服㑹課當遷維器<lb/>
與名職思其稱乃其無罰可不勉哉可<lb/>
　　　　承制王欽李惟正並供備庫副使制<lb/>
勑某等嘉我未老而經營四方詩人之所謂賢勞也<lb/>
可無報稱哉以爾欽戍于南方之窮而任監護之官<lb/>
以爾惟正屯于西路之要而服追胥之事其役逺其<lb/>
責重而能祗愼所職以有累日之勞其各遷位介于<lb/>
内朝之使以爲報稱夫有功而見知則說矣此人之<lb/>
<pb n="KR4d0073_SBCK_053-5b"/>
情也以所願乎上施乎下則士孰不樂爲爾用哉其<lb/>
亦勉之而巳可<lb/>
　　　　崇班胡珙等改官制<lb/>
勑某等功懋懋賞先王之所以厲天下而成衆治也<lb/>
今吾使某監兵馬于外而使某典治材于中皆積日<lb/>
月以赴功其各賜官一等以稱吾懋賞之意可<lb/>
　　　　軍貟等換諸司使副承制崇班制<lb/>
勑某等襃嘉忠勞𬒳以禄秩　先帝有成法朕不敢<lb/>
違爾等序列禁中有宿衛之最外遷厥位以慰乆勤<lb/>
進服寵榮往圖勲效可<lb/>
　　　　王保常内殿承制制<lb/>
勑某朕布大號於天下文武在位皆升一等序勞當<lb/>
<pb n="KR4d0073_SBCK_053-6a"/>
遷者又皆得以時遷爾服采禁中積功有賞膺此休<lb/>
寵往惟勉哉可<lb/>
　　　　靳宗永内殿承制制<lb/>
勑某承制之官本朝所置非積善累勤之武吏則不<lb/>
得在此位焉爾服采有庸校年當進其往祗踐以稱<lb/>
寵榮可<lb/>
　　　　閤門祗候狄詢内殿崇班依前職制<lb/>
勑某爾名臣之子任事邊陲積歲有勞序官一等往<lb/>
其淑愼思世厥家可<lb/>
　　　　楊元内殿崇班制<lb/>
勑某爾爲廷臣奔走厥職有勞可録序進厥官惟忠<lb/>
與勤所以報稱往踐祿次可無勉哉可<lb/>
<pb n="KR4d0073_SBCK_053-6b"/>
　　　　張建中内殿崇班制<lb/>
勑某爾總戎馬地濵不毛爲之三年能固吾圉遷秩<lb/>
一等往其懋哉可<lb/>
　　　　慶州肅逺寨蕃官都巡檢崇儀使慕恩北<lb/>
　　　　作坊使制<lb/>
勑某爾武力智謀有稱種落徼循扞禦勲效焯然莫<lb/>
府條陳允於衆論超遷使號往愈懋哉可<lb/>
　　　　陳竒太子中允致仕制<lb/>
勑士之疲癃老耄以至失職而不能自止者蓋有之<lb/>
矣爾年尚强而疾不至乎<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>官刺舉之官未甞以爾<lb/>
爲言而能自列致其職事可謂行已有恥而無負於<lb/>
周任之言寵爾以東宫之官其勉終行義歸教郷閭<lb/>
<pb n="KR4d0073_SBCK_053-7a"/>
之子弟以所聞而求自比於古之仕焉而巳者可<lb/>
　　　　孫戾太子中允致仕制<lb/>
勑某大夫七十而致仕其禮見於經而於今爲成法<lb/>
爾以經術起家爲吏旣聞夫古之禮又見夫今之法<lb/>
矣年至而求止可謂行其所知宜列序於朝廷使歸<lb/>
榮其邑里夫惟爾之筋力不足以有爲也故可無職<lb/>
事之責焉若夫德義則爾尚可以勉之吾亦不以爾<lb/>
老而無責也可<lb/>
　　　　樞密副使呉奎父太常丞致仕制<lb/>
勑某德善之賚子孫與焉況於其親宜有崇獎具官<lb/>
某克生賢子敎以義方協于詢謀掌國機密超遷厥<lb/>
位以佐共工往服寵章就安榮養可<lb/>
<pb n="KR4d0073_SBCK_053-7b"/>
　　　　江隂軍録事參軍李燾父文俊守祕書省<lb/>
　　　　校書郎致仕制<lb/>
勑某先王之政未有遺年者也故朕因宗祀之慶而<lb/>
有爵命之施焉爾躬率義方又能敎子享其禄養以<lb/>
至耄期膺此寵榮往綏壽善可<lb/>
　　　　工部侍郎充集賢院學士崔嶧刑部侍郎<lb/>
　　　　致仕制<lb/>
勑仕焉而告老者自一命以上必有以慰其歸況吾<lb/>
邇臣恩紀所厚宜増位序以示襃優以爾具官比以<lb/>
明揚乆於煩使入參侍從出備藩維踐更滋多寄屬<lb/>
惟允引年辭位得禮之宜進貳秋卿以營居息古之<lb/>
老者非茍自佚其身唯愼行祗法以助成王德爾所<lb/>
<pb n="KR4d0073_SBCK_053-8a"/>
知也往其懋哉可<lb/>
　　　前著作佐郎周濤太常太祝梁搆光禄寺<lb/>
　　　　丞致仕制<lb/>
勑某爾甞辭禄而在位以爾爲材寘諸京官使長一<lb/>
邑果能有績以見推稱將疇爾勞遽以疾告夫學士<lb/>
大夫之去位豈茍自佚而無爲古之仕焉而已者爾<lb/>
蓋聞其風矣丞于卿位維是懋哉可<lb/>
　　　　殿中丞致仕郝中和國子博士致仕制<lb/>
勑某爾謹廉爲吏得列朝廷不隳厥官以至告老宜<lb/>
有襃進用爲歸榮序于成均往服無斁可<lb/>
　　　　前荆門軍當陽縣令商瑗太子中舎致仕<lb/>
　　　　制<lb/>
<pb n="KR4d0073_SBCK_053-8b"/>
勑某爾從仕乆矣而不失廉稱方踐老境乃能知止<lb/>
東宫之秩歸服厥榮可<lb/>
　　　　處州録事參軍趙九言太子中舎致仕制<lb/>
勑某爾以學入官老而能止踐更多矣不失廉稱著<lb/>
籍東宫以爲爾寵可<lb/>
　　　　鼎州録事參軍張搆太子中舎致仕制<lb/>
勑某爾方仕于州縣而寵爾以東宫之官有列于庭<lb/>
亦云顯矣用嘉知止歸矣勉哉可<lb/>
　　　　前江寧府觀察推官試大理評事董安太<lb/>
　　　　子中舎致仕制<lb/>
勑某爾學古入官稱譽者衆方圖乃績遽欲歸休進<lb/>
秩東宫以嘉知止可<lb/>
<pb n="KR4d0073_SBCK_053-9a"/>
　　　　舒州錄事參軍龍輿太子中舎致仕制<lb/>
勑某爾仕焉欲致其官故吾寵以東宫之秩歸安田<lb/>
里是亦顯榮其愼厥修以終燕譽可<lb/>
　　　　復州錄事參軍鄭旦太子中舎致仕制<lb/>
勑某爾居官無疪而以病告知止不殆是維可嘉東<lb/>
宫之官其往祗服可<lb/>
　　　　前南儀州推官試大理評事馬房衛尉寺<lb/>
　　　　丞致仕制<lb/>
勑某京官吾所重也選於吏部者非有尤異之績與<lb/>
治行爲衆所稱則莫能得之爾旅力旣愆而能自止<lb/>
承于衛尉其往欽哉可<lb/>
　　　　前知連州連山縣袁仲友太子洗馬致仕<lb/>
<pb n="KR4d0073_SBCK_053-9b"/>
　　　　制<lb/>
勑某爾以經術中科乆於銓集老而能巳義有可嘉<lb/>
列職東宫以榮歸息惟愼所止克完厥終可<lb/>
　　　　縣令東野瓘太子中舎致仕制<lb/>
勑某仕者七十而致事禮也爾年未至而願歸田里<lb/>
比夫旅力已愆而不知止者豈不賢哉進位于朝錫<lb/>
從居息可<lb/>
　　　　主簿王正臣守祕書省校書郎致仕制<lb/>
勑某爾仕焉而欲去其位故吾寵以宫署之官夫還<lb/>
州縣之勞而就里居之佚無賦徭之役而有重禄之<lb/>
加惟愼厥終乃其不愧可<lb/>
　　　　主簿孫檢守祕書省校書郎致仕制<lb/>
<pb n="KR4d0073_SBCK_053-10a"/>
勑某爾以貲爲吏請老于朝列職祕書以爲爾寵歸<lb/>
安田里惟愼厥終可<lb/>
　　　　主簿李琳國子監丞致仕制<lb/>
勑某仕者七十而告老古之道也爾能率禮朕用襃<lb/>
嘉往即新恩勿忘初服可<lb/>
　　　　縣令郭震太子中允致仕制<lb/>
勑某爾進士起家而乆於州縣之職春秋未艾自請<lb/>
罷休列職東宫以榮歸息知止不殆愈其懋哉可<lb/>
　　　　李日新左清道率府副率致仕制<lb/>
勑某爾考授命於戎行而爾得列於仕籍老而知止<lb/>
襃序厥官歸休之榮往服無斁可<lb/>
　　　　右侍禁王餘慶率府副率致仕制<lb/>
<pb n="KR4d0073_SBCK_053-10b"/>
勑某爾能知止義有可嘉以東宫率府之官爲爾居<lb/>
里之寵是亦榮矣往其勉哉可<lb/>
　　　　右侍禁叚獻右清道率府副率西頭供奉<lb/>
　　　　官劉友俊右清道率府率並致仕制<lb/>
勑某爾乆於官使請老于朝宜有進遷以爲光寵歸<lb/>
安爾止惟愼厥終可<lb/>
　　　　文思副使陳惟信左驍衛將軍致仕制<lb/>
勑某旅力已愆而不能自止者有矣爾能告老於義<lb/>
無慙遷將衛兵往綏榮禄可<lb/>
　　　　内殿崇班袁政李周道並左監門衛將軍<lb/>
　　　　致仕制<lb/>
勑某爾服勞乆矣奉事無過能自知止義有可嘉登<lb/>
<pb n="KR4d0073_SBCK_053-11a"/>
進厥官以帥門衛歸安榮禄尚克勉哉可<lb/>
　　　　西京左藏庫副使馮維禹文思副使前行<lb/>
　　　　漢陽軍録事叅軍兼司法事施章于太子<lb/>
　　　　中舎致仕制<lb/>
勑某仕焉而已者考其行治能以潔白自終宜有襃<lb/>
嘉以慰其意爾甞學禮得仕州縣老而知止可謂有<lb/>
終遷位于朝往欽無斁可<lb/>
　　　　東頭供奉官趙伯世左清道率府率致仕<lb/>
　　　　制<lb/>
勑某老聃有言曰知止不殆爾服勤于官乆矣而能<lb/>
以疾辭位無負於老聃之言故吾命以東宫衛府之<lb/>
官以嘉爾之有勞而知止往哉居息思愼厥終可<lb/>
<pb n="KR4d0073_SBCK_053-11b"/>
　　　　主簿朱涇等太子洗馬致仕制<lb/>
勑某等爾等晚而出仕皆以廉稱老矣告休是能知<lb/>
止其各遷秩以爲歸榮可<lb/>
　　　　李昌言許州司馬致仕制<lb/>
勑某掌書以賛計官之治乆矣致其職事宜有賚焉<lb/>
司馬于州往欽無斁可<lb/>
　　　　皇太后三代制九道<lb/>
　　　　　曽祖<lb/>
勑位尊者享大德盛者流逺追崇之禮於國有初<lb/>
皇太后曽祖某體仁蹈義不躬榮禄慶垂厥後光大<lb/>
顯融乃生碩女坤育天下命書爵號申賁諸幽尚其<lb/>
靈明嘉此休寵可<lb/>
<pb n="KR4d0073_SBCK_053-12a"/>
　　　　　曽祖母<lb/>
勑朕雖煢然在疚而不敢忘顧復之慈肆有命書以<lb/>
上稱追逺顯親之志　皇太后曽祖母柔惠安婉來<lb/>
宜大家垂休後昆作合　先帝追崇爵號其尚知榮<lb/>
可<lb/>
　　　　　祖<lb/>
勑惠術尚均而自親貴始古今一體也其可以忘哉<lb/>
皇太后祖某明德大功簡于帝室配食宗廟始終哀<lb/>
榮慶流于孫母育四海追襃有典庶或知歆可<lb/>
　　　　　祖母<lb/>
勑邦有大賚夫人待於下流豈外戚之尊所當襃而<lb/>
可以忘哉　皇太后祖母高氏承慶淑人來嬪巨室<lb/>
<pb n="KR4d0073_SBCK_053-12b"/>
蓄德之厚垂休無窮協兆塗山世滋以大追錫爵命<lb/>
冀能歆嘉可<lb/>
　　　　　祖母<lb/>
勑佐佑　先帝顧復朕躬追誦寒泉之詩永惟欲報<lb/>
之義當有爵命以上副顯親之心　皇太后祖母劉<lb/>
氏柔良靚專𬒳服華問寵禄光大集于後昆啓佑碩<lb/>
人比賢文母追襃大國其尚知榮可<lb/>
　　　　　祖母<lb/>
先帝襃厚母黨致仁盡孝朕雖在疚而奉承故事不<lb/>
敢愆忘　皇太后祖母劉氏内順外嚴罄無不淑德<lb/>
祚流衍逺而彌興追命有章尚慰窀穸可<lb/>
　　　　　祖母<lb/>
<pb n="KR4d0073_SBCK_053-13a"/>
勑朕以薄德奉承大統永惟　先帝故事不敢有忘<lb/>
皇太后祖母高氏温柔靚深有婦之道相協君子卓<lb/>
爲臣宗垂延後昆福禄滋大膺此休命尚知榮歆可<lb/>
　　　　　父<lb/>
先帝奄忽弃捐萬邦不及推恩以勞幽顯予末小子<lb/>
敢忘遺訓　皇太后父某循德秉義聞于當世發祥<lb/>
流祉燕及後人篤生聖女母育天下襃封有數尚慰<lb/>
于幽可<lb/>
　　　　　母<lb/>
勑朕眇然之躬當奉匕鬯以承宗廟大賚及於幽顯<lb/>
矣永惟母黨之重可以後而忘哉　皇太后母志順<lb/>
德嚴克配君子光大之福集于聖女有輔佐之功於<lb/>
<pb n="KR4d0073_SBCK_053-13b"/>
先帝而施及在後之侗命書追崇尚慰營魄可<lb/>
　　　　皇后三代制十道<lb/>
　　　　　曽祖瓊皇任忠武軍節度使贈侍中累<lb/>
　　　　　贈尚書令兼中書令追封韓國公贈太<lb/>
　　　　　師<lb/>
勑后率六宫以敎天下之婦順其位尊如此則所以<lb/>
襃崇其祖考禮不可以無稱也　皇后曽祖某忠勞<lb/>
武力爲國虎臣慶集後昆比隆任姒追加位號以顯<lb/>
厥魂尚其有知膺此休寵可<lb/>
　　　　　贈祖母潘原縣太君追封滕國太夫人<lb/>
勑朕初即位襃厚異姓率由　先帝故事不敢有忘<lb/>
皇后曽祖母李氏柔惠靜嘉能循法度來嬪巨室休<lb/>
<pb n="KR4d0073_SBCK_053-14a"/>
有淑聲慶流厥孫正位宫壼胙封名國其尚知榮可<lb/>
　　　　　曽祖母隴西郡夫人李氏追封舒國太<lb/>
　　　　　夫人<lb/>
勑朕奉循　先帝故事以勞天下阻深䟽逖皆有以<lb/>
加之矣又況於外戚之貴哉　皇后曽祖母李氏嬪<lb/>
于高門率德唯謹詒慶厥後是生碩人兆協厥祥登<lb/>
儷尊極追襃有禮其尚知榮可<lb/>
　　　　　祖繼勲建雄軍節度使累贈太師中書<lb/>
　　　　　令可特贈兼尚書令<lb/>
勑尚書録天下之政而令一品也人臣位號於是爲<lb/>
盛　皇后祖某忠勞奕世能壯厥猶爲國扞城有庸<lb/>
休顯娀莘之慶乃集後昆膺此追榮尚知嘉享可<lb/>
<pb n="KR4d0073_SBCK_053-14b"/>
　　　　　祖母㑹稽縣君康氏追封祁國太夫人<lb/>
勑朕承　先帝聖緒大賚及於幽顯䟽逖以賤者加<lb/>
之矣貴而戚者其可忘哉　皇后祖母康氏馴行婉<lb/>
容協于儁德慶垂厥後坤育萬方追命有邦尚榮窀<lb/>
穸可<lb/>
　　　　　祖母太原郡太夫人郭氏追封鄖國太<lb/>
　　　　　夫人<lb/>
勑夫治内政修隂教以助朕調一天下者所以襃崇<lb/>
其世可不厚哉　皇后祖母郭氏率德秉義協于君<lb/>
子關雎之詠傳祉厥孫申錫賛書啓封名國尚其靈<lb/>
淑嘉此追榮可<lb/>
　　　　　祖母金城縣太君王氏追封成國太夫<lb/>
<pb n="KR4d0073_SBCK_053-15a"/>
　　　　　人<lb/>
勑傳稱德厚者其流澤廣故今追命之數視其子孫<lb/>
位號之卑尊矧夫後世登儷尊極則致隆其封爵豈<lb/>
不宜哉　皇后祖母王氏來嬪大家率循德禮有開<lb/>
後嗣協慶塗娀申錫名邦尚榮幽穸可<lb/>
　　　　　父遵甫皇任北作坊使特贈檢校太傅<lb/>
　　　　　保信軍節度使<lb/>
勑春秋書季姜之歸而傳有襃紀之義崇寵異姓其<lb/>
所從來乆矣　皇后父某承世之慶列官于朝雖德<lb/>
義有稱而不終榮禄祚流後世正位内宫追命有加<lb/>
以慰窀穸可<lb/>
　　　　　母鉅鹿郡君曹氏特追封沂國太夫人<lb/>
<pb n="KR4d0073_SBCK_053-15b"/>
勑國有大賚凡在廷之士皆得追襃其父母而況於<lb/>
異姓之貴哉　皇后母曹氏胄于名王歸得吉士率<lb/>
禮蹈義有稱閨門迎渭之祥實開厥後膺此恩典尚<lb/>
知歆榮可<lb/>
　　　　　母樂壽縣君李氏進封均國夫人<lb/>
勑人主之所以風天下者豈非外戚之助哉故夫封<lb/>
爵襃厚之禮其所從來乆矣未甞有改也　皇后母<lb/>
李氏躬以德義嬪于令人能大厥家比隆任姒錫之<lb/>
象服胙以名邦往即寵榮勉綏壽善可<lb/>
臨川先生文集卷第五十三<lb/>
</p>
<p>
</p>
  </div>
</body>
</text>
</TEI>
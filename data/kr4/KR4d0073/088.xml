<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_088-1a"/>
臨川先生文集卷第八十八<lb/>
　　神道碑<lb/>
　　　贈太師中書令勤威馮公神道碑<lb/>
　　　翰林侍讀學士知許州軍州事梅公神道碑<lb/>
　　　司農卿分司南京陳公神道碑<lb/>
　　　虞部郎中贈衛尉卿李公神道碑<lb/>
　　　　護衛忠果功臣侍衛親軍歩軍副都指揮<lb/>
　　　　使威塞軍節度新州管内觀察處置等使<lb/>
　　　　銀青光祿大夫檢校司空使持節新州刺<lb/>
　　　　史兼御史大夫上柱國始平郡開國公食<lb/>
　　　　邑二千一百戸食實封二百戸累贈太師<lb/>
　　　　中書令兼尚書令追封魯國公謚勤威馮<lb/>
<pb n="KR4d0073_SBCK_088-1b"/>
　　　　公神道碑<lb/>
馮氏有家於滑州之白馬者莫知其始所以徙至魯<lb/>
公而甞以公開國於始平日其本出於漢杜陵楚相<lb/>
唐之後也公諱守信字中孚自爲兒童狀貌嶷然慷<lb/>
慨有大意人固已奇之矣旣冠從其鄕人受學以三<lb/>
禮舉於鄕㑹太平興國初取兵民間公出應選有司<lb/>
以公儒者欲免之公曰吾以子弟免而父兄任其勞<lb/>
此儒者所不爲遂行以才武給宿衛　太宗征河東<lb/>
公奮身冐兵數取俘馘以獻于行在　太宗壯而勞<lb/>
之以功數遷至弓箭直副指揮使　眞宗兩駕河北<lb/>
皆命公帥其所領先驅以禦契丹公所斬虜最諸將<lb/>
遷天武軍都指揮使封州刺史充御前忠佐馬歩軍<lb/>
<pb n="KR4d0073_SBCK_088-2a"/>
都軍頭公雖在軍旅數以孝經論語爲人講說人尚<lb/>
以儒者目之至是　眞宗召問出孝經使講公講天<lb/>
子一章因言自天子至於士不可以無學學不必博<lb/>
孝經論語皆聖人以誨學者言行之要臣愚不足以<lb/>
盡識然所以事　陛下不敢一日而忘此　眞宗嗟<lb/>
嘆者久之由封州數遷至捧日四廂都指揮使英州<lb/>
防禦使知瀛州兼高陽關都部署由瀛州召還領歩<lb/>
軍司公事當是時河決滑州天子以爲憂問誰可使<lb/>
者公自言少長河上能知河利害詔以公爲侍衛親<lb/>
軍歩軍副都指揮使容州觀察使知滑州兼修河都<lb/>
部署河怒動埽埽且䧟公坐其上指畫自若也遂號<lb/>
其部人以一日塞之　天子賜手書獎諭召還領歩<lb/>
<pb n="KR4d0073_SBCK_088-2b"/>
軍如初已而遷威塞軍節度使是歲天禧五年也公<lb/>
年六十六以八月二日薨于位　天子悼慟爲之罷<lb/>
朝二日贈太尉賜錢三百萬勑宣慶使蔣州團練使<lb/>
韓守英禮部郞中直集賢院石中立給護其䘮事遂<lb/>
以其年九月二十四日葬開封之祥符縣黃溝鄕大<lb/>
里之原公曽祖諱倫祖諱筠皆不仕考諱蘊贈官至<lb/>
左屯衛大將軍先夫人劉氏玉城縣君後夫人張氏<lb/>
清河郡夫人子男十三人於是文懿左侍禁文吉文<lb/>
握文德文慶文顯文質文貴文銳並右班殿直文燦<lb/>
文俊並右侍禁文郁文雅皆已卒公孝謹忠篤遇人<lb/>
有恩祖母夫人疾病公不釋帶以侍輙數月常患世<lb/>
醫不足頼以爲養力學方藥遂通其術公弟常欲上<lb/>
<pb n="KR4d0073_SBCK_088-3a"/>
其子爲公子以取高䕃公對之慨然曰吾自行伍蒙<lb/>
主上拔擢至此欲棄軀以報久矣顧未有所奈何欺<lb/>
之是歲并公子無所䕃曰以明吾心於弟非有愛也<lb/>
韋城董方廉直爲公所友其卒有二女無以嫁公爲<lb/>
選士辦裝嫁之如巳子公將兵治民寛簡有法故人<lb/>
人畏愛之而無敢犯所居有迹賢士大夫多稱之者<lb/>
公葬之三十二年而以其子故累贈至中書令兼尚<lb/>
書令追封魯國公又二年始請謚於　天子而<lb/>
天子賜之謚曰勤威又五年文顯爲西京左藏庫副<lb/>
使提點開封府界諸縣鎭公事始作碑以表公墓而<lb/>
以銘來請予問誄於太常問書於太史問諸故老以<lb/>
考公子之所告而得公之所爲如此於是爲銘曰<lb/>
<pb n="KR4d0073_SBCK_088-3b"/>
允文　眞宗俊藝在工相協予武有來馮公馮公額<lb/>
額奮節金革有聲中邦外動夷狄自公在野手不去<lb/>
經率其所學以撫戎兵公之所撫貔貅豹虎指麾進<lb/>
退妥若兒女武窒以虣文罷於柔維時馮公兩取其<lb/>
優孰施其文有壤千里孰致其武宿衛　天子<lb/>
帝咨馮公爾往視河河決巳塞滑人來歌　帝聞而<lb/>
嘉勞以手勑公拜稽首匪臣之力　帝曰來爾予釐<lb/>
爾勤授之旄節留掌我軍方朝告薨有詔罷視弔贈<lb/>
賻葬哀榮終始追拜爲令尚書中書賜爵國公胙以<lb/>
魯墟士生顯榮没則多已維時馮公至今受祉在周<lb/>
方虎咸有襃詩至漢充國雄爲之辭誰能詩公流示<lb/>
無止刻碑墓門公實有子<lb/>
<pb n="KR4d0073_SBCK_088-4a"/>
　　　　翰林侍讀學士知許州軍州事梅公神道<lb/>
　　　　碑<lb/>
宋翰林侍讀學士正奉大夫行給事中知許州軍州<lb/>
事兼管内堤堰橋道勸農事上柱國南昌郡開國公<lb/>
食邑二千三百戸食實封六百戸賜紫金魚袋梅公<lb/>
之墓在宣州宣城縣長安鄕西山里公有五子鼎臣<lb/>
德臣寶臣輔臣清臣清臣今獨在爲尚書司門郞中<lb/>
以公行狀及樂安歐陽公之銘來請文以刻墓碑時<lb/>
熈寧元年八月四日也銘曰<lb/>
公先梅伯後氏其國彌周渉秦不見史策有鋗有福<lb/>
著漢名籍公福之孫詢字昌言三世弗仕陵陽之里<lb/>
公第廷中判官利豐再歲而擢以丞將作以宰仁和<lb/>
<pb n="KR4d0073_SBCK_088-4b"/>
人譽用多主推御史侍考進士一見　天子以爲知<lb/>
己詔曰試哉遂試中書舘之集賢賜服緋魚於時繼<lb/>
遷兵我西鄙老弱餽守丁彊多死靈州告危　帝視<lb/>
不怡公請擇人使潘羅支兵法所謂以夷攻夷<lb/>
帝曰誰可無如臣者曰予汝嘉閉䧟奈何公拜且跪<lb/>
颺言而起茍紓西師臣不愛死出書授之往訖爾謀<lb/>
至疆勑還㑹棄靈州　帝察公藝可書　帝制相或<lb/>
止之留佐三司其後羅支果窘西賊論將料敵皆如<lb/>
所䇿或從或違或擠或推梧合阻夷神者公尸黜之<lb/>
倅州用獄一眚去杭而蘇列國東屏漕輸淛河就付<lb/>
將領三年告功僅得故省又以譴投守彼淮州有僚<lb/>
許公相得於此與之欣然樂以忘徒使于湖北遷自<lb/>
<pb n="KR4d0073_SBCK_088-5a"/>
濠梁又奪一官往禆于襄坐發驛馬給奔䘮者于鄂<lb/>
于蘇剖將之符握節關中使揔其輸煌煌金章厥賜<lb/>
特殊謀復靈武度兵葫蘆秦有將瑋諾公與俱㑹瑋<lb/>
召還公復淪胥有反咸陽能名氏朱始雖弗察後捕<lb/>
而誅自懷徂池再副戎車　眞宗新陟罪垢皆滌爲<lb/>
郎度支以將廣德外更四州楚壽陜荆乃還待制中<lb/>
紏獄刑有巋龍圖其唐殖殖就以學士專其閣直輟<lb/>
之銓衡乗傳臨并超遷郎秩進直樞密趣歸封駮考<lb/>
國中失申命選事得權進絀加職侍讀改司群牧移<lb/>
之審官審是在服伐閱積遷給事于中告疾出許鼔<lb/>
歌從容方公少壯志立人上談辭慨然　帝恱而嚮<lb/>
及後晩出皆爲將相公則老矣將歸田里康定辛巳<lb/>
<pb n="KR4d0073_SBCK_088-5b"/>
六月十日公七十八以其官卒公開南昌勲爵第一<lb/>
夫人曰劉不及郡封封君彭城其卒先公公卒明年<lb/>
季秋挾日于州山西卜祔而吉公有四子伯爲進士<lb/>
丞于殿中與仲前死仲賜科名叔也皆丞將作殿中<lb/>
或廢或興有顯惟季時丞衛尉今爲郎中論序初終<lb/>
實來求詩刻示無窮<lb/>
　　　　司農卿分司南京陳公神道碑<lb/>
司農卿分司南京陳公旣以嘉祐七年九月某甲子<lb/>
葬開封府之祥符縣西韓村皇考魏公之塋至十二<lb/>
月公子世範等乃來求銘以作公碑蓋公昆弟皆從<lb/>
先人游而某又甞得識公父子故爲序其實而繫以<lb/>
銘序曰<lb/>
<pb n="KR4d0073_SBCK_088-6a"/>
公諱某字良器以贈太師尚書今兼中書令衛國公<lb/>
諱嵩者爲曽祖以贈太師尚書令兼中書令燕國公<lb/>
諱光嗣者爲祖而尚書左丞集賢院學士諱恕之子<lb/>
也左丞當　眞宗時參知政事後以其子𡵨公之貴<lb/>
而贈至太師尚書令兼中書令魏國公公𡵨公之弟<lb/>
也而於魏公爲少子年六十八以嘉祐七年六月得<lb/>
疾分司而以乙巳棄世于陳州階至朝散大夫勲至<lb/>
上柱國爵至潁川郡開國子食邑至六百戸賜紫金<lb/>
魚袋官終於司農卿而所更者祕書省正字太常寺<lb/>
太祝大理評事光祿大理寺丞太子中舎殿中丞國<lb/>
子博士尚書虞部比部駕部貟外郎郎中司農光禄<lb/>
少卿少府監任終於知陳州而所歷者監楚州衡州<lb/>
<pb n="KR4d0073_SBCK_088-6b"/>
酒稅知衢州江山縣知南恩州通判江揚洪廬潭州<lb/>
知衡州監江寧府糧料院知興化軍知均州判登聞<lb/>
鼔院知曹州判殿中省知郢州鄭州其通判揚州廬<lb/>
州皆有所避不赴知郢州則未赴而徙凢仕四十三<lb/>
年蓋其行事可記者衆矣而公子所能記者在江州<lb/>
人大饑且疫公爲具饘粥醫藥不足則取廬山諸佛<lb/>
寺餘財以續之所活以萬數有盜刈人之禾而傷其<lb/>
主者當死公曰古之荒政所以恤人者盡矣然尚緩<lb/>
刑況今哉即奏貸其死洪州大水城之不滅者十五<lb/>
水得城竇以入舉城惶擾不知所爲公豫具薪藁不<lb/>
終日以塞州人德之曰無陳公吾屬如何矣衡州之<lb/>
南山廣袤百餘里與夷接境大木蒙密中國人逋逃<lb/>
<pb n="KR4d0073_SBCK_088-7a"/>
其中冒稱夷人數出冦常寧諸邑其酋有挾左道者<lb/>
人傳以爲能致風雨官軍尤憚之公誘以恩信則率<lb/>
衆數百來自占巳而與其甥亡去又將爲冦州人皆<lb/>
恐公設方略以一日捕得殺之　天子賜詔書奨諭<lb/>
公因圖上山川形勢攻取之策以爲賊今不除黨附<lb/>
日衆夷人謂中國無能爲必出助之可須農隙發千<lb/>
人使操斧斤隨以強弩斬木除道則賊失所恃不攻<lb/>
而自窮又出其材可以佐經用奏未報轉運使害其<lb/>
事劾公擅擊斷不聽用佐吏又甞稱病不自祭炎帝<lb/>
公坐此罷州人乞留不得而賊果侵㝷不制朝廷出<lb/>
使發兵擊之數年然後定興化多進士就鄕舉者常<lb/>
八九百人而學舎弊小無文籍公至則新而大之爲<lb/>
<pb n="KR4d0073_SBCK_088-7b"/>
之購書而國子之所有者皆具均州漢上舟子數溺<lb/>
商旅取貨財而以險爲解公捕案寘法因取近灘數<lb/>
家除其徭使表水險渉者因此得不死曹州多盜亡<lb/>
命之尤凶强者七十餘人公集重購得之幾盡又修<lb/>
律令五家爲保之法故盜往往逃去之它境蓋公施<lb/>
於政者能如此公嘗爲書十二篇上之曰國政要事<lb/>
其說多聽用而中書欲遷職事以奨之公乃自言外<lb/>
祖王氏葬揚州無主後願除淮南所當得之一官以<lb/>
往視其丘墓而已𡵨公之葬也　天子自曹州召公<lb/>
歸襄事特詔許公升殿公謝𡵨公遭遇始終恩禮之<lb/>
厚因乞御篆𡵨公之碑首上爲動容賜其首曰襃忠<lb/>
之碑而公終無一言自及旣分司無田園僦官屋以<lb/>
<pb n="KR4d0073_SBCK_088-8a"/>
居自爲棺歛葬埋之制趣於儉而已少長好書以至<lb/>
於老於篆籕尤善有集二十卷其文能世其家者也<lb/>
夫人馮氏江南李氏時宰相延巳之孫子男五人世<lb/>
範前商州洛南縣尉世安前廣州新會縣令世修大<lb/>
理寺丞世永將作監主簿世弈太常寺太祝女四人<lb/>
長適大理評事栁安期次適右班殿直王允懿次尚<lb/>
㓜也陳氏漢太丘長諱寔之後故其望在潁川而世<lb/>
居洪州之南昌縣當唐末五代之亂無仕者魏公布<lb/>
衣起閭巷明敏諒直稱天下仍父子執國柄而至𡵨<lb/>
公尤盛公於仕甞齟齬然尚至九卿以榮祿自終蓋<lb/>
太丘之仁隱阨於一時而紀諶群泰貴顯者數世豈<lb/>
魏公之先遭世不治亦有濳德晦行如太丘者乎不<lb/>
<pb n="KR4d0073_SBCK_088-8b"/>
然何其後世之興如此是故不可以無銘也銘曰<lb/>
虞賔夏商其後爲陳屢絶復封以承聖人至漢太丘<lb/>
棄時就德詒祿魏晉子孫世食旣又困窮乃生魏公<lb/>
魏公之出魁名碩實有公有卿饋祀其室公則盛矣<lb/>
天子所思繩繩維卿亦顯于時治官牧民入出具宜<lb/>
胡公之虚太丘之里兩有州國紹榮本始歸葬浚郊<lb/>
皇考在前峙此銘詩爲告新阡<lb/>
　　　　虞部郎中贈衛尉卿李公神道碑<lb/>
嘉祐八年六月某甲子制曰朕初即位大賚羣臣陞<lb/>
朝者及其父母具官某父具官某率德蹈義不躬榮<lb/>
祿能敎厥子並爲才臣加賜名命序諸卿位所以勸<lb/>
天下之爲人父者豈特以慰孝子之心哉可特贈衛<lb/>
<pb n="KR4d0073_SBCK_088-9a"/>
尉卿翌日某甲子中書下其書告第又副其書賜寛<lb/>
等以待墓焚寛等受書焚其副墓上乃撰次衛尉官<lb/>
世行治始卒來請曰先人頼　天子慶施賜之官三<lb/>
品矣而墓碑未刻惟德善可以有辭于後世者夫子<lb/>
實聞知某曰然衛尉公墓隧宜得銘久矣於是爲序<lb/>
而銘焉序曰<lb/>
公姓李氏故隴西人七世祖諱某始遷于光山五世<lb/>
祖諱某以其郡人王閩從之始爲建安人曽祖諱某<lb/>
皆不仕考諱某嘗仕江南李氏稍顯矣江南國除又<lb/>
舉進士中等以殿中丞致仕有學行名能知人贈其<lb/>
父大理評事而已亦以子貴贈至吏部尚書遊豫章<lb/>
樂其湖山曰吾必終於此於是又始爲豫章人尚書<lb/>
<pb n="KR4d0073_SBCK_088-9b"/>
之子伯曰虚巳官至尚書工部侍郎以才能聞天下<lb/>
其季則公也公諱某字公濟少篤學讀書兼晝夜不<lb/>
息一以進士舉不中即以兄䕃爲郊社齋郎再選福<lb/>
州閩清洪州靖安縣尉有能名遷饒州餘干縣令至<lb/>
於毀淫祠取其材以爲孔子廟率縣人之秀者興于<lb/>
學豪宗大姓歛手不敢犯法州將部使者奏乞與京<lb/>
官移之劇縣不報而坐不覺獄卒殺人以免當是時<lb/>
侍郎方以分司就第公曰吾兄老矣我得朝夕從之<lb/>
游以灑掃先人廬冡尚何求而仕遂止不復言仕侍<lb/>
郎之卒也　天子以公試祕書省校書郎知江州德<lb/>
安縣事辭不就後甞一至京師大臣交口勸說欲官<lb/>
之終以其不可強也而晏元獻公爲公請乃除太子<lb/>
<pb n="KR4d0073_SBCK_088-10a"/>
洗馬致仕𥘉尚書未老棄其官以歸至侍郎及公之<lb/>
退也亦皆未老自尚書至公再世皆有子而皆以嚴<lb/>
治其家如吏治江西士大夫慕其世德稱其家法蓋<lb/>
近世士多外自藩飾爲聲名而内實罕能治其家及<lb/>
老往往顧利冒恥不知休息公獨父子兄弟能如此<lb/>
嗚呼其可謂賢於人也已公事親孝比遭大䘮廬墓<lb/>
六年然後已事兄與其寡姊衣食藥物必躬親之及<lb/>
公老矣二子就養如公之爲子弟也寛甞爲江浙等<lb/>
路提點鑄錢坑冶又甞提點江南西路刑獄定亦再<lb/>
爲洪州官不去左右者十二年皆以才能爲世聞人<lb/>
以恩遷公官至尚書虞部郎中階至朝奉郎勲至護<lb/>
軍以嘉祐四年七月某甲子卒於豫章之第室年八<lb/>
<pb n="KR4d0073_SBCK_088-10b"/>
十九夫人長壽縣君趙氏先公卒八年旣葬矣五年<lb/>
某月某甲子以公葬於夫人之墓左曰雷岡在新建<lb/>
縣之桃花鄕新里夫人故衢州人某官湘之女湘有<lb/>
文行尚書與爲友故爲公娶其女子三人寛定寔寔<lb/>
守祕書省正字早世於公之葬也寛爲尚書司勲貟<lb/>
外郎定爲尚書庫部貟外郎女子二人已嫁孫二十<lb/>
有一人曽孫十有五人皆率公敎無違者公旣葬而<lb/>
二子以恩贈公衛尉卿云銘曰<lb/>
李世大家隴西其先於唐之季再世光山移遯于閩<lb/>
嶺海之閒乃生尚書節行有偉始來江南考室章水<lb/>
繩繩二子隱顯兼榮孰多後禄其季維卿㓜壯躬孝<lb/>
唯君之踐能不盡用止於一縣退以德義釐身於家<lb/>
<pb n="KR4d0073_SBCK_088-11a"/>
外内肅雝人不疵嗟亦有二子維　天子使父曰往<lb/>
矣致而臣身子曰歸哉以寧吾親以率其婦左右恂<lb/>
恂以官就侍　天子之仁旣具祉福考終大耄追榮<lb/>
于幽乃賜卿號伐石西山作爲螭龜管之墓上勒此<lb/>
銘詩<lb/>
臨川先生文集卷第八十<lb/>
<pb n="KR4d0073_SBCK_088-11b"/>
<pb n="KR4d0073_SBCK_088-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_082-1a"/>
臨川先生文集卷第八十二<lb/>
　　記<lb/>
　　　䖍州學記<lb/>
　　　君子齋記<lb/>
　　　度支副使㕔壁題名記<lb/>
　　　桂州新城記<lb/>
　　　太平州新學記<lb/>
　　　繁昌縣學記<lb/>
　　　芝閣記<lb/>
　　　信州興造記<lb/>
　　　餘姚縣海塘記<lb/>
　　　通州海門興利記<lb/>
<pb n="KR4d0073_SBCK_082-1b"/>
　　　　䖍州學記<lb/>
䖍州江南地最曠大山長谷荒翳險阻交廣閩越銅<lb/>
鹽之販道所出入椎埋盗奪鼓鑄之姦視天下爲多<lb/>
慶曆中甞詔立學州縣䖍亦應詔而卑陋褊迫不足<lb/>
爲美觀州人欲合私財遷而大之乆矣然吏常力屈<lb/>
於聽獄而不暇顧此凡二十一年而後改築於州所<lb/>
治之東南以從州人之願蓋經始於治平元年二月<lb/>
提點刑獄宋城蔡侯行州事之時而考之以十月者<lb/>
知州事錢塘元侯也二侯皆天下所謂才吏故其就<lb/>
此不勞而齋祠講說候望宿息以至庖湢莫不有所<lb/>
又斥餘財市田及書以待學者内外完善矣於是州<lb/>
人相與樂二侯之適巳而來請文以記其成余聞之<lb/>
<pb n="KR4d0073_SBCK_082-2a"/>
也先王所謂道德者性命之理而巳其度數在乎俎<lb/>
豆鐘鼓管絃之間而常患乎難知故爲之官師爲之<lb/>
學以聚天下之士期命辯說誦歌絃舞使之深知其<lb/>
意夫士牧民者也牧知地之所在則彼不知者驅之<lb/>
爾然士學而不知知而不行行而不至則柰何先王<lb/>
於是乎有政矣夫政非爲勸沮而巳也然亦所以爲<lb/>
勸沮故舉其學之成者以爲卿大夫其次雖未成而<lb/>
不害其能至者以爲士此舜所謂庸之者也若夫道<lb/>
隆而德駿者又不止此雖天子北靣而問焉而與之<lb/>
迭爲賓主此舜所謂承之者也蔽䧟畔逃不可與有<lb/>
言則撻之以誨其過書之以識其惡待之以歳月之<lb/>
乆而終不化則放棄殺戮之刑隨其後此舜所謂威<lb/>
<pb n="KR4d0073_SBCK_082-2b"/>
之者也蓋其教法德則異之以智仁聖義忠和行則<lb/>
同之以孝友睦婣任恤藝則盡之以禮樂射御書數<lb/>
淫言詖行詭恠之術不足以輔世則無所容手其時<lb/>
而諸侯之所以敎一皆聽於天子天子命之矣然後<lb/>
興學命之曆數所以時其遲速命之權量所以節其<lb/>
豐殺命不在是則上之人不以教而爲學者不道也<lb/>
士之奔走揖讓酬酢笑語升降出入乎此則無非教<lb/>
者高可以至於命其下亦不失爲人用其流及乎旣<lb/>
衰矣尚可以鼓舞群衆使有以異於後世之人故當<lb/>
是時婦人之所能言童子之所可知有後世老師宿<lb/>
儒之所惑而不悟者也武夫之所道鄙人之所守有<lb/>
後世豪傑名士之所憚而愧之者也堯舜三代從容<lb/>
<pb n="KR4d0073_SBCK_082-3a"/>
無爲同四海於一堂之上而流風餘俗詠歎之不息<lb/>
凡以此也周道微不幸而有秦君臣莫知屈巳以學<lb/>
而樂於自用其所建立悖矣而惡夫非之者乃燒詩<lb/>
書殺學士掃除天下之庠序然後非之者愈多而終<lb/>
於不勝何哉先王之道德出於性命之理而性命之<lb/>
理出於人心詩書能循而逹之非能奪其所有而予<lb/>
之以其所無也經雖亡出於人心者猶在則亦安能<lb/>
使人舎巳之昭昭而從我於聾昏哉然是心非特秦<lb/>
也當孔子時旣有欲毀鄕校者矣蓋上失其政人自<lb/>
爲義不務出至善以勝之而患乎有爲之難則是心<lb/>
非特秦也墨子區區不知失者在此而發尚同之論<lb/>
彼其爲愚亦獨何異於秦嗚呼道之不一乆矣楊子<lb/>
<pb n="KR4d0073_SBCK_082-3b"/>
曰如將復駕其所說莫若使諸儒金口而木舌蓋有<lb/>
意乎辟雍學校之事善乎其言雖孔子出必從之矣<lb/>
今天子以盛德新即位庻幾能及此乎今之守吏實<lb/>
古之諸侯其異於古者不在乎施設之不專而在乎<lb/>
所受於朝廷未有先王之法度不在乎無所於教而<lb/>
在乎所以教未有以成士太夫仁義之材䖍雖地曠<lb/>
以逺得所以教則雖悍昏嚚凶抵禁觸法而不悔者<lb/>
亦將有以聦明其耳目而善其心又况乎學問之民<lb/>
故余爲書二侯之績因道古今之變及所望乎上者<lb/>
使歸而刻石焉<lb/>
　　　君子齋記<lb/>
天子諸侯謂之君卿大夫謂之子古之爲此名也所<lb/>
<pb n="KR4d0073_SBCK_082-4a"/>
以命天下之有德故天下之有德通謂之君子有天<lb/>
子諸侯卿大夫之位而無其德可以謂之君子蓋稱<lb/>
其位也有天子諸侯卿大夫之德而無其位可以謂<lb/>
之君子蓋稱其德也位在外也遇而有之則人以其<lb/>
名予之而以貌事之德在我也求而有之則人以其<lb/>
實予之而心服之夫人服之以貌而不以心與之以<lb/>
名而不以實能以其位終身而無謫者蓋亦幸而巳<lb/>
矣故古之人以名爲羞以實爲慊不務服人之貌而<lb/>
思有以服人之心非獨如此也以爲求在外者不可<lb/>
以力得也故雖窮困屈辱樂之而弗去非以夫窮困<lb/>
屈辱爲人之樂者在是也以夫窮困詘辱不足以槩<lb/>
吾心爲可樂也巳河南裴君主簿於洛陽治齋於其<lb/>
<pb n="KR4d0073_SBCK_082-4b"/>
官而命之曰君子裴君豈慕夫在外者而欲有之乎<lb/>
豈以爲世之小人衆而躬行君子者獨我乎由前則<lb/>
失巳由後則失人吾知裴君不爲是也亦曰勉於德<lb/>
而巳蓋所以牓於其前朝夕出入觀焉思古之人所<lb/>
以爲君子而務及之也獨仁不足以爲君子獨智不<lb/>
足以爲君子仁足以盡性智足以窮理而又通乎命<lb/>
此古之人所以爲君子也雖然古之人不云乎德輶<lb/>
如毛毛猶有倫未有欲之而不得也然則裴君之爲<lb/>
君子也孰禦焉故余嘉其志而樂爲道之<lb/>
　　　　度支副使廳壁題名記<lb/>
三司副使不書前人名姓嘉祐五年尚書戸部貟外<lb/>
郎吕君沖之始稽之衆史而自李紘巳上至查道得<lb/>
<pb n="KR4d0073_SBCK_082-5a"/>
其名自楊偕巳上得其官自郭勸已下又得其在事<lb/>
之歲時於是書石而鑱之東壁夫合天下之衆者財<lb/>
理天下之財者法守天下之法者吏也吏不良則有<lb/>
法而莫守法不善則有財而莫理有財而莫理則阡<lb/>
陌閭巷之賤人皆能私取予之勢擅萬物之利以與<lb/>
人主爭黔首而放其無窮之欲非必貴強桀大而後<lb/>
能如是而天子猶爲不失其民者蓋特號而巳耳雖<lb/>
欲食𬞞衣敝憔悴其身愁思其心以幸天下之給足<lb/>
而安吾政吾知其猶不得也然則善吾法而擇吏以<lb/>
守之以理天下之財雖上古堯舜猶不能母以此爲<lb/>
先急而况於後世之紛紛乎三司副使方今之大吏<lb/>
朝廷所以尊寵之甚備蓋今理財之法有不善者其<lb/>
<pb n="KR4d0073_SBCK_082-5b"/>
勢皆得以議於上而改爲之非特當守成法吝出入<lb/>
以從有司之事而巳其職事如此則其人之賢不肖<lb/>
利害施於天下如何也觀其人以其在事之歳時以<lb/>
求其政事之見於今者而考其所以佐上理財之方<lb/>
則其人之賢不肖與世之治否吾可以坐而得矣此<lb/>
蓋吕君之志也<lb/>
　　　　桂州新城記<lb/>
儂智高反南方出入十有二州十有二州之守吏或<lb/>
死或不死而無一人能守其州者豈其材皆不足歟<lb/>
蓋夫城郭之不設甲兵之不戒雖有智勇猶不能以<lb/>
勝一日之變也唯天子亦以爲任其罪者不獨守吏<lb/>
故特推恩褒廣死節而一切貸其失職於是遂推選<lb/>
<pb n="KR4d0073_SBCK_082-6a"/>
士大夫所論以爲能者付之經略而今尚書戸部侍<lb/>
郎余公靖當廣西焉冦平之明年蠻越接和乃大城<lb/>
桂州其方六里其木甓瓦石之材以枚數之至四百<lb/>
萬有竒用人之力以工數之至一十餘萬凡所以守<lb/>
之具無一求而有不給者焉以至和元年八月始作<lb/>
而以二年之六月成夫其爲役亦大矣蓋公之信於<lb/>
民也乆而費之欲以衞其材勞之欲以休其力以故<lb/>
爲是有大費與大勞而人莫或以爲勤也古者君臣<lb/>
父子夫婦兄弟朋友之禮失則夷狄橫而窺中國方<lb/>
是時中國非無城郭也卒於陵夷毀頓䧟滅而不捄<lb/>
然則城郭者先王有之而非所以恃而爲存也及至<lb/>
喟然覺寤興起舊政則城郭之修也又甞不敢以爲<lb/>
<pb n="KR4d0073_SBCK_082-6b"/>
後蓋有其患而圖之無其具有其具而守之非其人<lb/>
有其人而治之無其法能以乆存而無敗者皆未之<lb/>
聞也故文王之興也有四夷之難則城于朔方而以<lb/>
南仲宣王之起也有諸侯之患則城于東方而以仲<lb/>
山甫此二臣之德協于其君於爲國之本末與其所<lb/>
先後可謂知之矣慮之以悄悄之勞而發赫赫之名<lb/>
承之以翼翼之勤而續明明之功卒所以攘戎夷而<lb/>
中國以全安者蓋其君臣如此而守衞之有其具也<lb/>
今余公亦以文武之材當　明天子承平日乆欲補<lb/>
弊立廢之時鎭撫一方修扞其民其勤於今與周之<lb/>
有南仲仲山甫蓋等矣是宜有紀也故其將吏相與<lb/>
謀而來取文將刻之城隅而以告後之人焉至和二<lb/>
<pb n="KR4d0073_SBCK_082-7a"/>
年九月丙辰群牧判官太常博士王某記<lb/>
　　　　太平州新學記<lb/>
太平新學在子城東南治平三年司農少卿建安李<lb/>
侯定仲求所作侯之爲州也寛以有制靜以有謀故<lb/>
不大罰戮而州旣治於是大姓相勸出錢造侯之庭<lb/>
願興學以稱侯意侯爲相地遷之爲屋百間爲防環<lb/>
之以待水患而爲田二十頃以食學者自門徂堂閎<lb/>
壯麗密而所以祭養之噐具蓋徃來之人皆莫知其<lb/>
經始而特見其成旣成矣而侯罷去州人善侯無窮<lb/>
也乃來求文以識其時功嗟乎學之不可以已也乆<lb/>
矣世之爲吏者或不足以知此而李侯知以爲先又<lb/>
能不費財傷民而使其自勸以成之豈不賢哉然世<lb/>
<pb n="KR4d0073_SBCK_082-7b"/>
之爲士者知學矣而或不知所以學故余於其求文<lb/>
而因以告焉蓋繼道莫如善守善莫如仁仁之施自<lb/>
父子始積善而充之以至於聖而不可知之謂神推<lb/>
仁而上之以至於聖人之於天道此學者之所當以<lb/>
爲事也昔之造書者實告之矣有聞於上無聞於下<lb/>
有見於初無見於終此道之所以散百家之所以盛<lb/>
學者之所以訟也學乎學將以一天下之學者至於<lb/>
無訟而止遊於斯餔於斯而余說之不知則是美食<lb/>
逸居而已者也李侯之爲是也豈爲士之美食逸居<lb/>
而巳者哉治平四年九月四日臨川王某記<lb/>
　　　　䌓昌縣學記<lb/>
奠先師先聖於學而無廟古也近世之法廟事孔子<lb/>
<pb n="KR4d0073_SBCK_082-8a"/>
而無學古者自京師至於鄕邑皆有學屬其民人相<lb/>
與學道藝其中而不可使不知其學之所自於是乎<lb/>
有釋菜奠幣之禮所以著其不忘然則事先師先聖<lb/>
者以有學也今也無有學而徒廟事孔子吾不知其<lb/>
說也而或者以謂孔子百世師通天下州邑爲之廟<lb/>
此其所以報且尊榮之夫聖人與天地同其德天地<lb/>
之大萬物無可稱德故其祀質而巳無文也通州邑<lb/>
廟事之而可以稱聖人之德乎則古之事先聖何爲<lb/>
而不然也宋因近世之法而無能改至今　天子始<lb/>
詔天下有州者皆得立學奠孔子其中如古之爲而<lb/>
縣之學士滿二百人者亦得爲之而䌓昌小邑也其<lb/>
士少不能中律舊雖有孔子廟而庳下不完又其門<lb/>
<pb n="KR4d0073_SBCK_082-8b"/>
人之像惟顔子一人而巳今夏君希道太初至則修<lb/>
而作之具爲子夏子路十人像而治其兩廡爲生師<lb/>
之居以待縣之學者以書屬其故人臨川王某使記<lb/>
其成之始夫離上之法而苟欲爲古之所爲者無法<lb/>
流於今俗而思古者不聞教之所以本又義之所去<lb/>
也太初是無變今之法而不失古之實其不可以無<lb/>
傳也<lb/>
　　　　芝閣記<lb/>
祥符時封㤗山以文天下之平四方以芝來告者萬<lb/>
數其大吏則　天子賜書以寵嘉之小吏若民輒錫<lb/>
金帛方是時希世有力之大臣窮搜而逺采山農野<lb/>
老攀縁狙<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>以上至不測之高下至澗溪壑谷分崩<lb/>
<pb n="KR4d0073_SBCK_082-9a"/>
裂絶幽窮隱伏人迹之所不通徃徃求焉而芝出於<lb/>
九州四海之閒蓋幾於盡矣至　今上即位謙讓不<lb/>
德自大臣不敢言封禪詔有司以祥瑞告者皆勿納<lb/>
於是神竒之産銷藏委翳於蒿藜榛莽之閒而山農<lb/>
野老不復知其爲瑞也則知因一時之好惡而能成<lb/>
天下之風俗況於行先王之治哉太丘陳君學文而<lb/>
好竒芝生於庭能識其爲芝惜其可獻而莫售也故<lb/>
閣於其居之東偏掇取而藏之蓋其好竒如此噫芝<lb/>
一也或貴於天子或貴於十或辱於凡民夫豈不以<lb/>
時乎哉士之有道固不役志於貴賤而卒所以貴賤<lb/>
者何以異哉此予之所以歎也皇祐五年十月日記<lb/>
　　　　信州興造記<lb/>
<pb n="KR4d0073_SBCK_082-9b"/>
晉陵張公治信之明年皇祐二年也姦彊帖柔隱詘<lb/>
發舒旣政大行民以寧息夏六月乙亥大水公徙囚<lb/>
於高獄命百隷戒不共有常誅夜漏半水破城滅府<lb/>
寺苞民廬居公趨譙門坐其下敕吏士以桴收民鰥<lb/>
孤老癃與所徙之囚咸得不死丙子水降公從賔佐<lb/>
按行隱度符縣調富民水之所不至者夫錢戸七百<lb/>
八十六妆佛寺之積材一千一百三十有二不足則<lb/>
前此公所命富民出粟以賙貧民者二十三人自言<lb/>
曰食新矣賙可以巳願輸粟直以佐材費七月甲午<lb/>
募人城水之所入垣羣府之缺考監軍之室立司理<lb/>
之獄營州之西北亢爽之墟以宅屯駐之師除其故<lb/>
營以時教士刺伐坐作之法故所無也作驛曰饒陽<lb/>
<pb n="KR4d0073_SBCK_082-10a"/>
作宅曰迴車築二亭於南門之外左曰仁右曰智山<lb/>
水之所附也梁四十有二舟于兩亭之間以通車徒<lb/>
之道築一亭于州門之左曰宴月吉所以屬賓也凡<lb/>
爲梁一爲城垣九千尺爲屋八以楹數之得五百五<lb/>
十二自七月九日卒九月七日爲日五十二爲夫一<lb/>
萬一千四百二十五中家以下見城郭室屋之完而<lb/>
不知材之所出見徒之合散而不見役使之及已凡<lb/>
故之所有必具其所無也廼今有之故其經費卒不<lb/>
出縣官之給公所以捄災補敗之政如此其賢於世<lb/>
吏逺矣今州縣之災相屬民未病災也且有治災之<lb/>
政出焉弛舎之不適裒取之不中元姦宿豪舞手以<lb/>
乗民而民始病病極矣吏乃始謷然自喜民相與誹<lb/>
<pb n="KR4d0073_SBCK_082-10b"/>
且笑之而不知也吏而不知爲政其重困民多如此<lb/>
此予所以哀民而閔吏之不學也由是而言則爲公<lb/>
之民不幸而遇害災其亦庻乎無憾矣十月二十日<lb/>
臨川王某記<lb/>
　　　　餘姚縣海塘記<lb/>
自雲柯而南至于某有隄若干尺截然令海水之潮<lb/>
汐不得冒其旁田者知縣事謝君爲之也始隄之成<lb/>
謝君以書屬予記其成之始曰使來者有考焉得卒<lb/>
任完之以不隳謝君者陽夏人也字師厚景初其名<lb/>
也其先以文學稱天下而連世爲貴人至君遂以文<lb/>
學世其家其爲縣不以材自負而忽其民之急方作<lb/>
隄時歲丁亥十一月也能親以身當風霜氛霧之毒<lb/>
<pb n="KR4d0073_SBCK_082-11a"/>
且笑之而不知也吏而不知爲政其重困民多如此<lb/>
此予所以哀民而閔吏之不學也由是而言則爲公<lb/>
之民不幸而遇害災其亦庻乎無憾矣十月二十日<lb/>
臨川王某記<lb/>
　　　　餘姚縣海塘記<lb/>
自雲柯而南至于某有隄若干尺截然令海水之潮<lb/>
汐不得冒其旁田者知縣事謝君爲之也始隄之成<lb/>
謝君以書屬予記其成之始曰使來者有考焉得卒<lb/>
任完之以不隳謝君者陽夏人也字師厚景初其名<lb/>
也其先以文學稱天下而連世爲貴人至君遂以文<lb/>
學世其家其爲縣不以材自負而忽其民之急方作<lb/>
隄時歲丁亥十一月也能親以身當風霜氛霧之毒<lb/>
<pb n="KR4d0073_SBCK_082-11b"/>
以勉民作而除其菑又能令其民翕然皆勸趨之而<lb/>
忘其役之勞遂不踰時以有成功其仁民之心效見<lb/>
於事如此亦可以已而猶自以爲未也又思有以告<lb/>
後之人令嗣續而完之以永其存善夫仁人長慮却<lb/>
顧圖民之災如此其至其不可以無傳而後之君子<lb/>
考其傳得其所以爲其亦不可以無思而異時予嘗<lb/>
以事至餘姚而君過予與予從容言天下之事君曰<lb/>
道以閎大隱密聖人之所獨鼓萬物以然而皆莫知<lb/>
其所以然者蓋有所難知也其治政敎今施爲之詳<lb/>
凡與人共而尤丁寧以急者其易知較然者也通塗<lb/>
川治田桑爲之隄防溝澮渠川以禦水旱之災而興<lb/>
學校屬其民人相與習禮樂其中以化服之此其尤<lb/>
<pb n="KR4d0073_SBCK_082-12a"/>
丁寧以急而較然易知者也今世吏者其愚也固不<lb/>
知所爲而其所謂能者務出竒爲聲威以驚世震俗<lb/>
至或盡其力以事刀筆簿書之間而已而反以謂古<lb/>
所爲尤丁寧以急者吾不暇以爲吾曾爲之而曾不<lb/>
足以爲之萬有一人爲之且不足以名於世而見謂<lb/>
材嘻其可歎也夫爲天下國家且百年而勝殘去殺<lb/>
之效則猶未也其不出於當時予良以其言爲然旣<lb/>
而聞君之爲其縣至則爲橋於江治學者以敎養縣<lb/>
人之子弟旣而又有隄之役於是又信其言之行而<lb/>
不予欺也巳爲之書其隄事因并書其言終始而存<lb/>
之以告後之人慶曆八年七月日記<lb/>
　　　　通州海門興利記<lb/>
<pb n="KR4d0073_SBCK_082-12b"/>
余讀豳詩以其婦子饁彼南畒田畯至喜嗟乎豳之<lb/>
人帥其家人戮力以聽吏吏推其意以相民何其至<lb/>
也夫喜者非自外至乃其中心固有以然也旣嘆其<lb/>
吏之能民又思其君之所以待吏則亦欲善之心出<lb/>
於至誠而已蓋不獨法度有以<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>之也以賞罰用天<lb/>
下而先王之俗廢有士於此能以豳之吏自爲而不<lb/>
茍於其民豈非所謂有志者邪以余所聞吳興沈君<lb/>
興宗海門之政可謂有志矣旣隄北海七十里以除<lb/>
水患遂大浚渠川釃取江南以灌義寧等數鄕之田<lb/>
方是時民之墊於海呻吟者相屬君至則寛禁緩求<lb/>
以集流亡少焉誘起之以就功莫不蹶蹶然奮其憊<lb/>
而來也由是觀之苟誠愛民而有以利之雖創殘窮<lb/>
<pb n="KR4d0073_SBCK_082-13a"/>
敝之餘可勉而用也況於力足者乎興宗好學知方<lb/>
竟其學又將有大者焉此何足以盡吾沈君之才抑<lb/>
可以觀其志矣而論者或以一邑之善不足書之今<lb/>
天下之邑多矣其能有以遺其民而不愧於豳之吏<lb/>
者果多乎不多則予不欲使其無傳也至和元年六<lb/>
月六日臨川王某記<lb/>
臨川先生文集卷第八十二<lb/>
<pb n="KR4d0073_SBCK_082-13b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_055-1a"/>
臨川先生文集卷第五十五<lb/>
　　外制<lb/>
　　　彭彞特授祕書省校書郞制<lb/>
　　　鄭珪瀛州司戸叅軍制<lb/>
　　劉元規通利軍司法顧立守漢陽軍司理李<lb/>
　　　　　伯英永州錄事叅軍制三道<lb/>
　　　張宗臣亳州司法韓伯莊海州東海縣尉兼<lb/>
　　　　　主簿王祁青州益都縣主簿黃景先守<lb/>
　　　　　常州宜興縣主簿李資濰州北海縣主<lb/>
　　　　　簿制五道<lb/>
　　皇姪宗懿改郢州防禦使邢王孫宗望舒州<lb/>
　　　　　防禦使餘如故制二道<lb/>
<pb n="KR4d0073_SBCK_055-1b"/>
　　　吕溱吏部郞中蕭固司封貟外郎陳昭素都<lb/>
　　　　　官貟外郞制三道<lb/>
　　　陳憲臣孫夷甫屯田貟外郎安保衡都官貟<lb/>
　　　　　外郎制三道<lb/>
　　　王起太常博士沈扶國子博士制二道<lb/>
　　　王拱已太常博士沈士龍祕書丞制二道<lb/>
　　　任慶之大理寺丞趙僅改大理寺丞制二道<lb/>
　　　劉起西京左藏庫副使郭慶基將作監主簿<lb/>
　　　　　制二道<lb/>
　　　張及孫復舊官制<lb/>
　　　徐并奉禮郎周延年光祿寺丞制二道<lb/>
　　　李瑋安州管内觀察使制<lb/>
<pb n="KR4d0073_SBCK_055-2a"/>
　　　蕭注奉寧軍節度副使不簽書本州公事制<lb/>
　　　蕭注責授團練副使制<lb/>
　　　張師正落刺史依舊儀鸞使制<lb/>
　　　宋安道落巴州刺史制<lb/>
　　　宋安道責授衞州團練副使不簽書本州公<lb/>
　　　　　事制<lb/>
　　　王用内殿承制劉舜臣禮賔副使制二道<lb/>
　　　崔懐忠内殿承制胡柬之守祕校制二道<lb/>
　　　張慶隨右賛善大夫餘如故制<lb/>
　　　彭士方容州別駕張銳守荆南府叅軍制二<lb/>
　　　　　道<lb/>
　　　周大亨密州司馬制<lb/>
<pb n="KR4d0073_SBCK_055-2b"/>
　　　余靖蔡襄奏醫人王沂李端試四門助敎制<lb/>
　　　　　二道<lb/>
　　　程戡胡宿范鎭奏醫人房用和夏日宣王獻<lb/>
　　　　　臣四門助敎制三道<lb/>
　　　歐陽修趙槩奏醫人夏日華武丗安試國子<lb/>
　　　　　四門助敎制二道<lb/>
　　　馬懷德遺表吳戞試將作監主簿制<lb/>
　　　何郯奏謝愈試四門助敎制<lb/>
　　　仇鼎充翰林醫官副使制<lb/>
　　　周元亨成都府温江縣主簿陳旦利州司戶<lb/>
　　　　　叅軍依前充職制二道<lb/>
　　　魏昭永恩州録事楊忠信吳安期何惟慶並<lb/>
<pb n="KR4d0073_SBCK_055-3a"/>
　　　　　特授將仕郎制二道<lb/>
　　　袁士宗守蓬州蓬山縣主簿衞進之青州司<lb/>
　　　　　戸叅軍張歸一李汶並開州開江縣主<lb/>
　　　　　簿制二道<lb/>
　　　王亨鄭州司馬莊詡青州壽光縣尉制二道<lb/>
　　　魏貫充中書守關主事張丗良中書錄事制<lb/>
　　　李懷曦秦宗古遂州司戸叅軍制<lb/>
　　　周成務金吾衞長史制<lb/>
　　　吕昭序常州宜興縣尉袁舜卿濰州北海縣<lb/>
　　　　　尉邊士寧青州益都縣尉制三道<lb/>
　　　郭餘慶應州金城縣主簿張文仲蓬山縣主<lb/>
　　　　　簿依前充職制二道<lb/>
<pb n="KR4d0073_SBCK_055-3b"/>
　　　曾公亮奏句當人趙化基制<lb/>
　　　青州奏張賛獨孤用和年一百一歲並本州<lb/>
　　　　　助敎制<lb/>
　　　安化中下州北遐鎭蠻人一百一十人並銀<lb/>
　　　　　酒監武制<lb/>
　　　壽州稅戸李仲章李仲淵本州助敎制<lb/>
　　　宿州市戸朱億弟傑本州助敎制<lb/>
　　　空名助敎并試監簿制<lb/>
　　　　建州敦遣進士彭彞特授將仕郎祕書省<lb/>
　　　　校書郎制<lb/>
勑某朕惟衆科不足以盡天下之士故因赦令而委<lb/>
諸路以特招爾以守節見稱而論議亦甞試矣賜之<lb/>
<pb n="KR4d0073_SBCK_055-4a"/>
一命使力行者有勸焉往其增修以稱兹舉可<lb/>
　　　　新授齊州章丘縣尉鄭珪瀛州司戸叅軍<lb/>
　　　　制<lb/>
勑某爾甞爲大臣所稱當得遷序自求一掾往事上<lb/>
州其愼猷爲以膺器使可<lb/>
　　　　御前五經及第劉元規通利軍司法參軍<lb/>
　　　　制<lb/>
勑某朕雖趣時爲法而其義亦考於經爾以經術決<lb/>
科而試於法吏勉思所誦尚有合哉可<lb/>
　　　　勑賜同進士出身顧立守漢陽軍司理參<lb/>
　　　　軍制<lb/>
勑某爾經明行潔特見推揚考覈以言有足稱者試<lb/>
<pb n="KR4d0073_SBCK_055-4b"/>
諸獄掾其往懋哉可<lb/>
　　　　高州茂名縣尉兼主簿李伯英永州錄事<lb/>
　　　　參軍兼司戸參軍制<lb/>
勑某小人當平歲爲盜爾職當捕而能得之甄叙厥<lb/>
勤國有常法徃就祿次勉圖後功可<lb/>
　　　　御前尚書學究及第張宗臣亳州司法參<lb/>
　　　　軍制<lb/>
勑某爾少而知學能以決科今也成人遂從官政往<lb/>
共厥事可不勉哉可<lb/>
　　　　御前三禮及第韓伯莊海州東海縣尉兼<lb/>
　　　　主簿制<lb/>
勑某爾幼而知學能以决科今也成人往其從政有<lb/>
<pb n="KR4d0073_SBCK_055-5a"/>
猷有守惟愼厥𥘉可<lb/>
　　　　勑賜同進士出身王祁試祕校守青州益<lb/>
　　　　都縣主簿制<lb/>
勑某察行於鄕里考言於朝廷而試之以事此自古<lb/>
所以能得士也今汝言行皆見稱引姑使佐于大縣<lb/>
以觀從政之材無曰民寡亦可以有爲矣可<lb/>
　　　　太廟齋郞黃景先守常州冝興縣主簿制<lb/>
勑某爾考以使事没身於瘴癘故爾得序於有司往<lb/>
踐一官其思所以保祿位而無失前人義方之訓可<lb/>
　　　　李資濰州北海縣主簿制<lb/>
勑某爾父以身死制而加爾以一命之榮今又以爾<lb/>
母有言而使得佐于大邑能以忠順保其祿位而守<lb/>
<pb n="KR4d0073_SBCK_055-5b"/>
其祭祀者士之孝也往其祇服可不勉哉可<lb/>
　　　皇姪信州團練使宗懿改郢州防禦使制<lb/>
勑原辠眚振滯淹朝廷之慶施及乎逺者矣又況於<lb/>
宗室之近哉具官某於服屬爲親於爵列爲貴造行<lb/>
不能無情以自困於煩言肆祀之恩與人更始滌其<lb/>
前吝寵以故官往思自修保此榮祿可<lb/>
　　　　邢王孫右武衞大將軍道州團練使宗望<lb/>
　　　　舒州防禦使餘如故制<lb/>
勑朝廷爵賞與士共之親愛之欲其富貴亦先王之<lb/>
道也具官某序于近戚服在顯官嘗坐小何自今久<lb/>
次能𥙷前吝歷年兹多往以序遷勉綏寵祿可<lb/>
　　　　未復舊官人兵部貟外郞知池州吕溱吏<lb/>
<pb n="KR4d0073_SBCK_055-6a"/>
　　　　部郞中制<lb/>
勑某朕初即位原咎眚振廢淹爾爲　先帝近臣以<lb/>
才敏諒直稱天下嘗坐吏議久於左遷稍復故官往<lb/>
其祇訓可<lb/>
　　　　追官人前司封貟外郞蕭固司封貟外郞<lb/>
　　　　制<lb/>
勑某宗祀之慶外覃四海況於嘗任事之臣哉爾備<lb/>
使南方實以才選控于吏議用失厥官錫命示恩往<lb/>
其祇服可<lb/>
　　　　追官人前都官貟外郞陳昭素都官貟外<lb/>
　　　郎制<lb/>
勑某爾嘗更任使而以才稱於丗陷于吏議失職久<lb/>
<pb n="KR4d0073_SBCK_055-6b"/>
矣再更赦令稍復故官夫士有智能固不可以一眚<lb/>
而終廢惟愼厥後以須選求可<lb/>
　　　　陳憲臣屯田貟外郞制<lb/>
勑某爾嘗坐法用失厥官宗祀之成推恩博矣復爾<lb/>
祿次往其欽哉可<lb/>
　　　　孫夷甫屯田貟外郎制<lb/>
勑某爾嘗坐譴何再更赦宥能自節勵以𥙷厥愆序<lb/>
進一官往其祗服可<lb/>
　　　　安保衡都官貟外郎制<lb/>
先帝有事明堂而大賚于四海爾嘗在郞選困於一<lb/>
眚膺此慶施序遷厥官往其愼哉以服休命可<lb/>
　　　　未復舊官人殿中丞王超太常博士制<lb/>
<pb n="KR4d0073_SBCK_055-7a"/>
勑某爾挂文吏之議以失職久矣朕方推慶賜以勞<lb/>
天下䟽逖幽賤並膺厥服矧爾智謀績用爲丗所稱<lb/>
而特困於一眚之細哉其還故官以勸能者可<lb/>
　　　　追官勒停人國子博士沈扶國子博士制<lb/>
勑某士之可用者朕不以一眚而忘之也又況於以<lb/>
才任使而特以薦士爲累哉爾行義智能有聞于家<lb/>
久於使事績效可稱任非其人以坐廢斥宗祈之慶<lb/>
覃及萬方甄序厥官往惟祗服可<lb/>
　　　　追官人前太常博士王拱已太常博士制<lb/>
勑某爾以舉非其人而久坐斥廢宗祈之慶賚及萬<lb/>
方復爾故官往其祗服可<lb/>
　　　　追官人著作佐郎沈士龍祕書丞制<lb/>
<pb n="KR4d0073_SBCK_055-7b"/>
勑某嘗棄其官守而坐廢于家今宗祀之恩使之免<lb/>
者多復用矣況如爾之得辠特以有志於善乎其就<lb/>
故官以須器使可<lb/>
　　　　未復舊官人檢校水部貟外郞懷州團練<lb/>
　　　　副使任慶之大理寺丞制<lb/>
勑某爾嘗譴何比更赦宥序進厥位往其愼哉可<lb/>
　　　　未復舊官人光祿寺丞趙瑾改大理寺丞<lb/>
　　　　制<lb/>
勑某爾造行不謹陷于法理比更赦宥復序故官謀<lb/>
惟厥終無重前悔可<lb/>
　　　　特勒停人前西京左藏庫副使劉起西京<lb/>
　　　　左藏庫副使制<lb/>
<pb n="KR4d0073_SBCK_055-8a"/>
勑某宗祈之慶覃及萬方爾甞以才選典領州事不<lb/>
知淑愼以祗厥愆恩復故官往其祗訓可<lb/>
　　　特勒停人試將作監主簿郭慶基將作監<lb/>
　　　　主簿制<lb/>
勑某宗社之恩外覃四海爾嘗坐法用廢于家復即<lb/>
故官其知愼矣可<lb/>
　　　　特勒停人前守將作監主簿張及孫復舊<lb/>
　　　　官制<lb/>
勑某爾嘗坐斥免旣更赦令其班新命使就故官惟<lb/>
愼以逺辠而敏於赴功則足以𥙷前負矣可<lb/>
　　　　追官人徐并太常寺奉禮郞制<lb/>
勑某朕初即位布大號於天下爾比以辠負久於廢<lb/>
<pb n="KR4d0073_SBCK_055-8b"/>
斥旣更赦宥當序一官夫士之嘗有譴尤而後以才<lb/>
復爲世用者衆矣往其淑愼以待異恩可<lb/>
　　　　特勒停人光祿寺丞周延年光祿寺丞制<lb/>
勑某爾坐廢于家爲日久矣宗祈之慶復就故官往<lb/>
愼厥修以須器使可<lb/>
　　　　建州管内觀察使李瑋安州管内觀察使<lb/>
　　　　制<lb/>
勑釐事旣成慶流宇内簡于朕志當有異恩具官某<lb/>
以元舅之家膺下嫁之選飭身厲行休顯有稱嘗坐<lb/>
譴何外更藩屏付之舊節使得造朝往服寵榮愈其<lb/>
愼毖可<lb/>
　　　　檢校水部貟外郞充秦州團練副使不簽<lb/>
<pb n="KR4d0073_SBCK_055-9a"/>
　　　　書本州公事蕭注依前檢校水部貟外郎<lb/>
　　　　充奉寧軍節度副使不簽書本州公事制<lb/>
勑某朕初即位肆大眚以勞天下爾甞爲邊將以辠<lb/>
失職稍遷位號徙置大邦夫士之有能固不以瑕釁<lb/>
而終廢往其修省以服異恩可<lb/>
　　　　蕭注責授團練副使制<lb/>
勑某爾以州縣尺寸之功未閱數朞而官顯祿厚遂<lb/>
事一州之寄當思勠力以稱所待遇乃公爲姦汙不<lb/>
忌邊禁以至擅發丁壯采金蠻夷侵騷邊人廢業失<lb/>
職無鈎考之檢有盜攘之嫌朕惟逺方羈縻之義不<lb/>
欲重爲煩擾故寧失爾辠惡而不卒究窮副于團練<lb/>
之軍寘諸安閑之地其思自訟以服寛宥之恩焉可<lb/>
<pb n="KR4d0073_SBCK_055-9b"/>
　　　　儀鸞使英州刺史張師正落刺史依舊儀<lb/>
　　　　鸞使制<lb/>
勑某人道貴讓而以巽爲利者武人之正也朕以爾<lb/>
材諝爲能治邊故超進使號又擇令名之州使爾刺<lb/>
焉而共其舊服當知竭力報稱所蒙而乃觖望鄙爭<lb/>
果於慢上自千邦法以致人言稍禠前恩尚附輕典<lb/>
往其修省思𥙷厥愆可<lb/>
　　　　皇城使巴州刺史宋安道落巴州刺史制<lb/>
勑某等班祿所以勸能制罰所以懲事爾等執技備<lb/>
官久矣一有所試而其效皆無可言竊位素餐之辠<lb/>
法不可以無懲也稍從降絀示有典刑往其深省厥<lb/>
愆以稱食功之意可<lb/>
<pb n="KR4d0073_SBCK_055-10a"/>
　　　　皇城使宋安道責授檢校水部貟外郎充<lb/>
　　　　衛州團練副使不簽書本州公事制<lb/>
勑某爾等以醫入侍　先帝疾殆至於弗寤而皆莫<lb/>
能知居其官而不能與食焉而怠其事皆法刑之所<lb/>
當施深惟　先帝之仁故不忍加誅而宥爾等于外<lb/>
顧省厥辠往其戒哉可<lb/>
　　　　追官人文思副使王用内殿承制制<lb/>
勑某爾嘗犯禮以失厥官宗祀旣成均休宥辠序于<lb/>
廷内其往愼哉可<lb/>
　　　　未復舊官人劉舜臣禮賔副使制<lb/>
勑某爾嘗爲州坐法以免旣更新令未即故官寵以<lb/>
命書介于諸使惟愼厥後以稱恩榮可<lb/>
<pb n="KR4d0073_SBCK_055-10b"/>
　　　　追官人前供備庫副使崔懷忠内殿承制<lb/>
　　　　制<lb/>
勑某朕閔士大夫或以一眚之故弃而不錄故常因<lb/>
赦令使得復序厥官爾久以才能外更任使雖嘗廢<lb/>
免有足哀務列職内朝往其祗服可<lb/>
　　　　特勒停人守祕校胡柬之守祕校制<lb/>
勑某爾嘗坐小何旣更大慶往就祿次以須器使朕<lb/>
於用士固不以一眚而廢材惟敏厥修以永終譽可<lb/>
　　　　堂後官大理寺丞張慶隨右賛善大夫餘<lb/>
　　　　如故制<lb/>
勑某爾職爲宰屬名在理官祗愼無疵至于三歲進<lb/>
官一等有籍於朝往其懋哉是亦榮矣可<lb/>
<pb n="KR4d0073_SBCK_055-11a"/>
　　　　右班殿直彭士方容州別駕制<lb/>
勑某爾爲小吏自致廷臣能稱厥修至于告老列職<lb/>
州佐以爲歸榮可<lb/>
　　　　攝荆南文學張銳守荆南府參軍制<lb/>
勑某等異時設科以待武力智謀之士而爾等實應<lb/>
令焉嘗攝一官旣更新令稍即序錄其往勉旃可<lb/>
　　　　單州文學周大亨密州司馬制<lb/>
勑某爾不勉厥修以取辠廢旣更赦令復齒官聮善<lb/>
𥙷悔尤尚有終譽可<lb/>
　　　　廣南東路經略安撫使余靖奏高郵軍醫<lb/>
　　　博王沂試國子四門助敎不理選限制<lb/>
勑某爾以方伎有聲淮南今方維按撫之臣以爾自<lb/>
<pb n="KR4d0073_SBCK_055-11b"/>
隨而請加一命爾宜知夫名之不欲以假人也而能<lb/>
愼行以稱焉可<lb/>
　　　　蔡襄奏醫人李端試國子四門助敎不理<lb/>
　　　　選限制<lb/>
勑某爾從事於醫久矣而吾左右親信之臣稱爾之<lb/>
行能請一命焉厥有故常以爲爾寵其思淑愼以稱<lb/>
褒嘉可<lb/>
　　　　程戡奏延州醫助敎房用和國子四門助<lb/>
　　　　教不理選限制<lb/>
勑某延州鎭撫一方而將吏皆吾扞城之用爾共醫<lb/>
事莫府所稱甄序以官往祗厥服可<lb/>
　　　　胡宿奏醫人夏日宣試國子四門助敎不<lb/>
<pb n="KR4d0073_SBCK_055-12a"/>
　　　　理選限制<lb/>
勑某夫論思勸講之臣實吾耳目腹心之賴而爾能<lb/>
執技調護其家請命于朝以爲爾寵吾其錫爾往矣<lb/>
勉哉可<lb/>
　　　　范鎭奏成都府醫人王獻臣試國子四門<lb/>
　　　　助敎不理選限制<lb/>
勑某爾有邦人爲吾近侍稱爾甞學尤良於醫序試<lb/>
一官往其祗服可<lb/>
　　　　歐陽修奏醫人夏日華試國子四門助敎<lb/>
　　　　不理選限制<lb/>
勑某天下安危治亂其責在乎政事之臣責之如此<lb/>
其深則遇之豈可以不厚故其有求於上吾皆聽許<lb/>
<pb n="KR4d0073_SBCK_055-12b"/>
而不違今修以爾能醫而爲之請命吾其加錫以示<lb/>
不違於大臣爾往懋哉當知夫名不可假可<lb/>
　　　　趙槩奏醫人武丗安試國子四門助敎不<lb/>
　　　　理選限制<lb/>
勑某古者聖人爲醫藥以濟民命而又建官制祿考<lb/>
其所治之全失而上下以勸焉其於愛人也深矣爾<lb/>
能執技以濟衆而見稱於大臣使試一官以爲爾勤<lb/>
其思勉勵以稱褒嘉可<lb/>
　　　　贈安逺軍節度使馬懷德遺表門客吳戞<lb/>
　　　　試將作監主簿不理選限制<lb/>
勑某懷德甞將衛兵而其卒也求官其客觀爾所主<lb/>
以知爾材往試一官勉思自稱可<lb/>
<pb n="KR4d0073_SBCK_055-13a"/>
　　　　河東都轉運使龍圖閣直學士何郯奏梓<lb/>
　　　　州醫博士謝愈試國子四門助敎不理選<lb/>
　　　　限制<lb/>
勑某爾以方技自名爲邇臣所薦其於行蓺必有可<lb/>
稱俾試一官以爲爾寵可<lb/>
　　　　殿中省尚藥奉御直醫官院仇鼎充翰林<lb/>
　　　　醫官副使制<lb/>
勑某古者視疾醫之全失而上下其食所以明沮勸<lb/>
也爾以技事上久而有勞遷序厥官往欽無斁可<lb/>
　　　　學士院孔目官梓州司戸參軍周元亨成<lb/>
　　　　都府温江縣主簿制<lb/>
勑某爾服采禁林有勞可錄宗祈之慶外序一官往<lb/>
<pb n="KR4d0073_SBCK_055-13b"/>
愼典刑保兹祿仕可<lb/>
　　　　昭文館正名守當官陳旦利州司戸參軍<lb/>
　　　　依前充職制<lb/>
勑某朕𥘉即位大賚四海爾役于書林久矣序官州<lb/>
掾往愼厥修可<lb/>
　　　　朝堂知班引賛官遊擊將軍守右金吾衛<lb/>
　　　　長史魏昭永恩州錄事參軍制<lb/>
勑某宗祀之成並蒙禔福爾儐賛朝事有年於此矣<lb/>
出長州掾往其勉哉可<lb/>
　　　　朝堂正名知班驅使官楊忠信吳安期何<lb/>
　　　　惟慶並特授將仕郎制<lb/>
勑某爾等駿奔于朝以給煩使致勤厥職爰及再期<lb/>
<pb n="KR4d0073_SBCK_055-14a"/>
甄序一官往共舊服可<lb/>
　　　　都省正名驅使官袁士宗守蓬州蓬山縣<lb/>
　　　　主簿依前充職制<lb/>
勑某爾以勤服采積有歲年外序一官往共𥘉服守<lb/>
爾祿次厥惟愼哉可<lb/>
　　　　中書守當官鄆州司戸參軍衛進之青州<lb/>
　　　　司戸參軍制<lb/>
勑某爾給事相府服勤歲久因時慶賜求得外遷往<lb/>
掾大州勉共厥服可<lb/>
　　　　朝堂知班驅使官張歸一李汶並𨳩州𨳩<lb/>
　　　　江縣主簿依前充職制<lb/>
勑某等爾駿奔走以給朝廷之事久矣有勞可錄序<lb/>
<pb n="KR4d0073_SBCK_055-14b"/>
以一官往懋厥勤乃其無罰可<lb/>
　　　　三司開折司守關前行滑州別駕王亨鄭<lb/>
　　　　州司馬制<lb/>
勑某爾實掌書以佐計官之治老而知止予念爾勞<lb/>
司馬于州往惟祗服可<lb/>
　　　　學士院勸留官遂州司戸參軍莊詡青州<lb/>
　　　　壽光縣尉制<lb/>
勑某宗祈成禮覃澤萬方駿奔之吏遷有常法序爾<lb/>
一尉往其勉哉可<lb/>
　　　　中書錄事守成都府別駕魏貫游擊將軍<lb/>
　　　　充中書守闕主事中書守闕錄事守大名<lb/>
　　　　府別駕張丗長中書録事制<lb/>
<pb n="KR4d0073_SBCK_055-15a"/>
勑某等隷名中書能自祗飭今吏貟有闕故遷以𥙷<lb/>
之往懋厥勤無<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>于軄可<lb/>
　　　　客省承受李懷曦秦宗古遂州司戸參軍<lb/>
　　　　制<lb/>
勑某宗祀之恩覃於小吏爾服勤久矣宜序一官往<lb/>
勵厥修以共舊服可<lb/>
　　　　㳂堂五院副行首左千牛衛長史周成務<lb/>
　　　　金吾衛長史制<lb/>
勑某等役于宰屬積歲有勞升秩衛官序遷軄服往<lb/>
共厥事惟旣乃心可<lb/>
　　　　㳂堂五院正名驅使官鄭州司戸參軍吕<lb/>
　　　　昭序常州宜興縣尉制<lb/>
<pb n="KR4d0073_SBCK_055-15b"/>
勑某爾以州掾之名而役于宰屬豫蒙慶施當得外<lb/>
遷往惟廉清可以保祿可<lb/>
　　　　祕閣選滿楷書充編修院權書庫官袁舜<lb/>
　　　　卿濰州北海縣尉制<lb/>
勑某掌書賛事積歲有勞甄序一官往其祗服可<lb/>
　　　　尚書都省額外正名年滿令史邊士寧青<lb/>
　　　　州益都縣尉制<lb/>
勑某爾以書賛治積歲有勞請命于朝序官一尉往<lb/>
共厥軄無敢弗祗可<lb/>
　　　　太常寺太樂署院官郭餘慶應州金城縣<lb/>
　　　　主簿制<lb/>
勑某爾隷于太常久矣吏貟有闕當得進遷命以一<lb/>
<pb n="KR4d0073_SBCK_055-16a"/>
官往其祗服可<lb/>
　　　　右街司正名孔目官張文仲蓬州蓬山縣<lb/>
　　　　主簿依前充軄制<lb/>
勑某祗載厥軄於今十年稽狀有司序于官簿往共<lb/>
舊服無棄前勞可<lb/>
　　　　吏部侍郎平章事曾公亮奏句當人趙化<lb/>
　　　　基制<lb/>
勑某朕布神之惠而陪隷與焉爾服厥勤受兹甄寵<lb/>
名者先王所愼以與人者也往思淑愼以稱之可<lb/>
　　　　青州奏壽光縣豐城村張賛獨孤用和各<lb/>
　　　　年一百一歲並本州助敎制<lb/>
勑某人壽至於百年則閱天下之故多矣寵以官號<lb/>
<pb n="KR4d0073_SBCK_055-16b"/>
使助守令敎馴百姓豈不宜哉爾實應書往其欽服<lb/>
可<lb/>
　　　　安化中下州北遐鎭蠻人一百一十人並<lb/>
　　　　銀酒監武制<lb/>
勑某聲敎所覃爾惟祗服克有名位榮于種落又輸<lb/>
方物來效厥勤其錫異恩以嘉能享可<lb/>
　　　　壽州稅戸李仲宣李仲淵本州助敎制<lb/>
勑某淮人阻飢朕欲賙餼爾能輸米來助有司賞以<lb/>
一官往其祗服可<lb/>
　　　　宿州臨渙縣栁子鎭市戸進納斛斗人朱<lb/>
　　　　億弟傑本州助敎制<lb/>
勑某賙恤阻飢朝廷之政爾能輸積以助有司褒賜<lb/>
<pb n="KR4d0073_SBCK_055-17a"/>
一官往其祗服可<lb/>
　　　空名助敎并試監簿制<lb/>
勑某河水衍溢且爲民菑爾能輸薪以佐有司之急<lb/>
加爾以試官之賞其思愼行以稱焉可<lb/>
臨川先生文集卷第五十五<lb/>
<pb n="KR4d0073_SBCK_055-17b"/>
<pb n="KR4d0073_SBCK_055-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_010-1a"/>
臨川先生文集卷第十<lb/>
　　古詩<lb/>
　　　和甫如京師微之置酒<lb/>
　　　别孫莘野<lb/>
　　　寄丁中允<hi>寳臣</hi>
　　　示平甫弟<lb/>
　　　憶北山送勝上人<lb/>
　　　相國寺啓同天節道場行香院觀戲者<lb/>
　　　馬上轉韻<lb/>
　　　乙巳九月登治城作<lb/>
　　　過劉貢甫<lb/>
　　　估玉<lb/>
<pb n="KR4d0073_SBCK_010-1b"/>
　　　　信都公家白兎<lb/>
　　　　車螯二首<lb/>
　　　　與平甫同賦槐<lb/>
　　　　甘棠梨<lb/>
　　　　獨山梅花<lb/>
　　　　同昌叔賦鴈奴<lb/>
　　　　老樹<lb/>
　　　　賦棗<hi>得燭字</hi>
　　　　飛鴈<lb/>
　　　　寓言九首<lb/>
　　　　舟中讀書<lb/>
　　　　和王樂道讀進士試卷<lb/>
<pb n="KR4d0073_SBCK_010-2a"/>
　　　自訟<lb/>
　　　彼狂<lb/>
　　　衆人<lb/>
　　　　和甫如京師微之置酒<lb/>
季子將北征貂裘解亭臯使君擁鳴騶出餞載酒醪<lb/>
作詩寵行色坐客多賢豪信知大夫才能賦在登高<lb/>
陟圯憂未巳強歌反哀號問言歸何時逮此冬風饕<lb/>
川塗良阻脩箠轡愼所操黃屋初啓聖萬靈歸一陶<lb/>
詢謀及踈賤㧞取皆時髦徃矣果有合可辭州縣勞<lb/>
　　　　别孫莘老<lb/>
逢原未熟我巳與子相知自吾得逢原知子更不疑<lb/>
把手湖上舟望子欲歸時茫然乃分散獨背東南馳<lb/>
<pb n="KR4d0073_SBCK_010-2b"/>
寥寥西城居邂逅與子期鷄鳴入省門朱墨來紛披<lb/>
含意不自得強顔聊爾爲㑹合常在夜青燈照書詩<lb/>
徃徃並衾語至明不言疲怱怱捨我去使我當從誰<lb/>
送子不出門我身方羈縻我心得自如今與子相隨<lb/>
隨子至湖上逢原所甞嬉想見荷葉盡北風卷寒漪<lb/>
巳懷今日愁更念昔日悲相逢亦何有但有鏡中絲<lb/>
　　　　寄丁中允<hi>寳臣</hi>
人生九州閒泛泛水中木漂浮隨風波邂逅得相觸<lb/>
始我與夫子得官同一州相逢皆偶然情義乃綢繆<lb/>
我於人事踈而子乆矣修磨礱以成我德大不可醻<lb/>
乖離今六年念子未甞休豈不道相逢但得頃刻留<lb/>
歡喜不滿顔長年抱離憂古人有所思千里駕車牛<lb/>
<pb n="KR4d0073_SBCK_010-3a"/>
如何咫尺間而不與予遊顧惜五斗米無辜自拘囚<lb/>
念彼磊落者心顔兩慙羞剡山碧榛榛剡水日夜流<lb/>
山行苦無巇水淺亦可舟使君子所善來檄自可求<lb/>
何時子來意待子南山頭<lb/>
　　　　示平甫弟<lb/>
汴渠西受崑崙水五月奔湍射黃矢高淮夜入忽倒<lb/>
流碕岸相看欲生觜萬檣如山矻不動嗟我仲子行<lb/>
亦止自聞留蓮且一月每得問訊猶千里老工取河<lb/>
天上落伏礫邅沙卷無底土橋立馬望城東數日知<lb/>
有相逢喜牆隅返照媚槐榖池面過雨蘇篁葦欣然<lb/>
把手相與閑所願此時無一詭豈無他憂能老我付<lb/>
與天地從今始閉門爲謝載酒人外慕紛紛吾巳矣<lb/>
<pb n="KR4d0073_SBCK_010-3b"/>
　　　　憶北山送勝上人<lb/>
蒼藤翠木江南山激激流水兩山間山高水深魚鳥<lb/>
樂車馬跡絶人長閑雲埋樵聲隔葱蒨月弄釣影臨<lb/>
潺湲黃塵滿眼衣可濯夢寐惆悵何時還<lb/>
　　　　相國寺啓同天節道場行香院觀戲者<lb/>
侏優戲場中一貴復一賤心知本自同所以無欣怨<lb/>
　　　　馬上轉韻<lb/>
三月楊花迷眼白四月柳條空老碧年光如水儘東<lb/>
流風物看看又到秋人世百年能幾許何湏戚戚長<lb/>
辛苦富貴功名自有時簞瓢捽茹亦山雌<lb/>
　　　　乙巳九月登冶城作<lb/>
欲望鍾山岑因知冶城路躋攀隱木杪稍記曾遊處<lb/>
<pb n="KR4d0073_SBCK_010-4a"/>
紅沉渚上日蒼起榛中霧即事有哀傷山川自如故<lb/>
　　　　過劉貢甫<lb/>
去年約子遊山陂今者仍爲大梁客天旋日月不少<lb/>
留稱意人閒寧易得天明徑欲相就語雲雪塡城萬<lb/>
家白冬風吹鬛馬更驕一出何由問行迹能言竒字<lb/>
世巳少終欲追攀豈辭劇枕中鴻寳舊所傳飲我寧<lb/>
辭酒或索吾願與子同醉醒顔狀雖殊心不隔故知<lb/>
今有可憐人回首紛紛斗筲窄<lb/>
　　　　估玉<lb/>
潼關西山古藍田有氣鬱鬱髙拄天雄虹雌霓相結<lb/>
纒晝夜不散非雲煙秦人挾斤上其巔視氣所出深<lb/>
鑱鐫得物盈尺方且堅以斤試叩聲泠然持歸市上<lb/>
<pb n="KR4d0073_SBCK_010-4b"/>
求百錢人皆疑嗟莫愛憐大梁老估聞不眠操金喜<lb/>
取走蹁躚深藏牢包三十年光怪隣里驚相傳欲獻<lb/>
天子無由縁朝廷昨日鍾鼓縣呼工琢圭寘神筵玉<lb/>
材細鎻不中權賈孫抱物詔使前紅羅複疊怕紫氈<lb/>
發視紺碧光屬聮詔問與價當幾千衆工讓口無敢<lb/>
先嗟我豈識真<hi>一作庬</hi>與全<lb/>
　　　　信都公家白兔<lb/>
水精爲宫玉爲田姮娥縞衣洗朱鈆宫中老兔非日<lb/>
浴天使㓗白冝嬋姢揚鬚弭足桂樹間桂花如霜亂<lb/>
後前赤鵶相望窺不得空疑兩瞳射日丹東西跳梁<lb/>
自長乆天畢橫施亦何有憑光下視罝罔繁衣褐紛<lb/>
紛漫回首去年驚墮滁山雲出入虚莽猶無群竒毛<lb/>
<pb n="KR4d0073_SBCK_010-5a"/>
難藏果亦得千里今以窮歸君空衢險幽不可返食<lb/>
君庭除嗟亦窘令予得爲此免謀豐草長林且遊衍<lb/>
　　　　車螯二首<lb/>
車螯肉甚美由美得烹燔殻以無味弃弃之能乆存<lb/>
予嘗憐其肉柔弱甘咀吞又甞怪其殻有功不見論<lb/>
醉客快一噉散投墻壁根寧能爲收拾持用訊醫門<lb/>
　　　　二<lb/>
車螯肉之弱恃殻保厥身自非身有求不敢㣲啓唇<lb/>
尚恐擉者得泥沙常埋堙徃徃湯火間身盡殻空存<lb/>
維海錯萬物口牙且咀吞爾無如彼何可畏寧獨人<lb/>
無爲乆自苦含匿不㬥陳豁然從所如游蕩四海滣<lb/>
清波躍其汙白日曬其昏死生或有在豈遽得烹燔<lb/>
<pb n="KR4d0073_SBCK_010-5b"/>
　　　　與平甫同賦槐<lb/>
冰雪泊楚岸萬株同飄零春風都城居初見葉青青<lb/>
歲行如車輪䕃翳忽滿庭秋子今在眼何時動江舲<lb/>
　　　　甘棠梨<lb/>
甘棠詩所歌自足誇衆果愛其凌秋霜萬玉懸磊砢<lb/>
園夫盛採摘市賈爭包裹車輸動盈箱舟載輒連柁<lb/>
朝分不知數暮在知幾顆但使甘有餘何傷小而橢<lb/>
主人捐千金飣餖留四坐柑椑與橙栗在口亦云可<lb/>
都城紛華地内熱易生火問客當此時蠲煩孰如我<lb/>
　　　　獨山梅花<lb/>
獨山梅花何所似半開半謝荆棘中美人零落依草<lb/>
木志士顦顇守蒿蓬亭亭孤艶帶寒日漠漠逺香隨<lb/>
<pb n="KR4d0073_SBCK_010-6a"/>
野風移栽不得根欲老回首上林顔色空<lb/>
　　　　同昌叔賦鴈奴<lb/>
鴈鴈無定棲隨陽以南北嗟哉此爲奴至性能懇惻<lb/>
人將伺其殆奴輒告之亟舉群寤而飛機巧無所得<lb/>
夜或以火取奴鳴火因匿頻驚莫我捕顧謂奴不直<lb/>
嗷嗷身百憂泯泯衆一息相隨入矰繳豈不聽者惑<lb/>
偷安與受紿自古有亡國君看鴈奴篇禍福甚明白<lb/>
　　　　老樹<lb/>
去年北風吹瓦裂墻頭老樹凍欲折蒼葉蔽屈忽扶<lb/>
踈野禽從此相與居禽鳴無時不可數雌雄各自應<lb/>
律吕我牀撥書當午眠能驚我眠䀨我語古詩爲鳴<lb/>
山更幽我念不若鳴聲收但憂此物一朝去狂風還<lb/>
<pb n="KR4d0073_SBCK_010-6b"/>
來欺老樹<lb/>
　　　　賦棗<hi>得燭字</hi>
種桃昔所傳種棗予所欲在實爲美果論材又良木<lb/>
餘甘入鄰家尚得饞婦逐況余秋盤中快噉取饜足<lb/>
風包墮朱繒日顆皺紅玉䞇享古巳然豳詩自冝錄<lb/>
<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>懷青齊間萬樹䕃平陸誰云食之昏匿知乃成俗<lb/>
廣庭觴聖壽以此參肴蔌願比赤心投皇明儻予燭<lb/>
　　　　飛鴈<lb/>
鴈飛冥冥時下泊稻粱雖少江湖樂人生何必慕輕<lb/>
肥辛苦將身到沙漠漢時蘇武與張騫萬里生還值<lb/>
偶然丈夫許國當如此男子辭親亦可憐<lb/>
　　　　寓言九首<lb/>
<pb n="KR4d0073_SBCK_010-7a"/>
詵詵古之士出必見禮樂群游與群飲仁義待揚㩁<lb/>
心疲歌舞荒耳聒米鹽濁所以後世賢絶俗乃爲學<lb/>
　　　　二<lb/>
不得君子居而與小人游疵瑕不相摩况乃<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>釁稠<lb/>
髙語不敢出鄙辭強顔酧始云避世患自覺日巳偷<lb/>
如傅一齊人以萬楚人咻云復學齊言定復不可求<lb/>
仁義多在野欲從苦淹留不悲道難行所悲累身修<lb/>
　　　　三<lb/>
周公歌七月耕稼乃王術宣王追祖宗考牧與宫室<lb/>
甘棠能聽訟召伯聖人匹後生論常髙於世復何實<lb/>
　　　　四<lb/>
婚䘮孰不供貸錢免爾縈耕收孰不給傾粟助之生<lb/>
<pb n="KR4d0073_SBCK_010-7b"/>
物贏我收之物窘出使營後世不務此區區挫兼并<lb/>
　　　　五<lb/>
正觀業萬世經營豈非艱其子一揺之宗廟靈幾殚<lb/>
開元始聦明一青犇岷山功髙後毀易德薄人存難<lb/>
　　　　六<lb/>
言失於湏臾百世不可除行失几席間惡名滿八區<lb/>
百年養不足一日毀有餘諒彼耻不仁戒哉惟厥初<lb/>
　　　　七<lb/>
鐘皷非樂本本末猶相因仁聲入人深孟子言之醇<lb/>
如何正觀君從古同隋陳風俗不粹美惜哉世無臣<lb/>
　　　　八<lb/>
遊鯨厭海濁出戲清江湄風濤助翻騰網罟不敢窺<lb/>
<pb n="KR4d0073_SBCK_010-8a"/>
失身洲渚間螻蟻乗其機物大苦易窮一窮無所歸<lb/>
　　　　九<lb/>
猛虎卧草間群鳥從噪之萬物忌強梁寧獨以其私<lb/>
虎終機械得鳥亦彈丸隨山鷄不忤物黙與鳯凰期<lb/>
　　　　舟中讀書<lb/>
冉冉木葉下蕭蕭山水秋浮雲帶田野落日抱汀洲<lb/>
歸卧無與語出門何所求未能忘感慨聊以古人謀<lb/>
　　　　和王樂道讀進士試卷<lb/>
文章始隋唐進取歸一律安知鴻都事竟用程人物<lb/>
變今嗟未能於巳空自咄流波亦巳漫髙論常見屈<lb/>
故令俶儻士徃徃棄堙鬰臯陶叙九德固有知人術<lb/>
聖世欲爾爲徐觀異人出<lb/>
<pb n="KR4d0073_SBCK_010-8b"/>
　　　　自訟<lb/>
孔子見南子子路爲不怡欲從公山氏勃鬰見色辭<lb/>
道如天之蒼萬物不能緇弟子尚不信況余乏才資<lb/>
明知古人仁語黙各有時茍出不自愼果爲聽者疑<lb/>
白圭尚有磨駟馬猶能追一言成不智雖悔欲何爲<lb/>
　　　　彼狂<lb/>
上古杳黙無人聲日月不忒山川平人與鳥獸相隨<lb/>
行祖孫一死十百生萬物不給乃相兵伏羲畫法作<lb/>
後程漁蟲獵獸寛群爭勢不得巳當經營非以示世<lb/>
爲聦明方分類别物有名夸賢尚功列耻榮蠱僞日<lb/>
巧雕元精至言一出衆輒驚上智閉匿不敢成因時<lb/>
就俗救刖黥惜哉彼狂以文鳴強取色樂要聾盲震<lb/>
<pb n="KR4d0073_SBCK_010-9a"/>
蕩沈濁終無清詼詭徒亂聖人氓豈若泯黙死蠶耕<lb/>
　　　　衆人<lb/>
衆人紛紛何足競是非吾喜非吾病頌聲交作莽豈<lb/>
賢四國流言旦猶聖唯聖人能輕重人不能銖兩爲<lb/>
千鈞乃知輕重不在彼要之美惡由吾身<lb/>
臨川先生文集卷第十<lb/>
<pb n="KR4d0073_SBCK_010-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_006-1a"/>
臨川先生文集卷第六<lb/>
　　古詩<lb/>
　　　北客置酒<lb/>
　　　奉使道中寄育王山長老常坦<lb/>
　　　送李屯田守桂陽二首<lb/>
　　　送吳仲庶出守潭州<lb/>
　　　雜詠三首<lb/>
　　　卽事三首<lb/>
　　　送鄭收熊歸閩<lb/>
　　　寄二弟時往臨川<lb/>
　　　李氏沅江書堂<lb/>
　　　休假大佛寺<lb/>
<pb n="KR4d0073_SBCK_006-1b"/>
　　　　別謝師宰<lb/>
　　　　解使事泊棠隂時三弟皆在京師二首<lb/>
　　　　驊騮<lb/>
　　　　寄朱氏妹<lb/>
　　　　贈陳景初<lb/>
　　　　贈張康<lb/>
　　　　送程公闢守洪州<lb/>
　　　　鳯凰山<lb/>
　　　　夢中作<lb/>
　　　　彭蠡<lb/>
　　　　牛渚<lb/>
　　　　東門<lb/>
<pb n="KR4d0073_SBCK_006-2a"/>
　　　和王微之登髙齋三首<lb/>
　　　　北客置酒<lb/>
紫衣操鼎置客前巾韝稻飰隨梁饘引刀取肉割啖<lb/>
客銀盤擘臑薧與鮮殷勤勸侑邀一飽卷牲歸館觴<lb/>
更傳山𬞞野果雜飴蜜獾脯豕腊加炰煎酒酣衆史<lb/>
稍欲起小胡捽耳爭留連爲胡止飲且少安一杯相<lb/>
屬非偶然<lb/>
　　　　奉使道中寄育王山長老常坦<lb/>
道人少賈海上游海舶破散身沈浮抱金滿篋人所<lb/>
寄吹簸偶得還中州贏身歸金不受報秖取斗酒相<lb/>
獻酬歡娛慈母終一世脫棄妻子藏巖幽蒼煙寥寥<lb/>
池水漫白玉菡蓞吹髙秋夜燃栢子煑山藥憶此東<lb/>
<pb n="KR4d0073_SBCK_006-2b"/>
望無時休塞垣春枯積雪溜沙礫盛怒黃雲愁五更<lb/>
匹馬隨鴈起想見鄮郭花今稠百年夸奪終一丘世<lb/>
上滿眼眞悠悠寄聲萬里心綢繆莫道異趣無相求<lb/>
　　　　送李屯田守桂陽二首<lb/>
泊船香爐峯始與子相識寄書䢴江上詒我峯下石<lb/>
縁以湘水竹擕持與南北永懷故人歡不願百金易<lb/>
竹枯歸樵蘇石爛棄沙礫夷門得邂逅緑髮皆半白<lb/>
追思少時事俛仰如一夕老矣無所爲空知念疇昔<lb/>
常思一杯酒要子相解釋岀門事紛紛歸卧意還<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>
聞當上湓水持詔守嶺阨方爲萬里別執手先慘戚<lb/>
兹游信浩蕩山水多所得爲我謝香爐風塵毎相憶<lb/>
　　　　二<lb/>
<pb n="KR4d0073_SBCK_006-3a"/>
蒼黃離家問南北中路思歸歸不得風濤何處不驚<lb/>
人雨雪前村更欺客舊交旌斾此盤桓見我卽令兒<lb/>
解鞍荒山樂官歌舞拙提壷沽酒聊一歡行藏欲語<lb/>
眉不展互歎別離心繾綣行年半百勞如此南畞催<lb/>
耕未宜晚<lb/>
　　　　送吳仲庶出守潭州<lb/>
吳公治河南名岀漢廷右髙才有公孫相望千歲後<lb/>
平明省門開吏接堂上肘指撝談笑間靜若在林藪<lb/>
連牆畫山水隱几詩千首浩然江湖思果得東南守<lb/>
傳鼓上清湘旌旗蔽牛斗方今河南治復在荆人口<lb/>
自古楚有材酃渌多美酒不知樽前客更得賈生否<lb/>
　　　　雑詠三首<lb/>
<pb n="KR4d0073_SBCK_006-3b"/>
懷王自墮馬賈傅至死悲古人事一職豈敢苟然爲<lb/>
哭死非爲生吾心良不欺滔滔聲利間絳灌亦何知<lb/>
　　　　二<lb/>
先生善鼓瑟齊國好吹竽操竽入齊人雅鄭亦復殊<lb/>
豈不得禄賜歸卧自欷歔寥寥朱絲絃老矣誰與娛<lb/>
　　　　三<lb/>
商陽殺三人毎輒不忍視亦云食君食報禮當如此<lb/>
波瀾吹九州金石安得止永懷南山阿慷慨中夜起<lb/>
　　　　卽事三首<lb/>
我起影亦起我留影逡巡我意不在影影長隨我身<lb/>
交游義相好骨肉情相親如何有乖睽不得同苦辛<lb/>
　　　　二<lb/>
<pb n="KR4d0073_SBCK_006-4a"/>
昏昏白日卧皎皎中夜愁明月入枕席涼風動衾幬<lb/>
蛬蟬相鳴悲上下無時休徒能感我耳顧爾安知秋<lb/>
　　　　三<lb/>
日月隨天旋疾遲與天謀寒暑自有常不顧萬物求<lb/>
蜉蝣蔽朝夕蟪蛄疑春秋眇眇上古曆回環今幾周<lb/>
　　　　送鄭叔熊歸閩<lb/>
鄭子喜論兵魁然萬人敵甞持一尺箠跨馬河南北<lb/>
方今邊利害口手能講畫疑師糓城翁方略巳自得<lb/>
天兵卷甲老壯士不肉食低佪向詩書文字銳鐫刻<lb/>
科名又齟齬棄置非人力黃塵彫罽裘逆旅同偪仄<lb/>
秋風吹殘汴霰雪巳驚客浩歌隨東舟別我無慘惻<lb/>
閩生今好遊往往老妻息南陔子所慕天命豈終塞<lb/>
<pb n="KR4d0073_SBCK_006-4b"/>
　　　　寄二弟時往臨川<lb/>
蕭條冬風髙吹我冠上霜我行歳巳寒悲汝道路長<lb/>
持以<hi>一作此</hi>犬馬心千里不得將使汝身百憂辛苦冒<lb/>
川梁青燈照詩書仰屋涕數行不有親戚思詎知遠<lb/>
遊傷<lb/>
　　　　李氏沅江書堂<lb/>
沅江水有梁與罾沅田樹桑可𧖟耕君於其間恥射<lb/>
利獨岸清泚留朱甍詩書當前日開闔冠帶滿坐相<lb/>
逢迎勉求髙論出施設無以私智爲公卿<lb/>
　　　　休假大佛寺<lb/>
罷憊得休假衣冠倦趨翔挾書聊自娛解帶寺東廊<lb/>
六龍髙徘徊光景在我裳冬屋稍暄暖病身更强梁<lb/>
<pb n="KR4d0073_SBCK_006-5a"/>
從我有不思捨我有不忘問誰可與言擕手此徜徉<lb/>
婉婉吾所愛新居乃鄰牆寄聲能來遊維用寫愁腸<lb/>
　　　　別謝師宰<lb/>
閶闔城西地如水雞鳴黃塵波浪起窮年一馬望扶<lb/>
桑東得省門身輒止簿書期㑹老紛紛邂逅論心喜<lb/>
有君數日未多還捨我相看愁思亂於雲<lb/>
　　　　解使事泊棠隂時三弟皆在京師二首<lb/>
始吾泊棠隂三子不在舟今當捨之去三子還逺遊<lb/>
茫然千里水今見荻花洲俛仰換春冬紛紛空百憂<lb/>
懷哉山川異往矣霰雪稠登高一涕泗寄此寒江流<lb/>
　　　　二<lb/>
泊船棠隂下灘水清且淺回首望孤城浮雲一何緬<lb/>
<pb n="KR4d0073_SBCK_006-5b"/>
乆留非吾意欲去猶繾綣馳心故人側一望三四反<lb/>
蕭蕭東堂竹異日留息偃無恩𬒳南國疑此行當翦<lb/>
　　　　驊騮<lb/>
龍德不可係變化誰能謀<hi>一本無此二句</hi>驊騮亦駿物卓犖<lb/>
地上遊怒行追疾風忽忽跨九州轍迹古所到山川<lb/>
略能周鴻蒙無人梯沆漭遶天浮巉巖抜青㝠仙聖<lb/>
所止留欲往輒不能視龍乃知羞<lb/>
　　　　寄朱氏妹<lb/>
昔來髙郵居我始得朱子從容談笑間巳足見竒偉<lb/>
行㝷城隂田坐釣渠下沚歸來同食眠左右皆圖史<lb/>
入視爾諸㓜歡言亦多祉當時獨張倩逺在廬山趾<lb/>
沈君未言昏名巳習吾耳安知十年來乖隔非願始<lb/>
<pb n="KR4d0073_SBCK_006-6a"/>
相逢輒念逺悲吒多於喜今兹豈人力所念皆聚此<lb/>
諸甥昔未有滿眼秀而美低佪吾親側亦足慰勞止<lb/>
嗟予迫時恩一傳日千里尓舟亦巳戒五兩翩然起<lb/>
蕭蕭東南縣望爾何時巳空知夢爲魚逆上西安水<lb/>
　　　　贈陳君景初<lb/>
吾甞竒華佗腸胃眞割剖神膏旣傅之頃刻活殘朽<lb/>
昔聞今則信絶伎世甞有堂堂潁川士察脉極淵藪<lb/>
珍丸起病瘠鱠蟲隨泄嘔攣足四五年下針使之走<lb/>
一言儻不合萬金莫可誘又復能賦詩往往吹瓊玖<lb/>
卷紙誇速成語怪若神授名聲動京洛蹤跡晦莨莠<lb/>
相逢但長嘯遇飲輒掩口獨醒竟何如無乃寡俗偶<lb/>
顧非避世翁疑是壁中叟安得斯人術付之經國手<lb/>
<pb n="KR4d0073_SBCK_006-6b"/>
　　　　贈張康<lb/>
昔在歷陽時得子初江津手中紫團參一飲寛吾親<lb/>
捨舟城南居杖屨日相因百口代起伏呻呼聒比鄰<lb/>
叩門或夜半屢費藥物珍欲報恨不得腸胃盤車輪<lb/>
今逢又坎坷令子馳風塵顚倒車馬間起先冰雪晨<lb/>
嗟我十五年得禄尚辭貧所讀漫累車豈能蘇一人<lb/>
無求愧子義有施慙子仁逝將收桑榆邀子寂寞濵<lb/>
　　　　送程公闢守洪州<lb/>
畫船挿幟揺秋光鳴鐃傳鼔水洋洋豫章太守吳郡<lb/>
郎行指斗牛先過鄕鄕人岀郭航酒漿炰鼈鱠魚炊<lb/>
稻粱芡頭肥大菱腰長釂醻喧呼坐滿牀怪君三年<lb/>
寓瞿塘又驅傳馬登大行纓旄脫盡歸大粱飜然出<lb/>
<pb n="KR4d0073_SBCK_006-7a"/>
走天南疆九江左投貢與章揚瀾吹漂浩無旁老蛟<lb/>
戲水風助狂盤渦忽坼千丈强君聞此語悲慨慷迎<lb/>
吏乃前持一觴鄙州歷選多儁良鎭橅時有諸侯王<lb/>
拂天髙閣朱鳥翔西山蟠繞鱗鬛蒼下視城塹眞金<lb/>
湯雄樓傑屋鬱相望中戸尚有千金藏漂田種秔出<lb/>
穰穰沉檀珠犀雜萬商大舟如山起牙檣<hi>一本無此一句</hi>輸<lb/>
瀉交廣流荆揚輕裙利屣列名倡春風蹋謡能斷腸<lb/>
平湖灣塢煙渺茫樹石珍怪花草香幽處往往聞笙<lb/>
簧地靈人秀古所臧勝兵可使酒可甞十州將吏隨<lb/>
低昻談笑指麾回雨暘非君才髙力方剛豈得跨有<lb/>
此一方無爲聽客欲霑裳使君謝吏趣治裝我行樂<lb/>
矣未渠央<lb/>
<pb n="KR4d0073_SBCK_006-7b"/>
　　　　鳳凰山<lb/>
驅馬信所適落日望九州青山滿天地何往爲吾丘<lb/>
貧賤身秖辱富貴道足羞渉世諒如此惜哉去無由<lb/>
　　　　夢中作<lb/>
青門道北雲爲屋大壚貯酒千萬斛獨龍注雨如車<lb/>
軸不畏不售畏不續<lb/>
　　　　彭蠡<lb/>
茫茫彭蠡春無地白浪春風濕天際東西捩柂萬舟<lb/>
回千歳老蛟時岀戲少年輕事鎭南來水怒如山帆<lb/>
正開中流蜿蜒見脊尾觀者膽墮予方咍衣冠今日<lb/>
龍山路廟下沽酒山前住老矣安能學佽飛買田欲<lb/>
棄江湖去<lb/>
<pb n="KR4d0073_SBCK_006-8a"/>
　　　　牛渚<lb/>
歷陽之南有牛渚一風微吹萬舟阻華戎蠻蜀支百<lb/>
川合爲大江神所躔山盤水怒不得泄到此乃有無<lb/>
窮淵朱衣乗車作官府操制生殺非無權隂靈祕怪<lb/>
不欲露燬犀得禍豈偶然<lb/>
　　　　東門<lb/>
東門白下亭摧甓蔓寒葩淺沙杙素舸一水宛秋蛇<lb/>
漁商數十室門巷隱桑麻翰林謫仙人往歳酒姥家<lb/>
調笑此水上能歌揚白花楊花飛白雪枝褭緑煙斜<lb/>
舞袖卷煙雪綺裘明紫霞風流翳蓬顆故地使人嗟<lb/>
迢迢陌頭青空復可藏鵶<lb/>
　　　　和王微之登髙齋三首<lb/>
<pb n="KR4d0073_SBCK_006-8b"/>
寒雲沈屯白日埋河漢蕩坼天如簁衡門兼旬限泥<lb/>
潦卧聽窾木鳴相挨蕭辰忽掃纎翳盡北嶺初岀青<lb/>
嵬嵬微之新詩動我目爛若火齊金盤堆想擕諸彦<lb/>
眺平野髙論歷詆秦以來觥船淋浪始快意忽憶歸<lb/>
雲胡爲哉念君少壯輟游衍發揮春秋名玉杯書成<lb/>
不得斷國論但此空語傳八垓登臨興罷因感觸更<lb/>
欲逺引追宗雷君知富貴亦何有謟譽未足償譏排<lb/>
風豪雨橫費調爕坐使髪背爲黃台留賔往往夜參<lb/>
半雖有罇爼無由開江南佳麗非一日況乃故園名<lb/>
池臺能招過客飲文字山水又足供歡咍剰留官屋<lb/>
貯酒母取醉不竭當如淮<lb/>
　　　　二<lb/>
<pb n="KR4d0073_SBCK_006-9a"/>
六朝人物隨煙埃金輿玉几安在哉鍾山石城巳寂<lb/>
寞秖見江水雲端來百年故老有存者尚憶世宗初<lb/>
伐淮魏王兵馬接踵出旗纛千里相搪挨當時謀臣<lb/>
非不衆上國㧞取多陪臺龍騰九天跨四海一水欲<lb/>
阻爲可咍降王北歸樓殿坼棄屋尚鎻殘金堆神靈<lb/>
變化自眞主將帥何力求公台山川清明草木靜天<lb/>
地不復屯雲雷使君登髙訪古昔傷此陳迹聊持杯<lb/>
因留嘉客坐披寫酃渌笑語傾如簁酒酣重惜功業<lb/>
晩老矣萬卷徒兼該攢峰列壑動歸興憂端落筆何<lb/>
崔嵬餘年無歡易感激亦愧莊叟能安排青燈明滅<lb/>
照不寐但把君詩闔且開<lb/>
　　　　三<lb/>
<pb n="KR4d0073_SBCK_006-9b"/>
干戈六代戰血埋雙闕尚指山崔嵬當時君臣但兒<lb/>
戲把酒空勸長星杯臨春美女閉黃壤玉枝自<hi>一作白</hi>
蘂繁如堆後庭新聲散樵牧興廢倐忽何其哀咸陽<lb/>
龍移九州坼遺種變化呼風雷蕭條中原碭無水崛<lb/>
强又此憑江淮廣陵衣冠掃地去穿築隴畞爲池臺<lb/>
吳儂傾家助經始尺土不借秦人簁珠犀磊落萬艘<lb/>
入金璧照耀千門開建隆天飛跨兩海南發交廣東<lb/>
温台中間嶪嶪地無幾欲乆割據誠難哉靈旗指麾<lb/>
盡貔虎談笑力可南山排樓船蔽川莫敢動扶伏但<lb/>
有謀臣來百年滄洲自潮汐事徃不與波爭迴黃雲<lb/>
荒城失苑路白草廢畤空壇垓使君新篇韻險絶登<lb/>
眺感悼隨嘲咍嗟予愁憊氣巳竭對壘毎欲相劘挨<lb/>
<pb n="KR4d0073_SBCK_006-10a"/>
揮毫更想能一戰數窘乃見詩人才<lb/>
臨川先生文集卷第六<lb/>
<pb n="KR4d0073_SBCK_006-10b"/>
</p>
<p>
</p>
  </div>
</body>
</text>
</TEI>
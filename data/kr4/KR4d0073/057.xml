<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_057-1a"/>
臨川先生文集卷第五十七<lb/>
　表<lb/>
　　　辭免叅知政事表<lb/>
　　　除叅知政事謝表<lb/>
　　　辭免平章事監修國史表二道<lb/>
　　　除平章事監修國史謝表<lb/>
　　　遷入東府賜　御筵謝表<lb/>
　　　觀文殿學士知江寧府謝上表<lb/>
　　　辭免除平章事昭文館大學士表二道<lb/>
　　　除平章事昭文館大學士謝表<lb/>
　　　辭免左僕射表二道<lb/>
　　　除左僕射謝表<lb/>
<pb n="KR4d0073_SBCK_057-1b"/>
　　　辭免使相判江寧府表二道<lb/>
　　　除集禧觀使乞免使相表<lb/>
　　　進聖節功德䟽右語四<lb/>
　　　　辭免叅知政事表<lb/>
臣某言伏奉制命特授臣右諫議大夫叅知政事餘<lb/>
如故者才薄望輕恩隆責重敢縁聦聽冒進忱辭<hi>中謝</hi>
竊以建用宗工與圖大政以人賢否爲世盛衰矧休<lb/>
運之有開須偉材而爲輔豈容虚受以誤明揚如臣<lb/>
者承學未優知方尤晚　先朝備位每懷竊食之慙<lb/>
故里服喪重困采薪之疾　皇帝陛下紹膺皇統俯<lb/>
記孤忠付之方面之權還之禁林之地固巳人言之<lb/>
可畏豈云國論之敢知忽𬒳寵靈滋懷媿恐伏望<lb/>
<pb n="KR4d0073_SBCK_057-2a"/>
皇帝陛下考愼所與燭知不能許還謬恩以允公議<lb/>
庶少安於鄙分無甚累於聖時臣無任<lb/>
　　　　除叅知政事謝表<lb/>
承弼之任賢智所難顧惟缺然何以堪此仰膺成命<lb/>
弗獲固辭<hi>中謝</hi>竊以古先哲王考愼厥輔皆有一德<lb/>
用成衆功伏惟　皇帝陛下含獨見之明踐乆安之<lb/>
運甫終諒闇將大施爲宜得偉人與圖庶政如臣者<lb/>
徒以承學粗知義方本無它長可備官使退安私室<lb/>
自絶榮塗旣負采薪之憂因逃竊位之責大明繼燭<lb/>
正路宏開付以蕃宣還之侍從清閒之宴或賜開延<lb/>
淺陋所聞毎蒙知獎以爲奉令承敎庶幾無尤至於<lb/>
當軸處中良非所稱寵光曲𬒳震媿交懷此蓋伏遇<lb/>
<pb n="KR4d0073_SBCK_057-2b"/>
皇帝陛下德懋旁求志存逺舉隆寛盡下故忠良有<lb/>
以輸心公聽並觀故讒慝不能肆志矧睿謀之天縱<lb/>
方聖治之日躋思稱所蒙敢忘自竭逺猷經國雖或<lb/>
媿於前修直道事君期不隳於素守臣無任<lb/>
　　　　辭免平章事監修國史表<lb/>
材薄位高恩隆責重輙敷悃款仰瀆睿明<hi>中謝</hi>臣聞<lb/>
大有爲之君必考愼厥相趣舎施設相與如一乃能<lb/>
協濟功治永綏黎元伏惟唐虞三代之迹滅熄乆矣<lb/>
天錫　皇帝陛下以上聖之才修身齊家外正天下<lb/>
典謨所紀風雅所歌以今揆古未有慙德宜求碩輔<lb/>
朝夕左右率勵衆志輔成太平如臣區區孤陋淺拙<lb/>
知學以爲巳而昧於趣時聞以道事君而謬於合衆<lb/>
<pb n="KR4d0073_SBCK_057-3a"/>
與聞大政已積疵瑕伏望　皇帝陛下量能賦任使<lb/>
無譴尤追還誤恩以協公議臣無任<lb/>
　　　　二<lb/>
臣某言臣近上表辭免恩命伏蒙　聖慈特降批答<lb/>
不允者天地之施厚矣不貲螻蟻之情微而未逹重<lb/>
煩奬訓彌集震兢<hi>中謝</hi>臣聞論德序官明主所以御<lb/>
世度能就位忠臣所以事君臣偶以薄材過私榮禄<lb/>
雖以捐軀而自誓顧於諉上而多慙竊觀聖制之所<lb/>
以襃揚終非朽質之所能副稱矧叨任遇稍歷歲時<lb/>
必欲詭責其後勲謂宜考觀於巳事今内或怵竒衺<lb/>
之俗無喻德宣譽之忠外或扇茍簡之風有犯令陵<lb/>
政之悖百姓以安平無事之時而未免流離餓莩四<lb/>
<pb n="KR4d0073_SBCK_057-3b"/>
夷以衰弱僅存之勢而猶能跋扈飛揚　皇帝陛下<lb/>
以聖人之高材有天下之利勢憂勤巳積功化未昭<lb/>
此亦由臣陳力就列以來不能助國立經陳紀之故<lb/>
方謀自弛以謝素餐豈意誤恩更加崇秩誠憂官謗<lb/>
能上累於明時所望天慈遂敕還於新命庶以通賢<lb/>
者之路且又協衆人之言臣無任<lb/>
　　　　除平章事監修國史謝表<lb/>
臣某言伏奉　恩命特授金紫光禄大夫行尚書禮<lb/>
部侍郎同中書門下平章事監修國史上柱國進封<lb/>
開國公加食邑一千戸實封四百戸仍賜推忠協謀<lb/>
佐理功臣㝷具表陳免蒙批答不允仍斷來章者揚<lb/>
于大廷寵以高位歸之翊戴之重諉之宰制之平聖<lb/>
<pb n="KR4d0073_SBCK_057-4a"/>
心方愼於旁求小巳知難於上稱<hi>中謝</hi>臣聞人君代<lb/>
天而理物人臣資父以事君然而君臣之大義有方<lb/>
非若父子之至恩無間須倡而後和則誠意每患於<lb/>
難通不入而後量則忠力或嫌於自獻唯成湯之聽<lb/>
伊尹與傅說之遇高宗皆以䟽逺而相求何其親厚<lb/>
之獨至蓋所趣非由於二道故所爲若出於一身夫<lb/>
豈于越夷貉之異心是謂元首股肱之同體二臣旣<lb/>
以此獲展事君之義兩君亦以此得成理物之功茍<lb/>
非其人孰與於此臣受材單寡逢運休明初渉獵於<lb/>
藝文稍扳縁於禄仕曩塵近侍積媿空餐悲遽隔於<lb/>
庭闈分長依於丘壠俄值纂承之慶繼叨收召之榮<lb/>
責以論經尚少知於訓詁使之與政曽莫助於猷爲<lb/>
<pb n="KR4d0073_SBCK_057-4b"/>
矧以拙直而見知遂爲姦回之所忌伏遇　皇帝陛<lb/>
下納之以天地之量照之以日月之明數加獎勵之<lb/>
恩每辨讒誣之巧重遭卜相申敕備官終遜避之無<lb/>
繇更兢慙於非據伏惟　皇帝陛下樂古訓之獲而<lb/>
忘其勢惡邪辭之害而斷以心勿貳於任賢務本以<lb/>
除惡使萬邦有共惟帝臣之志萬姓有一哉王心之<lb/>
言則進無求名之私退有補過之善臣之願也天實<lb/>
臨之臣無任<lb/>
　　　　遷入東府賜　御筵謝表<lb/>
伏奉差中使傳宣今月七日辰時三刻遷入新府并<lb/>
借宫軍就賜御筵者恩厚不貲誠優賢之務稱頑冥<lb/>
無似欲報國而知難<hi>中謝</hi>臣等過以凡材並膺殊選<lb/>
<pb n="KR4d0073_SBCK_057-5a"/>
乆壅賢路上孤聖時伏惟　皇帝陛下謀德在容求<lb/>
仁以恕謂　臣方宣勞於王室則上主當加恤其私<lb/>
家發使禁闈之中視圖魏闕之下取材置臬一皆斷<lb/>
於睿謀成事告功初不煩於宰旅重紆衡蓋周視庭<lb/>
除申以中人喻之良月使及日辰之吉即于堂寢之<lb/>
安輟車府之傍牽載其帑重移饔官之亨割侑以鼓<lb/>
歌歡更逮於邇臣寵巳加於小已隂陽或謬未知燮<lb/>
理之方風雨其除徒賴帡幪之賜臣無任<lb/>
　　　　觀文殿學士知江寧府謝上表<lb/>
臣某言伏奉　制命授臣觀文殿學士吏部尚書知<lb/>
江寧軍府事臣已於六月十五日到任訖乆妨賢路<lb/>
上負聖時茍逃放殛之刑更濫襃揚之典逸其犬馬<lb/>
<pb n="KR4d0073_SBCK_057-5b"/>
將盡之力寵以丘墓所寄之邦仰荷恩私皆踰分願<lb/>
<hi>中謝</hi>臣操行不足以恱衆學術不足以趣時獨知義<lb/>
命之安敢望功名之㑹值遭興運摠領繁機惟睿廣<lb/>
之日躋顧卑凡而坐困秋水方至因知海若之難窮<lb/>
大明旣升豈宜爝火之弗熄加以精力耗於事爲之<lb/>
衆罪戾積於歲月之多雖恃含垢之寛終懷覆餗之<lb/>
懼伏蒙　陛下志存善貸爲在曲成記其事國之微<lb/>
誠閔其籲天之至懇撓黜幽之常法示從欲之至仁<lb/>
經體賛元廢任莫追於旣往承流宣化收功尚冀於<lb/>
方來臣無任<lb/>
　　　　辭免除平章事昭文館大學士表<lb/>
臣某言爲君所艱尤愼厥與命相不善將壞于成矧<lb/>
<pb n="KR4d0073_SBCK_057-6a"/>
當責實之時敢替知難之義<hi>中謝</hi>臣知不足以及逺<lb/>
學不足以窮深比誤國恩甞尸宰事初無薄効稱萬<lb/>
一之襃揚止有多言煩再三之辨釋終逃譴負實頼<lb/>
保全恭惟　皇帝陛下若古以堯之欽明御今以禹<lb/>
之勤儉矜修積美山無一簣之虧因任致隆臺存九<lb/>
層之累小大祗若遐邇允懷畬而不菑雖或許其繼<lb/>
事灌以旣雨豈不昧於知時況惟疲曵之餘過重休<lb/>
明之累且用人而過矣固不免於敗材茍改命而當<lb/>
焉亦何嫌於反汗敢期　聖哲俯亮愚忠<lb/>
　　　　二<lb/>
臣某言臣近上表辭免恩命伏蒙　聖慈特降批荅<lb/>
不允者愚誠盡布所冀矜從聖志未移申加獎訓輙<lb/>
<pb n="KR4d0073_SBCK_057-6b"/>
守可辭之義更干難犯之威<hi>中謝</hi>臣聞冡宰之於周<lb/>
則曰統百官而均四海丞相之於漢亦以附百姓而<lb/>
撫四夷位尊則自古以然材薄則其何能稱臣之所<lb/>
守未有以過人臣之所知又不足盡物姑使承流宣<lb/>
化託備蕃維或令補闕拾遺追叅侍從尚能罄竭小<lb/>
𥙷緒餘若乃秉操鈞衡承輔樞極仰陪休運俯稱具<lb/>
瞻事巳試而可知力弗能而當止茍不量鼎實之所<lb/>
任必且致棟橈於斯時伏望　皇帝陛下隨其器能<lb/>
付以職事圖惟大任改命上材則熒爝末光不獲干<lb/>
時之咎榱楹近用亦叅搆厦之功<lb/>
　　　　除平章事昭文館大學士謝表<lb/>
臣某言伏奉　制命特授臣同中書門下平章事昭<lb/>
<pb n="KR4d0073_SBCK_057-7a"/>
文館大學士兼譯經潤文使加食邑一千戸食實封<lb/>
四百戸仍改賜推忠協謀同德佐理功臣㝷具表陳<lb/>
免蒙降批答不允仍斷來章者承流宣化方虞失職<lb/>
之誅經體賛元更悞選賢之舉<hi>中謝</hi>臣竊惟人物之<lb/>
㑹通常寡實以君臣之遇合至難自匪同聲氣之求<lb/>
孰能偕功名之享伏惟　皇帝陛下天縱大聖人與<lb/>
成能乗百年乆安之機飭千歲積壞之蠱士誠服矣<lb/>
而持禄養交之習未殄民允懷矣而樂事勸功之志<lb/>
未純近或長阨而仁義之澤未流逺或虚僑而道德<lb/>
之威未立宜選於衆舉格于皇天之材使曁乃僚纉<lb/>
迪我高后之事冀勝所任以濟斯時而臣蚤見知於<lb/>
隱約之中乆獨立於傾摇之上勲庸弗效恩禮更加<lb/>
<pb n="KR4d0073_SBCK_057-7b"/>
託備外藩俯鄰朞歲遂叨詔獎還冠宰司自視羇單<lb/>
所懷蹇淺方古耕築則有其陋爲世聘求則無其賢<lb/>
然以投老之軀而遭難值之運茍貪歲月趣就㳙埃<lb/>
且上之施旣光則下之報宜厚與之勠力仰承睿知<lb/>
之臨罔不同心俯賴忠良之協誓殫䟽拙圖稱休明<lb/>
臣無任<lb/>
　　　　辭左僕射表<lb/>
臣某言近累具劄子辭免恩命伏蒙　聖慈特賜詔<lb/>
書不允者賞典越踰訓辭稠疊渙汗所𬒳是爲至榮<lb/>
朽材難勝更以多懼輙輸危悃敢冒威尊<hi>中謝</hi>竊以<lb/>
左相位崇東臺地要雖置貟而乆曠蓋授任之常難<lb/>
臣晚值　聖時乆妨賢路奉揚成命螡力困於負山<lb/>
<pb n="KR4d0073_SBCK_057-8a"/>
敷釋微言蠡智窮於測海方譴何之爲畏豈寵獎之<lb/>
敢圖忽此兼叨夐無前比深惟淺薄仰累休明伏望<lb/>
聖慈俯昭愚款斷從公論追寢誤恩豈惟私義之獲<lb/>
安實亦物情之歸允臣無任<lb/>
　　　　二<lb/>
臣某言近具表辭免恩命伏蒙　聖慈特降批答不<lb/>
允者恩言狎至鄙守難移敢冒德威更陳私義<hi>中謝</hi>
竊以高秩厚禮以疇莫盛之勲勞綿力薄材豈稱非<lb/>
常之爵寵人之所畏物有固然臣議行見知而渉世<lb/>
多爲衆毀論材受任而居官無以自昭顧惟屈首受<lb/>
書幾至殘生傷性逮承　聖問乃知北海之難窮比<lb/>
釋微言更悟南箕之無實䟽榮特異揣分非宜茍叨<lb/>
<pb n="KR4d0073_SBCK_057-8b"/>
昧以自安懼譴尤之隨至伏望　皇帝陛下俯矜危<lb/>
拙曲賜全安不以反汗之小嫌爲能累國則是捐軀<lb/>
之大節實在報君臣無任<lb/>
　　　　除左僕射謝表<lb/>
臣某言伏奉　制命特授臣尚書左僕射兼門下侍<lb/>
郎同中書門下平章事昭文館大學士兼譯經潤文<lb/>
使加食邑一千戸食實封四百戸臣累具辭免伏蒙<lb/>
聖慈特降批答不允仍斷來章者貳令中臺兼官左<lb/>
省惟時遴選蓋甞乆曠而弗除忽此叨居顧豈微勞<lb/>
之可稱陪敦厥邑敷告于廷是皆至榮難以虚辱<hi>中謝</hi>
竊以經術造士實始盛王之時僞說誣民是爲衰世<lb/>
之俗蓋上無躬敎立道之明辟則下有私學亂治之<lb/>
<pb n="KR4d0073_SBCK_057-9a"/>
姦氓然孔氏以羇臣而興未喪之文孟子以游士而<lb/>
承旣没之聖異端雖作精義尚存逮更煨燼之災遂<lb/>
失源流之正章句之文勝質傳注之博溺心此淫辭<lb/>
詖行之所由昌而妙道至言之所爲隱篤生　上主<lb/>
純佑下民成能協乎人謀將聖出乎天縱作於心而<lb/>
害事放斥幾殫通於道以治官延登旣衆尚懼膠庠<lb/>
之黎獻未昭典籍之群疑乃集師儒具論科指繕書<lb/>
來上襃典俯加臣趣操弗高知識尤淺少甞勤苦但<lb/>
爲裘氏之吟晚更耄衰豈免輪人之議初備使令之<lb/>
乏即知稱愜之難敢意誤恩獨當殊獎此蓋伏遇<lb/>
皇帝陛下以化民成俗爲事故急在誨人以尊德樂<lb/>
道爲懷故易於縻爵因忘固陋特假龍光祗服訓辭<lb/>
<pb n="KR4d0073_SBCK_057-9b"/>
深惟報禮雖無博學對揚稽古之鴻名庶以雅言助<lb/>
廣右文之美化臣無任<lb/>
　　　　辭免使相判江寧府表<lb/>
臣某言伏奉　制命特授檢校太傅依前尚書左僕<lb/>
射同中書門下平章事使持節都督洪州諸軍事充<lb/>
鎭南節度管内觀察處置使判江寧府加食邑一千<lb/>
戸食實封四百戸仍改賜推誠保德崇仁翊戴功臣<lb/>
者恩典有加事勞弗稱陳力況難於黽勉輸情終冀<lb/>
於矜哀<hi>中謝</hi>伏念臣晚出窮郷首陪興運恕心量巳<lb/>
雖知容膝之易安營職趣時更似絶筋而稱力旣及<lb/>
眊衰而成疾重遭憂釁以傷生姑欲𥙷完唯當休愒<lb/>
若任州藩之寄仍兼將相之崇是爲擇地以自營非<lb/>
<pb n="KR4d0073_SBCK_057-10a"/>
復籲天之素志伏望　皇帝陛下追還渙號俯徇愚<lb/>
衷許守本官退依先壟儻憐積歲叅大議於廣朝或<lb/>
賜誤恩食舊勞於外觀尚繄眷獎非敢干祈臣無任<lb/>
　　　　二<lb/>
臣某言近具表辭免恩命伏蒙　聖慈批答不允者<lb/>
寵私未慭更加襃勉之恩分義所存敢冒叨貪之恥<lb/>
<hi>中謝</hi>伏念臣江湖一介特荷聖知帷幄七年再陪國<lb/>
論乆居亢滿所以深懼災危積致衰疲所以懇辭機<lb/>
要若猶尸將相之厚禄且復殿方面之大邦則是於<lb/>
惡盈之時欲富而弗止以宣力之地養痾而自營<lb/>
聖慈雖或優容官謗何由解免伏望　皇帝陛下俯<lb/>
垂念聽特賜矜從使盛世無虚授之嫌孤臣有少安<lb/>
<pb n="KR4d0073_SBCK_057-10b"/>
之幸臣無任<lb/>
　　　　除集禧觀使乞免使相表<lb/>
臣某言近具表乞以本官充使伏蒙　聖慈特降詔<lb/>
書不允者愚誠屢黷方負憂兢聖聽未移更加奬勵<lb/>
顧仰關於國體敢終冒於天威<hi>中謝</hi>伏念臣頃汙近<lb/>
司乆虚大受晚罹疾疢自當辭禄而里居尚恃眷憐<lb/>
故敢祈恩而家食將相之爲重寄朝野之所具瞻若<lb/>
免於事任之勞而尸此名器之寵在昔之茂勲明德<lb/>
尚莫敢居如臣之綿力薄材豈宜非據伏望　皇帝<lb/>
陛下俯矜危懇追寢誤恩豈惟私義之所安是固物<lb/>
情之衆允臣無任<lb/>
　　　　進聖節功德䟽右語<lb/>
<pb n="KR4d0073_SBCK_057-11a"/>
臣竊以紹皇䇿以降神千齡莫擬歸寳坊而獻福萬<lb/>
㝢惟均矧荷眷之特殊固輸誠之獨至伏願三靈協<lb/>
祐十力證知常儲有羡之祥永御無疆之曆臣無任<lb/>
　　　　二<lb/>
臣竊以星虹獻瑞實啓聖於嘉時鍾唄乞靈敢歸誠<lb/>
於妙道伏願備膺多福大庇群生人永恬愉之安物<lb/>
無疵癘之苦天枝彌茂神睠具依臣無任<lb/>
　　　　三<lb/>
臣竊以誕降聖神適天人之嘉㑹䖍祈祉福乃臣子<lb/>
之至情伏願萬寳偕昌三靈協慶永御無疆之寳歷<lb/>
丕承未艾之閎休臣無任<lb/>
　　　　四<lb/>
<pb n="KR4d0073_SBCK_057-11b"/>
臣伏以握符踐運與時物以偕昌歸德謝生在情文<lb/>
而莫稱敢憑慈祐申祝壽祺伏願　皇帝陛下筭比<lb/>
天崇業侔地富常御華胥之至樂永錫皇極於黎元<lb/>
臣無任<lb/>
臨川先生文集卷第五十七<lb/>
</p>
<p>
</p>
  </div>
</body>
</text>
</TEI>
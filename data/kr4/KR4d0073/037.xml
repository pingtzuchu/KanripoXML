<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_037-1a"/>
臨川先生文集卷第三十七<lb/>
　　集句<lb/>
　　　　胡笳十八拍十八首<lb/>
　　　虞美人<lb/>
　　　甘露歌<lb/>
　　歌曲<lb/>
　　　桂枝香<lb/>
　　　菩薩蠻<lb/>
　　　漁家傲二首<lb/>
　　　清平樂<lb/>
　　　浣溪沙<lb/>
　　　浪淘沙令<lb/>
<pb n="KR4d0073_SBCK_037-1b"/>
　　　南鄕子二首<lb/>
　　　訴衷情五首<lb/>
　　　望江南<lb/>
　　　　胡笳十八拍十八首<lb/>
中郎有女能傳業顔色如花命如葉命如葉薄將奈<lb/>
何一生抱恨常咨嗟良人持㦸明光裏所慕靈妃嫓<lb/>
簫史空房寂寞施繐帷棄我不待白頭時<lb/>
　　　　二<lb/>
天不仁兮降亂離嗟余去此其從誰自胡之反持干<lb/>
戈翠蕤雲旓相蕩摩流星白羽腰間挿曡鼔遥飜瀚<lb/>
海波一門骨肉散百草安得無淚如黃河<lb/>
　　　　三<lb/>
<pb n="KR4d0073_SBCK_037-2a"/>
身執略兮入西關關山阻脩兮行路難水頭宿兮草<lb/>
頭坐在野只敎心膽破更鞴彫鞍敎走馬玉骨瘦來<lb/>
無一把幾迴抛鞚抱鞍橋徃徃驚墮馬蹏下<lb/>
　　　　四<lb/>
漢家公主出和親御厨絡繹送八珍明妃初嫁與胡<lb/>
時一生衣服盡隨身眼長看地不稱意同是天涯淪<lb/>
落人我今一食日還併短衣數挽不掩脛乃知貧賤<lb/>
别更苦安得康強保天性<lb/>
　　　　五<lb/>
十三學得琵琶成繡幕重重卷畫屏一見郎來雙眼<lb/>
明勸我酤酒花前傾齊言此夕樂未央豈知此聲能<lb/>
斷腸如今正南看北斗言語傳情不如手低眉信手<lb/>
<pb n="KR4d0073_SBCK_037-2b"/>
續續彈彈看飛鴻勸胡酒<lb/>
　　　　六<lb/>
青天漫漫覆長路一𥿄短書無寄處月下長吟乆不<lb/>
歸當時還見鴈南飛彎弓射飛無遠近青塜路邊南<lb/>
鴈盡兩處音塵從此絶唯向東西望明月<lb/>
　　　　七<lb/>
明明漢月空相識道路只今多擁隔去住彼此無消<lb/>
息時獨看雲淚橫臆豺狼喜怒難姑息自倚紅顔能<lb/>
騎射千言萬語無人㑹漫倚文章眞末䇿<lb/>
　　　　八<lb/>
死生難有却回身不忍重看舊寫眞暮去朝來顔色<lb/>
改四時天氣揔愁人東風漫漫吹桃李盡日獨行春<lb/>
<pb n="KR4d0073_SBCK_037-3a"/>
色裏自經䘮亂少睡眠鸎飛燕語長悄然<lb/>
　　　　九<lb/>
柳絮巳將春去遠攀條弄芳畏晼晚憂患衆兮歡樂<lb/>
鮮一去可憐終不返日夕思歸不得歸山川滿目涙<lb/>
沾衣蓽圭苑裏西風起歎息人間萬事非<lb/>
　　　　十<lb/>
寒聲一夜傳刁斗雲雪埋山蒼兕吼詩成吟詠轉凄<lb/>
涼不如獨坐空搔首漫漫胡天叫不聞胡人高鼻動<lb/>
成羣寒盡春生洛陽殿回首何時復來見<lb/>
　　　十一<lb/>
晚來幽獨恐傷神唯見沙蓬水柳春破除萬事無過<lb/>
酒虜酒千盃不醉人含情欲說更無語一生長恨奈<lb/>
<pb n="KR4d0073_SBCK_037-3b"/>
何許饑對酪肉兮不能餐強來前帳臨歌舞<lb/>
　　　　十二<lb/>
歸來展轉到五更起看北斗天未明秦人<hi>一作家</hi>築城<lb/>
備胡處擾擾唯有牛羊聲萬里飛蓬映天過風吹漢<lb/>
地衣裳破欲徃城南望城北三歩回頭五歩坐<lb/>
　　　　十三<lb/>
自斷此生休問天生得胡兒擬棄捐一始扶牀一初<lb/>
坐抱攜撫視皆可憐寧<hi>一作誰</hi>知遠使問名姓引袖拭淚<lb/>
悲且慶悲莫悲于<hi>一作兮</hi>生别離悲在君家留二<hi>一作兩</hi>
兒<lb/>
　　　　十四<lb/>
鞠之育之不羞耻恩情亦各言其子天寒日暮山谷<lb/>
<pb n="KR4d0073_SBCK_037-4a"/>
裏腸斷非關隴頭水兒呼母兮嗁失聲依然離别難<lb/>
爲情灑血仰頭兮訴蒼蒼知我如此兮不如無生<lb/>
　　　　十五<lb/>
當時悔來歸又恨洛陽宫殿焚燒盡紛紛黎庻逐黃<lb/>
巾心折此時無一寸慟哭秋原何處村千家今有百<lb/>
家存爭持酒食來相饋舊事無人可共論<lb/>
　　　　十六<lb/>
此身飮罷無歸處心懷百憂復千慮天翻地覆誰得<lb/>
知魏公垂淚嫁文姬天涯憔悴身託命於新人念我<lb/>
出腹子使我歎恨勞精神新人新人聽我語我所思<lb/>
兮在何所母子分離兮意難任死生不相知兮何處<lb/>
㝷<lb/>
<pb n="KR4d0073_SBCK_037-4b"/>
　　　　十七<lb/>
燕山雪花大如席與兒洗靣作光澤怳然天地半夜<lb/>
白閨中秪是空相憶點注桃花舒小紅與兒洗面作<lb/>
華容欲問平安無使來桃花依舊笑春風<lb/>
　　　　十八<lb/>
春風似舊花仍笑人生豈得長年少我與兒兮各一<lb/>
方憔悴看成兩鬢霜如今豈無腰褭與驊騮安得送<lb/>
我置汝傍胡塵暗天道路長遂令再往之計墮眇芒<lb/>
胡笳本出自胡中此曲哀怨何時終笳一㑹兮琴一<lb/>
拍此心炯炯君應識<lb/>
　　　　虞美人<lb/>
虞美人態濃意逺淑且眞同輦隨君侍君側六宫粉<lb/>
<pb n="KR4d0073_SBCK_037-5a"/>
黛無顔色楚歌四靣起形勢返蒼黃夜聞馬嘶曉無<lb/>
迹蛾眉蕭颯如秋霜漢家離宫三十六緩歌慢舞凝<lb/>
絲竹人間舉眼盡堪悲獨在隂崖結茅屋美人爲黃<lb/>
土草木皆含愁紅房紫莟處處有聽曲低昻如有求<lb/>
青天漫漫覆長路今人犂田昔人墓虞兮虞兮奈若<lb/>
何不見玉顔空死處<lb/>
　　　　甘露歌<lb/>
折得一枝香在手人間應未有疑是經春雪未消今<lb/>
日是何朝盡日含毫難比興都無色可並萬里晴天<lb/>
何處來眞是屑瓊瑰天寒日暮山谷裏的皪愁成水<lb/>
地上漸多枝上稀唯有故人知<lb/>
　　　　桂枝香<hi>歌曲</hi>
<pb n="KR4d0073_SBCK_037-5b"/>
登臨送目正故國晚秋天氣初肅千里澄江似練翠<lb/>
峯如簇歸帆去棹殘陽裏背西風酒旗斜矗綵舟雲<lb/>
淡星河鷺起畫圖難足　念徃昔繁華競逐歎門外<lb/>
樓頭悲恨相續千古憑髙對此謾嗟榮辱六朝舊事<lb/>
隨流水但寒煙芳草凝緑至今商女時時猶歌後庭<lb/>
遺曲<lb/>
　　　　菩薩蠻<lb/>
數家茅屋閑臨水單衫短㡌垂楊裏今日是何朝看<lb/>
予度石橋　梢梢新月偃午醉醒來晩何物最關情<lb/>
黃鸝一兩聲<lb/>
　　　　漁家傲二首<lb/>
燈火巳收正月半山南山北花撩亂聞說洊亭新水<lb/>
<pb n="KR4d0073_SBCK_037-6a"/>
漫騎𣢾叚穿雲入鳥㝷遊伴　却拂僧牀褰素幔千<lb/>
巖萬壑春風暖一弄松聲悲急筦吹夢斷西看牎日<lb/>
猶嫌短<lb/>
　　　　二<lb/>
平岸小橋千嶂抱柔藍一水縈花草茅屋數間䆫窈<lb/>
窕塵不到時時自有春風掃　午枕覺來聞語鳥欹<lb/>
眠似聽朝雞早忽憶故人今揔老貪夢好茫然忘却<lb/>
邯鄲道<lb/>
　　　　清平樂<lb/>
雲垂平野掩映竹籬茅舎閴寂幽居實瀟灑是處緑<lb/>
嬌紅冶　丈夫運用堂堂且莫五角六張若有一巵<lb/>
芳酒逍遥自在無妨<lb/>
<pb n="KR4d0073_SBCK_037-6b"/>
　　　　浣溪沙<lb/>
百畞中庭半是苔門前白道水縈廻愛閑能有幾人<lb/>
來　小院回廊春寂寂山桃溪杏兩三栽爲誰零落<lb/>
爲誰開<lb/>
　　　　浪淘沙令<lb/>
伊吕兩衰翁歷遍窮通一爲釣叟一耕傭若使當時<lb/>
身不遇老了英雄　湯武偶相逢風虎雲龍興王秪<lb/>
在笑談中直至如今千載後誰與爭功<lb/>
　　　　南鄉子二首<lb/>
嗟見世間人但有纎毫即是塵不住舊時無相皃沉<lb/>
淪秪爲從來認識神　作麽有踈親我自降魔轉法<lb/>
輪不是攝心除妄想求眞幻化空身即法身<lb/>
<pb n="KR4d0073_SBCK_037-7a"/>
　　　　二<lb/>
自古帝王州鬰鬰葱葱佳氣浮四百年來成一夢堪<lb/>
愁晉代衣冠成古丘　繞水恣行遊上盡層城更上<lb/>
樓徃事悠悠君莫問回頭檻外長江空自流<lb/>
　　　　訴衷情五首<hi>和俞秀老鶴詞</hi>
常時黃色見眉間松桂我同攀每言天上辛苦不肯<lb/>
餌金丹　憐水靜愛雲閑便忘還高歌一曲巖谷迤<lb/>
邐宛似商山<lb/>
　　　　二<lb/>
練巾藜杖白雲間有興卽躋攀追思徃昔如夢華轂<lb/>
也曾丹　塵自擾性長閑更無還逹如周召窮似丘<lb/>
軻秪箇山山<lb/>
<pb n="KR4d0073_SBCK_037-7b"/>
　　　　三<lb/>
芒然不肯住林間有處卽追攀將他死語圖度怎得<lb/>
離眞丹　漿水價匹如閑也須還何如直截踢倒軍<lb/>
持贏取潙山<lb/>
　　　　四<lb/>
營巢燕子逞翶翔微志在雕梁碧雲舉翮千里其奈<lb/>
有鸞皇　臨濟處德山行果承當自時降在一切天<lb/>
魔掃地焚香<lb/>
　　　　五<lb/>
莫言普化秪顚狂眞解作津梁驀然打箇䈥斗直跳<lb/>
過羲皇　臨濟處德山行果承當將他建立認作心<lb/>
誠也是㝷香<lb/>
<pb n="KR4d0073_SBCK_037-8a"/>
　　　　望江南歸依三寳讃<lb/>
歸依衆梵行四威儀願我遍遊諸佛土十方賢聖不<lb/>
相離永滅世間癡<lb/>
歸依法法法不思議願我六根常寂靜心如寳月映<lb/>
琉璃了法更無疑<lb/>
歸依佛彈指越三秪願我速登無上覺還如佛坐道<lb/>
場時能智又能悲<lb/>
三界裏有取緫災危普願衆生同我願能於空有善<lb/>
思惟三寳共住持<lb/>
臨川先生文集卷第三十七<lb/>
<pb n="KR4d0073_SBCK_037-8b"/>
</p>
<p>
</p>
  </div>
</body>
</text>
</TEI>
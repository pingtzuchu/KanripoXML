<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_019-1a"/>
臨川先生文集卷第十九<lb/>
　　律詩<hi>七言八句</hi>
　　　次韻和吳仲庶池州齊山畫圖<lb/>
　　　次韻祖擇之登紫微閣二首<lb/>
　　　送沈興宗察院出使湖南<lb/>
　　　春風<lb/>
　　　水濟道中寄諸舅弟<lb/>
　　　道逢文通北使歸<lb/>
　　　將次相州<lb/>
　　　次韻平甫喜唐公自契丹歸<lb/>
　　　尹村道中<lb/>
　　　次韻王勝之詠雪<lb/>
<pb n="KR4d0073_SBCK_019-1b"/>
　　　　次韻酬府推仲通學士雪中見寄<lb/>
　　　　次韻宋次道憶太平早梅<lb/>
　　　　和曾子翊授舒椽之作<lb/>
　　　　送劉和父奉使江西<lb/>
　　　　次韻張子野竹林寺二首<lb/>
　　　　送吳龍圖知江寧<lb/>
　　　　送直講吳殿丞宰鞏縣<lb/>
　　　　送眞州吳處厚使君<lb/>
　　　　送李質夫知陜府<lb/>
　　　　題儀眞致政孫學士歸來亭<lb/>
　　　　次韻吳季野題岳上人澄心亭<lb/>
　　　　送彦珍<lb/>
<pb n="KR4d0073_SBCK_019-2a"/>
　　　寄張先郎中<lb/>
　　　汜水寄和甫<lb/>
　　　寄黃吉甫<lb/>
　　　次韻平甫村墅春日<lb/>
　　　即席次韻微之泛舟<lb/>
　　　示長安君<lb/>
　　　和平甫招道光法師<lb/>
　　　和祖仁晩過集禧觀<lb/>
　　　程公闢轉運江西<lb/>
　　　次韻微之即席<lb/>
　　　和王微之秋浦望齊山感李太白杜牧之<lb/>
　　　次韻王微之登高齋<lb/>
<pb n="KR4d0073_SBCK_019-2b"/>
　　　和微之重感南唐事<lb/>
　　　李君晜弟訪別長蘆至淮隂追寄<lb/>
　　　貴州虞部使君訪及道舊竊有感惻因成小<lb/>
　　　　　詩<lb/>
　　　沖卿席上得行字<lb/>
　　　示董伯懿<lb/>
　　　　次韻和吳仲庶池州齊山畫圖<hi>知制誥時作</hi>
省中何忽有崔嵬六幅生綃坐上𨳩指點便知巖石<lb/>
處登臨新作使君來雅懷重向丹青得勝勢兼隨翰<lb/>
墨回更想杜郎詩在眼一江春雪下離堆<lb/>
　　　　次韻祖擇之登紫微閣二首<lb/>
漠漠秋隂護掖垣青雲秖在兩楹間宫樓唱罷雞人<lb/>
<pb n="KR4d0073_SBCK_019-3a"/>
逺門闕朝歸虎士閉華蓋北瞻天帝座蓬萊東想道<lb/>
家山却慙久此隨諸彦文采初無豹一斑<lb/>
　　　　二<lb/>
掖門相對敞銅鐶䡾䡾飛甍在兩閒潤色平生知地<lb/>
禁登臨此日愧身閑浮雲倒影移䆫隙落木回飈動<lb/>
屋山忽憶初來秋尚早紫微花點綠苔斑<lb/>
　　　　送沈興宗察院出使湖南<lb/>
諌書平日皁囊中朝路爭看一馬騘漢節飽曾衝海<lb/>
霧楚㠶聊復借湖風皇華命使今爲重直道酬君逺<lb/>
亦同投老承明無𥙷助得爲湘守即隨公<lb/>
　　　　春風<lb/>
一馬春風北首燕却疑身得舊山川陽浮樹外滄江<lb/>
<pb n="KR4d0073_SBCK_019-3b"/>
水塵漲原頭野火煙日借嫰黃初著栁雨催新緑稍<lb/>
歸田回頭不見辛夷發始覺看花是去年<lb/>
　　　　永濟道中寄諸舅弟<lb/>
燈火怱怱出館陶回看永濟日初高似聞空舎鳥烏<lb/>
樂更覺荒陂人馬勞客路光隂眞棄置春風邊塞秖<lb/>
蕭騷辛夷樹下烏塘尾把手何時得汝曹<lb/>
　　　　道逢文通北使歸<lb/>
朱顔使者錦貂裘笑語春風入貝州欲報京都近消<lb/>
息傳聲車馬少淹留行人盡道還家樂騎士能吹出<lb/>
塞愁回首此時空慕羡驚塵一叚向南流<lb/>
　　　　將次相州<lb/>
青山如浪入漳州銅雀臺西八九丘螻蟻徃還空壟<lb/>
<pb n="KR4d0073_SBCK_019-4a"/>
畝騏驎埋没幾春秋功名蓋世知誰是氣力廻天到<lb/>
此休何必地中餘故物魏公諸子分衣裘<lb/>
　　　　次韻平甫喜唐公自契丹歸<hi>予辭北使而唐公代往</hi>
留犁撓酒得戎心繡祫通歡歲月深奉使由來須陸<lb/>
賈離親何必強曾參燕人候望空甌脫胡馬追隨出<lb/>
蹛林萬里春風歸正好亦逢佳客想揮金<lb/>
　　　　尹村道中<lb/>
滿眼霜吹宿草根謾知新歲不逢春却疑青嶂非人<lb/>
世更覺黃雲是塞塵萬里張侯能奉使百年曾子肯<lb/>
辭親自憐許國終無用何事紛紛客此身<lb/>
　　　　次韻王勝之詠雪<lb/>
萬戸千門車馬稀行人却返鳥休飛玲瓏翦水空中<lb/>
<pb n="KR4d0073_SBCK_019-4b"/>
墮的皪裝春樹上歸素髮聮華驚老大玉顔爭好羡<lb/>
輕肥朝來巳賀豐年瑞更問田家果是非<lb/>
　　　　次韻酬府推仲通學士雪中見寄<lb/>
朝來看雪詠君詩想見朱衣在赤墀爲問火城將䇿<lb/>
試何如雲屋聽牎知曲牆稍覺吹來密窮巷終憐掃<lb/>
去遲欲訪故人非興盡自縁無路得傳巵<lb/>
　　　　次韻宋次道憶太平早梅<lb/>
大梁春費寶刀催不似湖隂有早梅今日盤中看翦<lb/>
綵當時花下就傳杯紛紛自向江城落杳杳難隨驛<lb/>
使來知憶舊游還想見西南枝上月徘徊<lb/>
　　　　和曽子翊授舒掾之作<lb/>
皖城終歲静如山府掾應從到日閑一水碧羅裁繚<lb/>
<pb n="KR4d0073_SBCK_019-5a"/>
繞萬峯蒼玉刻孱顔舊遊筆墨苔今老浪走塵沙鬢<lb/>
已斑攬轡羡君橋北路春風枝上鳥關關<lb/>
　　　　送劉和父奉使江西<lb/>
劉郎今日擁旌麾傳到江南喜可知上冡還須擊羊<lb/>
豕下車應不問狐狸無人敢效<hi>一作勸</hi>公榮酒爲我聊<lb/>
㝷逸少池亦見嶺頭花爛熳更將春色寄相思<lb/>
　　　　次韻張子野竹林寺二首<lb/>
澗水橫斜石路深水源窮處有叢林青鴛幾世𨳩蘭<lb/>
若黃鶴常年瑞卯金敗壁數峯連粉墨涼煙一穗起<lb/>
檀沈十年親友半零落回首舊遊成古今<lb/>
　　　　二<lb/>
京峴城南隱映深兩牛鳴地得禪林風泉隔屋撞哀<lb/>
<pb n="KR4d0073_SBCK_019-5b"/>
玉竹月縁堦貼碎金藻井仰窺塵漠漠青燈對宿夜<lb/>
沈沈扁舟過客十年事一夢此山愁至今<lb/>
　　　　送吳龍圖知江寧<lb/>
才高明主睠方深屬郡聞風自革心閭里不須多按<lb/>
治山川從此數登臨茅<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>坐隔雲千里栢壟初抽翠<lb/>
一㝷東望泫然知有寄但疑公豈久分襟<lb/>
　　　　送直講吳殿丞宰鞏縣<lb/>
青嵩碧洛曾遊地墨綬銅章忽在身擁馬尚多畿甸<lb/>
雪隨衣無復禁城塵古來學問須行已此去風流定<lb/>
慰人更憶少陵詩上語知君不負鞏梅春<lb/>
　　　　送眞州吳處厚使君<lb/>
江上齋船駐彩橈鳴笳應滿綠楊橋久爲漢吏知文<lb/>
<pb n="KR4d0073_SBCK_019-6a"/>
法當使淮人服教條拱木延陵瞻故國叢祠瓜歩認<lb/>
前朝登臨莫負山川好終欲東歸聽楚謡<lb/>
　　　　送李質夫之陜府<lb/>
平世求才漫至公悠悠羇旅士多窮十年見子尚短<lb/>
褐千里隨人今北風戸外屨貧虚自滿樽中酒賤亦<lb/>
常空共嫌欲老無機械心事還能與我同<lb/>
　　　　題儀眞致政孫學士歸來亭<lb/>
彭澤陶潛歸去來素風千歲出塵埃明時儁老心無<lb/>
累故里高門子有才更作園林負城郭常留花月映<lb/>
池臺却㝷五栁先生傳柴水區區但可哀<lb/>
　　　　次韻吳季野題岳上人澄心亭<lb/>
高亭五月尚寒生回首塵沙自鬱蒸砌水亂流穿石<lb/>
<pb n="KR4d0073_SBCK_019-6b"/>
底檻雲高出蔽山層躋攀欲絶人間世締搆知從物<lb/>
外僧腸胃坐來清似洗神竒未怪佛圖澄<lb/>
　　　　送彦珍<lb/>
挾筴窮鄕滿鬢絲陂田荒盡豈甞窺未應谷口終身<lb/>
隱正合菑川舉國推握手百憂空徃事還家一笑即<lb/>
芳時柘岡定有辛夷發亦見東風使我知<lb/>
　　　　寄張先郎中<lb/>
留連山水住多時年比馮唐未覺衰篝火尚能書細<lb/>
字郵筩還肯寄新詩胡牀月下知誰對蠻榼花前想<lb/>
自隨投老主恩聊欲報每瞻高躅恨歸遲<lb/>
　　　　汜水寄和甫<lb/>
虎牢關下水逶迤想汝飄然過此時灑血秖添波浪<lb/>
<pb n="KR4d0073_SBCK_019-7a"/>
起脫身難借羽翰追留連厚禄非朝隱乖隔殘年更<lb/>
土思巳卜冶城三畝地寄聲知我有歸期<lb/>
　　　　寄黃吉甫<lb/>
朱顔去似朔風驚白髪多於野草生挾筴讀書空有<lb/>
得求田問舎轉無成解鞍烏石岡邊坐擕手辛夷樹<lb/>
下行今日追思眞樂事黃塵深處走雞鳴<lb/>
　　　　次韻平甫村墅春日<lb/>
昨日青青尚未齊忽看春色滿高低陂梅弄影爭先<lb/>
舞葉鳥藏身自在啼樵蹻踏雲歸舊徑漁簑背雨向<lb/>
前溪似知我欲逃軒冕談笑相過各有攜<lb/>
　　　　即席次韻微之泛舟<lb/>
畫舸幽㝷北果園應將陳迹問桑門地隨牆墅行多<lb/>
<pb n="KR4d0073_SBCK_019-7b"/>
曲天著岡巒望易昏故國時平空有木荒城人少半<lb/>
爲村悠悠興廢皆如此頼付乾愁酒一罇<lb/>
　　　　示長安君<lb/>
少年離別意非輕老去相逢亦愴情草草杯盤供笑<lb/>
語昏昏燈火話平生自憐湖海三年隔又作塵沙萬<lb/>
里行欲問後期何日是寄書應見鴈南征<lb/>
　　　　和平甫招道光法師<lb/>
練師投老演眞乗像劫空王爪與肱於摠持門通一<lb/>
路以光明藏續千燈從容發口酬摩詰邂逅持心契<lb/>
慧能新句得公還有頼古人詩字耻無僧<lb/>
　　　　和祖仁晩過集禧觀<lb/>
妍暖聊隨馬首東春衫猶未著方空煙霞送色歸瑶<lb/>
<pb n="KR4d0073_SBCK_019-8a"/>
水山木分香繞閬風壯髮巳輸塵外緑衰顔漫到酒<lb/>
邊紅日斜歸去人間世却記前遊似夢中<lb/>
　　　　程公闢轉運江西<lb/>
江西一節鑄黃金最慰章濱父老心長孺向來眞強<lb/>
予次公今不異重臨餘風尚有歡謡在陳迹非無勝<lb/>
事㝷豫想新詩能寄我十年華省故情深<lb/>
　　　　次韻微之即席<lb/>
釀成吳米野油囊却愛清談氣味長閑日有僧來北<lb/>
阜平時無盜出南塘風亭對竹酬孤峭雪逕㝷梅認<lb/>
暗香江水中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>應未變一杯終欲就君甞<lb/>
　　　　和王微之秋浦望齊山感李太白杜牧之<lb/>
齊山置酒菊花開秋浦聞猿江上哀此地流傳空筆<lb/>
<pb n="KR4d0073_SBCK_019-8b"/>
墨昔人埋没已蒿萊平生志業無高論末世篇章有<lb/>
逸才尚得使君驅五馬與㝷陳迹久徘徊<lb/>
　　　　次韻王微之登高齋<lb/>
臺殿荒墟辱井堙豪華不復見臨春北山漠漠雲垂<lb/>
地南埭悠悠水映人馳道蔽虧松半死射場埋沒雉<lb/>
多馴登高一曲悲亡國想繞紅梁落暗塵<lb/>
　　　　和微之重感南唐事<lb/>
叔寶傾陳衍弊梁可嗟曽不見興亡齋祠父子終身<lb/>
費酣詠君臣舉國荒南狩皖山非故地北師淮水失<lb/>
名王天移四海歸眞主誰誘昏童肯用良<lb/>
　　　　李君晜弟訪別長蘆至淮隂追寄<lb/>
怒水慿風雪壟高亂流追我祗魚舠忽看淮月臨寒<lb/>
<pb n="KR4d0073_SBCK_019-9a"/>
食想映江春聽伯勞道義當成麟一角文章已秃兔<lb/>
千毫後生可畏吾知子南北何時見兩髦<lb/>
　　　　貴州虞部使君訪及道舊竊有感惻因成<lb/>
　　　　小詩<lb/>
韶山秀拔江清冩氣象還能出搢紳當我垂髫初識<lb/>
字看君揮翰獨驚人郵籖忽報旌麾入齋閤遥瞻組<lb/>
綬新握手更誰知徃事同時諸彦略成塵<lb/>
　　　　沖卿席上得行字<lb/>
二年相值喜同聲並轡塵沙眼亦明新詔各從天上<lb/>
得殘樽同向月邊傾已嗟後㑹歡難必更想前官責<lb/>
尚輕黽勉敢忘君所朂古人憂樂有違行<lb/>
　　　　示董伯懿<lb/>
<pb n="KR4d0073_SBCK_019-9b"/>
穿橋度塹秪閑行詠石嘲花亦漫成嚼蠟巳能忘世<lb/>
味畫脂那更惜時名長千里北寒山紫白下門西野<lb/>
水明此地一㕓須卜築故人他日訪柴荆<lb/>
臨川先生文集卷第十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_016-1a"/>
臨川先生文集卷第十六<lb/>
　　律詩<hi>五言八句五言長篇附</hi>
　　　次韻景仁雪霽<lb/>
　　　次韻范景仁二月五日夜風雪<lb/>
　　　次韻冲卿過睢陽<lb/>
　　　荅沖卿<lb/>
　　　得書知二弟附陳師道舟上汴<lb/>
　　　初憇和州<lb/>
　　　瘧起舎弟尚未巳示道原<lb/>
　　　送杜十八之廣南<lb/>
　　　崑山慧聚寺次張祜韻<lb/>
　　　吳江<lb/>
<pb n="KR4d0073_SBCK_016-1b"/>
　　　　江<lb/>
　　　　江南<lb/>
　　　　賈生<lb/>
　　　　還自舅家書所感<lb/>
　　　　世事<lb/>
　　　　寄純甫<lb/>
　　　　招丁元珍<lb/>
　　　　遊杭州聖果寺<lb/>
　　　　京兆杜嬰大醇卒以詩二首傷之<lb/>
　　　　江上二首<lb/>
　　　　夏夜舟中頗凉因有所感<lb/>
　　　　孤桐<lb/>
<pb n="KR4d0073_SBCK_016-2a"/>
　　　遲明<lb/>
　　　陪友人中秋夕賞月<lb/>
　　　愼縣修路者<lb/>
　　　河勢<lb/>
　　　送河間晁寺丞<lb/>
　　　暮春<lb/>
　　　遊北山<lb/>
　　　吳正仲得故人寄蟹以詩謝之余次其韻<lb/>
　　　陳師道宰烏程縣<lb/>
　　　冬至<lb/>
　　　湯泉<lb/>
　　　讀鎭南邸報癸未四月作<lb/>
<pb n="KR4d0073_SBCK_016-2b"/>
　　　擬和　御製賞花釣魚<lb/>
　　　和吳沖卿雪霽紫宸朝<lb/>
　　　和吳沖卿集禧齋祠<lb/>
　　　送周都官通判湖州<lb/>
　　　雙廟<hi>張巡許逺</hi>
　　　和子瞻同王勝之游蔣山<lb/>
　　　送鄆州知府宋諌議<lb/>
　　　見逺亭上王郎中<lb/>
　　　　次韻景仁雪霽<lb/>
新聲生屋霤殘點着垣衣委翳無多在飄零不更飛<lb/>
拗中餘宿潤暖處自朝暉稍見青青色還從栁上歸<lb/>
　　　　次韻范景仁二月五日夜風雪<lb/>
<pb n="KR4d0073_SBCK_016-3a"/>
何知此邂逅談笑接清揚對雪知春淺回燈惜夜長<lb/>
密雲通炫晃殘月墮冥茫故有臨卭客抽毫興未忘<lb/>
　　　次韻冲卿過睢陽<lb/>
宫廟此神鄕留親泊楚艎天𨳩今壯麗地積古悲凉<lb/>
不改山河舊猶餘草木荒還聞足賔客誰是漢鄒陽<lb/>
　　　荅沖卿<lb/>
風作九衢黃南䆫坐正涼破瓜青玉美浮荈白雲香<lb/>
詩懶猶能強官閑肯便忘賢愚各有用尺寸果誰長<lb/>
　　　　得書知二弟附陳師道舟上汴<lb/>
兒童聞太丘邂逅兩心投與汝今爲伴知吾不復憂<lb/>
園桃巳解萼沙水欲驚舟一見南飛鴈江邊肯更留<lb/>
　　　　初憩和州<lb/>
<pb n="KR4d0073_SBCK_016-3b"/>
衣足一囊弊粟餘三釡陳猶依食貧地巳媿省煩人<lb/>
塵土病催老風波愁過春詩書今在眼還欲討經綸<lb/>
　　　瘧起舎弟尚未巳示道原<lb/>
側足呻吟地連甍瘴瘧秋窮鄕毉自絀小市藥難求<lb/>
肝膽疑俱破筋骸漫獨瘳慙君逺從我契闊每同憂<lb/>
　　　送杜十八之廣南<lb/>
東南炎海外㝷訪又輸君過嶺猿啼暖貪程馬送曛<lb/>
清談消瘴癘秀句起煙雲及早來鄕薦朝廷尚右文<lb/>
　　　崑山慧聚寺次張祜韻<lb/>
峯嶺互出没江湖相吐吞園林浮海角臺殿擁山根<lb/>
百里見漁艇萬家藏水村地偏來客少幽興秪桑門<lb/>
　　　　吳江<lb/>
<pb n="KR4d0073_SBCK_016-4a"/>
莾莾昔登臨秋風一散襟地留孤嶼小天入五湖深<lb/>
柑橘無千里魚鰕有萬金吾雖輕范蠡終欲此幽㝷<lb/>
　　　　江<lb/>
靈源𨳩闢有贏縮但相隨逆折山能礙奔流海與期<lb/>
泥沙拆蚌蛤雲雨暗蛟螭欲問深何許馮夷秖自知<lb/>
　　　　江南<lb/>
江南春起柂秋至尚波濤問舎才能定呼舟巳復操<lb/>
行歌付浩蕩歸夢得蕭騷冉冉欲何𥙷紛紛爲此勞<lb/>
　　　　賈生<lb/>
漢有洛陽子少年明是非所論多感槩自信肯依違<lb/>
死者若可作今人誰與歸應須蹈東海不但涕沾衣<lb/>
　　　　還自舅家書所感<lb/>
<pb n="KR4d0073_SBCK_016-4b"/>
行行過舅居歸路指親廬日苦樹無賴天空雲自如<lb/>
黃焦下澤稻緑碎短樊𬞞沮溺非吾意憫嗟聊駐車<lb/>
　　　　世事<lb/>
世事一何稠論心日已偷尚蒙今士笑冝見古人羞<lb/>
老圃聊須問良田亦欲求非關畏黻冕無責易身修<lb/>
　　　　寄純甫<lb/>
塞上無花草飄風急我歸梢林聽澗落卷土看雲飛<lb/>
想子當紅蘂思家上翠微江寒亦未巳好好著春衣<lb/>
　　　　招丁元珍<lb/>
黙黙不自得紛紛何所爲畫墁聊取食獵較且隨時<lb/>
秋入江湖暗風生草樹悲黃花一杯酒思與故人持<lb/>
　　　　遊杭州聖果寺<lb/>
<pb n="KR4d0073_SBCK_016-5a"/>
登髙見山水身在水中央下視樓臺處空多樹木蒼<lb/>
浮雲連海氣落日動湖光偶坐吹橫笛殘聲入富陽<lb/>
　　　　京兆杜嬰大醇能讀書其言近莊其爲人<lb/>
　　　　曠逹而廉清自託於醫無貴賤請之輙徃<lb/>
　　　　卒也以詩二首傷之<lb/>
蕭瑟野衣巾能忘至老貧避囂依市井蒙垢出埃塵<lb/>
接物工齊物勞身耻爲身傷心宿昔地不復見斯人<lb/>
　　　　二<lb/>
叔度醫家子君平卜肆翁蕭條昨日事髣髴古人風<lb/>
舊宅雨生菌新阡寒轉蓬存亡誰一問嗟我亦窮空<lb/>
　　　　江上<lb/>
潮連風浩蕩沙引客淹留落日更清坐空江無近舟<lb/>
<pb n="KR4d0073_SBCK_016-5b"/>
共看蒹葦宅聊即稻梁謀未敢嗟艱食凶年半九州<lb/>
　　　　二<lb/>
書自江邊使郷鄰病餓稠何言萬里客更作百身憂<lb/>
𥙷敗今誰䘏趨生我自羞西南雙病眼落日倚扁舟<lb/>
　　　　夏夜舟中頗涼因有所感<lb/>
扁身畏朝熱望夜倚桅檣日共火雲退風兼水氣涼<lb/>
未秋輕病骨㣲曙浣愁腸堅我江湖意滔滔興不忘<lb/>
　　　　孤桐<lb/>
天質自森森孤高幾百㝷陵霄不屈巳得地本虚心<lb/>
歲老根彌壯陽驕葉更隂明時思解愠願斵五絃琴<lb/>
　　　　遲明<lb/>
欹枕浩無情蘧蘧獨遲明霜䌓紅樹老雲月素蟾清<lb/>
<pb n="KR4d0073_SBCK_016-6a"/>
倦鵲猶三帀寒雞未一鳴故山何處所應有曉猿驚<lb/>
　　　　陪友人中秋夕賞月<lb/>
海霧看如洗秋陽望却昏光明疑不夜清瑩欲無坤<lb/>
掃掠風前坐留連露下尊苦吟應到曉況有我思存<lb/>
　　　　愼縣修路者<lb/>
畚築今三歲康莊始一修何言野人意能助令君憂<lb/>
勠力非無𥙷論心豈有求十年空志食因汝起予羞<lb/>
　　　　河勢<lb/>
河勢浩難測禹功傳所聞今觀一川破復以二渠分<lb/>
國論終将塞民嗟亦巳勤無災等難必從衆在吾君<lb/>
　　　　送河間眺寺丞<lb/>
公孫富文墨名字世多知談笑取高第弦歌當此時<lb/>
<pb n="KR4d0073_SBCK_016-6b"/>
臨河薪石費近塞繭絲移緩急常愁此看君有所爲<lb/>
　　　　暮春<lb/>
春期行睕晩春意賸芳菲曲水應修褉披香未試衣<lb/>
雨花紅半墮煙樹碧相依悵望夢中地王孫底不歸<lb/>
　　　　遊北山<lb/>
攬轡出東城登臨目暫明煙雲藏古意猿鶴弄秋聲<lb/>
客坐苔紋滑僧眠樾䕃清賞心殊未巳山下日西榮<lb/>
　　　　吳正仲謫官得故人寄蟹以詩謝之余次<lb/>
　　　　其韻<lb/>
越客上荆舠秋風憶把螯故煩分巨跪持用佐清糟<lb/>
飲量寛滄海詩鋒捷孟勞甘飡飽觴詠餘事付鈞陶<lb/>
　　　　陳師道宰烏程縣<lb/>
<pb n="KR4d0073_SBCK_016-7a"/>
甞聞太丘長德不負公卿墟墓今千載昆雲亦一城<lb/>
本懷深閉蓄餘論略施行故自有仁政能傳家世聲<lb/>
　　　　冬至<lb/>
都城開博路佳節一陽生喜見兒童色歡傳市井聲<lb/>
幽閑亦聚集珎麗各携擎却憶他年事關商閉不行<lb/>
　　　　湯泉<lb/>
寒泉詩所詠獨此沸如烝一氣無冬夏諸陽自廢興<lb/>
人游不附火蟲出亦疑冰更憶驪山下歊然雪滿塍<lb/>
　　　　讀鎭南邸報癸未四月作<lb/>
賜詔寛言路登賢壯陛廉相期正在治素定不煩占<lb/>
衆喜夔龍盛予虞絳灌憸太平詎可致天意愼猜嫌<lb/>
　　　　擬和　御製賞花釣魚<lb/>
<pb n="KR4d0073_SBCK_016-7b"/>
雲暖蓬萊日風酣太液春水光承歩輦花氣入鈎陳<lb/>
伏檻留清蹕傳觴屬從臣霏香連釣餌落葉亂游鱗<lb/>
鎬飲恩知厚衢樽賜願均更看追夏諺先此詠逢辰<lb/>
　　　　和吳沖卿雪霽紫宸朝<lb/>
虎士開閶闔雞人唱九霄雲移銀闕角日轉玉廊腰<lb/>
箒動川收潦靴鳴海上潮舞𫀆沾宿潤拜笏擁殘飄<lb/>
賜飲人何樂歸嘶馬亦驕低佪但忘食吟咏得逍遥<lb/>
　　　　和吳沖卿集禧齋祠<lb/>
緘封祝辭密占冩御名眞帝坐遥臨物星圖俯映人<lb/>
風含煙外節月點霧中茵沈藿升煙逺槐檀取燎新<lb/>
羽衣歸寂寞金<graphic n="KR2450" url="https://raw.githubusercontent.com/kanripo/KR-Gaiji/master/images/KR2450.png" mimeType="image/png"/>立逡廵却想來時路還疑隔一塵<lb/>
　　　　送周都官通判湖州<lb/>
<pb n="KR4d0073_SBCK_016-8a"/>
渌水烏程地青山顧渚濵酒醪猶美好茶荈正芳新<lb/>
聚泛樽前月分班焙上春仁風巳入俗樂事始關身<lb/>
橘柚供南貢楓槐望北宸知君白羽扇歸日未生塵<lb/>
　　　　雙廟<hi>張廵許逺</hi>
兩公天下駿無地與騰驤就死得處所至今猶耿光<lb/>
中原擅兵革昔日幾侯王此獨身如在誰令國不亡<lb/>
北風吹樹急西日照窻凉志士千年淚泠然落奠觴<lb/>
　　　　和子瞻同王勝之游蔣山<hi>并序</hi>
子瞻同王勝之游蔣山有詩余愛其峰多巧障日江<lb/>
逺欲浮天之句因次其韻<lb/>
金陵限南北形埶豈其然楚役六千里陳亡三百年<lb/>
江山空幕府風月自觥船主送悲涼岸妃埋想故蓮<lb/>
<pb n="KR4d0073_SBCK_016-8b"/>
臺傾鳳久去城踞虎爭偏司馬壖廟域獨龍層塔顛<lb/>
森踈五願木蹇淺一人泉梲杖窮諸嶺藍輿罷半天<lb/>
朱門園渌水碧瓦第青煙墨客真能賦留詩野竹姢<lb/>
　　　　送鄆州知府宋諌議<lb/>
盛世千齡合宗工四海瞻天心初籲俊雲翼首離潜<lb/>
德望完圭角儀形壯陛廉徐鳴蒼玉佩盡校碧牙籖<lb/>
綸掖清光注鑾坡茂渥霑文明誠得主政瘼尚煩砭<lb/>
右府參機務東塗賛景炎廟謨資石畫兵略倚珠鈐<lb/>
坐鎭均勞逸齋居養智恬謳謡喧井邑惠化穆蒼黔<lb/>
進律朝章舊䟽恩物議僉通班三殿邃徙部十城兼<lb/>
申甫周之翰龜蒙魯所詹地靈奎宿照野沃汶河漸<lb/>
首路龍旗盛提封虎節嚴賜衣纒紫艾衛甲綴朱綅<lb/>
<pb n="KR4d0073_SBCK_016-9a"/>
海谷移文省谿堂燕豆添班春回紺幰問俗卷彤䄡<lb/>
舟檝商巖命熊羆渭水占治裝行入覲金鼎重調鹽<lb/>
　　　　見逺亭上王郎中<lb/>
高亭豁可望朝暮對谿山野色軒楹外霞光几席間<lb/>
樹侵蒼靄没鳥背夕陽還草帶平沙闊烟籠別戍閑<lb/>
圃畦荷氣合田徑燒㾗斑樵笛吟晴塢漁㠶出瞑灣<lb/>
登臨及芳節宴喜發朱顔夾砌陳旌旝褰簾進佩環<lb/>
觀風南國最應宿紫宸班康樂詩名舊蕪音詎可攀<lb/>
臨川先生文集卷第十六<lb/>
<pb n="KR4d0073_SBCK_016-9b"/>
</p>
<p>
</p>
  </div>
</body>
</text>
</TEI>
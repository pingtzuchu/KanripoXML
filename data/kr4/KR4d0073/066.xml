<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_066-1a"/>
臨川先生文集卷第六十六<lb/>
　　論議<lb/>
　　　周南詩次解<lb/>
　　　禮論<lb/>
　　　禮樂論<lb/>
　　　大人論<lb/>
　　　致一論<lb/>
　　　九卦論<lb/>
　　　　周南詩次解<lb/>
王者之治始之於家家之序本於夫婦正夫婦正者<lb/>
在求有德之淑女爲后妃以配君子也故始之以關<lb/>
睢夫淑女所以有德者其在家本於女工之事也故<lb/>
<pb n="KR4d0073_SBCK_066-1b"/>
次以葛覃有女功之本而后妃之職盡矣則當輔佐<lb/>
君子求賢審官求賢審官者非所能專有志而已故<lb/>
次之以卷耳有求賢審官之志以助治其外則於其<lb/>
内治也其能有嫉妬而不逮下乎故次之樛木無嫉<lb/>
妬而逮下則子孫衆多故次之以螽斯子孫衆多由<lb/>
其不妬忌則致國之婦人亦化其上則勇女正㛰姻<lb/>
時國無鰥民也故次之以桃天國無鰥民然後好德<lb/>
賢人衆多故次之以兎罝好德賢人衆多是以室家<lb/>
和平而婦人樂有子則后妃之美具矣故次之以芣<lb/>
苡后妃至於國之婦人樂有子者由文王之化行使<lb/>
南國江漢之人無思犯禮此德之廣也故次之以漢<lb/>
廣德之所及者廣則化行乎汝墳之國能使婦人閔<lb/>
<pb n="KR4d0073_SBCK_066-2a"/>
其君子而勉之以正故次之以汝墳婦人能勉君子<lb/>
以正則天下無犯非禮雖衰世公子皆能信厚此關<lb/>
雎之應也故次之以麟之趾焉<lb/>
　　　　禮論<lb/>
嗚呼荀卿之不知禮也其言曰聖人化性而起僞吾<lb/>
是以知其不知禮也知禮者貴乎知禮之意而荀卿<lb/>
盛稱其法度節奏之美至於言化則以爲僞也亦烏<lb/>
知禮之意哉故禮始於天而成於人知天而不知人<lb/>
則野知人而不知天則僞聖人惡其野而疾其僞以<lb/>
是禮興焉今荀卿以謂聖人之化性爲起僞則是不<lb/>
知天之過也然彼亦有見而云爾凢爲禮者必詘其<lb/>
放傲之心逆其嗜欲之性莫不欲逸而爲尊者勞莫<lb/>
<pb n="KR4d0073_SBCK_066-2b"/>
不欲得而爲長者讓擎跽曲拳以見其恭夫民之於<lb/>
此豈皆有樂之之心哉患上之惡巳而隨之以刑也<lb/>
故荀卿以爲特劫之法度之威而爲之於外爾此亦<lb/>
不思之過也夫斵木而爲之器服馬而爲之駕此非<lb/>
生而能者也故必削之以斧斤直之以繩墨圎之以<lb/>
規而方之以矩束聮膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之而後器適於用焉前之<lb/>
以銜勒之制後之以鞭策之威馳驟舒疾無得自放<lb/>
而一聽於人而後馬適於駕焉由是觀之莫不劫之<lb/>
於外而服之以力者也然聖人捨木而不爲器捨馬<lb/>
而不爲駕者固亦因其天資之材也令人生而有嚴<lb/>
父愛母之心聖人因其性之欲而爲之制焉故其制<lb/>
雖有以強人而乃以順其性之欲也聖人苟不爲之<lb/>
<pb n="KR4d0073_SBCK_066-3a"/>
禮則天下蓋將有慢其父而疾其母者矣此亦可謂<lb/>
失其性也得性者以爲僞則失其性者乃可以爲眞<lb/>
乎此荀卿之所以爲不思也夫伹猿之形非不若人<lb/>
也欲繩之以尊卑而節之以揖讓則彼有趨於深山<lb/>
大麓而走耳雖畏之以威而馴之以化其可服邪以<lb/>
謂天性無是而可以化之使僞耶則狙猿亦可使爲<lb/>
禮矣故曰禮始於天而成於人天則無是而人欲爲<lb/>
之者舉天下之物吾蓋未之見也<lb/>
　　　　禮樂論<lb/>
氣之所稟命者心也視之能必見聽之能必聞行之<lb/>
能必至思之能必得是誠之所至也不聽而聦不視<lb/>
而明不思而得不行而至是性之所固有而神之所<lb/>
<pb n="KR4d0073_SBCK_066-3b"/>
自生也盡心盡誠者之所至也故誠之所以能不測<lb/>
者性也賢者盡誠以立性者也聖人盡性以至誠者<lb/>
也神生於性性生於誠誠生於心心生於氣氣生於<lb/>
形形者有生之本故養生在於保形充形在於育氣<lb/>
養氣在於寧心寧心在於致誠養誠在於盡性不盡<lb/>
性不足以養生能盡性者至誠者也能至誠者寧心<lb/>
者也能寧心者養氣者也能養氣者保形者也能保<lb/>
形者養生者也不養生不足以盡性也生與性之相<lb/>
因循志之與氣相爲表裏也生渾則蔽性性渾則蔽<lb/>
生猶志一則動氣氣一則動志也先王知其然是故<lb/>
體天下之性而爲之禮和天下之性而爲之樂禮者<lb/>
天下之中經樂者天下之中和禮樂者先王所以養<lb/>
<pb n="KR4d0073_SBCK_066-4a"/>
人之神正人氣而歸正性也是故大禮之極簡而無<lb/>
文大樂之極易而希聲簡易者先王建禮樂之本意<lb/>
也丗之所重聖人之所輕丗之所樂聖人之所悲非<lb/>
聖人之情與丗人相反聖人内求丗人外求内求者<lb/>
樂得其性外求者樂得其欲欲易發而性難知此情<lb/>
性之所以正反也衣食所以養人之形氣禮樂所以<lb/>
養人之性也禮反其所自始樂反其所自生吾於禮<lb/>
樂見聖人所貴其生者至矣丗俗之言曰養生非君<lb/>
子之事是未知先王建禮樂之意也養生以爲仁保<lb/>
氣以爲義去情却欲以盡天下之性修神致明以趨<lb/>
聖人之域聖人之言莫大顔淵之問非禮勿視非禮<lb/>
勿聽非禮勿言非禮勿動則仁之道亦不逺也耳非<lb/>
<pb n="KR4d0073_SBCK_066-4b"/>
取人而後聦目非取人而後視口非取諸人而後言也<lb/>
身非取諸人而後動也其守至約其取至近有心有<lb/>
形者皆有之也然而顔子且猶病之何也蓋人之道<lb/>
莫大於此非禮勿聽非謂掩耳而避之天下之物不<lb/>
足以干吾之聦也非禮勿視非謂掩目而避之天下<lb/>
之物不足以亂吾之明也非禮勿言非謂止口而無<lb/>
言也天下之物不足以易吾之辭也非禮勿動非謂<lb/>
止其躬而不動天下之物不足以干吾之氣也天下<lb/>
之物豈特形骸自爲哉其所由來蓋微矣不聽之時<lb/>
有先聦焉不視之時有先明焉不言之時有先言焉<lb/>
不動之時有先動焉聖人之門惟顔子可以當斯語<lb/>
矣是故非耳以爲聦而不知所以聦者不足以盡天<lb/>
<pb n="KR4d0073_SBCK_066-5a"/>
下之聽非目以爲明而不知所以明者不足以盡天<lb/>
下之視聦明者耳目之所能爲而所以聦明者非耳<lb/>
目之所能爲也是故待鐘鼔而後樂者非深於樂者<lb/>
也待玉帛而後㳟者非深於禮者也蕢捊土鼔而樂<lb/>
之道備矣燔黍捭豚汚尊杯飲禮旣備矣然大裘無<lb/>
文大輅無飾聖人獨以其事之所貴者何也所以明<lb/>
禮樂之本也故曰禮之近人情非其至者也曾子謂<lb/>
孟敬子君子之所貴乎道者三動容貌斯逺暴慢矣<lb/>
正顔色斯近信矣出辭氣斯逺鄙倍矣籩豆之事則<lb/>
有司存觀此言也曾子而不知道也則可使曾子而<lb/>
爲知道則道不違乎言貌辭氣之間何待於外哉是<lb/>
故古之人目擊而道巳存不言而意巳傳不賞而人<lb/>
<pb n="KR4d0073_SBCK_066-5b"/>
自勸不罰而人自畏莫不由此也是故先王之道可<lb/>
以傳諸言効諸行者皆其法度刑政而非神明之用<lb/>
也易曰神而明之存乎其人黙而成之不言而信存<lb/>
乎德行去情却欲而神明生矣修神致明而物自成<lb/>
矣是故君子之道鮮矣齊明其心清明其德則天地<lb/>
之間所有之物皆自至矣君子之守至約而其至也<lb/>
廣其取至近而其應也逺易曰擬之而後言議之而<lb/>
後動擬議以成其變化變化之應天人之極致也是<lb/>
以書言天人之道莫大於洪範洪範之言天人之道<lb/>
莫大於貌言視聽思大哉聖人獨見之理傳心之言<lb/>
乎儲精晦息而通神明君子之所不至者三不失色<lb/>
於人不失口於人不失足於人不失色者容貌精也<lb/>
<pb n="KR4d0073_SBCK_066-6a"/>
不失口者語黙精也不失足者行止精也君子之道<lb/>
也語其大則天地不足容也語其小則不見秋毫之<lb/>
末語其強則天下莫能敵也語其約則不能致傳記<lb/>
聖人之遺言曰大禮與天地同節大樂與天地同和<lb/>
蓋言性也大禮性之中大樂性之和中和之情通乎<lb/>
神明故聖人儲精九重儀鳳凰修五事而關隂陽是<lb/>
天地位而三光明四時行而萬物和詩曰鶴鳴於九<lb/>
臯聲聞于天故孟子曰我善養吾浩然之氣充塞乎<lb/>
天地之間楊子曰貌言視聽思性所有潛天而天潛<lb/>
地而地也嗚呼禮樂之意不傳久矣天下之言養生<lb/>
修性者歸於浮屠老子而已浮屠老子之說行而天<lb/>
下爲禮樂者獨以順流俗而已夫使天下之人驅禮<lb/>
<pb n="KR4d0073_SBCK_066-6b"/>
樂之文以順流俗爲事欲成治其國家者此梁晉之<lb/>
君所以取敗之禍也然而世非知之也者何耶特禮<lb/>
樂之意大而難知老子之言近而易輕聖人之道得<lb/>
諸巳從容人事之間而不離其類焉浮屠直空虚窮<lb/>
苦絕山林之間然後足以善其身而已由是觀之聖<lb/>
人之與釋老其逺近難易可知也是故賞與古人同<lb/>
而勸不同罰與古人同而威不同仁與古人同而愛<lb/>
不同智與古人同而識不同言與古人同而信不同<lb/>
同者道也不同者心也易曰苟非其人道不虚行昔<lb/>
宓子賤爲單父宰而單父之人化焉今王公大人有<lb/>
堯舜伊尹之勢而無子賤一邑之功者得非學術素<lb/>
淺而道未明歟夫天下之人非不勇爲聖人之道爲<lb/>
<pb n="KR4d0073_SBCK_066-7a"/>
聖人之道者時務速售諸人以爲進取之階今夫進<lb/>
取之道譬諸鈎索物耳幸而多得其數則行爲王公<lb/>
大人若不幸而少得其數則裂逢掖之衣爲啇賈矣<lb/>
由是觀之王公大人同啇賈之得志者也此之謂學<lb/>
術淺而道不明由此觀之得志而居人之上復治聖<lb/>
人之道而不捨焉幾人矣内而好愛之容蠱其欲外<lb/>
有便嬖之䛕驕其志向之所能者日已忘矣今之所<lb/>
好者日已至矣孔子曰有顔回者好學不遷怒不貳<lb/>
過又曰吾見其進未見其止也夫顔子之所學者非<lb/>
世人之所學不遷怒者求諸已不貳過者見不善之<lb/>
端而止之也世之人所謂退顔子之所謂進也人之<lb/>
所謂益顔子之所謂損也易曰損先難而後獲顔子<lb/>
<pb n="KR4d0073_SBCK_066-7b"/>
之謂也耳損於聲目損於色口損於言身損於動非<lb/>
先難歟及其至也耳無不聞目無不見言無不信動<lb/>
無不服非後得歟是故君子之學始如愚人焉如童<lb/>
蒙焉及其至也天地不足大人物不足多鬼神不足<lb/>
爲隱諸子之支離不足惑也是故天之高也日月星<lb/>
辰隂陽之氣可端策而數也地至大也山川丘陵萬<lb/>
物之形人之常産可指籍而定也是故星曆之數天<lb/>
地之法人物之所皆前世致精好學聖人者之所建<lb/>
也後世之人守其成法而安能知其始焉傳曰百工<lb/>
之事皆聖人作此之謂也故古之人言道者莫先於<lb/>
天地言天地者莫先乎身言身者莫先乎性言性者<lb/>
莫先乎精精者天之所以高地之所以厚聖人所以<lb/>
<pb n="KR4d0073_SBCK_066-8a"/>
配之故御人莫不盡能而造父獨得之非車馬不同<lb/>
造父精之也射人莫不盡能而羿獨得之非弓矢之<lb/>
不同羿精之也今之人與古之人一也然而用之則<lb/>
二也造父用之以爲御羿用之以爲射盗蹠用之以<lb/>
爲賊<lb/>
　　　　大人論<lb/>
孟子曰充實而有光輝之謂大大而化之之謂聖聖<lb/>
而不可知之之謂神夫此三者皆聖人之名而所以<lb/>
稱之之不同者所指異也由其道而言謂之神由其<lb/>
德而言謂之聖由其事業而言謂之大人古之聖人<lb/>
其道未嘗不入於神而其所稱止乎聖人者以其道<lb/>
存乎虚無寂寞不可見之間苟存乎人則所謂德也<lb/>
<pb n="KR4d0073_SBCK_066-8b"/>
是以人之道雖神而不得以神自名名乎其德而巳<lb/>
夫神雖至矣不聖則不顯聖雖顯矣不大則不形故<lb/>
曰此三者皆聖人之名而所以稱之之不同者所指<lb/>
異也易曰蓍之德圓而神卦之德方以智夫易之爲<lb/>
書聖人之道於是乎盡矣而稱卦以智不稱以神者<lb/>
以其存乎爻也存乎爻則道之用見於噐而剛柔有<lb/>
所定之矣剛柔有所定之則非其所謂化也且易之<lb/>
道於乾爲至而乾之盛莫盛於二五而二五之辭皆<lb/>
稱利見大人言二爻之相求也夫二爻之道豈不至<lb/>
於神矣乎而止稱大人者則所謂見於噐而剛柔有<lb/>
所定爾蓋剛柔有所定則聖人之事業也稱其事業<lb/>
以大人則其道之爲神德之爲聖可知也孔子曰顯<lb/>
<pb n="KR4d0073_SBCK_066-9a"/>
諸仁藏諸用鼔萬物而不與聖人同憂盛德大業至<lb/>
矣哉此言神之所爲也神之所爲雖至而無所見於<lb/>
天下仁而後著用而後功聖人以此洗心退藏於密<lb/>
及其仁濟萬物而不窮用通萬世而不倦也則所謂<lb/>
聖矣故神之所爲當在於盛德大業德則所謂聖業<lb/>
則所謂大也世蓋有自爲之道而未甞知此者以爲<lb/>
德業之卑不足以爲道道之至抂於神耳於是棄德<lb/>
業而不爲夫爲君子者皆棄德業而不爲則萬物何<lb/>
以得其生乎故孔子稱神而卒之以德業之至以明<lb/>
其不可棄蓋神之用在乎德業之間則德業之至可<lb/>
知矣故曰神非聖則不顯聖非大則不形此天地之<lb/>
全古人之大體也<lb/>
<pb n="KR4d0073_SBCK_066-9b"/>
　　　　致一論<lb/>
萬物莫不有至理焉能精其理則聖人也精其理之<lb/>
道在乎致其一而已致其一則天下之物可以不思<lb/>
而得也易曰一致而百慮言百慮之歸乎一也苟能<lb/>
致一以精天下之理則可以入神矣旣入於神則道<lb/>
之至也夫如是則無思無爲寂然不動之時也雖然<lb/>
天下之事固有可思可爲者則豈可以不通其故哉<lb/>
此聖人之所以又貴乎能致用者也致用之效始見<lb/>
乎安身蓋天下之物莫親乎吾之身能利其用以安<lb/>
吾之身則無所徃而不濟也無所徃而不濟則德其<lb/>
有不崇哉故易曰精義入神以致用利用安身以崇<lb/>
德此道之序也孔子旣巳語道之序矣患乎學者之<lb/>
<pb n="KR4d0073_SBCK_066-10a"/>
未明也於是又取於爻以喻焉非其所困而困非其<lb/>
所據而據不恥不仁不畏不義以小善爲無益以小<lb/>
惡爲無傷凡此皆非所以安身崇德也苟欲安其身<lb/>
崇其德莫若藏器於身待時而後動也故君子舉是<lb/>
兩端以明夫安身崇德之道蓋身之安不安德之崇<lb/>
不崇莫不由此兩端而已身旣安德旣崇則可以致<lb/>
用於天下之時也致用於天下者莫善乎治不忘亂<lb/>
安不忘危莫不善乎德薄而位尊智小而謀大孔子<lb/>
之舉此兩端又以明夫致用之道也蓋用有利不利<lb/>
者亦莫不由此兩端而已夫身安德崇而又能致用<lb/>
於天下則其事業可謂備也事業備而神有未窮者<lb/>
則又當學以窮神焉能窮神則知微知彰知柔知剛<lb/>
<pb n="KR4d0073_SBCK_066-10b"/>
夫於微彰剛柔之際皆有以知之則道何以復加哉<lb/>
聖人之道至於是而已也且以顔子之賢而未足以<lb/>
及之則豈非道之至乎聖人之學至於此則其視天<lb/>
下之理皆致乎一矣天下之理皆致乎一則莫能以<lb/>
惑其心也故孔子取損之辭以明致一之道曰三人<lb/>
行則損一人一人行則得其友也夫危以動懼以語<lb/>
者豈有他哉不能致一以精天下之理故也故孔子<lb/>
舉益之辭以戒曰立心勿恒凶勿恒者蓋不一也嗚<lb/>
呼語道之序則先精義而後崇德及喻人以修之之<lb/>
道則先崇德而後精義蓋道之序則自精而至粗學<lb/>
之之道則自粗而至精此不易之理也夫不能精天<lb/>
下之義則不能入神矣不能入神則天下之義亦不<lb/>
<pb n="KR4d0073_SBCK_066-11a"/>
可得而精也猶之人身之於崇德也身不安則不能<lb/>
崇德矣不能崇德則身豈能安乎凡此宜若一而必<lb/>
兩言之者語其序而已也<lb/>
　　　　九卦論<lb/>
處困之道君子之所難也非夫智足以窮理仁足以<lb/>
盡性内有以固其德而外有以應其變者其孰能無<lb/>
患哉古之人有極天下之困而其心能不累其行能<lb/>
不移患至而不傷其身事起而不疑其變者蓋有以<lb/>
處之也處之之道聖人嘗言之矣易曰履以和行謙<lb/>
以制禮復以自知恒以一德損以逺害益以興利困<lb/>
以寡怨井以辯義巽以行權此其處之之道也夫君<lb/>
子之學至於是則備矣宜其通於天下也然而猶困<lb/>
<pb n="KR4d0073_SBCK_066-11b"/>
焉者非吾行之過也時有利不利也蓋古之所謂困<lb/>
者非謂夫其行自困者謂夫行足以通而困於命者<lb/>
耳蓋於此九卦者智有所不能明仁有所不能守則<lb/>
其困也非所謂困而其處困也踈矣夫惟深於此九<lb/>
者而能果以行之者則其通也宜而其困也有以處<lb/>
之惟其學之之素也且君子之行大矣而待禮以和<lb/>
仁義爲之内而和之以禮則行之成也而禮之實存<lb/>
乎謙謙者禮之所自起禮者行之所自成也故君子<lb/>
不可以不知履欲知履不可以不知謙夫禮雖發乎<lb/>
其心而其文著乎外者也君子知禮而巳則溺乎其<lb/>
文而失乎其實忘性命之本而莫能自復矣故禮之<lb/>
弊必復乎本而後可以無患故君子不可以不知復<lb/>
<pb n="KR4d0073_SBCK_066-12a"/>
雖復乎其本而不能常其德以自固則有時而失之<lb/>
矣故君子不可以不知恒雖能久其德而天下事物<lb/>
之變相代乎吾之前如吾知恒而巳則吾之行有時<lb/>
而不可通矣是必度其變而時有損益而後可故君<lb/>
子不可以不知損益夫學如此其至德如此其備則<lb/>
宜乎其通也然而猶困焉者則向所謂困於命者也<lb/>
困於命則動而見病之時也則其事物之變尤衆而<lb/>
吾之所以處之者尤難矣然則其行尤貴於逹事之<lb/>
宜而適時之變也故辯義行權然後能以窮通而井<lb/>
者所以辯義巽者所以行權也故君子之學至乎井<lb/>
巽而大備而後足以自通乎困之時孔子曰作易者<lb/>
其有憂患乎謂其言之足以自通乎困之時也嗚呼<lb/>
<pb n="KR4d0073_SBCK_066-12b"/>
後世之人一困於時則憂思其心而失其故行然卒<lb/>
至於不能自存也是豈有他哉不知夫九者之義故<lb/>
也<lb/>
臨川先生文集卷第六十六<lb/>
<pb n="KR4d0073_SBCK_066-13a"/>
</p>
<p>
</p>
  </div>
</body>
</text>
</TEI>
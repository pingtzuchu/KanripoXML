<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_012-1a"/>
臨川先生文集卷第十二<lb/>
　　古詩<lb/>
　　　和平甫舟中望九華山二首<lb/>
　　　和中甫兄春日有感<lb/>
　　　信陵坊有籠山樂官<lb/>
　　　收鹽<lb/>
　　　省兵<lb/>
　　　發廩<lb/>
　　　感事<lb/>
　　　美玉<lb/>
　　　寄曾子固<lb/>
　　　同杜史君飲城南<lb/>
<pb n="KR4d0073_SBCK_012-1b"/>
　　　有感<lb/>
　　　送孫叔康赴御史府<lb/>
　　　别馬祕丞<lb/>
　　　到郡與同官飲<lb/>
　　　追送朱氏女弟宿木瘤僧舎<lb/>
　　　招同官遊東園<lb/>
　　　九日隨家人遊東山遂遊東園<lb/>
　　　秋懷<lb/>
　　　旣别羊王二君與同官飲城南<lb/>
　　　試茗泉<lb/>
　　　躍馬泉<lb/>
　　　白紵山<lb/>
<pb n="KR4d0073_SBCK_012-2a"/>
<pb n="KR4d0073_SBCK_012-3a"/>
卧送秋月没起看朝陽暹遊氛蕩無餘瑣細得盡覘<lb/>
陵空翠纛直照影寒鋩銛冡木立紺髮崖林張紫髯<lb/>
變態生倐忽雖神詎能占當留老吾身少駐誰云饜<lb/>
惜哉秦漢君黃屋上衡灊等之事嬉遊捨此何其廉<lb/>
我疑二后荒神物乆已厭埋藏在雲霧不欲登昏憸<lb/>
又疑避襃封蔽匿以爲謙或是古史書脫落簡與籖<lb/>
當時備巡遊今不在緗縑終南秦之望泰山魯所詹<lb/>
天王與秩祭俎豆羅䤈鹽茍能澤下民維此遠亦沾<lb/>
方今東南旱土脉燥不黏尚無膚寸功豈免竊食嫌<lb/>
神莽吾難知士病吾能砭文章巧傅㑹智術工飛箝<lb/>
薦寳互珪璧論材自楩柟茍以飾婦妾謬云活蒼黔<lb/>
豈如幽人樂兹山謝閭閻穴石作戸牖垂泉當門簾<lb/>
<pb n="KR4d0073_SBCK_012-3b"/>
㝷竒出後徑覽勝倚前簷超然往不返舉世徒呫呫<lb/>
髙興寄日月千秋伴烏蟾遐追商洛翁秦火不能炎<lb/>
近慕楚穆生竟脫楚人鉗吾意竊所尚人謀諒難僉<lb/>
　　　　二<lb/>
誰謂九華遠吾身未嘗詹唱篇每起予予口安能箝<lb/>
憶在秋浦北空江上新蟾光潔寫一鏡迴環兩堤奩<lb/>
露坐引衣襋風行欹帽簷維舟當此時巨細得盡瞻<lb/>
試甞論大略次乃述微纎此山廣以深包畜萬物兼<lb/>
嘘雲吐霧雨生育靡不漸巍然如九皇德澤四海沾<lb/>
此山相後先各出群峯尖毅然如九官羅立在堂廉<lb/>
挺身百辟上附麗無姦憸此山高且寒五月不覺炎<lb/>
草樹萋巳綠冰霜尚涵淹頽然如九老白髮連蒼髯<lb/>
<pb n="KR4d0073_SBCK_012-4a"/>
此山當無雲秀色鬰以添姹然如九女靚飾出重簾<lb/>
珮環與巾裙紺玉青紈縑遠之妍西施近或醜無鹽<lb/>
變態不可窮詩者徒呫呫我初勇一往役世難安恬<lb/>
浪荒不走職民瘼當誰砭乖離今數旬夢想欲窺覘<lb/>
自期得所如何啻釋囚鉗念昔太白巓下視海日暹<lb/>
朅來天柱遊屐齒尚苔黏猶之徤飲食屢饗亦云饜<lb/>
胡爲慕攀踏巳憊且不嫌豈其仁智心山水固所潛<lb/>
男兒有所學進退不在占功名茍不諧廊廟等閭閻<lb/>
況乃掄椽杙其誰辨楩柟歸歟巖崖居料理帶與籖<lb/>
得石坐兀兀逢泉飲厭厭取舎斷在獨豈必詢謀僉<lb/>
子語實慰我寧殊邑中黔玉枝將在山當倚以葭蒹<lb/>
詩力我巳屈鋒鋩子猶銛扶復更一戰語汝其無謙<lb/>
<pb n="KR4d0073_SBCK_012-4b"/>
　　　　和中甫兄春日有感<lb/>
雪釋沙輕馬蹄疾北城可遊今暇日濺濺溪谷水亂<lb/>
流漠漠郊原草爭出嬌梅過雨吹爛熳幽鳥迎陽語<lb/>
啾唧分香欲滿錦樹園剪綵休𨳩寳刀室胡爲我輩<lb/>
坐自苦不念兹時去如失飽聞髙逕動車輪甘卧空<lb/>
堂守經帙淮蝗蔽天農乆餓越卒圍城盜少逸至尊<lb/>
深拱罷簫韶元老相看進刀筆春風生物尙有意壯<lb/>
士憂民豈無術不成歡醉但悲歌回首功名古難必<lb/>
　　　　信陵坊有籠山樂官<lb/>
萬里山林姿羽毛何璀璀鳴聲應律吕唯有知者愛<lb/>
都門市井兒誰翫汝文采應湏鎻樊籠勿受丸矰害<lb/>
　　　　收鹽<lb/>
<pb n="KR4d0073_SBCK_012-5a"/>
州家飛符來比櫛海中收鹽今復密窮囚破屋正嗟<lb/>
欷吏兵操舟去復出海中諸島古不毛島夷爲生今<lb/>
獨勞不煎海水餓死耳誰肯坐守無亡逃爾來賊盜<lb/>
往往有劫殺賈客沈其艘一民之生重天下君子忍<lb/>
與爭秋毫<lb/>
　　　　省兵<lb/>
有客語省兵兵省非所先方今將不擇獨以兵乗邊<lb/>
前攻巳破散後距方完堅以衆亢彼寡雖危猶幸全<lb/>
將旣非其才議又不得專兵少敗孰繼胡來飲秦川<lb/>
萬一雖不爾省兵當何緣驕惰習巳乆去歸豈能田<lb/>
不田亦不桑衣食猶兵然省兵豈無時施置有後前<lb/>
王功所由起古有七月篇百官勤儉慈勞者巳息肩<lb/>
<pb n="KR4d0073_SBCK_012-5b"/>
游民慕草野歲熟不在天擇將付以職省兵果有年<lb/>
　　　　發廩<lb/>
先王有經制頒賚上所行後世不復古貧窮主兼并<lb/>
非民獨如此爲國頼以成築臺尊寡婦入粟至公卿<lb/>
我甞不忍此願見井地平大意苦未就小官苟營營<lb/>
三年佐荒州市有棄餓嬰駕言發富藏云以救鰥惸<lb/>
﨑嶇山谷間百室無一盈鄕豪巳云然罷弱安可生<lb/>
兹地昔豐實土沃人良耕他州或呰窳貧富不難評<lb/>
豳詩出周公根本詎宜輕願書七月篇一寤上聦明<lb/>
　　　感事<lb/>
賤子昔在野心哀此黔首豐年不飽食水旱尚何有<lb/>
雖無剽盗起萬一且不乆特愁吏之爲十室災八九<lb/>
<pb n="KR4d0073_SBCK_012-6a"/>
原田敗粟麥欲訴嗟無賕間關幸見省笞扑隨其後<lb/>
況是交冬春老弱就僵仆州家閉倉庾縣吏鞭租負<lb/>
鄕鄰銖兩徴坐逮空南畝取貲官一毫姦桀已云富<lb/>
彼昏方怡然自謂民父母朅來佐荒郡懍懍常漸疚<lb/>
昔之心所哀今也執其咎乗田聖所勉況乃余之陋<lb/>
内訟敢不勤同憂在僚友<lb/>
　　　　美玉<lb/>
美玉小瑕疵國工猶珍之大賢小玷缺良交豈其絶<lb/>
小缺可以𥙷小瑕可以磨不補亦不磨人爲奈爾何<lb/>
　　　　寄曾子固<lb/>
吾少莫與合愛我君爲最君名髙山嶽嵑孼嵩與太<lb/>
低心收惷友似不讓塵壒又如滄江水不逆溝畎澮<lb/>
<pb n="KR4d0073_SBCK_012-6b"/>
君身揭日月遇輙破氛靄我材特窮空無用補倉廥<lb/>
謂冝從君乆垢汚得洮汰人生不可必所願毎顚沛<lb/>
乖離五年餘牢落千里外投身落俗穽薄宦自鉗鈦<lb/>
平居每自守髙論從誰丐搖搖西南心夢想與君㑹<lb/>
思君挾竒璞願售無良儈窮閻抱幽憂凶禍費禳禬<lb/>
州窮吉士少誰可壻諸妹仍聞病連月醫藥誰可頼<lb/>
家貧奉養狹誰與通貨貝詩人刺曹公賢者荷戈祋<lb/>
奈何遭平時德澤盛汪濊鸞鳯鳴且下萬羽來翽翽<lb/>
<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>林間鹿爭出噬苹藾乃令髙世士動輙遭狼狽<lb/>
人事旣難了天理尤茫昧聖賢多如此自古云無柰<lb/>
周人貴婦女扁鵲名醫滯今世無常勢趨舎唯利害<lb/>
而君信斯道不閔身窮泰弃捐人閒樂濯耳受天籟<lb/>
<pb n="KR4d0073_SBCK_012-7a"/>
諒知安肥甘未肯顧糠糩龍螭雖蟠屈不慕虵蟬蛻<lb/>
令人重感奮意勇忘身蕞何由日親炙病體同砭艾<lb/>
功名未云合歲月尤湏愒懷思切劘効中夜淚霶霈<lb/>
君甞許過我早晚治車[車*犬]山溪雖峻惡髙眺發蒙<lb/>
峯巒碧參差木樹青晻藹桐江路尤駛飛漿下鳴瀬<lb/>
魚村指暮火酒舎瞻晨斾清醪足消憂玉鯽行可膾<lb/>
行行願無留日夕佇傾蓋㑹將見顔色不復謀蓍蔡<lb/>
延陵古君子議樂耻言鄶細事豈足論故欲論其大<lb/>
披披發鞬櫜懍懍見戈銳探深犯嚴壁破惑飜強旝<lb/>
離行歩荃蘭偶坐隂松檜宵床連衾幬晝食共麄糲<lb/>
兹歡何時合清痩見衣帶作詩寄微誠誠語無綵繪<lb/>
　　　　同杜史君飮城南<lb/>
<pb n="KR4d0073_SBCK_012-7b"/>
山公遊何處白馬鳴翩翩檀那十畆碧五月浮寒烟<lb/>
留客聽其間風吹江海縣出罇不見日竹外空青天<lb/>
焚蠟助月出酒光發金船狂客惜不去醉翁舞回旋<lb/>
何必吹簫人玉枝自嬋娟歸路借紅燭雨星低馬前<lb/>
　　　　有感<lb/>
憶昔與胡子戲娛西城幽放斥僕與馬獨身歩田疇<lb/>
牛豎歌我旁聽之爲乆留一接田父語嘆之勝王侯<lb/>
追逐恨不恣暮歸輙懷愁顧常輕千乗秪願足一丘<lb/>
子時怪我少好此寂寞遊笙篁不入耳又不甘醪羞<lb/>
那知抱孤傷罷頓不能遒世味巳鮮少但餘野心稠<lb/>
乖離今十年班髮滿我頭昔興亦畧盡食眠常百憂<lb/>
每逢佳山水欲往輒復休方壯遂如此况乃高春秋<lb/>
<pb n="KR4d0073_SBCK_012-8a"/>
　　　　送孫叔康赴御史府<lb/>
古人喜經綸萬事慙強聒時來上青冥俯仰但一節<lb/>
危言囬丘山聲利盡毫末由來治亂體宿昔心巳逹<lb/>
肯隨俗好惡議論輕自决遺風何寥寥夢寐待豪傑<lb/>
天書下東南趣召赴嚴闕長材晦朝倫髙行隱家闥<lb/>
新除醻問望宿藴行施設念吾非忘形此理未易說<lb/>
　　　　别馬祕丞<lb/>
伯夷惡一世季也皆鄕人吾嘗論夫子有似季之倫<lb/>
人情路萬殊近世頗荆榛唯君遊其間坦坦得所循<lb/>
意君誠愷悌慕向從宿昔柰何初相懽鷁首巳云北<lb/>
莓莓郊原青漠漠風雨黒冠蓋滿津亭君今去何適<lb/>
　　　　到郡與同官<hi>時倅舒州</hi>
<pb n="KR4d0073_SBCK_012-8b"/>
㵼碧沄沄橫帶郭浮蒼靄靄遙連閣草木猶疑夏鬱<lb/>
葱風雲巳見秋蕭索荒歌野舞同醉醒水果山肴互<lb/>
酬酢自嫌多病少懽顔獨負嘉賔此時樂<lb/>
　　　　自舒州追送朱氏女弟憇獨山舘宿木瘤<lb/>
　　　　僧舎明日度長安嶺至皖口<lb/>
晨霜踐河梁落日憇亭臯念彼千里行惻惻我心勞<lb/>
攬轡上層岡下臨百仞濠寒流咽欲絶魚鼈乆已逃<lb/>
暮行苦邅廻細路隱蓬蒿驚麏出馬前鳥駭亡其曹<lb/>
投僧避夜雨古檠昏無膏山木鳴四壁疑身在波濤<lb/>
平明長安嶺飛雪忽滿袍天低浮雲深更覺所向髙<lb/>
　　　　招同官遊東園<lb/>
青青石上蘗霜至亦巳凋冉冉水中蒲爾生信無聊<lb/>
<pb n="KR4d0073_SBCK_012-9a"/>
感此歲云晚欲懽念誰邀嘉我二三子爲回東城鑣<lb/>
幽菊尚可泛取魚繫榆條毋爲百年憂一日以逍遥<lb/>
　　　　九日隨家人遊東山遂遊東園<lb/>
暑徃詎幾時涼歸亦云暫相隨東山樂及此身無憾<lb/>
聊囬清池柂更伏荒城檻采采黃金花持盃爲君泛<lb/>
　　　　秋懷<lb/>
城南平野寒多露䆫壁含風秋氣度鄰桑槭槭巳欲<lb/>
空悲蟲啾啾促機杼柴門半掩掃鳥迹獨抱殘編與<lb/>
神遇韓公旣去豈能追孟子有來還不拒<lb/>
　　　　旣别羊王二君與同官㑹飲于城南因成<lb/>
　　　　寄<hi>用藥名</hi>
赤車使者白頭翁當歸入見天門冬與山乆别悲怱<lb/>
<pb n="KR4d0073_SBCK_012-9b"/>
忽澤瀉半天河漢空羊王不留行薄晚酒肉從容追<lb/>
路遠臨流黃昏席未卷玉壷倒盡黃金盞羅列當辭<lb/>
更繾綣預知子不空青眼嚴徐長卿誤推挽老年揮<lb/>
翰天子苑送車陸續隨子返坐聽城雞腸宛轉<lb/>
　　　　試茗泉<lb/>
此泉地何偏陸羽曾未閱坻沙光散射竇乳甘潛洩<lb/>
靈山不可見嘉草何由啜但有夢中人相隨掬明月<lb/>
　　　　躍馬泉<lb/>
古水縮蛟螭憎山欲隳突山祇來伐之半嶺跳齧膝<lb/>
玉珂鳴塞空組練光照日崩騰赴不測一䧟常萬匹<lb/>
神戰異人間千秋爲儵忽泉旁往來客夜寄幽人室<lb/>
但聽鳴蕭蕭何由見神物<lb/>
<pb n="KR4d0073_SBCK_012-10a"/>
　　　　白紵山<lb/>
白紵衆山頂江湖所縈帶浮雲卷晴明可見九州外<lb/>
肩輿上寒空置酒故人㑹峯巒帳錦繡草木吹竽籟<lb/>
登臨信地險俯仰知天大留歡薄日晩起視飛鳥背<lb/>
殘年苦局束往事嗟摧壞歌舞不可求桓公井空在<lb/>
　　　　七星硯<lb/>
余聞星墮地往往化爲石石上有七星此理余莫測<lb/>
持來當白日光彩不爲匿恍如起鴻蒙俛仰帝垣側<lb/>
當由偶然似見取參筆墨豪心蕩珍異樂以萬金得<lb/>
南工始爲僞傳合巧無隙亦時疑世人故自有能識<lb/>
　　　　九鼎<lb/>
禹行掘山走百谷蛟龍竄藏魑魅伏心誌幽妖尚覬<lb/>
<pb n="KR4d0073_SBCK_012-10b"/>
隙以金鑄鼎空九牧冶雲赤天漲爲黒韛風餘吹山<lb/>
抜木鼎成聚觀變怪索夜人行歌鬼晝哭功施元元<lb/>
後無極三姓衛守相傳屬弱周無人有宜出沈之九<lb/>
幽拆地軸始皇區區求不得坐令神姦窺邑屋<lb/>
　　　　九井<hi>得盈字</hi>
㳂崖渉澗三十里高下犖确無人耕捫蘿挽蔦到山<lb/>
趾仰見吹瀉何崢嶸餘聲投林欲風雨末勢卷土猶<lb/>
溪阬飛蟲凌兢走獸慄霜雪夏落雷冬鳴野人往往<lb/>
見神物鱗甲漠漠雲隨行我來立乆無所得空數石<lb/>
上菖蒲生中官繫龍沉玉冊小吏磔狗澆銀觥地形<lb/>
偶爾藏險怪天意未必司隂晴山川在理有崩竭丘<lb/>
壑自古相虛盈誰能保此千世後天柱不折泉常傾<lb/>
<pb n="KR4d0073_SBCK_012-11a"/>
　　　　寄題衆樂亭<lb/>
陵陽遊觀吾所好恨不即過衆樂亭甞聞髣髴入夢<lb/>
寐吟筆自欲圖丹青千峯秀出百里外忽於其上崢<lb/>
簷楹朝雲噓嵒日暖暖夜水落澗風泠泠春花窈窕<lb/>
鳥爭舞夏木䕃鬱猿哀鳴潦收葉落天地爽海月影<lb/>
到山川明籃輿晨出誰與適坐與萬物觀虛盈令思<lb/>
民事不忍後田間笑語催𧖟耕吏休歸舎獄訟少墟<lb/>
落飲酒欲秋成唯愁一日奪令去出來老稚交逢迎<lb/>
彼民安知方禄仕徒喜使我寛逋征令知道義士林<lb/>
服遺愛豈用吾詩評<lb/>
　　　　書㑹别亭<lb/>
西城路居人送客西歸處年年借問去何時今日扁<lb/>
<pb n="KR4d0073_SBCK_012-11b"/>
舟從此去春風吹花落髙枝飛來飛去不自知路上<lb/>
行人亦如此應有重來此處時<lb/>
　　　　題舒州山谷寺石牛洞泉穴<hi>皇祐三年九月十六日自</hi>
<hi>州之太湖過懷寧縣山谷乾元寺宿與道人文銳弟安國擁火遊石牛洞見李翺習</hi>
<hi>之書聽泉乆之明日復遊乃刻習之後</hi>
水泠泠而北出山靡靡而旁圍欲窮源而不得竟悵<lb/>
望以空歸<lb/>
臨川先生文集卷第十二<lb/>
<pb n="KR4d0073_SBCK_012-12a"/>
</p>
<p>
</p>
  </div>
</body>
</text>
</TEI>
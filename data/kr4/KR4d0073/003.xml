<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_003-1a"/>
臨川先生文集卷第三<lb/>
　　古詩<lb/>
　　　題半山寺壁二首<lb/>
　　　定林寺<lb/>
　　　題定林壁<lb/>
　　　移桃花示俞秀老<lb/>
　　　對棊與道原至草堂寺<lb/>
　　　書八功德水庵<lb/>
　　　放魚<lb/>
　　　霾風<lb/>
　　　偶書<lb/>
　　　即事二首<lb/>
<pb n="KR4d0073_SBCK_003-1b"/>
　　　擬寒山拾得二十首<lb/>
　　　自遣<lb/>
　　　自喻<lb/>
　　　古意<lb/>
　　　吾心<lb/>
　　　無營<lb/>
　　　病起<lb/>
　　　獨歸<lb/>
　　　獨卧<lb/>
　　　無動<lb/>
　　　夢<lb/>
　　　車載板二首<lb/>
<pb n="KR4d0073_SBCK_003-2a"/>
　　　䟦黃魯直畫<lb/>
　　　過楊德逢莊<lb/>
　　　秋熱<lb/>
　　　秋早<lb/>
　　　　題半山寺壁二首<lb/>
我行天即雨我止雨還住雨豈爲我行邂逅與相遇<lb/>
　　　　二<lb/>
寒時暖處坐熱時涼處行衆生不異佛佛即是衆生<lb/>
　　　　定林寺<lb/>
衆木凛交覆孤泉靜橫分楚老一枝笻於此傲人羣<lb/>
城市少美𬞞想今困惔焚且慿東北風持寄嶺頭雲<lb/>
　　　　題定林壁<lb/>
<pb n="KR4d0073_SBCK_003-2b"/>
定林自有主我爲林下客客主各有心還能共岑寂<lb/>
　　　　移桃花示俞秀老<lb/>
舎南舎北皆種桃東風一吹數尺髙枝柯蔫綿花爛<lb/>
熳美錦千兩敷亭臯晴溝漲春緑周遭俯視紅影移<lb/>
漁舠山前邂逅武陵客水際髣髴秦人逃攀條弄<lb/>
芳畏晼晚巳見黍雪盤中毛仙人愛杏令虎守百年<lb/>
終屬樵蘇手我衰此果復易朽蟲來食根那得乆瑶<lb/>
池紺絶誰見有更值花時且追酒君能酩酊相隨<lb/>
否<lb/>
　　　　對棊與道源至草堂寺<lb/>
北風吹人不可出清坐且可與君棊明朝投局日未<lb/>
晩從此亦復不吟詩<lb/>
<pb n="KR4d0073_SBCK_003-3a"/>
　　　　書八功德水庵<lb/>
幽獨若可厭眞實爲可喜見山不礙目聞水不逆耳<lb/>
翛然無所爲自得而巳矣<lb/>
　　　　放魚<lb/>
捉魚淺水中投置最深處當暑脫煎熬翛然泳而去<lb/>
豈無良庖者可使供匙箸物我皆畏苦捨之寧啖茹<lb/>
　　　　霾風<lb/>
霾風摧萬物暴雨膏九州卉花何其多天闕亦巳稠<lb/>
白日不照見乾坤莽悲愁時也獨奈何我歌無有求<lb/>
　　　　偶書<lb/>
惠施說萬物槃特忘一句寄語讀書人呶呶非勝處<lb/>
　　　　即事二首<lb/>
<pb n="KR4d0073_SBCK_003-3b"/>
雲從鍾山起却入鍾山去借問山中人雲今在何處<lb/>
　　　　二<lb/>
雲從無心來還向無心去無心無處㝷莫覔無心處<lb/>
　　　　擬寒山拾得二十首<lb/>
牛若不穿鼻豈肯推人磨馬若不絡頭隨宜而起卧<lb/>
乾地終不涴平地終不墮擾擾受輪迴秪縁疑這箇<lb/>
　　　　二<lb/>
我曾爲牛馬見草豆歡喜又曾爲女人歡喜見男子<lb/>
我若眞是我秪合長如此若好惡不定應知爲物使<lb/>
堂堂大丈夫莫認物爲巳<lb/>
　　　　三<lb/>
凡夫當夢時眼見種種色此非作故有亦非求故獲<lb/>
<pb n="KR4d0073_SBCK_003-4a"/>
不知今是夢道我能畜積貪求復守護甞怕水火賊<lb/>
旣覺方自悟本空無所得死生如覺夢此理甚明白<lb/>
　　　　四<lb/>
風吹瓦墮屋正打破我頭瓦亦自破碎豈但我血流<lb/>
我終不嗔渠此瓦不自由衆生造衆惡亦有一機抽<lb/>
渠不知此機故自認愆尢此但可哀憐勸令真正脩<lb/>
豈可自迷悶與渠作冤讎<lb/>
　　　　五<lb/>
若言夢是空覺後應無記若言夢非空應有眞實事<lb/>
燔燒陽自招沈溺隂自致令汝甞驚魘豈知安穩睡<lb/>
　　　　六<lb/>
人人有這箇這箇没量大坐也坐不定走也跳不過<lb/>
<pb n="KR4d0073_SBCK_003-4b"/>
鋸也解不斷鎚也打不破作馬便搭鞍作牛便推磨<lb/>
若問無眼人這箇是甚麽便遭伊纏繞鬼窟裏忍餓<lb/>
　　　　七<lb/>
我讀萬卷書識盡天下理智者渠自知愚者誰信爾<lb/>
竒哉閑道人跳出三句裹獨悟自根本不從他處起<lb/>
　　　　八<lb/>
幸身無事時種種妄思量張三袴口窄李四帽簷長<lb/>
失脚落地獄將身投鑊湯誰知受熱惱却不解思涼<lb/>
　　　　九<lb/>
有一即有二有三即有四一二三四五有亦何妨事<lb/>
如火能燒手要須方便智若未解傳薪何須學鑚燧<lb/>
　　　　十<lb/>
<pb n="KR4d0073_SBCK_003-5a"/>
昨日見張三嫌他不守巳歸來自悔責分別亦非理<lb/>
今日見張三分別心復起若除此惡習佛法無多子<lb/>
　　　　十一<lb/>
傀儡秪一機種種没根栽被我入棚中昨日親看來<lb/>
方知棚外人擾擾一場敳終日受伊謾更被索錢財<lb/>
　　　　十二<lb/>
季生坦蕩蕩所見實竒哉問渠前世事荅我燒炭來<lb/>
炭成能然火火過却成灰灰成即是土隨意立根裁<lb/>
　　　　十三<lb/>
衆生若有我我何能度脫衆生若無我巳死應不活<lb/>
衆生不了此便聽佛與奪我無我不二四天王獻鉢<lb/>
　　　　十四<lb/>
<pb n="KR4d0073_SBCK_003-5b"/>
莫嫌張三惡莫愛李四好旣往念即晚未來思又早<lb/>
見之亦何有歘然如電掃惡旣是磨滅好亦難長保<lb/>
若令好與惡可積如財寳自始而至今有幾許煩惱<lb/>
　　　　十五<lb/>
失志難作福得勢易造罪苦即念快樂樂即生貪愛<lb/>
無苦亦無樂無明亦無昧不屬三界中亦非三界外<lb/>
　　　　十六<lb/>
打賊賊恐怖看客客喜歡亦有客是賊切莫受伊謾<lb/>
樂哉貧兒家無事役心肝旣無賊可打豈有客湏看<lb/>
　　　　十七<lb/>
有一種貧兒不能自營生若不作客走即須隨賊行<lb/>
復有一種貧常時腹彭亨若有亦不畜若無亦不營<lb/>
<pb n="KR4d0073_SBCK_003-6a"/>
　　　　十八<lb/>
汝無名髙者以見利貪叨汝無行實者以取著名高<lb/>
行實尚非實利名豈堅牢一朝投土窟魂魄散逃逃<lb/>
　　　　十九<lb/>
勇有孟施舎能無懼而巳若人學佛法勇亦當如此<lb/>
休來講下坐莫入禪門裏但能一切捨管取佛歡喜<lb/>
　　　　二十<lb/>
利瞋汝刀山濁愛汝灰河汝癡分別心即汝澹魔羅<lb/>
圓成但一性一切法依他徧了一切法不如且頭陀<lb/>
　　　　自遣<lb/>
閉戸欲推愁愁終不肯去底事春風來留愁愁不住<lb/>
　　　　自喻<lb/>
<pb n="KR4d0073_SBCK_003-6b"/>
岸涼竹姢姢水淨菱帖帖鰕揺浮遊鬚魚鼓嬉戲鬛<lb/>
釋杖聊一愒褰裳如可渉自喻適志歟翩然夢中蝶<lb/>
　　　　古意<lb/>
采芝天門山寒露淨毛骨帝青九萬里空洞無一物<lb/>
傾河略西南晶射河鼓没蓬萊眼中見人世歎超忽<lb/>
當時棄桃核聞巳撐月窟且當呼阿環乗興弄𬈑渤<lb/>
　　　　吾心<lb/>
吾心童稚時不見一物好意言有妙理獨恨知不早<lb/>
初聞守善死頗復吝肝腦中稍歷艱危悟身非所保<lb/>
猶然謂俗學有指當窮討晩知童稚心自足可忘老<lb/>
　　　　無營<lb/>
無營固無尤多與亦多悔物隨擾擾集道與翛然㑹<lb/>
<pb n="KR4d0073_SBCK_003-7a"/>
墨翟眞自苦莊周吾所愛萬物莫足歸此言猶有在<lb/>
　　　　病起<lb/>
稚金敷新涼老火弛殘濁桃枝煖淟涊散髪晞曉捉<lb/>
煩痾脫然愈靜若遺身覺移榻欹獨眠欣佳恐難數<lb/>
　　　　獨歸<lb/>
鍾山獨歸雨微㝠稻畦夾岡半黃青疲農心知水未<lb/>
足看雲倚木車不停悲哉作勞亦巳乆暮歌如哭難<lb/>
爲聽而我官閑幸無事北䆫枕簟風泠泠於時荷花<lb/>
擁翠蓋細浪嬲雪千娉婷誰能欹眼共此樂秋港雖<lb/>
淺可揚舲<lb/>
　　　　獨卧有懷<lb/>
午鳩鳴春隂獨卧林壑靜微雲過一雨淅瀝生晚聽<lb/>
<pb n="KR4d0073_SBCK_003-7b"/>
紅緑紛在眼流芳與時競有懷無與言佇立鍾山瞑<lb/>
　　　　無動<lb/>
無動行善行無明流有流種種生住滅念念聞思修<lb/>
終不與法縛亦不着僧裘<lb/>
　　　　夢<lb/>
知世如夢無所求無所求心普空寂還似夢中隨夢<lb/>
境成就河沙夢功德<lb/>
　　　　車載板二首<lb/>
荒哉我中園珍果所不産朝暮惟有鳥自呼車載板<lb/>
楚人聞此聲莫有笑而莞而我更歌呼與之相往返<lb/>
視遇若搏黍好音而睍睆壤壤生死夢乆知無可㨂<lb/>
物弊則歸土吾歸其不晩歸歟汝隨我可相蒿里挽<lb/>
<pb n="KR4d0073_SBCK_003-8a"/>
　　　　二<lb/>
鳥有車載板朝暮甞一至世傳鵩似鴞而此與鴞似<lb/>
唯能預人死以此有名字疑即賈長沙當時所遭值<lb/>
洛陽多少年擾擾經世意粗聞方外語便釋形骸累<lb/>
吾衰乆捐書放浪無復事尚自不見我安知汝爲異<lb/>
憐汝好毛羽言音亦清麗胡爲太多知不黙而見忌<lb/>
楚人旣憎汝彈射將汝利且長隨我遊吾不汝羮胾<lb/>
　　　　䟦黃魯直畫<lb/>
江南黃䳺飛滿野徐熈畫此何爲者百年幅𥿄無所<lb/>
直公每玩之常在把<lb/>
　　　　過楊德逢莊<lb/>
攜僧岀西路日晏昧所投循河望積榖一飽覺易謀<lb/>
<pb n="KR4d0073_SBCK_003-8b"/>
稚子舉桉岀咄嗟見盤羞飯新秔有香煑菜㫖且柔<lb/>
暮從秀嵓歸秣蹇得少留捧腹笑相語果然無所求<lb/>
　　　　秋熱<lb/>
火騰爲虐不可摧屋窄無所逃吾骸織蘆編竹繼櫩<lb/>
宇架以松櫟之條枚豈惟賔至得清坐因有餘地蘇<lb/>
陪臺愆陽陵秋更暴橫焮我欲作昆明灰金流玉熠<lb/>
何足恠鳥焚魚爛爲可哀憶我少時亦值此翛然但<lb/>
以書自埋老衰奄奄氣易奪撫卷豈復能低佪西風<lb/>
忽送中夜濕六合一氣窑新開簾䆫幕戸便防冷且<lb/>
恐霰雪相㝷來<lb/>
　　　　秋早<lb/>
暮㝷蔡墩西獨覺秋尚早山路葩卉繁野田風日好<lb/>
<pb n="KR4d0073_SBCK_003-9a"/>
禪林烏未泊經屋塵初掃蠻藤五花簟復足休吾老<lb/>
臨川先生文集卷第三<lb/>
<pb n="KR4d0073_SBCK_003-9b"/>
</p>
<p>
</p>
  </div>
</body>
</text>
</TEI>
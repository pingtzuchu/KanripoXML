<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_047-1a"/>
臨川先生文集卷第四十七<lb/>
　　内制<hi>詔書</hi>
　　　勑牓交趾<lb/>
　　　提轉考課勑詞<lb/>
　　　韓琦加恩制<lb/>
　　　李璋加恩制<lb/>
　　　皇伯祖承亮加恩制<lb/>
　　　李日尊加恩制<lb/>
　　　馮翊郡君連氏等賀南郊禮畢表<lb/>
　　　德妃苗氏上賀南郊禮畢表<lb/>
　　　賜梁適張昇特赴闕南郊陪位詔<lb/>
　　　賜允梁適陳乞不赴南郊陪位詔<lb/>
<pb n="KR4d0073_SBCK_047-1b"/>
　　　賜允張昪不赴南郊陪位詔<lb/>
　　　賜王拱辰乞南郊赴闕不允詔<lb/>
　　　賜允韓琦乞相州詔三道<lb/>
　　　賜韓琦依所乞詔<lb/>
　　　賜韓琦乞相州不允詔三道<lb/>
　　　賜韓琦乞致仕不允詔<lb/>
　　　賜韓琦湯藥詔<lb/>
　　　賜富弼乞判汝州詔<lb/>
　　　賜富弼上表乞致仕不允詔<lb/>
　　　賜允富弼乞假養疾詔<lb/>
　　　賜允富弼乞赴汝州避災養疾詔<lb/>
　　　賜富弼赴闕詔二道<lb/>
<pb n="KR4d0073_SBCK_047-2a"/>
　　　賜富弼赴闕并茶藥詔<lb/>
　　　賜富弼辭免南郊禮畢支賜詔<lb/>
　　　賜宰臣曾公亮已下辭南郊賜賚不允詔<lb/>
　　　賜陳升之辭免恩命不允詔<lb/>
　　　賜陳升之赴闕朝見茶藥詔<lb/>
　　　賜歐陽修上表乞致仕不允詔三道<lb/>
　　　賜歐陽修辭知青州不允詔二道<lb/>
　　　賜荅曾公亮詔<lb/>
　　　賜張方平免特支請俸詔<lb/>
　　　賜邵亢乞郡詔<lb/>
　　　賜皇伯從式乞免新命不允詔<lb/>
　　　賜蔡挺茶藥詔<lb/>
<pb n="KR4d0073_SBCK_047-2b"/>
　　　賜蔡挺獎諭詔<lb/>
　　　賜高賦獎諭詔<lb/>
　　　　勑牓交趾<lb/>
勑交州管内溪峒軍民官吏等眷惟安南世受王爵<lb/>
撫納之厚實自　先朝含容厥愆以至今日而乃攻<lb/>
犯城邑殺傷吏民干國之紀刑兹無赦致天之討師<lb/>
則有名巳差吏部貟外郎充天章閣待制趙卨充安<lb/>
南道行營馬歩軍都總管經略安撫招討使兼廣南<lb/>
安撫使昭宣使嘉州防禦使入内内侍省都押班李<lb/>
憲充副使龍衛四廂都總管指揮使忠州刺史燕逹<lb/>
充副都總管順時興師水陸兼進天示助順已兆布<lb/>
新之祥人知侮亡咸懷敵愾之氣然王師所至弗迓<lb/>
<pb n="KR4d0073_SBCK_047-3a"/>
克奔咨爾士庻久淪塗炭如能諭王内附率衆自歸<lb/>
爵祿賞賜當倍常科舊惡宿負一皆原滌乾德幼稚<lb/>
政非巳出造廷之日待遇如初朕言不渝衆聽無惑<lb/>
比聞編戸極困誅求已戒使人具宣恩㫖暴征橫賦<lb/>
到即蠲除冀我一方永爲樂土<lb/>
　　　　提轉考課勑詞<lb/>
先王考績之次序雖見於經而其詳不傳於後丗朕<lb/>
若稽古以修衆功而諸路刺舉之官未有以考其賢<lb/>
否比勑有司詳議厥制條奏來上詢謀悉同其使布<lb/>
宣以勵能者而擇左右可信之良使典治之古人有<lb/>
言徒善不足以爲政徒法不能以自行今朕有念功<lb/>
樂善之志焉而又繼之黜陟幽明之法以待天下之<lb/>
<pb n="KR4d0073_SBCK_047-3b"/>
大吏矣然非夫任事之臣躬率以正而考愼其實與<lb/>
士大夫宣力于外者皆安于禮義而不以便文徼幸<lb/>
爲姦則朕之志豈能獨信於天下而法亦何恃以行<lb/>
哉咨爾在位其各悉力一心務祗新書以稱朕至誠<lb/>
惻怛之意<lb/>
　　　　韓琦加恩制<lb/>
門下朕祗率舊章肇稱吉禮對越天地具獲靈明之<lb/>
歆相維公卿並膺休顯之賜其孚大號以寵元勲推<lb/>
誠保德崇仁守正協㳟賛治亮節翊戴功臣淮南節<lb/>
度揚州管内觀察處置營田等使開府儀同三司守<lb/>
司徒檢校太師兼侍中行揚州大都督府長史上柱<lb/>
國魏國公食邑一萬三千七百戸食實封五千戸韓<lb/>
<pb n="KR4d0073_SBCK_047-4a"/>
琦躬受偉材出陪熈運保兹天子進無浮實之名正<lb/>
是國人退有顧言之行間朝廷之兩社揉方域之萬<lb/>
邦辰猷具臧噐寳加重中辭機軸之要外即蕃屏之<lb/>
安衡紞紘綖備三公服飾之盛櫜兠㦸纛兼大將威<lb/>
儀之多序績旣崇修方彌謹協成宗祈之禮與有顯<lb/>
助之勞肆衍本封申加美稱於戲恩典徽數所以旌<lb/>
帝臣明德茂功所以獎王室往惟勵翼服此襃嘉可<lb/>
特授依前守司徒檢校太師兼侍中行揚州大都督<lb/>
府長史魏國公充淮南節度揚州管内觀察處置營<lb/>
田等使加食邑七百戸食實封四百戸仍賜推誠保<lb/>
德崇仁守正協恭賛治亮節佐運翊戴功臣散官勲<lb/>
如故主者施行<lb/>
<pb n="KR4d0073_SBCK_047-4b"/>
　　　　李璋加恩制<lb/>
門下朕若昔大猷紹天明命必有獻享之禮作民恭<lb/>
先必有襃嘉之恩自國貴始翊衛功臣奉寧軍節度<lb/>
鄭州管内觀察處置河堤等使光禄大夫檢校司空<lb/>
使持節鄭州諸軍事鄭州刺史兼御史大夫上柱國<lb/>
平原郡開國公食邑四千三百戸食實封一千戸李<lb/>
璋丗載忠善躬服儉勤以后家之洪支爲帝室之隆<lb/>
棟入摠營衛則兵師無譁出乗蕃維則吏屬不怠近<lb/>
付京都之籥外更方鎭之旄貢職惟修祀儀獲考進<lb/>
加功號申衍邑封以疇服采之勤其協勸勞之典於<lb/>
戲貴富有危溢之可戒祿位匪侈驕之與期圖惟慶<lb/>
譽之終尚協龍光之施可特授依前檢校司空使持<lb/>
<pb n="KR4d0073_SBCK_047-5a"/>
節鄭州諸軍事鄭州刺史兼御史大夫充奉寧軍節<lb/>
度鄭州管内觀察處置等使加食邑七百戸仍賜翊<lb/>
衞忠果功臣散官勲封如故主者施行<lb/>
　　　　皇伯祖威德軍節度使榮國公承亮加恩<lb/>
　　　　制<lb/>
門下朕祼獻廟室燎禋郊丘内蒙祖考之居歆外獲<lb/>
神祗之顧饗嘉我近屬與有陪輔之勞揚於大庭使<lb/>
膺褒顯之福具官某德義自表爵齒兼尊魁然肅艾<lb/>
之材尚矣神靈之胄世承厥慶有跗蕚之芬華朝頼<lb/>
以寧若翰蕃之嚴密乃相肆祀實綏思成進加奠食<lb/>
之封申錫詔功之號於戲孝恭可以儀宗室信厚可<lb/>
以化邦人匪時親賢孰朕承翼往肩寵獎尚協榮懷<lb/>
<pb n="KR4d0073_SBCK_047-5b"/>
可<lb/>
　　　　李日尊加恩制<lb/>
門下朕紹膺駿命稽用上儀祗事郊宫並受三神之<lb/>
福推恩方夏外交四表之歡告于有司錫是在服推<lb/>
誠保節同德守正順化翊戴功臣静海軍節度觀察<lb/>
處置等使同中書門下平章事李日尊躬懷德善世<lb/>
濟忠勤奠兹南邦居有扞城之效衞我中國使無疆<lb/>
場之虞賜之大將之旄胙之眞王之爵往踐厥位知<lb/>
欣戴於寵章來獻其琛用協成於熈事陪敦采邑褒<lb/>
進文階載加眞食之封式允懋功之典於戲人之所<lb/>
助惟怙冒於王靈國以永存顧循守於侯度率時新<lb/>
命保乃舊邦可<lb/>
<pb n="KR4d0073_SBCK_047-6a"/>
　　　　馮翊郡君連氏等賀　皇帝南郊禮畢表<lb/>
伏以廟饎蠲烝郊柴昭報仰格神靈之饗俯均夷夏<lb/>
之歡<hi>中賀</hi>伏惟　皇帝陛下道協欽明德兼神武攬<lb/>
御今之皇策考嚴上之帝儀祲威盛容茂實存乎六<lb/>
丗恩典徽數賚并及於萬方妾備數先朝叨榮中禁<lb/>
親逢累洽竊用交欣妾無仕<lb/>
　　　　德妃苗氏上賀　皇帝南郊禮畢表<lb/>
伏以靈承廟祏祗載郊丘旣來萬國之歡遂格三靈<lb/>
之祐<hi>中賀</hi>恭惟　皇帝陛下徇齊成性睿廣膺期神<lb/>
罔時恫方紹休於大業聖爲能饗乃獲考於上儀妾<lb/>
逮侍先朝親逢盛事觀瞻有煒欣頼實多妾無任<lb/>
　　　　賜太子太傅致仕梁適太子太師致仕張<lb/>
<pb n="KR4d0073_SBCK_047-6b"/>
　　　　昪特赴闕南郊陪位詔<lb/>
朕肈稱圭幣祗見郊宫嘉得萬國之歡心以承配天<lb/>
之大事永念元老著勲　先朝當與辟公序于祠位<lb/>
冀能顯相綏我休成可發來赴闕南郊陪位故兹詔<lb/>
示想宜知悉<lb/>
　　　　賜允太子太傅致仕梁適陳乞不赴南郊<lb/>
　　　　陪位詔<lb/>
勑梁適省所上表遞到詔書一道令臣赴闕陪位者<lb/>
臣以久病不獲奔走前去事具悉朕肅將圭幣祗見<lb/>
郊丘嘉與舊臣協承熈事乃聞疢疾旅力尚愆優老<lb/>
寵賢義誠難強<lb/>
　　　　賜允太子太師致仕張昪不赴南郊陪位<lb/>
<pb n="KR4d0073_SBCK_047-7a"/>
　　　　詔<lb/>
勑張昪郊丘大事群辟具來舊老元勲所宜顯相乃<lb/>
以疾苦惻於朕心尚愼興居以膺康福<lb/>
　　　　賜宣徽北院使判大名府王拱辰乞南郊<lb/>
　　　　赴闕不允詔<lb/>
勑拱辰朕嗣命典神肈稱吉禮稽循故事不敢愆忘<lb/>
卿旣率貢職以來助祭又求入覲陪侍郊宫𬗟彼都<lb/>
畿方須鎭撫永惟重寄難徇至懷<lb/>
　　　　賜允守司徒兼檢校太師兼侍中韓琦乞<lb/>
　　　　相州詔<lb/>
勑韓琦卿以公師之官將相之位統臨四路屏扞一<lb/>
方寄重任隆群臣莫比雖罹疢疾冀即有瘳而章書<lb/>
<pb n="KR4d0073_SBCK_047-7b"/>
頻頻來以病告宗工元老視遇有加恩禮之間然何<lb/>
敢薄重違懇惻姑即便安<lb/>
　　　　賜守司徒兼檢校太師兼侍中判永興軍<lb/>
　　　　韓琦再乞相州詔<lb/>
卿當國家之多難任社稷之至憂實能忠勤以濟勲<lb/>
績方均逸豫適此外虞煩我元功良非得已亦惟體<lb/>
國義不辭勞今雖尚謀經武之時非有蒐兵伐罪之<lb/>
事坐臨諸帥固可優游何必舊邦乃能休養勉綏居<lb/>
息以副倚毗<lb/>
　　　　賜守司徒檢校太師兼侍中韓琦詔<lb/>
便道之鎭朝廷故常來朝京師朕意所欲使事曲折<lb/>
旣當聞知忠言嘉謨又所飢渇雖知勤勩可不勉哉<lb/>
<pb n="KR4d0073_SBCK_047-8a"/>
　　　　賜韓琦依所乞詔<lb/>
勑韓琦奏乞由河隂本路赴相州安泊骨肉行李訖<lb/>
徑乗遞馬赴闕朝見奏事訖還赴本任稍從私便事<lb/>
具悉舊德元功久於方靣嘉言讜論所欲亟聞其來<lb/>
造朝然後之鎭義當黽勉無或告勞<lb/>
　　　　賜守司徒檢校太師兼侍中判永興軍韓<lb/>
　　　　琦乞相州舊任不允詔三道<lb/>
勑韓琦卿明德茂勲具書帝籍祖考所付以屏毗朕<lb/>
躬比辭國均巳會邊隙故煩元老屬此憂勤今羌雖<lb/>
來柔彊事多弛經營科治改命爲難莫府坐籌制其<lb/>
大略雖聞稍憊冀可少安義有固然朕言無戲<lb/>
　　　　二<lb/>
<pb n="KR4d0073_SBCK_047-8b"/>
勑韓琦羗夷變態未易究知邊塞繕完所宜申飭以<lb/>
卿望實分朕顧憂當并羣策以有爲遂措一方於無<lb/>
事乃來告疾冀得燕閒主爾忘身忠賢之義勉膺重<lb/>
寄務體至懷<lb/>
　　　　三<lb/>
勑韓琦卿茂德儁功朝廷所頼方解政幾之劇重分<lb/>
疆事之憂種落綏和酋渠嚮順永惟邊鎭猶恃老成<lb/>
所須經武之逺謀及此暇時而備豫當思體國無却<lb/>
告勞<lb/>
　　　　賜守司徒檢校太師兼侍中判永興軍韓<lb/>
　　　　琦乞致仕不允詔<lb/>
勑韓琦朕初嗣位不敢暇逸惟畏天命亦惟閔民蠢<lb/>
<pb n="KR4d0073_SBCK_047-9a"/>
兹一方尚戒羌夷制變備豫扞菑禦侮庻幾元老克<lb/>
協朕心若其憚勤誰與謀此勉祗厥服用副至懷<lb/>
　　　　賜判承興軍韓琦湯藥詔<lb/>
勑韓琦任隆三事寄重一方比聞經制之勞或爽節<lb/>
宣之序特馳使傳往喻朕懷宜有分頒以資衞養<lb/>
　　　　賜允觀文殿學士尚書左僕射新除集禧<lb/>
　　　　觀使富弼辭免乞判汝州詔<lb/>
卿翊朕祖考功施于時德善在躬終始如一祠庭置<lb/>
使實近闕門邦有大疑庻幾求助忠賢體國義乃可<lb/>
留而引喻再三便於出守重違懇惻姑即所安故兹<lb/>
詔示想宜知悉<lb/>
　　　　賜判汝州富弼乞致仕不允詔<lb/>
<pb n="KR4d0073_SBCK_047-9b"/>
勑富弼卿忠純亮直爲國元老朕所恃賴急於典刑<lb/>
優游小邦足以養疾冀綏福履來副詢謀何必言歸<lb/>
以孤眷矚<lb/>
　　　　賜判汝州富弼乞假養疾詔<lb/>
眷我元老數更悲傷比飭使人往宣至意乃觀來諗<lb/>
未即康寧姑順誠懷勉綏吉祿<lb/>
　　　　賜判汝州富弼乞赴安州避災養疾詔<lb/>
比飭使人具宣至意就令賜告冀遂寧瘳卿嚴祗朕<lb/>
命不敢遑息顧念吏卒閔其滯留觸熱載馳用忘勤<lb/>
勩恭以事上卿實有之仁及賤微又能如此忠誠所<lb/>
惻豈獨朕心從容小邦姑以養福勉綏吉祿母恤後<lb/>
艱故兹詔示想宜知悉<lb/>
<pb n="KR4d0073_SBCK_047-10a"/>
　　　　賜判汝州富弼赴闕詔二道<lb/>
勑富弼卿中解政機外分符守久於窮僻衞養或愆<lb/>
優游京師可以治疾謂當趣駕以副虚懷<lb/>
　　　　二<lb/>
勑富弼久解政機荐分符守元功茂德朕所注心渇<lb/>
聞嘉猷以輔不逮<lb/>
　　　　賜富弼赴闕并茶藥詔<lb/>
勑富弼適自州藩來還朝位眷馳驅之良苦懼衛養<lb/>
之或愆當有寵頒以昭勤佇<lb/>
　　　　賜判汝州富弼辭免南郊禮畢支賜詔<lb/>
勑富弼省所奏免南郊支賜受釐于神賚及蠻貊卿<lb/>
勲德兼茂中外具瞻恩典所加當先羣辟區區一賜<lb/>
<pb n="KR4d0073_SBCK_047-10b"/>
何足以辭當體眷懷共膺貺施<lb/>
　　　　賜宰相曾公亮已下辭南郊賜賚不允詔<lb/>
勑公亮等朕初嗣服於祖宗之制未有所改也卿等<lb/>
選於黎獻位冠百工或受或辭人用觀政朝廷予奪<lb/>
所以馭臣貴賤有差勢如堂陛惟先王之制國用視<lb/>
時民數之多寡方今生齒旣蕃而賦入又爲不少理<lb/>
財之義殆有可思此之不圖而姑務自損祗傷國體<lb/>
未恊朕心方與勲賢慮其大者區區一賜何足以言<lb/>
　　　　賜觀文殿學士新除刑部尚書知大名府<lb/>
　　　　陳升之辭免　恩命不允詔<lb/>
勑升之設都置守綏御一方付得其材乃能往乂卿<lb/>
嘉謀美績簡在朕心選於羣臣用有卑屬申明紀律<lb/>
<pb n="KR4d0073_SBCK_047-11a"/>
臨制事幾中外踐更效皆已試勉祗厥服於義爲宜<lb/>
　　　　賜觀文殿學士刑部尚書知大名府陳升<lb/>
　　　　之赴闕朝見茶藥詔<lb/>
勑升之往司宫鑰來次郊闉炎敲之序未徂跋渉之<lb/>
勤巳至當馳榮賜以示眷懷<lb/>
　　　　賜觀文殿學士刑部尚書知亳州歐陽修<lb/>
　　　　上表奏乞致仕不允詔<lb/>
勑修股肱名臣與國同體禮當得謝朕尚難之况年<lb/>
非告老之時而勲在受遺之籍不留屏輔人謂斯何<lb/>
姑體至懷少安厥位<lb/>
　　　　賜知亳州歐陽修陳乞致仕第二表不允<lb/>
　　　　詔<lb/>
<pb n="KR4d0073_SBCK_047-11b"/>
勑修卿勲德之舊簡在帝心從容一州足以休養而<lb/>
抗奏至於四五必以田里爲歸豈朕視遇故老有不<lb/>
足於禮乎何其求去之果也欲喻至意莫知所言惟<lb/>
能勉留實副勤佇<lb/>
　　　　賜知亳州歐陽修第三表并劄子陳乞致<lb/>
　　　　仕不允詔<lb/>
勑修省所三上表并劄子奏乞致仕事具悉卿翊戴<lb/>
三朝清明諒直有言有績著在朕心重違勤求外寄<lb/>
籓屏邦之儁老不以遐遺所冀輸誠常存帝室而納<lb/>
禄與職至于再三雖潔身之風可激貪冒顧許國之<lb/>
義未協忠嘉姑體眷懷勉膺圖任所請宜不允<lb/>
　　　　賜觀文殿學士兵部尚書歐陽修辭知青<lb/>
<pb n="KR4d0073_SBCK_047-12a"/>
　　　　州不允詔二道<lb/>
勑修海岱名都太公舊履鎭撫一路朕難其材卿實<lb/>
元勲以忠許國謂當亟往臥以治之冀能優游寧此<lb/>
東土<lb/>
　　　　二<lb/>
勑修卿純誠直諒中外所知辭禄就閑志非有激進<lb/>
官治劇義乃無嫌矧兹東州可以居息方之守亳勞<lb/>
逸殆均朕命惟行謂當遄往<lb/>
　　　　賜荅曾公亮詔<lb/>
眚烖變異以戒人君推之股肱朕所不取元勲舊德<lb/>
實頼交修譴告之來必緣象類明喻朕志使當天心<lb/>
庶幾君臣並受遐福不務出此而果於辭讓是惟保<lb/>
<pb n="KR4d0073_SBCK_047-12b"/>
身豈曰謀國<lb/>
　　　　賜張方平免特支請俸詔<lb/>
勑方平省所奏劄子陳免特支請俸事具悉卿躬肅<lb/>
艾之材豫辯章之論致䘮無貳雖非謀國之時班禄<lb/>
有差是乃養賢之意抗言來諗引義甚明重盭素懷<lb/>
姑循近制<lb/>
　　　　賜樞密副使右諌議大夫邵亢乞郡詔<lb/>
勑邵亢卿先帝所命以翊朕躬升執事樞方觀勲效<lb/>
遽欲辭位殆非所宜衞養少愆何憂不巳勉共厥服<lb/>
思協朕心<lb/>
　　　　賜皇伯新除彰化軍節度觀察留後安定<lb/>
　　　　郡王從式乞免新命不允詔<lb/>
<pb n="KR4d0073_SBCK_047-13a"/>
勑從式卿躬雋乂之材出神明之胄選於宗室則屬<lb/>
近而行尊聞在朝廷又年高而德邵膺兹褒顯人以<lb/>
爲宜勉服官封永綏吉祿<lb/>
　　　　賜涇原路經略使蔡挺茶藥詔<lb/>
卿方用時材出分帥路適兹寒苦良巳勤勞特推撫<lb/>
賜之恩以示睠懷之意<lb/>
　　　　賜天章閣待制知渭州蔡挺獎諭詔<lb/>
封疆之虞責在將帥厥有績效不忘于心卿久以才<lb/>
稱外分方任乗機踐事能兆厥謀板築告功于疆就<lb/>
募保彼居圉可無後憂倚言若兹朕所嘉歎<lb/>
　　　　賜知唐州光禄卿高賦奬諭詔<lb/>
召杜南陽丗稱循吏其亡久矣朕尚思之卿招懷飢<lb/>
<pb n="KR4d0073_SBCK_047-13b"/>
流墾闢荒梗繕修陂堨績効具昭前人之良何以逮<lb/>
此閱奏歎美不忘于心<lb/>
臨川先生文集卷第四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_026-1a"/>
臨川先生文集卷第二十六<lb/>
　　律詩<hi>五言絶句回紋六言詩附</hi>
　　　聊行<lb/>
　　　染雲<lb/>
　　　溝港<lb/>
　　　霹靂溝<lb/>
　　　午睡<lb/>
　　　題齊安壁<lb/>
　　　昭文齋<lb/>
　　　臺上示吳愿<lb/>
　　　示道原<lb/>
　　　傳神自讚<lb/>
<pb n="KR4d0073_SBCK_026-1b"/>
　　　　題何氏宅園亭<lb/>
　　　　草堂一上人<lb/>
　　　　題黃司理園<lb/>
　　　　北山洊亭<lb/>
　　　　題永昭陵<lb/>
　　　　詠榖<lb/>
　　　　池上看金沙花數枝過酴醿架盛開<lb/>
　　　　五柳<lb/>
　　　　移松皆死<lb/>
　　　　山中<lb/>
　　　　送王補之行風忽作因題四句於舟中<lb/>
　　　　被召作<lb/>
<pb n="KR4d0073_SBCK_026-2a"/>
　　　南澗樓<lb/>
　　　南浦<lb/>
　　　題定林壁懷李叔時<lb/>
　　　離蔣山<lb/>
　　　江上<lb/>
　　　春雨<lb/>
　　　歸燕<lb/>
　　　和惠思波上鷗<lb/>
　　　秣陵道中口占二首<lb/>
　　　次青陽<lb/>
　　　代陳景元書于太一宫道院壁<lb/>
　　　山雞<lb/>
<pb n="KR4d0073_SBCK_026-2b"/>
　　　　雜詠四首<lb/>
　　　　卧聞<lb/>
　　　　秋興有感<lb/>
　　　　題八功德水<lb/>
　　　　口占<lb/>
　　　　偶書<lb/>
　　　　送陳景初<lb/>
　　　　泊姚江<lb/>
　　　　樓上<lb/>
　　　　春晴<lb/>
　　　　淨相寺<lb/>
　　　　將母<lb/>
<pb n="KR4d0073_SBCK_026-3a"/>
　　　朱朝議移法雲院蘭<lb/>
　　　晚歸<lb/>
　　　題舫子<lb/>
　　　惠崇畫<lb/>
　　　蒲葉<lb/>
　　　芳草<lb/>
　　　與徐仲元自讀書臺上定林<lb/>
　　　病中睡起折杏花數枝二首<lb/>
　　　送望之赴臨江守<lb/>
　　　送丁廓秀才歸汝隂<lb/>
　　　送王彦魯<lb/>
　　　送吕望之<lb/>
<pb n="KR4d0073_SBCK_026-3b"/>
　　　　别方劭秘校<lb/>
　　　　梅花<lb/>
　　　　紅梅<lb/>
　　　　病起過寶覺<lb/>
　　　　書定林牎<lb/>
　　　　題徐浩書法華經<lb/>
　　　回紋詩<lb/>
　　　　碧蕪<lb/>
　　　　夢長<lb/>
　　　　迸月<lb/>
　　　　泊鴈<lb/>
　　　六言詩<lb/>
<pb n="KR4d0073_SBCK_026-4a"/>
　　　題西太一宫壁二首<lb/>
　　　西太一宫樓<lb/>
　　　　聊行<lb/>
聊行弄芳草獨坐隱團蒲問客茅簷日君家有此無<lb/>
　　　　染雲<lb/>
染雲爲柳葉剪水作梨花不是春風巧何縁有歲華<lb/>
　　　　溝港<lb/>
溝港重重柳山坡處處梅小輿穿麥過狹徑礙桑回<lb/>
　　　　霹靂溝<lb/>
霹靂溝西路柴荆四五家憶曾騎欵段隨意入桃花<lb/>
　　　　午睡<lb/>
簷日隂隂轉牀風細細吹翛然殘午夢何許一黃鸝<lb/>
<pb n="KR4d0073_SBCK_026-4b"/>
　　　　題齊安壁<lb/>
日淨山如染風暄草欲薫梅殘數點雪麥漲一溪雲<lb/>
　　　　昭文齋<hi>米黻題余定林所居因作</hi>
我自中山客何縁有此名當縁琴不鼓人不見虧成<lb/>
　　　　臺上示吳愿<lb/>
細書妨老讀長簟愜昏眠取簟且一息抛書還少年<lb/>
　　　　示道原<lb/>
乆不在城市少留心悵然幽芳可攬結佇子飲雲泉<lb/>
　　　　傳神自讚<lb/>
此物非他物今吾即故吾今吾如可狀此物若爲摹<lb/>
　　　　題何氏宅園亭<lb/>
荷葉參差卷榴花次第開但令心有賞歳月任渠催<lb/>
<pb n="KR4d0073_SBCK_026-5a"/>
　　　　草堂一上人<lb/>
一公持一鉢想復度遥岑地瘦無黃犢春來草更深<lb/>
　　　　題黃司理園<lb/>
爲憶去年梅凌寒特地來閏前空臈盡渾未有花開<lb/>
　　　　北山洊亭<lb/>
西崦水泠泠㳂岡有洊亭自從春草長遙見秖青青<lb/>
　　　　題永昭陵<lb/>
神闕澹朝暉蒼蒼露未晞龍車不可望投老涕霑衣<lb/>
　　　　詠榖<lb/>
可憐臺上榖轉目已隂繁不解詩人意何爲樂彼園<lb/>
　　　　池上看金沙花數枝過酴醿架盛開<lb/>
故作酴醿架金沙秖謾栽似矜顔色好飛度雪前開<lb/>
<pb n="KR4d0073_SBCK_026-5b"/>
　　　　五柳<lb/>
五柳柴桑宅三楊白下亭往來無一事長得見青青<lb/>
　　　　移松皆死<lb/>
李白今何在桃紅巳索然君看赤松子猶自不長年<lb/>
　　　　山中<lb/>
隨月出山去㝷雲相伴歸春晨花上露芳氣著人衣<lb/>
　　　　送王補之行風忽作因題四句於舟中<lb/>
淮口西風急君行定幾時故應今夜月未便照相思<lb/>
　　　　被召作<lb/>
榮禄嗟何及明恩愧未酬欲㝷西掖路更上北山頭<lb/>
　　　　再題南澗樓<lb/>
北山雲漠漠南澗水悠悠去此非吾願臨分更上樓<lb/>
<pb n="KR4d0073_SBCK_026-6a"/>
　　　　南浦<lb/>
南浦隨花去迴舟路巳迷暗香無覔處日落畫橋西<lb/>
　　　　題定林壁懷李叔時<lb/>
雲與淵明出風隨禦冦還燎爐無伏火蕙帳冷空山<lb/>
　　　　離蔣山<lb/>
出谷頻回首逢人更斷腸桐鄕豈愛我我自愛桐鄕<lb/>
　　　　江上<lb/>
江水漾西風江花脫晩紅離情被橫笛吹過亂山東<lb/>
　　　　春雨<lb/>
苦霧藏春色愁霖病物華幽竒無可奈强釂一杯霞<lb/>
　　　　歸燕<lb/>
馬上逢歸燕知從何處來貪㝷舊巢去不帶錦書迴<lb/>
<pb n="KR4d0073_SBCK_026-6b"/>
　　　　和惠思波上鷗<lb/>
翩翩白鳧鷗汎汎水中游西來乆不見夢想在滄洲<lb/>
　　　　秣陵道中口占二首<lb/>
經世才難就田園路欲迷慇懃將白髪下馬照青溪<lb/>
　　　　二<lb/>
歲熟田家樂秋風客自悲茫茫曲城路歸馬日斜時<lb/>
　　　　次青陽<lb/>
十載九華邊歸期尚眇然秋風一乗傳更覺負林泉<lb/>
　　　　代陳景元書于太一宫道院壁<lb/>
官身有吏責觸事遇嫌猜野性豈堪此廬山歸去來<lb/>
　　　　山雞<lb/>
山雞照渌水自愛一何愚文采爲世用適足累形軀<lb/>
<pb n="KR4d0073_SBCK_026-7a"/>
　　　　雜詠四首<lb/>
故畦抛汝水新壟寄鍾山爲問揚州月何時照我還<lb/>
　　　　二<lb/>
巳作湖隂客如何更遠遊章江昨夜月送我到揚州<lb/>
　　　　三<lb/>
證聖南朝寺三年到百回不知牆下路今日幾荷開<lb/>
　　　　四<lb/>
桃李石城塢餉田三月時柴荆常自閉花發少人知<lb/>
　　　　卧聞<lb/>
卧聞黃栗留起見白符鳩坐引魚兒戲行將鹿女遊<lb/>
　　　　秋興有感<lb/>
宿雨清畿甸朝陽麗帝城豐年人樂業隴上踏歌聲<lb/>
<pb n="KR4d0073_SBCK_026-7b"/>
　　　　題八功德水<lb/>
欲㝷阿練者曵屐出東岡澗谷芳非少春風著野桑<lb/>
　　　　口占<lb/>
去歲别南嶽前年返泐潭臨機一句子今日遇同參<lb/>
　　　　偶書<lb/>
雄也營身足聃兮悞汝多捐書知聖巳絶學奈禽何<lb/>
　　　　送陳景初金陵持服舉族貧病煩君藥石<lb/>
　　　　之功<lb/>
舉族貧兼病煩君藥石功長安何日到一一問歸鴻<lb/>
　　　　泊姚江<lb/>
軋軋櫓聲急蒼蒼江日低吾行有定止潮汐自東西<lb/>
　　　　樓上<lb/>
<pb n="KR4d0073_SBCK_026-8a"/>
蕩漾舟中客徘徊樓上人滄波浩無主兩槳邈難親<lb/>
　　　　春晴<lb/>
新春十日雨雨晴門始開靜看蒼苔紋莫上人衣來<lb/>
　　　　淨相寺<lb/>
淨相前朝寺荒涼二十秋曾遭滅劫壞今遇勝縁修<lb/>
　　　　將母<lb/>
將母䢴溝上留家白紵隂月明聞杜宇南北揔關心<lb/>
　　　　朱朝議移法雲蘭<lb/>
幽蘭有佳氣千載閟山阿不出阿蘭若豈遭乾闥婆<lb/>
　　　　晚歸<lb/>
岸逈重重柳川低渺渺河不愁南浦暗歸伴有姮娥<lb/>
　　　　題舫子<lb/>
<pb n="KR4d0073_SBCK_026-8b"/>
愛此江邊好留連至日斜眠分黃犢草坐占白鷗沙<lb/>
　　　　惠崇畫<lb/>
斷取滄州趣移來六月天道人三昧力變化只和鈆<lb/>
　　　　蒲葉<lb/>
蒲葉清淺水杏花和暖風地偏縁底緑人老爲誰紅<lb/>
　　　　芳草<lb/>
芳草知誰種縁堦巳數叢無心與時競何苦緑怱怱<lb/>
　　　　與徐仲元自讀書臺上定林<lb/>
橫絶潺湲度深㝷犖确行百年同逆旅一壑我平生<lb/>
　　　病中睡起折杏花數枝二首<lb/>
獨卧南牎榻翛然五六旬巳聞鄰杏好故挽一枝春<lb/>
　　　　二<lb/>
<pb n="KR4d0073_SBCK_026-9a"/>
獨卧無心起春風閉寂寥鳥聲誰喚汝屋角故相撩<lb/>
　　　　送望之赴臨江<lb/>
黃雀有頭顱長行萬里餘想因君出守暫得免包苴<lb/>
　　　　送丁廓秀才歸汝隂<lb/>
風駛柳條乾駝裘未勝寒慇懃陌上日爲客暖征鞍<lb/>
　　　　送王彦魯<lb/>
北客憐同姓南流感似人相分豈相忘臨路更情親<lb/>
　　　　送吕望之<lb/>
池散田田碧臺敷灼灼紅年華豈有盡心賞亦無窮<lb/>
　　　　别方劭祕校<lb/>
迢迢建業水中有武昌魚别後應相憶能忘數寄書<lb/>
　　　　梅花<lb/>
<pb n="KR4d0073_SBCK_026-9b"/>
牆角數枝梅凌寒獨自開遥知不是雪爲有暗香來<lb/>
　　　　紅梅<lb/>
春半花纔發多應不奈寒北人初未識渾作杏花看<lb/>
　　　　病起過寳覺<lb/>
執手乍欣悵霜毛應更新依然舊童子郤想夢前身<lb/>
　　　　書定林院牎<hi>問逺大師師云夜來夢與說十波羅蜜</hi>
道人今輟講卷裓寄松蘿夢說波羅蜜當如習氣何<lb/>
　　　　題徐浩書法華經<lb/>
一切法無差水牛生象牙莫將無量義欲覔妙蓮華<lb/>
　　　　碧蕪<hi>回紋</hi>
碧蕪平野曠黃菊晩村深客倦留甘飲身閑累苦吟<lb/>
　　　　夢長<lb/>
<pb n="KR4d0073_SBCK_026-10a"/>
夢長隨永漏吟苦雜踈鍾動蓋荷風勁沾裳菊露濃<lb/>
　　　　迸月<lb/>
迸月川魚躍開雲嶺鳥翻徑斜荒草惡臺廢冶花繁<lb/>
　　　　泊鴈<lb/>
泊鴈鳴深渚收霞落晩川柝隨風斂陣樓映月低弦<lb/>
漠漠汀帆轉幽幽岸火然壑危通細路溝曲繞平田<lb/>
　　　　題西太一宫壁二首<hi>六言</hi>
草色浮雲漠漠樹隂落日潭潭<hi>一作柳葉鳴蜩緑暗荷花落日紅酣</hi>三<lb/>
十六陂流<hi>一作宫煙</hi>水白頭想見江南<lb/>
　　　　二<lb/>
三十年前此路<hi>一作地</hi>父兄持我東西今日重來白首<lb/>
欲㝷陳迹都迷<lb/>
<pb n="KR4d0073_SBCK_026-10b"/>
　　　　西太一宫樓<lb/>
草際芙蕖零落水邊楊柳欹斜日暮炊煙孤起不知<lb/>
魚網誰家<lb/>
臨川先生文集卷第二十六<lb/>
</p>
<p>
</p>
  </div>
</body>
</text>
</TEI>
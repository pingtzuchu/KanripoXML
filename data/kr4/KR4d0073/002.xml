<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_002-1a"/>
臨川先生文集卷第二<lb/>
　　古詩<lb/>
　　　題南康晏史君望雲亭<lb/>
　　　洊亭<lb/>
　　　光宅寺<lb/>
　　　春日晩行<lb/>
　　　新花<lb/>
　　　四皓二首<lb/>
　　　眞人<lb/>
　　　寄蔡氏女子二首<lb/>
　　　夢黃吉甫<lb/>
　　　遊土山示蔡天啓祕校<lb/>
<pb n="KR4d0073_SBCK_002-1b"/>
　　　　再用前韻寄蔡天啓<lb/>
　　　　用前韻戯贈葉致遠直講<lb/>
　　　　白鶴吟示覺海元公<lb/>
　　　　示安大師<lb/>
　　　　示寳覺<lb/>
　　　　定林示道原<lb/>
　　　　我所思寄黃吉甫<lb/>
　　　　寄朱昌叔<lb/>
　　　　與僧道昇二首<lb/>
　　　　贈彭器資<lb/>
　　　　贈王居士<lb/>
　　　　贈李士雲<lb/>
<pb n="KR4d0073_SBCK_002-2a"/>
　　　　題南康晏史君望雲亭<lb/>
南康父老傳史君疾呼急索初不聞未甞遣汲谷簾<lb/>
水三歲只望香爐雲雲徐無心澹無滓史君恬靜亦<lb/>
如此飊然一去掃遺隂便覺歊煩悵千里歸田負戴<lb/>
子與妻圃𬞞園果西山西出門亭臯百頃緑望雲纔<lb/>
喜雨一犁我知新亭望雲好欲斸比隣成二老莫嫌<lb/>
雞黍數徃來爲報襄陽德公嫂<lb/>
　　　　洊亭<lb/>
朝㝷東郭來西路歷洊亭衆山若怨思慘澹長眉青<lb/>
迸水泣幽咽復如語丁寧豈予乆忘之而欲我小停<lb/>
歇鞍松栢間坐起俯軒櫺秋日幸未暮奈何雨㝠㝠<lb/>
　　　　光宅寺<lb/>
<pb n="KR4d0073_SBCK_002-2b"/>
翛然光宅淮之隂扶輿獨來止中林千秋鍾𣑽巳變<lb/>
響十畒桑竹空成隂昔人倨堂有妙理髙座翳遶天<lb/>
花深紅葵紫莧復滿眼徃事無跡難追㝷<lb/>
　　　　春日晚行<lb/>
門前楊桞二三月枝條緑煙花白雪呼僮羈我果下<lb/>
騮欲㝷南岡一散愁縁岡初日溝港淨與我門前緑<lb/>
相映隔淮仍見裊裊垂佇立怊悵去年時杏花園西<lb/>
光宅路草暖沙晴正好渡興盡無人檝迎我却隨倦<lb/>
鵶歸薄暮<lb/>
　　　　新花<lb/>
老年少忻豫況復病在牀汲水置新花取慰此流芳<lb/>
流芳秪湏臾我亦豈乆長新花與故吾巳矣兩可忘<lb/>
<pb n="KR4d0073_SBCK_002-3a"/>
　　　　四皓二首<lb/>
四皓秦漢時招招莫能致紫芝可以飽梁肉非所嗜<lb/>
谷廣水渙渙山長雲泄泄與其貴而拘不若賤而肆<lb/>
　　　　二<lb/>
秦敺九州逃知力起經綸重利誘衆䇿頗知聚秦民<lb/>
頽然此四老上友千載魂采芝商山中一視漢與秦<lb/>
靈珠在泥沙光景不可昏道德雖避世餘風迴至尊<lb/>
嫡孽一朝正留侯果知言岀處但有禮廢興豈所存<lb/>
　　　　眞人<lb/>
予常值眞人能藏毒而寧能納穢若淨能易羶使馨<lb/>
能解身赫赫能逆知冥冥日唯汝心櫻而汝耳目熒<lb/>
廓然而無營其孰擾汝靈神竒實主汝厥通莫之令<lb/>
<pb n="KR4d0073_SBCK_002-3b"/>
嘻予豈不知黃帝與焦螟死心而廢形乃可少聞霆<lb/>
顧今親遘之於吾獨剽聆刳心事斯語自儆以書銘<lb/>
　　　　寄蔡氏女子二首<lb/>
建業東郭望城西堠千嶂承宇百泉遶霤青遥遥兮<lb/>
纚屬緑宛宛兮橫逗積李兮縞夜崇挑兮炫晝蘭馥<lb/>
兮衆植竹姢兮常荗桞蔫綿兮含姿松偃蹇兮獻秀<lb/>
鳥跋兮下上魚跳兮左右顧我兮適我有班兮伏獸<lb/>
感時物兮念汝遲汝歸兮㩗㓜<lb/>
　　　　二<lb/>
我營兮北渚有懷兮歸女石梁兮以苫蓋緑隂隂兮<lb/>
承宇仰有桂兮俯有蘭嗟汝歸兮路豈難望超然之<lb/>
白雲臨清流而長嘆<lb/>
<pb n="KR4d0073_SBCK_002-4a"/>
　　　　夢黃吉甫<lb/>
夢傳失之妄<hi>一作悲</hi>晝冀見而想豈伊不可懷而使我<lb/>
心徃山林老顚眴數日占黃壤舟輿來何遲北望屢<lb/>
戃怳西城薺花時落魄隨兩槳歲晩洲渚淨水消煙<lb/>
渺莽躊蹰壁上字期我無乃迋<lb/>
　　　　遊土山示蔡天啓<lb/>
定林瞰土山近乃在眉睫誰謂秦淮廣正可藏一艓<lb/>
朝予欲獨徃扶憊強登渉蔡侯聞之喜喜色見兩頰<lb/>
呼鞍追我馬亦以兩黥挾斂書付衣囊褁飯隨藥笈<lb/>
翛翛阿蘭若土木老山脅鼓鍾卧空曠簨簴雕捷業<lb/>
外堂廓無主考撃誰敢輙坡陀謝公冡藏椁乆穿劫<lb/>
百金買酒地野老今行饁<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>懷起東山勝踐比稠疊<lb/>
<pb n="KR4d0073_SBCK_002-4b"/>
於時國累卵楚夏血常喋外實備艱梗中仍費調燮<lb/>
公能覺如夢自喻一蝴蝶桓温適自斃符堅方天厭<lb/>
且可緩九錫寧當快一捷彼哉斗筲人得䘮易矜怯<lb/>
妄言屐齒折吾欲刋史牒傷心新城埭歸意終難愜<lb/>
漂摇五城舟尚想浮河檝千秋隴東月長照西州堞<lb/>
豈無華屋處亦捉蒲葵箑碎金諒可惜零落隨秋葉<lb/>
好事所傳玩空殘法書帖淸談眇不嗣陳迹怳如接<lb/>
東陽故侯孫少小同鼓篋一官初嶺海仰視飛鳶跕<lb/>
窮歸放款叚髙卧停逺蹀牽襟肘即見著㡌耳纔擪<lb/>
數椽危敗屋爲我炊陳浥雖無膏汚鼎尚有羮濡筴<lb/>
縱言及平生相視開笑靨邯鄲枕上事且飲且田獵<lb/>
或昬眠委翳或妄走超躐或叫號而寤或哭泣而魘<lb/>
<pb n="KR4d0073_SBCK_002-5a"/>
幸哉同聖時田里老安帖易牛以寳劒撃壤勝彈鋏<lb/>
追憐衰晉末此土方岌嶪強偷湏臾樂撫事終愁惵<lb/>
予雖天戮民有械無接摺翁今貧而靜内熱非復葉<lb/>
予衰極今歲儻與雞夢協委蛻亦何恨吾兒巳長鬛<lb/>
翁雖齒長我未見白可鑷祝翁尚難老生理歸善攝<lb/>
乆留畏年少譏我兩呫囁束火扶路還宵明狐兔懾<lb/>
蔡侯雄俊士心憭形亦諜異時能飛鞚快若五陵俠<lb/>
胡爲阡陌間踠足僅相躡諒欲交轡語怯子不能嗋<lb/>
　　　　再用前韻寄蔡天啓<lb/>
蔡侯東方來取友無所挾脩翛一囊衣偶以一書笈<lb/>
定林朝自炊有匕或無筴時時羮藜藿鑊大苦難燮<lb/>
驕頑遂敢侮有甚觀駢脅澹然山谷中變色未甞輙<lb/>
<pb n="KR4d0073_SBCK_002-5b"/>
始見類欺魄寒暄粗詶接從容與之語爛漫無不渉<lb/>
竒經可治疾祕祝可解魘巫醫之所知瞽史之所業<lb/>
載車必百兩獨以方寸攝微言歸易悟疾若髭赴鑷<lb/>
天機信卓越學等何足躐縱談及旣徃每與唐許恊<lb/>
揚雄尚漢儒韓愈眞秦俠好大人謂狂知微乃如諜<lb/>
惟知造文字人惑鬼愁懾秦愚旣改辠新眊仍易曡<lb/>
六書遂失指隷草矜敏捷誰珍檀山刻共賞蘭亭帖<lb/>
東京一祭酒妆拾偶予愜少甞妄思索老懶因退怯<lb/>
侯方習篆籀寸管靜甞擪深原道德意助我耕且獵<lb/>
昔功恐唐捐異味今得饁京口媚學子追師甞劫劫<lb/>
陸嬴淮汴糧水僦湖海艓逺求而近遺如目不見睫<lb/>
僞鳯易恱楚眞龍反驚葉聞予再三歎徃徃心不厭<lb/>
<pb n="KR4d0073_SBCK_002-6a"/>
或自逸而走或呿而不嗋或嗤元郎漫或訿白翁囁<lb/>
鑠金徒欲消韞玉豈愁浥賢愚有定分咄汝無喋喋<lb/>
跨鞍隨我遊曵屣聮我跕照泉挹清泚跂石縁嵬嶪<lb/>
東陂數儵魚西崦追蛺蝶翳林窺搏黍藉草聽批頰<lb/>
黃㝷逺蓮鬚紅閱鄰杏靨荏苒光景流楊園忽無葉<lb/>
扶痾歸未乆吾見喜寧帖褰裳告我去禄仕當隨牒<lb/>
蕭晨秣款叚歸騎得追躡謂言循東路覆岀西城堞<lb/>
行矣忍羈旅無魚勿彈鋏天閑乆索驥駿足方騰蹀<lb/>
長驅勿驕矜小踠亦勿惵鵬飛九萬里勿借風一箑<lb/>
溟波浩難窮勉自養鱗鬛爵禄實天械功名爲接摺<lb/>
寧能復與我揺漾秦淮檝附書勿辭頻隔歲期滿篋<lb/>
　　　　用前韻戯贈葉致逺直講<lb/>
<pb n="KR4d0073_SBCK_002-6b"/>
葉侯越著姓胄出實楚葉縉雲雖窮逺冠蓋傳累葉<lb/>
心大有所濳肩髙未甞脅飄飄凌雲意強禦莫能懾<lb/>
辟雍海環流用汝作舟檝開胷出妙義可發矇起魘<lb/>
詞如太阿鋒誰敢觸其鋏聽之心凛然難者口因嗋<lb/>
搏飛欲峩峩鎩墮今跕跕忘情塞上馬適志夢中蝶<lb/>
若金靜無求在冶惟所挾載醪但彼惑饋漿非我諜<lb/>
經綸安所施有寓聊自愜棊經看在手棊訣傳滿篋<lb/>
坐㝷棊勢打側寫棊圖貼攜持山林屐刺擿溝港艓<lb/>
一抨甞自副當熱寧忘箑反嗤褦襶子但守一經笈<lb/>
亡羊等殘生朽筴何足摺歡然值手敵便與對匕筴<lb/>
縱橫子墮局腷膊聲岀堞樵父弛逺擔牧奴停晏饁<lb/>
旁觀各技癢竊議兒女囁所矜在得䘮聞此更心惵<lb/>
<pb n="KR4d0073_SBCK_002-7a"/>
熟視籠兩手徐思撚長鬣微吟靜愔愔堅坐髙帖帖<lb/>
未快巖谷叟斧柯甞爛浥趨邉耻局縮穿腹愁危嶪<lb/>
或撞關以攻或覰眼而擪或羸行伺擊或猛出追躡<lb/>
垂成忽破壞中斷俄連接或外示閒暇伐事先和燮<lb/>
或冒突超越鼓行令震疊或粗見形勢驅除令逺蹀<lb/>
或開拓疆境欲并包揔攝或僅殘尺寸如黒子著靨<lb/>
或橫潰解散如尸僵血喋或慙如告亡或喜如獻捷<lb/>
䧟敵未甘虜報仇方借俠諱輸寧斷頭悔悞乃批頰<lb/>
終朝巳罷精旣夜未交睫翻然悟且歎此何宜劫劫<lb/>
孟軻惡妨行陶侃懲廢業揚雄有前言韋曜存徃牒<lb/>
晉臣抑帝手梭侯何啻渉冶城子爭道拒父乃如輙<lb/>
爭也實逆德豈如私闘怯藝成况窮苦此殆天所厭<lb/>
<pb n="KR4d0073_SBCK_002-7b"/>
如今劉與李倫等安可躐試令取一毫亦乏寸金鑷<lb/>
以此待君子未與回參恊操具投諸江道耕而德獵<lb/>
　　　　白鶴吟示覺海元公<lb/>
白鶴聲可憐紅鶴聲可惡白鶴靜無匹紅鶴喧無數<lb/>
白鶴招不來紅鶴揮不去長松受穢死乃以紅鶴故<lb/>
北山道人曰美者自美吾何爲而喜惡者自惡吾何<lb/>
爲而怒去自去耳吾何闕而追來自來耳吾何妨而<lb/>
拒吾豈厭喧而求靜吾豈好丹而非素汝謂松死吾<lb/>
無依邪吾方捨隂而坐露<lb/>
　　　　示安大師<lb/>
道人深北山爲家宴坐白露眠蒼霞手扶梲杖雖老<lb/>
矣走險尚可追麏麚踞堂俯視何所有窈窕樛木垂<lb/>
<pb n="KR4d0073_SBCK_002-8a"/>
榠樝深㝷石路仍有栗持以饋我因烹茶<lb/>
　　　　示寳覺<lb/>
宿雨轉歊煩朝雲擁清迥蕭蕭碧柳輭脉脉紅蕖靚<lb/>
黙卧如有懷荒乗豈無興幽人適過我共取牆隂徑<lb/>
　　　　定林示道原<lb/>
昨登定林山俯視東南陔但見一方白莫知所從來<lb/>
濕銀注寒晶奩以青培堆迢迢晻靄中疑有白玉臺<lb/>
是夕清風興煩雲豁然開常娥攀桂枝顧景乆徘徊<lb/>
杖藜忽髙秋陳迹與子陪壯觀非復昔平蕪夜莓苔<lb/>
　　　　我所思寄黃吉甫<lb/>
我所思兮在彭蠡一奩寒晶徑千里天低紺滑風靜<lb/>
止月澹星渟尤可喜亦復可憐波浪起琉璃崩嵌湧<lb/>
<pb n="KR4d0073_SBCK_002-8b"/>
顚絫萬斛之舟簸一葦超邑越都如歷指岸沙雪積<lb/>
山雲委雲半飛泉挂龍尾跳空散作平地水牛乳芳<lb/>
甘那得比蘿蔦㝠㝠䕃演迤稍上㝷源岀竒詭像圖<lb/>
釋迦祠老子臺殿晻靄相重累石槽環除逗清泚松<lb/>
竹靚深無虎虺其徒翛然棄塵滓雖未應眞終適巳<lb/>
黃侯可與談妙理視棄榮宦猶弊屣每採紫芝求石<lb/>
髓我欲從之勌游徙榖城公孫能若此五老聞之當<lb/>
啓齒寄聲五老吾念爾相見無時老將死<lb/>
　　　　寄朱昌叔<lb/>
西安春風花幾樹花邉飲酒今何處一盃塞上看黃<lb/>
雲萬里寄聲無鴈去世事紛紛洗更新老來空得滿<lb/>
衣塵青山欲買江南宅歸去相招有此身<lb/>
<pb n="KR4d0073_SBCK_002-9a"/>
　　　　與僧道昇二首<lb/>
昇也初見我膚腴仍㓗白今何苦而老手脚皴以黒<lb/>
聞有道人者於今號禪伯嬲汝以一句西歸瘦如腊<lb/>
汝觀青青枝歲寒好顔色此松亦有心豈問庭前栢<lb/>
　　　　二<lb/>
跋陀羅師能幻物幻穢爲淨持幻佛佛幻諸天以戯<lb/>
之幢幡香果助設施茫然悔欲除所幻還爲幻佛力<lb/>
所持佛天與汝本無間汝今何㳟昔何慢十方三世<lb/>
本來空受記豈非遭佛幻<lb/>
　　　　贈彭器資<lb/>
鄱水滔天竟東注氣澤所鍾賢可慕文章浩渺足波<lb/>
瀾行義迢迢有歸處中江秋浸兩崖間遡洄與我相<lb/>
<pb n="KR4d0073_SBCK_002-9b"/>
徃還我挹其清乆未竭復得縱觀於波瀾放言深入<lb/>
妙雲海示我僊聖本所寰楞伽我亦見髣髴歲晚所<lb/>
悲行路難<lb/>
　　　　贈王居士<lb/>
武林王居士與子俱學佛以財供佛事不自費一物<lb/>
　　　　贈李士雲<lb/>
李子山水人而常寓城郭毫端出窈窕心手初不著<lb/>
我聞大梵天擎跨雞孔雀執鈴揚赤幡浩劫淨無作<lb/>
佳哉子能圖可以慰寂寞相與驗其眞他年在寥廓<lb/>
臨川先生文集卷第二<lb/>
</p>
<p>
</p>
  </div>
</body>
</text>
</TEI>
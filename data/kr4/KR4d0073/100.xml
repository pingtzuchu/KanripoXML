<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_100-1a"/>
臨川先生文集卷第一百<lb/>
　　墓誌<lb/>
　　　鄞女墓誌銘<lb/>
　　　太君羅氏墓誌銘<lb/>
　　　縣君王氏墓誌銘<lb/>
　　　太君曾氏墓誌銘<lb/>
　　　夫人呉氏墓誌銘<lb/>
　　　郡君翟氏墓誌銘<lb/>
　　　郡君齊氏墓誌銘<lb/>
　　　郡君劉氏墓誌銘<lb/>
　　　太君徐氏墓誌銘<lb/>
　　　縣君陳氏墓誌銘<lb/>
<pb n="KR4d0073_SBCK_100-1b"/>
　　　王夫人墓誌銘<lb/>
　　　縣君康氏墓誌銘<lb/>
　　　太君李氏墓誌銘<lb/>
　　　縣君武氏墓誌銘<lb/>
　　　夫人李氏墓誌銘<lb/>
　　　　鄞女墓誌銘<lb/>
鄞女者知鄞縣事臨川王某之女子也慶曆七年四<lb/>
月壬戍前日出而生明年六月辛巳後日入而死壬<lb/>
午日出葬崇法院之西北吾女生惠異甚吾固疑其<lb/>
成之難也噫<lb/>
　　　　仙遊縣太君羅氏墓誌銘<lb/>
仙遊縣太君羅氏世家南劒州之沙縣祕書少監陳<lb/>
<pb n="KR4d0073_SBCK_100-2a"/>
君諱某之妻北部貟外郎儼古田縣尉侃衛尉寺丞<lb/>
佩同學究出身偉殿中丞偁之母年八十三以某年<lb/>
某月某甲子卒女一人適張氏孫男女若干人太君<lb/>
有賢行事皇姑蕭氏順焉諸妣慕其所爲後亦皆稱<lb/>
孝婦經紀内治能勤不懈以至於老少監君行治勞<lb/>
烈稱天下有施於後世其子孫蕃衍能中其家法皆<lb/>
由太君善相其夫而能敎子陳氏之所以興太君與<lb/>
有力焉銘曰<lb/>
嗚呼夫人有德有祉婦于嚴姑酒食燕喜乃相君子<lb/>
陳宗以興乃敎衆兒有以賢稱樂其室家以曁孫曾<lb/>
歸然壽寵宜後之承<lb/>
　　　　壽安縣君王氏墓誌銘<lb/>
<pb n="KR4d0073_SBCK_100-2b"/>
江淮荆湖兩浙制置發運使少府監廣陵孫君之夫<lb/>
人夀安縣君太原王氏其先自滄州之清池徙河南<lb/>
世有顯人太府卿諱某者皇曾祖也庫部貟外郎贈<lb/>
禮部侍郎諱某者皇祖也屯田郎中贈吏部侍郎諱<lb/>
某者皇考也至夫人諸兄亦皆爲郎尚書而多以材<lb/>
藝稱當世夫人好讀書善爲詩靜專而能謀勤約以<lb/>
有禮吏部君愛之尤而擇所嫁於是少府君爲大理<lb/>
評事簽書淮南節度判官㕔公事以夫人歸焉皇姑<lb/>
曰自兒有婦内外族人加親而吾食寢甘焉少府君<lb/>
材能爲朝廷所信以至休顯其盡心外事不以家爲<lb/>
䘏者以夫人爲之内也嘉祐四年某月某甲子夫人<lb/>
卒年五十三明年某月某甲子葬揚州之天長縣博<lb/>
<pb n="KR4d0073_SBCK_100-3a"/>
陵郷皇姑之兆子男二人某某女六人一嫁蘇州節<lb/>
度推官毗陵張誨一尚㓜四先夫人卒銘曰<lb/>
朅朅少府有儀有聲誰相其祁以迄休成維王淑女<lb/>
順婦慈母内諧尊卑燕及婚友錦韜象軸告命之華<lb/>
序章爵邑維榮有家方大茀禄以宜寵服嗚呼其徂<lb/>
葬有吉卜<lb/>
　　　　河東縣太君曾氏墓誌銘<lb/>
尚書都官貟外郎臨川吳君諱某之夫人河東太君<lb/>
南豐曾氏尚書吏部郎中贈右諌議大夫諱某之子<lb/>
諫議君伉直以擯死而都官君尤孝友忠信鄕里稱<lb/>
爲長者夫人於財無所蓄於物無所玩自司馬氏以<lb/>
下史所記世治亂人賢不肖無所不讀蓋其明辨智<lb/>
<pb n="KR4d0073_SBCK_100-3b"/>
識當世游談學問知名之士有不能如也雖内外族<lb/>
親之悍強頑鄙者猶知嚴憚其爲賢而夫人拊循應<lb/>
接親踈小大皆有禮焉嘉祐三年某月某甲子年七<lb/>
十四終于寢有子四人苪祕書丞蕡亳州録事叅軍<lb/>
其次蕃蒙曾出也皆進士而蒙爲濠州司戸叅軍於<lb/>
是蕡蕃皆已卒苪蒙以某年某月某甲子葬夫人某<lb/>
縣某鄕某所之原某實夫人之外孫而夫人歸之以<lb/>
其孫者也涕泣而爲銘曰<lb/>
靜專幽閒女子之方閎觀博考乃士之常猗歟夫人<lb/>
學問明智其德女子其能則士我求于往孰與比齊<lb/>
嗚呼公父穆伯之妻<lb/>
　　　　曾公夫人呉氏墓誌銘<lb/>
<pb n="KR4d0073_SBCK_100-4a"/>
夫人吳氏太常博士南豐曾君之配世家臨川二十<lb/>
四歸曾氏三十有五以病終子男三鞏牟宰女一時<lb/>
博士方爲越州節度推官某年月日乃啓其殯臨川<lb/>
葬南豐之某地前葬鞏謀於宗之長者而請於博士<lb/>
曰夫人事皇姑萬壽太君承顔色敎令一主於順斟<lb/>
酌衣服飲食盡其力皇姑愛之如巳女於大人得輔<lb/>
佐之宜於族人上下適其分今其葬宜得銘祕之墓<lb/>
中於以永永延夫人之德無不可者博士曰然乃來<lb/>
求銘夫人固早没不及見其存時雖然博士先人行<lb/>
也而又鞏於友莫厚焉於夫人之葬而銘也其何讓<lb/>
銘曰<lb/>
宋且百年江之南有名世者先焉是爲夫人之子葬<lb/>
<pb n="KR4d0073_SBCK_100-4b"/>
夫人於此於戯<lb/>
　　　　樂安郡君翟氏墓誌銘<hi>并序</hi>
尚書主客貟外郎錢塘沈君名扶之夫人翟氏者鄂<lb/>
州節度推官諱希言之子太子左清道率府率致仕<lb/>
諱守序之孫利州葭萌縣令諱令圖之曾孫少則賢<lb/>
孝父母稱之及嫁爲婦則舅姑稱之如父母處娣姒<lb/>
能和以有禮畜妾御能正以有仁閨門雝雝上下順<lb/>
治自皇舅尚書公以才爲時用繼以主客及夫人之<lb/>
子而沈氏日大矣夫人之德善亦日以顯内外親皆<lb/>
悅服而歸之以謂其必大享爵禄終於壽考乃以治<lb/>
平三年九月十日卒于京師享年五十七初主客自<lb/>
河北提點刑獄移知明州而長子方領開封府事治<lb/>
<pb n="KR4d0073_SBCK_100-5a"/>
有異狀爲　上所禮以夫人乆疾請於　上留主客<lb/>
京師詔特聽留以佐三司於是諸名毉治夫人無所<lb/>
不爲然終不起始封長安縣君進京兆樂安二郡君<lb/>
生五男三女男曰　翰林學士右諌議大夫知制誥<lb/>
曰迥泰州軍事判官曰遼將作監主簿監壽州酒曰<lb/>
遬漳州漳浦縣主簿曰逌試將作監主簿女適祕書<lb/>
省著作佐郎顔處恭邢州堯山縣令王子韶太常博<lb/>
士監察御史裏行蔣之竒翟氏濟州金鄕人啇州團<lb/>
練使守素者當　太祖時親信任事族人因多爲武<lb/>
吏而皇考獨好文學舉進士中第負材任氣不肯有<lb/>
所屈以終不得意夫人之兄嚴亦知名又早卒夫人<lb/>
傷其家替每獨歎息　今上即位翰林守杭州其季<lb/>
<pb n="KR4d0073_SBCK_100-5b"/>
舅惟康以奉獻得仕今爲道州寧逺縣主簿夫人旣<lb/>
卒詔以主客知蘇州十二月某日葬夫人杭州錢塘<lb/>
縣龍居山舅姑之兆銘曰<lb/>
沈侯世獻得相惟媛歸嬪于宗誨子而彦相之斯何<lb/>
德則有儀誨之斯何慶則有貽始周姓姬後氏爲翟<lb/>
於梁曰璜實佐其國至漢高陵又以才稱世降弗嗣<lb/>
乃隮女子許公之妻公武之母昭於銘詩無盛與夷<lb/>
彼暴而興亦遄其沮我以吾仁其昌孰禦梴梴中丘<lb/>
萬木如茨徃從舅姑協我初龜<lb/>
　　　　高陽郡君齊氏墓誌銘<lb/>
夫人故翰林侍讀學士贈開府儀同三司王公諱洙<lb/>
之妻故光禄寺丞力臣今太常寺太祝欽臣祕書省<lb/>
<pb n="KR4d0073_SBCK_100-6a"/>
著作佐郎陟臣祕書省正字曾臣之繼母也齊氏好<lb/>
讀書能文章有高節美行治平二年年五十五以五<lb/>
月初三日終于亳州其子之官舎治平三年十月初<lb/>
八日祔葬於南京虞城縣孟諸郷田丘里初夫人自<lb/>
哀早孤誓不嫁以養母及公失初妻諸子㓜聞夫人<lb/>
賢行求之曰是必能母吾子於是母兄強嫁之及歸<lb/>
果能母諸子聦明而仁㳟儉以有禮闔門欣欣無一<lb/>
異言始封縣文安又封郡高陽而公卒即舉家政屬<lb/>
之子婦齋居素服不御酒樂以至没齒雖時爲詩然<lb/>
未甞以視人及終乃得五十四篇其言高潔曠逺非<lb/>
近世婦人女子之所能爲又得遺令一篇令薄葬其<lb/>
言死生之故甚有理齊氏祁州蒲隂人夫人曾祖諱<lb/>
<pb n="KR4d0073_SBCK_100-6b"/>
某故不仕祖諱安故不仕考諱永淸莫州防禦推官<lb/>
兄恢弟惲皆知名公四男一女女嫁尚書職方貟外<lb/>
郎陳安道夫人旣善撫諸子而諸子亦多賢能致孝<lb/>
於葬來求銘銘曰<lb/>
在冀中山有孝季齊少孤恃母悲不忍離及以義行<lb/>
乃終順慈顯顯王公學問文章族爲大家爵禄寵光<lb/>
來繼來助其賢則譽銘詩幽宮以告齊終齊終有始<lb/>
自其爲子<lb/>
　　　　同安郡君劉氏墓誌銘<lb/>
尚書戸部侍郎致仕廬陵王公䞇之夫人同縣劉氏<lb/>
女也父諱某祖諱某曾祖諱某三世皆弗仕然常爲<lb/>
州大妵方公少時夫人父知公必貴故歸以其子夫<lb/>
<pb n="KR4d0073_SBCK_100-7a"/>
人之在父母家旣以孝聞及嫁舅姑又稱其孝能相<lb/>
其夫以順又能畜其婦子以慈公當　仁宗時以御<lb/>
史見聽用閱天章龍圖樞密三學士夫人亦累封爲<lb/>
同安郡君治平四年十一月七日終於廬陵宣化坊<lb/>
之私第有二子儀殿中丞前死億今爲尚書都官貟<lb/>
外郎女一人嫁撫州軍事推官蕭迅公之告老詔以<lb/>
億通判本州以養及是喪夫人能自致焉明年某月<lb/>
某日葬某縣某郷某里銘曰<lb/>
於美夫人明祗順飭來嬪王宗時蓺其德公榮在朝<lb/>
皇命所特出使入侍徃來赫赫登爲大家自我承翼<lb/>
有田有廬偕老而息亦有孝子媚于朝夕噫乎終哉<lb/>
兆此幽宅<lb/>
<pb n="KR4d0073_SBCK_100-7b"/>
　　　　仁壽縣太君徐氏墓誌銘<lb/>
夫人徐氏饒州浮梁縣人曾祖諱某某官祖諱某父<lb/>
諱某皆不仕夫曰尚書屯田郎中金君諱某同縣人<lb/>
也生子十一人男四人君著君佐君卿君佑皆進士<lb/>
君卿今爲尚書職方貟外郎女七人皆適士族孫十<lb/>
九人男六人女十三人巳嫁者十二人曾孫男女十<lb/>
四人外孫四十七人夫人以職方故封金堂壽安二<lb/>
縣君又封仁壽縣太君後郎中之没九年享年七十<lb/>
七卒於池州官舎實治平三年八月十三日以四年<lb/>
某月某日藏柩于某郷某里祔郎中之葬夫人天性<lb/>
篤於孝謹女功婦事不懈以敏躬儉有節仁於宗族<lb/>
故以事其舅姑而順以相其君子而宜以臨其子孫<lb/>
<pb n="KR4d0073_SBCK_100-8a"/>
而治以有賢子大其家室具享諸福終于壽考臨川<lb/>
王某銘其葬曰<lb/>
婉婉女工彼徐之子來嬪金宗有衍其始鄱人大家<lb/>
相望而有誰則無父無姑無母帝嘉汝子服位在朝<lb/>
賜邑用書象首錦櫜孝祗順慈俯仰皆宜考終榮禄<lb/>
於慶有施偉歟夫人協此銘詩<lb/>
　　　　永嘉縣君陳氏墓誌銘<lb/>
陳氏於蘇州爲大姓夫人者太子中允諱之武之子<lb/>
某官贈太常卿諱郁之孫左賛善大夫諱質之曾孫<lb/>
而太常博士王君諱逢之妻也聦明順善動有禮灋<lb/>
以不及養舅姑也故於祭祀尤謹博士禄賜盡之宗<lb/>
族朋友不足則出衣服簪珥助之而不言選飾妾御<lb/>
<pb n="KR4d0073_SBCK_100-8b"/>
進之不忌然博士終無子蓋吾聞於博士者如此撫<lb/>
博士之兄子如己子哭博士三年未甞如陳氏除喪<lb/>
大貧顯者求以爲妻族人強之不可又強之則涕泣<lb/>
自誓居頃感疾以死蓋吾聞於博士之兄子景元者<lb/>
如此然夫人之行非特出於二人之言凡習陳氏王<lb/>
氏者皆知其爲賢而哀其志其封曰永嘉縣君其卒<lb/>
於蘇州以治平二年十一月九日年三十八其葬以<lb/>
三年十一月某日從博士於閶門之西原銘曰<lb/>
榖也從於此喪也隨以死歸義與命奚傷乎無子<lb/>
　　　　王夫人墓誌銘<lb/>
右侍禁知循州興寧縣事海陵周君諱彦先之夫人<lb/>
王氏我叔祖尚書主客郎中贈右諫議大夫諱貫之<lb/>
<pb n="KR4d0073_SBCK_100-9a"/>
之子年二十三嫁周氏嫁六年生一子澥而周君卒<lb/>
後十八年子濤爲祕書省著作佐郎知汝州梁縣事<lb/>
而夫人年四十八以疾棄丗於梁縣子濤等護其喪<lb/>
歸以嘉祐四年十一月二十九日庚申葬海陵城北<lb/>
之兆夫人心莊而行厲氣和而色婉撫接内外親䟽<lb/>
皆有恩意而於人終身不校嗚呼其賢如此銘曰<lb/>
於嗟夫人少憫憂祗專靜嘉好衆仇克協婦子祠春<lb/>
秋方胥有家𥙿厥羞不永于享其何尤序哀以銘款<lb/>
諸幽<lb/>
　　　　右監門衛大將軍世耀故妻仁壽縣君康<lb/>
　　　　氏墓誌銘<lb/>
皇族右監門大將軍世耀之妻康氏故内殿崇班閤<lb/>
<pb n="KR4d0073_SBCK_100-9b"/>
門祗候遵度之子祖曰廷翰皇任磁州防禦使曾祖<lb/>
曰碩皇贈左千牛衛大將軍以嘉祐三年爲宗婦封<lb/>
仁壽縣君生一子令優爲右千牛衛將軍而以熈寧<lb/>
元年六月九日疾病死享年二十有六自爲女子以<lb/>
至於爲母卑尊㓜長無所非議故於其死皆哀憐二<lb/>
年二月十七日葬河南永安銘曰<lb/>
芒乎其孰致而來奄乎其孰推而徃爲之幽宫覆以<lb/>
新壤魂浮氣游變化惚恍宛其德音尚可追想<lb/>
　　　　壽安縣太君李氏墓誌銘<lb/>
新喻蕭渤狀其母授息緫使來求銘以葬惟夫人姓<lb/>
李氏於邑里實大姓曾祖諱某祖諱某考諱某皆弗<lb/>
仕而曾祖以其孫憲成公故贈官至太子太師夫人<lb/>
<pb n="KR4d0073_SBCK_100-10a"/>
柔順靜專仰俯有儀年十有五而嫁是爲鼎州圑練<lb/>
推官蕭君諱蕡之妻年二十有二生渤淇澈三男一<lb/>
女子而寡執節不嫁父母欲奪之不得卒就其男宦<lb/>
學歸其女爲士妻孫曾詵詵饋祀𥙿如鄕人歸高稱<lb/>
諺歎息治平三年渤用尚書駕部貟外郎選主廣濟<lb/>
河漕而夫人年六十有八以九月八日卒于東都之<lb/>
私寢越明年某月十有一日合葬新喻某郷某里於<lb/>
是推官君以渤故贈右諫議大夫夫人封壽安縣太<lb/>
君銘曰<lb/>
有幽新宫在阜之陽慶旣造家乃終同藏共伯之妻<lb/>
文伯之母於嘉夫人亦緒厥後磨石摛丹詒銘永乆<lb/>
　　　　右千牛衛將軍仲焉故妻永嘉縣君武氏<lb/>
<pb n="KR4d0073_SBCK_100-10b"/>
　　　　墓誌銘<lb/>
皇族右千牛衛將軍仲焉之妻故永嘉縣君武氏内<lb/>
殿崇班掖之子故左班殿直昭遜之孫贈尚書工部<lb/>
侍郎崇亮之曾孫年十八以熙寧元年十二月十四<lb/>
日棄世以明年二月十七日葬河南永安縣君在襁<lb/>
褓父母以爲婉及嫁節儉慈仁人稱之銘曰<lb/>
象服之粲兮容車之睆兮歸于陵陂哀歌以相挽兮<lb/>
摛銘壙石識幽以告逺兮<lb/>
　　　　鄭公夫人李氏墓誌銘<lb/>
尚書祠部郎中贈戶部侍郎安陸鄭公諱紓之夫人<lb/>
追封汝南郡太君李氏者尚書駕部郎中贈衛尉卿<lb/>
文蔚之子也光州仙居縣令贈工部貟外郎諱岵之<lb/>
<pb n="KR4d0073_SBCK_100-11a"/>
孫以祥符九年嫁至天聖九年年三十二以八月壬<lb/>
辰卒於其夫爲安州應城縣主簿之時後三十七年<lb/>
爲熈寧元年八月庚申祔於其夫安陸太平鄕進賢<lb/>
里之墓於是夫人兩子獮爲祕書丞知潭州攸縣獬<lb/>
爲翰林學士尚書兵部貟外郎知制誥一女子嫁郊<lb/>
社齋郎張蒙山夫人敏於德詳於禮事皇姑稱孝内<lb/>
諧外附上下𥙿如鄭公大姓甞以其富主四方之游<lb/>
士至侍郎則始貧而專於學夫人又故富家盡其資<lb/>
以助賔祭補紉澣濯饎爨朝夕人有不任其勞苦夫<lb/>
人歡終日如未甞貧故侍郎亦以自安於困約之時<lb/>
如未甞富鄭氏蓋將日顯矣而夫人不及其顯禄嗚<lb/>
呼良可悲也於其葬臨川人王某爲銘曰<lb/>
<pb n="KR4d0073_SBCK_100-11b"/>
於嗟夫人歸孔昭兮窈其爲德婉有儀兮命云如何<lb/>
壯則萎兮烝烝令子悲慕思兮有嚴葬祔祭配祗兮<lb/>
告哀無窮銘此詩兮<lb/>
臨川先生文集卷第一百<lb/>
</p>
<p>
</p>
  </div>
</body>
</text>
</TEI>
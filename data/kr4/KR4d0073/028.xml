<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_028-1a"/>
臨川先生文集卷第二十八<lb/>
　　律詩<hi>七言絶句</hi>
　　　送黃吉甫入京題清涼寺壁<lb/>
　　　與道原自何氏宅歩至景德寺<lb/>
　　　過法雲<lb/>
　　　光宅寺<lb/>
　　　題勇老退居院<lb/>
　　　與寳覺宿龍華院三絶<lb/>
　　　清涼白雲庵<lb/>
　　　自定林過西庵<lb/>
　　　歸庵<lb/>
　　　雪中遊北山呈廣州使君和叔同年<lb/>
<pb n="KR4d0073_SBCK_028-1b"/>
　　　謝安墩二首<lb/>
　　　東陂二首<lb/>
　　　山陂<lb/>
　　　欲往北山以雨止<lb/>
　　　耿天騭惠梨次韻奉酬三首<lb/>
　　　北山有懷<lb/>
　　　定林<lb/>
　　　封舒國公三首<lb/>
　　　北陂杏花<lb/>
　　　五更<lb/>
　　　與薛肈明奕棊賭梅花詩輸一首<lb/>
　　　又代薛肈明一首<lb/>
<pb n="KR4d0073_SBCK_028-2a"/>
　　　溝上梅花欲發<lb/>
　　　江梅<lb/>
　　　耿天騭許以浪山千葉梅見寄<lb/>
　　　與天騭宿淸涼廣惠僧舎<lb/>
　　　池上看金沙花數枝過酴醿架盛開二首<lb/>
　　　北山<lb/>
　　　詠菊二首<lb/>
　　　楊柳<lb/>
　　　北山道人栽松<lb/>
　　　山櫻<lb/>
　　　償薛肈明秀才榿木<lb/>
　　　馬斃<lb/>
<pb n="KR4d0073_SBCK_028-2b"/>
　　　　出郊<lb/>
　　　　懷府園<lb/>
　　　　江口二首<lb/>
　　　　蔣山手種松<lb/>
　　　　中年<lb/>
　　　　寄四姪旊二首<lb/>
　　　　寄吳氏女子<lb/>
　　　　寄蔡天啓<lb/>
　　　　呈陳和叔二首<lb/>
　　　　招葉致遠<lb/>
　　　　招楊德逢<lb/>
　　　　和叔招不徃<lb/>
<pb n="KR4d0073_SBCK_028-3a"/>
　　　和叔雪中見過<lb/>
　　　俞秀老忽不見<lb/>
　　　與耿天隲㑹話<lb/>
　　　　送黃吉甫入京題清涼寺壁<lb/>
薫風洲渚薺花繁看上征鞍立寺門投老難堪與君<lb/>
别倚江從此望還轅<lb/>
　　　　與道原自何氏宅歩至景德寺<hi>元豐七年三月十九日</hi>
前時偶見花如夢紅紫紛披競淺深今日重來如夢<lb/>
覺靜無餘馥可追㝷<lb/>
　　　　過法雲<lb/>
路過潮溝八九盤招提雪脊隱雲端金鈿一一花揔<lb/>
老翠被重重山更寒<lb/>
<pb n="KR4d0073_SBCK_028-3b"/>
　　　　光宅寺<hi>梁武帝宅也其北齊安隔淮齊武帝宅也宋興又在其北</hi>
齊安孤起宋興前光宅相仍一水邊蜂分蟻爭今不<lb/>
見故窠遺垤尚依然<lb/>
　　　　題勇老退居院<lb/>
道人投老寄山林偶坐翛然洗我心夢境此身能且<lb/>
在明年寒食更相㝷<lb/>
　　　　與寳覺宿龍華院三絶句<hi>舊有詩云京口瓜洲一水間鍾</hi>
<hi>山只隔數重山春風自緑江南岸明月何時照我還</hi>
老於陳迹倦追攀但見幽人數往還憶我小詩成悵<lb/>
望鍾山只隔數重山<lb/>
　　　　二<lb/>
世間投老斷攀縁忽憶東遊巳十年但有當時京口<lb/>
<pb n="KR4d0073_SBCK_028-4a"/>
月與公隨我故依然<lb/>
　　　　三<lb/>
與公京口水雲閒問月何時照我還邂逅我還還問<lb/>
月何時照我宿金山<lb/>
　　　　清涼白雲庵<lb/>
庵雲作頂峭無鄰衣月爲衿靜稱身木落岡巒因自<lb/>
獻水歸洲渚得橫陳<lb/>
　　　　自定林過西庵<lb/>
午雞聲不到禪林栢子煙中靜擁衾忽憶西巖道人<lb/>
語杖藜乗興得幽㝷<lb/>
　　　　歸庵<lb/>
稻畦藏水緑秧齊松鬛初乾尚有泥縱蹇㝷岡歸獨<lb/>
<pb n="KR4d0073_SBCK_028-4b"/>
卧東庵殘夢午時雞<lb/>
　　　　雪中遊北山呈廣州使君和叔同年<lb/>
南州歲晩亦花開有底堪隨驛使來看取鍾山如許<lb/>
雪何須持寄嶺頭梅<lb/>
　　　　謝安墩二首<lb/>
我名公字偶相同我屋公墩在眼中公去我來墩屬<lb/>
我不應墩姓尚隨公<lb/>
　　　　二<lb/>
謝公陳迹自難追山月淮雲秪往時一去可憐終不<lb/>
返暮年垂淚對桓伊<lb/>
　　　　東陂二首<lb/>
東陂風雨卧黃雲塍水翻溝隔壠分舂玉取新知不<lb/>
<pb n="KR4d0073_SBCK_028-5a"/>
晚腰鎌今日巳紛紛<lb/>
　　　　二<lb/>
荷葉初開筍漸抽東陂南蕩正堪游無端壠上翛翛<lb/>
麥橫起寒風占作秋<lb/>
　　　　山陂<lb/>
山陂院落今挼種城郭樓臺巳放燈白髪逢春唯有<lb/>
睡睡間啼鳥亦生憎<lb/>
　　　　欲往北山以雨止<lb/>
北山朝氣澹高秋欲往愁霑獨少留散策縁岡初見<lb/>
日興隨雲盡復中休<lb/>
　　　　耿天騭惠梨次韻奉詶<lb/>
故人家果獨難忘秋實初成便得甞直使紫花形味<lb/>
<pb n="KR4d0073_SBCK_028-5b"/>
勝豈能終日望咸陽<lb/>
　　　　二<lb/>
淮圃新隂百畞涼分甘每得助秋甞張公大谷雖云<lb/>
美誰肯苞苴出晉陽<lb/>
　　　　三<lb/>
甘滋南北共傳誇栽接還如老圃家誰謂交梨非外<lb/>
奬因君澆灌巳萌芽<lb/>
　　　　北山有懷<lb/>
香火因縁寄此山主恩投老更人間傷心躑躅岡頭<lb/>
路明日春風自往還<lb/>
　　　　定林<lb/>
窮谷經春不識花新松老栢自欹斜慇懃更上山頭<lb/>
<pb n="KR4d0073_SBCK_028-6a"/>
望白下城中有幾家<lb/>
　　　　封舒國公三首<lb/>
陳迹難㝷天柱源疏封投老誤明恩國人欲識公歸<lb/>
處楊柳蕭蕭白下門<lb/>
　　　　二<lb/>
桐鄕山遠復川長紫翠連城碧滿隍今日桐鄕誰愛<lb/>
我當時我自愛桐鄕<lb/>
　　　　三<lb/>
開國桐鄕巳白頭國人誰復記前遊故情但有吳塘<lb/>
水轉入東江向我流<lb/>
　　　　北陂杏花<lb/>
一陂春水繞花身花影妖饒各占春縱被春風吹作<lb/>
<pb n="KR4d0073_SBCK_028-6b"/>
雪絶勝南陌碾成塵<lb/>
　　　　五更<lb/>
青燈隔幔映悠悠小雨含煙凝不流秖聽蛩聲巳無<lb/>
夢五更桐葉强知秋<lb/>
　　　　與薛肇明奕棊賭梅花詩輸一首<lb/>
華髪㝷春喜見梅一株臨路雪培堆鳳城南陌他年<lb/>
憶杳杳難隨驛使來<lb/>
　　　　又代薛肇明一首<lb/>
野水荒山寂寞濵芳條弄色最關春故將明艶凌霜<lb/>
雪未怕靑腰玉女嗔<lb/>
　　　　溝上梅花欲發<lb/>
亭亭背暖臨溝處脉脉含芳映雪時莫恨夜來無伴<lb/>
<pb n="KR4d0073_SBCK_028-7a"/>
侶月明還見影參差<lb/>
　　　　江梅<lb/>
江南歲盡多風雪也有紅梅漏洩春顔色凌寒終慘<lb/>
澹不應揺落始愁人<lb/>
　　　　耿天騭許浪山千葉梅見寄<lb/>
聞有名花卽謾栽慇懃準擬故人來故人歳歲相逢<lb/>
晚<hi>一作能相見</hi>知復同看幾度開<lb/>
　　　　與天騭宿清涼廣惠僧舎<lb/>
故人不惜馬虺隤許我年年一度來野館蕭條無凖<lb/>
擬與君封殖浪山梅<lb/>
　　　　池上看金沙花數枝過酴醿架盛開二首<lb/>
午隂寛占一方苔映水前年坐看栽紅蘂似嫌塵染<lb/>
<pb n="KR4d0073_SBCK_028-7b"/>
汚青條飛上别枝開<lb/>
　　　　二<lb/>
酴醿一架最先來夾水金沙次第栽濃緑扶踈雲對<lb/>
起醉紅撩亂雪爭開<lb/>
　　　　北山<lb/>
北山輸緑漲橫陂直壍回塘灔灔時細數落花因坐<lb/>
久緩㝷芳草得歸遲<lb/>
　　　　詠菊二首<lb/>
補落迦山傳得種閻浮檀水染成花光明一室眞金<lb/>
色復似毗耶長者家<lb/>
　　　　二<lb/>
院落秋深數菊叢縁花錯莫兩三蜂蜜房歲晩能多<lb/>
<pb n="KR4d0073_SBCK_028-8a"/>
少酒盞重陽自不供<lb/>
　　　　楊柳<lb/>
楊柳杏花何處好石梁茅屋雨初乾緑垂靜路要深<lb/>
駐紅寫清陂得細看<lb/>
　　　　北山道人栽松<lb/>
陽坡風暖雪初融度谷遥看積翠重磊砢拂天吾所<lb/>
愛他生來此聽樓鐘<lb/>
　　　　山櫻<lb/>
山櫻抱石䕃松枝比並餘花發最遲賴有春風嫌寂<lb/>
寞吹香渡水報人知<lb/>
　　　　償薛肇明秀才榿木<lb/>
濯錦江邊木有榿小園封植佇華滋地偏或免<hi>淵聖御名</hi>
<pb n="KR4d0073_SBCK_028-8b"/>
魋伐歲晩聊同庾信移<lb/>
　　　　馬斃<lb/>
恩寛一老寄松筠晏卧東牎度幾春天廐賜駒龍化<lb/>
去謾容小蹇載閑身<lb/>
　　　　出郊<lb/>
川原一片緑交加深樹冥冥不見花風日有情無處<lb/>
著初迴光景到桑麻<lb/>
　　　　懷府園<lb/>
槐隂過雨盡新秋盆底看雲映水流忽憶小金山下<lb/>
路緑蘋稀處看游鯈<lb/>
　　　　江寧夾口二首<lb/>
鍾山咫尺被雲埋何況南樓與北齋昨夜月明江上<lb/>
<pb n="KR4d0073_SBCK_028-9a"/>
夢逆隨潮水到秦淮<lb/>
　　　　二<lb/>
日西江口落征帆却望城樓淚滿衫從此夢歸無别<lb/>
路破頭山北北山南<lb/>
　　　　蔣山手種松<lb/>
青青石上歲寒枝一寸巖前手自移聞道近來高數<lb/>
尺此身蒲柳故應衰<lb/>
　　　　中年<lb/>
中年許國邯鄲夢晩歲還家壙埌遊南望青山知不<lb/>
遠五湖春草入扁舟<lb/>
　　　　寄四姪旊<lb/>
數篇持往助歡咍想見封題手自開春草已生無好<lb/>
<pb n="KR4d0073_SBCK_028-9b"/>
句阿連空復夢中來<lb/>
　　　　二<lb/>
一日東岡上幾迴百重雲水隔蘇臺<hi>一作一日東岡望百廻迢迢雲</hi>
<hi>水隔蘇臺</hi>遥知别後詩無數黃犬歸時緫寄來<lb/>
　　　　寄吳氏女子<lb/>
夢想平生在一丘暮年方此得優游江湖相忘眞魚<lb/>
樂怪汝長謡特地愁<lb/>
　　　　寄蔡天啓<lb/>
杖藜縁塹復穿橋誰與高秋共寂寥佇立東岡一搔<lb/>
首冷雲衰草暮迢迢<lb/>
　　　　呈陳和叔<lb/>
數椽生草覆莓苔<hi>一作數掾牢落長莓苔</hi>一徑牆隂斸雪開王<lb/>
<pb n="KR4d0073_SBCK_028-10a"/>
吉囊衣新徙舎杖藜從此爲君來<lb/>
　　　　二<lb/>
數掾<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>屋茨生草三畞荒園種晩𬞞永日終無一杯<lb/>
酒可能留得故人車<lb/>
　　　　招葉致遠<lb/>
白下長干一水間竹雲新筍巳斑斑明朝若有扁舟<lb/>
興落日潮生尚可還<lb/>
　　　　招楊德逢<lb/>
山林投老倦紛紛獨卧看雲卻憶君雲尚無心能出<lb/>
岫不應君更懶於雲<lb/>
　　　　和叔招不往<lb/>
門前秋水可揚舲有意西㝷白下亭只欲往來相邂<lb/>
<pb n="KR4d0073_SBCK_028-10b"/>
逅郤嫌招喚苦丁寧<lb/>
　　　　和叔雪中見過<lb/>
捐書去寄老山林無復追縁<hi>縁一作㝷</hi>往事心忽值故人<lb/>
乗雪興玉堂前話得重㝷<lb/>
　　　　俞秀老忽然不見<lb/>
忽去飄然遊冶盤共疑枝䇿在梁端禪心暫起何妨<lb/>
寂道骨雖淸不畏寒<lb/>
　　　　與耿天騭㑹話<lb/>
邯鄲四十餘年夢相對黃粱欲熟時萬事秖如空鳥<lb/>
迹怪君强記尚能追<lb/>
臨川先生文集卷第二十八<lb/>
<pb n="KR4d0073_SBCK_028-11a"/>
</p>
<p>
</p>
  </div>
</body>
</text>
</TEI>
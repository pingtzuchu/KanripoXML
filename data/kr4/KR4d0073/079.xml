<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_079-1a"/>
臨川先生文集卷第七十九<lb/>
　　啓<lb/>
　　　賀韓魏公啓<lb/>
　　　賀致政文太師啓<lb/>
　　　賀留守侍中啓<lb/>
　　　賀留守王太尉啓<lb/>
　　　賀致仕趙少保啓<lb/>
　　　賀吕參政啓<lb/>
　　　回謝王參政啓<lb/>
　　　賀章參政啓<lb/>
　　　免參政上兩府啓<lb/>
　　　荅髙麗國王啓<lb/>
<pb n="KR4d0073_SBCK_079-1b"/>
　　　罷相出鎭回謝啓<lb/>
　　　謝皇親叔敖啓<lb/>
　　　賀韓史館相公啓<lb/>
　　　回留守太尉賀生日啓<lb/>
　　　除參知政事謝執政啓<lb/>
　　　回王參政免啓<lb/>
　　　參知政事回宗室賀啓<lb/>
　　　回曾簽書免啓<lb/>
　　　上執政辭僕射啓<lb/>
　　　除宰相上兩府大王免啓二<lb/>
　　　回謝舎人啓<lb/>
　　　回韓相公啓<lb/>
<pb n="KR4d0073_SBCK_079-2a"/>
　　　回文侍中啓<lb/>
　　　　賀韓魏公啓<lb/>
伏審判府司徒侍中寵辭上宰歸榮故鄕兼兩鎭之<lb/>
節麾備三公之典䇿貴極富溢而無亢滿之累名遂<lb/>
身退而有襃加之崇在於觀瞻孰不慶羡伏惟某官<lb/>
受天閒氣爲世元龜誠節表於當時德望冠乎近代<lb/>
典司密命揔攬中權毀譽幾至於萬端夷險常持於<lb/>
一意故四海以公之用捨一時爲國之安危越執鴻<lb/>
樞遂躋元輔以人才未用爲大恥以國本不建爲深<lb/>
憂言衆人之所未嘗任大臣之所不敢及臻變故果<lb/>
有成功　英宗以哀疚荒迷慈聖以謙冲退託内揆<lb/>
百官之衆外當萬事之微國無危疑人以靜一周勃<lb/>
<pb n="KR4d0073_SBCK_079-2b"/>
霍光之於漢能定䇿而終以致疑姚崇宋璟之於唐<lb/>
善政理而未甞遭變記在舊史號爲元功未有獨運<lb/>
廟堂再安社稷弼亮三世敉寧四方崛然在諸公之<lb/>
先煥乎如今日之懿若夫進退之當於義出處之適<lb/>
其時以彼相方又爲特美某乆叨庇頼實預甄收職<lb/>
在近臣欲致盡規之義世當大有更懷下比之嫌用<lb/>
自絶於髙閎非敢忘於舊德逖聞新命竊仰遐風瞻<lb/>
望門闌不任鄕徃之至<lb/>
　　　　賀致政文太師啓<lb/>
伏審明制閔煩安車歸憇位在三師之首名兼兩鎭<lb/>
之崇誕告敷聞具瞻胥慶豈惟末契竊仰高風恭惟<lb/>
致政儀同太師聲冠時髦望隆國棟天應時而生德<lb/>
<pb n="KR4d0073_SBCK_079-3a"/>
帝考實而念功蕭何漢之宗臣方叔周之元老寵靈<lb/>
莫二宜受祉之難窮懇惻有加遂留賢而弗獲瞻承<lb/>
雖阻企慕實深<lb/>
　　　　賀留守侍中啓<lb/>
伏以露章有請辭寵甚堅遂迴渙號之孚以徇撝謙<lb/>
之美爰田衍食舊鎭撫臨雖非朝廷爵以報功之心<lb/>
兹見君子廉以激貪之節髙風所洎薄俗以敦恭惟<lb/>
留守太保侍中躬授將明之才出逢開泰之運謨謀<lb/>
王體秉執事樞勲庸已著於三朝寵祿具膺於多祉<lb/>
惟時出處作世表儀未遑慶牘之修首辱占書之貺<lb/>
永言感戢實被悃悰<lb/>
　　　　賀留守王太尉啓<lb/>
<pb n="KR4d0073_SBCK_079-3b"/>
恭聞孚號崇獎耆明肇建節旄再司管籥匪周邦之<lb/>
獨慰乃黎獻之交欣伏惟留守太尉朝廷偉材宗廟<lb/>
貴器華問旣大寵祿用光取甘茂之十官最先諸老<lb/>
間季友於兩社乃允具瞻將壇之拜旣崇公衮之歸<lb/>
豈晚某舊蒙識拔尚阻趨承踊躍之私實爲倍百<lb/>
　　　　賀致政趙少保<lb/>
竊審抗言辭寵得謝歸榮繇西省諫諍之官序東宫<lb/>
師保之位殿庭鳴玉尚仍前日之班里舎揮金甫遂<lb/>
髙年之樂伏惟慶慰資政少保懋昭賢業寅亮聖時<lb/>
伯夷之直惟清仲山之明且哲所居之名赫赫豈獨<lb/>
後思爾瞻之節巖巖方當上輔遂從雅志實激貪風<lb/>
未即披承徒深欽仰<lb/>
<pb n="KR4d0073_SBCK_079-4a"/>
　　　　賀吕參政啓<lb/>
竊聞明命登用大儒是宜夷夏之交歡豈特親朋之<lb/>
私慶某官以君子之器值聖人之時直道正言石投<lb/>
水而必受淫辭詖行雪見晛而自消果膺夢卜之求<lb/>
式受鈞衡之任王功方就庶無一簣之虧國勢已安<lb/>
更加九鼎之重豈徒惠好過示撝謙冀同雅操之堅<lb/>
以稱茂恩之厚<lb/>
　　　　回謝王參政啓<lb/>
伏審光被上恩寵參國論明緡敷告庶位交忻歷選<lb/>
迓衡之君疇咨當軸之輔尚尤違之敢弼則曰汝無<lb/>
後言欲譽問之能宣則曰子有䟽附厥懷協濟乃稱<lb/>
具瞻當盛德之日躋攬衆材而時舉懋膺休顯允屬<lb/>
<pb n="KR4d0073_SBCK_079-4b"/>
耆明恭惟參政侍郎秉哲在躬推仁及物告嘉謀于<lb/>
后學皆㑹於本原揚孚號于庭辭必稽於典要以陳<lb/>
善閉邪之賴應賛元經體之求重念羇單最稱眷舊<lb/>
牽絲一府乆承論議之餘持橐三朝常出踐更之後<lb/>
復叨榮於並命兹竊幸於爲僚曲荷至懷先詒重問<lb/>
方勵同寅之志敢忘胥顧之勤<lb/>
　　　　賀章參政啓<lb/>
承聞大號登用正人國論所歸帝舉時當伏惟參政<lb/>
諫議素所藴蓄實在生民乆於韜湮乃遇明主逺大<lb/>
蓋存乎道術緒餘宜見夫功名湖海殘生門闌末契<lb/>
方士師之未立可謂曰知於樂正之有爲云胡不喜<lb/>
更荷誨言之無間但慚慶禮之不先<lb/>
<pb n="KR4d0073_SBCK_079-5a"/>
　　　　免參政上兩府啓<lb/>
忽奉明緡俾參大政蒙恩則厚撫巳不遑切以聖明<lb/>
之時尤艱輔弼之任置人或誤累上非輕内揆拙踈<lb/>
仰慚優渥雖巳陳情而懇避猶疑渙汗之難迴敢竭<lb/>
吝衷更煩公議伏惟某官望隆熈世謀協睿聦儻矜<lb/>
一介之誠願借半辭之助使安常分無忝盛時亦所<lb/>
以正選用之繆恩不獨荷保全之私惠<lb/>
　　　　荅髙麗國王啓<lb/>
伏以畿疆阻闊覯止無階道義流聞瞻言有素使旜<lb/>
及國摰寳在庭逮以好音申之嘉惠眷存即厚慰感<lb/>
實深恭惟大王膺保德名踐修猷訓纂榮懷之舊服<lb/>
襲壽豈之多祥冀順節宣罙綏福履有少儀物具如<lb/>
<pb n="KR4d0073_SBCK_079-5b"/>
别牋<lb/>
　　　　罷相出鎭回謝啓<lb/>
比奉制恩許還宰柄妨賢廢事但淹歷於歲時辭劇<lb/>
就安更叨逾於寵數受方國蕃宣之寄兼將相威儀<lb/>
之多在於無功是謂叨寵此蓋留守太師忠能與善<lb/>
美務成人顧惟疲曳之餘每賴推揚之助得紆符紱<lb/>
歸賁丘園仰玷寵光之私實踰分願之素<lb/>
　　　　謝皇親叔敖啓<lb/>
此者叨𬒳命書延登揆路方至神之獨運追羣聖以<lb/>
上行襃典所加治功宜稱顧薄材之難強豈髙位之<lb/>
敢安甫集愧懷遽承慶問拜嘉甚寵叙感奚勝<lb/>
　　　　賀韓史館相公啓<lb/>
<pb n="KR4d0073_SBCK_079-6a"/>
伏覩制命登用臣宗大忠當興衆正欣頼伏惟慶慰<lb/>
恭惟史館相公世載賢業躬合聖時道直方而行以<lb/>
不疑氣剛大而養之無害逮專國柄實佑帝庭貪夫<lb/>
以廉惟伯夷之行是効枉者更直則成湯之舉可知<lb/>
某乆曠舊恩尚竊榮禄以承流而自効知馳義之所<lb/>
歸<lb/>
　　　　回留守太尉賀生日啓<lb/>
閭史記時永念劬勞之報牙兵傳敎乃蒙慰賜之加<lb/>
仰荷眷憐豈勝感惻伏惟判府留守太尉望隆國棟<lb/>
聲冠時髦如畎畒之餘生乃門闌之舊物尚負品題<lb/>
之賜每愧愚憧敢圖恩紀之施未遺幽遠仰承嘉惠<lb/>
增激懦衷<lb/>
<pb n="KR4d0073_SBCK_079-6b"/>
　　　　除參知政事謝執政啓<lb/>
此者登備近司與聞大政誤膺休命良積媿懷竊念<lb/>
某早以孤生出階賤仕稍蒙推擢遂至叨逾乆於侍<lb/>
從之班初乏論思之效皇明繼照符守外分亟被召<lb/>
還得參勸講巳汙禁林之選更陪宰席之延據非其<lb/>
宜知有所自此蓋伏遇某官貫行忠恕啓佑善良因<lb/>
令危拙之身亦與訏謨之地敢不自致進爲之義庶<lb/>
以上同經濟之心<lb/>
　　　　回王參政免啓<lb/>
伏審升拜　帝恩進陪國論孚號布宣於朝位歡言<lb/>
騰溢於士林草與朋游實先慶抃恭惟某官元精發<lb/>
秀冲氣鍾和賛密命於三朝騖隆名於四海大忠無<lb/>
<pb n="KR4d0073_SBCK_079-7a"/>
拂常深簡於上心經德不回非外移於衆口乆蓄庇<lb/>
民之施果膺置輔之求方當上同扶世之猷庶以自<lb/>
免瘝官之責過煩重問曲喻至懷冀回操以就工遂<lb/>
協謀而許國<lb/>
　　　　參知政事回宗室賀啓<lb/>
此者叨被　上恩使陪國論惟才能之淺陋荷眷遇<lb/>
之特殊遜避弗容省循知畏此蓋伏遇某官道存博<lb/>
愛志務上同肩許國之至懷樂推賢而與共因令孤<lb/>
拙得冐寵靈先蒙慶問之勤尤積媿顔之厚<lb/>
　　　　回曾簽書免啓<lb/>
伏審顯膺優詔進貳中樞伏惟歡慰某官鍾才宏遠<lb/>
逢運休明夙柬注於宸心克將明於王政乃寘民瞻<lb/>
<pb n="KR4d0073_SBCK_079-7b"/>
之地實資世濟之才明命誕敷師言咸允而剡章上<lb/>
奏辭寵更堅惟祗若於王休庶共釐於邦采<lb/>
　　　　上執政辭僕射啓<lb/>
竊以中臺揆路之要左省侍班之崇以疇茂勲乃稱<lb/>
公論某誤尸宰事乆曠天工方慙莫副於具瞻豈意<lb/>
更叨於殊獎比陳愚款未賜俞音伏惟某官仁在曲<lb/>
成義惟兼善特借末辭之助庶逃虚授之尤<lb/>
　　　　除宰相上兩府大王免啓二<lb/>
伏奉制命特授<hi>云云</hi>綸綍之言布宣於朝廷鈞衡之<lb/>
任揔率於臣工必收特出之才乃稱具瞻之實某叨<lb/>
塵事任叅豫政機雖有許國之愚忠初無濟時之明<lb/>
效乆思自弛以免庶尤敢圖眷注之私更寘辨章之<lb/>
<pb n="KR4d0073_SBCK_079-8a"/>
地方蒙曲諭未獲終辭伏望某官深亮懇誠俯垂怜<lb/>
惻少借半辭之助以紓曠責之慙<lb/>
　　　　二<lb/>
竊以鈞衡之任寔緫於百工苟非經濟之材曷熈於<lb/>
庶績某曩叨柄用巳乏事功方追虚責之尤豈稱具<lb/>
瞻之實敢圖隆眷未獲固辭伏惟某官仁以曲成義<lb/>
惟兼濟願借重言之助庶逃虚授之慙<lb/>
　　　　回謝舎人啓<lb/>
伏審詔試公府書命帝庭茂對明緡之恩遂膺顯服<lb/>
之賜豫遊惟舊懷慰良多舎人美行邁倫髙材濟務<lb/>
自翺翔於朝路實熠燿於士林孚號載揚師虞惟允<lb/>
未皇賛喜特枉鳴謙感愧之私敷言曷罄<lb/>
<pb n="KR4d0073_SBCK_079-8b"/>
　　　　回韓相公啓<lb/>
伏審祗服命書已臨使府來章得請尤欣閭里之還<lb/>
舊俗去思胥慶旌麾之入伏惟某官氣凝簡厚學造<lb/>
本元忠義著於三朝功名垂於一代銅臺坐鎭居多<lb/>
恬養之休棠訟日清乆被仁漸之化未遑馳慶先辱<lb/>
貽書惕然汗顔俯以拜貺其爲感戢實倍悃悰<lb/>
　　　　回文侍中啓<lb/>
伏審顯奉制書榮遷官秩暫解樞衡之密出分藩輔<lb/>
之憂伏惟某官器範曠夷才猷膚敏著三朝之茂烈<lb/>
爲一代之宗工遽辭機務之繁屢貢近藩之請詔音<lb/>
賜可顧志願之莫違寵數有加唯德功之宜稱豈期<lb/>
明悊尚屈謙虚况當成命之行允協僉言之望冀廻<lb/>
<pb n="KR4d0073_SBCK_079-9a"/>
沖守以對茂恩<lb/>
臨川先生文集卷第七十九<lb/>
<pb n="KR4d0073_SBCK_079-9b"/>
</p>
<p>
</p>
  </div>
</body>
</text>
</TEI>
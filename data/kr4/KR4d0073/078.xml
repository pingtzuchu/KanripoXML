<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_078-1a"/>
臨川先生文集卷第七十八<lb/>
　　書<lb/>
　　　荅郟大夫書<lb/>
　　　與章參政書<lb/>
　　　與王宣徽書三<lb/>
　　　與彭器資書<lb/>
　　　與程公闢書<lb/>
　　　與李修撰書<hi>復圭</hi>
　　　與徐賢良書<lb/>
　　　與楊蟠推官書二<lb/>
　　　與孟逸祕校手書九<lb/>
　　　與樓郁教授書<lb/>
<pb n="KR4d0073_SBCK_078-1b"/>
　　　荅王逢原書<lb/>
　　　荅王致先生書<lb/>
　　　回文太尉書<lb/>
　　　回元少保書二<lb/>
　　　荅范峋提刑書二<lb/>
　　　荅孫莘老書<lb/>
　　　荅俞秀老書<lb/>
　　　荅宋保國書<lb/>
　　　荅熊伯通書二<lb/>
　　　荅蔣頴叔書<lb/>
　　　　荅郟大夫書<lb/>
承教并致令嗣埋銘祭文發揮德美足以傳後信今<lb/>
<pb n="KR4d0073_SBCK_078-2a"/>
感惻豈可勝言衰疾倦於人事惟頃見令嗣數邀請<lb/>
之心所愛尚不知應接之勞也不圖奄忽遂隔生死<lb/>
言及於此秪傷慈念然壽夭有命悲痛無補惟當以<lb/>
理自開釋耳無縁㑹晤千萬良食自愛<lb/>
　　　　與章參政書<lb/>
自聞休命日與賢士大夫同喜承誨示重以感愧又<lb/>
喜動止多福某外尸榮禄幸可以小愒而痞喘稍瘳<lb/>
即苦瞀眩投老殘年況不復乆唯祝公爲時自愛勉<lb/>
建功業稱明主眷遇而巳書不逮意想蒙恕亮<lb/>
　　　　與王宣徽書<lb/>
某頓首再拜阻闊門墻浸彌年月惓惓鄕往豈可勝<lb/>
言某屏居丘園衰疾日嬰闕於修問想蒙矜恕北都<lb/>
<pb n="KR4d0073_SBCK_078-2b"/>
衙校偶至北山得聞比日動止康豫深慰鄙情也南<lb/>
北遼闊無縁進望履舄惟冀爲時倍保崇重無任禱<lb/>
頌之至<lb/>
　　　　二<lb/>
某頓首再拜留守宣徽太尉<hi>台座</hi>乆遠言侍豈勝瞻<lb/>
仰山川阻闊修問曠踈竊惟尊體動止萬福門内吉<lb/>
慶新正伏冀爲國自重下情禱頌之至不宣<lb/>
　　　　三<lb/>
某惶恐再拜伏承屢求自佚　聖上貪賢想必未遂<lb/>
髙懷無縁造詣豈勝企仰某衰疾日積待盡丘園每<lb/>
荷眷記但深感切<lb/>
　　　　與彭器資書<lb/>
<pb n="KR4d0073_SBCK_078-3a"/>
某啓數得㑹晤深以慰釋遽當乖闊豈勝係戀衰疾<lb/>
無縁追路且爲道自愛謹勒此以代面叙<lb/>
　　　　與程公闢書<lb/>
某啓比承故人逺屈殊以不獲從容爲恨更煩專使<lb/>
貺以好音豈勝感悵隂晴不常寒暄屢變尤喜䟦渉<lb/>
動止安豫平字韻詩不敢違指聊供一笑集古句亦<lb/>
勉副來喻不足傳示也尚此阻闊惓惓可知千萬自<lb/>
愛以副情禱也不宣<lb/>
厚之康強必數相見乆欲致書未果幸因晤語爲道<lb/>
惓惓也<lb/>
　　　　與李修撰書<hi>復圭</hi>
某啓比得奉餘論殊以不從容爲恨忽復改歲豈勝<lb/>
<pb n="KR4d0073_SBCK_078-3b"/>
思仰乃煩枉教慰感何可復言尤喜動止多福日冀<lb/>
别膺休命復得展晤於丘園未間良食自壽不宣<lb/>
　　　　與徐賢良書<lb/>
某叩首罪逆茍活向蒙賢者不以無狀遠賜存省區<lb/>
區哀感所不可言自後日欲修問而乃重煩手敎先<lb/>
加撫慰重以愧惻也從是北征計在旬月過潤去此<lb/>
甚近以几筵之故無由一至京口奉候瞻向之情可<lb/>
以意知也自别後不復治禮亦時時體中疾病諸非<lb/>
面見何可言也千萬自愛數以書見及幸甚尊兄支<lb/>
福不及别削也<lb/>
　　　　與楊蟠推官書<lb/>
某頓首推官足下辱手筆所以見敎者過當不敢當<lb/>
<pb n="KR4d0073_SBCK_078-4a"/>
也某不爲通乎道者曰有志乎道可也方當求正乎<lb/>
人其敢正人乎哉讀足下之文但知畏之而巳足下<lb/>
固甞得賢人者而師之願造請所聞焉以私故未遑<lb/>
謹奉手啓不宣<lb/>
　　　　二<lb/>
某頓首區區之意巳白左右卒不見亮而相責望加<lb/>
焉夫豈敢有愛哉特無以當所欲耳雖然得閒將試<lb/>
進其疑者亦冀足下或有以聞之不宣<lb/>
　　　　與孟逸祕校手書<lb/>
某頓首仲休兄足下自京師奉别於今已八九年事<lb/>
物之役少休息時不得馳問但增勤企忽得書乃知<lb/>
尚滯下邑幸得㑹合歡慰固無量顧忝一日之雅而<lb/>
<pb n="KR4d0073_SBCK_078-4b"/>
以公函見賜竊慙怍不知所謂也拜見在近千萬自<lb/>
愛他留面陳<lb/>
　　　　二<lb/>
某頓首昨日以旱事奉報旣而且以書抵王公言今<lb/>
旱者皆貧民有司必不得巳不若取諸富民之有良<lb/>
田得榖多而售數倍之者貧民被災不可不恤也度<lb/>
治所巳接狀矣然民旣爲使者所沮得無貧懦力不<lb/>
能復自訴者乎唯念之屯田必巳入城矣前治宿松<lb/>
事何其詳也錦鷄更求兩雌不欲忤物性耳秋涼自<lb/>
愛<lb/>
　　　　三<lb/>
某頓首數日得奉談笑殊自慰别後懷渴殊深伏惟<lb/>
<pb n="KR4d0073_SBCK_078-5a"/>
動止萬福鷴巳領得感怍當有元給之直幸示下不<lb/>
然則魯自是不贖人矣按田良苦惟寛中自愛兩日<lb/>
稍寒矣尤宜自愛<lb/>
　　　　四<lb/>
某頓首到郡怱怱欲一詣邑奉見尚未果伏惟動止<lb/>
萬福歲饑如此幸得賢令君相與爲治宜不至有失<lb/>
所者然聞富室之藏尚有所閉而未發者切以謂方<lb/>
今之急閤下宜勉數日之勞躬往隱括而發之裁其<lb/>
價以予民損有餘以補不足天之道也悠悠之議恐<lb/>
不足䘏在力行之而巳不知鄙見果可行否幸一報<lb/>
有以見教幸多及屯田尊候萬福不及上狀不知端<lb/>
州何時可以到此欲及其將至使人以書迓之幸一<lb/>
<pb n="KR4d0073_SBCK_078-5b"/>
爲致問示及不乆得奉見未爾自愛<lb/>
　　　　五<lb/>
某頓首某不肖學不得盡意於文章仕不得行其所<lb/>
學茍居竊食動輒媿心而世之同好惡者巳云少矣<lb/>
遇足下於此最爲相盡義不得諱其不腆之文過蒙<lb/>
推褒非所望也朋友道喪之日乆矣以某之不肖行<lb/>
於前而悔之於後自巳爲多矣況足下之明邪每望<lb/>
敎督而終未蒙惟足下不遺以朋友之義見存不勝<lb/>
幸甚更數日遂東去十里自愛不勝思懷也<lb/>
　　　　六<lb/>
某頓首辱書感慰想按田勞苦乞自愛惟下戸所得<lb/>
亦不多又誠可哀至於豪右雖所蠲至少未爲損也<lb/>
<pb n="KR4d0073_SBCK_078-6a"/>
仁明審處之而巳質利甚好但某亦自質却數十千<lb/>
恐不免嫌謗也邑中但痛繩之豈有不從者乎按置<lb/>
一二人自然趨令矣日夕思一見無由聞常因檢覆<lb/>
至近郊能入城否或不欲入城憚請謁之煩即至近<lb/>
郊可示諭當走城外奉謁也<lb/>
　　　七<lb/>
某頓者辱書感慰非兄之愛厚何其能勤勤不忘如<lb/>
此也奔走南北而事多不能如心去就之際未知所<lb/>
擇安能無勞於心邪不知兄代者何時到乎春暄千<lb/>
萬自愛以慰鄙懷也時以書見及不勝幸願<lb/>
　　　　八<lb/>
某頓首近别殊思渴雨不足遽止爲之柰何兩日欲<lb/>
<pb n="KR4d0073_SBCK_078-6b"/>
作書往而私門不幸再得小功之訃愁苦豈可以言<lb/>
說邪元規得南信否昨日報之當更重其愛思然恐<lb/>
其急於得實又當走人往候之故耳前日所議云何<lb/>
欲以公往可否然元規方内憂暇議此否此決無害<lb/>
事但巳之爲不可耳更裁之黃任道書煩送去無聊<lb/>
上問不謹幸憐察<lb/>
　　　　九<lb/>
某頓首幸以一日之雅而每辱以公禮見加非所望<lb/>
也蒙諭具曉盛意舉監若行辭不難也至於閤下治<lb/>
行自爲諸公所知不患無知巳也惟以道自釋餘留<lb/>
面究也𧖟麰之入今歲如何邑亡歲之凶固賢令仁<lb/>
佐政治之所及也竊以爲慰<lb/>
<pb n="KR4d0073_SBCK_078-7a"/>
　　　　與樓郁敎授書<lb/>
某竊邑無狀每自隱度宜得罪於賢者敢圖不遺辱<lb/>
賜手筆而副以褒揚之辭乎此乃重某之不肖使不<lb/>
得聞其過惡而非所以望敎誨之意也足下學行篤<lb/>
美信於士友窮居海瀕自樂於屢空之内此某所仰<lb/>
歎也<lb/>
　　　　荅王逢原書<lb/>
某啓不見巳兩月雖塵勞汨汨企望盛德何日忘之<lb/>
忽辱惠書承以論語義見敎言㣲㫖奥直造孔庭非<lb/>
極髙明孰能爲之仰羡仰羡近蒙子固夷甫過我因<lb/>
與二公同觀尤所歎服何時得至金陵以盡遠懷不<lb/>
宣<lb/>
<pb n="KR4d0073_SBCK_078-7b"/>
　　　　荅王致先生<lb/>
某頓首先生足下乆不見顔色傾渴無量蒙賜手筆<lb/>
存獎尤過新將頗慰民望固幸甚足下無事於職而<lb/>
愛民之心乃至於此可以爲仁矣他留面陳怱怱不<lb/>
謹<lb/>
　　　　回文太尉書<lb/>
某再拜留守太尉儀同<hi>台座</hi>乆遠言燕豈勝悵仰山<lb/>
川阻闊乆曠馳問仰惟尊體動止萬福丘園衰疾候<lb/>
望無階唯冀爲時倍保崇重下情祝望之至不宣<lb/>
　　　　回元少保書<lb/>
某啓比承存問不敢因郵叙感日詗營從之東馳布<lb/>
悃愊專使臨門誨諭稠疊區區感激何可具言承動<lb/>
<pb n="KR4d0073_SBCK_078-8a"/>
止康寧深以爲慰相望數驛而衰憊日滋無縁馳詣<lb/>
但有鄕往若春氣暄和乗興遊衍得陪几杖何幸如<lb/>
之未爾閒伏乞良食自重不宜<lb/>
　　　　二<lb/>
某啓乆闕修問豈勝企仰新歲想膺多福貴眷各吉<lb/>
慶山川相望拘綴無縁造晤冀倍自壽重以副惓惓<lb/>
也程公闢想日得從容也<lb/>
　　　　荅范峋提刑書<lb/>
某啓乆阻闊豈勝鄕往承誨喻示及知舟馭巳在近<lb/>
關良喜動止萬福冀得瞻晤又重以喜餘非面叙不<lb/>
悉<lb/>
　　　　二<lb/>
<pb n="KR4d0073_SBCK_078-8b"/>
某啓承營從數辱丘園得聞餘論多所𨳩釋戒行有<lb/>
日適以服藥疲頓不獲追路豈勝愧悵冒渉方遠冀<lb/>
良食自壽以慰係戀謹奉啓以代面叙<lb/>
　　　　荅孫莘老書<lb/>
某啓丘園自屏煩公遠屈衰疾不獲奉迓仰惟營從<lb/>
跋渉勞苦謹遣人馳此奉候不宣<lb/>
　　　　荅俞秀老書<lb/>
某啓比嬰危疾療治百端僅乃小愈竊聞秀老亦乆<lb/>
伏枕近纔康復不知營從何時如約一至乎歲盡當<lb/>
營理報寧庵舎以佇遊愒餘非面叙不悉未相見間<lb/>
自愛令弟見訪闕於從容及閒邀之巳過江矣聞不<lb/>
乆復來不及别幅也<lb/>
<pb n="KR4d0073_SBCK_078-9a"/>
　　　　荅宋保國書<lb/>
某啓使人三至示以經解副之佳句勤勤如此豈敢<lb/>
鹵莽以虚來㫖所示極好尚有少疑想營從非乆淹<lb/>
於符離冀異時肯顧我可以究懷未爾爲時自愛不<lb/>
宣<lb/>
　　　　荅熊伯通書<lb/>
某啓幸得㑹晤豈勝欣慰遽復乖闊實深悵戀明日<lb/>
當展親墓不獲追送瞻傃旌斾重增愧恐唯冀爲時<lb/>
自重度非乆北還餘非面叙不可宣究也<lb/>
　　　　二<lb/>
某啓乆欲相送於崇果適值展墓今日聞舟師尚次<lb/>
淮濵猶欲與七弟一往而疲憊殊甚惓惓之情何可<lb/>
<pb n="KR4d0073_SBCK_078-9b"/>
具言重煩誨喻感激感激沈氏書即馳送幸託婚姻<lb/>
之末豈勝欣慰冬寒跋渉自愛想公非乆淹南方冀<lb/>
復朝夕㑹晤於此爲時自愛不宣<lb/>
　　　　荅蔣頴叔書<lb/>
阻闊未乆豈勝思渴承手筆訪以所疑因得聞動止<lb/>
良以爲慰如某所聞非神不能變而變以赴感特神<lb/>
足耳所謂性者若四大是也所謂無性者若如來藏<lb/>
是也雖無性而非斷絶故曰一性所謂無性曰一性<lb/>
所謂無性則其實非有非無此可以意通難以言了<lb/>
也惟無性故能變若有性則火不可以爲水水不可<lb/>
以爲地地不可以爲風矣長來短對動來静對此但<lb/>
令人勿着爾若了其語意則雖不著二邊而著中邊<lb/>
<pb n="KR4d0073_SBCK_078-10a"/>
此亦是著故經曰不此岸不彼岸不中流長瓜梵志<lb/>
一切法不變而佛告之以受與不受亦不受皆爭論<lb/>
也若知應生無所住心則但有所著皆在所訶雖不<lb/>
渉二邊亦未出三句若無此過即在所可三十六對<lb/>
無所施也妙法蓮華經說實相法然其所說亦行而<lb/>
巳故導師曰安立行淨行無邊行上行也其所以名<lb/>
芬陁利華取義甚多非但如今法師所釋也佛說有<lb/>
性無非第一義諦若第一義諦有即是無無即是有<lb/>
以無有像計度言語起而佛不二法離一切計度言<lb/>
說謂之不二法亦是方便說耳此可冥㑹難以言了<lb/>
也<lb/>
<pb n="KR4d0073_SBCK_078-10b"/>
臨川先生文集卷第七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_061-1a"/>
臨川先生文集卷第六十一<lb/>
　　表<lb/>
　　　賀冊　仁宗　英宗徽號禮成表<lb/>
　　　賀景靈宫奉安　列聖御容表<lb/>
　　　賀　哲宗皇帝登極表<lb/>
　　　賀升祔禮成表<lb/>
　　　英宗山陵禮畢慰　皇帝表<lb/>
　　　又慰　太皇太后表<lb/>
　　　又慰　皇太后表<lb/>
　　　英宗祔廟禮畢慰　皇帝表<lb/>
　　　又慰　太皇太后表<lb/>
　　　又慰　皇太后表<lb/>
<pb n="KR4d0073_SBCK_061-1b"/>
　　　慈聖光獻皇后昇遐慰　皇帝表<lb/>
　　　慈聖光獻皇后啓殯及復土返虞慰　皇帝<lb/>
　　　　　表二道<lb/>
　　　慈聖光獻皇后神主祔廟慰　皇帝表<lb/>
　　　慈聖光獻皇后朞祥除慰　皇帝表<lb/>
　　　正旦奉慰表<lb/>
　　　魯國大長公主薨慰表<lb/>
　　　八皇子薨慰　皇帝表<lb/>
　　　八皇子葬慰　皇帝表<lb/>
　　　謝宰相笏記<lb/>
　　　謝翰林學士笏記<lb/>
　　　知常州謝上表<lb/>
<pb n="KR4d0073_SBCK_061-2a"/>
　　　南郊進奉表<lb/>
　　　代鄆州韓資政謝上表<lb/>
　　　代王魯公乞致仕表三道<lb/>
　　　代人賀壽星表<lb/>
　　　代人明州謝上表<lb/>
　　　代王魯公德用乞罷樞密使表三道<lb/>
　　　　賀冊　仁宗　英宗徽號禮成表<lb/>
臣某言伏覩進奏院狀報冊告　仁宗皇帝　英宗<lb/>
皇帝徽號禮成者肈稱縟禮追薦鴻名揚二聖之閎<lb/>
休風四海以純孝惠心昭假釐事備成臣<hi>中謝</hi>恭惟<lb/>
仁祖以堯之巍巍丕冒區夏　英考以舜之業業祗<lb/>
承廟祧紹隆德至於難名崇報義存於無巳皇帝<lb/>
<pb n="KR4d0073_SBCK_061-2b"/>
陛下仰稽前憲俯采庶言命冊使而致嚴告匰主而<lb/>
歸美神靈率籲其啓後於無疆品庶交欣以奉先而<lb/>
不匱臣備叨殊眷獲睹上儀顧久負於沉痾乃獨妨<lb/>
於旅進<lb/>
　　　　賀景靈宫奉安　列聖御容表<lb/>
臣某言新一代之上儀極二端之美報經始有俶實<lb/>
自睿謀歡成無彊乃惟衆志臣<hi>中謝</hi>竊以閟宫鬼享<lb/>
周特腆於姜嫄原廟神游漢獨隆於高帝逺或遺祖<lb/>
近止及親恭惟　皇帝陛下服卑而即功食菲以致<lb/>
孝嚴祖宗之衆像依仙釋而異宫館御因時𥘉豈忘<lb/>
於茍簡修除備物乃有待於純熈宸宇祕嚴扁榜崇<lb/>
麗祼獻式序妥侑維時藐然往初孰此倫擬臣久尸<lb/>
<pb n="KR4d0073_SBCK_061-3a"/>
榮祿尚負宿痾聞釐事之旣成與羣情而偕樂臣無<lb/>
任<lb/>
　　　賀　哲宗皇帝登極表<lb/>
臣某言伏覩赦書皇帝陛下今月五日登寳位者<lb/>
郊廟神靈永有宗依華夏蠻夷永有歸頼<hi>中謝</hi>恭惟<lb/>
皇帝陛下光御歷服大承統緒以聖繼聖純祐無彊<lb/>
臣遭遇先朝久叨榮祿不獲奔走瞻望清光臣無任<lb/>
　　　　賀升祔禮成表<lb/>
臣某言伏覩進奏院狀報七月十二日升祔禮成者<lb/>
㳙選休辰肈稱吉禮神靈底豫品庻交欣<hi>中謝</hi>竊以<lb/>
登儷紫庭歸配清廟於稽在昔有舉維時恭惟<lb/>
皇帝陛下德茂承祧志深念祖倣唐文而制作致舜<lb/>
<pb n="KR4d0073_SBCK_061-3b"/>
孝於烝甞釐事旣成歡心溥協臣尚攖衰疾久隔清<lb/>
光陪九賔之臚傳獨無厚幸偕四方而來賀徒有微<lb/>
誠臣無任<lb/>
　　　　英宗山陵禮畢慰　皇帝表<lb/>
臣某言須百祀之材巳襄葬故設九虞之主方考祔<lb/>
儀伏惟　皇帝陛下德懋欽明道隆勤孝雖送終之<lb/>
禮巳備而追逺之念甫深惟順變以抑哀實含生之<lb/>
至願臣限分鎭守阻豫班朝臣無任<lb/>
　　　　慰　太皇太后表<lb/>
臣某言宫車云返陵邑旣營凡在照臨豈勝摧慕伏<lb/>
惟　太皇太后道侔坤育仁出天成永懷愛孝之隆<lb/>
尤積悲恫之感稍舒慈念實慰輿情臣叨備從官限<lb/>
<pb n="KR4d0073_SBCK_061-4a"/>
分符守徒有攀號之至痛初無辨護之微勞臣無任<lb/>
　　　　慰　皇太后表<lb/>
臣某言威靈有集方祔於廟祧感慕無窮外覃於蠻<lb/>
貊伏惟　太后比賢任姒纉慶塗莘祗協孫謀克襄<lb/>
大事地非蒼梧之逺勢有霸陵之安唯割至哀尚膺<lb/>
遐福臣備官有守奔問無階臣無任<lb/>
　　　　英宗祔廟禮畢慰　皇帝表<lb/>
臣某言七月而葬旣充奉於寢園萬世不祧遂崇成<lb/>
於廟室凡居覆燾同盡攀號伏惟　皇帝陛下膺保<lb/>
聖神踐行仁孝纒哀罔極率禮無違仙遊旣集於宗<lb/>
祊聖念彌勤於翼室仰祈順變俯睠含生臣符守所<lb/>
攖班朝莫豫臣無任<lb/>
<pb n="KR4d0073_SBCK_061-4b"/>
　　　　慰　太皇太后表<lb/>
臣某言威靈來返祠廟有嚴序陳昭穆之倫定列祖<lb/>
宗之次哀號罔極遐邇所同伏惟　太皇太后功佐<lb/>
帝圖德齊坤載永惟孝愛尤積悲懷冀紓天性之慈<lb/>
以永母儀之福臣無任<lb/>
　　　　慰　皇太后表<lb/>
臣某言宗祏告成皇靈來燕凡居覆露同盡哀摧伏<lb/>
惟　太后協慶塗山比賢太姒方正坤儀之位上同<lb/>
乾施之仁虞祔奄終攀號靡極冀哀恫之有節膺福<lb/>
履之無疆臣限守州符阻趨天陛臣無任<lb/>
　　　　慈聖光獻皇后昇遐慰　皇帝表<lb/>
臣某言伏以上天降禍　太皇太后奄棄大養伏惟<lb/>
<pb n="KR4d0073_SBCK_061-5a"/>
皇帝陛下攀號感慕聖情難居臣限以衰疾在逺不<lb/>
獲奔赴闕庭臣無任<lb/>
　　　　慈聖光獻皇后啓殯及復土返虞慰<lb/>
　　　　皇帝表<lb/>
臣某言伏以日月徂遷伏承　大皇太后諏辰協吉<lb/>
肈啓殯宫聖情攀號何以勝處恭惟　皇帝陛下聖<lb/>
孝發中天報備至感嘆摧咽遐邇一情臣無任<lb/>
　　　　二<lb/>
臣某言伏承　太皇太后神宫復土奄及返虞聖心<lb/>
傷摧何以勝處恭惟　太皇太后天助懿德以扶昌<lb/>
運輔佐保佑功施三朝粤自棄捐宫闈爰及襄事<lb/>
陛下哀恫夙夜發於至情追奉致隆有溢常禮顯情<lb/>
<pb n="KR4d0073_SBCK_061-5b"/>
報德内外單盡孝治所形人用感欷臣伏限在逺無<lb/>
緣奔走瞻望闕庭臣無任<lb/>
　　　　慈聖光獻皇后神主祔廟慰　皇帝表<lb/>
臣某言伏承　慈聖光獻皇后神主祔廟旣克禮成<lb/>
伏惟　皇帝陛下聖孝終始哀慕難勝日月徂遷禮<lb/>
有順變伏望少抑至情以幸天下臣無任<lb/>
　　　　慈聖光獻皇后朞祥除慰　皇帝表<lb/>
臣某言伏以日月流邁　太皇太后捐棄大養奄及<lb/>
朞祥仰惟　聖孝攀慕無極伏望深加裁抑以幸萬<lb/>
方臣限以衰疾無緣奔詣闕庭臣無任<lb/>
　　　　正旦奉慰表<lb/>
臣某言伏以日晷流邁歲曆肈新　太皇太后棄捐<lb/>
<pb n="KR4d0073_SBCK_061-6a"/>
宫闈奄歷時序伏惟　皇帝陛下聖孝天至感慕難<lb/>
勝臣以衰疾無緣奔走瞻望闕庭臣無任<lb/>
　　　　魯國大長公主薨慰表<lb/>
臣某言伏覩進奏官狀報魯國大長公主薨背伏惟<lb/>
聖情痛悼臣以衰疾無緣奔走伏望以理寛釋俯慰<lb/>
群情臣瞻望闕庭無任<lb/>
　　　　八皇子薨慰　皇帝表<lb/>
臣某言伏覩進奏院報八皇子薨背伏惟　聖情悲<lb/>
悼難任敢乞抑割天慈以幸萬邦臣瞻望闕庭無任<lb/>
　　　　八皇子葬慰　皇帝表<lb/>
臣某言伏聞鄆王襄事有日靈輴即路伏惟　聖情<lb/>
悲悼難勝敢乞割抑天慈以幸天下臣瞻望闕庭無<lb/>
<pb n="KR4d0073_SBCK_061-6b"/>
任<lb/>
　　　　謝宰相笏記<lb/>
祗荷寵靈載懷感懼竊念臣志雖慕古才不逮時誤<lb/>
蒙記憐特賜收用伏惟　皇帝陛下紹膺天統遵養<lb/>
聖功㫄招儁良橫及踈賤誓當罄竭仰稱寵光臣無<lb/>
任<lb/>
　　　　謝翰林學士笏記<lb/>
含哀去國扶憊造朝黼坐禁嚴許之燕見玉堂閎麗<lb/>
賜以叨居申飭使人就傳德意事雖有故寵實非常<lb/>
莫知報稱之謂何徒荷眷求之如此臣無任<lb/>
　　　　常州謝上表<lb/>
臣某言以貧擇利以病辭　此於督責之朝皆在譴<lb/>
<pb n="KR4d0073_SBCK_061-7a"/>
何之域<hi>中謝</hi>伏念臣比在羣牧常求外官蒙恩朝廷<lb/>
改職畿縣未識賢勞之力已纒悸眩之痾區區本懷<lb/>
懇懇自訴遂蒙優詔特與便州維臣之愚所學非敏<lb/>
受祿則辭貧而取富當官則讓劇而求閒使有以臨<lb/>
知罪其極此蓋伏遇　皇帝陛下明照萬物寛惠四<lb/>
方在宥而不探其可誅因能而不責其所乏顧雖無<lb/>
用於當世嘗以有聞於先臣思報所蒙敢忘盡瘁然<lb/>
而州郡撫循之勢患在數更官司考課之方要諸久<lb/>
任惟此弊邑比多凶年歲行兩周守吏八易當郡人<lb/>
煩勞之後以臣身疲病之餘自非少假以歲時將必<lb/>
上孤於器使所祈降鑒姑使息肩則斷斷一臣不獨<lb/>
免於大戾元元萬室儻有望於小休臣瞻天禱聖無<lb/>
<pb n="KR4d0073_SBCK_061-7b"/>
任<lb/>
　　　　南郊進奉表<hi>江寧</hi>
臣某言伏以郊兆宗祈臣工顯相慶九畿之藩屏備<lb/>
萬物之貢輸前件物掌於邦財歛自民職竊覩燎禋<lb/>
之盛式修幣獻之常臣無任<lb/>
　　　　代鄆州韓資政謝表<lb/>
臣某言秘殿升華名城借重寵靈溢分媿懼交懷<hi>中謝</hi>
竊念臣世系單平天姿滯固親逢文雅之會首玷秀<lb/>
廉之科黽勉在公優游過紀𬒳蒙眷與度越等夷省<lb/>
寺備官禁庭充衛分無可采懼抵冒於憲章寸有所<lb/>
長使禆參於治政朴忠自信智慮罕通未盡將明之<lb/>
才巳干訶讁之典至寛之度橫貸其愆禠夫左右之<lb/>
<pb n="KR4d0073_SBCK_061-8a"/>
聮寄以東南之屏敗財傷錦宜有衆多之譏增秩賜<lb/>
金本非平素之望敢圖　上聖復眷孤臣就徙通班<lb/>
改司善部惟汶陽之奥壤乃魯服之大邦豈繄薄材<lb/>
稱是煩使此蓋　皇帝陛下遇臣之造於逺不忘燭<lb/>
物之明雖微必逮追惟踦屨之舊特借叢雲之休切<lb/>
自揣循將安報稱敢不激昻志尚陳悉政經宣布詔<lb/>
條之寛綏安風俗之厚庶幾一得少𥙷萬分臣無任<lb/>
　　　　代王魯公乞致仕表<hi>德用</hi>
臣某言臣聞下之所以忠於上力巳愆則不敢<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>厥<lb/>
官君之所以愛其臣年巳至則不思勞以事敢縁兹<lb/>
義冒盡所言<hi>中謝</hi>伏念臣以斗筲之材加犬馬之齒<lb/>
比甞得謝誤復見收血氣旣衰日月逾邁固已積妨<lb/>
<pb n="KR4d0073_SBCK_061-8b"/>
賢者之路豈獨多曠朝廷之儀伏望　聖慈許令致<lb/>
仕則賴天之力使終晚節之優游訖臣之身得免大<lb/>
誅之憒眊臣無任<lb/>
　　　　二<lb/>
臣某言愚臣之在暮年禮當求去　聖主之於舊物<lb/>
恩不忍捐顧在禮之可言敢緣恩而茍止<hi>中謝</hi>伏念<lb/>
臣起身疵賤逢世休嘉年除歲遷遂塵於非望夙興<lb/>
夜寐常媿於無勞惟是寵榮殊非所欲矧知固陋豈<lb/>
敢爲高徒以歲路之向窮不勝人言之甚衆爭前而<lb/>
冒寵則辱之在後也或多蓋衆以擅榮則患之及身<lb/>
也常酷是亦有傷於國體豈惟無𥙷於臣身此臣所<lb/>
以迫切於歸誠而彷徨於受命也況　陛下接三后<lb/>
<pb n="KR4d0073_SBCK_061-9a"/>
之烈享百年之平勢盈則非易以持法久則當通其<lb/>
變此誠致愼於安危之際而責難於將相之時雖臣<lb/>
旅力之方剛亦宜知止豈此餘生之無幾尚可妨賢<lb/>
伏望天慈俯循人欲上以終愛人之德下以免累<lb/>
國之誅則膂力旣愆雖負捐軀之素志餘忠未訖猶<lb/>
知請祝於明時干冒宸嚴臣無任<lb/>
　　　　三<lb/>
臣某言竊以將相之權臣之所貪得君親之命臣之<lb/>
所憚違懇懇至於辭說之窮區區亦惟義理之迫<hi>中謝</hi>
伏念臣典司機密陪輔清光年之侵尋職以曠廢假<lb/>
息幸蒙於寛政引身輒匄於餘年豈期愚衷未動聖<lb/>
察令臣股肱便敏足以趨賔賛之儀耳目精明足以<lb/>
<pb n="KR4d0073_SBCK_061-9b"/>
副謀謨之託雖知當退猶願自強奈何獨以罷癃之<lb/>
軀而欲久私要劇之地自計且知其不可人言孰以<lb/>
爲當然伏望　聖慈哀憐悃愊無空敦奬使得罷休<lb/>
臣無任<lb/>
　　　　代人賀壽星表<lb/>
臣某言上靈儲祉南極效祥凡在觀瞻實増慶抃伏<lb/>
以　皇帝陛下紹休　三聖博愛萬方唯乾則之棐<lb/>
常宜星文之底應臣叨塵要近親會休嘉豫聞太史<lb/>
之占敢後封人之祝無任<lb/>
　　　　代人上明州到任表<lb/>
臣某言奉勑差知明州巳於某月到任訖夷越故區<lb/>
東南窮處施澤之下歡然有生庇身於兹坐以無事<lb/>
<pb n="KR4d0073_SBCK_061-10a"/>
<hi>中謝</hi>臣受材素薄推數頗竒居有朴忠之心進無通<lb/>
顯之路晚塵郎位頗切郡章歸待辠於省中退得藩<lb/>
於海上自初受命以至造官歷年兩周取道萬里備<lb/>
更艱阨職臣之分使然卒就宴安賴上之恩抵此餘<lb/>
年且索旅力巳愆尚何施爲可以報稱於茍利國家<lb/>
之事靡所不思及未塡溝壑之時庶幾無愧臣無任<lb/>
　　　　代王魯公德用乞罷樞密使表<lb/>
臣聞周任有言曰陳力就列不能者止自惟賤官之<lb/>
守猶或不敢冒居況於任重責大安危所繫豈其癃<lb/>
昏憊耄可以久饕敢緣前言上冒聖聽伏念臣以疵<lb/>
賤之身遭逢　陛下拔擢兼官將相典領機密内之<lb/>
無陪輔將明之効外之無折衝禦侮之勞是　陛下<lb/>
<pb n="KR4d0073_SBCK_061-10b"/>
所以寵臣者不可勝此言而臣之所以報　陛下者<lb/>
未甞能稱況今犬馬之齒七十有七不能者止宜在<lb/>
此時顧貪戀聖世未敢乞身田里長違　陛下左右<lb/>
惟機務之衆非臣疲曵所能勉強伏望　陛下憫臣<lb/>
無狀賜罷樞密院職事母使久塞賢者之路臣不任<lb/>
祈恩待命激切之至<lb/>
　　　　二<lb/>
臣比以<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>餘之生久壅賢路願還要職退就散地天<lb/>
聽高邈未蒙照省惓惓之私竊不自寧敢緣厚恩求<lb/>
必愚瞽臣聞量臣以授官者君之所以仁於下也審<lb/>
巳以從事者臣之所以忠於上也今臣罷老雖近在<lb/>
臣身謀之有所不給況於官隆事劇所摠不一以臣<lb/>
<pb n="KR4d0073_SBCK_061-11a"/>
審巳誠不宜久叨權寵畏負　陛下任使之意伏惟<lb/>
陛下量臣之聦明不足以逮事量臣之強力不足以<lb/>
副禮聽臣所丐母令四方有議　陛下信任之失而<lb/>
臣亦賴　陛下之賜免於官謗臣無任<lb/>
　　　　三<lb/>
惓惓之私至于再三上慁聖德而終未蒙省察奬誘<lb/>
過渥非臣所堪區區之愚豈敢茍止伏念臣以顓蒙<lb/>
遭遇拔擢人臣貴寵少在臣右而勞烈行治無稱於<lb/>
時機密之地安危所繫雖臣方壯固懼不稱況於<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>
年餘日豈宜尚汚印韍爲朝廷羞方今明明在上濟<lb/>
濟多士足以典司樞要𥙷敝救失稱　陛下任使副<lb/>
元元之望者甚衆　陛下雖欲茍私愚臣臣雖欲自<lb/>
<pb n="KR4d0073_SBCK_061-11b"/>
侍左右稱所以幸臣之意豈惟公論於臣有所不容<lb/>
誠恐覆餗以虧　陛下知人之明而令賢能宜在高<lb/>
位者久踦於聖世則夷身毀宗不足以塞責矣伏惟<lb/>
陛下哀臣懇迫聽臣所丐以終　陛下眷寵老臣之<lb/>
賜臣無任<lb/>
臨川先生文集卷第六十一<lb/>
<pb n="KR4d0073_SBCK_061-12a"/>
</p>
<p>
</p>
  </div>
</body>
</text>
</TEI>
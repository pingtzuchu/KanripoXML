<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_081-1a"/>
臨川先生文集卷第八十一<lb/>
　　啓<lb/>
　　　知常州謝運使元學士啓<lb/>
　　　賀慶州杜待制啓<lb/>
　　　賀運使轉官啓<lb/>
　　　賀鈐轄柴太保啓<lb/>
　　　賀知縣啓<lb/>
　　　上宋相公啓<lb/>
　　　上集賢相公啓<lb/>
　　　上梅戸部啓<lb/>
　　　上杭州范資政啓<lb/>
　　　上江寧府王龍圖啓<lb/>
<pb n="KR4d0073_SBCK_081-1b"/>
　　　　上泉州畢少卿啓<lb/>
　　　　上信州知郡大諌啓<lb/>
　　　　上明州王司封啓<lb/>
　　　　上運使孫司諌啓<lb/>
　　　　上發運副使啓<lb/>
　　　　上李仲偃運使啓<lb/>
　　　　上通判啓<lb/>
　　　　謝范資政啓<lb/>
　　　　謝知州啓<lb/>
　　　　謝隣郡通判啓<lb/>
　　　　謝葛源郎中啓<lb/>
　　　　謝林中舎啓<lb/>
<pb n="KR4d0073_SBCK_081-2a"/>
　　　　謝徐祕校啓<lb/>
　　　　謝林肈長官啓<lb/>
　　　　荅林中舎啓二<lb/>
　　　　荅定海知縣啓<lb/>
　　　　荅戚郎中啓<lb/>
　　　　上樞密王尚書啓<lb/>
　　　　與交代趙中舎啓<lb/>
　　　　與張護戎啓<lb/>
　　　　與譚主簿啓<lb/>
　　　　上范資政先狀<lb/>
　　　　謝許發運啓<lb/>
　　　　謝王供奉啓<lb/>
<pb n="KR4d0073_SBCK_081-2b"/>
　　　荅馬太博啓二<lb/>
　　　荅沈屯田啓<lb/>
　　　荅陳推官啓<lb/>
　　　賀集賢相公啓<hi>代人作</hi>
　　　賀樞密相公啓<hi>代人作</hi>
　　　賀鳳翔知府陳學士啓<hi>代人作</hi>
　　　賀樞密相公啓<hi>代人作</hi>
　　　賀昭文相公啓<hi>代宋宣獻公作</hi>
　　　謝及第啓<lb/>
　　　　知常州謝運使元學士啓<lb/>
叨恩兩觀備任一州以無能之賤身在有道之深庇<lb/>
依歸之志已結於東南詗問之儀當塵於左右某官<lb/>
<pb n="KR4d0073_SBCK_081-3a"/>
爲國瑋器有時盛名久矣踐更之勞此焉寄屬之重<lb/>
傳節所在神民具依膺時維休介福有𥙿約齎上路<lb/>
將前受於指令請祝下風唯更加於調護<lb/>
　　　　賀慶州杜待制啓<lb/>
伏審拜命宸章作藩侯閫凡假聲猷之重居深慶蹈<lb/>
之懷恭惟某官華國粹賢逢辰吉旦以儒雅飾治術<lb/>
以器業結上知樹績計庭之司飛榮書殿之祕吳都<lb/>
按部聳群吏之廉隅陜服登車峻列侯之風采國家<lb/>
以邊城之寄戎路所圻眷内閣之近班督師臣之重<lb/>
柄申伯宣力方維屏以顯庸韓侯獻功即介圭而入<lb/>
覲佇叅鬷嘏以協具瞻北律方嚴沖眞尚逺希上爲<lb/>
宗社保固襟靈<lb/>
<pb n="KR4d0073_SBCK_081-3b"/>
　　　　賀運使轉官啓<lb/>
躋榮中㫖進秩郎闈服顯命之襃優竦輿情而驩抃<lb/>
某官器博以逺道粹而明學際天人之端識通治亂<lb/>
之本紬祕延閣剸劇外司彼方碌碌以巧圖此獨安<lb/>
安而養正恬於所守人之難能本朝推越次之恩旌<lb/>
非常之士遷左兵之名部實文臺之美資矜飾端廉<lb/>
敦厚風敎尚煩使節之寄以漸台衮之榮某側聞詔<lb/>
聲阻隨賔慶瞻望英重云云<lb/>
　　　　賀鈐轄柴太保啓<lb/>
榮拜恩章總持師柄伏惟慶慰竊以一都會之府二<lb/>
浙統於權維諸刺史之兵五符歸於節制國家以安<lb/>
娛之地域民甚於富穰備豫有經置使新於紀律宜<lb/>
<pb n="KR4d0073_SBCK_081-4a"/>
得魁壘之士以雄鎭領之方恭惟某官器範端良機<lb/>
守強濟出天婣之貴而自任清節持使斧之重而素<lb/>
高能聲此孰朝僉遂董戎寄韜謀成俗坐肅於南州<lb/>
軒陛圖功即膺於寵數屬關掌於支郡阻面慶於賔<lb/>
榮瞻企風稜豈勝欣悚<lb/>
　　　　賀知縣啓<lb/>
光膺芝檢榮宰花封凡屬庇庥良増欣抃恭惟某官<lb/>
資性敏悟器懷坦夷直哉有古人之風挺然生賢者<lb/>
之後自歷煩任罄施幹材美聲聞于帝聰佳器稱乎<lb/>
國寶是乃拜綸綍之命殿子男之邦凜乎清風聳是<lb/>
羣望操刀之能製錦素顯殊勲彈琴之不下堂行聞<lb/>
異政<lb/>
<pb n="KR4d0073_SBCK_081-4b"/>
　　　　上宋相公啓<lb/>
此者冒躋官次榮託使車躬裁瑣瑣之文私布惓惓<lb/>
之意于磨爲吝震疊于懷會走幹之鼎來辱幐書而<lb/>
寵荅優爲體皃略去等夷繄獎予之大隆滋回皇之<lb/>
失次恭審鎭臨以簡保御惟和積有休祥來護興寢<lb/>
伏況某官風華靈茂天韻閎深早冠冒於士人亟奮<lb/>
翔於朝野讜言善策發爲天子之光厚實美名布在<lb/>
輿人之誦惟江都之舊壤乃天塹之上游地接京師<lb/>
聊倚諸侯之重民瞻嵓石方圖師尹之賢曽是頑踈<lb/>
終然庇頼尚兹嬰薄未即趨馳<lb/>
　　　　上集賢相公啓<lb/>
爲吏南州抗塵未路處洪鈞之大器小以自持瞻英<lb/>
<pb n="KR4d0073_SBCK_081-5a"/>
衮之尊蹤孤而難附恭惟法宮議道賢業熈天變精<lb/>
祲之至和納亨嘉之盛福伏惟某官乗堪輿浩直之<lb/>
氣爲廟堂倚平之材逢辰清明發策高妙垂紳近署<lb/>
之列直筆中臺之端龍閣之富圖書密承顧問蜀部<lb/>
之風敎化遂協都俞遽促鋒車入叅鬷嘏旋屬圜虚<lb/>
耀狼角之色狂冦毒清河之民擊義節以請行先堂<lb/>
兵而制勝淮西入命晉公大宣慰之名朔方燀威子<lb/>
儀𨳩幕府之盛盡劉大憝入奏元功式尊通宰之榮<lb/>
上正文昌之坐方將圖講熈事修舉治綱坯冶一陶<lb/>
輔成於醇化簫勺羣慝躋格於太寧顧惟平進之微<lb/>
獲此庇暉之下伏希上爲國體保固台嚴西首鈞庭<lb/>
下情無任云云<lb/>
<pb n="KR4d0073_SBCK_081-5b"/>
　　　　上梅戸部啓<lb/>
某一涯承乏自晦於塵容百舎懷賢坐傾於風美欽<lb/>
想承流之暇妙均安節之休恭惟某官奥學丕天懿<lb/>
文華國躋榮膴仕逢吉太辰由郡署之階擢臺端之<lb/>
要公毅執法而邪孽不奸謨明盡規而權綱自正疇<lb/>
咨心術之具往貳計侯之司式是均勞遂淹𥙷外朱<lb/>
轓問俗訪山水之昔遊文石䟽恩即楓槐而日見入<lb/>
持政柄允副民瞻屬臨懷氣之辰尚逺隆堂之拜願<lb/>
臻頥衞前對寵光<lb/>
　　　　上杭州范資政啓<lb/>
某近遊制壤久揖孤風當資斧之無容幸曵𥚑之有<lb/>
地粹玉之彩開眉宇以照人縟星之文借談端而飾<lb/>
<pb n="KR4d0073_SBCK_081-6a"/>
物羈瑣方嗟於中露逢迎下問於翹材仍以安石之<lb/>
甥復見牢之之舅兹惟雅故少稔燕閒言旋桑梓之<lb/>
邦驟感神庥之詠冩吳綾之危思未盡攀瞻慿楚乙<lb/>
之孤風但傷間闊恢台貫序虚白調神禱頌之私不<lb/>
任下懇<lb/>
　　　　上江寧府王龍圖啓<lb/>
某位貌閒殊風規高逺思賢百舎無階贄見之儀承<lb/>
乏一涯彌闊門牆之便恭審鎭臨會府燕息黃堂訟<lb/>
缿晝清道環天粹伏惟知府龍圖巖廊佳品時棟上<lb/>
材逹亨會於凝旒躋榮階於近署龍圖司祕閣之奥<lb/>
使臺峻右陜之邦均逸方城爲國巨屏帝暉温晬召<lb/>
還即對於清光台座熒煌圖任必歸於舊德蕭辰方<lb/>
<pb n="KR4d0073_SBCK_081-6b"/>
肅宇䕃尚遥伏希上爲治朝保和福履<lb/>
　　　　上泉州畢少卿啓<lb/>
自去容暉何甞候問朅來穴局顧委瑣之自爲隂想<lb/>
价藩知崇高之難附伏審履和嘉月靜事雄堂訟缿<lb/>
晝清道環天粹恭惟知府凝姿恬懿逺器廉深出相<lb/>
衮之名家而無重衣之逸領使符於壯齒而無巧宦<lb/>
之譏全德所高上意必簡方將治成坐鎭擢寘近班<lb/>
習練臺閣之規光大勲業之舊某最惟孤苦夙佩獎<lb/>
知短羽卑飛已甘心於枚粒隂虬自躍思逺耀於風<lb/>
雲尚遥堂下之趨益切城中之詠<lb/>
　　　　上信州知郡大諌啓<lb/>
懷德名之重竊伏猷爲仰庭角之姿何甞贄見敢謂<lb/>
<pb n="KR4d0073_SBCK_081-7a"/>
玉堂之彦時飛寶刻之音垂賁塵容過形謙柄外惟<lb/>
榮佩中所銘藏恭惟某官挺不世之資敦絶俗之器<lb/>
敷揚大業陟降泰庭演潤鑾坡光大訓辭之羙保釐<lb/>
天邑具瞻表則之材屬邪正之彚連亦勞逸之均致<lb/>
銀符補郡聊福於民艱鴟㕔賛謀即稽於天若某海<lb/>
濵承乏宇䕃未趨伏希上爲本朝精調均履<lb/>
　　　　上明州王司封啓<lb/>
伏審使旌來臨州部犯江湖之重阻留淮楚之近藩<lb/>
令德所存明神來相茂惟興止休有福祥恭以某官<lb/>
國之老成士所素仰入叅省計出擁州麾竊聽海瀕<lb/>
之謡迎貪善政特憂朝右之計思得壯猷曽無幾時<lb/>
遂去兹土某竊邑無狀芘身有歸<lb/>
<pb n="KR4d0073_SBCK_081-7b"/>
　　　　上運使孫司諌啓<lb/>
近者承顔使扆獲拜於眞賢恪次海濵已䖍於命署<lb/>
顧賦材之艱拙藉容厚之庇存蹈景爲懷向風増悚<lb/>
某官清機昭理大業鎭浮以謨明抗論諌垣以才識<lb/>
典校仙藏赤裳按部一新廢置之綱文石䟽恩即還<lb/>
清切之禁伏冀爲時寶練延國寵章<lb/>
　　　　上發運副使啓<lb/>
海濵重複天韻闊踈想經制之會煩固和倪之粹隱<lb/>
恭惟某官材爲時棟名著吏師澄清廢置之綱仰給<lb/>
兵農之大寖成乆次即冠近班屬陽月之届和諒福<lb/>
基之敦𥙿未涯拜伏益用瞻祈<lb/>
　　　　上李仲偃運使啓<lb/>
<pb n="KR4d0073_SBCK_081-8a"/>
伏念某得邑海瀕寄身節下操舟取道持版過庭自<lb/>
顧下寮之愚敢扳先子之雅坐蒙高義曲借善顔載<lb/>
惟恩私有過分願去離門守來造署居取庇自今馳<lb/>
情無逺要之蚤莫唯是曠官之憂庶也始終不爲愛<lb/>
巳之負歲時回薄氣候沍寒明賢之姿休福所嚮伏<lb/>
惟順節自壽副人所瞻<lb/>
　　　　上通判啓<lb/>
飈馳歲事斗曠音塵詠德所深搖旌曷諭伏審某官<lb/>
陞華儲幄顯𬒳於王靈貳政侯藩益隆於宸寄忝守<lb/>
官於支邑將仰芘於公材欣抃之誠倍萬常品<lb/>
　　　　謝范資政啓<lb/>
竊陶大化瞻若重霄執訊隆堂近修於常禮占辭記<lb/>
<pb n="KR4d0073_SBCK_081-8b"/>
室屢致於尊光賜逾褒衮之榮仰極高山之詠恭想<lb/>
鎭海都會宣國福威御六氣之和薦百嘉之祐伏惟<lb/>
某官道宗當世名重本朝思皇廊廟之材均逸股肱<lb/>
之郡即還大政以澤含生某容跡海濵𬒳光台照童<lb/>
烏署第夙荷於揄揚立鯉聮榮復深於契眷幸當棲<lb/>
庇以處鈞成<lb/>
　　　　謝知州啓<lb/>
某攝承人乏附麗德輝顧庸陋之無堪辱庇存之尤<lb/>
厚終逃官謗得近宸慈希驥仰高惟日爲歲恭惟布<lb/>
宣善治棲有太和伏以某官美業内充懿文彌飾傅<lb/>
會升平之世躋陞通顯之官風問日隆寵靈交至漢<lb/>
廷下詔方尊千里之師謝守論功當爲九伯之冠行<lb/>
<pb n="KR4d0073_SBCK_081-9a"/>
登近列允副僉言秋氣正剛風華浸逺詹依禱頌倍<lb/>
萬等倫<lb/>
　　　　謝隣郡通判啓<lb/>
某備官於兹聞問之久非席趨承之舊難陳嚮慕之<lb/>
私敢圖高明過自貶損授之温敎獎以謙辭惟兹感<lb/>
銘其敢忘去進德之盛知名於今當襃以遷可拱而<lb/>
竢仰惟自壽下副所瞻<lb/>
　　　　謝葛源郎中啓<lb/>
伏念某受材單少趨道闊踈時所謂賢少焉知慕矧<lb/>
先君之德友實當世之名卿唯門牆之高未始得望<lb/>
故竿牘之褻無容自通如其仰望之勤豈有須臾之<lb/>
間敢圖風誼親貶書辭追講前人之懽坐忘介子之<lb/>
<pb n="KR4d0073_SBCK_081-9b"/>
醜拜嘉己厚論媿則多恭以某官邦之耆明朝所貴<lb/>
重聲舊行乎四海勢猶屈於一州雖牧養之仁士民<lb/>
猶賴而襃升之寵日月以須唯兹惷愚其卒芘賴伏<lb/>
惟爲道自愛副人所瞻<lb/>
　　　　謝林中舎啓<lb/>
鄕風有年修問無所維家伯氏得㛰高門顧惟幸會<lb/>
之多曽是趨承之晩比問州邸云改縣章治所相望<lb/>
私誠甚喜謂宜朝夕可布腹心敢圖高明見遇勤恪<lb/>
先賜撫存之敎曲加獎引之辭雖睦婣之風可以厚<lb/>
俗而貶損之意有如過中言觀以思頗恐且媿餘暑<lb/>
謝去薄寒來歸吉士所居明神實相茂惟體氣怡有<lb/>
休祥未即承顔惟祈養福<lb/>
<pb n="KR4d0073_SBCK_081-10a"/>
　　　　謝徐祕校啓<lb/>
比因幸會得奉光儀再荷眷存之深遂傷睽隔之逺<lb/>
忽承高誼特損謙辭顧獎引之過中非孤蒙之敢望<lb/>
拜嘉之重爲媿則多賢儁之材神明所相茂惟興止<lb/>
休有福祥未即趨承惟加調護竚膺殊擢以慰遐思<lb/>
　　　　謝林肈長官啓<lb/>
伏蒙貶損猥先臨存方以出行渠川未甞得望車騎<lb/>
繼陳悃愊叙謝高明敢圖仁人見遇如舊申錫重問<lb/>
相存有加唯賤且貧尤愚不肖學焉昧道仕則曠官<lb/>
荷推褒之過情處負媿以終日三陽肈歲萬物同春<lb/>
茂惟賢明休有祉福以時自壽良副所瞻<lb/>
　　　　荅林中舎啓二<lb/>
<pb n="KR4d0073_SBCK_081-10b"/>
幸隣封畛叨綴戚婣仰風誠勤奉問顧缺敢圖盛意<lb/>
申貺華辭荷相存之至隆非遽數之可旣欽承德履<lb/>
茂享春祺更冀保綏少符傾嚮<lb/>
　　　　二<lb/>
去德不逺嚮風誠勤日有簡書之煩久無竿牘之獻<lb/>
敢圖風誼逺損書辭仰銜存愛之隆實重頑踈之過<lb/>
未由占對竊冀保綏禱頌之私指陳不旣<lb/>
　　　　荅定海知縣啓<lb/>
竊邑海旁得鄰境上布私書之未暇辱重問以相先<lb/>
惟知感悰豈易縷指未涯占對尤積詠思惟加自頥<lb/>
良副所望<lb/>
　　　　荅戚郎中啓<lb/>
<pb n="KR4d0073_SBCK_081-11a"/>
阻闊風貌固常詠思重慶誥章擢陞郎署聞報之晩<lb/>
裁賀未皇敢意謙明首形緘問辭博以厚義高且醇<lb/>
承拜置前誦玩亡斁喜聞王事優簡神宇粹平某官<lb/>
奉國不回處官以正秩中臺之顯要柄外鎭之慘舒<lb/>
民無隱情治有異迹竚聞旌召續附慶書<lb/>
　　　　上樞密王尚書啓<lb/>
竊以璿璣上列齊七政以均和帝衮輔成欽四鄰之<lb/>
基命親逢華旦允屬宗工恭惟某官與國忠純爽邦<lb/>
明哲對越光華之旦居然文雅之宗簡在上心鬱爲<lb/>
時棟雍容禁署甞密賛於睿謀叅貳宰司多委成於<lb/>
治體奮庸甚盛注意特隆屬恩誥之誕頒分鎭臨之<lb/>
重寄居留神甸爲表則於四方寵進樞庭當折衝於<lb/>
<pb n="KR4d0073_SBCK_081-11b"/>
萬里聲敎所曁慶抃率同俯念空踈夙叨存記綰縣<lb/>
章而祗役望君幄以勞懷恭聽吉音豈勝至願<lb/>
　　　　與交代趙中舎啓<lb/>
甞請代期當留聽下單舟在境敢無告於候人善政<lb/>
可師將有求於令尹自餘占對乃盡布陳<lb/>
　　　　與張護戎<lb/>
鼎來敝邑甫次近郊傳聞使旌適在州部將親盛德<lb/>
尤激懽悰<lb/>
　　　　與譚主簿<lb/>
爰兹治舟亦以造境將聮職治可丐規模惟喜則多<lb/>
非陳所悉<lb/>
　　　　上范資政先狀<lb/>
<pb n="KR4d0073_SBCK_081-12a"/>
某此者之官敝邑取道樂郊引舟將次於近圻歛板<lb/>
即趨於前屏瞻望麾㦸下情無任<lb/>
　　　　謝許發運啓<lb/>
近持悃愊進叩高明荷温敎之見存假善舟而使濟<lb/>
亦旣就道即將造門惟兹下情感喜殊甚<lb/>
　　　　謝王供奉啓<lb/>
伏審拜恩鼎來視職惟兹踈賤將庇高明敢圖恩私<lb/>
先賜敎督感竦之極敷言曷殫<lb/>
　　　　荅馬太博啓二<lb/>
伏審進𬒳恩章來臨職任兹惟幸會得奉光儀敢圖<lb/>
隆私先賜華問感佩之至云云<lb/>
　　　　二<lb/>
<pb n="KR4d0073_SBCK_081-12b"/>
伏審光奉聖恩巳諧禮上未皇修好先辱賜書感尉<lb/>
至深叙陳不旣<lb/>
　　　　荅沈屯田啓<lb/>
趨承維舊違去尚新唯是企思之深曾無忘去之頃<lb/>
敢圖恩紀特賜書辭仰荷眷存之尤内懷恐媿之極<lb/>
歲云郁沐物且長贏茂惟賢明多有休福竊況藩宣<lb/>
之盛倚成陪貳之良伏惟順序自頥副人所望<lb/>
　　　　荅陳推官啓<lb/>
某受材無它竊邑於此高明賜敎襃諭過情窺觀以<lb/>
惡懼恐且媿未由占對良自保綏<lb/>
　　　　賀集賢相公啓<hi>代人作</hi>
恭以禁座流恩政堂遷秩寵兼常伯守在冬官伏惟<lb/>
<pb n="KR4d0073_SBCK_081-13a"/>
慶慰恭以某官襲氣堪輿禀精河岳風華懋美嶢若<lb/>
東南之筠天韻純淪温如西北之璞不階尺木遂致<lb/>
青雲世圖任於老成日對揚於休命股肱作相素同<lb/>
國體之安喉舌命官遂致文明之政兹爲異數允荅<lb/>
具瞻某充位外藩希風上國觀文辯敘彌高天老之<lb/>
台通謁爲儀寖逺豆晏之日懽愉無狀震慄兼常<lb/>
　　　　賀樞密相公啓<hi>代人作</hi>
恭審遷秩上公聮華冡宰伏惟慶慰竊以某官略非<lb/>
世出韻自天成時歸英特之材獨稟高明之器光華<lb/>
漫漫遂適於泰辰文學彬彬適階於膴仕逮濬明之<lb/>
正統圖衛翼之元勲周歷清華之階越登機密之首<lb/>
通規亮節朝矜式以取平深䇿逺猷上咨嗟而倚重<lb/>
<pb n="KR4d0073_SBCK_081-13b"/>
懋惟徽數允合膚公命布幅貟喜盈觀聽某久從外<lb/>
𥙷逖聽上臚曽馳謁之未遑第承風而竊抃瞻依之<lb/>
厚度越干常<lb/>
　　　　荅福州知府學士啓<hi>代人作</hi>
某啓辭闊義風累更元曆雖疆城之相比愧緘䟽之<lb/>
未皇敢意謙明首書存聘賜之良實重以好辭無因<lb/>
至前承拜知悚某官卿材修固國器方廉登歩本朝<lb/>
汪翔盛問維高閩之要地實南越之舊都顧賴忠良<lb/>
鎭此襟帶旣聞善治宜有寵章用冀保和且須來命<lb/>
　　　　賀鳳翔知府陳學士啓<hi>代人作</hi>
恭審拜命恩綸頒條侯府竊惟慶慰某官器謀強濟<lb/>
業履粹明名日起以貴成勢龍階而獨上儒林材職<lb/>
<pb n="KR4d0073_SBCK_081-14a"/>
之舘方指事以載功歧陽襟帶之邦出承流而宣化<lb/>
國家試能𥙷郡籲俊熈天即頒寛大之書召還清切<lb/>
之禁某衰晚無狀情契所同顧海上之身寖爲俗吏<lb/>
瞻膀中之彦敢附青雲未涯贄見之儀益切瞻言之<lb/>
素願臻持攝前對寵光<lb/>
　　　　賀昭文相公啓<hi>代宋宣獻公作</hi>
恭審肅𬒳寵靈叅司樞要伏惟慶慰竊以安危所繫<lb/>
文武相須眷注意之殊時崇仰成之異體至若萬務<lb/>
通于四海二柄萃干一門簡在休辰職繇全德恭以<lb/>
某官風華博照天韻雄成挾旦奭之謀謨襲韋平之<lb/>
系胃逢辰鼎盛序爵彌高清議𬒳民卓冠一時之傑<lb/>
豐規振俗遄躋三代之隆嗟彼羗豪警吾邊吏有嚴<lb/>
<pb n="KR4d0073_SBCK_081-14b"/>
天討爰整王師上方深拱以倚平博謀而取重卑兹<lb/>
全責欽若壯猷輿誦所同巖瞻惟允昔餽通函谷繄<lb/>
沛邑之宗臣威𬒳匈奴實漢家之眞宰宜今具美與<lb/>
古兼徽某夙附末光雅煩善庇仕藩城而待罪隱若<lb/>
目安佔宿邸之移文跫然滋喜依歸之素有過等夷<lb/>
　　　　謝及第啓<lb/>
三月二十二日　皇帝御崇政殿放進士蒙　恩賜<lb/>
及第釋褐者四方之傑茂對清光一介之技猥塵華<lb/>
選冒榮之辱撫已而慙竊以國家攬八㝢之廣具萬<lb/>
官之富一化所染人有善行數路之舉野無滯材取<lb/>
士如此之詳得人於斯爲盛然猶謙不自足樂於旁<lb/>
求比詔郡邑詳延巖穴向非蔚有聲采著在觀聽何<lb/>
<pb n="KR4d0073_SBCK_081-15a"/>
以醻上勤佇塞人煩言如某者族敝而賤材頑且踈<lb/>
逢世治文追師鄕道貟冠方屨有賤儒之名高文大<lb/>
冊無作者之實吳乾不弔先子夙䘮僑家異土歸掃<lb/>
窮閻上不能執軒冕以取高下不能力稼穡而爲養<lb/>
俛首干進蘄榮逮親適會詔之興甿遂負書而應令<lb/>
鄕老署其行薦之明朝春官訾其材置以異等率趨<lb/>
法座軰試殊庭僅成骫骳之談復玷高華之選夫何<lb/>
抵此厥有繇然兹蓋伏遇某官德厚兼容風華博照<lb/>
斟酌元氣洪纎溥𬒳其仁彫刻衆形妍惡曲成其彚<lb/>
乗雲洒潤秉律嘘枯使是寒士階於榮路敢不審圖<lb/>
大方惇率常憲取所承學著之行事唯仁之守唯誼<lb/>
之循不以邪曲回精忠之操不以寵利汚廉潔之尚<lb/>
<pb n="KR4d0073_SBCK_081-15b"/>
庶期盡齒無負大賜易此而他未知所裁<lb/>
臨川先生文集卷第八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_011-1a"/>
臨川先生文集卷第十一<lb/>
　　古詩<lb/>
　　　寄題郢州白雪樓<lb/>
　　　聖俞爲狄梁公孫作詩要予同作<lb/>
　　　蒙亭<lb/>
　　　和王樂道烘蝨<lb/>
　　　和聖俞農具詩十五首<lb/>
　　　次韻酬微之贈池紙并詩<lb/>
　　　酬沖卿月晦夜有感<lb/>
　　　送子思兄參惠州軍<lb/>
　　　送董伯懿歸吉州<lb/>
　　　八月十九日試院夢沖卿<lb/>
<pb n="KR4d0073_SBCK_011-1b"/>
　　　平甫歸飲<lb/>
　　　荅陳正叔<lb/>
　　　過食新城藕<lb/>
　　　明州錢君倚衆樂亭<lb/>
　　　愛日<lb/>
　　　荅裴煜道中見寄<lb/>
　　　餘寒<lb/>
　　　孤城<lb/>
　　　和微之藥名勸酒<lb/>
　　　客至當飲酒二首<lb/>
　　　乙未冬婦子病至春未巳<lb/>
　　　强起<lb/>
<pb n="KR4d0073_SBCK_011-2a"/>
　　　飲裴侯家<lb/>
　　　送謝師宰赴任楚州二首<lb/>
　　　次韻遊山門寺望文脊山<lb/>
　　　車螯<lb/>
　　　疥<lb/>
　　　　寄題郢州白雪樓<lb/>
折楊黃華笑者多陽春白雪和者少知音四海無幾<lb/>
人況乃區區郢中小千載相傳始欲慕一時獨唱誰<lb/>
能曉古心以此分㝠㝠俚耳至今徒擾擾朱樓碧瓦<lb/>
何年有榱桷連空欲驚矯郢人爛漫醉浮雲郢女參<lb/>
差躡飛鳥丘墟餘響難再得欄檻兹名復誰表我來<lb/>
欲歌聲更吞石城寒江暮雲繞<lb/>
<pb n="KR4d0073_SBCK_011-2b"/>
　　　　聖俞爲狄梁公孫作詩要予同作<lb/>
虎豹不食子鴟梟不乗雄人惡甚鳥獸吾能與成功<lb/>
愛有以計留去有勢不容吾謀適合意幾亦齒姦銘<lb/>
時恩淪九泉襃取異代忠堂堂社稷臣近世孰如公<lb/>
空使苗裔稱稱揚得詩翁一讀亦使我慨然想餘風<lb/>
　　　蒙亭<lb/>
隱者委所逢在物無不足山林與城市語道歸一轂<lb/>
詩人論巨細此指尚局束頗知區區者自屏忍所欲<lb/>
孰識古之人超然遺耳目豈於喧與靜趣舎有偏獨<lb/>
命亭今何爲似乃畏驚俗至意不標掲小名聊自屬<lb/>
夏風簷楹寒冬雪牎戸燠春樊亂梅柳秋徑深松菊<lb/>
壷觴日笑傲裙屣相追逐此樂巳難言持琴作新曲<lb/>
<pb n="KR4d0073_SBCK_011-3a"/>
　　　　和王樂道烘蝨<lb/>
秋水汗流如炙輠敝衣濕蒸塵垢涴施施衆蝨當此<lb/>
時擇肉甘於虎狼餓咀嚙侵膚未云已爬搔次骨終<lb/>
無那時時對客輒自捫千百所除纔幾箇皮毛得氣<lb/>
强復活爪甲流丹眞暫破未能湯沐取一空且以火<lb/>
攻令少挫踞爐熾炭已不暇對竈張衣誠未過飄零<lb/>
乍若蛾赴燈驚擾端如蟻旋磨欲毆百惡死焦灼肯<lb/>
貸一凶生棄播巳觀細黠無所容未放老奸終不墮<lb/>
然臍郿塢患溢世焚寳鹿臺身易貨冡中燎入化秦<lb/>
屍池上焮隨遷莽坐彼皆勢極就煙埃況汝命輕侔<lb/>
涕唾逃藏壞絮尚欲索埋沒死灰誰復課<hi>一本無此八句</hi>熏<lb/>
心得禍爾莫悔爛額收功吾可賀猶殘衆蟣恨未除<lb/>
<pb n="KR4d0073_SBCK_011-3b"/>
自計寧能乆安卧<lb/>
　　　　和聖俞農具詩十五首<lb/>
　　　　　田廬<lb/>
田父結田廬聊容一身息呼兒取茅竹不借鄕人力<lb/>
起行廬旁朝歸卧廬下夕悠悠各有願勿笑田廬窄<lb/>
　　　　　樵斧<lb/>
百金聚一冶所賦以所遭此豈異莫耶奈何獨當樵<lb/>
朝出在人手暮歸在人腰用捨各有時此日兩無邀<lb/>
　　　　　耕牛<lb/>
朝耕草茫茫暮耕水潏潏朝耕及露下暮耕連月出<lb/>
自無一毛利主有千箱實睆彼天上星空名豈余匹<lb/>
　　　　　水車<lb/>
<pb n="KR4d0073_SBCK_011-4a"/>
取車當要津膏潤及逺野與天常斡旋如雨自潨瀉<lb/>
置心亦何有在物偶相假此理乃可言安得圓機者<lb/>
　　　　　牧笛<lb/>
緑草無端倪牛羊在平地芊綿杳靄間落日一橫吹<lb/>
超遥送逸響澶漫寫眞意豈比賣餳人吹簫販童穉<lb/>
　　　　　颺扇<lb/>
精良止如留䟽惡去如擯如擯非爾憎如留豈吾吝<lb/>
無心以擇物誰喜亦誰愠翁乎勤簸颺可使糠粃盡<lb/>
　　　　　田漏<lb/>
占星昏晚中寒暑巳不疑田家更置漏寸晷亦欲知<lb/>
汗與水俱滴身隨隂屢移誰當哀此勞往往奪其時<lb/>
　　　　　牛衣<lb/>
<pb n="KR4d0073_SBCK_011-4b"/>
百獸冬自暖獨牛非氄毛無衣與卒歲坐恐得空牢<lb/>
主人覆護恩豈啻一綈𫀆問爾何以報離離滿東臯<lb/>
　　　　　樓種<lb/>
富家種論石貧家種論斗當貧同一時傾瀉應心手<lb/>
行看萬壟空坐使千箱有利物博如此何慙在牛後<lb/>
　　　　　耒耜<lb/>
耒耜見於易聖人取風雷不有仁智兼利端誰與開<lb/>
神農后稷死般爾相㝷來山林盡百巧揉斵無良材<lb/>
　　　　　錢鎛<lb/>
於易見耒耜於詩聞錢鎛百工聖人爲此最功不薄<lb/>
欲收禾黍善先去蒿萊惡願同欹器悟更使臣工作<lb/>
　　　　　耰耡<lb/>
<pb n="KR4d0073_SBCK_011-5a"/>
鍛金以爲曲揉木以爲直直曲相後先心手始兩得<lb/>
秦人望屋食以此當金革君勿易耰耡耰耡勝鋒鏑<lb/>
　　　　　襏襫<lb/>
采采霜露下披披煙雨中蒲茅以爲友短褐相與同<lb/>
勿妬市門人綺紈被奴僮當慙邊城戊擐甲徂春冬<lb/>
　　　　臺笠<hi>史記索隱謂蓬累立也</hi>
耕有春雨濡耘有秋陽暴二物應時須九州同我服<lb/>
欲爲生少慕得此自云足君思周伯陽所願豈華轂<lb/>
　　　　　耘鼔<lb/>
逢逢戲場聲壤壤戰時伍日落未云休田家亦良苦<lb/>
問兒今壟上聽此何莽鹵昨日應官繇州前看歌舞<lb/>
　　　　次韻酬微之贈池紙并詩<lb/>
<pb n="KR4d0073_SBCK_011-5b"/>
微之出守秋浦時椎冰看擣萬糓皮波工龜手咤今<lb/>
様魚網肯數荆州池霜紈奪色賈不售虹玉喪氣山<lb/>
無輝方船穩載獻天子善價徐取供吾私十年零落<lb/>
尚百一持以贈我隨清詩君寧乆寄金糓地方執賜<lb/>
筆磨拗螭當留此物朝上國日侍　帝側書新儀不<lb/>
然名山副史本襃抜元凱誅窮竒咨予文章非世用<lb/>
畫鏤空爾糜冰脂揮毫才足記姓字竊學又恥從師<lb/>
宜怱怱點汙亦何忍嘉貺但覺難爲辭篇終有意責<lb/>
趙璧窮國恐誤連城歸傾囊倒篋聊一報安敢坐以<lb/>
秦爲雌<lb/>
　　　　酬沖卿月晦夜有感<lb/>
夜雲不見天況乃星與月蕭蕭暗塵走坎坎寒更發<lb/>
<pb n="KR4d0073_SBCK_011-6a"/>
樓歌客尚飲酩酊不畏雪巷哭復有人鄰風送幽咽<lb/>
紛然各所遇悲喜孰優劣君方感莊周浩蕩擺羈絏<lb/>
歸來亦置酒玉指調絃撥獨我坐無爲青燈對明滅<lb/>
　　　　送子思兄參惠州軍<lb/>
沄沄曲江水天借九秋色樓臺飛半空秀氣盤韶石<lb/>
載酒塡里閭吹花換朝夕笙簫震河漢錦繡爛冠幘<lb/>
地靈瘴癘絶人物傾南極先朝有名臣卧理訟隨息<lb/>
稍稍延諸生談笑與賔客子來適妙年謁入交履舄<lb/>
寂寥九齡後此獨望一國虞翻禮丁汜韓愈俟趙德<lb/>
孤岸鎭頽波俗流未易識我方文葆中旋逐旌旗蹟<lb/>
去思今豈忘耳目熟遺迹吏含殷勤言俛仰問乖隔<lb/>
當時府中兒侵㝷鬢邊白下帷雖著書不捄寒饑迫<lb/>
<pb n="KR4d0073_SBCK_011-6b"/>
謂宜門闌士宦路乆烜赫奈何猶差池更捧丞掾檄<lb/>
驥摧千里蹄鵬墮九霄翮人生無巧愚天運有通塞<lb/>
試觀馳騁人意氣宇宙窄榮華去路塵謗辱與山積<lb/>
優游禄仕間較計誰失得送君强成歌陟岵翻感激<lb/>
　　　　送董伯懿歸吉州<lb/>
我來以喪歸君至因謫徙蒼黃憂患中邂逅遇於此<lb/>
去年服初除聽赦相助喜看君數歸月但屈兩三指<lb/>
茫然冬更秋一笑非願始籃輿楊柳下明月芙蕖水<lb/>
僮饑屢闚門客罷方隱几是非評衆詩成敗斷前史<lb/>
時時對奕石漫浪爭生死送迎皆幅巾設食但陳米<lb/>
亦曾戲篇章揮翰疾蒿矢君豪才有餘我老憊先止<lb/>
東城景陽陌南望長干紫欲斸三畞𬞞於焉寄殘齒<lb/>
<pb n="KR4d0073_SBCK_011-7a"/>
經過許後日唱和猶在耳新恩忽捨我欣悵生彼已<lb/>
江湖北風帆捩柂卽千里相逢知何時莫惜縑與紙<lb/>
　　　　八月十九日試院夢沖卿<lb/>
空庭得秋長漫漫寒露入幕愁衣單喧喧人語巳成<lb/>
市白日未到扶桑間求懷所好郤成夢玉色髣髴開<lb/>
心顏逆知後應不復隔談笑明月相與閒<lb/>
　　　　平甫歸飲<lb/>
無田士相弔亦以廢燕樂我官雖在朝得飲乃不數<lb/>
詩書向牆戸賔至無杯杓空取上古言醻之等糟粕<lb/>
有如揚子雲歳晚天禄閣但無載酒人識字眞未博<lb/>
叔兮歸自東一笑堂上酌緒餘不及客兒女聊相酢<lb/>
髙談非世歡自慰亦不惡寄言繁華子此趣由來各<lb/>
<pb n="KR4d0073_SBCK_011-7b"/>
　　　　荅陳正叔<lb/>
天馬志萬里駕鹽不如閑壯士困局束不如弃之完<lb/>
利行有阨轍勢渉無恬瀾明明千年羞促促一日歡<lb/>
孰肯避此世引身取平寛超然子有意爲我歌考槃<lb/>
予方慕孔氏委吏乆盤桓得失未云殊聊各趨所安<lb/>
　　　　過食新城藕<lb/>
他年過食新城藕枕藉船中載親友今年却到經行<lb/>
處獨坐昏煙對舞柳甘酸向口無所適牢落盤餐與<lb/>
樽酒冰房玉節漫自好欲御還休涕垂手曽參宦學<lb/>
居常近陽城離别初不乆人間此願兩未能西風落<lb/>
日空迴首<lb/>
　　　　明州錢君倚衆樂亭<lb/>
<pb n="KR4d0073_SBCK_011-8a"/>
使君幕府開東部名髙海曲人知慕艤船談笑政卽<lb/>
成洗滌山川作嘉趣平泉浩蕩銀河注想見明星弄<lb/>
機杼載沙築成天上路投虹爲橋取孤嶼掃除荆棘<lb/>
水中央碧瓦朱甍隨指顧春風滿城金版舫來看置<lb/>
酒新亭上百女吹笙綵鳳悲一夫伐鼓靈鼉壯安期<lb/>
羨門相與遊方丈蓬萊不更求酒酣忽跨鯨魚去陳<lb/>
迹空令此地留<lb/>
　　　　愛日<lb/>
鴈生隂沙春冬息陽海澨冥冥取南北豈以食爲累<lb/>
咨予愁病軀朴鄙人所戲無才治時難量力當自棄<lb/>
豈知塞上霜飄然亦何事髙堂巳白髮愛日負明義<lb/>
悲風吹平原秣馬聊一愒含懷孰與語仰屋思嘆喟<lb/>
<pb n="KR4d0073_SBCK_011-8b"/>
孟母知身從萊妻恥人制一肉儻易謀萬鍾非得計<lb/>
　　　　荅裴煜道中見寄<lb/>
君遊苦數歸苦晩一驛險有千里逺知君陟降旦暮<lb/>
間馬力不勁厭長坂雨脚墜地花枝低風頭入溪蒲<lb/>
葉偃此處登臨不奈愁瓊樹森森遮曡巘<lb/>
　　　　餘寒<lb/>
餘寒駕春風入我征衣裳捫鬢秖得凍蔽面尚疑創<lb/>
士耳恐猶墜馬毛欲吹僵牢持有失箸疾飲無留湯<lb/>
曈曈扶桑日出有萬里光可憐當此時不濕地上霜<lb/>
㝠㝠鴻鴈飛北望去成行誰言有百鳥此鳥知隂陽<lb/>
豈時有必至前識聖所臧把酒謝髙翰我知思故鄕<lb/>
　　　　孤城<lb/>
<pb n="KR4d0073_SBCK_011-9a"/>
孤城回望<hi>一作首</hi>距幾何記得好處常經過最思東山<lb/>
煙樹色更憶南湖秋水波百年顚倒<hi>一作三年飄忽</hi>如夢寐<lb/>
萬事乖隔<hi>一作萬事感激</hi>徒悲歌應須飲酒不復道今夜江<lb/>
頭明月多<lb/>
　　　　和微之藥名勸酒<lb/>
赤車使者錦帳郎從客珂馬留閑坊紫芝眉宇傾一<lb/>
坐笑語但聞雞舌香藥名勸酒詩實好陟釐爲我書<lb/>
數行眞珠的皪鳴槽牀金罌琥珀正可甞史君子細<lb/>
看流光莫惜覔醉衣淋浪獨醒至死誠可傷歡華易<lb/>
盡悲酸早人間沒藥能醫老寄言歌管衆少年趂取<lb/>
烏頭未白前<lb/>
　　　　客至當飲酒二首<lb/>
<pb n="KR4d0073_SBCK_011-9b"/>
結屋在牆隂閉門讀詩書懷我平生友山水異秦吳<lb/>
杖藜出柴荆豈無馬與車窮通適異趣談笑不相愉<lb/>
豈復求古人浩蕩與之俱客至當飲酒日月無根株<lb/>
　　　　二<lb/>
天提兩輪光環我屋角走自從紅顔時照我至白首<lb/>
纍纍地上土往往平生友少年所種樹磥砢行復朽<lb/>
古人有眞意獨在無好醜冥冥誰與論客至當飲酒<lb/>
　　　　乙未冬婦子病至春不巳<lb/>
天旋無窮走日月青髪能禁幾回首兒呻婦嘆冬復<lb/>
春强欲笑歌難發口黃卷幽㝷非貴嗜藜牀穩卧雖<lb/>
貧有二物長乖亦可憐一生所得猶多茍<lb/>
　　　　强起<lb/>
<pb n="KR4d0073_SBCK_011-10a"/>
寒堂耿不寐轆轆聞車聲不知誰家兒先我霜上行<lb/>
歎息夜未央遽呼置前楹推枕欲強起問知星正明<lb/>
昧旦聖所勉齊詩有雞鳴嗟予以竊食更覺負平生<lb/>
　　　　飲裴侯家<lb/>
裴侯飲我日向中四坐賔客顔皆紅掃除髙館邀我<lb/>
入自出糶麥憐民窮天邊眼力破萬里桑麻冥冥山<lb/>
四起野心探㝷殊未巳更欲湔衣北城水忽見碧樹<lb/>
櫻桃懸下馬恣食不論錢赤星磊落入我眼恐是半<lb/>
醉遊青天裴侯方坐塵沙裏役身救物當如此我曹<lb/>
偶脫簿領閒何忍愛惜一日閑且歸拂席飽眠睡明<lb/>
日更看滁南山<lb/>
　　　　送謝師宰赴任楚州<lb/>
<pb n="KR4d0073_SBCK_011-10b"/>
珠玉不自貴故爲人所憐賢愚亦如此好惡有自然<lb/>
聞子欲東南使我抱幽悁炎風沙土中甘與子留連<lb/>
大梁非無客跪起廢食眠相看獨不厭以此知子賢<lb/>
衰氣巳難强壯心方少年才髙豈易得朂子在雕䥴<lb/>
　　　　二<lb/>
昆崙一支流向東七月八月船如風愛君少壯此行<lb/>
樂恨我留連成老翁神頭兩岸水無窮伏檻荷花滿<lb/>
地紅當時不得君擕手今日山川在眼中<lb/>
　　　　次韻遊山門寺望文脊山<lb/>
宣城百山間文脊尤竒峯拔出飛鳥上圖畫難爲容<lb/>
聞昔有幽人捫蘿追赤松遺形此古室孤坐鹿裘重<lb/>
人去邈不反洞壑空藏龍側行蒼崖煙俯仰求靈蹤<lb/>
<pb n="KR4d0073_SBCK_011-11a"/>
遊者如可得甘棄萬戸封安能乆塵土傾倒相迎逢<lb/>
　　　　車螯<lb/>
海於天地間萬物無不容車螯亦其一埋沒沙水中<lb/>
獨取常苦易衞生乏明聦機緘誰使然含蓄略相同<lb/>
坐欲腸胃得要令湯火攻置之先生盤噉客爲一空<lb/>
蠻夏怪四坐不論殻之功狼籍堆左右棄置任兒童<lb/>
何當强收拾持問大毉工<lb/>
　　　　疥<lb/>
浮陽燥欲出隂濕與之戰燥濕相留連蟲出乃投間<lb/>
搔膚血至股解衣燎鑪炭方其愜心時更自無可患<lb/>
呼醫急治之莫惜千金散有樂卽有苦愜心非所願<lb/>
<pb n="KR4d0073_SBCK_011-11b"/>
臨川先生文集卷第十一<lb/>
</p>
<p>
</p>
  </div>
</body>
</text>
</TEI>
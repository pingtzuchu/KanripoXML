<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_007-1a"/>
臨川先生文集卷第七<lb/>
　　古詩<lb/>
　　　董伯懿示裴晉公平淮右題名碑詩用其韻<lb/>
　　　　　和酬<lb/>
　　　用王微之韻和酬即事書懷<lb/>
　　　和仲求即席分題得庶字<lb/>
　　　出鞏縣<lb/>
　　　書任村馬鋪<lb/>
　　　葛藴作巫山髙愛其飄逸困亦作兩篇<lb/>
　　　西風<lb/>
　　　乆雨<lb/>
　　　和王勝之雪霽借馬入省<lb/>
<pb n="KR4d0073_SBCK_007-1b"/>
　　　　和吳冲卿鵶鳴樹石屏<lb/>
　　　　送李宣叔倅漳州<lb/>
　　　　送裴如晦宰吳江<lb/>
　　　　韓持國從富并州辟<lb/>
　　　　寄吳冲卿<lb/>
　　　　韓持國見訪<lb/>
　　　　思王逢原<lb/>
　　　　登景德塔<lb/>
　　　　和劉貢甫燕集之作<lb/>
　　　　寄王逢原<lb/>
　　　　寄正之<lb/>
　　　　思古<lb/>
<pb n="KR4d0073_SBCK_007-2a"/>
　　　惜日<lb/>
　　　送裴如晦即席分題三首<lb/>
　　　　董伯懿示裴晉公平淮右題名碑詩用其<lb/>
　　　　韻和酬<lb/>
元和伐蔡何危哉朝廷百口無一諧盜傷中丞偶不<lb/>
死利劒白日投天街裹瘡入相議軍旅國火一再更<lb/>
檀槐上前慷慨語發涕誓岀按撫除睽乖指撝光顔<lb/>
戰洄曲闞如怒虎搏虺豺愬能捕虜取肝鬲護送密<lb/>
乞完形骸笞兵夜半投死地雪濕不敢燃薪䕸空城<lb/>
竪子巳可縛中使尚作嗁兒哇退之道此尤儁偉當<lb/>
鏤玉牒東燔柴欲編詩書播後嗣筆墨雖巧終類俳<lb/>
唐從天寶運中圯廊廟往往非忠佳諸矦縱橫代割<lb/>
<pb n="KR4d0073_SBCK_007-2b"/>
據疆土豈得無離<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>德宗末年懲戰禍一矢不試塵<lb/>
蒙靫憲皇初起衆未信意欲立掃除昬霾追還清明<lb/>
救薄蝕屢勑主府拘窮蛙王師傷夷征賦窘千里亦<lb/>
忌毫釐差小夫偷安自非計長者逺慮或可懷桓桓<lb/>
晉公忠且壯時命適與功名偕是非末世主成敗烜<lb/>
赫今古誰譏排賢哉韋純議北赦倉卒兩伐尤難皆<lb/>
重華聲明彌萬國服苗干羽舞兩階宣王側身内脩<lb/>
政常德立武能平淮昔人經綸初若緩欲棄此道非<lb/>
吾儕千秋事徃蹤跡在嶽石𣢾記如湘崖文嚴字麗<lb/>
皆可喜黃埃蔽沒蒼蘚埋當時將佐盡豪傑想此兵<lb/>
禱陪祠齋君曽西遷爲拓本濡麝割蜜親劘揩新篇<lb/>
波瀾特浩蕩把卷熟讀迷津涯襃賢樂善自爲美當<lb/>
<pb n="KR4d0073_SBCK_007-3a"/>
挂廟壁爲詩牌<lb/>
　　　　用王微之韻和酬即事書懷<lb/>
秦惜逝者耋晉嘉良大休古人皆好樂哀此歳月遒<lb/>
嗟我抱愁毒殘年自覊囚但爲兔得蹄非復天上鷗<lb/>
雖知林塘美欲往輒回輈名園一散䇿笑語隨觥籌<lb/>
探題遶梅花髙詠接應劉宿雨洗荒壍寒蛟沈老湫<lb/>
㳂洄信畫舸歸路子城幽冬風不改緑忽見新陽浮<lb/>
歡事去如夢嘉時念難留明發得君句謂將續前遊<lb/>
語我飲倡樂不如詩獻酬淮洲秦鍾鼛雅刺德不猶<lb/>
文墨有眞趣荒淫何足收來篇信時女窈窕衆所求<lb/>
兹理儻可諧華簮爲君抽<lb/>
　　　　和仲求即席分題得庶字<lb/>
<pb n="KR4d0073_SBCK_007-3b"/>
刀筆漫無營圖書紛不御平生擕手人邂逅賞心處<lb/>
名卿邵朱邑膚使超嚴助都官富篇章博士熟經據<lb/>
豈特好微言又多知大慮從容故天幸倜儻盡人譽<lb/>
千艘來交荆萬舸去揚豫良無此嘉客式飲吾所庶<lb/>
　　　　岀鞏縣<lb/>
昭陵落月煙霧昬篝火度谷行山根投鞭委轡渉數<lb/>
村寤出鞏縣城東門向來宫闕不可見但有洛水流<lb/>
渾渾<lb/>
　　　　書任村馬鋪<lb/>
兒童繫馬黃河曲近岸河流如可掬任村炊米朝食<lb/>
魚日暮滎陽驛中宿投老經過身獨在當時洲渚今<lb/>
平陸秫黍冥㝠十數家仰視荒蹊但喬木冰盤■美<lb/>
<pb n="KR4d0073_SBCK_007-4a"/>
客自知起看白水還東馳爾來百口皆年少歸與何<lb/>
人共此悲<lb/>
　　　　葛藴作巫山髙愛其飄逸因亦作兩篇<lb/>
巫山髙十二峯上有徃來飄忽之猨猱下有出沒瀺<lb/>
灂之蛟龍中有倚薄縹緲之神宫神人處子冰雪容<lb/>
吸風飲露虚无中千歲寂寞無人逢邂逅乃與襄王<lb/>
通丹崖碧嶂深重重白月如日明房㰍象牀玉几來<lb/>
自從錦屏翠幔金芙蓉陽臺美人多楚語秪有纎腰<lb/>
能楚舞爭吹鳳管鳴鼉鼓那知襄王夢時事但見朝<lb/>
朝暮暮長雲雨<lb/>
　　　　二<lb/>
巫山髙偃薄江水之滔滔水於天下實至險山亦起<lb/>
<pb n="KR4d0073_SBCK_007-4b"/>
伏爲波濤其巓㝠㝠不可見崖岸斗絶悲猨猱赤楓<lb/>
青櫟生滿谷山鬼白日樵人遭窈窕陽臺彼神女朝<lb/>
朝暮暮能雲雨以雲爲衣月爲禇乗光服暗無留阻<lb/>
崑崙曽城道可取方丈蓬萊多伴侶塊獨守此嗟何<lb/>
求況乃低佪夢中語<lb/>
　　　　西風<lb/>
少年不知秋喜聞西風生老大多感傷畏此蟋蟀鳴<lb/>
況乃捨親友抱病獨逺行中夜卧不周惻惻感我情<lb/>
起視天正黒弱雲亂縱橫似有霰雪飄不復星斗明<lb/>
時節忽如此重令壯心驚諒無同憂人樽酒安可傾<lb/>
　　　　乆雨<lb/>
煤炲著天無寸空白沫上岸吹魚龍羲和推車岀不<lb/>
<pb n="KR4d0073_SBCK_007-5a"/>
得河伯欲取山爲宫城門晝開眠百賈飢孫得糟夜<lb/>
哺翁老人慣事少所怪看屋箕踞歌南風<lb/>
　　　　和王勝之雪霽借馬入省<lb/>
泥水塡馬不受轍瓦雪得火猶藏溝宿霧紛紛度城<lb/>
闕朔氣凛凜吹衣裘窮閻閉門無一客剥啄驚我有<lb/>
前騶強隨傳呼出屋去鼻息凍合髭繆繆投韁馬鬣<lb/>
任欹側欲出操箠手還抽行思江南悲故事溪谷冬<lb/>
暖花常流前年臘歸三見白霽色嶺上班班留杖藜<lb/>
此時將邑子登眺置酒身優游豈如都城今日事秖<lb/>
恐一蹶爲親憂因知田里駕款叚昔人豈即非良謀<lb/>
君家洛陽名實大談笑枯槁回春柔平生意氣故應<lb/>
在白髪未敢相㝷求從容退食想佳節豈無歌聲相<lb/>
<pb n="KR4d0073_SBCK_007-5b"/>
獻酬奈何亦作苦寒調歎息朝夕無驊騮超然遂有<lb/>
江湖意滿紙爲我書窮愁相如正應居客右子路且<lb/>
莫乗桴浮<lb/>
　　　　和吳冲卿鵶鳴樹石屏<lb/>
寒林昏鵶相與還下有跋石蒼孱顔曾於古圖見髣<lb/>
髴巳怪刀筆非人間君家石屏誰爲寫古圖所傳無<lb/>
似者鵶飛歷亂止且鳴林葉慘慘風煙生髙齋日午<lb/>
坐中見意似落日空上行君詩雄盛付君手云此非<lb/>
人乃天巧嗟哉渾沌死乾坤至造作萬物醜妍巨細<lb/>
各有理問此誰主何其精恢竒譎詭多可喜人於其<lb/>
間乃復雕鑱刻畫出智力欲與造化追相傾拙者婆<lb/>
娑尚欲奮工者固巳窮夸矜吾觀鬼神獨與人意異<lb/>
<pb n="KR4d0073_SBCK_007-6a"/>
雖有至巧無所爭所以虢山間埋沒此寳千萬歲不<lb/>
爲見者驚吾又以此知妙偉之作不在百世後造始<lb/>
乃與元氣并畫工粉墨非不好歲乆剥爛空留名能<lb/>
從太古到今日獨此不朽由天成世人尚竒輕貨力<lb/>
山珍海怪採掇今欲索此屏後岀爲君得胡賈欲價<lb/>
著不識吾知金帛不足論當與君詩兩相直<lb/>
　　　　送李宣叔倅漳州<lb/>
關山到漳窮地與南越錯山川鬱霧毒瘴癘春冬作<lb/>
荒茅篁竹閒蔽虧有城郭居人特鮮少市井宜蕭索<lb/>
野花開無時蠻酒持可酌窮年不用客誰與分杯杓<lb/>
朝廷尚賢俊磊砢充臺閣君能喜節行文藝又該博<lb/>
超然萬里去識者爲不樂予聞君子居自可救民瘼<lb/>
<pb n="KR4d0073_SBCK_007-6b"/>
苟能禦外物得地無美惡似聞最南方北客今勿藥<lb/>
林麓換風氣獸虵凋毒蠚如漳猶近州氣冷又銷鑠<lb/>
珍足海物味其厚不爲薄章舉馬甲柱固巳輕羊酪<lb/>
蕉黃荔子丹又勝楂梨酢逢衣比多士往往在丘壑<lb/>
從容與笑語豈不慰寂寞太守好觴詠嘉賔應在幕<lb/>
想即有新詩流傳至京洛<lb/>
　　　　送裴如晦宰吳江<lb/>
霜<hi>一作震</hi>澤與天杳旁臨無限情他時散髮處最愛垂<lb/>
虹亭飄然平生遊捨我戴吳星欲徃獨不得都門看<lb/>
揚舲到縣問疾苦爲子求所經當知耕牧地往往茭<lb/>
蒲靑三江斷其二洚水何由寧微子好古者此歌尚<lb/>
誰聽<lb/>
<pb n="KR4d0073_SBCK_007-7a"/>
　　　　韓持國從富并州辟<lb/>
韓侯氷玉人不可塵土雜官雖衆俊後名字乆訇磕<lb/>
并州天下望撫士威愛愜千金棄不惜賔客常滿閤<lb/>
遥聞餘風髙爲子置一榻親交西門餞百馬驕雑遝<lb/>
子材宜用世談者爲嗚唈矧今名主人氣力足呵欱<lb/>
推賢爲時輔勢若朽易拉㑹當薦還朝立子在閶闔<lb/>
惜哉秣騏驥賦以升龠合咨予栖栖者氣象巳摧塌<lb/>
他年佐方州說將尚不納況於聲勢尊豈易取酬荅<lb/>
有如持寸莛未足感鞺鞳顧於山水閒意願多所合<lb/>
匡廬與韶石少小巳甞蹋風遊㑹稽春雪宿天柱臘<lb/>
淮湖江海上慣食蝦蟹蛤西南窮岷嶓東北盡濟漯<lb/>
身雖未甞歷魂夢巳稠沓荆溪最所愛映燭多廟塔<lb/>
<pb n="KR4d0073_SBCK_007-7b"/>
溪果點丹漆溪花團繡罨扁舟信所過行不廢樽榼<lb/>
一從捨之去霜雪行滿頜思之不能寐蹙若䖟蚋噆<lb/>
方將築其濵畢景謝噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>安能孤此意顚倒就衰颯<lb/>
唯子余所嚮嗜好此鶼鰈何時歸相過遊屐尚可蠟<lb/>
　　　　寄吳沖卿<lb/>
物變極萬殊心通纔一曲讀書謂巳多撫事知不足<lb/>
與君語承華念此非不夙恨無數頃田歸耕使成熟<lb/>
當官拙自計易用忤流俗窮年走區區得謗大於屋<lb/>
歸來汙省舎又繼故人躅相逢秖數歩吏桉常塡目<lb/>
切磋非無傷阻濶嗟何速孤危失所助把卷常恨獨<lb/>
虚名終自誤謬恩何見蹙清明有冲卿奥美如晦叔<lb/>
時謂當選升屈指尚五六揆才最不稱饕寵寧無恧<lb/>
<pb n="KR4d0073_SBCK_007-8a"/>
殷勤故人書紙尾又見朂君雖好德言我自望忠告<lb/>
易稱動不括傳論大明服進爲非成材罪恐不容贖<lb/>
歲殘東風生陜樹塵翳麴何縁一杯酒談笑相追逐<lb/>
　　　　韓持國見訪<lb/>
余生非匏瓜於世不無求弱力憚耕稼衣食當周流<lb/>
起家始二十南北今白頭愁傷意巳敗罷病恐難瘳<lb/>
江湖把一節屢乞東南州治民豈吾能閒僻庶可偷<lb/>
謬恩當徂冬黽勉始今秋豈敢事髙蹇茫然乖本謀<lb/>
撫心私自憐仰屋竊歎愀強騎黃飢馬欲語將誰投<lb/>
賴此城下宅數蒙故人留攬衣坐中庭仰視白雲浮<lb/>
白雲御西風一一向滄洲安得兩黃鵠跨之與雲遊<lb/>
　　　　思王逢原<lb/>
<pb n="KR4d0073_SBCK_007-8b"/>
自吾失逢原觸事輙愁思豈獨爲故人撫心良自悲<lb/>
我善孰相我孰知我瑕疵我思誰能謀我語聽者誰<lb/>
朝出一馬驅暝歸一馬馳馳驅不自得談笑強追隨<lb/>
仰屋卧太息起行涕淋漓念子冡上土草茅巳紛披<lb/>
婉婉婦且少煢煢一女[婺-矛+牙]髙義動閭里尚聞致財貲<lb/>
嗟我衣冠朝略能具饘糜葬祭無所助哀顔亦何施<lb/>
聞婦欲北返跋予常望之寒汴巳閉口此行又參差<lb/>
又說當産子産子知何時賢者宜有後固當夢熊羆<lb/>
天方不可恃我願適在兹我疲學更誤與世不相宜<lb/>
宿昔心巳許同岡結茅茨此事今巳矣巳矣尚誰知<lb/>
渺渺江與潭茫茫山與陂安能乆竊食終負故人期<lb/>
　　　　登景德塔<lb/>
<pb n="KR4d0073_SBCK_007-9a"/>
放身千仞高北望太行山巴屋如螘冡蔽虧塵霧間<lb/>
念此屋中人當復幾人閑雞鳴起四散暮夜相與還<lb/>
物物各自我誰爲賢與頑賤氣即易凌貴氣即難攀<lb/>
愧予心未齊俛首一破顔<lb/>
　　　　和劉貢甫燕集之作<lb/>
馮侯天馬壯不羈韓侯白鷺下清池劉侯羽翰秋欲<lb/>
擊吳侯葩蕚春爭披沈侯玉雪照人潔蕭灑巳見江<lb/>
湖姿唯予貌醜駭公等自鏡亦正如蒙倛忘形論交<lb/>
喜有得杯酒邂逅今良時心親不復異新舊便脫巾<lb/>
屨相諧嬉空堂無塵小雨定濃綠翳水浮秋曦高談<lb/>
四坐掃炎熱木末更送涼風吹此歡不盡忽分散明<lb/>
月照屋空參差平明餘清在心耳洗我重得劉侯詩<lb/>
<pb n="KR4d0073_SBCK_007-9b"/>
劉侯未見聞巳熟吾友稱誦多文辭才高意大方用<lb/>
世自有豪俊相攀追咨予後㑹恐不數魂夢久向東<lb/>
南馳何時扁舟却顧我還欲迎子遊山陂<lb/>
　　　　寄王逢原<lb/>
北風吹雲埋九垓草木零落空池臺六龍避逃不敢<lb/>
出地上獨有寒崔嵬披衣起行愁不愜歸坐把卷闔<lb/>
且𨳩永懷古人今巳矣感此近世何爲哉申韓百家<lb/>
爇火起孔子大道寒於灰儒衣紛紛欲滿地無復氣<lb/>
焰空煤炲力排異端誰助我憶見夫子眞竒材楩柟<lb/>
豫章槩白日秪要匠石聊穿裁我方官拘不得往子<lb/>
有閑暇宜能來晤言相與入聖處一取萬古光芒迴<lb/>
　　　　寄正之<lb/>
<pb n="KR4d0073_SBCK_007-10a"/>
少時巳感韓子詩東西南北俱欲往新年尤覺此語<lb/>
悲恨無羽翼超惚恍肺肝欲絶形骸外涕洟自落衣<lb/>
巾上此憂難與丗共知憶子論心更惆悵<lb/>
　　　　思古<lb/>
古之士方窮材行巳云貴大臣公聽采左右不得蔽<lb/>
或從蒿藜間入據廊廟勢小夫不敢望云我非其彚<lb/>
朝遊儁者羞暮岀逢者避所以後丗愚人人願高位<lb/>
　　　　惜日<lb/>
白日照四方當在中天留春風地上行當與時周遊<lb/>
和氣所披拂槁乾却濕柔愛欲傳萬物勢難停一州<lb/>
棲棲孔子者惜日此之由不能使此邦利澤施諸侯<lb/>
豈若駕以行使我遇者稠當時三千人齊宋楚陳周<lb/>
<pb n="KR4d0073_SBCK_007-10b"/>
小者傳吾粗大能傳奥幽道散學以聖衆源乃常流<lb/>
吾初如匏瓜彼亦孰知丘唯士欲自逹窮通非外求<lb/>
曁必相天子乃能經九疇行雖耻強勉閉戸非良謀<lb/>
　　　　送裵如晦即席分題三首<hi>以黯然消魂惟別而巳爲韻擬</hi>
<hi>而惟字韻作</hi>
飄然五湖長昨日國子師綠髪約略白青衫欲成緇<lb/>
牽舟推河水去與山水期春風垂虹亭一杯湖上持<lb/>
傲兀何賔客兩忘我與而能復記此飲詩成酒淋漓<lb/>
　　　　二<lb/>
十月欵水氷問君行何爲行不顧斗米自與五湖期<lb/>
平生湖上遊幽事略能知此後君最樂窮年得游嬉<lb/>
彩鯨抗波濤風作麟之而鳴鼓上洞庭笑看紅橘垂<lb/>
<pb n="KR4d0073_SBCK_007-11a"/>
漠漠大梁下黃沙吹酒旗應憐故人愁回首一相思<lb/>
　　　　三<lb/>
邂逅君子堂一杯相與持便應取酩酊萬事不足惟<lb/>
平明蔡河風回首成差池獨我漫浪者尚得行相追<lb/>
磨刀鱠嚴冬宿昔少陵詩還當捕鱸魚載酒與我期<lb/>
甫里松菊盛洞庭柑橘垂文章爲我唱不數陸與皮<lb/>
臨川先生文集卷第七<lb/>
<pb n="KR4d0073_SBCK_007-11b"/>
<pb n="KR4d0073_SBCK_007-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_086-1a"/>
臨川先生文集卷第八十六<lb/>
　　祭文<lb/>
　　　祭吳侍中沖卿文<lb/>
　　　祭歐陽文忠公文<lb/>
　　　祭張安國檢正文<lb/>
　　　祭李審言文<lb/>
　　　祭沈中舎文<lb/>
　　　祭束向元道文<lb/>
　　　祭陳浚宣叔文<lb/>
　　　祭王回深甫文<lb/>
　　　祭刁博士繹文<lb/>
　　　祭虞靖之文<lb/>
<pb n="KR4d0073_SBCK_086-1b"/>
　　　祭北山元長老文<lb/>
　　　祭吕望之母郡太文<lb/>
　　　祭程相公琳文<lb/>
　　　祭秦國夫人文<lb/>
　　　祭鮑君永泰王文二<lb/>
　　　祈雨文<lb/>
　　　謝雨文<lb/>
　　哀辭<lb/>
　　　李通叔哀辭<lb/>
　　　泰興令周孝先哀辭<lb/>
　　　　祭吳侍中沖卿文<lb/>
嗚呼公命在酉長我一時公先我茁我後公萎中間<lb/>
<pb n="KR4d0073_SBCK_086-2a"/>
仕宦有合有離後我所踐公輒仍之出則交轡處則<lb/>
連榱坐肘則並行肩則差豈願敢及天實我貽公之<lb/>
停蓄及所設施有誥有誄亦有銘詩又將有史傳所<lb/>
不疑我旣憊眊句辭能爲婚姻之故唯以告悲<lb/>
　　　　祭歐陽文忠公文<lb/>
夫事有人力之可致猶不可期況乎天理之溟漠又<lb/>
安可得而推惟公生有聞于當時死有傳於後世茍<lb/>
能如此足矣而亦又何悲如公器質之深厚智識之<lb/>
髙逺而輔學術之精㣲故充於文章見於議論豪健<lb/>
俊偉怪巧瑰琦其積於中者浩如江河之停蓄其發<lb/>
於外者爛如日星之光輝其清音幽韻凄如飄風急<lb/>
雨之驟至其雄辭閎辯快如輕車駿馬之奔馳世之<lb/>
<pb n="KR4d0073_SBCK_086-2b"/>
<pb n="KR4d0073_SBCK_086-2b"/>
　　　　祭張安國檢正文<lb/>
嗚呼善之不必福其巳乆矣豈今於君始悼歎其如<lb/>
此自君䘮除知必顧予怪乆不至豈其病歟今也君<lb/>
弟哭而來赴天不姑釋一士以爲予助何生之艱而<lb/>
死之遽君始從我與吾兒游言動視聽正而不偷樂<lb/>
於饑寒惟道之謀旣掾司法議爭讞失中書大理再<lb/>
爲君屈遂升宰屬能撓彊倔辯正獄訟又常精出豈<lb/>
君刑名爲獨窮深直諒明清靡所不任人恌莫知乃<lb/>
惻我心君仁至矣勇施而忘已君孝至矣孺慕以至<lb/>
死能人所難可謂君子嗚呼吾兒逝矣君又隨之我<lb/>
留在世其與幾時酒食之哀侑以言辭<lb/>
　　　　祭李審言文<lb/>
<pb n="KR4d0073_SBCK_086-3a"/>
嗚呼噫公之才豈獨我知公數困厄豈人能爲所畸<lb/>
乎人豈能無疵所侔乎天我乃知之交不就利高明<lb/>
所忌涖不失宜孤寡所思凡今君子疚實在兹公亦<lb/>
如我如我公知厥交淡如唯正無私哀今亡矣侑醊<lb/>
以辭<lb/>
　　　　祭沈中舎文<lb/>
惟公之生于朝搢紳夫人嬪之以作封君皆以壽終<lb/>
而世有人昔我先子公倫之舊施于不肖遂爲世友<lb/>
不腆之文旣藏于丘惟是區區以贊醪羞<lb/>
　　　　祭束向元道文<lb/>
嗚呼束君其信然耶奚仇友朋奚怨室家堂堂去之<lb/>
我始疑嗟惟昔見君田子之自我欲疾走哭諸田氏<lb/>
<pb n="KR4d0073_SBCK_086-3b"/>
吾縻不赴田疾不知今乃獨哭誰同我悲始君求仕<lb/>
士莫敢匹洪洪其聲碩碩其實霜落之林豪鷹儁鸇<lb/>
萬鳥避逃直摩蒼天躓焉僅仕后愈以困洗藏銷塞<lb/>
動輒失分如羇駿馬以駕柴車側身墮首與蹇同芻<lb/>
命又不祥不能中壽百不一出孰知其有能知君者<lb/>
世孰予多學則同游仕則同科出作揚官君實其郷<lb/>
傾心倒肝迹斥形忘君於壽食我飲鄞水豈無此朋<lb/>
念不去彼旣來自東乃臨君䘮閟閟隂宫梗野榛荒<lb/>
東門之行不幾日月孰云於今萬世之别嗟屯怨窮<lb/>
閔命不長世人皆然君子則亡予其何言君尚有知<lb/>
具此酒食以陳我悲<lb/>
　　　　祭陳浚宣叔文<lb/>
<pb n="KR4d0073_SBCK_086-4a"/>
嗟乎宣叔學以爲已不溺於俗孤騫介峙孰以不羸<lb/>
孰忤不強卒躓窮巴乃命不祥怡怡在宫翼翼在外<lb/>
胡是不福貴姦壽悖我思古人禄世其初悲君之食<lb/>
不逮於孤古不背死隆親急故今此營營誰瞻誰助<lb/>
自昔海濵以心相投俱官於南邂逅綢繆顔合意同<lb/>
云誰無友諒直之好於君實厚有志不施又困無財<lb/>
雖痛何爲維以告哀<lb/>
　　　　祭王回深甫文<lb/>
嗟嗟深甫眞棄我而先乎孰謂深甫之壯以死而吾<lb/>
可以長年乎雖吾昔日執子之手歸言子之所爲實<lb/>
受命于吾母曰如此人乃與爲友吾母知子過於予<lb/>
初終子成德多吾不如嗚呼天乎旣䘮吾母又奪吾<lb/>
<pb n="KR4d0073_SBCK_086-4b"/>
友雖不即死吾何能乆搏匈一慟心摧志朽泣涕爲<lb/>
文以薦食酒嗟嗟深甫子尚知否<lb/>
　　　　祭刁博士繹文<lb/>
惟君其先黻冕之華君弱而良遂世其家越天聖初<lb/>
上始即位開延聞人間不容僞若古堯虞稷契親逄<lb/>
君子其時奮追群龍五兩之綸三鍾之粟沈才下吏<lb/>
間關楚蜀朅來揚州輔佐元侯朝其或者明試謨謀<lb/>
最未及論泯焉之幽龜紫紛如朱丹其車昔之同升<lb/>
泰亦衆巳胡寧若人乃此乎止旻天介壽宜良者多<lb/>
良者弗壽謂旻天何親髪墮顚子髪猶羈帷堂一慟<lb/>
誰者無悲令龜得日棺還無咎銘旌悠悠羽翣南首<lb/>
惟君之舊惟僚及友徘徊路旁涕落奠觴<lb/>
<pb n="KR4d0073_SBCK_086-5a"/>
　　　　祭虞靖之文<lb/>
剛耿直諒醇明博美敢於爲義我實知子逹我所願<lb/>
窮吾所耻柰何終窮命也天只前年僕馬來自田里<lb/>
白顚夷馘相見悲喜輸吾肝膈莫逆其韙衰老邂逅<lb/>
綢繆山水念我難繼庶今少止飜然爲辭遂隔生死<lb/>
寓哀一酹嗚呼巳矣<lb/>
　　　　祭北山元長老文<lb/>
元豐三年九月四日祭于北山長老覺海大師之靈<lb/>
自我壯強與公周旋今皆老矣公棄而先逝孰云逺<lb/>
大方現前饌陳告違世禮則然尚饗<lb/>
　　　　祭吕望之母郡太文<lb/>
嗚呼賢矣夫人善持門閭皓若玉雪一其終初允孝<lb/>
<pb n="KR4d0073_SBCK_086-5b"/>
維婦允仁維姑實生才子我所歎譽秉義率法困而<lb/>
不渝夫人之敎著不可誣歸殯窀穸無悔無愉維子<lb/>
之故具此俎壷<lb/>
　　　　祭程相公琳文<hi>爲髙若訥作</hi>
嗚呼公在京師爲天子毗發論彊彊不茍其爲公於<lb/>
四方爲鎭爲屏推良抑姦兩適寛猛自伯休父有稱<lb/>
于周及公千年追配前休時文而文時武而武顧我<lb/>
無狀辱公等仵庶見吉召乃聞凶歸馳哀一觴終古<lb/>
之違<lb/>
　　　　祭秦國夫人文<hi>爲髙若訥作</hi>
於惟夫人順愼和恭上之岐岐實護于中𨳩號大邦<lb/>
福禄之隆康寧壽考而以榮終䘮車其行肇此明發<lb/>
<pb n="KR4d0073_SBCK_086-6a"/>
上用舊德情之鬱結凡我在位敢忘心怛奠云將之<lb/>
具此薄物<lb/>
　　　　祭鮑君永泰王文<lb/>
年月日官某敢告于鮑君之神農之勞神之所知也<lb/>
歳之四時而於冬爲最隙然猶築場圃治屋廬塗囷<lb/>
倉糞田疇未甞一日而晏然以休息今兹令又以其<lb/>
暇時屬之使治渠川比常歳則農之勞蓋有加焉神<lb/>
宜哀憐而有以相之也治之無幾也而雨雨且止丁<lb/>
壯老弱相與行水而涸之猶未也而又雨非民獨病<lb/>
也而令亦夙夜以憂惟神相之以霽令是役早有卒<lb/>
也夫令之所以憂其職民也惟神之食於民也爲已<lb/>
乆而憂之亦不可在令後也謹告<lb/>
<pb n="KR4d0073_SBCK_086-6b"/>
　　　　二<lb/>
年月日敢再告干鮑君之神謁於神之明日而天地<lb/>
廓然以温民頼以供役且卒事而復雨雨滛不止民<lb/>
愁而令恐意者令之治行無有可媚于神者而神不<lb/>
卒聽之乎令則有罪而民何尤且霜雪風雨之濫滛<lb/>
固其責自神而無與於令也巍然南靣饗人之歸事<lb/>
已而利澤不加焉亦神羞也惟神降意以從令之言<lb/>
母忽令亦能發明神之令德使民世事神不懈而有<lb/>
加焉謹告<lb/>
　　　　祈雨文<lb/>
惟神美名正氣索之前史詳矣噫昔人也挺王臣之<lb/>
節忠信我任德誼我負故時君倚焉今其神也享廟<lb/>
<pb n="KR4d0073_SBCK_086-7a"/>
食之貴隂陽吾職禍福吾柄故州民賴焉今千里旱<lb/>
暵及時不雨農夫悼心郡將失色某遂躬率僚屬來<lb/>
請于大廡下惟神全死生之大名𨳩聦明于一方霈<lb/>
甘霪以足民食則前謂人神之靈於古今無愧焉尚<lb/>
饗<lb/>
　　　　謝雨文<lb/>
夫廟其貌神其靈函聦明正直之德俾禍福倚伏之<lb/>
時用黙於民而不知其所以用者斯之謂至神乎太<lb/>
守領天子命藩一都㑹歳時豐凶疾苦得勞佚之使<lb/>
百姓無愁歎之聲斯太守之事也神隂也隂陽契合<lb/>
若影響然曏以郊原旱暵及夏不雨耘者耔者悼心<lb/>
自失遂祈福于大廡下惟神惻然開明靈惠然納至<lb/>
<pb n="KR4d0073_SBCK_086-7b"/>
誡言然而雲興禱然而雨零苗枯而生民黙而聲又<lb/>
得非神之至乎今吏民㓗牲體奔走歡呼請償其靈<lb/>
某不佞輒書爲千古世諺尚饗<lb/>
　　　　李通叔哀辭<hi>并序</hi>
通叔李不疑世爲閩民通叔再從太學進士試斥不<lb/>
送自京師歸面其親道建溪溪水暴下反其舟溺死<lb/>
年二十八云初予旣孤寄金陵家焉從二兄入學爲<lb/>
諸生常感古人汲汲於友以相鐫切以入於道德予<lb/>
材性生古人下學又不能力又不得友以相鐫切以<lb/>
入於道德予其或者歸爲塗之人而巳邪爲此憂懼<lb/>
旣而遇通叔於諸生間望其容而色睟然類君子即<lb/>
而與之言皆君子之言也其容色在目其言在耳則<lb/>
<pb n="KR4d0073_SBCK_086-8a"/>
予放心不求而歸邪氣不伐而自遁去求其所爲文<lb/>
則一夲於古華虚蕩肆之學蓋未嘗接於其心誠有<lb/>
以開予者予得而友之憂懼釋然作太阿詩貽之道<lb/>
氣類之同而合也通叔亦作雙松詩道氣類之同而<lb/>
期之乆也以爲報自予之得通叔然後知聖人戸庭<lb/>
可䇿而入也是不惟喻於其言而已蓋觀其行而得<lb/>
焉者爲多其再斥於太學而歸也予待禮部試留京<lb/>
師别且言曰通叔去而歸某也不没而入於愚也其<lb/>
幾矣明年亦斥而歸或得官皆宜在淮江之南某也<lb/>
不可以之閩通叔來若何通叔曰是亦不疑之言也<lb/>
明年從事淮南將問且召焉則未也或以死狀訃旣<lb/>
慟且疑且幸其不然㑹有江南之役遇閩人輒問狀<lb/>
<pb n="KR4d0073_SBCK_086-8b"/>
還泊東流尉許程者閩人也乃知訃者信又知陳安<lb/>
石者亦溺死安石字伯起亦閩人予嘗問通叔素友<lb/>
獨言伯起云噫二子豈行殆也其亦命而巳矣予悲<lb/>
通叔窮以夭也其道之不及民也又悲天之不予相<lb/>
也作哀辭<lb/>
我思古人兮維友之求燕處日講兮行相爲謀相翼<lb/>
以進兮相持以脩要歸于道兮不入于尤卒聖若賢<lb/>
兮其本則然我無以是兮甚懼以憂猗嗟吾子兮畜<lb/>
德挾材傑然自如兮不群庸游考講六藝兮造窮㣲<lb/>
深匪富貴慕兮匪賤窮羞曰予旣逄兮朝夕其旁仁<lb/>
義之光兮忠信之陬邪志蕩夷兮正氣獨完吾子賜<lb/>
我兮於安以疇尚曰子興兮羽儀于世吾君德澤此<lb/>
<pb n="KR4d0073_SBCK_086-9a"/>
兮淳漓固偷孰神不棐兮隕子于溪子生適然兮欲<lb/>
誰仇所嗟存者兮志孤道遼子之不就兮一朝而休<lb/>
死不以所兮誰得子尸誰禭于棺兮誰坎于丘予欲<lb/>
慟哭兮子豈有聞子不可作兮予生之愁<lb/>
　　　　泰興令周孝先哀辭<lb/>
吁嗟于思兮孝于父母施於族婣兮亦及朋友云然<lb/>
兮宜不富又曷爲兮不壽藐藐兮其子煢㷀兮其妻<lb/>
無廬與田兮哀者其誰吾無柰何兮哀以吾辭<lb/>
臨川先生文集卷第八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_095-1a"/>
臨川先生文集卷第九十五<lb/>
　　墓誌<lb/>
　　　比部貟外郎陳君墓誌銘<lb/>
　　　吏部侍郎句公墓誌銘<lb/>
　　　工部郎中傅公墓誌銘<lb/>
　　　貟外郎郭公墓誌銘<lb/>
　　　刑部侍郎王公墓誌銘<lb/>
　　　貟外郎馬君墓誌銘<lb/>
　　　海陵縣主簿許君墓誌銘<lb/>
　　　縣令陳君墓誌銘<lb/>
　　　　比部貟外郎陳君墓誌銘<lb/>
陳晉公有子五人其一人今宰相是也公晉公之中<lb/>
<pb n="KR4d0073_SBCK_095-1b"/>
子而今宰相弟晉公諱某事始卒在史官公諱某字<lb/>
某九歲用晉公恩守祕書省校書郎晉公薨恩改太<lb/>
常寺奉禮郎服除乆之㑹封禪恩改大理評事監鳯<lb/>
翔府酒稅又㑹祀汾隂改衛尉寺丞歸以最升知邵<lb/>
武之邵武縣獻文章得試學士院宰相才之議與科<lb/>
名公固辭親在願得進官職也不願得科名從之通<lb/>
判秀州改大理寺丞歸又獻文章表乞治劇郡得淮<lb/>
陽軍改太子中舎　今上卽位恩改殿中丞是歲賜<lb/>
緋衣銀魚知臨江軍還得睦州薦者數人　天子以<lb/>
公名屬審官又徙知遂州以齊國太夫人疾辭還改<lb/>
虞部貟外郎上便宜數事得引對因自賛　天子欲<lb/>
稍進用之而遭齊國大夫人之䘮以去居無何睦州<lb/>
<pb n="KR4d0073_SBCK_095-2a"/>
人王稷上書斥公赦前數事服除猶坐是監䖍州稅<lb/>
明道元年恩改比部貟外郎通判建州改駕部用舉<lb/>
者徙知吉州坐法免起爲比部監泗州糧料又坐法<lb/>
免起爲虞部監饒州錢監復得比部歸羇居京師乆<lb/>
之乃出監江隂軍酒稅道疾病上書自言先臣恕得<lb/>
幸　先皇帝至大臣階先臣以得仕屢進所學蒙記<lb/>
識方壯少時頗汲汲欲自奮收一日之效以卒事<lb/>
陛下而孤行單立無黨友之助又薄命不幸數遭小<lb/>
人以見困蹶負先臣餘教辱　陛下器使之恩今老<lb/>
矣念終無以報盛德深自媿耻夙夜憂畏以故得疾<lb/>
病且死無田園以歸無強有力子弟以養唯男一人<lb/>
世昌去年爲進士得嘉慶院解臣兄在中書奏不得<lb/>
<pb n="KR4d0073_SBCK_095-2b"/>
試禮部今當爲遠官去臣旁逺甚　陛下憐之幸聽<lb/>
臣分司改世昌蘇常間一官以卒養臣天地之賜也<lb/>
臣誠窮即不自言誰當爲臣言者書入未報竟卒於<lb/>
江寧得年若干時某年月也夫人某氏子男兩人世<lb/>
昌泉之晉江主簿次世長前死女兩人皆巳嫁主簿<lb/>
將以某年月日葬公某處葬有日使來乞銘初公爲<lb/>
臨江軍先君爲之佐其後二十五年某得主簿於淮<lb/>
南而兄事之仍世有好義不可以辭無銘也公名臣<lb/>
子少壯得美仕間以文藝自進意自以爲且貴富世<lb/>
其家而遭平世槩以文法持臣下故其材不得有所<lb/>
肆而卒以齟齬窮其感激怨懟徃徃見於文辭主簿<lb/>
離其藁爲二十卷讀之知其心之所存也而其求分<lb/>
<pb n="KR4d0073_SBCK_095-3a"/>
司語尤悲因掇其大槩而存之噫其亦可悲也夫銘<lb/>
曰<lb/>
於此有木焉一本而中分其材均樹之時又均或斷<lb/>
而焚或剖以爲犧尊誰令然耶其偶然耶吾又何嗟<lb/>
　　　　贈尚書吏部侍郎句公墓誌銘<lb/>
公句氏諱希仲字衮臣景德六年以開封浚儀進士<lb/>
起家歷選於吏部爲揚州江都主簿洪州新建縣尉<lb/>
權管句洪州奉新縣事開封府右軍巡判官其後除<lb/>
於審官爲監黃州𡵨亭鎭茶鹽酒稅監䖍州稅知洪<lb/>
州分寧縣知容州句當在京左右廂店宅務知高郵<lb/>
軍知岳安袁吉筠五州又其後除於中書爲知隨州<lb/>
又遂以疾求分司西京而以皇祐三年四月丁亥卒<lb/>
<pb n="KR4d0073_SBCK_095-3b"/>
於安州之傳舍享年七十一散官至朝奉郎職事官<lb/>
至光禄卿勲至上柱國賜緋魚袋公通訓詁工篆隷<lb/>
書能傳其父學又善爲詩其在高郵歲大饑以便宜<lb/>
振救所活萬餘人在鄂州前吏以逃戸諸稅責鄰人<lb/>
至或無桑矣而猶責其絲公歎曰　上恩及於無告<lb/>
而州縣若此壅之可也即奏除之在吉州州素多事<lb/>
公至則御之以簡奸吏惡民顧不得有爲至相戒而<lb/>
去公奉寡嫂畜孤兄子尤篤於恩禮自爲郎中先任<lb/>
其兄子次及諸從最後乃䕃公子兄外孫尹構幼失<lb/>
父母公收教之再舉進士禮部矣顧言以構名聞構<lb/>
由此𥙷郊社齋郎蓋其爲人敦厚長者詳於施人而<lb/>
畧於養巳如此句氏其先京兆人公曾祖諱同章始<lb/>
<pb n="KR4d0073_SBCK_095-4a"/>
遷成都之華陽祖諱令宣皇贈光禄寺丞父諱中正<lb/>
爲孟氏武泰軍節度使掌書記　太宗時自潞州録<lb/>
事參軍召拜著作佐郎直史舘其後改直昭文在兩<lb/>
舘二十六年同舘事多去爲將相而公脩職守道未<lb/>
嘗爲之少屈以尚書屯田郎中卒於　眞宗之初而<lb/>
葬浚儀浚儀今祥符也故公卒以某年某月某甲子<lb/>
葬公開封之開封縣保安郷永寧村公元配清河張<lb/>
氏繼配楚丘邊氏祥符劉氏劉氏封延安郡君三男<lb/>
子諶尚書屯田員外郎詵早世請太廟室長女子九<lb/>
人嫁尚書駕部員外郎王正巳湖州德清縣令郭眞<lb/>
卿尚書虞部郎中楊定殿中丞劉偁榮州録事叅軍<lb/>
張道古起居舎人鍾鼎臣殿中丞杜師益泰寧軍節<lb/>
<pb n="KR4d0073_SBCK_095-4b"/>
度推官謝京登州司理參軍王朂及公之葬也以公<lb/>
子諶故張夫人追封仙遊縣太君邊夫人追封仙源<lb/>
縣太君劉夫人追封仁壽郡太君而公亦贈宫至尚<lb/>
書吏部侍郎銘曰<lb/>
句宗華陽世實京兆來家東都公考有廟温温句公<lb/>
有美有相不衒不求卒爲圭璋考翼在上公丞在下<lb/>
爲此幽宫亦浚之野<lb/>
　　　　山南東道節度推官贈尚書工部郎中傅<lb/>
　　　　公墓誌銘<lb/>
公姓傅氏諱立字伯禮其先大名内黃人今鄆須城<lb/>
人也慶曆二年以五舉進士得同三禮出身主鄭州<lb/>
管城縣簿用舉者爲滑州靈河縣令遭母夫人喪喪<lb/>
<pb n="KR4d0073_SBCK_095-5a"/>
除以山南東道節度推官知磁州昭德縣事嘉祐四<lb/>
年七月六日卒于官舎享年六十六公以文行有聲<lb/>
於郷其志氣甚大旣乆困不遂因不復有仕意郷人<lb/>
强之乃起佐管城所爲問義理如何不肯有所顧計<lb/>
貝州妖人爲亂吏坐不察者衆州縣懲艾有以妖告<lb/>
者輙又致之刑辟或誣浮屠道人爲妖州捕之急公<lb/>
辯其無罪即釋之在昭德縣人治河隄揔役者妄怒<lb/>
以立威諸縣畏其糺劾莫敢校及笞公縣人公奪之<lb/>
縱去縣人感恱不督而功自倍揔役者亦不敢復犯<lb/>
公所部其施於政者多如此故其卒老稚相扶携祭<lb/>
哭思慕乆之不怠蓋公孝慈忠信剛毅有守遇事不<lb/>
爲可愧其仁心尤至旣病亟呼其季子告曰吾甞質<lb/>
<pb n="KR4d0073_SBCK_095-5b"/>
田於鄲數十口頼以活者三十年今田主往往而在<lb/>
汝兄仕於朝所不足者非財可以劵還之於是長子<lb/>
方官於莫州及歸遭喪終以田歸主如公戒公曽祖<lb/>
諱凝贈尚書庫部貟外郎祖諱世隆尚書戸部貟外<lb/>
郎知卭州父諱珏右班殿直凡三世皆以經學舉至<lb/>
公始爲進士而公子亦皆爲進士曰堯俞尚書兵部<lb/>
員外郎曰舜俞郊社齋郎曰君俞未仕餘四人皆早<lb/>
死兵部君以才德爲世名人甞爲諫官以言事不合<lb/>
辭知雜御史不肯就以熈寧二年十月某日葬公於<lb/>
孟州濟源縣清廉郷美化里以夫人長壽縣太君王<lb/>
氏祔於是公贈官至尚書工部郎中太君有賢行方<lb/>
兵部除知雜御史也適北使未返而親故皆賀夫人<lb/>
<pb n="KR4d0073_SBCK_095-6a"/>
弗受治裝爲行及兵部歸而果辭不就以出也銘曰<lb/>
惟傅厥先相武丁告功皇天上比星公躬服仁世守<lb/>
經奮發華藻揚芬馨宜殖福禄引厥齡摧藏沉淹以<lb/>
濎濙齎志弗獲終冥冥爰有美子集帝庭忠功孝名<lb/>
神所聽卜塋高原日永寧<lb/>
　　　　尚書度支貟外郎郭公墓誌銘<lb/>
公諱維字仲逸少好學有大志年二十五起爲泰州<lb/>
司理調泰眞二州判官以能聞監眞州之酒稅丁母<lb/>
憂服除改著作佐郎知南豐縣俗喜訟令始至豪猾<lb/>
輒搆事入縣察令能否公至即得其妄窮而徙之由<lb/>
此無敢犯法改新都縣又以治稱旣去民思之相與<lb/>
繪公像祠焉使者薦其材就知雅州王蒙正姻明肅<lb/>
<pb n="KR4d0073_SBCK_095-6b"/>
太后家侵民田幾至百家有訴者更數獄無敢直其<lb/>
事詔公治之其行也人爲公憚公至則拔根擿節不<lb/>
漏毫末以田歸民蒙正坐除名旣歸　天子目之賜<lb/>
之朱衣得尚書屯田貟外郎知常州至州索宿姦數<lb/>
人流之州以無事移提點淮南刑獄吏不治道聞公<lb/>
至往往豫以事求解部中肅然遷度支以卒慶曆二<lb/>
年正月也凡仕二十七年公剛毅能斷當事勇不自<lb/>
恤繇景德祥符之間四海平治寛文法待吏而吏乃<lb/>
相習爲遨嬉浮沉者或按一吏則交議群詆以爲暴<lb/>
刻生事日浸月積而民敝於下矣至公始按吏而獨<lb/>
急於權倖有大臣出揚不治曲以禮事公公奏斥不<lb/>
報旣代猶斥之以是𬒳按一無憾言以聲威聞而所<lb/>
<pb n="KR4d0073_SBCK_095-7a"/>
至即有惠愛某甞覉游過常里中民有以䙝語相罵<lb/>
者其長者怒曰爾欲忘郭屯田邪蓋公在常以此法<lb/>
其民時卒巳九年矣猶不忘之惜乎朝廷方欲顯用<lb/>
而公巳不幸其出於治者猶未足以盡其志故不悉<lb/>
書特掇其一二而存之此足以見公之志也祖某不<lb/>
仕父某贈殿中丞母劉氏仙源縣太君妻張氏南陽<lb/>
縣君子男三人先正烏江縣尉聦正舉進士祥正星<lb/>
子主簿女六人以某年月日葬公於某處公之里也<lb/>
將葬先正等以今司封貟外郎趙諴書來乞銘先人<lb/>
與公祥符八年以進士起而公子且與某遊有好也<lb/>
銘不敢讓銘曰<lb/>
翼翼汾陽子儀始王德完道粹功蓋于唐宜享世澤<lb/>
<pb n="KR4d0073_SBCK_095-7b"/>
流如海長原原南寓孰嗣而昌公生而明剛簡自徇<lb/>
㧞身貧羇誼不辱進蘇窮厈姦惠立威振而年不長<lb/>
志不時盡旣奮旣材天奚弗憖刻銘在幽來者之感<lb/>
　　　　贈尚書刑部侍郎王公墓誌銘<lb/>
江陵縣有合葬龍山之西者爲宋龍川令贈尚書刑<lb/>
部侍郎王公之墓公之卒得年七十一其葬之歲在<lb/>
辛卯爲皇祐三年十二月甲申龍川其所卒也以刑<lb/>
部侍郎贈公者曰公之子光禄卿周公諱文亮字昭<lb/>
逺其先晉丞相導也丞相十有六世之孫儉爲唐正<lb/>
議大夫刺明州始去長安之萬年爲明之奉化人大<lb/>
夫之兄曰潨潨生紳紳生韶韶生公四世咸爲縣令<lb/>
方錢氏之王吳越也公甞試䇿入等爲其屬州之掾<lb/>
<pb n="KR4d0073_SBCK_095-8a"/>
國除選於京師復掾宻州尉䕫奉節爲邢之任令舉<lb/>
者二十餘人不用歎曰吾旣其衰矣而爲是是不可<lb/>
以已耶即以疾去去之八年無復言進仕黨故强起<lb/>
之復歎曰仕不仕惟義也吾敢自必於其間耶起令<lb/>
龍川遂卒始公尚少以文稱於士友甞度浙江有忘<lb/>
白金百斤於舟公最後獨見之留三日得忘者歸之<lb/>
而後去而不告以名佗日從者以爲言於是又稱其<lb/>
長者今兩縣吏民皆曰賢令也旣亡皆哀焉合葬于<lb/>
龍山者天水郡太君權氏善草隷書誦數經能略通<lb/>
其說實唐貞孝公臯之十七世孫云子男四人向頻<lb/>
高爲進士充其業其季光禄君也女三人皆歸聞人<lb/>
光禄君方潔勤審下賢好學人以爲君子之子焉自<lb/>
<pb n="KR4d0073_SBCK_095-8b"/>
晉之亂而戎夷盜賊穴有中國且亂且治至于今歲<lb/>
于年士大夫之家流落顚頓不常其世後雖有振起<lb/>
者多不知其族之所出獨光禄君之家爲世其家而<lb/>
能自道尤詳自大夫伯仲至公四世之告命皆具在<lb/>
命其宗人之子某銘公之墓者光禄君也銘曰<lb/>
公先籍秦系相導大夫相孫維作守兄潨遂留家海<lb/>
浦子紳孫韶公祖考于東四傳弗甚耀藏仁厥家以<lb/>
賚後後蕃而昌其必效今卿追公爲之兆<lb/>
　　　　兵部貟外郎馬君墓誌銘<lb/>
馬君諱遵字仲塗世家饒州之樂平舉進士自禮部<lb/>
至於廷書其等皆第一守祕書省校書郎知洪州之<lb/>
奉新縣移知康州當是時　天子更置大臣欲有所<lb/>
<pb n="KR4d0073_SBCK_095-9a"/>
爲求才能之士以察諸路而君自大理寺丞除太子<lb/>
中允福建路轉運判官以憂不赴憂除知開封縣爲<lb/>
江淮荆湖兩浙制置發運判官於是君爲太常博士<lb/>
朝廷方尊寵其使事以監六路乃以君爲監察御史<lb/>
又以爲殿中侍御史遂爲副使巳而還之臺以爲言<lb/>
事御史至則彈宰相之爲不法者宰相用此罷而君<lb/>
亦以此出知宣州至宣州一日移京東路轉運使又<lb/>
還臺爲右司諫知諫院又爲尚書禮部貟外郎兼侍<lb/>
御史知雜事同判流内銓數言時政多聽用始君讀<lb/>
書郎以文辭辯麗稱天下及出仕所至號爲辨治論<lb/>
議條鬯人反覆之而不能窮平居頽然若與人無所<lb/>
諧及遇事有所建則必得其所守開封常以權豪請<lb/>
<pb n="KR4d0073_SBCK_095-9b"/>
託不可治客至有所請君輒善遇之無所拒客退視<lb/>
其事一斷以法居乆之人知君之不可以私屬也縣<lb/>
遂無事及爲諌官御史又能如此於是士大夫歎曰<lb/>
馬君之智蓋能時其柔剛以有爲也嘉祐二年君以<lb/>
疾求罷職以出至五六乃以爲尚書吏部貟外郎直<lb/>
龍圖閣猶不許其出某月某甲子君卒年四十七<lb/>
天子以其子某官某爲某官又官其兄子持國某官<lb/>
夫人某縣君鄭氏以某年某月某甲子葬君信州之<lb/>
弋陽縣歸仁郷裏沙之原君故與予善予常愛其智<lb/>
略以爲今士大夫多不能如惜其不得盡用亦其不<lb/>
幸早世不終於貴富也然世方懲尚賢任智之弊而<lb/>
操成法以一天下之士則君雖壽考且終於貴富其<lb/>
<pb n="KR4d0073_SBCK_095-10a"/>
所畜亦豈能盡用哉嗚呼可悲也巳旣葬夫人與其<lb/>
家人謀而使持國來以請曰願有紀也使君爲死而<lb/>
不朽乃爲之論次而繫之以辭曰<lb/>
歸以才能兮又予以時投之逺塗兮使驟而馳前無<lb/>
禦者兮後有推之忽稅不駕兮其然奚爲哀哀煢婦<lb/>
兮孰慰其思墓門有石兮書以余辭<lb/>
　　　　泰州海陵縣主簿許君墓誌銘<lb/>
君諱平字秉之姓許氏余甞譜其世家所謂今泰州<lb/>
海陵縣主簿者也君旣與兄元相友愛稱天下而自<lb/>
少卓犖不羈善辨說與其兄俱以智略爲當世大人<lb/>
所器寳元時朝廷開方略之選以招天下異能之士<lb/>
而陜西大帥范文正公鄭文肅公爭以君所爲書以<lb/>
<pb n="KR4d0073_SBCK_095-10b"/>
薦於是得召試爲太廟齋郎巳而選泰州海陵縣主<lb/>
簿貴人多薦君有大才可試以事不宜棄之州縣君<lb/>
亦常慨然自許欲有所爲然終不得一用其智能以<lb/>
卒噫其可哀也巳士固有離世異俗獨行其意罵譏<lb/>
笑侮困辱而不悔彼皆無衆人之求而有所待於後<lb/>
世者也其齟齬固宜若夫智謀功名之士窺時俯仰<lb/>
以赴勢物之㑹而輒不遇者乃亦不可勝數辯足以<lb/>
移萬物而窮於用說之時謀足以奪三軍而辱於右<lb/>
武之國此又何說哉嗟乎彼有所待而不悔者其知<lb/>
之矣君年五十九以嘉祐某年某月某甲子葬眞州<lb/>
之揚子縣甘露郷某所之原夫人李氏子男瓌不仕<lb/>
璋眞州司戸參軍琦太廟齋郎琳進士女子五人巳<lb/>
<pb n="KR4d0073_SBCK_095-11a"/>
嫁二人進士周奉先泰州泰興縣令陶舜元銘曰<lb/>
有㧞而起之莫擠而止之嗚呼許君而已於斯誰或<lb/>
使之<lb/>
　　　　漢陽軍漢川縣令陳君墓誌銘<lb/>
陳君之墓在某州某縣某郷某所之原以某年某月<lb/>
某甲子葬陳君者諱之祥字某家某州之某縣其業<lb/>
進士其中等以皇祐二年其官滁州全椒縣主簿漢<lb/>
陽軍漢川縣令其爲人强於學果於行能使爲之長<lb/>
者聽爲之民者思其卒年三十二有一男一女皆出<lb/>
夫人李氏其葬臨川王某爲之銘<lb/>
芒乎旣壯而能充忽乎奚去而誰從歸形幽隂兮窾<lb/>
土以爲宫聚封其上兮爲記無窮<lb/>
<pb n="KR4d0073_SBCK_095-11b"/>
</p>
<p>
臨川先生文集卷第九十五<lb/>
</p>
<p>
</p>
  </div>
</body>
</text>
</TEI>
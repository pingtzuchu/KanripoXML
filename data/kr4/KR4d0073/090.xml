<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_090-1a"/>
臨川先生文集卷第九十<lb/>
　　行狀<lb/>
　　　尚書兵部貟外郎知制誥謝公行狀<lb/>
　　　彰武軍節度使侍中曹穆公行狀<lb/>
　　　魯國公贈太尉中書令王公行狀<lb/>
　墓表<lb/>
　　　寶文閣待制常公墓表<lb/>
　　　太常博士鄭君墓表<lb/>
　　　貴池主簿沈君墓表<lb/>
　　　建昌王君墓表<lb/>
　　　處士征君墓表<lb/>
　　　鄱陽李夫人墓表<lb/>
<pb n="KR4d0073_SBCK_090-1b"/>
　　　外祖黃夫人墓表<lb/>
　　　韶州翁源縣令楊府君墓表<lb/>
　　　　尚書兵部貟外郎知制誥謝公行狀<lb/>
公諱絳字希深其先陳郡陽夏人以試祕書省校書<lb/>
郞起家中進士甲科守太常寺奉禮郞七遷至尚書<lb/>
兵部貟外郞以卒嘗知汝之潁隂縣校理祕書直集<lb/>
賢院通判常州河南府爲開封府三司度支判官與<lb/>
修　眞宗史知制誥判吏部流内銓最後以請知鄧<lb/>
州遂葬於鄧年四十六其卒以寶元二年公以文章<lb/>
貴朝廷藏於家凢八十卷其制誥世所謂常楊元白<lb/>
不足多也而又有政事材遇事尤劇尤若簡而有餘<lb/>
所至輙大興學舎莊懿明肅太后起二陵於河南不<lb/>
<pb n="KR4d0073_SBCK_090-2a"/>
取一物於民而足皆公力也後河南聞公䘮有出涕<lb/>
者諸生至今祠公像於學鄧州有僧某誘民男女數<lb/>
百人以昏夜聚爲妖積六七年不發公至立殺其首<lb/>
㢮其餘不問又欲破美陽堰廢職田復召信臣故渠<lb/>
以水與民而罷其歲役以卒故不就於吏部所施置<lb/>
爲後法其在朝大事或諌小事或以其職言郭皇后<lb/>
失位稱詩白華以諷爭者貶公又救之嘗上書論四<lb/>
民失業獻大寶箴議昭武皇帝不宜配上帝請罷内<lb/>
作諸竒巧因災異推天所以譴告之意言時政又論<lb/>
方士不宜入宫請追所賜詔又以爲詔令不宜偏出<lb/>
數易請繇中書密院然後下其所嘗言甚衆不可悉<lb/>
數及知制誥自以其近臣上一有所不聞其責今豫<lb/>
<pb n="KR4d0073_SBCK_090-2b"/>
我愈慷慨欲以論諌爲巳事故其葬也廬陵歐陽公<lb/>
銘其墓尤嘆其不壽用不極其材云卒之日歐陽公<lb/>
入哭其堂椸無新衣出視其家庫無餘財蓋食者數<lb/>
十人三從孤弟妷皆在而治衣櫛纔二婢平居寛然<lb/>
貌不自持至其敢言自守矯然壯者也謝氏本姓任<lb/>
自受氏至漢魏無顯者而盛於晉宋之間至公再世<lb/>
有名爵於朝而四人皆以材稱於世先人與公皆祥<lb/>
符八年進士而公子景初等以歷官行事來曰願有<lb/>
述也將獻之太史謹撰次如右謹狀<lb/>
　　　　彰武軍節度使侍中曹穆公行狀<lb/>
公諱瑋字寶臣眞定府靈壽縣人少以䕃爲天平武<lb/>
寧二軍牙内都虞候至道中李繼遷盜據河西銀夏<lb/>
<pb n="KR4d0073_SBCK_090-3a"/>
等州後又擊諸部并其衆李繼隆范廷召等數出無<lb/>
功而朝廷終棄靈武繼遷遂強屢入邊州爲冦當是<lb/>
時公爲東頭供奉官閤門祗候年十九　太宗問大<lb/>
臣誰可使當繼遷者武惠王以公應詔　太宗以知<lb/>
渭州而欲除諸司使以遣之武惠王爲公固讓乃以<lb/>
本官知渭州　眞宗即位改内殿崇班閤門通事舎<lb/>
人西上閤門副使移知鎭戎軍當是時繼遷虐使其<lb/>
衆人多怨者公即移書言朝廷恩信撫納之厚以動<lb/>
之羌人得書往往感泣於是康奴諸族皆内附咸平<lb/>
六年繼遷死其子德明求保塞公上書言繼遷擅中<lb/>
國要害地終身旅拒使謀臣狼顧而憂方其國危子<lb/>
弱不即捕滅後更盛強無以息民當是時朝廷欲以<lb/>
<pb n="KR4d0073_SBCK_090-3b"/>
恩致德明寢其書不用而河西大族延家妙等遂抜<lb/>
其部人來歸諸將猶豫未知所以應公曰德明野心<lb/>
去就尚疑今不急折其羽翮而長養就之其飛必矣<lb/>
即自將騎士入天都山取之内徙德明由此遂弱而<lb/>
至死不敢窺邊大中祥符元年召還除西上閤門使<lb/>
邠寧環慶路兵馬都鈐轄兼知邠州東封遷東上閤<lb/>
門使高州刺史再移眞定府定州路都鈐轄巳而又<lb/>
以爲涇原路都鈐轄兼知渭州公乃圖涇原環慶兩<lb/>
路山川城郭戰守之要以獻　眞宗留其一樞密院<lb/>
而以其一付本路使諸將出兵皆按圖議事祀汾隂遷<lb/>
四方館使𥘉章埋驕於武延鹹泊撥臧掘強於平涼<lb/>
公皆誅之而汧渭之間遂無一差犯塞八年遷英州<lb/>
<pb n="KR4d0073_SBCK_090-4a"/>
團練使知秦州秦西南羌唃厮囉宗哥立遵始大遵<lb/>
獻方物求稱賛普公上書言夷狄無猒足其求必輕<lb/>
中國大臣方疑其事會得公書遂不許而猶以爲保<lb/>
順軍節度使公曰我狃遵矣又將爲寇吾治兵以俟<lb/>
爾遵使其舅賞様丹招熟戸郭厮敦爲鄕導公即誘<lb/>
樣丹捕厮敦而許以一州様丹終殺厮敦公遂奏以<lb/>
爲潁州刺史而樣丹亦舉南市城以獻先是張吉知<lb/>
秦州生事熟戸多去爲遵耳目及公誅樣丹即皆惶<lb/>
恐避逃公許之入贖自首還故地而至者數千人後<lb/>
遂帖服皆爲用至明年囉遵果悉衆號十萬寇三都<lb/>
公帥三將破之追北至沙州所俘斬以萬計事聞除<lb/>
客省使康州防禦使其後又破滅馬波叱臘鬼留等<lb/>
<pb n="KR4d0073_SBCK_090-4b"/>
諸羌囉遵遂以窮孤逃入磧中而公斥境隴上置弓<lb/>
門威逺凢十寨自是秦人無事矣天禧三年召還除<lb/>
華州觀察使以西人之恃公也復以爲鄜延路馬歩<lb/>
軍都部署四年遂除宣徽北院使鎭國軍節度觀察<lb/>
留後簽署樞密院事丁晉公用事稍除不附巳者旣<lb/>
貶冦萊公即指公爲黨改宣徽南院使出爲環慶路<lb/>
都署又降容州觀察使知萊州晉公貶乃以公爲華<lb/>
州觀察使知青州天聖三年除彰化軍節度觀察留<lb/>
後知天雄軍又移知永興軍而詔使來朝至則除昭<lb/>
武軍節度使而復還之天聖五年以疾病求知孟州<lb/>
得之會言事者以公宿將有威名不當置之閒處乃<lb/>
以爲眞定路馬歩軍都部署知定州七年換彰武軍<lb/>
<pb n="KR4d0073_SBCK_090-5a"/>
節度使八年正月薨于位年五十八　皇帝爲罷朝<lb/>
兩日贈侍中謚曰武穆公爲將幾四十年用兵未嘗<lb/>
敗衂尤有功於西方舊羌殺中國人得以羊馬贖死<lb/>
如羗法公以謂如此非所尊中國而愛吾人奏請不<lb/>
許其贖又請𥙷内附羌百族以爲上軍主假以勲階<lb/>
爵秩如王官至今皆爲成法陜西歲取邊人爲弓箭<lb/>
手而無所給公以塞上廢地募人爲之若干畒出一<lb/>
卒若干畒出一馬至其重歛發兵戍守至今邊頼以<lb/>
實所募皆爲精兵在渭州取隴外籠干川築城置兵<lb/>
以守曰後當有用此者及李元昊叛兵數出卒以籠<lb/>
干川爲德順將軍而自隴以西公所措置人悉以爲<lb/>
便也自三都之戰威震四海唃厮囉聞公姓名即以<lb/>
<pb n="KR4d0073_SBCK_090-5b"/>
手加顙在天雄契丹使過魏地輙隂勒其從人無得<lb/>
高語疾驅至多憚公不敢仰視契丹旣請盟　眞宗<lb/>
於兵事尤重愼即有邊手詔詰難至十餘反而公每<lb/>
守一議終無以奪　眞宗後愈聽信有論邊事者往<lb/>
往密以付公可否好讀書所如必載書數兩兼通春<lb/>
秋公羊榖梁左氏傳而尤熟於左氏始娶潘氏馮翊<lb/>
郡夫人忠武軍節度使同中書門下平章事韓國公<lb/>
美之子後娶沈氏安國太夫人故相左㒒射倫之孫<lb/>
光祿少卿繼宗之子子男四人僖禮賔使知儀州當<lb/>
元昊叛時以䇿說大將不能用反罪之遷韶州以死<lb/>
倚終内殿崇班俁供備庫副使拒元昊於瓦亭戰死<lb/>
贈寧州刺史倩右侍禁一女子適四方舘使滎州刺<lb/>
<pb n="KR4d0073_SBCK_090-6a"/>
史王德基孫五人諒諷東頭供奉官誼右侍禁閤門<lb/>
祗候諝三班奉職諮右班殿直<lb/>
　　　　魯國公贈太尉中書令王公行狀<lb/>
公諱德用字元輔其先眞定人也世以財雄北邊而<lb/>
蔣公邢公皆倜儻喜赴人急歲飢所活以千計武康<lb/>
公當　太宗時貴寵任事以殿前都指揮使受遺詔<lb/>
輔　眞宗葬其先公河南密縣縣後分屬鄭州管城<lb/>
故今爲管城人焉公先䘮其母韓國夫人朱氏事繼<lb/>
母魯國太夫人張氏以孝聞至道二年　太宗五路<lb/>
出師以討李繼遷之叛而武康公出夏州當是時公<lb/>
爲西頭供奉官而在武康之側年十七自護兵當前<lb/>
所俘斬及得馬羊功爲多及歸公又請殿將至隘公<lb/>
<pb n="KR4d0073_SBCK_090-6b"/>
以爲歸之至隘而爭先必亂亂而繼遷薄我必敗於<lb/>
是又請以所護兵馳前至隘而陣武康爲公令於軍<lb/>
曰至陣而亂行者斬公亦令曰至吾陣而亂行者吾<lb/>
亦如公令至陣士卒帖然以此行而武康公亦爲之<lb/>
按轡繼遷兵相隨屬左右望公莫敢近於是武康公<lb/>
嘆曰王氏有兒矣及論功武康公曰吾爲大將不可<lb/>
使子弟與諸將分功絀公不列三年遷東頭供奉官<lb/>
咸平二年遷内殿崇班三年換御前忠佐馬軍副都<lb/>
頭景德二年爲馬軍都頭大中祥符元年爲邢洺磁<lb/>
相巡檢提舉捉賊男子張鴻覇聚黨界中爲盜朝廷<lb/>
以名捕久之不得公以氊車載壯士僞服爲婦人誘<lb/>
之於野於是鴻覇與其黨三十二人皆得朝廷以爲<lb/>
<pb n="KR4d0073_SBCK_090-7a"/>
能移陜西東路提舉捉賊自陜以東爲盜者聞公擒<lb/>
鴻霸事皆惴恐逃去五年爲環慶路指揮使奏事上<lb/>
前忤㫖責授鄆州馬歩軍都指揮使是歲武康公薨<lb/>
天子命公乗驛護䘮歸京師巳而還其舊軄七年遷<lb/>
散虞候散都頭八年遷散貟内殿直都虞候天禧四<lb/>
年爲殿前左班都虞候栁州刺史乾興元年爲捧日<lb/>
左廂都指揮使英州團練使天聖三年改博州團練<lb/>
使知康信軍城壞公使禁軍爲築築者久之而無敢<lb/>
竊言望公使巳以非其事者城成　天子賜書獎諭<lb/>
五年移冀州兼馬歩軍都部署是歲除康州防禦使<lb/>
龍神衛四廂都指揮使又除捧日四廂都指揮使六<lb/>
年除侍衛親軍歩軍都虞候歸就職又除環慶路副<lb/>
<pb n="KR4d0073_SBCK_090-7b"/>
都部署不行八年除并代州馬歩軍副都部署又除<lb/>
殿前都虞候十年除桂州觀察使侍衛親軍歩軍副<lb/>
都指揮使權馬軍都指揮使諸將皆遷與士之請馬<lb/>
者皆不求有司而得故事取糞錢於軍以給公使自<lb/>
公始罷之使各置庫以待其軍用明道元年除福州<lb/>
觀察使軍人挾内詔求爲軍吏公爭曰軍人敢挾詔<lb/>
以干軍制後不可復治且軍吏不可使求而得得則<lb/>
軍人必大受其侵明肅太后固使與之公固不奉詔<lb/>
巳而太后亦寤卒聽公及太后崩有司請衛士皆坐<lb/>
甲公又不奉詔曰故事無爲太后䘮坐甲也於是<lb/>
天子心賢公以爲可用及閱太后宫得爭軍吏事遂<lb/>
以公檢校太保簽署樞密院事公固辭武人不學不<lb/>
<pb n="KR4d0073_SBCK_090-8a"/>
足以當大任　天子使中貴人趣公入院公於朝廷<lb/>
臨義慷慨言無所顧計至於親戚故舊待之亦皆當<lb/>
理而有恩故人爲人求官於公公問其得謝幾何故<lb/>
人辭窮以實對公亦不拒也歸而使家人以銀與之<lb/>
曰爾所求者在此矣官非吾有不可得居頃之除樞<lb/>
密副使三年除明州奉國軍節度觀察留後同知樞<lb/>
密院事四年除安德軍節度使五年檢校太尉充宣<lb/>
徽南院使寶元元年李元昊叛公嘗請將以扞邊<lb/>
天子不許曰吾以公謀可也卒所以鎭撫扞治者亦<lb/>
多公計䇿始人或以公威名聞天下而狀皃竒偉疑<lb/>
非人臣之相御史中丞孔道輔因以爲人言如此公<lb/>
不宜典機密在上左右　天子不得已以公爲武寧<lb/>
<pb n="KR4d0073_SBCK_090-8b"/>
軍節度使徐州大都督府長史赴本鎭賜手詔慰遣<lb/>
而言曰皆尚論公未止也又以公爲右千牛衛上將<lb/>
軍知隨州人爲公懼恬然唯不接賔客而已移曹州<lb/>
或聞孔道輔死以告曰是嘗害公者今死矣公愀然<lb/>
曰孔中丞豈害某者乎彼其心所以事君當如此也<lb/>
惜乎朝廷無一忠臣言者服公以謂有德而終身自<lb/>
愧其言曹人喜闘多盜佗日獄未嘗空也公在曹嘗<lb/>
無一人囚者數矣慶曆二年除檢校司空保靜軍節<lb/>
度使　天子以手詔賜公曰賜卿重地勉視事母以<lb/>
人言爲憂有傷卿者朕不聽契丹使劉六符過澶州<lb/>
喜曰六符聞公久矣遇於此豈非幸也今此州歲大<lb/>
熟豈非公仁政之効也公謝曰　明天子在上固常<lb/>
<pb n="KR4d0073_SBCK_090-9a"/>
多豐年此豈吾力也今朝廷多賢士大夫可畏者吾<lb/>
老矣備位於此不足以累公稱數是歲移眞定府等<lb/>
路駐泊馬歩軍都部署求奏事京師　天子使中貴<lb/>
人諭公入覲除宣徽南院使判成德軍固辭不得未<lb/>
行以契丹使使求周世宗所取三關故地聚兵幽薊<lb/>
爲若侵邊者乃移公判定州兼三路都部署聽以便<lb/>
宜從事而以楊崇勲知成德軍崇勲使客問公所以<lb/>
戰公曰吾患不仁不患不威患不知不患無功蓋見<lb/>
敵而後勝可制吾所戰豈可以豫言也公至定州則<lb/>
明賞罰以敎戰契丹使人來覘或以告勸公執殺公<lb/>
置之不問曰吾視士卒皆樂戰可用矣使彼得歸以<lb/>
告其主是伏人之兵以不戰也明日大閱于郊公提<lb/>
<pb n="KR4d0073_SBCK_090-9b"/>
桴鼔誓師進退坐作終日不戮一人而畢乃下令具<lb/>
糗糧聽鼔於中軍將盡以汝行唯吾其所鄕契丹聞<lb/>
之震恐已而　天子密詔問公方略公上書論近世<lb/>
用兵之失與今所以料敵制勝之方甚備㑹兵罷徙<lb/>
公知陳州過　天子使中貴人勞賜問公欲見否<lb/>
公辭謝備邊無功幸蒙　上恩赦誅徙内郡非有公<lb/>
事當對者不敢見三年移孟州召還署宣徽院事巳<lb/>
而出判相州六年除同中書門下平章事判澶州七<lb/>
年移鄭州封祁國公八年還除會靈觀使又除<hi>檢校</hi>太<lb/>
師判鄭州過都　天子召見慰勞皇祐二年除集慶<lb/>
軍節度使進封冀國公三年以年老求致仕詔以太<lb/>
子太師致仕大朝會綴中書門下班公威名雖老矣<lb/>
<pb n="KR4d0073_SBCK_090-10a"/>
尚爲四夷所憚而　天子亦賢公以爲可屬大事也<lb/>
四年復強起公以爲河陽三城節度使同中書門下<lb/>
平章事判鄭州六年遂以爲樞密使契丹使至公伴<lb/>
射使曰南朝以公使樞密而相富公可謂得人矣<lb/>
天子聞之賜公御弓一矢五十以寵焉嘉祐九年進<lb/>
封魯國公以年老求去位至六七　天子爲之不得<lb/>
已猶以爲忠武軍節度使景靈宫使又以爲同羣牧<lb/>
制置使有詔五日一會朝給扶者以一子若孫一人是<lb/>
歲公年七十八矣明年二月辛未公以疾薨天子<lb/>
至其第爲之罷朝一日又爲之素服發哀苑中而以<lb/>
太尉中書令告其第又賜以黃金水銀龍腦等物出<lb/>
内人撫其諸子公忠實樂易與人不疑不詰小過望<lb/>
<pb n="KR4d0073_SBCK_090-10b"/>
之毅然有不可犯之色及就之温如也平生少玩好<lb/>
不以名位驕人而所得祿賜多施之親黨善治軍旅<lb/>
寛仁愛士卒士卒樂爲之盡與士大夫遊士大夫亦<lb/>
多服其度以爲莫能窺也夫人宋氏武勝軍節度使<lb/>
延渥之女也累封安定郡夫人先公卒後以子追封<lb/>
榮國夫人孝慈恭儉有助於公男子咸熈東頭供奉<lb/>
官早卒以子故累贈至右千牛衛將軍次咸融西京<lb/>
左藏庫使果州團練使次咸庶内殿崇班早卒次咸<lb/>
英供備庫副使次咸康内殿承制女四人長嫁尚書<lb/>
駕部郞中張叔詹其次嫁太常博士程嗣恭國子博<lb/>
士寇諲皆早卒孫七人澤淵皆内殿崇班閤門祗候<lb/>
淑左侍禁淇左班殿直潭右班殿直沅瀛左侍禁温<lb/>
<pb n="KR4d0073_SBCK_090-11a"/>
未仕淑淇皆早卒曾孫二人任左侍禁价未仕公子<lb/>
卜以五月甲申葬管城之先塋而國夫人祔謹具公<lb/>
歷官行事狀請牒考功太常議謚并史館<lb/>
　　　　寶文閣待制常公墓表<lb/>
右正言寶文閣待制特贈右諌議大夫汝隂常公以<lb/>
熈寧十年二月巳酉卒以五月壬申葬臨川王某誌<lb/>
其墓曰公學不期言也正其行而巳行不期聞也信<lb/>
其義而已所不取也可使貪者矜焉而非彫斵以爲<lb/>
廉所不爲也可使弱者立焉而非矯抗以爲勇官之<lb/>
而不事召之而不赴或曰必退者也終此而已矣及<lb/>
爲今天子所禮則出而應焉於是　天子恱其至虚<lb/>
已而問焉使莅諌職以觀其迪已也使董學政以觀<lb/>
<pb n="KR4d0073_SBCK_090-11b"/>
其造士也公所言乎上者無傳然皆知其忠而不阿<lb/>
所施乎下者無助然皆見其正而不苟詩曰胡不萬<lb/>
年惜乎旣病而歸死也自周道隱觀學者所取舎大<lb/>
抵時所好也違俗而適已獨行而特起嗚呼公賢遠<lb/>
矣傳載公久莫如以石石可磨也亦可泐也謂公且<lb/>
朽不可得也<lb/>
　　　　太常博士鄭君墓表<lb/>
德安鄭湜書其父太常博士諱詒字正臣之行治伐<lb/>
閱世次因其妹壻廣陵朱介之以來請曰鄭氏故家<lb/>
榮陽有善果者卒於唐江州刺史而子孫爲德安人<lb/>
自善果至胵七世生裔爲樂清縣令君之大父也裔<lb/>
生柬君之父也以詩書敎授鄕里而終不仕君以景<lb/>
<pb n="KR4d0073_SBCK_090-12a"/>
祐四年進士爲洪州都昌縣主簿於是令老矣事皆<lb/>
決於君而都昌至今稱以爲能又爲廬州合淝縣尉<lb/>
盜發輙得故其後無敢爲盜者又爲同州朝邑縣令<lb/>
當陜西兵事起案簿書度民力所堪以均賦役而人<lb/>
不困又掌集慶軍書記歲旱轉運使不欲除民租以<lb/>
屬其守而使君出視君以實除民租如法又遷祕書<lb/>
省著作佐郎知南康軍南康縣移知梧州方是時儂<lb/>
智高爲亂吏多避匿即不徃君獨亟往治城壍集吏<lb/>
民以守而州無事經略使舉君以知賔州再遷至太<lb/>
常博士而歸爲陵臺令召見言事稱㫖賜緋衣銀魚<lb/>
未赴以嘉祐三年三月二十四日卒年六十君前夫<lb/>
人張氏後夫人吳氏子男三人其長則湜也次㳂次<lb/>
<pb n="KR4d0073_SBCK_090-12b"/>
深女四人其三人已嫁矣董振何贄朱介之其壻也<lb/>
君爲人孝友諒直得人一善若已出能振窮急而自<lb/>
養尤儉約自賔州歸所齎無南方一物其平生所爲<lb/>
如此今旣以某年某月某日葬君德安之永㤗鄕谷<lb/>
歩里而未有以碣諸墓也敢因介之以告介之於余<lb/>
爲外姻而其妻能道君之實將懼泯没而無聞數涕<lb/>
泣屬其夫求得余之一言以表之墓上蓋余甞奉使<lb/>
江東泝九江上廬山愛其山川而問其州人士大夫<lb/>
之賢而可與游者莫能言也今湜能言其父之賢如<lb/>
此問其州人之游仕於此者乃以爲良然嗟乎鄭君<lb/>
誠如此豈特一鄕之善士歟而其子男與女子又能<lb/>
如此故爲序次其說使表之墓上<lb/>
<pb n="KR4d0073_SBCK_090-13a"/>
　　　　貴池主簿沈君墓表<lb/>
予先君女子三人其季嫁沈子也他日有問予先君<lb/>
之壻而予告以沈子其知沈子之家者必曰是其父<lb/>
能文學他日從沈子於銅陵而遊觀其縣縣人得沈<lb/>
子必曰是其父能政事已而予求其父所爲書於沈<lb/>
子沈子曰先君卒於逆旅其書悉爲人取去無在者<lb/>
又問其政事曰吾嘗聞於祖母矣先君爲池州貴池<lb/>
縣主簿令不能而縣大治者先君之力也甞攝銅陵<lb/>
縣事縣人有兄弟爭財者先君能爲辨其曲直而卒<lb/>
使之感窹讓財相與同居其去也兩縣人追送涕泣<lb/>
逺焉而後去其施設之方則吾不得其詳也沈子遂<lb/>
言曰先君事生嚴䘮死哀自族人至於婚友無所不<lb/>
<pb n="KR4d0073_SBCK_090-13b"/>
盡其心終身好書未嘗一日不讀而於酣樂嫚戲未<lb/>
嘗豫也循道守官以不謟其上而幾至於殆者數矣<lb/>
故其仕嘗有去志而無留心唯不得壽考富貴以卒<lb/>
其學問究其施設故其文章不多見而獨爲士友所<lb/>
知其行義不博聞而獨爲親黨所稱其政事不大傳<lb/>
而獨爲邑人所記日月行矣不即論次懼將卒於無<lb/>
傳也吾願以此屬子矣予應曰然子之先君固賢而<lb/>
又有賢子其後世將必大不可使無考也於是爲之<lb/>
論次曰君諱某字某再世家于杭州之錢塘而其先<lb/>
湖州之武康人也武康之族顯久矣至唐有旣濟者<lb/>
爲尚書禮部貟外郎生傳師爲尚書吏部侍郎贈吏<lb/>
部尚書尚書生詢爲潞州刺史昭義軍節度使自昭<lb/>
<pb n="KR4d0073_SBCK_090-14a"/>
義以上三丗皆有名迹列於國史昭義生丹爲舒州<lb/>
團練判官舒州生牢江南李氏時爲饒州刺史饒州<lb/>
生廷蘋爲濠州軍事推官濠州生承誨　大宋爲明<lb/>
州定海縣主簿累贈光祿卿光祿生玉尚書屯田郞<lb/>
中知眞州軍州事君眞州之子天聖二年以進士起<lb/>
家楚州司法參軍再調爲池州貴池縣主簿年三十<lb/>
六疾卒於京師之逆旅夫人元氏生男子伯莊季長<lb/>
叔通皆爲進士而季長則子先君之壻也君以某年<lb/>
某月某甲子葬眞州城北之原蓋其行義文學政事<lb/>
皆如其子之言云<lb/>
　　　　建昌王君墓表<lb/>
君建昌南城人姓王氏諱某字君玉少則貧窶事親<lb/>
<pb n="KR4d0073_SBCK_090-14b"/>
盡力未嘗佚游慢戲以棄一日亦未嘗屈志變節以<lb/>
辱於一人故雖食𬞞水飲而父母有歡愉之心徒歩<lb/>
藍縷而鄕人有畏難之色及其有子則盡其方以教<lb/>
子於是鄕人之子弟皆歸之君隨少長所能以敎又<lb/>
盡其力蓋娶邑里周氏女有賢行能助君所爲生四<lb/>
子無忌無咎無隱無悔皆進士無忌早卒而無咎獨<lb/>
中第爲揚州江都縣尉率君之敎博學能文篤行不<lb/>
怠然人以爲君能長者以有是子而非特其敎之力<lb/>
也君亦甞舉進士不中某年年六十五以某月日卒<lb/>
於江都其子之官舎明年三月二十四日葬所居縣<lb/>
裏屯之原葬久矣無咎始求予文以表君墓當時無<lb/>
咎弃台州天台縣令敎授於常州其學彌勤其行彌<lb/>
<pb n="KR4d0073_SBCK_090-15a"/>
厲其志蓋非有求於兹世而止能使君顯聞於後世<lb/>
庶其在此以予不肖而言之不美也安能有所重以<lb/>
稱君之孝子耶亦論次之如此<lb/>
　　　　處士征君墓表<lb/>
淮之南有善士三人皆居於眞州之揚子杜君者寓<lb/>
於毉無貧富貴賤請之輙往與之財非義輙謝而不<lb/>
受時時窮空幾不能以自存而未嘗有不足之色蓋<lb/>
善言性命之理而其心曠然無累於物而予嘗與之<lb/>
語久之而不厭也徐君忠信篤實遇人至謹雖疾病<lb/>
召筮不正衣巾不見寓於筮日得百數十錢則止不<lb/>
更筮也能爲詩亦好屬文有集若干卷兩人者以醫<lb/>
筮故多爲賢士大夫所知而征君獨不聞於世征君<lb/>
<pb n="KR4d0073_SBCK_090-15b"/>
者諱某字某事其母夫人至孝居鄕里恂恂恭謹樂<lb/>
振人之窮急而未嘗與人校曲直好蓄書能爲詩有<lb/>
子五人而教其三人爲進士某今爲某官某今爲某<lb/>
官某亦再貢於鄕征君與兩人者相爲友至驩而莫<lb/>
逆也兩人者皆先征君以死而征君以某年某月某<lb/>
甲子終于家年七十七噫古者一鄕之善士必有以<lb/>
貴於一鄕一國之善士必有以貴於一國此道亡也<lb/>
久矣余獨私愛夫三人者而樂爲好事者道之而征<lb/>
君之子又以請於是書以遺之使之鑱諸墓上杜君<lb/>
諱嬰字大和徐君諱仲堅字某<lb/>
　　　　鄱陽李夫人墓表<lb/>
鄱陽處士贈大理評事黄君諱某之妻太平縣君鄱<lb/>
<pb n="KR4d0073_SBCK_090-16a"/>
陽李氏者今太常博士巽之母也年若干以嘉祐五<lb/>
年十一月乙酉終而以後年十一月丙子從其夫葬<lb/>
鄱陽長順里之西原葬若干年而太君之子所與游<lb/>
者臨川王某表其墓曰太君之爲女子以善事父母<lb/>
聞於鄕里及嫁移所以事父於舅而致其禮有加焉<lb/>
凡在舅黨者無不禮也移所以事母於姑而致其愛<lb/>
無損焉凢在姑黨者無不愛也相其夫以正而順誨<lb/>
其子以義而慈處士君甞娶而有子矣蓋視遇之無<lb/>
異於已子其後太君之子以進士起爲聞人而州之<lb/>
士大夫皆曰是母非獨能敎亦其爲善也宜有子𥘉<lb/>
其子爲尉於宣州之太平又參䖍州録事皆欲迎太<lb/>
君以往太君曰吾助汝父享祠春秋於此義終不得<lb/>
<pb n="KR4d0073_SBCK_090-16b"/>
獨往及爲南劒州順昌縣令知洪州新建縣事而處<lb/>
士君巳不幸乃曰吾老矣今而後可以從子故其終<lb/>
在新建其子之官寢太君生一男二女男即博士女<lb/>
皆巳嫁其㓜蚤卒其長者少䘮其配事姑以孝聞而<lb/>
不嫁州之士大夫又皆曰是母能教非獨施於其一<lb/>
男而巳蓋其女子亦母之力也嗚呼豈不賢哉<lb/>
　　　　外祖母黃夫人墓表<lb/>
外祖夫人黃氏生二十二年歸吳氏歸五十年而卒<lb/>
卒三月而葬康定二年十二月也夫人淵静𥙿和不<lb/>
彊而安事舅姑夫撫子皆順適吳氏内外族甚大朝<lb/>
夕相與居歲時以辭幣酒食相綴接卒夫人之丗戚<lb/>
䟽愚良一無閒言又喜書史暁大致往往引以輔導<lb/>
<pb n="KR4d0073_SBCK_090-17a"/>
處士信厚聞於郷子爲士無虧行繄夫人之助夫人<lb/>
資寡言笑聲若不能出雖族人亦不知其曉書史也<lb/>
某外孫也故得之詳明道中過舅家夫人春秋高矣<lb/>
視其禮猶若女婦然視其色不知其有喜愠也病且<lb/>
革以薄葬命子億其可謂以正始終也已舅藩旣誌<lb/>
其葬四年某還自揚州復其墓復表曰聖人之教必<lb/>
繇閨門始後世誌於教者亦未之勤而巳天下相重<lb/>
以戾相蕩以侈疣然斁矣自公卿大夫無完德豈或<lb/>
女婦然或者女婦居不識㕔屏笑言不聞隣里是職<lb/>
然也置則悖矣然其死也聞人傳焉以美之是亦教<lb/>
之熄也人人之不能然也傳焉以美之宜也矧如夫<lb/>
人者有不可表耶於戲<lb/>
<pb n="KR4d0073_SBCK_090-17b"/>
　　　　翁源縣令楊府君墓表<lb/>
君諱某字某故華隂楊氏其爲臨江軍之清江人蓋<lb/>
亦巳乆矣曾皇祖曰某仕江南李氏爲大理評事皇<lb/>
祖曰某皇考曰某　眞宗時以行義聞嘗召之不起<lb/>
初宰相王隨少時與友善　仁宗即位隨知杭州謀<lb/>
以皇考奉章入賀旣至度不可屈乃巳後終推子弟<lb/>
一官以與其子得太廟齋郎君是也初任袁州萍郷<lb/>
縣尉㑹令免獨當一縣豪猾吏民以君少共爲十餘<lb/>
獄嘗之君立㫁治大服又選饒州德興縣主簿舉餘<lb/>
干縣令大水民乏食有死者君以便宜出常平未計<lb/>
口賤糶又誘富人發錢米所活人蓋數萬縣人蘧璉<lb/>
捕答盗父因殺子誣璉以求賂君治服語璉曰汝歸<lb/>
<pb n="KR4d0073_SBCK_090-18a"/>
以米百石餔貧民所以謝我至州州吏疑璉大姓持<lb/>
賂當是時范文正公爲將問璉汝來時長官何言璉<lb/>
道君語公曰楊某治此不自嫌可以無疑也璉卒得<lb/>
雪歸餔民如君語蓋君爲文正公所信如此而能得<lb/>
民樂輸多此類又除韶州翁源縣令轉運使舉監廣<lb/>
州市舶司至一月卒年四十二某年某月某日也以<lb/>
某年某月某日葬某縣某鄕某里君事後母孝至然<lb/>
謹於人䘮或大寒脫衣買棺以赴之平生如此不一<lb/>
旣巳未甞爲人道死之日家所有獨其父書十餘篋<lb/>
舉者甚衆然仕終不遂其可惜也巳娶陳氏子曰遽<lb/>
漳州軍事判官曰通池州建德縣尉皆時所謂才士<lb/>
也天所以報施蓋將在於是<lb/>
<pb n="KR4d0073_SBCK_090-18b"/>
</p>
<p>
臨川先生文集卷第九十<lb/>
</p>
<p>
</p>
  </div>
</body>
</text>
</TEI>
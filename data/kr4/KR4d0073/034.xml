<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_034-1a"/>
臨川先生文集卷第三十四<lb/>
　　律詩<hi>七言絶句</hi>
　　　送僧惠思歸錢塘<lb/>
　　　松江<lb/>
　　　秋日<lb/>
　　　中秋夕寄平甫諸弟<lb/>
　　　靈山<lb/>
　　　荷花<lb/>
　　　殘菊<lb/>
　　　竹䆫<lb/>
　　　出定力院作<lb/>
　　　寄育王大覺禪師<lb/>
<pb n="KR4d0073_SBCK_034-1b"/>
　　　　送僧遊天台<lb/>
　　　　次韻張仲通水軒<lb/>
　　　　送陳令<lb/>
　　　　無錫寄正之<lb/>
　　　　謾成<lb/>
　　　　初晴<lb/>
　　　　釣者<lb/>
　　　　將次鎭南<lb/>
　　　　出金陵<lb/>
　　　　酬王微之<lb/>
　　　　題玉光亭<lb/>
　　　　贈僧<lb/>
<pb n="KR4d0073_SBCK_034-2a"/>
　　　嘲叔孫通<lb/>
　　　和淨因有作<lb/>
　　　張工部廟<lb/>
　　　次韻和張仲通見寄三絶句<lb/>
　　　宣州府君喪過金陵<lb/>
　　　觀王氏雪圖<lb/>
　　　韓子<lb/>
　　　宰嚭<lb/>
　　　郭解<lb/>
　　　古寺<lb/>
　　　越人以幕養花因遊其下二首<lb/>
　　　魚兒<lb/>
<pb n="KR4d0073_SBCK_034-2b"/>
　　　　離鄞至菁江東望<lb/>
　　　　信州迴車館中作二首<lb/>
　　　　天童山溪上<lb/>
　　　　鄞縣西亭<lb/>
　　　　寄和甫<lb/>
　　　　寄伯兄<lb/>
　　　　別鄞女<lb/>
　　　　眞州馬上作<lb/>
　　　　登飛來峯<lb/>
　　　　讀漢功臣表<lb/>
　　　　詠月<lb/>
　　　　金山<lb/>
<pb n="KR4d0073_SBCK_034-3a"/>
　　　　疊翠亭<lb/>
　　　　黙黙<lb/>
　　　　逹本<lb/>
　　　　寓言二首<lb/>
　　　　偶書<lb/>
　　　　楊子<lb/>
　　　　讀維摩經有感<lb/>
　　　　春日卽事<lb/>
　　　　贈安大師<lb/>
　　　　送李生白華巖修道<lb/>
　　　　寄道光大師<lb/>
　　　　示報寧長老<lb/>
<pb n="KR4d0073_SBCK_034-3b"/>
　　　紅梨<lb/>
　　　鴟<lb/>
　　　驢二首<lb/>
　　　　送僧惠思歸錢塘<lb/>
渌淨堂前湖水渌歸時正復有荷花花前亦見餘杭<lb/>
姥爲道仙人憶酒家<lb/>
　　　　松江<lb/>
來時還似去時天欲道來時巳惘然秪有松江橋下<lb/>
水無情長送去來船<lb/>
　　　　秋日<lb/>
莫言草木未知秋今日風雲巳自愁獨傍黃塵騎一<lb/>
馬行看蕭索聽颼颼<lb/>
<pb n="KR4d0073_SBCK_034-4a"/>
　　　　中秋夕寄平甫諸弟<lb/>
浮雲吹盡數秋毫爚爚金波滿滿醪千里得君詩挑<lb/>
戰夜壇誰敢將風騷<lb/>
　　　　靈山<lb/>
靈山寧與世爲仇斤斧侵凌自不休水玉比來聞長<lb/>
價市人無數起相讎<lb/>
　　　　荷花<lb/>
亭亭風露擁川坻天放嬌嬈豈自知一舸超然他日<lb/>
事故應將爾當西施<lb/>
　　　　<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>菊<lb/>
黃昬風雨打園林殘菊飄零滿地金擸得一枝猶好<lb/>
在可憐公子惜花心<lb/>
<pb n="KR4d0073_SBCK_034-4b"/>
　　　　竹䆫<lb/>
竹䆫紅莧兩三根山色遥供水際門只我近知牆下<lb/>
路能將屐齒記苔痕<lb/>
　　　　出定力院作<lb/>
江上悠悠不見人十年塵垢夢中身慇懃爲解丁香<lb/>
結放出枝間自在春<lb/>
　　　　寄育王大覺禪師<lb/>
山木悲鳴水怒流百蟲專夜思高秋道人方丈應無<lb/>
夢想復長吟擬慧休<lb/>
　　　　送僧遊天台<lb/>
天台一萬六千丈歲晏老僧携錫歸前程好景解吟<lb/>
否宻雪亂雲緘翠微<lb/>
<pb n="KR4d0073_SBCK_034-5a"/>
　　　　次韻張仲通水軒<lb/>
池雨含煙暝不收草根長見水交流愛君古錦囊中<lb/>
句解道今秋似去秋<lb/>
　　　　送陳令<lb/>
長谿流水碧潺潺古木蒼藤暗兩山把臂道人今在<lb/>
否長官白首尚人間<lb/>
　　　　無錫寄正之<lb/>
健席高檣送病身亂山荒隴障歸津應須一曲千回<lb/>
首西去論心更幾人<lb/>
　　　　謾成<lb/>
清時無路取封侯病卧牛衣巳數秋日月不膠時易<lb/>
失感今懷昔使人愁<lb/>
<pb n="KR4d0073_SBCK_034-5b"/>
　　　　初晴<lb/>
一抹明霞黯淡紅瓦溝巳見雪花融前山未放暁寒<lb/>
散猶鎻白雲三兩峯<lb/>
　　　　釣者<lb/>
釣國平生豈有心解甘身與世浮沈應知渭水車中<lb/>
老自是君王著意深<lb/>
　　　　將次鎭南<lb/>
豫章江面朔風驚浩蕩㠶船破浪行目送家山無幾<lb/>
許千年空想蟪蛄聲<lb/>
　　　　出金陵<lb/>
白石岡頭草木深春風相與散衣襟浮雲映郭留佳<lb/>
氣飛鳥隨人作好音<lb/>
<pb n="KR4d0073_SBCK_034-6a"/>
　　　　酬王微之<lb/>
一雨迴飈助蓐收炎曦不復畏金流君家咫尺堪乗<lb/>
興想岸烏紗對奕秋<lb/>
　　　　題玉光亭<lb/>
傳聞天下此埋堙千古誰分僞與眞每向小庭風月<lb/>
夜却疑山水有精神<lb/>
　　　　贈僧<lb/>
紛紛擾擾十年間世事何嘗不强顔亦欲心如秋水<lb/>
靜應須身似嶺雲閑<lb/>
　　　　嘲叔孫通<lb/>
馬上功成不喜文叔孫緜蕝共經綸諸君可笑貪君<lb/>
賜便許當時作聖人<lb/>
<pb n="KR4d0073_SBCK_034-6b"/>
　　　　和淨因有作<lb/>
朝紅一片墮牎塵禪客翛然感此辰更覺城中芳意<lb/>
少不如山野早知春<lb/>
　　　　張工部廟<lb/>
使節紛紛下禁中幾人曾到此城東獨君遺像今如<lb/>
在廟食眞須德與功<lb/>
　　　　次韻和張仲通見寄三絶句<lb/>
高山流水意無窮三尺空絃膝上桐黙黙此時誰㑹<lb/>
得坐凭江閣看飛鴻<lb/>
　　　　二<lb/>
收拾乾坤付一壷世間無物直錙銖醉鄕舊業抛來<lb/>
乆更欲因君稍問塗<lb/>
<pb n="KR4d0073_SBCK_034-7a"/>
　　　　三<lb/>
欹枕狂歌擊唾壷直將軒冕等錙銖醉鄕岐路君知<lb/>
否不似人間足畏塗<lb/>
　　　　宣州府君䘮過金陵<lb/>
百年難盡此身悲眼入春風秪涕洟花發鳥啼皆有<lb/>
思忍㝷棠棣<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒詩<lb/>
　　　　觀王氏雪圖<lb/>
崔嵬相映雪重重茅屋柴門在半峯想有幽人遺世<lb/>
事獨臨青峭倚長松<lb/>
　　　　韓子<lb/>
紛紛易盡百年身舉丗何人識道眞力去陳言夸末<lb/>
俗可憐無補費精神<hi>一本作黙黙誰令識道眞</hi>
<pb n="KR4d0073_SBCK_034-7b"/>
　　　　宰嚭<lb/>
謀臣本自繫安危賤妾何能作禍基但願君王誅宰<lb/>
嚭不愁宫裏有西施<lb/>
　　　　郭解<lb/>
籍交唯有不貲恩漢法歸成棄市論平日五陵多任<lb/>
俠可能推刃報王孫<lb/>
　　　　古寺<lb/>
寥寥蕭寺半遺基遊客經年斷履綦猶有齊梁舊時<lb/>
殿塵昏金像雨昏碑<lb/>
　　　　越人以幕養花因遊其下二首<lb/>
幕天無日地無塵百紫千紅占得春野草自花還自<lb/>
落落時還有惜花人<lb/>
<pb n="KR4d0073_SBCK_034-8a"/>
　　　　二<lb/>
尚有殘紅巳可悲更憂回首秪空枝莫嗟身世渾無<lb/>
事睡過春風作惡時<lb/>
　　　　魚兒<lb/>
遶岸車鳴水欲乾魚兒相逐尚相歡無人挈入滄江<lb/>
去汝死那知世界寛<lb/>
　　　　離鄞至菁江東望<lb/>
村落蕭條夜氣生側身東望一傷情丹樓碧閣無處<lb/>
所秪有谿山相照明<lb/>
　　　　信州迴車館中作二首<lb/>
太白山根秋夜靜亂泉深水遶牀鳴病來空館聞風<lb/>
雨恰似當年枕上聲<lb/>
<pb n="KR4d0073_SBCK_034-8b"/>
　　　　二<lb/>
山木漂揺卧弋陽因思太白夜淋浪西䆫一榻芭蕉<lb/>
雨<hi>一作芭蕉一枕西䆫雨</hi>復似當時水遶牀<lb/>
　　　　天童山溪上<lb/>
溪水清漣樹老蒼行穿溪樹踏春陽溪深樹宻無人<lb/>
處唯有幽花渡水香<lb/>
　　　　鄞縣西亭<lb/>
收功無路去無田竊食窮城度兩年更作世間兒女<lb/>
態亂栽花竹養風煙<lb/>
　　　　寄和甫<lb/>
水村悲喜拆書看聞道并州九月寒憶得此時花更<lb/>
好舉家憐女不同盤<lb/>
<pb n="KR4d0073_SBCK_034-9a"/>
　　　　寄伯兄<lb/>
身留海上去何時秪看春鴻北向飛安得先生同一<lb/>
飮蕨芽香嫰䱥魚肥<lb/>
　　　　别鄞女<lb/>
行年三十巳衰翁滿眼憂傷秪自攻今夜扁舟來訣<lb/>
汝死生從此各西東<lb/>
　　　　眞州馬上作<lb/>
身隨飢馬日中行眼入風沙困欲盲心氣巳勞形亦<lb/>
弊自憐於世欲何營<lb/>
　　　　登飛來峯<lb/>
飛來山上千㝷塔聞說雞鳴見日昇不畏浮雲遮望<lb/>
眼自縁身在最高層<lb/>
<pb n="KR4d0073_SBCK_034-9b"/>
　　　　讀漢功臣表<lb/>
漢家分土建忠良鐡劵丹書信誓長本待山河如帶<lb/>
礪何縁𦵔醢賜侯王<lb/>
　　　　詠月<lb/>
追隨落日盡還生點綴浮雲暗又明江有蛟龍山虎<lb/>
豹清光雖在不堪行<lb/>
　　　　金山<lb/>
怪祕隂靈與護持重丹複碧煥參差滄江見底應無<lb/>
日萬丈孤根世不知<lb/>
　　　　疊翠亭<lb/>
煙籠遠浦迷芳草日照澄湖浸碧峯幸有清樽堪酩<lb/>
酊忍陪良友不從容<lb/>
<pb n="KR4d0073_SBCK_034-10a"/>
　　　　黙黙<lb/>
黙黙長年有所思世間談笑強追隨蒼髯欲出朱顔<lb/>
謝更覺求田問舎遲<lb/>
　　　　逹本<lb/>
未能逹本且歸根眞照無知豈待言枯木巖前猶失<lb/>
路那堪春入武陵原<lb/>
　　　　寓言二首<lb/>
太虚無實可追㝷葉落松枝謾古今若見桃花生聖<lb/>
解不疑還自有疑心<lb/>
　　　　二<lb/>
本來無物使人疑却爲參禪買得癡聞道無情能說<lb/>
法面牆終日妄㝷思<lb/>
<pb n="KR4d0073_SBCK_034-10b"/>
　　　　偶書<lb/>
穰侯老擅關中事長恐諸侯客子來我亦暮年專一<lb/>
壑每逢車馬便驚猜<lb/>
　　　　揚子<lb/>
千古雄文造聖眞眇然幽思入無倫他年未免投天<lb/>
禄虚爲新都著劇秦<lb/>
　　　　讀維摩經有感<lb/>
身如泡沬亦如風刀割香塗共一空宴坐世間觀此<lb/>
理維摩雖病有神通<lb/>
　　　　春日即事<lb/>
池北池南春水生桃花深處好閑行細思擾擾夢中<lb/>
事何用悠悠身後名<lb/>
<pb n="KR4d0073_SBCK_034-11a"/>
　　　　贈安太師<lb/>
獨龍岡北第三峯逋客歸來老更慵敗屋數椽青繚<lb/>
繞冷雲深處不聞鍾<lb/>
　　　　送李生白華巖修道<lb/>
白華巖主是金僊假作山僧學道禪珍重此行吾不<lb/>
及爲傳消息結因縁<lb/>
　　　　寄道光大師<lb/>
秋雨漫漫夜復朝可嗟蔀屋望重霄遥知宴坐無餘<lb/>
念萬事都從劫火燒<lb/>
　　　　示報寧長老<lb/>
白下亭東鳴一牛山林陂港淨高秋新營棗棫我檀<lb/>
越曾悟布毛誰比丘<lb/>
<pb n="KR4d0073_SBCK_034-11b"/>
　　　　紅梨<lb/>
紅梨無葉庇花身黃菊分香委路塵歲晚蒼官纔自<lb/>
保日高青女尚橫陳<lb/>
　　　　鴟<lb/>
依倚秋風氣象豪似欺黃雀在蓬蒿不知羽翼青㝠<lb/>
上腐䑕相隨勢亦高<lb/>
　　　　驢二首<lb/>
力侔龍象或難堪脣比仙人亦未慙臨路長鳴有眞<lb/>
意盤山弟子欠同參<lb/>
　　　　二<lb/>
雖得康莊亦好還每逢溝壍便知難由來此物非他<lb/>
物莫道何曾似仰山　臨川集卷第三十四<lb/>
<pb n="KR4d0073_SBCK_034-12a"/>
</p>
<p>
</p>
  </div>
</body>
</text>
</TEI>
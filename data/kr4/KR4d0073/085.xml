<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_085-1a"/>
臨川先生文集卷第八十五<lb/>
　　祭文<lb/>
　　　祭曾魯公文<lb/>
　　　祭范穎州文<lb/>
　　　祭周幾道文<lb/>
　　　祭張左丞文<lb/>
　　　祭高樞密文<lb/>
　　　羣牧司祭髙公文<lb/>
　　　祭吕侍讀文<lb/>
　　　祭馬龍圖文<lb/>
　　　祭曾博士易占文<lb/>
　　　祭蘇虞部文<lb/>
<pb n="KR4d0073_SBCK_085-1b"/>
　　　祭李省副文<lb/>
　　　祭髙師雄主簿文<lb/>
　　　祭馬玘大夫文<lb/>
　　　祭盛侍郎文<lb/>
　　　祭杜待制文<lb/>
　　　祭丁元珍學士文<lb/>
　　　祭刁景純學士文<lb/>
　　　祭韓欽聖學士文<lb/>
　　　祭沈文通文<lb/>
　　　祭杜慶州𣏌文<lb/>
　　　　祭曾魯公文<lb/>
肅肅魯公爲時臣宗小大具宜濟以勤恭寔相累朝<lb/>
<pb n="KR4d0073_SBCK_085-2a"/>
有德有庸帝序之爵三公是秩神介之祉乃終有吉<lb/>
顯允嗣子能匹公休贊我事樞符帝之求公榮在家<lb/>
禄養具美旣壽且康順以卒齒公則無憾以返其眞<lb/>
天子震悼逮及國人況如安石辱知最乆西望涕頥<lb/>
以薦食酒<lb/>
　　　　祭范穎州文<hi>仲淹</hi>
嗚呼我公一世之師由初迄終名節無疵明肅之盛<lb/>
身危志殖瑶華失位又隨以斥治功亟聞尹帝之都<lb/>
閉姦興良稚子歌呼赫赫之家萬首俯趨獨繩其私<lb/>
以走江湖士爭留公蹈禍不慄有危其辭謁與俱出<lb/>
風俗之衰駭正怡邪蹇蹇我初人以疑嗟力行不回<lb/>
慕者興起儒先酋酋以節相侈公之在貶愈勇爲忠<lb/>
<pb n="KR4d0073_SBCK_085-2b"/>
稽前引古誼不營躬外更三州施有餘澤如釃河江<lb/>
以灌㝷尺宿贓自解不以刑加猾盜涵仁終老無邪<lb/>
講藝弦歌慕來千里溝川障澤田桑有喜戎孽猘狂<lb/>
敢齮我疆鑄印刻符公屏一方取將於伍後常名顯<lb/>
收士至佐維邦之彦聲之所加虜不敢瀕以其餘威<lb/>
走敵完鄰昔也始至瘡痍滿道藥之養之内外完好<lb/>
旣其無爲飲酒笑歌百城晏眠吏士委蛇上嘉曰材<lb/>
以副樞密稽首辭讓至于六七遂參宰相釐我典常<lb/>
扶賢賛傑亂穴除荒官更於朝士變於鄕百治具修<lb/>
偷墮勉强彼閼不遂歸侍帝側卒屏于外身屯道塞<lb/>
謂宜耇老尚有以爲神乎孰忍使至於斯蓋公之才<lb/>
猶不盡試肆其經綸功孰與計自公之貴廐庫逾空<lb/>
<pb n="KR4d0073_SBCK_085-3a"/>
和其色辭傲訐以容化于婦妾不靡珠玉翼翼公子<lb/>
弊綈惡粟閔死憐窮惟是之奢孤女以嫁男成厥家<lb/>
孰堙于深孰鍥乎厚其傳其詳以法永乆碩人今亡<lb/>
邦國之憂矧鄙不肖辱公知尤承凶萬里不往而留<lb/>
涕哭馳辭以贊醪羞<lb/>
　　　　祭周幾道文<lb/>
初我見君皆童而幘意氣豪悍崩山決澤弱冠相視<lb/>
隱憂困窮貌則侔年心頽如翁俛仰悲歡超然一世<lb/>
皓髪黧馘分當先弊孰知君子赴我稱孤發封涕洟<lb/>
舉屋驚呼行與世乖惟君繾綣弔禍問疾書猶在眼<lb/>
序銘於石以報德音設辭雖𥚹義不愧心君實愛我<lb/>
祭其知歆<lb/>
<pb n="KR4d0073_SBCK_085-3b"/>
　　　　祭張左丞文<hi>若谷</hi>
嗚呼公作昇州先君實佐公爲其子請昏于我先君<lb/>
不幸公覲京師訃逮公門公哭殊悲弔問賻祭使來<lb/>
以時乃今公薨獨以窶故財無以襚　無以　祭又<lb/>
不時獨悲以慕惟公之生明惠𥙿和善恕於人恩實<lb/>
我多雖祭不時其吐之乎<lb/>
　　　　祭髙樞密文<lb/>
越初生民降訖于兹廢興亂治成敗安危猷爲之君<lb/>
辯論之師章書傳記箴賦銘詩乖離詭駮有萬其辭<lb/>
公於其間靡所不知江含海畜其富無訾孰窮其源<lb/>
孰究其涯作時宗工出長羣司洋洋厥聞可以敷施<lb/>
謂且永年左右諏咨曷云其凶弗耄弗期凡我常僚<lb/>
<pb n="KR4d0073_SBCK_085-4a"/>
曷巳其思爲此薄物以將我悲<lb/>
　　　　羣牧司祭髙公文<lb/>
嗚呼惟公學問文章丘山鬱鬱湖海茫茫弼我密命<lb/>
作刑四方寅恭淑愼天子所臧駉駉之良兵賴以盛<lb/>
公用勤告遂圖厥政某等在職維公之依孰奪以逝<lb/>
邈乎不歸殯引就行有翩其旂來陳薄物以告長違<lb/>
　　　　祭吕侍讀文<lb/>
嗚呼伯夷相唐尚父賔周受氏胙國重光奕休于辰<lb/>
之逢發我文靖公實冡嗣纘前之慶御書翰林典禮<lb/>
太常是爲世臣焜燿家邦方騫方奮厥隕誰使震驚<lb/>
咨嗟上自天子凡居此列惟公弟僚於公之殯祗薦<lb/>
羞醪<lb/>
<pb n="KR4d0073_SBCK_085-4b"/>
　　　　祭馬龍圖父<lb/>
嗚呼余託業於進士熟君名於垂髫旣備官於淮南<lb/>
習爲縣之風謡去幕府而西遊依國門之嶕嶢始逢<lb/>
君之執靮屢顧我而回鑣逮揚子之旣見方晥城之<lb/>
窮漂遂有通家之好終無挾長之驕君言事以北出<lb/>
予罷官而南僑一江亭之邂逅話宿昔以終宵以牧<lb/>
官之在列當御史之還朝又追隨於暇日心所好而<lb/>
忘遥距乖隔之幾何忽水淺而風飄畫半塗於萬里<lb/>
棄餘日於一朝維知君之日乆信智邁而才超考前<lb/>
人之治亂講後世之昬昭釋衆言之牴牾排異學之<lb/>
傾揺衆相紛以異緒君獨悟而同條嗟墁人之已矣<lb/>
斤欲奮而誰要想明靈之猶在冀薄禮之能招<lb/>
<pb n="KR4d0073_SBCK_085-5a"/>
　　　　祭曾博士易占文<lb/>
嗚呼公以罪廢實以不幸卒困以夭亦惟其命命與<lb/>
才違人實知之名之不幸知者爲誰公之閭里宗親<lb/>
黨友知公之名於實無有嗚呼公初公志如何孰云<lb/>
不諧而厄孔多地大天穹有時而毀星日脫敗山傾<lb/>
谷圯人居其間萬物一偏固有窮通世數之然至其<lb/>
壽夭尚何憂喜要之百年一蛻以死方其生時窘若<lb/>
囚拘其死以歸混合空虚以生易死死者不祈唯其<lb/>
不見生者之悲公今有子能隆公後惟彼生者可無<lb/>
甚悼嗟理則然其情難忘哭泣馳辭往侑奠觴<lb/>
　　　　祭蘇虞部文<lb/>
君愼足以保其身和足以諧於世嗟乎不淑而不永<lb/>
<pb n="KR4d0073_SBCK_085-5b"/>
年受命徂東纔三年耳孰云今者君以喪歸交游之<lb/>
情哀痛何極聊陳薄奠以告長違<lb/>
　　　　祭李省副文<hi>壽朋</hi>
嗚呼君謂死者必先氣索而神零孰謂君氣足以薄<lb/>
雲漢兮神昭晣乎日星而忽隕背乎不能保百年之<lb/>
康寧惟君别我往祠太一笑言從容愈於平日旣至<lb/>
卽事升降孔秩歸鞍在塗不返其室訃聞士夫環視<lb/>
太息矧我於君情何可極具兹醪羞以告哀惻尚饗<lb/>
　　　　祭髙師雄主簿文<lb/>
我始寄此與君往還於時康定慶曆之間愛我勤我<lb/>
急我所難日月一世疾於跳丸南北幾時相見悲歡<lb/>
去歳憂除追㝷陳迹淮水之上冶城之側握手笑語<lb/>
<pb n="KR4d0073_SBCK_085-6a"/>
有如一昔屈指數日待君歸舲安知彌年乃見哭庭<lb/>
維君家行可謂修飭如其智能亦豈多得垂老一命<lb/>
終於遠域豈唯故人所爲歎惜撫棺一奠以告心惻<lb/>
尚饗<lb/>
　　　　祭馬玘大夫文<lb/>
嗚呼惟君才敏强明爲時能吏剸劇撥煩易於屈指<lb/>
近畏逺懷有譽無訾使于嶺南俗易夷鄙江東内遷<lb/>
厥勢方起孰云一朝壽止如此攄懷以辭薦此薄菲<lb/>
　　　　祭盛侍郎文<lb/>
某聞之行義弗髙位與年尊慙者則巳行義旣髙位<lb/>
與年下憾者則人在已無慙在人無憾有若公然其<lb/>
又奚言惟昔先人捐我諸孤實在公藩公泫然哀襚<lb/>
<pb n="KR4d0073_SBCK_085-6b"/>
死賻存託殯得宫寓處得廬一出公恩公或我臨不<lb/>
有其尊我獎我矜均其子孫戴德莫醻誰謂我人去<lb/>
公三年問不再行豈曰怠忘賤不敢煩補官揚州公<lb/>
得謝歸曾幾何時計者來門哭泣作書以弔後昆欲<lb/>
醊棺前縻不可奔㑹有吏役盡室而南戢恨含慙轉<lb/>
移寒暄乃今來歸公喪且朞纔命使人薄進蘋蘩嗟<lb/>
嗟公恩死其敢諼<lb/>
　　　　祭杜待制文<lb/>
士恥無材恥不脩身身脩而材有不及民凡世可願<lb/>
於公皆有孰窘其年不使難老貴者善防其有孰窺<lb/>
公心豁豁不置牆帷有挾易驕不難拒善公義所在<lb/>
服之無賤推以時施宜以每成又況於公强果以行<lb/>
<pb n="KR4d0073_SBCK_085-7a"/>
物貴於時常以其少悲矣予思我知其乆鍾山北蟠<lb/>
江落而東完厚密牢萬世之宫其歸孰知愚與在此<lb/>
酹公以文以配銘史<lb/>
　　　　祭丁元珍學士文<lb/>
我初閉門屈首書詩一出渉世茫無所知援挈覆護<lb/>
免於阽危雝培浸灌使有華滋微吾元珍我始弗殖<lb/>
如何棄我隕命一昔以忠出恕以信行仁至於白首<lb/>
困厄窮屯又從躋之使以躓死豈伊人尤天實爲此<lb/>
有槃彼石可誌於丘雖不屬我我其徂求請著君德<lb/>
銘之九幽以馳我哀不在醪羞<lb/>
　　　　祭刁景純學士文<lb/>
嗚呼刁公不忮不求坦然立行之平𥙿然與人之周<lb/>
<pb n="KR4d0073_SBCK_085-7b"/>
旣貴賤以同觀亦始終之相侔惟其動必依於仁故<lb/>
其壽若此之脩望音容而巳遠欲親弔以無由慨臨<lb/>
風而出涕辭以侑乎醪羞<lb/>
　　　　祭韓欽聖學士文<lb/>
嗟爲君兮邦之特目揚秀兮顔髪澤紛百家兮並渉<lb/>
超獨懷兮道德博蕩蕩兮無畛寛恂恂兮莫逆出當<lb/>
官兮發論使權彊兮絫息年何尤兮止此禄不多兮<lb/>
誰嗇具壷觴兮酹哭攀喪車兮啓夕豈獨愁兮吾僚<lb/>
隱多聞兮諒直顧笑語兮巳矣冀來嘉兮䰟魄<lb/>
　　　　祭沈文通文<lb/>
嗚呼文通一世之英耀矣其光韡矣其榮有所不爲<lb/>
爲無不果有所不學學無不成故治行簡於人主之<lb/>
<pb n="KR4d0073_SBCK_085-8a"/>
心名聲溢於時士之口謂且復起謀謨左右何與之<lb/>
以如此之才而不副之以須臾之壽悲傷歎息舉世<lb/>
皆然豈特故人爲之流漣馳哀一酹以訣終天<lb/>
　　　　祭杜慶州𣏌文<lb/>
嗚呼慶州一世之英濯濯其靈粲粲其明材能稱於<lb/>
天下言行信於朝廷孰多其予而不足以齡不肖之<lb/>
身始佐公揚公後來東有賜於明昔飲同堂今奠於<lb/>
庭酒肴則薄豐者維誠再拜事公敢不如生<lb/>
臨川先生文集卷第八十五<lb/>
<pb n="KR4d0073_SBCK_085-8b"/>
</p>
<p>
</p>
  </div>
</body>
</text>
</TEI>
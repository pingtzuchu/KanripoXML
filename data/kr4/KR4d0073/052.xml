<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_052-1a"/>
臨川先生文集卷第五十二<lb/>
　　外制<lb/>
　　　孫實大理評事制<lb/>
　　　韓鐸王任徐瑗王夢易並充節推知縣制三<lb/>
　　　　　道<lb/>
　　　廖君玉陳周翰並奉禮郎制二道<lb/>
　　　李允恭可太常寺太樂耿允恭包文顯可並<lb/>
　　　　　太常寺太樂署副正制<lb/>
　　　英宗即位覃恩轉官龍圖閣學士至龍圖閣<lb/>
　　　　　直學士制<lb/>
　　　發運轉運提刑判官等制<lb/>
　　　卿監館職京官館職制二道<lb/>
<pb n="KR4d0073_SBCK_052-1b"/>
　　　分司致仕正郎以下京官等制<lb/>
　　　諸司使副至崇班内常侍帶遥郡不帶遥郡<lb/>
　　　　　制<lb/>
　　　皇兄叔弟姪大將軍以下制二道<lb/>
　　　覃恩杜皇后賀皇后尹皇后孫姪等轉官制<lb/>
　　　中書提點堂後官制<lb/>
　　　李端卿等舊官服闋制<lb/>
　　　張德温任逈宋輔國等舊官服闋制三道<lb/>
　　　劉辯孫公亮王忠臣張諷舊官服闋制三道<lb/>
　　　元居中張詵張扶李安期張德淳舊官服闋<lb/>
　　　　　制四道<lb/>
　　　馬文德康璹舊官服闋制二道<lb/>
<pb n="KR4d0073_SBCK_052-2a"/>
　　　皇姪右監門衛大將軍仲察服闋舊官制<lb/>
　　　韓琦奏親姪孫怙祕校親姪女之子曹復戸<lb/>
　　　　　曹制二道<lb/>
　　　胡宿奏親兄亶守祕校制<lb/>
　　　司馬光親兄之子宏蔡抗男潜並試將作監<lb/>
　　　　　主簿制二道<lb/>
　　　龐籍遺表男元英屯田元常大理寺丞孫保<lb/>
　　　　　孫寅孫外孫陳仲師將作監主簿制四<lb/>
　　　　　道<lb/>
　　　田況遺表男守祕校至安太常寺太祝制<lb/>
　　　呉育遺表孫男儼俅並守將作監主簿制<lb/>
　　　宋祁遺表男俊國廣國守祕書省正字孫松<lb/>
<pb n="KR4d0073_SBCK_052-2b"/>
　　　　　年延年頥年並將作監主簿制二道<lb/>
　　　崔嶧遺表親孫男俞范師道遺表第三男世<lb/>
　　　　　文張方遺表親男平易並守將作監主<lb/>
　　　　　簿制三道<lb/>
　　　吕師簡遺表次男昌宗張鑄遺表親次孫彩<lb/>
　　　　　試將作監主簿余良孺遺表曽孫渙張<lb/>
　　　　　温之孫基張兀遺表孫在至<graphic n="KR2003" url="https://raw.githubusercontent.com/kanripo/KR-Gaiji/master/images/KR2003.png" mimeType="image/png"/>並將作<lb/>
　　　　　監主簿制五道<lb/>
　　　魏琰男太廟齋郎紓張應符男遘徐仲容男<lb/>
　　　　　公輔李卓男元之並試將作監主簿制<lb/>
　　　　　四道<lb/>
　　　諸州軍并轉運提刑弟姪男恩澤等並試監<lb/>
<pb n="KR4d0073_SBCK_052-3a"/>
　　　　　簿制<lb/>
　　　王孝叔通判春州兼知本州制<lb/>
　　　李執中可察推制<lb/>
　　　吕開依前充鎭南軍節度推官制<lb/>
　　　富翶葛頥趙君序齊景甫並縣令制四道<lb/>
　　　李燾李昌言並録事參軍制二道<lb/>
　　　賈逵充侍衛親軍歩軍副指揮使制<lb/>
　　　錢晦霸州防禦使李端慤眉州防禦使周翰<lb/>
　　　　　嘉州團練使制三道<lb/>
　　　程榮充御前忠佐馬軍副都軍頭制<lb/>
　　　轉貟制<lb/>
　　　落權團練刺史制<lb/>
<pb n="KR4d0073_SBCK_052-3b"/>
　　　劉永年知代州制<lb/>
　　　趙滋依前充侍衛親軍歩軍都虞候制<lb/>
　　　　孫寔大理評事制<lb/>
勑某爾名臣之子能飭身愼行强學自奮而有司㑹<lb/>
課當以序遷其進一等以爲士官之屬往共爾職其<lb/>
克懋哉可<lb/>
　　　　韓鐸試大理評事充天平軍節度推官知<lb/>
　　　　遂州遂寧縣制<lb/>
勑某爾用薦者爲令又以修治見稱試職士官序于<lb/>
幕府字人之任其愈懋哉可<lb/>
　　　　王任試大理評事充節推知縣制<lb/>
勑某爾任舉者爲令而能修其職以見推稱命爾以<lb/>
<pb n="KR4d0073_SBCK_052-4a"/>
爲幕府之官而又試以字人之事夫南面而聽百里<lb/>
豈輕也哉維能强恕以求仁然後副吾置吏爲民之<lb/>
意可<lb/>
　　　　徐瑗試大理評事充保信軍節推知梓州<lb/>
　　　　射洪縣制<lb/>
勑某有百里之地而人民社稷之事繫焉其任豈可<lb/>
以輕哉爾甞試矣見謂辨治故又任爾以吾所重而<lb/>
寵以幕府之官往其勉哉無慢予訓可<lb/>
　　　　王夢易試大理評事充永興軍節推知遂<lb/>
　　　　州青石縣事制<lb/>
勑某朕甞命汝以幕府之官使長百里之民而汝以<lb/>
䘮自解今除之矣其就故官有社與民往其思勉可<lb/>
<pb n="KR4d0073_SBCK_052-4b"/>
　　　　縣尉廖君玉太常寺奉禮郎制<lb/>
勑某爾職在追胥有功中率故襃序爾使得列于太<lb/>
常之屬朝廷慶賞之信如此爾其可不勉哉可<lb/>
　　　　陳周翰太常寺奉禮郎制<lb/>
勑某爾乆於職事能以有勞命課于朝當得遷叙奉<lb/>
常之屬其往欽哉可<lb/>
　　　　太常寺太樂署副樂正李允恭可太常寺<lb/>
　　　　太樂署太樂正太常寺攝樂正耿允恭包<lb/>
　　　　文顯可並太常寺太樂署副樂正制<lb/>
勑某等太常上其屬有闕而以爾等聞惟爾等皆善<lb/>
於修聲而任職乆矣其遷副正以爲署長而使攝正<lb/>
署副正往勵厥官無敢豫怠可<lb/>
<pb n="KR4d0073_SBCK_052-5a"/>
　　　　英宗即位覃恩轉官龍圖閣學士至龍圖<lb/>
　　　　閣直學士制<lb/>
勑永惟左右有能有爲之臣皆　先帝遺朕以熈衆<lb/>
功者也方惟大賚以勞天下其可以忘而不及哉具<lb/>
官某惠和敦大明允忠篤列職近侍實爲名臣襃序<lb/>
有加往欽乃服可<lb/>
　　　　發運轉運提刑判官等制<lb/>
先帝享國四十餘年内外晏然克終天禄豈非獻臣<lb/>
才士佽助之力哉不及班命以勞功而朕承厥志爾<lb/>
奉將使指乆以才稱膺此寵章往其思勱可<lb/>
　　　　卿監館職制<lb/>
勑朕初即位奉行　先帝故事以勞天下其施及於<lb/>
<pb n="KR4d0073_SBCK_052-5b"/>
䟽逺而可以忘於近者哉具官某序于書林伐閱多<lb/>
矣率德迪義有稱于時膺踐寵榮往其思毖可<lb/>
　　　　京官館職制<lb/>
先帝棄天下朕初即位纂修故事以勞羣臣爾等序<lb/>
于書林皆以才選襃進有典往其欽承可<lb/>
　　　　分司致仕正郎以下京官等制<lb/>
勑某等朕初嗣位敷錫庶工非特勞在事之勤亦以<lb/>
禮天下之賢者爾等以才出仕登序王官或就里居<lb/>
或分留務往膺寵數咸懋厥修可<lb/>
　　　　諸司使副至崇班内常侍帶遥郡不帶遥<lb/>
　　　　郡制<lb/>
勑某等朕初即位奉行　先帝故事大賚四海阻深<lb/>
<pb n="KR4d0073_SBCK_052-6a"/>
幽逖無所不及矣又况朝廷之近臣豈可以忘哉爾<lb/>
等能以忠力靖共職事進位一等往其欽承可<lb/>
　　　　皇兄叔大將軍以下制<lb/>
先帝顧哀宗親德念至深厚矣在後之侗其可以忘<lb/>
哉具官某躬執義行序于屬籍承休席寵亦旣顯融<lb/>
襃進有章往欽無斁可<lb/>
　　　　皇弟姪大將軍以下制<lb/>
勑某朕大賜於天下雖䟽以逺無遺者矣又況於宗<lb/>
室之近哉爾序官内朝克有善問繩繩之慶協於聲<lb/>
詩襃命有加往其祗服可<lb/>
　　　　覃恩昭憲杜皇后孝惠賀皇后淑德尹皇<lb/>
　　　　后孫姪等轉官制<lb/>
<pb n="KR4d0073_SBCK_052-6b"/>
勑某等予大祭于廟祧而哀夫先后之家<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>替而不<lb/>
章乃詔有司博求其世爾等名在戚里序于王朝各<lb/>
因其官増位一等冀以上稱神靈之意豈特慰予追<lb/>
逺之心可<lb/>
　　　　中書提點堂後官制<lb/>
勑某等朕大賚于天下有政有事者皆得以序遷爾<lb/>
等各以選掄備官宰旅増位一等往其欽哉可<lb/>
　　　　李端卿等舊官服闋制<lb/>
勑某孝子之悲哀思慕其親豈有窮哉然䘮以三年<lb/>
而止者聖人之政也爾以䘮致事日月旣除其就故<lb/>
官以聽新命夫人之行莫大於孝而孝亦在乎事君<lb/>
能致其身而不愆於義以辱其各然後可以爲孝子<lb/>
<pb n="KR4d0073_SBCK_052-7a"/>
此宜爾之所知也其勉矣哉可<lb/>
　　　　前太常寺太祝張德温舊官服闋制<lb/>
勑某䘮三年亦巳乆矣而人子之志無窮故欲爲不<lb/>
善則思貽父母惡名而終於不果不如是則不足以<lb/>
爲人子復爾禄次維時勉哉終於立身可謂孝矣可<lb/>
　　　　前屯田貟外郎任逈舊官服闋制<lb/>
勑某汝有列於朝廷而以憂去位人子之事親終矣<lb/>
則君臣之義其可以忘乎夫移於君而忠移於官而<lb/>
治然後可以爲孝往共爾服惟是勉哉可<lb/>
　　　　前太常寺奉禮郎宋輔國等並舊官服闋<lb/>
　　　　制<lb/>
勑某爾以親䘮去位日月旣除其來造朝復就官次<lb/>
<pb n="KR4d0073_SBCK_052-7b"/>
終身之孝可不勉哉可<lb/>
　　　　前太理寺丞劉辯前衛尉寺丞孫公亮並<lb/>
　　　　舊官服闋制<lb/>
勑某爾服縗去位順變當除三年之䘮亦巳乆矣君<lb/>
臣之義其可廢乎趣還于朝使即舊秋勉思移孝之<lb/>
事以就顯親之名可<lb/>
　　　　前大理寺丞王忠臣舊官服闋制<lb/>
勑某御史言爾以䘮釋位日月當除故吾下命書于<lb/>
御史以俟爾之來見爾雖舊官吾命維新其加勸勉<lb/>
求合於以孝事君之義可<lb/>
　　　　前太子中舎張諷舊官服闋制<lb/>
勑某䘮三年天下之逹禮也爾能率禮以至終䘮其<lb/>
<pb n="KR4d0073_SBCK_052-8a"/>
來造朝復爾禄次事君之義爾實知之無違厥初是<lb/>
謂能孝可<lb/>
　　　　前職方貟外郎元居中舊官服闋制<lb/>
勑某尚書郎位三等而爾方以勞序于前列乃以䘮<lb/>
去三年于家今旣禫除其還禄次維爾才美有稱於<lb/>
時移孝事君當知勉矣可<lb/>
　　　　前太常博士張詵舊官服闋制<lb/>
勑某爾去位里居三年於此旣除䘮矣其就故官忠<lb/>
以事君是爲孝子爾惟知義可不勉哉可<lb/>
　　　　前將作監主簿張扶舊官服闋制<lb/>
勑某爾遭齊斬之䘮而去位釋祥禫之服而還朝斑<lb/>
吾命書授爾禄次孝子之事終於立身施于有官可<lb/>
<pb n="KR4d0073_SBCK_052-8b"/>
以勉矣可<lb/>
　　　　前駕部貟外郎李安期前殿中丞張德淳<lb/>
　　　　並舊官服闋制<lb/>
勑某禮有三年之䘮者無貳事也知䘮而巳矣先王<lb/>
以爲不如是不足以盡人心此吾所以歸爾于家而<lb/>
不敢勞以事今日月除矣故吾班命書于御史而召<lb/>
爾以來往踐故官勉思終孝可<lb/>
　　　　前内殿崇班馬文德舊官服闋制<lb/>
勑某爾執親之䘮三年於此矣其班新命以復故官<lb/>
維孝有終爾宜思勉可<lb/>
　　　　供備庫副使康璹舊官服闋制<lb/>
勑某三年之䘮苴麻哭泣之哀一也而亦有權制以<lb/>
<pb n="KR4d0073_SBCK_052-9a"/>
趣時此吾獨使武吏之有籍於樞密者得終䘮于家<lb/>
之意也爾能率禮今服旣除其就故官以承新命可<lb/>
　　　　皇姪右監門衛大將軍仲察服闋舊官制<lb/>
勑某送終者人子之大事也爾以䘮釋位亦旣三年<lb/>
能以禮自致而不犯詩人素冠之義於爲人子亦可<lb/>
謂孝矣還就禄次帥初無違可<lb/>
　　　　同中書門下平章事韓琦奏親姪孫恬守<lb/>
　　　　祕校同中書門下平章事曽公亮親男孝<lb/>
　　　　純將作監主簿姪孫諶試祕校樞密使張<lb/>
　　　　昪奏親孫男戒守祕校叅知政事歐陽脩<lb/>
　　　　奏男辨太常寺太祝叅知政事趙槩奏孫<lb/>
　　　　男尤緒太常寺太祝樞密副使呉奎奏長<lb/>
<pb n="KR4d0073_SBCK_052-9b"/>
　　　　男璟守太常寺大祝次男瓌試祕校制<lb/>
勑某朕受純嘏於神靈而布之在位其官顯者得任<lb/>
其子弟以及孫曽爾生大臣之家是爲賢者之類往<lb/>
保禄秩可無愼哉可<lb/>
　　　　同中書門下平章事韓琦奏親姪女之子<lb/>
　　　　曹復眞定府戸曹制<lb/>
勑某維名與器朕未甞輙以假人爾縁大臣相祀之<lb/>
恩遂階一命之寵出而從仕可不勉哉可<lb/>
　　　　樞密副使胡宿奏親兄亶守祕校制<lb/>
勑某宗祀之恩仕之顯者皆得官其親族爾躬率善<lb/>
行而有弟爲吾政事之臣往服寵榮懋修無斁可<lb/>
　　　　天章閣待制司馬光親兄之子宏試將作<lb/>
<pb n="KR4d0073_SBCK_052-10a"/>
　　　　監主簿制<lb/>
先帝有大慶推恩羣臣子弟而爾有叔父實爲近臣<lb/>
往即厥官無墮世禄可<lb/>
　　　　廣南柬路轉運使祕閣校理蔡抗男潜試<lb/>
　　　　將作監主簿制<lb/>
勑某將漕逺方者皆得官其子弟爾父以才自奮有<lb/>
顯於時往懋厥修以綏世禄可<lb/>
　　　　故贈司空兼侍中龐籍遺表男太常博士<lb/>
　　　　元英可屯田貟外郎制<lb/>
勑某等爾考有庸　先朝致位將相歸安第室而以<lb/>
壽終爾等服采于時實能嗣訓並膺恩典其往勉哉<lb/>
可<lb/>
<pb n="KR4d0073_SBCK_052-10b"/>
　　　　龐籍遺表男内殿崇班元常大理寺丞制<lb/>
勑某士之文武異用乆矣爾世以儒學顯而有官籍<lb/>
於内朝從爾父之遺言而以丞于大理往惟嗣訓乃<lb/>
克保家可<lb/>
　　　　龐籍遺表孫保孫寅孫並將作監主簿制<lb/>
勑某爾祖甞爲將相佐佑帝室朕哀其亡也故序爾<lb/>
於工官夫大臣之家能乆而不失其世者鮮矣往承<lb/>
厥慶可不勉哉可<lb/>
　　　　龐籍外孫陳仲師試將作監主簿制<lb/>
勑某朕命爾以試工官之屬者特以爾之外祖常爲<lb/>
將相於　先朝而巳然士之由保任而後能自奮以<lb/>
至休顯者多矣往踐爾次可無勉哉可<lb/>
<pb n="KR4d0073_SBCK_052-11a"/>
　　　　太子少傅致仕田况遺表男守祕校至安<lb/>
　　　　太常寺太祝制<lb/>
勑某儁哲之輔有勞於時福禄旣成而爾嗣厥後於<lb/>
其將死以爾爲言膺此寵章宜知勉矣可<lb/>
　　　　故資政殿大學士知河南府呉育遺表孫<lb/>
　　　　男儼俅並守將作監主簿制<lb/>
勑某等朕所以顧恤大臣之家而序録其子孫未甞<lb/>
有愛焉況如爾祖賢明諒直有𥙷於世朕常思而不<lb/>
忘者乎其各加爾一命以爲工官之屬詩曰夙興夜<lb/>
寐無忝爾所生往其勉哉可以爲孝矣可<lb/>
　　　　翰林學士承㫖宋祁遺表男俊國廣國守<lb/>
　　　　祕書省正字令持服制<lb/>
<pb n="KR4d0073_SBCK_052-11b"/>
勑某等爾考承密命于翰林而不幸至於大故眷懷<lb/>
舊德甄序爾官往其有成祗服予采可<lb/>
　　　　宋祁遺表孫松年延年頥年並守將作監<lb/>
　　　　主簿制<lb/>
勑某等貴臣之世賢者之後朕所不能忘也故爾等<lb/>
皆在沖幼而列于工官兹所以佑序爾家亦云至矣<lb/>
爾所以保其禄位可不勉哉可<lb/>
　　　　刑部侍郎致仕崔嶧遺表親孫男俞將作<lb/>
　　　　監主簿制<lb/>
勑某爾祖甞服高位考終于家以爾爲言朕其甄序<lb/>
工官之屬往矣懋哉可<lb/>
　　　　戸部郎中直龍圖閣知明州范師道遺表<lb/>
<pb n="KR4d0073_SBCK_052-12a"/>
　　　　第三男世文守將作監主簿制<lb/>
勑某爾父甞以才選列官于朝出臨一州奄至大故<lb/>
錫爾一命爾其勉哉可<lb/>
　　　　光禄卿直龍圖閣張㫖遺表親男平易守<lb/>
　　　　將作監主簿制<lb/>
勑某朕惟爾父致位九卿服勞于官爲日乆矣故命<lb/>
爾以工官之屬以稱其將死之言爾其思爾父之顧<lb/>
厥家與朕心之哀爾父夙興夜寐無或弗欽可<lb/>
　　　　光禄少卿知單州吕師簡遺表次男昌宗<lb/>
　　　　試將作監主簿制<lb/>
勑某爾父且死而爲爾求官故以爾試于工官之屬<lb/>
夫推恩旣往覃及子孫吾所以待人臣者有常法矣<lb/>
<pb n="KR4d0073_SBCK_052-12b"/>
修敕自奮而以保禄位者爾所以爲人子也可不勉<lb/>
哉可<lb/>
　　　　故光禄卿致仕張璹遺表親次孫彩試將<lb/>
　　　　作監主簿制<lb/>
勑某爾祖以九卿歸第而遺奏以爾爲言顧哀舊臣<lb/>
而官使其子孫此先王使仕者世禄之意而吾之所<lb/>
不忘也其使試于工官之屬以稱爾祖之志焉詩曰<lb/>
無念爾祖聿修厥德爾方就學可不勉哉可<lb/>
　　　　司農卿致仕余良孺遺表曽孫渙試將作<lb/>
　　　　監主簿制<lb/>
勑某爾之曽祖仕至九卿退處于家考終厥命推恩<lb/>
及爾以試工官往愼猷爲且膺器使可<lb/>
<pb n="KR4d0073_SBCK_052-13a"/>
　　　　故光禄卿致仕張温之孫基試將作監主<lb/>
　　　　簿制<lb/>
勑某爾祖甞爲侍從之臣而有公忠之節今其亡矣<lb/>
秩爾以官能善似之乃其無悔可<lb/>
　　　　客省使眉州防禦使張亢遺表孫在至<graphic n="KR2003" url="https://raw.githubusercontent.com/kanripo/KR-Gaiji/master/images/KR2003.png" mimeType="image/png"/>
　　　　並將作監主簿制<lb/>
勑某爾祖起於文吏而能以才武致力於封疆扞患<lb/>
之功書在王府今其亡矣故各命爾一官往懋爾成<lb/>
毋忘爾祖之勤於國可<lb/>
　　　　司農卿致仕魏琰男太廟齋郎紓守將作<lb/>
　　　　監主簿制<lb/>
勑某爾世載榮禄而父以九卿去位推恩改命序位<lb/>
<pb n="KR4d0073_SBCK_052-13b"/>
工官維恪愼可以保家往其勉矣可<lb/>
　　　　虞部貟外郎致仕張應符男遘試將作監<lb/>
　　　　主簿制<lb/>
勑某少盡其力至於老則養之不可以不終使之免<lb/>
農而爲士則禄之不可以不世此先王不忍人之政<lb/>
而吾未能逮也今爾父去位而命爾一官使得世其<lb/>
禄以終爾父之養焉此亦庶幾有合乎先王之政爾<lb/>
惟忠惟孝尚稱吾命爾之意哉可<lb/>
　　　　職方貟外郎致仕徐仲容男公輔試將作<lb/>
　　　　監主簿制<lb/>
勑某爾父辭禄而爲爾請命于朝傳曰君子之善善<lb/>
也長故善善及子孫此吾命爾以一官之意也經曰<lb/>
<pb n="KR4d0073_SBCK_052-14a"/>
事親孝故忠可移於君居家理故治可移於官爾其<lb/>
念此以自勉哉可<lb/>
　　　虞部貟外郎致仕李卓男元之試將作監<lb/>
　　　　主簿制<lb/>
勑其爾父積勤序于郎位老而致事録爾一官思世<lb/>
厥家往其無怠可<lb/>
　　　　諸州軍并轉運提刑弟姪男恩澤等並試<lb/>
　　　監簿制<lb/>
勑某朕始嗣位推恩宇内爾執方貢以來造朝加賜<lb/>
一官往惟祗服可<lb/>
　　　　王孝叔充春州軍事推官通判春州兼知<lb/>
　　　　本州制<lb/>
<pb n="KR4d0073_SBCK_052-14b"/>
勑某南方荒逺之州吏多憚往而爾請行焉故優爾<lb/>
禄賜而以勸賞隨其後往其勉矣思乂我民可<lb/>
　　　　縣尉李執中可察推制<lb/>
勑某先王之政荒則緩刑至於彊不忌死而傷吾良<lb/>
民則去之亦不可以不急此朕所以嚴追胥之令信<lb/>
購賞之科不以歲凶多暴之時而爲之廢格爾能除<lb/>
盜實舉其官遷以懋功往祗乃服可<lb/>
　　　　吕開權淄州軍事推官依前充鎭南軍節<lb/>
　　　　度推官制<lb/>
勑某爾有除盜之功故賞以一邑而序官于大府辭<lb/>
而有請以便爾私吾用不違往其祗服可<lb/>
　　　　蘇州長洲縣尉富翶潤州丹徒縣令制<lb/>
<pb n="KR4d0073_SBCK_052-15a"/>
勑某朕布爵賞之令以待吏之有勞爾能舉其官以<lb/>
除盜賊遷以爲令使之牧民又將試爾爲政之才非<lb/>
特示朕報功之信可<lb/>
　　　　晉州襄陵縣尉葛頥單州武成縣令制<lb/>
勑某爾職在追胥而能上功中率卑之一縣以懋爾<lb/>
能夫爲令之所事則不特追胥而巳必也使人無盜<lb/>
是乃能稱其官可<lb/>
　　　　杭州於潜縣令趙君序虢州玉成縣令制<lb/>
勑某予嘉爾之有功於追胥也故卑爾邑於東南又<lb/>
從爾父之請焉而移爾於虢吾於用賞而顧恤爾私<lb/>
亦云備矣則爾之施於有政可不勉哉可<lb/>
　　　　信州鈆山縣尉齊景甫杭州餘杭縣令制<lb/>
<pb n="KR4d0073_SBCK_052-15b"/>
勑某爾追胥有功遷令一邑百里之人視爾以爲休<lb/>
戚矣施於政事可不勉哉可<lb/>
　　　　單州成武縣令李燾江隂軍録事叅軍制<lb/>
勑某爾修其官能中賞率有司㑹課予懋爾功愈其<lb/>
勉哉以涖厥事可<lb/>
　　　　潞州屯留縣尉李昌言徐州録事叅軍制<lb/>
勑某爾能捕盜當得賞官遷督一州之郵往其思稱<lb/>
厥職可<lb/>
　　　　殿前都虞候利州觀察使賈逵依前官充<lb/>
　　　　侍衛親軍歩軍副指揮使制<lb/>
勑朕有貔虎熊羆之士以衛中國而制四夷考求其<lb/>
人以副統督具官某乆更任使才武有稱扞城之勞<lb/>
<pb n="KR4d0073_SBCK_052-16a"/>
宿衛之最簡于　先帝以曁朕躬思懋厥修往膺休<lb/>
顯可<lb/>
　　　　衛州防禦使錢晦霸州防禦使制<lb/>
勑朕初即位奉行　先帝故事以勞天下雖踈且逺<lb/>
無遺矣又況於朝廷之顯者哉具官某忠勞弈世簡<lb/>
在帝室能勵厥德自昭于時膺此寵章愈其思勉可<lb/>
　　　　東上閤門使陵州團練使李端慤眉州防<lb/>
　　　　禦使制<lb/>
勑朕初嗣位奉行故事以勞天下具官某清明敏逹<lb/>
和愼祗修奉侍　先帝陟降左右厥勤茂矣其可忘<lb/>
哉膺服寵榮往欽乃服可<lb/>
　　　　捧日左廂都指揮使嘉州團練使周翰制<lb/>
<pb n="KR4d0073_SBCK_052-16b"/>
先帝棄天下朕初嗣位永惟武力忠勞之士爲國禦<lb/>
侮其功多矣豈可以忘哉具官某部督有方踐修無<lb/>
過營衛之最簡于朝廷膺此寵章愈其奮勵可<lb/>
　　　　天武左第三軍都指揮使封州刺史程榮<lb/>
　　　　可蒙州刺史充御前忠佐馬歩軍副都軍<lb/>
　　　　頭制<lb/>
勑某等熊羆之士爲國爪牙均其逸勤率用成法爾<lb/>
等忠勞之實簡在朝廷遷序有差往惟欽服可<lb/>
　　　　轉貟制<lb/>
先帝遺朕熊羆之士以蕃帝室所使統督豈可以非<lb/>
其人哉爾等以扞城之材共禁衛之服忠勞武力皆<lb/>
有可稱各以序遷往欽無懈可<lb/>
<pb n="KR4d0073_SBCK_052-17a"/>
　　　　落權團練刺史制<lb/>
勑某等忠勞之士武力之臣獎衛帝室其功多矣當<lb/>
序厥位以均逸勤爾等部督有方踐修無過兵團州<lb/>
刺遷進有差往膺寵榮懋建勲績可<lb/>
　　　　單州團練使劉永年可齊州防禦使知代<lb/>
　　　　州制<lb/>
勑代地邊要吾所重常擇將以守之以爾具官某武<lb/>
力智謀濟以馴謹踐更中外皆有可稱故進使號往<lb/>
共厥服禦侮之實爾其勉哉可<lb/>
　　　　捧日天武四廂都指揮使端州防禦使趙<lb/>
　　　　滋可依前充侍衛親軍歩軍都虞候制<lb/>
勑營衛之士皆天下武力之高選也所使虞度軍中<lb/>
<pb n="KR4d0073_SBCK_052-17b"/>
之事者豈可以非其人哉具官某等造行謹良致位<lb/>
休顯勲勞之實簡在朕心各以序遷往惟祗服可<lb/>
臨川先生文集卷第五十二<lb/>
</p>
<p>
</p>
  </div>
</body>
</text>
</TEI>
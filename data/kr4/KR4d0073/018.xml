<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_018-1a"/>
臨川先生文集卷第十八<lb/>
　　律詩<hi>七言八句</hi>
　　　示俞秀老<lb/>
　　　外厨遺火示公佐<lb/>
　　　讀眉山集次韻雪詩五首<lb/>
　　　讀眉山集愛其雪詩能用韻復次韻一首<lb/>
　　　八功德水<lb/>
　　　寄題程公闢物華樓<lb/>
　　　酬俞秀老<lb/>
　　　次韻吳沖卿召赴資政殿聽讀詩義感事<lb/>
　　　張侍郎示東府新居詩因和酬二首<lb/>
　　　次韻沖卿從　駕至集禧觀偶成<lb/>
<pb n="KR4d0073_SBCK_018-1b"/>
　　　次韻陪　駕觀燈<lb/>
　　　和吳相公東府偶成<lb/>
　　　和蔡樞密孟夏旦日西府書事<lb/>
　　　和蔡副樞賀平戎慶捷<lb/>
　　　次韻奉和蔡樞密南京種山藥法<lb/>
　　　次韻元厚之平戎慶捷<lb/>
　　　謁曾魯公<lb/>
　　　駕自啓聖還内<lb/>
　　　集禧觀池上詠野鵝<lb/>
　　　次韻東㕔韓侍郎齋居晩興<lb/>
　　　酬和甫祥源觀醮罷見寄<lb/>
　　　和　御製賞花釣魚<lb/>
<pb n="KR4d0073_SBCK_018-2a"/>
　　　次楊樂道韻六首<lb/>
　　　　後殿朝次偶題<lb/>
　　　　御溝<lb/>
　　　　幕次憶漢上舊居<lb/>
　　　　後苑詳定書懷<lb/>
　　　　上已聞苑中樂聲書事<lb/>
　　　　用韻書十日事呈樂道舎人聖從待制<lb/>
　　　詳定幕次呈聖從樂道<lb/>
　　　崇政殿詳定幕次偶題<lb/>
　　　詳定試卷二首<lb/>
　　　奉酬楊樂道<lb/>
　　　奉酬聖從待制<lb/>
<pb n="KR4d0073_SBCK_018-2b"/>
　　　次韻吳仲庶省中畫壁<lb/>
　　　夜讀試卷呈君實待制景仁内翰<lb/>
　　　荅張奉議<lb/>
　　　　示俞秀老<lb/>
繚繞山如涌翠波人家一半在煙蘿時豐笑語春聲<lb/>
早地僻追㝷野興多窣堵朱甍開北向招提素脊隱<lb/>
西阿暮年要與君携手處處相煩作好歌<lb/>
　　　　外厨遺火示公佐<lb/>
刀<graphic n="KR0901" url="https://raw.githubusercontent.com/kanripo/KR-Gaiji/master/images/KR0901.png" mimeType="image/png"/>初無欲清<hi>七姓切</hi>人如何竈鬼尚嫌嗔翛翛短褐<lb/>
方煬<hi>一作圍</hi>火冉冉青煙已被宸邂逅焚巢連鳥雀倉<lb/>
黃濡幕愧比鄰王陽幸有囊衣在報賞焦頭亦未貧<lb/>
　　　　讀眉山集次韻雪詩五首<lb/>
<pb n="KR4d0073_SBCK_018-3a"/>
若木昬昬末有鵶凍雷深閉阿香車摶雲忽散簁爲<lb/>
屑翦水如分綴作花擁箒尚憐南北巷持杯能喜兩<lb/>
三家戲挼弄掬輸兒女羔袖龍鍾手獨义<lb/>
　　　二<lb/>
神女青腰寳髻鵶獨藏雲氣委飛車夜光往往多聮<lb/>
璧白小紛紛每散花珠網纚連拘翼座瑶池淼漫阿<lb/>
環家銀爲宮闕㝷常見豈即諸天守夜义<lb/>
　　　　三<lb/>
惠施文字黒如鵶於此機緘漫五車皭若易緇終不<lb/>
染紛然能幻本無花觀空白足寧知處疑有青腰豈<lb/>
作家慧可忍寒眞覺晩爲誰將手少林义<lb/>
　　　　四<lb/>
<pb n="KR4d0073_SBCK_018-3b"/>
寄聲三足阿環鵶問訊青腰小駐車一一照肌寧有<lb/>
種紛紛迷眼爲誰花爭妍恐落江妃手耐冷疑連月<lb/>
姉家長恨玉顔春不乆畫圖時展爲君义<lb/>
　　　　五<lb/>
戲揺微縞女鬟鵶試咀流酥已頰車歷亂稍埋冰揉<lb/>
粟消沉時點水圎花豈能舴艋眞㝷我且與蝸牛獨<lb/>
卧家欲挑青腰還不敢直湏詩膽付劉义<lb/>
　　　　讀眉山集愛其雪詩能用韻復次韻一首<lb/>
靚糚嚴飾曜金鵶比興難工漫百車水種所傳清有<lb/>
骨天機能識皦非花嬋姢一色明千里綽約無心熟<lb/>
萬家長此賞懷甘獨卧袁安交㦸豈須义<lb/>
　　　　八功德水<lb/>
<pb n="KR4d0073_SBCK_018-4a"/>
雪山馬口出琉璃聞說諸天與護持此水遥連八功<lb/>
德供人眞淨四威儀當時迦葉無塵染何事閿鄕有<lb/>
土思道力起縁非一路但知瓢飲是生疑<lb/>
　　　　寄題程公闢物華樓<lb/>
吳楚東南最上游江山多在物華樓遥瞻旌節臨尊<lb/>
俎獨卧柴荆阻獻酬想有新詩傳素壁怪無餘墨到<lb/>
滄洲湡浯南望重重緑章水還能向此流<lb/>
　　　　酬俞秀老<lb/>
灑掃東庵置一牀於君獨覺故情長有言未必輸摩<lb/>
詰無法何曾泥飲光天壤此身知共弊江湖他日要<lb/>
相忘猶貪半偈歸思索却恐提桓妄揣量<lb/>
　　　　次韻吳沖卿召赴資政殿聽讀詩義感事<lb/>
<pb n="KR4d0073_SBCK_018-4b"/>
<hi>沖卿詩云雪銷鳷鵲御溝融燕見殊恩綴上公晝日乍驚三接寵正風獲聽二南終</hi>
<hi>解頭共仰天顔喜牆靣裁容聖域通午漏漸長知禹錫侍臣何術補堯聦時修撰經</hi>
<hi>義所初進二南有旨資政殿讀云</hi>
周南麟趾聖人風未有騶虞繫召公雅頌兼陳爲四<lb/>
始笙歌合奏以三終討論詔使成書上休澣恩容著<lb/>
藉通牆靣豈能知奥義延陵聽賞自爲聦<lb/>
　　　　張侍郎示東府新居詩因而和酬二首<lb/>
得賢方慕北山萊赤白中天二府開功謝蕭規慙漢<lb/>
第恩從隗始詫燕臺曾留　上主經過跡更費高人<lb/>
賦詠才自古落成須善頌掃除東閣望公來<lb/>
　　　　二<lb/>
榮觀流傳動草萊中官賜設上尊開鼓歌<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱聽疑<lb/>
<pb n="KR4d0073_SBCK_018-5a"/>
夢肴果聮翩餽有臺斧藻故應宜舊德棟梁非復稱<lb/>
凡材虚堂欲踵曹參事試問齊人或肯來<lb/>
　　　　次韻沖卿上元從　駕至集禧觀偶成<lb/>
昭陵持橐從遊人更見熈寧第四春寳構中開移玉<lb/>
座華燈錯出映朱塵輦前時看新歌舞仗外還如舊<lb/>
徼巡投老逄時追徃事却含愁思度天津<lb/>
　　　　次韻陪　駕觀燈<lb/>
繡筤含風下玉除宮商挾奏斐然殊福祥周室流爲<lb/>
火恩澤堯樽散在衢伏枕但能知廣樂揮毫何以報<lb/>
明珠願留巾篋歸田日追詠公歡每自娛<lb/>
　　　　和吳相公東府偶成<lb/>
承華徃歲幸躊躇風月清談接緒餘並轡趂朝今巳<lb/>
<pb n="KR4d0073_SBCK_018-5b"/>
老連牆得屋喜如初誅茅我夢江臯地澆薤公思洛<lb/>
水渠歛退故應容拙者先營環堵祭牢𬞞<lb/>
　　　　和蔡樞密孟夏旦日西府書事<lb/>
宮闕初晴氣象饒寳車攅轂㑹東朝重輪慶自離明<lb/>
發内壤隂隨解澤消賜篚外廷紛錦繡燕庖中禁續<lb/>
薪樵聮翩入賀知君意咫尺威顔不隔霄<lb/>
　　　　和蔡副樞賀平戎慶捷<lb/>
城郭名王據兩陲軍前一日送降旗羌兵自此無傳<lb/>
箭漢甲如今不解纍幕府上功聮舊代朝廷稱慶具<lb/>
新儀周家道泰西戎喙還見詩人詠串夷<lb/>
　　　　次韻奉和蔡樞密南京種山藥法<hi>蔡詩并序云蒙</hi>
<hi>見索南都種山藥法并以生頭數十莖送上輒成小詩青青正是中分天區種何妨</hi>
<pb n="KR4d0073_SBCK_018-6a"/>
<hi>試玉延即見引須縁夏木定知如蹠薦冬筵潤還御水冰霜結䕃近</hi>
<hi>堯雲雨露偏自裹自題還自媿揠苗應笑宋人然</hi>
區種抛來六七年春風條蔓想宛延難追老圃莓苔<lb/>
徑空對珍盤玳瑁筵嘉種忽傳河右壤靈苗更長闕<lb/>
西偏故畦穿斸知何日南望鍾山一慨然<lb/>
　　　　次韻元厚之平戎慶捷<hi>來詩有何人更得通天帶謀合君心</hi>
<hi>只晉公之句</hi>
朝廷今日四夷功先以招懷後殪戎胡地馬牛歸隴<lb/>
底漢人煙火起湟中投戈更講諸儒藝免胄爭趨上<lb/>
將風文武佐時慚吉甫宣王征伐自膚公<lb/>
　　　　謁曾魯公<hi>即赴會時</hi>
翊戴三朝冕有蟬歸滎今作地行仙且開京闕<hi>一作洛</hi>
<pb n="KR4d0073_SBCK_018-6b"/>
蕭何第未放江湖范蠡船老景巳鄰周吕尚慶門方<lb/>
似漢韋賢一觴豈足爲公壽願賦長虹吸百川<lb/>
　　　　駕自啓聖還内<lb/>
衣冠原廟漢家儀羽衛親來此一時　天子當懷霜<lb/>
露感都人亦歎鼓簫悲紛紛瑞氣隨雲漢漠漠榮光<lb/>
上日旗塵土未驚閶闔閉緑槐空覆影參差<lb/>
　　　　集禧觀池上詠野鵝<lb/>
池上野鵝無數好晴天鏡裏雪毰毸似憐暄暖鳴相<lb/>
逐疑戀寛閑去却回京洛塵沙工點汙江湖矰弋飽<lb/>
驚猜羽毛的的人難近嗟此謀身或有才<lb/>
　　　　次韻東㕔韓侍郎齋居晩興<lb/>
齋禁雖嚴異太常蕭然高卧意何長煙含欲暝宮庭<lb/>
<pb n="KR4d0073_SBCK_018-7a"/>
紫日映新秋省闥黃壯節易摧行踽踽華年相背去<lb/>
堂堂追攀坐歎風塵隔空聽鈞天夢帝鄕<lb/>
　　　　酬和甫祥源觀醮罷見寄<lb/>
竊禄祠官乆見容每持金石薦宸衷鈞天忽忽清都<lb/>
夢方丈寥寥弱水風知結勝縁人意外想㝷陳迹馬<lb/>
蹄中新詩起我超然興更感鍾山蕙帳空<lb/>
　　　　和　御製賞花釣魚<lb/>
䕃幄晴雲拂曉開傳呼仙仗九天來披香殿上留朱<lb/>
輦太液池邊送玉杯宿蘂暖含風浩蕩戲鱗清映日<lb/>
徘徊宸章獨與春爭麗恩許賡歌豈易陪<lb/>
　　　　二<lb/>
靄靄祥雲輦路晴傳呼萬歲雜春聲蔽虧玉仗宮花<lb/>
<pb n="KR4d0073_SBCK_018-7b"/>
密映燭金溝御水清珠蘂受風天下暖錦鱗吹浪日<lb/>
邊明從容樂飲眞榮遇願賦嘉魚頌太平<lb/>
　　　　次楊樂道韻六首<lb/>
　　　　　後殿朝次偶題<lb/>
百年文物士優游萬國今方似綴旒發䇿東堂招儁<lb/>
乂回輿北苑罷倡優忽隨諸彦登龍尾尚憶當年應<lb/>
鵠頭獨望清光無補報更慙虚食太官羞<lb/>
　　　　　御溝<lb/>
渺渺金河漲欲平數攴分綠報清明常縈輦路漂花<lb/>
去更引流杯送酒行靜見金輿穿樹影清含玉漏過<lb/>
牆聲衰顔一照自多感廻首江南春水生<lb/>
　　　　　幕次憶漢上舊居<lb/>
<pb n="KR4d0073_SBCK_018-8a"/>
漢水泱泱繞鳯林峴山南路白雲深如何憂國忘家<lb/>
日尚有求田問舎心直以文章供潤色未應風月負<lb/>
豋臨超然便欲遺榮去却恐元龍㑹見侵<lb/>
　　　　　後苑詳定書懷<lb/>
文墨由來妙禁中家傳豈獨賦河東平生聽想風聲<lb/>
早數日追隨笑語同御水新如鴨頭綠宮花更有鶴<lb/>
翎紅看花弄水聊爲樂不晩朝廷相弱翁<lb/>
　　　　　上巳聞苑中樂聲書事<lb/>
苑中誰得從春遊想見漸臺瓦欲流御水曲隨花影<lb/>
轉宮雲低繞樂聲留年華未破清明節日暮初回祓<lb/>
禊舟更覺至尊思慮逺不應全爲拙倡優<lb/>
　　　　　用樂道舎人韻書十日事呈樂道舎人<lb/>
<pb n="KR4d0073_SBCK_018-8b"/>
　　　　　聖從待制<lb/>
東門人物亂如麻想見新韀照路華午鼓已傳三刻<lb/>
漏從官初賜一杯茶怱怱殿下催分首擾擾宮前聽<lb/>
賣花歸去莫言天上事但知呼客飲流霞<lb/>
　　　　詳定幕次呈聖從樂道<lb/>
殿閣掄材覆等差從臣今日擅文華楊雄識字無人<lb/>
敵何遜能詩有世家舊德醉心如美酒新篇清目勝<lb/>
眞茶一觴一詠相從樂傳說猶堪異日誇<lb/>
　　　　崇政殿詳定幕次偶題<lb/>
嬌雲漠漠護層軒嫰水濺濺不見源禁桞萬條金細<lb/>
撚宮花一叚錦新翻身閑始更知春樂地廣還同避<lb/>
世喧不恨玉盤氷未賜清談終日自蠲煩<lb/>
<pb n="KR4d0073_SBCK_018-9a"/>
　　　　詳定試卷二首<lb/>
簾垂咫尺斷經過把卷空聞笑語多論衆勢難專可<lb/>
否法嚴人更謹誰何文章直使看無纇勲業安能保<lb/>
不磨疑有高鴻在寥廓未應迴首顧張羅<lb/>
　　　　二<lb/>
童子常誇作賦工暮年羞悔有楊雄當時賜帛倡優<lb/>
等今日論才將相中細甚客卿因筆墨卑於爾雅注<lb/>
魚蟲漢家故事眞當改新詠知君勝弱翁<lb/>
　　　　奉酬楊樂道<lb/>
邂逅聮裾殿閣春却愁容易即離群相知不必因相<lb/>
識所得如今過所聞近代聲名出盧駱前朝筆墨數<lb/>
淵雲與公家世由來事愧我𥘉無百一分<lb/>
<pb n="KR4d0073_SBCK_018-9b"/>
　　　　奉酬聖從待制<lb/>
班行想望歲空多知有龍門未敢過和近聖人師展<lb/>
季勇爲君子盗荆軻三刀舊恊庭闈夢五袴今傳里<lb/>
巷歌復道諫書甞滿篋不唯詩句似隂何<lb/>
　　　　次韻吳仲庻省中畫壁<lb/>
畫史雖非顧虎頭還能滿壁寫滄洲九衢京洛風沙<lb/>
地一片江湖草樹秋行數儵魚賓共樂卧看鷗鳥吏<lb/>
方休知君定有扁舟意却爲丹青肯少留<lb/>
　　　　夜讀試卷呈君實待制景仁内翰<lb/>
篝燈時見語驚人更覺揮毫捷有神學問比來多可<lb/>
喜文章非特巧爭新蕉中得鹿初疑夢牖下窺龍稍<lb/>
眩眞邂逅兩賢時所服坐令孤朽得相因<lb/>
<pb n="KR4d0073_SBCK_018-10a"/>
　　　　荅張奉議<lb/>
五馬渡江開國處一牛吼地作菴人結蟠茅竹纔方<lb/>
丈穿築溝園未過旬我乆欲忘言語道君今來見句<lb/>
文身思量何物堪酬對棒喝如今揔不親<lb/>
臨川先生文集卷第十八<lb/>
<pb n="KR4d0073_SBCK_018-10b"/>
</p>
<p>
</p>
  </div>
</body>
</text>
</TEI>
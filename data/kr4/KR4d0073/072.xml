<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_072-1a"/>
臨川先生文集卷第七十二<lb/>
　　書<lb/>
　　　荅韓求仁書<lb/>
　　　荅龔深父書<lb/>
　　　再荅龔深父論語孟子書<lb/>
　　　荅王深父書三<lb/>
　　　與王深父書二<lb/>
　　　荅劉讀秀才書<lb/>
　　　　荅韓求仁書<lb/>
比承手筆問以所疑哀荒久不爲報勤勤之意不可<lb/>
以虚辱故略以所聞致左右不自知其中否也唯求<lb/>
仁所擇爾蓋序詩者不知何人然非逹先王之法言<lb/>
<pb n="KR4d0073_SBCK_072-1b"/>
者不能爲也故其言約而明肆而深要當精思而熟<lb/>
講之爾不當疑其有失也二南皆文王之詩而其所<lb/>
繫不同者周南之詩其志美其道盛微至於赳赳武<lb/>
夫兎置之人逺至於江漢汝墳之域久至於衰世之<lb/>
公子皆有以成其德召南則不能與於此此其所以<lb/>
爲諸侯之風而繫之召公者也夫事出於一人而其<lb/>
不同如此者蓋所入有淺深而所施有久近故爾所<lb/>
謂小雅大雅者詩之序固曰政有小大故有小雅焉<lb/>
有大雅焉然所謂大雅者積衆小而爲大故小雅之<lb/>
末有疑於大雅者此不可不知也又作詩者其志各<lb/>
有所主其言及於大而志之所主者小其言及於小<lb/>
而志之所主者大此又不可不知也司馬遷以爲大<lb/>
<pb n="KR4d0073_SBCK_072-2a"/>
雅言王公大人而德逮黎庻小雅譏小巳之得失而<lb/>
其流及上此言可用也又宣王之大雅其善疑於小<lb/>
而幽王之小雅其惡疑於大蓋宣王之善微矣其大<lb/>
者如此而已幽王之惡大矣其小者猶如此也凢序<lb/>
言刺某者一人之事也言刺時者非一人之事也刺<lb/>
言其事疾言其情或言其事或言其情其實一也何<lb/>
以知其如此墻有茨衛人刺其上也而卒曰國人疾<lb/>
之而不可道也是以知其如此也刺亂爲亂者作也<lb/>
閔亂爲遭亂者作也何以知其如此平王之揚之水<lb/>
先束薪而後束楚忽之揚之水先束楚而後束薪周<lb/>
之亂在上而鄭之亂在下故也亂在上則刺其上亂<lb/>
在下則閔其上是以知其如此也管蔡爲亂成王㓜<lb/>
<pb n="KR4d0073_SBCK_072-2b"/>
沖周公作鴟鴞以遺王非疾成王而刺之也特以救<lb/>
亂而已故不言刺亂也言刺亂刺𥚹刺奢刺荒序其<lb/>
所刺之事也言刺時者明非一人之事爾非謂其不<lb/>
亂也關睢之詩所謂悠哉悠哉輾轉反側者孔子所<lb/>
謂哀而不傷者也何彼禯矣之詩所謂平王者猶格<lb/>
王寧王而巳非東周之平王也所謂齊侯者猶康侯<lb/>
寧侯而已非營丘之齊侯也鄭緇衣之詩宜也好也<lb/>
蓆也此其先後之序也此詩言武公父子善善之無<lb/>
巳故序曰以明有國善善之功焉蓆多也宜者以言<lb/>
其所善之當也多者以言其所善之衆也緇衣者君<lb/>
臣同朝之服也適子之館者就之也爲之改作緇衣<lb/>
而授之以粲者舉而養之也能就之又能舉而養之<lb/>
<pb n="KR4d0073_SBCK_072-3a"/>
此所以爲有國者之善善而異於匹夫之善善也夫<lb/>
有國善善如此則優於天下矣其能父子善於其職<lb/>
而國人美之不亦宜乎生民之詩所謂是任是負以<lb/>
歸肇祀者言后稷旣開國任負所種之榖以歸而肇<lb/>
祀爾非以謂兆帝祀於郊也所謂卭盛于豆于豆于<lb/>
登其香始升上帝居歆者言我旣爲天子得祀郊則<lb/>
盛于豆登其香始升而上帝居歆爾非以爲后稷得<lb/>
郊也其卒曰故臭亶時庶無辠悔以迄于今者言上<lb/>
帝所以居歆何臭之亶時乎乃以后稷肇祀則庶無<lb/>
辠悔以迄于今得郊祀之時爾蓋所謂文武之功起<lb/>
於后稷故推以配天者此也衛有邶鄘之詩而說者<lb/>
以謂衛後世并邶鄘而取之理或然也旣無所受之<lb/>
<pb n="KR4d0073_SBCK_072-3b"/>
則疑而闕之可也意誠而心正心正則無所爲而不<lb/>
正故孔子曰詩三百一言以蔽之曰思無邪此詩之<lb/>
言故曰詩三百一言以蔽之也非以它經爲有異乎<lb/>
此也吾之所受者爲此則彼者吾之所弃也所謂彼<lb/>
哉彼哉者蓋孔子之所弃也孔子曰管仲如其仁仁<lb/>
也揚子謂屈原如其智不智也猶之詩以不明爲明<lb/>
又以不明爲昬考其辭之終始則其文雖同不害其<lb/>
意異也忠足以盡巳恕足以盡物雖孔子之道又何<lb/>
以加於此而論者或以謂孔子之道神明不測非忠<lb/>
恕之所能盡雖然此非所以告曾子者也好勇過我<lb/>
也者所謂能勇而不能怯者也能勇而不能怯非成<lb/>
材也故孔子無所取古者鳳鳥至河出圖皆聖人在<lb/>
<pb n="KR4d0073_SBCK_072-4a"/>
上之時其言鳳鳥不至河不出圖者蓋曰無聖人在<lb/>
上而已矣顔子具聖人之體而微所謂美人也其於<lb/>
尊五美屏四惡非待敎也若夫鄭聲佞人則由外鑠<lb/>
我者也雖若顔子者不放而逺之則其於爲邦也不<lb/>
能無敗書曰能哲而惠何憂乎驩兠何畏乎巧言令<lb/>
色孔壬由此觀之佞人者堯舜之所難而況於顔子<lb/>
者乎夫佞人之所以入人者言而巳言之入人不如<lb/>
聲之深則鄭聲之可畏固又甚矣孔子曰如有所譽<lb/>
其有所試矣謂顔子三月不違仁者蓋有所試矣雖<lb/>
然顔子之行非終於此其後孔子告之以克己復禮<lb/>
而請事斯語矣夫能言動視聽以禮則蓋巳終身未<lb/>
嘗違仁非特三月而巳也語道之全則無不在也無<lb/>
<pb n="KR4d0073_SBCK_072-4b"/>
不爲也學者所不能據也而不可以不心存焉道之<lb/>
在我者爲德德可據也以德愛者爲仁仁譬則左也<lb/>
義譬則右也德以仁爲主故君子在仁義之間所當<lb/>
依者仁而已孔子之去魯也知者以爲爲無禮也乃<lb/>
孔子則欲以微辠行也以微辠行也者依於仁而已<lb/>
禮體此者也智知此者也信信此者也孔子曰志於<lb/>
道據於德依於仁而不及乎義禮智信者其說蓋如<lb/>
此也楊子曰道以道之德以得之仁以人之義以宜<lb/>
之禮以體之天也合則渾離則散一人而兼統四體<lb/>
者其身全乎老子曰失道而後德失德而後仁失仁<lb/>
而後義失義而後禮揚子言其合老子言其離此其<lb/>
所以異也韓文公知道有君子有小人德有凶有吉<lb/>
<pb n="KR4d0073_SBCK_072-5a"/>
而不知仁義之無以異於道德此爲不知道德也管<lb/>
仲九合諸侯一正天下此孟子所謂天之大任者也<lb/>
不能如大人正巳而物正此孔子所謂小器者也言<lb/>
各有所當非相違也昔之論人者或謂之聖人或謂<lb/>
之賢人或謂之君子或謂之仁人或謂之善人或謂<lb/>
之士微子一篇記古之人出處去就蓋略有次序其<lb/>
終所記八士者其行特可謂之士而巳矣當記此時<lb/>
此八人之行蓋猶有所見今亡矣其行不可得而考<lb/>
也無君子小人至於五丗則流澤盡澤盡則服盡而<lb/>
尊親之禮息萬丗莫不尊親者孔子也故孟子曰予<lb/>
未得爲孔子徒也予私淑諸人也孟子所謂市㕓而<lb/>
不征法而不㕓者先儒以國中之地謂之㕓以周官<lb/>
<pb n="KR4d0073_SBCK_072-5b"/>
考之此說是也㕓而不征者賦其市地之㕓而不征<lb/>
其貨法而不㕓者治之以市官之法而不賦其㕓或<lb/>
㕓而不征或法而不㕓蓋制商賈者惡其盛盛則人<lb/>
去本者衆又惡其衰衰則貨不通故制法以權之稍<lb/>
盛則㕓而不征巳衰則法而不㕓文王之時關譏而<lb/>
不征及周公制禮則凶荒札䘮然後無征蓋所以權<lb/>
之也貢者夏后氏之法而孟子以爲不善者不善非<lb/>
夏后氏之罪也時而巳矣責難於君者吾聞之矣責<lb/>
善於友者吾聞之矣雖然其於君也曰以道事之不<lb/>
可則止其於友也曰忠告而善道之不可則止王驩<lb/>
於孟子非君也非友也彼未甞謀於孟子則孟子未<lb/>
嘗與之言不亦宜平求仁所問於易者尚非易之藴<lb/>
<pb n="KR4d0073_SBCK_072-6a"/>
也能盡於詩書論語之言則此皆不問而可知某嘗<lb/>
學易矣讀而思之自以爲如此則書之以待知易者<lb/>
質其義當是時未可以學易也唯無師友之故不得<lb/>
其序以過於進取乃今而後知昔之爲可悔而其書<lb/>
往往巳爲不知者所傳追思之未嘗不媿也以某之<lb/>
愧悔故亦欲求仁愼之蓋以求仁之才能而好問如<lb/>
此某所以告於左右者不敢不盡冀有以亮之而已<lb/>
至於春秋三傳旣不足信故於諸經尤爲難知辱問<lb/>
皆不果荅亦冀有以亮之<lb/>
　　　　荅龔深父書<lb/>
某得手筆感慰尤喜侍奉萬福所示王深父事甚曉<lb/>
然不爲小廉曲謹以投衆人耳目而趣舎必度於仁<lb/>
<pb n="KR4d0073_SBCK_072-6b"/>
義是乃深父所以合於古人而衆人所以不識深父<lb/>
者也言之於深父何病揚雄亦用心於内不求於外<lb/>
不修廉隅以徼名當丗故某以謂深父於爲雄幾可<lb/>
以無悔揚雄者自孟軻以來未有及之者但後丗士<lb/>
大夫多不能深考之爾孟軻聖人也賢人則其行不<lb/>
皆合於聖人特其智足以知聖人而巳故某以謂深<lb/>
父其知能知軻其於爲雄幾可以无悔揚雄之仕合<lb/>
於孔子無不可之義奈何欲非之乎若以深父不仕<lb/>
爲過於雄則自雄以來能不仕者多矣豈皆能過於<lb/>
雄乎若以深父之不仕爲與雄異則孟子稱禹稷顔<lb/>
回同道深父之於爲雄其以強學力行之所至仕不<lb/>
仕特其所遭義命之不同未可以議於此深父吾友<lb/>
<pb n="KR4d0073_SBCK_072-7a"/>
也言其美尤不敢略亦不敢誣所以致忠信於吾友<lb/>
然以久廢學恐所論尚不中不惜更詳喻及也<lb/>
　　　　再荅龔深父論語孟子書<lb/>
某啓所論及異論其曉然道德性命其宗一也道有<lb/>
君子有小人德有吉有凶則命有順有逆性有善有<lb/>
惡固其理又何足以疑伊尹曰兹爲不義習與性成<lb/>
出善就惡謂之性亡不可謂之性成伊尹之言何謂<lb/>
也召公曰惟不恭厥德乃早墜厥命者所謂命凶也<lb/>
命凶者固自取然猶謂之命若小人之自取或幸而<lb/>
免不可謂之命則召公之言何謂也是古之人以無<lb/>
君子爲無道以無吉德爲無德則出善就惡謂之性<lb/>
亡非不可也雖然可以謂之無道而不可謂之道無<lb/>
<pb n="KR4d0073_SBCK_072-7b"/>
小人可謂之無德而不可以謂德無凶可以謂之性<lb/>
亡而不可以謂之性無惡孔子曰性相近也習相逺<lb/>
也言相近之性以習而相逺則習不可以不愼非謂<lb/>
天下之性皆相近而已矣孔子見南子爲有禮則孔<lb/>
子不可告子路曰是禮也而曰天厭之乎孟子曰男<lb/>
女授受不親禮也嫂溺援之以手者權也若有禮而<lb/>
無權則何以爲孔子天下之理固不可以一言盡君<lb/>
子有時而用禮故孟子不見諸侯有時而用權故孔<lb/>
子可見南子孔子與蒲人盟而適衛者將以行法也<lb/>
不如是則要盟者得志矣且有至于人而不得行則<lb/>
聖人之無所奈何孔子適衛非蒲之所能至則孔子<lb/>
何爲而不適衛蓋適衛然後足以明義此孔子之所<lb/>
<pb n="KR4d0073_SBCK_072-8a"/>
微也凢此皆略爲深甫道之以深甫之明何難於荅<lb/>
是而千里以書見及此固深甫之好問嗜學之無已<lb/>
也久廢筆墨言不逮意幸察<lb/>
　　　　荅王深甫書<lb/>
某拘於此鬱鬱不樂日夜望深甫之來以豁吾心而<lb/>
得書乃不知所冀況自京師去頴良不逺深甫家事<lb/>
會當有暇時豈宜愛數日之勞而不一顧我乎朋友<lb/>
道䘮久矣此吾於深甫不能無望也向說天民與深<lb/>
甫不同雖蒙丁寧相敎意尚未能與深甫相合也深<lb/>
甫曰事君者以容於吾君爲恱安社稷者以安吾之<lb/>
社稷爲恱天民者以行之天下而澤𬒳於民爲逹三<lb/>
者皆執其志之所殖而成善者也而未及乎知命大<lb/>
<pb n="KR4d0073_SBCK_072-8b"/>
人則知命矣某則以謂善者所以繼道而行之可善<lb/>
者也孔子曰智及之仁能守之莊以涖之動之不以<lb/>
禮未善也又曰武盡美矣未盡善也孔子之所謂善<lb/>
者如此則以容於吾君爲恱者未可謂能成善者也<lb/>
亦曰容而已矣以容於吾君爲恱者則以不容爲戚<lb/>
安吾社稷爲恱則以不安爲戚吾身之不容與社稷<lb/>
之不安亦有命也而以爲吾戚此乃所謂不知命也<lb/>
夫天民者逹可行於天下而後行之者也彼非以逹<lb/>
可行於天下爲恱者也則其窮而不行也豈以爲戚<lb/>
哉視吾之窮逹而無恱戚於吾心不知命者其何能<lb/>
如此且深甫謂以民繫天者明其性命莫不稟於天<lb/>
也有匹夫求逹其志於天下以養全其類是能順天<lb/>
<pb n="KR4d0073_SBCK_072-9a"/>
者敢取其號亦曰天民安有能順天而不知命者乎<lb/>
深甫曰安有能視天以去就而德顧貶於大人者乎<lb/>
某則以謂古之能視天以去就其德貶於大人者有<lb/>
矣即深甫所謂管仲是也管仲不能正已者也然而<lb/>
至於不死子糾而從小白其去就可謂知天矣天之<lb/>
意固嘗甚重其民故孔子善其去就曰豈若匹夫匹<lb/>
婦之爲諒也自經於溝瀆而莫之知也此乃吾所謂<lb/>
德不如大人而尚能視天以去就者深甫曰正已以<lb/>
事君者其道足以致容而已不容則命也何恱於吾<lb/>
心哉正已而安社稷者其道足以致安而已不安則<lb/>
命也何恱於吾心哉正已以正天下者其道足以行<lb/>
天下而已不行則命也何窮逹於吾心哉某則以謂<lb/>
<pb n="KR4d0073_SBCK_072-9b"/>
大人之窮逹能無恱戚於吾心不能母欲逹孟子曰<lb/>
我四十不動心又曰何爲不豫哉然而千里而見王<lb/>
是予所欲也不遇故去豈予所欲哉王庻幾改之予<lb/>
日望之夫孟子可謂大人矣而其言如此然則所謂<lb/>
無窮逹於吾心者殆非也亦曰無恱戚而已矣深甫<lb/>
曰惟其正已而不期於正物是以使萬物之正焉某<lb/>
以謂期於正已而不期於正物而使萬物自正焉是<lb/>
無治人之道也無治人之道者是老莊之爲也所謂<lb/>
大人者豈老莊之爲哉正已不期於正物者非也正<lb/>
已而期於正物者亦非也正已而不期於正物是無<lb/>
義也正已而期於正物是無命也是謂大人者豈顧<lb/>
無義命哉楊子曰先自治而後治人之謂大器楊子<lb/>
<pb n="KR4d0073_SBCK_072-10a"/>
所謂大器者蓋孟子之謂大人也物正焉者使物取<lb/>
正乎我而後能正非使之自正也武王曰四方有辠<lb/>
無辠惟我在天下曷敢有越厥志一人橫行於天下<lb/>
武王耻之孟子所謂武王一怒而安天下之民不期<lb/>
於正物而使物自正則一人橫行於天下武王無爲<lb/>
怒也孟子没能言大人而不放於老莊者揚子而已<lb/>
深甫嘗試以某之言與常君論之二君猶以爲未也<lb/>
願以敎我<lb/>
　　　　二<lb/>
某學未成而仕仕又不能俛仰以赴時事之會居非<lb/>
其好任非其事又不能逺引以避小人之謗讒此其<lb/>
所以爲不肖而得辠於君子者而足下之所知也徃<lb/>
<pb n="KR4d0073_SBCK_072-10b"/>
者足下遽不棄絕手書勤勤尚告以其所不及幸甚<lb/>
幸甚顧私心尚有欲言未知可否試甞言之某甞以<lb/>
謂古者至治之世然後備禮而致刑不備禮之世非<lb/>
無禮也有所不備耳不致刑之世非無刑也有所不<lb/>
致耳故某於江東得吏之大辠有所不治而治其小<lb/>
辠不知者以謂好伺人之小過以爲明知者又以爲<lb/>
不果於除惡而使惡者反資此以爲言某乃異於此<lb/>
以爲方今之理勢未可以致刑致刑則刑重矣而所<lb/>
治者少不致刑則刑輕矣而所治者多理勢固然也<lb/>
一路數千里之間吏方苟簡自然狃於養交取容之<lb/>
俗而吾之治者五人小者罰金大者纔絀一官而豈<lb/>
足以爲多乎工尹商陽非嗜殺人者猶殺三人而止<lb/>
<pb n="KR4d0073_SBCK_072-11a"/>
以爲不如是不足以反命某之事不幸而類此若夫<lb/>
爲此紛紛而無與於道之廢興則旣亦知之矣抑所<lb/>
謂君子之仕行其義者竊有意焉足下以爲如何自<lb/>
江東日得毀於流俗之士顧吾心未甞爲之變則吾<lb/>
之所存固無以媚斯世而不能合乎流俗也及吾朋<lb/>
友亦以爲言然後怵然自疑且有自悔之心徐自反<lb/>
念古者一道德以同天下之俗士之有爲於世也人<lb/>
無異論今家異道人殊德又以愛憎喜怒變事實而<lb/>
傳之則吾友庸詎非得於人之異論變事實之傳而<lb/>
後疑我之言乎況足下知我深愛我厚吾之所以日<lb/>
夜向徃而不忘者安得不甞試言吾之所自爲以冀<lb/>
足下之察我乎使吾自爲如此而可以無辠固夫善<lb/>
<pb n="KR4d0073_SBCK_072-11b"/>
即足下尚有以告我使釋然知其所以爲辠雖吾往<lb/>
者已不及尚可以爲來者之戒幸留意以報我無忽<lb/>
　　　　三<lb/>
某啓不見已兩月雖塵勞汨汨企望盛德何日無之<lb/>
忽辱惠書承以論語義見敎言微㫖奥直造孔庭非<lb/>
極高明孰能爲之仰羡仰羡近蒙子固夷甫過我因<lb/>
與二公同觀尤所歎服何時得至金陵以盡逺懷<lb/>
　　　　與王深父書<lb/>
某頓首自與足下别日思規箴切劘之𥙷甚於飢渇<lb/>
足下有所聞輒以告我近世朋友豈有如足下者乎<lb/>
此固某所望於足下者惜乎與足下相去逺過失日<lb/>
甚而不肯傳聞於足下誠使盡聞而盡敎之雖某之<lb/>
<pb n="KR4d0073_SBCK_072-12a"/>
愚其庻幾少有成乎惟足下不以數附書爲勤幸甚<lb/>
幸甚<lb/>
　　　　二<lb/>
某頓首近已奉狀不知到否竟不得脫省中而今曰<lb/>
就職聞足下當入都下幸能蚤來冀得一見若足下<lb/>
來差池則某此月乞去至淮南迎親矣出不過三四<lb/>
十日則還至都下幸足下且留以待某還事欲講於<lb/>
左右者甚衆切勿遽去若今不得一見又不知何時<lb/>
奉見切勿亟歸也有王逢原者卓犖可駭自常州與<lb/>
之如江南已見其有過人者及歸而見之所學所守<lb/>
愈超然殆不可及忽得報死矣天於善人君子如此<lb/>
可歎可歎如逢原者求之於時殆未見比不知常君<lb/>
<pb n="KR4d0073_SBCK_072-12b"/>
方之孰賢耳可痛可痛恨足下不得見之耳書不盡<lb/>
意自愛自愛<lb/>
　　　　荅劉讀秀才書<lb/>
久不聞問忽得書承侍奉萬福良以爲慰見問進退<lb/>
去就之意蓋道之所存意有所不能致而意之所至<lb/>
言有所不能盡第深考微子一篇則古之聖人君子<lb/>
所以趣時合變蓋可睹矣阻闊愈逺惟自愛數以書<lb/>
見及<lb/>
臨川先生文集卷第七十二<lb/>
</p>
<p>
</p>
  </div>
</body>
</text>
</TEI>
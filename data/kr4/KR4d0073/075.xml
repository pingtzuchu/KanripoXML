<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_075-1a"/>
臨川先生文集卷第七十五<lb/>
　　書<lb/>
　　　與王逢原書七<lb/>
　　　與劉元忠待制書<lb/>
　　　與沈道原舎人書二<lb/>
　　　荅黎檢正書<lb/>
　　　與丁元珍書<lb/>
　　　上杜學士言開河書<lb/>
　　　與馬運判書<lb/>
　　　荅王伯虎書<lb/>
　　　荅叚逢書<lb/>
　　　荅姚闢書<lb/>
<pb n="KR4d0073_SBCK_075-1b"/>
　　　荅李參書<lb/>
　　　荅史諷書<lb/>
　　　上邵學士書<lb/>
　　　　與王逢原書<lb/>
某頓首逢原足下比得足下於客食中窘窘相造謝<lb/>
不能取一日之閑以與足下極所欲語者而舟即柬<lb/>
矣間閱足下之詩切有疑焉不敢不以告足下詩有<lb/>
歎蒼生淚垂之說夫君子之於學也固有志於天下<lb/>
矣然先吾身而後吾人吾身治矣而人之治不治係<lb/>
吾得志與否耳身猶屬於命天下之治其可以不屬<lb/>
於命乎孔子曰不知命無以爲君子又曰道之將行<lb/>
也歟命也道之將廢也歟命也孔子之說如此而或<lb/>
<pb n="KR4d0073_SBCK_075-2a"/>
以爲君子之學汲汲以憂世者惑也惑於此而進退<lb/>
之行不得於孔子者有之矣故有孔不暇暖席之說<lb/>
吾獨以聖人之心未始有憂有難予者曰然則聖人<lb/>
忘天下矣曰是不忘天下也否之象曰君子以儉德<lb/>
避難不可榮以祿初六曰拔茅茹以其彚正吉象曰<lb/>
拔茅正吉志在君也在君者不忘天下者也不可榮<lb/>
以祿者知命也吾雖不忘天下而命不可必合憂之<lb/>
其能合乎易曰遯世無悶樂天知命是也詩三百如<lb/>
栢舟北門之類有憂也然仕於其時而不得其志不<lb/>
得以不憂也仕不在於天下國家與夫不仕者未始<lb/>
有憂君子陽陽考槃之類是也借有憂者不能奪聖<lb/>
人不憂之說孟子曰伊尹視天下匹夫匹婦有不𬒳<lb/>
<pb n="KR4d0073_SBCK_075-2b"/>
其澤者若已推而納之溝中可謂憂天下也然湯聘<lb/>
之猶囂囂然曰我處畎畝之間以樂堯舜之道豈如<lb/>
彼所謂憂天下者僕僕自枉而幸售其道哉又論禹<lb/>
稷顔回同道曰鄕鄰有鬪者𬒳髮纓冠而救之則惑<lb/>
也今窮於下而曰我憂天下至於慟哭者無乃近救<lb/>
鄕鄰之事乎孔子所以極其說於知命不憂者欲人<lb/>
知治亂有命而進不可以苟則先王之道得伸也世<lb/>
有能諭知命之說而不能重進退者有矣由知及之<lb/>
仁不能守之也始得足下文特愛足下之才耳旣而<lb/>
見足下衣刓屨缺坐而語未甞及已之窮退而詢足<lb/>
下終歲食不葷不以絲忽妄售於人世之自立如足<lb/>
下者有幾吾以謂知及之仁又能守之故以某之所<lb/>
<pb n="KR4d0073_SBCK_075-3a"/>
學報足下<lb/>
　　　　二<lb/>
某頓首讀所辱書辭見足下之材浩乎沛然非某之<lb/>
所能及問諸邑人知足下之行學爲君子而方不已<lb/>
者也惜乎某之行亟不得久留從足下以遊及求足<lb/>
下所稱滿君者而見之所示藁副輒留傳玩不審定<lb/>
復枉顧否不勝幸望也<lb/>
　　　　三<lb/>
某頓首逢原近已附書亦得所賜教殊感慰唯逢原<lb/>
見敎正得鄙心之所欲方欲請而已𬒳　㫖還都遂<lb/>
得脫此亦可喜也但今兹所除復非不肖所宜居不<lb/>
免又干溷朝廷此更増不知者之毀然吾自計當如<lb/>
<pb n="KR4d0073_SBCK_075-3b"/>
此豈能顧流俗之紛紛乎不久到眞州冀逢原一來<lb/>
見就不知有暇否幸因書見報某止寓和州耳來眞<lb/>
唯迎親老來視女弟旣而歸和俟命也冬寒自愛<lb/>
　　　　四<lb/>
某頓首𬒳　命使江東按刑獄事明日遂行欲至楊<lb/>
州宿留別乞一差遣切欲一見逢原幸枉駕見追只<lb/>
於丹陽奉候切勿以事爲解也它須靣陳此不詳悉<lb/>
切見過專奉遲切切<lb/>
　　　　五<lb/>
某頓首自別逢原一得書遂不知行李所在伏計已<lb/>
逹曁陽今此介往幸喻動止之詳以慰思渇也居江<lb/>
隂果可以徙否某之勢恐未能自脫於此矣辠釁日<lb/>
<pb n="KR4d0073_SBCK_075-4a"/>
積而缺然無友朋之救此寤寐所以怵惕而不知所<lb/>
爲者也逢原不知可以遊番乎番亦多士可以優游<lb/>
卒歲試思之也人還一報餘自愛重<lb/>
　　　　六<lb/>
某頓首得手教承尚在江州思企何可勝言某昨到<lb/>
金陵怱怱遂歸番冬末須一到金陵不知逢原此行<lb/>
以何時到江隂今必與吳親同舟而濟但到金陵莫<lb/>
須求客舟以往否近制船難爲謀自金陵至潤只一<lb/>
兩程到潤則求舫至江隂亦易矣某處此遂未有去<lb/>
理如孫少述丁元珍曾子固尚以書見止不宜自求<lb/>
便安數溷朝廷它人復可望其見察者乎辠釁日積<lb/>
而不知所以自脫足下安以爲我謀哉配兵不習水<lb/>
<pb n="KR4d0073_SBCK_075-4b"/>
事甚善但計今之勢如此等事皆不可與論說不知<lb/>
足下意以爲當如何施行幸試䟽示更有所聞悉望<lb/>
見敎所至幸望留意訪以所不逮也至冬末到金陵<lb/>
欲望逢原一至金陵見訪不知可否私心極有事欲<lb/>
靣謁切試思之幸能一來爲惠大矣<lb/>
　　　　七<lb/>
某頓首逢原足下方欲作書而得所賜書尤感慰唯<lb/>
逢原所以敎我得鄙心所欲出者窮僻無交游所與<lb/>
議者皆不岀流俗之人非逢原之教我尚安得聞此<lb/>
方力求所欲但未知何時得耳及冬春之交未得脫<lb/>
此冀相遇於江寧不審肯顧否承敎許如此當可如<lb/>
約也但不謀潤居何也江隂豈不可留乎若在潤則<lb/>
<pb n="KR4d0073_SBCK_075-5a"/>
相遇尤易耳配卒事須靣叙乃悉餘更有所聞悉望<lb/>
見敎今世旣無朋友相告戒之道而言亦未必可用<lb/>
大抵見敎者欲使某同乎俗合乎世耳非足下教我<lb/>
尚何望於他人切無所惜也冬寒自愛<lb/>
　　　　與劉元忠待制書<lb/>
某啓久阻濶豈勝向往繼奉手誨勤勤懇懇尤荷眷<lb/>
念承欲求宫觀方主上躬親庶政求才如不及之時<lb/>
人臣雖有邪心安能有所軒輊謂宜黽勉以俟休命不須<lb/>
如所喻也無縁靣晤幸深思鄙言而已炎溽爲時自愛<lb/>
　　　　與沈道原舎人書<lb/>
某啓辱手筆感慰又復冬至投老觸緒多感但日有東<lb/>
歸之思爾上聦明日隮然流俗險膚未有已時亦安能<lb/>
<pb n="KR4d0073_SBCK_075-5b"/>
久自困苦於此北山松柏聞修雅說已極茂長一兩日令俞<lb/>
遜往北山因欲漸治垣屋矣於道原欲略布所懷<lb/>
　　　　二<lb/>
某啓久不作書然思一相見極飢渇也近因歙州葉<lb/>
戸曹至此論及說文因更思索鳥獸草木之名頗爲<lb/>
解釋因悟孔子使人多識乃學者最後事也續當錄<lb/>
寄道原何以淹留如此若道原有除吾甥當能一過<lb/>
江相見諸欲靣晤何可勝言此時四姐亦當可以一<lb/>
來相見矣未閒自愛<lb/>
　　　　答黎檢正書<hi>侁</hi>
某啓前得所示熟讀蓋自秦漢以來所謂能文者不<lb/>
過如此竊以爲士之所尚者志志之所貴者道苟不<lb/>
<pb n="KR4d0073_SBCK_075-6a"/>
合乎聖人則皆不足以爲道唯天下之英材爲可以<lb/>
與此故欲以所聞告左右而嘗爲尊叔父道之足下<lb/>
聞之而遂自悔以足下如此之才而復之不逺又能<lb/>
如此此何所不至如某者衰久矣徒知思而巳尚何<lb/>
能有所𥙷助乎辱書愧嘆以不即見爲恨饗寒自愛<lb/>
　　　　與丁元珍書<lb/>
某頓首過廣曾欲作書遣人奉詗動止以有故亟歸<lb/>
是以雖作書而不果遣辱敎承知屢賜問然不得也<lb/>
亦嘗附狀何爲皆不至乎曹振佳士已爲發令狀如<lb/>
此人雖微元珍之敎固不敢失況重以元珍之見喻<lb/>
乎前書已報左右恐不到故復以聞求郡固且止甚<lb/>
荷見敎然某之所請不爲無辭若執政不察直以爲<lb/>
<pb n="KR4d0073_SBCK_075-6b"/>
辠則某何敢解免如欲盡其辭而然後加之辠則某<lb/>
事固有本末非今日苟然欲避煩勞而求佚也古者<lb/>
一道德以同俗故士有揆古人之所爲以自守則人<lb/>
無異論今家異道人殊德士之欲自守者又牽於末<lb/>
俗之勢不得事事如古則人之異論可悉弭乎要當<lb/>
擇其近於禮義而無大譴者取之耳不審足下終將<lb/>
何以爲僕謀哉秋冷自愛重之望冬間復到廣州冀<lb/>
或一邀從者爲境上之會不審可求檄來否耳不宣<lb/>
　　　　上杜學士言開河書<lb/>
十月十日謹再拜奉書運使學士閤下某愚不更事<lb/>
物之變備官節下以身得察於左右事可施設不敢<lb/>
因循苟簡以孤大君子推引之意亦其職宜也鄞之<lb/>
<pb n="KR4d0073_SBCK_075-7a"/>
地邑跨負江海水有所去故人無水憂而深山長谷<lb/>
之水四靣而出溝渠澮川十百相通長老言錢氏時<lb/>
置營田吏卒歲浚治之人無旱憂恃以豐足營田之<lb/>
廢六七十年吏者因循而民力不能自并向之渠川<lb/>
稍稍淺塞山谷之水轉以入海而無所潴幸而雨澤<lb/>
時至田猶不足於水方夏歷旬不雨則衆川之涸可<lb/>
立而須故今之邑民最獨畏旱而旱輒連年是皆人<lb/>
力不至而非歲之咎也某爲縣於此幸歲大穰以爲<lb/>
宜乗人之有餘及其暇時大浚治川渠使有所潴可<lb/>
以無不足水之患而無老壯稚少亦皆懲旱之數而<lb/>
幸今之有餘力聞之翕然皆勸趨之無敢愛力夫小<lb/>
人可與樂成難與慮始誠有大利猶將强之況其所<lb/>
<pb n="KR4d0073_SBCK_075-7b"/>
願欲哉竊以爲此亦執事之所欲聞也伏惟執事聦<lb/>
明辨智天下之事悉已講而明之矣而又導利去害<lb/>
汲汲若不足夫此最長民之吏當致意者故輒具以<lb/>
聞州州旣具以聞執事矣顧其厝事之詳尚不得徹<lb/>
輒復條件以聞唯執事少留聦明有所未安敎而勿<lb/>
誅幸甚<lb/>
　　　　與馬運判書<lb/>
運判閤下比奉書即蒙寵荅以感以怍且承訪以所<lb/>
聞何閤下逮下之周也嘗以謂方今之所以窮空不<lb/>
獨費出之無節又失所以生財之道故也富其家者<lb/>
資之國富其國者資之天下欲富天下則資之天地<lb/>
蓋爲家者不爲其子生財有父之嚴而子富焉則何<lb/>
<pb n="KR4d0073_SBCK_075-8a"/>
求而不得今闔門而與其子市而門之外莫入焉雖<lb/>
盡得子之財猶不富也蓋近世之言利雖善矣皆有<lb/>
國者資天下之術耳直相市於門之內而已此其所<lb/>
以困與在閤下之明宜巳盡知當患不得爲耳不得<lb/>
爲則尚何頼於不肖者之言耶今歲東南饑饉如此<lb/>
汴水又絕其經畫固勞心私竊度之京師兵食宜窘<lb/>
薪蒭百榖之價亦必踴以謂宜料畿兵之駑怯者就<lb/>
食諸郡可以舒漕輓之急古人論天下之兵以爲猶<lb/>
人之血脉不及則枯聚則疽分使就食亦血脉流通<lb/>
之勢也儻可上聞行之否<lb/>
　　　　荅王伯虎書<lb/>
辱書問以所疑如某者何足以語然聖人君子之行<lb/>
<pb n="KR4d0073_SBCK_075-8b"/>
則嘗聞於先生長者矣蓋曰不辱已不害人而已不<lb/>
辱已所以爲有義不害人所以爲有仁若夫操至治<lb/>
之成法責備於叔世以自絶與以仁施其身以及其<lb/>
親則皆聖人君子之所不爲不知足下謂當如此否<lb/>
因出見過得復從容爲左右道之<lb/>
　　　　荅叚縫書<lb/>
叚君足下某在京師時嘗爲足下道曽鞏善屬文未<lb/>
嘗及其爲人也還江南始熟而慕焉友之又作文粗<lb/>
道其行惠書以所聞詆鞏行無纎完其居家親友惴<lb/>
畏焉怪某無文字規鞏見謂有黨果哉足下之言也<lb/>
鞏固不然鞏文學論議在某交游中不見可敵其心<lb/>
勇於適道殆不可以刑禍利禄動也父在困厄中左<lb/>
<pb n="KR4d0073_SBCK_075-9a"/>
右就養無虧行家事銖髮以上皆親之父亦愛之甚<lb/>
甞曰吾宗敝所頼者此兒耳此某之所見也若足下<lb/>
所聞非某之所見也鞏在京師避兄而舎此雖某亦<lb/>
辠之也宜足下深攻之也於辠之中有足矜者顧不<lb/>
可以書傳也事固有迹然而情不至是者如不循其<lb/>
情而誅焉則誰不可誅邪鞏之迹固然邪然鞏爲人<lb/>
弟於此不得無過但在京師時未深接之還江南又<lb/>
旣往不可咎未嘗以此規之也鞏果於從事少許可<lb/>
時時出於中道此則還江南時甞規之矣鞏聞之輒<lb/>
瞿然鞏固有以敎某也其作懷友書兩通一自藏一<lb/>
納某家皇皇焉求相切劘以免於悔者略見矣甞謂<lb/>
友朋過差未可以絶固且規之規之從則已固且爲<lb/>
<pb n="KR4d0073_SBCK_075-9b"/>
文字自著見然後已邪則未甞也凡鞏之行如前之<lb/>
云其旣往之過亦如前之云而已豈不得爲賢者哉<lb/>
天下愚者衆而賢者希愚者固忌賢者賢者又自守<lb/>
不與愚者合愚者加怨焉挾忌怨之心則無之焉而<lb/>
不謗君子之過於聽者又傳而廣之故賢者常多謗<lb/>
其困於下者尤甚勢不足以動俗名實未加於民愚<lb/>
者易以謗謗易以傳也凡道鞏之云云者固忌固怨<lb/>
固過於聽者也足下乃欲引忌者怨者過於聽者之<lb/>
言縣斷賢者之是非甚不然也孔子曰衆好之必察<lb/>
焉衆惡之必察焉孟子曰國人皆曰可殺未可也見<lb/>
可殺焉然後殺之匡章通國以爲不孝孟子獨禮貌<lb/>
之孔孟所以爲孔孟者爲其善自守不惑於衆人也<lb/>
<pb n="KR4d0073_SBCK_075-10a"/>
如惑於衆人亦衆人耳烏在其爲孔孟也足下姑自<lb/>
重母輕議鞏<lb/>
　　　　荅姚闢書<lb/>
姚君足下別足下三年於兹一旦犯大寒絶不測之<lb/>
江親屈來門岀所爲文書與謁并入若見貴者然始<lb/>
驚以疑卒觀文書詞盛氣豪於理悖焉者希閒而論<lb/>
衆經有所𨳩發私獨喜故舊之不予遺而朋友之足<lb/>
望也今冠衣而名進士者用萬千計蹈道者有焉蹈<lb/>
利者有焉蹈利者則否陷道者則未免離章絶句解<lb/>
名釋數遽然自以聖人之術單此者有焉夫聖人之<lb/>
術修其身治天下國家在於安危治亂不在章句名<lb/>
數焉而巳而曰聖人之術單此者皆守經而不苟丗<lb/>
<pb n="KR4d0073_SBCK_075-10b"/>
者也守經而不苟世其於道也幾其去蹈利者則𬗟<lb/>
然矣觀足下固已幾於道姑汲汲乎其可急於章句<lb/>
名數乎徐徐之則古之蹈道者將無以岀足下上足<lb/>
下以爲何如<lb/>
　　　　荅李參書<lb/>
李君足下留書獎引甚渥卒曰敎之育之在執事耳<lb/>
某材德薄不能堪足下望之又何過也夫敎之育之<lb/>
某之所以望於人也足下曽某之望乎豈欲享尫人<lb/>
以壯者之食而强之負重乎然足下自言不樂雷同<lb/>
不喜趨競審如是某誠愛焉誠慕焉誠欲告足下以<lb/>
所聞焉曰其人誠甚貴有它長稍近於䛕則疾之若<lb/>
數世之讐審如是亦過矣天下靡靡然足下之讐豈<lb/>
<pb n="KR4d0073_SBCK_075-11a"/>
少耶君子不爲已甚者求中焉其可也<lb/>
　　　　荅史諷書<lb/>
前日蒙訪及以易說一通且欲責某之一言以信之<lb/>
天下大非某智力之所能任也某於易甞學之矣而<lb/>
未之有得故雖恱足下志意之高辭說之明而不敢<lb/>
斷其義之是非則何能推其義以信之天下雖然足<lb/>
下屬我良重不可以無說蓋學者君子之務本而敎<lb/>
者聖人之餘事故學則求之敎則應之有餘則應不<lb/>
足則求蓋有餘而求之者有矣未有不足而能應者<lb/>
也蓋見求而不應者矣未有不求而應之者也爲足<lb/>
下計亦志於學而已學足乎已則不有知於上必有<lb/>
知於下不有傳於今必有傳於後不幸而不見知於<lb/>
<pb n="KR4d0073_SBCK_075-11b"/>
上下而不傳於今又不傳於後古之人蓋猶不憾也<lb/>
知我者其天乎此乃易所謂知命也命者非獨貴賤<lb/>
死生爾萬物之廢興皆命也孟子曰君子行法以俟<lb/>
命而已矣且足下求以誨人者也道無求而誨之者<lb/>
求人而誨之則喪道喪道以求傳道則孰取以爲道<lb/>
足下其試思之<lb/>
　　　　上邵學士書<lb/>
仲詳足下數日前辱示樂安公詩石本及足下所撰<lb/>
復鑑湖記啓封緩讀心目開滌詞簡而精義深而明<lb/>
不候按圖而盡越絶之形勝不候入國而熟賢牧之<lb/>
愛民非夫誠發乎文文貫乎道仁思義色表裏相濟<lb/>
者其孰能至於此哉因環列書室且欣且慶非有厚<lb/>
<pb n="KR4d0073_SBCK_075-12a"/>
也公義之然也某甞患近世之文辭弗顧於理理弗<lb/>
顧於事以襞積故實爲有學以雕繪語句爲精新譬<lb/>
之擷竒花之英積而玩之雖光華馨采鮮縟可愛求<lb/>
其根柢濟用則蔑如也某幸觀樂安足下之所著譬<lb/>
由笙磬之音圭璋之器有節奏焉有法度焉雖庸耳<lb/>
必知雅正之可貴温潤之可寳也仲尼曰有德必有<lb/>
言德不孤必有鄰其斯之謂乎昔昌黎爲唐儒宗得<lb/>
子壻李漢然後其文益振其道益大今樂安公懿文<lb/>
茂行起越朝右復得足下以宏識清議相須光潤苟<lb/>
力而不已使後之議者必曰樂安公聖宋之儒宗也<lb/>
猶唐之昌黎而勲業過之又曰邵公樂安公之壻也<lb/>
猶昌黎之李漢而器略過之則韓李蔣邵之名各齊<lb/>
<pb n="KR4d0073_SBCK_075-12b"/>
驅並驟與此金石之刻不朽矣所以且欣且慶者在<lb/>
於兹焉郡庠拘率偶足下有西笑之謀未獲親交談<lb/>
議聊因手書以道欽謝之意且賀樂安公之得人也<lb/>
臨川先生文集卷第七十五<lb/>
</p>
<p>
</p>
  </div>
</body>
</text>
</TEI>
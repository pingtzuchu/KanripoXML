<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_097-1a"/>
臨川先生文集卷第九十七<lb/>
　　墓誌<lb/>
　　　王逢原墓誌銘<lb/>
　　　司封郎中孫公墓誌銘<lb/>
　　　郎中劉君墓誌銘<lb/>
　　　運使李君墓誌銘<lb/>
　　　博士致仕李君墓誌銘<lb/>
　　　成固縣楊君墓誌銘<lb/>
　　　致仕周公墓誌銘<lb/>
　　　張常勝墓誌銘<lb/>
　　　　王逢原墓誌銘<lb/>
嗚呼道之不明邪豈特敎之不至也士亦有罪焉嗚<lb/>
<pb n="KR4d0073_SBCK_097-1b"/>
呼道之不行邪豈特化之不至也士亦有罪焉蓋無<lb/>
常産而有常心者古之所謂士也士誠有常心以操<lb/>
聖人之說而力行之則道雖不明乎天下必明於巳<lb/>
道雖不行於天下必行於妻子内有以明於巳外有<lb/>
以行於妻子則其言行必不孤立於天下矣此孔子<lb/>
孟子伯夷柳下惠揚雄之徒所以有功於世也嗚呼<lb/>
以予之昬弱不肖固亦士之有罪者而得友焉余友<lb/>
字逢原諱令姓王氏廣陵人也始予愛其文章而得<lb/>
其所以言中予愛其節行而得其所以行卒予得其<lb/>
所以言浩浩乎其將㳂而不窮也得其所以行超超<lb/>
乎其將追而不至也於是慨然歎以爲可以任世之<lb/>
重而有功於天下者將在於此余將友之而不得也<lb/>
<pb n="KR4d0073_SBCK_097-2a"/>
嗚呼今弃予而死矣悲夫逢原左武衛大將軍諱奉<lb/>
諲之曾孫大理評事諱珙之孫而鄭州管城縣主簿<lb/>
諱世倫之子五歲而孤二十八而卒卒之九十三日<lb/>
嘉祐四年九月丙申葬于常州武進縣南郷薛村之<lb/>
原夫人吳氏亦有賢行於是方娠也未知其子之男<lb/>
女銘曰<lb/>
壽胡不多天實爾嗇曰天不相胡厚爾德厚也培之<lb/>
嗇也推之樂以不罷不怨以疑嗚呼天民將在于兹<lb/>
　　　　宋尚書司封郎中孫公墓誌銘<lb/>
公諱錫字昌齡曾祖釗祖易從父再榮皆弗仕及公<lb/>
仕贈其父至尚書兵部侍郎公以天聖二年進士起<lb/>
家和州歷陽無爲巢二縣主簿部使者及兩制以御<lb/>
<pb n="KR4d0073_SBCK_097-2b"/>
扎舉者十餘人改鎭江軍節度推官知杭州仁和縣<lb/>
籍取兇惡戒以不改必窮極案治而治其餘一以仁<lb/>
恕故縣人畏愛之以兵部喪去三年乃用舉者以集<lb/>
慶軍節度掌書記充國子監直講豫校史記前後漢<lb/>
書南北史脩集韻選蘇王宫伴讀敎導有法宗室召<lb/>
燕飲未甞往居頃之改著作佐郎當罷矣又留爲國<lb/>
子監丞講讀七年乃用舉者召試集賢校理同知太<lb/>
常禮院判吏部南曹登聞鼓院爲開封府推官賜緋<lb/>
魚坐考鏁㕔進士舉籍中有不中格者兩人降監和<lb/>
州清酒務當是時龎宰相爲樞密使薦宜侍講禁中<lb/>
方召而公以謫去乆之㑹明堂恩召還同判尚書刑<lb/>
部先時主者多持事往決於中書公獨視法如何不<lb/>
<pb n="KR4d0073_SBCK_097-3a"/>
往戎州人向吉等操兵賈販恃其衆所過不輸物稅<lb/>
州縣捕逐皆散走成都鈐轄司奏請不以南郊赦除<lb/>
其罪從之逮捕親屬繫獄至更兩赦有詣闕訴者刑<lb/>
部詳覆官以爲特勑遇赦不原者雖數赦猶論如法<lb/>
公獨奏釋之凡釋百二十三人公於議法多如此復<lb/>
爲開封府推官當隨尹奏事　仁宗問大辟幾何且<lb/>
以愼刑愛人爲戒公因奏開封勑有重於編勑而當<lb/>
改者數事　仁宗皆以爲然它日問尹以公姓名稱<lb/>
之於是貴戚女使有奏讞上薄其罪付公監決曰此<lb/>
人平恕可任也道士趙清貺出入龐宰相家受賕御<lb/>
史以劾龐府治實清貺自爲龐不知也清貺坐杖配<lb/>
沙門島行兩日死御史又劾府希宰相指故杖清貺<lb/>
<pb n="KR4d0073_SBCK_097-3b"/>
殺之滅口　仁宗亦疑乃悉罷知府推判官而以公<lb/>
知太平州初淸貺事獨判官王礪劾決公不自辨也<lb/>
未幾　仁宗即寤罷者皆復而以公提點淮南路刑<lb/>
獄在淮南二年所活大辟十三人考課爲天下第一<lb/>
所舉多善士未甞聽人請屬還爲三司戸部判官求<lb/>
知宣州許之特詔秩禄視轉運使至則召五縣令約<lb/>
以州所下書有不便封還故縣得自爲政而州無事<lb/>
且滿州人詣轉運使提點刑獄乞留還又知舒州發<lb/>
常平廣惠倉以活陳許潁蔡流人及歸計口量逺近<lb/>
給食遣去去者率錢買香焚之府門以祝公至或感<lb/>
泣初提點刑獄恐聚流人爲盗又惜常平廣惠倉數<lb/>
牒止公不聽申以手書又不聽佐屬皆爭曰不可公<lb/>
<pb n="KR4d0073_SBCK_097-4a"/>
行之自若比代去州人闔城門留之薄暮與爭門乃<lb/>
得出遂以告老致仕於是官至尚書度支郎中散官<lb/>
至朝奉郎勲至上柱國　今上即位遷司封賜金紫<lb/>
以熈寜元年正月十二日卒年七十八孫氏世爲廣<lb/>
陵富姓兵部兄弟五人其季婦有子寡欲分財以義<lb/>
譬解不得乃悉推田宅與諸兄弟脫身携公居建安<lb/>
軍揚子故今爲眞州人諸兄弟後破産而兵部居揚<lb/>
子又卒爲富姓爲公千里迎師立學舎市書至六七<lb/>
千卷公感勵奮激誦習忘寢食年十九舉進士開封<lb/>
第二坐同保匿服罷而再舉又第一當是時以文學<lb/>
稱天下及仕號爲忠厚正直終身未甞言利老而貧<lb/>
不以爲悔郷人尤歸其長者有文集二十卷𥘉娶莊<lb/>
<pb n="KR4d0073_SBCK_097-4b"/>
氏早卒又娶裴氏刁氏刁氏封壽安縣君亦前死子<lb/>
湜澄泳淵淑湘早卒溱太廟齋郎後公數月死澄楚<lb/>
州寳應主簿洙祕書丞集賢校理漸太廟齋郎女十<lb/>
人一人嫁三人未嫁三人嫁而卒三人未嫁而卒九<lb/>
月十六日葬公揚子縣懷民鄕北原銘曰<lb/>
於戲孫公有直其道爲之少時以濟壯老人信公行<lb/>
承趨薦保天順公德與公壽考維公有子䘮事哀祗<lb/>
慰其考思用此銘詩<lb/>
　　　　荆湖北路轉運判官尚書屯田郎中劉君<lb/>
　　　　墓誌銘<hi>并序</hi>
治平元年五月六日荆湖北路轉運判官尚書屯田<lb/>
郎中劉君年五十四以官卒三年卜十月某日葬其<lb/>
<pb n="KR4d0073_SBCK_097-5a"/>
州揚子縣蜀岡而子洙以武寧章望之狀來求銘噫<lb/>
余故人也爲序而銘焉序曰君諱牧字先之其先杭<lb/>
州臨安縣人君曾大父諱彦琛爲吳越王將有功刺<lb/>
衢州葬西安於是劉氏又爲西安人當　太宗時甞<lb/>
求諸有功於吳越者録其後而君大父諱仁祚辭以<lb/>
疾及君父諱知禮又不仕而郷人稱爲君子後以君<lb/>
故贈官至尚書職方郎中君少則明敏年十六求舉<lb/>
進士不中曰有司豈枉我哉乃多買書閉戸治之及<lb/>
再舉遂爲舉首起家饒州軍事推官與州將爭公事<lb/>
爲所擠幾不免及後將范文正公至君大喜曰此吾<lb/>
師也遂以爲師文正公亦數稱君勉以學君論議仁<lb/>
恕急人之窮於財物無所顧計凡以慕文正公故也<lb/>
<pb n="KR4d0073_SBCK_097-5b"/>
弋陽富人爲客所誣將抵死君得實以告文正公未<lb/>
甚信然以君故使吏雜治之居數日富人得不死文<lb/>
正公由此愈知君任以事歳終將舉京官君以讓其<lb/>
同官有親而老者文正公爲歎息許之曰吾不可以<lb/>
不成君之善及文正公安撫河東乃始舉君可治劇<lb/>
於是君爲兖州觀察推官又學春秋於孫復與石介<lb/>
爲友州旱蝗奏便宜十餘事其一事請通登萊鹽啇<lb/>
至今以爲賴改大理寺丞知大名府館陶縣中貴人<lb/>
隨契丹使往來多擾縣君視遇有理人吏以無所苦<lb/>
先是多盜君用其黨推逐有發輒得後遂無爲盜者<lb/>
詔集強壯刺其手爲義勇多惶怖不知所爲欲走君<lb/>
諭以詔意爲言利害皆就刺欣然曰劉君不吾欺也<lb/>
<pb n="KR4d0073_SBCK_097-6a"/>
留守稱其能雖府事徃徃咨君計䇿用舉者通判廣<lb/>
信軍以親老不行通判建州當是時今河陽宰相富<lb/>
公以樞宻副使使河北奏君掌機宜文字保州兵士<lb/>
爲亂富公請君撫視君自長垣乗驛至其城下以三<lb/>
日㑹富公罷出君乃之建州方并屬縣諸里均其徭<lb/>
役人大喜而遭職方君喪以去通判青州又以母夫<lb/>
人喪罷又通判廬州朝廷弛茶㩁以君使江西議均<lb/>
其稅蓋期年而後反客曰平生聞君敏而敢爲今濡<lb/>
滯若此何故也君笑曰是固君之所能易也而我則<lb/>
不能且是役也朝廷豈以爲它亦曰愛人而已今不<lb/>
深知其利害而茍簡以成之君雖以吾爲敏而人必<lb/>
有不勝其弊者及奏事皆聽人果便之除廣南西路<lb/>
<pb n="KR4d0073_SBCK_097-6b"/>
轉運判官於是修險阨募丁壯以減戍卒徙倉便輸<lb/>
考攝官功次絶其行賕居二年凡利害無所不興廢<lb/>
乃移荆湖北路至踰月卒家貧無以爲䘮自棺椁諸<lb/>
物皆荆南士人爲具君娶江氏生五男二女男曰洙<lb/>
沂汶爲進士洙以君故試將作監主簿餘尚幼初君<lb/>
爲范富二公所知一時士大夫爭譽其才君亦慨然<lb/>
自以當得意已而屯邅流落抑没於庸人之中幾老<lb/>
矣乃稍出爲世用若將有以爲也而旣死此愛君者<lb/>
所爲恨惜然士之赫赫爲世所願者可睹矣以君始<lb/>
終得䘮相除亦何負彼之有哉銘曰<lb/>
嗟乎劉君宜壽而顯何畜之乆而施之淺雖或止之<lb/>
亦或使之唯其有命故止於斯<lb/>
<pb n="KR4d0073_SBCK_097-7a"/>
　　　　廣西轉運使李君墓誌銘<hi>并序</hi>
君諱寛字伯強姓李氏其先隴西人後移光山至君<lb/>
六世祖又移建安今爲南昌人者以君大皇考爲鼻<lb/>
祖君皇考諱某以太子洗馬致仕終尚書虞部郎中<lb/>
其贈官至衛尉卿大皇考諱某以殿中丞致仕其贈<lb/>
官至吏部尚書曾大皇考諱某當五代之亂無爵禄<lb/>
以尚書故贈大理評事君始以世父䕃守將作監主<lb/>
簿監洪州鹽院用歲課倍得知袁州宜春縣改知福<lb/>
州福清縣當是時能聞朝廷矣就除通判桂州又通<lb/>
判江州二州皆治遂知吉州請於　天子立學以敎<lb/>
學者常三百人施方略捕盗賊無衆寡逺近必得以<lb/>
至米鹽酒㩁皆爲除弊致利移衡州不赴改江州州<lb/>
<pb n="KR4d0073_SBCK_097-7b"/>
人曰是甞涖我矣不待至而服未幾移潤州不赴改<lb/>
信州又不赴改太平州轉運使言饒大劇州將不能<lb/>
治而太平不足用君乃換饒州屬縣惡吏聞且至有<lb/>
弃其官而去至則禁巫醫之罔民案畜蠱者遂以無<lb/>
事安撫使言治行於江南爲第一母夫人終去位三<lb/>
年知䖍州將行三司請君制置糧草河北一歳減緡<lb/>
錢八十七萬由此提點江浙等路鑄錢坑冶以衛尉<lb/>
老奏徙治所南昌從之移提點荆湖北刑獄辭不徃<lb/>
又請便官以養乃改江西居一月遭衛尉䘮服除乆<lb/>
之尚不忍去墓所詔就起君提點江東刑獄又移京<lb/>
西除廣西轉運使自儂智高反宿軍邕州歲漕不足<lb/>
乃多治船設賞罰而邕軍食以有餘所部攝官以三<lb/>
<pb n="KR4d0073_SBCK_097-8a"/>
十四貟爲額待攝常數十百人一貟闕皆爭賕吏君<lb/>
第其課爲三等有闕以次補攝官不賕吏由此始二<lb/>
廣使者故不以春夏出㑹有詔閱邉卒君即出道遇<lb/>
瘴歸卒年六十治平二年九月二十三日也初李氏<lb/>
旣居江南尚書未老致其事歸養其子侍郎以分司<lb/>
歸亦未老當侍郎之歸衛尉又以從其兄弗仕仍世<lb/>
德義爲南人所慕君旣生有美質而積習名敎自爲<lb/>
兒童侍衛尉側不惰終日及壯砥礪以材能自顯其<lb/>
於吏治精壯果敏機張鍵閉姦不可知目所指取必<lb/>
得其情狀故所在豪人猾吏重手累足以終君去不<lb/>
敢有所觸君視遇其屬士大夫賢者尤謹所拔舉過<lb/>
百人後多知名云夫人胡氏仁和縣君子男五人長<lb/>
<pb n="KR4d0073_SBCK_097-8b"/>
曰承勉宣州旌德縣令早卒次曰亞夫太廟齋郎曰<lb/>
獻夫試將作監主簿曰渭夫試祕書省校書郎曰太<lb/>
平奴方晬而夭女二人長適蘇州常熟縣主簿余公<lb/>
弼次適大理寺丞田眞卿孫男三人君與弟尚書司<lb/>
門郎中定相友愛尤篤遺奏以司門之子簡夫聞詔<lb/>
除司門知太平州𥙷簡夫郊社齋郎又詔君䘮所過<lb/>
州發卒護送以明年二月歸殯于洪州某月某日葬<lb/>
新建縣桃花郷曹山去先墓五里君所自爲壽藏也<lb/>
君積散官至朝奉郎職事官至尚書金部郎中勲至<lb/>
護軍賜服佩至三品銘曰<lb/>
李姓章浦自君考祖弃閩徂遷望此荆楚君於治人<lb/>
無有黨讎部我千里如農一丘薅姦鉏彊以殖善柔<lb/>
<pb n="KR4d0073_SBCK_097-9a"/>
均之利澤深蒔平耰乃登禄實尚饋春秋君能孝祀<lb/>
君則多子有來無窮其視章水<lb/>
　　　　國子博士致仕李君墓誌銘<lb/>
朝奉郎國子博士致仕騎都尉賜緋魚袋廣陵李君<lb/>
者諱問字某以數舉進士賜同學究出身甞爲韶州<lb/>
樂昌無爲軍廬江二縣主簿河中府臨晉縣令以昭<lb/>
德軍節度推官知邢州平鄕縣以大理寺丞知蘇州<lb/>
吳江衢州江山二縣又以太子中舎殿中丞監在京<lb/>
箔場太平州蕪湖縣酒稅遂告老㑹　今上即位遷<lb/>
博士至明年而卒又明年十二月二十五日葬廣陵<lb/>
某郷某里君善爲詩當時名人柳開王禹偁稱之少<lb/>
貧幾不自存有姊氏以田宅弗取也及爲吏所在推<lb/>
<pb n="KR4d0073_SBCK_097-9b"/>
誠愛人人至不忍有所負以累君去輒遮泣挽留及<lb/>
老矣而彌貧然終不以貧故變節有所取年九十精<lb/>
悍如此及將卒尚讀書與家人笑語自若投其書若<lb/>
將寐者遂卒卒時治平元年十一月十一日也李氏<lb/>
故金陵人其後遷高郵又遷廣陵君曾祖諱某祖諱<lb/>
某考諱某以君故贈殿中丞君娶開封浩氏有兩男<lb/>
子察山南東道節度推官蚤卒定集慶軍節度推官<lb/>
一女嫁杭州新城縣令許仲蔚定有文行從余遊故<lb/>
與爲銘銘曰<lb/>
斬曠平窾幽宻工相方史諏日於惟君考此室猶其<lb/>
永寧尚終吉<lb/>
　　　　朝奉郎守殿中丞前知興元府成固縣楊<lb/>
<pb n="KR4d0073_SBCK_097-10a"/>
　　　　君墓誌銘<lb/>
楊氏自太尉震守節於漢以死而將相名臣之族多<lb/>
出於華隂歷八九百年以至於今不絶爲士大夫家<lb/>
而尚能譜太尉之昭穆當五代之亂君曾祖諱某者<lb/>
在呉越因相其王王遷國除於太宗之時而國相<lb/>
之子孫歸仕於　天子又多賢顯尚書刑部郎中諱<lb/>
某者君皇祖也尚書司封郎中諱某者君皇考也楊<lb/>
氏之爲江都人者自君皇考始君諱某字公適幼詳<lb/>
敏知好文學故我叔祖興元府君嫁之以其子及長<lb/>
而仕號爲能吏所在官治多舉者自太廟齋郎更九<lb/>
官而以殿中丞知興元府成固縣事治平元年歸得<lb/>
疾於楚州二月二十一日卒年六十五夫人王氏即<lb/>
<pb n="KR4d0073_SBCK_097-10b"/>
興元府君尚書主客郎中諱某之女五男子湜洙治<lb/>
滌浡湜宿州符離縣尉餘皆進士洙治前死四女子<lb/>
其巳嫁者二人太常少卿吕璹試將作監主簿孫綖<lb/>
者君壻也其一人未嫁而前死諸子孫以二年十一<lb/>
月四日葬君江都東興鄕之北原以某甞得侍君而<lb/>
君知之於少時者也故屬以銘銘曰<lb/>
赫赫太尉窮于季世華隂之楊終煽而昌艱難徂遷<lb/>
亦相其王王以家朝相隨内屬有子有姓尚多顯服<lb/>
君勱厥紹考終世禄書銘在京兆實初卜<lb/>
　　　　都官郎中致仕周公墓誌銘<lb/>
尚書都官郎中南康周公卒之明年皇祐五年葬某<lb/>
所子藴詠使請銘次其語曰公諱某字某其先占蔡<lb/>
<pb n="KR4d0073_SBCK_097-11a"/>
之汝陽唐末遇亂於光蘄遷江州之星子鎭太平興<lb/>
國中以鎭爲縣又以爲南康軍故今爲南康人焉曾<lb/>
大父某大父某當李氏時皆以學行爲處士家皇考<lb/>
某累贈尚書職方郎中始以進士起至尚書屯田郎<lb/>
中求監池之永豐監遂致仕已而　今天子大享明<lb/>
堂恩除都官于家以卒甞令岳之沅江壽之霍丘池<lb/>
之建德卭之依政河南之洛陽凡五縣通判池州守<lb/>
二州曰蓬曰安其治之寛嚴視事劇易尤惠於池蓬<lb/>
蓬人愛思至爲公畫像在洛陽明肅太后使中貴人<lb/>
用事者來留守傾身媚附之中人諷公請已獨拒之<lb/>
不往故相張士遜薦公說書國學且諭公見執政公<lb/>
固謝之其篤學果行蓋有世士夫所難者卒時春秋<lb/>
<pb n="KR4d0073_SBCK_097-11b"/>
七十七戒䘮葬無用浮屠說有文十卷世傳之先夫<lb/>
人王氏封仁壽縣君二子藴保信軍節度推官詠太<lb/>
廟齋郎銘曰<lb/>
余聞異時宦官之幸雖隆名尊爵有紀於時者往往<lb/>
爲之詘焉又觀古之士能無折身以市於貴勢蓋亦<lb/>
少也信公之所守則其賢逺矣我銘公藏不刻其他<lb/>
惟兹之存以勸母邪<lb/>
　　　　張常勝墓誌銘<lb/>
君湖州烏程縣人姓張氏名文剛字常勝好學能文<lb/>
孝友順祥再舉進士不第年二十七熈寧五年九月<lb/>
九日卒以六年二月十日葬于鳯凰山曾祖任祖維<lb/>
贈刑部侍郎父先尚書都官郎中致仕女三人君妻<lb/>
<pb n="KR4d0073_SBCK_097-12a"/>
予從父妹也故君從予學銘曰<lb/>
才足以貴而莫之知善足以壽而止於斯嗚呼逝矣<lb/>
兮銘以哀之<lb/>
臨川先生文集卷第九十七<lb/>
<pb n="KR4d0073_SBCK_097-12b"/>
</p>
<p>
</p>
  </div>
</body>
</text>
</TEI>
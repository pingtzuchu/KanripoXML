<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_058-1a"/>
臨川先生文集卷第五十八<lb/>
　　表<lb/>
　　　封舒國公謝表<lb/>
　　　除依前左僕射觀文殿大學士集禧觀使謝<lb/>
　　　　　表<lb/>
　　　朱炎傳　聖㫖令視府事謝表<lb/>
　　　差弟安上傳㫖令授勑命不須辭免謝表<lb/>
　　　孫珪傳宣許罷節鉞謝表<lb/>
　　　封荆國公謝表<lb/>
　　　賀貴妃進位表<lb/>
　　　賀生皇子表六道<lb/>
　　　賀魏國大長公主禮成表<lb/>
<pb n="KR4d0073_SBCK_058-1b"/>
　　　賀冀國大長公主出降表<lb/>
　　　賀魯國大長公主出降表<lb/>
　　　賀康復表<lb/>
　　　賀南郊禮畢肆赦表二道<lb/>
　　　賀明堂禮畢肆赦表<lb/>
　　　　封舒國公謝表<lb/>
臣某言伏奉制命特授開府儀同三司封舒國公者<lb/>
發號端門外覃慶賜䟽恩列辟俯逮空飡舞手均歡<lb/>
捫心獨幸<hi>中謝</hi>伏念臣乆孤眷遇當即譴訶曠歲籲<lb/>
天尚辭榮而未獲新恩賜國仍席寵以有加唯兹邦<lb/>
土之名乃昔宦遊之壤乆陶聖化非復魯僖之所懲<lb/>
積習仁風乃甞朱邑之見愛鴻私所𬒳朽質更榮此<lb/>
<pb n="KR4d0073_SBCK_058-2a"/>
蓋　皇帝陛下道冒群才彌天之所覆恩涵庶品并<lb/>
物之所包以釐事備於郊宫而惠澤均於海宇故雖<lb/>
幽屏弗以遐遺顧冒昧之不貲豈糜捐之可報臣無<lb/>
任<lb/>
　　　　除依前左僕射觀文殿大學士集禧觀使<lb/>
　　　　謝表<lb/>
臣某言伏奉制命除授依前行尚書左僕射充觀文<lb/>
殿大學士集禧觀使者屢黷天威坐彌年所曲從危<lb/>
懇仰荷至慈<hi>中謝</hi>伏念臣學止求心行多違俗少隨<lb/>
官牒徒有志於養親晚誤聖知欲忘身而許國疲曵<lb/>
乆<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>於宰事閔凶適在於私門中解繁機特上煩於<lb/>
矜惻外分憂寄復難强於支持方累鴻私更尸殊寵<lb/>
<pb n="KR4d0073_SBCK_058-2b"/>
旣兢慙於非據輙冒昧以終辭伏蒙　陛下示以優<lb/>
容屢垂訓獎赦其逋慢終賜矜全猶加祕殿之隆名<lb/>
俯慰窮閻之衰疾地崇禄厚尚非空食之所宜歲晚<lb/>
力愆雖欲捐軀而曷報臣無任<lb/>
　　　　朱炎傳　聖㫖令視府事謝表<lb/>
臣某言三月二日提舉江南路太常丞朱炎傳　聖<lb/>
㫖令臣便視府事者使指遄臻訓詞俯逮敢圖衰疾<lb/>
尚誤眷存<hi>中謝</hi>伏念臣曲荷捜揚乆孤付屬有能必<lb/>
獻未甞擇事而辭難無力可陳乃始籲天而求佚然<lb/>
方焦思有爲之日以此懷恩未報之身茍營燕安豈<lb/>
免慙悸伏蒙　陛下仁惟求舊義不忘遐乃因乗軺<lb/>
將命之臣更喻推轂授方之意踦履無用誠弗忍於<lb/>
<pb n="KR4d0073_SBCK_058-3a"/>
弃捐朽株匪材尚奚勝於器使永惟獎勵徒誓糜捐<lb/>
臣無任<lb/>
　　　　差弟安上傳㫖令授勑命不須辭免謝表<lb/>
臣某言伏蒙　聖恩差弟安上提點江南東路刑獄<lb/>
以臣衰疾就令照管仍傳　聖旨令臣便授勑命更<lb/>
不須辭免者江海衰殘雲天悠逺恩言狎至感涕交<lb/>
流<hi>中謝</hi>伏念臣積荷知憐初無報稱豈圖賤質上簡<lb/>
聖心數遣中人間因外使喻以眷懷之至意慰其憂<lb/>
苦之餘生惠焉旣乆而彌加告矣雖頑而未捨乃至<lb/>
召見同産馳賜十行之書使營私門就捐一路之寄<lb/>
訪逮纎悉矜及隱微追千載之遭逢殆無前比顧百<lb/>
身之糜殞安可仰酬唯當祗聖訓之鴻私豈敢固愚<lb/>
<pb n="KR4d0073_SBCK_058-3b"/>
衷之小諒重念無傷於國體乃爲不負於天慈欲以<lb/>
里居之安而尸官廩之厚固巳犯明義而累食功之<lb/>
實況復干隆名而長昧利之風至於詞窮雖兢慙於<lb/>
屢黷可以理奪終冀幸於矜從臣無任<lb/>
　　　　孫珪傳宣許罷節鉞謝表<lb/>
臣某言二月二十二日江東轉運使孫珪到府伏奉<lb/>
聖慈宣諭以臣誠請甚確志不可奪故罷節鉞春時<lb/>
更宜愼愛者囊封屢黷特荷矜從使傳載馳重煩慰<lb/>
撫<hi>中謝</hi>伏念臣乆尸名寵莫報恩私旣逃不職之誅<lb/>
更竊無功之禄閉門養疾曽未憖於朝榮擊壤歌時<lb/>
顧難忘於聖力伏蒙　皇帝陛下義惟求舊仁不弃<lb/>
遐故雖簪屨之遺尚蒙簡記曽是筋骸之束敢愛縻<lb/>
<pb n="KR4d0073_SBCK_058-4a"/>
捐臣無任<lb/>
　　　　封荆國公謝表<lb/>
臣某言伏奉勑命授臣特進荆國公加食邑四百戸<lb/>
食實封一百戸勲如故者宫庭嘉享推惠術以及人<lb/>
田里空餐濫宸恩而累國<hi>中謝</hi>伏念臣苦窳賤質卷<lb/>
曲散材遭值休辰登備貴器有未償之厚責無可録<lb/>
之微勞敢冀<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>身尚叨徽數此蓋　皇帝陛下備成<lb/>
熈事答四表之歡心董正治官建一代之明制因令<lb/>
疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>與𬒳光榮雖自誓於糜捐顧何醻於賁幬臣無<lb/>
任<lb/>
　　　　賀貴妃進位表<lb/>
祲盛之禮發於宫闈驩康之聲播於寰海<hi>中賀</hi>恭惟<lb/>
<pb n="KR4d0073_SBCK_058-4b"/>
皇帝陛下放古之憲刑家以身乃資婦德之良俾貳<lb/>
坤儀之政蓋關雎之求淑女以無險詖私謁之心鷄<lb/>
鳴之得賢妃則有警戒相成之道於以求助不專爲<lb/>
恩臣生逢明時竊觀盛事祝聖人之多子輙慕堯封<lb/>
思令德以式歌豈慙周雅臣無任<lb/>
　　　　賀生皇子表六道<lb/>
臣某言都進奏院狀報誕生　皇子者宫闈嗣慶寰<lb/>
海交欣凡逮戴天惟均擊壤<hi>中賀</hi>臣聞螽斯之言衆<lb/>
子是爲王者之時華封之祝多男亦曰聖人之事恭<lb/>
惟　皇帝陛下紹祖休顯憲天昭明致文武之憂勤<lb/>
成堯舜之仁孝宅師無競莞簟之寢旣安傳類有祥<lb/>
弓韣之祠屢應詒謀方永錫羡用光臣託備蕃維叨<lb/>
<pb n="KR4d0073_SBCK_058-5a"/>
承睿奬不顯亦世家實與於榮懷於萬斯年心敢忘<lb/>
於慶頼臣無任<lb/>
　　　　二<lb/>
臣某言伏覩進奏院狀報誕生　皇子者嘉慶係傳<lb/>
歡欣摠集<hi>中賀</hi>臣歷觀古昔誕受福祥厥配天所以<lb/>
乆長乃有子至於干億伏惟　皇帝陛下鳬鷖之雅<lb/>
媚于神祗芣苢之風燕及黎庶弓韣嗣燕禖之報旐<lb/>
旟仍羆夢之祥無疆惟休永保桑苞之固有室大競<lb/>
方觀椒實之蕃臣甞汙近司乆尸榮禄特荷殊憐之<lb/>
至豈勝竊喜之情臣無任<lb/>
　　　　三<lb/>
臣某言伏覩都進奏院狀報誕生　皇子者皇運郅<lb/>
<pb n="KR4d0073_SBCK_058-5b"/>
隆天枝彌茂照臨所曁鼓舞攸均<hi>中賀</hi>臣聞史紀文<lb/>
慶之延豈惟十子詩歌姒徽之繼爰至百男肇敏于<lb/>
修乃繁厥祉恭惟　皇帝陛下道冒區宇德冠往初<lb/>
品庶蒙休旣饗和平之樂神靈錫羡果膺蕃衍之祥<lb/>
臣甞汙近司備叨殊獎以宿痾而自困欲旅進以無<lb/>
階臣無任<lb/>
　　　　四<lb/>
臣某言伏覩都進奏院狀報七月四日誕生　皇子<lb/>
者慶兆六宫欣交九服照臨所曁鼔舞惟均<hi>中賀</hi>竊<lb/>
以莞寢告祥實帝臨之釐事牢祠錫羡乃神保於昌<lb/>
時伏惟　皇帝陛下追放堯勲嗣承犧象鴻名敷播<lb/>
巳協九皇之高純嘏垂延方覃千子之衆維祺有俶<lb/>
<pb n="KR4d0073_SBCK_058-6a"/>
俾熾無疆臣夙冒恩憐乆尸榮禄適此驩嘉之㑹<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>
然趨造之難臣無任<lb/>
　　　　五<lb/>
臣某言伏覩都進奏院狀報誕生　皇子者元精孚<lb/>
佑聖種挺生慶係集於宫庭歡外交於寰宇<hi>中賀</hi>竊<lb/>
以熊羆見夢穜稑獻祥厥撫㑹昌之期乃膺錫羡之<lb/>
福恭惟　皇帝陛下德高振古仁浹含生故神明之<lb/>
胄浸蕃而福履之將未艾臣乆尸多禄特荷異恩顧<lb/>
衰疢之滋多望清光而獨逺臣無任<lb/>
　　　　六<lb/>
臣某言伏覩都進奏院狀報誕生　皇子者燕禖饗<lb/>
德方儲錫羡之祥羆夢生賢克協㑹昌之運與在照<lb/>
<pb n="KR4d0073_SBCK_058-6b"/>
臨之廣敷同慶頼之深切以思齊神罔時恫假樂民<lb/>
之攸墍天所保佑厥惟太姒之多男國之榮懷亦曰<lb/>
成王之衆子恭惟　皇帝陛下令德光乎洛誦康功<lb/>
茂乎岐昌鴻休無疆景命有僕蓋芣苢之薄言采采<lb/>
衆皆先成則螽斯之宜爾振振宗强孰禦臣乆叨眷<lb/>
遇適阻進趨親值本支百世之盛時敢忘壽考萬年<lb/>
之善祝<lb/>
　　　　賀魏國大長公主禮成表<hi>并周德妃進封</hi>
臣某言伏以明告治庭寵頒恩冊家邦之慶海宇以<lb/>
欣<hi>中賀</hi>恭惟　皇帝陛下荷天閎休若古丕式自禰<lb/>
率而尊祖備極靈承謂姊親而先姑特加徽數改錫<lb/>
厥壤増襃所生大號巳孚庶言惟允臣乆尸榮禄竊<lb/>
<pb n="KR4d0073_SBCK_058-7a"/>
睹盛儀臚傳雖異於九賔率舞尚同於百獸臣無任<lb/>
　　　　賀冀國大長公主出降表<lb/>
慶事備成恩紀隆洽有榮夷夏之觀厥孚邦國之休<lb/>
<hi>中謝</hi>蓋聞勿恤於有家以祉而歸吉禮儀卒獲風化<lb/>
所原不有在躬之清明其能由内而成熾恭惟<lb/>
皇帝陛下道光覆照敎始親成篤念祖之至情致先<lb/>
姑之美義庶言無間徽典有加臣叨昧殊憐衰<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>逺<lb/>
屏親值榮懷之日用忘呼舞之勞臣無任<lb/>
　　　　賀魯國大長公主出降表<lb/>
臣某言伏覩進奏院報魯國大長公主出降者占虵<lb/>
聘夢祥實發於先朝奠鴈告期禮甫成於外館<hi>中賀</hi>
臣聞親成經五禮之始睦婣貫六行之中善與物昌<lb/>
<pb n="KR4d0073_SBCK_058-7b"/>
慶惟時頼恭惟　皇帝陛下齊家而國治睦族而民<lb/>
雍恩隆天屬之尊禮重王姬之降愼所選尚燕及文<lb/>
母之慈厚於送歸追成穆考之孝臣叨陪興運獲覩<lb/>
盛儀雖句臚中絶於九賔然呼舞外均於百獸臣無<lb/>
任<lb/>
　　　　賀康復表<lb/>
臣某言天佑俊德永錫康寧三靈一心所共欣慶<hi>中賀</hi>
竊以執契踐運寳命在躬無疆惟休何恙不巳伏惟<lb/>
皇帝陛下堯仁舜孝充假彰聞惠于神民循道不越<lb/>
雖勤勞庶愼衛養小愆而福履綏將旋日底豫平格<lb/>
獲祐效驗甚明而臣衰疾所嬰乆違宸宇聞傳踊躍<lb/>
倍百群黎臣無任<lb/>
<pb n="KR4d0073_SBCK_058-8a"/>
　　　　賀南郊禮畢肆赦表二道<lb/>
臣某言伏覩十一月二十五日南郊禮畢大赦天下<lb/>
者精意上昭神靈底豫茂恩旁暢夷夏接和<hi>中賀</hi>臣<lb/>
聞道以饗帝爲難禮以配天爲至有秩斯祜唯四表<lb/>
之歡心胡臭亶時匪九州之美味自古在昔若聖與<lb/>
仁厥遭昌辰乃覩熈事恭惟　皇帝陛下邁種三德<lb/>
敷奏九功率籲奉璋之衆髦肇稱奠璧之新禮廟籩<lb/>
致孝郊血告幽誠旣格於穹旻福遂均於品庶振憂<lb/>
矜寡原宥眚烖第五玉以襃封善人是富發三錢而<lb/>
慶賜賤者不虚天其居歆人以呼舞臣夙叨寵奬親<lb/>
值休成雖無與於駿奔實不勝於竊抃臣無任<lb/>
　　　　二<lb/>
<pb n="KR4d0073_SBCK_058-8b"/>
臣某言伏覩今月𥘉五日南郊禮畢大赦天下者精<lb/>
明條逹神睠顧而依懷膏澤川流人歡呼而蹈厲<hi>中賀</hi>
臣聞語孝之至莫大於配天議禮而輕不足以享帝<lb/>
能舉釐事實歸聖時恭惟　皇帝陛下鴻化巳昭康<lb/>
年屢應奔走籩豆有董正之治官潔豐粢盛有底愼<lb/>
之財賦禮成榖旦恩浹緜區雖洛誦之休明尚難譬<lb/>
稱豈見寛之淺呐能盡揄揚臣夙荷慈憐方嬰衰瘵<lb/>
望九賔之紳笏獨逺句傳狎百獸於山林猶知率舞<lb/>
臣無任<lb/>
　　　　賀明堂禮畢肆赦表<lb/>
臣某言伏覩今月二十二日明堂禮畢大赦天下者<lb/>
蒐講上儀神天底豫敷施大號夷夏交欣<hi>中賀</hi>蓋聞<lb/>
<pb n="KR4d0073_SBCK_058-9a"/>
聖以享帝爲難孝以嚴父爲至周右烈考或委政而<lb/>
弗專漢記諸神或竊禮而無實恭惟　皇帝陛下道<lb/>
包衆甫運㑹丕平巍巍成功堯之所謂大業業致孝<lb/>
舜之所由昌㳙選休辰肇稱嘉饗百禮旣至而正惟<lb/>
巳獨萬壽攸酢而福與衆均臣乆冒眷憐方嬰疢疾<lb/>
奉承籩豆乃獨後於臣工蹌舞笙鏞竊自同於鳥獸<lb/>
臣無任<lb/>
臨川先生文集卷第五十八<lb/>
<pb n="KR4d0073_SBCK_058-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_025-1a"/>
臨川先生文集卷第二十五<lb/>
　　律詩<hi>七言八句七言長篇附</hi>
　　　鍾山西庵白蓮亭<lb/>
　　　贈老寧僧首<lb/>
　　　次韻舎弟賞心亭卽事二首<lb/>
　　　次韻陳學士小園卽事<lb/>
　　　寄友人<lb/>
　　　登大茅山<lb/>
　　　登中茅山<lb/>
　　　登小茅山<lb/>
　　　送張仲容赴杭州孫公辟<lb/>
　　　贈李士寧道人<lb/>
<pb n="KR4d0073_SBCK_025-1b"/>
　　　　次韻春日卽事<lb/>
　　　　次韻荅陳正叔二首<lb/>
　　　　送崔左藏之廣東<lb/>
　　　　苦雨<lb/>
　　　　江上<lb/>
　　　　午枕<lb/>
　　　　寄石鼓陳伯庸<lb/>
　　　　送熊伯通<lb/>
　　　　送王覃<lb/>
　　　　送明州王大卿<lb/>
　　　　姑胥郭<lb/>
　　　　嚴陵祠堂<lb/>
<pb n="KR4d0073_SBCK_025-2a"/>
　　　藏春塢詩獻刁十四丈學士<lb/>
　　　太湖恬亭<lb/>
　　　蒙城淸燕堂<lb/>
　　　次韻酬吳彦珍見寄二首<lb/>
　　　自金陵如丹陽道中有感<lb/>
　　　初去臨川<lb/>
　　　讀史<lb/>
　　　讀詔書<lb/>
　　　王太丞邑事之暇過訪山館兼示佳篇<lb/>
　　　王浮梁太丞聽訟軒有水禽巢于竹林<lb/>
　　　寄虞氏兄弟<lb/>
　　　除夜寄舎弟<lb/>
<pb n="KR4d0073_SBCK_025-2b"/>
　　　荅熊本推官金陵寄酒<lb/>
　　　和錢學士喜雪<lb/>
　　　送江寧彭給事赴闕<lb/>
　　　　鍾山西庵白蓮亭<lb/>
山亭新破一方苔白帝留花滿四隈野豔輕明非傅<lb/>
粉秋光清淺不慿材鄕窮自作幽人伴歲晚誰爲靜<lb/>
女媒可笑遠公池上客郤因松菊賦歸來<lb/>
　　　　贈老寧僧首<lb/>
秀骨厖眉倦往還自然淸譽落人間閑中用意歸詩<lb/>
筆靜外安身比太山欲倩野雲朝送客更邀江月夜<lb/>
臨關嗟予蹤迹飄塵土一對孤峰幾厚顏<lb/>
　　　　次韻舎弟賞心亭卽事二首<lb/>
<pb n="KR4d0073_SBCK_025-3a"/>
檻折簷傾野水傍臺城佳氣已消亡難披梗莽㝷千<lb/>
古獨倚青㝠望八荒坐覺塵沙昏遠眼忽看風雨破<lb/>
驕陽扁舟此日東南興欲盡江流萬里長<lb/>
　　　　二<lb/>
霸氣消磨不復存舊朝臺殿秖空村孤城倚薄青天<lb/>
近細雨侵凌白日昏稍覺野雲成晩霽郤疑山月是<lb/>
朝暾此時江海無窮興醒客忘言醉客喧<lb/>
　　　　次韻陳學士小園卽事<lb/>
牆屋雖無好鳥鳴池塘亦未有蛙聲樹含宿雨紅初<lb/>
入草倚朝陽緑更生萬物天機何得喪百年心事不<lb/>
將迎與君杖䇿聊觀化搔首春風眼尚明<lb/>
　　　　寄友人<lb/>
<pb n="KR4d0073_SBCK_025-3b"/>
飄然羈旅尚無涯一望西南百嘆嗟江擁涕洟流入<lb/>
海風吹魂夢去還家平生積慘應銷骨今日殊鄕又<lb/>
見花安得此身如草樹根株相守盡年華<lb/>
　　　　登大茅山<lb/>
一峰高出衆山顚疑隔塵沙道里千俯視煙雲來不<lb/>
極仰攀蘿蔦去無前人間巳換嘉平帝地下誰通句<lb/>
曲天陳迹是非今草莽紛紛流俗尚師仙<lb/>
　　　　登中茅山<lb/>
翛然杖屨出塵囂雞犬無聲到泬寥欲見五芝莖葉<lb/>
老尚攀三鶴羽翰遙容溪路轉迷橫彴仙几風來得<lb/>
墮樵興罷日斜歸亦懶更磨碑蘚認前朝<lb/>
　　　　登小茅山<lb/>
<pb n="KR4d0073_SBCK_025-4a"/>
捫蘿路到半天窮下視淮洲杳靄中物外眞游來几<lb/>
席人間榮願付苓通白雲坐處龍池杳明月歸時鶴<lb/>
馭空回首三君誰更似予房家世有高風<lb/>
　　　　送張仲容赴杭州孫公辟<lb/>
萬屋相誇漆與丹笑歌長在綺紈間綵船春戲城邊<lb/>
水畫燭秋㝷寺外山憶我屢隨遊客入喜君今赴辟<lb/>
書還遥知曼倩威行乆赤筆應從到日閑<lb/>
　　　　贈李士寧道人<lb/>
季主逡巡居卜肆彌明邂逅作詩翁曾令宋賈歎車<lb/>
上更使劉侯驚坐中杳杳人傳多異事㝠㝠誰識此<lb/>
高風行歌過我非無謂唯恨貧家酒盞空<lb/>
　　　　次韻春日卽事<lb/>
<pb n="KR4d0073_SBCK_025-4b"/>
人間尚有薄寒侵和氣先薫草樹心丹白自分齊破<lb/>
蕾青黃相向欲交隂潺潺嫩水生幽谷漠漠輕煙動<lb/>
遠林病得一官隨太守班春無助愧周任<lb/>
　　　　次韻荅陳正叔二首<lb/>
青衫憔悴北歸來髪有霜根面有埃羣吠我方憎猘<lb/>
子一鳴誰更識龍媒功名落落求難値日月沄沄去<lb/>
不回勝事與身何等近酒樽詩卷數須開<lb/>
　　　　二<lb/>
田宅荒凉去復來詩書顏髪兩塵埃忘機自許鷗相<lb/>
狎得禍誰期鶴見媒此道未行身有待古人不見首<lb/>
空回何當水石他年住更把韋編靜處開<lb/>
　　　　送崔左藏之廣東<lb/>
<pb n="KR4d0073_SBCK_025-5a"/>
怪石巉巉上泬寥昔人於此奏簫韶水清但有嘉魚<lb/>
出風暖何曾毒草揺今日淹留君按節當時嬉戲我<lb/>
垂髫因㝷舊政詢遺老爲作新詩變俚謡<lb/>
　　　　苦雨<lb/>
靈塲奔走尚無功去馬來車道不通風助亂雲隂更<lb/>
密水爭高岸氣尤雄平時溝洫今多廢下戸京囷乆<lb/>
巳空肉食自嗟何所報古人憂國願年豐<lb/>
　　　　江上<lb/>
村落家家有濁醪青旗招客解祗裯春風似補林塘<lb/>
破野水遙連草樹高寄食舟車隨處弊行歌天地此<lb/>
身勞遲回自負平生意豈是明時惜一毛<lb/>
　　　　午枕<lb/>
<pb n="KR4d0073_SBCK_025-5b"/>
百年春夢去悠悠不復吹簫向此留野草自花還自<lb/>
落鳴禽相乳亦相酬舊蹊埋沒開新徑朱戸欹斜見<lb/>
畫樓欲把一盃無伴侣眼看興廢使人愁<lb/>
　　　　寄石鼓寺陳伯庸<lb/>
鯨海無風白日閑天門當面險難攀塵埃掉臂離長<lb/>
陌琴酒和雲入舊山仁義未饒軒冕貴功名莫信鬼<lb/>
神慳郭東一點英雄氣時伴君心夜斗間<lb/>
　　　　送熊伯通<lb/>
歲暮欣逢蓋共傾川塗南北豈忘情事經官路心應<lb/>
折地入家山眼更明江上月華空自照梅邊春意恰<lb/>
相迎關河不鏁眞消息野客猶能聽治聲<lb/>
　　　　送王覃<lb/>
<pb n="KR4d0073_SBCK_025-6a"/>
分走人間十五年塵沙吹鬢各蒼然山林渺渺長回<lb/>
首兒女紛紛忽滿前知子有才思奮發嗟余無地與<lb/>
迴旋相看一作秦吳别身世何時兩息肩<lb/>
　　　　送明州王大卿<lb/>
大曆才臣有此州昆雲今駕鹿轓游從來所至邦人<lb/>
喜眞復能分聖主憂千里封疆何足治一時名跡故<lb/>
應留屬城舊吏雖疲懶尚可揮毫敵李舟<lb/>
　　　　姑胥郭<lb/>
誤褫雲巾别故山抵吳由越兩間關千家漁火秋風<lb/>
市一葉歸舟暮雨灣旅病愔愔如困酒鄕愁脉脉似<lb/>
連環情知帶眼從前緩更恐顚毛自此斑<lb/>
　　　　嚴陵祠堂<lb/>
<pb n="KR4d0073_SBCK_025-6b"/>
漢庭來見一羊裘黙黙俄歸舊釣舟迹似磻溪應有<lb/>
待世無西伯可能留﨑嶇馮衍才終廢索寞桓譚道<lb/>
不謀勺水果非鱣鮪地放身滄海亦何求<lb/>
　　　　藏春塢詩獻刁十四丈學士<lb/>
蒜山東渡得林丘邂逅籃輿亦少留今日更知萊氏<lb/>
隱暮年長憶武陵遊欲營垣屋隨穿斸尚歎塵沙隔<lb/>
獻酬遥約向吳亭下路春風深駐五湖舟<lb/>
　　　　太湖恬亭<lb/>
檻臨溪上緑隂圍溪岸高低入翠微日落斷橋人獨<lb/>
立水涵幽樹鳥相依清遊始覺心無累靜處誰知世<lb/>
有機更待夜深同徙倚秋風斜月釣船歸<lb/>
　　　　蒙城清燕堂<lb/>
<pb n="KR4d0073_SBCK_025-7a"/>
清燕新碑得自蒙行吟如到此堂中吏無田甲當時<lb/>
氣民有莊周後世風庭下早知閑木索坐間遥想御<lb/>
絲桐飄然一往何時得俛仰塵沙欲作翁<lb/>
　　　　次韻酬吳彦珍見寄二首<hi>時彦珍爲敎授學有右軍墨池</hi>
君作新詩故起予一吟聊復報雙魚杖藜高徑誰來<lb/>
往散帙空堂自卷舒樹外鳥啼催晚種花間人語趂<lb/>
朝虚春風處處堪攜手何事臨池苦學書<lb/>
　　　　二<lb/>
篁竹荒茅五畞餘生涯山蕨與泉魚家貧殖貨羞端<lb/>
木鄕里傳書比仲舒白日憶君聊遠望青林嗟我似<lb/>
逃虚春風渺渺烏塘尾漫得東來一紙書<lb/>
　　　　自金陵如丹陽道中有感<lb/>
<pb n="KR4d0073_SBCK_025-7b"/>
數百年來王氣消難將前事問漁樵苑方秦地皆蕪<lb/>
沒山借揚州更寂寥荒埭暗雞催月暁空場老雉挾<lb/>
春驕豪華秖有諸陵在往往黃金出市朝<lb/>
　　　　初去臨川<lb/>
東浮溪水渡長林上坂回頭一拊心巳覺省煩非仲<lb/>
叔安能養志似曾參憂傷遇事紛紛出疾病乗虚亹<lb/>
亹侵未有半分求自贖恐塡溝壑更霑襟<hi>一作馬頭西去百霑</hi>
<hi>襟一望親庭更苦心巳覺省煩非仲叔安能養志似曾參憂傷遇事紛紛出疾病乗虚亹亹侵手把空篇</hi>
<hi>卧空屋欲歌商頌不成音</hi>
　　　　讀史<lb/>
自古功名亦苦辛行藏終欲付何人當時黮闇猶承<lb/>
誤末俗紛紜更亂眞糟粕所傳非粹美丹青難寫是<lb/>
<pb n="KR4d0073_SBCK_025-8a"/>
精神區區豈盡高賢意獨守千秋紙上塵<lb/>
　　　　讀詔書<hi>慶曆七年</hi>
去秋東出汴河梁巳見中州旱勢强日射地穿千里<lb/>
赤風吹沙度滿城黃近聞急詔收羣䇿頗說新年又<lb/>
亢陽賤術縱工難自獻心憂天下獨君王<lb/>
　　　　每見王太丞邑事甚冗而剸劇之暇能過<lb/>
　　　　訪山館兼出佳篇爲贈仰嘆才力因成小<lb/>
　　　　詩<lb/>
我看繁訟頻搔首君富才明見亦常尚有閑襟㝷水<lb/>
石更留佳句似池塘松苗地合分高下鳬鶴天敎有<lb/>
短長徐上青雲猶未晚可無音問及滄浪<lb/>
　　　　王浮梁太丞之聽訟軒有水禽三巢于竹<lb/>
<pb n="KR4d0073_SBCK_025-8b"/>
　　　　林之上恬而自得邑人作詩以美之因次<lb/>
　　　　元韻<lb/>
水邊舟動多驚散何事林間近絶疑野意肯從威令<lb/>
至舊巢猶有主人知<hi>見王太丞詩</hi>不關飲啄春江暖自在<lb/>
飛鳴夏日遲覧德豈無丹穴鳳到時應讓向南枝<lb/>
　　　　寄虞氏兄弟<lb/>
一身兼抱百憂虞忽忽如狂乆廢書疇昔心期俱喪<lb/>
勇此來腰疾更乗虚乆聞楊羨安家好自度淵明與<lb/>
世踈亦有未歸溝壑日㑹應相近置田廬<lb/>
　　　　除夜寄舍弟<lb/>
一尊聊有天涯憶百感翻然醉裏眠酒醒燈前猶是<lb/>
客夢回江北巳經年佳時流落眞何得勝事蹉跎只<lb/>
<pb n="KR4d0073_SBCK_025-9a"/>
可憐唯有到家寒食在春風因泛澦溪船<lb/>
　　　　荅熊本推官金陵寄酒<lb/>
鬱金香是蘭陵酒枉入詩人賦詠來庭下北風吹急<lb/>
雪坐間南客送寒醅淵明未得歸三徑<hi>金陵有舊廬</hi>叔夜<lb/>
猶同把一盃吟罷想君醒醉處鍾山相向白崔嵬<lb/>
　　　　和錢學士喜雪<lb/>
手把詩翁憶雪詩坐愁窮海瘴煙霏誰令天上蒼茫<lb/>
合忽見空中散漫飛閶闔與風生氣勢姮娥交月借<lb/>
光輝山鵶瑟縮相依立邑犬跳梁未肯歸點綴丘園<lb/>
榮樹木埋藏溝壍亂封圻高歌業巳傳都市逸興何<lb/>
當叩隱扉頗欲攜樽邀使騎幾忘温席薦親闈公今<lb/>
早晩班春去强勸澇田補歲饑<lb/>
<pb n="KR4d0073_SBCK_025-9b"/>
　　　　送江寧彭給事赴闕<lb/>
西江望士衆長兼卓犖傳家在一男壯志異時開史<lb/>
牒妙齡終日對書龕桂堂發䇿收科選櫻苑頒詩豫<lb/>
宴酣大邑援琴聊試可小州懷紱果才堪分臺拜職<lb/>
榮先入抗䟽辭恩恥橫覃勁操比松寒不撓忠言如<lb/>
藥苦非甘龍鱗直爲當官觸虎穴寧關射利探朱轂<lb/>
獸頭終恊夢粉闈雞舌更須含均輸北轉荆門鷁勸<lb/>
課西臨蜀市𧖟期信有兒迎郭伋食貧無地乞羊曇<lb/>
櫜垂鈴棧駝鳴<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>節擁棠郊虎視耽歸見廣墀瞻斧<lb/>
藻對揚初服改朱藍進班華省財方阜出按窮邊虜<lb/>
稍戡帝命賈琮當冀北民歌姬奭次周南投壷饗客<lb/>
魚無乙伐鼓蒐兵馬有驔鯨鬛掀紅旗杳沓虬髯吒<lb/>
<pb n="KR4d0073_SBCK_025-10a"/>
黒纛鬖鬖威加諸部風霜肅惠浸連營雨露涵大斗<lb/>
時時能劇飲輕裘往往秖清談乾龍巳應天飛五晉<lb/>
馬徐觀晝接三道在君臣方自合德侔卿長亦誰慙<lb/>
便蕃肯較平生寵放曠皆知雅性妉委佩去辭廷殖<lb/>
殖揚舲來得府潭潭一尊客語從容盡千里人情委<lb/>
曲諳豈但搢紳稱召杜故多扶杖祝彭聃幕中俊乂<lb/>
閑刀筆帳下驍雄冷劒鐔楚地怪須留汲黯蕭規疑<lb/>
欲付曹參從來貴勢公何慕自是賢名上所貪未信<lb/>
逸身今以老且當憂國每如惔論心邂逅膠投<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>搔<lb/>
首低佪雪滿篸鎭撫未驚移歲月追攀曾許賞煙嵐<lb/>
餘歡遽隔新亭餞宿惠難忘舊館驂卷曲尚誰知散<lb/>
櫟崢嶸空此詠枯楠<lb/>
<pb n="KR4d0073_SBCK_025-10b"/>
</p>
<p>
臨川先生文集卷第二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_098-1a"/>
臨川先生文集卷第九十八<lb/>
　　墓誌<lb/>
　　　御史王公墓誌銘<lb/>
　　　孔處士墓誌銘<lb/>
　　　致仕王君墓誌銘<lb/>
　　　貟外郎張君墓誌銘<lb/>
　　　謝景回墓誌銘<lb/>
　　　參軍杜君墓誌銘<lb/>
　　　金溪呉君墓誌銘<lb/>
　　　南京沈公墓誌銘<lb/>
　　　呉録事墓誌<lb/>
　　　郡公宗辯墓誌銘<lb/>
<pb n="KR4d0073_SBCK_098-1b"/>
　　　南康侯仲行墓誌銘<lb/>
　　　華隂侯仲厖墓誌銘<lb/>
　　　祁國公宗述墓誌銘<lb/>
　　　將軍仲夔墓誌銘<lb/>
　　　大將軍世仍墓誌銘<lb/>
　　　　尚書都官貟外郎侍御史王公墓碣銘<lb/>
慶曆五年　天子以尚書都官貟外郎通判荆南府<lb/>
王公爲侍御史居一年以入三司爲戸部判官又一<lb/>
年還之爲言事御史頃之奏事殿中疾作歸翌日卒<lb/>
其家以不起聞　天子悼閔走中人賻之金帛又官<lb/>
其一子先是御史有物故者不賻由公故乃敕有司<lb/>
并賻蓋　天子之所以録其忠如此自公舉進士時<lb/>
<pb n="KR4d0073_SBCK_098-2a"/>
巳能力學自立以經術游於江淮之南爲學者所歸<lb/>
至爲許州司理參軍則以其職與強貴人抗曲直獄<lb/>
疑當死賴以活者至數人再主簿於杭之臨安開封<lb/>
之扶溝遂選開封府法曹參軍令皆不能出其治尹<lb/>
亦不敢侵其守而薦者以十數歲當遷府推官惡不<lb/>
順巳持其奏不肯書欲詘公請已公故不詘推官度<lb/>
終無可奈何乃卒任公遷祕書省著作佐郎巳而覃<lb/>
恩遷祕書丞乃出知洪州分寜縣入爲審刑詳議官<lb/>
數以疑似辨上前輒釋及佐荆南能以義憚其守錯<lb/>
諸不法事甞上書論南方用師討傜蠻不如撫而降<lb/>
之利先是公在京師　天子以災異詔百官言事公<lb/>
所言有以儆世者其後御史府惡老者在事不能自<lb/>
<pb n="KR4d0073_SBCK_098-2b"/>
巳以言趣之去位公以謂於老者薄非所以廣仁孝<lb/>
於天下且養之非其道使至於無恥而專以法格之<lb/>
滋所以使人薄也乃推三代禮意爲養老頌以諷凡<lb/>
公之行巳治民及所以論於上者皆出於寛厚誠恕<lb/>
而其言易直以明故其召而爲御史也未至而好公<lb/>
者巳信其能稱職矣同時御史聞一事皆爭言塞職<lb/>
其巳甞言公未甞繼以言曰可悟上意足矣然排黨<lb/>
幸爲獨切其言多同時御史所不能言者毎承上閒<lb/>
言人不能無過若以古繩墨治之世殆無全人爲國<lb/>
家用者要之忠信而巳忠信雖有過尚足用也其大<lb/>
指所存如此嗚呼古所謂淑人君子者公於是可以<lb/>
當之矣公旣行内修其大者爲世所稱至其施於小<lb/>
<pb n="KR4d0073_SBCK_098-3a"/>
亦皆敏而盡力顧余不得盡載也然讀余之所載則<lb/>
亦槩足以知公矣公諱某字某其先爲漢鴈門太守<lb/>
者曰澤澤後十八世雄爲唐東都留守封望太原族<lb/>
墓在河南而世宦學不絶爲聞姓至唐之將亡雄諸<lb/>
孫頗陵夷始自缺其譜亡不知幾傳而至護始居福<lb/>
之候官曰本河南人雄之後也護生伸伸生廷簡當<lb/>
閩王審知時𬒳署爲安逺使有勞烈於其國審知死<lb/>
遂置其官以老安逺二子其季居政娶邑里姚氏女<lb/>
生公自護四世至公始以文行發名追官皇考至祕<lb/>
書丞而以昭德縣太君封其母夫人曾氏贈尚書兵<lb/>
部侍郎㑹之女封金華縣君婦順母嚴公所以紀其<lb/>
家蓋有助焉生五男子回向固同冏皆爲士其文學<lb/>
<pb n="KR4d0073_SBCK_098-3b"/>
行義有過絶人者故人莫不知公後世之將大顯以<lb/>
蕃而以公之仕不充其志爲無憾也公年六十三以<lb/>
旣卒之三年葬潁州之某鄕某原初公嘗過游潁之<lb/>
樂故諸孤御其母家焉而以公於葬至是回之友臨<lb/>
川王某追銘墓上實至和二年也銘曰<lb/>
顯姓維王出不一宗公先河南實祖於雄來閩四世<lb/>
乃挺以生其來則否其去而亨歸忠于君播惠在甿<lb/>
配時前人駿發以升世不載德孰爲榮名謂公有後<lb/>
其豈公卿<lb/>
　　　　孔處士墓誌銘<lb/>
先生諱旼字寧極睦州桐廬縣尉諱詢之曾孫贈國<lb/>
子博士諱延滔之孫尚書都官貟外郎諱昭亮之子<lb/>
<pb n="KR4d0073_SBCK_098-4a"/>
自都官而上至孔子四十五世先生甞欲舉進士已<lb/>
而悔曰吾豈有不得巳於此邪遂居于汝州之龍興<lb/>
山而上葬其親於汝汝人爭訟之不可平者不聽有<lb/>
司而聽先生之一言不羞犯有司之刑而以不得於<lb/>
先生爲耻慶曆七年詔求天下行義之士而守臣以<lb/>
先生應詔於是朝廷賜之米帛又勑州縣除其雜賦<lb/>
嘉祐三年近臣多言先生有道德可用而執政度以<lb/>
爲不肯屈除守祕書省校書郎致仕四年近臣又多<lb/>
以爲言乃召以爲國子監直講先生辭乃除守光禄<lb/>
寺丞致仕五年大臣有請先生爲其屬縣者於是天<lb/>
子以知汝州龍興縣事先生又辭辭未聽而六月某<lb/>
日先生終於家年六十七大臣有爲之請命者乃特<lb/>
<pb n="KR4d0073_SBCK_098-4b"/>
贈太常丞至七年月日弟噅葬先生於堯山都官之<lb/>
兆而以夫人李氏祔李氏故大理評事昌符之女生<lb/>
一女嫁爲士人妻而先物故先生事父母至孝居喪<lb/>
如禮遇人恂恂雖㒒奴不忍以辭氣加焉衣食與田<lb/>
桑有餘輒以賙其鄕里貸而後不能償者未甞問也<lb/>
未甞疑人人亦以故不忍欺之而世之傳先生者多<lb/>
異學士大夫有知而能言者蓋先生孝弟忠信無求<lb/>
于世足以使其鄕人畏服之如此而先生未甞爲異<lb/>
也先生博學尤喜易未甞著書獨大衍一篇傳於世<lb/>
考其行治非有得於内其孰能致此耶當漢之東徙<lb/>
高守節之士而亦以故成俗故當世處士之聞獨多<lb/>
於後世乃至於今知名爲賢而處者蓋亦無有幾人<lb/>
<pb n="KR4d0073_SBCK_098-5a"/>
豈世之所不尚遂湮没而無聞抑士之趨操亦有待<lb/>
於世邪若先生固不爲有待於世而卓然自見於時<lb/>
豈非所謂豪傑之士者哉其可銘也巳銘曰<lb/>
有入而不出以身易物有徃而不反以私其佚嗚呼<lb/>
先生好㓗而無尤匪佚之爲私維志之求<lb/>
　　　　右領軍衛將軍致仕王君墓誌銘<lb/>
君王氏諱乙字次公其望在太原而實家大名之元<lb/>
城不知其始所以徙曾祖諱安當周世宗時爲閤門<lb/>
通事舎人祖諱廷温開寳中泰寧軍節度副使考諱<lb/>
奉諲右班殿直贈左武衛大將軍君甞舉進士不中<lb/>
因獻其所藏書祕閣而上書言先臣某逮　許王於<lb/>
先皇帝有一日之幸臣實其子天子下其問驗以爲<lb/>
<pb n="KR4d0073_SBCK_098-5b"/>
三班借職累遷至内殿崇班閤門祗候淮南東路都<lb/>
巡檢使皇祐二年年七十三以右領軍衛將軍致仕<lb/>
卒於海州而以嘉祐二年葬眞州之揚子縣某鄕某<lb/>
原以後夫人劉氏祔於是先夫人林氏旣葬矣君強<lb/>
記博聞剛毅而聦明好讀書雖老矣讀書未甞少止<lb/>
於窮人賤士茍義所在樂與之爲膠漆一欲以不直<lb/>
加我雖嚴貴人義終不爲受也數上書言事皆中世<lb/>
病而用事者多不聽聽者兩言耳又事之小者然當<lb/>
時蒙其利言楚州可去堰爲牐歳省卒二十一萬七<lb/>
千人錢一百三十萬米六萬八千石又言河隂可以<lb/>
茶鹽募入榖而漕之河北爲十說以排三司之難三<lb/>
司不能絀其一此當時蒙其利者也　宋興百年大<lb/>
<pb n="KR4d0073_SBCK_098-6a"/>
定於　太宗至　眞宗内外富矣内外自是遂務以<lb/>
無爲養息天下朝廷所尚賢良進士而將相大臣之<lb/>
世用君方慨然懷古人趨赴功業之意欲起貧賤不<lb/>
勢左右而以其辯智當人主衆圎獨方用非其時卒<lb/>
以不合嗚呼甚可悲也然天下不肖多畏惡君以其<lb/>
伉直而幸其齟齬不得意以老獨賢者哀之耳君子<lb/>
越石秦州觀察判官其次子仁傑爲進士女二人嫁<lb/>
進士林度陳州項城主簿宋造余嘗爲君僚而與其<lb/>
子越石同年進士也銘其葬曰<lb/>
強能吾嬴吾與之爲抗嬴者惴惴吾與之爲讓卒嬴<lb/>
于強以窒于行維其心之享以實其聲也<lb/>
　　　　朝奉郎尚書司封貟外郎張君墓誌銘<lb/>
<pb n="KR4d0073_SBCK_098-6b"/>
朝奉郎尚書司封貟外郎知安州軍州兼管内勸農<lb/>
事騎都尉賜緋魚袋借紫張君年五十六以皇祐二<lb/>
年十二月十一日卒以熈寧元年某月某日葬君諱<lb/>
祹字聖休餘杭人曾祖曰浩祖曰文寳弗仕考曰延<lb/>
遇仕至左侍禁贈官至左驍騎將軍君少孤與其弟<lb/>
祗皆文行知名以布衣敎授宗室後中進士第歷宣<lb/>
州宣城縣主簿撫州司法參軍用舉者遷大理寺丞<lb/>
知雅州名山洪州奉新兩縣監海州榷貨務通判池<lb/>
廣兩州乃自尚書屯田貟外郎召拜殿中侍御史用<lb/>
磨勘遷侍御史劾奏殿前都指揮使郭承祐恃恩驕<lb/>
嫚論宦官雖高不當坐侍燕而謫請求者又論不當<lb/>
禁諫官御史風聞言事　仁宗皆以爲然君之爲吏<lb/>
<pb n="KR4d0073_SBCK_098-7a"/>
也數決疑獄所至稱辨治及是言事又能舉其職方<lb/>
是時爲御史者㧞舉多不次君素寛𥙿靜退耻以彈<lb/>
治人得用未幾即稱疾求出乃知安州州大治㑹卒<lb/>
人追䘮車慟哭初驍騎府君監湖州兵遂葬卞山至<lb/>
是君從葬以夫人京兆縣君施氏祔施氏生一子稚<lb/>
恭爲進士一女適信州司理參軍王汶孫大正大成<lb/>
大亨大鈞今尚㓜君事母孝友其弟甚篤於權勢財<lb/>
利能廉吏治尤可紀在廣州奏請城之未及築外郛<lb/>
而召後儂智高反州人賴君所築活以不卒功爲恨<lb/>
銘曰<lb/>
有嘉張君質靜寛徐進非所好人用稱譽視利在前<lb/>
蹲循弗趨退施一州用智之餘嘻其葬矣次有銘書<lb/>
<pb n="KR4d0073_SBCK_098-7b"/>
　　　　謝景回墓誌銘<lb/>
君姓謝氏諱景回字師復以泰寜軍節度掌書記諱<lb/>
崇禮者爲曾大父以太子賔客陳留公諱濤者爲大<lb/>
父而兵部貟外郎知制誥陽夏公諱絳者之少子也<lb/>
㓜好學有大志聦明卓然不類童子年十九所爲文<lb/>
辭巳可傳載於是得疾不可治以嘉祐四年十二月<lb/>
丙子棄世於漢東人莫不爲謝氏哀之諸兄以八年<lb/>
十月乙酉葬君鄧州穰縣五壟原之兆而臨川王某<lb/>
爲銘曰<lb/>
攻乎其爲良汰乎其爲精吾見其質吾聞其聲如或<lb/>
毀之用不旣於成哀以銘詩亦慰其兄<lb/>
　　　　眞州司法參軍杜君墓誌銘<lb/>
<pb n="KR4d0073_SBCK_098-8a"/>
眞州司法京兆杜渙濟叔年三十七以皇祐四年四<lb/>
月辛酉卒子男某尚稺自將以下合貨財以葬於北<lb/>
城之野而留其孥以處杜氏世占永寜之博野父詢<lb/>
甞歷江寧府司録參軍遂葬家焉有子五人濟叔最<lb/>
少實慶曆六年進士臨川王某銘其葬焉銘曰<lb/>
猗嗟杜氏博野之良有官于南遂宅以藏是生司法<lb/>
以節自強頎而陽陽翼翼而才其生可懷死矣皆傷<lb/>
江之北垣南墓在望奚葬不歸卜者曰祥後有子孫<lb/>
旣實而昌求藏厥初來考銘章<lb/>
　　　　金溪吳君墓誌銘<lb/>
君和易罕言外如其中言未甞極人過失至論前世<lb/>
善惡其國家存亡治亂成敗所繇甚可聽也甞所讀<lb/>
<pb n="KR4d0073_SBCK_098-8b"/>
書甚衆尤好古而學其辭其辭又能盡其議論年四<lb/>
十三四以進士試於有司而卒困於無所就其葬也<lb/>
以皇祐六年某月日撫州之金溪縣歸德郷石廩之<lb/>
原在其舎南五里當是時君母夫人旣老而子世隆<lb/>
世範皆尚㓜三女子其一卒其二未嫁云嗚呼以君<lb/>
之有與夫世之貴富而名聞天下者計焉其獨歉彼<lb/>
耶然而不得禄以行其意以祭以養以遺其子孫以<lb/>
卒此其士友之所以悲也夫學者將以盡其性盡性<lb/>
而命可知也知命矣於君之不得意其又何悲耶銘<lb/>
曰<lb/>
蕃君名字彦弼氏呉其先自姬出以儒起家世冕黻<lb/>
獨成之難幽以折厥銘維甥訂君實<lb/>
<pb n="KR4d0073_SBCK_098-9a"/>
　　　　太常少卿分司南京沈公墓誌銘<lb/>
皇祐三年十一月庚申太常少卿分司南京錢塘沈<lb/>
公卒明年子披子括葬公錢塘龍居里先公尚書之<lb/>
兆卜十月甲戌吉與其宗謀銘則書公官壽行世来<lb/>
以請予論次其書曰沈氏自沈子逞以身屬社稷書<lb/>
於春秋文學賢勞功名不曠于史而武康之族尤獨<lb/>
顯於天下至公高祖始徙去自爲錢塘人大王父某<lb/>
當錢氏時匿不仕王父某官咸平端拱閒至大理寺<lb/>
丞父某學行顯聞早世無爵位由長子同及公贈兵<lb/>
部尚書公諱周字望之少孤與其兄相踵爲進士起<lb/>
家掾漢陽從事高郵用舉者入大理爲丞監蘇州酒<lb/>
知簡之平泉縣縣人銘其政於石遂自封州守佐蘇<lb/>
<pb n="KR4d0073_SBCK_098-9b"/>
州由蘇州爲侍御史有以丞相指謁公者不爲聽居<lb/>
頃之出刺潤州又刺泉州其爲治取簡易訟有可巳<lb/>
者輒諭以義使歸思之獄以故少泉州舊多盗日暮<lb/>
市門盡閉禁民勿徃來公至除其禁而盜亦以止佐<lb/>
開封訟數年不遣者以百數公斷治立盡甞代其尹<lb/>
爭獄於上大臣爲公自絀三司使請鑄大錢下其書<lb/>
議議者無敢忤公爲其判官獨曰壞四錢爲之可以<lb/>
當十民盜變舊錢且盡鑄之爲誘民死耳不如無鑄<lb/>
議上如公言於是　天子以江東之按察爲巳悉聞<lb/>
公寛厚即以爲使盡歲無所劾而部亦以治稱然公<lb/>
巳老不樂事權自請得明州明年遂以分司歸第三<lb/>
月卒夫人許氏六安縣君兩男世其家一女子巳嫁<lb/>
<pb n="KR4d0073_SBCK_098-10a"/>
公廉靜寛愼貌和而内有守春秋七十四更十三官<lb/>
而不一挂於法鄕黨故舊聞其歸則喜喪哭之多哀<lb/>
而無一人恨望者銘曰<lb/>
公生四方卒於故里先君之從祭則孫子有檟有松<lb/>
有鬱其岡不阤不騫萬世之藏<lb/>
　　　　呉録事墓誌<lb/>
君諱蕡字成之世爲撫州金谿人曾祖某不仕祖德<lb/>
筠尚書屯田貟外郎父敏尚書都官貟外郎君以䕃<lb/>
入官任吉州太和袁州萍鄕縣主簿尉蘄州石橋茶<lb/>
場廬州司理亳壽州江寧府録事參軍以某年月日<lb/>
卒于家享年若干君事親孝友于兄弟與厭侈父母<lb/>
兄弟寧窮困身妻子故老妻長子人不勝憂也義不<lb/>
<pb n="KR4d0073_SBCK_098-10b"/>
忍貲親遺産悉推兄弟比没世妻子遵約鄕人賢以<lb/>
爲難君甞議獄上官指敎再三君弗許再三上宫顧<lb/>
歎許舉京官君弗謝乃終弗舉後他上官率以質直<lb/>
弗舉也二男子偉豪長有志行如君二女子歸晏脩<lb/>
睦王令季有特操如令豪養寡姊妹嫁孤甥夫婦孳<lb/>
孳郷人又以爲難卜以元豐八年某月日葬于唐州<lb/>
桐栢縣淮源鄕實李祔臨川王某誌<lb/>
　　　　宋贈保慶軍節度觀察留後追封東陽郡<lb/>
　　　　公宗辯墓誌銘<lb/>
公諱宗辯字愼微祖諱元佐是爲魏泰憲王考諱允<lb/>
升太師平陽郡王謚曰㳟懿公平陽第十三子生數<lb/>
歲而平陽薨事母孝友于兄弟好讀書不舎晝夜常<lb/>
<pb n="KR4d0073_SBCK_098-11a"/>
獻所爲文得試學士院兄弟四人皆中優等遷官而<lb/>
仁宗遇公甚寵甞親書近親才賢好文博古八字賜<lb/>
之公旣好書又嗜醫方所蓄方甚衆每躬自治藥以<lb/>
振人之疾其惻隱不倦蓋天性也以熈寧元年七月<lb/>
巳卯終于睦親北宅享年四十六官至右衛大將軍<lb/>
金州防禦使爵天水郡開國公食邑三千戸食實封<lb/>
五百戸贈保寧軍節度觀察留後追封東陽郡公夫<lb/>
人李氏封德安郡君贈尚書中書令漢瓊之孫子男<lb/>
十五人仲富右内率府副率仲㝷右羽林軍大將軍<lb/>
黎州團練使仲綰右武衛大將軍雅州刺史仲瑝右<lb/>
武衛大將軍彭州刺史仲緘右千牛衛將軍仲汧右<lb/>
監門率府率仲琨右内率府副率仲富前公卒餘亦<lb/>
<pb n="KR4d0073_SBCK_098-11b"/>
皆蚤死女子十九人嫁者四人未嫁而死者九人餘<lb/>
尚幼也二年二月十七日葬河南永安縣銘曰<lb/>
猗歟賢公蕃此皇國耀其藻章以賁明德能不外勩<lb/>
維家之飭厥承詵詵餽我無射如何不怡遂永窀穸<lb/>
　　　　贈䖍州觀察使追封南康侯仲行墓誌銘<lb/>
公諱仲行字德之故婺州觀察使諱宗迥之子贈節<lb/>
度使同中書門下平章事蔡國公諱允言之孫魏王<lb/>
諱元佐之曾孫母曰齊安郡君梁氏慶曆四年賜名<lb/>
除太子右衞率府率右監門衛大將軍爵天水郡開<lb/>
國侯食邑一千三百戸年二十二以治平四年八月<lb/>
二十九日卒贈䖍州觀察使追封南康侯夫人張氏<lb/>
封壽昌縣君子男士仡早卒士泉右監門率府率其<lb/>
<pb n="KR4d0073_SBCK_098-12a"/>
季與女皆尚幼君仁而好學其卒也宗室皆憐傷其<lb/>
葬也以熈寧二年二月十七日葬河南府永安縣銘<lb/>
曰<lb/>
爵之尊禄之殖維年之卑不配德<lb/>
　　　　贈華州觀察使追封華隂侯仲厖墓誌銘<lb/>
公諱仲厖字子厚濮國公宗樸之子濮安懿王諱允<lb/>
讓之孫魯恭靖王諱元份之曾孫也母曰蕭國夫人<lb/>
王氏以皇祐元年賜名除太子右内率府副率二年<lb/>
改太子右監門率府率嘉祐五年改右千牛衛將軍<lb/>
八年改右監門衛大將軍治平二年領嘉州刺史四<lb/>
改右武衛大將軍領雅州團練使熙寧元年年二十<lb/>
四以三月三日卒　上爲不視朝一日内出司賔祭<lb/>
<pb n="KR4d0073_SBCK_098-12b"/>
弔贈華州觀察使追封華隂侯公生而秀麗長而聰<lb/>
敏於宗室爲好學上承下撫無不得意故其卒哭者<lb/>
皆爲盡哀妻馬氏封安平縣君女一人尚幼公以熈<lb/>
寧二年二月十七日葬河南府永安縣銘曰<lb/>
維濮丗封實承安懿公緒厥慶尚終有嗣奄其䘮矣<lb/>
一女之存歸銘幽宫以慰公魂<lb/>
　　　　贈奉寧軍節度使追封祁國公宗述墓誌<lb/>
　　　　銘<lb/>
公諱宗述字子耆韓恭懿王諱元偓之孫而東平郡<lb/>
王名允弼之子也以天聖元年生以景祐元年賜名<lb/>
除右侍禁歷太子右司禦率府右監門衛將軍左屯<lb/>
衛大將軍廉州刺史隰州團練使濰州嘉州防禦使<lb/>
<pb n="KR4d0073_SBCK_098-13a"/>
熈寧元年正月十八日以不起聞　上幸其第奠哭<lb/>
之贈奉寧軍節度使追封祁國公越明年二月十七<lb/>
日葬河南永安縣公重厚寡笑言内行治未甞有謫<lb/>
樂振施知音樂善射尤爲東平王所愛妻任氏樂安<lb/>
郡君子男七人仲璆仲俶仲誘仲　仲醻仲璆早卒<lb/>
兩人未名而死銘曰<lb/>
維德之嘉維能之多惟命之不遐宗室之嗟<lb/>
　　　　右千牛衛將軍仲夔墓誌銘<lb/>
君諱仲夔字彦之曾祖諱元佐是爲魏㳟憲王祖諱<lb/>
允言贈安逺軍節度使同中書門下平章事封密國<lb/>
公父宗恱前左屯衛大將軍池州團練使祁國公君<lb/>
官至右千牛衛將軍坐法廢熈寧元年年二十二以<lb/>
<pb n="KR4d0073_SBCK_098-13b"/>
五月二十五日卒至某年某月某日葬河南府永安<lb/>
縣妻郭氏有六男子死者四人士㱺今爲右監門率<lb/>
府率一人尚㓜銘曰<lb/>
託靈皇宗慶之多終以無禄傷如何棄此白日營山<lb/>
阿<lb/>
　　　　贈右屯衛大將軍世仍墓誌銘<lb/>
君諱世仍字季遷宣城郡公從審第十子宣城以越<lb/>
懿王諱德昭爲祖以安定郡公諱惟和爲考君母曰<lb/>
渤海郡夫人吳氏實山南東道節度使元扆之孫娶<lb/>
潘氏鄭王美之孫也年二十二生二男子一女以熙<lb/>
寧元年八月二十三日卒於是官至右千牛衛將軍<lb/>
制以右屯衛大將軍告其第用二年二月十九日葬<lb/>
<pb n="KR4d0073_SBCK_098-14a"/>
于河南府永安縣君授尚書能通章句遇人㳟謹有<lb/>
恩然喜飲酒以故得疾死銘曰<lb/>
有昭其明有韡其榮維其弗馮以隕其生<lb/>
臨川先生文集卷第九十八<lb/>
<pb n="KR4d0073_SBCK_098-14b"/>
<pb n="KR4d0073_SBCK_098-14b"/>
</p>
<p>
</p>
  </div>
</body>
</text>
</TEI>
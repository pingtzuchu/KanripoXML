<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_008-1a"/>
臨川先生文集卷第八<lb/>
　　古詩<lb/>
　　　兩馬齒俱壯<lb/>
　　　春從沙磧底<lb/>
　　　晨興望南山<lb/>
　　　結屋山澗曲<lb/>
　　　朝日一㬥背<lb/>
　　　黃菊有至性<lb/>
　　　少狂喜文章<lb/>
　　　三戰敗不羞<lb/>
　　　少年見青春<lb/>
　　　白日不照物<lb/>
<pb n="KR4d0073_SBCK_008-1b"/>
　　　　草端無華滋<lb/>
　　　　一日不再飯<lb/>
　　　　秋枝如殘人<lb/>
　　　　青青西門槐<lb/>
　　　　天下不用車<lb/>
　　　　山田乆欲拆<lb/>
　　　　聖賢何常施<lb/>
　　　　散髪一扁舟<lb/>
　　　　道人北山來<lb/>
　　　　今日非昨日<lb/>
　　　　秋日不可見<lb/>
　　　　騏驥在霜野<lb/>
<pb n="KR4d0073_SBCK_008-2a"/>
　　　悲哉孔子没<lb/>
　　　秋庭午吏散<lb/>
　　　秋日在梧桐<lb/>
　　　我欲徃滄海<lb/>
　　　前日石上松<lb/>
　　　日出堂上飲<lb/>
　　　　兩馬齒俱壯<lb/>
兩馬齒俱壯自驕千里材生姿何軒軒或是龍之媒<lb/>
一馬立長衢顧影方徘徊一馬裂銜轡犇嘶逸風雷<lb/>
立豈飽芻豆戀棧常思廻犇豈欲野齕乆羈羡駑駘<lb/>
兩馬不同調各爲世所猜問之不能言使我心悠哉<lb/>
　　　　春從沙磧底<lb/>
<pb n="KR4d0073_SBCK_008-2b"/>
春從沙磧底轉上青天際靄靄桑柘墟浮雲變姿媚<lb/>
游人出暄暖鳥語辭隂翳心知歸有日我亦無愁思<lb/>
所嗟獨季子尚客江湖澨萬里卜鳯凰飄飄何時至<lb/>
　　　　晨興望南山<lb/>
晨興望南山不見南山根草樹露顚頂樛枝空復繁<lb/>
銅瓶取井水巳至尚餘温天風一吹拂的皪成璵璠<lb/>
　　　　結屋山澗曲<lb/>
結屋山澗曲挂瓢秋樹顚鳴不中律吕時時驚我眠<lb/>
吾兒亦惡聒勠力事棄捐止我爲爾歌不如恣其然<lb/>
狂風動地至萬竅各啾喧一瓢雖易除豈在有無間<lb/>
皪皪山下石泠泠手中弦臨流寫所愛坐聽以窮年<lb/>
　　　　朝日一㬥背<lb/>
<pb n="KR4d0073_SBCK_008-3a"/>
朝日一暴背欣然忘夜寒樵松煑澗水旣食取琴彈<lb/>
彈作南風歌歌罷坐長歎寤彼栖栖者遺世良獨難<lb/>
　　　　黃菊有至性<lb/>
團團城上日秋至少光輝積隂欲滔天況乃草木微<lb/>
黃菊有至性孤芳犯群威采采霜露閒亦足慰朝饑<lb/>
　　　　少狂喜文章<lb/>
少狂喜文章頗復好功名稍知古人心始欲老𧖟耕<lb/>
低佪但志食邂逅亦專城仰慙冥冥士俯愧擾擾甿<lb/>
良夜未遽央青燈數寒更撥書置左右仰屋慨平生<lb/>
　　　　三戰敗不羞<lb/>
三戰敗不羞一官遷輙喜古人思慰親愧辱寧在巳<lb/>
於陵避兄食織屨仰妻子恩義有相權潔身非至理<lb/>
<pb n="KR4d0073_SBCK_008-3b"/>
　　　　少年見青春<lb/>
少年見青春萬物皆嫵媚身雖不飲酒樂與賔客醉<lb/>
一從鬢上白百不見可喜心腸非故時更覺日月駛<lb/>
聞歡巳倦徃得飽還思睡春歸只如夢不復悲憔悴<lb/>
寄言少年子努力作春事亦勿怪衰翁衰強自然異<lb/>
　　　　白日不照物<lb/>
白日不照物浮雲在寥廓風濤吹黃昏屋瓦更紛泊<lb/>
行觀蔡河上負土私力弱隋堤散萬家亂若春𧖟箔<lb/>
仍聞決數道且用寛城郭婦子夜號呼西南漫爲壑<lb/>
　　　　草端無華滋<lb/>
草端無華滋隂氣巳盤固暄妍却如春歲晚曾不窹<lb/>
一裘可以暖貧士終難豫忽忽逺枝空寒蟲欲坏戸<lb/>
<pb n="KR4d0073_SBCK_008-4a"/>
　　　　一日不再飯<lb/>
一日不再飯飯巳八九眠忽忽返照閒頓羸不可遷<lb/>
筋骸徽纒束肺腑鼎鐺煎長徃理不惜髙堂思所牽<lb/>
　　　　秋枝如殘人<lb/>
秋枝如殘人顔色先憔悴微寒吹巳空性命一何脆<lb/>
寧當記疇昔葩葉相嫵媚歲行誰使然好殺豈天意<lb/>
　　　　青青西門槐<lb/>
人情甘阿䛕我獨倦請謁尤於權門踈萬事亦巳拙<lb/>
平生江湖期夢寐不可遏青青西門槐少解馬上暍<lb/>
　　　　天下不用車<lb/>
天下不用車人人乗馬馳王良雖善御攬轡欲從誰<lb/>
漢武伐大宛殺人若京坻孝文却走馬獨行先安之<lb/>
<pb n="KR4d0073_SBCK_008-4b"/>
萬物命在天取舎各有時隂陽更用事冬暖豈所宜<lb/>
卞氏强獻玉兩刖亦巳癡幸終遇良工巳剖得不疑<lb/>
　　　　山田乆欲拆<lb/>
山田乆欲拆秋至尚求雨婦女喜秋涼踏車多笑語<lb/>
朔雲卷衆水慘淡吹平楚橫陂與直塹疑即没洲渚<lb/>
霍霍反照中散絲魚幾縷鴻蒙不可問且徃知何許<lb/>
欹眠露下舸側見星月吐龍骨巳嘔啞田家眞作苦<lb/>
　　　　聖賢何常施<lb/>
聖賢何常施所遇有伸屈曲士守一隅欲以齊萬物<lb/>
䘮非不欲富言爲南宫出世無子有子誰敢救其失<lb/>
　　　　散髪一扁舟<lb/>
散髪一扁舟夜長眠屢起秋水㵼明河迢迢藕花底<lb/>
<pb n="KR4d0073_SBCK_008-5a"/>
愛此露的皪復怜雲綺靡諒無與歌絃幽獨亦可喜<lb/>
　　　　道人北山來<lb/>
道人北山來問松我東岡舉手指屋脊云今如此長<lb/>
開田故歲收種果今年甞告叟去復來耘鋤尚康強<lb/>
死狐正首丘遊子思故郷嗟我行老矣墳墓安可忘<lb/>
　　　　今日非昨日<lb/>
今日非昨日昨日已可思明日異今日如何能勿悲<lb/>
當門五六樹上有蟬鳴枝朝聽尚壯急暮聞巳衰遲<lb/>
仰看青青葉亦復少華滋萬物同一氣固知當爾爲<lb/>
我友南山居笑談解人頥分我秋栢實問言歸何時<lb/>
衣冠汚窮塵茍得猶苦飢低佪歳巳晚恐負平生期<lb/>
　　　　秋日不可見<lb/>
<pb n="KR4d0073_SBCK_008-5b"/>
秋日不可見林端但餘黃杖藜思平野俛仰畏無光<lb/>
栗栗澗谷風吹我衣與裳姢姢空山月照我冠上霜<lb/>
　　　　騏驥在霜野<lb/>
騏驥在霜野低佪向衰草入櫪聞秋風悲鳴思長道<lb/>
黃金作鞭轡粲粲空外好人生貴得意不必恨枯槁<lb/>
　　　　悲哉孔子没<lb/>
悲哉孔子没千歲無麒麟蚩蚩盡鉏商此物誰能珍<lb/>
漢武得一角燔烹誣鬼神更以鑄黃金傳夸後世人<lb/>
　　　　秋庭午吏散<lb/>
秋庭午吏散予亦歸息偃豈無嘉賔客欲徃心獨懶<lb/>
北窓古人篇一讀三四反悲哉不蚤計失道行晼晩<lb/>
　　　　秋日在梧桐<lb/>
<pb n="KR4d0073_SBCK_008-6a"/>
秋日在梧桐轉隂如急轂冥㝠蔽中庭下視今可暴<lb/>
髙蟬不復嘒稍得寒鵶宿百遶有衰翁行歌待春緑<lb/>
　　　　我欲徃滄海<lb/>
我欲徃滄海客來自河源手探囊中膠救此千載渾<lb/>
我語客徒爾當還治崑崙歎息謝不能相看涕飜盆<lb/>
客止我且徃濯髪扶桑根春風吹我舟萬里空目存<lb/>
　　　　前日石上松<lb/>
前日石上松斸移沙水際靑靑折釵股俯映幽人砌<lb/>
蟠根今鬯茂落子還蒼翠三年一楮葉世事眞期費<lb/>
　　　　日出堂上飲<lb/>
日出堂上飲日西未云休主人笑而歌客子歎以愀<lb/>
指此堂上柱始生在巖幽雨露飽所滋凌雲亦千秋<lb/>
<pb n="KR4d0073_SBCK_008-6b"/>
所託願求乆何言值君收乃令卑濕地百蟻上窮鎪<lb/>
丹靑空外好鎭壓巳堪憂爲君重去之不使一蟻留<lb/>
蟻力雖云小能生萬蚍蜉又能髙其礎不爾繼者稠<lb/>
語客且勿然百年等浮漚爲客當酌酒何豫主人謀<lb/>
臨川先生文集卷第八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_064-1a"/>
臨川先生文集卷第六十四<lb/>
　　論議<lb/>
　　　三聖人<lb/>
　　　周公<lb/>
　　　子貢<lb/>
　　　揚孟<lb/>
　　　材論<lb/>
　　　命解<lb/>
　　　對疑<lb/>
　　　　三聖人<lb/>
孟子曰可欲之謂善有諸巳之謂信充實之謂美充<lb/>
實而有光輝之謂大大而化之之謂聖聖之爲名道<lb/>
<pb n="KR4d0073_SBCK_064-1b"/>
之極德之至也非禮勿動非禮勿言非禮勿視非禮<lb/>
勿聽此大賢者之事也賢者之事如此則可謂備矣<lb/>
而猶未足以鑚聖人之堅仰聖人之高以聖人觀之<lb/>
猶太山之於岡陵河海之於陂澤然則聖人之事可<lb/>
知其大矣易曰與天地合其德與日月合其明與鬼<lb/>
神合其吉凶此蓋聖人之事也德苟不足以合於天<lb/>
地明苟不足以合於日月吉凶苟不足以合於鬼神<lb/>
則非所謂聖人矣孟子論伯夷伊尹栁下惠皆曰聖<lb/>
人也而又曰伯夷隘柳下惠不恭隘與不恭君子不<lb/>
由也夫動言視聽苟有不合於禮者則不足以爲大<lb/>
賢人而聖人之名非大賢人之所得擬也豈隘與不<lb/>
恭者所得僭哉蓋聞聖人之言行不苟而已將以爲<lb/>
<pb n="KR4d0073_SBCK_064-2a"/>
天下法也昔者伊尹制其行於天下曰何事非君何<lb/>
使非民治亦進亂亦進而後世之士多不能求伊尹<lb/>
之心者由是多進而寡退苟得而害義此其流風末<lb/>
俗之弊也聖人患其弊於是伯夷出而矯之制其行<lb/>
於天下曰治則進亂則退非其君不事非其民不使<lb/>
而後世之士多不能求伯夷之心者由是多退而寡<lb/>
進過廉而復刻此其流風末世之弊也聖人又患其<lb/>
弊於是栁下惠出而矯之制其行於天下曰不羞汗<lb/>
君不辭小官遺逸而不怨阨窮而不憫而後世之士<lb/>
多不能求栁下惠之心者由是多汙而寡㓗惡異而<lb/>
尚同此其流風末世之弊也此三人者因時之偏而<lb/>
救之非天下之中道也故久必弊至孔子之時三聖<lb/>
<pb n="KR4d0073_SBCK_064-2b"/>
人之弊各極於天下矣故孔子集其行而制成法於<lb/>
天下曰可以速則速可以久則久可以仕則仕可以<lb/>
處則處然後聖人之道大具而無一偏之弊矣其所<lb/>
以大具而無弊者豈孔子一人之力哉四人者相爲<lb/>
終始也故伯夷不清不足以救伊尹之弊栁下惠不<lb/>
和不足以救伯夷之弊聖人之所以能大過人者蓋<lb/>
能以身救弊於天下耳如皆欲爲孔子之行而忘天<lb/>
下之弊則惡在其爲聖人哉是故使三人者當孔子<lb/>
之時則皆足以爲孔子也然其所以爲之清爲之任<lb/>
爲之和者時耳豈滯於此一端而已乎苟在於一端<lb/>
而已則不足以爲賢人也豈孟子所謂聖人哉孟子<lb/>
之所謂隘與不恭君子不由者亦言其時爾且夏之<lb/>
<pb n="KR4d0073_SBCK_064-3a"/>
道豈不矣哉而殷人以爲野殷之道豈不美哉而周<lb/>
人以爲鬼所謂隘與不恭者何以異於是乎當孟子<lb/>
之時有敎孟子枉尺直尋者有敎孟子權以援天下<lb/>
者蓋其俗有似於伊尹之弊時也是以孟子論是三<lb/>
人者必先伯夷亦所以矯天下之弊耳故曰聖人之<lb/>
言行豈苟而已將以爲天下法也<lb/>
　　　　周公<lb/>
甚哉荀卿之好妄也載周公之言曰吾所執贄而見<lb/>
者十人還䞇而相見者三十人貌執者百有餘人欲<lb/>
言而請畢事千有餘人是誠周公之所爲則何周公<lb/>
之小也夫聖人爲政於天下也初若無爲於天下而<lb/>
天下卒以無所不治者其法誠修也故三代之制立<lb/>
<pb n="KR4d0073_SBCK_064-3b"/>
庠於黨立序於遂立學於國而盡其道以爲養賢敎<lb/>
士之法是士之賢雖未及用而固無不見尊養者矣<lb/>
此則周公待士之道也誠若荀卿之言則春申孟嘗<lb/>
之行亂世之事也豈足爲周公乎且聖世之事各有<lb/>
其業講道習藝患日之不足豈暇遊公卿之門哉彼<lb/>
遊公卿之門求公卿之禮者皆戰國之奸民而毛遂<lb/>
侯嬴之徒也荀卿生於亂世不能考論先王之法著<lb/>
之天下而惑於亂世之俗遂以爲聖世之事亦若是<lb/>
而已亦已過也且周公之所禮者大賢與則周公豈<lb/>
唯執䞇見之而已固當薦之天子而共天位也如其<lb/>
不賢不足與共天位則周公如何其與之爲禮也子<lb/>
産聽鄭國之政以其乗輿濟人於溱洧孟子曰惠而<lb/>
<pb n="KR4d0073_SBCK_064-4a"/>
不知爲政蓋君子之爲政立善法於天下則天下治<lb/>
立善法於一國則一國治如其不能立法而欲人人<lb/>
恱之則日亦不足矣使周公知爲政則宜立學校之<lb/>
法於天下矣不知立學校而徒能勞身以待天下之<lb/>
士則不唯力有所不足而勢亦有所不得也或曰仰<lb/>
祿之士猶可驕正身之士不可驕也夫君子之不驕<lb/>
雖闇室不敢自慢豈爲其人之仰祿而可以驕乎嗚<lb/>
呼所謂君子者貴其能不易乎世也荀卿生於亂世<lb/>
而遂以亂世之事量聖人後世之士尊荀卿以爲大<lb/>
儒而繼孟子者吾不信矣<lb/>
　　　　子貢<lb/>
予讀史所載子貢事疑傳之者妄不然子貢安得爲<lb/>
<pb n="KR4d0073_SBCK_064-4b"/>
儒哉夫所謂儒者用於君則憂君之憂食於民則患<lb/>
民之患在下而不用則修身而巳當堯之時天下之<lb/>
民患於洚水堯以爲憂故禹於九年之間三過其門<lb/>
而不一省其子也回之生天下之民患有甚於洚水<lb/>
天下之君憂有甚於堯然回以禹之賢而獨樂陋巷<lb/>
之間曾不以天下憂患介其意也夫二人者豈不同<lb/>
道哉所遇之時則異矣蓋生於禹之時而由回之行<lb/>
則是揚朱也生於回之時而由禹之行則是墨翟也<lb/>
故曰賢者用於君則以君之憂爲憂食於民則以民<lb/>
之患爲患在下而不用於君則修其身而巳何憂患<lb/>
之與哉夫所謂憂君之憂患民之患者亦以義也苟<lb/>
不義而能釋君之憂除民之患賢者亦不爲矣史記<lb/>
<pb n="KR4d0073_SBCK_064-5a"/>
曰齊伐魯孔子聞之曰魯墳墓之國國危如此二三<lb/>
子何爲莫出子貢因行說齊以伐吳說吳以救魯復<lb/>
說越復說晉五國由是交兵或強或破或亂或覇卒<lb/>
以存魯觀其言迹其事儀秦軫代無以異也嗟乎孔<lb/>
子曰巳所不欲勿施於人已以墳墓之國而欲全之<lb/>
則齊吳之人豈無是心哉奈何使之亂歟吾所以知<lb/>
傳者之妄一也於史考之當是時孔子子貢爲匹夫<lb/>
非有卿相之位萬鍾之祿也何以憂患爲哉然則異<lb/>
於顔回之道矣吾所以知其傳者之妄二也墳墓之<lb/>
國雖君子之所重然豈有憂患而謀爲不義哉借使<lb/>
有憂患爲謀之義則豈可以變詐之說亡人之國而<lb/>
求自存哉吾所以知其傳者之妄三也子貢之行雖<lb/>
<pb n="KR4d0073_SBCK_064-5b"/>
不能盡當於道然孔子之賢弟子也固不宜至於此<lb/>
矧曰孔子使之也太史公曰學者多稱七十子之徒<lb/>
譽者或過其實毀者或損其真子貢雖好辯詎至於<lb/>
此邪亦所謂毀損其真者哉<lb/>
　　　　楊孟<lb/>
賢之所以賢不肖之所以不肖莫非性也賢而尊榮<lb/>
壽考不肖而厄窮死䘮莫非命也論者曰人之性善<lb/>
不肖之所以不肖者豈性也哉此學乎孟子之言性<lb/>
而不知孟子之指也又曰人爲不爲命也不肖而厄<lb/>
窮死䘮豈命也哉此學乎揚子之言命而不知揚子<lb/>
之指也孟子之言性曰性善揚子之言性曰善惡混<lb/>
孟子之言命曰莫非命也揚子之言命曰人爲不爲<lb/>
<pb n="KR4d0073_SBCK_064-6a"/>
命也孟揚之道未甞不同二子之說非有異也此孔<lb/>
子所謂言豈一端而已各有所當者也孟子之所謂<lb/>
性者正性也揚子之所謂性者兼性之不正者言之<lb/>
也揚子之所謂命者正命也孟子之所謂命者兼命<lb/>
之不正者言之也夫人之生莫不有羞惡之性有人<lb/>
於此羞善行之不修惡善名之不立盡力乎善以充<lb/>
其羞惡之性則其爲賢也孰禦哉此得乎性之正者<lb/>
而孟子之所謂性也有人於此羞利之不厚惡利之<lb/>
不多盡力乎利以充羞惡之性則其爲不肖也孰禦<lb/>
哉此得乎性之不正而楊子之兼所謂性者也有人<lb/>
於此才可以賤而賤辠可以死而死是人之所自爲<lb/>
也此得乎命之不正者而孟子之所兼謂命者也有<lb/>
<pb n="KR4d0073_SBCK_064-6b"/>
人於此才可以貴而賤德可以生而死是非人之所<lb/>
爲也此得乎命之正者而楊子之所謂命也今夫羞<lb/>
利之不厚惡利之不多盡力乎利而至乎不肖則楊<lb/>
子豈以謂人之性而不以辠其人哉亦必惡其失性<lb/>
之正也才可以賤而賤辠可以死而死則孟子豈以<lb/>
謂人之命而不以辠其人哉亦必惡其失命之正也<lb/>
孟子曰口之於味也目之於色也耳之於聲也鼻之<lb/>
於臭也四支之於安逸也性也有命焉君子不謂性<lb/>
也仁之於父子也義之於君臣也禮之於賔主也知<lb/>
之於賢者也聖人之於天道也命也有性焉君子不<lb/>
謂命也然則孟楊之說果何異乎今學者是孟子則<lb/>
非楊子是楊子則非孟子蓋知讀其文而不知求其<lb/>
<pb n="KR4d0073_SBCK_064-7a"/>
指耳而曰我知性命之理誣哉<lb/>
　　　　材論<lb/>
天下之患不患材之不衆患上之人不欲其衆不患<lb/>
士之不欲爲患上之人不使其爲也夫材之用國之<lb/>
棟梁也得之則安以榮失之則亡以辱然上之人不<lb/>
欲其衆不使其爲者何也是有三蔽焉其尤蔽者以<lb/>
爲吾之位可以去辱絶危終身無天下之患材之得<lb/>
失無𥙷於治亂之數故偃然肆吾之志而卒入於敗<lb/>
亂危辱此一蔽也又或以謂吾之爵祿貴富足以誘<lb/>
天下之士榮辱憂戚抂我吾可以坐驕天下之士將<lb/>
無不趨我者則亦卒入於敗亂危辱而已此亦一蔽<lb/>
也又或不求所以養育取用之道而諰諰然以爲天<lb/>
<pb n="KR4d0073_SBCK_064-7b"/>
下實無材則亦卒入於敗亂危辱而巳此亦一蔽也<lb/>
此三蔽者其爲患則同然而用心非不善而猶可以<lb/>
論其失者獨以天下爲無材者耳蓋其心非不欲用<lb/>
天下之材特未知其故也且人之有材能者其形何<lb/>
以異於人哉惟其遇事而事治畫策而利害得治國<lb/>
而國安利此其所以異於人也上之人苟不能精察<lb/>
之審用之則雖抱臯䕫稷契之智且不能自異於衆<lb/>
況其下者乎世之蔽者方曰人之有異能於其身猶<lb/>
錐之在囊其末立見故未有有其實而不可見者也<lb/>
此徒有見於錐之在囊而固未覩夫馬之在厩也駑<lb/>
驥雜處飲水食芻嘶鳴啼齧求其所以異者蔑矣及<lb/>
其引重車取夷路不屢策不煩御一頓其轡而千里<lb/>
<pb n="KR4d0073_SBCK_064-8a"/>
巳至矣當是之時使駑馬並驅則雖傾輪絕勒敗筋<lb/>
傷骨不舎晝夜而追之遼乎其不可以及也夫然後<lb/>
騏驥騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>與駑駘別矣古之人君知其如此故不以<lb/>
天下爲無材盡其道以求而試之試之之道在當其<lb/>
所能而巳夫南越之修簳簇以百錬之精金羽以秋<lb/>
鶚之勁翮加強弩之上而彍之干歩之外雖有犀兕<lb/>
之捍無不立穿而死者此天下之利器而決勝覿武<lb/>
之所寳也然用以敲扑則無以異於朽槁之挺是知<lb/>
雖得天下之瑰材桀智而用之不得其方亦若此矣<lb/>
古之人君知其如此於是銖量其能而審處之使大<lb/>
者小者長者短者強者弱者無不適其任者焉如是<lb/>
則士之愚蒙鄙陋者皆能奮其所知以効小事況其<lb/>
<pb n="KR4d0073_SBCK_064-8b"/>
賢能智力卓犖者乎嗚呼後之在位者蓋未嘗求其<lb/>
說而試之以實也而坐曰天下果無材亦未之思而<lb/>
已矣或曰古之人於材有以敎育成就之而子獨言<lb/>
其求而用之者何也曰天下法度未立之後必先索<lb/>
天下之材而用之如能用天下之材則能復先王之<lb/>
法度能復先王之法度則天下之小事無不如先王<lb/>
時矣況敎育成就人材之大者乎此吾所以獨言求<lb/>
而用之之道也噫今天下蓋甞患無材吾聞之六國<lb/>
合從而辯說之材出劉項並世而籌畫戰闘之徒起<lb/>
唐太宗欲治而謨謀諌諍之佐來此數輩者方此數<lb/>
君未出之時蓋未嘗有也人君苟欲之斯至矣天下<lb/>
之廣人物之衆而曰果無材可用者吾不信也<lb/>
<pb n="KR4d0073_SBCK_064-9a"/>
　　　　命解<lb/>
先王之俗壞天下相率而爲利則強者得行無道弱<lb/>
者不得行道貴者得行無禮賤者不得行禮孔子修<lb/>
身潔行言必由繩墨陳蔡大夫惡其議巳率衆而圍<lb/>
之此乃所謂不得行道也公行有子之䘮右師往弔<lb/>
入門有進而與右師言者有出位而與右師言者孟<lb/>
子不與右師言右師不說孟子曰我欲爲禮也方是<lb/>
時不獨右師不說凡與右師言者蓋皆不說也此乃<lb/>
所謂不得行禮也然孔子不以弱而離道孟子不以<lb/>
賤而失禮故立乎千世之上而爲學者師右師陳蔡<lb/>
之大夫卒亦不得傷焉以其有命也今不知命之人<lb/>
剛則不以道御之而曰有命焉彼安能困我由此則<lb/>
<pb n="KR4d0073_SBCK_064-9b"/>
死乎巖牆之下者猶正命也柔則不以禮節之而曰<lb/>
不出懼及禍焉由此則是貧賤可以智去也夫柔而<lb/>
不以禮節之剛而不以道御之其難免一也故易旅<lb/>
之初六與上九同患悲夫離道以合丗去禮以從俗<lb/>
苟命之窮矣孰能恃此以免者乎<lb/>
　　　　對疑<lb/>
己亥勑書自今内殿崇班以上大䘮致其事供奉官<lb/>
以下則勿致如其故於是有疑者以爲供奉官以下<lb/>
亦士大夫也而朝廷獨遇之如此顧而問曰今子以<lb/>
謂如何甞竊原朝廷之意以對曰先王之制䘮禮不<lb/>
飲酒不食肉不御於内以致其哀戚者所謂禮之實<lb/>
而其行之在我者也不論其人之貴賤不視其世之<lb/>
<pb n="KR4d0073_SBCK_064-10a"/>
可否而使之同者也然而有疾則雖賤者亦使之飲<lb/>
酒而食肉此所謂以權制者也或不言而事行或言<lb/>
而後事行或身執事而後行者所謂禮之文而其行<lb/>
之抂物者也論其人之貴賤視其世之可否而爲之<lb/>
節者也視其丗之可否而爲之節故金革之事則雖<lb/>
貴者亦有時乎而無辟此所謂以權制者也今欲使<lb/>
三班趨走給使之吏大䘮則皆無以身執事而從古<lb/>
者卿士大夫之禮此固盛丗之所宜急而先王以孝<lb/>
理天下之意然而事又有先於此者古之時卿大夫<lb/>
之䘮所以聽身不執事者爲其可以不身執事也其<lb/>
可以不身執事者何也古之人君於其卿士大夫之<lb/>
䘮所以存問養恤者蓋不詘於其在事之時其有大<lb/>
<pb n="KR4d0073_SBCK_064-10b"/>
䘮而得不以身執事者以其臣屬足使而祿賜足以<lb/>
事養故也今三班趨走給使之吏其素所以富養之<lb/>
非備厚也一日使去位而治䘮則朝廷視遇與庶人<lb/>
之在野者無以異庶人之在野者所以葬祭其先人<lb/>
畜養其妻子有常産矣三班趨走給使之吏去位而<lb/>
治䘮則其使令非有臣屬事養非有祿賜一日無常<lb/>
産則其窮乃有欲比於庶人而不得者若用事者不<lb/>
爲之憂此而曰汝必無以身執事則亦有餓而死者<lb/>
耳然而丗之議者方曰今之小吏去位而治䘮者衆<lb/>
矣吾未見有餓而死者夫今之去位而治䘮者自非<lb/>
多積餘藏有以活身則孰能無以身執事者乎今欲<lb/>
使之去位而治䘮故欲使其致䘮之實而無以身執<lb/>
<pb n="KR4d0073_SBCK_064-11a"/>
事也苟不能使之無以身執事而徒使之去位則豈<lb/>
盛丗之所急而先王以孝理天下之意也愚故曰事<lb/>
又有先於此者謂所以存問恤養士大夫如古之時<lb/>
者今之所先也夫明吾政以贍天下之財而存問恤<lb/>
養士大夫如古之時此吾之所易爲也仰無以葬祭<lb/>
其先人俯無以畜養其妻子然且去位而治䘮無以<lb/>
身執事以致古者士大夫之禮此人所難行也捨吾<lb/>
之所易爲而忽不謀曰是皆先王之事非吾今日之<lb/>
所能爲也操人之所難行而誅之不釋曰古之士大<lb/>
夫皆然爾奚事而不爲朝廷或者以爲此非先王以<lb/>
權制䘮内恕及人之道故止而不爲雖然愚亦有疑<lb/>
焉欲内恕以及人而不爲吾之所易爲者何也<lb/>
<pb n="KR4d0073_SBCK_064-11b"/>
</p>
<p>
臨川先生文集卷第六十四<lb/>
</p>
<p>
</p>
  </div>
</body>
</text>
</TEI>
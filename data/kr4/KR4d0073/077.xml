<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_077-1a"/>
臨川先生文集卷第七十七<lb/>
　　書<lb/>
　　　上張太博書二<lb/>
　　　上人書<lb/>
　　　代人上凌屯田書<lb/>
　　　與祖擇之書<lb/>
　　　與孫子髙書<lb/>
　　　與孫侔書三<lb/>
　　　請杜醇先生入縣學書三<lb/>
　　　荅孫元<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>大資書<lb/>
　　　荅孫少述書<lb/>
　　　荅王該祕校書二<lb/>
<pb n="KR4d0073_SBCK_077-1b"/>
　　　荅張幾書<lb/>
　　　荅楊忱書<lb/>
　　　荅陳柅書<lb/>
　　　荅余京書<lb/>
　　　荅王景山書<lb/>
　　　　上張太博書二<lb/>
某愚不識事務之變而獨古人是信聞古有堯舜也<lb/>
者其道大中至正常行之道也得其書閉門而讀之<lb/>
不知憂樂之存乎已也穿貫上下浸淫其中小之爲<lb/>
無間大之爲無崖岸要將一窮之而巳矣中不幸而<lb/>
失先人母老弟弱衣穿食單有寒餓之疾始憮然欲<lb/>
出仕徃即焉而乃幸得於今三年矣唯是憂患疾疹<lb/>
<pb n="KR4d0073_SBCK_077-2a"/>
筋力之懦而神明之昏也學日以落而廢職之咎幾<lb/>
不能以免其敢出所有以求當世貴者之識哉其亦<lb/>
偷禄焉而巳矣今也執事延之勤問之密而又使獻<lb/>
其所爲文其又敢自閉匿以重不敏而虚敎命之辱<lb/>
哉謹書所爲原說誌序書詞凡十篇獻左右夫文者<lb/>
言乎志者也旣將獻故又書所志以爲之先焉冐犯<lb/>
威重惟赦之<lb/>
　　　　二<lb/>
某惷昧淺薄不知所以爲文得君子過顧不能閉伏<lb/>
所短以終取憐聞命之辱輒具以獻追自悔恐且得<lb/>
罪戾而失所以望於君子者伏蒙執事有時之盛名<lb/>
而不以矜愚有使者之重而不以驕微賤報之書授<lb/>
<pb n="KR4d0073_SBCK_077-2b"/>
之欲其至於道加賜所作使得覘而法之誠見執事<lb/>
之賢於人也賢與衆人之所以異不在此其將安在<lb/>
伏惟執事之用心持乆而力行則瓌偉閎廓自重之<lb/>
士將皆願綴於門闌之游豈獨某哉其將從某者始<lb/>
也旣拜賜敢不獻其將然<lb/>
　　　　上人書<lb/>
嘗謂文者禮敎治政云爾其書諸䇿而傳之人大體<lb/>
歸然而巳而曰言之不文行之不遠云者徒謂辭之<lb/>
不可以已也非聖人作文之本意也自孔子之死乆<lb/>
韓子作望聖人於百千年中卓然也獨子厚名與韓<lb/>
並子厚非韓比也然其文卒配韓以傳亦豪傑可畏<lb/>
者也韓子甞語人以文矣曰云云子厚亦曰云云疑<lb/>
<pb n="KR4d0073_SBCK_077-3a"/>
二子者徒語人以其辭耳作文之本意不如是其巳<lb/>
也孟子曰君子欲其自得之也自得之則居之安居<lb/>
之安則資之深資之深則取諸左右逢其原孟子之<lb/>
云爾非直施於文而巳然亦可託以爲作文之本意<lb/>
且所謂文者務爲有𥙷於世而巳矣所謂辭者猶器<lb/>
之有刻鏤繪畫也誠使巧且華不必適用誠使適用<lb/>
亦不必巧且華要之以適用爲本以刻鏤繪畫爲之<lb/>
容而已不適用非所以爲器也不爲之容其亦若是<lb/>
乎否也然容亦未可巳也勿先之其可也某學文乆<lb/>
數挾此說以自治始欲書之䇿而傳之人其試於事<lb/>
者則有待矣其爲是非邪未能自定也執事正人也<lb/>
不阿其所好者書雜文十篇獻左右願賜之敎使之<lb/>
<pb n="KR4d0073_SBCK_077-3b"/>
是非有定焉<lb/>
　　　　上凌屯田書<hi>代人作</hi>
俞跗疾毉之良者也其足之所經耳目之所接有人<lb/>
於此狼疾焉而不治則必欿然以爲巳病也雖人也<lb/>
不以病俞跗焉則少矣隱而虞俞跗之心其族婣舊<lb/>
故有狼疾焉則何如也末如之何其巳未有可以治<lb/>
焉而忽者也今有人於此弱而孤壯而屯蹷困塞先<lb/>
大父棄館舍于前而先人從之兩世之柩窶而不能<lb/>
葬也甞觀傳記至春秋過時而不葬與子思所論未<lb/>
葬不變服則戚然不知涕之流落也竊悲夫古之孝<lb/>
子慈孫嚴親之終如此其甚也今也乃獨以窶故犯<lb/>
春秋之義拂子思之說鬱其爲子孫之心而不得伸<lb/>
<pb n="KR4d0073_SBCK_077-4a"/>
猶人之狼疾也奚有間哉伏惟執事性仁而躬義憫<lb/>
艱而悼厄窮人之俞跗也而又有先人一日之雅焉<lb/>
某之疾庶幾可以治焉者也是敢不謀於龜不介於<lb/>
人跋千里之途犯不測之川而造執事之門自以爲<lb/>
得所歸也執事其忽之歟<lb/>
　　　　與祖擇之書<lb/>
治敎政令聖人之所謂文也書之䇿引而𬒳之天下<lb/>
之民一也聖人之於道也蓋心得之作而爲治敎政<lb/>
令也則有本末先後權勢制義而一之於極其書之<lb/>
䇿也則道其然而巳矣彼陋者不然一適焉一否焉<lb/>
非流焉則泥非過焉則不至甚者置其本求之末當<lb/>
後者反先之無一焉不誖於極彼其於道也非心得<lb/>
<pb n="KR4d0073_SBCK_077-4b"/>
之也其書之䇿也獨能不誖耶故書之䇿而善引而<lb/>
𬒳之天下之民反不善焉無矣二帝三王引而𬒳之<lb/>
天下之民而善者也孔子孟子書之䇿而善者也皆<lb/>
聖人也易地則皆然某生十二年而學學十四年矣<lb/>
聖人之所謂文者私有意焉書之䇿則未也間或悱<lb/>
然動於事而出於詞以警戒其躬若施於友朋𥚹迫<lb/>
陋<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>非敢謂之文也乃者執事欲收而敎之使獻焉<lb/>
雖自知明敢自蓋邪謹書所爲書序原說若干篇因<lb/>
叙所聞與所志獻左右惟賜覽觀焉<lb/>
　　　　與孫子髙書<lb/>
子髙足下辱賜敎獎勞甚渥反復誦觀慙生於心某<lb/>
天介踈樸與時多舛始者徒以貧弊無以養故應書<lb/>
<pb n="KR4d0073_SBCK_077-5a"/>
京師名錯百千人中不願過爲人知亦誠無以取知<lb/>
於人獨因友兄田仲通得進之仲寳二君子不我愚<lb/>
而許之朋往往有溢美之言寘疑於人抑二君子實<lb/>
過豈某願哉兄乃板其辭以爲貺是重二君子之過<lb/>
而深某之慙也其敢承乎兄粹淳靜深文彩熖然而<lb/>
摧縮鋒角不自夸奮具大樹立之器人所趨慕宜擇<lb/>
豪異而朋之顧眷眷於某豈今所謂同年交者固皆<lb/>
當然哉某願從兄游誠不待同年然後定也承日與<lb/>
介第講肄圖史商較世俗甚盛甚盛孔子曰垂之空<lb/>
言不如見之行事深切著明也私有望於兄焉此月<lb/>
奉計牒當度江南十一日盡室行江山清華有可歎<lb/>
愛無良朋以共之亦足憮然春暄職外奉親自壽<lb/>
<pb n="KR4d0073_SBCK_077-5b"/>
　　　　與孫侔書<lb/>
某頓首辱書具感恩意之厚先人銘固嘗用子固文<lb/>
但事有缺略向時忘與議定又有一事須至别作然<lb/>
不可以書傳某於子固亦可以忘形迹矣而正之云<lb/>
然則某不敢易矣雖然告正之作一碣立於墓門使<lb/>
先人之名德不泯幸矣子固亦近得書甚安樂云不<lb/>
復來此遂入京恐欲知故及此朱氏事固如足下說<lb/>
而朱祕校乃巳入京考於禮蓋亦皆如足下之說但<lb/>
愁痛不能具道此意以質於賢者耳銘事子固不以<lb/>
此罪我兩人者以事有當然者且吾兩人與子固豈<lb/>
當相求於形迹閒耶然能不失形迹亦大善唯碣宜<lb/>
速見示也某憂痛愁苦千狀萬端書所不能具以此<lb/>
<pb n="KR4d0073_SBCK_077-6a"/>
思足下欲飛去可以言吾心所欲言者唯正之子固<lb/>
耳思企思企千萬自愛<lb/>
　　　　二<lb/>
某辱手筆感媿近亦聞正之喪配未敢即問人生多<lb/>
難乃至此乎當歸之命耳人情處此豈能無愁但當<lb/>
以理遣之無自苦爲也然此乃某不能自勝者二年<lb/>
之間愁釁相仍居常忽忽不自聊勉從俗往還其心<lb/>
唯欲閉門坐卧耳欲往奉見乆矣況以書見趣乎親<lb/>
老常多病生事怵迫如坐燒屋之下不可以一日輟<lb/>
而不圖其能遠來千里之外乎欲足下一至廣德某<lb/>
當走見矣爲十日之㑹亦足以晤言矣或潤州亦可<lb/>
也諸俟靣論此不復云矣正之或來潤或廣德不可<lb/>
<pb n="KR4d0073_SBCK_077-6b"/>
復以它爲解矣某甚重去親側若正之難來此亦無<lb/>
所係著但至潤及廣德尤爲易耳<lb/>
　　　　三<lb/>
某到京師已數月求一官以出旣未得所欲而一舟<lb/>
爲火所燔爲生之具略盡所不燔者人而巳家人又<lb/>
頗病人之多不適意豈獨我乎然足下之親愛我良<lb/>
厚其亦欲知我所以處此之安否也故及此耳知與<lb/>
公藴居甚適何時當邂逅以少釋愁苦之心乎且頻<lb/>
以書見及某自度不能數十日亦當得一官以出但<lb/>
不知何處耳子高當巳入京不知得及相見於京師<lb/>
否諸不一一千萬自愛<lb/>
　　　　請杜醇先生入縣學書<lb/>
<pb n="KR4d0073_SBCK_077-7a"/>
人之生乆矣父子夫婦兄弟賔客朋友其倫也孰持<lb/>
其倫禮樂刑政文物數制事爲其具也其具孰持之<lb/>
爲之君臣所以持之也君不得師則不知所以爲君<lb/>
臣不得師則不知所以爲臣爲之師所以并持之也<lb/>
君不知所以爲君臣不知所以爲臣人之類其不相<lb/>
賊殺以至於盡者非幸歟信乎其爲師之重也古之<lb/>
君子尊其身耻在舜下雖然有鄙夫問焉而不敢忽<lb/>
歛然後其身似不及者有歸之以師之重而不辭曰<lb/>
天之有斯道固將公之而我先得之得之而不推餘<lb/>
於人使同我所有非天意且有所不忍也某得縣於<lb/>
此踰年矣方因孔子廟爲學以敎養縣子弟願先生<lb/>
留聽而賜臨之以爲之師某與有聞焉伏惟先生不<lb/>
<pb n="KR4d0073_SBCK_077-7b"/>
與古之君子者異意也幸甚<lb/>
　　　　二<lb/>
惠書何推襃之隆而辭讓之過也仁人君子有以敎<lb/>
人義不辭讓固巳爲先生道之今先生過引孟子柳<lb/>
宗元之說以自辭孟子謂人之患在好爲人師者謂<lb/>
無諸中而爲有之者豈先生謂哉彼宗元惡知道韓<lb/>
退之母爲師其孰能爲師天下士將惡乎師哉夫謗<lb/>
與譽非君子所䘏也適於義而巳矣不曰適於義而<lb/>
唯謗之䘏是薄世終無君子唯先生圖之示詩質而<lb/>
無邪亦足見仁人之所存甚善甚善<lb/>
　　　　荅孫元規大資書<lb/>
某不學無術少孤以賤材行無可道而名聲不聞於<lb/>
<pb n="KR4d0073_SBCK_077-8a"/>
當世巨公貴人之門無可進之路而亦不敢輒有意<lb/>
於求通以故聞閤下之名於天下之日乆而獨未甞<lb/>
得望履舄於門比者得邑海上而聞左右之别業實<lb/>
在敝境猶不敢因是以求聞名於從者卒然蒙賜敎<lb/>
督讀之茫然不知其爲媿且恐也伏惟閤下危言讜<lb/>
論流風善政簡在天子之心而諷於士大夫之口名<lb/>
聲之盛位勢之尊不宜以細故茍自貶損今咳唾之<lb/>
餘先加於新進之小生疑左右者之誤而非閤下之<lb/>
本意也以是不敢即時報謝以忤眎聽以累左右而<lb/>
自得不敏之誅顧未嘗一日而忘拜賜也今兹使來<lb/>
又拜敎之辱然後知閤下眞有意其存之也夫禮之<lb/>
有施報自敵以下不可廢況王公大人而先加禮新<lb/>
<pb n="KR4d0073_SBCK_077-8b"/>
進之小生而其報謝之禮缺然者乆之其爲罪也大<lb/>
矣雖聦明寛閎其有以容而察於此而獨區區之心<lb/>
不知所以裁焉<lb/>
　　　　荅孫少述書<lb/>
少述足下某天禀踈介與時不相值生平所得數人<lb/>
而巳兄素固知之置此數人復欲強數指不可詘唯<lb/>
接兄之日淺而相愛深别後焦然如失所憑兄賜問<lb/>
者八九奉荅卒不過一再而巳以爲吾黨之相與情<lb/>
誼何如爾問之密䟽不足計也不然今之游交竿牘<lb/>
之使午行於涂豈某於兄顧不能哉此月十二日抵<lb/>
眞州明日當舟行無事當爲朱先生叙字且賡所貺<lb/>
詩以寄元珍六月代去民先受鄆辟爲之柰何近日<lb/>
<pb n="KR4d0073_SBCK_077-9a"/>
人事可嗟可恠者衆何時見兄論之春暄自重<lb/>
　　　　荅王該祕校書<lb/>
某不思其力之不任也而唯孔子之學操行之不得<lb/>
取正於孔子焉而巳宦爲吏非志也竊自比古之爲<lb/>
貧者不知可不可耶今之吏不可以語古拘於法限<lb/>
於勢又不得乆以不見信於民民源源然日入貧惡<lb/>
借令孔子在與之百里尚恐不得行其志於民故凡<lb/>
某之施設亦茍然而巳未甞不自愧也足下乃從而<lb/>
譽之豈其聽之不詳耶且古所謂蹈之者徒若是而<lb/>
止耶殆不若是而止也易子之事未之聞也幸敎之<lb/>
亦未敢忽也<lb/>
　　　　二<lb/>
<pb n="KR4d0073_SBCK_077-9b"/>
某頓首自足下之歸未得以書候動止而以慰左右<lb/>
者之憂乃辱書告以所不聞幸甚如見譽則過其實<lb/>
甚矣告者欺足下也其尤顯白不可欺者縣之獄至<lb/>
或歷累月而無一日之空屬民治以茍自免以得罰<lb/>
者以十數安在乎民之無訟而服役之不辭哉且某<lb/>
之不敏不幸而無以養故自縻於此蓋古之人有然<lb/>
者謂之爲貧之仕爲乗田曰牛羊蕃而已矣爲委吏<lb/>
曰㑹計當而巳矣牛羊之不蕃㑹計之不當斯足以<lb/>
得罪牛羊蕃而已矣㑹計當而巳矣亦不足道也唯<lb/>
其所聞數以見告幸甚<lb/>
　　　　荅張幾書<lb/>
張君足下某常以今之仕進爲皆詘道而信身者顧<lb/>
<pb n="KR4d0073_SBCK_077-10a"/>
有不得巳焉者捨爲仕進則無以自生捨爲仕進而<lb/>
求其所以自生其詘道有甚焉此固某之亦不得巳<lb/>
焉者獨甞爲進說以勸得已之士焉得已而巳焉者<lb/>
未見其人也不圖今此而得足下焉足下恥爲進士<lb/>
貴其身而以自娛於文而貧無以自存此尤所以爲<lb/>
難者凡今於此不可母進謁也況如某少知義道之<lb/>
所存乎今者足下乃先貶損而存之賜之書詞盛指<lb/>
過不敢受而有也惟是不敏之罪不知所以辭敢布<lb/>
左右惟幸察之而巳<lb/>
　　　　荅楊忱書<lb/>
承賜書屈欲交之不知其爲懼與媿也已又喜焉聞<lb/>
君子者仁義塞其中澤於靣浹於背謀於四體而出<lb/>
<pb n="KR4d0073_SBCK_077-10b"/>
於言唯志仁義者察而識之耳然尚有其貌濟其言<lb/>
匱其言濟其實匱者非天下之至察何與焉某甞窮<lb/>
觀古之君子所以自爲者顧而自忖其中則欿然又<lb/>
思昔者得見於足下俯數刻爾就使其中有絶於衆<lb/>
人者亦未甞得與足下言也足下何愛而欲交之邪<lb/>
或者焯然察其有似邪夫顧而自忖其中則欿然其<lb/>
爲貌言也乃有以召君子之愛宜乎不知其爲懼與<lb/>
媿也然而足下自許不妄交則其交之也固宜相切<lb/>
以義以就其人之材而後巳爾則某也甚有頼其爲<lb/>
言也可以巳邪<lb/>
　　　　荅陳柅書<lb/>
某啓伏蒙不遺不肖而身辱先之示之文章使得窺<lb/>
<pb n="KR4d0073_SBCK_077-11a"/>
究其所藴又取某所以應見問者序而存之以寵其<lb/>
行足下之賜過矣不敢當也某懦陋淺薄學未成而<lb/>
仕其言行往往背戾於聖人之道擯而後復者非一<lb/>
事也自度尚不足與庸人爲師況如足下之材良俊<lb/>
明安能一有所補邪雖然足下過聽所序而存者或<lb/>
非某所聞於師友之本指也則義不得黙而巳莊生<lb/>
之書其通性命之分而不以死生禍福累其心此其<lb/>
近聖人也自非明智不能及此明智矣讀聖人之說<lb/>
亦足以及此不足以及此而䧟溺於周之說則其爲<lb/>
亂大矣墨翟非亢然詆聖人而立其說於世蓋學聖<lb/>
人之道而失之耳雖周亦然韓氏作讀墨而又謂子<lb/>
夏之後流而爲莊周則莊墨皆學聖人而失其源者<lb/>
<pb n="KR4d0073_SBCK_077-11b"/>
也老莊之書具在其說未甞及神仙唯葛洪爲二人<lb/>
作傳以爲仙而足下謂老莊濳心於神仙疑非老莊<lb/>
之實故甞爲足下道此老莊雖不及神仙而其說亦<lb/>
不皆合於經蓋有志於道者聖人之說博大而閎深<lb/>
要當不遺餘力以求之是二書雖欲讀抑有所不暇<lb/>
某之所聞如此其離合於道惟足下自擇之<lb/>
　　　　荅余京書<lb/>
某行不足以配古之君子智不足應今時之變竊食<lb/>
窮縣而無勢於天下非可以道德而謀功名之合也<lb/>
今足下貶損手筆告之所存文辭博美義又宏廓守<lb/>
而充之以卒不遷其至可量邪顧告之非其所推褒<lb/>
之語不以實稱類有以不敏欺足下者孔子曰不患<lb/>
<pb n="KR4d0073_SBCK_077-12a"/>
人之不已知患巳不知人也此亦足傷足下知人之<lb/>
明獨媿而巳不敢當也<lb/>
　　　　荅王景山書<lb/>
某愚不量力而唯古人之學求友于天下乆矣聞世<lb/>
之文章者輙求而不置蓋取友不敢須臾忽也其意<lb/>
豈止於文章耶讀其文章庶幾得其志之所存其文<lb/>
是也則又欲求其質是則固將取以爲友焉故聞足<lb/>
下之名亦欲得足下之文章以觀不圖不遺靣惠賜<lb/>
之又語以見存之意幸甚幸甚書稱歐陽永叔尹師<lb/>
魯蔡君謨諸君以見比此數公今之所謂賢者不可<lb/>
以某比足下又以江南士大夫爲能文者而李泰伯<lb/>
曾子固豪士某與納焉江南士大夫良多度足下不<lb/>
<pb n="KR4d0073_SBCK_077-12b"/>
徧識安知無有道與藝閉匿不自見於世者乎特以<lb/>
二君槩之亦不可也況如某者豈足道哉恐傷足下<lb/>
之信而又重某之無狀不敢當而有也孔子曰十室<lb/>
之邑必有忠信如丘者聖人之言如此唯足下思之<lb/>
而巳聞將東游它語須面盡之<lb/>
臨川先生文集卷第七十七<lb/>
</p>
<p>
</p>
  </div>
</body>
</text>
</TEI>
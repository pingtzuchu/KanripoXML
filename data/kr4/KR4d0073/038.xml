<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_038-1a"/>
臨川先生文集卷第三十八<lb/>
　　四言詩<lb/>
　　　潭州新學詩<hi>并序</hi>
　　　新田詩<hi>并序</hi>
　　　獵較詩<hi>并序</hi>
　　　雲之祁祁荅董傳<lb/>
　　古賦<lb/>
　　　龍賦<lb/>
　　　歷山賦<hi>并序</hi>
　　　思歸賦<lb/>
　　　釋謀賦<lb/>
　　樂章<lb/>
<pb n="KR4d0073_SBCK_038-1b"/>
　　　　明堂樂章二首<lb/>
　　　　　歆安之曲<lb/>
　　　　　皇帝還大次憩安之曲<lb/>
　　　上梁文<lb/>
　　　　景靈宫修蓋　英宗皇帝神御殿上梁文<lb/>
　　　銘<lb/>
　　　　蔣山鍾銘<lb/>
　　　　明州新刻漏銘<lb/>
　　　　伍子胥廟銘<lb/>
　　　　璨公信心銘<lb/>
　　　讃<lb/>
　　　　蔣山覺海元公眞讃<lb/>
<pb n="KR4d0073_SBCK_038-2a"/>
　　　梵天畫讃<lb/>
　　　維摩像讃<lb/>
　　　空覺義示周彦眞<lb/>
　　　　潭州新學詩<hi>并序</hi>
治平元年天章閣待制興國吳公治潭州之明年正<lb/>
月改築廟學于城東南越五月告成孔子用幣潭人<lb/>
曰公爲善政以德我又不勩我而爲此學以嘉我士<lb/>
子誰能詩乎以誦我公於無窮皆辭不敢乃使來請<lb/>
詩曰<lb/>
有嘉新學潭守所作守者誰歟仲庻氏吳振養矜寡<lb/>
衣之褰襦黔首鼓歌吏靜不求乃相廟序生師所廬<lb/>
上漏旁穿燥濕不除曰嘻遷哉迫阨卑汚當其壞時<lb/>
<pb n="KR4d0073_SBCK_038-2b"/>
適可以謀營地慮工伐楩楠櫧撤故就新爲此渠渠<lb/>
潭人來止相語而喜我知視成無豫經始公升在堂<lb/>
從者如水公曰誨汝潭之士子古之讀書凡以爲巳<lb/>
躬行孝悌由義而仕神聽汝助況於閭里無實而荂<lb/>
非聖自是雖大得意吾猶汝耻士下其手公言無尤<lb/>
請詩我歌以逺公休<lb/>
　　　　新田詩<hi>并序</hi>
唐治四縣田之入於草莽者十九民如寄客雖簡其<lb/>
賦緩其徭而不可以必留尚書比部郎中趙君尚寛<lb/>
之來問敝於民而知其故乃委推官張君恂以兵士<lb/>
興大渠之廢者一大陂之廢者四諸小渠陂教民自<lb/>
爲者數十一年流民作而相告以歸二年而淮之南<lb/>
<pb n="KR4d0073_SBCK_038-3a"/>
湖之北操囊耜以率其妻子者其來如雨三年而唐<lb/>
之土不可賤取昔之菽粟者多化而爲稌環唐皆水<lb/>
矣唐獨得歲焉船漕車輓負擔出于四境一日之間<lb/>
不可爲數唐之私廪固有餘循吏之無稱於世乆矣<lb/>
予聞趙君如此故爲作詩詩曰<lb/>
離離新田其下流水孰知其初灌莽千里其南背江<lb/>
其北逾淮父抱子扶十百其來其來僕僕鏝我新屋<lb/>
趙侯劬之作者不飢歲仍大熟飽及雞鶩僦船與車<lb/>
四鄙出榖今游者處昔止者流維昔牧我不如今侯<lb/>
侯來適野不有觀者稅于水濵問我鰥寡侯其歸矣<lb/>
三歲于兹誰能止侯我徃求之<lb/>
　　　　獵較詩<hi>并序</hi>
<pb n="KR4d0073_SBCK_038-3b"/>
獵較刺時也昔孔子仕於魯魯人獵較孔子亦獵較<lb/>
或問乎孟軻曰孔子之仕非事道歟曰事道也事道<lb/>
奚獵較也曰孔子先簿正祭器不以四方之食供簿<lb/>
正不獵較則若無以祭然蓋孔子所以小同於俗猶<lb/>
有義也義固在於可爲之域而後之人習於隨者一<lb/>
不權義以之可否汗身貶道豫然以和衆自得甚者<lb/>
傷人倫敗風俗至於無號則諉曰孔子亦甞獵較矣<lb/>
悲夫作是詩以刺焉<lb/>
獵較獵較誰禽我有國人之惏君子所醜獵較獵較<lb/>
祭占其祥國人之序君子何傷<lb/>
　　　　雲之祁祁荅董傳<lb/>
雲之祁祁或雨于淵苗之翹翹或槁干田雲之祁祁<lb/>
<pb n="KR4d0073_SBCK_038-4a"/>
或雨于野有槁于田豈不自我<graphic n="KR2162" url="https://raw.githubusercontent.com/kanripo/KR-Gaiji/master/images/KR2162.png" mimeType="image/png"/>兮其隮其在西郊<lb/>
匪我爲之我歌且謡蔚兮其復南山之側我歌且謡<lb/>
維以育德<lb/>
　　　　龍賦<lb/>
龍之爲物能合能散能濳能見能弱能強能微能章<lb/>
惟不可見所以莫知其郷惟不可畜所以異於牛羊<lb/>
變而不可測動而不可馴則常出乎害人而未始出<lb/>
乎害人夫此所以爲仁爲仁無止則常至乎䘮巳而<lb/>
未始至乎䘮巳夫此所以爲智止則身安曰惟知幾<lb/>
動則物利曰惟知時然則龍終不可見乎曰與爲類<lb/>
者常見之<lb/>
　　　　歷山賦<hi>并序</hi>
<pb n="KR4d0073_SBCK_038-4b"/>
餘杭縣人有與季父爭田于縣于州于轉運使不直<lb/>
提點刑獄令余來直之將歸閔然望歷山而賦之歷<lb/>
山在縣西上虞縣界中或曰舜所耕云<lb/>
歷山之峩峩兮予汝耕之孰汝彊之此匪予私云然<lb/>
兮誰汝使子人之子兮余師歷山之峩峩兮則維其<lb/>
常人之子兮云曷而亡云曷而亡兮我之思今孰繼<lb/>
兮我之悲嗚呼巳矣兮來者爲誰<lb/>
　　　　思歸賦<lb/>
蹇吾南兮安之莽吾兮親之思朝吾舟兮水波暮吾<lb/>
馬兮山阿亡濟兮維夷夫孰驅兮亡　風翛翛兮來<lb/>
去日翳翳兮溟𪷟之雨萬物紛披蕭索兮歲逶迤其<lb/>
今暮吾感不知夫塗兮徘徊徬徨以反顧盍歸兮盍<lb/>
<pb n="KR4d0073_SBCK_038-5a"/>
去兮獨何爲乎此旅<lb/>
　　　　釋謀賦<lb/>
雲冥冥兮蔽日風浩浩兮吹沙出予馳兮不得塊獨<lb/>
處兮咨嗟嗟天地兮無窮暑與寒兮相客以短褐兮<lb/>
憂親孰知予兮孔棘維抱關兮擊柝乃予仕兮所宜<lb/>
禄可辭兮尚冒養孰割兮方虧豈吾事兮固拙寧我<lb/>
辰兮獨悖信物黙兮有制尚可侔兮内外<lb/>
　　　　明堂樂章二首<lb/>
　　　　　歆安之曲<lb/>
穆穆在堂肅肅在庭於顯辟公來相思成神旣歆止<lb/>
有聞惟馨錫我休嘉燕及群生<lb/>
　　　　　皇帝還大次憇安之曲<lb/>
<pb n="KR4d0073_SBCK_038-5b"/>
有奕明堂萬方時㑹宗予聖考作帝之配樂酌虞典<lb/>
禮從周制釐事旣成於皇來墍<lb/>
　　　　景靈宫修蓋　英宗皇帝神御殿上梁文<lb/>
兒郎偉天都左界帝室中經誕惟僊聖之祠夙有神<lb/>
靈之宅嗣開宏構追奉睟容方將廣舜孝於無窮豈<lb/>
特尚漢儀之有舊　先皇帝道該五泰德貫二儀文<lb/>
摛雲漢之章武布風霆之號華夏歸仁而砥屬蠻夷<lb/>
馳義以駿奔清蹕甫傳靈輿忽徃超然姑射山無一<lb/>
物之疵邈矣壽丘臺有萬人之畏巳葬鼎湖之弓劒<lb/>
將游高廟之衣冠　今皇帝孝奉神明恩涵動植纂<lb/>
禹之服期成萬世之功見堯於羮未改三年之政乃<lb/>
眷熏修之吉壤載營館御之新宫考協前彛述追先<lb/>
<pb n="KR4d0073_SBCK_038-6a"/>
志孝嚴列峙寢門可象於平居廣拓旁開輦路故存<lb/>
於陳迹官師肅給斤築隆施揆吉日以庀徒舉修梁<lb/>
而考室敢申善頌以相歡謡<lb/>
兒郎偉抛梁東　聖主迎陽坐禁中明似九天昇暁<lb/>
日恩如萬國轉春風<lb/>
兒郞偉抛梁西瀚海兵銷太白低王母玉環方自獻<lb/>
大宛金馬不須齎<lb/>
兒郞偉抛梁南丙地星高每歲占千障滅烽開嶺徼<lb/>
萬艘輸賮引江潭<lb/>
兒郎偉抛梁北邊城自此無鳴鏑即看呼韓渭上朝<lb/>
休誇竇憲燕然勒<lb/>
兒郞偉抛梁上彷彿神遊今可想風馬雲車世世來<lb/>
<pb n="KR4d0073_SBCK_038-6b"/>
金輿玉斚年年享<lb/>
兒郞偉抛梁下萬靈隤祉扶宗社天垂嘉種巳豐年<lb/>
地産珍符方極化<lb/>
伏願上梁之後聖躬樂豫寳命靈長松茂獻兩宫之<lb/>
壽椒繁占六寢之祥宗室蕃維之彦朝廷表幹之良<lb/>
家傳慶譽代襲龍光肩一心而顯相保饋祀之無疆<lb/>
皇帝萬歲<lb/>
　　　　蔣山鍾銘<lb/>
於皇正覺訓用音聞肆作大鍾以警沉昬<lb/>
　　　　明州新刻漏銘<lb/>
戊子王公始治于明丁亥孟冬刻漏具成追謂屬人<lb/>
嗟汝予銘自古在昔挈壷有職匪器則弊人亡政息<lb/>
<pb n="KR4d0073_SBCK_038-7a"/>
其政謂何弗棘弗遲君子小人興息維時東方未明<lb/>
自公召之彼寧不勤得罪于時厥荒懈廢乃政之疵<lb/>
嗚呼有州謹哉維兹兹惟其中俾我後思<lb/>
　　　　伍子胥廟銘<lb/>
予觀子胥出死亡逋竄之中以客寄之一身卒以說<lb/>
吳折不測之楚仇執恥雪名震天下豈不壯哉及其<lb/>
危疑之際能自慷慨不顧萬死畢諌於所事此其志<lb/>
與夫自恕以偷一時之利者異也孔子論古之士大<lb/>
夫若管夷吾臧武仲之屬苟志於善而有補於當世<lb/>
者咸不廢也然則子胥之義又曷可少耶康定二年<lb/>
予過所謂胥山者周行廟庭嘆吳亡千有餘年事之<lb/>
興壞廢革者不可勝數獨子胥之祠不徙不絶何其<lb/>
<pb n="KR4d0073_SBCK_038-7b"/>
盛也豈獨神之事吳之所興蓋亦子胥之節有以動<lb/>
後世而愛尤在於吳也後九年樂安蔣公爲杭使其<lb/>
州人力而新之余與爲銘也<lb/>
烈烈子胥發節窮逋遂爲冊臣奮不圖軀諌合謀行<lb/>
隆隆之吳厥廢不遂邑都俄墟以智死昏忠則有餘<lb/>
胥山之顔殿屋渠渠千載之祠如祠之初孰作新之<lb/>
民勸而趨維忠肆懷維孝肆孚我銘祠庭示後不誣<lb/>
　　　　璨公信心銘<lb/>
沔彼有流載浮載沈爲可以濟一壷千金法譬則水<lb/>
窮之彌深璨公所傳等觀初心<lb/>
　　　　蔣山覺海元公眞讃<lb/>
賢哉人也行厲而容寂知言而能黙譽榮弗喜辱毀<lb/>
<pb n="KR4d0073_SBCK_038-8a"/>
弗戚弗矜弗克人自稱德有緇有白自南自北弗句<lb/>
弗逆弗抗弗抑弗觀汝華惟食巳寔孰其嗣之我有<lb/>
遺則<lb/>
　　　　梵天畫讃<lb/>
梵天尚實厥乗孔雀雞知時語鈴戒沈濁皜身黃衣<lb/>
於淨無著乃持赤幡歸趣正覺<lb/>
　　　　維摩像讃<lb/>
是身是像無有二相三世諸佛亦如是像若取眞實<lb/>
還成虚妄應持香花如是供養<lb/>
　　　　空覺義示周彦眞<lb/>
覺不徧空而迷故曰覺迷空不徧覺而頑故曰空頑<lb/>
空本無頑以色故頑覺本無迷以見故迷<lb/>
<pb n="KR4d0073_SBCK_038-8b"/>
</p>
<p>
臨川先生文集卷第三十八<lb/>
</p>
<p>
</p>
  </div>
</body>
</text>
</TEI>
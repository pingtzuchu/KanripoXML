<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_089-1a"/>
臨川先生文集卷第八十九<lb/>
　　神道碑<lb/>
　　廣西轉運使孫君墓碑<lb/>
　　　贈左屯衛大將軍李公神道碑銘<hi>并序</hi>
　　　淮南江淛荆湖南北等路制置兼都大發運<lb/>
　　　　　副使贈尚書工部侍郎蕭公神道碑<lb/>
　　　尚書工部侍郎樞密直學士狄公神道碑<lb/>
　　　尚書屯田員外郎贈刑部尚書李公神道碑<lb/>
　　　贈禮部尚書安惠周公神道碑<lb/>
　　　　廣西轉運使孫君墓碑<lb/>
君少學問勤苦寄食浮屠山中歩行借書數百里升<lb/>
樓誦之而去其階蓋數年而具衆經後遂博極天下<lb/>
<pb n="KR4d0073_SBCK_089-1b"/>
之書屬文操筆布紙謂爲方思而數百千言巳就以<lb/>
天聖五年同學究出身𥙷滁州來安縣主簿洪州右<lb/>
司理再舉進士甲科遷大理寺丞知常州晉陵縣移<lb/>
知潯州潯當是時人未趣學乃改作廟學召吏民子<lb/>
弟之秀者親爲據案講說誘勸以文藝居未幾旁州<lb/>
士皆來學學者由此遂多以選通判耀州兵士有訟<lb/>
財而不直者安撫使以爲直君爭之不得乃奏決於<lb/>
大理大理以君所爭爲是而用君議編於勑慶曆二<lb/>
年擢爲監察御史裏行於是彈奏狄武襄公不當沮<lb/>
敗劉滬永洛城事又因日食言隂盛以後宫爲戒<lb/>
仁宗大獵于城南衛士不及整而歸以夜明日將復<lb/>
出有雉隕于殿中君奏䟽卽是夜有詔止獵蠻唐和<lb/>
<pb n="KR4d0073_SBCK_089-2a"/>
寇湖南以君安撫奏事有所不合因自劾乃知復州<lb/>
又通判金州知漢陽軍吉州稍遷至尚書都官員外<lb/>
郎提點江南西路刑獄有言常平歳凶當稍貴其粟<lb/>
以利糴本者詔從之君言此非常平本意也詔又從<lb/>
之儂智高反君卽出兵二千於嶺以助英韶㑹除廣<lb/>
西轉運使馳至所部而智髙方煽　天子出大臣部<lb/>
諸將兵數萬擊之君驅散亡殘敗之吏民轉芻米於<lb/>
惶擾卒急之間又以餘力督守吏治城壍修器械屬<lb/>
州多完而師飽以有功君勞居多以勞遷尚書司封<lb/>
貟外郎初君請斬大將之北者發騎軍以討賊及後<lb/>
賊所以破滅皆如君計䇿軍罷而人重困方恃君綏<lb/>
撫君乗險阻冒瘴毒經理出入啓居無時以皇祐三<lb/>
<pb n="KR4d0073_SBCK_089-2b"/>
年三月初七日卒于治所年五十四官至尚書工部<lb/>
郎中散官至朝奉郎勲至上騎都尉君所爲州整齊<lb/>
其大體濶略其細故與賔客談說弦歌飲酒往往終<lb/>
日而能聽用佐屬盡其力事以不廢在御史言事計<lb/>
曲直利害如何不顧望大臣以此無助所爲文自少<lb/>
及終以類集之至百卷天德地業人事之治掇拾貫<lb/>
穿無所不言而詩爲多君諱抗字和叔姓孫氏得姓<lb/>
於衞得望於富春其在黟縣自君之髙祖棄廣陵以<lb/>
避孫儒之亂而至君曾大父諱師睦善治生以致富<lb/>
歳饑賤出米糓以斗升付糴者得驩心於鄕里大父<lb/>
諱旦始盡棄其産而能招士以敎子父諱遂良當終<lb/>
時君始十餘歳後以君故贈尚書職方貟外郎君初<lb/>
<pb n="KR4d0073_SBCK_089-3a"/>
娶張氏又娶吳氏又娶舒氏封太康縣君五男子適<lb/>
邈迪适遘適甞從予遊年十四論議著書足以驚人<lb/>
終永州軍事推官邈今潞州上黨縣令亦好學能文<lb/>
狀君行以求銘者邈也君之卒也　天子以适試祕<lb/>
書省校書郎二女子一嫁太廟齋郎李簡夫一嫁進<lb/>
士鄭安平君以其卒之年十二月二十五日葬黟縣<lb/>
懷遠鄕上林村歙之爲州在山嶺澗谷﨑嶇之中自<lb/>
去五代之亂百年名士大夫亦往往而出然不能多<lb/>
也黟尤僻陋中州能人賢士之所罕至君孤童子徒<lb/>
歩宦學終以就立爲朝廷顯用論次終始作爲銘詩<lb/>
豈特以顯孫氏而慰其子孫乃亦以詒其鄉里銘曰<lb/>
在　仁宗世蠻跳不制餽師牧民實有膚使踐艱乗<lb/>
<pb n="KR4d0073_SBCK_089-3b"/>
危條變畫竒瘭毒旣除膏熨以治方遷旣隕哀曁山<lb/>
夷維此膚使文優以仕禄則不殖其書滿笥書藏于<lb/>
家銘在墓前以告黟人孫氏之阡<lb/>
　　　　故贈左屯衞大將軍李公神道碑銘<hi>并序</hi>
宋故贈左屯衛大將軍李公墓在河中府河東縣陶<lb/>
邑鄕仙觀里紫金山北初咸平二年公以東班殿侍<lb/>
隨彰國軍節度使康保裔部軍于髙陽關契丹内侵<lb/>
眞宗狩于魏大將恃城千里閉逃保裔以其屬出公<lb/>
提少卒所戰輒破寇搏我疾孤堅弗支舉軍陷焉乃<lb/>
以義死當是時十二月五日也公年四十六有詔賻<lb/>
恤録公子樞以爲西班殿侍蓋六十九年而樞以行<lb/>
治勞烈積官至皇城使賀州團練使而甞一再辭賞<lb/>
<pb n="KR4d0073_SBCK_089-4a"/>
以求追榮其父母　天子亦數推恩以及朝士大夫<lb/>
之親而公九贈官自太子左清道率府副率至左監<lb/>
門衞大將軍逮　今上卽位則再至三品而公夫人<lb/>
朱氏亦封錢塘仙遊永安縣太君太君有美志純行<lb/>
年六十三以天聖七年六月六日卒於其子之官舍<lb/>
而以嘉祐六年十一月十一日與公合葬公幼而愿<lb/>
恭長而敏武渉書喜謀將有以爲而卒不克蓋知者<lb/>
傷焉唯忠壯不屈以詒禄于其後世而團練君實能<lb/>
力承以大厥家噫其可銘也哉李氏世家鄭之原武<lb/>
公諱興字仲舉曽祖諱顒祖諱光父諱元超皆弗仕<lb/>
公生一男二女二女皆早死孫六人其二人早死棻<lb/>
今爲尚書都官郎中餘皆以父廕仕昌齡終三班差<lb/>
<pb n="KR4d0073_SBCK_089-4b"/>
使蕖今爲右班殿直　今爲左班殿直銘曰<lb/>
李姓之始聃周隱史厥家鄭邦代晦其光公奮自田<lb/>
啓蹟班行匪熊匪羆彼萬其旅帝徂伐之孰致予武<lb/>
操戈以先所遇斃逃曰敵可盡其來滔滔終沉于戎<lb/>
唯義之濟閔有傳禄追榮以曁誰無孫子錫命在幽<lb/>
我以吾功克稱無羞詒詩後觀有石道周<lb/>
　　　　故淮南江淛荆湖南北等路制置茶鹽礬<lb/>
　　　　酒稅兼都大發運副使贈尚書工部侍郎<lb/>
　　　　蕭公神道碑<lb/>
蕭氏故長沙人也去馬氏亂遷江南又爲廬陵人公<lb/>
曽祖諱霽仕李氏終洪州武寧縣令祖諱煥考諱良<lb/>
輔皆不仕公諱定基字守一用天禧三年進士𥙷岳<lb/>
<pb n="KR4d0073_SBCK_089-5a"/>
州軍事推官以母夫人陳氏喪罷後除䖍州觀察推<lb/>
官人饑說州將以便宜糶倉米秋糴償之所捄活甚<lb/>
多監納潭州茶米舉者十八人遷大理寺丞知臨江<lb/>
軍新喻縣移監成都府市買務蜀引二江漑諸縣田<lb/>
多少有約李順爲亂時成都大豪樊氏盜約改一晝<lb/>
夜爲六由此他縣歳賂樊氏縣乃得其餘水訟二十<lb/>
年不決轉運使以屬公公曰約所以爲均卽不均約<lb/>
不可恃也乃親決水視一晝夜而樊氏縣水有餘樊<lb/>
氏卽伏罪諸縣得水如故約轉運使以爲能舉知黎<lb/>
州州近蠻出善馬異時勢人多以託守公一拒絶蠻<lb/>
大喜於是累遷至太常博士以博士召兼監察御史<lb/>
裏行成都王鬷請鑄小鐵錢爲大錢當十鑄十得三<lb/>
<pb n="KR4d0073_SBCK_089-5b"/>
是廢十得三十也公䟽以爲不便而鬷議詘中貴人<lb/>
妄告兩淛轉運使罪以公往治直之蘄州王蒙正恃<lb/>
勢賂橫猾誣屬縣長罪死又以公往治告隨吏曰蒙<lb/>
正賂汝受之以告我蒙正果賂吏直三百萬公因以<lb/>
正其獄　仁宗欲官公一子公乃以讓其隨吏除開<lb/>
封府判官於是自監察再遷至侍御史除江西水陸<lb/>
計度轉運使奏事稱　上意賜三品服三司稅賦鵰<lb/>
鶖羽民入一尺費餘百錢奏以鵝鸛代之宜州蠻爲<lb/>
寇乃移廣西兼安撫公馳至問所以反曰吾知之矣<lb/>
乃蒐諸州澄海忠敢士萬人守要害戒諸將賊至乃<lb/>
擊歸則已蠻不復動明年邕州甲洞與永平寨將秦<lb/>
玨爭銀冶殺珏反邊大擾公曰蠻何敢是必珏有以<lb/>
<pb n="KR4d0073_SBCK_089-6a"/>
致之問之果然乃廢銀冶誅道賊熟戸數十人又移<lb/>
交州討殺珏者而邊遂定　仁宗曰邊吏好生事蕭<lb/>
某如此可召用三司度支判官王琪使江淮淛議鹽<lb/>
酒事請公俱往乃除三司鹽鐵判官與琪俱使江淮<lb/>
淛議鹽酒事至吉州除江淮淛荆湖制置發運副使<lb/>
以官卒于家享年五十四實慶曆二年五月十四日<lb/>
以其年九月二十日葬廬陵儒行鄕故舎之原公寛<lb/>
厚寡欲内行孝友稱於鄕里尤知爲吏在所皆有聲<lb/>
績夫人河陽縣君毛氏五男子汝礪汝諧汝器汝士<lb/>
汝奭皆進士汝礪終太常博士汝器終殿中丞汝諧<lb/>
今爲尚書屯田貟外郎汝士今爲永州祈陽縣令故<lb/>
累贈至尚書工部侍郎而墓碑未刻汝諧請曰先人<lb/>
<pb n="KR4d0073_SBCK_089-6b"/>
於王氏有故子銘士大夫多矣某曰然是宜以屬我<lb/>
乃銘曰<lb/>
蕭氏食鄼漢功之冠卒成齊梁以戾于唐人不絶史<lb/>
與唐終始厥遷廬陵來自長沙使乎御史于宋初家<lb/>
折獄禦戎有聲無譁禄則世繼而年不遐揚詩墓石<lb/>
以相哀嗟<lb/>
　　　　尚書工部侍郎樞密直學士狄公神道碑<lb/>
狄氏故并人唐武后時有以諒直至宰相者有功中<lb/>
宗以及社稷是爲梁公公梁公之十四世孫也諱棐<lb/>
字輔之曾祖曰崇謙連州桂陽縣令祖曰文蔚全州<lb/>
清湘縣令考曰希顔徐州録事參軍及公貴贈録事<lb/>
君至兵部尚書而公母李氏封隴西郡太君蓋梁公<lb/>
<pb n="KR4d0073_SBCK_089-7a"/>
之後有兼謩者亦有名蹟至大官其後禄仕不終然<lb/>
寖微弗顯及公乃以行能爲時用出使入侍終尚書<lb/>
工部侍郎直樞密爲學士天下稱爲善人長者公少<lb/>
孤力學中咸平三年進士甲科其官自大理評事歷<lb/>
大理寺丞殿中丞太常博士尚書屯田都官職方貟<lb/>
外郎祠部刑部郎中太常少卿右諫議大夫給事中<lb/>
其職自直昭文館歷龍圖閣直學士其初任知袁州<lb/>
分宜縣後甞知開封府司録通判鄧州成都府爲開<lb/>
封府判官使京西成都府路轉運又使制置江淮荆<lb/>
淛再判吏部流内銓知審官院知壁廣滑魏隨陜鄭<lb/>
同揚九州河中河南二府其知陜州河中府以趙元<lb/>
昊反擇西方守吏其知隨州則坐在魏時軍事有驕<lb/>
<pb n="KR4d0073_SBCK_089-7b"/>
不遜者不卽治其知揚州則不及赴而卒于京師慶<lb/>
曆三年二月十七日也享年六十七公惇厚篤實未<lb/>
甞妄言笑雖有喜愠未甞見色終身不言人過惡罷<lb/>
南海所齎無南物在陜中貴人有力者言將援公於<lb/>
上公爲不聞接以它語退而歎曰吾束髪至此得爵<lb/>
禄皆以義可以老而自汚邪蓋其廉如此其治民出<lb/>
於寛仁不忍雖以此甞得罪然自若弗悔也當時士<lb/>
大夫聞其死多歎惜累階至中散大夫勲至上柱國<lb/>
爵至山陽郡開國公食邑二千一百戸食實封四百<lb/>
戸夫人武城縣君路氏左司諫知制誥振之女初公<lb/>
以布衣見路公路公即譽公文學行治妻以其子生<lb/>
六男子遵道遵度遵禮遵慤遵路遵彞遵度當天聖<lb/>
<pb n="KR4d0073_SBCK_089-8a"/>
初善爲古文志義甚髙甞爲襄州襄陽縣主簿不幸<lb/>
早死君子莫不傷之遵路爲太常寺奉禮郎與遵道<lb/>
遵慤遵彞亦皆早死遵禮今爲尚書虞部貟外郎六<lb/>
女子嫁衞尉卿王罕衞尉卿魏琰樞密直學士何中<lb/>
立尚書駕部郎中王信民二人早死狄氏當五代之<lb/>
亂占潭之湘潭至公始葬武城君於許州陽翟縣張<lb/>
澗里故以公合葬葬以慶曆五年旣葬二十年而遵<lb/>
禮來求銘文刻之墓碑銘曰<lb/>
維狄先公開號於梁扶國舉帝仁柔義剛施垂子孫<lb/>
禄不曠仕歷世十四公爲循吏内行振振恕以與人<lb/>
無恚無忌考終厥身陽翟古墟有幽新里銘詩不磨<lb/>
彼石之視<lb/>
<pb n="KR4d0073_SBCK_089-8b"/>
　　　　尚書屯田貟外郎贈刑部尚書李公神道<lb/>
　　　　碑<lb/>
朝奉郎尚書屯田員外郎通判杭州軍州兼管内勸<lb/>
農事上輕車都尉賜緋魚袋贈刑部尚書李公諱陟<lb/>
字元昇少以進士舉太學衆推才髙不妄交游獨與<lb/>
故相張文節公友善淳化中用甲科𥙷河南府澠池<lb/>
縣尉羣盜阻殽以略行人朝廷出中貴人傳捕公率<lb/>
其屬捕殺之盡以故爲轉運使所奏留再任方賞遭<lb/>
父喪去而契丹犯河北卒亡命相聚爲寇所居内黃<lb/>
大擾令尉初不自保公爲設方略擒滅縣賴以無事<lb/>
改除貝州司理參軍州將邊公肅知公能有難輒以<lb/>
■公逐劇賊用一日馳百里悉縛取以歸於是州及<lb/>
<pb n="KR4d0073_SBCK_089-9a"/>
轉運使爲論功驛召見除大理寺丞知漢州什邡縣<lb/>
改殿中丞知秀州嘉興縣　眞宗東封改太常博士<lb/>
通判通利軍又以祀汾隂改尚書屯田貟外郎河決<lb/>
奪一官監眞州鹽倉杭州言淛江隄壞不可治詔江<lb/>
淮荆淛發運使舉可用者以公通判杭州隄成度用<lb/>
財力甚省而完且可乆乃復得故官留再任當是時<lb/>
吕文靖公提點刑獄尤知公極論薦以爲材且召除<lb/>
御史矣㑹母夫人死公行内脩事母尤以孝聞所收<lb/>
恤親屬多貧不能北歸留治喪南京哀戚毀甚未及<lb/>
服除而卒年五十三天禧三年六月八日也留守王<lb/>
沂公賻助之乃能具棺殯凡五娶賈氏髙氏張氏耿<lb/>
氏最後邊氏封太康縣君今皆贈郡太君邊氏則貝<lb/>
<pb n="KR4d0073_SBCK_089-9b"/>
州邊公女也邊公彊明少所可知公而好之故女以<lb/>
其子太康有賢行蓋見於國史公二男四女男曰中<lb/>
庸守大理寺丞致仕曰中師給事中天章閣待制西<lb/>
京留守女嫁太子中舎聶復貝州漳南縣令葛初平<lb/>
尚書比部貟外郎張參其一早死公初以文藝自進<lb/>
然喜吏事所至強果辨治終以愛利爲人所思嘉祐<lb/>
七年十一月二十三日葬于衞州新鄕縣貴德鄕戒<lb/>
海里至熈寧元年十月乃始作銘刻之墓碑李氏故<lb/>
博平人後徙内黃曽祖諱祚弗仕祖諱守澄開封府<lb/>
襄邑縣尉考諱珣殿中丞銘曰<lb/>
矯矯李公升自辭科啓迹澠池終功淛河課文曰治<lb/>
武奏厥多毀于大喪曽不及皤素琴未御虞殯遂歌<lb/>
<pb n="KR4d0073_SBCK_089-10a"/>
垂延在後寵禄有那兆衞西南彼墳陂陁追秩榮矣<lb/>
哀如之何<lb/>
　　　　贈禮部尚書安惠周公神道碑<lb/>
公諱某字某姓周氏爲人俶儻有大節敏於文學逹<lb/>
於政事　眞宗初卽位以進士甲科除將作監丞通<lb/>
判齊州卽有能名召還爲著作郎直史館提點開封<lb/>
府諸縣鎭公事歷三司戸部度支判官又皆有能名<lb/>
遂以右正言知制誥判吏部流内銓數進見奏事<lb/>
眞宗以爲材其後置登聞鼓院糺察在京刑獄及考<lb/>
進士以糊名謄録之法　眞宗皆自選主者而輒以<lb/>
屬公居糺察未幾遂以樞密直學士知開封府聽斷<lb/>
明審無留事　眞宗滋以爲材至甞幸其府問勞賦<lb/>
<pb n="KR4d0073_SBCK_089-10b"/>
詩樂飲然後去以公更外事未乆故不卽大用而以<lb/>
公知河中府又以知永興移天雄軍所至輒有聲績<lb/>
數賜詔書奬諭於是　眞宗知公果可付以政卽召<lb/>
還除給事中同知樞密院事旣而又以爲尚書禮部<lb/>
侍郎樞密副使　眞宗得疾幾不寤丁晉公用事逐<lb/>
去寇萊公而以公爲黨亦逐去之以尚書戸部侍郎<lb/>
知青州旣而又以爲太常少卿知光州　仁宗卽位<lb/>
稍遷祕書監知杭揚二州晉公得罪去還公禮部侍<lb/>
郎留守南京召見之將復用公病矣乃請知潁州自<lb/>
潁徙陳自陳徙汝至汝若干年以某年某月某甲子<lb/>
卒春秋五十九訃聞天子爲震悼贈禮部尚書賻賜<lb/>
録其子孫加等謚曰安惠初公奮白衣數年遂知制<lb/>
<pb n="KR4d0073_SBCK_089-11a"/>
誥特爲　眞宗所禮禁中事大臣所不得聞者徃徃<lb/>
爲公道之公亦慷慨爲上言事無所撓而其言祕世<lb/>
莫得盡聞東封還公卿大夫皆獻文章頌功德公獨<lb/>
上書進戒及在樞密進止侃侃不以丁晉公方盛爲<lb/>
之詘節故爲所逐公好收挽後進士得一善汲汲如<lb/>
世之夸者爲已進取未甞問家人生産好讀書善爲<lb/>
文有文集二十卷獨奏事諸草則公旣焚之矣無在<lb/>
者愛其弟越甚篤與越皆以能書爲世所稱每書輒<lb/>
爲人取去積階至金紫光禄大夫勲至上柱國爵至<lb/>
汝南郡開國公食邑至四千一百戸食實封至九百<lb/>
戸甞爲東京留守判官東封考制度副使亦皆<lb/>
眞宗所自選也周氏世爲淄州鄒平人公曾祖考諱<lb/>
<pb n="KR4d0073_SBCK_089-11b"/>
某祖考諱某皆儒者以學行知名山東考諱某仕歷<lb/>
御史終尚書都官員外郎及公貴贈曽祖考某官祖<lb/>
考某官考某官公夫人王氏北海郡夫人先公一年<lb/>
卒於公之卒也公子延荷爲大理寺丞延讓爲太常<lb/>
寺太祝延壽爲東頭供奉官閤門祗候延儁爲大理<lb/>
評事以某年某月某甲子葬公鄭州新鄭縣平康鄕<lb/>
之北原而以王氏祔其後若干年公子延儁爲尚書<lb/>
都官郎中累贈公至某官始追序公世次閥閱行治<lb/>
來請曰先人名位功德甞顯矣而墓碑無刻諸孤獨<lb/>
延儁爲後死微夫子許我則無以詒永乆嗟乎公之<lb/>
事逺矣蓋雖公子有所不及知故所次止於如此然<lb/>
觀公所以進而公之材可見視公所以遂而公之行<lb/>
<pb n="KR4d0073_SBCK_089-12a"/>
可知懍懍乎一世之名臣矣所次如此不爲略也銘<lb/>
曰<lb/>
羣獻俣俣御于　帝所出入百年將相文武有如周<lb/>
公左右　眞宗自初筮仕以至謀國晦顯險夷考終<lb/>
一德公去州郡無民不思公來朝廷　天子所知發<lb/>
論造功每成無隳誰私黨讎用國威福閒上不豫乃<lb/>
讒乃逐旣投有罪而以公歸退施一州遂隕于腓美<lb/>
矣邦士公之季子銘詩墓門載以龜趾<lb/>
臨川先生集卷第八十九<lb/>
<pb n="KR4d0073_SBCK_089-12b"/>
</p>
<p>
</p>
  </div>
</body>
</text>
</TEI>
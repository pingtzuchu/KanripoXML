<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_074-1a"/>
臨川先生文集卷第七十四<lb/>
　　書<lb/>
　　　上相府書<lb/>
　　　上富相公書<lb/>
　　　上曾參政書<lb/>
　　　上執政書<lb/>
　　　上歐陽永叔書四<lb/>
　　　與劉原父書<lb/>
　　　荅吳孝宗書二<lb/>
　　　荅錢公輔學士書<lb/>
　　　荅崔伯易書<lb/>
　　　與郭祥正太博書三<lb/>
<pb n="KR4d0073_SBCK_074-1b"/>
　　　與吳特起書<lb/>
　　　與曽子山書<lb/>
　　　與吳司錄議王逢原姻事書<lb/>
　　　　上相府書<lb/>
某聞古者極治之時君臣施道以業天下之民匹夫<lb/>
匹婦有不與其澤者爲之焦然耻而憂之瞽聾侏儒<lb/>
亦各得以其材食之有司其誠心之所化至於牛羊<lb/>
之踐不忍不仁於草木今行葦之詩是也況於所得<lb/>
士大夫也哉此其所以上下輯睦而稱極治之時也<lb/>
伏惟閤下方以古之道施天下而某之不肖幸以此<lb/>
時竊官於朝受命佐州宜竭罷駑之力畢思慮治百<lb/>
姓以副吾君吾相於設官任材休息元元之意不宜<lb/>
<pb n="KR4d0073_SBCK_074-2a"/>
以私慁上而自近於不敏之誅抑其勢有可言則亦<lb/>
閤下之所宜憐者某少失先人今大母春秋高宜就<lb/>
養於家之日久矣徒以內外數十口無田園以託一<lb/>
日之命而取食不腆之祿以至於今不能也今去而<lb/>
野處念自廢於苟賤不廉之地然後有以共裘葛具<lb/>
魚菽而免於事親之憂則恐內傷先人之明而外以<lb/>
累君子養完人材之德濡忍以不去又義之所不敢<lb/>
出也故輒上書闕下願殯先人之丘冡自託於筦庫<lb/>
以終犬馬之養焉伏惟閤下觀古之所以材瞽聾侏<lb/>
儒之道覽行葦之仁憐士有好修之意者不窮之於<lb/>
無所據以傷其操使老者得養而養者雖愚無能無<lb/>
報盛德於以廣仁孝之政而曲成士大夫爲子孫之<lb/>
<pb n="KR4d0073_SBCK_074-2b"/>
誼是亦君子不宜得已者也黷冒威尊不任皇恐之<lb/>
至<lb/>
　　　　上冨相公書<lb/>
某不肖當朝廷選用才能修立法度之時不以罪廢<lb/>
而蒙器使此其幸固巳多矣某竊自度守一州尚不<lb/>
足以勝任任有大於一州者固知其不勝也自𬒳使<lb/>
江東夙夜震恐思得脫去非獨爲私計凡以此也三<lb/>
司判官尤朝廷所選擇出則𬒳使漕運而金榖之事<lb/>
某生平所不習此所以蒙恩反側而不敢冒也惟不<lb/>
肖常得出入門下蒙眷遇爲不淺矣平居不敢具書<lb/>
以勤左右之觀省幸緣恩惠所及敢布其私心誠望<lb/>
閤下哀其忠誠載賜一州處幽閒之區寂寞之濱其<lb/>
<pb n="KR4d0073_SBCK_074-3a"/>
治民非敢謂能也庶幾地閒事少夙夜悉心力易以<lb/>
塞責而免於官謗也若夫私養之勢不便於京師固<lb/>
甞屢以聞朝廷而熟於左右者之聽矣今兹蒙恩厚<lb/>
賜禄多豈宜復言私計不便乎雖然所辭者才力所<lb/>
不能而所願猶未安理分也亦冀閤下哀之<lb/>
　　　　上曽參政書<lb/>
某聞古之君子立而相天下必因其材力之所宜形<lb/>
勢之所安而役使之故人得盡其材而樂出乎其時<lb/>
今也某材不足以任劇而又多病不敢自蔽而數以<lb/>
聞執事矣而閤下必欲使之察一道之吏而寄之以<lb/>
刑獄之事非所謂因其材力之所宜也某親老矣有<lb/>
上氣之疾日久比年加之風眩勢不可以去左右閤<lb/>
<pb n="KR4d0073_SBCK_074-3b"/>
下必欲使之奔走跋渉不常乎親之側非所謂因其<lb/>
形勢之所安也伏惟閤下由君子之道以相天下故<lb/>
某得布其私焉論者或以爲事君使之左則左使之<lb/>
右則右害有至於死而不敢避勞有至於病而不敢<lb/>
辭者人臣之義也某竊以爲不然上之使人也旣因<lb/>
其材力之所宜形勢之所安則使之左而左使之右<lb/>
而右可也上之使人也不因其材力之所宜形勢之<lb/>
所安上將無以報吾君下將無以慰吾親然且左右<lb/>
惟所使則是無義無命而苟恱之爲可也害有至於<lb/>
死而不敢避者義無所避之也勞有至於病而不敢<lb/>
辭者義無所辭之也今天下之吏其材可以備一道<lb/>
之使而無不可爲之勢其志又欲得此以有爲者蓋<lb/>
<pb n="KR4d0073_SBCK_074-4a"/>
不可勝數則某之事非所謂不可辭之地而不可避<lb/>
之時也論者又以爲人臣之事其君與人子之事其<lb/>
親其勢不可得而兼也其材不足以任事而勢不可<lb/>
以去親之左右則致爲臣而養可也某又竊以爲不<lb/>
然古之民也有常産矣然而事親者猶將輕其志重<lb/>
其祿所以爲養今也仕則有常祿而居則無常産而<lb/>
特將輕去其所以爲養非所謂爲人子事親之義也<lb/>
且某之材固不足以任使事矣然尚有可任者在吾<lb/>
君與吾相處之而已爾固不可以去親之左右矣然<lb/>
任豈有不便於養者乎在吾君與吾相處之而已爾<lb/>
然以某之賤未甞得比於門墻之側而慨然以鄙樸<lb/>
之辭自通於閤下之前欲得其所求自常人觀之宜<lb/>
<pb n="KR4d0073_SBCK_074-4b"/>
其終齟齬而無所合也自君子觀之由君子之道以<lb/>
相天下則宜不爲逺近易慮而不以親踈改施如天<lb/>
之無不燾而施之各以其命之所宜如地之無不載<lb/>
而生之各以其性之所有彼常人之心區區好忮而<lb/>
自私不恕巳以及物者豈足以量之邪伏惟閤下垂<lb/>
聽而念焉使天下士無復思古之君子而樂出乎閤<lb/>
下之時而又使常人之觀閤下者不能量也豈非君<lb/>
子所願而樂者乎冒黷威尊不任惶恐之至<lb/>
　　　　上執政書<lb/>
竊以方今仁聖在上四海九州冠帶之屬望其施爲<lb/>
以福天下者皆聚於朝廷而某得以此時備使畿內<lb/>
交遊親戚知能才識之士莫不爲某願此亦區區者<lb/>
<pb n="KR4d0073_SBCK_074-5a"/>
思自竭之時也事顧有不然者某無適時才用其始<lb/>
仕也苟以得祿養親爲事耳日月推徙遂非其㨿今<lb/>
親闈老矣日夜惟諸子壯大未能以有室家而某之<lb/>
兄嫂尚皆客殯而不葬也其心有不樂於此及今愈<lb/>
思自置江湖之上以便昆弟親戚往還之勢而成婚<lb/>
姻葬送之謀故某在廷二年所求郡以十數非獨爲<lb/>
食貧而口衆也亦其所懷如此非獨以此也某又不<lb/>
幸今兹天𬒳之疾好學而苦眩稍加以憂思則往往<lb/>
昏瞶不知所爲以京師千里之縣吏兵之衆民物之<lb/>
稠所當悉心力耳目以稱上之恩施者蓋不可勝數<lb/>
以某之不肖雖平居無他尚懼不給又況所以亂其<lb/>
心如此而又爲疾病所侵乎歸印有司自請於天<lb/>
<pb n="KR4d0073_SBCK_074-5b"/>
子以待放絀而歸田里此人臣之明義而某之所當<lb/>
守也顧親老矣而無所養勢不能爲也偷假歲月饕<lb/>
祿賜以徼一日之幸而不忖事之可否又義之所不<lb/>
敢爲竊自怒而求其猶可以冒者自非哀憐東南寛<lb/>
閒之區幽僻之濵與之一官使得因吏事之力少施<lb/>
其所學以庚祿賜之入則進無所逃其辠退無所託<lb/>
其身不惟親之欲有之而已盖聞古者致治之世自<lb/>
瞽矇昏瞶侏儒籧篨戚施之人上所以使之皆各得<lb/>
盡其才鳥獸魚鼈昆蟲草木所以養之皆各得盡其<lb/>
性而不失也於是裳裳者華魚藻之詩作於時而曰<lb/>
左之左之君子宜之右之右之君子有之惟其有之<lb/>
是以似之言古之君子於士之宜左者左之宜右者<lb/>
<pb n="KR4d0073_SBCK_074-6a"/>
右之各因其才而有之是以人人得似其先人又曰<lb/>
魚在在藻依于其蒲王在在鎬有那其居魚者潜逃<lb/>
深渺之物皆得其所安而樂王是以能那其居也方<lb/>
今寛𥙿廣大有古之道大臣之在內有不便於京而<lb/>
求出小臣之在外有不便於身而求歸朝廷未嘗不<lb/>
可而士亦未有以此非之者也至於所以賜某者亦<lb/>
可謂周矣爲其貧也使之有屋廬而多祿廪爲其求<lb/>
在外而欲其內也置之京師而如其在外之求顧某<lb/>
之私不得盡聞於上是以所懷齟齬而有不得也今<lb/>
敢盡以聞於朝廷而又私布於執事矣伏惟執事察<lb/>
其身之疾而從之盡其才憐其親之欲而養之盡其<lb/>
性以完朝廷寛裕廣大之政而無使裳裳者華魚藻<lb/>
<pb n="KR4d0073_SBCK_074-6b"/>
之詩作於時則非獨於某爲幸甚<lb/>
　　　　上歐陽永叔書<lb/>
今日造門幸得接餘論以坐有客不得畢所欲言某<lb/>
所以不願試職者向時則有婚嫁葬送之故勢不能<lb/>
久處京師所圖甫畢而二兄一嫂相繼䘮亡於今窘<lb/>
迫之勢比之向時爲甚若萬一幸被館閣之選則於<lb/>
法當留一年藉令朝廷憐閔不及一年即與之外任<lb/>
則人之多言亦甚可畏若朝廷必復召試某以必以<lb/>
私急固辭竊度寛政必蒙矜允然召㫖旣下比及辭<lb/>
而得請則所求外𥙷又當遷延矣親老口衆寄食於<lb/>
官舟而不得躬養於今已數月矣早得所欲以紓家<lb/>
之急此亦仁人宜有以相之也翰林雖嘗被㫖與某<lb/>
<pb n="KR4d0073_SBCK_074-7a"/>
試然某之到京師非諸公所當知以今之體須某自<lb/>
言或有司以報乃當施行前命耳萬一理當施行遽<lb/>
爲罷之於公義亦似未有害某私計爲得竊計明公<lb/>
當不惜此區區之意不可以盡唯仁明憐察而聽從<lb/>
之<lb/>
　　　　二<lb/>
某以不肖願趨走於先生長者之門久矣初以疵賤<lb/>
不能自通閤下親屈勢位之尊忘名德之可以加人<lb/>
而樂與之爲善顧某不肖私門多故又奔走職事不<lb/>
得繼請左右及此蒙恩出守一州愈當逺去門牆不<lb/>
聞議論之餘私心眷眷何可以處道途邅迴數月始<lb/>
至敝邑以事之紛擾未得具啓以敘區區鄕往之意<lb/>
<pb n="KR4d0073_SBCK_074-7b"/>
過蒙獎引追賜詩書言高㫖逺足以爲學者師法惟<lb/>
襃被過分非先進大人所宜施於後進之不肖豈所<lb/>
謂誘之欲其至於是乎雖然懼終不能以上副也輒<lb/>
勉強所乏以酬盛德之貺非敢言詩也惟赦其僣越<lb/>
幸甚<lb/>
　　　　三<lb/>
某以五月去左右六月至楚州即七舎弟病留四十<lb/>
日至揚州又與四舎弟俱失郡牧所生一子七月四<lb/>
日視郡事承守將數易之後加之水旱吏事亦尚紛<lb/>
冗故修啓不蚤伏惟幸察閤下以道德爲天下所望<lb/>
方今之勢雖未得逺引以從雅懷之所尚惟攄所藴<lb/>
以救時敝則出處之間無適不宜此自明哲所及者<lb/>
<pb n="KR4d0073_SBCK_074-8a"/>
承餘論及之因試薦其區區某到郡侍親幸且順適<lb/>
但以不才而臨今日之民冥得辠於君子固有日矣<lb/>
　　　　四<lb/>
某以疵賤之身聞門願見非一日積幸以職事二年<lb/>
京師以求議論之𥙷蒙恩不弃知遇特深違離未久<lb/>
感戀殊甚然以私門多故未甞得進一書以謝左右<lb/>
伏蒙恩憐再賜手書推獎存撫甚非後進所當得於<lb/>
先生大人之門以愧以恐何可以言也秋冷伏惟動<lb/>
止萬福惟爲時自重以副四方瞻望之意<lb/>
　　　　與劉原父書<lb/>
辱手敎勤勤尤感愧伏承動止萬福又良慰也河役<lb/>
之罷以轉運賦功本狹與雨淫不止督役者以病告<lb/>
<pb n="KR4d0073_SBCK_074-8b"/>
故止耳昔梁王墮馬賈生悲哀泔魚傷人曽子涕泣<lb/>
今勞人費財於前而利不遂於後此某所以愧恨無<lb/>
窮也若夫事求遂功求成而不量天時人力之可否<lb/>
此某所不能則論某者之紛紛豈敢怨哉閤下乃以<lb/>
初不能無意爲有憾此非某之所敢聞也方今萬事<lb/>
所以難合而易壞常以諸賢無意耳如鄙宗夷甫軰<lb/>
稍稍騖於世矣仁聖在上故公家元海未敢跋扈耳<lb/>
閤下論爲世師此雖戲言願勿廣也前月𬒳使江東<lb/>
朝夕當走左右自餘須靣請<lb/>
　　　　荅吳孝宗書<hi>孝宗字子經</hi>
比得周秀才所示書即欲奉報以多病多事未能如<lb/>
志重承手問尤以感愧知生事彌困爲之柰何某亦<lb/>
<pb n="KR4d0073_SBCK_074-9a"/>
以姻事見迫又田入不足故私計亦未能不以經心<lb/>
然勞佚有命當順以聽之耳前書所示大抵不出先<lb/>
志若子經欲以文辭高丗則丗之名能文辭者已無<lb/>
過矣若欲以明道則離聖人之經皆不足以有明也<lb/>
自秦漢已來儒者唯楊雄爲知言然尚恨有所未盡<lb/>
今學士大夫往往不足以知雄則其於聖人之經宜<lb/>
其有所未盡子經誠欲以文辭高丗則無爲見問矣<lb/>
誠欲以明道則所欲爲子經道者非可以一言而盡<lb/>
也子經所謂斜鑿以矯矢背柄以矯舟此天下之所<lb/>
同而舟矢已來未之改也先志所論有非天下之所<lb/>
同而特出子經之新意者則與矯舟矢之意爲不類<lb/>
又子經以爲詩禮不可以相解乃如某之學則惟詩<lb/>
<pb n="KR4d0073_SBCK_074-9b"/>
禮足以相解以其理同故也子經以謂如何兩家各<lb/>
多難無由會合許明年見過幸甚未爾自愛<lb/>
　　　　荅吳孝宗論先志書<lb/>
某辱書又示以先志而怪某尚有欲爲吾弟道者責<lb/>
以一言盡之吾弟所爲書博矣所欲爲吾弟道者非<lb/>
可以一言盡然吾弟自以爲才不及子貢而所言皆<lb/>
子貢所欲聞於夫子而不得者也則某有欲爲吾弟<lb/>
道者可勿怪也積憂久病廢學疲懶書不能逮意知<lb/>
已就試國學隆暑自愛他俟試罷見過靣盡不宣<lb/>
　　　　荅錢公輔學士書<lb/>
比蒙以銘文見屬足下於世爲聞人力足以得顯者<lb/>
銘父母以屬於不腆之文似其意非苟然故輙爲之<lb/>
<pb n="KR4d0073_SBCK_074-10a"/>
而不辭不圖乃猶未副所欲欲有所増損鄙文自有<lb/>
意義不可改也宜以見還而求能如足下意者爲之<lb/>
耳家廟以今法凖之恐足下未得立也足下雖多聞<lb/>
要與識者講之如得甲科爲通判通判之署有池臺<lb/>
竹林之勝此何足以爲太夫人之榮而必欲書之乎<lb/>
貴爲天子富有天下苟不能行道適足以爲父母之<lb/>
羞況一甲科通判苟粗知爲辭賦雖市井小人皆可<lb/>
以得之何足道哉何足道哉故銘以謂閭巷之士以<lb/>
爲太夫人榮明天下有識者不以置悲歡榮辱於其<lb/>
心也太夫人能異於閭巷之士而與天下有識同此<lb/>
其所以爲賢而宜銘者也至於諸孫亦不足列孰有<lb/>
五子而無七孫者乎七孫業之有可道固不宜略若<lb/>
<pb n="KR4d0073_SBCK_074-10b"/>
皆兒童賢不肖未可知列之於義何當也諸不具道<lb/>
計足下當與有識者講之南去愈逺君子惟順愛自<lb/>
重<lb/>
　　　　與崔伯易書<lb/>
伯易足下得書於京師所以開我者不敢忘而人事<lb/>
紛紛不得修報以爲到高郵即奉見得道所欲言者<lb/>
去軍城止三十里而遇親舟遂挽以北念還軍中則<lb/>
重煩親友然遂不得一見足下而西殊悒悒也逢原<lb/>
遽如此痛念之無窮特爲之作銘因吳特起去奉呈<lb/>
此於平生爲銘最爲無媿惜也如此人而年止如此<lb/>
以某之不肖固不敢自謂足以知之然見逢原所學<lb/>
所爲日進而比在高郵見之遂若不可企及竊以謂<lb/>
<pb n="KR4d0073_SBCK_074-11a"/>
可畏憚而有望其助我者莫踰此君雖足下之言亦<lb/>
以謂如此今則已矣可痛可痛然此特可爲足下道<lb/>
爾人之愛逢原者多矣亦豈如吾兩人者知之之盡<lb/>
乎可痛可痛莘老必朝夕見之於京師不别致書爲<lb/>
致意<lb/>
　　　　與郭祥正太博書<lb/>
某叩頭得手筆存問區區哀感所不可言示及詩篇<lb/>
壯麗俊偉乃能至此良以嘆駭也輒留巾匭永以爲<lb/>
玩山邑少事不足以煩剸治想多暇日足以吟詠無<lb/>
緣一至左右惟自愛重以副鄕往之私幸甚<lb/>
　　　　二<lb/>
某叩頭辠逆餘生奄經時序咫尺無由自訴伏承存<lb/>
<pb n="KR4d0073_SBCK_074-11b"/>
錄貺以詩書不勝區區哀感詩已傳聞兩篇餘皆所<lb/>
未見豪邁精絶固出於天才此非力學者所能逮也<lb/>
雖在哀疚把翫不能自休謹輒藏之巾匭永以爲好<lb/>
也知導引事稍熟希爲人愼疾自愛幸甚<lb/>
　　　　三<lb/>
某叩頭承示新句但知嘆愧子固之言未知所謂豈<lb/>
以謂足下天才卓越更當約以古詩之法乎哀荒未<lb/>
能劇論當俟異時爾聞有殤子之釁想能以理自釋<lb/>
情累也某辠逆荼毒奄忽時序諸非靣訢無以盡<lb/>
　　　　與吳特起書<lb/>
某啓適見鍾檢正世美言上舎吳師禮浙人也有文<lb/>
學節行欲爲逢原壻彼極多人欲壻之而慕逢原節<lb/>
<pb n="KR4d0073_SBCK_074-12a"/>
義故欲娶其女鍾爲人不妄吳亦有名故欲作書奉<lb/>
報乃得來書更請審擇特起肯逺相過甚慰思渇老<lb/>
年待盡若復得一相見豈非幸願今歲暑雨特甚多<lb/>
逃於北山平生未甞畏暑年老氣衰復值此非常氣<lb/>
候殊爲憊頓書不及悉千萬自愛<lb/>
　　　　與曾子山書<lb/>
某啓比聞上下呶呶何故人不患無材患韜晦之爲<lb/>
難況州縣之勢固已相遼郡若摧縣易於拉朽此不<lb/>
可不知也冬寒千萬自愛<lb/>
　　　　與吳司錄議王逢原姻事書<lb/>
某啓仲冬嚴寒伏惟尊體動止萬福王令秀才近見<lb/>
文學才智行義皆高過人見留他來此修學雖貧不<lb/>
<pb n="KR4d0073_SBCK_074-12b"/>
應舉爲人亦通不至大叚苦節過當他恐二舅不欲<lb/>
與作親久不得委曲不審尊意如何傳聞皆不可信<lb/>
也某目見其所爲如此甚可愛也未拜見千萬乞保<lb/>
尊重<lb/>
　　　　二<lb/>
某啓新正伏惟二舅都曹尊體動止萬福向曾上狀<lb/>
不審得逹左右否王令秀才見在江隂聚學文學智<lb/>
識與其性行誠是豪傑之士或傳其所爲過當皆不<lb/>
足信某此深察其所爲大抵只是守節安貧耳近日<lb/>
人從之學者甚衆亦不至絶貧乏況其家口寡亦易<lb/>
爲贍足雖然不應舉以某計之今應舉者未必及第<lb/>
未必不困窮更請斟酌此人但恐久逺非終困窮者<lb/>
<pb n="KR4d0073_SBCK_074-13a"/>
也雖終困窮其畜妻子當亦不至失所也渠却望二<lb/>
舅有信來決知親事終如何幸一賜報也尚寒伏乞<lb/>
善保尊重<lb/>
臨川先生文集卷第七十四<lb/>
<pb n="KR4d0073_SBCK_074-13b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_015-1a"/>
臨川先生文集卷第十五<lb/>
　　律詩<hi>五言八句</hi>
　　　次韻唐公三首<lb/>
　　　烏塘<lb/>
　　　欲歸<lb/>
　　　發館陶<lb/>
　　　王村<lb/>
　　　長垣北<lb/>
　　　冬日<lb/>
　　　壬辰寒食<lb/>
　　　雨中<lb/>
　　　宿雨<lb/>
<pb n="KR4d0073_SBCK_015-1b"/>
　　　乗日<lb/>
　　　秋露<lb/>
　　　還自河北應客<lb/>
　　　將次洺州憩漳上<lb/>
　　　和仲庶夜過新開湖憶沖之仲涂共泛<lb/>
　　　送契丹使還次韻荅淨因老<lb/>
　　　送吳叔開南征<lb/>
　　　遊棲霞庵約平甫至因寄<lb/>
　　　和棲霞寂照庵僧雲渺<lb/>
　　　宜春苑<lb/>
　　　春日<lb/>
　　　癸卯追感正月十五事<lb/>
<pb n="KR4d0073_SBCK_015-2a"/>
　　　　晩興和沖卿學士<lb/>
　　　　秋興和沖卿<lb/>
　　　　次韻沖卿除日春<lb/>
　　　　題友人郊居水軒<lb/>
　　　　遊賞心亭寄䖍州女弟<lb/>
　　　　江亭晩眺<lb/>
　　　　金山寺<lb/>
　　　　揖仙閣<lb/>
　　　　舟夜即事<lb/>
　　　　何處難忘酒二首<lb/>
　　　　送孫子高<lb/>
　　　　送董傳<lb/>
<pb n="KR4d0073_SBCK_015-2b"/>
　　　寄深州晁同年<lb/>
　　　白雲然師<lb/>
　　　自白土村入北寺二首<lb/>
　　　題朱郎中白都莊<lb/>
　　　史教授獨善堂<lb/>
　　　寄福公道人<lb/>
　　　身閑<lb/>
　　　還家<lb/>
　　　題湯泉壁示諸子有欲閑之意<lb/>
　　　和唐公舎人訪净因<lb/>
　　　沂溪懷正之<lb/>
　　　荅許秀才<lb/>
<pb n="KR4d0073_SBCK_015-3a"/>
　　　　次韻唐公三首<lb/>
　　　　　東陽道中<lb/>
山蔽吳天密江蟠楚地深浮雲堆白玉落日寫黃金<lb/>
渺渺隨行旅紛紛換歲隂強將詩詠物收拾濟時心<lb/>
　　　　　江行<lb/>
材非當世用轂有故人推使節春冬換征㠶日夜開<lb/>
南遊取于越東望得州來試盡風波惡生涯亦可哀<lb/>
　　　　　旅思<lb/>
此身南北老愁見問征途地大蟠三楚天低入五湖<lb/>
看雲心共逺歩月影同孤慷慨秋風起悲歌不爲鱸<lb/>
　　　　烏塘<lb/>
地僻居人少山稠伏獸多怒貍朝搏鴈嚵虎夜窺騾<lb/>
<pb n="KR4d0073_SBCK_015-3b"/>
籬落生孫竹門庭上女蘿未應悲寂寞六載一經過<lb/>
　　　　欲歸<lb/>
水漾青天暖沙吹白日隂塞垣春錯莫行路老侵㝷<lb/>
緑稍還幽草紅應動故林留連一盃酒滿眼欲歸心<lb/>
　　　　發館陶<lb/>
促轡數殘更似聞雞一鳴春風馬上夢沙路月中行<lb/>
笳鼓逺多思衣裘寒始輕稍知田父穩燈火閉柴荆<lb/>
　　　　王村<lb/>
晻靄王村路春風北使旗塵催輕騎走寒咽短簫吹<lb/>
攬轡聮貂帽投鞭各酒巵紛紛小兒女何事倚牆窺<lb/>
　　　　長垣北<lb/>
攬轡長垣北貂寒不自持霜風急鼓吹煙月暗旌旗<lb/>
<pb n="KR4d0073_SBCK_015-4a"/>
騎火流星點牆桑亞㦸枝柴荆掩春夢誰見我行時<lb/>
　　　　冬日<lb/>
擾擾今非昔漫漫夜復晨風沙不貸客雲日欲迷人<lb/>
散髪愁邊老開顔醉後春轉思江海上一洗白綸巾<lb/>
　　　　壬辰寒食<lb/>
客思似楊桞春風千萬條更傾寒食淚欲漲冶城潮<lb/>
巾髮雪爭出鏡顔朱早雕未知軒冕樂但欲老漁樵<lb/>
　　　　雨中<lb/>
尚疑櫻欲吐已恠菊成漂紫莧凌風怯青苔挾雨驕<lb/>
長閑故有味多難自無聊牢落柴荆晩生涯付一瓢<lb/>
　　　　宿雨<lb/>
緑攪寒蕪出紅爭暖樹歸魚吹塘水動鴈拂塞垣飛<lb/>
<pb n="KR4d0073_SBCK_015-4b"/>
宿雨驚沙盡晴雲晝漏稀却愁春夢短燈火著征衣<lb/>
　　　　乗日<lb/>
乗日塞垣入御風塘路歸胡皆躍馬去鴈却背人飛<lb/>
煙水吾鄕似家書驛使稀怱怱照顔色恨不洗征衣<lb/>
　　　　秋露<lb/>
日月凋何急荒庭露送秋初疑宿雨泫稍怪曉霜稠<lb/>
曠野將馳獵華堂巳御裘空令半夜鶴抱此一端愁<lb/>
　　　　還自河北應客<lb/>
媿客問謡俗舊傳今自如材難知驥馬味美賽河魚<lb/>
塞水移民乆川防動衆初北人雖異論時議或非踈<lb/>
　　　　將次洺州憩漳上<lb/>
漠漠春風裏茸茸緑未齊平田鵶散啄深樹馬迎嘶<lb/>
<pb n="KR4d0073_SBCK_015-5a"/>
地入河流曲天隨日去低髙城巳在眼聊復解輕齎<lb/>
　　　　和仲庶夜過新開湖憶沖之仲涂共泛<lb/>
水逺浮秋色河空洗夜氛行隨一明月坐失兩孤雲<lb/>
露髮此時濕風顔何處醺淹留各有趣不比漢三君<lb/>
<hi>白樂天有二處成孤雲之句</hi>
　　　　送契丹使還次韻荅淨因老<lb/>
老欲求吾志時方摭我華強將愁出塞空得病還家<lb/>
日轉山河暖風含草木葩勝遊思一徃不敢問三車<lb/>
　　　　送吳叔開南征<lb/>
摻袂不勝情犀舟擊汰行倦遊無萬里惜别有千名<lb/>
春草凄凄綠江楓湛湛清金陵多麗景此去屬蘭成<lb/>
　　　　遊棲霞庵約平甫至因寄<lb/>
<pb n="KR4d0073_SBCK_015-5b"/>
渺渺林間路蕭蕭物外僧高隂涼易入閑貌老難增<lb/>
官事眞傷錦君恩更飲冰求田此山下終欲忤陳登<lb/>
　　　　和棲霞寂照庵僧雲渺<hi>平甫</hi>
蕭然一世外所樂有誰同宴坐能忘老齋𬞞不過中<lb/>
無心爲佛事有客問家風笑謂西來意雖空亦不空<lb/>
　　　　冝春苑<lb/>
冝春舊臺沼日暮一登臨解帶行蒼蘚移䩳<hi>一作鞍</hi>坐<lb/>
綠隂樹踈啼鳥逺水靜落花深無復增修事君王惜<lb/>
費金<lb/>
　　　　春日<lb/>
冉冉春行暮菲菲物競華鶯猶求舊友鷰不背貧家<lb/>
室有賢人酒門無長者車醉眠聊自適歸夣到天涯<lb/>
<pb n="KR4d0073_SBCK_015-6a"/>
　　　　癸卯追感正月十五事<lb/>
正月端門夜金輿縹緲中傳觴三鼓罷縱觀萬人同<lb/>
警蹕聲如在嬉遊事巳空但令千載後追詠太平功<lb/>
　　　　晩興和沖卿學士<lb/>
剡剡風生晩姢姢月上初白沙眠綠驥清浪浴鱏魚<lb/>
竟欲從君飲猶便讀我書斜陽不到處牆角樹扶踈<lb/>
　　　　秋興和沖卿<lb/>
雲浮朝慘淡風起夜颼飀欲作冰霜地先迴草樹秋<lb/>
征人倚笛怨思婦向砧愁爲問隨陽鴈哀鳴豈有求<lb/>
　　　　次韻沖卿除日立春<lb/>
猶殘一日臈併見兩年春物以終爲始人從故得新<lb/>
迎陽朝翦綵守歲夜傾銀恩賜隨嘉節無功秪自塵<lb/>
<pb n="KR4d0073_SBCK_015-6b"/>
　　　　題友人郊居水軒<lb/>
田中三畒宅水上一軒開爲有漁樵樂非無仕進媒<lb/>
槎頭收晚釣荷葉卷新醅坐說魚腴美功名挽不來<lb/>
　　　　遊賞心亭寄䖍州女弟<lb/>
秀發千峯霽清涵萬里秋滄江天上落明月鏡中流<lb/>
眼與䰟俱斷身依影獨留爲憐幽興極不見爾來遊<lb/>
　　　　江亭晩眺<lb/>
日下崦嵫外秋生沆碭閒清江無限好白鳥不勝閑<lb/>
雨過雲收嶺天空月上灣歸鞍侵調角回首六朝山<lb/>
　　　　金山寺<lb/>
重經高處寺一與白雲親樹木有春意江山如故人<lb/>
幽軒含氣象偏影落風塵日暮臨歸去徘徊欲損神<lb/>
<pb n="KR4d0073_SBCK_015-7a"/>
　　　　揖仙閣<lb/>
結閣揖仙子䟽塘臨隱扉水花紅四出山竹翠相圍<lb/>
雲度疑軿下鳧驚恐舄飛蜀韁寧可恃投釣此忘歸<lb/>
　　　　舟夜即事<lb/>
火距臨遥岸餘光照客舩水明魚中餌沙暖鷺忘眠<lb/>
感槩無窮事遲回欲曉天山泉如有意枕上送潺湲<lb/>
　　　　何處難忘酒二首<hi>擬白樂天作</hi>
何處難忘酒英雄失志秋廟堂生莽卓巖谷死伊周<lb/>
賦斂中原困干戈四海愁此時無一盞難遣壯圖休<lb/>
　　　　二<lb/>
何處難忘酒君臣㑹合時深堂拱堯舜密席坐臯䕫<lb/>
和氣襲萬物歡聲連四夷此時無一盞眞負鹿鳴詩<lb/>
<pb n="KR4d0073_SBCK_015-7b"/>
　　　　送孫子髙<lb/>
蕩漾江南客融怡席上珍一罇相别酒千里獨歸人<lb/>
客路貧堪病交情逺更親自慙兒女意失淚滴衣巾<lb/>
　　　　送董傳<lb/>
悠悠隴頭水日夜向西流行路未云已歸人空復愁<lb/>
文章合用丗顔髪未驚秋一聽秦聲罷還來上國遊<lb/>
　　　　寄深州晁同年<lb/>
秀色歸荒隴新聲換氄毛日催花蘂急雲避鴈行髙<lb/>
駐馬旌旗暖傳觴鼓吹豪班春不知負短髪爲君搔<lb/>
　　　　白雲然師<lb/>
白首一山中形骸槁木同苔爭庵徑路雲補衲穿空<lb/>
塵土隨車轍波濤信柂工昬昬老南北應謝此髙風<lb/>
<pb n="KR4d0073_SBCK_015-8a"/>
　　　　自白土村入北寺二首<lb/>
木杪田家出城隂野逕分溜渠行碧玉畦稼卧黃雲<lb/>
薄槿烟脂染深荷水麝焚夕陽人不見雞鶩自成群<lb/>
　　　　二<lb/>
雨過百泉出秋聲連衆山獨㝷飛鳥外時渡亂流間<lb/>
坐石偶成歇看雲相與還㑹須營一畒長此聽潺湲<lb/>
　　　　題朱郎中白都莊<lb/>
蕭灑桐廬守滄洲寄一㕓山光隔釣岸江氣雜炊煙<lb/>
藜杖聽鳴艣籃輿看種田明時須共理此興在他年<lb/>
　　　　史教授獨善堂<lb/>
湖海十年舊林塘三畒餘靜非談者隱貧勝富人居<lb/>
列鼎亦何有幅巾聊自如猶應不獨善學子滿階除<lb/>
<pb n="KR4d0073_SBCK_015-8b"/>
　　　　寄福公道人<lb/>
帝力護禪林滄洲側布金樓依水月觀門接海潮音<lb/>
開士但軟語遊人多苦吟曾同方丈宿燈火夜沉沉<lb/>
　　　　身閑<lb/>
身閑宜晩食歳晏忌晨興人自嘲便腹吾方樂曲肱<lb/>
睡蛇雖不去夢虺已無憑寄語中林客思禪病未能<lb/>
　　　　還家<lb/>
還家豈不樂生事未應閑朝日已復出征鞍方更攀<lb/>
傷心百道水閡目萬重山何以忘羇旅翛然醉夢間<lb/>
　　　　題湯泉壁示諸子有欲閑之意<lb/>
吟哦一水上披寫衆峯間偶運非彭澤留名比峴山<lb/>
君才今卨稷家行古原顔平世雖多士安能易地閑<lb/>
<pb n="KR4d0073_SBCK_015-9a"/>
　　　　和唐公舎人訪淨因<lb/>
西城方外士傳法自南華髙蹈玩一世旁通兼數家<lb/>
來遊仁者淨傳詠正而葩乗興何時載還能託後車<lb/>
　　　　沂溪懷正之<lb/>
故人何處所天角浪漫漫寂寞斷音驛徘徊愁肺肝<lb/>
世情紛可怪旅況浩難安願化東南鵠髙飛託羽翰<lb/>
　　　　荅許秀才<lb/>
高陽有才子負笈求晨饘所趣少知者其辭多慨然<lb/>
樵妻竟謝絶漂母甞哀憐尚友古之人于今猶壯年<lb/>
臨川先生文集卷第十五<lb/>
<pb n="KR4d0073_SBCK_015-9b"/>
</p>
<p>
</p>
  </div>
</body>
</text>
</TEI>
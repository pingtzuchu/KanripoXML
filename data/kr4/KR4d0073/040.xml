<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_040-1a"/>
臨川先生文集卷第四十<lb/>
　　奏狀<lb/>
　　　乞免就試狀<lb/>
　　　辭集賢校理狀四<lb/>
　　　辭同修起居注狀七<lb/>
　　　再辭同修起居注狀五<lb/>
　　　辭赴闕狀三<lb/>
　　　辭知江寧府狀<lb/>
　　　舉陳樞充錢榖職司狀<lb/>
　　　舉錢公輔呂公著自代狀二<lb/>
　　　舉謝卿材充升擢任使狀<lb/>
　　　舉屯田貟外郎劉彞狀<lb/>
<pb n="KR4d0073_SBCK_040-1b"/>
　　　勑舉兵官未有人堪充狀<lb/>
　　　舉渭州兵馬都監蓋傳等充邊上任使狀<lb/>
　　　舉古渭寨都監叚充充兵官任使狀<lb/>
　　　　乞免就試狀<lb/>
准中書劄子奉　聖㫖依前降指揮發來赴闕就試<lb/>
者伏念臣祖母年老先臣未葬弟妹當嫁家貧口衆<lb/>
難住京師比甞以此自陳乞不就試慢廢朝命尚宜<lb/>
有辠幸蒙寛赦即賜聽許不圖遜事之臣更以臣爲<lb/>
恬退今臣無葬嫁奉養之急而逡巡辭避不敢當清<lb/>
要之選雖曰恬退可也今特以營私家之急擇利害<lb/>
而行謂之恬退非臣本意兼臣罷縣守闕及今二年<lb/>
有餘老㓜未甞寧宇方欲就任即令赴闕實於私計<lb/>
<pb n="KR4d0073_SBCK_040-2a"/>
有妨伏望　聖慈察臣本意止是營私特寢召試指<lb/>
揮且令終滿外任一靣發赴本任去訖<lb/>
　　　　辭集賢校理狀四<lb/>
右臣今月二十二日准中書差人賫到勑牒一道除<lb/>
臣集賢校理聞命震怖不知所以伏念臣頃者再䝉<lb/>
聖恩召試臣以先臣未葬二妹當嫁家貧口衆難住<lb/>
京師乞且終滿外任比蒙矜允獲畢所圖而門衰祚<lb/>
薄祖母二兄一嫂相繼䘮亡奉養昏嫁葬送之窘比<lb/>
於向時爲甚所以今兹纔至闕下即乞除一在外差<lb/>
遣不願就試以臣疵賤謬蒙抜擢至於館閣之選豈<lb/>
非素願所榮然而不願就試正以舊制入舘則當供<lb/>
職一年臣方甚貧勢不可處此臣所以不敢避干譽<lb/>
<pb n="KR4d0073_SBCK_040-2b"/>
朝廷之辠而茍欲就其營養之私不圖朝廷不加考<lb/>
試有此除授臣若避犯命之罰受而不能自列則是<lb/>
臣前所乞爲以私養要君而誤　陛下以無名加寵<lb/>
也又聞朝廷特與推恩不候一年即與在外差遣且<lb/>
一年供職乃是朝廷舊制臣以何名敢當此恩而累<lb/>
朝廷隳廢久行公共之法又見新制近臣薦舉官吏<lb/>
非條詔指揮不得用例施行令出巳來未能十日今<lb/>
臣有此除授乃因近臣薦舉不加考試又非條詔指<lb/>
揮臣雖不肖獨何敢冒過分之寵而以身爲廢法之<lb/>
首乎伏望　聖慈察臣本意從臣私欲追還所授特<lb/>
與除一在外合入差遣則使公義不虧於上私行不<lb/>
失於下臣不任激切祈恩待報之至所有勑牒臣不<lb/>
<pb n="KR4d0073_SBCK_040-3a"/>
敢受謹具狀奏聞<lb/>
　　　　二<lb/>
右臣三月二十二日准中書差人賫到勑牒一道除<lb/>
臣集賢校理臣以分不當得巳具狀陳列乞追還所<lb/>
授今月五日又准中書差人賫到勑牒令臣受職不<lb/>
得辭免臣以微賤誤蒙采抜非臣隕首足以報稱然<lb/>
分有所不敢受名有所不敢居寧以慁上得辠終不<lb/>
敢冒恩茍止何則臣以擇利辭試而朝廷因與免試<lb/>
推恩是臣以辭試上要朝廷而朝廷果以恩澤副之<lb/>
也不獨傷臣私義固以上累國體此臣所以惓惓至<lb/>
於再三而終不敢止且勸沮之方失不在大如臣心<lb/>
實擇利而迹有辭讓之嫌以故朝廷特有優假臣恐<lb/>
<pb n="KR4d0073_SBCK_040-3b"/>
進趨之士有以窺度聖世將或立小異以近名託虚<lb/>
名以邀利浸成弊俗非復法令所能禁止此亦朝廷<lb/>
所宜愼惜不當遂巳成之命而難於追改也竊見近<lb/>
臣比有辭讓官職皆義所當得而特以禮辭讓朝廷<lb/>
固宜必使受之而不聽如臣卑賤今所陳列直以分<lb/>
不當得非敢以爲讓也伏望　聖慈聽臣所守特與<lb/>
追還所授臣區區之誠期於得請而後敢巳所有勑<lb/>
牒臣不敢受<lb/>
　　　　三<lb/>
右臣三月二十二日准中書差人賫到勑牒一道除<lb/>
臣集賢校理臣以分不當得巳再具狀奏聞乞追還<lb/>
所授今月九日又准中書差人賫到勑牒令臣不得<lb/>
<pb n="KR4d0073_SBCK_040-4a"/>
辭免是臣區區之意終未蒙朝廷省察臣於他官茍<lb/>
可以得則或悉力以求之唯恐利之不多而勢之不<lb/>
便非能有所辭讓也至於私養之不給則茍求冒取<lb/>
亦無所不至今朝廷特除以爲校理則再三干紊朝<lb/>
廷終不敢受者誠以要君罔上之罪大故寧以他得<lb/>
罪而於此不敢順命茍止也所謂要君者臣前狀巳<lb/>
言之矣所謂罔上者朝廷除校理必先考試今獨推<lb/>
恩異於㝷常朝廷不以臣爲小有異能則必以臣爲<lb/>
小有異行臣無其實而敢冒此恩此乃所謂罔上也<lb/>
且臣蒙恩與試久矣臣非敢終辭也特以勢未便爾<lb/>
若朝廷且從臣欲使臣他日之力足以供職京師而<lb/>
無乏養之憂則臣自當援恩求試豈敢上煩朝廷敦<lb/>
<pb n="KR4d0073_SBCK_040-4b"/>
迫何必遽加特恩使朝廷爲茍舉而臣爲茍得者乎<lb/>
臣聞之古人曰明主可以理奪又曰匹夫不可奪志<lb/>
臣敢守此語以至於再三伏乞　聖慈特賜矜允煩<lb/>
冒天威臣無任祈恩待報惶恐迫切之至<lb/>
　　　　四<lb/>
右臣蒙恩除集賢校理以分不當得巳累曾具狀奏<lb/>
聞乞追還所授今月二十四日准中書劄子奉<lb/>
聖㫖更不許辭讓臣以小官非敢以禮爲讓也直以<lb/>
分不當得理當自言蓋聞當得而讓則上有所不得<lb/>
聽不當得而授則下有所不敢承不聽不爲迫下不<lb/>
承不爲慢上以其義也臣誠不肖然區區之私具狀<lb/>
四奏者竊以爲匹夫之志有近於義是以仰迫恩威<lb/>
<pb n="KR4d0073_SBCK_040-5a"/>
至於再三終不敢受伏望　聖慈俯察臣愚特與追<lb/>
還所授臣無任<lb/>
　　　　辭同修起居注狀七<lb/>
臣蒙恩差臣同修起居注者　聖恩深厚非臣隕首<lb/>
所能報稱然臣去年始蒙恩特除直集賢院當是時<lb/>
臣黽勉不敢久違恩指至今就職纔及數月又蒙恩<lb/>
有此除授臣竊觀朝廷用人皆以資序臣入館最爲<lb/>
日淺而材何以異人終不敢貪冒寵榮以干朝廷公<lb/>
論伏望　聖慈察臣誠心非敢飾讓特賜追還所授<lb/>
　　　　二<lb/>
臣昨進狀乞追還所授同修起居注勑准中書劄子<lb/>
奉　聖㫖不許辭讓便令受勑供職伏念臣前奏所<lb/>
<pb n="KR4d0073_SBCK_040-5b"/>
陳實繫朝廷用人之體今特於臣私義有所不安伏<lb/>
望　聖慈檢會臣前奏特賜追還所授<lb/>
　　　　三<lb/>
臣昨進狀乞追還所授同修起居注勑准中書劄子<lb/>
奉聖㫖不許辭讓便令受勑供職䟽遠小臣上煩<lb/>
朝廷敦奬如此而區區所陳終不敢止者誠以謂進<lb/>
在臣先而才行當蒙選擢則與之宜有先後臣入舘<lb/>
資序最爲在後而獨先𬒳選竊以爲非朝廷用人之<lb/>
體此臣所以不敢也念臣異時得以叙進臣雖不肖<lb/>
豈敢復辭且臣巳縁辭避職事而不爲朝廷所察今<lb/>
若又迫於敦喻黽勉供職則是臣每飾辭讓之虚文<lb/>
以玩黷朝廷人雖不以爲言臣亦何顔以立於世蓋<lb/>
<pb n="KR4d0073_SBCK_040-6a"/>
以臣事君苟心知其甚不可則寧得辠而有不從況<lb/>
臣幸在聖人至仁隆寛盡下之時謹分守以辭其所<lb/>
不當得之寵榮必無方命之罰則朝廷之命雖欲必<lb/>
行而不改臣之愚心亦將固守而不移伏望　聖慈<lb/>
察臣如此早賜追還所授<lb/>
　　　　四<lb/>
臣累進狀乞免同修起居注又准中書劄子奉<lb/>
聖㫖不許辭讓便令受勑供職卑賤之臣屢煩<lb/>
聖恩敦喻誠惶誠恐不知所措然臣聞人無信不立<lb/>
臣事君以忠忠者不飾行以徼榮信者不食言以從<lb/>
利臣固甞曰朝廷之命雖欲必行而不改臣之愚心<lb/>
亦將固守而不移若臣旣有此言而終於託不得巳<lb/>
<pb n="KR4d0073_SBCK_040-6b"/>
以饕寵授則是臣飾行食言而實無自守之義非所<lb/>
以稱朝廷獎遇之意而明區區避讓之本心寧以違<lb/>
命受譴終不敢身爲浮僞之首以傷聖時忠實之化<lb/>
伏望　聖慈早賜追還所授<lb/>
　　　　五<lb/>
臣進狀乞免同修起居注准中書劄子奉　聖㫖依<lb/>
累降指揮更不得辭讓便令受勑供職　聖恩所以<lb/>
加臣者如此非臣陷匈隕首所能報稱然臣愚不肖<lb/>
不知朝廷必欲度越衆人而加臣以此者何也爲其<lb/>
賢於人也固有廉讓忠信之實也度越衆人而貪其<lb/>
所不當得非所以爲廉讓知其不當得而辭於上以<lb/>
爲朝廷之命雖欲必行而不改臣之愚心亦將固守<lb/>
<pb n="KR4d0073_SBCK_040-7a"/>
而不移然終於託不得巳以私其寵利非所以爲忠<lb/>
信無廉讓無忠信然而朝廷必欲度越衆人而加之<lb/>
以其所不當得之職事臣恐執政大臣必受比周朋<lb/>
黨之嫌　陛下必獲不察蔽欺之謗臣亦不得自託<lb/>
於忠廉之行而居下姦利之人窺朝廷之間争飾僞<lb/>
讓以徼一時之幸而有傷忠厚之俗其事如此在朝<lb/>
廷不可以不深思而聽臣之辭臣亦不可以不固守<lb/>
而違朝廷之命誠願　陛下日月之明察臣今日之<lb/>
請辭窮理極非如向時避讓職事猶在可冒之地雖<lb/>
由此得辠必不敢以身爲亂俗之首伏乞斷自<lb/>
聖心無牽於左右大臣之過論特賜追還所授<lb/>
　　　　六<lb/>
<pb n="KR4d0073_SBCK_040-7b"/>
臣累進狀乞免同修起居注奉　聖㫖不許進狀辭<lb/>
讓者　聖恩深厚一至于此臣誠惶誠恐震怖不知<lb/>
所出竊觀朝廷近日辭讓職事未甞有蒙聽許者而<lb/>
臣又甞辭讓職事而不爲朝廷聽許矣今復守辭讓<lb/>
之說以請於朝廷固宜　聖恩不即聽許然臣巳習<lb/>
見朝廷未甞許人辭讓職事而猶惓惓自陳所守不<lb/>
避僞讓之嫌誠以螻蟻微誠自誓終不敢受冀蒙<lb/>
天聦終初省察而巳今若迫於恩指遂叨寵利則人<lb/>
雖不以爲言臣實無顔以處使臣負僞讓之謗則朝<lb/>
廷豈免濫恩之譏臣雖不肖義實不敢安此且方今<lb/>
之所患而務絶者方在於進取而不在於辭讓方在<lb/>
於欺罔而不在於忠信臣若託不得巳終叨寵利不<lb/>
<pb n="KR4d0073_SBCK_040-8a"/>
顧其巳出之言則是去辭讓而引進取毀忠信而爲<lb/>
姦罔朝廷本欲拔取人才而所得者乃有去辭讓毀<lb/>
忠信之嫌恐非所以示天下而厲士大夫之操也此<lb/>
臣所以不敢避方命之罰而守其區區之說誠不敢<lb/>
以身累國非特欲全其私義而巳也伏望　聖慈即<lb/>
賜聽許令朝廷不失所授之宜臣亦不失所守之信<lb/>
　　　　七<lb/>
臣昨進狀乞免同修起居注准中書劄子奉　聖㫖<lb/>
朝廷巳行擢用依累降指揮不得違避者孤賤之臣<lb/>
行能淺薄當朝廷清明收用賢俊之時幸得著位外<lb/>
庭豈非榮顯况又蒙拔擢備任清要丁寧奬勵使必<lb/>
就官此雖隕首刳心自知無以報稱然臣所以不敢<lb/>
<pb n="KR4d0073_SBCK_040-8b"/>
受命而猶守其區區之說者誠以資在臣前尚有未<lb/>
蒙選者臣若茍見寵利之可得而忘避讓之義茍知<lb/>
避讓而不能固其所守非朝廷所以拔擢臣之意又<lb/>
非臣所以報稱朝廷之心且詘巳行之命以伸自守<lb/>
之志者朝廷之令名食言䘮志以順命爲恱饕寵利<lb/>
者臣之醜行今朝廷重得令名而使臣輕爲醜行此<lb/>
臣之所不諭也臣幸蒙任使備官三司列職儒館若<lb/>
朝廷以爲可任異時以次升擢於分不爲進越則臣<lb/>
雖不肖其亦何說之敢辭誠望　聖慈哀臣懇迫檢<lb/>
㑹臣前後所奏察其理有可言特賜追還所授<lb/>
　　　　再辭同修起居注狀五<lb/>
右臣今月二十六日准勑差臣同修起居注伏念臣<lb/>
<pb n="KR4d0073_SBCK_040-9a"/>
行能無異衆人入館最爲日淺向叨選擢甞巳固辭<lb/>
幸蒙　聖恩方賜聽許今同館之士才能資序出臣<lb/>
右者尚多而又蒙誤恩有此除授在臣理分固不敢<lb/>
當兼臣久住京師親老口衆而自春至今疾病相仍<lb/>
醫藥百端未得平愈近巳進狀乞一知州軍差遣伏<lb/>
望　聖慈察臣誠懇特賜追還所授除一知州軍差<lb/>
遣使臣無進越冒榮之辠而得紓私養之急所有同<lb/>
修起居注勑牒臣不敢受謹具狀奏聞伏候勑㫖<lb/>
　　　　二<lb/>
右臣進狀乞免同修起居注准中書劄子奉　聖㫖<lb/>
不許辭讓便令受勑臣愚不肖幸當朝廷抜擢賢雋<lb/>
之時獨蒙不次之選豈不榮哉然臣入館最爲日淺<lb/>
<pb n="KR4d0073_SBCK_040-9b"/>
而行能無異衆人故不敢度越衆人以饕寵利向時<lb/>
守此說以辭朝廷之命至於八九而　聖恩不以臣<lb/>
言爲不信幸賜聽許今纔數月同館之士資序在臣<lb/>
右而行能足充此選者尚多遽蒙　聖恩有此除授<lb/>
令臣今而可受則向之辭命至於八九者果何心也<lb/>
昔鄭以伯石爲卿則辭太史退則又使之命巳命巳<lb/>
則又辭焉三辭而後受策於是子産始惡其爲人夫<lb/>
子産所以惡之者不以其飾辭讓而無忠實之志乎<lb/>
臣之蒙恩雖出於無求然始則託辭讓之名以煩慁<lb/>
朝廷終則徼一日之利以忘前言之信推事考情亦<lb/>
何以異於伯石臣誠固陋終不敢奸子産之所惡以<lb/>
上昭　聖時任人之失且朝廷必以臣粗習文藝而<lb/>
<pb n="KR4d0073_SBCK_040-10a"/>
忠信可使則臣固甞曰異時循次選用則臣不敢辭<lb/>
伏望　聖恩察臣誠懇特賜追還所授除臣一知州<lb/>
軍差遣使臣得遂前言之信而又有以紓親養之急<lb/>
臣不任祈恩待報之至<lb/>
　　　　三<lb/>
右臣近進狀乞免同修起居注准中書劄子奉<lb/>
聖㫖令依前後指揮不許辭免便令受勑者　聖恩<lb/>
加臣無窮臣愚固守無巳臣誠惶恐震怖不知所爲<lb/>
然臣義有所不敢爲故不敢冒恩而茍止伏念臣以<lb/>
資序在臣右而行能宜蒙此選者尚多故甞自列至<lb/>
於八九幸蒙　聖恩聽察而所除始祖無擇一人若<lb/>
臣今遂冒居則是謂在臣右者巳無可選臣以應舉<lb/>
<pb n="KR4d0073_SBCK_040-10b"/>
入仕磨勘遷官本圖宦逹非敢苟爲高抗至於恩踰<lb/>
理分度越衆人官謗所歸臣亦不敢茍得以忘前言<lb/>
之信兼臣自春至今疾病相仍加以氣衰舊學幾廢<lb/>
親老口衆久住京師近甞進狀乞一閑慢州軍差遣<lb/>
伏見近例見任修起居注以便親求罷出補外官甞<lb/>
蒙朝廷聽許蓋當聖時務以仁恕優容臣下則以便<lb/>
親而求外補朝廷之所宜從伏望　聖慈哀臣懇迫<lb/>
特賜追還所授除臣一知州軍差遣以便私養且令<lb/>
臣無進越冒榮之辠所有同修起居注勑牒臣不敢<lb/>
受臣不任祈恩待報激切之至<lb/>
　　　　四<lb/>
右臣近進狀乞免同修起居注准中書劄子奉<lb/>
<pb n="KR4d0073_SBCK_040-11a"/>
聖㫖令依累降指揮便受勑更不得辭免者臣之懇<lb/>
懇巳具前奏螻蟻微誠未能上動　聖聽臣誠惶怖<lb/>
不知所爲然臣愚不肖以謂朝廷革因循之弊以不<lb/>
次官人當得異能之士然後允衆人之望而因循之<lb/>
弊可以遂除臣治身則行能不備居官則職業無稱<lb/>
雖知好學而所得未可以施於實用故嚮蒙選擢即<lb/>
自以行能無異衆人而不敢度越衆人受職幸蒙聽<lb/>
許纔及數月即欲度越衆人言行本末不相顧如此<lb/>
豈稱朝廷選擢之意雖令言者不以是爲臣辠臣實<lb/>
無顔以處伏望　聖慈察臣累奏情理備盡特賜追<lb/>
還所授臣不任祈恩待報激切之至<lb/>
　　　五<lb/>
<pb n="KR4d0073_SBCK_040-11b"/>
右臣近進狀乞免同修起居注准中書劄子奉<lb/>
聖㫖依前降指揮便受勑供職臣之區區辭說巳窮<lb/>
然不敢避逋慢之辠而茍止者非特欲守前言之信<lb/>
亦不敢上累朝廷蓋臣有冒榮失守之罪則朝廷亦<lb/>
有選授失人之謗因啓天下好利之士僞讓以要君<lb/>
則甚傷聖時風俗此臣之所大懼也若　聖恩幸聽<lb/>
臣言使臣得安理分則臣爲不失所守臣能不失所<lb/>
守則朝廷不失所選矣朝廷不失所選而又隆寛廣<lb/>
𥙿以曲盡臣志謂宜無傷而適足以感厲天下之士<lb/>
且朝廷以臣粗渉藝文忠信可使不復責其行能之<lb/>
備必欲擢置從官則臣固甞曰臣巳備官三司列職<lb/>
儒館若終免於辠戾則循次受選自不爲遲當朝廷<lb/>
<pb n="KR4d0073_SBCK_040-12a"/>
清明拔用賢儁有志之士孰不幸願寵榮如臣之愚<lb/>
豈獨異於衆人誠以不敢度越衆人故嘗自列至於<lb/>
八九朝廷隆寛盡下巳甞幸聽臣言曾未數月臣即<lb/>
不復自顧前言之信若令言者謂臣要君以僞臣誠<lb/>
無辭可以自明伏望　聖慈察臣所守如此臣誓堅<lb/>
死節上報　聖知臣不任祈恩待報之至<lb/>
　　　　辭赴闕狀三<hi>治平二年七月二十七日</hi>
右臣准中書劄子伏奉　聖恩以臣䘮服旣除特授<lb/>
故官召令赴闕辠逆餘生尚蒙齒錄非臣隕首所能<lb/>
報稱理當即日奔走就塗而臣抱病日久未任䟦渉<lb/>
見服藥調理乞候稍瘳即時赴闕謹具狀奏聞<lb/>
　　　　二<lb/>
<pb n="KR4d0073_SBCK_040-12b"/>
右臣伏准中書劄子奉　聖㫖令體認朝廷累降指<lb/>
揮疾速發來赴闕臣愚無狀屢蒙　聖恩逮及自非<lb/>
抱疢不任職事豈敢故爲逋慢臣近巳奏陳乞一分<lb/>
司官於江寧府居住伏望　聖慈特賜矜許所冀便<lb/>
於將理終獲有瘳則臣雖自知無補於　聖時猶當<lb/>
乞備官使仰副朝廷眷錄之意<lb/>
　　　　三<lb/>
右臣伏准中書劄子奉　聖㫖合依累降指揮發來<lb/>
赴闕螻蟻微誠不能感動至煩朝廷恩㫖屢降臣實<lb/>
惶怖不知所爲伏念臣本以孤生實無才用誤蒙<lb/>
仁宗拔擢備數從官當　大行皇帝亮隂之際始以<lb/>
親䘮解職久尸榮祿無𥙷聖時今　陛下以仁孝之<lb/>
<pb n="KR4d0073_SBCK_040-13a"/>
資紹承聖緒臣於私養旣無所及唯當追　先帝之<lb/>
遇致身於　陛下之時若自度力用堪任職事何敢<lb/>
逋慢朝廷詔令至於經渉歲時縁臣自春以來抱疢<lb/>
有加心力稍有所營即所苦滋劇所以昧冒奏陳乞<lb/>
且分司實冀稍可支持即乞復備官使天聽高邈未<lb/>
蒙矜允雖欲扶伏奔走闕庭而力與願違不能自強<lb/>
伏望　聖慈察臣懇迫令檢㑹臣累奏特賜指揮臣<lb/>
無任瞻天屏營激切之至<lb/>
　　　　辭知江寧府狀<lb/>
右臣今月十九日進奏院逓到勑牒蒙　恩差知江<lb/>
寧軍府事犬馬之疢自隔清光天地之恩曲垂眷恤<lb/>
以臣丘墓所在就付兵民之權非臣肝膽塗地所能<lb/>
<pb n="KR4d0073_SBCK_040-13b"/>
報稱萬一然臣所抱疾病迄今無損若輙冒恩黽勉<lb/>
典當領路大藩恐力用無以上副朝廷寄任伏望<lb/>
陛下察臣如此儻以臣逮侍　先帝未許分司則乞<lb/>
除臣一留臺宫觀差遣冀便將理終獲有瘳誓當捐<lb/>
軀少報　聖德所有勑牒臣未敢祗受巳送江寧府<lb/>
收管謹具狀奏聞<lb/>
　　　　舉陳樞充錢榖職司狀<lb/>
前件官明敏方直有政事之材臣奉使江東時樞爲<lb/>
旌德縣令聽訟鞠獄尤爲精明隨所施設皆有方略<lb/>
　　　　舉錢公輔自代狀<lb/>
伏覩尚書兵部貟外郎知制誥錢公輔忠信篤實富<lb/>
於文學職事所及不爲茍且以臣鄙薄實爲不如寘<lb/>
<pb n="KR4d0073_SBCK_040-14a"/>
之禁林必有補助今舉自代<lb/>
　　　　舉吕公著自代狀<lb/>
具某官吕公著沖深而能謀寛博而有制其器可以<lb/>
大受而退然似不能言故衆人知之有所不盡如蒙<lb/>
選用得試其才必有績効不孤聖世臣實不如今舉<lb/>
自代<lb/>
　　　　舉謝卿材充升擢任使狀<lb/>
前件官公廉自守曉逹民事甞知撫州臨川縣縣人<lb/>
至今稱說以爲良吏督率百姓修復陂防所漑頃畒<lb/>
甚多水旱皆蒙其利若朝廷興修功利或選人才典<lb/>
領劇郡皆可任使<lb/>
　　　　舉屯田貟外郞劉彞狀<lb/>
<pb n="KR4d0073_SBCK_040-14b"/>
屯田貟外郞温州通判劉彞聦明敏逹有濟務之材<lb/>
堪充升擢繁難任使<lb/>
　　　　勑舉兵官未有人堪充狀<lb/>
具位臣某准今年六月二十三日宣令臣同辠保舉<lb/>
大使臣堪充主兵官二貟限一月内具姓名聞奏即<lb/>
不得舉見任兩府親戚并巳係路分都監及知軍州<lb/>
巳上人數右具如前伏縁臣所職不係路分都監及<lb/>
知州軍大使臣即不見有堪充主兵官者謹具狀奏<lb/>
聞伏候　勑㫖<lb/>
　　　　舉渭州兵馬都監蓋傳等充邊上任使狀<lb/>
具位臣某准宣同辠保舉不拘路分有武勇謀略三<lb/>
班度臣二貟不得舉見任兩府親戚者始謹具如前<lb/>
<pb n="KR4d0073_SBCK_040-15a"/>
臣伏覩東頭供奉官權渭州兵馬都監兼在城廵檢<lb/>
蓋傳有智略能訓治軍旅東頭供奉官江寧府龍安<lb/>
鎮廵檢王崇稷有武勇能擒捕盗賊臣今保舉堪充<lb/>
邊上任使如蒙朝廷擢用後犯正入巳贓不如舉狀<lb/>
臣甘當同辠其人並不是臣親戚亦無親戚見任兩<lb/>
府謹具狀奏聞伏候　勑㫖<lb/>
　　　　舉古渭寨都監叚充充兵官任使狀<lb/>
具位臣某准宣節文同辠保舉大使臣堪充主兵官<lb/>
二貟姓名聞奏即不得舉見任兩府親戚并巳係路<lb/>
分都監及知州軍巳上人數者右謹具如前臣伏覩<lb/>
内殿崇班閤門祗候秦州古渭寨都監叚充武勇才<lb/>
略可用甞以戰鬪有功堪充主兵官任使如蒙朝廷<lb/>
<pb n="KR4d0073_SBCK_040-15b"/>
擢用後不如所奏及犯正入巳贓臣甘當同辠其人<lb/>
與臣不是親戚亦無親戚見任兩府不係路分都監<lb/>
及知州軍巳上人資敘所准宣命令舉兩人今且保<lb/>
舉到叚充一貟尚闕一貟見訪求別狀舉次謹具狀<lb/>
奏聞伏候　勑㫖<lb/>
臨川先生文集卷第四十<lb/>
<pb n="KR4d0073_SBCK_040-16a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_084-1a"/>
臨川先生文集卷第八十四<lb/>
　　序<lb/>
　　　周禮義序<lb/>
　　　詩義序<lb/>
　　　書義序<lb/>
　　　熈寧字說序<lb/>
　　　新秦集序<lb/>
　　　老杜詩後集序<lb/>
　　　靈谷詩序<lb/>
　　　送陳興之序<lb/>
　　　送李著作之官高郵序<lb/>
　　　石仲卿字序<lb/>
<pb n="KR4d0073_SBCK_084-1b"/>
　　　伴送北朝人使詩序<lb/>
　　　唐百家詩選序<lb/>
　　　善救方後序<lb/>
　　　送陳升之序<lb/>
　　　張刑部詩序<lb/>
　　　送孫正之序<lb/>
　　　送胡叔才序<lb/>
　　　　周禮義序<lb/>
士弊於俗學乆矣　聖上閔焉以經術造之乃集儒<lb/>
臣訓釋厥旨將播之校學而臣某實董周官惟道之<lb/>
在政事其貴賤有位其後先有序其多寡有數其遲<lb/>
數有時制而用之存乎法推而行之存乎人其人足<lb/>
<pb n="KR4d0073_SBCK_084-2a"/>
以任官其官足以行法莫盛乎成周之時其法可施<lb/>
於後世其文有見於載籍莫具乎周官之書蓋其因<lb/>
習以崇之庚續以終之至於後世無以復加則豈特<lb/>
文武周公之力哉猶四時之運隂陽積而成寒暑非<lb/>
一日也自周之衰以至于今歷歲于數百矣太平之<lb/>
遺迹掃蕩幾盡學者所見無復全經於是時也乃欲<lb/>
訓而發之臣誠不自揆然知其難也以訓而發之之<lb/>
爲難則又以知夫立政造事追而復之之爲難然竊<lb/>
觀　聖上致法就功取成於心訓迪在位有馮有翼<lb/>
亹亹乎郷六服承德之世矣以所觀乎今考所學乎<lb/>
古所謂見而知之者臣誠不自揆妄以爲庻幾焉故<lb/>
遂昧冒自竭而忘其材之弗及也謹列其書爲二十<lb/>
<pb n="KR4d0073_SBCK_084-2b"/>
有二卷凡十餘萬言上之　御府副在有司以待制<lb/>
詔頒焉謹序<lb/>
　　　　詩義序<lb/>
詩三百十一篇其義具存其辭亡者六篇而已　上<lb/>
旣使臣雱訓其辭又命臣某等訓其義書成以賜太<lb/>
學布之天下又使臣某爲之序謹拜手稽首言曰詩<lb/>
上通乎道德下止乎禮義放其言之文君子以興焉<lb/>
循其道之序聖人以成焉然以孔子之門人賜也商<lb/>
也有得於一言則孔子恱而進之蓋其說之難明如<lb/>
此則自周衰以迄于今泯泯紛紛豈不宜哉伏惟<lb/>
皇帝陛下内德純茂則神罔時恫外行恂逹則四方<lb/>
以無侮日就月將學有緝熈于光明則頌之所形容<lb/>
<pb n="KR4d0073_SBCK_084-3a"/>
蓋有不足道也微言奥義旣自得之又命承學之臣<lb/>
訓釋厥遺樂與天下共之顧臣等所聞如爝火焉豈<lb/>
足以庚日月之餘光姑承明制代匱而已傳曰美成<lb/>
在乆故棫樸之作人以壽考爲言蓋將有來者焉追<lb/>
琢其章纉　聖志而成之也臣衰且老矣尚庻幾及<lb/>
見之謹序<lb/>
　　　　書義序<lb/>
熈寧二年臣某以尚書入侍遂與政而子雱實嗣講<lb/>
事有旨爲之說以獻八年下其說太學班焉惟虞夏<lb/>
商周之遺文更秦而幾亡遭漢而僅存頼學士大夫<lb/>
誦說以故不泯而世主莫或知其可用天縱　皇帝<lb/>
大知實始操之以驗物考之以决事又命訓其義兼<lb/>
<pb n="KR4d0073_SBCK_084-3b"/>
明天下後世而臣父子以區區所聞承乏與榮焉然<lb/>
言之淵懿而釋以淺陋命之重大而承以輕眇兹榮<lb/>
也祗所以爲愧歟謹序<lb/>
　　　　熈寧字說<lb/>
文者奇偶剛柔雜比以相承如天地之文故謂之文<lb/>
字者始於一二而生生至於無窮如母之字子故謂<lb/>
之字其聲之抑揚開塞合散出入其形之衡從曲直<lb/>
邪正上下內外左右皆有義皆本於自然非人私智<lb/>
所能爲也與夫伏羲八卦文王六十四異用而同制<lb/>
相待而成易先王以爲不可忽而患天下後世失其<lb/>
法故三歲一同同之者一道德也秦燒詩書殺學士<lb/>
而於是時始變古而爲<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>蓋天之䘮斯文也不然則<lb/>
<pb n="KR4d0073_SBCK_084-4a"/>
秦何力之能爲余讀許愼說文而於書之意時有所<lb/>
悟因序録其說爲二十卷以與門人所推經義附之<lb/>
惜乎先王之文缺已乆愼所記不具又多舛而以余<lb/>
之淺陋考之且有所不合雖然庸詎非天之將興斯<lb/>
文也而以余賛其始故其教學必自此始能知此者<lb/>
則於道德之意已十九矣<lb/>
　　　　新秦集序<lb/>
新秦集者故龍圖閣直學士尚書禮部郎中知諫院<lb/>
<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>畧楊公之文公以嘉祐七年四月某日甲子卒官<lb/>
而外婣開封府推官尚書度支貟外郎中山李壽朋<lb/>
廷老治其藁爲二十卷公諱畋字樂道世家新秦其<lb/>
先人以忠力智謀爲將帥名聞天下至公始折節讀<lb/>
<pb n="KR4d0073_SBCK_084-4b"/>
書用進士起家甞提點荆湖北路刑獄數自擊叛蠻<lb/>
有功得士卒心故儂智高反時自喪服中特起之往<lb/>
擊其後爲三司副使天章閣待制侍讀知制誥數以<lb/>
言事有直名故遷龍圖閣直學士知諌院又數言事<lb/>
無所顧望所言有人所不能言者故其卒　天子錄<lb/>
其忠賻賜之加等而士大夫知公者爲朝廷惜也公<lb/>
所爲文莊厲謹潔類其爲人而尤好爲詩其詞平易<lb/>
不迫而能自道其意讀其書詠其詩視其平生之大<lb/>
節如此嗟乎蓋所謂善人之好學而能言者也<lb/>
　　　　老杜詩後集序<lb/>
予考古之詩尤愛杜甫氏作者其辭所從出一莫知<lb/>
窮極而病未能學也世所傳巳多計尚有遺落思得<lb/>
<pb n="KR4d0073_SBCK_084-5a"/>
其完而觀之然每一篇出自然人知非人之所能爲<lb/>
而爲之者惟其甫也輒能辨之予之令鄞客有授予<lb/>
古之詩世所不傳者二百餘篇觀之予知非人之所<lb/>
能爲而爲之實甫者其文與意之著也然甫之詩其<lb/>
完見於今者自予得之世之學者至乎甫而後爲詩<lb/>
不能至要之不知詩焉爾嗚呼詩其難惟有甫哉自<lb/>
洗兵馬下序而次之以示知甫者且用自發焉皇祐<lb/>
壬辰五月日臨川王某序<lb/>
　　　　靈谷詩序<lb/>
吾州之東南有靈谷者江南之名山也龍蛇之神虎<lb/>
豹翬翟之文章楩柟豫章竹箭之材皆自山出而神<lb/>
林鬼冡魑魅之穴與夫仙人釋子恢譎之觀咸附託<lb/>
<pb n="KR4d0073_SBCK_084-5b"/>
焉至其淑靈和清之氣盤礴委積於天地之間萬物<lb/>
之所不能得者乃屬之於人而處士君實生其址君<lb/>
姓吳氏家於山阯豪傑之望臨吾一州者蓋五六世<lb/>
而後處士君出焉其行孝悌忠信其能以文學知名<lb/>
於時惜乎其老矣不得與夫虎豹翬翟之文章楩柟<lb/>
豫章竹箭之材俱出而爲用於天下顧藏其神奇而<lb/>
與龍蛇雜此土以處也然君浩然有以自養遨遊於<lb/>
山川之閒嘯歌謳吟以寓其所好終身樂之不厭而<lb/>
有詩數百篇傳誦於閭里他日出靈谷三十二篇以<lb/>
屬其甥曰爲我讀而序之惟君之所得蓋有伏而不<lb/>
見者豈特盡於此詩而已雖然觀其鑱刻萬物而接<lb/>
之以藻繢非夫詩人之巧者亦孰能至於此<lb/>
<pb n="KR4d0073_SBCK_084-6a"/>
　　　　送陳興之序<lb/>
先人爲臨江軍判官實佐今駕部貟外郎陳公其後<lb/>
二十五年公之子興之主泰之如臯簿某爲判官准<lb/>
南以事出如皐遇之相好也其後二年歸京師興之<lb/>
亦以進士得嘉慶院解復遇之相好加焉興之試禮<lb/>
部有日今宰相其世父也奏前試罷之以避嫌興之<lb/>
當逺官踰數月乃得泉之晉江主簿去陳公世大家<lb/>
仕官四十年連坐謫流落不得所欲其意不能母望<lb/>
興之貴富世其家也興之亦誠博學能文辭有氣節<lb/>
吾意其爲進士宜有得焉今失所欲又爲所謂主簿<lb/>
者逺其親三千里不啻是其心獨能母介然者邪夫<lb/>
大公之道行上之人子弟苟賢者任而進之無嫌也<lb/>
<pb n="KR4d0073_SBCK_084-6b"/>
下之人固亦不以嫌之今興之去知者皆憐其才之<lb/>
可以進焉而不得無以慰其親也吾於興之又世故<lb/>
故又爲之思所以慰其親豁其心之介然者不得其<lb/>
說而獨以悲大公之道不行焉<lb/>
　　　　送李著作之官髙郵序<lb/>
君之才搢紳多聞之初君眂金陵酒政人皆惜君不<lb/>
試於劇而淪於卑穴君將優爲之曰孔子甞爲乗田<lb/>
委吏矣㑹計當而巳矣牛羊蕃而已矣旣而又得調<lb/>
高郵關吏人復惜君不試於劇而淪於卑穴君言如<lb/>
初色滋蔓喜於戲今之公卿大夫據徼乗機鑚隙抵<lb/>
巇僅不盈志則戚戚以悲吾乃皦然反之此蒙所以<lb/>
高君也抑有猜焉古之柄國家者有戢景藏采恬處<lb/>
<pb n="KR4d0073_SBCK_084-7a"/>
下列拔而致之朝使相謨謀今豈不若古邪奚遂君<lb/>
請而弗拔也<lb/>
　　　　石仲卿字序<lb/>
子生而父名之以别於人云爾冠而字成人之道也<lb/>
奚而爲成人之道也成人則貴其所以成人而不敢<lb/>
名之於是乎命以字之字之爲有可貴焉孔子作春<lb/>
秋記人之行事或名之或字之皆因其行事之善惡<lb/>
而貴賤之二百四十二年之間字而不名者十二人<lb/>
而巳人有可貴而不失其所以貴乃爾其少也閩人<lb/>
石仲卿來請字予以子正字之附其名之義而爲之<lb/>
云爾子正於進士中名知經往往脫傳注而得經所<lb/>
以云之意接之乆未見其行已有闕也庶幾不失其<lb/>
<pb n="KR4d0073_SBCK_084-7b"/>
所以貴者歟<lb/>
　　　　伴送北朝人使詩序<lb/>
某被勑送北客至塞上語言之不通而與之並轡十<lb/>
有八日亦黙黙無所用吾意時竊詠歌以娛愁思當<lb/>
笑語鞍馬之勞其言有不足取者然比諸戲謔之善<lb/>
尚宜爲君子所取故悉録以歸示諸親友<lb/>
　　　　唐百家詩選序<lb/>
余與宋次道同爲三司判官時次道出其家藏唐詩<lb/>
百餘編諉余擇其精者次道因名曰百家詩選廢日<lb/>
力於此良可悔也雖然欲知唐詩者觀此足矣<lb/>
　　　　善救方後序<lb/>
孟子曰先王有不忍人之心斯有不忍人之政臣某<lb/>
<pb n="KR4d0073_SBCK_084-8a"/>
伏讀善救方而竊歎曰此可謂不忍人之政矣夫君<lb/>
者制命者也推命而致之民者臣也君臣皆不失職<lb/>
而天下受其治方今之時可謂有君矣生養之德通<lb/>
乎四海至於蠻夷荒忽不救之病皆思有以救而存<lb/>
之而臣等雖賤實受命治民不推　陛下之恩澤而<lb/>
致之民則恐得罪於天下而無所辭誅謹以刻石樹<lb/>
之縣門外左令觀赴者自得而不求有司云皇祐元<lb/>
年二月二十八日序<lb/>
　　　　送陳升之序<lb/>
今世所謂良大夫者有之矣皆曰是宜任大臣之事<lb/>
者作而任大臣之事則上下一失望何哉人之材有<lb/>
小大而志有遠近也彼其任者小而責之近則煦煦<lb/>
<pb n="KR4d0073_SBCK_084-8b"/>
然仁而有餘於仁矣孑孑然義而有餘於義矣人見<lb/>
其仁義有餘也則曰是其任者小而責之近大任將<lb/>
有大此者然上下竢之云爾然後作而任大臣之事<lb/>
作而任大臣之事宜有大此者焉然則煦煦然而巳<lb/>
矣孑孑然而巳矣故上下一失望豈惟失望哉後日<lb/>
誠有堪大臣之事其名實烝然於上上必懲前日之<lb/>
所竢而逆疑焉暴於下下必懲前日之所竢而逆疑<lb/>
焉上下交疑誠有堪大臣之事者而莫之或任幸欲<lb/>
任則左右小人得引前日之所竢懲之矣噫聖人謂<lb/>
知人難君子惡名之溢於實爲此則奈何亦精之而<lb/>
巳矣惡之則奈何亦充之而已矣知難而不能精之<lb/>
惡之而不能充之其亦殆哉予在揚州朝之人過焉<lb/>
<pb n="KR4d0073_SBCK_084-9a"/>
者多堪大臣之事可信而望者陳升之而巳矣今去<lb/>
官於宿州予不知復幾何時乃一見之也予知升之<lb/>
作而任大臣之事固有時矣煦煦然仁而巳矣孑孑<lb/>
然義而巳矣非予所以望於升之也<lb/>
　　　　張刑部詩序<lb/>
刑部張君詩若干篇明而不華喜諷道而不刻切其<lb/>
唐人善詩者之徒歟君並楊劉楊劉以其文詞染當<lb/>
世學者迷其端原靡靡然窮日力以摹之粉墨青朱<lb/>
顚錯叢庬無文章黼黻之序其屬情藉事不可考據<lb/>
也方此時自守不汚者少矣君詩獨不然其自守不<lb/>
汚者邪子夏曰詩者志之所之也觀君之志然則其<lb/>
行亦自守不汚者邪豈唯其言而巳卑予詩而請序<lb/>
<pb n="KR4d0073_SBCK_084-9b"/>
者君之子彦博也彦博字文叔爲撫州司法還自揚<lb/>
州識之日與之接云慶曆三年八月序<lb/>
　　　　送孫正之序<lb/>
時然而然衆人也己然而然君子也己然而然非私<lb/>
已也聖人之道在焉爾夫君子有窮苦顚跌不肯一<lb/>
失詘已以從時者不以特勝道也故其得志於君則<lb/>
變時而之道若反手然彼其術素脩而志素定也時<lb/>
乎楊墨已不然者孟軻氏而巳時乎釋老巳不然者<lb/>
韓愈氏而巳如孟韓者可謂術素脩而志素定也不<lb/>
以時勝道也惜也不得志於君使眞儒之效不白於<lb/>
當世然其於衆人也卓矣嗚呼予觀今之世圎冠峩<lb/>
如大裙䄡如坐而堯言起而舜趨不以孟韓之心爲<lb/>
<pb n="KR4d0073_SBCK_084-10a"/>
心者果異衆人乎予官於揚得友曰孫正之正之行<lb/>
古之道又善爲古文予知其能以孟韓之心爲心而<lb/>
不巳者也夫越人之望燕爲絶域也北轅而首之茍<lb/>
不巳無不至孟韓之道去吾黨豈若越人之望燕哉<lb/>
以正之之不已而不至焉予未之信也一日得志於<lb/>
吾君而眞儒之效不白於當世予亦未之信也正之<lb/>
之兄官於温奉其親以行將從之先爲言以處予予<lb/>
欲黙安得而黙也慶曆二年閏九月十一日<lb/>
　　　　送胡叔才序<lb/>
叔才銅陵大宗世以貲名子弟豪者馳騁漁弋爲巳<lb/>
事謹者務多闢田以殖其家先時邑之豪子弟有命<lb/>
儒者耗其千金之産卒無就邑豪以爲諺莫肯命儒<lb/>
<pb n="KR4d0073_SBCK_084-10b"/>
者遇儒冠者皆指目逺去若將浼已然雖胡氏亦然<lb/>
獨叔才之父母不然於叔才之幼捐重幣逆良先生<lb/>
敎之旣壯可以遊資而遣之無所靳居數年朋試於<lb/>
有司不合而歸邑人之訾者半竊笑者半其父母愈<lb/>
篤不悔復資而遣之叔才純孝人也悱然感父母所<lb/>
以教巳之篤追四方才賢學作文章思顯其身以及<lb/>
其親不數年遂能褎然爲材進士復朋試於有司不<lb/>
幸復詘於不已知不予愚而從之遊甞謂予言父母<lb/>
之思而慙其邑人不能歸予曰歸也夫禄與位庸者<lb/>
所待以爲榮者也彼賢者道弸於中而襮之以藝雖<lb/>
無禄與位其榮者固在也子之親矯群庸而置子於<lb/>
聖賢之途可謂不賢乎或訾或笑而終不悔不賢者<lb/>
<pb n="KR4d0073_SBCK_084-11a"/>
能之乎今而舎道德而榮禄與位殆不其然然則子<lb/>
之所以榮親而釋慙者亦多矣昔之訾者竊笑者固<lb/>
庸者爾豈子所宜慙哉姑持予言以歸爲父母壽其<lb/>
亦喜無量於子何如因釋然寤治裝而歸予即書其<lb/>
所以爲父母壽者送之云<lb/>
臨川先生文集卷第八十四<lb/>
<pb n="KR4d0073_SBCK_084-11b"/>
</p>
<p>
</p>
  </div>
</body>
</text>
</TEI>
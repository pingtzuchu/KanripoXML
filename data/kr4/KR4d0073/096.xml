<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_096-1a"/>
臨川先生文集卷第九十六<lb/>
　　墓誌<lb/>
　　　亡兄王常甫墓誌銘<lb/>
　　　王公墓誌銘<lb/>
　　　胡君墓誌銘<lb/>
　　　貟外郎邵君墓誌銘<lb/>
　　　馬漢臣墓誌銘<lb/>
　　　主簿蕭君墓誌銘<lb/>
　　　祕書丞謝師宰墓誌銘<lb/>
　　　郎中周公墓誌銘<lb/>
　　　侍禁周君墓誌銘<lb/>
　　　叅軍周君墓誌銘<lb/>
<pb n="KR4d0073_SBCK_096-1b"/>
　　　貟外郎周君墓誌銘<lb/>
　　　郎中晁君墓誌銘<lb/>
　　　郎中葛公墓誌銘<lb/>
　　　　亡兄王常甫墓誌銘<lb/>
先生七歲好學毅然不苟戲笑讀書二十年當慶曆<lb/>
中　天子以書賜州縣大置學先生學完行高江淮<lb/>
間州爭欲以爲師所留輒以詩書禮易春秋授弟子<lb/>
慕聞來者徃徃千餘里磨礱淬濯成就其器不可勝<lb/>
數而先生始以進士下科補宣州司戸至三月轉運<lb/>
使以監江寧府鹽院又三月卒又七月葬則卒之明<lb/>
年四月也實皇祐四年墓在先君東南五歩先君姓<lb/>
王氏諱益官世行治旣有銘先生其長子諱安仁字<lb/>
<pb n="KR4d0073_SBCK_096-2a"/>
常甫年三十七生兩女嗚呼先生之道德蓄於身而<lb/>
施於家不博見於天下文章名於世特以應世之湏<lb/>
爾大志所欲論著蓋未出也而世之工言能使不朽<lb/>
者又知先生莫能深嗚呼先生之所存其卒於無傳<lb/>
耶始先生常以爲功與名不足懷蓋亦有命焉君子<lb/>
之學盡其性而巳然則先生之無傳蓋不憾也雖然<lb/>
先生孝友最隆委百世之重而無所屬以傳有母有<lb/>
弟方壯而奪之使不得相處以乆先生尚有知其無<lb/>
窮憂矣嗚呼以徃而推存痛其有巳耶痛其有巳耶<lb/>
先生有文十五卷其弟旣次以藏其家又次行治藏<lb/>
於墓嗚呼酷矣極矣銘止矣其能使先生傳耶<lb/>
　　　　主客郎中知興元王公墓誌銘<lb/>
<pb n="KR4d0073_SBCK_096-2b"/>
公王氏諱某字某其先著望太原而公之曾大考諱<lb/>
某考諱某皆葬撫州之臨川縣公少力學以孝悌稱<lb/>
於郷里旣壯起進士爲漢州軍事推官至則以材任<lb/>
劇在上者交舉之遷大理寺丞知大名府大名縣就<lb/>
除通判忻州又通判眞定府府帥王嗣宗恃氣侮折<lb/>
其屬爲不法以故乆之莫敢爲通判者公行嗣宗固<lb/>
不懌稍侵公以氣公恬然不爲校也以禮示之而巳<lb/>
嗣宗詘服居十餘日公請視獄獄中繫者常數百人<lb/>
嗣宗意愠輒乆之不問吏亦不敢言治公視獄所當<lb/>
者數十人而巳餘悉當釋無所坐於是嗣宗趣有司<lb/>
如公指即日斷出之自是事無不聽公所爲公頼分<lb/>
別可否而使其政皆由嗣宗以出雖府人或不知公<lb/>
<pb n="KR4d0073_SBCK_096-3a"/>
於嗣宗日有助也一府遂治而士以此稱公爲長者<lb/>
始公中進士時同進有常陵公者嫉公先以𬒳酒取<lb/>
公勑牒裂燒之公爲諱其事以失亡告有司而巳及<lb/>
後陵公者爲屬吏公舉遷之或非公以德報怨公曰<lb/>
受詔舉京官彼今爲吾屬而任京官吾則舉之何報<lb/>
怨之謂哉且吾與彼乃未始有怨也蓋公之行巳多<lb/>
如此居一歲移知保州又以舉者移知深州又以選<lb/>
移知齊州二州之人皆曰公愛我巳而提點刑獄淮<lb/>
南兼勸農事公於爲獄務在寛民而以課田桑爲急<lb/>
按渠陂之故誘民作而修之利田至萬九十頃<lb/>
天子賜書獎諭後出氏名付大臣召用而當是時丁<lb/>
謂爲宰相先是謂以二人屬公善視之曰皆能吏也<lb/>
<pb n="KR4d0073_SBCK_096-3b"/>
至則皆有罪公發其狀以聞由此謂欲傷公不果而<lb/>
乆之公所任吏亦有贓坐即絀公監池州順安鎭酒<lb/>
稅㑹　今上即位移滁州又移知興元府自丁謂得<lb/>
罪徙南方論者皆以公宜復用而公亦且得疾不起<lb/>
矣享年六十二官至尚書主客郎中明年天聖七年<lb/>
葬和州之歷陽縣後若干年公夫人張氏葬而公墓<lb/>
墊乃改卜合葬於眞州楊子縣萬寧郷銅山之原公<lb/>
子六人於是存者二人曰某爲殿中丞曰某爲進士<lb/>
其四人皆巳卒曰某開封士曹叅軍曰某楚州寳應<lb/>
縣主簿曰某曰某爲進士而公以殿中君積贈官至<lb/>
右諫議大夫某公兄孫也受命於叔父而爲銘銘而<lb/>
次公之行事不能詳者以不得事公而公之没叔父<lb/>
<pb n="KR4d0073_SBCK_096-4a"/>
皆尚少故也嗚呼於公之行事雖不得其詳而其略<lb/>
所聞如是蓋可以考公德矣銘曰<lb/>
王亡晉封逺跡南土公始有廟妥其禰祖孰强而勝<lb/>
孰忌以爭孚予恭寛在窒而亨嶷嶷之節因時乃發<lb/>
曰黜予咎匪仇予遏避善不名亦不隕聞寘銘新基<lb/>
維以長存<lb/>
　　　　胡君墓誌銘<lb/>
王某之治鄞三月其故人胡舜元凶服立於門揖入<lb/>
問弔故則喪其父五月留而館意獨怪其來之早也<lb/>
居數月語吾弟曰吾釋父之殯跋山浮江從子之兄<lb/>
于海旁願有謁也乆矣不敢以言吾親之生我學於<lb/>
四方不得所欲以養今巳不幸卒也得子之兄誌而<lb/>
<pb n="KR4d0073_SBCK_096-4b"/>
銘之藏之墓中可以顯於今世以傳於後雖吾小人<lb/>
與榮焉無悔焉不知子之兄可不可吾弟以告予歎<lb/>
曰審如是可以爲孝君子固成人之孝而吾與之又<lb/>
舊其何顧而辭耶取吾所素知者爲之誌而銘之誌<lb/>
曰君諱某池之銅陵人生於丁丑興國之年也卒於<lb/>
丁亥是爲慶曆七年子七人某以十月葬君於谷垂<lb/>
山胡氏世大家闔門數百人君有子舜元獨招里先<lb/>
生敎之爲士其卒也族分而貲衰舜元爲善士銘曰<lb/>
壽七十一不爲不多吾與之銘千古不磨<lb/>
　　　　屯田貟外郎邵君墓誌銘<lb/>
邵公旣國燕其子孫處者猶食其初邑至後世遂爲<lb/>
邵氏今有田里丹陽者獨爲大家其所出徃往稱天<lb/>
<pb n="KR4d0073_SBCK_096-5a"/>
下君丹陽人也諱某字某少敏爽皇考某欲大就之<lb/>
爲破貲聚留師賔以發其材及壯行内修不摽飾爲<lb/>
名而有譽於爲士者年四十始以進士出佐鎭東軍<lb/>
積功次入尚書爲屯田貟外郎通判亳州遭母夫人<lb/>
某氏喪不行以卒君工爲詩歌喜飲酒與人交恬如<lb/>
也尤不好官爵至京師一不問權貴人所舎事有類<lb/>
君者自言得遷或勸君自言終不許然起家十九年<lb/>
更三縣以材奏君者甚衆卒之明年皇祐某年某月<lb/>
弟某葬君某所以夫人某氏祔子男兩人曰某曰某<lb/>
一女子尚㓜銘曰<lb/>
乗於朝葬於里厥嬪祔之祭則子以完歸親維有祉<lb/>
　　　　馬漢臣墓誌銘<lb/>
<pb n="KR4d0073_SBCK_096-5b"/>
合淝人馬仲舒字漢臣其先茂陵人父臯爲江東撥<lb/>
發寘其家金陵漢臣因入學齒諸生爲人喜酒色其<lb/>
相語以褻私侈爲主父母不欲之又隆愛之不能逆<lb/>
其意以敎也然漢臣亦踈金錢急人險艱不自顧計<lb/>
於衆中尤慕近予予亦識其可敎以禮法開之果大<lb/>
寤遂自挫刻務以入禮法從予學作進士旣數月其<lb/>
辭章粲然充其科者也漢臣長予四年予兄弟視之<lb/>
漢臣視予則師弟子如也甞助予叔父之喪若子姓<lb/>
然慶曆六年漢臣冠五年矣從予入京師待進士舉<lb/>
六月病死死時予亦病其叔父在京師因得棺斂歸<lb/>
金陵殯之某年某月乃葬于某處孔子曰秀而不實<lb/>
者有矣夫漢臣幾是矣噫誌其墓云<lb/>
<pb n="KR4d0073_SBCK_096-6a"/>
　　　　贑縣主簿蕭君墓誌銘<lb/>
君諱化基字子固實蕭氏其先有自長沙避地廬陵<lb/>
者曰霽方李氏有江南爲洪之武寧令於君爲曾太<lb/>
父其後再世曰煥曰良輔皆不仕至君之兄侍御史<lb/>
定基始以材起爲名家而追贈其皇考尚書工部員<lb/>
外郎君於工部爲少子少謹厚能自力業其世以善<lb/>
富旣御史貴得任子弟君猶私其能不願治民然御<lb/>
史竟官君爲明之奉化尉主簿於䖍之贛縣監眞州<lb/>
酒恬愼祗修在勢者任之春秋六十二至和元年四<lb/>
月癸酉以官卒其子汝霖汝能汝爲汝正護其柩歸<lb/>
以十一月壬午葬其縣之儒行郷白沙原夫人楊氏<lb/>
前葬矣今不祔先人於御史以弟交君予丈人行也<lb/>
<pb n="KR4d0073_SBCK_096-6b"/>
二父皆有子知名南方交於予以故請銘銘者所以<lb/>
名前人而燕孝子之心也於是爲銘銘曰<lb/>
韡矣蕭宗楚産之良繩繩主簿有善其郷我脩不茍<lb/>
　　爲康圖銘壙石維後之藏<lb/>
　　　　秘書丞謝師宰墓誌銘<lb/>
君姓謝氏諱景平字師宰尚書兵部員外郎知制誥<lb/>
陽夏公贈禮部尚書諱絳之子太子賔客陳留公贈<lb/>
禮部尚書諱濤之孫㤗寧君掌書記贈尚書吏部侍<lb/>
郎諱崇禮之曽孫初以祖父廕試秘書省校書郎守<lb/>
將作監主簿旣而中進士第僉書崇信軍節度判官<lb/>
㕔公事監楚州西河轉般倉累官至秘書丞年三十<lb/>
三以治平元年十二月庚申卒妻尹氏生男女四人<lb/>
<pb n="KR4d0073_SBCK_096-7a"/>
皆前死其兄以某年某月某日葬君鄧州穰縣五隴<lb/>
山南謝氏故家河南緱氏君六世祖仕吳越故自陳<lb/>
留公以上三世葬杭之富陽至君始葬陽夏公於鄧<lb/>
爲穰人而今以君祔葬君於忿不忮於欲不求雖學<lb/>
之力亦其天性故其孝弟忠信寛柔遜讓莊靜謹潔<lb/>
稱於兒童以至壯長而成不充其志施不盡其材此<lb/>
學士大夫所以哀其死而多爲之出涕也然君文學<lb/>
政事言語巳能自逹於一時其於道德之意性命之<lb/>
理則求之而不至聞矣而不疑嗚呼可謂賢巳銘曰<lb/>
陽夏四子皆賢而材季也早死吾銘其埋今又銘叔<lb/>
嗚呼可哀古之死者以死爲息嗟叔方剛何愒之亟<lb/>
昭昭者逝嶷嶷者藏爲識在斯銘則不亡<lb/>
<pb n="KR4d0073_SBCK_096-7b"/>
　　　　尚書刑部郎中周公墓誌銘<lb/>
周氏其先自華隂入蜀蜀孟氏時公之皇考諱敬述<lb/>
以文章知名甞至要官任事矣孟氏亡因不復仕而<lb/>
天子召以爲壽州下蔡令由下蔡以爲太子中允知<lb/>
江州賜紫衣金魚使撫初附之民其後爲祕書丞知<lb/>
泰州以卒而得州之北原以葬有子四人其卒皆位<lb/>
於朝而公第二公諱嘉正字榦之少與其晜弟俱以<lb/>
進士甲科起家爲通州軍事推官其後通判廣州提<lb/>
點福建刑獄知壽州爲三司鹽鐡判官故宰相丁謂<lb/>
慮其材　天子以爲河北轉運使而公不就巳而謂<lb/>
得罪公坐出知金州又知海州又知濠州而以工部<lb/>
郎中分司南京歸治疾于海陵之第明道元年以恩<lb/>
<pb n="KR4d0073_SBCK_096-8a"/>
遷刑部二年年六十四以卒公寛厚而廉清而其才<lb/>
尤長於政事自爲推官時巳能有所建易爲士民所<lb/>
記及奉使福建獄有冤輒辨有疑若可貸輒以聞所<lb/>
活至數十人而其治大抵遇姦吏爲獨急子男五人<lb/>
曰象先今爲武康軍節度推官監台州稅曰彦先爲<lb/>
右侍禁知循州興寧縣曰茂先爲泰州司法叅軍曰<lb/>
行先爲山南東道節度推官知江州彭澤縣曰嗣先<lb/>
爲進士女七人皆嫁爲士大夫妻嘉祐三年三月千<lb/>
申公子與孫葬公皇考祕書丞贈尚書工部侍郎之<lb/>
兆東以安喜縣君錢氏祔縣君實左右公以有家者<lb/>
也銘曰周遷于蜀爰自先人考有四子發于海濵公<lb/>
有令聞貴維次子歸寛民人施刻在巳方飛方騫方<lb/>
<pb n="KR4d0073_SBCK_096-8b"/>
■于天旣鎩以歸旣隕于泉有高其後有　其前作<lb/>
爲銘詩兆此新阡<lb/>
　　　　右侍禁周君墓誌銘<lb/>
君周氏諱彦先字師古曽大父諱瓌贈大理評事大<lb/>
父諱述祕書丞贈尚書工部侍郎考諱嘉正尚書刑<lb/>
部郎中君少以郎中君䕃補三班奉職監泗州浮橋<lb/>
又監楚州船場爲揚泰州巡檢而近臣薦君閤門祗<lb/>
候大臣曰周某可用矣然吾將試之邊乃白以爲<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>莫<lb/>
等七州軍㳂邊巡檢邊人兩界上爲羣盗君得姓名以<lb/>
白安撫使移之契丹契丹悉捕斬之自是乆之邊無盗<lb/>
也巳而君上書言漕事又言邊將使人耕邊以給公<lb/>
使不即禁止往往能生事於是邊將大怒而君所部<lb/>
<pb n="KR4d0073_SBCK_096-9a"/>
卒有犯法者因詆君以不詰坐是監廣州清逺縣鹽<lb/>
場轉運使留君以監市舶它吏方習爲姦賕事而君<lb/>
獨不買舶中一物轉運使甞數稱君以媿它吏而薦<lb/>
君以知循州之興寧縣至則相縣南三十里寧昌驛<lb/>
以爲治所而吏自此得不以瘴死然君旣得疾於興<lb/>
寧矣遂卒卒時年四十二縣人以君爲能撫我思之<lb/>
也君先夫人盛氏尚書工部侍郎諱京之子後夫人<lb/>
王氏尚書主客郎中諱貫之之子皆有賢行五子濤<lb/>
洵洧渥澥皆爲進士二女子嫁如臯史堪德安鄭汾<lb/>
亦皆爲進士而濤今爲著作佐郎知汝州梁縣以嘉<lb/>
祐三年三月壬申葬君皇考郎中之兆次而以先夫<lb/>
人祔臨川王某爲銘曰<lb/>
<pb n="KR4d0073_SBCK_096-9b"/>
君弟吾嫂夫人吾姑君能有家不失疾徐治兵與民<lb/>
威愛之孚銘昭子孫以告不誣<lb/>
　　　　泰州司法叅軍周君墓誌銘<lb/>
君周氏諱茂先字去華其先成都人至君大父諱述<lb/>
爲祕書丞知泰州以卒始葬泰州之北原而子孫遂<lb/>
爲州人不去父諱嘉正尚書刑部郎中君以父䕃爲<lb/>
楚州司戸叅軍又爲泰州司法叅軍皆有能名明道<lb/>
二年五月刑部君終于第君思慕哭泣至其年十月<lb/>
亦卒於是君年三十二夫人南陽張氏守其孤不嫁<lb/>
其后孤渙以進士起家洪州南昌縣主簿二女子嫁<lb/>
池州貴池縣尉宣城查塾進士建安吳觀而以嘉祐<lb/>
三年三月壬申葬君北原之兆銘曰<lb/>
<pb n="KR4d0073_SBCK_096-10a"/>
綿綿之孤屬于單妻旣恃而殖龜錫告命曰維孝子<lb/>
從先人宅<lb/>
　　　　尚書屯田貟外郎周君墓誌銘<lb/>
君周姓諱濤字幾道中慶曆六年進士甲科歷亳州<lb/>
觀察推官撫州軍事推官著作佐郎祕書丞太常博<lb/>
士尚書屯田貟外郎知汝州梁杭州錢唐二縣内行<lb/>
敏能爲政壹自急飭視民疾如在巳不肯釋事實爲<lb/>
名聲要利所在民愛譽甚於士大夫治平三年六月<lb/>
在京師授簽書梓州判官事七月十三日以官卒年<lb/>
四十有四曽祖諱述故郫人皇祕書丞贈工部侍郎<lb/>
始占海陵以葬祖諱嘉正皇刑部郎中父諱彦先終<lb/>
右侍禁贈右監門衛將軍妻曰昭德縣君錢氏子男<lb/>
<pb n="KR4d0073_SBCK_096-10b"/>
五人　穜秩穆稌以其年十月十六日葬君揚州江<lb/>
都縣同軌南郷東武里銘曰<lb/>
於勢與聲蹲循弗爭無忌其生於善與恥操終如始<lb/>
有哀其死<lb/>
　　　　虞部郎中晁君墓誌銘<lb/>
尚書虞部郎中晁君諱仲參字孝先以治平四年五<lb/>
月九日卒於通判舒州事其子以熈寧二年正月二<lb/>
十九日卜濟州任城縣諌議郷吕村之原以葬狀君<lb/>
之行來乞銘掇其語爲銘曰<lb/>
晁望潁川衛有卿丙錯以術用作漢家令魏晉南北<lb/>
史無傳人良正官唐仍不大振開封于家徙鉅野縣<lb/>
辟時囏屯出宋而顯迴奮布衣太子太師宗慤秉政<lb/>
<pb n="KR4d0073_SBCK_096-11a"/>
父子一時三朝四世錫榮丘墓佺令中書爲君曽祖<lb/>
有子迪者刑部侍郎乃生宗簡世德孔揚使京東西<lb/>
郎于刑部君實其嗣少則多譽仲父保任主簿上虞<lb/>
宰墨隳政易君仕初從容調聏史莫玩法墨以廉終<lb/>
弱伸强懾按察擾獄夙如我謀君不爲奪械囚于州<lb/>
將范文正歎愛而謂畏宜繩私公勇勿畏君願持此<lb/>
畢身無尤薦監越酒旋宅父憂判官于滁擢丞大理<lb/>
汝州郟城來知縣事富姓賕吏寓田勢家役煩且窘<lb/>
中戸愁嗟君裒僞劵應手即辨完蠹嘘枯俗戒以勸<lb/>
秦王諸孫上冡入郛卒榜驛隷君擒而誅將劾中人<lb/>
匿車夜遁移内侍省罪令即訊迄明年至徒御無譁<lb/>
能聲震越號稱其家易曹濟隂太子賛善督尉索盜<lb/>
<pb n="KR4d0073_SBCK_096-11b"/>
里閭宴衎馬入罷牧地租于民厨傳費劇輸之殆貧<lb/>
君曰閔哉責豈無豫操書鐫守多絀其數遷官博士<lb/>
去領開州大築學校率衣冠游温湯之鹽實不酬課<lb/>
歲蠲五萬奏自君可氓疾不治謁巫代毉敎以餌藥<lb/>
盡投詭祠失怙恃者予其娶嫁坐堂朝晡飮酒閒暇<lb/>
英宗纂極貟外于虞比駕二部閱最而除今　天子<lb/>
恩始正郎位攝舒朞年條敎逾肄殍來鄰邦賑使無<lb/>
僵扶携飽去又遺之種敦於除害未始愛力取樅陽<lb/>
河避羅刹石析池口征合于銅陵官不失筭舟無危<lb/>
行人幸是爲曠數十載趨令驩呼無有稚艾孤山馬<lb/>
當歲漂百航鑿秋口浦直走雷江脫險風濤幾五百<lb/>
里章隨驛聞就付其事方冬告役君夏而徂壽五十<lb/>
<pb n="KR4d0073_SBCK_096-12a"/>
五識者歎吁齊公孫氏作配甚似封永康君誕惟四<lb/>
子端仁端義端禮端智仁中進士常州司理義郊社<lb/>
郎餘則未仕五女四人歸爲士妻石端俁彦俁歸而<lb/>
[婺-矛+牙]范胡二壻純粹僧孺㓜處于家君孫有五男節符<lb/>
籛其二則女惟君平生外晦内明忤出不意黙無與<lb/>
爭禄賙族婣恩稱䟽戚庖無朝炊笑語如昔晩尤靜<lb/>
曠病不告遺極談性命方絶之時子丐埋辭衰麄走<lb/>
汴掇其緒餘以質幽竁<lb/>
　　　　度支郎中葛公墓誌銘<lb/>
葛公姓也源名也宗聖字也處州之麗水公所生也<lb/>
明州之鄞後所遷也貫曽大考也遇大考也旺累贈<lb/>
都官郎中考也進士公所起也洪州左司理叅軍吉<lb/>
<pb n="KR4d0073_SBCK_096-12b"/>
州太和縣主簿江州德化縣令監興國茶場威武軍<lb/>
節度推官知廣州四㑹縣著作佐郎知開封府雍丘<lb/>
縣祕書丞知泉州同安縣太常博士通判建州屯田<lb/>
貟外郎知慶成軍都官貟外郎知南劒州司封貟外<lb/>
郎祠部郎中江浙荆湖福建廣南提點銀銅坑冶鑄<lb/>
錢度支郎中荆湖北提點刑獄此公之所閱官也州<lb/>
將之甥與異母兄毆人而甥殺之州將脅公曰兩人<lb/>
者皆吾甥而殺人者乃其兄也我知之彼大姓也無<lb/>
爲有司所誤不然此獄也將必覆公劾不爲變此公<lb/>
之爲司理叅軍也州符徙吉水行令事他日令始至<lb/>
大猾吏輒誘民數百訟庭下設變詐以動令如此數<lb/>
日令厭事則事常在吏矣公至立訟者兩廡下取其<lb/>
<pb n="KR4d0073_SBCK_096-13a"/>
狀視有如吏所爲者使自書所訴不能書者吏授之<lb/>
往往不能如狀窮輒曰我不知爲此乃某吏教我所<lb/>
爲也悉捕劾致之法訟以故少吏亦終不得其意毛<lb/>
氏寡婦告其子以恩義說之不得即使人微捕得之<lb/>
與閒語者驗其對乃書寡婦告者也窮治具服爲私<lb/>
謀誣其子孫距州溪水惡而歲租幾千萬碩舟善敗<lb/>
民以輸爲愁公始議縣置倉以受輸則官漕之亦便<lb/>
州不聽公論之不巳倉成至今賴其利此公之爲主<lb/>
簿也中貴人擊驛吏取所給過家以言府府不敢劾<lb/>
公曰中貴人何憚爲吾民而有陵之者吾亦恥之上<lb/>
書論其事中貴人坐絀此公之爲縣於雍丘也屬吏<lb/>
常有隙於公同進者因讒之公察其㫖不聽以爲舉<lb/>
<pb n="KR4d0073_SBCK_096-13b"/>
首此公之爲州於南劒也鑄錢歲十六萬其所施置<lb/>
後以爲法程此公之爲銀銅坑冶鑄錢也鄂州崇陽<lb/>
大姓與人妻謀而殺其夫州受賕出之公使再劾劾<lb/>
者又受賕獄如初而公終以爲不直其弟訴之轉運<lb/>
使雖他在事者亦莫不以爲冤復置之獄卒得其姦<lb/>
賕狀論如法此公之爲提點刑獄也甲子四百三十<lb/>
五公所享年也至和元年六月乙未卒之年月日也<lb/>
潤州之丹徒縣長樂郷顯陽村公所葬也嘉祐元年<lb/>
十月壬申葬之年月日也郷邑孫氏今祔以葬者公<lb/>
元配也萬年縣君范陽盧氏公繼配也良肱良佐良<lb/>
嗣公子也妻太常博士黃知良曰金華縣君公女也<lb/>
起進士爲越州餘姚縣尉主公之喪而請銘以葬者<lb/>
<pb n="KR4d0073_SBCK_096-14a"/>
良嗣也論次其所得於良嗣而爲之銘者臨川王某<lb/>
也銘曰<lb/>
士窾以養交兮弛官之不忌維公之所至兮樂職嗜<lb/>
事彼能顯聞兮公則不晣不銘示後兮孰勸爲瘁<lb/>
臨川先生文集卷第九十六<lb/>
<pb n="KR4d0073_SBCK_096-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0073_SBCK_093-1a"/>
臨川先生文集卷第九十三<lb/>
　　墓誌<lb/>
　　　太常博士曾公墓誌銘<lb/>
　　　内翰沈公墓誌銘<lb/>
　　　王深父墓誌銘<lb/>
　　　王君墓誌銘<lb/>
　　　郎中刁君墓誌銘<lb/>
　　　王㑹之墓誌銘<lb/>
　　　推官蕭君墓誌銘<lb/>
　　　大理寺丞楊君墓誌銘<lb/>
　　　推官陳君墓誌銘<lb/>
　　　　太常博士曾公墓誌銘<lb/>
<pb n="KR4d0073_SBCK_093-1b"/>
公諱易占字不疑姓曾氏建昌南豐人其世出有公<lb/>
之考贈諫議大夫致堯之碑大夫當　太宗　眞宗<lb/>
世爲名臣公少以廕補太廟齋郎爲撫州宜黃臨川<lb/>
二縣尉舉三司法中進士第改鎭東節度推官還改<lb/>
武勝節度掌書記崇州軍事判官皆不往用舉者監<lb/>
眞州裝卸米倉遷太子中允太常丞博士知泰州之<lb/>
如臯信州之玉山二縣知信州錢仙芝者有所丐於<lb/>
王山公不與卽誣公吏治之得所以誣公者仙芝則<lb/>
請出御史當是時仙芝蓋有所挾故雖坐誣公抵罪<lb/>
而公亦卒失博士歸不仕者十二年復如京師至南<lb/>
京病遂卒娶周氏吳氏最後朱氏封崇安縣君子男<lb/>
六人曅鞏牟宰布肈女九人公以端拱巳丑生卒時<lb/>
<pb n="KR4d0073_SBCK_093-2a"/>
慶曆丁亥也後卒之二年而葬其墓在南豐之先塋<lb/>
始公以文章有名及試於事又愈以有名臨川之治<lb/>
能不以威而使惡人之豪帥其黨數百人皆不復爲<lb/>
惡在越州其守之合者倚公以治其不合者有所不<lb/>
可公輕正之莊獻太后用道士言作乾明觀匠數百<lb/>
人作數歲不成公語道士曰吾爲汝成之爲之捐其<lb/>
費太半役未幾而罷如臯歳大饑固請於州而越海<lb/>
以糴所活數萬人明年稍巳熟州欲收租賦如常公<lb/>
獨不肻聽歲盡而泰之縣民有復亡者獨如臯爲完<lb/>
旣又作孔子廟諷縣人興于學玉山之政旣除其大<lb/>
惡而至於橋梁廨驛無所不治蓋公之巳試於事者<lb/>
能如此旣仕不合卽自放爲文章十餘萬言而時議<lb/>
<pb n="KR4d0073_SBCK_093-2b"/>
十卷尤行於世時議者懲巳事憂來者不以一身之<lb/>
窮而遺天下之憂以爲其志不見於事則欲發之於<lb/>
文其文不施於世則欲以傳於後後世有行吾言者<lb/>
而吾豈窮也哉葢公之所爲作之意也寶元中李元<lb/>
昊反契丹亦以兵近邊陽爲欲棄約者　天子獨憂<lb/>
之詔天下有能言者皆勿諱於是言者翕然論兵以<lb/>
進公獨以謂天下之安危顧吾自治不耳吾巳自治<lb/>
夷狄無可憂者不自治憂將在於近而夷狄豈足道<lb/>
哉即上書言數事以爲事不爾後當如此旣而皆如<lb/>
其云公之遭誣人以爲冤退而貧人爲之憂也而公<lb/>
所爲十餘萬言皆天下事古今之所以存亡治亂至<lb/>
其冤且困未甞一以爲言公沒而其家得其遺䟽曰<lb/>
<pb n="KR4d0073_SBCK_093-3a"/>
劉向有言讒邪之所以並進者由上多疑心用賢人<lb/>
而行善政如或譖之則賢人捨而善政還此可謂明<lb/>
白之論切於今者夫夷狄動於外百姓窮於下臣以<lb/>
謂尚未足憂也臣之所謂可憂者特在分諸臣之忠<lb/>
邪而巳其大略如此而其詳有人之難言者蓋公旣<lb/>
病而爲之未及上而終云嗚呼其尤可以見公之志<lb/>
也夫諌者貴言人之難言而傳者則有所不得言讀<lb/>
其略不失其詳後世其有不明者乎公之事親心意<lb/>
幾微輒逆得之好學不怠而不以求聞於世所見士<lb/>
大夫之喪葬二人逆一人之柩以歸又字其孤又一<lb/>
人者宰相舅甞爲贊善大夫死三十年猶殯殯壞公<lb/>
爲増修又與宰相書責使葬之此公之行也蓋公之<lb/>
<pb n="KR4d0073_SBCK_093-3b"/>
試於事者小而不盡其材而行之所加又近唯其文<lb/>
可以見公之所存而名後世故公之故人子王某取<lb/>
其尤可以銘後世者而爲銘曰<lb/>
夫辨邪正之實去萬事之例而歸宰相之責合兵爲<lb/>
農以立天下之本設學校獎名節以材天下之士正<lb/>
名分定考課通財弊以成制度之法古之所以治者<lb/>
不皆出於此乎而時議之言如此讀其書以求其志<lb/>
嗚呼公之志何如也<lb/>
　　　　内翰沈公墓誌銘<lb/>
公姓沈氏諱遘字文通世爲杭州錢塘人曾祖諱某<lb/>
皇贈兵部尚書祖諱某皇贈吏部尚書父扶今爲尚<lb/>
書金部員外郎公初以祖廕補郊社齋郎舉進士於<lb/>
<pb n="KR4d0073_SBCK_093-4a"/>
廷中爲第一大臣疑巳仕者例不得爲第一故以爲<lb/>
第二除大理評事通判江寧府當是時公年二十人<lb/>
吏少公而公所爲卓越巳足以動人然世多未知公<lb/>
果可以有爲也祀明堂恩遷祕書省著作佐郎歲滿<lb/>
召歸除太常丞集賢校理判登聞鼓院吏部南曹權<lb/>
三司度支判官又判都理欠憑由司於是校理八年<lb/>
矣平居閉門雖執政非公事不輒見也故雖執政初<lb/>
亦莫知其爲材居乆之乃始以同修起居注召試知<lb/>
制誥及爲制誥遂以文學稱天下金部君坐免歸求<lb/>
知越州又移知杭州鉏治姦蠧所禁無不改崇獎賢<lb/>
知得其歡心兩州人皆畫像祠之　英宗卽位召還<lb/>
句當三班院兼提舉兵吏司封官告院兼判集賢院<lb/>
<pb n="KR4d0073_SBCK_093-4b"/>
延見勞問甚悉居一月權發遣開封府事公初至開<lb/>
封指以相告曰此杭州沈公也及攝事人吏皆屏息<lb/>
旣而以知審官院遂以龍圖閣直學士權知開封府<lb/>
公旦晝視事日中則廷無留人出謝諸客從容笑語<lb/>
客皆怪公獨有餘日而畿内翕然稱治人人如公坐<lb/>
視其左右於是名實暴燿振發賢臨一時自　天子<lb/>
大臣皆論以爲國之器而閭巷之士奔走談說讙呼<lb/>
鼓舞以不及爲恐㑹母夫人疾病請東南一州視疾<lb/>
英宗曰學士豈可以去朝廷也明日除翰林學士知<lb/>
制誥充羣牧使兼權判吏部流内銓判尚書禮部公<lb/>
雖去開封然皆以爲朝夕且大用矣而遭母夫人喪<lb/>
以去　英宗聞公去尤悼惜時遣使者追賜黃金而<lb/>
<pb n="KR4d0073_SBCK_093-5a"/>
以金部君知蘇州公居喪致哀寢食如禮以某年某<lb/>
月得疾杭州之墓次某日至蘇州而以某日卒年四<lb/>
十有三三男子六女中男恭嗣後公六日卒隆嗣延<lb/>
嗣與六女皆尚幼夫人陸氏封安定郡君公官右諌<lb/>
議大夫散官朝散大夫勲輕車都尉爵長安縣開國<lb/>
伯食邑八百戸有文集十卷公平居不常視書而文<lb/>
辭敏麗可喜强記精識長於議論世所謂老師宿學<lb/>
無所不讀通於世務者皆莫能屈也與人甚簡而察<lb/>
其能否賢不肖尤詳視遇之各盡其理爲政號爲嚴<lb/>
明而時有所縱舎於善良貧弱撫恤之尤至在杭州<lb/>
待使客多所濶略而州人之貧無以葬及女子失怙<lb/>
恃而無以嫁者以公使錢葬嫁之凡數百人於其卒<lb/>
<pb n="KR4d0073_SBCK_093-5b"/>
知與不知皆爲之歎惜某年某月某日葬公杭州某<lb/>
鄕某里銘曰<lb/>
沈公儀儀德義孔時升自東方其明孰夷視瞻歎譽<lb/>
無我敢疵正晝而隕嗚呼可悲序傳有史亦在銘詩<lb/>
　　　　王深父墓誌銘<lb/>
吾友深父書足以致其言言足以遂其志志欲以聖<lb/>
人之道爲巳任蓋非至於命弗止也故不爲小廉曲<lb/>
謹以投衆人耳目而取舎進退去就必度於仁義世<lb/>
皆稱其學問文章行治然眞知其人者不多而多見<lb/>
謂迂濶不足趣時合變嗟乎是乃所以爲深父也令<lb/>
深父而有以合乎彼則必無以同乎此矣甞獨以謂<lb/>
天之生夫人也殆將以壽考成其才使有待而後顯<lb/>
<pb n="KR4d0073_SBCK_093-6a"/>
以施澤於天下或者誘其言以明先王之道覺後世<lb/>
之民嗚呼孰以爲道不任於天德不酬於人而今死<lb/>
矣甚哉聖人君子之難知也以孟軻之聖而弟子所<lb/>
願止於管仲晏嬰況餘人乎至於楊雄尤當世之所<lb/>
賤簡其爲門人者一侯芭而巳芭稱雄書以爲勝周<lb/>
易易不可勝也芭尚不爲知雄者而人皆曰古之人<lb/>
生無所遇合至其沒乆而後世莫不知若軻雄者其<lb/>
沒皆過千歲讀其書知其意者甚少則後世所謂知<lb/>
者未必眞也夫此兩人以老而終幸能著書書具在<lb/>
然尚如此嗟乎深父其智雖能知軻其於爲雄雖幾<lb/>
可以無悔然其志未就其書未具而旣早死豈特無<lb/>
所遇於今又將無所傳於後天之生夫人也而命之<lb/>
<pb n="KR4d0073_SBCK_093-6b"/>
如此蓋非余所能知也深父諱回本河南王氏其後<lb/>
自光州之固始遷福州之候官爲候官人者三世曾<lb/>
祖諱某某官祖諱某某官考諱某尚書兵部員外郎<lb/>
兵部葬潁州之汝隂故今爲汝隂人深父甞以進士<lb/>
補亳州衞眞縣主簿歲餘自免去有勸之仕者輒辭<lb/>
以養母其卒以治平二年七月二十八日年四十三<lb/>
於是朝廷用薦者以爲某軍節度推官知陳州南頓<lb/>
縣事書下而深父死矣夫人曾氏先若干日卒子男<lb/>
一人某女二人皆尚㓜諸弟以某年某月某日葬深<lb/>
父某縣某鄕某里以曾氏祔銘曰<lb/>
嗚呼深父惟德之仔肩以迪徂武厥艱荒遐力必踐<lb/>
取莫吾知庸亦莫吾侮神則尚反歸形此土<lb/>
<pb n="KR4d0073_SBCK_093-7a"/>
　　　　叔父臨川王君墓誌銘<lb/>
孔子論天子諸侯卿大夫士庶人之孝固有等矣至<lb/>
其以事親爲始而能竭吾才則自聖人至於士其可<lb/>
以無憾焉一也余叔父諱師錫字某少孤則致孝於<lb/>
其母憂悲愉樂不主巳以其母而巳學於他州凡被<lb/>
服食飲玩好之物茍可以愜吾母而力能有之者皆<lb/>
聚以歸雖甚勞窘終不廢豐其母以及其昆弟姑姉<lb/>
妹不敢愛其力之所能得約其身以及其妻子不敢<lb/>
歉其意之所欲爲其外行則自鄕黨鄰里及其甞所<lb/>
與遊之人莫不得其歡心其不幸而蚤死也則莫不<lb/>
爲之悲傷歎息夫其所以事親能如此雖有不至其<lb/>
亦可以無憾矣自庠序聘舉之法壞而國論不及乎<lb/>
<pb n="KR4d0073_SBCK_093-7b"/>
閨門之隱士之務本者常詘於浮華淺薄之材故余<lb/>
叔父之卒年三十七數以進士試於有司而猶不得<lb/>
禄賜以寛一日之養焉而世之論士也以苟難爲賢<lb/>
而余叔父之孝又未有以過古之中制也以故世之<lb/>
稱其行者亦少焉蓋以叔父自爲則由外至者吾無<lb/>
意於其間可也自君子之在勢者觀之使爲善者不<lb/>
得職而無以成名則中材何以勉焉悲夫叔父娶朱<lb/>
氏子男一人某女子一人皆尚㓜其葬也以至和四<lb/>
年祔于眞州某縣某鄕銅山之原皇考諫議公之兆<lb/>
爲銘銘曰<lb/>
天孰爲之窮孰爲之爲吾能爲巳矣無悲<lb/>
　　　　虞部郎中刁君墓誌銘<lb/>
<pb n="KR4d0073_SBCK_093-8a"/>
刁氏於江南爲顯姓當李氏時君曾祖諱某甚貴寵<lb/>
甞節度昭信軍卒葬昭信城南皇祖諱某亦甞仕李<lb/>
氏歸朝廷以尚書兵部郎中直祕閣終　眞宗時其<lb/>
墓在江寧牛首之北後祕閣再世不大遂然多名人<lb/>
在世議中尚書屯田員外郎諱某者葬丹徒於君爲<lb/>
皇考故君爲丹徒人君諱某字某甞舉進士不中遂<lb/>
用皇祖䕃仕州縣以尚書虞部郎中知廣德軍歸卒<lb/>
于京師年六十一後卒之若干日治平二年二月十<lb/>
五日葬丹徒樂亭村君敦厚謹飭治内外皆嚴以有<lb/>
恩所居官舉其治以此多薦者初娶孫氏後娶郭氏<lb/>
封金華縣君有六男子珉試將作監主簿璹守某縣<lb/>
令次玘瓌玣珣爲進士三女長嫁尚書屯田員外郎<lb/>
<pb n="KR4d0073_SBCK_093-8b"/>
梁昱餘未嫁銘曰<lb/>
刁氏南祖奮功以武詒禄于孫有蔚有文君以祖芘<lb/>
厥艱初仕祗載不惰有榮于位徂相名原窾此新宫<lb/>
筮云終吉銘告無窮<lb/>
　　　　王㑹之墓誌銘<lb/>
君諱逢字㑹之姓王氏太平州當塗縣人也甞舉進<lb/>
士不中去以所學敎授於是蘇州士人從轉運使乞<lb/>
君主其學學者常致數千百人君所獎養成就者多<lb/>
矣乃始以進士起家權南雄州軍事判官歸試判超<lb/>
等補袁州軍事判官留爲國子監直講兼隴西郡王<lb/>
宅敎授李某行内修謹君蓋有力焉岐國公主旣嫁<lb/>
爲君求遷有命矣君辭焉乃巳君少以文學知名於<lb/>
<pb n="KR4d0073_SBCK_093-9a"/>
書無所不觀而尤喜易作易傳十卷乾德指說一卷<lb/>
復書七卷名士大夫多善其書者於是樞密使張公<lb/>
舉君可試館職而宰相無知君者故不用通判徐州<lb/>
以疾不赴求監蘇州酒以嘉祐八年正月六日不起<lb/>
年五十九至太常博士君爲人樂易篤於朋友故舊<lb/>
於勢利無所茍能愛人以得其歡心君皇祖考延嗣<lb/>
祖考皆不仕而皇考以君故贈大理評事前夫人蘇<lb/>
氏後夫人陳氏皆無子陳氏名家子亦有賢行以嘉<lb/>
祐八年四月二日葬君蘇州吳縣三玄鄕陸公原以<lb/>
前夫人蘇氏祔焉銘曰<lb/>
宜壽也五十而已宜貴也止於博士謂卒有後也而<lb/>
終無子嗚呼夫子命不可與謀其歸其安永矣兹丘<lb/>
<pb n="KR4d0073_SBCK_093-9b"/>
　　　　袁州軍事推官蕭君墓誌銘<lb/>
袁州軍事推官新喻蕭君諱洵字公美初年十五以<lb/>
父命就學於鄕里後數舉進士不合用父䕃試祕書<lb/>
省校書郎選筠州司法甞獨守法爭議脫數人於幾<lb/>
死又選吉州吉水縣主簿遂佐袁州攝行宜春令事<lb/>
縣甚治用舉者十四人當召對以治平二年五月十<lb/>
八日卒京師年四十五越四年二月三日葬新喻鍾<lb/>
山鄕鍾山里於是夫人張氏前死而别葬子男一人<lb/>
錞郊社齋郎女六人其四人旣爲士妻其二尚幼蕭<lb/>
氏故長沙人當李氏時遷江南或居廬陵或新喻後<lb/>
皆以才力名藝自顯君曾祖諱紹有儒學不仕祖諱<lb/>
世則贈光禄卿父固甞以尚書刑部郎中集賢殿修<lb/>
<pb n="KR4d0073_SBCK_093-10a"/>
撰守桂州經略南方　能臣巳而有所牾以祠部<lb/>
郎中分司遂致仕君惇厚謹密事親左右不怠當官<lb/>
廉實以敏以故多舉者銘曰<lb/>
於嗟蕭君營此新卜何性之祥而命之不榖匪父匪<lb/>
母匪子爲憂自其邑里皆歎以愀有銘厥實藏在中<lb/>
丘<lb/>
　　　　大理寺丞楊君墓誌銘<lb/>
君諱忱字明叔華隂楊氏子少卓犖以文章稱天下<lb/>
治春秋不守先儒傳注資他經以佐其說其說超厲<lb/>
踔越世儒莫能及也及其爲吏披姦發伏振擿利害<lb/>
大人之以聲名權勢驕士者常逆爲君自詘蓋君有<lb/>
以過人如此然峙其能奮其氣不治防畛以取通於<lb/>
<pb n="KR4d0073_SBCK_093-10b"/>
世故終於無所就以窮初君以父䕃守將作監主簿<lb/>
數舉進士不中數上書言事其言有衆人所不敢言<lb/>
者丁文簡公且死爲君求職君辭焉後用大臣薦召<lb/>
試學士院又乆之不就積官至朝奉郎行大理寺丞<lb/>
通判河中府事飛騎尉而坐小法絀監蘄州酒稅未<lb/>
赴而以嘉祐七年四月辛巳卒於河南享年三十九<lb/>
顧言曰焚吾所爲書無留也以柩從先人葬八年四<lb/>
月辛卯從其父葬河南府洛陽縣平樂鄕張封村君<lb/>
曾祖諱津祖諱守慶坊州司馬贈尚書左丞父諱偕<lb/>
翰林侍讀學士以尚書工部侍郎致仕特贈尚書兵<lb/>
部侍郎娶丁氏清河縣君尚書右丞度之女男兩人<lb/>
景略守太常寺太祝好書學能自立景彦早卒君有<lb/>
<pb n="KR4d0073_SBCK_093-11a"/>
文集十卷又别爲春秋正論十卷微言十卷通例二<lb/>
十卷銘曰<lb/>
芒乎其孰始以有厥美昧乎其孰止以終於此納銘<lb/>
幽宫以慰其子<lb/>
　　　　節度推官陳君墓誌銘<lb/>
人之所難得乎天者聦明辨智敏給之材旣得之矣<lb/>
能學問修爲以自稱而不弊於無窮之欲此亦天之<lb/>
所難得乎人者也天能以人之所難得者與人人欲<lb/>
以天之所難得者徇天而天不少假以年則其得有<lb/>
不暇乎修爲其爲有不至乎成就此孔子所以歎夫<lb/>
未見其止而惜之者也陳君諱之元字某年二十七<lb/>
爲武昌軍節度推官以卒自其爲兒童强記捷見能<lb/>
<pb n="KR4d0073_SBCK_093-11b"/>
不勞而超其長者少長慨然慕古人所爲而又能學<lb/>
其文章旣以進士起家則喜曰無事於詩賦矣以吾<lb/>
日力盡之於所好其庶乎吾可以成材於是悉橐其<lb/>
家書之官而蚤夜讀以思思而不得則又從其朋友<lb/>
講解至於逹而後巳其材與志如此使天少假以年<lb/>
則其成就當如何哉然無幾何得疾病遂至於不起<lb/>
嗟乎此亦所謂未見其止而可惜者也君某州之某<lb/>
縣人曾祖曰某祖曰某考曰某以嘉祐某年某月某<lb/>
甲子其兄之方爲之卜某州某縣某所之原以葬而<lb/>
臨川王某爲銘曰<lb/>
浮揚清明升氣之鄕沈翳濁墨降形之宅其升遠矣<lb/>
其孰能追其降在此有銘昭之　臨川集卷九十三<lb/>
<pb n="KR4d0073_SBCK_093-12a"/>
</p>
<p>
</p>
  </div>
</body>
</text>
</TEI>
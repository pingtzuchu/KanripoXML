<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0492_WYG_000-1a"/>
欽定四庫全書　　　　　集部五<lb/>
　提要<lb/>
　　榘菴集十五卷　　　　　别集類四<hi>元</hi>
　　　　<hi>臣</hi>等謹案榘菴集十五卷元同恕撰恕字寛甫<lb/>
　　　　其先太原人徙于奉元恕年十三以書經魁<lb/>
　　　　鄉校至元間授國子司業辭不拜陜西行臺<lb/>
　　　　侍御史趙世延請置魯齋書院以恕領教事<lb/>
　　　　延祐六年立皇太子召恕為奉議大夫左賛<lb/>
<pb n="KR4d0492_WYG_000-1b"/>
　　　　善明年英宗繼統以疾歸致和元年拜集賢<lb/>
　　　　侍讀學士復辭不赴卒贈翰林直學士封京<lb/>
　　　　兆郡侯諡文貞事蹟具元史儒學傳所著榘<lb/>
　　　　菴集本三十卷至正初陜西行臺御史觀音<lb/>
　　　　保潘惟梓等始刋布于江淮趙郡蘇天爵為<lb/>
　　　　之序文淵閣書目亦載有榘菴文集一部八<lb/>
　　　　册焦竑經籍志乃作二十卷疑傳寫誤也明<lb/>
　　　　以來乆佚不傳故葉氏菉竹堂書目晁氏寳<lb/>
<pb n="KR4d0492_WYG_000-2a"/>
　　　　文堂書目並不載其名惟永樂大典中頗散<lb/>
　　　　見其詩文謹抄撮編集分類排比釐為文十<lb/>
　　　　卷詩五卷視原本尚得半焉其平生著作不<lb/>
　　　　事粉飾而於淳厚敦樸之中時露峻潔峭厲<lb/>
　　　　之氣賈仁行狀稱其於詩喜陸放翁於文慕<lb/>
　　　　周益公富珠哩翀神道碑又稱至元三十一<lb/>
　　　　年國史修世祖帝紀采事四方陜西行省平<lb/>
　　　　章政事咸寧王辟為掾典司編録故於元初<lb/>
<pb n="KR4d0492_WYG_000-2b"/>
　　　　典故最為詳贍集中誌狀諸作多有可與金<lb/>
　　　　元正史相㕘訂者惟祈禳青詞本非文章正<lb/>
　　　　體恕素以明道興教自任更不宜稍渉異端<lb/>
　　　　乃率爾操觚殊為踈於檢㸃今凛遵<lb/>
聖訓概從删削庶不掩其全美焉乾隆四十六年九月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0492_WYG_000-3a"/>
原序<lb/>
古之君子道積於躬行修於家稱一鄉之善士者固有<lb/>
之矣及其至也稱於一國焉又稱於天下焉其没於世<lb/>
則善言懿行忍使湮晦而弗傳歟天爵早歳居於京師<lb/>
凡四方之士文學節行著於州閭者未始不聞其名焉<lb/>
若故集賢學士蕭貞敏公太子賛善同文貞公則尤士<lb/>
君子所喜稱道者也夫二公生逢國家之治平親承文<lb/>
獻之緒餘深居而簡出惇行而慎言處於家庭則肅然<lb/>
<pb n="KR4d0492_WYG_000-3b"/>
以莊接於鄉黨則薰然以和逺近學者之及門也則授<lb/>
之以經臺省名公之造其家也則交之以禮故小大敬<lb/>
服而聲聞日以彰矣自昔闗輔風土厚完人材樸茂洪<lb/>
惟世祖皇帝始以潜藩分地請命故相亷文正王為宣<lb/>
撫使乃辟覃懐許公為之提學以興庠序以育賢材以<lb/>
美風化其規摹宏逺矣當時儒宿磊落相望至大徳延<lb/>
祐之際則有若貞敏文貞二公者出焉風采凛然傾動<lb/>
海内於時朝廷方興文治登用老成屢以尊官顯爵即<lb/>
<pb n="KR4d0492_WYG_000-4a"/>
其家徴起之間嘗一至京師深欲推明其學未乆移書<lb/>
廟堂辭疾而歸雍容乎道義之盛審度乎出處之宜是<lb/>
豈遺世絶人索隠行恠者之流歟至正四年春天爵来<lb/>
官於秦方將考求諸老言行而表章之俾多士以為矜<lb/>
式會御史觀音保潘惟梓以文貞遺文來上請刋布於<lb/>
江淮郡學天爵再三誦讀愛其詞淳而義正信乎有徳<lb/>
者之有言嗚呼邇年以來中原耆舊相繼淪逝流風餘<lb/>
韻日逺日亡獨頼其語言文字尚能稽其一二善哉御<lb/>
<pb n="KR4d0492_WYG_000-4b"/>
史之有是請也豈惟使闗輔之士企其風節學行而有<lb/>
所興起已夫至於貞敏之文散逸無幾將與文貞之孫<lb/>
再思等采而輯之共廣其傳焉中奉大夫陜西諸道行<lb/>
御史臺侍御史趙郡蘇天爵序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻十一</head>
    <p>
<pb n="KR4d0284_WYG_011-1a"/>
欽定四庫全書<lb/>
　南軒集巻十一　　　　　　宋　張栻　撰<lb/>
　　記<lb/>
　　　建寧府學游胡二公祠堂記<lb/>
學者愽觀載籍尚論古人攷迹而有以觀其用察言而<lb/>
有以求其心則其相去乆逺雖越宇宙猶恨其不得身<lb/>
親而炙之而况接吾耳目近出鄉黨而其模範典刑足<lb/>
以師表後學者哉建之為州素稱多士近數十年之間<lb/>
<pb n="KR4d0284_WYG_011-1b"/>
御史游公文定胡公相繼而出其模範典刑皆足以師<lb/>
表後學而接於其人之耳目又未有若是其近者也是<lb/>
以比歲以來為政而知務者繼立二公之祠于學宫其<lb/>
所以開示學者尚論古人先於其近者之意亦云切矣<lb/>
蓋隆興癸未知府事陳侯正同始祠游公於東廡之北<lb/>
端後六年轉運副使任侯文薦判官芮侯燀又以邦人<lb/>
之請命祠胡公且徙游公之祠為東西室於堂上未畢<lb/>
而皆去又五年今轉運副使沈侯樞始因其緒而卒成<lb/>
<pb n="KR4d0284_WYG_011-2a"/>
之而教授王定方遂以書來属某為記某生晩矣雖不<lb/>
及二公而躬拜之然論其言行以與同志者共講之則<lb/>
亦區區之願也昔者竊聞之二程先生兄弟唱明道學<lb/>
於河南東南之士受業于門見推髙弟有三人焉曰上<lb/>
蔡謝公龜山楊公而游公其一也伊川先生嘗稱其徳<lb/>
器睟然問學日進政事亦絶人逺甚而楊公亦謂公心<lb/>
傳自到誠於中形於外儀容辭令<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>然有文望而知其<lb/>
為成徳君子也元符三年冬為監察御史旋出守郡事<lb/>
<pb n="KR4d0284_WYG_011-2b"/>
業不得大施獨有中庸論孟說垂於世考其師友所稱<lb/>
味其話言所傳則夫造道之深流風之逺蓋有可得而<lb/>
推者矣至若胡公雖不及河南之門然與㳺公及謝楊<lb/>
二君子㳺而講於其說自得之奥在於春秋被遇明時<lb/>
執經入侍正大之論竦動當世所以扶三綱明大義抑<lb/>
邪說正人心亦可謂有功於斯文矣夫以二公之賢所<lb/>
立如此是豈獨建人所得私以為其鄉之先生哉今姑<lb/>
以其模範典刑接於耳目而論之則即夫建學而立祠<lb/>
<pb n="KR4d0284_WYG_011-3a"/>
焉亦其事之宜耳自今以來凢建人之㳺於學與夫四<lb/>
方之士徃來而有事於建之學者瞻二公之在此堂也<lb/>
必將竦然於中知所敬慕退而考其言行以泝其師友<lb/>
之淵源即其所至而益究夫問學之無窮則聖賢之門<lb/>
墻庶㡬其可循而入矣然則為是祠者夫豈徒然而已<lb/>
哉<lb/>
　　　静江府㕔壁題名記<lb/>
自秦戍五嶺漢開南粤踰嶺以南次第入中國為郡縣<lb/>
<pb n="KR4d0284_WYG_011-3b"/>
桂州本属零陵郡梁天監中始建州名已而更易離合<lb/>
不常唐末升為静江軍節度然是時嶺南已分為東西<lb/>
兩道而西道所領實在邕管桂獨得察州十餘宋有天<lb/>
下四方萬里罔不臣規模法制加詳於前代景祐二年<lb/>
詔桂州兼廣南西路兵馬鈐轄後十七年又詔兼經畧<lb/>
安撫於是始得顓制一路地望隆重其後復建大都督<lb/>
府之號而紹興初遂以静江易其州選帥滋不輕合一<lb/>
路所領郡二十有五其外則覉縻之州七十有二又其<lb/>
<pb n="KR4d0284_WYG_011-4a"/>
外則諸小蕃羅殿自杞特磨白衣之属環之又其外則<lb/>
交趾大理等國属焉其地南入於海去帥所治水陸㡬<lb/>
四千餘里其所控御亦可謂雄且劇矣然其土素瘠多<lb/>
荒茅篁竹風氣異於北民之生理甚艱是以賦入寡少<lb/>
郡縣亦例以迫束而又並邊非止一面蠻夷之性不常<lb/>
赤子龍蛇交致其恩威乃克無事故其任責常重夫以<lb/>
選之不輕地之雄劇而任責之常重居其官者不亦旣<lb/>
難矣哉蓋非特近者之察將逺者之無不燭焉非特目<lb/>
<pb n="KR4d0284_WYG_011-4b"/>
前之安將長乆之計其益焉而後可也然常人之情徃<lb/>
徃忽於小而暗於大銳於始而怠於終暏其著而不原<lb/>
於㣲望於人者常深而約於已者常不盡則其所以綱<lb/>
紀維持於數千里之間者烏得不曠廼事哉詩不云乎<lb/>
戰戰兢兢如臨深淵如履薄氷此先王之所以謹乎侯<lb/>
度者也日朝廷乏使使某斯帥事且將兩歲伏自念何<lb/>
所稱塞而猶得待罪于此夙夜是懼暇日視㕔壁舊有<lb/>
刻悉書前任人名氏試攷一二則輙差誤脫畧廼俾僚<lb/>
<pb n="KR4d0284_WYG_011-5a"/>
吏諸葛昕吴獵與郡之士加定訂焉蓋自開寳三年王<lb/>
師平嶺南以樂繼能為守至于今凢二百有七載合七<lb/>
十有六人書之于石而重刻之夫攷前政之名氏以詔<lb/>
其吏民亦後人之責也若其人之賢不肖指而問焉固<lb/>
不可得而掩亦足為方來者之儆也因併書置州建牧<lb/>
之大畧且述其所當任者而以自勵焉在嘉祐中轉運<lb/>
使李時中常攝帥事攝事本不當書以其政之羙而人<lb/>
之思之也特附著其間又以見善善不忘之意云<lb/>
<pb n="KR4d0284_WYG_011-5b"/>
　　　南樓記<lb/>
廣西轉運判官所治便㕔之前故有樓棲官府之文書<lb/>
鬰而不治予毎睨而病之他日過之則煥然一新矣詹<lb/>
侯體仁觴予於其上倚檻而觀凢四旁之嘉花羙木悉<lb/>
獻其狀而遥岑寸碧挺然屋山之隅樓之下為堂堂之<lb/>
前為亭皆幽野有趣予怪而問之詹侯笑曰吾皆因其<lb/>
舊云耳始吾闢樓之塞而觀之則其羙已具易其楣桷<lb/>
之腐壊者與其窓户之隘狹者周以䦨楯而吾樓成焉<lb/>
<pb n="KR4d0284_WYG_011-6a"/>
又視其下居然一堂也則敞其簷桯而重飾之前有茀<lb/>
地去其積壤而柱之礎存焉則又因之以為亭名吾樓<lb/>
曰南樓取其面勢所直也堂曰梅雪因吾治之故名也<lb/>
亭曰湏友亭之旁植竹與梅與松吾將與之友亦且湏<lb/>
吾友朋而共樂乎此也為我書其扁且記之予嘆詹侯<lb/>
之智能因其故而損益不宿勞不重費不出户庭而得<lb/>
羙觀是可志也予於此竊有感焉嗟乎物之通塞固有<lb/>
其時哉向也人所賤棄弗顧之處一旦而吾曹相與談<lb/>
<pb n="KR4d0284_WYG_011-6b"/>
笑周旋於其間闢暗鬰為光明變荒穢為整治此非其<lb/>
時也哉通塞固有時然使其不遇詹侯則歸於廢壊而<lb/>
巳時固存乎人哉凢物皆然豈獨是邪且詹侯方以使<lb/>
指按行一路一路之郡邑亦廣且夥矣政事之隳弛人<lb/>
情之鬰拂與夫利之所壅而病之所生蓋不一矣詹侯<lb/>
將次第而振其弊導其鬰通其所壅而去其所病亦若<lb/>
為是樓因其故而損益不勞而有條也則斯人之所遇<lb/>
豈不在於斯時邪抑有待於詹侯者邪予方頼侯以免<lb/>
<pb n="KR4d0284_WYG_011-7a"/>
於戾其渉筆而俟也又豈特記是觀覧之間而已邪樓<lb/>
之成以淳熙五年三月五日提㸃刑獄事廖侯季能實<lb/>
同予來觀又十五日而予為之記詹侯嚴陵人名儀之<lb/>
廖侯南劔人名蘧予則廣漢張某也<lb/>
　　　潭州重脩左右司理院記<lb/>
獄重事也欽恤之義著於虞書其命咎繇曰明于五刑<lb/>
以弼五教蓋古者刑罰之設教化未嘗不存乎其中聖<lb/>
人之心固期于天下之無刑也孔子亦曰聴訟吾猶人<lb/>
<pb n="KR4d0284_WYG_011-7b"/>
也必也使無訟乎使之至於無訟者其必有道矣周衰<lb/>
先王之意不傳而其法日壊故又曰上失其道民散乆<lb/>
矣如得其情則哀矜而勿喜夫得其情矣而繼之以哀<lb/>
矜而勿喜則反本之思深忠厚惻怛所以㴠養斯民者<lb/>
為如何哉嗟乎推是心也使之至於無訟可也國朝藝<lb/>
祖開基恫念庶獄首革厯世之弊其在諸郡者舊有子<lb/>
城院軍巡院開寳六年命子城院毋得收繫改軍廵為<lb/>
司冦始以士人為叅軍天下巨鎮得置左右兩院者凢<lb/>
<pb n="KR4d0284_WYG_011-8a"/>
十有六太宗朝復更司冦為司理列聖相傳䘏刑之令<lb/>
史不絶書雖有遭變故而基祚克鞏則祖宗所以培植<lb/>
根本者有自來矣長沙在南方為一都㑹乾道戊子之<lb/>
嵗上命吴興沈侯介來為牧侯以簡重惠肅臨民深為<lb/>
時詘舉嬴之義節約自已用財以制未踰年而争訟衰<lb/>
庾庫實獨念左右院歲乆屋敝煩蒸膠欎癘疫間作顧<lb/>
謂其属曰不幸教化之未孚民罹于狴犴或者其情之<lb/>
未得而横夭之適遭豈不甚痛議更撤而一新之捐錢<lb/>
<pb n="KR4d0284_WYG_011-8b"/>
肆百萬貿財于山募民為役民争趨焉踰時而成堅乆<lb/>
燥實凢以時汛掃滌治之宜無不具備某謂此可以窺<lb/>
侯仁恕之心矣侯属某為記不獲辝因念治獄所以多<lb/>
不得其平者蓋有數說吏與利為市固所不論而或矜<lb/>
知乃以為聦明持姑息以惠姦慝上則視大官之趨向<lb/>
而重輕其手下則惑胥吏之浮言而二三其心不盡其<lb/>
情而一以威怵之不原其初而一以法繩之如是而不<lb/>
得其平者抑多矣無是數者之患郵罰麗於事而深存<lb/>
<pb n="KR4d0284_WYG_011-9a"/>
哀矜勿喜之意其庶幾乎在上者又當端其一心勿以<lb/>
喜怒好惡一毫先之聴獄之成而審度其中隠於吾心<lb/>
竭忠愛之誠明教化之端以期無訟為本則非惟可以<lb/>
臻政平訟理之效而收輯人心感召和氣其於邦本所<lb/>
助豈淺也哉遂書之以詔來者<lb/>
　　　存齋記<lb/>
太極動而二氣形二氣形而萬物化生人與物俱本乎<lb/>
此者也原物之始亦豈有不善者哉其善者天地之性<lb/>
<pb n="KR4d0284_WYG_011-9b"/>
也而孟子道性善獨歸之人者何哉蓋人禀二氣之正<lb/>
而物則其繁氣也人之性善非被命受生之後而其性<lb/>
旋有是善也性本善而人禀天氣之正初不隔其全然<lb/>
者耳若物則為氣所昏而不能以自通也惟人全夫天<lb/>
地之性故有所主宰而為人之心所以異乎庶物者獨<lb/>
在於此也是以君子貴於存之存之則在此不存則孰<lb/>
知其極哉存之則有物不存則果何所有哉故主一無<lb/>
適敬之方也無適則一矣主一則敬矣存之之道曷要<lb/>
<pb n="KR4d0284_WYG_011-10a"/>
於此乎誠能從事焉真積力乆則有所存者將洋洋乎<lb/>
察于上下而不可掩功用無窮變化日生性可得而全<lb/>
矣吾友吕季克敏而好義以存名齋其志逺矣属予為<lb/>
之記若予者蓋矻矻自保之不暇而何以善於朋友然<lb/>
則斯記也非特以勉季克且將以自警歟<lb/>
　　　弗措齋記<lb/>
金華卲元通名齋曰弗措以為朝夕講習居處之地而<lb/>
求予為記其請厪甚予焉能忘言也中庸論誠之之道<lb/>
<pb n="KR4d0284_WYG_011-10b"/>
其目有五曰學曰問曰思曰辨曰行而五者皆責於弗<lb/>
措蓋聖學與天地並髙明愽厚而悠乆無疆也學者竭<lb/>
終身之力勉勉不已猶懼不及而况於若存若亡暫作<lb/>
復輟其何益乎弗措之義大矣雖然入徳有門户得其<lb/>
門而入然後有進也夫子之教人循循善誘始學者問<lb/>
之即有用力之地而至於成徳亦不外是今欲求所持<lb/>
循而施吾弗措之功其可不深考之於夫子之遺經乎<lb/>
試舉一端而論夫子之言曰弟子入則孝出則弟謹而<lb/>
<pb n="KR4d0284_WYG_011-11a"/>
信汎愛衆而親仁行有餘力則以學文嗟乎是數言者<lb/>
視之若易而為之甚難騐之不逺而測之愈深聖人之<lb/>
言化工也學者如果有志盍亦於所謂入孝出弟所謂<lb/>
謹而信所謂汎愛親仁者學之而弗措乎學然後知不<lb/>
足其間精㣲曲折未易盡也其亦問之而弗措乎思之<lb/>
未至終不為已物盍亦思之而弗措乎思之而有疑盍<lb/>
亦辨之而弗措乎思而得辨而明又盍行之而弗措乎<lb/>
是五者蓋同體以相成相資而互相發也真積力乆所<lb/>
<pb n="KR4d0284_WYG_011-11b"/>
見益深所履益固而所以弗措者益有不可以已髙明<lb/>
愽厚端可馴而至矣噫學不躐等也譬諸燕人適越其<lb/>
道里之所從城郭之所經山川之阻脩風雨之晦𡨕必<lb/>
一一實履焉中道無畫然後越可㡬也若坐環堵之室<lb/>
而望越之𣺌茫車不發軔而欲乗雲駕風以遂抵越有<lb/>
是理哉且夫為孝必自冬温夏清昏定晨省始為弟必<lb/>
自徐行後長者始故善言學者必以灑掃應對進退為<lb/>
先焉惟夫弗措之為貴也吾子母忽於予言誠能服夫<lb/>
<pb n="KR4d0284_WYG_011-12a"/>
子之教而用力焉則希音至味吾子將自得於心矣<lb/>
　　　擴齋記<lb/>
武夷胡廣仲扁其齋曰擴其友張某敢起古義以告曰<lb/>
太極混淪生化之根闔闢二氣樞紐羣動惟物由乎其<lb/>
間而莫之知惟人則能知之矣人之所以能知者以其<lb/>
為天地之心太極之動發見周流備乎已也然則心體<lb/>
不旣廣大矣乎道義完具事事物物無不該無不徧者<lb/>
也而人顧乃局於血氣之内而自小之雖曰自小之而<lb/>
<pb n="KR4d0284_WYG_011-12b"/>
其廣大之體本自若是以貴夫能擴也然而知之之端<lb/>
不發則擴之之功亦無自而施故孟子謂凢有四端於<lb/>
我者知皆擴而充之矣夫惻隠羞惡辭讓是非一萌於<lb/>
中亦知其所以然乎知其所以然則良心見矣此所謂<lb/>
若火之始燃泉之始逹擴者擴乎此者也擴之之道其<lb/>
惟窮理而居敬乎理明則有以精其知敬立則有以宅<lb/>
其知從事於斯涵泳不舍則其胷中將益開裕和樂而<lb/>
所得日新矣故充無欲害人之心而至於仁不可勝用<lb/>
<pb n="KR4d0284_WYG_011-13a"/>
充無穿窬之心而至於義不可勝用仁義之不可勝用<lb/>
豈自外來乎擴而至於如天地變化草木蕃亦吾心體<lb/>
之本然者也故擴者生道也恕之功也仁之方也學者<lb/>
所以未盡其心者也今廣仲將體夫知之之端以致其<lb/>
擴之之力其進也孰禦焉雖然世固有不樂狭陋而求<lb/>
以自擴者不流於放肆則將窮大而失其所居蓋彼不<lb/>
知其有本也吾所謂擴者天理之素而彼所謂擴者人<lb/>
欲之為也學者又不可以不辯<lb/>
<pb n="KR4d0284_WYG_011-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集卷十一<lb/>
</p>
<p>
</p>
  </div>
</body>
</text>
</TEI>
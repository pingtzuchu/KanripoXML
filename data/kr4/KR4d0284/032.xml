<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻三十二</head>
    <p>
<pb n="KR4d0284_WYG_032-1a"/>
欽定四庫全書<lb/>
　南軒集巻三十二　　　　　宋　張栻　撰<lb/>
　　答問<lb/>
　　　答吕子約<lb/>
　　樊遲問知子曰敬鬼神而逺之可謂知矣所謂知<lb/>
　　者知鬼神之德是已知事乎此則敬敬則有事乎<lb/>
　　此矣有事乎此勿忘勿助則鬼神著矣故其洋洋<lb/>
　　如在者狀其昭著云耳於此知之有所未明體之<lb/>
<pb n="KR4d0284_WYG_032-1b"/>
　　有所未盡迫切而求的見則愈近而愈妄愈親而<lb/>
　　愈非計度想料妄而益妄所謂鬼神之德何從而<lb/>
　　可識乎其為不知孰大於是中庸論鬼神之德如<lb/>
　　曰視而不見聽而不聞而又繼之曰體物而不可<lb/>
　　遺觀乎此恐是敬而逺之之㫖敢祈指誨<lb/>
遺書中有一段或問知鬼神之道然後能近能逺否曰<lb/>
亦未説到深處且大綱説當敬不惑也迫切而求的<lb/>
見則愈近而愈妄愈親而愈非此數語好但更當深思<lb/>
<pb n="KR4d0284_WYG_032-2a"/>
孔子答子路之意<lb/>
　　敬鬼神而逺之可謂知矣惑而信之非知也孟浪<lb/>
　　不信非知也能近能逺始謂之知敬而不能逺者<lb/>
　　則其敬也生於畏禍與福而已非所謂敬也逺而<lb/>
　　忘乎敬者則其逺也生於忘禍與福而已非所謂<lb/>
　　逺也二者均於疑以為有疑以為無非的實有見<lb/>
　　乎此兩句固大綱說示人以知之事然非知鬼神<lb/>
　　之情狀則安能敬而逺之乎<lb/>
<pb n="KR4d0284_WYG_032-2b"/>
敬鬼神而逺之或問伊川知鬼神之道然後能敬能逺<lb/>
否先生曰亦未說到如此深逺處且大綱說當敬不惑<lb/>
此是玩味經㫖之法若更别生出事卻失了當時意<lb/>
　　氣聚則生氣散則死大化一移升於天者為魂氣<lb/>
　　落乎地者為體魄魂㳺魄降形質安有其理固然<lb/>
　　然闇處獨行畏心或生則疑以為或有豈非緣於<lb/>
　　習俗而中主不立故耶又豈非隠微之中神明集<lb/>
　　舎而自有不可揜者耶今固不敢徇於流俗而返<lb/>
<pb n="KR4d0284_WYG_032-3a"/>
　　之於理然孟浪不信卒然撞出駭異之事安敢自<lb/>
　　保其不為所移乎如魂魄之影響奪胎受䕃之說<lb/>
　　理安有之然亦當了然無疑乃為可耳窺識髣髴<lb/>
　　何得於己<lb/>
此等事不可放過須窮䆒到實然無疑處不然被一兩<lb/>
件礙阻著或為異說動了未可知也<lb/>
　　君子上交不諂下交不瀆何以謂之知㡬其神乎<lb/>
交際易於因循上交主於恭過其則斯為諂下交主於<lb/>
<pb n="KR4d0284_WYG_032-3b"/>
和過其則斯為瀆能持而不失非知㡬其能之乎聖人<lb/>
論介于石之義而獨以上下交之事為言惟篤實為己<lb/>
者知其為甚切要也<lb/>
　　　答嚴慶冑<lb/>
　　昔聞五峰先生曰心可潜不可用然孔子有曰羣<lb/>
　　居終日無所用心孟子有曰堯舜之治天下豈無<lb/>
　　所用其心哉然則孔子之言非歟又心所以宰萬<lb/>
　　物者如用之果誰用之耶<lb/>
<pb n="KR4d0284_WYG_032-4a"/>
言各有攸當細味其輕重可也<lb/>
　　孟子曰仁人心也則仁即心矣然又曰以仁存心<lb/>
　　似又以心與仁為二物何也夫心也仁也果可為<lb/>
　　二物歟<lb/>
自非中心安仁者須以仁存心若如所言是都不假用<lb/>
力也<lb/>
　　禮曰中心斯須不和不樂而鄙詐之心入之矣外<lb/>
　　貌斯須不莊不敬而易慢之心入之矣云入者自<lb/>
<pb n="KR4d0284_WYG_032-4b"/>
　　外之内之辭也心本在我何以言入<lb/>
心本無鄙詐易慢而鄙詐易慢生焉猶水本清為泥沙<lb/>
忽雜之也此須自體之知其自外入也<lb/>
　　　答㳺誠之<lb/>
　　明道先生曰發己自盡謂忠循物無違謂信表裏<lb/>
　　之謂也又曰盡己之謂忠以實之謂信忠信内外<lb/>
　　也九思思之所謂忠者無自欺也無自私也處閨<lb/>
　　門而為孝友處鄉閭而為謙恭交朋友而為信義<lb/>
<pb n="KR4d0284_WYG_032-5a"/>
　　推而至於日用之細者所謂出門如賔承事如祭<lb/>
　　坐如尸立如齊之類凡見於所言所為發於其中<lb/>
　　而著之於外者無有一毫不盡此心焉所謂信者<lb/>
　　是亦此心之發時因其應事於外而名之者也處<lb/>
　　閨門所當孝友則行其孝友處鄉閭所當謙恭則<lb/>
　　行其謙恭交朋友所當信義以至出門所當如賓<lb/>
　　承事所當如祭坐之容宜如尸立之容宜如齊因<lb/>
　　其理之有定當其可而無違是之謂忠信忠信本<lb/>
<pb n="KR4d0284_WYG_032-5b"/>
　　無二致自其發於内而言之之謂忠自其因物應<lb/>
　　之之謂信故曰表裏之謂也明道以此釋曽子之<lb/>
　　言曰為人謀而不忠與朋友交而不信為人謀則<lb/>
　　謀在我是亦發於中之意與朋友交則朋友在外<lb/>
　　是亦遇事而應之之意二先生論忠信内外大槩<lb/>
　　如此否<lb/>
盡於己為忠形於物為信忠信可以内外言亦可以體<lb/>
用言也要之形於物者即其盡於己者也玩程子之辭<lb/>
<pb n="KR4d0284_WYG_032-6a"/>
意義蓋包涵矣<lb/>
　　林放問禮之本伊川先生曰禮者理也文也理者<lb/>
　　實也本也文者華也末也理是一物文是一物注<lb/>
　　云此與形影類矣推此理則甚有事也發之於中<lb/>
　　有所見而不可見名之曰理故曰本行之於外皆<lb/>
　　得其稱粲然中理名之曰禮故曰文理譬於形禮<lb/>
　　譬於影形先正則影自正不知伊川之意如此否<lb/>
　　又謂甚有事者不知謂是每一事不問巨細便自<lb/>
<pb n="KR4d0284_WYG_032-6b"/>
　　各有本末否<lb/>
程子之意謂禮字上有理有文理是本文是末然本末<lb/>
一貫通謂之禮也然有理而後有文曰推此理則甚有<lb/>
事謂天地間莫不然也<lb/>
　　居敬而行簡不知敬存而簡自行為復居敬而尚<lb/>
　　當行其簡<lb/>
固是敬存而後簡行然亦須居敬而行其簡<lb/>
　　明道先生論持其志曰只這箇也是私然學者不<lb/>
<pb n="KR4d0284_WYG_032-7a"/>
　　恁地不得九思思之謂人之有志不能持之使常<lb/>
　　自覺其所在往往遇事則為氣所使顛倒失次而<lb/>
　　不能制與不自知其所以然者皆志不定故也使<lb/>
　　其志常定於内昭然不亂必不至遇事而失錯矣<lb/>
　　故志不可不持持之乆而熟則必須自知以心驗<lb/>
　　之未見其為私明道謂只這箇也是私其意如何<lb/>
才渉人為便是私有箇持字便是人為然學者須從此<lb/>
用功由誠之進於誠煞有節次<lb/>
<pb n="KR4d0284_WYG_032-7b"/>
　　或問伊川先生必有事焉當用敬否曰敬只是涵<lb/>
　　養一事必有事焉須當集義只知用敬不知集義<lb/>
　　卻是都無事也九思思之若能敬則能擇義而行<lb/>
　　伊川謂知敬而不知集義為都無事不曉其㫖又<lb/>
　　集義所生義生於心不知如何集<lb/>
居敬集義工夫並進相須而相成也若只要能敬不知<lb/>
集義則所謂敬者亦塊然無所為而已烏得心體周流<lb/>
哉集訓積事事物物莫不有義而著乎人心正要一事<lb/>
<pb n="KR4d0284_WYG_032-8a"/>
一件上集<lb/>
　　明道先生曰維天之命於穆不已不其忠乎天地<lb/>
　　變化草木蕃不其恕乎伊川先生曰乾道變化各<lb/>
　　正性命恕也侯子曰伊川說得尤有功天授萬物<lb/>
　　之謂命春生之冬藏之歲歲如是天未嘗一嵗誤<lb/>
　　萬物也可謂忠矣萬物洪纎高下短長各得其欲<lb/>
　　可謂恕矣九思謂維天之命於穆不已蓋一元之<lb/>
　　氣運行無息所謂天行健者也以其行健無息故<lb/>
<pb n="KR4d0284_WYG_032-8b"/>
　　能生生萬物而各稟此善意故曰恕其在人體之<lb/>
　　則曰乾乾誠意無毫髮間斷則發見於外斯能以<lb/>
　　已推之以心之所本既善則應人接物皆如其心<lb/>
　　可謂恕矣觀明道謂草木蕃於伊川言各正性命<lb/>
　　不見有差殊其在萬物得其所以蕃生便是正性<lb/>
　　命不知侯子何以分輕重兼謂維天之命為天授<lb/>
　　萬物者恐此天命只是天理伊川所謂在天為命<lb/>
　　不必須是授之萬物始謂之命故又謂春生冬藏<lb/>
<pb n="KR4d0284_WYG_032-9a"/>
　　歳歳如是未嘗誤萬物為忠恐此亦只是恕蓋已<lb/>
　　發者也九思所言忠恕與天命大意是否及所疑<lb/>
　　侯先生之言併乞詳教<lb/>
明道之言意固完具但伊川所舉各正性命之語為更<lb/>
有功忠體也恕用也體立而用未嘗不存乎其中用之<lb/>
所形體亦無乎不具也以此意玩味則見伊川之言尤<lb/>
有功處侯師聖所說忠字恐未為得二先生之意天命<lb/>
且於理上推原未可只去一元之氣上看<lb/>
<pb n="KR4d0284_WYG_032-9b"/>
　　孟子稱孔子曰操則存舎則亡出入無時莫知其<lb/>
　　鄉惟心之謂與或問伊川曰心出入無時如何曰<lb/>
　　心本無出入孟子只據操舎言之又問人有逐物<lb/>
　　是心逐之否曰心則無出入矣逐物是欲九思謂<lb/>
　　性之在人可以言不動心者性之已發已行安有<lb/>
　　無出入今人對境則心馳焉是出矣不必言邪惡<lb/>
　　之事只大凡遇一事而此心逐之便是出及定而<lb/>
　　返其舎是入矣兼孟子固已明言其出入為心矣<lb/>
<pb n="KR4d0284_WYG_032-10a"/>
　　而伊川謂心無出入不知逐日之間有出入者是<lb/>
　　果何物又有一處謂在人為性主於身為心謂在<lb/>
　　人為性則不可言出入既曰主於身為心凡能主<lb/>
　　之則在内不能主之則外馳是亦出入之意不知<lb/>
　　心之於性相去如何思慮之於心相去又如何<lb/>
心本無出入言心體本如此謂心有出入者不識心者<lb/>
也孟子之言特因操舎而言出入也蓋操之則在此謂<lb/>
之入可也舎則亡矣謂之出可也而心體則實無出入<lb/>
<pb n="KR4d0284_WYG_032-10b"/>
也此須深自體認未可以語言盡之耳<lb/>
　　孔子不恱於魯衛遭宋桓司馬將要而殺之微服<lb/>
　　而過宋伊川先生曰孔子既知桓魋不能害己又<lb/>
　　卻微服舜既見象將殺已而又象憂亦憂象喜亦<lb/>
　　喜國祚短長自有命數人君何用汲汲求治禹稷<lb/>
　　過門不入非不知饑溺自有命又却救之如此其<lb/>
　　急數者之事何故如此須思量到道並行而不相<lb/>
　　悖處可也注脚又謂今且說聖人非不知命然於<lb/>
<pb n="KR4d0284_WYG_032-11a"/>
　　人事不得不盡此說未是既曰並行而不相悖則<lb/>
　　是雖遇變與灾自當盡其在我以為消變弭灾之<lb/>
　　道變之消不消灾之弭不弭則不可必然聖人隨<lb/>
　　事有以處之不歸之於命與數而不問者是謂並<lb/>
　　行而不相悖不知注脚何以再言此得非謂以命<lb/>
　　與人事為仁致歟<lb/>
若說聖人非不知命然於人事不得不盡是命與人事<lb/>
為二致豈足以明聖人之心哉當深惟聖人性命合一<lb/>
<pb n="KR4d0284_WYG_032-11b"/>
處<lb/>
　　　答俞秀才<lb/>
　　脩辭立其誠脩辭所以立其誠意非從脩飾為也<lb/>
　　若脩飾則秪不誠矣平居亦當察此而聖人獨言<lb/>
　　於九三者蓋當危疑之地處人情之變辭危則易<lb/>
　　亢辭遜則易枉亦難乎有言矣於是焉而能脩之<lb/>
　　則誠立矣<lb/>
脩辭乃是體當自家誠意深味曽子之所謂出辭氣者<lb/>
<pb n="KR4d0284_WYG_032-12a"/>
則可知矣於九三言之者大抵謂君子之學如是故能<lb/>
盡乎處上下之道也不必云於是焉而能脩之則誠立<lb/>
也<lb/>
　　䝉以養正聖功也䝉童之心純一而未發可與為<lb/>
　　善可與為不善在所以發其䝉者何如耳自此養<lb/>
　　之以正則易進於徳及其至處則聖人也<lb/>
以純一未發之䝉而養其正可謂善矣若夫為不善則<lb/>
是為物誘而欲動非䝉之可與為不善也動則失其正<lb/>
<pb n="KR4d0284_WYG_032-12b"/>
矣<lb/>
　　䝉山下出泉䝉程先生曰水必行之物始出未有<lb/>
　　所之此意最深水由地中行行其性也遇險而止<lb/>
　　而行之性則未始止也若積盈則行矣故曰盈科<lb/>
　　而後進在人䝉昧之時而天命流通之理未始止<lb/>
　　也若果決其行涵養其明而至於盛乃養䝉之聖<lb/>
　　功也<lb/>
䝉之義只謂泉始出而遇險未有所之如人䝉穉未有<lb/>
<pb n="KR4d0284_WYG_032-13a"/>
所適貴於果行育徳充而達之也育徳之義尤當深體<lb/>
　　䝉之初六利用刑人人之昏䝉不教而誅之可乎<lb/>
　　蓋人之不善始發而絶之則易為力待其已發而<lb/>
　　後禁則扞格而難勝故曰童牛之牿元吉<lb/>
此爻且詳玩伊川之說<lb/>
　　韓愈所謂上中下三品者乃孟子所謂才也才雖<lb/>
　　不同而所以為性則一孟子論性善固極本窮源<lb/>
　　之論至謂非天之降才爾殊豈才果不殊耶抑所<lb/>
<pb n="KR4d0284_WYG_032-13b"/>
　　謂才者乃所謂性也才是資稟性是所以然性固<lb/>
　　行乎才之中要不可指才便謂之性然孟子所以<lb/>
　　謂之不殊者何也<lb/>
孟子之論才與退之上中下三品之說不同退之所分<lb/>
三品只是據氣稟而言耳孟子論才曰非天之降才爾<lb/>
殊也又曰若夫為不善非才之罪也蓋善者性也人之<lb/>
可以為善者才也此自不殊<lb/>
　　死生是氣之聚散鬼神是氣之精者耳萬物所以<lb/>
<pb n="KR4d0284_WYG_032-14a"/>
　　自形自色者即鬼神所見之迹也程先生謂徃而<lb/>
　　不返謂之鬼則知方來不測謂之神鬼神之道即<lb/>
　　太極往來之實也即是觀之滿虚空中無非鬼神<lb/>
　　之妙用而人之所以齊明盛服以臨祭祀者蓋亦<lb/>
　　集自家精神其義固可體矣天下之理有則是有<lb/>
　　無則是無死生命也鬼神者託於幽者也然周公<lb/>
　　作書以告鬼神欲代武王之死世豈有是理耶無<lb/>
　　是理而周公乃行之亦必有道矣幸先生詳教之<lb/>
<pb n="KR4d0284_WYG_032-14b"/>
鬼神之義須更研究周公欲代武王之死只是渾全一<lb/>
箇誠意至誠可以回造化有是理也若夫金縢冊祝之<lb/>
辭則不無妄傳者<hi>如元孫不若旦多材多藝不能事鬼神之類</hi>意者金縢之<lb/>
事則有之而冊祝之辭則不傳矣<lb/>
　　九卦損徳之修益德之裕復徳之本履徳之基井<lb/>
　　徳之地恒徳之固學者用工之實歟<lb/>
九卦有次序履徳之基為先步步踏實地也<lb/>
　　　答胡季隨<lb/>
<pb n="KR4d0284_WYG_032-15a"/>
　　遺書云有人胷中若有兩人焉欲為善如有惡以<lb/>
　　為之間欲為不善又若有羞惡之心者此正交戰<lb/>
　　之騐也持其志使氣不能亂此大可驗不知如何<lb/>
　　而持其志方其欲持志之時而二者猶交戰於胷<lb/>
　　中則奈何<lb/>
持志者主一之謂若曰欲持志之時二者猶交戰於胷<lb/>
中是不能主一也志不立也<lb/>
　　又云義理與客氣常相勝只看消長分數為君子<lb/>
<pb n="KR4d0284_WYG_032-15b"/>
　　小人之别嘗深思之謂誠然也而或云初不可如<lb/>
　　此分一言之善則天理矣一言之惡則人欲矣竊<lb/>
　　恐其言太快政如日月之運行寒暑之推移恐當<lb/>
　　進之以漸也<lb/>
所謂義理與客氣看消長分數為君子小人之别者謂<lb/>
一日之間察其所發孰多孰少爾天理只是天理人欲<lb/>
只是人欲都無夾雜念慮毫釐之間霄壤分焉此昔人<lb/>
所以戰兢不敢少弛也<lb/>
<pb n="KR4d0284_WYG_032-16a"/>
　　又云所見所期不可不逺大然行之亦須量力夫<lb/>
　　以學者力量較之聖人霄壤異矣若不一向自期<lb/>
　　以逺大而欲量力而行之恐或至於卑近而心之<lb/>
　　所期與身之所履分為兩段矣恐當先立學聖人<lb/>
　　之心日可見之行皆須為聖人之事然後内外貫<lb/>
　　通耳<lb/>
所謂行之亦須量力者恐學者貪高慕逺躐等以進非<lb/>
徒無益而又害之也大抵學者當以聖人為凖的而自<lb/>
<pb n="KR4d0284_WYG_032-16b"/>
邇自卑循序不舎斯有進益耳<lb/>
　　又云天下善惡皆天理謂之惡者非本惡又云事<lb/>
　　有善有惡皆天理也天理中物須有美惡孟子曰<lb/>
　　人之性善皆天理也既非本惡則人欲矣恐非天<lb/>
　　理中物天理中恐亦著惡字不得<lb/>
事物之始無有不善然二氣之運不齊故事物之在天<lb/>
下亦不容無善惡之異謂之惡者非本惡因其不齊而<lb/>
流為惡耳然亦在天理中也所貴乎人者以其能保其<lb/>
<pb n="KR4d0284_WYG_032-17a"/>
性之善不自流於惡為一物耳<lb/>
　　又云學者須敬守此心不可急迫當栽培深厚涵<lb/>
　　養於其間然後可以自得今於下工夫之時不痛<lb/>
　　自警䇿而遽栽培涵泳不知何所栽培涵泳恐或<lb/>
　　近於放倒也<lb/>
敬守此心栽培涵泳正是下工處若近於放倒則何栽<lb/>
培涵泳之有<lb/>
　　　又答<lb/>
<pb n="KR4d0284_WYG_032-17b"/>
一日克己復禮天下歸仁蓋是積累工夫到處非謂只<lb/>
勇猛便能如此如釋氏一聞一超之說也<lb/>
如云尚何序之循又何必待於自邇自卑而後有進此<lb/>
等語意全不是學者氣象切宜戒之所謂循序者自洒<lb/>
掃應對進退而徃皆序也由近以及逺自粗以至精學<lb/>
之方也如適千里者雖步步踏實亦須循次而進今欲<lb/>
濶歩一蹴而至有是理哉自欺自誤而已前日謂一氣<lb/>
之運不齊故事在天下不容無善惡之異云者論氣故<lb/>
<pb n="KR4d0284_WYG_032-18a"/>
不容無善惡之異且須將程子遺書詳攷精思未可易<lb/>
而言也<lb/>
人固有秉彛若不栽培涵泳如何㑹有得古人教人自<lb/>
洒掃應對進退禮樂射御之類皆是栽培涵泳之類若<lb/>
不下工坐待有得而後存養是枵腹不食而求飽也<lb/>
　<lb/>
　<lb/>
　<lb/>
<pb n="KR4d0284_WYG_032-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻三</head>
    <p>
<pb n="KR4d0284_WYG_003-1a"/>
欽定四庫全書<lb/>
　南軒集巻三　　　　　　　宋　張栻　撰<lb/>
　　古詩<lb/>
　　　五月十六日夜城南觀月分韻得月字<lb/>
梅收清風來宇淨寳鑑掲頻年城南㳺未有今夜月呼<lb/>
舟泛微瀾㳺魚亦出沒危榭倒影浮倚檻涼入骨舉酒<lb/>
屬西山寒光動林樾諸君興未巳南阜上突兀目極大<lb/>
江流髙情更超越<lb/>
<pb n="KR4d0284_WYG_003-1b"/>
　　　三月七日城南書院偶成<lb/>
積雨欣始霽清和在兹時林葉既敷榮禽聲亦融怡鳴<lb/>
泉來不窮湖風起淪漪西山巻餘雲逾覺秀色滋層層<lb/>
叢緑間愛彼松栢姿青青初不改似與幽人期坐乆還<lb/>
起步堤邊足逶迤㳺魚傍我行野鶴向我飛敢云昔賢<lb/>
志亦復詠而歸寄言山中友和我和平詩<lb/>
　　　四月二十日與客來城南積潦方盛湖光恬然<lb/>
　　　如平時泛舟終日分韻得水字<lb/>
<pb n="KR4d0284_WYG_003-2a"/>
澤國盛梅雨漲潦彌兩涘常時侵溢患乃復到城市納<lb/>
湖迫西闉衝突固其理今年築隄防揵石細積累艱辛<lb/>
迄崇成龜魚亦歡喜節宣有程度盈縮無壅底昨宵水<lb/>
沒岸民居例遷徙走馬來問訊屹若堅城壘江濤從渺<lb/>
茫湖光自清泚小舟足㳺泳新荷方薿薿嘉我二三客<lb/>
共此風日美相期寂寞濵雅意淡如水念言隄防功得<lb/>
失乃如彼而况檢身者詎可忘所止明朝更我詩斯言<lb/>
或當紀<lb/>
<pb n="KR4d0284_WYG_003-2b"/>
　　　展省龍塘有作<lb/>
十年衡山隂驅馬幾徃還山色如故人牧豎隨馬鞍俛<lb/>
伏長松下清晨涕汍瀾念昔初拱把兹焉影團欒白雲<lb/>
歸何時日月如轉環矯首祝融峯依前倚髙寒於焉百<lb/>
感集欲去良獨難<lb/>
　　　田舎<lb/>
竹葉帯曉露茅簷起炊煙蛩吟枯草根犬吠壞垣邊田<lb/>
家亦何營生理固足憐風霜摧我稼稂莠長我阡卒歲<lb/>
<pb n="KR4d0284_WYG_003-3a"/>
復何念一飽未補前我思昔之人備豫理所先積倉徧<lb/>
郊野甘雨盈公田臨風重掻首復古何由縁<lb/>
　　　舊聞長沙城東梅塢甚盛近歲亦買園其間念<lb/>
　　　欲一徃未果也癸巳仲冬二十有八日始與客<lb/>
　　　逰過東屯渡十餘里間玉雪彌望平時所未見<lb/>
　　　也歸而為詩以紀之<lb/>
半生客荆楚歴覽非一隅寧知城東路有此梅萬株瘦<lb/>
馬路曉寒清風起菰蒲度溪上平坂頓覺景物殊霏雪<lb/>
<pb n="KR4d0284_WYG_003-3b"/>
下晴晝香霧迷前驅近坡與逺嶺玉立同一區老樹固<lb/>
瑰特小枝亦敷膄有如衆君子彚聚德不孤精粗無可<lb/>
揀酥酪與醍醐千株未覺多此語信不誣班荆或小憩<lb/>
沽酒時一㪺勝賞諒難盡昭質知不渝我有十畆園丘<lb/>
壑正盤紆念此縞袂侣歲晩足我娯來逰自今始琴書<lb/>
與之俱囘首桃李場冷淡莫邪揄<lb/>
　　　平父求筍炙既并以法授之乃用徃歲張安國<lb/>
　　　詩韻為謝輙復和荅<lb/>
<pb n="KR4d0284_WYG_003-4a"/>
知君友竹君寧使食無肉更我脯笋詩句妙騷可僕南<lb/>
公鮭菜傖父韲嗜好自爾元非癡君但將從力噉此大<lb/>
勝折腰鄉里兒<lb/>
　　　題淮隂祠<lb/>
秦關昔先驅南鄭豈淹乆夜中丞相歸平明印垂肘古<lb/>
來豪傑人調度出窠臼登壇一軍驚六合已在手從兹<lb/>
㸔廓清指揮如運帚時艱思竒才廟古酹樽酒出門望<lb/>
長淮故國長稂莠風雲正慘澹人事極紛紏拘攣儻無<lb/>
<pb n="KR4d0284_WYG_003-4b"/>
累吾欲獻九九<lb/>
　　　時為桂林之役斜川前一日刑部劉公置酒相<lb/>
　　　餞曽節夫預焉既而劉公用陶靖節斜川詩韻<lb/>
　　　見貽亦復同賦以謝<lb/>
通籍念無補先廬獲歸休所忻三載間暇日從公逰城<lb/>
中十畆園頗復依清流渺渺送歸鴈翩翩下輕鷗駕言<lb/>
欲南騖踟蹰眷林丘況且逺晤言公唱孰與酬祖席近<lb/>
佳日呼客仍我儔相與千載思誰復念此不新詩更紆<lb/>
<pb n="KR4d0284_WYG_003-5a"/>
餘用以寛離憂他年南阜約剥啄時相求<hi>城南有丘巋然名以南阜</hi>
<hi>他年當與公歲講是逰也</hi>
　　　送劉樞宻留守建康<lb/>
整駕欲南騖乃復送公舟公行民所瞻願言勿淹留向<lb/>
來秉事樞正色有忠謀坐覺國勢尊巳騐權綱收如何<lb/>
霖雨澤偏使及南州新春紫詔下聞者寛百憂誰昇今<lb/>
重鎮百萬宿貔貅控江撫長淮聲勢接上流吾皇志經<lb/>
略此地合綢繆不應萬全䇿歲月空悠悠先當植本根<lb/>
<pb n="KR4d0284_WYG_003-5b"/>
次第施良籌未聞欲外攘而乃忽内修幕府方宏開人<lb/>
才要旁搜可不念葑菲惟當别薰蕕留鑰豈淹乆即歸<lb/>
侍前旒盡舒醫國手調瘵㑹有瘳還憶遐荒守時能寄<lb/>
音不<lb/>
　　　淳熙乙未春予有桂林之役自湘潭徃省先塋<lb/>
　　　以二月二日過碧泉與客煑茗泉上徘徊乆之<lb/>
下馬步深徑洗琖酌寒泉念不踐此境于今復三年人<lb/>
事苦多變泉色故依然緬懷德人㳺物物生春妍當時<lb/>
<pb n="KR4d0284_WYG_003-6a"/>
疏闢功妙意太古前屐齒不可尋題榜尚覺鮮書堂何<lb/>
寂寂草樹亦芊芊于役有王事未暇謀息肩聊同二三<lb/>
子煑茗蒼崖邊預作他年約扶犁山下田<lb/>
　　　七月旦日晩登湘南樓<lb/>
文書稍去眼日夕進微涼髙樓一徙倚清風為我長漁<lb/>
父䕃深樾歸人度浮梁仰㸔河漢明俯視羣山蒼平生<lb/>
㑹心處於此故難忘舊聞水東勝巖巒發天藏豈無一<lb/>
日暇勇徃聊徜徉民瘼未渠補況敢懷樂康天邊雲物<lb/>
<pb n="KR4d0284_WYG_003-6b"/>
佳似復為雨祥秋成儻可期歲晩或自强當從農家鼔<lb/>
一歴水雲鄉<lb/>
　　　望後一日與客自水鄉登湘南月色佳甚翌日<lb/>
　　　用鄉字韻簡㳺誠之<lb/>
一雨五日餘南州三伏涼喚客近方沼笑譚引杯長相<lb/>
將復登樓月色在屋梁念我懷百憂忽忽髪變蒼及此<lb/>
少自舒觴詠未可忘孤光凛下照景妙無留藏沙邊數<lb/>
白鷺欲下仍翔徉羣動亦自得如我四體康平生子㳺<lb/>
<pb n="KR4d0284_WYG_003-7a"/>
子虛白生吉祥官舎並樓居登臨筋力强未可效王粲<lb/>
居然思故鄉<hi>誠之所㞐正在樓旁自中憂以來毎携書獨登</hi>
　　　定叟弟生朝遣詩為壽<lb/>
我昔在嚴城惟子桂林思舊㳺復更踐相望仍今兹行<lb/>
止不可期㑹合何參差況乃近重九清杯憶同持想子<lb/>
撫初度難忘蓼莪詩而我獨東向慇懃頌期頥祝子以<lb/>
愛身永佩過庭䂓勉子事逺業昔賢以為師安車按節<lb/>
度中道行逶迤他年老兄弟鶴髪仍龎眉歲晩話平生<lb/>
<pb n="KR4d0284_WYG_003-7b"/>
期以無媿辭及此良未易兢兢願同之<lb/>
　　　八月既望要詳刑䕶漕㳺水東早飯碧虚徧觀<lb/>
　　　棲霞程曽龍隱諸巖晚酌松關放舟過水月洞<lb/>
　　　月色佳甚逼夜分乃歸賦此紀逰<lb/>
灕江即湘江戢戢清見石其東列羣峯秋色碧復碧日<lb/>
出霧露收草徑上逼側憑欄楷望眼巳足慰疇昔更窺<lb/>
巖穴勝創見為驚咋如何數里間竒觀相接迹寛同厦<lb/>
屋深劃若巨靈擘日月遞光景風雲變朝夕石橋幾年<lb/>
<pb n="KR4d0284_WYG_003-8a"/>
成乳竇時一滴神龍舊隱處仰視多辟易蛻迹凜猶存<lb/>
隱隱印霜脊下有澄湫深餘波潄蒼壁徃者巳仙去來<lb/>
者此其宅薄晩扣松關風過聲索索聊麾車騎退容我<lb/>
且散䇿郤望訾家洲輕舫度前磧囘首煙樹林已復掛<lb/>
蟾魄宇曠凈餘滓羣物被光澤何所寄遐思空巖皎虚<lb/>
白清輝可一規水色相激射天邊與川上亭亭如合璧<lb/>
居然廣寒㳺不用假六翮班坐依微瀾晤賞共佳客因<lb/>
之想千載詎有今古隔簫鼔歸夜闌觀者粲城陌徃徃<lb/>
<pb n="KR4d0284_WYG_003-8b"/>
羅杯柈班班見殽核諒因年歲豐人意少舒適視爾意<lb/>
少舒於予亦忻懌<lb/>
　　　次韓機幕韻<lb/>
韓杜有佳句烱烱如辰星自昔此邦勝中土亦飫聽竒<lb/>
觀今愈多洞戸長不扃秀色真可餐腴澤到畦丁寒巖<lb/>
度輕舫瘦嶺着危亭固巳小鴈蕩寧復談錦屏自我來<lb/>
擁麾毎思御風泠如何半載間足迹才一經居然俯仰<lb/>
中便覺塵慮冥舊刻暗蒼蘚徃事過奔霆頗聞煙霞外<lb/>
<pb n="KR4d0284_WYG_003-9a"/>
徃徃接神靈向來羽衣士吐内誇竒齡終焉亦歸盡難<lb/>
留鬢毛青塞鴈度霄漢沙鷗飛逺汀大哉天壌間逍遙<lb/>
各隨形人生亦何有泛若水上萍勿作分外念但勉明<lb/>
德馨乘時各努力日馭不我停夢囘故園好蘭菊羅中<lb/>
庭從知靖節醉逺勝次公醒<lb/>
　　　秘閣鄭公移節鄉部置酒餞别詩以侑之<lb/>
嗜僻寡同好意合難語離傾蓋今幾年盍簮愜心期況<lb/>
復王事同退食陪委蛇窺君肺腑中落落無藩籬獨有<lb/>
<pb n="KR4d0284_WYG_003-9b"/>
見義勇褰裳欲從之憂時多苦語懷古更餘悲坐使嶺<lb/>
海間氷雪映清規我拙倚君重孤懐良自知正如乘霧<lb/>
行不覺䝉其滋人生豈無别念此尤依依維閩號蕃庻<lb/>
今亦因繭絲平時里社㳺耳目到隱微想當入境初不<lb/>
待褰車帷畫綉匪所榮民瘼要深醫㸔培邦本强詎止<lb/>
鄉國肥還歸報明主廟論資扶持願堅歲寒節慰我别<lb/>
離思<lb/>
　　　清明後七日與客同為水東之㳺翌朝賦此<lb/>
<pb n="KR4d0284_WYG_003-10a"/>
平生山水癖妙處只自知夙約常寡味邂逅愜心期幅<lb/>
巾與藜枤安步隨所之朅來坐官府頗覺此願違城頭<lb/>
望羣峯欲徃類絆覉三春苦風雨晴日一伸眉沙邊散<lb/>
車騎竹輿從嘔咿獨與三四客野服相追隨亭髙俯空<lb/>
曠洞古探瓌竒懸崖隱日月幽壑蟠蛟螭澗水雜鳴佩<lb/>
松風發清吹興來即傾酒語到亦論詩聊揩簿書眼償<lb/>
此閒暇時所歴固未厭所感多餘思昔逰木葉下今兹<lb/>
綠隂肥江山雖可識歲月迺如馳素餐豈不念懷安敢<lb/>
<pb n="KR4d0284_WYG_003-10b"/>
云私歸來耿不寐欹枕聽晨鷄<lb/>
　　　題榕溪閣<lb/>
寒溪澹容與老木枝相樛其誰合二美名此景物幽太<lb/>
史昔南騖於焉曽少休想當下榻初清與耳目謀品題<lb/>
得要領亦有翰墨留我來訪遺址宻竹鳴鈎輈稍令舊<lb/>
觀復還與佳客逰樹影散香篆水光泛茶甌市聲不到<lb/>
耳永日風颼颼所忻簿書隙有此足夷猶平生丘壑願<lb/>
如痼不可瘳雖知等喧寂終覺靜理優更思濯滄浪榕<lb/>
<pb n="KR4d0284_WYG_003-11a"/>
根浮小舟<lb/>
　　　送陳擇之<lb/>
君能千里來乃作觸熱去涼秋幸非遙歸計無已遽向<lb/>
來文字間講論有平素及兹共王事益得君佳處幾微<lb/>
獨深窺圭角本不露豈期寂寞濵獲此友朋助吾邦雖<lb/>
云僻山水足竒趣更期休沐晨相與窮杖屨匆匆何少<lb/>
悰咄咄出别語君懷負丞恩行矣當及戍我亦念歸歟<lb/>
霜天收栗芋後㑹未可期徃事屢囘顧贈言復何有獨<lb/>
<pb n="KR4d0284_WYG_003-11b"/>
以此道故寥寥千載前逹者同一路所趍固絶塵所履<lb/>
無虚步臨深覺居髙仰止有餘慕要須學滄溟匯此百<lb/>
川注他年儻相憶訪我城南圃無使歲月深永思編簡<lb/>
蠧<lb/>
　　　止酒<lb/>
淵明通逹士止酒乃成詩終焉未能忘寄意良在兹勇<lb/>
哉典午君覆觴無再期念彼萬乘貴艱難有深思況乃<lb/>
一介士而或志可移祓齋揆前訓剛制聖所辭銘心諒<lb/>
<pb n="KR4d0284_WYG_003-12a"/>
無斁多言亦奚為<lb/>
　　　斜川日雪觀所賦<lb/>
行客念故里勞者思少休如何歲華新尚爾天南㳺涉<lb/>
五遇佳日品題自名流聊復揩病眼沙邊玩輕鷗和風<lb/>
着冠巾春意動林丘緬懷千載人孤髙諒難儔亦有一<lb/>
二士舉酒相勸酬未知吾故園草木如此不政拙甘下<lb/>
考智短空百憂賜歸儻䝉幸舊盟良可求<lb/>
　　　靜江歸舟中讀書<lb/>
<pb n="KR4d0284_WYG_003-12b"/>
南風駕小雨羣山凈如沐吾歸及新涼所歴慰心目軋<lb/>
軋柔櫓鳴卧見山起伏推枕意悠然還取我書讀平生<lb/>
領解處於焉更三復老矣百念疎但欲斯境熟向來五<lb/>
嶺㳺日力半吏牘小心了官事終覺媿惸獨世路自險<lb/>
夷人情費追逐翩翩孤飛翼息䕃望林麓<lb/>
　　　張子真楊政光呉德夫追路湘源賦此以别<lb/>
驅車出嚴關觸熱歸路長一雨羣物蘇吾行亦清涼離<lb/>
水自南去湘流正洋洋眷言二三友䟦馬勤送將蕭然<lb/>
<pb n="KR4d0284_WYG_003-13a"/>
短長亭毎語夜未央張子名家駒千里方騰驤楊郎嶺<lb/>
中彦而能歛鋒鋩延陵舊所熟氣味固難忘向來幕府<lb/>
逰三秀麗齋房居然出别語分袂楚粤郷人生㑹有别<lb/>
勿悲參與商獨有贈言意臨岐更平章風俗易移人宦<lb/>
途劇羊腸千鈞有不守决去飛鳥翔要當勉自持詩書<lb/>
作金湯他年相㑹處刮目㸔増光為謝桂父老無澤留<lb/>
一方惟餘石間字時與洗苔蒼<lb/>
　　　登江陵郡城觀雪<lb/>
<pb n="KR4d0284_WYG_003-13b"/>
黄雲澹四垂飛雪忽無際排空風力靜整整若有制穿<lb/>
林初着花㸃瓦已成毳低連七澤波逺接關河勢憑城<lb/>
領竒觀壯思起病滯四年領邊州氣候苦多盭清秋日<lb/>
昏昏仲冬雷虺虺雪花有時零轉首即開霽及兹洗瘴<lb/>
眸天公豈無意為邦抱百憂但願得豐歲對之一欣然<lb/>
不飲心已醉春前尚餘臘三白或可冀更約竹間梅共<lb/>
作歲寒計<lb/>
　　　正甫還長沙復用斜川日和陶韻為别<lb/>
<pb n="KR4d0284_WYG_003-14a"/>
吾黨有佳士寡欲自日休眷言平生心從我萬里㳺披<lb/>
雲度嶺嶠犯雪臨江流顧我無定蹤飄然若輕鷗兹行<lb/>
雖云逺所忻近故丘況得與君俱豈患寡朋儔有酒君<lb/>
為飲有句君能酬如何舎我歸頗亦念此不我老百念<lb/>
冷獨有謀道憂臨岐無他祝簡編細研求<lb/>
　　　子逺使君出守廣漢始獲傾蓋諸官賦詩贈别<lb/>
　　　某廣漢人也故末章及之<lb/>
半生落南州分與岷峨疎朅來荆江上所忻近鄉閭吾<lb/>
<pb n="KR4d0284_WYG_003-14b"/>
鄉多雋豪雜遝來舟車時從說情話頗覺中懷舒中間<lb/>
識胡公粹美真璠璵心逺氣自靜語簡意有餘向來有<lb/>
推轂入校中祕書名場萬夫立人亟我則徐拳拳抱忠<lb/>
愛百慮纔一攄白雲已在望思親惜居諸乞州枌榆邊<lb/>
政以便版輿同舎挽不住清風挾歸裾觀君進退間此<lb/>
豈為名譽春㠶肯小駐論交良慰予愛君秉質髙且復<lb/>
富蓄儲任重則道逺願言勿踟蹰吾州得賢牧父老想<lb/>
樂胥我亦有一㕓徑思歸荷鋤<lb/>
<pb n="KR4d0284_WYG_003-15a"/>
　　　李仁甫用東坡寄王定國韻賦新羅參見貽亦<lb/>
　　　復繼作<lb/>
三韓接蓬萊祥雲䕶山頂涵濡雨露春吞納日月景美<lb/>
䕃背幽壑靈根發竒頴艱難航瀚海包裹走湖嶺仙翁<lb/>
閱世故未肯遽生癭相期汗漫㳺歲晩共馳騁願持紫<lb/>
團珍徃扣黄庭境想翁面敷腴玉色帯金井芸芸納歸<lb/>
根湛此方寸靜清規照濁俗不惑類楊秉懸知藥籠中<lb/>
此物配丹鼎從今談天舌不用更澆茗<lb/>
<pb n="KR4d0284_WYG_003-15b"/>
　　　外弟信臣總幹西歸駐舟沙岸得半月之欵於<lb/>
　　　其行口占道别<lb/>
外家源流逺文物被諸孫嗟我數年來頗識佳弟昆酥<lb/>
酪本同味蘭芷非殊根競爽有如此知當大其門信也<lb/>
來過我氣貌清而温方忻駐足地中有靜者存皎然明<lb/>
月光豈復受濁渾塤箎迭和時此理試其論<lb/>
　　　廬山有勝處曰卧龍南康朱使君始築茅繪諸<lb/>
　　　葛武侯像於其中以書屬予賦詩寄題此篇<lb/>
<pb n="KR4d0284_WYG_003-16a"/>
廬山僊靈宅佳處固非一頗聞卧龍勝幽深諒難匹懸<lb/>
瀑瀉琮琤石壁兩崒嵂草木被光輝波瀾動囘沒今年<lb/>
朱使君下馬恍若失徘徊領妙趣指㸃築茅室為愛卧<lb/>
龍名英姿慨超軼於焉儼繪事長風起蕭瑟髣髴梁父<lb/>
吟尚想翁抱膝慘澹風雲㑹飄忽日月疾獨存經世心<lb/>
千載詎可汨褰裳欲從之雲濤渺寒日<lb/>
　　　淳熙四年二月既朢靜江守臣張某奉詔勸農<lb/>
　　　于郊乃作熙熙陽春之詩二十四章章四句以<lb/>
<pb n="KR4d0284_WYG_003-16b"/>
　　　示父老俾告于其鄉之人而歌之<lb/>
熙熙陽春既發既舒翼翼南畆是展是圖嗟爾農夫各<lb/>
敬乃事徃利爾器誡爾婦子惟生在勤勤則及時惟時<lb/>
之趨時不爾違祈祈甘雨膏我下土習習谷風和澤乃<lb/>
普徃即爾耕惟力之深徃蒔爾苖勿倦其耘于日于夕<lb/>
自遂自逹爾心勿忘彼生孰遏惟天之心矜我下民民<lb/>
不違天使爾有成既穟既實既堅既好爾穫既周先養<lb/>
爾老保爾家室撫爾㓜稺既迄有年復思嗣歲嗟爾父<lb/>
<pb n="KR4d0284_WYG_003-17a"/>
老其訓其誡俾務於本惟土物愛不念其本則越其思<lb/>
所思既越害斯百罹嗟爾父老其告其喻爾之有生君<lb/>
實覆汝尊君親上其篤勿忘小心畏忌率于憲章嗟爾<lb/>
父老教之孝悌孰無父母與其同氣反于爾心孰無愛<lb/>
敬即是而推烏徃不順嗟爾父老勿替諄諄其未率從<lb/>
驚厲其身告以禍患其使知懼無俾蹉跌以䧟罪罟惟<lb/>
國之法燁燁其垂使爾知避豈欲爾施爾或自䧟予疚<lb/>
予恫曷使予懷寘于爾𠂻於赫聖主敷德流澤布宣弗<lb/>
<pb n="KR4d0284_WYG_003-17b"/>
厪時予之責咨爾父老助予念兹豈予之助報國是宜<lb/>
粤以今日勸相于郊乃作此詩以懋爾勞咨爾父老尚<lb/>
演厥義其諷其歌于鄉于里俾一其心服我訓言擊鼓<lb/>
坎坎自古有年<lb/>
　<lb/>
　<lb/>
　<lb/>
　南軒集巻三<lb/>
</p>
<p>
</p>
  </div>
</body>
</text>
</TEI>
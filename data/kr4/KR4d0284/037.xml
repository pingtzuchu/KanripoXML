<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻三十七</head>
    <p>
<pb n="KR4d0284_WYG_037-1a"/>
欽定四庫全書<lb/>
　南軒集巻三十七　　　　　宋　張栻　撰<lb/>
　　墓誌銘<lb/>
　　　少傅劉公墓誌銘<lb/>
公姓劉氏諱子羽字彦脩世為京兆人八世祖避五季<lb/>
之亂徙家建州曽祖太素贈朝議大夫祖民先任承事<lb/>
郎贈太子太保再世以儒學教授鄉里考韐任資政殿<lb/>
學士贈太師諡忠顯公以門䕃入仕宣和未忠顯帥淛<lb/>
<pb n="KR4d0284_WYG_037-1b"/>
東盜發睦州陷諸郡直抵越越兵不滿千而盜且數千<lb/>
公以主管機宜文字佐忠顯募民守卒全其城入為太<lb/>
府簿遷衛尉丞忠顯帥眞定復辟公以從女眞兵至圍<lb/>
城數匝父子相與死守部分方略多公之謀敵不能㧞<lb/>
而去名聞河朔間除直祕閣忠顯率兵入援京師與敵<lb/>
戰力屈死城下方是時為國死難者蓋鮮獨忠顯之節<lb/>
甚白公痛家國讐恥之大義不與敵共戴天免䘮以秘<lb/>
閣脩撰知池州改集英殿脩撰知秦州未行召赴行在<lb/>
<pb n="KR4d0284_WYG_037-2a"/>
所除御營使司參贊軍事時太上皇帝即位三年苗傳<lb/>
劉正彦甫伏誅有平冦將軍范瓊擁兵入覲瓊在靖康<lb/>
變故中附讐逆亂知樞密院事忠獻張公與公謀誅之<lb/>
張公召瓊詣都堂公叱縛之致于理懐敕榜出撫其衆<lb/>
曰所誅止瓊爾輩皆御前軍也衆頓刃應諸悉麾𨽻它<lb/>
軍頃刻而定忠獻益竒公及領川陜宣撫處置使遂辟<lb/>
公參議軍事公雅意欲圖敵念關陜要地而張公一見<lb/>
相知非偶然者遂不辭而從宣撫司至關據秦州號令<lb/>
<pb n="KR4d0284_WYG_037-2b"/>
五路㑹聞敵窺江淮議為牽制合五路兵進至富平與<lb/>
敵遇我衆不能支敵乗勝以前宣撫司退保蜀口官屬<lb/>
震恐有建議當保䕫州者公曰議者可斬也宣撫司豈<lb/>
可過興州一步係關陜之望安全蜀之心收散亡固壁<lb/>
壘以為後圖則可與張公意合公單馬直抵秦亭分遣<lb/>
腹心訪諸將所在時敵騎四出道阻不通將士無所歸<lb/>
忽聞公在近宣撫司留蜀口乃各引所部來㑹軍復振<lb/>
公命驍將吴玠柵和尚原守大散關敵不敢逼紹興元<lb/>
<pb n="KR4d0284_WYG_037-3a"/>
年夏始聚兵來攻玠敗之秋復來又大敗之俘獲以數<lb/>
萬計宣撫司徙治閬中公留關外䕶軍上知其勞除徽<lb/>
猷閣待制明年玠以秦鳯經略使戌河池王彥以金房<lb/>
鎭撫使戌金州二鎭皆饑而興元帥過為守備閉闗塞<lb/>
褒斜二鎭病之張公亟召玠彦議事皆願得公鎭興元<lb/>
乃承制拜公利州路經略使兼知興元府公至之日盡<lb/>
弛其禁通商輸粟二鎭乃安公謂彼用騎兵利衝突在<lb/>
我當先柵要地以勁弓弩待之蔑不濟者且以是約二<lb/>
<pb n="KR4d0284_WYG_037-3b"/>
將獨彦頗易公之説是歲十二月敵由商於犯金州正<lb/>
月至上津彦出不意逆戰不能卻遂焚金州退保石泉<lb/>
公遣將馳告玠玠曰事廹矣當亟徼于險諸將不能辦<lb/>
我當自行不然是負劉待制即越境馳一日夜凡三百<lb/>
里中道少止公移書曰敵旦夕至饒風嶺下不亟守此<lb/>
是無蜀也公不前某當往玠即復馳至饒風敵急攻數<lb/>
日死傷如積更募死士犯祖溪關以入出玠後玠還漢<lb/>
中公與玠謀守定軍山玠憚之遂西公退守三泉從兵<lb/>
<pb n="KR4d0284_WYG_037-4a"/>
不及三百與士卒同粗糲至取草木芽蘖食之遺玠書<lb/>
曰某誓死於此與公訣矣玠得書泣其愛將楊政大呼<lb/>
軍門曰節使不可負劉待制不然政輩亦舎節使去玠<lb/>
乃從麾下自仙人闗由間道與公㑹于三泉敵㳺騎甚<lb/>
迫玠夜視公方酣寢旁無警何者玠曰此何等時而簡<lb/>
易乃爾公慨然曰吾死命也夫何言玠泣下復徃守仙<lb/>
人關公獨留為壁壘於潭毒山上下六日而成又數日<lb/>
而敵至中夜斥堠將遣人報曰敵至矣諸將皆失色入<lb/>
<pb n="KR4d0284_WYG_037-4b"/>
白事公曰始與公等云何今冦至欲避耶下令蓐食遲<lb/>
明上馬先止戰地據山角坐胡床諸將奔至皆泣曰此<lb/>
某等駐軍處而公先之耶豈可使敵矢傷公即爭代公<lb/>
處頃之復有來報曰敵退矣乃還方敵入梁洋蜀大震<lb/>
宣撫司官屬爭咎公有為浮言相恐動請徙治潼川軍<lb/>
士聞者皆怒公力為書為張公言某在此敵决不能越<lb/>
無為輕動搖張公用公言乃定敵遣十五輩齎書與旗<lb/>
來招公及玠公斬其十四人令一人還曰為我言於爾<lb/>
<pb n="KR4d0284_WYG_037-5a"/>
主來戰即來我有死何招也先是梁洋官私之積公悉<lb/>
已徙置敵無所得糧日匱前後苦攻死傷十五六渉春<lb/>
已深癘疫且作遂遁去為我師掩擊及墮溪谷死者不<lb/>
可勝計敵之去四月也其餘衆不能自拔者悉降凡十<lb/>
數柵敵之䘮失蓋莫甚於此役方是時敵中大帥撒离<lb/>
喝兀术輩垂涎于蜀日夜聚謀所選士卒千取百百取<lb/>
十其戰被重鎧登山攻險毎一人前輒二人擁其後前<lb/>
者死後者復被其甲以進又死則又代之如初其為必<lb/>
<pb n="KR4d0284_WYG_037-5b"/>
取計蓋如此惟公與張公恊心戮力毅然以身當兵衝<lb/>
將士視公感激爭奮卒全蜀境公還興元分遣官吏安<lb/>
集勞來凡潰卒之乗時怙亂山谷間者悉捕斬以徇自<lb/>
是兵勢日振方更恢逺略然張公己困於䜛公亦尋被<lb/>
罪矣是歳除寳文閣直學士四年責授散官安置白州<lb/>
始吴玠為偏將公竒之言於張公張公與語大恱使盡<lb/>
䕶諸將卒得玠力至是玠上疏納節贖公罪士大夫多<lb/>
玠之義而服公之知人明年還故官奉祠時張公相矣<lb/>
<pb n="KR4d0284_WYG_037-6a"/>
召公赴在所又還集英殿脩撰知鄂州權都督府參議<lb/>
軍事宣諭陜蜀朝議欲合諸道兵大舉公自蜀還歴諸<lb/>
邉盡得虚實謂且當益繕治廣營田以俟時朝廷欲遂<lb/>
用公顧親年浸高力請歸養以徽猷閣待制知泉州泉<lb/>
素難治畨商雜居公下車肅然無敢犯有事渉權倖者<lb/>
立論奏釐正之亡何張公去位言事者觀望論公復責<lb/>
散官安置漳州以郊祀恩得歸㑹江上擇守起公為㳂<lb/>
江安撫使知鎭江府敵兵至公建請清野盡徙淮東之<lb/>
<pb n="KR4d0284_WYG_037-6b"/>
人于京口塡拊得宜人情不搖謂樞密使張俊曰異時<lb/>
此輩入境飄忽如風雨今更遲回是必有它意已而果<lb/>
欲邀和及遣使來揭旗于舟大書江南撫諭公見之怒<lb/>
夜以他旗易之翌日接伴使索之甚急公曰有死耳旗<lb/>
不可得及其歸遣還之境外張俊以公料敵及治状聞<lb/>
有㫖復待制和議成公謂宜及無事時講脩淮漢守備<lb/>
厲器械治舟楫其言甚悉宰相秦檜忌之諷言者論罷<lb/>
復以祠祿歸十四年十月二日遇疾没于正寢享年五<lb/>
<pb n="KR4d0284_WYG_037-7a"/>
十積官右朝議大夫以子貴贈太師娶熊氏贈福國夫<lb/>
人再娶卓氏贈慶國夫人子珙克世其家後復以忠義<lb/>
識略被今上眷遇嘗為同知樞密院事識者不以劉氏<lb/>
三世宦達為衣冠之盛而以忠義相傳不替愈大為家<lb/>
國之光淳熈四年珙為建康留守病且革自力作書與<lb/>
其友張某以銘公墓為屬某蓋公所從忠獻張公之嗣<lb/>
子也奉書而泣且無所從辭於是取公弟子翬舊所狀<lb/>
行實掇其大節次第之如此惟公慷慨自許毎有捐身<lb/>
<pb n="KR4d0284_WYG_037-7b"/>
殉國之願當事之難衆人惶撓失措公色愈厲氣愈勁<lb/>
遇事立斷凜不可犯尤長於兵料敵決機殆無遺筭得<lb/>
將士心皆願為盡死其為政發姦摘伏若神所治不畏<lb/>
强禦而天性孝友恂恂接人樂易開口見肺肝輕財重<lb/>
義緩急扣門無愛于力振人乏絶傾貲倒廩無吝色姻<lb/>
親鄉䣊昏䘮悉任其責闢家塾延名士以教鄉之秀子<lb/>
弟吏部郎朱松疾病以家事託公築室買田居之舎旁<lb/>
教其子熹與己子均卒以道義成立平生再貶徙處之<lb/>
<pb n="KR4d0284_WYG_037-8a"/>
怡然不以介意而其許國之誠則至于没而不懈也嗚<lb/>
呼偉哉公以是嵗某月某日𦵏于崇安縣五夫之原某<lb/>
之為銘蓋後公没三十有五年也公孫二人學雅承務<lb/>
郎學裘尚㓜孫女二人長適將仕郎吕欽㓜未行銘曰<lb/>
寒沍凜洌喬松挺節人危反側志士秉烈允毅劉公孤<lb/>
忠嶪嶪國恥家讐刻骨泣血誓不同天心焉如鐵縛袴<lb/>
從戎思奮其伐敵方鴟張闖蜀門闑紛紛鄙夫縮避一<lb/>
轍惟公矢謀克贊于決身當兵衝横遏力折衆駭失色<lb/>
<pb n="KR4d0284_WYG_037-8b"/>
我怒貫髮驍將突兵怙以奮發北師力窮麕走竭蹷迄<lb/>
全蜀疆如器無缺伊人是恃豈險難越不寧蜀全闗輔<lb/>
可挈投機于征以冀日月巧言害成健手孰掣空令父<lb/>
老談説嘖嘖和戎議興公膺如噎守臣舉職妖旗莫揭<lb/>
歸卧于家忠憤曷洩嗚呼中年竟隕此傑嵗踰再紀精<lb/>
爽森列嗣德有光公志益晰我為銘詩追勒其碣<lb/>
　　　吏部侍郎李公墓銘<lb/>
淳熈三年九月庚戌秘閣脩撰知䕫州兼䕫路安撫使<lb/>
<pb n="KR4d0284_WYG_037-9a"/>
臨川李公以疾没于州治之正寢五年其孤鞏以同郡<lb/>
曽李貍所狀公行義來請某銘平時蓋欽公之為人且<lb/>
在廣右與公相望僅再嵗接公行事為詳既不克終辭<lb/>
乃叙而銘之公諱浩字德逺一字直夫家本建昌人其<lb/>
徙臨川方再世曽祖之遇祖玩皆不仕考彦以公贈朝<lb/>
奉大夫公自㓜入鄉校嶄然異常兒未冠有文名中紹<lb/>
興壬戌進士第是嵗秦熺挾宰相子以魁多士同年多<lb/>
往見之或拉公行毅然卒不往調饒州司户參軍以歸<lb/>
<pb n="KR4d0284_WYG_037-9b"/>
連丁内外艱中間為襄陽府觀察推官僅踰年及免先<lb/>
大夫䘮調全州州學教授改監行在雜買場門實二十<lb/>
七年之冬時秦檜蓋死矣明年主管刑工部架閣文字<lb/>
改敕令所刪定官論者爭言秦檜時事無巨細一切更<lb/>
改公白宰相執政蚩尤五兵李斯篆𨽻茍便於世亦不<lb/>
當以人廢方檜在時公義不為之屈及其身没事變所<lb/>
論乃如此則公存心平實蓋已可見矣又明年改秩除<lb/>
太常寺主簿尋兼光祿丞輪對首陳無逸之戒且論宿<lb/>
<pb n="KR4d0284_WYG_037-10a"/>
衛大將恩寵太過嬰兒過飽恐非其福太上皇帝感其<lb/>
言宿將旋就第自檜扼塞言路士風寖衰及太上總攬<lb/>
萬機激厲忠讜而餘習猶未殄朝士多務緘黙至是百<lb/>
官轉對公與王十朋馮方查籥胡憲始相繼有所開陳<lb/>
聞者興起太學之士至為五賢詩以述其事然公自是<lb/>
亦不安于朝請祠以歸主管台州崇道觀今上即位之<lb/>
嵗以太常丞召至闕首論聖學以為人主務學則其餘<lb/>
嗜好無間而入矣時忠獻張公督師江淮而宰相有異<lb/>
<pb n="KR4d0284_WYG_037-10b"/>
議者從中多所沮抑公引張仲孝友之詩及仁宗用韓<lb/>
琦范仲淹詔章得象等故事祈戒諭朝廷同寅共濟俄<lb/>
兼權吏部郎官御史尹穡附宰相湯思退以公故嘗為<lb/>
思退所知欲扳引共擠忠獻於是薦公及對乃明示不<lb/>
同之意思退穡皆不樂踰歳始正除吏部員外郎兼皇<lb/>
子恭王府直講其後宰相召同為郎者四人欲有所進<lb/>
用最屬意於公公不發一語明日同舎皆遷公如故其<lb/>
在王府多所禆益且因事以及時政書之于冊幾上或<lb/>
<pb n="KR4d0284_WYG_037-11a"/>
見之王亦愛重公它日公補外累年以歸王聞之欣然<lb/>
謂僚屬曰李直講來矣蓋公之誠意有以感動也為郎<lb/>
踰年㑹淛河水灾詔郎官管職以上條時政闕失公歎<lb/>
曰上憂勞求言此豈可失也即日奏書指論近密且併<lb/>
及宰執奉行臺諫迎合百執事顧忌畏縮之罪反復數<lb/>
千言近世論事傾倒剴切未有其比聞者皆縮頸上優<lb/>
容曽不以為忤而執事者忌之甚白外補得知台州州<lb/>
有揀中禁軍五百人朝廷置訓練之官其人貪殘失衆<lb/>
<pb n="KR4d0284_WYG_037-11b"/>
心不逞者乗間謀作亂露刃立堂下公曰若等欲為亂<lb/>
乎請先殺我衆色駭曰不敢乃徐推其為首者四人黥<lb/>
徒之迄無事公倉卒應變坐折姦萌聞者益歎儒者誠<lb/>
有用於世也天子以為能除直祕閣並海有宿冦乆不<lb/>
得公募其徒自縛以贖罪即得其渠魁未幾召還復為<lb/>
故所居官初公在台有豪民鄭憲以貲給事於權貴人<lb/>
之門為一郡害㑹姦利事發械繫死于獄盡籍其家徙<lb/>
其妻子至是權貴人者教其家訟寃且誣公以買妾事<lb/>
<pb n="KR4d0284_WYG_037-12a"/>
言者用是擠公它日宰執將進呈文書同知樞密院兼<lb/>
權參知政事劉珙越次奏李某為郡疾惡太過獲罪豪<lb/>
民為其所誣臣考視其本末甚白上顧曰守臣不畏强<lb/>
禦豈易得耶珙曰士氣不振乆矣若更沮李某是終不<lb/>
復可振矣上問章安在珙袖出之遂留中不下而大理<lb/>
觀望權貴人猶欲還其所没貲併以為台州議刑太重<lb/>
上親批其後曰台州所斷委得允當鄭憲家貲永不給<lb/>
還流徙如故公乃安明年遷司農少卿時朝廷和糴米<lb/>
<pb n="KR4d0284_WYG_037-12b"/>
凡八萬石而董事者有所憑恃賤糴濕惡以欺没官錢<lb/>
户部不敢詰公視事即奏請下有司治大理附㑹聽户<lb/>
部以支為盤公力爭曰是非徒惠姦且虧軍食上是其<lb/>
議㑹大理奏結它獄上忽顧輔臣曰棘寺官當得剛正<lb/>
如李某者為之已而卿缺又曰無易李某遂除大理卿<lb/>
兼同詳定一句敕令故事寺獄空上表賀公獨不奏先<lb/>
是公在司農時嘗因面對陳經理兩淮之䇿至是為接<lb/>
伴使還奏曰臣親見兩淮可耕之田盡為廢地心實痛<lb/>
<pb n="KR4d0284_WYG_037-13a"/>
之條畫營田便利甚悉且併謂近日措置邉事甚為張<lb/>
皇一時誕謾之徒言敵勢衰弱踴躍自奮甚者為剽攘<lb/>
以桃境外此何益徒有害願戒將吏嚴禁防無速近功<lb/>
無規小利日與大臣脩明治具固結人心持重安靜以<lb/>
待敵釁公之意以謂主上英明有大有為之志執事者<lb/>
所當奉承講究為務實經乆之計以卒成聖志廷臣中<lb/>
誕謾者但為欲速之說而其茍且者又欲一切不為適<lb/>
足以害逺謀玩歳月故再三條陳營田便利以為是恢<lb/>
<pb n="KR4d0284_WYG_037-13b"/>
復根本之䇿在今日所當汲汲而為之也上毎改容嘉<lb/>
納宰相方議遣泛使公與辯其不可至以官職訹公公<lb/>
怒以語觸之且力求外以直寳文閣知靜江府主管廣<lb/>
南西路安撫司公事命下之日尚書郎有入對論擇帥<lb/>
事者上欣然顧之曰如廣西朕已得人矣李某也又諭<lb/>
大臣曰李某營田議甚可行而大臣莫有應者公至鎭<lb/>
勤於民事郡舊有靈渠通漕運且溉田甚廣近嵗頗堙<lb/>
塞公命疏治之民頼其利立石以紀邕管所𨽻覊縻安<lb/>
<pb n="KR4d0284_WYG_037-14a"/>
平州其酋恃險㓙横聚兵謀為邉患公遣單使開心見<lb/>
誠諭以禍福引赦使自新即日叩頭謝過焚撒水柵受<lb/>
約束前帥建議於宜州境南丹州置買馬場朝廷用其<lb/>
議下經略司公力爭其不可遂止衆謂南丹買馬之議<lb/>
若行其為廣西生事取釁有不可勝言者非公言之力<lb/>
朝廷亦未悉其利害如此也朝廷又令市象于交趾公<lb/>
復力爭及公去經略司竟往市交趾遂因此驅以入貢<lb/>
所過為擾人始服公之明治廣二年召還入對論俗不<lb/>
<pb n="KR4d0284_WYG_037-14b"/>
美者八其言曰陛下所求者規諫而臣下專務迎合陛<lb/>
下所貴者執守而臣下專務順從所惜者名器而僥倖<lb/>
之路未塞所重者亷恥而趨附之門尚開儒術可行而<lb/>
未免有險詖之徒下情當盡而未免有壅蔽之患期以<lb/>
氣節而偷懦者得以茍容責以實効而誕謾者得以自<lb/>
售上嘉納之且詢所謂誕謾之人公以實對翌日謂宰<lb/>
相曰李某直諒遂擢權尚書吏部侍郎時政府有怙寵<lb/>
竊據者又有附之同升者從臣中又有為之役者公之<lb/>
<pb n="KR4d0284_WYG_037-15a"/>
造朝已甚側目且巧為語以鉤致公皆厲色辭以拒之<lb/>
於是相與謀使言者論以公謂寘之近列必變亂白黒<lb/>
未及正謝而罷是嵗冬提舉太平興國宫明年夏䕫州<lb/>
路以缺帥聞上顧念公乃除祕閣脩撰以寵其行部有<lb/>
思州亦羈縻也其守田氏與其猶子為貳者不恊且起<lb/>
兵相攻親草檄遣官諭之二人感悟㰱血家廟盡釋前<lb/>
憾邉以妥安蓋與廣西安平州一律公之為謀大抵欲<lb/>
以誠意銷患於未然也在鎭踰年以疾請祠改提舉隆<lb/>
<pb n="KR4d0284_WYG_037-15b"/>
興府玉隆萬夀宫命未至而公没矣享年六十有一積<lb/>
官至朝奉大夫監司奏公盡瘁其職以死特贈集英殿<lb/>
脩撰公之𦵏在撫州金溪縣歸德鄉靈谷山之原娶饒<lb/>
氏封宜人後公八月而卒子男四人鞏脩職郎潭州司<lb/>
理參軍肅迪功郎潭州益陽縣主簿蔚將仕郎遵未仕<lb/>
女六人長適奉議郎知袁州萍鄉縣事王謙次適降授<lb/>
迪功郎前湖南安撫司准備差遣曽撙次適鄉貢進士<lb/>
姚彬餘未嫁孫四人孫女三人有文集奏議王府講議<lb/>
<pb n="KR4d0284_WYG_037-16a"/>
藏于家公少時力學為文章及壯嵗更留意義理其仕<lb/>
于朝慨然以時事為已任見政有缺失用人有憸佞忠<lb/>
憤感激所言多切至生平不事表暴未嘗勉强色詞故<lb/>
不知者多以為傲或以譛公上曰斯人無它在朕前亦<lb/>
如此非為傲者也小人憚之謀所以害公者無所不至<lb/>
獨頼上終始照見保全之其為郡奉法循理律已甚嚴<lb/>
自嶺右歸裝無南物視其奉養自為布衣至侍從未嘗<lb/>
有異風望整整人不敢干以私然以是故恱公者少不<lb/>
<pb n="KR4d0284_WYG_037-16b"/>
恱者衆及聞其死則識與不識皆歎息曰奈何失一正<lb/>
人蓋以天資質實不徇于外而涵養渾厚不以利害動<lb/>
心故遇事有力奮發忠言無所回撓所謂古之遺直者<lb/>
若公非耶銘曰<lb/>
士或不競枉尺直寸以同為和以怯為巽垂紳立朝噤<lb/>
莫肯言就有欲言亦弗究宣謂予有待實則患失曽是<lb/>
詭隨乃曰弗激此風流行非國之福不有君子孰振孰<lb/>
篤我觀李公披腹敷陳反復無隠心乎愛君衆駭縮頸<lb/>
<pb n="KR4d0284_WYG_037-17a"/>
君則容之媢恚實䌓聚而攻之是保是用惟天子明匪<lb/>
天子明臣言曷伸嗟哉若人古之遺直我作銘詩以詔<lb/>
罔極<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0284_WYG_037-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻四十四</head>
    <p>
<pb n="KR4d0284_WYG_044-1a"/>
欽定四庫全書<lb/>
　南軒集巻四十四　　　　　宋　張栻　撰<lb/>
　　祭文<lb/>
　　　祭萬二提刑兄<lb/>
惟兄植德忠厚持身謹嚴早䇿名於雋科遂蜚英於賢<lb/>
軌對揚天陛盖嘗膺綸綍之褒周旋坤維所至有袴襦<lb/>
之詠爰因郡最益究外庸漢水詳刑茂著平反之實䕫<lb/>
門易節有増刺舉之光方聞趨召之恭忽駭抱痾之報<lb/>
<pb n="KR4d0284_WYG_044-1b"/>
竟茲奄忽實重痛傷載惟門户之衰正竊棣常之庇永<lb/>
言流涕莫喻此情恨以阻修無因奔走一奠不腆鄙誠<lb/>
是將<lb/>
　　　祭黄運使<hi>清臣</hi>
惟靈敦厚為質而德慈祥惟其所歴阻難備嘗故於民<lb/>
情尤所究詳景倩眞清徐公有常將命嶺海以身律荒<lb/>
移節來湘風采載揚于彼原隰馳驅靡遑謂當終更歸<lb/>
近帝旁如何一朝而奄云亡賔席方設語音琅琅得疾<lb/>
<pb n="KR4d0284_WYG_044-2a"/>
俄頃見聞駭傷下逮閭里攀嗟徬徨某之所居實邇門<lb/>
牆奔走弗及執手涕浪念言傾盖意味則長與人之周<lb/>
是固難忘疇昔勝日從容豆觴豈期於今來哭公堂一<lb/>
奠不腆中誠是將<lb/>
　　　祭趙養民運使<lb/>
惟靈寳源積慶列鼎傳家宣化承流飛聲籍甚盤根錯<lb/>
節㳺刃恢然爰入對於昕朝遂結知於宸扆出綸示寵<lb/>
持節分華民瘼旁咨豈憚驅馳之逺邦財益阜生取歛<lb/>
<pb n="KR4d0284_WYG_044-2b"/>
散之權何一疾而弗瘳不終更而歸報王畿結綬未酬<lb/>
葵向之厪夜壑移舟迺起薤晞之歎某雅承契好兹共<lb/>
官聯笑語如存忽驚於永已酒肴不腆少寄於餘哀<lb/>
　　　祭蕭殿撰<lb/>
惟公氣和而節剛言訥而行敏視之退然初若不能及<lb/>
其當可言之地論議切直風采凛凛中外聳然豈非庶<lb/>
幾乎仁者之勇耶某頃在朝列每見公憂時惻惻備形<lb/>
辭色心竊期之已而平日之言率皆可復益知其所守<lb/>
<pb n="KR4d0284_WYG_044-3a"/>
有素非茍然者來使湘州某適在逺方嗟再見之難豈<lb/>
謂九原之隔書猶在手訃忽來傳為時惜賢臨風隕涕<lb/>
一奠遣致少述鄙誠<lb/>
　　　祭宇文使君三十一舅<lb/>
惟靈席慶鼎鍾之門留心韋布之事跡其壯歳蔚然懿<lb/>
文况德履之素寛復天下之有裕宜昌逺業克繼先猷<lb/>
方小試於徧州固已稱於惠政未結王畿之綬忽移夜<lb/>
壑之舟宣室受釐不復賈生之召桐鄉奉祀空畱朱邑<lb/>
<pb n="KR4d0284_WYG_044-3b"/>
之名某適守遐方遽承來訃載誦渭陽之什涕隕盈襟<lb/>
緬想佳城之阡心馳執紼<lb/>
　　　祭魏元履<lb/>
嗟乎仕于王朝自一命而上皆得一論䟽時事此古之<lb/>
義而亦祖宗詔也君起布衣服在學省忠言屢發率關<lb/>
大體在他人方且蹙縮畏避君輙先之亦可謂毅然有<lb/>
立矣世之議者羣起而求多於君此盖無足恠然君自<lb/>
退歸以來益務自脩以書抵予謂將講學進所不逮予<lb/>
<pb n="KR4d0284_WYG_044-4a"/>
得之而嘆息以為君異日之所成就其又非予所可量<lb/>
者而孰謂天不復假之年耶君雖未遂傾盖之願而君<lb/>
相與之意則甚厚豈謂竟不克識君耶一奠往致以紓<lb/>
予情<lb/>
　　　祭儲經屬<lb/>
惟靈早以藝文有聲場屋晚㳺幕府簡黙自將故鄉𣺌<lb/>
然羇懐莫寄因循一疾遂至沈綿獨資同僚共舉終事<lb/>
嗚呼可哀也夫<lb/>
<pb n="KR4d0284_WYG_044-4b"/>
　　　祭秦致政<lb/>
某來桂林首訪鄉之老成而將問政焉人士同辭以公<lb/>
為稱首公雖已枕疾于家罕接人事然如珠玉之在山<lb/>
淵㳺于其間者亦足以借其煇潤惟公起自兹土取科<lb/>
第歴事以忠厚亷直稱亦嘗典州有澤于民已乃謝事<lb/>
於未衰優㳺鄉閭子孫滿前安恬獲福克享上壽在公<lb/>
庶幾乎無所恨矣然公之云亡後生失儀刑之尊吾黨<lb/>
乏咨詢之益是用嘆傷為之流涕不腆一奠聊冩此誠<lb/>
<pb n="KR4d0284_WYG_044-5a"/>
　　　祭甄緫管<lb/>
惟靈早以忠義赴乎功名方排難解紛之時有投機應<lb/>
變之智慷慨辭氣感動三軍謂當究於設施乃繼遭於<lb/>
排抑逮于晚歳再逢當宁之知旋即九原莫展據鞍之<lb/>
願考先世平江之牘想一時共濟之人念事㑹之多違<lb/>
歎竒才之難得屬兹假守適值䘮舟薄奠薦誠臨風増<lb/>
愴<lb/>
　　　祭賈仲山知縣<lb/>
<pb n="KR4d0284_WYG_044-5b"/>
惟我别墅與君隣牆春朝秋夕幅巾徜徉湘西之别我<lb/>
獨憂君薾然其癯願言愛身甫兹半載遽以訃傳推案<lb/>
愕眙繼以泫然惟君之才䟽通而敏惟君之行友睦以<lb/>
謹曽未究施而止斯耶道阻且長予之悲耶<lb/>
　　　祭邢致政<lb/>
嗚呼魯仲生而多艱暫仕輙歸已乃掛冠其才有餘盖<lb/>
可撥煩曽不少試老于家山閒止名堂惟適之安牎户<lb/>
明潔日對孱顔坐上客滿不空杯柈且復重義周人急<lb/>
<pb n="KR4d0284_WYG_044-6a"/>
難謂享夀康而年亦慳我家長沙殆若鄉關故舊益落<lb/>
為之涕澘昔來兹堂舉酒相看今來兹堂帷白旐丹嗚<lb/>
呼哀哉<lb/>
　　　祭經幹八兄<lb/>
嗟哉吾兄生也多屯惟生之艱宜永厥齡胡亦嗇之而<lb/>
止於斯命也不齊其孰為之乙酉之夏過我湘濵撫我<lb/>
苫凷話言諄諄為我乆畱去則不忍舟中之别有淚如<lb/>
隕我觀吾兄齒髮未衰願言愛身相逢有時兄復一笑<lb/>
<pb n="KR4d0284_WYG_044-6b"/>
子言甚真我健且武當復南征側聞還家有以自娯釃<lb/>
酒擊鮮賓筵則都謂當婆娑樂此晚歳豈期訃來駭痛<lb/>
曷已邈在萬里走哭無從寄此一觴酬西南風<lb/>
　　　祭宋子飛參議<lb/>
哀哉子飛而至然耶孰無憂患君何酷耶始聞哭子繼<lb/>
曰悼亡念君之親白髮在堂曽未幾日亦以訃傳想若<lb/>
曷任摧荒曷全作書弔君下筆不忍道阻且長畏聞來<lb/>
信哀哉子飛身竟隨之臨風泫然為君涕洟如君吉徳<lb/>
<pb n="KR4d0284_WYG_044-7a"/>
所遭乃爾惟命不齊孰主張是連陽識君今兩周星離<lb/>
合不常交情愈親湘岸之别自夏徂秋詩墨未乾君已<lb/>
不畱有纍者殯誰其收之婉孌兩孫誰其周之里有賢<lb/>
公隣有君子話言平生當亦任此我獨在逺莫克奔馳<lb/>
一奠往致哀哉子飛<lb/>
　　　祭南康四九兄<lb/>
嗚呼同袓兄弟今存四人惟兄能文自于妙齡意其逺<lb/>
大以翼吾門僅守一州才未克伸豈謂兹朝乃傳訃音<lb/>
<pb n="KR4d0284_WYG_044-7b"/>
驚惶慟哭痛心原鴒為位一奠哀哉此情<lb/>
　　　同前<lb/>
嗚呼哀哉惟兄早歳秀發而文秦國之恩篤於諸孫忠<lb/>
獻之愛視子攸均矧惟伯父寔艱寔勤未究之業付之<lb/>
吾兄謂當逺大以翼以承如何中道車折其輪僅歴一<lb/>
州莫覩厥成嗚呼哀哉某之於兄少長相親論文講藝<lb/>
豈無友生霅川之别慘焉酸辛視兄之容澁而不榮酒<lb/>
酣諄複願言愛身少屏剛劑以致和平孰期一疾竟以<lb/>
<pb n="KR4d0284_WYG_044-8a"/>
此傾嗚呼哀哉于今幾年逺寓霅濱鴻雁莫聯每傷予<lb/>
心矧兹永訣痛復可任念當挈歸以近榆枌乃聞知命<lb/>
留葬是云嗚呼哀哉遺字見屬奉之涕零將絶泚筆又<lb/>
何剛明嗚呼哀哉屬拘印紱奔走不能向風長號薄奠<lb/>
是陳猶子幼弱念言惸惸敢不扶持兄言是遵尚惟英<lb/>
爽其或來歆<lb/>
　　　祭胡廣仲主簿<lb/>
惟君孝友之徳篤乎天性問學之志自乎初年疾惡見<lb/>
<pb n="KR4d0284_WYG_044-8b"/>
其公心臨事知其審慮謂當逺大以究所成如何一朝<lb/>
遽止於此聞訃之始痛恨則多豈惟歎德門失承家之<lb/>
賢抑亦吾黨失同志之助交逰歳夕重以婚姻徃哭未<lb/>
能薄禮先致涕零横臆言不復文<lb/>
　　　祭呉晦叔<lb/>
嗚呼惟君早登五峯之門即捐進取之習從事義理今<lb/>
幾二十年思慮益親操履益固而其曉悉人情通練世<lb/>
事持之以忠信行之以周密盖有用之實才而進學之<lb/>
<pb n="KR4d0284_WYG_044-9a"/>
良資也豈謂一旦止於斯耶某與君論心為日亦乆切<lb/>
磋講究友誼金石訃音來傳泣下莫止嗟夫任道之艱<lb/>
而同志益落此予之所悲而且憂也官守所拘未能徃<lb/>
哭一奠遣致言不復文<lb/>
　　　祭外姑何恭人<lb/>
惟靈生于相家來嬪徳門奉饋采藻克謹晨昏如賔之<lb/>
敬婦道則宜逮夫晚歳有光母儀允矣三徳恊于彤史<lb/>
胡不百年永庇孫子憶在柔兆獲拜于堂辰幾一周有<lb/>
<pb n="KR4d0284_WYG_044-9b"/>
淚淋浪我悲終天靡怙靡恃起尋渭陽痛復抵此傷哉<lb/>
道逺一慟莫前薄禮捋誠靈其鑒旃<lb/>
　　　省墓祭文<lb/>
某徃者惟念古不墓祭之義每來展省號哭于前不敢<lb/>
用世俗之禮以行其所不安而其中心終有所未滿者<lb/>
近讀周官有祭於墓為尸之文乃始悚然深惟先王之<lb/>
意存世俗之禮所以縁人情之不忍而使之立尸以享<lb/>
所以明鬼神之義盖其處之者精矣今兹用是敬體此<lb/>
<pb n="KR4d0284_WYG_044-10a"/>
意為位于亭具酒肴之薦以冩其追慕之誠惟事之始<lb/>
不敢不告俯伏流涕不知所云惟考妣之神實鑒臨之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0284_WYG_044-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻四十四<hi>終</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻二十一</head>
    <p>
<pb n="KR4d0284_WYG_021-1a"/>
欽定四庫全書<lb/>
　南軒集巻二十一　　　　　宋　張栻　撰<lb/>
　　書<lb/>
　　　答朱元晦秘書<lb/>
共父相處二年心事儘可說見識但覺日勝一日亦不<lb/>
易得作别殊使人關情也君臣之義要須自盡積其誠<lb/>
意庶㡬感通是間若有一絲毫未盡則誠意已分烏能<lb/>
有動乎孟氏敬王之義所當深體也所寄諸說亦略觀<lb/>
<pb n="KR4d0284_WYG_021-1b"/>
大概林擇之思慮甚親可重可重鄙意有欲言者不敢<lb/>
隠容後便一一寫去共講論也近來此間相識卻是廣<lb/>
仲晦叔甚進徳美已入書院生徒十五六人但肯專意<lb/>
此事者極難得耳<lb/>
　　　又<lb/>
辱示書并見所與共甫書論校正二先生集事備悉然<lb/>
有說焉前次所校已即為改正七八後來者雖嘗見共<lb/>
甫云老兄又送所校來偶應之曰若無甚利害則姑存<lb/>
<pb n="KR4d0284_WYG_021-2a"/>
此本乃胡氏所傳者既而欲取一觀則亦因循而共甫<lb/>
亦忘送來此則不敏之過也然豈謂胡氏本便更不可<lb/>
改耶前日答兄書猶云後來者未曽見也答書之次日<lb/>
折簡徴于共甫而得詳觀其間當改處甚多方此參定<lb/>
又二日而領來教若以為一時答共甫之言忽而不敬<lb/>
與夫因循不敏之過則可若謂有私意逆拒人則内省<lb/>
無是也今以所校者改正近二百處矣當時胡家本極<lb/>
錯已是與諸公校過常恨此間無别本得兄校正甚幸<lb/>
<pb n="KR4d0284_WYG_021-2b"/>
如定性書前後語豈可無又如辭崇政殿說書表當在<lb/>
上殿劄子之後此極精當能發明先王正大之體有益<lb/>
於後學然其間有鄙意所未安以為不當改者亦不敢<lb/>
曲從如必欲以泝流為㳂流猶子為姪是也㳂乃是循<lb/>
流而下更無别說泝流窮源則可見用力底氣象也試<lb/>
嘗思之稱兄弟之子為姪無他義只是相㳂稱耳稱猶<lb/>
子猶或庶㡬焉當時先生此兩處稱猶子亦復何害若<lb/>
謂是文定改此兩處則胡為他處不改也若此等卻望<lb/>
<pb n="KR4d0284_WYG_021-3a"/>
兄平心易氣以審其是非焉已作簡共甫并亦時有數<lb/>
字注在所校巻子中想共甫須送徃尚有欲改及可見<lb/>
告者毋惜卻簽此巻見示庶成完書耳栻毎念斯道知<lb/>
之為難知之矣請事之功為難氣習之不易消化也而<lb/>
可長乎人告之以有過則喜此為進步於仁仲由所以<lb/>
為百世師也况如淺陋得來書警䇿之甚幸嗣此無替<lb/>
斯義為望栻亦不敢有隠於左右也讀所與共甫書辭<lb/>
似逆詐億不信而少含𢎞感悟之意殆有怒髮衝冠之<lb/>
<pb n="KR4d0284_WYG_021-3b"/>
象理之所在平氣而出之可也如何如何相察相正朋<lb/>
犮之道吾曹當共敦之<lb/>
程先生集既有舊本可據當不憚改但心疑數處亦當<lb/>
注一作於其下所以存謙退敬讓之心下諭敢不深領<lb/>
　　　又<lb/>
共甫之召蓋是此間著績有不可掩然善類屬望在此<lb/>
行也數日來聞二豎補外第未知所以如何若上心中<lb/>
非是見得近習决不可邇道理分明則恐病根猶在二<lb/>
<pb n="KR4d0284_WYG_021-4a"/>
豎去復二豎生不然又恐其覆出為惡若得有見識者<lb/>
乗此時進沃心妙論白發其姦批根塞源洗黨與一空<lb/>
之然後善類朋來庶有瘳乎<lb/>
　　　又<lb/>
復和仇敵使命交馳痛心痛心陳應捄時通書極知憂<lb/>
國但未見所以濟之之䇿已去復召卻又供職所不能<lb/>
曉想數得相見但今日所謂正人端士固有之惟是不<lb/>
知學不敢期望以向上事業耳湖南緣向來有位者惠<lb/>
<pb n="KR4d0284_WYG_021-4b"/>
姦長惡養成郴賊共父到頗能明信賞罰上下恱之今<lb/>
鄂兵集者五千人若措置得宜當數月而定但今時一<lb/>
種議論待盜賊只知有招安正如待仇敵只說和一般<lb/>
此賊蹂踐三路殺掠無數渠魁豈可不殱焉特散其黨<lb/>
與可耳<lb/>
郴桂盜賊幸有平定次第但安輯反側撫存凋瘵正惟<lb/>
匪易如病癰疽須消盡毒氣使血脈貫通方為無事共<lb/>
父甚留意偶來告有便介草草復附此<lb/>
<pb n="KR4d0284_WYG_021-5a"/>
　　　又<lb/>
近世議論真所謂謀其身則以枉尋直尺為可以濟事<lb/>
謀人國則以忘親苟免為合於時變世間號為賢者政<lb/>
墮在此中况其它哉此風方熾正道湮微率獸食人甚<lb/>
可懼也吾曹但當相與講明聖學學明於下庶㡬有正<lb/>
人心承三聖事業耳<lb/>
　　　又<lb/>
諭及易與天地凖以下一章細看惟文義聯屬處猶有<lb/>
<pb n="KR4d0284_WYG_021-5b"/>
所未達方更詳之恐有定論幸見教近看和順於道徳<lb/>
而理於義恐正是謂易書之義盖與上四句立語同後<lb/>
一句乃是總括聖人作易所謂生蓍倚數立卦生爻理<lb/>
義皆窮理盡性至命之事也不識如何<lb/>
　　　又<lb/>
某今夏止酒又戒生冷意思頗覺勝常年一味善噉飯<lb/>
耳昨見所與劉樞書聞郡中既以再辭之狀申省今且<lb/>
當謹俟之也伯恭聞居深山間想甚勝向來聚生徒之<lb/>
<pb n="KR4d0284_WYG_021-6a"/>
多聞亦有議之者曽得其詳否伯逢止酒甚勇在渠誠<lb/>
為不易也所諭釋氏存心之說非特甚中釋氏之病亦<lb/>
甚有益於學者也但何有於我哉文義細詳之只是謂<lb/>
此數者非獨有於我正欲學者進於此也故程子謂勉<lb/>
人學當如是也吕氏之說誠是添字較多若尹氏謂人<lb/>
孰能若孔子者哉又恐以若字易有字亦恐未安也大<lb/>
意固是聖人示人以近故以此數者自居若曰孰能若<lb/>
我則又恐非聖人辭氣耳吾有知乎哉尋常只承程子<lb/>
<pb n="KR4d0284_WYG_021-6b"/>
之說若文勢則上一句疑辭也下一句斷辭也猶曰君<lb/>
子多乎哉不多也不識如何<lb/>
　　　又<lb/>
某幸粗安不敢廢學惟相望之逺每思講益殊不勝情<lb/>
耳近兩書中所講再三詳之如中庸章句中所指費隠<lb/>
雖是聖人尋常亦有說費處說隠處然如所指却有未<lb/>
免乎牽强者恐此數段不必如此指殺某方亦草具所<lb/>
見更定異同處俟更研究後便寫寄也仁說如天地以<lb/>
<pb n="KR4d0284_WYG_021-7a"/>
生物為心之語平看雖不妨然恐不若只云天地生物<lb/>
之心人得之為人之心似完全如何仁道難名惟公近<lb/>
之然不可便以公為仁又曰公而以人體之故為仁此<lb/>
意指仁之體極為深切愛終恐只是情蓋公天下而無<lb/>
物我之私焉則其愛無不溥矣如此看乃可由漢以來<lb/>
言仁者蓋未嘗不以愛為言也固與元晦推本其理者<lb/>
異然元晦之言傳之亦恐未免有流弊耳幸更深思却<lb/>
以見教中庸集義前日人行速附去不曽校得後見謄<lb/>
<pb n="KR4d0284_WYG_021-7b"/>
本錯誤處多想自改正也序文更幸為櫽括其間有云<lb/>
若横渠張先生則相與上下講論者也本作合志同方<lb/>
者也不知如何如此未穏亦幸為易之劉樞再帥此間<lb/>
人情頗樂之今次奏事所以啓告與夫進退之宜想論<lb/>
之詳矣因其迓兵行附此一紙它俟後訊<lb/>
　　　又<lb/>
吴晦叔八月間遂不起極可傷惜湘中遂失此講學之<lb/>
犮豈復可得近聞已𦵏矣有子方數嵗也想亦為動懐<lb/>
<pb n="KR4d0284_WYG_021-8a"/>
伯恭見報已轉對未知所言竟云何英州固為病痛不<lb/>
小但其去也殊有所係近事想悉聞之使人憂心不遑<lb/>
假寐又伏思之吾君勤儉之徳天必將相之有所開悟<lb/>
所恨臣下不能信以發志耳建康屢得書亦念歸也其<lb/>
它逺書莫盡<lb/>
　　　又<lb/>
某已拜書偶有少事數日來方見李夀翁侍郎申明祈<lb/>
依舊法義米各樁榖在逐鄉都分中曽見此文字否此<lb/>
<pb n="KR4d0284_WYG_021-8b"/>
說殊當但朝廷下諸路常平司與州郡相度目前諸人<lb/>
例以為不可行可歎然夀翁所條似未盡而户部鋪法<lb/>
固已沮之矣區區之意以為可行但須條畫詳密乃可<lb/>
望兄試為思而處之畫頃見教附此人回幸甚聞向來<lb/>
兄在鄉所措置歛散米事今極有倫理其間利病甚切<lb/>
想究復之熟矣顒俟顒俟<lb/>
　　　　如湘中辛夘之旱浮徙者無數徙者後來得<lb/>
　　　　歸十無二三此說得行當無此患文字恐未<lb/>
<pb n="KR4d0284_WYG_021-9a"/>
　　　　見録一本去<lb/>
胡明仲論語詳說雖未能的當然其間辯說似亦有益<lb/>
於學者也有欲板行者於兄意如何章句或問書中所<lb/>
引周氏說為誰某未見此書也再三思或問所條析誠<lb/>
恐前輩說中偏處有誤後學不可以不辯但一一辯析<lb/>
恐未能盡又似太費力只舉其大者與其條目使人推<lb/>
尋之如何然前所寄數紙詳讀又於愚慮所益固已不少<lb/>
恨未得盡見之也蓋其間非獨可正一事一義於其立<lb/>
<pb n="KR4d0284_WYG_021-9b"/>
言病痛來歴處究極之甚精也<lb/>
　　　又<lb/>
畫僧只是一到城南經營即為劉樞閉在湘春作圖帳<lb/>
到今未出兩紙只是想象模寫得其大都其間有欠闕<lb/>
及未似處今且送徃它時别作得重寄也書樓山齋方<lb/>
治材未立南阜未有屋成即謂之蒼然觀耳書樓欲藏<lb/>
數百巻書及列諸先生像此二字亦求兄寫當不惜也<lb/>
　　　又<lb/>
<pb n="KR4d0284_WYG_021-10a"/>
向來略有疑於辭受之際者無它只為既已堅辭後來<lb/>
只是堂中檢坐不許辭免指揮未曽再被君命疑以為<lb/>
未可也今承來諭蓋已備曉但某尋常或慮兄剛厲之<lb/>
過今寛裕乃爾足見矯揉之功也夷齊事舊承用五峰<lb/>
之說謂夷齊讓國故見伐國事不是不食周粟在夷齊<lb/>
身分上當然是能全其清者也因諭及細思之非謂前<lb/>
日已曽如此今日更不得如彼只是清者之見自如此<lb/>
耳如何中庸章句如道不逺人章文義亦自有疑此便<lb/>
<pb n="KR4d0284_WYG_021-10b"/>
即行容續條去所謂欲作一略解甚善某近來看論語<lb/>
諸書文義間時亦覺平易中有味處病後醫者戒以少<lb/>
作文字未欲下筆冬間有可求教者旋寫去盍簮之樂<lb/>
時見夢寐未知何日果遂耶馳想馳想<lb/>
　　　又<lb/>
胡廣仲一病遂不起極可傷惜渠氣本弱忽苦腿髀之<lb/>
疾毉者謂腎氣有餘以甘遂瀉之自此泄利不止百藥<lb/>
無効經月竟至此弟弱子稚尤可念渠邇來雖肯講論<lb/>
<pb n="KR4d0284_WYG_021-11a"/>
終是不肯放下病中過此猶為及此意然胡氏失之亦<lb/>
甚害事也元履家事如何某寄賻儀等去已乆都未得<lb/>
其子回信不知己達否晦叔在岳下無過從欲决意來<lb/>
城中要是渠自當離却婦翁家乃是伯逢月初已赴江<lb/>
東任諸公近來無甚講論徳美却來數日終未能近思<lb/>
也士子輩間有好資質肯向學者更看長逺如何此亦<lb/>
告之以循序務本而已近來讀繫辭益覺向者用意過<lb/>
當失却聖人意脈如横渠亦時未免有此耳詩解諸先<lb/>
<pb n="KR4d0284_WYG_021-11b"/>
生之說盡編入雖是覺泛又恐學者須是先教如此考<lb/>
究却可見平淡處耳如何<lb/>
　　　又<lb/>
某幸如昨但自家弟赴官極覺離索之思耳日夕不敢<lb/>
廢學第覺向來語言多且易只欲且做工夫讀所寄來<lb/>
伊川先生簡語尤用悚然不知尊兄意如何毎玩來書<lb/>
未嘗無警益愈恨相去逺未得聚首耳中庸義邇來細<lb/>
讀自誠者天之道以下尤覺所解有功前面於鄙意尚<lb/>
<pb n="KR4d0284_WYG_021-12a"/>
多疑處今復旋具呈子重編集解必經商量刋成願早<lb/>
得之此書極有益也傳心閣銘序語誠贅刪之甚佳尤<lb/>
溪學記此本勝前前本大抵意不甚逹耳某近為邵州<lb/>
作復舊學記其間論小學大學意偶亦相類録呈今猶<lb/>
未刻有可見教尚冀速示也岳麓書院邇來却漸成次<lb/>
第向來邵懐英作事不著實大抵皆向傾壊幸得共父<lb/>
再來今下手葺也書院相對按山頗有形勢屢為有力<lb/>
者睥睨作隂宅昨披棘徃看四山環繞大江横前景趣<lb/>
<pb n="KR4d0284_WYG_021-12b"/>
在道鄉碧虚之間方建亭其上以風雩名之安得杖履<lb/>
來共登臨也它㡬以道義自重<lb/>
　　　又<lb/>
知言疑義反復甚詳大抵於鄙意無甚疑而所以開發<lb/>
則多矣其間數段謹録呈今自冩出再看又覺此内亦<lb/>
有不必冩去者亦冝附徃論語仁說區區之意見學者<lb/>
多將仁字做活絡揣度了無干渉如未嘗下愽學篤志<lb/>
切問近思工夫便做仁在其中矣想像此等極害事故<lb/>
<pb n="KR4d0284_WYG_021-13a"/>
編程子之說與同志者講之庶㡬不錯路頭然下語極<lb/>
難隨改未定方今録呈亦俟諸老行寄去讀史管見當<lb/>
併徃近看此書病敗不可言其中間有好處亦無完篇<lb/>
耳看元來意思多是為檜設言天下之理而徃徃特為<lb/>
譏刺一夫不亦隘且陋乎編通鑑綱目極善以鄙見毎<lb/>
事更采舊史尤佳恐通鑑亦有所闕遺耳它懐併須後<lb/>
訊<lb/>
　　　又<lb/>
<pb n="KR4d0284_WYG_021-13b"/>
比聞刋小書版以自助得來諭乃敢信想是用度大段<lb/>
逼迫某初聞之覺亦不妨已而思之則恐有未安者來<lb/>
問之及不敢以隠今日此道孤立信向者鮮若刋此等<lb/>
文字取其贏以自助切恐見聞者别作思惟愈無靈驗<lb/>
矣雖是自家心安不恤它說要是於事理終有未順耳<lb/>
為貧之故寧别作小生事不妨此事某心殊未穏不識<lb/>
如何見子飛說宅上應接費用亦多更深加樽節為佳<lb/>
耳又未知然否<lb/>
<pb n="KR4d0284_WYG_021-14a"/>
　　　又<lb/>
晦叔留此旬餘備詳動止繼而游掾來亦能道近况欣<lb/>
釋為多見前後與諸人論操舎出入之說剖析極子細<lb/>
㝡後答㳺掾之語尤完吕子約雖知聖人此四句正是<lb/>
論心然未能明别其間始終真妄邪正之所歸故遂指<lb/>
其乍存乍亡為感用此其差亦不小來示似未以此告<lb/>
之耳近因游掾來理㑹出入字有答之之語錄呈未知<lb/>
尊意何如易與天地凖章後來愚意亦近是然不如來<lb/>
<pb n="KR4d0284_WYG_021-14b"/>
説之詳明更不寫去<lb/>
近來士人雖亦有漸向裏者然徃徃為邪説引取大扺<lb/>
是不肯於鈍遲處下工要求快便故差錯耳蘄州之說<lb/>
淺陋不足動人自是伯諫天資低所致若臨川其説方<lb/>
熾此尤可慮者吾曹惟當務勉其在已者若立得無一<lb/>
毫滲漏則自是孚信有非口舌所能遽挽回也伯恭已<lb/>
造朝兩得書聞上聰明肯容直言但隂盛陽微未見復<lb/>
亨之象耳奈何奈何<lb/>
<pb n="KR4d0284_WYG_021-15a"/>
　　　又<lb/>
某食飲起居皆幸已復舊向來且欲完養此數日方出<lb/>
報客城南亦五十餘日不到昨一徃焉綠隂已滿湖水<lb/>
平漫亦復不惡方於竹間結小茅齋為夏日計雨潦稍<lb/>
定即挾䇿其間也嘗令畫圖俗工竟未能可人意俟勝<lb/>
日自徃平章之方得寄徃耳伯恭近專人來講論詳細<lb/>
如此朋友真不易得但論兄出處引周之可受之義却<lb/>
似未然又向來聚徒頗衆今嵗已謝遣然渠猶謂前日<lb/>
<pb n="KR4d0284_WYG_021-15b"/>
欲因而引之以善道某謂來者既為舉業之故先懐利<lb/>
心恐難納之於義大抵渠凡事似於果㫁有所未足耳<lb/>
誠之資質確實有志世故心實愛之但正宜為學不然<lb/>
恐未免為才使今歸必首去求見某以乍出人事頗多<lb/>
姑遣此紙早晚樞師又自有人行也孟子解渠却錄未<lb/>
畢樞師處却將寫了當祝封呈餘㡬為道自重<lb/>
　<lb/>
　南軒集巻二十一<lb/>
</p>
<p>
</p>
  </div>
</body>
</text>
</TEI>
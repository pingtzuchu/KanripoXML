<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻三十六</head>
    <p>
<pb n="KR4d0284_WYG_036-1a"/>
欽定四庫全書<lb/>
　南軒集巻三十六　　　　　宋　張栻　撰<lb/>
　　銘<lb/>
　　　囦乎齋銘<lb/>
趙郡李東老結茅于江南榜之曰囦乎求予為銘予聞<lb/>
東老之居植竹千本溪流其間地偏而趣幽子將以是<lb/>
為囦乎東老蚤從名士遊詩法甚高方其得意不復知<lb/>
有塵世事子將以是為囦乎以予觀之殆不然也<lb/>
<pb n="KR4d0284_WYG_036-1b"/>
嗚呼囦乎性命之微言之實難孰探其源匪言之艱天<lb/>
高地下而人其心在躬者神統乎高深其端伊邇曷睨<lb/>
以視當落其華而究斯理嗚呼信其為囦乎也己<lb/>
　　　克齋銘<lb/>
夫子告顔子以克己復禮為仁揚子雲曰勝己之私之<lb/>
謂克子雲蓋未知所以為克者故其言迫切而不近廣<lb/>
漢張某曰夫子所以告顔子乃終之之事學者必卓然<lb/>
有見而後可以用力於克也清江陳擇之燕居之齋曰<lb/>
<pb n="KR4d0284_WYG_036-2a"/>
克敢衍其義而為之銘<lb/>
惟人之生父乾母坤允受其中天命則存血氣之萌物<lb/>
欲斯誘日削月朘意鮮能乆越其云為匪我之自營營<lb/>
四馳擾擾萬事聖有謨訓克己是宜其克伊何本乎致<lb/>
知其致伊何格物是期動靜以察晨夕以思良知固有<lb/>
匪縁事物卓然獨見我心皦日物格知至萬理可窮請<lb/>
事克己日新其功莫險於人欲我其平之莫危於人心<lb/>
我其安之我視我聽勿蔽勿流我言我動是出是由涵<lb/>
<pb n="KR4d0284_WYG_036-2b"/>
濡泳游不競不絿允蹈彛則靡息厥脩逮夫既克曰人<lb/>
而天悠乆無疆匪然而然為仁之功於斯其至我稽古<lb/>
人其惟顔氏於穆聖學具有始終循循不舎與天同功<lb/>
請先致知以事克己仁逺乎哉勉旃吾子<lb/>
　　　艮齋銘<lb/>
艮齋建安魏元履燕居之室也在易艮為止止其所也<lb/>
某嘗考大學始終之序以知止為始得其所止為終而<lb/>
知止則有道矣易與大學其義一也敬為之銘物之感<lb/>
<pb n="KR4d0284_WYG_036-3a"/>
人其端無窮人為物誘欲動乎中不能反躬殆㓕天理<lb/>
聖昭厥猷在知所止天心粹然道義俱全是曰至善萬<lb/>
化之源人所固存曷自違之求之有道夫何逺而四端<lb/>
之著我則察之豈惟慮思躬以達之工深力到大體可<lb/>
明匪由外鑠如春發生知既至矣必由其知造次克念<lb/>
戰兢自持事物雖衆各循其則其則匪它吾性之徳動<lb/>
靜以時光明篤實艮止之妙於斯為得任重道逺時不<lb/>
我留嗟我同志勉哉勿休繄我小子懼弗克力咨爾同<lb/>
<pb n="KR4d0284_WYG_036-3b"/>
志以起以掖<lb/>
　　　敬齋銘<lb/>
乾道四年建安劉公自樞庭出鎭豫章闢室于聽事之<lb/>
側朝夕燕處扁曰敬齋廣漢張某聞而歎曰公之志逺<lb/>
矣夫敬者宅心之要而聖學之淵源也敢為之銘以廣<lb/>
公意銘曰<lb/>
天生斯人良心則存聖愚曷異敬肆是分事有萬變統<lb/>
乎心君一頽其綱冺焉絲棼自昔先民脩己以敬克持<lb/>
<pb n="KR4d0284_WYG_036-4a"/>
其心順保常性敬匪有加惟主乎是履薄臨深不昧厥<lb/>
理事至理形其應若響而實卓然不與俱往動靜不違<lb/>
體用無忒惟敬之功恊乎天德嗟爾君子敬之敬之用<lb/>
力之乆其惟自知勿憚其艱而或怠遑亦勿迫切而以<lb/>
不常毋忽事物必精吾思察其所發以㑹于微忿慾之<lb/>
萌則杜其源有過斯改見善則遷是則天命不遏于躬<lb/>
魚躍鳶飛仁在其中於焉有得學則不窮知至而至知<lb/>
終而終嗟爾君子勉哉敬止成已成物匪曰二致任重<lb/>
<pb n="KR4d0284_WYG_036-4b"/>
道逺其端伊邇毫釐有差繆則千里惟建安公自力古<lb/>
義我作銘詩以諗同志<lb/>
　　　敦復齋銘<lb/>
復卦之義以初爻為重於畫為陽於義為善於人蓋君<lb/>
子之道也二比於初故為休復四應於初故為獨復而<lb/>
三之頻復而厲則以其非比非應開其遷善而危其屢<lb/>
失也上之迷復而㓙則以其處極而最逺徃而不返也<lb/>
觀諸此則可見以初爻為重矣然則五之敦復奈何五<lb/>
<pb n="KR4d0284_WYG_036-5a"/>
體順而居中以中自考者也故為敦篤於復夫能敦篤<lb/>
於復宜曰吉曰亨矣而獨曰無悔奈何無悔者戒辭也<lb/>
以其柔而逺於陽故為之戒辭謂如是乃無悔也南徐<lb/>
陳希顔舊名其齋曰敦復嵗壬辰與予相遇于長沙屬<lb/>
予銘予知希顔有取於儆戒之意也為之銘曰<lb/>
惟聖作易研㡬極深惟卦有復於昭天心六爻之義各<lb/>
隨所乗其在於五敦復是明其敦如何篤志允蹈順保<lb/>
其中而以自攷我觀爻義厥有戒辭君子體之敬戒是<lb/>
<pb n="KR4d0284_WYG_036-5b"/>
資人欲易萌天理難存毫釐之間消長所分凡百君子<lb/>
奈何不敬祗於夙宵以若天命惟積惟乆匪俟乎外敢<lb/>
曰無悔庶幾寡悔<lb/>
　　　恕齋銘<lb/>
潭州右司理之治海陵周俊卿請予名其齋予名之以<lb/>
恕為之詞曰<lb/>
刑成不變君子盡心明動麗止象著羲經所存曷先其<lb/>
恕之云自盡於己以察其情意有所先則弗敢成見雖<lb/>
<pb n="KR4d0284_WYG_036-6a"/>
云獨亦靡敢輕幽隱之枉是達是申毫釐之疑是析是<lb/>
明俾爾寡弱無有或困于爾强慝靡訹靡遁及得其情<lb/>
又以勿喜古人於此恕有餘地我銘于齋意實在兹嗟<lb/>
嗟來者尚克念之<lb/>
　　　蒙齋銘<lb/>
番陽余端蒙請予銘蒙齋至于再三予未有以言也它<lb/>
日因有感于果行育徳之義乃為之辭曰<lb/>
乾坤既畫八卦是生八卦相乗萬象以明下坎上艮其<lb/>
<pb n="KR4d0284_WYG_036-6b"/>
卦曰蒙其蒙伊何源泉在中泉之始萌其行未達雖則<lb/>
未達而理孰遏君子體之于以果行黽勉躬行動畏天<lb/>
命泉之始萌其勢則止止乃日澄源源遏已君子體之<lb/>
于以育徳篤敬不渝靜保天則惟養于中大本攸立惟<lb/>
敏于外達道攸飭内外交修相須以成乆而有常則能<lb/>
日新我銘蒙齋敢越斯義惟言之難實以自厲凡百君<lb/>
子有觀於斯毋忽乎近尚其懋之<lb/>
　　　虚舟齋銘<lb/>
<pb n="KR4d0284_WYG_036-7a"/>
詹體仁闢齋於便坐屬予名以其虚且長也則題之曰<lb/>
虚舟他日體仁謂予曰漆園之説道而離吾無取焉耳<lb/>
在易之中孚利渉大川乗木舟虚將於是焉體之予歎<lb/>
其善思也則又為之銘<lb/>
心本虚理則實應事物無轍迹來不迎去不留彼萬變<lb/>
我日休行斯通險可濟孚豚魚貫天地曷臻兹在克己<lb/>
去其窒斯虚矣<lb/>
　　　主一齋銘<lb/>
<pb n="KR4d0284_WYG_036-7b"/>
成都范文叔以主一名齋予嘉其志為銘以勉之<lb/>
人之心一何危紛百慮走千岐惟君子克自特正衣冠攝威<lb/>
儀澹以整儼若思主于一復何之事物來當其幾應以<lb/>
專匪可移理在我寧彼隨積之乆昭厥微靜不偏動靡<lb/>
違嗟勉哉自邇卑惟勿替日在兹<lb/>
　　　南劒州尤溪縣學傳心閣銘<lb/>
乾道九年知南劒州尤溪縣事石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>既新其縣之學復<lb/>
建閣于學之東北買書五千巻藏之其上而命工人繪<lb/>
<pb n="KR4d0284_WYG_036-8a"/>
濓溪周先生河南二程先生之像寘于其中使學者得<lb/>
共朝夕瞻仰焉新安朱熹為之名曰傳心之閣而<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>又<lb/>
以書請銘于廣漢張某某竊惟念自孟子没聖學失傳<lb/>
歴世乆逺其間儒者非不知尊孔孟而誦六經至考其<lb/>
所得則不越於詁訓文義之間而已於聖人之心所以<lb/>
本諸天地而措諸天下與來世者蓋鮮克渉其藩而況<lb/>
睹其大全者哉惟三先生生乎千載之後乃能攷諸遺<lb/>
經而得其不傳之妙以相授受然後六經之言羣聖之<lb/>
<pb n="KR4d0284_WYG_036-8b"/>
心全體大用晦而復明如日之中萬物皆覩嗚呼盛矣<lb/>
某愚不敏夙嚮往焉敢以建閣之意命名之說洗心拜<lb/>
手叙而銘之銘曰<lb/>
惟民之生厥有彛性情動物遷以隳厥命惟聖有作合<lb/>
乎天心脩道立教以覺來今孰謂道逺始卒具陳俾爾<lb/>
由學而聖可成鄒魯云邈章句有師一經皓首語道則<lb/>
迷惟子周子崛起千載熟探其源以識其大立象盡意<lb/>
闡幽明微聖學有傳不曰在兹惟二程子實嗣其徽既<lb/>
<pb n="KR4d0284_WYG_036-9a"/>
自得之又光大之有渾其全則無不總有析其精則無<lb/>
不中曰體曰用著察不遺曰隠曰微莫間其幾於皇聖<lb/>
心如日有融於赫心傳來者所宗有屹斯閣尤溪之濵<lb/>
翼翼三子繪事孔明儼然其秋温然其春掲名傳心詔<lb/>
爾後人咨爾後人來拜于前起敬起慕永思其傳于味<lb/>
其言于考其為體于爾躬以㑹其歸爾之體矣循其至<lb/>
而爾之至矣道豈異而傳心之名千古不渝咨爾後人<lb/>
無替厥初<lb/>
<pb n="KR4d0284_WYG_036-9b"/>
　　　顧齋銘<lb/>
廣漢張某名華陽宇文紹節之齋曰顧且為之銘<lb/>
人之立身言行為大惟言易出惟行易怠伊昔子聿思其<lb/>
艱嚴其樞機立是防閑於其有言則顧厥為毫釐之浮<lb/>
則為自欺克謹于出内而不外確乎其言惟實是對於<lb/>
其操行則顧厥言須㬰弗踐則為己愆履薄臨深戰兢<lb/>
自持確乎其行惟實是依表裏交正動靜迭資若唱而<lb/>
和若影而隨伊昔君子胡不慥慥勉哉勿渝是敬是保<lb/>
<pb n="KR4d0284_WYG_036-10a"/>
　　　讀書樓銘<lb/>
醴陵丁<graphic n="KR1556" url="https://raw.githubusercontent.com/kanripo/KR-Gaiji/master/images/KR1556.png" mimeType="image/png"/>明發請於某曰家有小樓為羣從講習之所<lb/>
敬求其名某以讀書名之而因銘以告<lb/>
洪惟元聖研幾極深出言為經以達天心天心煌煌聖<lb/>
謨洋洋有赫其傳惠我無疆嗟哉學子生乎千載孰謂<lb/>
聖逺遺經猶在孰不讀書而昧厥㫖章句是鑿文采是<lb/>
事矧其所懐惟以祿利茫乎四馳其曷予暨嗟哉學者<lb/>
當知讀書匪有所為惟求厥初厥初惟何爾所固然因<lb/>
<pb n="KR4d0284_WYG_036-10b"/>
書而發爾知則全維誦維歌維究維復維以泳㳺勿肆<lb/>
勿梏維平乃心以㑹其理切于乃躬以察以體積功既<lb/>
深有燁其明逈然意表大體斯呈聖豈予欺實發予機<lb/>
俾予自知以永于為若火始燃若泉始達推之自兹進<lb/>
孰予遏若登泰山益高益崇維理無形維經無窮嗟哉<lb/>
學子盍敬念兹以是讀書則或庶幾<lb/>
　　　葵軒石銘<lb/>
張子銘葵軒之石于以出入觀省焉<lb/>
<pb n="KR4d0284_WYG_036-11a"/>
正爾衣冠毋惰爾容謹爾視聽毋越爾躬爾之話言式<lb/>
循爾𠂻爾之起居式蹈爾庸敬爾所動毋窒其通貞爾<lb/>
所存毋失其宗外之云肅攸保于中中之克固外斯率<lb/>
從天命可畏戒懼難終勒銘于石用儆爾慵<lb/>
　　　筆囊銘<lb/>
司馬文正公貯筆黄囊又紅管筆一枝今藏太史范氏<lb/>
文正親題其上實治平中賜物淳熈六年敬銘<lb/>
厚陵之賜文正之澤傳之方來見者改色筆端吐辭穀<lb/>
<pb n="KR4d0284_WYG_036-11b"/>
粟萬世豈惟改色公心是繼在昔魏公世保其笏謹哉<lb/>
斯藏惟德其物<lb/>
　　　周奭硯璞銘<lb/>
靡飾于外含章在中以時發舒翰墨之功君子觀象于<lb/>
以蓄德韜其光芒惟貞靡忒<lb/>
　　箴<lb/>
　　　主一箴<lb/>
伊川先生曰主一之謂敬又曰無適之謂一嗟乎求仁<lb/>
<pb n="KR4d0284_WYG_036-12a"/>
之方孰要乎此因為箴書于坐右且以諗同志<lb/>
人稟天性其生也直克順厥彛則靡有忒事物之感紛<lb/>
綸朝夕動而無節生道或息惟學有要持敬勿失驗厥<lb/>
操捨乃知出入曷為其敬妙在主一曷為其一惟以無<lb/>
適居無越思事靡它及涵泳于中匪忘匪亟斯須造次<lb/>
是保是積既乆而精乃㑹于極勉哉勿倦聖賢可則<lb/>
　　　四益箴<lb/>
先君晚嵗嘗大書四言以詔枃弟曰無益之言勿聽無<lb/>
<pb n="KR4d0284_WYG_036-12b"/>
益之事勿為無益之文勿觀無益之友勿親枃受而藏<lb/>
之惟謹先君既没之九年則以請于某曰伏自惟念大<lb/>
懼無以承先君之意既以四益名堂願兄追述其義將<lb/>
列之坐右朝夕儆戒以庶幾乎萬一某奉書而泣退而<lb/>
為箴以告之<lb/>
若古有訓聽徳惟聰聞過以改聞善以從匪是之聞則<lb/>
為無益謟言溺心姦言敗德嗟哉勿忘敬共朝夕卓爾<lb/>
有定聽斯不惑朝夕之間何莫非事事所當事是為君<lb/>
<pb n="KR4d0284_WYG_036-13a"/>
子惟欲之動則亂于為營營何益擾擾孰知止之有道<lb/>
當收放心曷喻其工履薄臨深異説害道我則弗邇浮<lb/>
文妨實我則弗貴而況末俗骫論俚辭當絶于前勿亂<lb/>
于思潜心聖賢愽攷載籍聞見之多于以蓄德大倫惟<lb/>
五友居其一我觀昔人敬戒無斁以狎而比以順而同<lb/>
徳惟日䘮友亦曷終必端爾心忠信是親神之聽之終<lb/>
和且平<lb/>
　　賛<lb/>
<pb n="KR4d0284_WYG_036-13b"/>
　　　漢丞相諸葛忠武侯畫像賛<lb/>
惟忠武侯識其大者仗義履正卓然不舎方卧南陽若<lb/>
將終身三顧而起時哉屈伸難平者事不昧者幾大綱<lb/>
既得萬目乃隨我奉天討不震不竦維其一心而以時<lb/>
動噫侯此心萬世不冺遺像有嚴瞻者起敬<lb/>
　　　濓溪先生<lb/>
於惟先生絶學是繼窮原大極示我來世<lb/>
　　　明道先生<lb/>
<pb n="KR4d0284_WYG_036-14a"/>
於惟先生㑹其純全天理之掲聖學淵源<lb/>
　　　伊川先生<lb/>
於惟先生極其精微俾爾立徳循循有歸<lb/>
　　　于湖畫像賛<lb/>
是于湖君英邁偉特遇事若然如箭破的談笑翰墨如<lb/>
風無迹惟其胷中無有畛域故所發施横達四出雖然<lb/>
此固衆人之所識也今方袖手于湖之上盡心以事其<lb/>
親而益究其所未及則其所至又孰知其紀極者耶己<lb/>
<pb n="KR4d0284_WYG_036-14b"/>
丑夏廣漢張某書于湘中館<lb/>
　　　書伊川先生易傳復卦義賛<lb/>
天地之心其體則微于動之端斯以見之其端伊何維<lb/>
以生生羣物是資而以日亨其在於人純是惻隠動匪<lb/>
以斯則非天命曰義禮智位雖不同揆厥所基脈絡該<lb/>
通曷其保之日乾夕惕斯須不存生道或息義則無害<lb/>
敬立義集是為復亨出入無疾<lb/>
　　　觀虎丘劒池有言<lb/>
<pb n="KR4d0284_WYG_036-15a"/>
湛乎淵停其靜養也卓乎壁立其自守也歴四時而無<lb/>
虧其有常也上汲而不窮其用不膠也其有似於君子<lb/>
之德乎吾是以徘徊而不能去也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0284_WYG_036-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻三十六<lb/>
</p>
<p>
</p>
  </div>
</body>
</text>
</TEI>
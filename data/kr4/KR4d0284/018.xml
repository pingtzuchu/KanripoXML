<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻十八</head>
    <p>
<pb n="KR4d0284_WYG_018-1a"/>
欽定四庫全書<lb/>
　南軒集巻十八　　　　　　宋　張栻　撰<lb/>
　　說<lb/>
　　　仁說<lb/>
人之性仁義禮智四徳具焉其愛之理則仁也冝之理<lb/>
則義也讓之理則禮也知之理則智也是四者雖未形<lb/>
見而其理固根於此則體實具於此矣性之中只有是<lb/>
四者萬善皆管乎是焉而所謂愛之理者是乃天地生<lb/>
<pb n="KR4d0284_WYG_018-1b"/>
物之心而其所由生者也故仁為四徳之長而又可以<lb/>
兼包焉惟性之中有是四者故其發見於情則為惻隠<lb/>
羞惡是非辭讓之端而所謂惻隠者亦未嘗不貫通焉<lb/>
此性情之所以為體用而心之道則主乎性情者也人<lb/>
惟己私蔽之以失其性之理而為不仁甚至於為忮為<lb/>
忍豈人之情也哉其陥溺者深矣是以為仁莫要乎克<lb/>
已己私既克則廓然大公而其愛之理素具於性者無<lb/>
所蔽矣愛之理無所蔽則與天地萬物血脉貫通而其<lb/>
<pb n="KR4d0284_WYG_018-2a"/>
用亦無不周矣故指愛以名仁則迷其體<hi>程子所謂愛是情仁是性</hi>
<hi>謂此</hi>而愛之理則仁也指公以為仁則失其真<hi>程子所謂仁道難名</hi>
<hi>惟公近之不可便指公為仁謂此</hi>而公者人之所以能仁也夫静而仁<lb/>
義禮智之體具動而惻隠羞惡辭讓是非之端達其名<lb/>
義位置固不容相奪倫然而惟仁者為能推之而得其<lb/>
冝是義之所存者也惟仁者為能㳟讓而有節是禮之<lb/>
所存者也惟仁者為能知覺而不昧是智之所存者也<lb/>
此可見其兼能而貫通者矣是以孟子於仁統言之曰<lb/>
<pb n="KR4d0284_WYG_018-2b"/>
仁人心也亦猶在易乾坤四徳而統言乾元坤元也然<lb/>
則學者其可不以求仁為要而為仁其可不以克巳為<lb/>
道乎<lb/>
　　　記甘露李文饒事<lb/>
予過京口登北固山甘露寺訪求舊迹及觀曽畋所編<lb/>
丹陽類集載熙寜中寺僧應夫因治故殿基獲舎利并<lb/>
李文饒手記云寳歴間創甘露刹以資穆皇之冥楅文<lb/>
饒有祭言禪師文云因甘露之降瑞立仁祠於髙標與<lb/>
<pb n="KR4d0284_WYG_018-3a"/>
此記合予嘗怪文饒不樂釋氏毀其室廬貌像沙汰其<lb/>
徒若真疾惡之者至其諭張仲武之辭則又疑其太甚<lb/>
而觀其奉道士法甚至則文饒豈真知惡異教者哉今<lb/>
攷丼露刻所謂建刹以資冥福此在釋氏說為最陋者<lb/>
文饒方且惑之以此崇奉其君則文饒之欲絶弃釋氏<lb/>
义豈其本心也哉以予觀之文饒雖有才氣然富貴中<lb/>
人耳武宗素重道士故其勢必排釋氏文饒極力為此<lb/>
不過逢迎其君之意云耳不然與建刹藏舎利之事何<lb/>
<pb n="KR4d0284_WYG_018-3b"/>
大不類耶孰知數百載之後㫁刻出於土中其不可揜<lb/>
有如此者或曰文饒謂建刹可以資福而寜不畏毀刹<lb/>
之招禍乎殊不知富貴移人之意豈獨此哉嗟乎異端<lb/>
之為害烈矣文饒乃以此心蘄勝之不亦難乎冝其復<lb/>
之之速且益熾也予重為之歎息云<lb/>
　　　勿齋說<lb/>
胡先生之季子大時求予名其讀書之室予因誦非禮<lb/>
勿視非禮勿聽非禮勿言非禮勿動之言而名之曰勿<lb/>
<pb n="KR4d0284_WYG_018-4a"/>
齋嗟乎天理人欲不並立也操舎存亡之機其間不能<lb/>
以毫髮所謂非禮者非天之理故也苟非天理即人欲<lb/>
巳勿者禁止之辭收放心之要也學者所當於視聽言<lb/>
動之間隨吾所見覺其為非禮則克之無愛焉慮思力<lb/>
行由粗以及精由著以及㣲則所謂非禮蓋將有不可<lb/>
勝克者克之之至則天理純全而視聽言動一循其則<lb/>
矣為仁由巳而由人乎哉貴夫勉之勿舎而巳<lb/>
　　　勿欺室說<lb/>
<pb n="KR4d0284_WYG_018-4b"/>
山西郭侯子明以書抵予曰所居一室扁以勿欺願得<lb/>
數語以發其義庶幾朝夕觀省予惟天下之事常壞於<lb/>
誕謾而成於敦篤古之為將者質勝其文實踰於名矜<lb/>
不形而確有餘雖一介之士且不敢欺也而况於事君<lb/>
乎雖念慮之㣲且不敢萌欺也而况於見之事為乎是<lb/>
以能成功而保其令名今子明忠勲之胄以識畧被簡<lb/>
知方當緫統之任存心如是予知其異日有以報明主<lb/>
矣予於漢西京諸將中最愛营平侯純實重厚授任于<lb/>
<pb n="KR4d0284_WYG_018-5a"/>
外為國家計不忍便文自营其所條上確然無一語虚<lb/>
無一毫隠及成功而歸論兵事得失復不敢避小嫌以<lb/>
罔主聽其自守勿欺終始不渝如此嗟乎此誠萬世為<lb/>
將之良法也子明勉之哉<lb/>
　　　書示呉益恭<lb/>
子曰吾未見剛者或對曰申棖子曰棖也慾焉得剛子<lb/>
路問强子曰南方之强與北方之强與抑而强與寛柔<lb/>
以教不報無道南方之强也君子居之衽金革死而不<lb/>
<pb n="KR4d0284_WYG_018-5b"/>
厭北方之强也而强者居之故君子和而不流强哉矯<lb/>
中立而不倚强哉矯國有道不變塞焉强哉矯國無道<lb/>
至死不變强哉矯昔者曽子謂子襄曰子好勇乎吾嘗<lb/>
聞大勇於天子矣自反而不縮雖褐寛愽吾不惴焉自<lb/>
反而縮雖千萬人吾徃矣新安呉益恭來邕州通判剛<lb/>
决而有慮臨事不避難忠義自許疾惡如讐予始一見<lb/>
竒之兩年間詧之云熟矣而益加敬焉秩滿親老不復<lb/>
可畱於其行㑹予有期服不得為之賦詩以致贈言之<lb/>
<pb n="KR4d0284_WYG_018-6a"/>
意而中有不能已者敬書魯論及中庸孟氏書中三義<lb/>
以諗之夫聖門所謂剛所謂強所謂勇者蓋如此益恭<lb/>
深思其義而體之於身于以揉偏而進徳嗟乎其又可<lb/>
量也哉淳熙四年八月甲午<lb/>
　　　名周集說<lb/>
玉山周畏知請予名其子予名之曰集以義甫字之蓋<lb/>
取諸孟子養氣之論是集義所生者集義云者積衆義<lb/>
也積集之乆則所謂浩然者生而不窮矣義内也非外<lb/>
<pb n="KR4d0284_WYG_018-6b"/>
也所謂必有事焉者蓋在此學者所當講論問辨也乾<lb/>
道壬辰十一月甲申書于葵軒<lb/>
　　　黄鶴樓說<lb/>
予過武昌登郡城南樓歩黄鶴故址覧觀山川慨然有<lb/>
感蓋黄鶴名樓以山得名也黄鶴之山逶迤起伏横亘<lb/>
郡城属于江滸見于前人文字間若浦若磯亦皆以山<lb/>
名也而唐圖經何自而為怪說謂費文偉仙去駕鶴來<lb/>
憩于此閻伯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>記中乃實其事而或者又引梁任昉所<lb/>
<pb n="KR4d0284_WYG_018-7a"/>
記謂駕鶴之賔乃荀叔偉所遇非文偉也此因黄鶴之<lb/>
名而世之喜事者妄為之說後來者旣不之察又從而<lb/>
並縁増餙之樓旁有石照亭不知何妄男子題詩牎間<lb/>
遽相傳曰此唐仙人吕洞賔所書也文人才士又為之<lb/>
夸大其事而蘇子瞻亦載馮當世之說有羽衣著屐之<lb/>
詩嗟乎寕有是理哉甚矣世俗之好怪也雖搢紳大夫<lb/>
之賢者有不免焉此無它不明理之故也使其知始終<lb/>
消息之故有無虚實皆䆒其所以然則豈得而惑之哉<lb/>
<pb n="KR4d0284_WYG_018-7b"/>
而世之惑者徃徃曰天地之間其何所不有是或有之<lb/>
未可知也為是說者其病不可復藥蓋旣置之茫昧恍<lb/>
惚或有或無之域則不復致思以窮其有無之實其惑<lb/>
終身而已矣予嘗愛漢儒之言曰明於天地之性者不<lb/>
可惑以神怪知萬物之情者不可罔以非類斯言必有<lb/>
所授非漢之儒者所能自言也嗟乎異端之惑人蓋有<lb/>
甚烈於斯類者斯固不足深辨予獨有感以警吾黨之<lb/>
士庶幾知窮理之為要而窮理則有道蓋不可以不講<lb/>
<pb n="KR4d0284_WYG_018-8a"/>
也<lb/>
　　　江漢亭說<lb/>
卾之城因山而其樓觀臺榭皆因城别駕所治之南凴<lb/>
城而望之適當江漢之匯昭武葉才翁與予裴徊觀覧<lb/>
欲建亭於上予因以江漢名之才翁請志其始嗟乎江<lb/>
漢之水其源可以濫觴而其無窮若此之盛後之登斯<lb/>
亭者念夫有本者其不息之積然也亦庶幾有感乎才<lb/>
翁名椅乾道辛卯十有二月朔張某書<lb/>
<pb n="KR4d0284_WYG_018-8b"/>
　　　贈熊辯筆說<lb/>
頃年得溧陽顧綱散車棗心制度殊不類近世筆邇來<lb/>
試使熊辯為之蓋不減綱寒牎作字十數紙不厭良覺<lb/>
慰意也然此筆殆不入時人手辯不可以難售而詭遇<lb/>
㑹有賞音者<lb/>
　<lb/>
　<lb/>
　南軒集卷十八<lb/>
</p>
<p>
</p>
  </div>
</body>
</text>
</TEI>
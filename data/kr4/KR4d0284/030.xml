<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻三十</head>
    <p>
<pb n="KR4d0284_WYG_030-1a"/>
欽定四庫全書<lb/>
　南軒集巻三十　　　　　　宋　張栻　撰<lb/>
　　答問<lb/>
　　　答朱元晦<lb/>
王驩一段解之甚精大抵王驩無足與言者獨使事若<lb/>
有未至則當正之而驩既克勝任矣此外復何言哉故<lb/>
曰夫既或治之予何言哉<lb/>
本一而已二本是無本也以愛為無差等而愛親亦以<lb/>
<pb n="KR4d0284_WYG_030-1b"/>
為施耳是非無本歟儒者之言曰立愛惟親又曰立愛<lb/>
自親始曰立云者則可見其大本矣<lb/>
　　和靖曰脫使窮其根源謹其辭說茍不踐行等為<lb/>
　　虚語石子重云愚以為人之所以不能踐行者以<lb/>
　　其從口耳中得來未嘗窮其根源無著落故耳縱<lb/>
　　謹其辭說終有疎謬若誠窮其根源則其所得非<lb/>
　　淺自然欲罷不能豈有不踐行者哉范伯崇云知<lb/>
　　之行之此二者學者始終之事闕一不可然非知<lb/>
<pb n="KR4d0284_WYG_030-2a"/>
　　之艱行之惟艱也知而不行豈特今日之患雖聖<lb/>
　　門之徒未免病此如曽㸃舞雩之對其所見非不<lb/>
　　高明而言之非不善也使其能踐履實有諸已而<lb/>
　　發揮之則豈讓於顔雍哉惟其於踐履處未能純<lb/>
　　熟此所以為狂者也又况世之人徒務知之而不<lb/>
　　以行為事雖終身汲汲猶夫人也矧知之而未必<lb/>
　　得其真歟和靖之言豈茍云乎哉<lb/>
和靖之言固有所謂然諸君之說意皆未究也孔子觀<lb/>
<pb n="KR4d0284_WYG_030-2b"/>
上世之化曰大哉知乎雖堯舜之民比屋可封亦能使<lb/>
之由之而已知者凡聖之分也豈可易云乎哉傅說之<lb/>
告高宗高宗蓋知之者恭黙思道夢帝賚予良弼非知<lb/>
之者有此乎此舊學于甘盤之所得也故君奭篇稱在<lb/>
武丁時則有若甘盤而未及乎傅說蓋發高宗之知者<lb/>
甘盤也知之非艱行之惟艱說之意亦曰雖已知之此<lb/>
非艱也貴於身親實履之此為知之者言也若高宗未<lb/>
克知之而告之曰知之非艱則說為失言矣自孟子而<lb/>
<pb n="KR4d0284_WYG_030-3a"/>
下大學不明只為無知之者耳若曰行者學者事父兄<lb/>
事上何莫不行也惟其行而不著習而不察耳知之而<lb/>
行則譬如皎日當空脚踏實地步步相應未知而行者<lb/>
如闇中摸索雖或中而不中者亦多矣曽㸃非若今之<lb/>
人自謂有見而直不踐履者也正以見得開擴便謂聖<lb/>
人境界不下顔曽請事戰兢之功耳顔曽請事戰兢之<lb/>
功蓋無須㬰不敬者也若如今人之不踐履直是未嘗<lb/>
真知耳使其真知若知水火之不可蹈其肯蹈乎<lb/>
<pb n="KR4d0284_WYG_030-3b"/>
　　叔京云經正則庶民興蓋風化之行在上之人舉<lb/>
　　而措之而已庶民興則人人知反其本而見善明<lb/>
　　見善明則邪慝不能惑也既人之不惑則其道自<lb/>
　　然銷鑠而至於無也歐陽永叔云使王政明而禮<lb/>
　　義充雖有佛無所施於吾民也亦此意也<lb/>
經乃天下之常經所謂堯舜之道也經正則庶民曉然<lb/>
趨於正道邪說不能入矣但反經之妙乃在我之事不<lb/>
可只如此說過也只如自唐以來名士如韓歐輩攻異<lb/>
<pb n="KR4d0284_WYG_030-4a"/>
端者非不多而卒不能屈之者以諸君子猶未能進夫<lb/>
反經之學也如後周李唐及世宗蓋亦嘗變其說矣旋<lb/>
即興復而愈盛者以在上者未知反經之政故也<lb/>
　　第一章此天人性命之分人物氣質之稟所以雖<lb/>
　　隠顯或不同而其理則未嘗不一也<lb/>
此語似欠如云在天人雖有性命之分而其理則一在<lb/>
人物雖有氣稟之異而其體則同則庶㡬耳<lb/>
　　言率夫性命之自然是則所謂道也<lb/>
<pb n="KR4d0284_WYG_030-4b"/>
是則是自然然如此立語學者看得便快了請更詳之<lb/>
　　脩道之謂教<lb/>
後來所寄一段意方正但尋未見幸别録示<lb/>
　　脩道之君子審其如此以下<lb/>
此一段覺得叢疊有剩句處以鄙意詳經意不睹不聞<lb/>
者指此心之所存非耳目之可見聞也目所不睹可謂<lb/>
隠矣耳所不聞可謂微矣然莫見莫顯者以善惡之㡬<lb/>
一毫萌焉即吾心之靈有不可自欺而不可以揜者此<lb/>
<pb n="KR4d0284_WYG_030-5a"/>
其所以為見顯之至者也以吾心之靈獨知之而人所<lb/>
不與故言獨此君子之所致嚴者蓋操之之要也今以<lb/>
不睹不聞為方寸之地隠微為善惡之㡬而又以獨為<lb/>
合是二者以吾之所見乎此者言之不支離否<lb/>
　　此一節因論率性之道以明脩道之始<lb/>
恐當云因論率性之道以明學者循聖人脩道之教之<lb/>
始也<lb/>
　　此一節推本天命之性以明脩道之終<lb/>
<pb n="KR4d0284_WYG_030-5b"/>
恐當云推本天命之性以明學者循聖人脩道之教之<lb/>
終也大抵天命之性率性之道聖人純全乎此而脩道<lb/>
立教使人由之在學者則當由聖人脩道之教用力以<lb/>
極其至而後道為不離而命之性可得而全也<lb/>
　　洪範之初一<hi>至</hi>正與此意合<lb/>
洪範之說固亦有此意然似不須牽引以證所言五行<lb/>
五事皇極三德然則八政五紀之在其間者復如何引<lb/>
周子之所論亦似發明其意未盡轉使人惑不若亦不<lb/>
<pb n="KR4d0284_WYG_030-6a"/>
須引也或曰然則中和果為二物<hi>云云</hi>此數句却須便<lb/>
連前文庶順且偹耳<lb/>
　　第二章隨時為中<lb/>
為字未安蓋當此時則有此時之中此乃天理之自然<lb/>
君子能擇而得之耳<lb/>
　　第四章道之不行也<hi>至</hi>不肖者不及也<lb/>
所釋恐未安某嘗為之說曰知者慕高逺之見而過乎<lb/>
中庸愚者又拘於淺陋而不及乎中庸此道之所以不<lb/>
<pb n="KR4d0284_WYG_030-6b"/>
行也賢者為高絶之行而過乎中庸不肖者又安於凡<lb/>
下而不及乎中庸此道之所以不明也道之不行由所<lb/>
見之差道之不明由所行之失此致知力行所以為相<lb/>
須而成者也不識如何<lb/>
　　第五章執其兩端用其中于民兩端者凡物之全<lb/>
　　體皆有兩端如始終本末大小厚薄之類識其全<lb/>
　　體而執其兩端然後可以量度取中而端的不差<lb/>
　　也<lb/>
<pb n="KR4d0284_WYG_030-7a"/>
此說雖巧恐非本㫖某謂當其可之謂中天下之理莫<lb/>
不有兩端如當剛而剛則剛為中當柔而柔則柔為中<lb/>
此所謂執兩端用其中于民也<lb/>
　　第十章强哉矯矯强貎詩曰矯矯虎臣是也每句<lb/>
　　言之所以深嘆美之辭雖煩而不殺也<lb/>
此説初讀之似好已而思之恐不平穏疑聖人之辭氣<lb/>
不爾也然此句終難説吕楊諸公之説雖亦費力然於<lb/>
學者用工却有益爾<lb/>
<pb n="KR4d0284_WYG_030-7b"/>
　　第十一章素隠素空也無徳而隠無位而隠皆素<lb/>
　　隠也<lb/>
素隠恐只是平日所主專在於隠者也<lb/>
　　第十二章夫婦之愚可以與知焉夫婦之不肖可<lb/>
　　以能行焉君子之道造端乎夫婦男女居室人道<lb/>
　　之常雖愚不肖亦能知而行夫婦之際有人所不<lb/>
　　睹不聞者造端乎此乃所以為戒慎恐懼之實<lb/>
此固切要下工夫處然再三紬繹恐此章之所謂與知<lb/>
<pb n="KR4d0284_WYG_030-8a"/>
能行者謂凡匹夫匹婦之所共知如朝作夕息饑食渴<lb/>
飲之類凡庶民行而不著習而不察在君子則戒慎恐<lb/>
懼之所存此乃所以為造端如所謂居室人道之常固<lb/>
亦總在其中若專指夫婦之間人所不睹不聞者却似<lb/>
未穏兼亦未盡也<lb/>
　　第十三章人之為道而逺人不可以為道人心之<lb/>
　　安者即道也<lb/>
此語有病所安是如何所安若學者錯㑹此句執認己<lb/>
<pb n="KR4d0284_WYG_030-8b"/>
意以為心之所安以此為道不亦害乎<lb/>
　　庸徳之行庸言之謹有所不足不敢不勉有餘不<lb/>
　　敢盡言顧行行顧言君子胡不慥慥爾君子知道<lb/>
　　之不逺人<hi>至</hi>豈不慥慥爾乎<lb/>
此説費力某以為有所不足不敢不勉有餘不敢盡惟<lb/>
㳺子定夫説得最好當從之若夫大意則謂道雖不逺<lb/>
人而其至則聖人亦有所不能雖聖人有所不能而實<lb/>
亦不逺於人故君子只於言行上篤實做工夫此乃實<lb/>
<pb n="KR4d0284_WYG_030-9a"/>
下手處<lb/>
　　道不逺人<hi>至</hi>倣此<lb/>
費隠之意第十一章子思子發明之至矣來說固多得<lb/>
之若此二字凡聖賢之言皆可如是㸔似不必以為下<lb/>
數章皆是發明此二字也大抵所定章句固多明析精<lb/>
當者但其間亦不無牽挽處恐子思當時立言之意却<lb/>
未必如此爾蓋自此章以下至二十章元晦所結之語<lb/>
皆似强為附合無甚意味觀明者之意必欲附合使之<lb/>
<pb n="KR4d0284_WYG_030-9b"/>
釐通縷貫故其間不免有牽强以就吾之意處以某之<lb/>
見其間聨貫者自不妨聨貫其不可强貫者逐章玩味<lb/>
意思固無窮似不須如此費力章句固合理㑹若為章<lb/>
句所牽則亦不可耳自二十一章而下其脈血自是貫<lb/>
通如所分析無甚可議者<lb/>
　　近有人疑但能存心自無不敬而程子言敬乃以<lb/>
　　動容貎整思慮為言却似從外面做起不由中出<lb/>
　　不若直言存其心之為約也<lb/>
<pb n="KR4d0284_WYG_030-10a"/>
某詳程子教人居敬必以動容貌整思慮為先蓋動容<lb/>
貎整思慮則其心一所以敬也今但欲存心而以此為<lb/>
外既不如此用工則心亦烏得而存其所謂存者不過<lb/>
强制其思慮非敬之理矣此其未知内外之本一故也<lb/>
今有人容貎不莊而曰吾心則存不知其所為不莊者<lb/>
是果何所存乎推此可見矣<lb/>
　　為佛學者言人當常存此心令日用之間眼前常<lb/>
　　見光爍爍地此與吾學所謂操則存者有異同不<lb/>
<pb n="KR4d0284_WYG_030-10b"/>
某詳佛學所謂與吾學之云存字雖同其所為存者固<lb/>
有公私之異矣吾學操則存者收其放而已收其放則<lb/>
公理存故於所當思而未嘗不思也於所當為而未嘗<lb/>
不為也莫非心之所存故也佛學之所謂存心者則欲<lb/>
其無所為而已矣故於所當有而不之有也於所當思<lb/>
而不之思也獨慿藉其無所為者以為宗日用間將做<lb/>
作用<hi>其云令日用之間眼前常見光爍爍地是弄此為作用也</hi>目前一切以為幻妄<lb/>
物則盡廢自利自私此其不知天故也<lb/>
<pb n="KR4d0284_WYG_030-11a"/>
　　論語何有於我哉文義<hi>述而子罕</hi>
吕與叔謂我之道舎是復何所有某舊只解作勉學者<lb/>
之意後來詳與叔此說文義為順亦正合程子聖人之<lb/>
教常俯而就之之意如曰吾有知乎哉無知也之類也<lb/>
至子罕篇所云尤引而示之近門人果能於此求聖人<lb/>
於此學聖人則夫高深者將可馴至矣<lb/>
範圍天地之化而不過曲成萬物而不遺通乎晝夜之<lb/>
道而知故神無方而易無體此言聖人事而結之以神<lb/>
<pb n="KR4d0284_WYG_030-11b"/>
無方而易無體亦猶中庸述仲尼之徳而結之以此天<lb/>
地之所以為大也神無方言其妙萬物而無不在也易<lb/>
無體言其變易而不窮也聖人之功用是乃神之無方<lb/>
易之無體者也蓋與之無間矣<lb/>
西銘謂以乾為父以坤為母有生之類無不皆然所謂<lb/>
理一也而人物之生血脈之屬各親其親各子其子則<lb/>
其分亦安得而不殊哉是則然矣然即其理一之中乾<lb/>
則為父坤則為母民則為同胞物則為吾與若此之類<lb/>
<pb n="KR4d0284_WYG_030-12a"/>
分固未嘗不具焉龜山所謂用未嘗離體者蓋有見於<lb/>
此也似更須說破耳<lb/>
執其兩端用其中于民當從程子之言<hi>前託㳺椽舉者非</hi>
　　　答胡廣仲<lb/>
　　心有所覺謂之仁此謝先生救拔千餘年䧟溺固<lb/>
　　滯之病豈可輕議哉<hi>云云</hi>夫知者知此者也覺者<lb/>
　　覺此者也果能用理居敬無時不覺則視聽言動<lb/>
　　莫非此體之流行而大公之理在我矣尚何憤驕<lb/>
<pb n="KR4d0284_WYG_030-12b"/>
　　險薄之有<lb/>
元晦前日之言固有過當然知覺終不可以訓仁如所<lb/>
謂知者知此者也覺者覺此者也此言是也然所謂此<lb/>
者乃仁也知覺是知覺此又豈可遂以知覺為此哉<lb/>
　　以愛名仁者指其施用之迹也以覺言仁者明其<lb/>
　　發見之端也<lb/>
愛固不可以名仁然體夫所以愛者則固求仁之要也<lb/>
此孔子答樊遲之問以愛人之意<lb/>
<pb n="KR4d0284_WYG_030-13a"/>
　　復卦下面一畫乃是乾體其動以天且動乎至靜<lb/>
　　之中為動而能靜之義所以為天地心乎<lb/>
至靜而動不窮焉所以為天地心也<lb/>
　　　答陳平甫<lb/>
　　不可息者非仁之謂歟<lb/>
仁固不息只以不息說仁未盡程子曰仁道難名惟公<lb/>
近之不可便以公為仁須於此深體之<lb/>
　　性太極太極不動不動則不見其所以為仁心則<lb/>
<pb n="KR4d0284_WYG_030-13b"/>
　　與物接矣與物接則是心應之矣此古人所以直<lb/>
　　指心要曰仁人心也<lb/>
未與物接時仁如之何<lb/>
　　心無内外心而有内外是私心也非天理也故愛<lb/>
　　吾親而人之親亦所當愛敬吾長而人之長亦所<lb/>
　　當敬今吾有親則愛焉而人之親不愛有長則敬<lb/>
　　焉而人之長不敬是心有兩也是二本也且天之<lb/>
　　生物使之一本而二本可乎<lb/>
<pb n="KR4d0284_WYG_030-14a"/>
此𦂳要處不可毫釐差蓋愛敬之心由一本而施有差<lb/>
等此仁義之道所以未嘗相離也易所謂稱物平施稱<lb/>
物之輕重而吾施無不平焉此吾儒所謂理一而分殊<lb/>
也若墨氏愛無差等即是二本伊川先生答楊龜山論<lb/>
西銘書當熟玩味<lb/>
　　奔逸絶塵在乎思<lb/>
如此等語皆涉乎浮夸不穏貼夫思者沈潛縝密優㳺<lb/>
涵泳以深造自得者也今而曰奔逸絶塵則有臆度採<lb/>
<pb n="KR4d0284_WYG_030-14b"/>
取之意無乃流入於異端一聞便悟一超直入之弊乎<lb/>
非聖門思睿作聖之功也推此類察之<lb/>
　　吾心純乎天理則身在六經中矣或曰何謂天理<lb/>
　　曰饑而食渇而飲天理也晝而作夜而息天理也<lb/>
　　自是而上秋毫加焉即為人欲矣人欲萌而六經<lb/>
　　萬古矣<lb/>
此意雖好然饑食渇飲晝作夜息異教中亦有拈出此<lb/>
意者而其與吾儒異者何哉此又不可不深察也孟子<lb/>
<pb n="KR4d0284_WYG_030-15a"/>
只常拈出愛親敬長之端最為親切於此體認即不差<lb/>
也<lb/>
　　平居以利物為心然後此道廣<lb/>
若曰常以利物為心是外之也曰公天下萬物而不私<lb/>
其已焉則可矣<lb/>
　　人者天地之心經以論禮而五峯以論仁者自其<lb/>
　　體言之為禮自其用言之為仁<lb/>
仁其體也以其有節而不可過故謂之禮禮運人者天<lb/>
<pb n="KR4d0284_WYG_030-15b"/>
地之心之言其論禮本仁而言之也<lb/>
　　欲請足下本六經語孟遺意將前所舉十四聖人<lb/>
　　槩為作傳繫以道統之傳而以國朝濓溪河南横<lb/>
　　渠諸先生附焉洙泗門人至兩漢以下及國朝程<lb/>
　　門諸賢凡有見於道有功於聖門者各隨所得表<lb/>
　　出其人附置傳末著成一書<lb/>
某晚學懼不克堪也若曰裒類聖賢之言行聚而觀之<lb/>
斯可矣<lb/>
<pb n="KR4d0284_WYG_030-16a"/>
　　欲請足下以已精思探三聖人之用心又㑹以河<lb/>
　　南龜山漢上之說續成上下繫說卦序卦雜卦解<lb/>
　　五篇傳之以貽後代<lb/>
某近裒集伊川横渠楊龜山繫辭說未畢亦欲年嵗間<lb/>
記鄙見于下如漢上之說雜而不知要無足取也<lb/>
　　欲請足下本聖人遺意將禮記雜漢儒說處重加<lb/>
　　刪定其所刪去文義亦勿截然棄之宜各附置篇<lb/>
　　末仍著所以刪去之意於語下以昭示後學<lb/>
<pb n="KR4d0284_WYG_030-16b"/>
禮記亦正欲考究若曰刪定則某豈敢<lb/>
　　欲請足下一言諭猶子然令徃石室等處物色明<lb/>
　　道横渠之後挈與偕行於緜竹義庒内月加廩給<lb/>
　　或於崇慶上院割田與之經紀其生庶㡬大賢之<lb/>
　　後不至竟日窮年有饑寒之憂然後隨其資性漸<lb/>
　　教以學<lb/>
此事深可嘆者蓋有位為政者之責某輩在閑又不當<lb/>
竊取而任之若與之相識則或周之教之可也然來諭<lb/>
<pb n="KR4d0284_WYG_030-17a"/>
則不敢㤀<lb/>
　　五峯先生所著皇王大紀<lb/>
五峯未易簀半年前某見之求觀此書云此書千瘡百<lb/>
孔未有倫序未可拈出若病少間當相與考訂之後來<lb/>
某得本于其家殊未成次第然其論數十篇可得後便<lb/>
錄寄<lb/>
　<lb/>
　<lb/>
<pb n="KR4d0284_WYG_030-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻三十一</head>
    <p>
<pb n="KR4d0284_WYG_031-1a"/>
欽定四庫全書<lb/>
　南軒集巻三十一　　　　　宋　張栻　撰<lb/>
　　答問<lb/>
　　　答宋伯潛<lb/>
　　明道云志動氣者什九氣動志者什一所謂氣動<lb/>
　　志者非獨趨蹶藥也酒也亦是也若止以藥與酒<lb/>
　　與蹶趨言之謂之少可也明道又云氣專在喜怒<lb/>
　　豈不動志夫人為私欲所勝喜怒不公以移奪其<lb/>
<pb n="KR4d0284_WYG_031-1b"/>
　　志者多矣而謂氣動志者什一此則未諭<lb/>
所以有喜怒亦志動氣也但因喜怒之氣而志益不能<lb/>
自寧是氣復動志也蓋常人志動氣而氣復動志無窮<lb/>
已耳然自其始動而言只可謂之志動氣也惟趨蹶與<lb/>
藥也酒也則是氣先之也<lb/>
　　孟子曰可欲之謂善伊川謂與元者善之長同理<lb/>
　　又曰乾聖人之分也可欲之善屬焉剛仲嘗謂孟<lb/>
　　子言可欲非私欲之欲也自性之動而有所之焉<lb/>
<pb n="KR4d0284_WYG_031-2a"/>
　　者耳於可與不可之際甚難擇姑以近者言之如<lb/>
　　飲食男女人之所大欲人孰不欲富貴亦皆天理<lb/>
　　自然循其可者而有所之如饑而食渇而飲以禮<lb/>
　　則得妻以其道而得富貴之類則天理也過是而<lb/>
　　恣行妄求則非天理矣故書曰敬修其可願孟子<lb/>
　　又曰無欲其所不欲是也乾聖人之分豈謂聖人<lb/>
　　之動皆循天理而然歟<hi>以坤為學者之事莫是有馴致之意否</hi>元者<lb/>
　　天徳也孟子所謂善豈指天理而言歟横渠又曰<lb/>
<pb n="KR4d0284_WYG_031-2b"/>
　　明善必明於未可欲之際未可欲謂大本未發者<lb/>
　　否見於可欲則性之苗裔已發見者未可欲則本<lb/>
　　性全體渾然不容一毫之偽明之之功何自而先<lb/>
　　莫亦當先從事於可不可之際審擇而固執之否<lb/>
　　愚見如此中心亦未安恐伊川引乾元處别有深<lb/>
　　意<lb/>
人具天地之心所謂元者也由是而發見莫非可欲之<lb/>
善也其不由是而發則為血氣所動而非其可矣聖人<lb/>
<pb n="KR4d0284_WYG_031-3a"/>
者是心純全渾然乾知大始之體也故曰乾聖人之分<lb/>
可欲之善屬焉在賢者則由積習以復其初坤作成物<lb/>
之用也故曰坤學者之事也有諸己之信屬焉今欲用<lb/>
工宜莫先於敬用工之乆人欲寖除則所謂可者益可<lb/>
得而存矣若不養其源徒欲於其發見之際辨擇其可<lb/>
與不可則恐紛擾而無日新之功也<lb/>
　　　答周允升<lb/>
　　王通謂夫子與太極合德若如先生之說則人與<lb/>
<pb n="KR4d0284_WYG_031-3b"/>
　　物莫不有太極詎止合而已通顧為是言殆將太<lb/>
　　極别為一物耶奭竊疑焉於是反復思之意夫通<lb/>
　　之說蓋指其初者言之也當其三才未判兩儀未<lb/>
　　分五行未布而太極已固存矣逮夫太極動而生<lb/>
　　陽動極而靜靜而生隂隂陽分而兩儀立陽變隂<lb/>
　　合而五行生無極之真二五之精妙合而凝乾道<lb/>
　　成男坤道成女二氣交感化生萬物而人始具此<lb/>
　　太極矣逆通之意其指夫生物之初者言之耶今<lb/>
<pb n="KR4d0284_WYG_031-4a"/>
　　夫人莫不具是性也而盡性者誰歟性中皆有天<lb/>
　　也而配天者誰歟是以中庸之論惟天下至誠為<lb/>
　　能盡性惟天下至聖故曰配天太極亦猶是也儻<lb/>
　　曰太極吾所固有何合徳之云則配天之說亦非<lb/>
　　耶奭嘗譬之日光凡世間一切物能容光者莫不<lb/>
　　具日光焉畢竟空中之日光自若也今曰能容光<lb/>
　　者非日光也固不可也謂日光盡在是而空中者<lb/>
　　無與焉亦不可也是故物生之初太極存焉生物<lb/>
<pb n="KR4d0284_WYG_031-4b"/>
　　之後太極具焉人雖各具太極要其初者固自若<lb/>
　　也此通所以有合德之說歟昔者馬上所聞尚有<lb/>
　　未諭者故此諄諄幸賜指教使渙然氷釋為荷<lb/>
天可言配指形體也太極不可言合太極性也惟聖人<lb/>
能盡其性太極之所以立也人雖具太極然淪胥䧟溺<lb/>
之則謂之太極不立可也<lb/>
　　程子曰萬物皆備於我不獨人爾物皆然都自這<lb/>
　　裏出去只是物不能推人則能推之雖能推之㡬<lb/>
<pb n="KR4d0284_WYG_031-5a"/>
　　時添得一分不能推之㡬時減得一分萬里俱在<lb/>
　　平鋪放著㡬時道堯盡君道添得些君道多舜盡<lb/>
　　子道添得些子道多元來依舊又曰萬物皆備於<lb/>
　　我此通人物而言禽獸與人絶相似只是不能推<lb/>
　　然禽獸之性却自然不待學不待教如營巢養子<lb/>
　　之類是也人雖是靈却㭬䘮處極多只有一件嬰<lb/>
　　兒飲乳是自然非學也其佗皆誘之又曰萬物皆<lb/>
　　備於我矣反身而誠樂莫大焉不誠則逆於物而<lb/>
<pb n="KR4d0284_WYG_031-5b"/>
　　不順也又曰學者必先識仁仁者與物渾然同體<lb/>
　　孟子曰萬物皆備於我須反身而誠乃為大樂若<lb/>
　　反身未誠則猶是二物有對以已合彼終未有之<lb/>
　　又安得樂此四段皆程子之說前二說謂人與物<lb/>
　　皆然後二說則獨指人而言據孟子謂萬物皆備<lb/>
　　於我未嘗曰物皆備萬物也如前二説則人與物<lb/>
　　更無差别與告子生之謂性何異夫惟物不能備<lb/>
　　萬物故止有一物之用<hi>所以不能推者只為合下不曽備得</hi>人則備<lb/>
<pb n="KR4d0284_WYG_031-6a"/>
　　矣所以能參贊化育也至於㭬䘮處雖多這裏元<lb/>
　　來何曽増減庶民自去之爾故謂物莫不有天命<lb/>
　　莫不有太極則可謂物皆備萬物則似恐未可<lb/>
既曰物莫不皆有太極則所謂太極者固萬物之所備<lb/>
也惟其賦是氣質而拘隔之故物止為一物之用而太<lb/>
極之體則未嘗不完也<lb/>
　　子貢謂夫子曰學不厭智也教不倦仁也中庸曰<lb/>
　　成己仁也成物智也學之與成已教之與成物蓋<lb/>
<pb n="KR4d0284_WYG_031-6b"/>
　　無二事而或曰仁或曰知孰為定體耶<lb/>
中庸與子貢之言互明仁智之體用也<lb/>
　　龍塘辱指教學而時習之當如程子說時復紬繹<lb/>
　　浹洽于中今人讀語孟六經若先賢遺書時復潛<lb/>
　　泳玩味因其所唘端發其所固有乆乆涵養是保<lb/>
　　是積此誠可說也當夫子時六經未出聖人教人<lb/>
　　者亦不至多言士從之㳺者或一言而終身行或<lb/>
　　數語而終身誦或以愚魯而竟得之不知所紬繹<lb/>
<pb n="KR4d0284_WYG_031-7a"/>
　　者何事又如語孟精義諸先生之說或各不同而<lb/>
　　皆不悖於理將孰從之則是<lb/>
紬繹者謂理也義也不必止為文字諸先生之説有不<lb/>
同處<lb/>
　　通書論德愛曰仁伊川則謂仁是性愛自是情語<lb/>
　　録亦引力行近乎仁云力行闗愛甚事易傳復之<lb/>
　　六二曰仁者天下之公善之本也語錄皆以公為<lb/>
　　近仁未嘗㫁以愛為仁也然則愛特仁之一事耳<lb/>
<pb n="KR4d0284_WYG_031-7b"/>
　　而通書乃云然近世朱丈之論亦然此是則彼非<lb/>
　　二者必居一于此欲俾學者識仁之本體厥道何<lb/>
　　繇<lb/>
力行近乎仁力行者敦篤切至故也便以愛為仁則不<lb/>
可然愛之理則仁也<lb/>
　　觀過斯知仁矣舊觀所作訥齋韋齋記與近日所<lb/>
　　言殊異得非因朱丈别以一心觀又别以一心知<lb/>
　　頃刻之間有此二用為急迫不成道理遂變其説<lb/>
<pb n="KR4d0284_WYG_031-8a"/>
　　乎奭嘗反復紬繹此事正如懸鏡當空萬象森羅<lb/>
　　一時畢照何急迫之有必以觀他人之過為知仁<lb/>
　　則如觀小人之過於薄何處得仁來又如觀君子<lb/>
　　之過於厚則如鬻拳之以兵諫豈非過於忠乎唐<lb/>
　　人之剔股豈非過於孝陽城兄弟之不娶豈非過<lb/>
　　於友悌乎此類不可勝數揆之聖人之中道無取<lb/>
　　焉耳仁安在哉若謂因觀他人之過而黙知仁之<lb/>
　　所以為仁則曷若返之為愈乎奭於先生舊説似<lb/>
<pb n="KR4d0284_WYG_031-8b"/>
　　未能遽舎更望詳教<lb/>
後來玩伊川先生之説乃見前説甚有病來説大似釋<lb/>
氏講學不可潦草蓋過須是子細玩味方見聖人當時<lb/>
立言意思也過於厚者謂之仁則不可然心之不逺者<lb/>
可知比夫過於薄甚至於為忮為忍者其相去不亦逺<lb/>
乎請用此意體認乃見仁之所以為仁之義不至渺茫<lb/>
恍惚矣<lb/>
　　書以中庸名篇而首論中和之道然則中和與中<lb/>
<pb n="KR4d0284_WYG_031-9a"/>
　　庸當何如分<lb/>
中庸統言道之體用中和就人身上說<lb/>
　　小人之中庸也小人而無忌憚也當從王肅說是<lb/>
　　從上蔡說是<lb/>
脫一反字<lb/>
　　論舜之大知也曰執其兩端用其中於民而不及<lb/>
　　庸述夫子之忠恕也曰庸徳之行庸言之謹而不<lb/>
　　及中何也意其互見耶亦各示其用也<lb/>
<pb n="KR4d0284_WYG_031-9b"/>
言各有攸當且用其中于民固所以言庸也庸德庸言<lb/>
此庸字輕看<lb/>
　　既曰中庸不可能也又曰君子依乎中庸遯世不<lb/>
　　見知而不悔唯聖者能之必聖者而後能無乃絶<lb/>
　　學者之望耶抑其義異自不相通耶<lb/>
言中庸不可能乃所以勉學者唯聖者能之盡其道為<lb/>
難<lb/>
　　仁者人也親親為大義者宜也尊賢為大先後自<lb/>
<pb n="KR4d0284_WYG_031-10a"/>
　　有定秩九經之序則先尊賢而後親親二者當何<lb/>
　　如通<lb/>
即人心而論則親親為先就治體而言則尊賢是急堯<lb/>
典克明俊德以親九族亦是意<lb/>
　　　答彭子夀<lb/>
　　中也者天下之大本也和也者天下之達道也朱<lb/>
　　編修云大本者天下之理皆由此出道之體也達<lb/>
　　道者由此而出無所不通道之用也龜年竊謂大<lb/>
<pb n="KR4d0284_WYG_031-10b"/>
　　本者即此理之存達道者即此理之行謂之中和<lb/>
　　已是説出性情之理若曰大本者天下之理由此<lb/>
　　而出無所不通則是大本達道之外又有所謂理<lb/>
　　也不識此言如何<lb/>
大本者理之統體㑹而統體理一而已散而流行理有<lb/>
萬殊若曰大本即此理之存達道即此理之行却恐語<lb/>
意近類釋氏萬殊固具於統體之中<lb/>
　　致中和天地位焉萬物育焉朱編修云敬而無失<lb/>
<pb n="KR4d0284_WYG_031-11a"/>
　　則極其中而天地位矣義之與比則極其和而萬<lb/>
　　物育矣龜年竊謂未有極其中而不和者未有天<lb/>
　　地位而萬物不育者亦不必如此分說不識如何<lb/>
分說無害固未有天地位而萬物不育者然天地位言<lb/>
其體萬物育言其用體用自殊要須分看但元晦之語<lb/>
不若龜山云中故天地位焉和故萬物育焉為得解經<lb/>
之法<lb/>
　　君子時中朱編修云以其有君子之德而又能隨<lb/>
<pb n="KR4d0284_WYG_031-11b"/>
　　時以取中也龜年竊謂君子精義故能時中謂之<lb/>
　　時中者以其全得此理故無時而不中非是就時<lb/>
　　上取中也今曰以其有君子之德而又能隨時以<lb/>
　　取中心切疑焉<lb/>
随時以取中非元晦語乃先覺之意此意甚精蓋中字<lb/>
若統體看是渾然一理也若散在事物上看事事物物<lb/>
各有正理存焉君子處之權其所宜悉得其理乃隨時<lb/>
以取中語然元晦云以其有君子之徳又能随時以取<lb/>
<pb n="KR4d0284_WYG_031-12a"/>
中語却有病不若云所貴於君子之中庸者以君子能<lb/>
隨時以取中也<lb/>
　　大學曰古之欲明明德於天下者先治其國欲治<lb/>
　　其國者先齊其家欲齊其家者先修其身欲修其<lb/>
　　身者先正其心欲正其心者先誠其意欲誠其意<lb/>
　　者先致其知致知在格物自物格而后知至自國<lb/>
　　治而后天下平如自本而葉沿流而下學者用力<lb/>
　　之處莫切於格物致知而此篇之書自誠意至平<lb/>
<pb n="KR4d0284_WYG_031-12b"/>
　　天下條析甚明而獨於格物致知無說朱編修以<lb/>
　　為闕文是也然龜年嘗以為自平定天下遡而求<lb/>
　　之其極至於格物致知自物格知至順而達之其<lb/>
　　極至於國治天下平其間雖節目繁夥而其道甚<lb/>
　　要所謂要道蓋不過格物致知而已耳然聖人自<lb/>
　　誠意而下又各疏其說焉非謂格物致知之外又<lb/>
　　别有所謂誠意正心脩身齊家治國平天下之道<lb/>
　　此蓋聖人深指人以格物致知者然也故聖人於<lb/>
<pb n="KR4d0284_WYG_031-13a"/>
　　齊家之條引書曰若保赤子心誠求之雖不中不<lb/>
　　逺矣此格物致知之最近者也不識是否<lb/>
自誠意正心以至平天下固無非格物致知事也然疑<lb/>
致知格物一段解說自須有闕文<lb/>
　　　答彭子夀<lb/>
　　非禮勿視非禮勿聽<lb/>
主一則視聽有其則矣<lb/>
　　人心惟危<lb/>
<pb n="KR4d0284_WYG_031-13b"/>
人心因血氣而動蓋危而難安也<lb/>
　　喜怒哀樂未發謂之中<lb/>
喜怒哀樂之未發無所偏倚中之所以得名中者所以<lb/>
狀性之體段若曰目視耳聽手舉足履則是已發矣其<lb/>
無不當者迺是中節所謂時中也<lb/>
　　鳶飛戾天魚躍于淵言其上下察也<lb/>
鳶飛魚躍指道之體用無乎不在也<lb/>
　　盡心知性<lb/>
<pb n="KR4d0284_WYG_031-14a"/>
因盡心體之本然為盡其心非善窮理者莫之能也<lb/>
　　無極而太極<lb/>
此語只作一句玩味無極而太極存焉太極本無極也<lb/>
若曰自無生有則是析為二體矣<lb/>
　　堯舜豈無所用其心哉<lb/>
豈可謂堯舜無所用心特動無非天耳<lb/>
　　過化存神<lb/>
存神體也過化用也存神故能過化<lb/>
<pb n="KR4d0284_WYG_031-14b"/>
　　君子行法以俟命<lb/>
行吾法則聽天所命故富貴貧賤夷狄患難無不安也<lb/>
　　　答呉德夫<lb/>
　　孟子曰形色天性也惟聖人然後可以踐形說者<lb/>
　　謂踐者履踐也如非禮勿視聽非禮勿言動之類<lb/>
　　謂之踐形如此說恐只是賢人事一說謂聖人猖<lb/>
　　狂妄行蹈乎大方衆人則為形所役聖人則能役<lb/>
　　形恐踐字說得費力又一說形者事之初萌色者<lb/>
<pb n="KR4d0284_WYG_031-15a"/>
　　事之著見惟聖人能踐之於其初賢人則不待著<lb/>
　　見而後用力於其間此恐說天性字不出<lb/>
天之生斯人也有物必有則凡具於吾身者皆物也而<lb/>
各有則焉踐如踐言之踐實履之也凡人雖有形色而<lb/>
不能踐也感物而動不知所以踐之者也賢人則能踐<lb/>
之矣由己故也以我視以我聽以我言以我動也聖人<lb/>
盡性從容自中與天地相流通故動容周旋無非至理<lb/>
曰能則猶似用力也曰可以則見其自然而化非聖人<lb/>
<pb n="KR4d0284_WYG_031-15b"/>
莫能與也<lb/>
　　上繫曰可乆則賢人之德可大則賢人之業此一<lb/>
　　段論乾坤易簡至於可乆可大可謂極矣何故止<lb/>
　　言賢人德業或謂非聖賢之賢乃賢於人之賢<lb/>
可乆可大賢人之德業也乆大則聖人也矣<lb/>
　　舜明於庶物物或説謂物則之物或説謂萬物之<lb/>
　　物然則明庶物者奚獨舜哉且攷之經何以見舜<lb/>
　　之明庶物也<lb/>
<pb n="KR4d0284_WYG_031-16a"/>
道外無物物外無道舜明於庶物則萬理著察一以貫<lb/>
之卓然大中之域非生知其能然乎夫舜起於畎畝之<lb/>
中一旦加乎羣工之上徽五典而五典從納百揆而百<lb/>
揆叙賔四門而四門穆納于大麓而烈風雷雨弗迷非<lb/>
明於庶物其能然乎<lb/>
　　孟子曰口之於味也目之於色也耳之於聲也鼻<lb/>
　　之於臭也四肢之於安佚也性也有命焉君子不<lb/>
　　謂性也仁之於父子也義之於君臣也禮之於賔<lb/>
<pb n="KR4d0284_WYG_031-16b"/>
　　主也知之於賢否也聖人之於天道也命也有性<lb/>
　　焉君子不謂命也<lb/>
口之别味目之别色耳之别聲鼻之别臭四肢之便於<lb/>
安佚豈人所為哉是性然矣而口蘄於美味目蘄於好<lb/>
色耳蘄於鐘鼓鼻蘄於芳馨四肢蘄於安佚則是感動<lb/>
於物而為性之欲矣故有命焉而君子不謂性也蓋貴<lb/>
賤有定分窮達有定數隨其所遇無不得焉而無欲之<lb/>
之意則是天理也故不謂性者乃所以成性也父子之<lb/>
<pb n="KR4d0284_WYG_031-17a"/>
恩主仁而仁不得於父子君臣之分主義而義不得於<lb/>
君臣賔主以禮而不接我以禮賢者冝以知見於世而<lb/>
邦無道有不得而知焉天道在聖人而聖人固有不遇<lb/>
者命則然矣然而是可斷以無可奈何乎斷以無可奈<lb/>
何則人道息矣故有性焉而君子不謂命也仁不得於<lb/>
父子吾致孝以感而已如舜是也義不得於君臣吾致<lb/>
誠以格而已如周公是也彼不以禮待我而在我者盡<lb/>
其待之之道而已孔子之於陽貨可見也知不得自見<lb/>
<pb n="KR4d0284_WYG_031-17b"/>
吾雖退藏益精其知以樂其道伊尹在莘野未聘之時<lb/>
可見也天道在聖人而夫子不得如堯舜文武周公施<lb/>
而達之天下然著之六經傳於門人兼善萬世天道流<lb/>
行蓋無終窮矣故不謂命者乃所以立命也如前所説<lb/>
若流其性而不本於命則人欲肆矣如後所説若委於<lb/>
命而不理其性則天理滅矣孟子之言所以極性命之<lb/>
微而同天人之用也雖然所以成性而立命者何歟一<lb/>
則不謂性一則不謂命而心之道行乎其中矣非知仁<lb/>
<pb n="KR4d0284_WYG_031-18a"/>
者其孰能明之且聖人之於天道立言與上辭不同所<lb/>
以然者蓋明天道即聖人之道而聖人即天也<lb/>
　　孔子之謂集大成集大成也者金聲而玉振之也<lb/>
孟子言孔子不名一德而集羣聖之大成非三子之所<lb/>
可及而又以樂之大成明之蓋樂之一變謂之一成大<lb/>
成則其節奏之大備也金聲而玉振之節奏可謂備矣<lb/>
蓋又各有似焉金聲有洪殺清濁之殊聖人之智無所<lb/>
不周者然也玉振始終如一聖人之德無所不備者然<lb/>
<pb n="KR4d0284_WYG_031-18b"/>
也此其先後固自有倫然自其成者言之則金玉並奏<lb/>
知行皆極不見其始卒之有異也<lb/>
　　金聲也者始條理也玉振也者終條理也始條理<lb/>
　　者智之事也終條理者聖之事也<lb/>
伊川先生云此孟子為學者言始終之義由其能始條<lb/>
理故能終條理猶知至即能至之知終即能終之又曰<lb/>
致知智之事行其所知而極其至聖之事也據此一節<lb/>
乃是言學者之事所以學於聖人者故因上文金聲玉<lb/>
<pb n="KR4d0284_WYG_031-19a"/>
振而言言學之序如此蓋聖人則聖智合一無始卒之<lb/>
異學者則必知所先後然後有以入德也故孟子於此<lb/>
一節特分而言之明聖人之智學者所當先務必明盡<lb/>
衆理咸極其至然後力行以造夫聖人之所以聖者始<lb/>
終各有條理而不可亂也智之事聖之事猶言學智聖<lb/>
之功夫非便以為智聖也<lb/>
　　智譬則巧也聖譬則力也猶射於百步之外也其<lb/>
　　至爾力也其中非爾力也<lb/>
<pb n="KR4d0284_WYG_031-19b"/>
此一節復言聖人之事以明夫子所以異夫三子者夫<lb/>
子智聖合一至而且中矣然所以至者其力也所以中<lb/>
者非力也是巧之功也是聖人雖曰合一而智聖亦未<lb/>
嘗不偕極也若三子徒恃其力而巧不足焉則雖至而<lb/>
不能以中矣若顔子者智足以中矣其力未及至者一<lb/>
息爾天假之年孰謂其不為孔子哉<lb/>
　　西銘云知化則善述其事窮神則善繼其志其㫖<lb/>
　　何如<lb/>
<pb n="KR4d0284_WYG_031-20a"/>
西銘發明仁孝蓋仁人之事親也如事天事天也如事<lb/>
親須㬰不在焉則失其理矣神是心化是用然須黙識<lb/>
所謂神則化可得而言矣能繼志乃能述事也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0284_WYG_031-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻三十一<lb/>
</p>
<p>
</p>
  </div>
</body>
</text>
</TEI>
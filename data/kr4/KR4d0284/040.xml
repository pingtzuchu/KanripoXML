<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻四十</head>
    <p>
<pb n="KR4d0284_WYG_040-1a"/>
欽定四庫全書<lb/>
　南軒集巻四十　　　　　宋　張栻　撰<lb/>
　　墓誌銘<lb/>
　　　通判成都府事張君墓表<lb/>
君張氏諱椿字大年漢州緜竹人曽祖諱紘贈太師冀<lb/>
國公祖諱鉞舉孝亷考諱濩隱徳于鄉閭贈朝散大夫<lb/>
妣宜人蔡氏君幼孤家徒四立壁備極艱苦而挺然有<lb/>
志於為善某之祖妣秦國夫人實收而教育之逮長能<lb/>
<pb n="KR4d0284_WYG_040-1b"/>
自立鄉䣊稱之忠獻公既貴鄉里家事俾君任責君謹<lb/>
守家訓杜門讀書身率宗族公租及時先輸無一事至<lb/>
官府輕財好施勇於為義視親婣之祭祀昏𦵏不能自<lb/>
給甚者即助之後生子弟之不率訓者切厲之紛争不<lb/>
能自決者平處之小大畏伏屢試進士不遂後亦不復<lb/>
徃忠獻公知其可以居官遂使來南用叔父徽猷公滉<lb/>
致仕恩補將仕郎君時年五十餘矣旋授右廸功郎都<lb/>
大提舉坑冶鑄錢司檢校官未上㑹省員罷故開府儀<lb/>
<pb n="KR4d0284_WYG_040-2a"/>
同三司劉公錡帥荆南辟為松滋縣令縣更兵火之餘<lb/>
重以水潦湮墊徙治田萊多荒又地産茶方春他路惡<lb/>
少私貨者執兵器旁午甚至剽略殺人官為屯禁旅守<lb/>
要隘盗益羣行抵捍莫可遏止令闕官且十年君得檄<lb/>
數曰世豈有不可為之邑哉至則以撫輯為先罷横歛<lb/>
絶闗禁令商旅通行自如榜諭盗使速自新反其業其<lb/>
烏合游手願從軍者請於府為效用願耕者官給牛以<lb/>
為營田盗以是衰則又推廣保甲法而行之民欣然從<lb/>
<pb n="KR4d0284_WYG_040-2b"/>
令盗無所措足則上其事於朝朝下之府略施行於它<lb/>
縣荆南至今民兵之盛發端自此然君於此思慮極詳<lb/>
密猶恨其説未得盡用於時也縣歳調夫築堤費不貲<lb/>
吏並縁為姦旋即決壊君詳視向所築率退就淺近不<lb/>
當其衝更進塞要害冐大雪躬臨之迄于堅實明年秋<lb/>
大水堤不没數尺比退無尺寸圯邑人謳歌焉乃新夫<lb/>
子廟宫率諸生講誦公居庫庾次第一新松滋自是始<lb/>
成官府㑹府増戍官軍符諸邑治舎君獨以不擾集事<lb/>
<pb n="KR4d0284_WYG_040-3a"/>
敵冦邊它邑人例多逃徙境内獨倚君按堵及將去庫<lb/>
有餘貲以代下户租既去人思之轉從事郎中書舎人<lb/>
劉公珙薦君可任繁劇差如建康府江寧縣縣在府下<lb/>
應接期㑹急星火君先立科條示以恩信卒以整治聞<lb/>
兵部尚書虞公允文制置荆襄辟君為准備差遣用薦<lb/>
者改宣教郎幕府事有未便輙盡言公命提舉激賞庫<lb/>
掌庫者武吏公所親信異時無敢孰何君獨勾稽究治<lb/>
或以為過既代公者乃小人搜剔費用隱微卒不可得<lb/>
<pb n="KR4d0284_WYG_040-3b"/>
公始歎得君助為多授䕫州路轉運司主管文字㑹轉<lb/>
運判官周升享傅㑹大官以舟運蜀馬一路騷動且將<lb/>
盡核羡財以獻君推誠勸止非一事至其甚不能遏則<lb/>
不敢署文書且與之辯曰昔稱善理財者不過知取予<lb/>
耳今知取而不知予獨奈何使者大怒捶吏逼公署迄<lb/>
不可則無如之何時敷文閣待制王公十朋帥䕫素以<lb/>
剛正自任每多君曰使為屬者人人如張君上之人寧<lb/>
患過舉耶終身稱道推揚不置已而馬運卒不可行使<lb/>
<pb n="KR4d0284_WYG_040-4a"/>
者以罪罷且死君致其孥則盡力君在職嘗以臺檄攝<lb/>
知大寧監半載逺人安之秩滿通判成都軍府事連帥<lb/>
吏才有餘第所尚或偏寮屬少年爭為刻新以求媚君<lb/>
居其間處以靜厚其怙勢妄動者輙面折之帥亦頗憚<lb/>
焉屺山之下堰水為利最全獨歳一葺君適董其役盛<lb/>
冬勞苦不减松滋治堤時或以君年高勸少休君曰民<lb/>
命所繫使身可寒亦為之何勞耶在職二歳堰獨完方<lb/>
是時虞公已為相其親䣊有為邑府下者自帥以下反<lb/>
<pb n="KR4d0284_WYG_040-4b"/>
曲意奉之君行縣獨問以職事叱責之不顧平生大抵<lb/>
直諒不回例如此使得高位以行志則其卓然表見者<lb/>
又可量哉以乾道六年九月七日微疾没于官舎享年<lb/>
六十有九累官至承議郎以八年十月甲子塟于緜竹<lb/>
永祚鄉之原配范氏城都華陽人儉順之徳實宜于家<lb/>
後公三年没子男三人然廸功郎次熈次㽦長女適鄉<lb/>
貢進士范子脩䇿二女適迪功郎宇文紹莊其仲季夭<lb/>
孫男四人淳熈三年冬熈以然所記錄其言行走桂林<lb/>
<pb n="KR4d0284_WYG_040-5a"/>
請予為表予與君同曽祖惟銘之義始於鍾鼎然與史<lb/>
異記曰銘之義稱美而不稱惡此孝子孝孫之心也至<lb/>
於後世溢美過甚而無以取信然則宗族之間自為之<lb/>
抑可信乎予謂惟其實而已實之所在雖親何嫌抑其<lb/>
親者又觀之審也若夫誕書妄紀雖踈庸何信故予有<lb/>
此不復辭而如吾兄之賢予實親見而熟誦之於兹之<lb/>
述盖有所不能盡也嗟夫<lb/>
　　　訓武郎趙公醇叟墓誌銘<lb/>
<pb n="KR4d0284_WYG_040-5b"/>
君諱師孟字醇叟胄出昌陵燕懿王之七世孫也懿王<lb/>
生冀康孝王康孝生丹陽僖穆王僖穆生南康脩孝王<lb/>
脩孝生崇温獻公五世皆居嫡長温獻諱令圖是為君<lb/>
之曽祖考祖考諱子野終襲慶軍承宣使考諱伯莊繇<lb/>
宫邸為外官終右朝請大夫知道州君生而秀異長無<lb/>
貴驕之習以孝友稱用承宣公恩補官紹興壬子歳調<lb/>
監永州祁陽酒稅秩滿用宗室恩得監潭州南嶽廟自<lb/>
是之後寓居南嶽蕭寺中屋僅數椽被服不減寒士無<lb/>
<pb n="KR4d0284_WYG_040-6a"/>
他嗜好獨與簡編對潜思愽攷矻矻忘晝夜其於國朝<lb/>
法度興革廢置利害靡不周悉至於天文象數卜筮篆<lb/>
籕亦無所不通論古今事纚纚可聽閒即游歴溪山以<lb/>
自娯適盖無復後進意也逮于壬午歳之春先公忠獻<lb/>
留守建康薦君才可以任事操可以厲貪願易文階擢<lb/>
寘清近以為公族勸有㫖令赴在所而君時已抱疾喟<lb/>
然曰固願一見君父効愚忠其如疾何且幸得托公族<lb/>
竊厚廪召而不行國則有刑乃扶持越數驛引疾以歸<lb/>
<pb n="KR4d0284_WYG_040-6b"/>
盖自始求退以至于終凡任嶽廟者五主管台州崇道<lb/>
觀者四其恬於進取如此始君來南嶽㑹文定胡公之<lb/>
家在焉君聞所講伊洛餘論而心慕之與文定季子仁<lb/>
仲先生逰餘二十年其間講論問辨固非一端而君自<lb/>
謂吾斯終未有所安也故先生之没君哭之尤哀然而<lb/>
君方年少時性剛而氣銳遇事輙發不可少忤及見先<lb/>
生長者以來閒暇靜養至於終歳意象循循寛厚和易<lb/>
未嘗有忿色愠辭見於外識君者皆謂與疇昔為易人<lb/>
<pb n="KR4d0284_WYG_040-7a"/>
則學力之所變化亦可知矣于後有室家之戚歴時而<lb/>
情未能遣君頗病之一日晨起灑然有喜色家人怪而<lb/>
問焉則笑不答已而語其友曰吾今而後始為不負此<lb/>
生平時滯吝氷解雪消其樂有不可名言者矣盖自是<lb/>
以為所得不疑有隱几據梧之意家事亦不甚經念時<lb/>
獨旁觀老釋之書囅然一笑晚苦末疾以乾道壬辰九<lb/>
月十七日終于所寓之正寢享年六十有四其年冬君<lb/>
之友胡寔狀其行使來告曰醇叟不幸死而無子將以<lb/>
<pb n="KR4d0284_WYG_040-7b"/>
十二月壬寅塟于衡山蘭橋之原惟是所以詔來世者<lb/>
敢請某念徃來湘中熟君舊矣義固有不得辭者重惟<lb/>
習俗之弊搢紳大夫徃徃競於寵利而不能自克如君<lb/>
近出公族抱負才業而退然終身孜孜求道無所歆慕<lb/>
乎外抑亦可尚也已是宜銘君積官敦武郎配王氏先<lb/>
八年卒獨有二女長適將仕郎張衍次適右迪功郎栁<lb/>
州洛容簿范子文君無恙時或勸宜以時定嗣子君曰<lb/>
兄弟有子先人不乏祀是亦足矣而識者尤悲之銘曰<lb/>
<pb n="KR4d0284_WYG_040-8a"/>
世俗爭騖已獨處兮公族烜赫已踽踽兮天資剛强變<lb/>
寛裕兮夫豈偶然學所致兮生以其常死曷悸兮勒名<lb/>
于丘示來世兮<lb/>
　　　教授劉君墓誌銘<lb/>
前贑州教授開封劉君靖之淳熈五年四月二十四日<lb/>
以疾没于家後三月其弟前太常寺主簿清之塟君于<lb/>
廬陵先墓之側書來請銘頃予居長沙聞章貢有學官<lb/>
始至登講肄之堂視其旁列繪像凡五六皆近歳太守<lb/>
<pb n="KR4d0284_WYG_040-8b"/>
部使者即日撤去進諸生而告之曰若亦知濓溪周先<lb/>
生嘗通判是邦乎先生百世師也學者所當尊事於是<lb/>
以其處為先生祠使誦習其書問其姓名而知君之為<lb/>
賢今得清之所寄行錄一編大抵皆贑之士紀述君之<lb/>
言行謂君之教人首務正其趨向月校其士以行義為<lb/>
先視其文論治道而尊管商談學問而渉佛老言時事<lb/>
而忘讐敵者必痛抑力排之終日坐直舎雖休沐亦或<lb/>
不出講質問辯者相踵與之反復無少倦有一善輙屢<lb/>
<pb n="KR4d0284_WYG_040-9a"/>
奬而申勸之有不善為之愀然曰吾教之不至也以故<lb/>
多所感動凡學之事小大悉有條理致其鄉之老成者<lb/>
使分教席下向有濫居其職者輙漸自引去士争趨于<lb/>
學益市書它州使之讀而丐増其廪以食之自太守部<lb/>
刺史以下見其懇惻無敢有紊其學政者故君得以行<lb/>
其志贑之士知有為己之為重恥言利而趨於義君之<lb/>
教為多故其去官爭欲畱之而不能比其死奔走往哭<lb/>
又爭為紀其言行欲其有傳夫豈偶然也哉予於是而<lb/>
<pb n="KR4d0284_WYG_040-9b"/>
歎君雖在下位而能不苟於職如此且觀其所以教而<lb/>
知其志之逺且大也則為按其錄而書之君字子和本<lb/>
臨江人五世祖太子太保式自臨江歸京師曽祖斁故<lb/>
朝議大夫贈太中大夫祖武賢故承議郎考滁故通直<lb/>
郎致仕母趙氏君資禀冲淡而温厚中紹興甲戍進士<lb/>
第初任吉州司户參軍兼掌獄事即不為詭隨更尉邵<lb/>
武上官文符之下有病民者不輕以行及得贑學教授<lb/>
待次凡五年益用力於經史講論先覺師友淵源及其<lb/>
<pb n="KR4d0284_WYG_040-10a"/>
居官則推已之所從事者而與其士共之秩滿改官遭<lb/>
繼母裴氏憂未及禫而君死矣病且革戒其家曰䘮事<lb/>
勿用異說享年五十有一娶趙氏有子曰仁季女一人<lb/>
惟劉氏自國朝開基以至于極盛之際世有顯人名在<lb/>
國史忠厚雍睦之風相傳以至於今世系益逺而家法<lb/>
不衰君之兄弟又能克篤其敬相勉以道義藹如也大<lb/>
家子孫能世守如此者其亦鮮矣予雖未識君兄弟而<lb/>
與君之弟相與書辭徃來有講論之好來求銘君墓至<lb/>
<pb n="KR4d0284_WYG_040-10b"/>
五六辭甚苦有不得而辭焉銘曰<lb/>
世之論者以郡教授為不急之官以予觀之使得其人<lb/>
則於其州可以成才而善俗顧不急哉贑之學自紹聖<lb/>
間有賢者曰李朴先之實臨其官今八十有餘年矣而<lb/>
士猶稱之不衰及君又見稱曰是可繼先之也豈不賢<lb/>
哉予故表而出之<lb/>
　　　欽州靈山主簿胡君墓表<lb/>
惟建州崇安胡氏至文定公而始大其上世皆居里中<lb/>
<pb n="KR4d0284_WYG_040-11a"/>
文定公宦㳺荆楚歳乆皇考宣義公淵没塟于荆門紹<lb/>
興初因徙家衡嶽之下於是二弟寔從仲曰安止仕為<lb/>
朝奉郎生子寔字廣仲是為君君雖生晚不及親受文<lb/>
定之教而自幼敏茂氣識異於常兒年甫十五從家塾<lb/>
習辭藝從兄五峯先生宏察其質之美也從容告之曰<lb/>
文章一小技於道未為尊所謂道者人之所以生而聖<lb/>
賢得之所以為聖賢也吾家文定之業子知之乎君拱<lb/>
而作曰某不敏故竊有志乎此願有以詔之先生嘉其<lb/>
<pb n="KR4d0284_WYG_040-11b"/>
志樂以告語君雖素羸多疾而矻矻自力不肯寘由是<lb/>
所見日以開明先生之没君獨念前賢淪落且懼緒業<lb/>
荒墜慨然發憤見於辭色孜孜訪友惟恐不逮講辯反<lb/>
復以求至當議論貴决白不為含糊摸稜態其居家雍<lb/>
睦而有制閨門内外無不敬愛之或諏其所以致此則<lb/>
曰家道之失和平皆由小知自私害之吾一以公心惻<lb/>
怛居其間故無事耳始朝奉公没時幼子寓僅垂髫君<lb/>
撫育教訓恩意甚力輕財好施意氣豁然舅之子貧無<lb/>
<pb n="KR4d0284_WYG_040-12a"/>
所依君收養之終身以至族姻之不能自振者頼君區<lb/>
處調䕶非一而其好善疾惡亦本於天資親朋有過盡<lb/>
言不隱雖甚愚窒不忍棄必反復開導至其以非意相<lb/>
犯則恬不與較平時誦習文定公春秋之説尤患末俗<lb/>
統系殽辭每舉莒人滅鄫之義言意深切其操心主於<lb/>
忠厚為學謹於人倫貴實用而恥空言行事之可見者<lb/>
大抵如此早以門䕃補將仕郎殆將二紀約居恬然不<lb/>
急仕進近歳始就廣西銓選得欽州靈山縣主簿亦未<lb/>
<pb n="KR4d0284_WYG_040-12b"/>
上也乾道九年秋因事至湘隂得疾堅痞在腰股間醫<lb/>
者誤以快藥下之則益甚亟歸舊廬以十月庚辰没于<lb/>
正寢享年三十有八娶黄氏知鄂州抗之女子男二人<lb/>
大同大有皆幼一女才及笄君之没士之識君者莫不<lb/>
為徳門惜君之賢至其所居鄉里之細民亦曰何善人<lb/>
之不夀也予與君交幾十五年志意相合歳時㑹遇與<lb/>
夫書尺徃來無非以講論切磋為事則予之惜君又豈<lb/>
常情可比哉嗟夫學者之病固非一端以予觀於近世<lb/>
<pb n="KR4d0284_WYG_040-13a"/>
其大者有二焉貪高慕逺則不能循序而有進負已自<lb/>
是則不能降心以從善是二者抑學者之所甚病也數<lb/>
年以來瞷君熟矣盖務實趨本自反於卑近而虚中求<lb/>
益不私其故常予是以知其所造將不可量也孰謂天<lb/>
之降年止於斯邪學力而未極其成才高而未著於用<lb/>
予之所深痛也予豈不知脩短之有命耶是歳十二月<lb/>
癸酉塟于衡山縣雲密峯之東從其先君之兆其友同<lb/>
郡呉翼以狀來求表墓明年乃克為之淳熈改元九月<lb/>
<pb n="KR4d0284_WYG_040-13b"/>
戊申述<lb/>
　　　呉監廟墓誌銘<lb/>
予自為兒童時即識呉君子通胷中坦夷善談論豈弟<lb/>
人也平時游公卿間以忠信自將一見即欵熟乆不以<lb/>
榮悴改自予先公與丞相趙公當國開督府嘗辟君蒞<lb/>
軍士之食及有疾病者逮予家居湘中君還自北即復<lb/>
來登門先君貶陽山陽山窮僻多癘氣時秦檜擅權熖<lb/>
烈原火忌疾特甚先公屏居闔關不與人相聞雖向來<lb/>
<pb n="KR4d0284_WYG_040-14a"/>
故吏亦有莫敢以書至前者君獨屢入嶺求見見必留<lb/>
乆而後去年歳間必復來太夫人在長沙君來南必待<lb/>
安問復視先公飲食顔色寧健否歸以告君又與樞密<lb/>
折公善折公貶郴君亦每道郴問勞欵曲方憸人帥潭<lb/>
網羅善類搜抉細故以諗檜君堂堂徃來遷客間自若<lb/>
不顧也先公與折公皆作詩稱道之其激義盖如此君<lb/>
諱芾子通字也其先自武夷徙家湘潭曽祖惟忠祖仁<lb/>
信父仲明皆業儒君少而孝友既孤事母訓弟有聞于<lb/>
<pb n="KR4d0284_WYG_040-14b"/>
其鄉母病瞽踰紀君精意療治一日復明如初人以為<lb/>
孝誠之感也㳺京師聲譽籍籍縉紳間廣西經畧使吕<lb/>
源辟君自布衣補官為屬凡所以資源者甚至其可知<lb/>
者如料莫公晟有它意欲消患未然及并省平觀二州<lb/>
以寛支移之擾力行法禁以革泉貨出徼外之弊廣人<lb/>
稱之盗曹成破臨賀餘黨未去君以檄疾馳入城保其<lb/>
資粮數十萬得無失使者議狀其功君力辭焉出嶺調<lb/>
官既入督府復就版曹辟為諸路回易總領司主管文<lb/>
<pb n="KR4d0284_WYG_040-15a"/>
字已而從路公允迪往南京陷于敵深自晦其能亦屢<lb/>
以疑似坐獄不為屈竟得脫歸請祠返故居遂不復出<lb/>
仕矣君論事纚纚聽者忘倦練習典故法令以至山川<lb/>
險易財賦本末出入皆甚悉而又特精於醫始君少時<lb/>
父病瀕死而醫無良且玩視邀重利君慨然閱素問岐<lb/>
伯盧扁之書乆而得其妙視脉如洞見五臟詳察其所<lb/>
以然而投之劑無不應如甘蠅飛衛之射郢人之運斤<lb/>
盖心悟神解非庸醫守紙上語者所能睥睨髣髴也計<lb/>
<pb n="KR4d0284_WYG_040-15b"/>
所全活不可勝記在京師時士大夫私識其治法成書<lb/>
相傳以為異及歸湘中鄉黨尤頼之人有持金帛報者<lb/>
即謝不敢受家四壁立處之澹然紹興辛巳八月五日<lb/>
終于家享年七十有五是歳是月祔于先塋實衡山武<lb/>
陽鄉娶黄氏先君卒再娶陳氏子以宗林宗元宗孫伯<lb/>
騏伯熊伯驥女長適奉議郎李茆次適左迪功郎鼎州<lb/>
教授王起宗季適進士曠楊林宗屢來求予誌予自念<lb/>
徃在瀟湘君毎登堂拜太夫人予以綵衣侍重親俯仰<lb/>
<pb n="KR4d0284_WYG_040-16a"/>
十五年間風木之悲遂成永感撫事追昔痛如何言而<lb/>
於君之誌有不得辭也又念予嘗從先公旁聞君道敵<lb/>
事甚詳云人心厭金思念我宋不忘見父老屏處聚語<lb/>
有或至流涕者嗟乎此非國家它日恢復之本邪近世<lb/>
士大夫計較利害强弱畏之如虎曽不思天下莫强於<lb/>
義理況祖宗德澤滲漉之深耶予因叙君事憶君所嘗<lb/>
道者而喟然有發於斯言云銘曰<lb/>
嗟乎體魄藏於斯魂氣則無不之也咨爾子孫歳時瞻<lb/>
<pb n="KR4d0284_WYG_040-16b"/>
省以謹以䕶致饗于家以敬事以無忝於嗣<lb/>
　　　教授魏元履墓表<lb/>
故台州州學教授魏君元履之䘮新安朱君熹既為之<lb/>
志以内諸隧而其子孝伯復以書來請表于墓某雖聞<lb/>
元履之風而未及識獨時以書徃來相與之意盖有不<lb/>
待傾盖而得者又聞元履將没若以此屬於予則於孝<lb/>
伯之請反之於心誠有不能已者故不復敢以荒陋辭<lb/>
元履諱掞之舊名挺之後更今名則字子實然以元履<lb/>
<pb n="KR4d0284_WYG_040-17a"/>
行今為建寧府建陽縣人父大名隱徳不耀故禮部侍<lb/>
郎胡公寅嘗志其墓述其世系甚詳元履自幼立志不<lb/>
羣方是時建寧多儒先長者元履始入郡庠事籍溪胡<lb/>
先生憲先生器之已而遍從諸長者㳺間又適四方所<lb/>
交一時名卿賢大夫多大人行故聞見日廣而聲稱亦<lb/>
日著其為學慨然企慕古先於書無所不講而於歴世<lb/>
治亂興亡得失之故與夫本朝故事之實尤所諳究為<lb/>
文章長於論議善談説聽者無倦其居家孝犮恂恂謹<lb/>
<pb n="KR4d0284_WYG_040-17b"/>
䘮祭重禮法於親䣊䘏死字孤雖貧極其力而為之其<lb/>
居鄉遇歳饑則為粥以食餓者且請於官為之移粟閭<lb/>
里頼之視鄉人有不塟其親者請富與之期貧與之費<lb/>
頼以掩者亦以千計其有不舉子者則為文以告戒之<lb/>
細民亦多為之感動其與人交盡其情然不為茍合長<lb/>
善救失惟恐不及後進有一長必亟稱而力推之位望<lb/>
尊重者茍有不合已意亦面質不置大抵其為人於義<lb/>
最隆也方年壯時㳺江淛間過衢客郡守章傑之家㑹<lb/>
<pb n="KR4d0284_WYG_040-18a"/>
故相趙忠簡公之䘮歸自海外傑雅以私怨趙公且希<lb/>
秦檜意逮治其家人勢烈如火元履獨慨然以書譙傑<lb/>
長揖而去傑亦無以害也其天資疾惡勇於為義類如<lb/>
此元履兩以鄉舉試禮部不第福建路安撫使汪公應<lb/>
辰知建州陳公正同知其賢相與論薦復為時相所尼<lb/>
不得召居數歳詔舉遺逸轉運判官芮公曄率其僚與<lb/>
帥若守六人者以鄉人所狀行義聞有㫖特徴之時宰<lb/>
相陳公俊卿實當國也元履辭既不獲乾道四年十二<lb/>
<pb n="KR4d0284_WYG_040-18b"/>
月用布衣入見條當世之務首論脩德為立政之本繼<lb/>
以正人心養士氣為言以為恢復之道要必以是數者<lb/>
為先上奬歎開納勞問移晷翼日詔賜同進士出身授<lb/>
左迪功郎守太學錄異時學官多養望自高不與諸生<lb/>
接亦不復省學事元履就職則日進諸生而誨語之視<lb/>
其屋有弊壊弗支者亟請于朝而葺之其春釋奠于先<lb/>
聖職當分獻先賢之從祀者則先事白宰相王安石父<lb/>
子以邪說亂天下不當祠而河南程氏兄弟倡明絶學<lb/>
<pb n="KR4d0284_WYG_040-19a"/>
以訓方來其功為大請論奏屏去王安石父子而追爵<lb/>
程氏列於從祀為允它日又白太學之教豈當專以浮<lb/>
言取人宜隆德行尚經術其次猶當使之通習世務以<lb/>
備官使皆不聽元履念上恩厚言雖不見用未忍去也<lb/>
於是時事有係安危治亂之幾而自宰相以下無敢救<lb/>
正指陳者懐不自已每抗䟽力言之至於三四不報則<lb/>
移疾杜門以書切責宰相宰相病之遂因元履之請予<lb/>
告使歸既行則罷為台州州學教授五年六月也元履<lb/>
<pb n="KR4d0284_WYG_040-19b"/>
歸而喟然曰幸得遇明主學力未至無以感悟効報萬<lb/>
一當益自勉而已舊榜其書室曰艮齋至是日處其間<lb/>
紬繹舊學將來其所未至士子有從之游者亦不之拒<lb/>
而元履病矣病且革顧念君親處理家事無一語謬其<lb/>
母游氏視之不巾不見也戒其子母以僧巫俗禮凂我<lb/>
招其友朱君熹至則盡以終事為託以九年閏月壬戍<lb/>
没于正寢年五十八娶劉氏同郡徴士勉之兄女先十<lb/>
九年卒再娶虞氏子男二人孝伯長國學進士孝聞尚<lb/>
<pb n="KR4d0284_WYG_040-20a"/>
幼所為文章及論議合數十巻藏于家嗟乎習俗之弊<lb/>
乆矣惟一已之便利是圖而其它有不遑䘏也若元履<lb/>
平日制行以急病讓夷為心一旦起布衣有列於朝則<lb/>
無隱君父言衆人之所不敢言其比於區區自謀者相<lb/>
去豈止十百而已哉而世或以近名訾之抑昌黎韓子<lb/>
所謂怠與忌者非邪雖然使元履而天假之年益充其<lb/>
所志以進其所願學則其所成就發見又豈止於是而<lb/>
已邪予是以歎惜而書之淳熈元年五月戊申廣漢張<lb/>
<pb n="KR4d0284_WYG_040-20b"/>
某述<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻四十<lb/>
</p>
<p>
</p>
  </div>
</body>
</text>
</TEI>
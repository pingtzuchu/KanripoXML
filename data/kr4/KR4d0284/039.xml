<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻三十九</head>
    <p>
<pb n="KR4d0284_WYG_039-1a"/>
欽定四庫全書<lb/>
　南軒集巻三十九　　　　　宋　張栻　撰<lb/>
　　墓銘<lb/>
　　　䕫州路提㸃刑獄張君墓誌銘<lb/>
君諱梲字仲山於予為從兄寔同高祖予家自唐嶺南<lb/>
節度使由曲江徙長安國子祭酒由長安徙成都再世<lb/>
高祖諱文矩早捐館舎夫人楊氏挈孤依外家于漢之<lb/>
緜竹今緜竹之張皆自高祖出也君曽祖諱絢祖諱鈞<lb/>
<pb n="KR4d0284_WYG_039-1b"/>
考諱注俱隱德不仕考以君升朝恩封承事郎致仕累<lb/>
贈正奉大夫君未冠逰鄉校貢京師入太學為内舎生<lb/>
預國子薦靖康之難間關歸故鄉就類省試登紹興二<lb/>
年進士科已而丁内艱免䘮遊東南值先丞相忠獻公<lb/>
督師江上辟君主管機密文字以軍事入對改承奉郎<lb/>
湖冦平用幕府功遷宣教郎以親老丐歸授潼川府路<lb/>
轉運司主管文字秩滿成都府路制置使席公益辟幹<lb/>
辦公事未數月丁正奉公憂服闋通判參州又通判䕫<lb/>
<pb n="KR4d0284_WYG_039-2a"/>
州未赴權四川緫領所撥發舩運至䕫才兩月以臺檄<lb/>
權知忠州還䕫秩滿通判峽州丁所生母太碩人憂差<lb/>
知資州未及赴服闋知榮州改知蜀州秩滿入對知隆<lb/>
州中道改洋州歳中除利州路提㸃刑獄公事又徙䕫<lb/>
州路再歳請祠有㫖令入奏行次荆渚得請主管台州<lb/>
崇道觀即日西還以疾没于巴東享年七十有四積官<lb/>
至朝請大夫君資禀淳茂於勢利泊如也方忠獻公督<lb/>
師君在幕府入對論為國當先自治當上意忠獻且器<lb/>
<pb n="KR4d0284_WYG_039-2b"/>
之而君顧以親老力引歸已而忠獻去國為時相所忌<lb/>
併與族人抑之君以資考連得倅貳率逺次且愈下不<lb/>
屑也其自蜀州入對上即位之三年方留意牧守訪問<lb/>
再四貴近有欲見之者迄不徃授小州而歸晚被召命<lb/>
而祠請已再三上矣平時官情大畧如此其為政大體<lb/>
本於忠厚愛民不茍其職而不為赫赫名利之為州三<lb/>
面阻澗懸絶數十仞自北山引水入城承以木溜雜泥<lb/>
滓牛馬飲民以為病君至始以陶易之甃三井以瀦之<lb/>
<pb n="KR4d0284_WYG_039-3a"/>
為宇以覆之題其額曰惠民至今頼其利是時提舉司<lb/>
欲以它郡置場貿茶君謂郡並邊毎歳以茶之晚生者<lb/>
易蠻馬今為場使夷人知茶味必得此而後市則將何<lb/>
辭論再三議卒詘其攝事緫幕益昌大水軍儲並江不<lb/>
没纔數尺君身當其衝督役夫日夜築治廪以完迺請<lb/>
徙置高原今南倉是也其在忠州之歳又㑹大水入郛<lb/>
郭君先期令民徙雖州治亦以舎計口予食親撫存之<lb/>
民頼以活忠素彫弊獨以鹽課禆歳用君㑹一歳用度<lb/>
<pb n="KR4d0284_WYG_039-3b"/>
出入以其餘代下户輸上供銀數千兩人尤德之其在<lb/>
蜀州州素苦重額累政積負緍錢總賦者方務聚歛督<lb/>
趣急如星火君視民力困不忍剥取寧以身受責總賦<lb/>
者遣其屬至郡鈎考微隱首校公帑籍迄無一毫私獨<lb/>
劾君首議抗拒為諸郡倡朝廷察見始末使寛期限以<lb/>
補總賦者迄無如之何郡有大辟獄具而君獨疑其贓<lb/>
未得一夕夢至何處若神祠者有大書疑字驚而作曰<lb/>
必是獄也審究之果主家紿囚以不死使之承追逮遂<lb/>
<pb n="KR4d0284_WYG_039-4a"/>
服盖其惻怛之誠雖夢寐不忘也時北邊方用兵總賦<lb/>
者議調西州民轉餉君謂有三不可西州賦重於三路<lb/>
不待調夫民力已疲矣自蜀至利役夫徒手走千里始<lb/>
得負糧而行又千里乃至西和古人以為千里饋糧士<lb/>
有飢色今且倍矣獨奈何且劒利調夫一人之費為錢<lb/>
八萬西州道逺費必倍以一夫十六萬錢計之直米五<lb/>
十碩古人以三十鍾致一碩為困民今以五十碩致六<lb/>
斗之粟利害又相絶矣卒寢其議一路頼之其在洋州<lb/>
<pb n="KR4d0284_WYG_039-4b"/>
異時逋户反業得貸牛出租於官合諸州累欠至三千<lb/>
餘碩總計者用為實數以給軍邊民至破産不能償君<lb/>
列其事于朝悉得免郡歳受民租總賦者輙對糴以給<lb/>
軍先時民輸一石以七合為羨其後並縁十倍之至是<lb/>
又欲以七升為額君曰作法於貪其弊將可窮邪力沮<lb/>
止之其持節利路興洋間多營田與民田錯官軍怙强<lb/>
為擾田且多荒君上其事于宣撫使請令民亦得佃耕<lb/>
農榖用以廣蜀饑流民至關外者甚衆按視振給且廣<lb/>
<pb n="KR4d0284_WYG_039-5a"/>
糶以平榖價使皆得食知樞密院虞公允文時為宣撫<lb/>
使毎咨訪以事君率正論一不及私再三為言成都路<lb/>
預借之弊朝廷非不申敕而迄不能止盖以諸郡例空<lb/>
乏無以塞責則巧為之計今不若盡攷其用度出入之<lb/>
實上聞而有以寛䘏之則預借可戢民受實惠矣其後<lb/>
諸州卒得蠲減實君發其端其在䕫路於獄事尤切切<lb/>
首下教禁戢四事拷掠無得過數繫治無事踰律訊問<lb/>
必躬臨疾病必以實合一路之獄凡六十有五禁囚百<lb/>
<pb n="KR4d0284_WYG_039-5b"/>
三十事令下才閱月以獄空聞者三十八所䕫恭兩州<lb/>
合欠經制緍錢至二萬七千有餘君謂赦令之下有所<lb/>
蠲獨此不得邪言于朝併他路得免其不急於催科而<lb/>
篤於厚民類如此亦異於俗吏所為矣君孝友恂恂㓜<lb/>
事正奉公甚謹中歳以来率婦子奉所生母曲盡其意<lb/>
居䘮以毁瘠聞治家有法度不事華飾不為戲言不忍<lb/>
言人過鄉人尤親且敬之不敢干以私待族黨有恩視<lb/>
其尤困乏者推居官所得俸以給之女兄及族弟之女<lb/>
<pb n="KR4d0284_WYG_039-6a"/>
貧不能行君收撫嫁遣比君没哭之如父少長從忠獻<lb/>
公公每愛其慤實時時從旁推揚蜀之賢士大夫而未<lb/>
嘗以語人教子弟諄諄不倦每曰為人當植立貴勢不<lb/>
可恃也居官當亷謹已欲不可縱也治家當勤儉衆財<lb/>
不可私也此吾平生之所身履而以望於子弟者其所<lb/>
存亦可槩見矣君娶李氏先君卒累贈宜人四子皆業<lb/>
進士光弼以君䕃得迪功郎充四川提舉茶馬司准備<lb/>
差遣次光逺將仕郎次光裔光顔四女長適迪功郎房<lb/>
<pb n="KR4d0284_WYG_039-6b"/>
鐸早卒次以癈疾不行次適何如川次適黎時雍皆為<lb/>
進士内外諸孫男女合十九人以淳熈元年十有二月<lb/>
甲寅朔葬于縣之武都鄉光弼等萬里遣來請銘予惟<lb/>
念自㓜從先公周逰四方於宗族闕敬方君在忠獻旁<lb/>
時予盖未省事也丙子之歳忠獻在疚君來省侍于長<lb/>
沙始獲從君語是歳忠獻入蜀又獲欵也顧其氣象猶<lb/>
有前輩重厚典刑足以儀刑鄉黨使後生小子消浮薄<lb/>
之習不謂十九年間不復見君而君亡矣予既憂患之<lb/>
<pb n="KR4d0284_WYG_039-7a"/>
餘念宗族日落棠棣脊令之詩實感厥心如此又何以<lb/>
辭銘曰<lb/>
其德也器厚而不窳其藴也櫝實而不窶其用也泉澤<lb/>
而不淤其傳以銘匪今于古<lb/>
　　　直秘閣詹公墓誌<lb/>
自頃國家承平日乆士大夫豢於寵利無捐軀殉國之<lb/>
志狃於宴安諱言兵事一旦戎馬入中原相視愕眙不<lb/>
過為畏避偷生之計仗節死義罕有所聞至其謀國則<lb/>
<pb n="KR4d0284_WYG_039-7b"/>
以退怯為得筭事讐為全䇿風俗至此夫豈一朝夕之<lb/>
故哉然而其間天資忠義務為實用不汨於習俗有志<lb/>
於當世者亦豈無其人顧有而絀於時論又不克盡其<lb/>
用為可歎慨若詹公是也建炎初元公通判鞏州北騎<lb/>
再渡河狙脅陜洛長驅至秦隴將及鞏郡守假它檄去<lb/>
公即日合兵民七千人授甲登陴敵至城下大呼趣降<lb/>
公命以勁弩射之圍合數重部分既定歸與家人訣曰<lb/>
自國門直鞏九郡皆不守吾守死矣竭家貲犒軍謂其<lb/>
<pb n="KR4d0284_WYG_039-8a"/>
父老曰我已與家人訣爾當共助我皆感激爭出金榖<lb/>
敵盡力攻五日不能破㑹公所乞熈河兵至與敵戰殺<lb/>
其將三人遂遁去城卒全紹興時苗傅等甫伏誅敵勢<lb/>
憑陵諸將有憤激戮力之意有司顧以調度不給為憂<lb/>
㑹大饗明堂已下詔矣公時從招討使慨然奏䟽大畧<lb/>
謂靖康之禍人神共憤乆矣今大敵在前國勢不立與<lb/>
其崇孝饗之虚文曷若厲復讐之大義請停大禮悉以<lb/>
其費佐軍督諸將分道攻守以慰祖宗在天之靈繼志<lb/>
<pb n="KR4d0284_WYG_039-8b"/>
述事孰大於此事雖不行識者韙之丞相張忠獻公督<lb/>
師遴選時彦首辟公掌機事劇賊楊么據洞庭奉檄先<lb/>
走鼎州度事宜所條上悉中機㑹方是時敵挾我叛臣<lb/>
日窺邊諸將列屯淮漢幕府議軍事曲折有非文檄所<lb/>
能傳者必委公徃諭意析理㑹情無不切當盖公舊為<lb/>
河州士曹故將王淵為寨主捶將校至死郡守欲加罪<lb/>
公曰小校犯階級是不可以常人論也卒免之王公感<lb/>
激平生事公如父兄張俊韓世忠始淵部曲也故其言<lb/>
<pb n="KR4d0284_WYG_039-9a"/>
尤為諸將所信忠獻以是任之公善將兵事嘗佐世忠<lb/>
解濟州之圍行至熈河聞北騎已南公曰卒遇敵進退<lb/>
何據當駐山陽以佚待之一戰可勝世忠銳意不能從<lb/>
師至宿遷果潰自是愈心服劉光世之罷兵柄也尚書<lb/>
吕祉徃蒞其軍於合淝公已去幕府貽書忠獻曰吕尚<lb/>
書之賢固為一時選然於此軍恩威曲折卵翼成就恐<lb/>
不得與前人比兼此軍今已付王德德雖有功而與其<lb/>
下酈瓊輩故等夷耳恐有中不能平者願更擇其偏禆<lb/>
<pb n="KR4d0284_WYG_039-9b"/>
素為軍中所親附者使為德副以通下情忠獻然其言<lb/>
未及行而酈瓊以叛聞公明審有謀類如此自忠獻去<lb/>
國和議興公不復用有薦之於時相者時相方謀和亟<lb/>
惡言兵乃曰詹君而賢何乃樂從兵間耶嗟乎是豈知<lb/>
公心者哉及敵暫歸河南地見大夫無可使則又謂公<lb/>
有守鞏勞俾以使指徃關中時公年高矣親舊爭勸無<lb/>
行公曰朝廷名為撫舊疆吾雖老敢辭乎曰然則無以<lb/>
家行乎公曰人情危疑使者不以家行是重之也即日<lb/>
<pb n="KR4d0284_WYG_039-10a"/>
盡室引道間關入境延父老問疾苦布德意㑹敵敗盟<lb/>
不克終事盖其慷慨狥義之意至老不衰其為人本末<lb/>
大畧如此所謂天資忠義務為實用不汨於習俗而有<lb/>
志當世者若公非耶而絀於時論不得盡其用以死則<lb/>
可不為之歎息哉予故特表而出之世之君子必有能<lb/>
辯之者公諱至字及甫嚴州人曽祖瑀贈正奉大夫祖<lb/>
詢不仕父安學行為鄉里所尊以累舉恩仕為浦江簿<lb/>
贈宣奉大夫母太碩人余氏公中崇寧元年進士乙科<lb/>
<pb n="KR4d0284_WYG_039-10b"/>
授泗州推官河州推官徙士曹參軍改秩監在京廣衍<lb/>
倉通判濰州易南京留臺通判永靜軍及鞏州召未對<lb/>
除陜西轉運使以親老辭改御營平冦左將軍隨軍轉<lb/>
運判官主管臨安府洞霄宫起為江淮招討使司隨軍<lb/>
轉運副使知常州改徽州辟州督府主管機宜文字以<lb/>
幕府功除直秘閣忠獻將薦于上㑹太碩人有疾力辭<lb/>
歸遭内艱服闋提舉台州崇道觀知處州言者希時相<lb/>
意論公與諸將善坐是罷起為永興等路提㸃刑獄公<lb/>
<pb n="KR4d0284_WYG_039-11a"/>
事後復丐祠以崇道歸紹興十年以微疾没于其家之<lb/>
正寢享年六十有八初娶何氏兩娶許氏俱封令人子<lb/>
男三人攸之仰之倬之並右從事郎孫光祖紹祖似祖<lb/>
興祖昭祖女長適迪功郎潘淵明次適承節郎方守中<lb/>
次適承務郎王興義是歳十月甲子葬于遂安移風鄉<lb/>
新村之陽積官至左中奉大夫封建德縣男公自幼沈<lb/>
厚寡言外樸中敏孝友尚義居太碩人之䘮鄉黨以為<lb/>
法育伯兄孤孫如已子孀妹來歸為之區處生事兒女<lb/>
<pb n="KR4d0284_WYG_039-11b"/>
婚嫁皆得所宗族之貧無所給者曰於我衣食死於我<lb/>
葬以至外姻亦頼以濟度量恢廓喜怒不形而人亦莫<lb/>
敢犯奬借後進聞一善若出於己有不善為之憂委曲<lb/>
諷曉之雖甚不肖亦知愧訓誘子弟不欲傷恩反復諄<lb/>
諄不憚故凡其宗族與其鄉之人生則相與愛敬病則<lb/>
合力祈禳終則至於流涕此豈偶然哉公於書無所不<lb/>
讀讀輙不忘務以躬行為主考論禮樂制度往往得經<lb/>
意尤喜推原歴代治亂得失之故藴蓄深厚發為文章<lb/>
<pb n="KR4d0284_WYG_039-12a"/>
雅健追古其得意時操筆如風及讀之雖宿致思者不<lb/>
能及其藁隨多散失所裒拾僅得<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>山集十巻詹氏系<lb/>
本南陽五代時有避亂來嚴之建德者實公始祖也其<lb/>
二子復徙遂安一居遂安之原至公凡九世一居新安<lb/>
之原亦同邑也自宣奉公糾族講學而詹氏始多秀士<lb/>
及公益敦篤懼兩原子弟世逺日踈乃立二老祠毎歳<lb/>
季春悉合其少長奉祀事已相與飲酒序親愛以無忘<lb/>
厥初雍雍然也又為之立墓祭之式使後人世守之其<lb/>
<pb n="KR4d0284_WYG_039-12b"/>
尊祖糾宗之意甚備詹氏人才之盛抑未艾也公季弟<lb/>
曰棫仕為宗正寺丞於公盖同志者公之葬狀公行事<lb/>
甚詳而銘文未有所屬後三十有四年歳在戊戍宗丞<lb/>
有子曰儀之今為廣西轉運判官與帥張某聯事講學<lb/>
相好也於是始以屬某而某實公所從忠獻公之嗣子<lb/>
也乃不克讓為之論次如此而銘之銘曰<lb/>
猗若人之好脩兮懐瑾而為美也不隨俗而風靡兮厲<lb/>
秋霜以為志也羌視讐而弗疾兮已獨斯之恥也紛懐<lb/>
<pb n="KR4d0284_WYG_039-13a"/>
生以自營兮予何艱之避也周旋於羽檄之間兮抑將<lb/>
以伸其義也凛自信之不疑兮曽習俗之何睨也勒銘<lb/>
以昭之尚後人之興起也<lb/>
　　　通直郎致仕向君墓表<lb/>
開封向氏自文簡公相眞宗天下稱賢其家始大于後<lb/>
欽聖憲肅皇后作配神宗母儀三朝其族益光顯人才<lb/>
亦接踵而出始終與國並昌靖康女眞之變二帝北狩<lb/>
衣冠南渡一時仗節死義之臣僅可屈指計而建炎之<lb/>
<pb n="KR4d0284_WYG_039-13b"/>
元守死淮寧風烈暴白者實文簡四世孫忠毅公也忠<lb/>
毅死時其家幾亡噍類第四子沈適以逆婦于故侍讀<lb/>
文定胡公之家獲免於難君即沈也字深之云君生名<lb/>
門資禀靜厚既受室于胡氏日親文定之教薰陶義理<lb/>
歩趨矩度益以成其德獨痛家國禍難之酷終身於祿<lb/>
仕盖泊如也至於春秋復讐之義則不能以忘於中無<lb/>
路自伸積憂薰心早衰多病以至没齒識者惜之自宣<lb/>
和中用叔中奉公子褒恩補登仕郎紹興中始授右迪<lb/>
<pb n="KR4d0284_WYG_039-14a"/>
功郎監潭州南嶽廟又十五年復為添監釐其務有劉<lb/>
昉者安撫湖南嘗希時宰意誣奏君叔父秘閣公子忞<lb/>
至是昉復來君即引去適改君湖南安撫司准備差遣<lb/>
迄不上也君念所生母李氏自淮寧相隔歴歳乆逺迎<lb/>
養禮絶遵律追服率禮無違服除申畀前命言者論忠<lb/>
毅淮寧之節訪其後人尚書下符促赴闕君以時方多<lb/>
虞已又抱痾養身崇德無辱其先庶幾足矣希寵徼進<lb/>
非所願也竟不徃前後凡五監潭州南嶽廟最後以上<lb/>
<pb n="KR4d0284_WYG_039-14b"/>
登極恩轉右從政郎在法選人六考致其事則通朝籍<lb/>
君覬得以追賁李氏即引疾請㑹新制止得改次等已<lb/>
而嶽廟理考故人之在朝列者為之請乃更授右通直<lb/>
郎致仕拜命才八日而君没未及為李氏言也聞者尤<lb/>
傷之君孝友端諒奉先致嚴居家有制為人謀必周主<lb/>
財用必公制事敏而詳接物簡而和居處服用取適可<lb/>
而止視外營未趣紛華盛麗舉無足以撓其中盖其天<lb/>
資之美而亦薫習之力也君事秘閣如事父間闗百為<lb/>
<pb n="KR4d0284_WYG_039-15a"/>
備極勤力深愛和氣小心畏忌奉承幹蠱凡四十年人<lb/>
無間言始忠毅死事朝命官其後六人君以其一奏季<lb/>
弟鴻鴻蓋淮寧脱死於襁褓中者自餘悉以聽秘閣之<lb/>
命畀其族人而君之子士行秘閣又以郊祀恩先已諸<lb/>
孫而及之推此可見其叔父猶子相與情義之篤也故<lb/>
侍郎胡公寅毎咨嗟語人曰若向深之之事叔父可以<lb/>
為人猶子之法矣秘閣自南渡以來聚族而處甚恩既<lb/>
没君復率諸弟守其遺訓綱紀輯睦如初乾道七年四<lb/>
<pb n="KR4d0284_WYG_039-15b"/>
月十八日微疾没于正寢享年六十有四是歳六月葬<lb/>
于衡山縣紫蓋鄉梅橋山祔于忠毅公塋側君曽祖考<lb/>
綬故西京左藏庫使祖考宗琦故太中大夫贈少師考<lb/>
忠毅公子韶故中奉大夫知淮寧府贈通議大夫賜諡<lb/>
君之配胡氏文定公之女賢德懿範為閨閫之表子男<lb/>
六人曰士行迪功郎前荆湖南安撫司准備差遣餘皆<lb/>
夭女四人長適通直郎江南東路轉運司主管文字胡<lb/>
大原次適將仕郎劉無忌次適蕭澣次適趙維皆進士<lb/>
<pb n="KR4d0284_WYG_039-16a"/>
孫男二人公頥公顗淳熈二年士行以大原所狀君行<lb/>
來曰先君没四年矣而墓表未立敢泣以請某惟念如<lb/>
君之賢實中心平日所敬者獨懼文字不足以稱耳而<lb/>
尚何辭乃為之銘銘曰<lb/>
有赫其門國之休兮有美其質羌好脩兮被服名教言<lb/>
行周兮囏闗百罹抱隠憂兮世所趨慕匪予求兮湘江<lb/>
之湄獨夷猶兮終莫克知尚奚尤兮曷以詔後表于丘<lb/>
兮<lb/>
<pb n="KR4d0284_WYG_039-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻三十九<lb/>
</p>
<p>
</p>
  </div>
</body>
</text>
</TEI>
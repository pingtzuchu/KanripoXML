<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻三十三</head>
    <p>
<pb n="KR4d0284_WYG_033-1a"/>
欽定四庫全書<lb/>
　南軒集巻三十三　　　　　宋　張栻　撰<lb/>
　　題跋<lb/>
　　　題李光論馮澥劄子<lb/>
臣伏見臣僚上言推尊王安石為名世之學乞榜朝堂<lb/>
欲以傾動海内流播天下鼓惑衆心事係安危義難循<lb/>
黙臣已具論列繳奏外臣訪聞為此說者乃諫議大夫<lb/>
馮澥澥誠腐儒不達世務浸淫王氏之說深入骨髓平<lb/>
<pb n="KR4d0284_WYG_033-1b"/>
居議論以安石為孔孟之流元符末上書獨入正等力<lb/>
詆鄒浩以為哲廟逐臣不當復用懐姦造謗老而無識<lb/>
止緣崇寧曽有湟鄯棄地之謀為蔡京所逐因得虚名<lb/>
考其素節無可稱道究其學問誠為頗邪臣觀王安石<lb/>
在熈寧元豐間神宗皇帝大有為之日創立制置三司條<lb/>
例司司馬光爭論神考之前因邇英閣進讀至蕭何曹參<lb/>
事光曰參不變何法得守成之道故孝惠高后時天下<lb/>
晏然衣食滋殖神宗曰漢常守蕭何之法不變可乎光<lb/>
<pb n="KR4d0284_WYG_033-2a"/>
曰何獨漢也使三代之君常守禹湯文武之法雖至今<lb/>
存可也書曰無作聰明亂舊章武帝用張湯言取高帝<lb/>
法紛更之盜賊半天下元帝改宣帝之政而漢始衰由<lb/>
是言之祖宗之法不可改也獨安石專任已能排卻衆<lb/>
論當時大臣如韓琦富弼諫官御史如范鎭吕誨范純<lb/>
仁之流信所謂名世大賢盡遭斥逐不仕以去而任用<lb/>
吕惠卿舒亶李定皆一時傾邪小人不畏天下之公論<lb/>
不䘏百姓之愁苦不顧宗社之安危馴至蔡京蔡卞合<lb/>
<pb n="KR4d0284_WYG_033-2b"/>
為死黨操述作之說禁錮天下忠賢掃除祖宗法度五<lb/>
十年間言路有防川之蔽海内多敢怒之民愁痛無聊<lb/>
至此極矣伏自陛下即位以來破拘攣之說掃末習之<lb/>
蔽躬履素朴持循典故發政施仁無一不合人心當天<lb/>
意者士大夫思稅駕之地百姓望息肩之期王氏之學<lb/>
尚復忍聞之乎澥職在論思獻納之地不能以道義禆<lb/>
贊聖聰返以安石為大賢託中道以濟其偏說假公論<lb/>
以遂其私情懐姦不忠熒惑主聽伏望陛下察其回邪<lb/>
<pb n="KR4d0284_WYG_033-3a"/>
洞照䜛慝特賜睿㫁罷澥諫職斥使居外儻臣所論未<lb/>
合聖慮臣亦不敢復冒言路亦乞重行黜責以為妄言<lb/>
之戒冒犯天威臣不勝惶懼激切之至取進止六月日<lb/>
朝奉郎守侍御史臣李光劄子<lb/>
　　　御批<lb/>
祖宗之法子孫當守之如金石蔡京首唱紹述變亂舊<lb/>
章至於今日可作一詔付吴幵<lb/>
臣栻創見靖康翰墨拊膺痛哭不知涕泪之横流也竊<lb/>
<pb n="KR4d0284_WYG_033-3b"/>
惟國家自王安石壊祖宗法度以行其私意姦㓙相承<lb/>
馴兆大釁至靖康初元國勢蓋岌岌矣而馮澥輩猶敢<lb/>
封殖邪說庇䕶死黨如此傳曰為國家見惡如農夫之<lb/>
務去草焉芟夷藴崇之絶其本根勿使能殖則善者信<lb/>
矣正誤國之罪推原安石所謂芟其本根者紹興詔書<lb/>
有曰荆舒禍本可不懲乎大哉王言也乾道三年秋八<lb/>
月戊戌臣栻拜首謹書<lb/>
　　　題趙鼎家光堯御筆<lb/>
<pb n="KR4d0284_WYG_033-4a"/>
比覽元符諫臣任伯兩章疏論列章惇蔡卞詆誣宣仁<lb/>
聖烈太后欲追廢為庶人誰無母慈何忍至此頼哲宗<lb/>
皇帝聖明灼見不從所請向使其言施用豈不蔑太母<lb/>
九年保佑之功累泰陵終身仁孝之德自朕纂服是用<lb/>
疚心昭雪黨人刋正國史雖崇寧之後迷國猥衆推原<lb/>
本始實自紹聖惇卞竊位之時而讒慝未彰將何以仰<lb/>
慰在天稱朕尊嚴宗廟之意可令三省取索議藁來上<lb/>
當正典刑布告天下早來朕所諭卿章惇蔡卞事此二<lb/>
<pb n="KR4d0284_WYG_033-4b"/>
人罪惡貫盈須是盡追官爵子孫親戚並不得與在内<lb/>
差遣若如此施行甚不過當卿更看如何<lb/>
覽卿奏只欲罷黜子孫不及親戚卿仁恕過人朕甚嘉<lb/>
之然利害極大若留親戚在朝但恐紛紛不已為善類<lb/>
患前日卿嘗留身奏陳曲折恐當絶其本根勿使能殖<lb/>
則善者信矣卿可熟思勿復後悔早來章僅除外任指<lb/>
揮未得施行<lb/>
臣栻伏覩聖詔所云蓋撥亂反正之宏綱天下古今之<lb/>
<pb n="KR4d0284_WYG_033-5a"/>
公理足以貽訓無窮敢頓首以志巻末乾道八年三月<lb/>
己巳朔具位臣張栻謹書<lb/>
　　　題太上皇帝賜陳規手敕<lb/>
臣伏覩太上皇帝賜順昌守臣陳規手敕下拜感歎蓋<lb/>
自紹興以來艱勤積累至是時敵勢已屈我師既捷聲<lb/>
搖京輔而朝廷講解之議已成矣臣在省中太常適上<lb/>
規事臣以為彰善癉惡有國之典規官雖未應諡功則<lb/>
當諡正以是役為重也仰惟昭回之章所以待遇臣下<lb/>
<pb n="KR4d0284_WYG_033-5b"/>
與夫風厲振作之意誠足以詔萬世也<lb/>
　　　䟦泰陵祭温公文藁<hi>蘇軾玉堂藁</hi>
嗚呼此泰陵誄司馬丞相之辭也歳未及朞綱紀略定<lb/>
用賢之有益於國也如此蓋此未朞歳之間非特足以<lb/>
開元祐一時之治而所以培植邦本祈天永命者至矣<lb/>
嗚呼盛哉後八十有六年具位張某謹書<lb/>
　　　跋中庸集解<lb/>
右石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>子重所編集解兩巻某刻于桂林郡學宫子重<lb/>
<pb n="KR4d0284_WYG_033-6a"/>
之編此書嘗從吾友朱熹元晦講訂分章去取皆有條<lb/>
次元晦且嘗為之序矣桂林學宫舊亦刻中庸解而其<lb/>
間雜亂以他懼其反誤學者於是漫去舊版而更刻此<lb/>
書竊惟中庸一篇聖賢之淵源也體用隠顯成已成物<lb/>
備矣雖然學者欲從事乎此必知所從入而後可以馴<lb/>
致焉其所從入奈何子思以不睹不聞之訓著于篇首<lb/>
又於篇終發明尚絅之義且曰君子之所不可及者其<lb/>
惟人之所不見乎而推極夫篤恭之效其示來世可謂<lb/>
<pb n="KR4d0284_WYG_033-6b"/>
深切著明矣學者於此亦知所用其力哉有以用其力<lb/>
則於是書反復紬繹將日新而無窮不然譬諸枵腹而<lb/>
觀他人之食之美也亦奚以益哉<lb/>
　　　通書後跋<lb/>
濓溪周先生通書友人朱熹元晦以太極圖列于篇首<lb/>
而題之曰太極通書某刻于嚴陵學宫以示多士嗟乎<lb/>
自聖學不明語道者不覩夫大全卑則割裂而無統高<lb/>
則汗漫而不精是以性命之説不參乎事物之際而經<lb/>
<pb n="KR4d0284_WYG_033-7a"/>
世之務僅出乎私意小智之為豈不可歎哉惟先生生<lb/>
乎千有餘載之後超然獨得夫大易之傳所謂太極圖<lb/>
乃其綱領也推明動静之一源以見生化之不窮天命<lb/>
流行之體無乎不在文理密察本末該貫非闡微極幽<lb/>
莫能識其指歸也然而學者若之何而可以進於是哉<lb/>
亦曰敬而已矣誠能起居食息主一而不舎則其德性<lb/>
之知必有卓然不可掩於體察之際者而後先生之藴<lb/>
可得而窮太極可得而識矣乾道庚寅閏月謹題<lb/>
<pb n="KR4d0284_WYG_033-7b"/>
　　　跋遺書<lb/>
二先生遺書近嵗既刋于建寧又刋于曲江于嚴陵今<lb/>
又刋于長沙長沙最後刋故是正為尤密始先生緒言<lb/>
傳于世學者毎恨不克睹其備私相傳冩人自為本及<lb/>
是書之出裒輯之精亦庶幾盡矣此誠學者之至幸然<lb/>
而傳之之廣得之之易則又懼夫有玩習之患或以備<lb/>
聞見或以資談論或以助文辭或以立標榜則亦反趨<lb/>
於薄失先生所以望於後人之意為逾甚矣學者得是<lb/>
<pb n="KR4d0284_WYG_033-8a"/>
書要當以篤信為本謂聖賢之道由是可以學而至味<lb/>
而求之存而體之涵泳敦篤斯須勿舎以終其身而後<lb/>
已是則先生所望於後人之意也敢敬書之附于巻之<lb/>
末<lb/>
　　　䟦西銘<lb/>
人之有是身也則易以私私則失其正理矣西銘之作<lb/>
懼夫私勝之流也故推明其理之一以示人理則一而<lb/>
其分森然自不可易惟識夫理一乃見其分之殊明其<lb/>
<pb n="KR4d0284_WYG_033-8b"/>
分殊則所謂理之一者斯周流而無蔽矣此仁義之道<lb/>
所以常相須也學者存此意涵泳體察求仁之要也辛<lb/>
夘孟秋寓姑蘇書以示學生潘友端<lb/>
　　　跋西銘示宋伯潜<lb/>
人惟拘於形氣私勝而迷其所自生故西銘之作推明<lb/>
理之本一公天下而無物之不體然所謂分之殊者蓋<lb/>
森然具陳而不可亂此仁義之道所以立人之極也學<lb/>
者深潜力體而後知所以事天事親者其持循之要莫<lb/>
<pb n="KR4d0284_WYG_033-9a"/>
越於敬而已乾道八年七月己夘敬書以遺宋剛仲伯<lb/>
潜父<lb/>
　　　跋三家昏䘮祭禮<lb/>
右文正司馬公横渠張先生伊川程先生昏䘮祭禮合<lb/>
為五巻竊惟道莫重乎人倫教莫先乎禮禮行則彛倫<lb/>
叙而人道立先王本天理因人心而為之節文其大體<lb/>
固根乎性命之際而至於毫釐曲折之間莫不各有精<lb/>
義存焉當是時人由於其中涵泳服習敦龎淳固蓋有<lb/>
<pb n="KR4d0284_WYG_033-9b"/>
不期而然者自先王之制日以缺壊情文之不稱本末<lb/>
之失序節乖而目踈甚至於雜以異端之說淪胥而入<lb/>
於悖風俗之所以不厚人才之所以不振職是故歟夫<lb/>
冠昏䘮祭人事之始終也冠禮之廢乆矣未能遽復也<lb/>
今姑即昏䘮祭三者而論之幸而有如三公之說其可<lb/>
不盡心乎三公之使定雖有異同然至其推本先王之<lb/>
意罷黜異端之說是則未嘗不同也司馬氏蓋已著書<lb/>
若横渠伊川二先生雖嘗草定而未具然所與門人講<lb/>
<pb n="KR4d0284_WYG_033-10a"/>
論反復其所發明深矣抑嘗謂禮之興廢學士大夫之<lb/>
責也有能即是書探攷而深思深思而力行宗族相觀<lb/>
朋友相輔安知風俗之美不由是而作興乎妄意可助<lb/>
聖時善俗之一端於是刻於桂林郡之學宫云淳熈三<lb/>
年六月甲戌朔旦<lb/>
　　　跋符君記上蔡語錄<lb/>
符君生於逺方及㳺京師乃能從上蔡謝先生問學得<lb/>
先生一語隨即記錄今傳於家者九十有七章若符君<lb/>
<pb n="KR4d0284_WYG_033-10b"/>
者亦可謂有志於學矣予謂當表而出之以為逺方學<lb/>
者模楷故附志於兵部侍郎胡公銘詩之後使來者當<lb/>
有攷焉<lb/>
　　　跋希顔錄<lb/>
某己夘之歳嘗裒集顔子言行為希顔錄上下篇今十<lb/>
有四年矣回視舊編去取倫次多所未善而徃徃為朋<lb/>
友所傳寫於是復加考究定著為一巻又附録一巻蓋<lb/>
顔子之事獨載於論語易中庸孟子之書其間顔子之<lb/>
<pb n="KR4d0284_WYG_033-11a"/>
所自言與夫見於問答者抑鮮矣特聖人之所稱及曽<lb/>
子孟子之所推述者其詳蓋可以究知也自孟子之後<lb/>
儒者亦知所尊仰矣而識其然者則或寡焉逮夫本朝<lb/>
濓溪周先生横渠張先生出始能明其心而二程先生<lb/>
則又盡發其大全於是孔子之所以授於顔子顔子之<lb/>
所以學乎孔子與學者之所當從事乎顔子者深切著<lb/>
明而無隠於來世者矣故今所錄本諸論語易中庸孟<lb/>
子所載而參之以二程先生之論以及於濓溪横渠與<lb/>
<pb n="KR4d0284_WYG_033-11b"/>
夫二先生門人高弟之說列為一巻又采家語所載顔<lb/>
子之言有近是者與夫揚子雲法言之可取者幷史之<lb/>
所紀者存之於後蓋亦曰學者之所當知而已既已繕<lb/>
冩則撫而歎曰嗟乎顔子之所至亞於聖人孔門高弟<lb/>
莫得而班焉及考魯論師友之所稱有曰不遷怒不貳<lb/>
過而已有曰以能問於不能以多問於寡有若無實若<lb/>
虚犯而不校而已自學者觀之疑若近而易識然而顔<lb/>
子之所以為善學聖人者實在乎此則聖門之學其大<lb/>
<pb n="KR4d0284_WYG_033-12a"/>
略亦可見矣必實用其力而後知其難知其難而後有<lb/>
可進之地也然則後之學者貪高慕逺不循其本者終<lb/>
何所得乎故予願與同志之士以顔子為凖的致知力<lb/>
行趨實務本不忽於卑近不遺於細微持以縝密而養<lb/>
以悠乆庶乎有以自進於聖人之門牆是錄之所為作<lb/>
也乾道元年八月九日謹書<lb/>
　　　題周奭所編鬼神說後<lb/>
鬼神之說合而言之來而不測謂之神往而不返謂之<lb/>
<pb n="KR4d0284_WYG_033-12b"/>
鬼分而言之天地山川風雷之屬凡氣之可接者皆曰<lb/>
神祖考祠饗於廟曰鬼就人物而言之聚而生為神散<lb/>
而死為鬼又就一身而言之魂氣為神體魄為鬼凡六<lb/>
經所稱蓋不越是數端然一言以蔽之莫非造化之迹<lb/>
而語其德則誠而已昔者季路蓋嘗問事鬼神之說矣<lb/>
夫子之所以告之者將使之致知力行而自得之故示<lb/>
其理而不詳語也至於後世異說熾行譸張為幻莫可<lb/>
致詰流俗眩於怪誕怵於恐畏胥靡而從之聖學不明<lb/>
<pb n="KR4d0284_WYG_033-13a"/>
雖襲儒衣冠號為英才敏識亦往往習熟崇尚而不以<lb/>
為異至於其說之窮則曰焉知天地間無有是事委諸<lb/>
茫昧而已耳信夫事之妄而不察夫理之眞於是鬼神<lb/>
之說淪於空虚而所為交於幽明者皆失其理禮壊而<lb/>
樂廢人心不正浮偽日滋其間所謂因其說而為善者<lb/>
亦莫非私利之流亂德害教孰此為甚故本朝河南二<lb/>
程子横渠張子與學者反復講論而不置夫豈好辯哉<lb/>
蓋有所不得已也若夫程子發明感通之妙張子推極<lb/>
<pb n="KR4d0284_WYG_033-13b"/>
聚散之藴所以示來世深矣學者誠能致知以窮其理<lb/>
則不為衆說所咻克己以去其私則不為血氣所動於<lb/>
其有無是非之故毫分縷析了然於中各有攸當而不<lb/>
亂然後昔人事鬼神之精意可得而求德可立而經可<lb/>
正也不然辨之不明守之不固眩於外而怵於内一理<lb/>
之蔽則為一事之礙一念之差則為一物之誘聞見雖<lb/>
多亦鮮不為異說所溺矣湘鄉周奭考鬼神之說凡夫<lb/>
子之所嘗言見於易禮傳魯論者悉集之又取近世程<lb/>
<pb n="KR4d0284_WYG_033-14a"/>
子張子之書上及於濓溪周子下及於兩家門人凡語<lb/>
渉於此者合為一編以與朋友講求其故某嘉其志因<lb/>
書于後<lb/>
　　　跋杼山書少陵歌行帖<lb/>
杼山風流蕭散如晉宋間名人其書法亦然覽之者猶<lb/>
可想見從容談笑時也<lb/>
　<lb/>
　<lb/>
<pb n="KR4d0284_WYG_033-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻十四</head>
    <p>
<pb n="KR4d0284_WYG_014-1a"/>
欽定四庫全書<lb/>
　南軒集巻十四　　　　　　宋　張栻　撰<lb/>
　　序<lb/>
　　　經世紀年序<lb/>
太史遷作十二國世表始記甲子起扵成周共和庚申<lb/>
之歲庚申而上則莫紀焉歴世寖逺其事雜見扵諸書<lb/>
靡適折𠂻則亦傳疑而已本朝嘉祐中康節邵先生雍<lb/>
出扵河南窮徃知來精極扵數作皇極經世書上稽唐<lb/>
<pb n="KR4d0284_WYG_014-1b"/>
堯受命甲辰之元為編年譜如去外丙仲壬之祀康節<lb/>
以數推知之乃合扵尚書成湯旣沒太甲元年之說因<lb/>
康節之譜編自堯甲辰至皇上乾道改元之歲凢三千<lb/>
五百二十有二年命之曰經世紀年以便觀覧間有鄙<lb/>
見則因而明之如孟子謂堯舜三年之喪畢舜禹避堯<lb/>
舜之子而天下歸之然後踐天子位此乃帝王奉天命<lb/>
之大旨其可闇而弗章故皆書其服喪踐位之實焉夏<lb/>
后相二十有八載寒浞弑相明年少康始生于有仍氏<lb/>
<pb n="KR4d0284_WYG_014-2a"/>
凢四十年而後祀夏配天下失舊物故扵此四十載獨<lb/>
書少康出處而紀元載扵復國之歲以見少康之君臣<lb/>
經營宗祀絶而復續足以為萬代之冠冕扵新莾之簒<lb/>
缺而不書蓋吕氏不可間漢統而所假立惠帝子亦不<lb/>
得而紀元故獨以稱制書也以至周文王之稱王武王<lb/>
之不紀元扵國皆漢儒傳習之繆先覺君子辨之詳矣<lb/>
故皆正而書之漢獻之末曹丕雖稱帝而昭烈以正義<lb/>
立于蜀諸葛亮相之則漢統烏得為絶故獻帝之後即<lb/>
<pb n="KR4d0284_WYG_014-2b"/>
係昭烈年號書曰蜀漢逮後主亡國而始繫魏凢此皆<lb/>
節目之大者嗟乎世有古今而古今不間扵一息事有<lb/>
萬變而萬變卒歸扵一原蓋理義根乎天命而存乎人<lb/>
心者不可沒也是故易本太極春秋書元以著其體用<lb/>
其示後世至矣然則大易春秋之義其可以不明乎乾<lb/>
道三年正月甲子謹序<lb/>
　　　閫範序<lb/>
天地位而人生乎其中其所以為人之道者以其有父<lb/>
<pb n="KR4d0284_WYG_014-3a"/>
子之親長㓜之序夫婦之别而又有君臣之義朋友之<lb/>
交也是五者天下所命而非人之所能為有是性則具<lb/>
是道初不為聖愚而損益也聖人能盡其性故為人倫<lb/>
之至衆人則有所蔽奪而淪失之耳雖然亦豈不可及<lb/>
哉聖人有教焉所以化其欲而反其初也舜之命契曰<lb/>
敬敷五教在寛寛云者漸濡涵養之使其所素有者自<lb/>
發也而咎繇亦曰天叙有典敕我五典五敦哉敕云者<lb/>
所以正其綱而敦云者所以厚其性也降及三代庠序<lb/>
<pb n="KR4d0284_WYG_014-3b"/>
之教尤詳故孟子曰學則三代共之皆所以明人倫也<lb/>
明云者講明之而使之識其理之所以然也然則人之<lb/>
所以為聖賢與夫聖賢之教人舍是五者其何以哉東<lb/>
萊吕祖謙伯㳟父為嚴陵教官與其友取易春秋書詩<lb/>
禮傳魯論孟子聖賢所以發明人倫之道見扵父子兄<lb/>
弟夫婦之際者悉筆之于編又泛攷子史諸書上下二<lb/>
千餘載間凢可以示訓者皆輯之惟其事之可法而巳<lb/>
載者之失實有所不計也惟其長之可取而已它為之<lb/>
<pb n="KR4d0284_WYG_014-4a"/>
未善有不暇問也間日携所編以示某而講訂焉未㡬<lb/>
而成名以閫範某謂此書行扵世家當藏之而人當學<lb/>
之也家庭閨閫之内郷里族黨之間隨其見之深淺味<lb/>
之短長篤敬力行皆足以有補然在學者則當由是而<lb/>
講明之以求識其理之所以然者誠知是書所載莫非<lb/>
吾分内事而古之君子皆非有所為而為之則其精㣲<lb/>
親切必有隠然自得于中者雖欲舍是而不由亦不可<lb/>
得矣書所登載未盡伯㳟尚繼編云<lb/>
<pb n="KR4d0284_WYG_014-4b"/>
　　　論語說序<lb/>
學者學乎孔子者也論語之書孔子之言行莫詳焉所<lb/>
當終身盡心者冝莫先乎此也聖人之道至矣而其所<lb/>
以教人者大畧則亦可睹焉蓋自始學則教之以為弟<lb/>
為子之職其品章條貫不過扵聲氣容色之間灑掃應<lb/>
對進退之事此雖為人事之始然所謂天道之至賾者<lb/>
初亦不外乎是聖人無隠乎爾也故自始學則有致知<lb/>
力行之地而極其終則有非思勉之所能及者亦貴扵<lb/>
<pb n="KR4d0284_WYG_014-5a"/>
行著習察盡其道而已矣孔子曰道之不行也我知之<lb/>
矣知者過之愚者不及也道之不明也我知之矣賢者<lb/>
過之不肖者不及也秦漢以來學者失其傳其間雖或<lb/>
有志扵力行而其知不明擿埴索塗莫適所依以卒背<lb/>
扵中庸本朝河南君子始以窮理居敬之方開示學者<lb/>
使之有所循求以入堯舜之道扵是道學之傳復明扵<lb/>
千載之下然近歲以來學者又失其旨曰吾惟求所謂<lb/>
知而已而扵躬行則忽焉故其所知特出扵臆度之見<lb/>
<pb n="KR4d0284_WYG_014-5b"/>
而無以有諸其躬識者蓋憂之此特未知致知力行互<lb/>
相發之故也孔子曰學而不思則罔思而不學則殆厯<lb/>
攷聖賢之意蓋欲使學者扵此二端兼致其力始則據<lb/>
其所知而行之行之力則知愈進知之深則行愈逹是<lb/>
知常在先而行未嘗不隨之也知有精粗必由粗以及<lb/>
精行有始終必自始以及終内外交正本末不遺條理<lb/>
如此而後可以言無弊然則聲氣容色之間灑掃應對<lb/>
進退之事乃致知力行之原也其可舍是而它求乎顧<lb/>
<pb n="KR4d0284_WYG_014-6a"/>
某何足以與明斯道輙因河南餘論推以已見輯論語<lb/>
說為同志者切磋之資而又以此序冠于篇首焉<lb/>
　　　洙泗言仁序<lb/>
昔者夫子講道洙泗示人以求仁之方蓋仁者天地之<lb/>
心天地之心而存乎人所謂仁也人惟蔽扵有已而不<lb/>
能以推失其所以為人之道故學必貴扵求仁也自孟<lb/>
子沒寥寥千有餘載間論語一書家藏人誦而真知其<lb/>
旨歸者何人哉至本朝伊洛二程子始得其傳其論仁<lb/>
<pb n="KR4d0284_WYG_014-6b"/>
亦異乎秦漢以下諸儒之說矣學者所當盡心也某讀<lb/>
程子之書其間教門人取聖賢言仁處類聚以觀而體<lb/>
認之因裒魯論所載䟽程子之說于下而推以巳見題<lb/>
曰洙泗言仁與同志者共講焉嗟乎仁雖難言然聖人<lb/>
教人求仁具有本末譬如飲食乃能知味故先其難而<lb/>
後其獲所以為仁而難莫難扵克巳也學者要當立志<lb/>
尚友講論問辯扵其所謂難者勉而勿舎及其乆也私<lb/>
欲浸消天理益明則其所造將有不可勝窮者若不惟<lb/>
<pb n="KR4d0284_WYG_014-7a"/>
躬行實踐之務而懐蘄獲之心起速成之意徒欲以聦<lb/>
明揣度扵語言求觧則失其傳為愈甚矣故愚願與同<lb/>
志者共講之庶㡬不迷其大方焉<lb/>
　　　孟子講義序<lb/>
學者潜心孔孟必得其門而入愚以為莫先扵義利之<lb/>
辯蓋聖學無所為而然也無所為而然者命之所以不<lb/>
已性之所以不偏而教之所以無窮也凢有所為而然<lb/>
者皆人欲之私而非天理之所存此義利之分也自未<lb/>
<pb n="KR4d0284_WYG_014-7b"/>
嘗省察者言之終日之間鮮不為利矣非特名位貨殖<lb/>
而後為利也斯湏之頃意之所向一渉扵有所為雖有<lb/>
淺深之不同而其狥已自私則一而已如孟子所謂内<lb/>
交要譽惡其聲之類是也是心日滋則善端遏塞欲邇<lb/>
聖賢之門墻以求自得豈非却行以望及前人乎使談<lb/>
髙說妙不過𣺌茫臆度譬猶無根之木無本之水其何<lb/>
益乎學者當立志以為先持敬以為本而精察扵動靜<lb/>
之間毫釐之差審其為霄壌之判則有以用吾力矣學<lb/>
<pb n="KR4d0284_WYG_014-8a"/>
然後知不足平時未覺吾利欲之多也灼然有見扵義<lb/>
利之辨將日救過不暇由是而不舎則趣益深理益明<lb/>
而不可以已也孔子曰古之學者為已今之學者為人<lb/>
為人者無適而非利為己者無適而非義曰利雖在己<lb/>
之事亦為人也曰義則施諸人者亦莫非為己也嗟乎<lb/>
義利之辨大矣豈特學者治巳之所當先施之天下國<lb/>
家一也王者所以建立邦本垂㭲無疆以義故也而伯<lb/>
者所以䧟溺人心貽毒後世以利故也孟子當戰國横<lb/>
<pb n="KR4d0284_WYG_014-8b"/>
流之時發揮天理遏止人欲深切著明撥亂反正之大<lb/>
綱也其㣲辭奥義備載七篇之書如某者雖曰服膺而<lb/>
學力未充何足以窺究萬一試以所見與諸君共講之<lb/>
願無忽深思焉<lb/>
　　　胡子知言序<lb/>
知言五峯胡先生之所著也先生諱宏字仁仲文定公<lb/>
之季子也自㓜志扵大道嘗見楊中立先生于京師又<lb/>
從侯師聖先生扵荆門而卒傳文定公之學優㳺南山<lb/>
<pb n="KR4d0284_WYG_014-9a"/>
之下餘二十年玩心神明不舍晝夜力行所知親切至<lb/>
到析太極精㣲之藴窮皇王制作之端綜事物扵一原<lb/>
貫古今扵一息指人欲之偏以見天理之全即形而下<lb/>
者而發無聲無臭之妙使學者騐端倪之不逺而造髙<lb/>
深之無極體用該備可舉而行晩嵗嘗被召㫖不幸寢<lb/>
疾不克造朝而卒是書乃其平日之所自著其言約其<lb/>
義精誠道學之樞要制治之蓍龜也然先生之意毎自<lb/>
以為未足逮其疾革猶時有所更定蓋未及脫藁而已<lb/>
<pb n="KR4d0284_WYG_014-9b"/>
啓手足矣或問扵某曰論語一書未嘗明言性而子思<lb/>
中庸獨扵首章一言之至于孟子始道性善然其為說<lb/>
則已簡矣今先生是書扵論性特詳焉無乃與聖賢之<lb/>
意異乎某應之曰無以異也夫子雖未嘗指言性而子<lb/>
貢蓋嘗識之曰夫子之文章可得而聞也夫子之言性<lb/>
與天道不可得而聞也是豈真不可得而聞哉蓋夫子<lb/>
之文章無非性與天道之流行也至孟子之時如楊朱<lb/>
墨翟告子之徒異說並興孟子懼學者之惑而莫知所<lb/>
<pb n="KR4d0284_WYG_014-10a"/>
止也扵是指示大本而極言之蓋有不得已焉耳矣又<lb/>
說今之異端直自以為識心見性其說譸張雄誕又非<lb/>
當時之比故髙明之士徃徃樂聞而喜趨之一溺其間<lb/>
則喪其本心萬事隳弛毫釐之差霄壌之繆其禍蓋有<lb/>
不可勝言者先生如此又烏得而忘言哉故其言有曰<lb/>
誠成天下之性性立天下之有情効天下之動而必繼<lb/>
之曰心妙性情之徳又曰誠者命之道乎中者性之道<lb/>
乎仁者心之道乎而必繼之曰惟仁者為能盡性至命<lb/>
<pb n="KR4d0284_WYG_014-10b"/>
學者誠能因其言而精察扵視聽言動之間卓然知夫<lb/>
心之所以為妙則性命之理蓋可黙識而先生之意所<lb/>
以不異扵古人者亦可得而言矣若乃不得其意而徒<lb/>
誦其言不知求仁而坐談性命則㡬何其不流扵異端<lb/>
之歸乎某頃獲登門道義之誨浹洽扵中自惟不敏有<lb/>
負夙知輙序遺書貽于同志不韙之罪所不得而辭焉<lb/>
　　　五峯集序<lb/>
五峯胡先生遺書有知言一編某旣序而傳之同志矣<lb/>
<pb n="KR4d0284_WYG_014-11a"/>
近歲先生季子大時復裒輯先生所為詩文之属凢五<lb/>
巻以示某某反復而讀之惟先生非有意扵為文者也<lb/>
其一時詠歌之所發蓋所以舒寫其性情而其他述作<lb/>
與夫答問徃來之書又皆所以明道義而叅異同非若<lb/>
世之為文者徒從事扵言語之間而已也又惟先生自<lb/>
早歲服膺文定公之教至于沒齒惟其進徳之日新故<lb/>
其發見扵辭氣議論之間者亦月異而歲不同雖然以<lb/>
先生之學而不得大施于時又不幸僅得中壽其見扵<lb/>
<pb n="KR4d0284_WYG_014-11b"/>
文字間者復止扵如此豈不甚可歎息至其所志之逺<lb/>
所造之深綱領之大義理之精後之人亦可以推而得<lb/>
焉淳熙三年元日序<lb/>
　　　江諌議奏藁序<lb/>
諌議江公奏藁凢十有七篇上章執徐之歲徽宗皇帝<lb/>
親萬機厭朋黨之論收召豪傑以自近放逐之臣相繼<lb/>
起南荒越明年以建中靖國為元思與天下更始扵是<lb/>
公由奉常慱士擢左司諌自以不世之遇進見拳拳不<lb/>
<pb n="KR4d0284_WYG_014-12a"/>
敢不盡有所聞見言之惟恐不及而扵逺便佞敦友睦<lb/>
消黨與客受直言尤極反復致意上徃徃開納㑹姦人<lb/>
得柄公旋即補外竄貶流落以死天下惜之廼紹興四<lb/>
禩有詔追録贈公諌議大夫制詞有曰惟世道之多變<lb/>
致國論之靡常是非或出扵愛憎夷險獨持扵一節權<lb/>
寵所忌竄斥莫還嗚呼公亦庶㡬無憾矣某側聞前軰<lb/>
道公事云方公在門下珍禽竒獸稍稍入内苑奏䟽力<lb/>
諌其漸後數日上謂公前所論繼已悉罷遣時獨一馴<lb/>
<pb n="KR4d0284_WYG_014-12b"/>
鷴不肯去上以杖擊之顧内侍刻公姓名此杖上以志<lb/>
忠諌然則公言在當時不為不用矣一斥不復豈徽考<lb/>
意邪而獲伸扵紹興又豈非天也邪某得此書扵公之<lb/>
孫似祖伏而讀之不知涕泗之横集嗟乎不有君子其<lb/>
能國乎自祖宗有天下留意多士仁宗皇帝涵濡長育<lb/>
四十二年而收其用為元祐之政元祐諸君子雖厄窮<lb/>
百罹而直道隱然流風所被論議著見扵元符之末建<lb/>
中靖國之初蓋又彬彬如也元氣不傾雖國家多故而<lb/>
<pb n="KR4d0284_WYG_014-13a"/>
中興之日旋踵即見人才之為國重輕如此然則為國<lb/>
計者其可忘封殖愛䕶伸忠直之氣遏導諛之萌以壽<lb/>
天下之脉而人臣幸登王朝其又可遲囬利害之塗自<lb/>
同寒蟬卒蹈委靡陵夷以負吾國家也郡學教授卲穎<lb/>
慨然鋟版傳後其所嚮慕又可知也公諱公望字民表<lb/>
云<lb/>
　　　趙氏行實序<lb/>
戊戌之夏吾友趙子直以書抵予甚哀且曰先君子不<lb/>
<pb n="KR4d0284_WYG_014-13b"/>
幸而沒惟其隠徳實行世之人鮮克知之不肖孤大懼<lb/>
失墜皇皇然裒集僅成編願得文冠其首以信扵來者<lb/>
予拜受其書伏自念頃歲侍先忠獻于餘干始識子直<lb/>
之尊父見其貌毅而氣平心固知其好義樂善君子也<lb/>
已而子直以嘉言擢上第官中朝有直聲出而臨民豈<lb/>
弟之實見扵行事持使者節風績隱然扵是人始攷其<lb/>
源流所自而益知其父之賢今又得是編而讀之慨然<lb/>
如見其人焉予觀其書凢一言一行之細莫不備紀至<lb/>
<pb n="KR4d0284_WYG_014-14a"/>
扵其心志之所存亦皆推極而究見若子直可謂盡心<lb/>
扵其親者矣語曰父在觀其志父沒觀其行若子直扵<lb/>
其親其觀之也亦詳且宻哉子嘗攷扵禮矣禮有銘銘<lb/>
者自名也孝子孝孫所以稱揚其先之羙而著之後世<lb/>
者也蓋其中心汲汲然惟恐夫羙之不克章此衛孔悝<lb/>
之鼎銘所為作也今子直之為其心豈不本扵是哉然<lb/>
而以人之子孫而稱揚其先其能以取信扵人者豈以<lb/>
其實而非誣故歟夫有善而弗知知而弗傳與夫傳之<lb/>
<pb n="KR4d0284_WYG_014-14b"/>
而誣君子皆以為恥予觀子直之扵其親致其知也深<lb/>
欲其傳也切而其言則實而不浮也其信扵後夫果何<lb/>
疑也哉抑予又聞之人之欲揚其先之羙未若行其身<lb/>
無負之為先也以子直之賢進徳不怠異時推是心以<lb/>
終報吾君而發扵事業國人將稱願曰幸哉有子如此<lb/>
則其為顯揚也又孰加邪又豈有不信之患也耶若予<lb/>
者求所以無墜乎先訓而無忘乎先志凛凛焉毎懼莫<lb/>
之任也觀子直之為則亦有感扵中焉扵是書扵其編<lb/>
<pb n="KR4d0284_WYG_014-15a"/>
之首子直名汝愚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0284_WYG_014-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集卷十四<lb/>
</p>
<p>
</p>
  </div>
</body>
</text>
</TEI>
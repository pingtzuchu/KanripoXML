<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻十七</head>
    <p>
<pb n="KR4d0284_WYG_017-1a"/>
欽定四庫全書<lb/>
　南軒集巻十七　　　　　　宋　張栻　撰<lb/>
　　史論<lb/>
　　　西漢儒者名節何以不競<lb/>
名節之稱起於衰世昔之儒者學問素充其施於用隨<lb/>
事著見不蘄於立節而其節不可奪不蘄乎狥名而其<lb/>
名隨之在巳初無一毫加意也至於世衰道㣲於陵遲<lb/>
委靡之中而有能㧞然自立者則世以名節歸之而士<lb/>
<pb n="KR4d0284_WYG_017-1b"/>
君子道學未至則亦以此自負吁亦小矣然而名節之<lb/>
稱雖起於衰世而於衰世之中實亦有頼乎此使併與<lb/>
是焉而俱亡則亦無以為國矣西漢之儒者予甚病之<lb/>
蓋自董相申公數人之外自餘徃徃以佔畢詁訓為儒<lb/>
無復氣象上焉既不能推尋問學之源流而其次又不<lb/>
能以名節立於衰世其亦何所貴於儒也考其所自亦<lb/>
由上之人有以致之自髙帝鄙薄儒生文景則尙黄老<lb/>
武雖號為表章然狥其文而不究其實適足以為害至<lb/>
<pb n="KR4d0284_WYG_017-2a"/>
宣帝則又明示所以不崇尙之意矣則其挫抑摧沮之<lb/>
餘不復自振固冝然儒者之學豈必為一時貴尙而後<lb/>
免邪待文王而後興者凢民也漢之儒者自叔孫通師<lb/>
弟子固皆以利禄為事至於公孫丞相印封侯學士皆<lb/>
群然歆慕之其流如夏侯勝之剛果猶有明經取青紫<lb/>
之言况它人乎蓋其習俗胥靡之陋一至於此冝乎王<lb/>
莾簒竊之日貢符獻瑞一朝成羣而能自潔者班班僅<lb/>
有見於史也故光武中興力矯斯弊尊徳義貴隱逸以<lb/>
<pb n="KR4d0284_WYG_017-2b"/>
變其風而中世以後人才軰出雖視昔之儒者有愧然<lb/>
在衰世之中守義不變蓋有足尙者矣至於桓靈之後<lb/>
國勢奄奄羣奸並起睥睨神器未敢即取者亦一時君<lb/>
子維持之力也然則名節之稱在君子則為未盡而於<lb/>
國家亦何負哉蓋不可不思也<lb/>
　　　自元成以後居位大臣有可取者否<lb/>
西漢末世風節不競居位大臣號為有正論者不過王<lb/>
嘉何武師丹耳在波蕩風靡之中誠亦可取比之光禹<lb/>
<pb n="KR4d0284_WYG_017-3a"/>
則甚有間矣然西漢末年正如病者元氣先敗凢疾皆<lb/>
得以入之而皆得以亡之為當時大臣者要當力陳國<lb/>
勢根本之已蹶勸人主以自强於徳多求賢才以自輔<lb/>
庶可以扶助元氣消靡沉痼若不循其本而姑因一事<lb/>
之謬一人之進而指陳之縱使一事之正一人之去亦<lb/>
將有繼其後者終無益也故哀帝之末董賢雖去而王<lb/>
氏即起遂以亡漢矣自成帝以來受病之痼且大者乃<lb/>
在王氏如丁傅董賢之徒又特一時乘間之疾耳在位<lb/>
<pb n="KR4d0284_WYG_017-3b"/>
者當深以王氏為慮以王氏為慮當如予所言先勸人<lb/>
主以自强於徳自强於徳則不宜少有差失顧反尊傅<lb/>
氏寵董賢以重失天下之心是益自削而増助王氏之<lb/>
勢耳故莾得以拱手而乘其後惜當時論者皆不知及<lb/>
此也可勝歎哉<lb/>
　　　自髙帝諸將之外其餘漢將孰賢<lb/>
漢將誠當以趙充國為㝡凢將之病患於勇而不詳也<lb/>
充國蓋更軍事多矣及聞西羗之事則不敢以遽而曰<lb/>
<pb n="KR4d0284_WYG_017-4a"/>
兵難遥度願馳至金城圖上方畧其不敢忽如此蓋思<lb/>
慮之深經歴之多孔子所謂臨事而懼好謀而成者也<lb/>
將之病在於急近功也充國則圖其萬全陳屯田十二<lb/>
利持乆而為不可動之計其規摹與孔明渭上之師何<lb/>
以異哉將之病在於果於殺而不䘏百姓也充國任閫<lb/>
外之寄而為國家根本之慮要使百姓安邊圉强而西<lb/>
戎坐消焉此殆三代之將非戰國以來摧鋒折敵者所<lb/>
可班也反復䆒其規模味其風旨逺大周宻拔出倫軰<lb/>
<pb n="KR4d0284_WYG_017-4b"/>
予謂充國在宣帝時且不獨為賢將殆可相也使其為<lb/>
相必能為國家圖定制度為後世思安飬百姓為邦本<lb/>
計如魏相軰皆當在其下風耳<lb/>
　　　光武比髙祖<lb/>
髙祖洪模大略非光武所及也髙祖起匹夫提三尺取<lb/>
天下光武則以帝室之胄因人心之思漢而復舊業其<lb/>
難易固有間矣而髙祖之對乃項籍亦蓋世之豪也光<lb/>
武所與周旋者獨張歩隗囂公孫述軰其去籍蓋萬萬<lb/>
<pb n="KR4d0284_WYG_017-5a"/>
相逺矣至於韓信彭越之徒皆如泛駕之馬實難駕御<lb/>
而盡在髙祖掌握之中指麾使令無不如意使光武有<lb/>
臣如此未必能用也然而創業之難光武固不及髙祖<lb/>
而至於光武之善守則復非髙祖所及也大抵髙祖天<lb/>
資極髙所不足者學爾即位之後所以維持經理者類<lb/>
皆踈畧雄傑之氣不能自歛卒至平城之辱一時功臣<lb/>
處之不得其道類皆赤族此則由其學不足之故也光<lb/>
武天資雖不逮髙祖而自其少時從諸生講儒學謹行<lb/>
<pb n="KR4d0284_WYG_017-5b"/>
義故天下既定則知兵之不可不戢審黄石存包桑閉<lb/>
玉闗以謝西域之質安南定北以為單于乆逺之計處<lb/>
置功臣假以爵寵而不使之任事卒保全其始終凢此<lb/>
皆思盧縝宻要自儒學中來至於尊禮隱逸褒崇風節<lb/>
以振起士氣後之人君尤未易及此非特髙祖也嗟乎<lb/>
以髙祖之天資使之知學為當務則湯武之聖亦豈不<lb/>
可至哉是尤可歎息也<lb/>
　　　光武不任功臣以事<lb/>
<pb n="KR4d0284_WYG_017-6a"/>
光武之不任功臣為三公蓋鍳髙帝之弊而欲保全之<lb/>
前史莫不以為羙談以予觀之光武之保全功臣使皆<lb/>
得以福禄終身是固羙矣然於用人之道則有未盡也<lb/>
蓋用人之道先以一說横於胷中則為私意非立賢無<lb/>
方之義矣髙祖之待功臣誠非也如韓彭黥布之徒雖<lb/>
有大功要皆天資小人在易之師開國承家小人勿用<lb/>
蓋於用師既終成功之後但當寵之以富貴而不可使<lb/>
之有國家而為政也髙帝正犯此義是以不能保功臣<lb/>
<pb n="KR4d0284_WYG_017-6b"/>
之終為光武者要當察吾大臣有如韓彭之徒者乎則<lb/>
當以是待之若光武之功臣則異於是至冦鄧賈復則<lb/>
又識明而行修量洪而噐逺以光武時所用之大臣論<lb/>
之若三子者類過之逺甚與共圖政豈不可乎顧乃執<lb/>
一槩之嫌廢大公之義是反為私意而已矣抑光武之<lb/>
所責於大臣者特為吏事大臣之職顧如是乎惟其不<lb/>
知大臣所當任之職故不知用大臣之道而獨以吏事<lb/>
之督責為憂抑亦末矣方當亂定之後正冝登用賢才<lb/>
<pb n="KR4d0284_WYG_017-7a"/>
與共圖紀綱以為埀世長乆之計而但知吏事責三公<lb/>
其貽謀之不競亦冝矣<lb/>
　　　光武崇隱逸<lb/>
光武鍳西都末世之弊故汲汲然崇尚風節而不忘遺<lb/>
逸之舉亦可謂知所當務矣蓋自三代而降在上者以<lb/>
爵禄而驕士在下者慕爵禄而求君故上日以亢而下<lb/>
日以委靡人君而能降心以求遺逸則是不敢以爵禄<lb/>
而驕其士反有求乎士之意則於克巳養徳所助固不<lb/>
<pb n="KR4d0284_WYG_017-7b"/>
細矣况風俗委靡之中而見時君所尊禮延納者乃在<lb/>
於恬退隱納之士豈不足以遏其奔競之風而息其僥<lb/>
倖之意於風俗所助又不輕矣在光武時雖曰舉遺逸<lb/>
然固有召而不能致致而不能用者而其流風餘韻猶<lb/>
足以革西京之陋而起名節之俗則其為益固豈淺淺<lb/>
哉語曰舉逸民天下之人歸心焉蓋不遺賢於隱逸則<lb/>
天下之賢才孰不歸心賢才歸之是天下之人舉歸之<lb/>
也豈非為治之揔要乎然嘗怪嚴予陵竟不為帝少屈<lb/>
<pb n="KR4d0284_WYG_017-8a"/>
何邪攷子陵之言論風旨亦非素隱行怪必欲長徃而<lb/>
不反者彼與光武少而相從知其心度為最詳也以謂<lb/>
光武欲為當時之治則當時之人才固足辦之而無待<lb/>
乎已若欲進乎兩漢之事則又懼有未能信從者不然<lb/>
徒受其髙位饗其尊禮之虚名則非子陵之本心也故<lb/>
寧不屈就之然而以子陵為光武之故人名髙一世而<lb/>
竟髙卧不屈光武亦不敢以屈之其所以激頑起懦扶<lb/>
植風化助成東京風俗之羙人才之盛其為力固亦多<lb/>
<pb n="KR4d0284_WYG_017-8b"/>
矣豈不羙哉<lb/>
　　　李固杜喬所處如何<lb/>
李杜二公精忠勁節不憚殺身百世之下凛乎猶有生<lb/>
氣其視胡廣趙戒軰真不翅如糞土也但恨於幾㑹節<lb/>
目之閒處之未盡要是於春秋提綱之法講之不素耳<lb/>
李固方舉於朝即就梁商之辟商雖未有顯過然如固<lb/>
之志業其進也將以正邦殆不可以苟也一為之屬即<lb/>
渉梁氏賔客事必有牽制者矣此其失之於前也方質<lb/>
<pb n="KR4d0284_WYG_017-9a"/>
帝之弑也固為首相又質帝忍死有語之以被毒之事<lb/>
則任是責者非固而誰質帝既不幸固便當召尚書發<lb/>
冀姦正大義顯言于朝則忠臣義士孰不應固冀雖勢<lb/>
盛然名其為賊逆順理殊蓋可誅也此間不容髮之時<lb/>
而固昧夫大幾獨推究侍醫等舉動迂緩使冀得以措<lb/>
手大義不白人心日以觧弛其幾既失故身據大位當<lb/>
大權持大義而返聽命受制於賊豈不惜哉此其失之<lb/>
於後也夫以冀之悖逆而固且奏記與議所立固豈不<lb/>
<pb n="KR4d0284_WYG_017-9b"/>
知冀心之所存哉失太阿之柄而陵遲至此耳度固之<lb/>
不白發冀罪非黨梁氏也恐事之不成無益故欲隱忍<lb/>
以待清河王之立庶幾可扶社稷而不知天下大變巳<lb/>
為冡宰理當明義以正之事之成與不成蓋非所問况<lb/>
如前所論逆順之理冀决無以逭死邪固之隱忍乃所<lb/>
以成冀姦謀殺身不足道而社稷受害矣若固者盡其<lb/>
忠國之心而無克亂之才可勝惜哉杜喬在九卿中若<lb/>
懷是見必賛固為之矣及繼固為相已制命於冀矣相<lb/>
<pb n="KR4d0284_WYG_017-10a"/>
與就死嗚呼悲夫<lb/>
　　　黨錮諸賢得失如何<lb/>
東京黨錮諸君子蓋嘉其志氣之羙而惜其所處之未<lb/>
盡重其天資之髙而歎其於學有所未足也方是時乾<lb/>
綱解紐隂邪得路天下之勢日入於頽敗矣而諸君子<lb/>
曽不少貶以狥於世慷慨所激視死如歸至於患難得<lb/>
䘮寧復背顧其志氣可謂羙矣雖然昔之君子其出處<lb/>
屈伸之際蓋各有義故當困之時則有居困之道當屯<lb/>
<pb n="KR4d0284_WYG_017-10b"/>
之時則有亨屯之法時不我用則晦處自修危行而言<lb/>
遜其進不可苟也若乃居位則思其艱而慮其周扶持<lb/>
根本漸其圖濟其為不可驟也黨錮諸君子在下則嘘<lb/>
枮吹生自為題榜至圭角炫露昩夫處困之道矣及其<lb/>
有位於朝不過奮袂正色擊搏豪强數軰以為事業在<lb/>
是矣又進而居髙位則果於有為直欲一施之而不復<lb/>
顧身死非所問而國勢愈傾是又失亨屯之法矣是豈<lb/>
非有所未盡為可恨歟若諸君子之不為死生禍福易<lb/>
<pb n="KR4d0284_WYG_017-11a"/>
操其間如李膺杜宻陳蕃軰卓然一時其天然可謂剛<lb/>
特不羣矣然惟其未知從事於聖門也故所行雖正立<lb/>
節雖嚴未免發於意氣之所動而非循乎義理之安出<lb/>
於惡其聲之所感而未盡夫惻隱之實處之有未盡固<lb/>
其冝也豈非於學有不足歟使其在聖門則當入於仲<lb/>
由之科聖人抑揚矯揉之其必有道矣或以為陳太邱<lb/>
之事為得其中以予觀之太邱在諸君子之中持心最<lb/>
平蓋天資又加羙焉耳而其所處張讓之事亦非中節<lb/>
<pb n="KR4d0284_WYG_017-11b"/>
在當時隱迹自晦豈無其方何至送宦者之葬此又為<lb/>
矯失之過以此免禍君子亦不貴也不然則郭有道乎<lb/>
識髙而量洪才優而慮逺足為當時人物之領袖然收<lb/>
歛之功猶未之盡要亦於學有欠也不然則黄叔度乎<lb/>
言論風旨雖不盡見然其氣象温厚圭角渾然見之者<lb/>
有所感於心其為最髙乎使在聖門作成之當居顔氏<lb/>
之科矣<lb/>
　　　竇武陳蕃得失<lb/>
<pb n="KR4d0284_WYG_017-12a"/>
竇武陳蕃雖據權處位而事當至難主弱一也政在房<lb/>
闥二也宦者盤錯其勢已成三也武等雖漸引類於朝<lb/>
而植根未固上則太后之心未明禍亂之原下則中外<lb/>
之情未識朝廷之尊而武等之謀但欲速决為誅小人<lb/>
之計夫當時宦者雖有罪然豈無輕重先後之倫乃一<lb/>
概欲施之舉動草草今日誅數軰明日誅數軰輕重失<lb/>
其權先後失其序非天討矣且使之人人自疑因反締<lb/>
其黨與而速其姦謀善處大事者顧如是邪觀朱瑀所<lb/>
<pb n="KR4d0284_WYG_017-12b"/>
謂中官放縱者自可誅耳我曹何罪而當盡族滅使蕃<lb/>
武施之有道行之有序則雖此曹蓋亦有心服者矣殱<lb/>
厥渠魁脅從罔治此待盗與小人之法而亦天心也況<lb/>
其所自處者又自有失方是時非衆志允從其何濟事<lb/>
宦者竊柄巳乆人知有此曹而巳為大臣者要當深自<lb/>
刻苦至誠惻怛舉動無失而後人有以孚信而趨向於<lb/>
我人心向信則勢立而形成然後可以消弭禍亂而武<lb/>
於靈帝踐位之初一門三侯妄自封殖如此其誰心服<lb/>
<pb n="KR4d0284_WYG_017-13a"/>
乎故王甫後來亦得以藉口則可見此曹平日之所竊<lb/>
議而衆志之所不平者矣及難之作雖曰忠義而無或<lb/>
應之以張奐之賢猶且被紿而莫知逆順之所在則以<lb/>
武平日所為未有以慰士大夫故也蕃雖辭爵而不能<lb/>
力止武之封是亦㓗身之為耳任天下之重顧止如是<lb/>
哉然予毎讀蕃辭爵之䟽未嘗不三復歎息其辭達其<lb/>
義正東京之文若此者蓋鮮亦足以見其忠義之氣也<lb/>
可勝惜哉<lb/>
<pb n="KR4d0284_WYG_017-13b"/>
　　　兩漢選舉之法<lb/>
所考兩漢選舉雖巳詳但陽嘉中左雄一事未曽拈出<lb/>
兩漢選舉猶有古意左雄之奏尤為責實當時雖以限<lb/>
年為嗤然是舉所得乃陳蕃李膺陳球軰卒為一代名<lb/>
臣然則雄之所行豈得為迂哉至如嚴謬舉也後世取<lb/>
士之法無復先王遺風有欲行古道如楊綰軰之所建<lb/>
明則類指為不可行胡不以雄之事觀之其效驗亦可<lb/>
見矣<lb/>
<pb n="KR4d0284_WYG_017-14a"/>
　　　晉元帝中興得失<lb/>
為國有大幾大幾一失則其弊隨起而不可禁所謂大<lb/>
幾三綱之所存是也晉元帝初以懐帝之命來臨江左<lb/>
當時之意固以時事艱難分建賢王以為屏翰庶幾増<lb/>
國家之勢折姦宄之心緩急之際實頼其紏率義旅入<lb/>
衛王室其責任蓋不輕矣而琅琊之入建業考觀其規<lb/>
摹以原其心度之所安蓋有自為封殖之意而無慷慨<lb/>
謀國之誠懐帝卒以蒙塵迄不聞勤王之舉愍帝之立<lb/>
<pb n="KR4d0284_WYG_017-14b"/>
増重寄委制詔深切而亦自若也祖逖擊楫渡江聊復<lb/>
以兵應其請返從而制之使不得有為則其意不在中<lb/>
原也審矣坐視神州板蕩戎馬縱横不以動其心不過<lb/>
欲因時自利云耳愍再蒙塵懼天下之議巳則陽為出<lb/>
師之勢遷延顧望終歸罪在運餉稽緩斬一無辜令史<lb/>
以塞責赤青之異亦深切矣吾誰欺欺天乎夫受君父<lb/>
之委託而坐視其禍變因時事之艱難而覬幸以自利<lb/>
三綱淪矣惟其大幾既失故其所以建國規摹亦復不<lb/>
<pb n="KR4d0284_WYG_017-15a"/>
競亂臣賊子如王敦軰不旋踵而起蓋其弊有以致之<lb/>
也使元帝痛懐愍之難篤君臣之義念家國之讐率江<lb/>
東英俊皷忠義之氣北向討賊義正理順安知中原無<lb/>
響應者以區區一祖逖倔强自立於羣豪之間猶幾以<lb/>
自振况肺腑之親緫督之任數路之勢何所不濟哉惟<lb/>
其不以至公為心而私意蔽之甚可歎息也其餘得失<lb/>
予不暇論獨推其本而言之<lb/>
　　　謝安淝水之功<lb/>
<pb n="KR4d0284_WYG_017-15b"/>
苻堅掃境入冦方是時晉室之勢亦甚殆矣梁益既非<lb/>
吾有而襄沔復為所破在他人冝恐懼失措之不暇而<lb/>
謝安方且從容應敵不過以江北軍事付之謝𤣥及劉<lb/>
牢之軰卒以成功蓋其方略素定非僥倖苟然也安明<lb/>
於用人考察既精不以親疎而廢𤣥有謀盧善使人而<lb/>
牢之勇銳出衆安所施置各得其宜蓋用兵之道當以<lb/>
竒正相湏使𤣥將重兵于後此正也使牢之將精兵迎<lb/>
擊于前此竒也秦兵既近洛澗牢之攖其鋒直搏而勝<lb/>
<pb n="KR4d0284_WYG_017-16a"/>
之固巳奪其心矣淝水之戰其勝筭巳在目中故秦兵<lb/>
一退風聲鶴唳以至山川草木皆足以懼之惟牢之先<lb/>
奪其心故也安之方畧可謂素定矣惟其素定故安静<lb/>
而不撓其矯情鎮物豈固為是哉夫有所恃故耳至於<lb/>
却上流之兵又其一竒也得上流之兵不足以助益而<lb/>
適足以銷薄聲勢揺動人心桓冲是舉亦無謀矣吾慮<lb/>
既定一却其兵而戰士之心益固國内之情舉安安見<lb/>
之明且審矣嗟乎國之所恃者人才耳以當時晉室之<lb/>
<pb n="KR4d0284_WYG_017-16b"/>
勢獨任一謝安足以當苻秦百萬之師以予觀之非特<lb/>
安方畧之妙抑其所存忠義純固負荷國事直欲與晉<lb/>
室同存亡故能運用英豪克成勲業誠與才合故也大<lb/>
抵立大事者非誠與才合不足以濟若安者其在東晉<lb/>
人物中傑出者哉<lb/>
　　　温嶠得失<lb/>
温太真忠義慷慨風節表著足以為晉室名臣古今所<lb/>
共推不待詳言然吾獨有所恨者絶裾之事也昔之人<lb/>
<pb n="KR4d0284_WYG_017-17a"/>
不以窮達得失累其心聽天所命而行其性命之情故<lb/>
或仕或不仕皆非有所為也於其身所處之義當然也<lb/>
自後功名之裕興而遷就趨避之說起三綱始隳而不<lb/>
得其正雖豪傑之士一為功名富貴所誘失其性者多<lb/>
矣可勝歎哉太真少時嘗以孝友篤至稱一旦奉劉琨<lb/>
之檄將命江左毋崔固止之不可至於絶裾而行噫太<lb/>
真有毋若此身固不得巳許琨矣獨不見徐元直之事<lb/>
乎元直所謂方寸亂矣蓋其天性不可巳者也而太真<lb/>
<pb n="KR4d0284_WYG_017-17b"/>
獨忍於此乎若既以委質為人之臣當危難而無避可<lb/>
也將命之舉豈無他人太真念母獨不得辭乎度其意<lb/>
不過以江左將興奉檄勸進徼倖投富貴之機赴功名<lb/>
之㑹耳而其所喪不過甚乎或曰使太真不來江左則<lb/>
寧復有後世之事業太真固不得以兩全矣此殆不然<lb/>
昔人之事業皆非有所為而為之事理至前因而有成<lb/>
之耳若懐希慕求必之心則其私欲而巳苟可以就異<lb/>
日之事則凡背親賊性命皆可以屑為此三綱之所由<lb/>
<pb n="KR4d0284_WYG_017-18a"/>
壊而弊之所由生也故伯夷叔齊固不受其國夫子以<lb/>
為求仁而得仁商之三臣㣲子不得不去箕子不得不<lb/>
為奴而比干不得不死皆素其位而行也豈直太真之<lb/>
事業為不足道就使太真能佐晉室克復神州一正天<lb/>
下勲烈如此浮雲之過太虚耳豈足以塞其天性之傷<lb/>
也太真順毋之心而終其身雖冺㓕無聞於後顧其所<lb/>
全者大於身無愧烏能以此易彼哉故予謂太真稱為<lb/>
功名之士則可尚論古人則可憾矣<lb/>
<pb n="KR4d0284_WYG_017-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集卷十七<lb/>
</p>
<p>
</p>
  </div>
</body>
</text>
</TEI>
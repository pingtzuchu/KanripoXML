<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻二十二</head>
    <p>
<pb n="KR4d0284_WYG_022-1a"/>
欽定四庫全書<lb/>
　南軒集巻二十二　　　　　宋　張栻　撰<lb/>
　　書<lb/>
　　　答朱元晦<lb/>
通鑒綱目想見次第甚有益於學者也埀諭胡致堂所<lb/>
論五王不誅武后事偶無别本在此檢得然亦大綱記<lb/>
得其說武氏誠當誅畢竟既立其子難誅其母如來教<lb/>
所云至於予奪輕重之間不過告于唐家宗廟廢置幽<lb/>
<pb n="KR4d0284_WYG_022-1b"/>
處之耳然以中宗之昏庸其復之如反手耳亦豈是長<lb/>
䇿以某愚見五王若有伊周之見則當時復唐家社稷<lb/>
何必須立中宗中宗雖是嘗為武后所廢然嘗欲傳位<lb/>
與后父是其得罪宗廟不可負荷已自著見五王若正<lb/>
大義于唐家見存子孫中公選一人以承天序告于宗<lb/>
廟誅此老媪則義正理順唐祚有太山之安矣試思之<lb/>
如何不復夢見周公章恐只當從程子之說夢寐之間<lb/>
亦思念周公之事如見其人然猶云見堯羔牆之類也<lb/>
<pb n="KR4d0284_WYG_022-2a"/>
若謂真見周公於夢周公不可見而見之夢而有妄恐<lb/>
非聖人之心也若傳說却是世上真有箇傳說非妄也<lb/>
何有於我哉某後來只改作何獨我有之之意程子所<lb/>
謂使學者勉進乎此者也若如向來所謂尹子之說孰<lb/>
能若孔子者哉終恐非聖人辭氣耳近晦叔理㑹乆假<lb/>
而不歸烏知其非有謂雖使其乆假不歸亦懵不知非<lb/>
已物某恐孟子之意為此言却是開其自新之路曰烏<lb/>
知其非已有也謂至其能乆假而不歸雖未敢便謂其<lb/>
<pb n="KR4d0284_WYG_022-2b"/>
能有之亦安知其非已有乎辭氣蓋完全也如何九月<lb/>
間曽拜書送城南圖并錄小詩去且求書樓大字不知<lb/>
曽達否都不見來書說及耳書樓已成只是三間字稍<lb/>
大于月榭可也願早得之牛李所爭維州事當如何處<lb/>
置温公之說然否<lb/>
　　　又<lb/>
某黽勉為州不敢不敬深惟聖人心誠求之與以人治<lb/>
人之義庶㡬萬一而未之能也幸人情粗相安蠶麥差<lb/>
<pb n="KR4d0284_WYG_022-3a"/>
熟丁稅朝廷蠲末等無常産之輸七萬餘緍稍寛目前<lb/>
但弊根不除少須更力論之惟是興利之臣日進將恐<lb/>
多所紛更孤迹其可乆於此耶<lb/>
　　　又<lb/>
某出入省戸日負素飱反復古義不遑寧處晦叔行時<lb/>
已畧言所處大概有以告之是望區區在此不敢不盡<lb/>
誠政恐學力不到無以感動惟悚懼耳正論極微假借<lb/>
為此論者未嘗了然於義理之所在而徒邅回於利害<lb/>
<pb n="KR4d0284_WYG_022-3b"/>
之末途自顧藐然之身其將何以障此波瀾然茍留一<lb/>
日不敢不勉用是瞻仰有不勝言伯恭鄰牆日得晤語<lb/>
近來議論甚進毎以愚見告之不復少隠也<lb/>
　　　又<lb/>
日自省中歸即閉闗温繹舊學向來所見偏處亦漸有<lb/>
覺但絶少講論之益無日不奉懐耳西銘近日常讀理<lb/>
一分殊之指龜山後書終未之得蓋斯銘之作政為學<lb/>
者私勝之流昧夫天理之本然故推明理一以極其用<lb/>
<pb n="KR4d0284_WYG_022-4a"/>
而其分之殊自不可亂蓋如以民為同胞謂尊高年為<lb/>
老其老慈孤弱為幼其幼是推其理一而其分固自在<lb/>
也故曰分立而推理一以止私勝之流仁之方也龜山<lb/>
以無事乎推為理一引聖人老者安之少者懐之為說<lb/>
恐未知西銘推理一之指也閫範之說極佳即以語伯<lb/>
恭矣只如此讀過誠可戒也伯恭近來儘好說話於蘇<lb/>
氏父子亦甚知其非向來見渠亦非助蘇氏但習熟元<lb/>
祐間一等長厚之論未肯誦言排之耳今亦頗知此為<lb/>
<pb n="KR4d0284_WYG_022-4b"/>
病痛矣孟子答公都子一章要須如此方為聖賢作用<lb/>
此意某見得但力量培植未到要不敢不勉耳此話到<lb/>
此尤覺難說邪論甚熾人心消蕩一至於此毎思之不<lb/>
遑寢食也柰何奈何<lb/>
　　　又<lb/>
祈請竟出疆顛倒絆悖極有可憂某月初即求去蓋㑹<lb/>
慶在近不忍見大使之至也自惟誠意不充無以感動<lb/>
且當歸去勉求其在已者今日大患是不恱儒學爭馳<lb/>
<pb n="KR4d0284_WYG_022-5a"/>
乎功利之末而以先王嚴恭寅畏事天保民之心為迂<lb/>
闊遲鈍之說向來對時亦嘗論及此上聰明所恨無人<lb/>
朝夕講道至理以開廣聖心此實今日興衰之本也吾<lb/>
曹拙見誠不過此來書以為未有孟子手段且循此途<lb/>
轍為少悔吝是也但孟子亦何嘗外此意特其發用變<lb/>
化别耳知言自去年來看多有所疑來示亦多所同者<lb/>
而其間開益鄙見處甚多亦有來示未及者見一一冩<lb/>
俟後便方得上呈更煩一徃復庶㡬粗定甚恨當時刋<lb/>
<pb n="KR4d0284_WYG_022-5b"/>
得太早耳<lb/>
　　　又<lb/>
某出入省户日愧亡補所以見告者所謂實獲我心但<lb/>
請對之說容更思之區區本欲俟轉對對却在正初又<lb/>
恐遲耳自念學力未到誠意不能動人只合退歸勉其<lb/>
在我者然竊念吾君聰明勤勞不忍只如此舎去當更<lb/>
竭盡反復剖判庶㡬萬一拳拳之心不敢不自勉惟吾<lb/>
兄實照知之寫至此不覺酸鼻也<lb/>
<pb n="KR4d0284_WYG_022-6a"/>
　　　又<lb/>
西銘之論甚精乾稱父坤稱母之說某亦如此看蓋一<lb/>
篇渾是此意也但所論其間有一二語鄙意未安俟更<lb/>
為精讀深思方報去所貴乎道者三上蔡之說誠欠却<lb/>
本來一段工夫二程先生之言真格言也某近只讀易<lb/>
傳及遺書益知學者病痛多立言蓋未易也知言之說<lb/>
毎段輒書鄙見于後有未是處却索就此簿子上批來<lb/>
庶徃復有益也近來又看得㡬段及昨日讀寄來者皆<lb/>
<pb n="KR4d0284_WYG_022-6b"/>
未及添入俟更詳之然便寄去<lb/>
　　　又<lb/>
某邇來思慮只覺向來所講之偏愓然内懼不敢不勉<lb/>
毎得來書益我厚矣蓋諸君子徃徃因有所見便自處<lb/>
高執之固後來精義更不可入故未免有病若二先生<lb/>
其猶一氣之周流乎何其理之該而不偏辭之平而有<lb/>
味也讀遺書易傳它書真難讀也西銘所謂理一而分<lb/>
殊無一句不具此意亦謂鄙意然來示亦盡之矣但其<lb/>
<pb n="KR4d0284_WYG_022-7a"/>
間論分立而推理一與推理以存義之說頗未相同某<lb/>
意以為分立者天地位而萬物散殊其親疎皆有一定<lb/>
之勢然不知理一則私意將勝而其流弊將至於不相<lb/>
管攝而害夫仁故西銘因其分之立而明其理之本一<lb/>
所謂以止私勝之流仁之方也雖推其理之一而其分<lb/>
森然者自不可亂義蓋所以存也大抵儒者之道為仁<lb/>
之至義之盡者仁立則義存義精而後仁之體為無蔽<lb/>
也似不必於事親事天上分理與義亦未知是否曽子<lb/>
<pb n="KR4d0284_WYG_022-7b"/>
之言二先生互相發明可謂至當知言疑義前已納呈<lb/>
今所寄尤密方更參詳之伯恭近日儘好講論喬拱在<lb/>
此如此等士人甚難得潘友端年方十七而立志殊不<lb/>
凡皆肯用力潘今暫歸省俟其來皆令拜書去求教李<lb/>
伯諫林擇之兄弟各有報書陳韓在此時相見亦肯回<lb/>
頭但頗草草耳某近因與喬潘考究論語論仁處亦有<lb/>
少說續便錄呈晦叔猶未得到長沙書共父想已過九<lb/>
江探伺渠到家專人唁之是時亦得拜書憂患中正宜<lb/>
<pb n="KR4d0284_WYG_022-8a"/>
進德此有頼於兄也今日達官似皆不逮之故愛之尤<lb/>
深而責之尤重耳元履所謂但證候小變者鄙意亦云<lb/>
爾遺書當更令修治近與伯恭議欲取此版來國子監<lb/>
中儘可修治耳<lb/>
　　　又<lb/>
某備數于此自仲冬以後凡三得對區區之誠不敢不<lb/>
自竭上聰明反復開陳毎荷領納私心猶有庶㡬乎萬<lb/>
一之望正幸教誨之及引領以冀也講筵開在後月自<lb/>
<pb n="KR4d0284_WYG_022-8b"/>
此或更得從容以盡底藴惟是迹孤愈甚側目如林此<lb/>
則非所計也劉樞歸想得欵曲憂患中益進德業異時<lb/>
當大慰人望晦叔已行未耶聞其歸計費力極念之亦<lb/>
有一書不知尚可及否太極圖解折理精詳開發多矣<lb/>
埀誨甚荷向來偶因說話間妄為它人傳寫想失本意<lb/>
甚多要之言學之難誠不可容易耳啚解須子細看方<lb/>
求教但覺得後面亦不必如此辯論之多只於綱領處<lb/>
拈出可也不然却只是騁辯求勝轉將精當處混汨耳<lb/>
<pb n="KR4d0284_WYG_022-9a"/>
如何<lb/>
　　　又<lb/>
某十三日被命出守次日早出北闗來吴興省廣德家<lb/>
兄翌早可去此自此前途小憩殘暑即由大江歸長沙<lb/>
故居偶見陳明仲知有的便具此紙奉報自惟備數朝<lb/>
列荷吾君知遇迄無所補報學力不充無以信于上下<lb/>
歸當温繹舊學益思勉勵它皆無足言惟是吾君聰明<lb/>
使人眷眷不忍置耳<lb/>
<pb n="KR4d0284_WYG_022-9b"/>
　　　又<lb/>
某黽勉南來視事踰旬矣廣右比之它路㝡為廣漠而<lb/>
彫瘁則最甚蠻落睢盱邉備寡弱日夜關慮固當以安<lb/>
靜為本然要須在我有隠然之勢則安靜之實乃可保<lb/>
方考究料理不敢茍目前也逺方法度廢弛惟以身率<lb/>
之立信明義庶㡬萬一諸路土丁祖宗良法今虚籍雖<lb/>
存而其實都亡方尋繹舊規若此事有緒庶㡬邉防差<lb/>
壯誠之已來未到也南來朋舊濶逺殊重離索之歎偶<lb/>
<pb n="KR4d0284_WYG_022-10a"/>
府中遣人買茶略附此紙少定專人去相看共父想已<lb/>
到建康責任甚重臨行示略獻區區也<lb/>
　　　又<lb/>
某守藩倐八閲朔矣佩心誠求之之訓味哀矜勿喜之<lb/>
言日夜黽勉悚惕之不暇所幸綱紀粗定人情頗相信<lb/>
向又嵗事極稔盜賊屏戢目前僥倖無它而環視一路<lb/>
可寒心事極多邉備兵政亦隨力葺理保甲一事亦頗<lb/>
有條理惟是自靜江之外諸郡嵗計闕匱異常甚至官<lb/>
<pb n="KR4d0284_WYG_022-10b"/>
吏乏俸軍兵乏糧此亦何以為郡坐視民愈困比有請<lb/>
願與憲漕共考究一路財賦底裏通融均濟之計幸䝉<lb/>
賜可才此詳講熟慮庶㡬有以少寛然其間曲折亦多<lb/>
又不敢欲速也學校略與整修士子中亦有好資質時<lb/>
呼一二來郡齋與之講論庶知向方三先生祠某譔有<lb/>
小記納去凢此不敢不盡區區耳官寮其初頗有拘束<lb/>
之歎蓋習於放縱已乆今却極相安有樂趨事之意其<lb/>
間亦有數人慤實可委其餘隨力使得自展有不率者<lb/>
<pb n="KR4d0284_WYG_022-11a"/>
先之以訓督不悛而後加以法邇來覺得歛縮者多也<lb/>
此路向來盜賊之多正縁配𨽻之人萃焉例皆迯逸為<lb/>
害比嚴首捕之科明其賞罰接踵而至㡬無日無之收<lb/>
其强壯以為効用故少戢也然廣中之人亦自多犯法<lb/>
徒流真有刑不足以勝姦宄使人愧懼恐兄見念欲知<lb/>
其詳故縷縷及之靜江氣象開廓風氣疎通覺得無瘴<lb/>
癘寒暄之候殊不異湘中環城諸山竒變栁子厚所謂<lb/>
拔地峭堅林立四野此語足以盡其大槩近觀水東諸<lb/>
<pb n="KR4d0284_WYG_022-11b"/>
巖空明寛敞惟龍隠最為勝絶蓋在小溪之濱水貫其<lb/>
中深窈停洑以舟入焉石色特青潤嶙峻變怪殊可喜<lb/>
也某日間亦得暇讀書但覺向來語言多所未安尤不<lb/>
敢輕易立辭中庸末章自衣錦尚絅而下反復引詩明<lb/>
愼獨始終之道區區朝夕惟從事於此而未之有進也<lb/>
誠之在此極得其助近亦得暇讀中庸章句晦叔許一<lb/>
來已遣人取之旦夕可到相與講磨庶少慰離索也共<lb/>
父處人回得書請祠之意甚濃聞所施為大抵類長沙<lb/>
<pb n="KR4d0284_WYG_022-12a"/>
長沙之人今嵗縁茶賊之擾害人甚思之但某前書勸<lb/>
渠謙虚使人得以自盡人才大小皆有用處而報書謂<lb/>
到江上尤不見有人才某實懼此語天下事豈獨智力<lb/>
能辦通都㑹邑豈無可器使者恐吾恃聰明以忽之彼<lb/>
無以自見耳若當大任恐有所妨方欲作書述此意亦<lb/>
望兄自以已意開廣之今日達官如是公誠亦不易得<lb/>
望之深耳伯恭今次講論如何得渠書云兄猶有傷急<lb/>
不容耐處某又恐伯恭却有太容耐處然吾曹氣習之<lb/>
<pb n="KR4d0284_WYG_022-12b"/>
偏乗間發見誠難消化想兄存養有道如某病痛多兢<lb/>
兢之不遑正有望時加砭劑也陸子夀兄弟如何肯相<lb/>
聽否子澄長進否擇之亦乆不聞問矣無咎昨寄所編<lb/>
祭儀及吕氏郷約來甚有益於風教但鄉約細思之若<lb/>
在鄉里願入約者只得納之難於揀擇若不擇而或有<lb/>
甚敗度者則又害事擇之則便生議論難於持乆兼所<lb/>
謂罰者可行否更須詳論精處若閑居行得誠善俗之<lb/>
方也賀州有林君勲本政書想亦須見謾附一本其間<lb/>
<pb n="KR4d0284_WYG_022-13a"/>
固多未盡然其人一生用工於此其說亦著本可貴此<lb/>
外又於其家求得數書有論屯田項目亦甚有工才抄<lb/>
錄續當奉寄此公所至有惠政乃是廣中人才之卓然<lb/>
者殊惜其不得施用也所欲言甚多未易殫究餘見别<lb/>
紙<lb/>
　<lb/>
　<lb/>
　<lb/>
<pb n="KR4d0284_WYG_022-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻七</head>
    <p>
<pb n="KR4d0284_WYG_007-1a"/>
欽定四庫全書<lb/>
　南軒集巻七　　　　　　　宋　張栻　撰<lb/>
　　律詩<lb/>
　　　次韻趙漕<lb/>
中宵憂歲不成寐一雨為霖敢自虞應是行臺借餘潤<lb/>
故教均澤及樵蘇<lb/>
雨聲歴歴來庭户喜色津津到澤虞撃壌徑思同野老<lb/>
名亭詎敢學坡蘇<lb/>
<pb n="KR4d0284_WYG_007-1b"/>
　　　和答鄭憲分贈米帖<lb/>
字中有筆米慱士片紙人間什襲藏好帖袖歸終日㸔<lb/>
從渠車馬閙康莊<hi>是日中元傾城出逰</hi>
　　　偶作<lb/>
世情易變如雲葉官事無窮類海潮退食北䆫凉意滿<lb/>
卧聽急雨打芭蕉<lb/>
　　　偶成<hi>至前</hi>
公庭過午無餘事退食歸來黙坐時晴日半䆫香一縷<lb/>
<pb n="KR4d0284_WYG_007-2a"/>
陽來消息只心知<lb/>
　　　送鄭憲酒<lb/>
晴日南山几杖俱躋髙選勝不須扶也知坐上多佳客<lb/>
可着青州從事無<lb/>
　　　再和<lb/>
想得經行與客俱身强寧復要人扶晩來山色應難盡<lb/>
十里青蒼看有無<lb/>
　　　韓廷玉築亭於官舎之旁園中故多梅㑹有飛<lb/>
<pb n="KR4d0284_WYG_007-2b"/>
　　　雪予因題其扁曰梅雪蓋取少陵詩語而劉公<lb/>
　　　貢父送劉長官掌廣西機宜嘗用此事有雪片<lb/>
　　　梅花五嶺春之句今廷玉適為此官于以名亭<lb/>
　　　抑其宜也亭邊花木多吾弟定叟舊植故予首<lb/>
　　　章及之<lb/>
城隂一徑自深窈花木成行菊遶籬細說當時經始事<lb/>
夢回春草費相思<lb/>
南州要是梅開早北客巡簷偏眼明一夜飛花來㸃綴<lb/>
<pb n="KR4d0284_WYG_007-3a"/>
新亭扁復得佳名<lb/>
眼底風光正自佳滯留何必歎天涯日長况是文書省<lb/>
且與閑吟對落花<lb/>
　　　立春日禊亭偶成<lb/>
律回歲晩氷霜少春到人間草木知便覺眼前生意滿<lb/>
東風吹水綠差差<lb/>
　　　和陳擇之春日四絶<lb/>
花落花開揔可憐嶠南亦復好風煙雨餘起我故園夢<lb/>
<pb n="KR4d0284_WYG_007-3b"/>
漠漠浮鷗水拍天<lb/>
年華冉冉春將半花事怱怱雨滿城想復東郊變新綠<lb/>
未妨携酒趂初晴<lb/>
泗上當時皷瑟人風雩豈是樂閑身言外黙傳千聖旨<lb/>
胷中長有四時春<lb/>
日長漸有簡編樂春半巳將櫻笱來無數青山相慰藉<lb/>
有時明月共裴徊<lb/>
　　　元日<lb/>
<pb n="KR4d0284_WYG_007-4a"/>
古史書元意義存春秋掲示更分明人心天理初無欠<lb/>
正本端原萬善生<lb/>
　　　從鄭少嘉求貢綱餘茶<lb/>
貢包餘壁小盤龍獨占人間第一功乞與清風行萬里<lb/>
為君一洗瘴雲空<lb/>
茗事蕭踈五嶺中修仁但可愈頭風春前龍焙令人憶<lb/>
知與故人風味同<lb/>
　　　初食荔枝<lb/>
<pb n="KR4d0284_WYG_007-4b"/>
開奩未暇論香味便合令居第一流細擘輕紅傾瑞露<lb/>
周南端復且淹留<lb/>
照水依山秪自竒櫛風沐雨借光輝氷肌不受紅塵涴<lb/>
頳頰從教酒暈肥<lb/>
　　　嶺南荔枝不可寄逺龍眼新熟輙以五百顆奉<lb/>
　　　晦叔或可與伯逢共一酌也<lb/>
荔子如今尚典刑秋林圎實著嘉名雖無頳玉南風面<lb/>
却耐筠籠千里行<lb/>
<pb n="KR4d0284_WYG_007-5a"/>
手自封題寄故人聊將風味赴詩唇千年尚憶唐羗䟽<lb/>
不汙華清驛騎塵<lb/>
　　　壽定叟弟<lb/>
聞說清朝對紫宸君王側席屢咨詢惟應民瘼開陳切<lb/>
故遣分符驗撫循<lb/>
聞說嚴人愛貳車呻吟赴愬頼携扶從今充擴應無倦<lb/>
千里疲民待子蘇<lb/>
聞說年來更老成清心寡欲厭紛紜固知造物有深意<lb/>
<pb n="KR4d0284_WYG_007-5b"/>
端享脩齡㸔䇿勲<lb/>
秋風想巳治歸裴吾亦扁舟具碧湘世味秪應諳歴遍<lb/>
何如兄弟對方牀<lb/>
年年桂綻菊開時長憶芳樽共一巵請誦周人和樂句<lb/>
全勝三歎陟岡詩<lb/>
　　　丙申至前五日復坐南牎憶去年詩又成兩章<lb/>
依然紅日照牎楣還是去年消息時妙理不須尋轍迹<lb/>
只於生處驗新知<lb/>
<pb n="KR4d0284_WYG_007-6a"/>
新晴物物有春意正值一陽來復時變化無窮俱是易<lb/>
探原宻處起乾知<lb/>
　　　題雉山禊亭<lb/>
一曲清江正可憐隔江新竹露姢姢好風成我曲肱夢<lb/>
起㸔飛雲度碧天<lb/>
　　　夢乘大舸卧泛江湖波濤甚壯醒乃悟其為雨<lb/>
　　　因成小詩<lb/>
平生得意白鷗外歲晩歸心鴻鴈俱蕉葉雨聲喧曉枕<lb/>
<pb n="KR4d0284_WYG_007-6b"/>
夢成風楫泛江湖<lb/>
　　　南嶽庵僧寄上封新茶風味甚髙薄暮分送韓<lb/>
　　　廷玉李嵩老<lb/>
浮甌雪色喜初嘗中有祝融風露香徑欲與君同晤賞<lb/>
短檠清夜正相望<lb/>
　　　䟦王介甫逰鍾山圖<lb/>
林影溪光静自如蕭踈短鬢獨騎驢可能胷次都無事<lb/>
擬向山中更著書<lb/>
<pb n="KR4d0284_WYG_007-7a"/>
　　　歲晩烹試小春建茶<lb/>
陽月藏春妙莫窺靈芽粟粒露全機煑泉獨啜寒牎夜<lb/>
已覺東風天際歸<lb/>
　　　昨過漕䑓庭前荼䕷盛開已而詹體仁海棠和<lb/>
　　　章及此因用前韻賦兩章<lb/>
玉立春深雪不如生香透骨雪應無莫遣飄零雜塵土<lb/>
芬芳留入碧琳腴<lb/>
紛紛花片逐風飛緑幄藏春自一竒不入時人紅紫眼<lb/>
<pb n="KR4d0284_WYG_007-7b"/>
却須我軰與題詩<lb/>
　　　所思亭海棠初開折贈兩使者將以小詩<lb/>
未須比擬紅深淺更莫平章香有無過雨夕陽樓上㸔<lb/>
千花容有此膚腴<lb/>
東風着物本無私紅入花梢特地竒想得霜䑓春思滿<lb/>
一枝聊遣慱新詩<lb/>
　　　廖憲送牡丹用海棠韻復走筆戯和之<lb/>
緑葉滿園風雨餘君家花事嶺中無眼眀見此復三歎<lb/>
<pb n="KR4d0284_WYG_007-8a"/>
京洛名園憶上腴<lb/>
報荅春光須着語年來老我不能竒風前姢好有餘態<lb/>
未必此花如此詩<lb/>
　　　定叟弟頻寄黄蘖仰山新芽嘗口占小詩適灾<lb/>
　　　患亡聊乆不得遣寄今日方能寫此<lb/>
瘴雨昏昏梅子黄午牎歸夢一繩床江南雲腴忽到眼<lb/>
中有吾家棠棣香<lb/>
集雲峯頂風霜飽黄蘖洲前水石清不入貢包供玉食<lb/>
<pb n="KR4d0284_WYG_007-8b"/>
秪應山澤擅髙名<hi>坡公貶章茶未為磪論予謂建茶如䑓閤勝地章茶之佳者如山澤髙人</hi>
<hi>各有風致未易疵也</hi>
　　　益陽南境松杉夾道鬱然父老相傳忠定張公<lb/>
　　　為邑時所植也其間亦有旣剪而復生者作詩<lb/>
　　　属來者䕶持之<lb/>
夾道松杉半老蒼前賢餘澤未應忘君㸔直幹連雲起<lb/>
豈但當年蔽芾棠<lb/>
　　　登楚野亭見張舎人題字<lb/>
<pb n="KR4d0284_WYG_007-9a"/>
英豪自昔多遺恨人物于今正渺然來訪舎人題字處<lb/>
淡煙莎草滿平川<lb/>
　　　城南雜詠二十首<lb/>
　　　　納湖<lb/>
原原錫潭水匯此南城隂岸花有開落水盈無淺深<lb/>
　　　　東渚<lb/>
團團凌風桂宛在水之東月色穿林影却下碧波中<lb/>
　　　　詠歸橋<lb/>
<pb n="KR4d0284_WYG_007-9b"/>
四序有佳趣今古蓋共兹橋邊獨㣲吟囬首忘所之<lb/>
　　　　船齋<lb/>
窻低蘆葦秋便有江湖思乆巳倦埀綸㳺魚不須避<lb/>
　　　　麗澤<lb/>
長哦伐木篇佇立以望子日暮飛鳥歸門前長春水<lb/>
　　　　蘭澗<lb/>
藝蘭北澗側澗曲風紆餘願言植根固芬芳長慰予<lb/>
　　　　山齋<lb/>
<pb n="KR4d0284_WYG_007-10a"/>
疊石小峥嵘脩篁髙下生地偏人迹罕古井轆轤鳴<lb/>
　　　　書樓<lb/>
髙樓出林秒中有千載書昔人不可見倚檻意何如<lb/>
　　　　䝉軒<lb/>
開軒僅尋丈水竹亦蕭䟱客來須起敬題榜了翁書<lb/>
　　　　石瀨<lb/>
流泉自清寫觸石短長鳴窮年竹根底和我讀書聲<lb/>
　　　　巻雲亭<lb/>
<pb n="KR4d0284_WYG_007-10b"/>
雲生山氣佳雲卷山色静隠几亦何心此意相與永<lb/>
　　　　柳堤<lb/>
前年種埀柳已復如許長長條莫攀折留待映滄浪<lb/>
　　　　月榭<lb/>
危闌眀倒影面面湧金波何處無佳月惟應此地多<lb/>
　　　　濯清亭<lb/>
芙蓉豈不好濯濯清漣漪采之不盈把怊悵暮忘飢<lb/>
　　　　西嶼<lb/>
<pb n="KR4d0284_WYG_007-11a"/>
繫舟西岸邊幅巾自來去島嶼花木深蟬鳴不知處<lb/>
　　　　琮琤谷<lb/>
幽谷竹成隂懸流着石清不妨風月夕來此聽琮琤<lb/>
　　　　梅堤<lb/>
亭亭堤上梅歴歴波間影歲晩憶夫君寂寞煙渚静<lb/>
　　　　聽雨舫<lb/>
風吹渡頭雨摵摵蓬上聲欣然㑹心處端復與誰評<lb/>
　　　　采菱舟<lb/>
<pb n="KR4d0284_WYG_007-11b"/>
散策下亭阿水清魚可數却上采菱舟乘風過南浦<lb/>
　　　　南阜<lb/>
湘水接洞庭秋山見遥碧南阜時一登搔首意無斁<lb/>
　　　㳺嶽尋梅不獲和元晦韻<lb/>
眼㸔飛雪洒千林更着寒溪水淺深應有梅花連夜發<lb/>
却煩詩句寫愁襟<lb/>
　　　十三日晨起霜晴用定王臺韻賦此<lb/>
晴嵐開嶽鎮雲雨㫁陽臺日出寒光逈川平秀色回興<lb/>
<pb n="KR4d0284_WYG_007-12a"/>
隨天際鴈詩寄嶺頭梅盛事它年說憑君記玉杯<lb/>
　　　用元晦定王臺韻<lb/>
珍重南山路驅羸㡬度來未登喬嶽頂空說妙髙臺曉<lb/>
霧層層歛竒峯面面開山間元自樂澤畔不須哀<lb/>
　　　馬上口占<lb/>
向來一雪壓霾昏曉跨征鞍傍水村七十二峯俱玉立<lb/>
巍然更覺祝融尊<lb/>
　　　馬上舉韓退之語口占<lb/>
<pb n="KR4d0284_WYG_007-12b"/>
擾擾人心墮𣺌茫更於底處問穹蒼今朝開霽君知否<lb/>
春到無邊花草香<lb/>
　　　和朱元晦韻<lb/>
一見瓊山眼為青馬蹄不覺渡沙汀如今誰是王摩詰<lb/>
為寫清新入畵屏<lb/>
　　　登山有作<lb/>
上頭壁立起千尋下列羣峯次第深几几籃輿自吟詠<lb/>
白雲流水此時心<lb/>
<pb n="KR4d0284_WYG_007-13a"/>
　　　和元晦馬跡橋<lb/>
便請行從馬跡橋何須乘鶴簉叢霄殷勤底事登臨去<lb/>
不為山僧苦見招<lb/>
　　　方廣道中半嶺少憩<lb/>
半嶺籃輿小駐肩眼中已覺𣺌雲煙山頭更盡無窮境<lb/>
非是人間别有天<lb/>
　　　道中景物甚勝吟賞不暇因復作此<lb/>
支笻石壁聽溪聲却㸔雲山萬疊新揔是詩情吟不徹<lb/>
<pb n="KR4d0284_WYG_007-13b"/>
一時分付與吾人<lb/>
　　　崖邊積雪取食清甚賦此<lb/>
隂崖積雪射寒光入齒清甘得味嘗應是山神知客意<lb/>
故將瓊液沃詩膓<lb/>
　　　和元晦後洞山口晩賦<lb/>
石裂長藤瘦山圍野路深寒溪千古思喬木四時隂更<lb/>
得尋幽侣何妨擁鼻吟笑㸔雲出岫誰似此無心<lb/>
　　　和元晦雪壓竹韻<lb/>
<pb n="KR4d0284_WYG_007-14a"/>
山行景物揔清竒知費山翁㡬許詩雪急風號聮騎日<lb/>
月明霜净倚闌時<lb/>
　　　和元晦懐定叟戯作<lb/>
路入青山小作程毎逢佳處憶吾人山林朝市休闗念<lb/>
認取臨深履薄身<lb/>
　　　方廣聖燈<lb/>
隂壑傳聞烱夜燈㡬人髙閤費追尋山間光景秪常事<lb/>
堪笑塵寰萬種心<lb/>
<pb n="KR4d0284_WYG_007-14b"/>
　　　賦羅漢果<lb/>
黄實纍纍本自芳西湖名字著諸方里稱勝母吾常避<lb/>
珍重山僧自煑湯<lb/>
　　　和元晦詠畫壁<lb/>
松杉夾路自清隂溪水有源誰復尋忽見畫圖開四壁<lb/>
悠然端亦慰予心<lb/>
　　　和元晦方廣版屋<lb/>
葺蓋非陶埴年深自碧差如何亂心曲不忍誦秦詩<lb/>
<pb n="KR4d0284_WYG_007-15a"/>
　　　和擇之賦泉聲<lb/>
試問今宵澗底聲何如三歎有餘音堂中衲子還知否<lb/>
月白風清底處尋<lb/>
　　　和擇之賦霜月<lb/>
月華明潔好霜天遥指層城㡬暮煙妙意此時誰與寄<lb/>
羙人湘水隔姢姢<lb/>
　　　和擇之賦枯木<lb/>
隂崖虎豹露鬚牙元是枯槎着蘚花不向明堂支萬祀<lb/>
<pb n="KR4d0284_WYG_007-15b"/>
𤣥冬苦節未須誇<lb/>
　　　聞方廣長老化去有作<lb/>
夜入精藍意自真上方一笑政清新山僧忽復隨流水<lb/>
可惜平生未了身<lb/>
　　　賦蓮花峯<lb/>
玉井峯頭十丈蓮天寒日暮更清妍不須重詠洛神賦<lb/>
便可同賡雲錦篇<lb/>
　　　和元晦詠雪<lb/>
<pb n="KR4d0284_WYG_007-16a"/>
兀坐竹輿穿澗壑仰㸔石徑接煙霞是間故有春消息<lb/>
散作千林瓊玉花<lb/>
　　　自方廣過髙臺<lb/>
兩寺清聞磬羣峯石作城風生雲影亂猿嘯月華明香<lb/>
火逺公社江湖鷗鳥盟是中俱不着俯仰見平生<lb/>
　　　賦石廩峯<lb/>
巋然髙廪倚晴天獨得佳名自古傳多謝山中出雲氣<lb/>
人間長與作豐年<lb/>
<pb n="KR4d0284_WYG_007-16b"/>
　　　道傍殘火溫酒有作<lb/>
隂崖衝雪寒膚裂野路燃薪春意回旋暖提壺傾濁酒<lb/>
陶然絶勝夜堂杯<lb/>
　　　和元晦林間殘雪之韻<lb/>
眼中光潔盡瓊瑶未覺鬱藍宫殿遥石壁長林氷筯落<lb/>
鏘然玉佩響層霄<lb/>
　　　和擇之㸔雪<lb/>
嶽背三冬雪真同不夜城野雲何晃蕩澗水助空明行<lb/>
<pb n="KR4d0284_WYG_007-17a"/>
橐多新句青山有舊盟堂堂身世事渠謾說三生<lb/>
　　　和擇之福巖回望嶽市<lb/>
回首塵寰去渺然山中别是一風煙好乘晴色上髙頂<lb/>
要㸔清霜明月天<lb/>
　　　福巖讀張湖南舊詩<lb/>
兹逰竒絶平生事只欠瀛仙氷雪姿元是經行題品地<lb/>
却從山際誦新詩<lb/>
　　　和擇之登祝融峯口占<lb/>
<pb n="KR4d0284_WYG_007-17b"/>
祝融髙處好拂石坐林端雲夢從渠小乾坤本自寛回<lb/>
眸増浩蕩出語覺髙寒明日重來㸔寧應取次還<lb/>
　　　和元晦晩霞<lb/>
早來雪意遮空碧晩喜晴霞散綺紅便可懸知明旦事<lb/>
一輪明月快哉風<lb/>
　　　過髙臺携信老詩集<lb/>
蕭然僧榻碧雲端細讀君詩夜未䦨門外蒼松霜雪裏<lb/>
比君佳處讓髙寒<lb/>
<pb n="KR4d0284_WYG_007-18a"/>
　　　和元晦贈上封長老<lb/>
上方元自好一榻有餘清秪趂晨鐘起寧聞山鳥聲髙<lb/>
僧足幽事野客冨詩情試問峯頭景今朝作麽生<lb/>
　　　和元晦醉下祝融<lb/>
雲氣飄飄御晩風笑談嘘吸滿心胷須臾歛盡還空碧<lb/>
露出天邊無數峯<lb/>
　　　和元晦十六日下山之韻<lb/>
歸袂隨雲起籃輿趂雪明山僧苦留客世故却闗情小<lb/>
<pb n="KR4d0284_WYG_007-18b"/>
倚枯藤杖聊聽絶澗聲如何山下客一笑已來迎<lb/>
　　　和擇之韻<lb/>
山中好景年年在人事多端日日新不向青山生戀着<lb/>
秪縁身世揔非真<lb/>
　　　和擇之韻<lb/>
舊說峯頭寺真成杖屨來却尋泥路滑更喜野雲堆寒<lb/>
積三冬雪陽生九地雷城中㡬親友為說㸔山回<lb/>
　　　題曽氏山園十一詠<lb/>
<pb n="KR4d0284_WYG_007-19a"/>
　　　　尚絅堂<lb/>
昔人為巳學深旨妙隠㣲三復尚絅章服膺願無違<lb/>
　　　　夕陽臺<lb/>
日暮天無風岸巾夕陽中回首發遐想明月已升東<lb/>
　　　　橘沜<lb/>
我家湘水濵年年賦徠服君家百畝田晩歲千樹綠<lb/>
　　　　霜傑<lb/>
種松苦難長松長還耐乆莫作目前思但種門前柳<lb/>
<pb n="KR4d0284_WYG_007-19b"/>
　　　　菊隠<lb/>
不肯競桃李甘心同艾蒿徳人一題品愈覺風味髙<lb/>
　　　　君子亭<lb/>
嘉蓮秉嘉質觧后逢賞音翁豈玩物者寄意一何深<lb/>
　　　　蓼歩<lb/>
扁舟横薄莫渺渺蓼知秋家山有江湖何必賦逺逰<lb/>
　　　　北山<lb/>
南山煙雨霏北山風露多衣沾非所惜屨濕知如何<lb/>
<pb n="KR4d0284_WYG_007-20a"/>
　　　　梅沼<lb/>
寒梅只自芳野水有餘清山空歲云暮妙意相發明<lb/>
　　　　桃花塢<lb/>
花開山與明花落水流去行人欲尋源只在山深處<lb/>
　　　　吟風橋<lb/>
橋邊風月佳俛仰有餘思無忘履氷心方識吟風意<lb/>
　　　昨日與周伯壽别終夕雨小詩追路<lb/>
夜雨虚簷響徹明地蒸衣潤欲生雲想君渚路頻回首<lb/>
<pb n="KR4d0284_WYG_007-20b"/>
我亦書䆫倍憶君<lb/>
　　　自西園登山<lb/>
日光射崖氷雪色風壑傳響松龍吟但忻耳目得所遇<lb/>
不覺山髙㡬許尋<lb/>
　<lb/>
　<lb/>
　<lb/>
　南軒集巻七<lb/>
</p>
<p>
</p>
  </div>
</body>
</text>
</TEI>
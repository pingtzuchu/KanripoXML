<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集卷十五</head>
    <p>
<pb n="KR4d0284_WYG_015-1a"/>
欽定四庫全書<lb/>
　南軒集卷十五　　　　　　宋　張栻　撰<lb/>
　　序<lb/>
　　　南嶽唱酬序<lb/>
某來徃湖湘踰二紀夢寐衡嶽之勝亦嘗寄跡其間獨<lb/>
未得登絶頂為快也乾道丁亥秋新安朱熹元晦來詢<lb/>
予湘水之上留再閱月將道南山以歸廼始偕為此逰<lb/>
而三山林用中擇之亦與焉粤十有一月庚午自潭城<lb/>
<pb n="KR4d0284_WYG_015-1b"/>
渡湘水甲戌過石灘始望嶽頂忽雲氣四合大雪紛集<lb/>
湏㬰深尺許予三人者飯道旁草舎人酌一巨盃上馬<lb/>
行三十餘里投宿草衣巖一時山川林壑之觀已覺勝<lb/>
絶乙亥抵嶽後丙子小憩甚雨暮未已從者皆有倦色<lb/>
湘潭彪居正徳羙來㑹亦意予之不能登也予獨與元<lb/>
晦决䇿明當冐風雪亟登而夜半雨止起視明星爛然<lb/>
比曉日升暘谷矣徳羙以怯寒辭歸予三人聮騎渡興<lb/>
樂江宿霧盡巻諸峯玉立心目頓快遂飯黄心易竹輿<lb/>
<pb n="KR4d0284_WYG_015-2a"/>
由馬跡橋登山始皆荒嶺彌望已乃入大林壑崖邉時<lb/>
有積雪甚快溪流觸石曲折有聲琅琅日暮抵方廣氣<lb/>
象深窈八峯環立所謂蓮花峯也登閣四望霜月皎皎<lb/>
寺皆版屋問老宿云用瓦輙為水雪凍裂自此如髙臺<lb/>
上封皆然也戊寅明發穿小徑入髙臺寺門外萬竹森<lb/>
然間為風雪所折特清爽可愛住山了信有詩聲云良<lb/>
夜月明䆫牖間有猿嘯清甚出寺即行古木寒藤中隂<lb/>
崖積雪厚㡬數尺望石凛如素錦屏日影下照林間氷<lb/>
<pb n="KR4d0284_WYG_015-2b"/>
墮鏘然有聲雲隂驟起飛霰交集頃之乃止出西嶺過<lb/>
天柱下福巖望南臺厯馬祖庵由寺背以登路亦不至<lb/>
甚狹遇險輒有石磴可歩陟踰二十餘里過大明寺有<lb/>
飛雪數㸃自東嶺來望見上封寺猶縈迂數里許乃至<lb/>
山髙草木堅瘦門外寒松皆拳曲擁腫樛枝下垂氷雪<lb/>
凝綴如蒼龍白鳳然寺宇悉以版障蔽否則雲氣嘘吸<lb/>
其間時不辨人物有穹林閣侍郎胡公題榜蓋取韓子<lb/>
雲壁潭潭穹林攸擢之語予與二友始息肩望祝融絶<lb/>
<pb n="KR4d0284_WYG_015-3a"/>
頂褰裳徑徃頂上有石可坐數十人時烟靄未盡澄徹<lb/>
然羣峯峭立逺近異態其外四望𣺌然不知所極如大<lb/>
瀛海環之真竒觀也湘水環帯山下五折乃北去寺僧<lb/>
指蒼莾中云洞庭在焉晩歸閣上觀晴霞横帯千里夜<lb/>
宿方丈月照雪屋寒光射人泉聲隔䆫冷然通夕恍不<lb/>
知此身踞千峯之上也巳卯武夷胡實廣仲范念徳伯<lb/>
崇來㑹同游仙人橋路並石側足以入前崖挺出下臨<lb/>
萬仭之壑凜凛不敢乆駐再上絶頂風勁甚望見逺岫<lb/>
<pb n="KR4d0284_WYG_015-3b"/>
次第呈露比昨觀殊快寒威薄人呼酒舉數酌猶不勝<lb/>
擁氊坐乃可支湏臾雲氣出巖腹騰涌如饙鎦過南嶺<lb/>
為風所飄空濛杳靄頃刻不復見是夜風大作庚辰未<lb/>
晩雪擊䆫有聲驚覺將下山僧亦謂石磴氷結即不可<lb/>
歩遂亟由前嶺以下路已滑甚有跌者下視白雲滃浡<lb/>
瀰漫吞吐林谷真有盪胷之勢欲訪李鄴侯書堂則林<lb/>
深路絶不可徃矣行三十里許抵嶽市宿勝業寺勁節<lb/>
堂蓋自甲戍至庚辰凢七日經行上下數百里景物之<lb/>
<pb n="KR4d0284_WYG_015-4a"/>
羙不可殫叙間亦發扵吟詠更迭唱酬倒嚢得百四十<lb/>
有九篇雖一時之作不能盡工然亦可以見耳目所厯<lb/>
與夫興寄所託異日或有攷焉乃裒而録之方己卯之<lb/>
夕中夜凛然撥殘火相對念吾三人是數日間亦荒扵<lb/>
詩矣大抵事無大小羙惡流而不返皆足以喪志扵是<lb/>
始定要束翼日當止蓋是後事雖有可歌者亦不復見<lb/>
扵詩矣嗟乎覧是編者其亦以吾三人者自儆乎哉作<lb/>
南嶽唱酬序廣漢郡張<hi>某</hi>敬夫云<lb/>
<pb n="KR4d0284_WYG_015-4b"/>
　　　送張荆州序<lb/>
客問扵某曰張荆州之行子將何以吿之某應之曰吾<lb/>
將吿之以講學客笑曰若是哉吾子之迂也荆州早歲<lb/>
發䇿大廷天子親擢為第一盛名滿天下入司帝制出<lb/>
典藩翰議論風采文章政事卓然絶人上流重地暫兹<lb/>
徃牧所以寄任之意甚重而天下士亦莫不引領以當<lb/>
世功名属扵公也夫以位逹而名章任重而望隆吾子<lb/>
顧以講學吿之不亦迂乎某曰子以吾所謂講學者果<lb/>
<pb n="KR4d0284_WYG_015-5a"/>
何也邪蓋天下之患莫大扵自足自足則畫矣信如子<lb/>
言荆州若挾是數者以居則僕尚何道惟荆州方且退<lb/>
然若諸生曽無一毫見扵顔面此僕之所以歎息慕向<lb/>
而講學之說是以敢發也蓋天下之物衆矣紛淪轇轕<lb/>
日更于前可喜可怒可慕可愕所以盪耳目而動心志<lb/>
者何可以數計而吾以藐然之身當之知誘扵外一失<lb/>
其所止則遷扵物夫人者統役萬物者也而顧乃為物<lb/>
役其可乎哉是以貴扵講學也天下之事變亦不一矣<lb/>
<pb n="KR4d0284_WYG_015-5b"/>
㡬㣲之形節奏之㑹毫髮呼吸之間得失利害有霄壌<lb/>
之勢吾朝夕與之接一有所滯塞則昧㡬而失節其發<lb/>
也不審則其應也必盭一事之隳萬事之所由隳也豈<lb/>
不可懼乎是以貴夫講學也夫惟講學而明理則執天<lb/>
下之物不固而應天下之變不膠吾扵天下之物無所<lb/>
惡而物無以累我皆為吾役者也吾扵天下之事無所<lb/>
厭而事無以汨我皆吾心之妙用也豈不有餘裕乎又<lb/>
豈有窮極乎然所謂講學者寧它求哉致其知而已知<lb/>
<pb n="KR4d0284_WYG_015-6a"/>
者吾所固有也本之六經以發其藴泛觀千載以極其<lb/>
變即事即物身親格之超然會夫大宗則徳進業廣有<lb/>
其地矣夫然故富貴不能滛貧賤不能移威武不能屈<lb/>
居天下之廣居行天下之大道致君澤民真古所謂大<lb/>
臣者矣然則學其可忽乎詩云如切如磋如琢如磨此<lb/>
之謂也某旣以此吿客扵荆州之别也遂書以為獻<lb/>
　　　送岳主管序<lb/>
岳大用求予贈行之言予惟大用先世有勲伐于王家<lb/>
<pb n="KR4d0284_WYG_015-6b"/>
不幸中遭竒禍海内所歎而大用兄弟落南之乆困厄<lb/>
流離亦云極矣險阻艱難亦嘗之備矣天日照臨舊誣<lb/>
昭白大用扵此時得以自申人皆為大用喜而予獨有<lb/>
說焉孟子謂生扵憂患而死扵安樂士之處憂患也日<lb/>
兢兢焉蹈難而履危有所恐而不敢肆生云者言其良<lb/>
心苖裔之發是固生道也若夫由乎安樂之中而不知<lb/>
省察狃扵安則怠流扵樂則肆怠且肆則放僻邪侈所<lb/>
由起其苖裔濯濯而本心淪喪矣雖然君子之處安樂<lb/>
<pb n="KR4d0284_WYG_015-7a"/>
也亦豈得而溺之哉素而行之心豈有二乎今大用比<lb/>
之曩時庶㡬日趨安樂之地矣獨願勿忘其初焉念先<lb/>
世之忠勤哀當時之禍變則夫孝愛之根于心者油然<lb/>
生矣感國家不貲之恩思報稱之無所則夫忠義之根<lb/>
于心者油然生矣一飲食一起居皆不忘乎是凛凛乎<lb/>
惟恐不得嗣其先也則是心常存怠與肆無自而滋長<lb/>
雖處安樂烏得而溺之哉以大用之敏爽試以是自勉<lb/>
逺業其可旣乎乾道五年二月甲午朔<lb/>
<pb n="KR4d0284_WYG_015-7b"/>
　　　送曽裘父序<lb/>
予聞南豐曽裘父之名舊矣所謂直諒多聞古之益友<lb/>
歟今年秋始見之于長沙則非特如前聞抑有過焉蓋<lb/>
將潜心夫大學之源其所至未易度量也予念世衰共<lb/>
學者鮮天資秀羙之士徃徃為他岐所䧟溺而不反及<lb/>
見吾裘父立志之逺且大也願交之心豈不慰哉然㑹<lb/>
面未乆而裘父歸扵予心拳拳有不能已者雖欲無言<lb/>
得乎嗟乎道之不傳也乆矣維天之命扵穆不已無一<lb/>
<pb n="KR4d0284_WYG_015-8a"/>
息之或間無一氣之或停大和保合品彚流形則道豈<lb/>
有隠而不傳者乎其不傳也人自隔之耳人柰何而隔<lb/>
之物欲誘引偏倚滯吝拘扵形器而不能通也將以極<lb/>
夫上逹之事豈可不深惟之乎人受天地之中以生有<lb/>
是心也天命之謂性精㣲深奥非言所可窮極而妙其<lb/>
藴者心也仁者心之所為妙也仁之意至親切而親切<lb/>
不足以形之仁之體至廣大而廣大不足以名之然求<lb/>
之之方夫豈逺乎即吾視聽言動之著不可掩也有能<lb/>
<pb n="KR4d0284_WYG_015-8b"/>
扵此逹其端而㑹其源超然得之扵形器之表則洋洋<lb/>
上下體物不遺人仁而道不窮矣極其致則天也由孟<lb/>
子以來蓋干有七百餘嵗河南程子實聞而知之某也<lb/>
學乎程子之門者也豈能盡窺宫墻之羙哉以其所知<lb/>
而言之未知合與否也憂患不文獨以致朋友切嗟之<lb/>
義而因以求益云異時重逢相與察日新之得則斯言<lb/>
亦或有取焉爾<lb/>
　　　送方耕道序<lb/>
<pb n="KR4d0284_WYG_015-9a"/>
莆陽方耕道為尉善化予瞷之熟矣天資耿介臨事不<lb/>
苟問于其所部則翕然稱其清未嘗擾民也間從予講<lb/>
論問辨扵其秩滿而歸旣惜與之别且將有望焉則從<lb/>
而告之曰人之性善然自非上智生知之資其氣禀不<lb/>
容無所偏學也者所以化其偏而若其善也氣禀之偏<lb/>
其始甚㣲惟夫習而不察日以滋長非用力之深末由<lb/>
返也故傳稱强矯强矯云者揉而正之也顧耕道無恃<lb/>
夫天資之羙必深察其所偏致知力行勉自矯焉異時<lb/>
<pb n="KR4d0284_WYG_015-9b"/>
相見當觀氣質變化之淺深而知學力之進否也耕道<lb/>
勉之哉耕道起而請曰某亦頗知病之所在矣其將何<lb/>
以藥之乎予又告之曰語所謂一言而可終身行之者<lb/>
其恕乎而其道乃在扵已所不欲勿施扵人而已要湏<lb/>
從事扵此乃知聖人之言真為要切也升髙自下陟遐<lb/>
自邇涵泳體察乆而勿舎則氣之暴者可得而平量之<lb/>
隘者可得而擴患其近扵薄者將日趨扵忠厚患其失<lb/>
扵易者將積而為敦篤是則强矯之功也氣質益化則<lb/>
<pb n="KR4d0284_WYG_015-10a"/>
天理寖存睟面盎背端有不可掩者學其有窮極哉如<lb/>
某者方朝夕自矯其偏之不暇異時亦望吾子有攷焉<lb/>
遂書為贈行之序<lb/>
　　　送劉圭父序<lb/>
武夷劉圭父道長沙省其兄予獲識之扵其行也徴贈<lb/>
言之義至于再三顧予者方自藥其病之不暇而何足<lb/>
以問所宜嗟乎道二義與利而已矣義者亘古今通天<lb/>
下之正逵而利者犯荆棘入險阻之私逕也人之秉彛<lb/>
<pb n="KR4d0284_WYG_015-10b"/>
固有坦然正逹之可遵而乃不由之而反犯荆棘冐險<lb/>
阻顛㝠終身而不悔獨何歟血氣之動扵欲也動扵聲<lb/>
色動扵貨財以至扵爵禄之可慕則進以求逹知名之<lb/>
可利則銳扵求名不寧惟是凢一日夕之間起居飲食<lb/>
遇事接物苟私已自便之事意之所向無不趨之則天<lb/>
理滅而人道或㡬乎息矣其胸次營營豈得湏臾寧處<lb/>
扵斯世亦僥倖以苟免耳徒知有六尺血氣之軀而不<lb/>
知其體元與天地相周流也豈不可惜乎雖然義内也<lb/>
<pb n="KR4d0284_WYG_015-11a"/>
本其良心之不可以自己者反而求之夫豈逺哉以圭<lb/>
父之才又盛年其仕扵時也人固曰宜而以親疾之故<lb/>
求祠官方將杜門専意惟所以承顔節適者是念是圖<lb/>
而弗暇它顧也則圭父之心豈與世之長騖扵利者比<lb/>
乎願圭父以是焉觀之念慮之起必察其為義乎為利<lb/>
乎詭遇獲禽雖若邱陵吾弗屑也則所謂良心之不可<lb/>
以已者將日引月長旣乆且熟㡬㣲毫髪了然坐判扵<lb/>
胷中私逕永絶正逵大通駟馬駕安車而王良造父為<lb/>
<pb n="KR4d0284_WYG_015-11b"/>
之先後夫孰禦焉如僕不敏當䇿蹇以相與彷彿也<lb/>
　　　送嚴主簿序<lb/>
吾友陳擇之為予言其鄉人章君嘗謁端明汪公請所<lb/>
以教汪公告以當以正大為本章君它日以語吕伯恭<lb/>
伯恭謂當守斯言某以為斯言信羙矣然道之浩浩要<lb/>
有下手處在學者扵正大若何而存之盍試思夫人之<lb/>
所以不正大者果何由哉抑嘗為之說曰有所偏黨則<lb/>
不正矣有所係吝則不大矣是二者皆私也纎毫之萌<lb/>
<pb n="KR4d0284_WYG_015-12a"/>
則正大之體亡矣是當涵泳乎義理之中敬恭乎動靜<lb/>
之際察夫偏黨係吝而克去之則所謂正大者蓋可存<lb/>
其體而得其用矣不然則扵此雖歎羙想象之不暇終<lb/>
亦莫由進也㑹吾友嚴慶曽當赴官清湘扵其行也書<lb/>
以為贈言淳熙二年至前十日<lb/>
　　　送鍾尉序<lb/>
善化尉鄱陽鍾彦昭官滿吿歸求予言予頃為彦昭賦<lb/>
淇澳之首章請更推其義昔者洙泗之上蓋嘗舉是詩<lb/>
<pb n="KR4d0284_WYG_015-12b"/>
矣子貢問貧而無謟富而無驕何如夫子以為未若貧<lb/>
而樂富而好禮子貢則舉如切如磋如琢如磨以對而<lb/>
夫子以為可與言詩嗟乎子貢誠深扵詩者也然氣質<lb/>
雖羙而有限天理至㣲而難明伊欲化其有限而著夫<lb/>
難明其惟學而已矣學也者所以成身也無以成其身<lb/>
則拘扵氣質而不能以自通雖曰有是善而其不善者<lb/>
固多矣抑其所謂善者亦未免日淪扵私意而不自知<lb/>
也就其中雖間有所禀特異扵衆者其事業終有盡量<lb/>
<pb n="KR4d0284_WYG_015-13a"/>
為可惜何者天理不明本不立故耳嗟乎恃羙質而不<lb/>
惟進學之務是亦自棄者也夫貧而無謟富而無驕質<lb/>
羙者可能至扵貧而樂富而好禮非有見乎天理者不<lb/>
能然也蓋所謂樂者果何樂也耶而其好禮何以謂之<lb/>
禮也以樂與好禮視無謟無驕其氣象不翅羙玉之扵<lb/>
碔砆也夫子開之以大道而進之以天理賜所以自省<lb/>
者深矣故引切磋琢磨以對賜知夫樂與好禮非學則<lb/>
不能也若賜亦可謂逹也已矣故大學傳曰如切如磋<lb/>
<pb n="KR4d0284_WYG_015-13b"/>
者道學也如琢如磨者自脩也大學之云道學猶言致<lb/>
知也而云自脩則力行也致知力行互相發也蓋致知<lb/>
以逹其行而力行以精其知工深力乆天理可得而明<lb/>
氣質可得而化也彦昭慤而靜質可謂羙矣然其謂無<lb/>
以羙質為可恃誦歌淇澳之詩而玩味子貢之所聞而<lb/>
力進乎大學之道一朝喟然而嘆曰淵哉天理乎大哉<lb/>
學乎聖人不吾欺也則其趣將無窮而不可以已矣某<lb/>
之不敏相觀而善政有望焉<lb/>
<pb n="KR4d0284_WYG_015-14a"/>
　　　送猶子煥炳序<lb/>
姪子煥炳扶持母喪西還求予言以自警煥炳之祖四<lb/>
十一伯父雍公第三子也先公嘗言伯父天資俊邁勁<lb/>
特十三四操筆為文章即有聲入上庠諸老生爭見之<lb/>
識度不凢方先公兒時毎期以公輔且貽之詩有曰文<lb/>
武兼資真丈夫又曰許身莫譲稷與契其意蓋可見也<lb/>
見京師繁盛竊有翁仲銅駞之歎指當時貴人京甫軰<lb/>
謂朋友曰此軰行亂天下矣所志甚逺不幸才踰三十<lb/>
<pb n="KR4d0284_WYG_015-14b"/>
奉廷對未及唱第而沒先公撫予兄仲隨如子仲隨亦<lb/>
僅及中嵗嫂氏守節復不登壽予兄弟雖不敢忘先志<lb/>
愛存給育惟力是盡在此行也然亦豈無望扵二姪哉<lb/>
予家起寒素豫公雍公以儒學顯至扵我魏公逢時之<lb/>
難身任天下之重徳業光顯予兄弟藐然惟懼荒墜不<lb/>
克承抑望扵我宗共勉勵以羽以翼以無替我家二百<lb/>
年之軌範上焉親師求仁發明天地之全古人之大體<lb/>
居則講業傳道出則繼我魏公之業次焉尤當服孝弟<lb/>
<pb n="KR4d0284_WYG_015-15a"/>
忠信之訓飭身謹行無為門户羞吾姪之歸于鄉也治<lb/>
喪事奉祭饗事長撫幼予將有觀焉念祖先積累之艱<lb/>
勤而朝夕悚惕毋放于欲毋狃于逸毋交非朋毋從事<lb/>
于奢靡則予有望予又將察焉其能乆守是也則復有<lb/>
進焉嗚呼尚深念哉<lb/>
　　　諭俗文<lb/>
權發遣靜江軍府事<lb/>
　當軄到任訪聞管下舊來風俗不羙事件理合先行<lb/>
<pb n="KR4d0284_WYG_015-15b"/>
告諭下項<lb/>
　一訪聞愚民無知遇有灾病等事妄聽師巫等人邪<lb/>
　　說輙歸罪父祖墳墓不吉發掘取棺栖寄它處謂<lb/>
　　之出祖動經年嵗不得歸土契勘在法犯他人墳<lb/>
　　墓刑禁甚重豈有自己祖先旣已歸土妄謂扵已<lb/>
　　不利自行發掘扵天理人情豈不傷害牓到日如<lb/>
　　有出祖未歸土者仰限一月各復收葬過限不葬<lb/>
　　及今後有犯上項事節並許人陳吿依條施行<lb/>
<pb n="KR4d0284_WYG_015-16a"/>
　一訪聞愚民無知喪葬之禮不遵法度装迎之際務<lb/>
　　為華飾墟墓之間過為屋宇及聽僧人等誑誘多<lb/>
　　作縁事廣辦齋筵竭産假貸以侈靡相誇不能辦<lb/>
　　者徃徃停喪不以時葬曽不知喪葬之禮務在主<lb/>
　　扵哀敬隨家力量使亡者以時歸土便是孝順豈<lb/>
　　在侈靡無益亡者有害風俗<lb/>
　一訪聞婚姻之際亦復僣度以財相狥以氣相髙帷<lb/>
　　帳酒食過為華靡以至男女失時滛辟之訟多徃<lb/>
<pb n="KR4d0284_WYG_015-16b"/>
　　徃由此曽不知為父母之道要使男女及時各有<lb/>
　　所歸婚姻結好豈為財物其侈靡等事一時之間<lb/>
　　徒足以欺眩鄉閭無知之人而在身在家所損不<lb/>
　　細若有不悛當治其尤甚者以正風俗<lb/>
　一訪聞愚民無知生子多不舉在扵刑禁至重前後<lb/>
　　官司舉行戒諭非不丁寧徃徃習俗未能悛改人<lb/>
　　各有生莫親扵父母児女之愛何忍至此男女雖<lb/>
　　多它日豈不能相助營緝生計寧有反患不給之<lb/>
<pb n="KR4d0284_WYG_015-17a"/>
　　理以利滅親悖逆天道如有不悛許人吿捉支賞<lb/>
　　依條施行<lb/>
　一訪聞愚民無知病不服藥妄聽師巫滛祀謟禱因<lb/>
　　循至死反謂祈禱未至曽不之悔甚至卧病在床<lb/>
　　至親不視極害義理契勘疾病生扵寒暑衝冐飲<lb/>
　　食失時自合問醫用藥治療親戚之間當興孝慈<lb/>
　　之心相與照管其鄰里等人亦合時來存問至扵<lb/>
　　師巫之說皆無是理只是撰造恐動使人離析親<lb/>
<pb n="KR4d0284_WYG_015-17b"/>
　　黨破損錢物枉壞性命上件誑惑百姓之人本府<lb/>
　　已出榜禁止捉押决定依條重作施行<lb/>
　一訪聞郷落愚民誘引他人妻室販賣他處謂之捲<lb/>
　　伴詞訟到官追治監錮押徃尋覔縁此破蕩者前<lb/>
　　後非一不知懲戒其捲伴之人官司自合嚴行懲<lb/>
　　治外亦縁細民徃徃不務安業葺理農事多徃南<lb/>
　　州興販逐錐刀之利動經年歲不返鄉閭妻室無<lb/>
　　依以至為他人捲伴前去自今各仰依分安常營<lb/>
<pb n="KR4d0284_WYG_015-18a"/>
　　生自守保其家室無致招悔<lb/>
　右上件事理並仰鄉民反復思念逓相吿諭父老長<lb/>
　　上教勸子弟共行遵依以善風俗或致犯法後悔<lb/>
　　難追各仰知悉<lb/>
　<lb/>
　<lb/>
　<lb/>
　<lb/>
<pb n="KR4d0284_WYG_015-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集卷十五<lb/>
</p>
<p>
</p>
  </div>
</body>
</text>
</TEI>
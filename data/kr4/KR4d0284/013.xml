<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻十三</head>
    <p>
<pb n="KR4d0284_WYG_013-1a"/>
欽定四庫全書<lb/>
　南軒集巻十三　　　　　　宋　張栻　撰<lb/>
　　記<lb/>
　　　一樂堂記<lb/>
上饒徐衡仲㓜育于龔氏為龔氏後長讀書取科第事<lb/>
龔氏父母養生送終克共其子事年踰五十矣㳺宦四<lb/>
方求友訪道有感於昔人正本明宗之義愓懼不敢寧<lb/>
乃言于朝願歸徐姓詔可其請方是時衡仲之父母俱<lb/>
<pb n="KR4d0284_WYG_013-1b"/>
存合百有五十六春秋而其伯氏<hi>某</hi>仲氏某及其季<hi>某</hi>
亦皆無故雍雍愉愉與其兄弟奉二老者以為天下之<lb/>
樂殆無以易此也它日伯氏取孟子所謂一樂者以名<lb/>
其居之堂而衡仲求予為記予惟念徃歲道岳陽衡仲<lb/>
適為其州學官相與語于洞庭之野愴然及茲事予蓋<lb/>
嘉其志賛其决而憂其為世俗之論所移也今衡仲中<lb/>
誠懇惻卒能成就其志又為龔氏調䕶立之後人所以<lb/>
處之者蓋有餘味義正而恩得天實相之且使其親壽<lb/>
<pb n="KR4d0284_WYG_013-2a"/>
考康寧其兄弟在旁得全其所謂一樂者固予所咨嗟<lb/>
而樂記也原民之生與萬物並於天地之間父天而母<lb/>
地本一而巳而於其身莫不有父母之親兄弟之愛以<lb/>
至於宗支之属釐分縷析血脉貫通分雖殊而本實一<lb/>
此性之所具而天之所為也聖人有作立姓以别其系<lb/>
嚴宗以謹其承亦因夫性之自然理之所不可易者而<lb/>
已苟惟强離其所系而合於其所不可合是豈性也哉<lb/>
是故神不歆非祀而民不祀非族以此防民而春秋之<lb/>
<pb n="KR4d0284_WYG_013-2b"/>
時猶有身為諸侯而立異姓以蒞祭祀如鄫子之為者<lb/>
聖人書之曰莒人㓕鄫謂其先無血食之理也豈不深<lb/>
切著明哉衡仲其講扵此矣雖然引義而返其宗衡仲<lb/>
之所能為也返而全其所謂一樂者豈衡仲之所能為<lb/>
哉衡仲誠樂乎此也人倫之際昔人謂盡其分為難衡<lb/>
仲誠勉乎此也抑孟子之所謂三樂其難必者吾旣已<lb/>
得之扵天矣則夫其二端者又可不深體之乎予嘗論<lb/>
三樂仰不愧俯不怍為本蓋在已者可得而勉也詩云<lb/>
<pb n="KR4d0284_WYG_013-3a"/>
潜雖伏矣亦孔之昭君子之所不可及者其惟人之所<lb/>
不見乎衡仲而力進乎此以至扵無所愧怍之地則上<lb/>
有以寧其親翕其兄弟而下有以推類而及人庶㡬乎<lb/>
克全而不憾矣予因記一樂而併及乎此亦朋友相儆<lb/>
勵之意云衡仲名安國今為連山令<lb/>
　　　潔白堂記<lb/>
劒南陳君自蜀以書抵予曰某不幸今不獲奉共養深<lb/>
惟所以報親者惟是澡身瀹徳庶㡬終身無玷缺之行<lb/>
<pb n="KR4d0284_WYG_013-3b"/>
則或可以塞萬一之責家故有堂因取周詩白華孝子<lb/>
潔白之義名之曰潔白兄弟朝夕其間以警以戒敢請<lb/>
為記予雖未識陳君而嘗聞之吾友魏掞之元履謂君<lb/>
直諒又得君書勤甚則不果辭雖然白華之章句逸矣<lb/>
其為義固不可以臆度獨以予心之所謂孝子潔白者<lb/>
而以復于陳君焉惟人之生受之天地而本乎父母者<lb/>
也然則天地其父母乎父母其天地乎故不以事天之<lb/>
道事親者不得為孝子不以事親之道事天者不得為<lb/>
<pb n="KR4d0284_WYG_013-4a"/>
仁人傳曰仁人不過乎物孝子不過乎物此之謂也然<lb/>
所謂物者果何謂乎蓋其實然之理而已實然之理具<lb/>
諸其性有是性則備是形以生性無不善也凢其所為<lb/>
視聽言動莫不有則焉皆天之理也性則然矣是故君<lb/>
子無敢不敬也非禮則勿視非禮則勿聼非禮則勿言<lb/>
非禮則勿動將以順保其彛性庶㡬乎勿失蓋全而生<lb/>
之者此也其可不以全而歸之乎此所謂不過乎物孝<lb/>
子仁人事親之道而所以事天者也潔白之義其有取<lb/>
<pb n="KR4d0284_WYG_013-4b"/>
扵斯乎有取扵斯則造次不可忘也戰兢不可懈也由<lb/>
盡心以知性由存心以養性必期扵無媿歉若曽子所<lb/>
謂而今而後吾知免夫然後為盡人子之道也如予之<lb/>
不敏雖知此義勉焉而未至抱罔極之痛日夜以懼因<lb/>
陳君之請而有感扵中敢併取南陔相戒以養之義願<lb/>
與吾黨之士相戒以潔白其可乎陳君徃歲奉對大廷<lb/>
蓋盡言無隱者今又孜孜然志扵古道充是心以徃吾<lb/>
知其終有以無負扵斯堂之名也然則可不懋乎陳君<lb/>
<pb n="KR4d0284_WYG_013-5a"/>
名槩字平甫云<lb/>
　　　思終堂記<lb/>
永嘉郡許深夫從事湖南幕府之明年其尊父登仕沒<lb/>
于官舍予徃弔之間又徃焉深夫位而請曰及之不天<lb/>
未丱而喪母吾家方窮空旣殯而無以葬逮省事則日<lb/>
夜䆒心不敢寧歲丁亥得地于瑞安縣之北曰李奥泣<lb/>
血負土乃克卒事于時老父嘗登斯丘而眷焉顧而曰<lb/>
異日我必葬是今者不幸至于大故殊州獨哭數千里<lb/>
<pb n="KR4d0284_WYG_013-5b"/>
之逺惟是不孝之軀大懼隕越頼父之靈儻獲歸合于<lb/>
兆則將立堂其旁以為早莫瞻省時節祀饗之地未死<lb/>
之前敢不勉盡其力願預請其名與記庶㡬佩服思惟<lb/>
有以大警其懈惰者則又泣予旣不果辭乃取禮傳慎<lb/>
行其身不遺父母惡名可謂能終矣之義名之以思終<lb/>
且從而記之夫墓祭非古也體魄則降魂氣在上故立<lb/>
之主以祀其精神之極而謹藏其體魄以竭其深長之<lb/>
思此古之人明扵鬼神之情状而篤扵孝愛之誠實者<lb/>
<pb n="KR4d0284_WYG_013-6a"/>
也然攷之周禮則有冢人之官凢祭於墓為尸是則成<lb/>
周盛時固亦有祭於其墓者雖非制禮之本經而出於<lb/>
人情之所不忍而其於義理不至於甚害則先王亦從<lb/>
而許之其必立之尸者乃亦所以致其精神而示饗之<lb/>
者非體魄之謂其為義抑精矣故夫後世以來立宇於<lb/>
墓道或立於其側以為曕省祀饗之地至有援諸古義<lb/>
以為之名掲而出之顧名而思義比諸几杖盤杅之有<lb/>
銘有戒君子亦有所取而不廢以人子之心拳拳於其<lb/>
<pb n="KR4d0284_WYG_013-6b"/>
親者誠無巳也然則予之名斯堂豈無旨哉蓋人子之<lb/>
於親終其事之為難也所為終其事之難者亦在於吾<lb/>
身而已故於其親之沒睹桮棬則奉之而泣以吾親之<lb/>
所嘗御也見桑梓則竦然而敬以吾親之所嘗息也夫<lb/>
其於物也猶然而吾之此身乃受之於吾親而為親之<lb/>
遺體然則所以敬其身當何如耶故身體髪膚不敢毀<lb/>
傷不敢以遺體行殆夫於其形見者其守之之嚴固如<lb/>
此而其賦是形以生者蓋以其具是性也然則又可使<lb/>
<pb n="KR4d0284_WYG_013-7a"/>
之或虧乎故自視聽言動之不莊不欽以至朋友之不<lb/>
信事君之不忠蒞官之不敬皆謂之非孝凢一毫有歉<lb/>
乎其中則為有辱乎其親為其有以害於性故也故君<lb/>
子戰戰兢兢毎懼或失之凢欲以順保其性以無失其<lb/>
身而無辱乎其親由是觀之至於曽子全而歸之而後<lb/>
可謂之能終其事者矣所謂行身而不遺父母惡名者<lb/>
其在斯歟而世之昧者顧以富貴利逹為足以顯其親<lb/>
汲汲然求之曽不知枉道苟得戕賊天性莫此之甚而<lb/>
<pb n="KR4d0284_WYG_013-7b"/>
負乘播惡恥加遺體若撻市朝其得失為如何哉是則<lb/>
行身以其道則雖處貧賤而其所為事親者未嘗不得<lb/>
不以其道則至於居富貴而所為辱親者蓋益以滋甚<lb/>
矣自深夫之來湖南予數與之欵又於朋游間聞其尊<lb/>
父教飾之甚嚴以深夫哀之篤而請之厪也故為推言<lb/>
人子之道所以終其事者而勉之使思焉思而體之體<lb/>
之而不忘然後知終之之果為難也予抱罔極之痛久<lb/>
愓念此未知所濟然則今日之所以吿深夫者是亦所<lb/>
<pb n="KR4d0284_WYG_013-8a"/>
以自勵云耳乾道九年七月二十二日<lb/>
　　　名軒室記<lb/>
或曰知道矣而常患其不能長一於已夫不能長一於<lb/>
已則道與巳尚為二物也執柯伐柯睨而視之猶以為<lb/>
逺嗚呼是果為真知也歟其功未至也將使已化於道<lb/>
如水入水初無有間以全於天其必有本要矣其力行<lb/>
之積歟道與巳尚為二物則天理不備天理不備而不<lb/>
加省焉吾見道日有逺巳而已可不畏哉中庸曰苟不<lb/>
<pb n="KR4d0284_WYG_013-8b"/>
至徳至道不凝焉道至於凝斯能有之矣惟至徳可以<lb/>
凝道古之人禮儀三百威儀三千君臣父子兄弟夫婦<lb/>
朋友之際洒掃應對獻酬交酢以至於坐立寢食之間<lb/>
無一而不在徳焉至纎至悉也所以成其天理而已蓋<lb/>
毫釐之間不至則毫釐之間天理不在故學而時習之<lb/>
無時而不習也念念不忘天理也此所以至徳以凝道<lb/>
也及其乆也融然無間渙然和順而内外精粗上下本<lb/>
末功用一貫無餘力矣名吾軒曰時習夫習之有㫁絶<lb/>
<pb n="KR4d0284_WYG_013-9a"/>
者心過有以害之也心過尤難防一萌于中雖非視聽<lb/>
所及而吾時習之功已㫁絶矣察之緩則滋長矣惟人<lb/>
安於故常以為㣲而忽焉而不知此豈可使之熟也哉<lb/>
今日一念之差而不痛以求改則明日兹念重在矣積<lb/>
而熟時習之功銷矣不兩立也是以君子懼焉萌于中<lb/>
必覺覺則痛懲而絶之如分桐葉然不可復續如此則<lb/>
過境自踈時習之功專以至於至徳以凝道顔子之不<lb/>
貳一絶不復生也名吾室曰不貳因書此自勉焉<lb/>
<pb n="KR4d0284_WYG_013-9b"/>
　　　多稼亭記<lb/>
嵗辛卯之八月予過毗陵甲寅郡守嵩山晁伯彊置酒<lb/>
郡齋薄暮登城城有故亭塞下瞰阡陌方秋稲熟黄雲<lb/>
蔽野相與裴徊縱觀巳而月光皎然景氣清凈伯彊舉<lb/>
觴属予曰斯亭者人以多稼名某假守于此嵗事適登<lb/>
君侯辱臨得以從容一杯實天幸也將因而葺之願為<lb/>
某記明日將行又以請且寄聲相趣者三四予惟念春<lb/>
秋書法喜雨者有志乎民者也亭名多稼豈無意哉吏<lb/>
<pb n="KR4d0284_WYG_013-10a"/>
於斯者以暇時登臨觀稼穡之厪勞而念民生之不易<lb/>
其時之不可以奪其力之不可以不裕而又謹視其苖<lb/>
之肥瘠時夫雨暘之節以察吾政事之若否幸而一稔<lb/>
則又不敢以為已之能而益思勉其不可以怠者閔閔<lb/>
然皇皇然無湏臾而寧於心其庶矣乎吁是春秋之意<lb/>
也然則伯彊之復斯亭豈為游觀者哉因書以寄甲寅<lb/>
之集通判州事呉興葛謙問與焉伯彊名子徤謙問名<lb/>
郯<lb/>
<pb n="KR4d0284_WYG_013-10b"/>
　　　遊東山記<lb/>
嵗戊寅夏四月巳亥弋陽方疇耕道廣漢張栻酌餞東<lb/>
平劉芮子駒于永之東山乆雨新霽天朗氣清歩上絶<lb/>
頂山色如洗相與置酒于僧寺之西軒裵徊逺望于時<lb/>
零陵張紆公飾預焉俯仰庭户忽喟然而歎曰噫嘻此<lb/>
丞相范公忠宣之故居也坐客皆聳然起而問之公餙<lb/>
曰公居此時某始年十三四某之先人辱為公客故某<lb/>
亦得侍公公時巳苦目疾手執寸許玉用以摩按某未<lb/>
<pb n="KR4d0284_WYG_013-11a"/>
之識也則亟視之旁有小兒誑曰此石也公愕然曰非<lb/>
也此之謂玉嗚呼公存誠至於不欺孺子則公之氣象<lb/>
可想見已坐客皆咨嗟公飾又曰公居此西偏為屋僅<lb/>
三十楹蓋與寺僧隣也諸孫皆尚㓜它日與寺僧戲僧<lb/>
愚無知至相詬罵直行過公前語㣲及公公漠然若不<lb/>
聞見者明日僧大悔慚跼踳詣求謝亦卒無一言待之<lb/>
如初丞之士間有得進見公循循親加訓誘一日坐定<lb/>
有率爾而問曰范某於相公為何親蓋斥文正公之名<lb/>
<pb n="KR4d0284_WYG_013-11b"/>
時二子正平正思侍旁悚汗恐懼衆亦懼公蹙頞乆而<lb/>
曰先公也言者大恐已而復以温詞慰其心後亦與相<lb/>
見不絶公之度量雖曰天與其亦學以成之歟又二日<lb/>
問坐客曰郡士之登科者皆歸矣而某人獨未歸耶或<lb/>
曰試學官也公愀然曰吏事近民精心於此學之要也<lb/>
始登科顧求從便安耶凢公言簡而深足以埀世立教<lb/>
率類此自奉極儉約士從諸子游者時命之飯不過蔬<lb/>
三品彘胾不掩盤後有客至即以分餉不復更益某年<lb/>
<pb n="KR4d0284_WYG_013-12a"/>
㓜所記公如此不能細也於是坐客相與言曰江山如<lb/>
昔公不可得而復見矣而有如公飾者尚及見公所記<lb/>
之詳如此豈易得哉而斯亭也經兵火煨燼之餘屹然<lb/>
獨存吾曹晩生亦與聞公之言行又豈偶然哉中庸曰<lb/>
君子動而世為天下道行而世為天下法言而世為天<lb/>
下則孟子曰聞下惠之風者鄙夫寛薄夫敦於公其信<lb/>
之矣子駒謂某曰盍記之以為異日傳某雖不文至此<lb/>
其何敢辭也抑嘗記某庚午嵗來永時寺僧有法賢者<lb/>
<pb n="KR4d0284_WYG_013-12b"/>
年八十餘矣謂某言范丞相居此某時為沙彌毎見公<lb/>
遇朔望必陳所賜書及賜物列于堂上率家人子弟再<lb/>
拜伏閱嗚呼公之不忘君父至此所謂在廟堂之上則<lb/>
憂其民處江湖之逺則憂其君文正公之心公得之矣<lb/>
請併附于記之末可乎皆曰諾時某弟枃妷懽兼偕逰<lb/>
後一日庚子記<lb/>
　<lb/>
　南軒集巻十三<lb/>
</p>
<p>
</p>
  </div>
</body>
</text>
</TEI>
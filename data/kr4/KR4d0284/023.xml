<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻二十三</head>
    <p>
<pb n="KR4d0284_WYG_023-1a"/>
欽定四庫全書<lb/>
　南軒集巻二十三　　　　　宋　張栻　撰<lb/>
　　書<lb/>
　　　答朱元晦<lb/>
某黽勉于此亦復一載幸人情粗相安惟是思為乆逺<lb/>
之計早夜不敢遑寧耳本路鹽法正縁諸州荒寂都無<lb/>
甚所入全仰漕司撥鹽息以為嵗計徃年行客鈔賣數<lb/>
極不多却有折米錢甚重民深病之因此致盜賊後來<lb/>
<pb n="KR4d0284_WYG_023-1b"/>
故改為官搬而罷折米中間廣東以為不便而爭之再<lb/>
行客鈔然所賣數多蓋要足漕司嵗計與諸郡之用只<lb/>
一二年鈔大積壓諸州例窘急而漕計亦不足於是復<lb/>
行官搬只以靜江言之若無此便無以支梧今靜江措<lb/>
置頗有倫緒不抑賣不増價公私皆便之鹽價反賤於<lb/>
客鈔之時若諸州俱能如此則當不至為害但諸州漕<lb/>
司撥得息少彼無以自足則増抑之事從此而生故某<lb/>
有前日論奏後來漕司蔽䕶不肯増給近頗得要領已<lb/>
<pb n="KR4d0284_WYG_023-2a"/>
再言之恐可遂也大抵此路窮薄祖宗時全仰外路應<lb/>
副今毎嵗反應副外路鄂渚大軍錢靖州嵗計錢及買<lb/>
馬錢合二十一萬緍則安得不費力極本窮源而論之<lb/>
須於此減得然後鈔法可行不然則立致敗闕也恐欲<lb/>
知曲折略此布之虞帝廟碑已求得季克字甚古磨崖<lb/>
比舊刻處乃大勝蓋舊刻多鏬縫塡補今缺文皆是塡<lb/>
補處脫落今所磨却甚平完見議下手刋刻也所寄孟<lb/>
子數義無不精當某近頗得暇再刪改舊說方得十數<lb/>
<pb n="KR4d0284_WYG_023-2b"/>
段俟旋寫去求教可欲之謂善誠當指人而言如横渠<lb/>
之說蓋凡可欲者善而不可欲者惡也人之所為有可<lb/>
欲而無不可欲者則之人也謂之善人信字亦如來諭<lb/>
曽是指人而言如此下語如何金聲玉振之說條理云<lb/>
者只是有倫緒而不紊之謂始條理者析衆理於毫釐<lb/>
也終條理者備衆理於一貫也若指條理為脈絡却恐<lb/>
未順中庸大學章句亦已詳讀有少商量處須更子細<lb/>
反復也易說未免有疑蓋易有聖人之道四恐非為卜<lb/>
<pb n="KR4d0284_WYG_023-3a"/>
筮專為此書當此爻象如此處之則吉如此處之則㓙<lb/>
聖人所以示後世若筮得之者固當如此處蓋其理不<lb/>
可違而卜筮固在其中矣如蜀莊則專用之於卜筮者<lb/>
也然亦不敢輕論俟更深考山中諸詩紆餘淡泊諷之<lb/>
不能已但覺其間猶時有未和平之語此非是語病正<lb/>
恐發處氣稟所偏尚微有存也更幸深察之游誠之官<lb/>
期到行已旬日其人明决有力向來良得其助但義理<lb/>
儘少涵泳辭色間多與人忤正須深下工夫乃佳耳陳<lb/>
<pb n="KR4d0284_WYG_023-3b"/>
擇之今却留此通曉民事好商量但講論多有成說為<lb/>
礙耳近見季克寄得蘄州李士人周翰一文來殊無統<lb/>
紀其人所安本在釋氏聞李伯諫為其所轉可慮可慮<lb/>
方耕道聞氣象差勝舊書辭亦然可喜但適遭府公新<lb/>
政科配諸州錢物不少渠雖力與之辯不肯承當恐蹤<lb/>
迹或不能乆安耳<lb/>
　　　又<lb/>
某黽勉所職無補是懼目前幸嵗稔盜息人情相安但<lb/>
<pb n="KR4d0284_WYG_023-4a"/>
環視一路可為寒心者多亦切考究以其大者控陳矣<lb/>
伯恭相聚計講論彼此之益甚多恨不得從容于中也<lb/>
寄示學者講論一紙所論萬物皆備一段意亦近裏大<lb/>
抵不能反身則自不與已相干它人飽食何與已事反<lb/>
身而至於誠則樂莫大矣誠則實能有之也又論未感<lb/>
時四端混為一理却有未安未感時雖是渾然而所謂<lb/>
四端之理固已具於中及其感則形見也聖智巧力某<lb/>
後來改舊說頗詳續錄呈武氏事誠有難處維州之說<lb/>
<pb n="KR4d0284_WYG_023-4b"/>
正是鄙心尚有少曲折後便併盡乆假不歸當從晦叔<lb/>
韓曽用財之說甚善甚善某此間應接賔客民事通近<lb/>
兩時又將兩時退而考究紬繹訪問此外尚得讀書餘<lb/>
暇有可見教不惜示及<lb/>
　　　又<lb/>
出處之計竟何如須著一出否孟子解等鋟版得遂漫<lb/>
去非兄致力豈能便爾感幸感幸向來固屢䝉諭及是<lb/>
時已復不能收拾要是因循皇恐耳近年讀書頗覺平<lb/>
<pb n="KR4d0284_WYG_023-5a"/>
易中意味向來多言徒爾為贅欲下手痛加刪正終以<lb/>
官守事奪不敢草草耳所部自増給鹺息之後頗可支<lb/>
梧横歛苛征得以嚴戢比復有請漕司輒増撥鹽數諸<lb/>
州輒増鹽價並以違制論諸州將鹽息撥入公庫充燕<lb/>
飲饋送等費並坐贓論已䝉如請行下又請以見在二<lb/>
十萬緡專樁充漕司買幹鹽本二十萬緡專備借諸州<lb/>
搬鹽本此乃是一路根本一毫不得妄動毎嵗終申省<lb/>
蓋無此鹽法便倒了一路便受害向來㡬為妄吏羨獻<lb/>
<pb n="KR4d0284_WYG_023-5b"/>
是絶一路命根也可懼可懼此情亦已行下同運司措<lb/>
置樁管應濟矣趙若海若得疏通曉事便自見此今日<lb/>
正要漕臣得人庶㡬一定之論可以凝固也諸邉悉寧<lb/>
但未隂雨之計不可不素整今靜江教兵頗成次第矣<lb/>
邉頭所患少財亦已有請庶㡬規摹悉定有可繼之實<lb/>
耳偶有一項錢為三邉州請為回易之本若得此三年<lb/>
之間招補將兵闕額修堡塞利器械可有永乆隠然之<lb/>
勢無南顧之慮矣適㑹新憲到官未一月而殂拙者復<lb/>
<pb n="KR4d0284_WYG_023-6a"/>
通攝兩臺事緒雖多然凡事血脈究見不敢不竭鄙心<lb/>
也續候聞出處定論别專人修問次<lb/>
　　　又<lb/>
某丐祠乃不獲命一味皇恐已再具請度必䝉矜允黽<lb/>
勉于此且三年矣此間氣燥而風烈乆處其間豈得無<lb/>
所傷加以災患悲悼之餘尤覺費調䕶又况事理自當<lb/>
閑退此請若尚未遂當更力言耳然未去間種種不敢<lb/>
少忽逺近幸寧靜人情相安頗覺省力但義不得不求<lb/>
<pb n="KR4d0284_WYG_023-6b"/>
歸顧惟主恩曽未有毫髮之報區區何敢有懐安之念<lb/>
哉兒子䕶亡室之䘮已抵長沙以此月𦵏事卜地得之<lb/>
湘西山間某頃嘗見之頗為穏密惟是自失梱助家事<lb/>
細大無不相闗今凡百悉從痛省只覺恬靜之為安矣<lb/>
論語日夕玩味覺得消磨病痛變移氣質須是潛心此<lb/>
書乆乆愈見其味舊說多所改正它日首以求教向來<lb/>
下十章癸巳解望便中疏其繆見示兄閑中想得專精<lb/>
於文字間殆亦天意也中庸大學章句極涵蓄有味它<lb/>
<pb n="KR4d0284_WYG_023-7a"/>
解想皆用此體通鑑工夫今何如有相從者否近東廣<lb/>
一二士來相見篤茂可喜此間士人似未及之良才美<lb/>
質何處無也<lb/>
　　　又<lb/>
學中重刻責沈納一軸并十本去近思錄方議刻欲稍<lb/>
放字大耳詹漕體仁孜孜講學毎相見職事之外即商<lb/>
確義理殊為孤寂之慰其趣向亦難得也本路州縣間<lb/>
人才尋常不敢忽有思慮有才力者亦得數人有邕州<lb/>
<pb n="KR4d0284_WYG_023-7b"/>
倅吴偁者雖是粗疎然忠義果斷疾惡如讐緩急可用<lb/>
亦謾及之<lb/>
　　　又<lb/>
石子重陳明仲魏應仲三書煩為自使轉達林擇之乆<lb/>
不聞問今何如近復有何人相從長逺者誰誠實肯作<lb/>
工夫耐乆者極難得也鄭自明直言亦不易容受其直<lb/>
固是可喜事但未見用其言而自明兩遷矣在言者亦<lb/>
更須審顧也趙若海固為才健但近來出按諸郡拘覈<lb/>
<pb n="KR4d0284_WYG_023-8a"/>
錢物殊有過當處<hi>凡郡之財悉拘入漕司寄樁庫遂致有無錢支俸散衣處</hi>昨日報<lb/>
却與廣東詹漕兩易渠尚未歸也詹却頗有氣味舊熟<lb/>
識之但渠素主張行鈔法渠未見此路利害得其來同<lb/>
作一家事共議其至當尤幸耳本路縁數劇盜皆就擒<lb/>
逺近殊恬靜邉上縁向來多是姑息不立壞却綱紀近<lb/>
頗修正二三矣大抵議論徃徃墮一偏孟浪者即要功<lb/>
生事委廢者一切放倒為害則均耳<lb/>
　　　又<lb/>
<pb n="KR4d0284_WYG_023-8b"/>
諭及大學中人之其所親愛而辟焉處當讀作僻字反<lb/>
復詳之甚顯然且是上下文義貫穿無可疑者其理則<lb/>
於修身齊家極為要切易傳所謂妻孥之言雖失而多<lb/>
從所憎之言雖善為惡亦是意也想靜中玩繹多所發<lb/>
明恨未得盡扣耳某數年來務欲收歛於本原處下工<lb/>
覺得應事接物時差帖帖地但氣習露見處未免有之<lb/>
一向鞭擗不敢少放過乆乆庶㡬得力耳冬夜殊得讀<lb/>
書之暇温繹舊説見得其間縱有說得是處亦復少味<lb/>
<pb n="KR4d0284_WYG_023-9a"/>
益恨向來言之容易甚思得閑從頭整頓過所欲面承<lb/>
者蓋非一事也自甲午病後雖痛節飲但向來有酒積<lb/>
在腹間才飲一兩杯便覺隠隠地遂禁絶不復飲蓋亦<lb/>
効賢者之决也以此益覺精力勝前耳於所講論皆無<lb/>
疑獨易說未得其安亦恐是從來許多意思未能放下<lb/>
俟更平心易氣徐察之也所謂若稍作意主張便為舊<lb/>
說所蔽此豈獨讀易為然凡書皆爾豈獨說書為然凡<lb/>
事皆爾理道本平鋪放著只被人起意自礙了然此是<lb/>
<pb n="KR4d0284_WYG_023-9b"/>
非要它不思量蓋只為正有害於思耳<lb/>
　　　又<lb/>
某比者䝉誤恩因任辭而不獲極用悚皇但再三思之<lb/>
事理有不容乆冒昧于此想兄亦悉其詳身之利害非<lb/>
所問正恐或至貽害一路蓋帥司事動渉邉防而皆係<lb/>
屬密院耳少俟開正後當力控陳其間曲折逺書未易<lb/>
具布也兄何以幸教之本路諸事幸粗定諸州例頗舒<lb/>
若得計臺以根本為念不為新竒不迫以舊逋庶乎可<lb/>
<pb n="KR4d0284_WYG_023-10a"/>
以望休息但他人所見類多不與此意同奈何然在區<lb/>
區不敢不竭誠盡力也茍一日未去此則不敢少忽耳<lb/>
　　　又<lb/>
某新嵗來即欲申前請適以買馬事方興不免少待近<lb/>
已畢事即日走价控陳執事者漠然不以為意今力具<lb/>
劄子至上前度可必得得想當在後月來也如或尚未<lb/>
得隨即更請以得為期非惟已分時義所當退閑兼乆<lb/>
處炎方某頑軀雖幸差健然恐氣血未免為所蒸薄兒<lb/>
<pb n="KR4d0284_WYG_023-10b"/>
子素來氣弱哀苦之後遂得肺疾尤非熱地所宜殊為<lb/>
之憂慮耳逺方之人似頗相信凡百易於號令比初到<lb/>
甚省力但朝廷既無相知者脫有意外深懼不相應此<lb/>
尤冝速去耳詹體仁慤實肯講學不易得但未免弱蓋<lb/>
膽薄而少决今日善類多有此病在此毎力扶之終似<lb/>
覺難以此思剛明之資誠不易得相與任重行逺要須<lb/>
得若人輩耳來諭<hi>闕</hi>　之病鄙意政謂然亦屢告之覺<lb/>
得似安於此然力箴救之不可已也氣禀與家學之說誠<lb/>
<pb n="KR4d0284_WYG_023-11a"/>
然不能矯正只是剛明不足耳<hi>闕</hi>　一種議論後生輩<lb/>
淪入心府已覺流弊甚害觀<hi>闕</hi>　意亦近之渠一對之<lb/>
後又復且隨衆而處亦何能為有無哉此特為尊兄言<lb/>
之可耳近得劉子澄書云<hi>闕</hi>　正似范淳父避世金馬<lb/>
此是何議論金馬豈避世之地耶范淳父當時同温公<lb/>
修書事自不同温公所稱意自别耳尊兄閒靜中玩理<lb/>
甚精毎得來書論學及政及評品人才未嘗不犁然有<lb/>
當而躩然有省且慨然有歎也吾曹豈私於所好哉自<lb/>
<pb n="KR4d0284_WYG_023-11b"/>
覺理有不可易者要當相與貞固勉厲而已數年來尤<lb/>
思一㑹見講論未知何日得遂耶中庸大學中三義復<lb/>
辱詳示今皆無疑但截取程子之意似不若只載云程<lb/>
子曰此一節子思喫𦂳為人處讀者其致思焉則已是<lb/>
拈出此眼目使人不敢容易看過矣如易傳中多有如<lb/>
此等意思誠解經之法也<hi>如云感通之理知道者黙而觀之可也</hi>更幸詳<lb/>
之學記得兩石甚堅潤且厚見磨治刻字當檢㸃子細<lb/>
日俟額字之來耳所要碑刻文字寄去數具别紙林擇<lb/>
<pb n="KR4d0284_WYG_023-12a"/>
之可念當時似不必如此逺去耳今亦分俸薄助之附<lb/>
此便告幸為轉達吴門蹤跡亦見别紙陳鄭兩書已付<lb/>
吴德夫但鄭君已赴銓矣吴晦叔已𦵏子殊㓜弱耳湘<lb/>
中士人有周奭者舊嘗相從近來此相訪頗覺長進似<lb/>
是後來可望者蓋天資元來剛介今却肯作工夫耳以<lb/>
母老不得乆留今歸矣有新貴州守陳唐弼過此頗有<lb/>
志於事為於邉防兵法屯田等事皆曽講究乃一有用<lb/>
之才其父規紹興間與劉信叔同守順昌者也亦恐欲<lb/>
<pb n="KR4d0284_WYG_023-12b"/>
知游誠之時得書否心極不能忘之然要須更加鋤治<lb/>
之功耳亦幸時因書告語此等資質宜有以成就之石<lb/>
子重之對如何後來有何學子及人才中有可見語者<lb/>
因書却幸筆及英州兩遣人看之數日前得書頗似悔<lb/>
前非有欲閑中讀書之意未知如何又恐為釋氏乗此<lb/>
時引將去也義利交戰卒為利所奪君子小人相好卒<lb/>
為小人所汨蓋亦理勢之必然此渠前日之為亦不勝<lb/>
其責也然誠是終可憐耳建康數通問否近日意思作<lb/>
<pb n="KR4d0284_WYG_023-13a"/>
為復如何此僻逺終是疎得音書且都不知事耳<lb/>
　　　又<lb/>
此間歸長沙一水甚便只數日陸行到清湘登舟春夏<lb/>
間不十日可泊城南書院堤下矣學中見刻易傳湖廣<lb/>
間難得此本耳近思錄中可惜不載得說舉業處幸冩<lb/>
示尚可添入是兄一手所編書此不欲自添也舎弟數<lb/>
數拜書否隠齋著語願亟見之<lb/>
　　　又<lb/>
<pb n="KR4d0284_WYG_023-13b"/>
前時承書中諭及狄梁公書法甚善使梁公親聞之亦<lb/>
當為法受惡無所辭此義烏可不立也管寧之徒亦誠<lb/>
如所示栻近因讀春秋胡氏傳覺其間多有合商量處<lb/>
程先生之說雖少然總領畧具矣本路新漕詹君儀之<lb/>
體仁豈弟愛民凡事可以商量又趨向正孜孜以講學<lb/>
為事時過細論殊慰孤寂舊在嚴陵相見頗惑佛學今<lb/>
却不然亦得伯恭之力其人恐有可望也二廣亦有二<lb/>
三士人肯思慮能自立者但向來無師承方告以所當<lb/>
<pb n="KR4d0284_WYG_023-14a"/>
循之序耳<lb/>
　　　又<lb/>
尊嫂已遂𦵏事否卜其宅兆固當審處然古人居是邦<lb/>
即𦵏是邦蓋無處無可𦵏之地似不必越它境費時月<lb/>
泛觀而廣求也君子舉動人所師仰近世風俗深泥隂<lb/>
陽家之論君子固不爾但恐聞風失實流弊或滋耳更<lb/>
幸裁之<lb/>
　　　又<lb/>
<pb n="KR4d0284_WYG_023-14b"/>
游掾後來曽相見否計今已還也晦叔不知尚留彼中<lb/>
否中庸後解想已付渠來甚欲見也如道不逺人章鄙<lb/>
意以為須將人字做人心說亦是旋添入不若更平易<lb/>
看只是道初不逺於人之身人之為道而不近求之於<lb/>
其身尚何所為道故有伐柯睨視之譬知道之不逺人<lb/>
則人與已本均有也故以人治人如此看似意味為長<lb/>
不識如何<lb/>
　南軒集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻二十七</head>
    <p>
<pb n="KR4d0284_WYG_027-1a"/>
欽定四庫全書<lb/>
　南軒集巻二十七　　　　　宋　張栻　撰<lb/>
　　書<lb/>
　　　答李賢良<hi>仲信</hi>
比承奉對天陛正學以言歸拜親庭榮則多矣竊在㳺<lb/>
從深用慰歎未及具問來教先貽佩戢至意即此春晚<lb/>
伏惟侍旁從容德履勝裕國家稽古建科得人為盛中<lb/>
雖廢於邪臣卒莫掩於公議逮兹舉首乃得昌言將必<lb/>
<pb n="KR4d0284_WYG_027-1b"/>
有聞風而起者幸甚幸甚雖然盛名之下難居而問學<lb/>
之方無窮責人者易為言而克己者難其功任重道逺<lb/>
惟益勉之以副蘄望某歸來舊廬已三閱月無事可以<lb/>
讀書玩味存察不敢墯弛惟孤陋少友是懼每馳情於<lb/>
公家父子兄弟間也因來尚警告之西泝未有日否臨<lb/>
紙更切依然重㡬良食自厚<lb/>
　　　答李叔文<lb/>
某自舟中草草具謝爾後不克嗣音辱近告從審侍履<lb/>
<pb n="KR4d0284_WYG_027-2a"/>
萬福慰甚某歳前抵舊廬應接殊不暇數日來方得從<lb/>
事簡編中但可與講論者極患其難得耳幸教以少康<lb/>
而下中興說敬已詳觀少康年次邵康節皇極經世中<lb/>
以寒浞滅相係於壬寅是嵗或癸夘少康生而克復舊<lb/>
物乃在癸未凡四十有一年方少康在襁褓而夏之臣<lb/>
靡固有滅浞而立之之心經營許乆乃遂其志若靡者<lb/>
可謂忠之盛者矣方寒浞在上澆豷縱横之時少康獨<lb/>
有田一成衆一旅其勢可謂湮微而卒用以興其間圖<lb/>
<pb n="KR4d0284_WYG_027-2b"/>
回謀慮必大有曲折惜不復傳於後猶幸有左氏傳所<lb/>
載耳要之靡與有鬲氏有仍氏皆佐少康以有為者也<lb/>
若使少康之君臣此數十年中不忍而欲速則身且不<lb/>
保而况國乎惟其潛也若深淵之靚故其發也如春陽<lb/>
之振動惟其時者也恐當以是觀之燈下布復它冀以<lb/>
時厚愛<lb/>
　　　答李季修<lb/>
某别來無日不念辱近問為慰垂示浩氣集傳足見留<lb/>
<pb n="KR4d0284_WYG_027-3a"/>
意亦一再觀矣大抵論學之難如此等要切處須涵泳<lb/>
體認持之以乆方能通達若只以已意懸㫁則失之逺<lb/>
矣如蘇與秦之說辯則辯矣然只是以聰明揣量非講<lb/>
學之道也且是未識心之所以為心既未識心則所謂<lb/>
浩然之氣者安所本哉本源既差則其立言何適而非<lb/>
病縱使時有一二語摸度近是亦非是也後生顧豈當<lb/>
議前輩然講學不可不精於决擇雖毫髮亦不容放過<lb/>
况本源初未是者哉今當本孟子之意而參以程子之<lb/>
<pb n="KR4d0284_WYG_027-3b"/>
說孟子以集義為本程子以居敬為先皆其深造自得<lb/>
者然也學者於是二者朝夕勉焉循循不已則所謂浩<lb/>
然之氣者淺深當自知之若不於此下工遽欲想象强<lb/>
氣體使之充正是助長之甚者其為害反大矣以直養<lb/>
之說要將直來養氣便是私意有害於養故孟子只說<lb/>
養而無害不是將一物養一物也與涵養以敬自大不<lb/>
同敬便是養也敬者心之道所以生生也與直字義異<lb/>
須細味之所問大學正心之道克己所以治怒明理所<lb/>
<pb n="KR4d0284_WYG_027-4a"/>
以治懼程子固嘗言之至於憂患好樂所以治之者亦<lb/>
不越乎此蓋克已所以治好樂而明理所以治憂患也<lb/>
大抵用工處克己明理二端而已<hi>如前所云居敬則克己在其中集義則明</hi>
<hi>理在其中亦是二端也</hi>汪玉山所謂二程語錄嘗因探討一事即<lb/>
為刋正數處此論亦未然蓋在已若見未到看先生說<lb/>
話未出却便據已見刋正豈不為害要須平心易氣深<lb/>
潛黙體於其疑則與師友講論問辯焉可也諸葛忠武<lb/>
傳録呈有當刪正及當増益者不惜示及家亦有集但<lb/>
<pb n="KR4d0284_WYG_027-4b"/>
殊不類諸葛公語當非本書王子思所編似太草草某<lb/>
中間所載公之語云吾心如秤不能為人作輕重乃得<lb/>
之貞觀政要中不知向前别曽有處載此否劉子澄亦<lb/>
得書仲信令兄必歸侍旁煩為致意某見吾友下問之<lb/>
誠據鄙懐不敢有隠切不必示它人也寒甚呵筆奉此<lb/>
更惟自愛<lb/>
　　　又<lb/>
兩兄既皆歸子職良厪孟子論事親為仁之實蓋人心<lb/>
<pb n="KR4d0284_WYG_027-5a"/>
之至親至切孰尚乎此此實問學之根抵也所諭敬之<lb/>
說謂用力誠不可怠惰而向晦宴息亦須隨時某以為<lb/>
向晦入燕息乃敬也知向晦燕息之為非怠惰乃可論<lb/>
敬之理矣<lb/>
　　　答胡廣仲<lb/>
向來臨行時所示講論一紙連日尋未獲然其略亦頗<lb/>
記得矣大抵某之鄙意以為民受天地之中以生均有<lb/>
是性也而陷溺之陷溺之則不能有之惟君子能存其<lb/>
<pb n="KR4d0284_WYG_027-5b"/>
良心故天性昭明未發之中卓然著見涵養乎此則工<lb/>
夫日益深厚所謂存心養性之妙然而其見也是心體<lb/>
流行上發見矣不是有時而心有時而性也此精微處<lb/>
須究極之只為世間人思慮紛擾百出故無未發之時<lb/>
自信不及此話須要以收放心為先此意非言語可盡<lb/>
逺書姑道萬一試更與伯逢德美共思不可以舊所安<lb/>
為至更不硏窮也某所見亦豈敢自以為是亦幸徃復<lb/>
焉<lb/>
<pb n="KR4d0284_WYG_027-6a"/>
　　　又<lb/>
龜山所得誠甚𢎞裕但宣和一出在某之隘終未能無<lb/>
少疑如劉元城然以聖門論之恐自處太高磨而不磷<lb/>
湼而不淄在聖人乃可言自餘高弟如閔子騫蓋有汶<lb/>
上之言矣至於以世俗利心觀龜山者則不知龜山者<lb/>
也何足辨哉前輩未容輕㸔然吾人講學則不可一毫<lb/>
有隠爾<lb/>
　　　又<lb/>
<pb n="KR4d0284_WYG_027-6b"/>
來書所謂性善之說於鄙意殊未安夫善惡相對之辭<lb/>
專善則無惡也猶是非相對之辭曰是則無非矣性善<lb/>
云者言性純是善此善字乃有所指若如彼善於此之<lb/>
善則為無所指而體不明矣而云如彼善於此之善非<lb/>
止於至善之善不亦異乎且至善之外更有何善而云<lb/>
恐人將理低㸔了故特地提省人使見至善之淵源無<lb/>
乃頭上安頭使人想象描貌而愈迷其真乎切幸更精<lb/>
思之也主一箴之諭甚荷但某之意正患近來學者多<lb/>
<pb n="KR4d0284_WYG_027-7a"/>
只是想象不肯著意下工伊洛老先生所謂主一無適<lb/>
真是學者指南深切著明者也故某欲其於操舎之間<lb/>
體察而居毋越思事靡它及乃是實下手處此正為有<lb/>
捉摸也若於此用力自然漸覺近裏趨約意味日别見<lb/>
則為實見得則為實得不然徒自談高拽妙元只在膠<lb/>
膠擾擾域中三二十年恐只是空過了至善之則烏能<lb/>
實了了乎箴之作亦以自警云爾更幸察焉却有以見<lb/>
教是望正作此書間又領葉家便价所持帖尤慰所諭<lb/>
<pb n="KR4d0284_WYG_027-7b"/>
大學知止知至之說大略是如此蓋知止是知其所止<lb/>
慮而後能得得是得其所止未至於得未可謂知至也<lb/>
然易所謂知至而曰至之此知至字却須輕㸔而至之<lb/>
者乃大學知至者也如何尺紙無由盡意加以私家有<lb/>
少修造未能詳幸察<lb/>
　　　答直夫<lb/>
甚矣學之難言也毫釐之差則流於詖淫邪遁之域生<lb/>
於其心害於其政發於其政害於其事可不畏與世固<lb/>
<pb n="KR4d0284_WYG_027-8a"/>
有不取異端之說者然不知其說乃自䧟於異端之中<lb/>
而不自知此則學之不講之過也試舉天理人欲二端<lb/>
言之學者皆能言有是二端也然不知以何為天理而<lb/>
存之以何為人欲而克之此未易言也天理微妙而難<lb/>
明人欲洶湧而易起君子亦豈無欲乎而莫非天命之<lb/>
流行不可以人欲言也常人亦豈無一事之善哉然其<lb/>
所謂善者未必非人欲也故大學之道以格物致知為<lb/>
先格物以致知則天理可識而不為人欲所亂不然雖<lb/>
<pb n="KR4d0284_WYG_027-8b"/>
如異端談高說妙自謂作用自在知學者視之皆為人<lb/>
欲而已矣孟子析天理人欲之分深切著明如云今人<lb/>
乍見孺子匍匐將入于井皆有怵愓惻隠之心非所以<lb/>
内交於孺子之父母也非所以要譽於鄉黨朋犮也非<lb/>
惡其聲而然也蓋乍見而怵愓惻隠形焉此蓋天理之<lb/>
所存若内交若要譽若惡其聲一萌乎其間是乃人欲<lb/>
矣雖然怵愓惻隠蓋其苗裔發見耳由是而體認其所<lb/>
以然則有以見大體而萬理可窮也内交要譽惡其聲<lb/>
<pb n="KR4d0284_WYG_027-9a"/>
亦舉一隅使學者推之耳日用之間精察不舎則工夫<lb/>
趣味將有非言語可及者某愚而所從事者在是願高<lb/>
明紬繹而反復焉庶㡬其有益也念無以復來意不覺<lb/>
多言伏紙悚戢<lb/>
　　　答范主簿<hi>伯崇</hi>
書說比寄酒誥到元晦處曽見否某近讀諸誥反復其<lb/>
温厚和平之氣深足以感發人若夫編簡脫誤可疑處<lb/>
則不必强為之說也垂諭仁之說若只將做周流無滯<lb/>
<pb n="KR4d0284_WYG_027-9b"/>
礙氣象㸔了却只是想象又云其所以然者乃仁也不<lb/>
知其所以然者果何歟願只於日用間更因其發見苗<lb/>
裔而深察黙求之勿舎勿棄當的然見其樞機之所由<lb/>
發者矣<lb/>
　　　答舒秀才<hi>周臣</hi>
别紙之諭備見至意某向者受五峰先生之教浹于心<lb/>
腑佩之終身而先生所造精微立言深切亦豈能盡窺<lb/>
其藩向者元晦有所講論其間亦有與鄙見合者因而<lb/>
<pb n="KR4d0284_WYG_027-10a"/>
反復議論以體當在己者耳固吾先生所望於後人之<lb/>
意也如晦叔廣仲伯逢皆同志者故以示晦叔而晦叔<lb/>
復以示二公庶㡬徃返之有益耳蓋嘗丁寧不可示之<lb/>
非其人其間所論有前後之不同者蓋旋據窺測所到<lb/>
而言何敢執一而不惟其是之從也若世俗之人以私<lb/>
意淺量觀者亦無如之何但此議論只當同志者共紬<lb/>
繹所疑不當遽泛示以啟見聞者輕妄心也若左右謂<lb/>
以為成書而傳之則大誤矣<lb/>
<pb n="KR4d0284_WYG_027-10b"/>
　　　答宋教授<lb/>
講聞令譽為有日矣兹辱過訪開慰可知且䝉委貺盛<lb/>
文退而三復非惟辭氣暢裕使人歎愛而有以窺所志<lb/>
之逺大欣幸曷勝第某不足以當之也自惟不敏雖有<lb/>
志於古道而晨夕自省矯偏捄過之不暇其何能有益<lb/>
於人邇來愈覺論學之難蓋升高自卑陟遐自邇學者<lb/>
多忽遺乎所謂卑與邇者而渺茫臆度夫所謂高與逺<lb/>
者是以本根不立而卒無所進彼蓋未知聖賢本末精<lb/>
<pb n="KR4d0284_WYG_027-11a"/>
粗非二致而學之有始有卒也左右謂二程先生之說<lb/>
天下知誦之而不知習察之功謂之不傳可也斯言是<lb/>
也以左右之高明而欲從事乎此其何可量願因下問<lb/>
紬繹其端惟不以為卑與邇而忽焉則幸甚幸甚<lb/>
　　　答俞秀才<lb/>
垂諭足見紬繹不輟所謂一隂一陽之道凡人所行何<lb/>
嘗須臾離此此則固然然在學者未應如此說要當知<lb/>
其所以不離也此則正要用工夫主敬窮理是已如饑<lb/>
<pb n="KR4d0284_WYG_027-11b"/>
食渴飲晝作夜息固是義然學者要識其真孟子只去<lb/>
事親從兄上指示最的當釋氏只為認揚眉瞬目運水<lb/>
般柴為妙義而不分天理人欲於毫釐之間此不可不<lb/>
知也自餘並見别紙幸詳之有以徃復甚幸<lb/>
　　　答喬德瞻<lb/>
觀來書有以見玩繹不廢甚幸近日學者論仁字多只<lb/>
是要見得仁字意思縱使逼真亦終非實得看論語中<lb/>
聖人所言只欲人下工夫升高自下陟遐自邇循序積<lb/>
<pb n="KR4d0284_WYG_027-12a"/>
習自有所至存養體察固當並進存養是本工夫固不<lb/>
越於敬敬固在主一此事惟用力者方知其難來諭謂<lb/>
舊雖知有主一無適之言至臨時又難下手夫主一無<lb/>
適正為平日涵養遇事接物方不走作非可臨時下手<lb/>
也諭及陸薛徐三君恨未之識敬亭記潘叔昌寄來方<lb/>
見之敬則實實則虚之意遺書中已有但虚則無事矣<lb/>
亦疑傷快了蓋無事字殺此段意思不了如明道云兩<lb/>
忘則澄然無事矣無事則靜靜則明便完全近看惟二<lb/>
<pb n="KR4d0284_WYG_027-12b"/>
先生說話完全精粹比其它先生不干事其次則尹又<lb/>
其次則楊方到謝上蔡後生何足以窺前輩但講論間<lb/>
又不可含糊耳<hi>更以其大者移於小物作日用工夫語大意固好亦疑立言有病也</hi>
　　　又<lb/>
所謂靜思與臨事有異要當深於靜處下涵養之功本<lb/>
立則臨事有力也某自覺病痛如此不敢不勉願與同<lb/>
志者共之耳<lb/>
　　　又<lb/>
<pb n="KR4d0284_WYG_027-13a"/>
來諭克己之偏之難當用大壯之力誠然也然而力貴<lb/>
於壯而工夫貴於密若工夫不密雖勝於暫而終不能<lb/>
持於乆而銷其端觀諸顔子沈潛積習之功為如何哉<lb/>
有不善未嘗不知知之未嘗復行非工夫篤至乆且熟<lb/>
者其能若是乎别紙一一答去有以復之是望<lb/>
　　　答潘叔昌<lb/>
來書所謂思慮時擾之患此最是合理㑹處其要莫若<lb/>
主一遺書中論此處甚多須反復玩味據目下看底意<lb/>
<pb n="KR4d0284_WYG_027-13b"/>
思用工譬如汲井漸汲漸清如所謂未應事前此事先<lb/>
在既應之後此事尚存正緣主一工夫未到之故須是<lb/>
思此事時只思此事做此事時只做此事莫教别底交<lb/>
互出來乆乆自别看時似乎淺近做時極難某比作主<lb/>
一箴為一相識所刋其間亦有此意<lb/>
　　　又<lb/>
所諭收歛則失於拘迫從容則失於悠緩此學者之通<lb/>
患於是二者之間必有事焉其惟敬乎拘迫則非敬也<lb/>
<pb n="KR4d0284_WYG_027-14a"/>
悠緩則非敬也但當常存乎此本原深厚則發見必多<lb/>
而發見之際察之亦必精矣若謂先識所謂一者而後<lb/>
可以用力則用力未篤所謂一者只是想象何由意味<lb/>
深長乎言不逮意更幸思之<lb/>
　　　又<lb/>
來諭於主一用工此正所望若實下手乃知其間艱難<lb/>
曲折甚多要須耐苦辛長逺而勿舎焉則寖有味為仁<lb/>
由已而由人乎哉勉之勉之如某孤陋正有望於諸友<lb/>
<pb n="KR4d0284_WYG_027-14b"/>
講益也<lb/>
　　　答潘叔度<lb/>
來書得以窺近日所存甚幸但以鄙見尚恐未免於迫<lb/>
切之病如云以是心事親則為孝以是心從兄則為悌<lb/>
視聽言動無非是心推之無所不用其極之類辭氣皆<lb/>
傷太迫切要當於勿忘勿助長中優㳺涵泳之乃無窮<lb/>
耳孝弟為仁之本遺書中有一段說非是謂由孝悌可<lb/>
以至仁乃是為仁自孝悌始此意試玩味之<lb/>
<pb n="KR4d0284_WYG_027-15a"/>
　　　又<lb/>
垂諭吕蘇所苦思慮紛擾之患大是難事可見近思之<lb/>
功主一之謂敬無適之謂一持守誠莫要乎此要是乆<lb/>
益有味耳孝弟為仁之説某近來玩程先生為仁自孝<lb/>
悌始之意極為精切若如來說於事親從兄之時體孝<lb/>
悌所從出則仁可識却未盡蓋未免將一心體一心之<lb/>
病更幸深思之孟子論勿忘勿助長後引揠苗為喻言<lb/>
助長為多蓋學者雖或知忘之為害而未知助長之甚<lb/>
<pb n="KR4d0284_WYG_027-15b"/>
故返復言之也<lb/>
　　　答潘文叔<lb/>
所諭雖間有平帖安靜之時意思清明四體和暢念慮<lb/>
不作覺無所把摸遇事接物則渙散矣此蓋未能持敬<lb/>
之故所謂平帖安靜者亦只是血氣時暫休息耳且既<lb/>
曰覺無所把摸烏得為安靜乎敬則有主宰涵養漸熟<lb/>
則遇事接物此意思豈容遽渙散乎主一之義且深體<lb/>
之<lb/>
<pb n="KR4d0284_WYG_027-16a"/>
　　　答潘端叔<lb/>
細觀書辭有務實近本意味良愜所望致知力行要須<lb/>
自近步歩踏實地乃有所進不然貪慕高逺終恐無益<lb/>
近來士子亦徃徃有喜聞正學者但多徇名遺實反覺<lb/>
害事間有肯作工夫者又或不奈苦辛長逺若非走作<lb/>
即成間斷亦何益也吾友勉之論語不可一日不玩味<lb/>
伊川易傳亦宜細讀某近年來讀此二書益覺有深味<lb/>
耳<lb/>
<pb n="KR4d0284_WYG_027-16b"/>
　　　答周頴叔<lb/>
垂諭學者茍有一毫靠外之心其工夫未得為真實是<lb/>
也但才不近裏便是靠外分毫之間為難察正當用力<lb/>
不可易言也又謂今且據面前識得一字便勉行一字<lb/>
非敢求近功亦是也但未知今所識者何字而所行者<lb/>
何味也它時有便不惜詳示庶可徃復䝉益耳<lb/>
　　　又<lb/>
來諭學貴力行本無許多事何言之易也學固是貴力<lb/>
<pb n="KR4d0284_WYG_027-17a"/>
行然所謂力行者煞有事聖門教人循循有序始終條<lb/>
理一毫潦草不得工夫蓋無窮也計必常從正字講論<lb/>
惟深思而勉之<lb/>
　　　答戚德銳<lb/>
垂諭心量褊狹是已太重之病伯恭相勉看西銘善矣<lb/>
第某尋常切謂西銘須是全篇渾然體認涵泳之所謂<lb/>
理一而分殊者句句皆是也人只被去軀殻上起意思<lb/>
故有許多病痛須是體認公共底道理此所貴日用間<lb/>
<pb n="KR4d0284_WYG_027-17b"/>
實做工夫却不可想象臆度也<lb/>
　　　又<lb/>
所諭居敬雖收歛此心乃覺昏昏不活而懈意漸生夫<lb/>
敬則惺惺而乃覺昏昏是非敬也惟深自警厲以進主<lb/>
一之功則幸甚<lb/>
　　　答鄭仲禮<lb/>
許時過從别來懐想自到郡竭日夕之力不敢不勉䇿<lb/>
但恐終無補斯民耳連日沛澤早晚稻皆濟憂國願年<lb/>
<pb n="KR4d0284_WYG_027-18a"/>
豐此第一義也仲禮與伯壽想不廢講論湘中諸友樂<lb/>
聞者固多真肯下工夫者為誰使人憂之二友宜力勉<lb/>
也<lb/>
　　　又<lb/>
承書審聞還自莆中起居一向清勝為慰某于此嵗半<lb/>
矣日夜黽勉將勤補拙未知還能及民萬分一否示及<lb/>
所講深喜相與不廢想共伯夀常常紬繹要須栽培深<lb/>
厚日用間絲髪勿放過不可只作說話也仍互相㸃檢<lb/>
<pb n="KR4d0284_WYG_027-18b"/>
為佳耳新刋兩書寄去中庸之說宜玩味諸友有可以<lb/>
見示者皆不惜頻寄<lb/>
　<lb/>
　<lb/>
　<lb/>
　<lb/>
　<lb/>
　南軒集巻二十七<lb/>
</p>
<p>
</p>
  </div>
</body>
</text>
</TEI>
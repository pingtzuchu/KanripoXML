<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻五</head>
    <p>
<pb n="KR4d0284_WYG_005-1a"/>
欽定四庫全書<lb/>
　南軒集巻五　　　　　　　宋　張栻　撰<lb/>
　　律詩<lb/>
　　　喜聞定叟弟歸<lb/>
吾弟三年别歸舟半月程瘦肥應似舊歡喜定如兄秋<lb/>
日聯鴻影涼牎聽雨聲人間團聚樂身外摠云輕<lb/>
　　　聞定叟弟已近適迫祀事未能出先遣姪輩徃<lb/>
　　　迎書此問訊<lb/>
<pb n="KR4d0284_WYG_005-1b"/>
漸喜書題近懸知歸意忙才聞下湘水早已過衡陽雨<lb/>
洗秋山凈涼生桂樹香慇懃二三子䇿馬為迎將<lb/>
　　　醇叟崇道之喪未得徃哭聞窀穸有期輙賦二<lb/>
　　　章以相挽者<lb/>
慶席親賢冑心知道義尊如何着閑處終不近脩門三<lb/>
載成長别微言未細論人琴俱寂寞風雨閉丘園<lb/>
晩歲渾無事端居只自如氷霜澆塊磊日月老籧篨山<lb/>
寺留題墨晴牎罷巻書從今行嶽路忍復過公廬<lb/>
<pb n="KR4d0284_WYG_005-2a"/>
　　　故太子詹事王公挽詩二首<lb/>
大節元無玷中心本不欺排姦力扛鼎憂國鬢成絲方<lb/>
喜三旌召俄興一鑑悲西風吹淚眼夫豈哭吾私<lb/>
睿主龍飛日如公舊學臣忠言關國訃清節映廷紳歲<lb/>
月身多外江湖澤在民當年遺直歎千古更如新<lb/>
　　　詩送陳仲思參佐廣右幕府<lb/>
舊說桂林好君今幕府逰江山資暇日梅雪類吾州煑<lb/>
海何多說安邊更預謀政應勤婉畫不用賦離憂<lb/>
<pb n="KR4d0284_WYG_005-2b"/>
　　　吕善化秩滿而歸兩詩贈行<lb/>
令尹三年政湘民去息思艱難捄菑歉憂瘁見云為薦<lb/>
牘今交上夷途去不疑正湏頻顧省御者可無辭<lb/>
伯氏相從舊歸來意若何從渠笑方拙還我自吟哦聖<lb/>
有詩書在人多歲月過德門好兄弟夜雨細研磨<lb/>
　　　黙姪之官㐮陽兩詩以送之<lb/>
黙也相從乆吾心念汝多又為江漢别空覺歲年過氣<lb/>
習須消靡工夫在講磨惟應介如石人事易蹉跎<lb/>
<pb n="KR4d0284_WYG_005-3a"/>
潦雨彌旬月予方念鞠窮子行何草草别語又怱怱漢<lb/>
沔英靈在江山今昔同未須登峴首先合拜隆中<lb/>
　　　送零陵賈使君二首<lb/>
藉甚零陵郡風流記昔賢宅存元水部人識范忠宣山<lb/>
近地宜竹溪清岸有泉官閒時訪古餘韻故依然<lb/>
孝友傳家法如君好弟兄秪應推此意便足慰民情間<lb/>
歲仍艱食新書督勸耕想今瀟水畔惟日望雙旌<lb/>
　　　寄曽節夫<lb/>
<pb n="KR4d0284_WYG_005-3b"/>
曽子别經月相思如幾秋不應行役歎却為買人留雨<lb/>
後湖光滿梅邊春意浮須君細商略晴日共茶甌<lb/>
　　　送周畏知二首<lb/>
秋冬仍苦雨旬浹喜霜晴木末樓臺見江頭橘柚明登<lb/>
臨方適意離别已増情後夜相思地寒梅影正横<lb/>
半世功名誤蒼顔幕府游文辭追楚些得失付陽秋薦<lb/>
牘方交上衡門豈重留青雲看穏去快處一回眸<lb/>
　　　題伏龍寺壁<lb/>
<pb n="KR4d0284_WYG_005-4a"/>
少日憶曽到歸途得小留囘還山寺古蕭瑟柿林秋道<lb/>
路情無那琴書可細求從來士窮逹分付水悠悠<lb/>
　　　送外弟宇文挺臣二首<lb/>
合族情尤重論交意復深還為萬里别未盡幾年心佳<lb/>
處應相憶書來儻嗣音及時須努力莫待鬢華侵<lb/>
漠漠灕江上怱怱送客情平原宵雨濕絶壁野雲横世<lb/>
路多新轍韋編有舊盟中流屹砥柱過浪豈能傾<lb/>
　　　寄題周功父溪園三詠<lb/>
<pb n="KR4d0284_WYG_005-4b"/>
聞說亭花好居然似蜀鄉色深姿不俗香淡意能長髙<lb/>
燭留深夜輕隂䕶晩芳何心較桃李只擬荅春光<lb/>
　　　　右嫣然亭<lb/>
未識主人面先為溪上吟澄潭依近岸絶壁聳遙林領<lb/>
略襟期逺登臨歲律深想當軒冕外三歎有餘音<lb/>
　　　　右溪亭<lb/>
溪園平廣處雅稱雪中㳺疎宻看千變髙低共一丘寒<lb/>
知松節勁靜覺竹聲幽還有故人否當能着小舟<lb/>
<pb n="KR4d0284_WYG_005-5a"/>
　　　　右雪亭<lb/>
　　　曽節夫罷官歸旴江以小詩寄别<lb/>
俗隘寧為異言深敢自欺如何幕中辯飜作暗投疑行<lb/>
李秋將半家園菊正滋反躬端得味當復有餘師<lb/>
　　　寄趙漕<lb/>
想得昭潭上兒童夾道迎皇華今日使竹馬舊時情梅<lb/>
蘂冬前拆山光雨後清使君桃李客當為駐車旌<lb/>
　　　送李新州<lb/>
<pb n="KR4d0284_WYG_005-5b"/>
清絶湘南地鄉閭見老成蔽棠方有望折栁却關情側<lb/>
聽輿人誦還新月旦評相望幸鄰壌猶得借餘明<lb/>
　　　㳺誠之來廣西相從幾一年今當赴官九江極<lb/>
　　　與之惜别兩詩餞行<lb/>
㳺子名冢後天資更敏强壯懷知自許逺業定難量幕<lb/>
府文書簡韋編趣味長悵然成闊别音寄莫相忘<lb/>
士學端成已工夫要自程聖門窺廣大中德養和平美<lb/>
玉資勤琢良才詎小成心期須後㑹栻目更増明<lb/>
<pb n="KR4d0284_WYG_005-6a"/>
　　　寄宇文卭州<lb/>
寄語臨卭守相望萬里情有來詩句好足驗教條清好<lb/>
古從時訕為邦已政成無尋子虚賦忠厚詔諸生<lb/>
　　　次陳擇之逰湖韻<lb/>
落日逰魚上青林白鳥過稻香來隔岸巖影占清波招<lb/>
隱何年賦尋幽此地多晩涼容縱棹聽我采菱歌<lb/>
　　　送但能之守潯州<lb/>
循吏古猶少嶺民今未蘇丁寧煩詔旨推擇得吾徒根<lb/>
<pb n="KR4d0284_WYG_005-6b"/>
本誰深念詩書計不迂惟應敦此意豈但應時須<lb/>
　　　送祖七姪西歸二首<lb/>
萬里逢猶子中年憶故鄉只知情話好豈覺去途長巫<lb/>
峽波濤壯秦山檜栢蒼何能從汝徃佇立看歸艎<lb/>
故國非喬木名家重典刑飄零念吾黨寂寞撫遺經菽<lb/>
水知何病芝蘭要滿庭汝歸應記取為我話丁寧<lb/>
　　　中春過陽亭<lb/>
亭古危臨岸林幽巧近城煙容隨雨住花片着溪清春<lb/>
<pb n="KR4d0284_WYG_005-7a"/>
事巳如許客懷誰與傾亭前兩好樹滿意欲敷榮<lb/>
　　　堯廟<lb/>
明祀崇千載荒山拱萬靈挿天巉絶壁飛瀑下空庭繪<lb/>
事存淳古真風寄杳冥蘋蘩何以薦帝德日惟馨<lb/>
　　　户曹廬陵胡君引年求謝事予視其精力未衰<lb/>
　　　留之踰半載乃今告去不復可挽為詩送别澹<lb/>
　　　庵君之叔父也<lb/>
出守嗟何晩懷歸已倦㳺細㸔渾矍鑠可是畏伊優幕<lb/>
<pb n="KR4d0284_WYG_005-7b"/>
下傾三語山中賦四愁平生大小阮來徃足風流<lb/>
　　　若海運使移節廣東賦詩贈别予毎過若海諸<lb/>
　　　郎誦書于旁琅琅可喜為之重賦<lb/>
行止非人料驅馳未席温傳聞選膚使端為慰黎元瘴<lb/>
嶺農耕少山城海氣昏唯勤凋瘵慮此外更何言<lb/>
玉雪明人眼森然膝下郎原流知衮衮誦讀聽琅琅有<lb/>
子若何慕他年我莫量願崇詩禮訓勿近利名場<lb/>
　　　送李崧老歸閩二首<lb/>
<pb n="KR4d0284_WYG_005-8a"/>
歴數勲賢後如君到眼希胷中藴金石筆下出珠璣傾<lb/>
蓋嗟何晩臨流又送歸他年儻相憶尋我釣魚磯<lb/>
公事妨開巻遐征念索居能來數月欵端為百憂紓師<lb/>
友洛川上人才元祐初歸來有新益不惜幾行書<lb/>
　　　和定叟送行韻<lb/>
舊别情何限重逢意豁然相㸔疑似夢欵語不成眠但<lb/>
欲燈窓共其如事役牽固應囘首處秪在集雲前<lb/>
　　　題益陽清修寺<lb/>
<pb n="KR4d0284_WYG_005-8b"/>
峯勢香爐直溪流峽水潺居然一蘭若喚作小廬山老<lb/>
木千崖表孤亭萬竹間明朝問征路囘首白雲閑<lb/>
　　　故觀文建安劉公挽詩四首<lb/>
憶昨登廊廟忠言逹帝聦所思惟盡瘁敢復計成功半<lb/>
世江湖上千憂寤寐中汗青誰秉筆請攷衆言公<lb/>
　　　又<lb/>
國恥臣當死公家二世心忍㸔垂絶筆誰續㫁絃音精<lb/>
爽今如在衣冠恨更深却嗟蜍與志處世漫侵尋<lb/>
<pb n="KR4d0284_WYG_005-9a"/>
　　　又<lb/>
平日多竒節中間似富公天從廬墓請人說捄荒功辛<lb/>
苦培邦本雍容遏亂鋒文傳遺奏切更過子嚢忠<lb/>
　　　又<lb/>
曽是南荆地他年竹馬迎旌旂嚴騎士弧矢盛民兵細<lb/>
攷規摹舊還知節制明思公如峴首同我淚縱横<lb/>
　　　追餞馬憲<lb/>
膚使行原隰清風伴徃還詩情渾漫興雪意正相關許<lb/>
<pb n="KR4d0284_WYG_005-9b"/>
國心何壯憂民鬢易斑留連三日語解后十年間<lb/>
　　　某以四十字送詳刑使君<lb/>
拙守荆江上無人共徃還能來慰牢落話舊幾間關冬<lb/>
壑龍蛇蟄風林虎豹斑相期㴠養力且到古人間<lb/>
　　　除夕登仲宣樓<lb/>
懷土昔人志傷時此日心長江霜潦淨故國莫煙深訪<lb/>
古多遺恨憑欄更獨吟細㸔前浦樹生意已堪尋<lb/>
　　　隔牆聞正父鄉飲甚樂偶畏風不預用前韻敬<lb/>
<pb n="KR4d0284_WYG_005-10a"/>
　　　簡<lb/>
元日忻晴色新年秪舊心故人同客裏鄉話自情深儘<lb/>
說成都酒休為楚澤吟相逢須痛飲歲月易侵尋<lb/>
　　　劉勝因自襄陽過予渚宫於其歸小詩贈别<lb/>
骯髒寧多忤棲遲乆倦㳺折肱諳世味袖手惜良籌日<lb/>
月隆中晩風煙峴首愁登臨應慷慨還解寄詩不<lb/>
　　　光弼姪得邑西歸賦詩勉之併示光義二首<lb/>
共惟二百載詩禮一門中冷落吾憂甚扶持爾輩同傳<lb/>
<pb n="KR4d0284_WYG_005-10b"/>
心無異轍隨用不言功外慕知何極惟應念祖風<lb/>
得邑寧論小居官最近民中誠儻無倦同體㑹相親暇<lb/>
日書還讀清源政自新吾兄有遺訓爾輩足持循<lb/>
　　　送曽裘父<lb/>
交舊間何闊能來浹日留還尋佳橘頌惜别仲宣樓探<lb/>
古書盈屋憂時雪滿頭絶思黄閣老招隱意綢繆<hi>樞宻劉公</hi>
<hi>嘗欲以遺逸舉裘父</hi>
　　　帳幹周君桂林相從之舊已亥莫春出嶺迂道<lb/>
<pb n="KR4d0284_WYG_005-11a"/>
　　　相過臨别求予言姑賦此<lb/>
江北逢新雨湘南憶舊逰能來慰岑寂恨不小遲留日<lb/>
月徒催老功名浪自愁惟應編簡樂在已可深求<lb/>
　　　中秋與僚佐登江陵郡城觀月<lb/>
涼意今年早蟾光七澤多憑欄共懷古擁袂獨髙歌風<lb/>
物關山逺功名歲月過一樽聊復爾於此興如何<lb/>
　　　遊章華臺<lb/>
楚國舊雄勝荒臺今是非平川留宿潦蕭寺掩斜暉木<lb/>
<pb n="KR4d0284_WYG_005-11b"/>
落秋聲急天髙鴈影微凄涼無處問騎馬踏堤歸<lb/>
　　　和元晦擇之有詩見懷<lb/>
作别又如許何當置我旁巻舒書在手展轉月侵床合<lb/>
志師千載相思謾一方臨風三歎息此意渺難量<lb/>
　　　送范伯崇<lb/>
堂堂延閣老遺範見斯人孝友傳家舊詩書用力新人<lb/>
心危易失聖學妙難親願勉思𢎞毅求仁可得仁<lb/>
　　　定叟弟生辰<lb/>
<pb n="KR4d0284_WYG_005-12a"/>
清秋記弧矢舉酒頌年長别去今踰歲情親秪對床韋<lb/>
編閑玩味幕府小徜徉刮目它時看光暉映棣棠<lb/>
　　　南軒木犀<lb/>
不隨秋月閟天香氷雪叢中見縷黄却得清寒惜花地<lb/>
少須梅影慰孤芳<lb/>
　　　和安國送茶<lb/>
官焙蒼雲小卧龍使君分餉自題封打門驚起曲肱夢<lb/>
公案從今又一重<lb/>
<pb n="KR4d0284_WYG_005-12b"/>
　　　賦鄭子禮壽芝堂<lb/>
莫向堂中覔壽芝主人心地本平夷子孫保此傳家瑞<lb/>
世享長年自不疑<lb/>
　　　喜雨呈安國<lb/>
懸知雨意未渠巳一夜簷聲到枕間曉上髙樓望雲氣<lb/>
蟄龍千丈起西山<lb/>
早秧出隴蠶已絲眼中一雨正垂垂農家辛苦渠能識<lb/>
請誦周公七月詩<lb/>
<pb n="KR4d0284_WYG_005-13a"/>
向來惻怛哀矜意便覺雨滿乾坤間城東大士寧關汝<lb/>
民倚邦侯如㤗山<lb/>
涼生椽筆試烏絲妙語便作星斗垂我亦小䆫無一事<lb/>
細傾新酒和公詩<lb/>
　　　自烏石渡湘思去歲與朱元晦林擇之偕行講<lb/>
　　　論之樂賦此<lb/>
朝來一舸渡湘水山色横秋真可憐忽憶去年聯騎客<lb/>
沙邊搔首意茫然<lb/>
<pb n="KR4d0284_WYG_005-13b"/>
　　　道間晩稻甚盛喜而賦此<lb/>
我行自喜有勝事夾道黄雲禾黍秋聞道今年罷和糴<lb/>
老農卒歲儻寛憂<lb/>
　　　墳庵枕上追愴賦此<lb/>
秋氣惻惻侵户牖霜林風過猶餘音八年淚濕龍塘土<lb/>
展轉不眠中夜心<lb/>
　　　晩晴<lb/>
昨日隂雲滿太空眼前不見祝融峯晩來風巻都無迹<lb/>
<pb n="KR4d0284_WYG_005-14a"/>
突兀還為紫翠重<lb/>
　　　渡興樂江望祝融<lb/>
日上寧容曉霧遮須臾碧玉貫明霞人謀天意適相值<lb/>
寄語韓公不用誇<lb/>
　　　仲秉再用前韻為梅解嘲復和之<lb/>
幾年身在水雲間愈見花邊下語難猶有故人相慰藉<lb/>
西山載酒未盟寒<lb/>
東君豈是結新知誰共羣芳較疾遲不但開花髙一世<lb/>
<pb n="KR4d0284_WYG_005-14b"/>
更看嘉實滿青枝<lb/>
　　　有懷安國<lb/>
若人别去已經秋却見山間翰墨留獨對西風揩望眼<lb/>
試從雲際辨荆州<lb/>
　　　自上封下福巖道旁訪李鄴侯書堂山路榛合<lb/>
　　　不可徃矣<lb/>
石壁巉巖路已荒人言相國舊書堂臨機自古多遺恨<lb/>
妙䇿當年取范陽<lb/>
<pb n="KR4d0284_WYG_005-15a"/>
　　　下山有作<lb/>
五日山行復下山愛山不肯住山間此心無着身長徤<lb/>
明歲秋髙却徃還<lb/>
　　　廬陵李直卿以復名其齋求予詩乆未暇也今<lb/>
　　　日雪霽登樓偶得此遂書以贈顧惟聖門精微<lb/>
　　　綱領豈淺陋所能發秪増三歎<lb/>
李侯索我復齋詩此理難明信者稀要識聖賢端的意<lb/>
須於動處見天機<lb/>
<pb n="KR4d0284_WYG_005-15b"/>
萬化根原天地心幾人於此費追尋端倪不逺君看取<lb/>
妙用何曽間古今<lb/>
　　　和張荆州所寄<lb/>
自古荆州通陸海秪今學士過青錢笑譚坐了安邊䇿<lb/>
取次成詩盡可編<lb/>
詩來千里作春妍尚記城南五畆園豈但苔㾗留屐齒<lb/>
故應石上有窪罇<lb/>
有時散䇿過西隣共向東風憶故人芙蓉亭下池水滿<lb/>
<pb n="KR4d0284_WYG_005-16a"/>
敬簡堂前楊栁春<lb/>
鍾陵未命千里駕洞庭亦繫沙邊舟閉門讀書卧歲晩<lb/>
世事敢云風馬牛<hi>共父安國皆欲相招未能徃也</hi>
明時未可廢譚兵壯歲寧容便乞身何人為向沙頭去<lb/>
憑仗慇懃一問津<lb/>
　　　正月强半梅猶未開黄仲秉作詩嘲之次韻<lb/>
孤芳未分落人間故向東風小作難眼底莫容蜂蝶亂<lb/>
好留明月趂春寒<lb/>
<pb n="KR4d0284_WYG_005-16b"/>
水邊踈影幾人知尚喜詩翁到未遲怪得尋花心眼别<lb/>
去年曽賦上林枝<lb/>
　　　謝邢少連送葡萄豆蔲栽<lb/>
君家小圃占春光眼看龍鬚百尺長移向樓邊並寒井<lb/>
明年垂實更隂涼<lb/>
留取園中數畆賖擬栽靈藥謝紛華兒童今日知翁喜<lb/>
移得若家豆蔲花<lb/>
　　　晩過呉伯承留飲<lb/>
<pb n="KR4d0284_WYG_005-17a"/>
推門野路竹毶毶落日天寒相對談可是主人風韻别<lb/>
自斟白酒擘黄柑<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0284_WYG_005-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻四十三</head>
    <p>
<pb n="KR4d0284_WYG_043-1a"/>
欽定四庫全書<lb/>
　南軒集巻四十三　　　　　宋　張栻　撰<lb/>
　　祭文<lb/>
　　　祭虞雍公<lb/>
惟公起自逺服進登王朝適逢禦敵之辰曽靡辭難之<lb/>
色攘袂獨奮力折凶渠之鋒驅車四馳徧當邊圉之寄<lb/>
式符眷意遂正鈞衡堂堂漢相之容赫赫周民之望方<lb/>
三年之坐閲指萬里以言歸顧寵光之至隆在近世而<lb/>
<pb n="KR4d0284_WYG_043-1b"/>
莫比豈期疾遇遽以訃聞帝所咨嗟士増歎息某之愚<lb/>
戅嘗勤推轂之懐論有與同正惟公議之報輙遣薄奠<lb/>
用將鄙誠公之英靈實所臨鍳<lb/>
　　　祭汪端明<lb/>
嗚呼公之盛名盖四十年有如黄鍾大吕巋然在懸使<lb/>
未攷擊人之望之亦知其為衆樂之先惟平日之所履<lb/>
毎務倣乎昔賢不與世以交騖不絶俗而孤騫獨好義<lb/>
以欵欵而懐忠之拳拳茍片善之足取必挽後而推前<lb/>
<pb n="KR4d0284_WYG_043-2a"/>
或所趣之有違敢妄假於色言顧規摹之若是豈斯世<lb/>
之其然昔棲遲於下僚窮師友之淵源逮顯用於王朝<lb/>
論據經而不偏實衆芳之所宗蔚佩蘭而握筌屢賦政<lb/>
於藩方亦惠澤之究宣晚卧柯山靜觀其旋玩心於羲<lb/>
經不自放而益䖍隱聲實之逾隆竚側席之招延何大<lb/>
命之止斯歎莫返於逝川痛易簀於蕭寺無居宅之一<lb/>
椽嗚呼前軰風流于今邈焉典刑云亡後生孰傳念言<lb/>
愚蹤公所知憐義篤金石乆而彌堅書猶在手人隔九<lb/>
<pb n="KR4d0284_WYG_043-2b"/>
泉屬拘印紱奔走莫縁孰知予悲涕泗洏漣<lb/>
　　　祭劉樞密共甫<lb/>
謹為位致祭于故留守觀文樞密劉公之靈惟公德業<lb/>
孚于上下威望著于華夷宜秉國鈞以輔明主天不慭<lb/>
遺人之云亡夙䝉公知尤重傷痛為位家塾慟哭冩哀<lb/>
　　　再祭<lb/>
嗚呼哀哉六月甲子䘮我元臣如其可贖何直百身盖<lb/>
積天下之望已乆而閱天下之故已深其明决足以斷<lb/>
<pb n="KR4d0284_WYG_043-3a"/>
謀於俄頃而剛毅足以任重於千鈞忠誠孚于君心惠<lb/>
澤浹于斯民威名慴乎姦宄義槩動乎三軍使之主廟<lb/>
堂之上固足以厭患於未形而置之排難解紛之際不<lb/>
俟施為巳足以折衝於精神國虧柱石人失典刑此有<lb/>
識之士所以為天下惜而至於泣涕沾巾者也嗚呼哀<lb/>
哉忠顯之烈感乎幽明二卿之忠不忘請纓公自壯歳<lb/>
念其家聲敵騎飲江扈從時巡國有大政抗論前陳由<lb/>
斯而來蔚其直稱出身而刑國有大人及其分閫潢池<lb/>
<pb n="KR4d0284_WYG_043-3b"/>
息兵遂登紫樞以翼政經収綱端本用尊朝廷凛然正<lb/>
色公言是伸復牧于藩所至續聞捄荒之政近世莫倫<lb/>
旋觀設施靡囏靡棼左右具宜乆而愈新江湖轍環幾<lb/>
老于行人望公歸帝圖厥勤豈不用公未極于成嗚呼<lb/>
哀哉夫子知我匪契之云我之於公惟義是親相勉相<lb/>
厲期報吾君情深意得有同弟兄言念作别乙未之春<lb/>
我車入南公徃江濆眷焉不舎語何諄諄豈期一闊而<lb/>
隔死生精爽在目我言孰聽嗚呼哀哉義當奔走送公<lb/>
<pb n="KR4d0284_WYG_043-4a"/>
歸輤屬其拘攣王事有程哭公家塾載遣此文禮雖不<lb/>
豐公鍳其誠<lb/>
　　　三祭<lb/>
嗚呼哀哉公之云亡既踰再時匪今之悲百年之思故<lb/>
歳之冬始奉遺墨一見流淚繼之以哭墨淡行斜如公<lb/>
疲薾誦公之言則何昭晣始云國恥抱恨九原勉予忠<lb/>
義以報吾君中言先公銘志未立豈無他人命予以筆<lb/>
永復繼書嘱弟及子嗟予何人乃託以死精爽在上耳<lb/>
<pb n="KR4d0284_WYG_043-4b"/>
聞公言顧雖不武敢怠勉旃銘詩脱草遽遣薦陳獨慙<lb/>
荒蕪曷詔不冺貽書平甫期守公訓告于二子罔墜厥<lb/>
命惟元晦君實公所敬無求于外惟晦是聽公之息女<lb/>
當擇于歸顧予雖逺願與聞之凡公所命當以復公薄<lb/>
奠是將告于公宫<lb/>
　　　祭唐待制<hi>立夫</hi>
惟公清夷粹温抗志千古文辭深嚴穆我王度獻納雍<lb/>
容有感無忤遇民如兒伊教匪怒及臨事㑹不改平素<lb/>
<pb n="KR4d0284_WYG_043-5a"/>
人方忽忽已獨有裕嗚呼惟公之賢世或知之而鮮克<lb/>
窺其微盖據梧隱几獨得忘言之妙故飢食渇飲俱不<lb/>
外乎天機没無怛化則亦其宜先君與公道義之交豈<lb/>
獨賔客之敬藐然孤生早辱過聽推其所懐於公莫隱<lb/>
方抱鉅痛公復云亡東望鄱水有涕淋浪免䘮之初念<lb/>
篤先友敢遣蕪祠侑此巵酒<lb/>
　　　祭王詹事<lb/>
惟公天與勁特世推忠純正色立朝姦邪所憚其於當<lb/>
<pb n="KR4d0284_WYG_043-5b"/>
今大義胷中見之甚明非茍然假竊者比也盖自發䇿<lb/>
大廷至於没齒凡十五年凛如一日去年之春復來造<lb/>
朝身雖已病愛君冞篤惟昔先人雅器重公藐然孤生<lb/>
晚蒙公知去違朝路曽未幾日遽聞來訃越在道塗迄<lb/>
今定止始克遣一觴之奠盖惟兹世痛公之亡而非獨<lb/>
下交之私情也<lb/>
　　　祭張舍人<hi>安國</hi>
某率某官某就城北袚禊亭為位致祭于亡友舎人張<lb/>
<pb n="KR4d0284_WYG_043-6a"/>
公之靈嗚呼去年此時送公湘濵豈期今兹哭公失聲<lb/>
英爽在目交情不忘邈不復見我涕以滂惟公天姿邁<lb/>
偉發越而不夀考以昌王國今兹之哭豈吾黨私醴肴<lb/>
匪多公其臨之<lb/>
　　　再祭<lb/>
嗟乎如君而止斯耶其英邁豪特之氣其復可得耶其<lb/>
如長江巨河奔逸洶湧𣺌然無際而獨不見其東滙溟<lb/>
渤之時邪又如驊驑綠耳追風絶塵一日千里而獨不<lb/>
<pb n="KR4d0284_WYG_043-6b"/>
見其日暮税駕之所耶此某所以痛之深惜之至而哭<lb/>
之悲也惟君起布衣被簡遇十年之間入司帝命出領<lb/>
數路文章之煒煌政事之超卓多士之所共知亦不待<lb/>
某之賛歎惟其孝友恂恂朝夕則人有不得而盡知者<lb/>
方自荆州歸某以書抵君謂及此閒暇專意承志實進<lb/>
德脩業之要君深以為然孰謂曽未數月乃有此聞某<lb/>
傾盖荷知乆而罙篤言有勁切君不以為迂此意何可<lb/>
忘也道阻且長不得徃哭遣致一奠孰知予悲<lb/>
<pb n="KR4d0284_WYG_043-7a"/>
　　　祭姚端明<lb/>
惟公早試劇煩見才猷之敏劭晚登廊廟都寵數之便<lb/>
蕃方新十國之瞻遽作九原之隔凡兹民吏孰不傷嗟<lb/>
某昔歳朝班嘗奉笑言之欵如今官守幸遵規畫之餘<lb/>
念託契於交承敢異情於生死逺將一奠少見鄙誠<lb/>
　　　祭王侍郎<hi>嘉叟</hi>
惟靈强毅自立克大其門進登王朝無所附麗從容造<lb/>
膝有見不隱帝稱其直士歎其忠豈期卧家遽以訃告<lb/>
<pb n="KR4d0284_WYG_043-7b"/>
凡百君子孰不嗟痛矧惟交舊嘗辱論心為國惜賢揮<lb/>
淚無已道阻且逺莫獲走前一奠不腆少致此誠嗚呼<lb/>
哀哉<lb/>
　　　祭黄侍郎仲秉<lb/>
嗚乎孰謂仲秉而止於斯耶念言鄉曲之契萬里相遇<lb/>
意好特深迨兹朝著志同有幾握手憂國言靡及私僕<lb/>
之去國君則愴然謂子之行予胡可乆本期有補寧為<lb/>
㓗身嗟乎斯言琅琅猶昨日事耳去年君歸道荆鄂間<lb/>
<pb n="KR4d0284_WYG_043-8a"/>
數寄手書眷焉不舎豈期抵舎遽以訃傳始聞其疑已<lb/>
乃深痛善類之䘮士所共嗟矧惟下交情其能已嗟乎<lb/>
仲秉温厚而文立朝有忠益之譽為政有平理之稱逺<lb/>
業未乆中道遽止嗟乎痛哉敬遣薄奠逺致鄙誠執事<lb/>
占辭隕淚盈紙<lb/>
　　　祭查少卿<lb/>
嗟嗟元章而止斯邪修短有命亦奚以悲惟其所有未<lb/>
克究施昔之觀人驗于其私君之在家孝友融怡出而<lb/>
<pb n="KR4d0284_WYG_043-8b"/>
臨民則具是依人之有才患不克勝惟君敏才遇事風<lb/>
生而能自持以蹈凖繩愽見洽聞貫穿古今發於文辭<lb/>
温潤老成尤長論事纚纚可聽蚤登道山嘉言有稱持<lb/>
節蜀道撫循春温中外踐更名實攸敦前年之秋萬里<lb/>
來歸徃臨秦淮軍民具宜人曰賢勞君靡難辭云何一<lb/>
疾遂以訃家逮兹踰年竟老煙霞訃音初傳駭愕嘆呀<lb/>
念昔幕府傾盖情親朅來同朝友誼罙深憂時許國則<lb/>
識君心解后歸舟班荆共語覺君病餘未渠復故恠君<lb/>
<pb n="KR4d0284_WYG_043-9a"/>
臨别感慨如許嗟嗟元章有志未遂尚約卜廬湘水之<lb/>
涘豈期一别而乃永已君弟在荆銜血星奔君孤藐然<lb/>
孰誨孰存哭遣此奠君乎不聞<lb/>
　　　祭吕郎中<lb/>
嗚呼前年之春識公嚴陵望其容藹然有慈祥豈弟之<lb/>
氣知其臨民之不苛也聽其言纚然多故家遺俗之事<lb/>
又知其世守之不㤀也别後之書情何篤也訃音之傳<lb/>
痛何遽也况於令子友義為深一奠之禮敢以薄而廢<lb/>
<pb n="KR4d0284_WYG_043-9b"/>
耶<lb/>
　　　祭費檢正<lb/>
惟公植德敦靜蓋徐公之有常秉心曠夷實師德之無<lb/>
競奉職外服去愈見思列官王朝乆不改度方矚持符<lb/>
之拜遽遭偃月之疑猶冀䕶藩豈期易簀某夙䝉睠予<lb/>
託在葭莩秖增百感之深莫前一酌之慟禮雖不腆情<lb/>
則可知<lb/>
　南軒集巻四十三<lb/>
</p>
<p>
</p>
  </div>
</body>
</text>
</TEI>
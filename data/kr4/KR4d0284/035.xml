<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南軒集巻三十五</head>
    <p>
<pb n="KR4d0284_WYG_035-1a"/>
欽定四庫全書<lb/>
　南軒集巻三十五　　　　　宋　張栻　撰<lb/>
　　題䟦<lb/>
　　　䟦歐陽文忠公書梅聖俞河豚詩帖<lb/>
文忠公喜誦梅公此詩且屢書之抑亦有所感歎而然<lb/>
邪<lb/>
　　　䟦呉晦叔所藏伊川先生上蔡龜山帖<lb/>
乾道癸巳歳八月之七日某伏閲是軸喟然而歎曰嗟<lb/>
<pb n="KR4d0284_WYG_035-1b"/>
乎學者不克躬見先生之儀刑既朝夕誦味其遺言以<lb/>
求其志攷其行事以究其用又幸而得其字畫而藏之<lb/>
盖將以想慕其誠敬之所存而亡有極也豈與尋常緘<lb/>
藏書帖者比哉夫聞其風猶使人若是況於如上蔡龜<lb/>
山親炙之而稱高弟者乎併與二公之書而寳焉抑可<lb/>
見師友淵源之盛矣<lb/>
　　　䟦王介甫帖<lb/>
後一帖大理少卿許遵守京口時王丞相與之書遵刻<lb/>
<pb n="KR4d0284_WYG_035-2a"/>
之石始遵在登州論阿云獄事丞相為從臣力主之自<lb/>
後殺人至十惡亦許案問自首减死長惡惠姦甚逆天<lb/>
理今此帖乃謂遵夀考康寧子孫蕃衍由其議法求所<lb/>
以生之之故蓋丞相炫於釋氏報應之說故以長惡惠<lb/>
姦為隂德議國法而懐私利有所為則望其報其心術<lb/>
之所安蓋莫掩於此予故表而出之<lb/>
　　　䟦王介甫帖<lb/>
金陵王丞相書初若不經意細觀其間乃有晉宋間人<lb/>
<pb n="KR4d0284_WYG_035-2b"/>
用筆佳處但與人書帖例多怱怱草草此數紙及予所<lb/>
藏者皆然丞相平生何有許忙迫時邪<lb/>
　　　䟦王介甫帖<lb/>
予喜藏金陵王丞相字畫辛夘嵗過霅川有持此軸來<lb/>
售而得之丞相於天下事多鑿以已意顧於字畫獨能<lb/>
行其所無事如此此又其晚年所書尤覺精到予所藏<lb/>
他帖皆不及也<lb/>
　　　跋東坡帖<lb/>
<pb n="KR4d0284_WYG_035-3a"/>
坡公與銀臺舎人帖殆是行新法時勸其因入對盡所<lb/>
欲言且曰人臣事君惟有竭盡庶幾萬一恐未當以前<lb/>
例為戒讀斯言凜凜有生氣士大夫希世求合者固不<lb/>
足問茍雖有言而懐不自盡皆徇情惜已非為臣之義<lb/>
也讀斯言亦可以興起矣<lb/>
　　　跋東坡帖<lb/>
坡公結字穏密姿態横生一字落紙固可藏玩而况平<lb/>
生大節如此哉竊嘗觀公議論不合於熈豐固宜至元<lb/>
<pb n="KR4d0284_WYG_035-3b"/>
祐初諸老在朝羣賢彚征及論役法與已意小異亦未<lb/>
嘗一語茍同可見公之心惟義之比初無適莫也方貶<lb/>
黄州無一毫挫折意此在它人已為難能然年尚壯也<lb/>
至於投老炎荒剛毅凜凜略不少衰此豈可及哉范太<lb/>
史家藏公舊帖其間雖有壯老之不同然忠義之氣未<lb/>
嘗不蔚然見於筆墨間也真可畏而仰哉<lb/>
　　　跋蔡端明帖<lb/>
蔡端明書如禮法之士盛服齋居不敢少有舒肆之意<lb/>
<pb n="KR4d0284_WYG_035-4a"/>
見者自是起敬<lb/>
　　　䟦司馬忠潔公帖<lb/>
右司馬忠潔公帖惟公㐲節仗義不辱其先某頃在儀<lb/>
曹嘗上公節惠應諡法今獲見翰墨慨然想其平生所<lb/>
謂臨風涕零之語其憂傷之意夫豈私于身哉<lb/>
　　　䟦張侍郎帖<lb/>
右侍郎張公政和間與成正賈公手帖所論陜西鐵錢<lb/>
事使人歎息盖自熈豐用事大臣更變法度其後祖述<lb/>
<pb n="KR4d0284_WYG_035-4b"/>
之者益以近利為急一時觀望蠭起毛舉至於無法之<lb/>
不變而無法之不壊陜西錢事亦其一也小人大抵喜<lb/>
更作務生事其意欲乗時射利而已寧為國家生民計<lb/>
耶是以歎息<lb/>
　　　跋陳了翁帖<lb/>
了翁忠義剛大之氣高出一世及觀此帖處事精密不<lb/>
忽於細微益知前輩工夫非苟然也淳熈乙未嵗未盡<lb/>
三日賀州别駕李宗甫見寄<lb/>
<pb n="KR4d0284_WYG_035-5a"/>
　　　跋了翁責沈<lb/>
責沈者贈諫議大夫忠肅陳公之所作也公壯嵗未聞<lb/>
前輩先覺之名迄終身以為歉至引葉公之事自責葉<lb/>
公實沈諸梁故名其文曰責沈龜山楊先生嘗為之䟦<lb/>
既足以發明公之盛德矣反復而讀之又以見公進學<lb/>
之心尤嚴於既老之際徙義之勇不忽於卑者之言其<lb/>
虚中克己皆可以為後世師法建康留守劉公得真蹟<lb/>
而刻之以墨本來寄某謂斯文之傳誠有補於世教獨<lb/>
<pb n="KR4d0284_WYG_035-5b"/>
恐逺方之士艱於得見乃復刻于桂林學宫云劉公名<lb/>
珙淳熈四年六月戊子廣漢張某謹志<lb/>
　　　䟦李泰發帖<lb/>
李公以八十之年流落鯨波萬里之外而翰墨辭氣凜<lb/>
凜如此誠一時偉人也某雖不及識公展玩此軸亦足<lb/>
想見其平生耳<lb/>
　　　跋了翁與丞相隴西公書<lb/>
丞相隴西公宣和元年六月論都城水事自左史謫官<lb/>
<pb n="KR4d0284_WYG_035-6a"/>
沙縣此諫議陳公所寄書也丞相精忠大節森然如星<lb/>
斗之在天而事業實權輿於此諫議於丞相為丈人行<lb/>
今觀書辭所以相與蓋甚篤前輩憂時之念深故於人<lb/>
才拳拳如此歛袵三復敬歎何窮惟是某嘗竊怪諫議<lb/>
平生於君父大義跬歩不舎其與異教淪棄三綱者不<lb/>
翅霄壤之異矣顧乃區區樂講於其説獨何歟恨生晚<lb/>
不及親見公質所疑也<lb/>
　　　書相公親翰<lb/>
<pb n="KR4d0284_WYG_035-6b"/>
子曰顔氏之子其殆庶㡬乎有不善未嘗不知知之未<lb/>
嘗復行易曰不逺復無祗悔元吉<lb/>
　甲申孟秋朔先公次餘干暑甚憩趙氏養正堂毎閒<lb/>
　暇親翰墨多冩經書要言置縑囊中累十百紙先公<lb/>
　易簀於仲秋不肖孤哀苦謹藏遺澤不忍發讀越二<lb/>
　年前進士太原陳伯雄來相弔於湘水之上自以嘗<lb/>
　在江淮辱先公誨言欲求字畫而歸為子孫藏予慟<lb/>
　哭開篋取此紙授之嗚呼學聖人必學顔子則有凖<lb/>
<pb n="KR4d0284_WYG_035-7a"/>
　的顔氏之所以為有凖的何也以其復也復則見天<lb/>
　地之心成位乎中而人道立矣然而欲進於此奈何<lb/>
　其惟格物以至之而克己以終之乎嗚呼此先公之<lb/>
　所以教某者今併以告陳子丙戌十月甲戌某謹書<lb/>
　　　䟦尚憲帖<lb/>
尚公之所以告其知己者可謂切矣受人之知者不當<lb/>
爾邪公之没也乆矣讀其書辭猶覺生意凜然義理之<lb/>
不可泯也<lb/>
<pb n="KR4d0284_WYG_035-7b"/>
　　　䟦孫忠愍帖<lb/>
孫公此數帖其處死蓋已素定事豫則立豈不信乎自<lb/>
熈寧相臣以釋老之似亂孔孟之真其說流遁蠧壊士<lb/>
心波蕩風靡中間變故仗節死義之臣鮮聞焉論篤者<lb/>
知其有所自來也觀公訓敕諸子從事經史大抵以實<lb/>
用為貴以渉虚為戒其不愛變於俗學可知卒有以自<lb/>
立宜也鄂州史君千里寓書敬題巻末<lb/>
　　　䟦尹和靖遺墨<lb/>
<pb n="KR4d0284_WYG_035-8a"/>
和靖先生所居之齋多以片紙書格言至論寘于窻壁<lb/>
間今徃徃藏于其家如此所刻是也反復玩繹遐想其<lb/>
感發之趣深存體之工至而浹洽之味為無窮也嗟乎<lb/>
學者於此亦可得師矣<lb/>
　　　書贈吴教授<lb/>
誠者天之道敬者人事之本敬道之成則誠而天矣然<lb/>
則君子之學始終乎敬者也人之有是心也其知素具<lb/>
也意亂而欲汨之紛擾臬兀不得須㬰以寧而正理益<lb/>
<pb n="KR4d0284_WYG_035-8b"/>
以蔽塞萬事失其統矣於此有道焉其惟敬而已乎伊<lb/>
川先生曰主一之謂敬又曰無適之謂一夫所謂一者<lb/>
豈有可玩而執者哉無適乃一也蓋不越乎此而已嘗<lb/>
試於平居暇日深體其所謂無適者則庶乎可識於言<lb/>
意之表矣故儼若思雖非敬之道而於此時可以體敬<lb/>
焉即是而存之由是以察之則事事物物不得遁焉涵<lb/>
泳不舎思慮將日以清明而其知不蔽矣知不蔽則敬<lb/>
之意味無窮而功用日新矣天地之心其在兹與學者<lb/>
<pb n="KR4d0284_WYG_035-9a"/>
舎是而求入聖賢之門難矣哉至於所進有淺深則存<lb/>
乎其人用力敏勇與緩急之不同耳吾友臨川吴仲權<lb/>
志於古道將以敬名其所居之齋而日勉焉於其行也<lb/>
書此以贈之蓋朋友相與警勸之義也<lb/>
　　　題長沙開福寺<lb/>
長沙開福蘭若故為馬氏避暑之地所謂㑹春園者今<lb/>
荒郊中時得塼甓皆為鸞鳯之形而竒石林立二百年<lb/>
來供城中官府及人家亭館之玩何可數計而蔽於榛<lb/>
<pb n="KR4d0284_WYG_035-9b"/>
莽卧於泥池者尚多有之當時不知載致何所用民之<lb/>
力又何可量哉馬氏父子乗時盜據一方竭澤聚斂以<lb/>
自封而又以資其侈靡之用旋踵而衰兄弟相讐敵魚<lb/>
肉惟恐不及亦其理與勢宜然今湘岸有淫祠江中有<lb/>
誓洲及其交兵詛誓之所小家自為蠻觸祗足以發千<lb/>
載之一笑寺之西袚禊亭下臨湖光舉目平逺自為此<lb/>
邦登覽勝處不足用馬氏為汙也<lb/>
　　　䟦祖慶所藏其師宗杲法語<lb/>
<pb n="KR4d0284_WYG_035-10a"/>
觀慶之請以父母為言而其師特為拈出嗟乎是非秉<lb/>
彛之所存而不可以己者邪<hi>今祖慶刻石蔣山改父母作生死字</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0284_WYG_035-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南軒集巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>灌園集巻十</head>
    <p>
<pb n="KR4d0121_WYG_010-1a"/>
欽定四庫全書<lb/>
　灌園集巻十　　　　　　宋　吕南公　撰<lb/>
　　書<lb/>
　　　上曽内翰書<lb/>
内翰閤下往在熈寜之初閤下以令長進京官遭値聖<lb/>
君賢相留神至治而閤下遂為參贊新美之腹心當是<lb/>
時某再以舉子絀於有司去十五年間實見閤下歴省<lb/>
寺登禁近用直被䜛出典雄藩逡巡擁節鉞董百萬貔<lb/>
<pb n="KR4d0121_WYG_010-1b"/>
虎士為天子鎮撫南蠻扼制西羌功名資致秀茂顯赫<lb/>
與古賢將相上下窮山越海能言之類莫不詠誦風烈<lb/>
想望聲彩而某幸以褐衣事筆硯丹鉛從諸生後薄曉<lb/>
辭章又有鄉國枌榆可為寒晩依歸之號乃獨至今偭<lb/>
然未識閤下顔面蓋常耿歎以為士而志於道徳惟無<lb/>
外慕焉耳若夫禮義之必行則窮逹非所以間之聞諸<lb/>
前言三代之盛法度之行人才茍可以事上未有不聞<lb/>
於家邦其所為道隆徳駿之君子位不止卿相其國而<lb/>
<pb n="KR4d0121_WYG_010-2a"/>
進乎天子之所則列國之臣皆得因治王㑹以走職而<lb/>
承訓其雖各仕一國莫不有朝聘交相請覿之事蓋不<lb/>
如是則義不足於己禮不足於人也孰有生長同乎四<lb/>
封之内學云同師行云同表而自壯抵老未相與者後<lb/>
世之道徳不明是或一蔽故居而未及仕與仕而之他<lb/>
邦有鄰不覿者維此之故窮則知有逹者而逹則於窮<lb/>
者或不之知乃勢之常而情之不必怪者也昔閤下之<lb/>
自桂而北也旗旌過故里道路為之榮耀巷兒閭婦畢<lb/>
<pb n="KR4d0121_WYG_010-2b"/>
出傾仰而某不獲伏謁導騎之前則以閤下未嘗還鄉<lb/>
國其於不敏宜不知今且莫有為窮困之先者將以輕<lb/>
易得罪於行塵故不敢也及閤下以哭亡來歸而某又<lb/>
不得速往則以既未嘗得見而遽以賤弔貴非禮之情<lb/>
又不敢也雖然某終願一識閤下顔面以慰嵗乆想詠<lb/>
之區區以稍異於鄰不覿之徒以不盡廢夫賤敬貴少<lb/>
敬長不肖敬賢之禮義而使閤下亦幸肯降意而導焉<lb/>
以知鄉國之寒晚有可與言乎否也是故來伏屏外竊<lb/>
<pb n="KR4d0121_WYG_010-3a"/>
以世俗之請見必先之以髙妙無底之譚辭瀚漫沸騰<lb/>
若應魯門之問然夫未見顔色而言孔子命之為瞽而<lb/>
曹爽所以甚輕王弼也某則不敏惟閤下幸肯降意而<lb/>
終賜之見則某將有自此之繼承焉<lb/>
　　　上曽吏部書<lb/>
世所謂賢公卿大夫天下之人莫不願見之意或不齊<lb/>
同則不佞之區區謹未敢以衆人自許嘗觀秦漢以來<lb/>
功名之士往往成於激昂或亦求而不得得而無立比<lb/>
<pb n="KR4d0121_WYG_010-3b"/>
之逆取順守有妄有直其猶可議何則彼其内有欲行<lb/>
之志又有可為之才而外無鄉閭書登之序以助其進<lb/>
則其矯首引吭豈不宜哉至如後世辟察有令科舉有<lb/>
司而士猶争以躁競熏馳是則為肉借皮茍求云爾曽<lb/>
何足以居激昂之後哉無可議矣乃若某之所意則以<lb/>
為富貴之亨否聽之天功名之有無視之時充吾所養<lb/>
而無所待於物不亦可乎然則所願見者道徳文章命<lb/>
世之士而已其於公卿大夫為不為非所問也昔者食<lb/>
<pb n="KR4d0121_WYG_010-4a"/>
於逆旅蓋十五年嘗再至京師而未嘗得見所謂巨公<lb/>
貴人非無所見者也方天下之人皆得疑於借皮而已<lb/>
則非借誰能覆按哉不如勿往以使氣熖之閽人無我<lb/>
惡也夫讀書而尚友古之人於悄悄之牖間孰肯同于<lb/>
塵俗致見惡之紛紛乎惟閤下兄弟言成文而世莫能<lb/>
加動成徳而人莫能擇價滿乎四海可謂命世之豪傑<lb/>
而先墓髙枌宛在此都攀援暎附可以及識而尚以隔<lb/>
遠未及也又况其他往嵗舍人屈於洪州實獲一見其<lb/>
<pb n="KR4d0121_WYG_010-4b"/>
後自福還朝又見焉而翰林與閤下至今未識也夫南<lb/>
豐為邑著於地志千載而未有一人以文武勲名書之<lb/>
史氏至宋興且七八十年而後天下稱曽子固又至熈<lb/>
寜而翰林與閤下俱鳴於時而事業條緒鬯偉光衍特<lb/>
未艾也使異時載筆之士踴躍慰藉如得䕫夷稷契而<lb/>
序之一門三人並駕方軌何其盛也聖天子在上所以<lb/>
圖維緝治方將跨軼三五而閤下以太史知選部上之<lb/>
注待其將盡得天下英材以完萬世太平之基則閤下<lb/>
<pb n="KR4d0121_WYG_010-5a"/>
之所成就可坐而知及今未也乃使某得望風采於苫<lb/>
廬松柏之次豈非天也謹以窮賤姓名干諸將命者某<lb/>
求仕於科舉而不得則無所道矣去老於邱園治田桑<lb/>
以飽煖殘齒耕稼暇日尚能作為詩書以歌咏太平君<lb/>
子之聲烈百世之下或有傳焉則曰閤下之舊鄉農圃<lb/>
野夫乃有功於文字也則今日之蒙賜見或不辱焉昔<lb/>
韓退之負髙世之文已出身於科第而三上書宰府不<lb/>
得見其自序始來京師拜馬燧於馬前知李實匪人而<lb/>
<pb n="KR4d0121_WYG_010-5b"/>
溢言推羙之局局然作釋言書唯恐失三貴之意也竊<lb/>
嘗為歎息伏惟閤下賢徳幸不責某以此則既賜之見<lb/>
又降意而導之觀其在衆人中為可議乎否也則某老<lb/>
在下風雖無元和侍從一官而死見退之可無愧色<lb/>
　　　上徐龍圖書<lb/>
龍圖明公閤下夫勢利俗成而道義之交鮮復見也豈<lb/>
唯隐約者不安為士之分而用謟失已亦其貴顯者之<lb/>
器識未必眞賢則驕瀆不能忘也惟賢者乃有以大過<lb/>
<pb n="KR4d0121_WYG_010-6a"/>
人而後能不以外榮殊其内得是其於天地造化也師<lb/>
友之矣畧去儻來之富厚曽何暇於貴賤而辨之山林<lb/>
之瓢褐廊廟之章節俱為寄順之影迹而未始以入其<lb/>
胸在我與人易地一也夫然故貧有以忘而卑有以化<lb/>
視徳之存焉耳若乃所知所至未有以彷彿乎此則亦<lb/>
衆民而已其竅之所靈習之所成肌淪骨浹動息覺夢<lb/>
無非光華之慕侈厚之羡也則惡窮賤如汚穢好榮盛<lb/>
如雲漢患未得則捨性命犯禮律以僥求幸而得之則<lb/>
<pb n="KR4d0121_WYG_010-6b"/>
滿盈怠傲謂顯榮之極致具諸己也為下佞偽為上難事<lb/>
其於中扃逈然戾矣夫惟天下之勢不能一土無民則<lb/>
不能一日無事而公卿大夫之位豈容或虛位不容虛<lb/>
而賢人則不世出也而欲以大過人之事責於昧昧之<lb/>
衆民其將有可乎無可哉古之人固有倚于執政之門<lb/>
者矣其於人也盖自知與我甚敬而不怠有所不願則<lb/>
趨而避之彼誠知所以處擇然也漢魏以來貴顯之名<lb/>
載於史氏盖已不少考其行業之所就自非有抱負不<lb/>
<pb n="KR4d0121_WYG_010-7a"/>
羣未易至爾然㝷其初終之所踐則不渉謟屈者少矣<lb/>
即其終以緬其初雖比之不墮泯泯軰流而悼恨慚耻<lb/>
之蹤瘢瑖而燭映矣不知悼恨慚耻而唯逹之快是亦<lb/>
衆民而已嗚呼誠有内得之真賢而不幸在野適無必<lb/>
異衆民之公卿大夫則亦忼慨老死於布韋之下安能<lb/>
俯仰取辱於勢利之塵哉某農圃寒緒禀受孤耿讀書<lb/>
為文辭不肯止於茍售則探髙究遠以㝷聖賢之閫奥<lb/>
而笑譏謗怒造次遭蒙盖嘗隨俗應科舉而不以為嫌<lb/>
<pb n="KR4d0121_WYG_010-7b"/>
也乃特以書姓名於富貴之門謁為羞豈曰能賢亦以<lb/>
不負古人云耳京師之朱門小而多者猶當列郡之旌<lb/>
㦸其大而有數者可知矣不以吾身之兩掌周旋於彼<lb/>
而紆回刺促願見明公某此來則非卒然者也竊以承<lb/>
平多士三尺童子皆挾進身之學而懐台衮之逹長養<lb/>
收成往往遂心顧唯所以履藉異於漢魏以來貴顯者<lb/>
之歩武則幾希也其猶有負矣明公襟蘊愽大命世之<lb/>
豪而三十未仕優游下國文雅輝光泰然無不足之色<lb/>
<pb n="KR4d0121_WYG_010-8a"/>
一日抗言九關不頼先容而直取萬乗之知遂與黄髪<lb/>
宰相均承體貌使四海含氣傾想風采倚以為臯䕫稷<lb/>
卨是真無負矣向非有大過人者奚以致此若某之蹇<lb/>
拙何足以言道義之存然而所操特不謟之區區非日<lb/>
月而至者及今殘齒未盡一識特起之賢可無驕瀆之<lb/>
辱也亦可以言平生不失矣雖然尚有所患盖當天子<lb/>
未用明公之時某既能少知賢人襟蘊矣而願見之請<lb/>
乃伸於四海傾想之後使勢利題評致疑於隨俗紛紛<lb/>
<pb n="KR4d0121_WYG_010-8b"/>
也此鄙心所為自憐伏惟明公肯賜亮察知其未嘗自<lb/>
輕於朱門則明公今日之爵位非能使某去彼而就此<lb/>
者也如是而羣疑息矣某著作未成今所存者乃閒常<lb/>
應用之作適可觀其言之工否而明公以為可也則獻<lb/>
之屏牆良有厚幸以為不可則前所云云悉出所慮之<lb/>
外矣<lb/>
　　　與楊次公書<lb/>
某頃年同諸生録鄉先生王補之文其中送行序一篇<lb/>
<pb n="KR4d0121_WYG_010-9a"/>
道閤下於三禮之學用力敏强悉能考正崇義舊圖以<lb/>
成一家書最後又聞閤下作極書以攟糾太𤣥之所不<lb/>
盡於是興歎聲以為茍於學事短闕安能遑暇於斯沾<lb/>
沾舉人檢韻商對偶以臨傚進取之文常若不及彼於<lb/>
先儒之業是非乎何有夫二帝三王之治嘿㓕而復行<lb/>
於世凡有心識莫不知之然則陳迹餘文存與不存知<lb/>
與不知於當今世用何所關礙况於漢人隂陽星氣律<lb/>
厯推歩之學而足討論揚雄在時笑者頰輔已疼到今<lb/>
<pb n="KR4d0121_WYG_010-9b"/>
千載士雖間有讀者而𤣥之道實無寸刻得行是以太<lb/>
𤣥三禮之書其度數是非不為進取人貪愛亦有由自<lb/>
但博聞多識先王之所以貴夫窮理則六合之内外茍<lb/>
可以為説者詎容不知韓退之稱欲盡讀人間所有之<lb/>
書盖非偶然之意農翁之善蓄稻也層藏累納有淹二<lb/>
十年不發售者紅枯自腐童子知其不任炊煮然而莫<lb/>
敢以不富謂翁則夫閤下之用心縱不能助功勤於今<lb/>
然亦足以對舉人稱富夫富非家常人有之事也則補<lb/>
<pb n="KR4d0121_WYG_010-10a"/>
之寜能不以言補之且不得勿言則某之區區方闕然<lb/>
而多識博聞能無賞歎日者㑹承閤下來掌敝邑之簿<lb/>
書私懐喜幸以為平昔之所聽聞正遂親見二書所至<lb/>
冀將得以借讀而就講之而不自知疎惰之因仍謁未<lb/>
及陳而閤下已赴臺符之選願往而莫之前於邑何盡<lb/>
自車馬之去邑且半年矣雖不嘗參奉神鋒而傳覽閤<lb/>
下之辯論文辭亦既良多念二書已足傳世而士流所<lb/>
説復不止此皆稱閤下精逹老佛之書有底之論以備<lb/>
<pb n="KR4d0121_WYG_010-10b"/>
諮諏嗟乎閤下之富其遂不可極耶何其力之豐也昔<lb/>
者孔子門弟子下及孟荀揚王諸公皆無力於鈎考繼<lb/>
傳數制之異同與夫掩襲星官厯伯之所失顧其有以<lb/>
易此則亦未易言耳今閤下悉能諸公之所不能而又<lb/>
收功於老佛則夫未言者某知乎哉知賞歎不忘而已<lb/>
自撫去洪次舍不逺方以拘滯不獲亟造譚筵二書之<lb/>
講求何時適願况於老佛之論而敢蘄於側聆北望下<lb/>
風欽悚欽悚<lb/>
<pb n="KR4d0121_WYG_010-11a"/>
　　　又書<lb/>
某惟閤下之所有足以從之講學以助多識慱聞昔者<lb/>
奉書言之具矣念之勤謀之乆卒不得焉命也自過鍾<lb/>
陵始獲奉拜風表而從容承論不克乆次北浮湖波并<lb/>
到樅陽私心嘆慊戚戚不自忘已近迺蒙逹理者相寬<lb/>
譬焉其言曰學非名數不立乎應曰是宜知耳即楊祕<lb/>
書罷今官遂髙超逺往不可望見乎曰未可量也吾子<lb/>
之鄉人事學者特吾子乎曰五百人也知楊秘書為可<lb/>
<pb n="KR4d0121_WYG_010-11b"/>
貴者誰乎曰罔不然也然則從之者寂無人乎曰否苞<lb/>
槖就洪而師事者四十人矣曰若是吾子可以勿憂以<lb/>
叟聞之器不大者響不洪求之誠者應必露未有拍麝<lb/>
而香不揚渉澗而足不濡者也信以秘書之才俊溫良<lb/>
在祕監中不失知聞可語士矣而子之鄉去洪三百里<lb/>
士五百人并知秘書而從之游者有四十人夫四十人<lb/>
者之為是行豈悦其聲容跪揖而從之耶必將有以求<lb/>
益矣彼知以益為請則楊必有以應之以克副求楊之<lb/>
<pb n="KR4d0121_WYG_010-12a"/>
道者自今滿子之鄉子可以傍觀竊聽得之如其反是<lb/>
也吾為子乎可弔矣今何戚戚為也伏惟閤下有樂育<lb/>
人材之志又當推仰之資開明道逹投迷以悟則區區<lb/>
南城將多學者如某之愚或亦有望以不為逹理人所<lb/>
弔豈任幸甚謹布襟私幸察幸察不宣某頓首<lb/>
　　　請見李宣義書<lb/>
今日㝢内財賦充羡中外帑積貫粒朽腐彌漫相因宿<lb/>
史老府之所褒歎以為承平以來未嘗有之可謂富也<lb/>
<pb n="KR4d0121_WYG_010-12b"/>
威械壯旅雲布營壁且作且増訓練之精誅賞之明黠<lb/>
羌悍敵之所疑畏以為和好之世何事爾也可謂强矣<lb/>
然而丁黄之籍月益户日益名比方盛古曽不啻累十<lb/>
百倍而晏安之俗未大成憔悴之志未盡平則是民安<lb/>
之未至也夫為天下如黄帝亦足矣而書傳其事不過<lb/>
國富兵强民安而已以今廊廟之吁俞精鋭十五年間<lb/>
該通委備坐致富强如此而民獨未得其安則惟賢才<lb/>
守令稀罕故耳無土不家民無位不置官西北徼乎彛<lb/>
<pb n="KR4d0121_WYG_010-13a"/>
漢東南窮乎海嶠郡邑相望如晴霄之星見而諮訪其<lb/>
人求無屈恨則百不一二焉以為髙材美質不容世出<lb/>
則藹藹多士之時其三光五行將非今日之天地中間<lb/>
乎以為搜㨂委任有所未至則褒厲之玉音薦揚之論<lb/>
牘屢出交上豈其皆虚飾偽報乎使善評理義之士考<lb/>
鏡于此則亦有衆人常多君子常少云云焉耳盖嘗聞<lb/>
之古者道徳郅明之代其法度既立則有以使人人自<lb/>
盡也其人之才有所不逮猶得勉强以成其務以不為<lb/>
<pb n="KR4d0121_WYG_010-13b"/>
曠瘝使民有所依倚也後世此道㓕裂而士之所以自<lb/>
養與自期莫非茍焉則入官之計主于豐亨利逹而已<lb/>
自非賢徳異才卓犖挺特不淹于流俗之習慨然以忠<lb/>
誠為己任則休聲和氣何以有見于聚落之蒼茫乎于<lb/>
斯時也有身有家得一日濵近于休聲和氣之地既可<lb/>
以慶幸又况乎居㳺作息三載于其部乎某困窮無所<lb/>
可用者獨能推㝷賢人君子之用心自閤下之屈于敝<lb/>
邑于今盖垂兩月而私竊快忭乃至居行夢寐之不能<lb/>
<pb n="KR4d0121_WYG_010-14a"/>
忘夫區區一布衣亦何所不容哉以為四境之内姦詐<lb/>
遂息善良遂無患則百里之安非細事也固為廊廟之<lb/>
福矣是以不自知其咨嗟慰悦之深也夫求閤下之所<lb/>
以賢觀閤下之所以得民亦豈如天鬼之不可測度必<lb/>
有一言可以盡之則忠誠自許焉耳推行明智以聽斷<lb/>
于事物之際而操心耿耿未始以一邑為不足屈我而<lb/>
蔕芥于胸次此之謂誠古之人所以深山天下無適而<lb/>
不自得常不失為聖賢也夫道與之貌天與之形人與<lb/>
<pb n="KR4d0121_WYG_010-14b"/>
之名其中不可揜者至誠而已使閤下而得志愈尊于<lb/>
此位則民之慶幸愈廣大而衆多豈唯一國固將兼及<lb/>
四海矣盖賢才之所在稱慕于千載之上而不為乆重<lb/>
趼于萬里之外而不為逺以南公之不佞而卧于田廬<lb/>
乃得與為閤下安静之民豈可不一識賢人君子之顔<lb/>
面而聞其緒言乎非不知布衣分邦君之庭為末俗之<lb/>
禮也以為讀書想象風采之不足不若渉末俗之禮以<lb/>
遂識賢之志為輕重有所措也夫是以朅來謹伏署廡<lb/>
<pb n="KR4d0121_WYG_010-15a"/>
唯所以命<lb/>
　　　上知縣書<lb/>
士嘗歎悲以為見賤于世夫世亦安能必致賤于士哉<lb/>
顧憂所以為者或非士而已矣道有内外而勢有崇卑<lb/>
此其所以為世今惟學而無所得于内又何望貴我者<lb/>
于外而必欲有得則望固不足以言之而勢之所居又自<lb/>
有常何足歎孟軻子思窮為布衣所過之國争餽而競<lb/>
禮直將以為君師而二子當時于餽或却于禮或藐此<lb/>
<pb n="KR4d0121_WYG_010-15b"/>
唯其負所貴于内故耳及其勢在宜屈則雖州閭之走<lb/>
吏操檄而譟于門其必悚遽攝𬒮而從之豈不以我之<lb/>
所得不足以廢彼勢之所崇歟今夫以士自名而其實<lb/>
或未有以彷彿昔人之毫末然而烏冠素袖相望持謁<lb/>
皆足以抗禮貌于勢位之前夫專謂之不我貴何哉特<lb/>
未之思此而徒縮縮乎慚且病者皆不足以語為士之<lb/>
道而其歎悲亦自苦耳安能動世某不佞少而願學長<lb/>
猶未之有成是以未嘗輕望于外亦未嘗不以孔孟為<lb/>
<pb n="KR4d0121_WYG_010-16a"/>
之依歸昔者先人有户于此邦而生是寄焉則據之以<lb/>
為家方縁貧苦之故未免隨應舉覓官之後則雖食無<lb/>
田而棲無山猶不可以捨而之他也又况乎墳墓族親<lb/>
實存此地哉伏承執事以賢來宰而聰明詳敏之器韻<lb/>
方將發揚仁風徳政于茲思同邑甿均頼涵養之賜不<lb/>
敢自匿而不參諸生以進拜堂下稱慶幸于為賢大夫<lb/>
之甿於心實有戚戚也若夫歎悲之與見貴皆所不以<lb/>
為意惟左右亮之而進退焉<lb/>
<pb n="KR4d0121_WYG_010-16b"/>
　　　與傅公濟書<lb/>
公濟足下羇旅無恙一别八年無由㑹晤思慕懸殊音<lb/>
塵遂絶間者人自西歸能言動静聞頗近利伏惟慶快<lb/>
早嵗參陪㳺集得觀辭誠何嘗不以名教自居相期懇<lb/>
到沒齒以之不謂一客邉方遽䘮本心割徙情愛輕忘<lb/>
墳墓二親白首孩㓜滿室隻字不寄逢人不問嗟乎公<lb/>
濟乃及爾乎庸衆之人不講文墨不師聖賢然其骨肉<lb/>
天性各懐種類撫循依聚今古無變寜有齊魯門徒三<lb/>
<pb n="KR4d0121_WYG_010-17a"/>
試禮部志取爵禄臨涖小人而肯㓕裂家累了不顧省<lb/>
古人有言青出于藍而青于藍氷生于水而寒于水公<lb/>
濟日交外蕃輒亟過之能為世俗之所不為青寒逺矣<lb/>
公濟豈以故園貧素不足存活乎則父祖宗支嗣慶緜<lb/>
衍非不足也自公濟辭鄉以抵今日朋㳺零落死亡過<lb/>
半人老多慈陌路猶悲寜公濟固無懇憫耶若劉氏婦<lb/>
翁夫妻繼逝尚無幅紙以申弔問則于他人不論可知<lb/>
嗟乎公濟亦四十矣豈其未能不惑乎其亦放而知求<lb/>
<pb n="KR4d0121_WYG_010-17b"/>
乎身無李陵之罪又無蘇秦主父之怨而甘心異域如<lb/>
處清都古人可作公濟孰與女當結褵男可就學公濟<lb/>
棄之誰宜收之祖夫人九十尊公亦七十有六矣父母<lb/>
之心養老送終天下一致公濟非無五内而不以此念<lb/>
是獨何也客有誦公濟矢死不還鄉之語者曰身可沒<lb/>
魂不可歸嗟乎公濟生于空桑者歟猶宜有抱哺之情<lb/>
也忍為此語聞者酸鼻僕不佞黙觀公濟程躅自惟不<lb/>
當更以故舊奉望然尊公相過睠睠在談聊申憃言以<lb/>
<pb n="KR4d0121_WYG_010-18a"/>
備切偲聽之怒之唯命而已公濟勉之吾言不再<lb/>
</p>
<p>
</p>
  </div>
</body>
</text>
</TEI>
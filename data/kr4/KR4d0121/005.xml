<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>灌園集巻五</head>
    <p>
<pb n="KR4d0121_WYG_005-1a"/>
欽定四庫全書<lb/>
　灌園集巻五　　　　　　宋　吕南公　撰<lb/>
　　七言律詩<lb/>
　　　呈知府内翰即次原韻<lb/>
　　　　某頓首伏蒙知府内翰以某微時舊稿或似<lb/>
　　　　可觀特賜篇章過形褒借園廬有幸緗袠增<lb/>
　　　　榮夫大聲所入蓋非俚耳之能而無言不酬<lb/>
　　　　是亦先民之訓謹循嚴韻特致斐吟僭凟有<lb/>
<pb n="KR4d0121_WYG_005-1b"/>
　　　　愆戰越以俟某再拜<lb/>
山人何事忽伸眉新得陳王七歩詩題是船齋髙詠後<lb/>
開當寒谷帶經時仁風坐使羣心動健筆潛將暖律移<lb/>
硯席久荒青案乏報酬非稱更慚遲<lb/>
憂來無處寄深思也擬春秋也作詩空役肺腸添故紙<lb/>
有何勲烈補明時身唯蓬蓽行將老志似嵩丘永不移<lb/>
誰使翰林東道主肯敷餘論憫衰遲<lb/>
　　　重遊松溪偶題八句示升卿<lb/>
<pb n="KR4d0121_WYG_005-2a"/>
七年前已到松溪不慮重經有此時寒苦慣為窮進士<lb/>
清髙長羨病禪師雲山契分輸今日香火因縁歎夙期<lb/>
庭栢森森秋實在向來塵想誤多疑<lb/>
　　　夢寐<lb/>
偶入重城坐客堂年年風味只荒凉春花秋月各無味<lb/>
晚鼓曉鐘俱斷腸别恨不堪詩控引髙情猶頼酒分張<lb/>
著書耕釣平生事夢寐西村五畆桑<lb/>
　　　送傅濟道之漳浦尉<lb/>
<pb n="KR4d0121_WYG_005-2b"/>
河梁東度送征鞭屈指閩荒路二千難向解擕無一語<lb/>
再思重見尚三年髙堂上夀今誰及白屋青衫合自憐<lb/>
努力官箴莫輕墮清時無善不登延<lb/>
　　　送劉賢甫之餘干尉<lb/>
太學諸生初入官綠衣新尉古餘干科塲得志已容易<lb/>
下邑徒勞不足難萑澤察姦行繚繞缿㕔參論坐盤桓<lb/>
羽儀更養文章去他日雲天見孔鸞<lb/>
　　　出蔡州<lb/>
<pb n="KR4d0121_WYG_005-3a"/>
奉天橋下水湯湯橋上征人破曉光秋色稍能禁暑氣<lb/>
客愁終欲害離腸遭逢未入千年㑹窮苦猶為此日忙<lb/>
笑殺壺公祠畔路又隨塵土過仙鄉<lb/>
　　　奉酬純父浚都病起見寄<lb/>
建康學士註魚蟲枹罕兵官策守攻此日精勤徒有得<lb/>
異時榮盛各成空吾能委曲謀田上君乃呻吟厭旅中<lb/>
故國他鄉俱未快勞生何事不齊同<lb/>
　　　奉别道先<lb/>
<pb n="KR4d0121_WYG_005-3b"/>
邂逅過從兩載强詩書存問滿藜牀光榮得路誰非友<lb/>
道義心知獨不忘聖代君才多勉勉中年吾髪已蒼蒼<lb/>
牙絃自此聊停緩萬里窮山隔帝鄉<lb/>
　　　桐城與曾唐傑話别<lb/>
事物無窮世路長人生聚散亦堪傷寒暄旦暮年年急<lb/>
塵土風波處處忙我馬欲衝梁苑雪君帆先犯楚天霜<lb/>
交情若是存悠久定有音書入帝鄉<lb/>
　　　宿青綏舗<lb/>
<pb n="KR4d0121_WYG_005-4a"/>
兩檻中間風脚横解衣鋪簟近南榮曦光欲墮已睡熟<lb/>
斗柄轉斜纔夢驚方恨此時無月色未知何處有蚊聲<lb/>
塵埃惡熱明朝路㑹為今宵動旅情<lb/>
　　　過洪州<lb/>
未定榮華與退休三年四度過洪州紅塵白日知何得<lb/>
西去東歸不自由一帶好山誰舊隠百端閒事我新憂<lb/>
可能石馬亭邊路見客區區到白頭<lb/>
　　　道先游仙都至李尊師故居見余早歲題贈拙<lb/>
<pb n="KR4d0121_WYG_005-4b"/>
　　　句存於屋壁輒寄四韻重相歎賞謹有賡酬<lb/>
仙李枝條萬國分隴西舊望道家孫曾經二十載還往<lb/>
忽過七千餘曉昏人落九泉無可奈詩存古壁更休論<lb/>
困窮辭氣君偏愛太息南征返北轅<lb/>
　　　十月二十日過陳二表民追講昔年同學事迹<lb/>
　　　慨然贈之以詩<lb/>
西齋共學昔辛勤一别侵尋十四春此日科塲還似夢<lb/>
舊時書屋已成塵文章不鬭錢財福貧病長依寂寞濱<lb/>
<pb n="KR4d0121_WYG_005-5a"/>
相值酒邊當取醉大家忘却困窮身<lb/>
　　　百年<lb/>
百年長短有愁兼世味如今豈足沾客路無聊貧苒苒<lb/>
春風相值病厭厭辭章漫與前賢並氣調終遭俗士嫌<lb/>
安得一㕓閒散去耕桑吟醉似陶潛<lb/>
　　　曉陪内翰歩至北園<lb/>
曉風吹雨北園開追逐䨇旌踏翠苔芍藥一欄霞上錦<lb/>
嫩荷千片玉流盃多年架閣游春興此日闗防感物才<lb/>
<pb n="KR4d0121_WYG_005-5b"/>
花不能言草成恨故應知我偶然來<lb/>
　　　次韻顯翁幽居即事<lb/>
文髙只合論錢神屈膝須防望貴塵軒冕未來應有命<lb/>
丘園隨分亦安身山樵水釣心常逸夜坐朝耕樂更均<lb/>
嗟我久懐農圃計何時操耒即相親<lb/>
　　　送唐傑重過金陵<lb/>
金陵春水解歸舟重到金陵恰仲秋世路已銜奔走恨<lb/>
風光更引别離愁支持事變何由辦歎息安閒不易求<lb/>
<pb n="KR4d0121_WYG_005-6a"/>
秪有北山長好在為余頻上冶城頭<lb/>
　　　寄贈張縣丞<lb/>
二年來往南豐路飽聴鄉民說縣丞剛果已如秋漢鶚<lb/>
潔清仍似玉壺氷室無姦吏縱横入門有書生旦暮登<lb/>
何事亷車帷幕厚不將髙位待賢能<lb/>
　　　熙寜五年歸至舊山傷已感時作詩奉呈升卿<lb/>
　　　黄丈<lb/>
幾年奔走背農桑半世歸來只感傷蛇足畫成曾失酒<lb/>
<pb n="KR4d0121_WYG_005-6b"/>
古書㸔遍却亡羊一㕓席屨何從受三徑園廬已就荒<lb/>
猶頼比鄰賢父老許同飛鸒賊餘糧<lb/>
杉樹湖前流水逺石城街左亂山蒼灘深潭淺無由問<lb/>
竹秀松枯不可常物理自應隨變動道心聊欲寄存亡<lb/>
唯君坐占忘言境珍重詩編與酒觴<lb/>
　　　再和呈二首<lb/>
五畆之園未種桑自憐疎懶致財傷稻粱只是同鷄鶩<lb/>
皮鞟徒勞勝犬羊敢羨蘓秦終富貴正憂郗鑒遇饑荒<lb/>
<pb n="KR4d0121_WYG_005-7a"/>
遭承若值開元日何卹東南萬里糧<lb/>
茂林修竹舊時鄉爭得安閒兩鬢蒼長憶樵漁有山澗<lb/>
豈論勲業到旂常兒童好在今初見故舊尋來半已亡<lb/>
此意不堪頻念慮便傾襟抱付深觴<lb/>
　　　再用前韻奉贈升卿三十一丈<lb/>
百年此地有維桑後慶唯公免物傷早歲懿文如鸑鷟<lb/>
一生純徳似羔羊人推奥學追三篋自許寛巾貯八荒<lb/>
冷笑村田諸父老滿胸茅塞只貲糧<lb/>
<pb n="KR4d0121_WYG_005-7b"/>
好徳年髙富且康就中多福荷穹蒼吟哦有得能千首<lb/>
議論無窮只五常此日鄉閭獲矜式異時風化免銷亡<lb/>
嗟余欲買西隣住歲為先生祝夀觴<lb/>
　　　金陵遞中示到亨父老丈去年秋初見寄詩書<lb/>
　　　捧詠無窮之意不勝私感因成四韻奉呈<lb/>
郵籖初發去年書嘆息貧窮未破除乞食君方如檻虎<lb/>
賊糧我亦似卑居有求自恨傷生酷多難誰能慮事疎<lb/>
同病相憂古來語此情今日好欷歔<lb/>
<pb n="KR4d0121_WYG_005-8a"/>
　　　九月一日口號奉呈顯翁文叔<lb/>
九秋未盡六秋窮露冷風髙爽氣雄無事日成多事過<lb/>
故鄉身與異鄉同心隨酒盞歸愁外眼對時花到夢中<lb/>
鴻鴈已南吾漸北自憐安穏愧龎公<lb/>
　　　次韻酬朱推官<lb/>
上國輝光不許觀故園岑寂且閒眠無心自可齊窮達<lb/>
有口皆能論聖賢百本柔桑繞茅屋一陂清水灌沙田<lb/>
餘生飽暖聊依此豈有髙風逺市㕓<lb/>
<pb n="KR4d0121_WYG_005-8b"/>
　　　寄酒伴唐彦君益<lb/>
門外水渠鳴漉漉屋頭桐葉落翩翩向來苦旱難尋井<lb/>
及此愁霖易怨天數盞舊藏真糯液一盤初爛壯牛肩<lb/>
故人忙迫城隍逺獨息書牀又醉眠<lb/>
　　　得鄉信<lb/>
鄉信迢迢出舊山琴心先落斷絃間數行文字傳新事<lb/>
幾叚悲歡破客顔聞喜竹林經雪好想憐溪水逐年閒<lb/>
征衫有淚歸無計一夜窮魂趂夢還<lb/>
<pb n="KR4d0121_WYG_005-9a"/>
　　　過聶彦倫故宅<lb/>
彦倫門外舊城墻雉堞崩銷草木荒人物已成塵土去<lb/>
風煙猶與嵗時長綠衫科第何曾貴白髪詩書不可常<lb/>
平昔往還吾亦預經過此日倍凄凉<lb/>
　　　范十七司理見問嵗除鰍蔬夜飲之約新春愆<lb/>
　　　爽以八句答之<lb/>
田泥渙爛鰍懐子圃壟肥腴菜長心僧鑊縱然忘忌諱<lb/>
書刀何忍屢殘淫村漁不遜財難動澍雨無端草易深<lb/>
<pb n="KR4d0121_WYG_005-9b"/>
拘束學官懶復懶坐愁佳約未能尋<hi>范君寄住北成佛屋</hi>
　　　出都<lb/>
霜風吹背出皇都大笑回頭謝酒壚楚國但聞悲棄璞<lb/>
魯門那復辨真儒百年風槩文終在一世光榮意已無<lb/>
乞得耕桑了疎野太平何害有潛夫<lb/>
　　　稚女<lb/>
衣無羅綺且貧清口有詩書亦性靈論客鬚多如反冦<lb/>
笑爺㡌破似窮伶園中果熟心先動案上盃傳眼更青<lb/>
<pb n="KR4d0121_WYG_005-10a"/>
釵擬荆枝帬擬布暮年吾活正凋零<lb/>
　　　寄李居士<lb/>
三月山城歎旅窮冷㸔豪士振澆風送花盤上春情重<lb/>
賣酒壚前醉魄雄鐘鼔聒眠崇佛廟綺羅爭路拜神宫<lb/>
此懐若向林泉說又落仙翁大笑中<lb/>
　　　奉答顧言見寄新句二首<lb/>
早年辛苦待飛翻翅折無因達九闗更使襟靈憎市井<lb/>
足知縁分在雲山誰憐古學長無用自幸餘生且就閒<lb/>
<pb n="KR4d0121_WYG_005-10b"/>
多謝鹿鳴筵上友解傳詩句慰衰顔<lb/>
羨君肝膽壯難攀不厭長安出入闗探穴定期收虎子<lb/>
採薇寜暇顧西山盱衡自慶千年運冷笑人求一日閒<lb/>
乃肯題詩寄空谷的於游舊有温顔<lb/>
　　　和酬道先賢良見寄新句<lb/>
中林獨往寡襟期祇與耕桑治町畦遲晚識君真幸㑹<lb/>
生平於世似分攜未能捧履師黄石且欲同歌效紫溪<lb/>
郡閣郊園遥百里未妨懐寄屢封題<lb/>
<pb n="KR4d0121_WYG_005-11a"/>
　　　池口阻風奉寄唐傑<lb/>
貴池亭下浪如山觸撥愁根阻檝間眼為故人成北望<lb/>
夢知鄉路數東還此生太半淪憂患萬事何時脫險艱<lb/>
不敢臨流更窺影便疑秋鬢已斑斑<lb/>
　　　子發移令上髙<lb/>
兩州三載屈㕘卿百里初來福困甿無處不思逃濁暗<lb/>
此邦何幸得賢眀後生智足科防宻凶嵗財傷性命輕<lb/>
能為愛人忘富貴豈徒循吏有佳聲<lb/>
<pb n="KR4d0121_WYG_005-11b"/>
　　　有懐溪齋奉寄微之<lb/>
溪光清媚四山稠十五年前記薄遊茆屋讀書風滿座<lb/>
野橋尋酒月當頭身名不分輕如夢甲厯誰令過若流<lb/>
此地主人相問否一㕓今帶百端憂<lb/>
　　　題陶集<lb/>
未讀陶詩已愛閒自從能讀轉思山烟霞合定徘徊分<lb/>
塵土剛侵勉强顔伊昔有人安白屋秪今何事慕青綸<lb/>
披簑戴笠終當去更在規謀俛仰間<lb/>
<pb n="KR4d0121_WYG_005-12a"/>
　　　豫章城<lb/>
西山東下古池隍增飾依稀問晚唐平世但嚴民筦鑰<lb/>
亂時曾是賊金湯春歸舊堞多芳草鳥聚荒陴正夕陽<lb/>
也欲登臨賦風物自憐才筆厭憂傷<lb/>
　　　曉過城隍街馬上看木芙蓉<lb/>
秋來風味苦闌珊偶為繁紅畧據鞍何處更期征鴈過<lb/>
祗今聊作故人看三冬已至休爭氣九月將殘未覺寒<lb/>
自有榮華趁時節免將憔悴惜幽蘭<lb/>
<pb n="KR4d0121_WYG_005-12b"/>
　　　八月十四夜小雨<lb/>
小雨遮空意未迴輕風迎夜勢初來青樓月好人何在<lb/>
錦帳燈寒扇自開四七功名真土芥一千期運亦烟埃<lb/>
㑹須放縱雲雷手不到人間有剰才<lb/>
　　　髙賦亭二首<lb/>
耳外蜩螗響切纔眼前岡麓秀環迴曦光墮地收風盡<lb/>
雲脚遮山送雨來長恐易成多事恨可憐難見絶塵才<lb/>
何由上得崐崘頂試使煩襟磊落開<lb/>
<pb n="KR4d0121_WYG_005-13a"/>
事變紛紛不可防秪應人世惡憂傷髙情易與時風背<lb/>
逺慮空為智士忙感古有懐成戚戚就書圖活得遑遑<lb/>
貧窮到處乖悰况不但他鄉異故鄉<lb/>
　　　將歸南城留别髙賦亭二首<lb/>
一上髙亭一慘然飃流無狀見風煙林泉本是儂家分<lb/>
衣食剛為此世牽流水嶺雲能自得樵歌谷響逺相連<lb/>
來時秪恐禽魚笑掩斂南華第一篇<lb/>
寄食官齋過一朞登臨容易此階梯四時光景非無樂<lb/>
<pb n="KR4d0121_WYG_005-13b"/>
千里憂傷却自迷曠望可能舒感慨幽吟長是寫酸嘶<lb/>
從今風物多清暇免被書生掩淚題<lb/>
　　　清明日再題髙賦亭<lb/>
二年來作旅行人節物相逢但感情彭蠡湖邊看競渡<lb/>
摐陽山畔過清明游神杳黙皆愁意傾耳尋常得恨聲<lb/>
若有桑麻三畆地肯將髙跡學蓬萍<lb/>
　　　送子發赴江州司理<lb/>
湓江湛湛照闉闍廬岳蟠蟠䕃郭郛此地一官雖鬱屈<lb/>
<pb n="KR4d0121_WYG_005-14a"/>
異人當日亦踟蹰元規樓下隨紅斾居易祠前看白鬚<lb/>
才調似君真不薄有詩無吝寄雲夫<lb/>
　　　寄范司理<lb/>
郡南郡北叫呼間硯席相望聚首難笑我性靈偏忍餓<lb/>
憐君風韻似無官儻來富貴能多與不朽文章倍好看<lb/>
莫怪參尋頗疎緩鞋穿衣薄怯霜寒<lb/>
　　　送張司理<lb/>
三年頻說獄空虚歎息賢才治有餘曉踏府塵鈴窅眇<lb/>
<pb n="KR4d0121_WYG_005-14b"/>
夜吟庭月樹扶疎尚微官職人皆有已大精神衆不如<lb/>
努力無忘建功業秃毫他日為君書<lb/>
　　　感懐奉呈純父<lb/>
去年三月出京闗汴水東奔不可寛今嵗此時還逆旅<lb/>
牡丹開盡未曾看春風祗管添鬚髮世事爭來觸肺肝<lb/>
傳語百憂休恣横已因泉石著南冠<lb/>
　　　次韻彦臣感懐<lb/>
不得經綸輔太平枉於天地荷生成少如賈誼頻垂涕<lb/>
<pb n="KR4d0121_WYG_005-15a"/>
老似樊須請學耕醉舞或將猴共勢飢吟時與蚓同聲<lb/>
若教眼底不識字應已脫除窮困名<lb/>
　　　過湖口<lb/>
野客西來意緒勞為停征棹到亭臯湖山氣象皆清曠<lb/>
名利襟懐自鬱陶曉市魚多腥萬鼻晚波風健趁千艘<lb/>
髙情未有分張處愁誦山移一兩遭<lb/>
　　　偶書所懐<lb/>
鳳凰亭上倚層軒桃李分香到几筵曾與故人同一飲<lb/>
<pb n="KR4d0121_WYG_005-15b"/>
試思前事已三年歌懽舊興知何在衰䬃新愁祗自憐<lb/>
縱使春風容病跡亦貪牕下枕書眠<lb/>
　　　奉和内翰太中建昌三見梅花<lb/>
三見梅花似故人楚鄉春是洛陽春蘸盃酒意枝枝重<lb/>
入筆詩情處處新南野幽林尋去逺西園髙樹繞來頻<lb/>
無心草木窮山裏還解遭逢侍從臣<lb/>
　　　登滕王閣<lb/>
韋君徳政滿洪州去後無人更講求帝子驕奢起髙閣<lb/>
<pb n="KR4d0121_WYG_005-16a"/>
到今連嵗為增修座中簫鼔來無定檻外帆檣過不休<lb/>
惆悵幽懐誰與問水長山逺總闗愁<lb/>
　　　書邊<lb/>
勞佚由來命不同悠悠身事幾時窮學能愛日終無補<lb/>
愁解迎春却有功千慮漫游言語外寸心常在苦辛中<lb/>
故應樽酒憐顦顇㑹借書邊醉頰紅<lb/>
　　　風雨<lb/>
春來未苦狂風雨初見雲雷氣象豪合雜忽如喬岳倒<lb/>
<pb n="KR4d0121_WYG_005-16b"/>
迷冥不辨九天髙林巒偃亞傳雄韻溝澗蒼茫起怒濤<lb/>
花卉一空何足問且欣餘潤入耕臯<lb/>
　　　哭鄧氏女兄<lb/>
東田嶂下古荒村又向荆榛占一墳寒苦到今初是了<lb/>
榮枯從此更休分棺旁乳女隨遺褓膝下亡男恨白雲<lb/>
共係人間酸鼻事欲言聊復淚紛紛<lb/>
凄凉三十六青春歎息從人只累身内外諸門方破碎<lb/>
初終兩姓却沉淪平生尚未諳奢泰已病猶能强補紉<lb/>
<pb n="KR4d0121_WYG_005-17a"/>
便向夜臺逢考妣應傳同氣各邅迍<lb/>
　　　答道先寄酒柴荆<lb/>
江州雙酎到籬東快殺陶家寂寞翁田野放懐容易老<lb/>
篇章寫意敢言工漸生耳外燻烘熱轉覺盃間㶑灧空<lb/>
何必籃輿依五柳久來身世醉鄉中<lb/>
　　　已未上元宿崇相山寺<lb/>
七十年華已半除新春猶復感窮途腸便酒味雖如舊<lb/>
眼對花枝只似無計畫但求閒次第文章知是枉功夫<lb/>
<pb n="KR4d0121_WYG_005-17b"/>
滿城燈火笙歌沸獨訪東山宿佛圖<lb/>
　　　陪道先兄游麻源輒賦二小詩<lb/>
借得籃輿便出城山光門外望西行昨宵偶雨路塵少<lb/>
今日好風林靄輕有竹人家庭院秀避騶樵客面顔生<lb/>
溪田橋北駝鞍嶺猶記當年志未平<lb/>
十五年前膽氣麤擬將文字換金珠科塲委頓成何事<lb/>
耕稼辛勤落晚途累嵗不曾言石磴居山空道有茅廬<lb/>
今朝碧澗潺湲響若不因公得聽無<lb/>
<pb n="KR4d0121_WYG_005-18a"/>
　　　永定東軒望淨土芭蕉<lb/>
髙叢獵獵畫簷西曾聽寒聲慘淡吹午枕有懐疎雨後<lb/>
夜燈無語惡風時二年成别應多恨此日凭髙動所思<lb/>
人世不堪謀慮逺眼前容易得傷悲<lb/>
　　　過游源驛<lb/>
游源驛裏壁間詩去嵗經過一覽時客子面皮真鐵鑄<lb/>
閒人公論是靈旂有誰謔浪慵開口只我哀憐為歛眉<lb/>
多謝縣侯新蕩滌從今莫恨放行遲<lb/>
<pb n="KR4d0121_WYG_005-18b"/>
　　　池塘<lb/>
池塘春草夏仍多更照層林發翠波到處風光長好在<lb/>
座中愁客奈情何眼隨髙鳥尋鄉思手把閒書養睡魔<lb/>
誰使早蟬能觸撥新聲來與斷腸和<lb/>
　　　次韻濟道見寄<lb/>
君作王官傚衆儒尚逢廊廟有為初塵中白日雖牽逼<lb/>
筆下清風肯破除欲去定成賢者隠未歸嘗與俗流疎<lb/>
人生到處隨榮願何必江湖勝漆沮<lb/>
<pb n="KR4d0121_WYG_005-19a"/>
追送城東但立談當時惜别恨騑驂一封消息難頻到<lb/>
千里傾思只坐諳知有才謀當奮發豈於州縣却悲慚<lb/>
為文尚喜多餘暇寄我新詩似渭南<lb/>
　　　過莊子祠堂<hi>堂以嵇康配坐</hi>
客過䝉城日欲曛更尋祠館拜遺真文章昔已悲衰世<lb/>
香火今誰望俗人諸子異端爭土苴千秋餘亂見縁因<lb/>
秪應叔夜輕狂輩未是先生入室賓<lb/>
　　　奉寄蕪湖征局都曹<lb/>
<pb n="KR4d0121_WYG_005-19b"/>
不見銅陵唱和翁相望三度歎秋風商量難得樽罍共<lb/>
存問空煩簡札通驢上閬仙邀苦思草中田子建㣲功<lb/>
明年官滿當攜手未定韓郎耳便聾<lb/>
　　　梳頭見白髪<lb/>
未老先斑豈自由可憐蒲柳易驚秋不縁遷染應非俗<lb/>
若有梯媒必是愁老蝨縱嫌相間别素絲何害共風流<lb/>
塵勞興味吾諳盡肯似豪人諱白頭<lb/>
　　　黄九游河州<lb/>
<pb n="KR4d0121_WYG_005-20a"/>
黄河東背賀蘭山迴望塵沙萬里寛土地久傳戎種姓<lb/>
人民還笑漢衣冠軍中意氣誰先得史上功名我慣看<lb/>
何日歸來談將畧轉吾愁面入忻懽<lb/>
　　　六月二十七日醉書普安院壁<lb/>
酉尋行甫戌已見夜候顯翁朝乃來隔樹鳴蟬休聒耳<lb/>
滿樽浮蟻且銜盃多憂莫道無由解一醉從初不用催<lb/>
傳語羣書未乖間只今相憶尚須迴<lb/>
　　　題河源諸兄壁<lb/>
<pb n="KR4d0121_WYG_005-20b"/>
不見諸兄十載稀重來問事只傷悲一家未有中興地<lb/>
兩地皆成永感時道在莫虧清白業力微空賦鶺鴒詩<lb/>
吾門舊慶天如報㑹向層霄得桂枝<lb/>
　　　將離東洲書社留題屋壁<lb/>
偶向林間寄病軀七看圓缺印蟾蜍何言霧隠南山豹<lb/>
只得人憐涸轍魚衮衮光隂添一夢勞勞精幹落羣書<lb/>
揚雄若有閒名在此地曾經寂寞居<lb/>
　　　將歸南城書内樂堂壁<lb/>
<pb n="KR4d0121_WYG_005-21a"/>
野客辭郷道轉孤秪於愁上進工夫乞衣借食虧豪氣<lb/>
弄筆翻書滯壯圖三徑未成真隠約五窮爭現主人迂<lb/>
南歸漫過庚桑國不得留參鞅掌徒<lb/>
　　　己酉歳歸省松楸過武陵翁所居留書屋壁<lb/>
千里歸來儘苦辛見君依舊自由身始知絶學無文者<lb/>
勝却翻書弄筆人案上方經閒白日門前車馬漫紅塵<lb/>
半軒風竹一樽酒冷笑世途爭富貧<lb/>
</p>
<p>
</p>
  </div>
</body>
</text>
</TEI>
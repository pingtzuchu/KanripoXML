<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>灌園集巻六</head>
    <p>
<pb n="KR4d0121_WYG_006-1a"/>
欽定四庫全書<lb/>
　灌園集巻六　　　　　　宋　吕南公　撰<lb/>
　　七言律詩<lb/>
　　　憶西村<lb/>
東岡西下古墩頭草木風煙事事幽畦壠彎環延果菜<lb/>
笭箵參互獻魚鰍常開夜户誇無冦競撥香醅賀有秋<lb/>
願定此居猶未得豈堪僥倖望公侯<lb/>
　　　鍾南平祠像<lb/>
<pb n="KR4d0121_WYG_006-1b"/>
天祿空虚土運崩匹夫徒手起攙槍還將有限驍雄力<lb/>
換得無窮跋扈名已是用心貪禍亂尚何顔面見昇平<lb/>
丹青此日凝埃色尚似憂慚問罪兵<lb/>
　　　寄黄夢授機宜<lb/>
少年秋賦險横飛晚去從軍脫布衣只見鄉評推孝行<lb/>
豈知俗效在兵機黄雲古渭邊烽斷春草臨洮戰馬肥<lb/>
了取功名上麟閣莫因晝錦苦思歸<lb/>
　　　得唐彦迴篇再寄<lb/>
<pb n="KR4d0121_WYG_006-2a"/>
手把封題又慘然坐驚新句俊翩翩窮通可是俱關命<lb/>
聚散由來亦繫天此日未逃衰俗口幾時眞及古人肩<lb/>
一樽酩酊難頻共况望青綾被底眠<lb/>
　　　聞唐彦君益作計相過先以此寄用前韻<lb/>
見說東征計決然夢魂迎馬去翩翩遥憐迢遞荒村路<lb/>
幸對温和此日天意厚但青貧友眼裝輕肯赤僕夫肩<lb/>
書編酒盞蒲團坐預擬中宵未放眠<lb/>
　　　緘題道先詩句尚多未和酬者因書短律奉寄<lb/>
<pb n="KR4d0121_WYG_006-2b"/>
已作醉鄉貧户限更逢詩匠惡穿裁王𢎞一酎何曾送<lb/>
崔立千篇不住來枕上精神難託夢牀頭巻軸易成堆<lb/>
賀蘭溪上如歸去省得衰翁合勺才<lb/>
　　　寄鄧師厚二首<lb/>
茅屋分攜但偶然蟾光今已十回圓自存交分長長在<lb/>
不用音書叠叠傳無術入時猶是命有身多病豈非天<lb/>
勌遊已作南歸計只待槐梢沸早蟬<lb/>
庾嶺前頭梅散漫灊山東下水漼溰二年時節俱為客<lb/>
<pb n="KR4d0121_WYG_006-3a"/>
千里家山各未歸俛睫游從眞醜謬方頭言論易乖違<lb/>
人間勝事知多少專把淒涼屬布衣<lb/>
　　　金陵寄示亨父<lb/>
東游西上但差參寒餓催軀失本心多難有言悲運命<lb/>
厭貧無意惜光隂窮通未定功名主疾病能將少壯侵<lb/>
故國漁樵應可入寄聲先為問雲林<lb/>
　　　寄亨父<lb/>
當年勇慕古人風坎壈無由到澤宫力命不容相鬬競<lb/>
<pb n="KR4d0121_WYG_006-3b"/>
光隂從此便和同身如孟氏兼三樂家似昌黎厭五窮<lb/>
莫為明時頗惆悵著書亦是濟時功<lb/>
　　　再寄亨父<lb/>
匹馬辭家臘雪初二年名姓入銓書熊羆帥府招韓愈<lb/>
邑里經筵失仲舒穩把聲榮收雨露冷看交舊厭溝渠<lb/>
藍衣定有誇鄉日為到耕村問溺沮<lb/>
　　　奉寄子發<lb/>
春雷動地竹牙生社雨淋岡蕨臂擎田野盃盤容我飽<lb/>
<pb n="KR4d0121_WYG_006-4a"/>
牛羊鼎俎為誰榮能無智慮隨天轉未有工夫與俗爭<lb/>
苦憶南園江健令解於忙處用閒情<lb/>
解於忙處用閒情絶口多財與美名剝啄至門方就枕<lb/>
畢逋歸樹却催耕燒香事佛人俱佞曳屣歌詩我亦清<lb/>
笋蕨又芳春酒冽相思何計可同傾<lb/>
　　　戲題白鶴觀<lb/>
遼海沈沈信息稀蒼松枯盡草侵扉樓臺有字知年歲<lb/>
城郭無人辨是非像座風輕蛛作網醮壇春老蘚成圍<lb/>
<pb n="KR4d0121_WYG_006-4b"/>
道翁久蓄瑶琴意莫為閒名取次揮<lb/>
　　　南豐道中口占<lb/>
冷雨迷濛懶舉頭望中恐得故鄉愁梅經舊臘香猶在<lb/>
水被東風凍已收鳥喜春和紛格磔馬嫌泥滑轉夷猶<lb/>
人生祗有安居好可奈安居不易求<lb/>
　　　野菜<lb/>
采采新英出逺岡生香不斷冷垂漿地神手老皮先紫<lb/>
山鬼腸飢色更蒼野饌自宜清品味世情誰識淡馨香<lb/>
<pb n="KR4d0121_WYG_006-5a"/>
舊林春草盤飱慣憶共隣翁踞坐嘗<lb/>
　　　秋堂<lb/>
秋堂燈燭夜輝輝照我書邊淚濕衣何術更堪圖愜快<lb/>
平生已是足乖違悠悠客路和愁往杳杳青山借夢歸<lb/>
蟲響風鳴俱有恨驚殘二十七年非<lb/>
　　　過列岫軒輒題小詩<lb/>
檻前清沼一奩披牆外横山百馬肥長使座中知爽氣<lb/>
豈煩天際問脩眉留賓出酒人皆喜不語看雲衆未知<lb/>
<pb n="KR4d0121_WYG_006-5b"/>
饒借俗儒譚爾雅主公偏重謝家詩<lb/>
　　　贈叔憲<lb/>
軒昻不肯事雕鎪放却名韁已十秋舉世有為皆負累<lb/>
百年無悶更何求長驅好意歸吟筆笑領眞風貯酒甌<lb/>
嫌我生涯非濩落紙編寒夜困燈油<lb/>
　　　贈王九<lb/>
李杜是非張相國曹劉忌憚吕將軍異時各有凌人氣<lb/>
此日何妨負我文議論當如山頂石光榮㑹似雨餘雲<lb/>
<pb n="KR4d0121_WYG_006-6a"/>
恨君不悔邯鄲步希世功夫枉十分<lb/>
　　　塵土<lb/>
塵土營營自滿城此間賞望四時清朝看雲樹吟天末<lb/>
夜對溪光醉月明只見漁樵眞氣象豈知㕓市細紛爭<lb/>
座中更挂庸兒榻未識冰壺有舊名<lb/>
　　　道卿上人新作塔亭准擬壽終乞余題詩<lb/>
道人八十轉康寧却傚浮屠起竁亭日月無窮終繫數<lb/>
乾坤有壊亦因形未張雲鶴蕭蕭影先養松楸鬱鬱青<lb/>
<pb n="KR4d0121_WYG_006-6b"/>
究竟會應逢逸少為師重勒雁門銘<lb/>
　　　寄觀上人<lb/>
袈裟初帶帝城塵便詠南陔望白雲賈島未為窮主簿<lb/>
湯休何事小參軍古書似我閒千巻山酒從誰盡十分<lb/>
正是諸生薄韓柳勸師絶口莫言文<lb/>
　　　寄上山陽太守屯田<lb/>
故國無田只一瓢儒冠相誤感萍漂虞翻骨相終迍滯<lb/>
許劭題評漫借饒已養道心忘貴賤故應榮分任漁樵<lb/>
<pb n="KR4d0121_WYG_006-7a"/>
文章解頌賢人業更坐看君立九霄<lb/>
　　　獻翰林太守<lb/>
欲辭鈴閣重徘徊世路無人計實材賓榻少因高士下<lb/>
醴樽多向俗儒開孤蹤此日叨餘論直筆他年倚上台<lb/>
召節不遲天陛逺輟耕朝夕為公來<lb/>
　　　和酬道先高秋見寄之句<lb/>
眼看金菊木芙蓉想見嚴城此景同儒術凋零歸故紙<lb/>
歲華催趁入衰翁千秋治亂三鍾酒萬里關河一畝宫<lb/>
<pb n="KR4d0121_WYG_006-7b"/>
南鷂北鷹方得志更誰迂闊問哀鴻<lb/>
　　　晚出壽春<lb/>
馬足遲遲破曉霜朔風迎袖過川梁簾櫳幾處迷醒魄<lb/>
煙靄滿空含曙光已是途程規進取可能懐抱似鴻荒<lb/>
平沙莽莽兵戈地却為千秋起弔傷<lb/>
　　　書齋春日<lb/>
花困蜂鶯柳困風年年春恨渺無窮已添病格憂詩債<lb/>
未破愁城憶酒功日月正居勞苦上山川長在夢魂中<lb/>
<pb n="KR4d0121_WYG_006-8a"/>
游鞍賞席今多少想見濃隂替亂紅<lb/>
　　　和酬李宣徳二首<lb/>
銷閒堂上日何思或弄鳴琴或賦詩聲正只傳心靜處<lb/>
篇成不待燭殘時隆中有客吟梁甫洛下無人說克兒<lb/>
此日餘音到逋客定如醫藥蓄青芝<lb/>
臨邛大邑少鴻生初敬多辭馬長卿幾許分財來滌器<lb/>
不如收迹去躬耕生前遇主無高位死後遺文有盛名<lb/>
畢竟負他賢令意被人傳說是閑情<lb/>
<pb n="KR4d0121_WYG_006-8b"/>
　　　次韻輝卿感春<lb/>
日日春隂共慘然愁懐不稱艷陽天已從魯酒迷醒枕<lb/>
更向瑶琴怯武絃往事自驚千里夢勝游誰犯五更煙<lb/>
因君解道花如錦始為芳菲憶去年<lb/>
　　　再和<lb/>
欲寫春愁上粉牋只凝幽思恨遥天塵埃漫蠧霞書字<lb/>
日月終虧錦瑟絃夜聽子規欹醉枕曉看新燕立疎煙<lb/>
冷灰殘燭相遭慣觸撥東風不記年<lb/>
<pb n="KR4d0121_WYG_006-9a"/>
　　　再和<lb/>
聞說羣芳初滿園未能尋賞恨參天風豪雨横傷鶯蝶<lb/>
酒冷詩荒負管絃屐齒有時臨蘚徑馬頭何日破晴煙<lb/>
誰何贈我寛懐語每道新年似舊年<lb/>
　　　熙寧六年再至鄧氏北軒感而書壁<lb/>
窗扉暮闔曉還開乞食寒儒去復來土木不妨人冷落<lb/>
詩書能使客低徊言如鸚鵡今徒爾宿似夫不亦得哉<lb/>
但識浮生皆寄託莫從河漢論涓埃<lb/>
<pb n="KR4d0121_WYG_006-9b"/>
　　　寄從義法曹教授<lb/>
軍學先生骨氣清毎嫌盃酒亂襟靈譏排只是攻三雅<lb/>
熟爛除非是六經榴榼日虚塵拂拂兔毫宵運燭熒熒<lb/>
俸錢添得眞何用好贈滎陽買綠醽<lb/>
　　　奉酬范十七見寄二首<lb/>
接人坐語送人行兩飯逡巡晚鼓鳴遇社有何歡次第<lb/>
過春多是病心情消磨白日無云補計算流年但暗驚<lb/>
苦雨寂寥還一醉夢魂依舊背嚴城<lb/>
<pb n="KR4d0121_WYG_006-10a"/>
一紙新詩入北城起予聊復醉魂驚低心苦淡吾徒事<lb/>
轉眼炎凉此世情六月未須論止息三年方看大飛鳴<lb/>
錙銖社肉休過問幸有鰍蔬且爛羮<lb/>
　　　再和<lb/>
浮桁門外樹如城歸路迢迢夢易驚嗟我衰遲從旅食<lb/>
感君存問有詩情牡丹不在儒宫種杜宇偏當靜夜鳴<lb/>
勞費主公憐苦淡駝蹄時勸一盃羮<lb/>
幾欲相尋出郭行念君家雁不能鳴逢杯得醉常常事<lb/>
<pb n="KR4d0121_WYG_006-10b"/>
漸老多慈種種情荏苒又聞寒食近牽纏空作暮春驚<lb/>
祗應已入東風笑愁思長於萬里城<lb/>
　　　次韻酬亨父見寄<hi>時亨父在厚平山中</hi>
醉墨淋漓詩屢酬浮蛆上下酒新篘人生有此自可樂<lb/>
世事無窮何足憂端是覽輝同鸑鷟不應專宿傚夫不<lb/>
嗟予久負思山興空得公詩展復謳<lb/>
　　　和酬天休<lb/>
故人邂逅早鶯時一別經秋燕盡歸已是苦貧看客懶<lb/>
<pb n="KR4d0121_WYG_006-11a"/>
更堪長病出門稀何曾富貴來如夢但覺光隂去似飛<lb/>
欲酌清樽相解釋莫嫌窮巷瓦盃微<lb/>
　　　酬何威中<lb/>
十年經畫鑿坏逃只為乖違不為高盡力未能成飽煖<lb/>
致身那解立勲勞已從酒盞忘千慮羞看貪人校一毛<lb/>
游舊惟君尚相記每將新句訪耕臯<lb/>
　　　和酬伯華<lb/>
襄陽耆舊足高風不識州城有徳公器業我應居衆後<lb/>
<pb n="KR4d0121_WYG_006-11b"/>
姓名今恥達宸聰文章末技知何用衣食殘年嘆屢空<lb/>
朋友贈言當儆戒恨君虚美一篇中<lb/>
　　　道先賢良以其到郡未及相見遽寄四韻謹以<lb/>
　　　酬之<lb/>
山人還是入闉闍自笑窮心失本初鄭相舊憐窮禦冦<lb/>
秦王新伏勇相如衣裘破敝身謀拙齒髪凋殘世味疎<lb/>
人正棄捐吾獨取似君風誼更誰歟<lb/>
　　　酬次道京還見寄詩二首<lb/>
<pb n="KR4d0121_WYG_006-12a"/>
會得吾生只汎浮莫將耕釣異公侯文章高去乃青史<lb/>
富貴極來皆白頭至樂如今惟强飲最賢從古是無求<lb/>
荷源磜上楓林葉又過元豐第六秋<lb/>
平昔賢他馬少游有官何必至封侯天如大雨當揮手<lb/>
命合高眠亦到頭幽澗魚肥堪煮炙豐年酒賤易追求<lb/>
恨君門館無酣伴枉共癡兒對一秋<lb/>
　　　酬西閣書事<lb/>
西山閣上綵衣人過得三冬似九春長恨作詩無客和<lb/>
<pb n="KR4d0121_WYG_006-12b"/>
更緣中酒被妻嗔有官未入功名境多暇仍思寂寞濱<lb/>
文雅一時傳萬世却應能此是榮親<lb/>
　　　朝曦閣詩為李道正賦<lb/>
道人開閣破東廂慣看朝曦亦坐忘但見長時似車蓋<lb/>
不知何處是扶桑雲歸後崦隂無迹水過前渠響自忙<lb/>
雨露縱然能惡作未妨微白到書牀<lb/>
　　　至凌雲山却寄平仲<lb/>
建業歸來路二千一舟輕借死梯緣貴池亭下風如鼓<lb/>
<pb n="KR4d0121_WYG_006-13a"/>
采石江頭浪拍天險與陽侯成憤友幸從魚腹脫腥涎<lb/>
只今親舊知憐否尚有餘生亦偶然<lb/>
　　　九月七日偶書<lb/>
愁裏光隂不覺忙忽聞時節近重陽絶無閒藥擬衰疾<lb/>
纔檢舊衣防早霜未必此生專冷落漫因往事巧思量<lb/>
呼僮閒賞籬邊菊併括憂端付一觴<lb/>
　　　伏覩教塲後庭新移梅樹輒賦小詩呈獻内翰<lb/>
　　　太中<lb/>
<pb n="KR4d0121_WYG_006-13b"/>
中庭移植氣蕭蕭無數芳華壓翠條田地縱然非舊壤<lb/>
冰霜猶可見孤標人間歲月何曾老物外馨香猝未銷<lb/>
故有明年佳實在鉶羮滋味看和調<lb/>
　　　聞仙都李道士下世<lb/>
布褐毛冠七十秋為誰浮汎為誰休但曾計日防三鬼<lb/>
不慣攜琴謁五侯詩卷在前聊養目酒尊從此罷銷憂<lb/>
七星杉下朝曦閣香火應教弟子修<lb/>
長憶初能戴幅巾仙都門外學游人科場未數金門賦<lb/>
<pb n="KR4d0121_WYG_006-14a"/>
襟袖空餘紫陌塵平世選賢終法令暮年如我但寒貧<lb/>
惟師不信文章誤只道遭逢有屈伸<lb/>
九月霪霖榖欲登稻芽連穗水漫塍無方解我心愁寂<lb/>
更欲聞師近寢興紙尾忽傳成異物棺中還恐已飛昇<lb/>
羲和睡熟泥塗惡絮酒尋澆歎未能<lb/>
　　　寄江州沈尊師<lb/>
洞天一別七春風長夢桃花爛漫紅不得雲雷相借助<lb/>
且因文學守貧窮曾尋物外無窮意已覺人間萬事空<lb/>
<pb n="KR4d0121_WYG_006-14b"/>
便作野夫纔是分只嗟凡骨誤仙翁<lb/>
　　五言絶句<lb/>
　　　橘林居士題載溪館壁<lb/>
雲凍月籠影風生水澀寒故人眞似雪何必到門闌<lb/>
　　七言絶句<lb/>
　　　寄茶李侍禁<lb/>
東塞將軍日月閒五兵不試坐雲間却因睡思侵書巻<lb/>
送與茶甌解壯顔<lb/>
<pb n="KR4d0121_WYG_006-15a"/>
　　　過虎林渡<lb/>
淮南行盡到江南野渡風高送晚帆五五長亭莫迴首<lb/>
向來窮淚已盈衫<lb/>
　　　戲題白鶴觀<lb/>
八月風高宇宙清銀河秋浪到天聲門前合有仙槎過<lb/>
會待參隨上玉京<lb/>
　　　戲題妙靈觀怪松<lb/>
二十年前看怒龍鱗鬐半已召雷風至今未拂層霄去<lb/>
<pb n="KR4d0121_WYG_006-15b"/>
可是懐文與我同<lb/>
　　　曉雨<lb/>
曉雨彭彭發舊泥田家拆壁備朝炊無數星辰一輪月<lb/>
夜來空似欲晴時<lb/>
　　　重過福興院<lb/>
重過山寺借牀眠屈指前遊已七年文字轉工身轉困<lb/>
被僧相問却悽然<lb/>
乞錢謀食總悠悠兩事平生話亦羞何意茂林脩竹下<lb/>
<pb n="KR4d0121_WYG_006-16a"/>
今年還得一迴遊<lb/>
　　　和道先雨中栽花<lb/>
二月前頭雨意迴移花趁雨破青苔芳根得地春工敏<lb/>
定有新英次第開<lb/>
旋封旋築帶霏微贏得澆瓶不用攜衆草自今常避地<lb/>
主人來繞漸成蹊<lb/>
　　　題藥錄<lb/>
華佗氣絶釣臺側扁鵲墳荒浚水邊末俗好財無妙智<lb/>
<pb n="KR4d0121_WYG_006-16b"/>
此書何日似魚筌<lb/>
　　　茶鐺<lb/>
賓榻蕭蕭午户開松枝火盡半寒灰主人欲就遊仙夢<lb/>
休願煎茶醒睡來<lb/>
　　　風雨<lb/>
風雨蕭蕭夜漏沈北窗燈影見傷心從今莫更言滄海<lb/>
只合思量此恨深<lb/>
　　　有見<lb/>
<pb n="KR4d0121_WYG_006-17a"/>
賣藥諸生體調狂塵埃空助老來忙壺中自少閒天地<lb/>
豈是今無費長房<lb/>
　　　曉日<lb/>
曉日曈曈上紙窗小爐文火近縑緗衝愁滿盞扶頭酒<lb/>
笑殺醫師第一方<lb/>
　　　詠白髪<lb/>
人言華髪是愁功不分悲傷得老翁亦有不愁頭自白<lb/>
可憐功過略相同<lb/>
<pb n="KR4d0121_WYG_006-17b"/>
已任蕭衰潛似雪何須輕脫便隨梳不及窮愁索長逺<lb/>
一生相逐未相疎<lb/>
　　　偶成<lb/>
苒苒新青上草頭小庭春色强悠悠酒缾虚臥琴絃暗<lb/>
眼見風光似九秋<lb/>
　　　新室<lb/>
為姦只是疑王涉至死何曾識杜吳四體早知成散漫<lb/>
前年悔更染閒鬚<lb/>
<pb n="KR4d0121_WYG_006-18a"/>
　　　魏勃<lb/>
雖發齊兵未不臣問時何用便銷魂一生才勇都纎小<lb/>
可怪區區掃相門<lb/>
　　　禰衡<lb/>
世亂無人及禰衡眼看豺虎似蚊蠅喬𤣥荀彧皆儒雅<lb/>
至死何曾曉愛憎<lb/>
　　　覆船山<lb/>
山似舟航壓衆坡靜為平地動為波桅檣不藉瞻烏首<lb/>
<pb n="KR4d0121_WYG_006-18b"/>
爭奈風帆百尺何<lb/>
　　　過武陵翁題其屋壁<lb/>
十年騎馬走紅塵非敢求為富貴人只願似他龔處士<lb/>
不餘不欠一閒身<lb/>
綠竹林邊白髪翁面顔猶似壯時紅朝來賣藥錢多少<lb/>
又閃間愁入醉中<lb/>
　　　廢井<lb/>
清不能常濁有餘轆轤音絶甃苔枯荒凉欲就羣蛙問<lb/>
<pb n="KR4d0121_WYG_006-19a"/>
今有觀天坐客無<lb/>
　　　見廣度院紫荆一株先開<lb/>
滿樹新英待發時東風先動向陽枝同根若是生疑怪<lb/>
為道開遲謝亦遲<lb/>
　　　蘭溪驛<lb/>
驛亭何處近蘭溪行盡蓮華日暮時春雨發香無分見<lb/>
斷腸頻誦杜郎詩<lb/>
　　　惡客<hi>薛許昌集有好客篇故作此以擬反對</hi>
<pb n="KR4d0121_WYG_006-19b"/>
惡客無端捨舊山坐令千慮險相關青燈白日貧兼病<lb/>
聽著農桑更厚顔<lb/>
　　　野客<hi>擬歐陽詹</hi>
野客來過洞府門天風吹斷去時魂得歸應被鄉人笑<lb/>
衣上雲霞有異痕<lb/>
　　　酒客<lb/>
酒客胸襟亦自賢平生不斷醉因緣望見青帘涎已活<lb/>
誰能顧惜杖頭錢<lb/>
<pb n="KR4d0121_WYG_006-20a"/>
　　　夜擬李義山四更四㸃<lb/>
四更四㸃露成霜箇裏愁人暗斷腸鼓角未喧聞鼻鼾<lb/>
北風窗户月荒凉<lb/>
　　　反李義山人欲篇<lb/>
藥囊易中荆卿背匕首難傷趙政胸燕國無辜竟魚肉<lb/>
可能人欲有天從<lb/>
　　　題圓上人宴靜軒<lb/>
宴安深靜屬居僧一炷檀煙萬慮清猶自笑他簷外鐸<lb/>
<pb n="KR4d0121_WYG_006-20b"/>
風來未免鬬鳴聲<lb/>
　　　客到<lb/>
客到空齋說早春嫩紅輕綠漸紛紛寒人不預尋芳品<lb/>
多謝東風許聽聞<lb/>
　　　答内翰太中觀插稻見寄<lb/>
睡過春深一月餘綠秧黄犢負村居東風似恨歸耕晚<lb/>
故遣藜牀日枕書<lb/>
　　　楊朱<lb/>
<pb n="KR4d0121_WYG_006-21a"/>
戰國功名尺寸勞先生持論異吾曹孟軻解辯承三聖<lb/>
後世誰曾拔一毛<lb/>
　　　陳都曹座中出示諸公曲詞以四句酬之<lb/>
看盡新詞聽盡聲未能高和耳徒傾聾身縱作岐山老<lb/>
爭得聞他彩鳳鳴<lb/>
　　　眞輝閣<lb/>
會得眞時眞亦空光輝何足更流通勸師不用嚴標榜<lb/>
瞀者逢燈與暗同<lb/>
<pb n="KR4d0121_WYG_006-21b"/>
　　　安昌縣侯<lb/>
能說齊論與魯論世儒希合便紛紛何曾後學皆傳信<lb/>
只有姦名萬古聞<lb/>
　　　小檻<lb/>
小檻幽花已破香此心無處避韶光年年惡作傷春客<lb/>
穩為東風細斷腸<lb/>
　　　楊八送筍以四句謝之時在湖口<lb/>
殺却盧家十五龍野人盤饌當時豐湖干少得中林味<lb/>
<pb n="KR4d0121_WYG_006-22a"/>
此日鄉心轉不同<lb/>
　　詩餘<lb/>
　　　調笑令<hi>傚韋蘇州作</hi>
行客行客身世東西南北家林迢遞不歸歲時悲盛淚<lb/>
垂垂淚垂淚兩鬢與霜相似<lb/>
　　　前調<lb/>
華草華草秀發乘春更好深心密葉紛紛妖韶隨處動<lb/>
人人動人動公子王孫情重<lb/>
</p>
<p>
</p>
  </div>
</body>
</text>
</TEI>
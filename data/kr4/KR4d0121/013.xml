<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>灌園集巻十三</head>
    <p>
<pb n="KR4d0121_WYG_013-1a"/>
欽定四庫全書<lb/>
　灌園集巻十三　　　　　宋　吕南公　撰<lb/>
　　書<lb/>
　　　請見張太守書<lb/>
布衣之僥倖亂禮也為日蓋久治古之時道德致明而<lb/>
上下之分正貴者必尊賤者必卑無所容於輕犯士之<lb/>
未命者有庠校以觀其才有物論以品其行可獻而官<lb/>
然後賓於鄉老其禮甚嚴其義甚修人雖欲以跬步踰<lb/>
<pb n="KR4d0121_WYG_013-1b"/>
其涯分顧不可得至於後世此道稍隱則唇家舌户挾<lb/>
其放僻欺傲之智以游乎羣爭洶動之間招權而害勢<lb/>
納安而出危使夫在位之君臣一以賓師弼相處我而<lb/>
在位之君臣猝亦無計以杜其所犯蓋卑者之有亢於<lb/>
尊自是啟矣人之心蓋有未足于得而妄於求者是以<lb/>
益衰之俗相與趨於其謬而一入於僥倖之鄉無忌憚<lb/>
焉由今之習有毫毛絲粟之得者則矯矯然急人之取<lb/>
己至自洗拭必曰古之人固有被褐而交公卿矣且命<lb/>
<pb n="KR4d0121_WYG_013-2a"/>
雖足俟我何能自滯於斯而本無知者又囂囂然遊於<lb/>
公卿之門亦曰遇合時耳禮何足遵又其甚也則假竊<lb/>
文辭沽譽乞援以羣行於造請高之有天子之相庳之<lb/>
有道使州侯其門無不可登其庭無不可分其禮無不<lb/>
可抗也側卓其冠斜曵其衣執刺而懷書九十其流以<lb/>
幸上之人莫余察擇而上之人果亦不暇察擇亦曰士<lb/>
而已矣周公尚且禮貌今何用靳靳為哉而布衣由是<lb/>
益不遜平參直詣一不得願則大者醸怨謗小者藏忿<lb/>
<pb n="KR4d0121_WYG_013-2b"/>
恨至於得願則固未嘗揣己之為何如人也嗚呼此其<lb/>
儒者與曽謂儒者而果僥倖以亂上下之禮乎論昔之<lb/>
賢盖莫賢於孟子而孟子則曰禮不為臣不敢見諸侯<lb/>
孟子之於諸侯雖或見矣然而未有不由於義而出於<lb/>
禮今惟賢如孟子乃可以當此耳而果然耶其未必然<lb/>
也先王之治蓋未甞不以賢貴行成然後賓之夫豈輕<lb/>
士而不之重哉舉今一郡之地廣狹所不可較而以進<lb/>
士名者動至數百人數百人之中其不敢希禮貌於其<lb/>
<pb n="KR4d0121_WYG_013-3a"/>
上者少矣謂數百之人皆賢皆可賓吾終不信而已矣<lb/>
事惟有此是以知其謬者常至於惻楚而形歎雖然歎<lb/>
而已矣欲遂矯而奪之夫豈容易哉不容易也則有不<lb/>
欲與不敢焉而已矣往年陳烈居南閩憤世途之澆薄<lb/>
則一切躬行三代之禮思以庶幾革正然烈口一開步<lb/>
一遷而笑罵之聲暴於風雨夫欲革正悠悠既亂之禮<lb/>
於卑賤已亢之後豈不殆哉古人有言千人所指無病<lb/>
而死今布衣塞滿天下業以僥倖相師而為人上者又<lb/>
<pb n="KR4d0121_WYG_013-3b"/>
罕暇於察且擇焉則屢嘆之家非不欲與不敢而何所<lb/>
處某亦布衣之士於古今之變既幸知而嘆矣而今者<lb/>
亦未能脫迹於郎中典謁之前豈所謂不敢者歟士惟<lb/>
無衣食之憂然後得以安行其可願顧猶不欲戾衆以<lb/>
撩其怒今也飢寒相迫資文學以乞借於人而敢戾衆<lb/>
以自危乎哉故雖某之不敢亦郎中之所宜哀矜者也<lb/>
郎中以文學取富貴其聲華勢力足以表率衰俗其教<lb/>
令刑政足以彈治所臨而猶降屈州侯之重以禮貌諸<lb/>
<pb n="KR4d0121_WYG_013-4a"/>
生其亦不欲靳靳於禮文已犯之日與是固某之所以<lb/>
望哀矜於左右也某少疏愚不善學既長更束於貧窮<lb/>
而尚從道德文章之後聊得所見亦冀乎有成郎中不<lb/>
與之進某固無所謗恨與之進某猶熟自知量伏惟髙<lb/>
明下亮區區處之以非僥倖之徒亦已幸矣<lb/>
　　　請見蔡太守書<lb/>
郎中閤下古者謂泯泯無所聞知者為民而於民之中<lb/>
命其問學才智足以事上者為士則士之為人名品異<lb/>
<pb n="KR4d0121_WYG_013-4b"/>
乎衆矣方其取之也有俊造進之序及其任之也有中<lb/>
下之等階而升之察而責之德益進而道益充則自士<lb/>
而為大夫自大夫而為卿為公貴於是乎盡極而實始<lb/>
於士且孰有輕而賤之者此周已前所以有治也世稍<lb/>
下衰而教非所教養非所養人各自謀而理有不循義<lb/>
有不由然後天下為士之名多違其實賢者羞與不肖<lb/>
伍而不肖亦誣賢者為不足用羞者未必顯而誣者未<lb/>
必晦也於是混行雜居口舌沸騰而上之人始疑士而<lb/>
<pb n="KR4d0121_WYG_013-5a"/>
惡之矣此秦以來所以有亂也夫人才有所長短而事<lb/>
待賢而後濟有識者所共知然士有見貴與見賤世有<lb/>
稱治與稱亂則亦豈特君師之過哉學為士者固有罪<lb/>
矣不足以為士而不肯為民已未有一二而治人以十<lb/>
百持此以干時且焉徃而不露其底裏底裏露矣而猶<lb/>
竊借聲彩覬幸際㑹囂然衒耀與物相傷嗚呼罪宜誰<lb/>
屬也士之名既不足信則又變而謂之秀才蓋指其有<lb/>
以過人者云爾而秀才之名益不足盡信波流坂降日<lb/>
<pb n="KR4d0121_WYG_013-5b"/>
滋久遠至於近世則甞捉筆吟哦摹寫文句者其自列<lb/>
於公府皆曰進士而題號於民間皆曰秀才髙冠華服<lb/>
秦楚一概孰能辨之亦曰儒者人耳金有不離沙鐵有<lb/>
不留礦夫何必審究姑聽之而已矣萬千百人各兼周<lb/>
漢之賢名而至不能免秦之所疑惡此其果有可辨哉<lb/>
有司按言而不暇詳行則去取偶然而已邦君大夫之<lb/>
勢可以詳按言行反曰非我職也彼窮達有命而進退<lb/>
因有司固非我職也是故君師之任與學士之名俱喪<lb/>
<pb n="KR4d0121_WYG_013-6a"/>
其實雖有不䘮者已如曉天之星宿矣日者郎中以仁<lb/>
厚端平鎮撫此邦歳既再滿而某不貲之身幸在照臨<lb/>
之下可得參逐諸生尾末以望拜堂階預聞議論以警<lb/>
補所闕然終未敢者豈専為異者哉單平特獨無以杜<lb/>
混雜之誣則為士之實有時而未信於上況當不必審<lb/>
究之日紛紛造請於守將之門何所云補即勿往焉誰<lb/>
以為問此某貧賤之姓名所以重煩典謁也雖然以郎<lb/>
中賢德之所存過聽之所受明察之所及固不俟終日<lb/>
<pb n="KR4d0121_WYG_013-6b"/>
而參觀畢亮矣方又久以再歳之鎮撫則郡邑之人才<lb/>
長短何以隱遁但今不事進退耳按言詳行未必脫然<lb/>
無意也夫自治古而言之則不為臣不見諸侯非罪也<lb/>
自後世承俗而言之則衆皆先而一人獨後有不免於<lb/>
訾矣因從俗而識邦君之面何憚而不為此某貧賤之<lb/>
姓名今日所以輒煩典謁也若夫宜為民宜為士名實<lb/>
之所應雖不敢望猶願郎中詔執事以疑否而定賜見<lb/>
焉謹伏旌㦸之前俟命<lb/>
<pb n="KR4d0121_WYG_013-7a"/>
　　　請見葉太守書<lb/>
今之公卿大夫莫不接士而士有不願於其間何也得<lb/>
非所接不在至誠而所䝉接者有不足以居為士之實<lb/>
乎聞之李唐以來布韋所以造請達官其事極卑其恭<lb/>
極至失已踵門不敢期必見得見則不敢數數往一言<lb/>
之酬啟齒之借更投文以稱謝其屈如此然士不憚且<lb/>
未嘗以為羞則賤有實而貴用誠故也遐方寒人徒步<lb/>
藍縷以入京師久不過十年必因文字致成名遂享富<lb/>
<pb n="KR4d0121_WYG_013-7b"/>
貴惟其所有如何焉耳羇旅之卑恭終身之行志何憚<lb/>
而不為方今内之二府百執事外之牧守使副下至一<lb/>
命之吏率門有賓次承俟謹飭白衣朱紫羣行例進茍<lb/>
納謁焉未有不得見者雖數數焉無拒也顧其相與無<lb/>
懇惻之誠則亦紛紛徒勞而已以儒自號而行不若市<lb/>
人謂之才俊而筆語比俚兒獻詩書上名刺非其可則<lb/>
以為苦海萬一僅似或曰安知不以假竊來乎其相位<lb/>
待如此所以有不願於其間者也古之人以十室之邑<lb/>
<pb n="KR4d0121_WYG_013-8a"/>
為必有忠信而今郡國廣大進士動至千百乃無魯邦<lb/>
之一人哉自其在勢者不加察擇徒不吝於禮貌以收<lb/>
接士之譽而士之實否何以明之彼澹臺滅明徐孺子<lb/>
司馬相如王褒之徒亦幽欝自憐而已矣郎中以才學<lb/>
起家致官郎位據古侯伯之任既貴重矣適屈於此而<lb/>
治效餘閒特有接士聲名與之分庭抗禮者凡幾十百<lb/>
人矣髙明之鑒以為可用至誠待之者又幾人耶毋亦<lb/>
汎為位待以行謙厚之德乎伏惟盛心宜不止此某不<lb/>
<pb n="KR4d0121_WYG_013-8b"/>
佞耻為世俗之儒犬馬之齒三十五矣蓋嘗憤歎士無<lb/>
以取信於人而虚偽相與拜跪往來非榮幸也故再三<lb/>
至京師經由郡國不啻十數未甞以名刺輕試於朱門<lb/>
誠恐其未必察擇而徒勞取羞無窮期也今乃願見郎<lb/>
中則豈無說夫以一郡之衆太守之尊而降屈於布韋<lb/>
諸生與之交際而其心耿耿患所得非其人亦羣士之<lb/>
恥矣輒不自匿試獻雜體詩一巻於几席之前雖未足為<lb/>
述作之盛而可略觀其實也或賜之見而有以照其不<lb/>
<pb n="KR4d0121_WYG_013-9a"/>
為假竊則豈獨郎中不愧於魯侯亦敝郡庶幾十室之<lb/>
邑矣謹立旌㦸之外俟命不勝惶悚<lb/>
　　　請見鄭太守書<lb/>
某昔在舉塲十許年間經見五守令乃至茍有位在此<lb/>
皆納謁而造請非病諛也以為自此而得仕則資適如<lb/>
此無所可擇也其後侵尋失所擬望而揣測衆情頗以<lb/>
無用見期而某亦年漸髙心氣日以衰耗自料不材諸<lb/>
誦讀之伎不足復争則易冠裳濯筆硯而去耕於田野<lb/>
<pb n="KR4d0121_WYG_013-9b"/>
非病狂也以為求進不得則當退不足躊躇返顧於造<lb/>
請之紛紛也夫歳果時蔬人所日待而存養之過則滋<lb/>
味堅重不足以動人而狐豹貍犬一失退藏之計則不<lb/>
免人禍深其根善其實安其室則天之歳時地之山林<lb/>
守之以自然誰我訾者此不肖之所為遠引固自處以<lb/>
世之忽忽必不吾比數者矣不謂邦君重位天屈以明<lb/>
公之賢而聴採廣遠亦下及於寒微昨者南城令尹告<lb/>
以明公甞賜齒牙餘論且有不過門之恨是以某伏謁<lb/>
<pb n="KR4d0121_WYG_013-10a"/>
㦸前敬謝德貺而負薪有疾久未承禀内訟於田廬非<lb/>
朝夕而已夫以郡太守之尊一布衣之卑螘垤丘山不<lb/>
足方其懸絶而叨䝉顧錄良出慮表辭章賸語孤耿拙<lb/>
行何足以塵凟長者門牆竊以浩渺九州二天在此兩<lb/>
縣瞻戴均受雨露久已三歳不為不幸今值明公解符<lb/>
有日而某鼎來願一展敬雖不敢必猶俯伏以俟將命<lb/>
者進退焉<lb/>
　　　上知郡郎中書<lb/>
<pb n="KR4d0121_WYG_013-10b"/>
某郡之諸生也貧賤而無能是以善窮窮久矣而性識<lb/>
所見尤忌憚於紛紛間甞有言以為天下有至樂獨在<lb/>
乎無所於事使知履地之民皆知有喜於静而無妄於<lb/>
動則宰相可以常才居而百執有司遂得晏閒之趣蓋<lb/>
古今之人間世所以多煩而少佚者正以不重於動故<lb/>
耳事未之無理而物常各有分安我之分而循乎理以<lb/>
對之使凡事先不在我焉則上自上而下自下何求之<lb/>
有哉道誠出此而有至於不得不動則亦可以逃名於<lb/>
<pb n="KR4d0121_WYG_013-11a"/>
妄耳矣日者郎中屈旌車於敝郡既成簡肅仁明之政<lb/>
而又優禮於士人儒冠之徒莫不進拜堂皇望見舄履<lb/>
而不肖猶不欲焉豈特為異者哉以為分之所居適出<lb/>
於寒下殆不足以妄犯威尊則亦可以致妄於所安焉<lb/>
耳且夫守邦之賢侯有美於治術既足以勝稱委注之<lb/>
任而布韋舉子何事而必相勉率以行曲拳擎跽於其<lb/>
前耳夫曲拳擎跽豈亦果為賢太守之悅與四坊二縣<lb/>
十六鄉之人莫不安游定息各無紛擾之慮譬如黃童<lb/>
<pb n="KR4d0121_WYG_013-11b"/>
乳孺時值清夜雖有祅歌華燭之居亦且舒愉然黙寐<lb/>
於姆褓之懷顧在布韋迺思反是即起以紛紛耶蓋某<lb/>
之窮迹所以晩干典謁者凡欲以致鄙昧之見安寒下<lb/>
之分以庶幾無所於事之樂如斯而已矣嗟夫事之變<lb/>
有出於不圖而理不得以勿循循而順之則自然私欲<lb/>
有所不容意必者頃繇北歸初寄食於縣郛而謬為大<lb/>
夫所哀收而撫之謂必有成以至於掖借孜孜而郡佐<lb/>
諸門嘗納謁焉嘿而慮之已怪已之異昔而忠謀之友<lb/>
<pb n="KR4d0121_WYG_013-12a"/>
迺因是而見語以為今業不能専於伏藏孰若遂拜邦<lb/>
侯亦冀蘄於教賜也天下之去取有所同有所不同其<lb/>
故在乎賢不賢者見知之間而已矣大夫州佐在邦侯<lb/>
之側其相與樂交意亦甚渥而俱賢之聞蔚煜久矣大<lb/>
夫州佐常肯不棄庸詎知夫郎中之執事者亦不同取<lb/>
耶且果肯下教也耶是某之所以不自疑於妄動而有<lb/>
今日之來也謹書陋意以呈并自解其不敢為異焉伏<lb/>
惟矜察塵凟尊嚴無任悚慄之至<lb/>
<pb n="KR4d0121_WYG_013-12b"/>
　　　請見韓簽判書<lb/>
寺丞閤下今天下之所知者勢而已矣其次乃以德論<lb/>
然莫如向勢者之多也上自王公下至乎一命之吏權<lb/>
在則門如熾炭權去則門可張羅此不學而能不占而<lb/>
自現者也儒生學士平居放語非德勝已未有肯以一<lb/>
辭為人屈者比其行之則常謬戾視當時之事茍有毫<lb/>
髮可冀則不暇顧其人之如何夫今獨以衆人問焉何<lb/>
也青袍紫服旁午衢道朝與之接武夕與之聨鑣德雖<lb/>
<pb n="KR4d0121_WYG_013-13a"/>
若淵騫未急於致敬也明日移而據臨庇之位則揚裾<lb/>
探謁廢寢食而往雖有不為此者少矣某於天下終不<lb/>
能以衆人自許正由貧苦之故迹未有以愜其心雖然<lb/>
猶有所在也寺丞以文雅進身官已離選曹位已佐軍<lb/>
麾今日之勢雖未克稱盛德然衆之欽戴既已悚肅公<lb/>
堂趨承客幄不慮無擎跽之徒而某亦鳬鶩進焉寺丞<lb/>
茍不賜之矜察則某何人哉區區之私惟此之念謹先<lb/>
以告典謁輕犯清塵慚怍慚怍<lb/>
</p>
<p>
</p>
  </div>
</body>
</text>
</TEI>
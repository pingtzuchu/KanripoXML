<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>灌園集巻十六</head>
    <p>
<pb n="KR4d0121_WYG_016-1a"/>
欽定四庫全書<lb/>
　灌園集巻十六　　　　　宋　吕南公　撰<lb/>
　　傳<lb/>
　　　重修韓退之傳<lb/>
韓愈字退之鄧州南陽人三嵗而孤養于從兄嫂自知<lb/>
讀書日記數千言二十五登進士第再試博學宏詞不<lb/>
中三上宰相書激昻無所合鄭餘慶頗稱之稍漸有聞<lb/>
董晉鎮汴州辟為推官晉卒又為徐州張建封推官一<lb/>
<pb n="KR4d0121_WYG_016-1b"/>
府言其鯁亮嵗餘入補四門博士俄遷監察御史上䟽<lb/>
論宰相不専機務天旱人饑官不矜䘏宫市罔民徳宗<lb/>
怒貶連州陽山令東南學士多往師之順宗即位大赦<lb/>
移江陵法曹元和元年召為國子博士分司東都三嵗<lb/>
為真改都官員外郎歴河南令遷職方以使事過華州<lb/>
㑹刺史趙昌劾奏華隂令栁澗前坐法為刺史閻濟羙<lb/>
請停任未報而濟羙罷澗教民遮濟羙索軍頓役錢為<lb/>
挾怨逞私謫澗房州司馬愈上䟽言昌濟羙刺史相黨<lb/>
<pb n="KR4d0121_WYG_016-2a"/>
宜有辨白詔遣御史李宗奭即訊得澗贜狀以聞再貶<lb/>
澗封溪尉愈坐是復為博士自以才高屢䝉擯絀作進<lb/>
學觧以歎其窮宰相見而憐之以為比部郎中史館修<lb/>
撰轉考功知制誥進中書舍人言事者指愈在江陵日<lb/>
謟事節度使裴均均子鍔無状愈為文而餞之是時宰<lb/>
相方與中丞裴度計議伐蔡不同而愈嘗獻計於朝稍<lb/>
與度合於是用譽鍔事罷愈為太子右庶子及度宣慰<lb/>
淮西奏愈行軍司馬愈請先走汴説韓𢎞協力蔡平遷<lb/>
<pb n="KR4d0121_WYG_016-2b"/>
愈刑部侍郎十四年詔使迎佛骨至自鳯翔留禁中三<lb/>
日乃送諸寺王公以下奔赴頂謁争委珍貨至灼體膚<lb/>
以為供養愈惡之上疏歴陳黄帝至周穆王十三君夀<lb/>
高者餘百嵗少亦七八十天下未有佛也自漢明世有<lb/>
佛而人君夀數益促唯梁武在位四十八年年八十而<lb/>
國亂身飢死不足依循請以所迎付之焚溺疏入憲宗<lb/>
大怒欲置之死裴度崔羣言愈誠狂訐然究其心實忠<lb/>
欵宜䝉寛貸時百官多為愈請雖戚里諸貴亦以為言乃<lb/>
<pb n="KR4d0121_WYG_016-3a"/>
貶潮州刺史到官上表陳謝痛自咎責恐老死瘴海不<lb/>
得重望闕廷無以罄竭平生所善文辭以述太平功績<lb/>
昭示無窮憲宗覧表語宰相愈固愛君惟犯易耳皇甫<lb/>
鎛忌愈介直遽言愈狂踈且當稍移乃授袁州刺史明<lb/>
年召拜國子祭酒轉兵部侍郎鎮州之亂牛元翼被圍<lb/>
詔愈宣撫衆為危之既行穆宗亦悔追詔許愈度事從<lb/>
宜毋必入王廷湊聞愈至嚴兵以待謝曰適為紛紜諸<lb/>
甲卒爾愈大言曰天子以公有雄材故以節授公何意<lb/>
<pb n="KR4d0121_WYG_016-3b"/>
乃與賊反耶奮而應者曰先太師擊朱滔血衣猶在此<lb/>
軍何負朝廷而以賊見名愈曰汝乃記太師乎當知安<lb/>
禄山史思明李希烈等家各有世食已乎田公以魏博<lb/>
六州歸朝廷官中書令父子旄節劉悟李祐皆大鎮汝<lb/>
等聞之矣曰田公刻故此軍不安愈曰然汝等已害之<lb/>
又殘其家復何道衆稍讙廷湊慮其變麾使去因謂愈<lb/>
曰今欲廷湊何如愈曰神策將如元翼者不少但朝廷<lb/>
顧大體不可棄而公乆圍之何也廷湊請即出之㑹元<lb/>
<pb n="KR4d0121_WYG_016-4a"/>
翼突圍去遂不追愈還奏穆宗大恱轉愈吏部侍郎李<lb/>
逢吉欲逐李紳以愈紳俱褊忿可激乃除紳中丞而薦<lb/>
愈為京兆尹兼御史大夫特詔勿臺參紳果奏論與愈<lb/>
交刺有詔兩罷愈為兵部侍郎紳觀察江西辭見泣訴<lb/>
得留愈亦復為吏部長慶四年八月以疾免十二月卒<lb/>
年五十七贈禮部尚書謚曰文有集四十巻愈善與人<lb/>
交不以窮逹易情最喜延譽朋類専容其短後進經愈<lb/>
指授往往成名存撫内外孤遺始終一意其為文自視<lb/>
<pb n="KR4d0121_WYG_016-4b"/>
司馬相如太史公劉向揚雄不録班固已下而世不敢<lb/>
不服也愈在潮州聞其俗苦惡溪鱷魚食人畜無藝乃<lb/>
投羊豕以文告約三日不逺徙即以勁弓毒矢從事是<lb/>
夕風雷起溪中魚徙六十里自此溪涸民無患以為愈<lb/>
誠格所致<lb/>
論曰東漢至于元和學士辭章日以衰落敷宣叙述僅<lb/>
就而已隻字適安篇句偶全世以文士許之矣唯愈暢<lb/>
逹雄渾峻麗嚴明肆之不踰約之不迫脱去凢近且趨<lb/>
<pb n="KR4d0121_WYG_016-5a"/>
作者之奥落筆擅羙出口同書下視秦漢以來儼無愧<lb/>
色雖或襍出謿笑而其歸致猶與荀况相如並駕方軌<lb/>
後世雖有追踵愈不可過也盛哉文乎人不稱於耕耨<lb/>
而名農不善於通貿而名商婦人䜿子知其忝冐可羞<lb/>
至於文不足乎言獨非學士之羞歟愈文盖高亦免羞<lb/>
而已矣惟其未免者衆故可貴使愈當詩書之代其能<lb/>
獨步乎哉昔者水土失序大禹平之同宅滌陂迹在羣<lb/>
目功不待賛而孟軻好辯排墨闢楊愈以為功與禹侔<lb/>
<pb n="KR4d0121_WYG_016-5b"/>
夫行之與言難易孰若水害去矣而為我兼愛之風千<lb/>
載煽蕩天下偃靡然則愈之區區攘斥佛老思以追蹤<lb/>
孟氏其氣則强其功烈異於禹亦明矣唐之人前乎愈<lb/>
則傅奕果於言後乎愈則李徳裕果於行其於佛氏未<lb/>
有以揺而藥之世不咨傅奕李徳裕而愈之推則組染<lb/>
勝者帛價聞故也愈之於學明仁義以守教者也議不<lb/>
出入故醇文不襲蹈故高夫如是足以為愈今之論者<lb/>
乃曰愈不知道徳然則必若栁宗元劉禹錫涉畧元幻<lb/>
<pb n="KR4d0121_WYG_016-6a"/>
乃為知道徳歟愈文既多固無不工者其間有補典訓<lb/>
如豐陵行謝自然詩季千墓誌諱辯師説䘮服議等書<lb/>
皆人倫之藥石也<lb/>
　元祐初内相陳公繹謫守建昌嘗病新舊唐史載韓<lb/>
　退之列傳一意褒拂頗乏抑揚因屬灌園先生稍加<lb/>
　筆削將以聞于上先生承命芟夷曼衍著為確論果<lb/>
　出二書意表内相覧之擊節稱賞函以副呈文昭曽<lb/>
　公肇文昭亦歆豔歎羙復援紫㣲兄鞏之言謂吾鄉<lb/>
<pb n="KR4d0121_WYG_016-6b"/>
　姑山之秀宜世不乏人惜乎乙夜之觀未逹而陳公<lb/>
　被命易守灌園隨亦棄世故前此板行灌園集偶遺<lb/>
　此文今得善本於其子郁家用刻于集終以廣其傳<lb/>
　紹興癸酉冬十月既望天台奉祠蔡延世謹題<lb/>
　　　孫甫傳<lb/>
甫博學强記最熟唐書準荀悦譔唐記三十篇衆咨其<lb/>
該要范仲淹薦甫可任館殿遂為校理乆之欝欝不適<lb/>
白宰相求外官文彦傅少時師事甫於是參知政事為<lb/>
<pb n="KR4d0121_WYG_016-7a"/>
甫從容言朝廷待君異常流幸少安之俄用為三司副<lb/>
使甫對彦博吁悵曰朝廷見待不同乃以此耶吾宜去<lb/>
矣願知陜州彦博曰學士資望出人陜何足得但外戚<lb/>
有先求此郡者政府已可之矣甫曰政甫固以吾為不<lb/>
若外戚乎何必陜哉取次一麾吾去矣得鄧州而行范<lb/>
仲淹守杭甫為二浙轉運使仲淹禮貎殊厚甫毎不快<lb/>
謂人曰希文為不知甫則嘗薦甫於上矣希文而知甫<lb/>
則樽酒道舊必使俗物參同非羙意也嘗至仲淹書閤<lb/>
<pb n="KR4d0121_WYG_016-7b"/>
見其親為尺牘甚多甫曰何事於此仲淹曰疇昔單平<lb/>
游分今日不欲棄絶且禮無不酬故爾牽勉甫曰已矣<lb/>
公知不忘南都教授時交際情地則足矣自公官逹則<lb/>
相於者皆佞人挾詐圖私何足報復論者以仲淹甫語<lb/>
皆得理詣甫為人清率平居對客縱論忘景晷之遷屢掀<lb/>
幞頭搔其癢髮鬆然被靣不加修正也陳繹為西京留<lb/>
守推官過甫叙别甫欣然接膝自酉及子語纔罷乃謝<lb/>
曰家人病無能具酒者謂君非餔啜徒亦不自歉也天<lb/>
<pb n="KR4d0121_WYG_016-8a"/>
明不設飯自録小詩送行而已彦博既顯甫常少之與<lb/>
人語及必引袖掩靣曰天下可羞誰若文十四者乎遭<lb/>
時得君其景迹乃爾辱吾道甚矣嘉祐二年甫卒官止<lb/>
兵部員外郎<lb/>
賛曰徳尚容而心戒褊修性之通義也然容之敝常以<lb/>
和易至乎卑汚而褊者雖難與並為要之不違乎清直<lb/>
故君子之道不幸而不足則與其汚也寧褊何可忽哉<lb/>
陳繹曰慶厯時文學士如甫者多矣至於允蹈耿耿不<lb/>
<pb n="KR4d0121_WYG_016-8b"/>
肯毫髪茍合於世未見如甫者也<lb/>
　　頌<lb/>
　　　静惠處士祠前芝草頌<hi>并引</hi>
　　　　萬物一氣而無醜好昔人之論盖已至高必<lb/>
　　　　該徧而説之則物與人俱育於覆載中間而<lb/>
　　　　後事生焉則羙惡存乎事存乎人而物毎因<lb/>
　　　　之豈偶然哉古書瑞應何限互出所見以為<lb/>
　　　　説唯君子為能考之以其時與其人故無迂<lb/>
<pb n="KR4d0121_WYG_016-9a"/>
　　　　蔽之失也蹌蹌乎堯庭師師乎魯郊按此足<lb/>
　　　　以知麟鳯乎非邪宋元豐元年卭州静惠李<lb/>
　　　　處士祠前紫芝生於盤石上大如雙笠蜀人<lb/>
　　　　嗟異以為高潔之應故繪圖而傳之五年傳<lb/>
　　　　至江西建昌之東野人實寓目焉想繹徘徊<lb/>
　　　　曰果哉説之可矣夫厚而升氣以為和者土<lb/>
　　　　也而静為之徳石者土之英其質磐則安乎<lb/>
　　　　静之至也毓乎秀而不可必致者芝也其事<lb/>
<pb n="KR4d0121_WYG_016-9b"/>
　　　　似夫賢人其味澤足以養人則似徳惠今芝<lb/>
　　　　生不于土而于石則潔其本而逺離塵雜者<lb/>
　　　　也處士之賢不繫乎芝之有無而適有之所<lb/>
　　　　謂因之也余故説之如此所謂考之也盖賢<lb/>
　　　　非處士則芝雖大於車盖秀乎千仭之冡其<lb/>
　　　　孰能羙之處士之心迹宜有史氏為之述今<lb/>
　　　　芝有圖則其曽孫宣義君文能誌之野人方<lb/>
　　　　為之頌焉所以勤勤於説釋賢徳也頌曰<lb/>
<pb n="KR4d0121_WYG_016-10a"/>
有偉其英自天發之孰被孰嗟于此貞石載耀彩澤延<lb/>
昌秀本用晦之章協矣其祥子孫維顯揚之<lb/>
　　　錢鄧州不燒楮鏹頌<lb/>
嗚呼士誠知修耶内不欺諸已外不欺諸人可謂修己<lb/>
已嗚呼士誠有立耶上不愧於天下不怍於地中不負<lb/>
於神可謂士君子已凡唯知修至於可立而不欺不愧<lb/>
者其備如此雖天地神明我斯天地神明已豈又䘏䘏<lb/>
於諸餘哉世衰道隠士心險惑稔匿自危則區區於禍<lb/>
<pb n="KR4d0121_WYG_016-10b"/>
福以壮其毒聞古之用幣以禮神祗後之罪士為多則<lb/>
假之以請禱禳祈假之不已則翻楮代焉而弗支是故<lb/>
罪者滿世而莫救其非肅肅鄧州唯道之繇識超超於<lb/>
衆<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>行不徇於時流孰巫祝之足因而禧祥之茍求盖<lb/>
清修而不媿則萬福之來酬是何楮鏹之不然而名位<lb/>
之優優嗚呼豈弟君子求福不回誰其嗣之宋有人猗<lb/>
　　賛<lb/>
　　　廬陵徐俊和畵像賛<hi>并引</hi>
<pb n="KR4d0121_WYG_016-11a"/>
　　　　廬陵徐俊和廵檢于南城之石陂元豐四年<lb/>
　　　　秋九月秩滿其所部百卒謀曰異時我徒室<lb/>
　　　　半空官來為我節廪賜使有以娶月受米藍<lb/>
　　　　田運費常十二官為我請于臺得寨有倉是<lb/>
　　　　皆無窮之利若夫訓治兵武至不以机肉臨<lb/>
　　　　敵又義之明明者也官今去我不能借而留<lb/>
　　　　之盍圖像以慰永逺之思乎皆曰然遂圖之<lb/>
　　　　又告其寨南十里之灌園人曰獨不能遺我<lb/>
<pb n="KR4d0121_WYG_016-11b"/>
　　　　以文題而賛之乎灌園人曰可無汝拒為其<lb/>
　　　　辭曰<lb/>
吾誰之歸維父母之裕兮曷日㤀之時丹青之顧兮<lb/>
　　　賔卑聚賛<hi>并序</hi>
　　　　文信侯書稱齊荘公時有賔卑聚者少好勇<lb/>
　　　　以不辱自居年六十無所挫撓一夕夢壯子<lb/>
　　　　叱已而唾之靣惕然寤焉終夜坐不自快明<lb/>
　　　　日召其友物色衣冠而索於衢將以報也立<lb/>
<pb n="KR4d0121_WYG_016-12a"/>
　　　　三日不得因退自歿云吕某曰詘辱之於人<lb/>
　　　　甚矣哉大人才士有不能違者豈其知違之<lb/>
　　　　不易歟將事物之既交則勢不容逭歟今横<lb/>
　　　　目之民舉知慮此然慮而能違違而能必者<lb/>
　　　　幾何至於必而能常者又其難也哉是何壮<lb/>
　　　　子多而卑聚之少也余悲世之人動近于辱<lb/>
　　　　而辱亦自甘也求一日之莫我辱且猶不能<lb/>
　　　　况五六十年乎幸白晝之莫我犯且猶不能<lb/>
<pb n="KR4d0121_WYG_016-12b"/>
　　　　况宵寐乎意名節之漸衰實本于此思古之<lb/>
　　　　人有可以矯激而得卑聚焉作賛以掲之賛<lb/>
　　　　曰<lb/>
誼重於身君子或虧一毫不挫通者難之耿耿賔公白<lb/>
首不曲生乃可捨夢不可辱誰能接物不困于機正晝<lb/>
之强暮夜之羸吾賢賔公氣節之師<lb/>
　　銘<lb/>
　　　東齋六銘<hi>并序</hi>
<pb n="KR4d0121_WYG_016-13a"/>
　　　　某來樅陽樅陽之大夫埽齋於㕔事之東以<lb/>
　　　　館之日給之食又借之書以養焉齋之東北<lb/>
　　　　有室室縱二筵横半之某居其中偃然與文<lb/>
　　　　字起居不知此世之多滛堂僣厦也室有窓<lb/>
　　　　窓之右有户户外之左有方池方池之前周<lb/>
　　　　而限之者土垣土垣之外林之老高流之彎<lb/>
　　　　縈蕭然漻然嫓巖野者某時厭坐卧則挽舊<lb/>
　　　　編循池依垣以步耳目垣外之虛曠亦自宜<lb/>
<pb n="KR4d0121_WYG_016-13b"/>
　　　　也舊常多感感之積無以紓發則懼夫抑且<lb/>
　　　　蔽也少紓之為窓戸池垣四銘又為書篋酒<lb/>
　　　　壺銘皆以自警也某曰銘之作吾不忍效昔<lb/>
　　　　人捕影跡以圖附其説至於沽腴事偽茍耀<lb/>
　　　　文筆者吾又免之若斯六銘其可了然無媿<lb/>
　　　　也已<lb/>
　　　　牕銘<lb/>
有明勿恃有隙勿啓資爾天日保爾虚室樸而櫺素而<lb/>
<pb n="KR4d0121_WYG_016-14a"/>
幪不流于華不蕩于空映書映文通乎曉昏爾明可尊<lb/>
　　　　户銘<lb/>
闔足以晦闢足以明若樞若扄順而勿情嗚呼得汝由<lb/>
而非罪疾也者非户之祥也耶<lb/>
　　　　方池銘<lb/>
池如之何去流取定方如之何去圓取正胡能不盈有<lb/>
岸斯廣胡能不竭有源斯養維風及雨或激其平爾龜<lb/>
爾魚勿汚其清事常感人人感或蔽勒銘池傍以輔吾<lb/>
<pb n="KR4d0121_WYG_016-14b"/>
志<lb/>
　　　　垣銘<lb/>
表毋甚高以蔽余見質毋不厚以虧余限中亡失宜孰<lb/>
踰孰窺中亡易言爾奚屬斯咨爾垣兮其安其支<lb/>
　　　　書篋銘<lb/>
豈無弊嚢傷於束勒亦有高架塵蠧侵食猗斯篋兮方<lb/>
而有容不華於外以完其中行可以携坐可以隠君子<lb/>
之器用無不順容不在多貴於能逹蓄不在固利於頻<lb/>
<pb n="KR4d0121_WYG_016-15a"/>
發不發不逹伊篋之孽<lb/>
　　　　酒壺銘<lb/>
富而分人贈愁以喜貧而居中立亦不倚能分能立其<lb/>
象君子杖頭之錢方外之賔交招世逸莞攝天真作熈<lb/>
作淳資汝蒸人何千萬春<lb/>
　　　舉業嚢銘<hi>有序</hi>
　　　　余來桐鄉之明年當有司請貢士之春同居<lb/>
　　　　争治舉場事業時以率余余不得免也稍强<lb/>
<pb n="KR4d0121_WYG_016-15b"/>
　　　　為之置囊壁間以積其文暇日又題嚢腹為<lb/>
　　　　銘以自悲其辭曰<lb/>
孰干我才以亂吾學薰冗綺麗成此脆惡豈不有效腰<lb/>
金曵朱豈不誤事飢腸白鬚咨爾嚢弓蓄我窮歟聚吾<lb/>
通乎<lb/>
　　　慶來橋銘<hi>并序</hi>
　　　　熈寧六年富人姚靖作新橋于福山某月某<lb/>
　　　　甲子橋成長老文宇師與衆僧坐其上語曰<lb/>
<pb n="KR4d0121_WYG_016-16a"/>
　　　　山險且深游人至非偶然天下真愛山者少<lb/>
　　　　而游人必以愛山為名吾豈以其非真愛而<lb/>
　　　　忽之盖將有真愛者在其間吾并喜其至非<lb/>
　　　　偶然者有來吾迎于是去吾送于是吾一以<lb/>
　　　　慶待之慶者吾為山而寄喜焉者也濡爾筆<lb/>
　　　　來吾且題為慶來橋衆僧唯諾聲讃遂題之<lb/>
　　　　題已使來請銘文曰<lb/>
有奔者流界我浄宫為橋絶之自昔言功既堅既良壊<lb/>
<pb n="KR4d0121_WYG_016-16b"/>
亦無窮我謀新之上覆以屋夭矯完固平騖磵谷馬來<lb/>
彭彭車度端端我將我迎則慶而安誰其謀之維宇師<lb/>
建誰其資之維姚氏願匪謀匪資橋奚以善物不無壊<lb/>
恃後之人銘以告之俾舊而新<lb/>
</p>
<p>
</p>
  </div>
</body>
</text>
</TEI>
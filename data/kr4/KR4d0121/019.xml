<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>灌園集卷十九</head>
    <p>
<pb n="KR4d0121_WYG_019-1a"/>
欽定四庫全書<lb/>
　灌園集卷十九　　　　　宋　吕南公　撰<lb/>
　　墓表<lb/>
　　　傅處士墓表<lb/>
故處士傅君家於東巖山之陰實南城沙溪之上村傳<lb/>
術聚書教子弟為邑里講學倡始才名學子相望得科<lb/>
第惟傅氏人衆處士少而承訓既冠有俊譽而父病失<lb/>
一目明因自惟念無兄弟奉養叵闕即棄進學業而專<lb/>
<pb n="KR4d0121_WYG_019-1b"/>
治耕稼以致其㫖甘如是者二十年父無後憂足不出<lb/>
户庭族人有謀并其同産土地者慮不見酢故羼處士<lb/>
父名而訟於官縣攝符下處士察父有難色乃馳詣縣<lb/>
請以身代病父縣憐而許之已而謀并地者辭窮猶誣<lb/>
汚不肯置於是處士泣曰大夫言彼訟者志得人地耳<lb/>
誠令病父免吏議則願推吾産畀之雖行乞養親所不<lb/>
憾也訟者大慙無以遂其姦衆皆歎息其為人子槩如<lb/>
此至自有子則亦盡義教之其言曰學優而仕非成人<lb/>
<pb n="KR4d0121_WYG_019-2a"/>
已乎文辭而已非所謂學也茍禄而已非所謂仕也必<lb/>
也徳充乎已業利乎人然後可語優焉其為人父槩如<lb/>
此喜奕棋工為近體詩居鄉以和易為主而不誘於非<lb/>
義其心盖不徒合衆而止也治平二年夢游山觀至石<lb/>
室間有羽衣人延之坐俄探桉上青嚢得白字碧簡示<lb/>
之其文曰四十五日而病五日而卒寤而異焉明日召<lb/>
其子於學山至則飭以家事且促凶備當是時處士稱<lb/>
孤乆矣母夫人在堂聞其語而悲之而碧簡之文果驗<lb/>
<pb n="KR4d0121_WYG_019-2b"/>
十一月丁夘竟卒壽四十二將終涕泗謝母以不能終<lb/>
養為憂且曰夫人所倚者孫耳語已端坐而瞑明年卜<lb/>
塟於屋東之河源卜吉遂以二月丙午窆之處士娶鄧<lb/>
氏女生二子其長曰權教之仕學者也其次早夭矣後<lb/>
處士之𦵏五年權及第調漳州浦縣尉秩滿移建州觀<lb/>
察推官待次來歸展墓内外宗姻鄰曲父老皆㑹於松<lb/>
柏下雜然誦處士之德其幼壯者諮於長老以後生弗<lb/>
及聞知為歉曰盍表以文刻石示來者乎衆皆曰然於<lb/>
<pb n="KR4d0121_WYG_019-3a"/>
是以命吕南公曰唯子宜為之文某曰是文也當何愛<lb/>
於論撰雖然以處士善慶而有子如此騰蹋翔摶高逺<lb/>
坐致則追榮不晩而後書之豈不可哉亦曰賢在徳不<lb/>
在官焉耳夫宗姻鄰曲之志固亦得之此乎處士諱某<lb/>
字世長其曽祖諱某父諱某熙寧八年秋七月取文後<lb/>
三月刻之墓遂有表<lb/>
　　　講師李君墓表<lb/>
灌園公曰自唐衰亡天下文鄙學謬積百許年極陋且<lb/>
<pb n="KR4d0121_WYG_019-3b"/>
羞而士未知變也中間有工儷語即見推為辭伯有知<lb/>
記誦經疏即被請為儒師承習髣髴如此又數十年而<lb/>
後竒特之士相望出焉其變遂臻乎大若建昌之曽子<lb/>
固李㤗伯則肇荒一郡者也其餘號鄉先生力通辭語<lb/>
以是非予奪傳注為事以不墮於路聽耳剽之浮則藍<lb/>
田李君亦其人也君六七嵗時聞佔畢之風而悦之不<lb/>
俟父兄敦飭而曉夕黽勉盖家愈貧而志愈篤既壯則<lb/>
以講勸取貲衣食其闔户方且承顔竭力躬行孝悌衣<lb/>
<pb n="KR4d0121_WYG_019-4a"/>
無定主甔無我粟而没齒安之鄉人嘆咨以為不可亞<lb/>
其於人也和而徇禮信而附義喜揚人善如恐不足少<lb/>
時應舉梁京中道同袍屬疾衆皆捨而前君獨守之不<lb/>
忍去君於經無所不恱而尤用意於詩易嘗著詩講義<lb/>
二十卷易統論三十卷孟子講義十四巻書成不逺千<lb/>
里以獻當代聞人嗚呼盖恥乎無得而稱者也君諱彖<lb/>
字材叔上世家臨川之青泥其遷藍田見三徙矣熙寧<lb/>
九年十二月乙未君卒壽六十三明年卜宅兆得吉於<lb/>
<pb n="KR4d0121_WYG_019-4b"/>
大源之鄧言阬某月日克𦵏有三子七孫子曰平仲擇<lb/>
之琛而擇之能嗣業云後之人固有考評宿學以稽君<lb/>
者乎問其家則子孫存焉問其墓則告之以在此<lb/>
　　　處士陳君墓表<lb/>
建安處士陳君諱某生於景徳乙巳死於慶厯丙戌哭<lb/>
亡朞年卜葬瞿村之丁阮山食告後三十有三年其子<lb/>
某某以母夫人棺祔之始議刻石表墓以狀來請文某<lb/>
於處士世故也故應而不辭昔天下既休兵數十年間<lb/>
<pb n="KR4d0121_WYG_019-5a"/>
民懲䘮亂趣求安居樂業各盡其力得所以盡而奉養<lb/>
愉逸有非禮律所同則亦逺荒之常情而聲教所未暇<lb/>
者也處士當此時薄食陋衣極其苦淡不恤衆咻而以<lb/>
有常自許盖已異於浮沉之俗矣方又欽慕儒學延致<lb/>
時名進士訓範其息如恐不及至以婚援結之則其存<lb/>
心豈徒安樂之得哉其配葉氏能助其力行故處士壽<lb/>
雖不過中而家檢繼循不違文藝子孫皆以舉人命於<lb/>
鄉類能不墮家聲謹承先業處士之為人可知也已處<lb/>
<pb n="KR4d0121_WYG_019-5b"/>
士曽祖諱某祖諱某皆不仕為建人世久不知其先所<lb/>
自徙也處士有七子某某實舉進士五孫皆率教云<lb/>
　　墓誌<lb/>
　　　饒寺丞墓誌<lb/>
故衞尉寺丞饒君諱懐英官以子貴得之其先世家金<lb/>
陵祖漢仕李氏為散騎常侍唐社既屋君挈其室南遷<lb/>
初來撫州買薄田數十畝力治耕種遂有其居君天資<lb/>
彊悍智勇人也畧知文字而不務仕學自任嚴整不畏<lb/>
<pb n="KR4d0121_WYG_019-6a"/>
凶獷人莫敢以非意犯者嘗以公役如城南鎮鎮據四<lb/>
野茶鹽諸盜騖涉之衝姦人挾禁貨舞肘而過無所顧<lb/>
君使人邀責之盜怒索鬭君起與戰戰三日并夜不飲<lb/>
食而鬭無倦色盜不勝棄其槖以遁嘗泛鄱江夜泊荒<lb/>
浦旁有游舟若行賈者君潛察之意其賊也出揖與語<lb/>
漸相近叙說不使疑即相往來以致熟亦出酒肉為讙<lb/>
君睨其舟中有官器㐲愈憤欲圖之一夕賊來君所復<lb/>
飲以酒賊大醉仆卧席次君使分鑰閉賊船諸户已即<lb/>
<pb n="KR4d0121_WYG_019-6b"/>
叱醉者起痛詰數之因斷其頭又呼奴盡縛衆賊捜其<lb/>
蓄得誥敇十許道或藍椹袍猶在者君殺五六人生束<lb/>
二人明日列於官盖名盜購而未得者也君盡獻其獲<lb/>
取其購以歸撫人周僧聚輩據險山乗隙出抄掠經嵗<lb/>
官不能捕故事賊大難制則用金字牌以招之然及其<lb/>
出則殺活未可知以是周僧蓄疑州守兩以牌示僧僧<lb/>
輙殺使者而不肯聽君告州往焉賊聞要於山口擬刅<lb/>
彀矢向君君袒而訶之曰吾非汝較者漫贈汝以不死<lb/>
<pb n="KR4d0121_WYG_019-7a"/>
耳賊臂稍縮因前攬手造其廬諭以官家威靈本無不<lb/>
擒之賊賊感泣拜謝為置飲宴君食之不疑賊益聽信<lb/>
因相率赴官不勞一人而事定其彊銳敢為盖多此類<lb/>
有子三人力飭其長進學為求師博收篇籍懇激不厭<lb/>
及其得官起聲稱榮及親時君仍康强暮年或為詩多<lb/>
忼慷悲嗟之氣有句云人老壯圖休劔靈中夜響又曰<lb/>
膽斗醉猶動氣虹晴未舒又曰太平不見英雄事忠膽<lb/>
長隨日月閒其大槩皆爾平居里閭嵗時盃酒相追攀<lb/>
<pb n="KR4d0121_WYG_019-7b"/>
與故人父老語身世事時召其子弟戒切之如己嗣或<lb/>
時酒中耿歎噓叱拍髀取胡桃當接拳破之神色森凜<lb/>
若有所負者嘗夜卧堂中有偷人入其隅君寤寐覺之<lb/>
起援戈追擊中其腹偷者脱走去明旦視戈稜有寸腸<lb/>
焉盖戈而絶之者也吕南公曰虎豹之威其精搏噬固<lb/>
天性一至窮山渴陸壙垠千里無人煙不見毛類則無<lb/>
所洩其豪毒然猶跳踉號嘯讋震草石以不忘於奮發<lb/>
盖雄竒勇偉之士出而無所用則功名智力泯泯不發<lb/>
<pb n="KR4d0121_WYG_019-8a"/>
時之所繫大矣自古豪傑抱負不羣而暌離濩落不耀<lb/>
其施者不少何特寺丞哉寺丞之死在某年其壽七十<lb/>
三墓在臨川南六十里凌雲山之東背岡靣陽松檟盛<lb/>
焉其處也熙寧元年夏五月初為之誌<lb/>
　　　李進士墓誌<lb/>
熙寧四年正月乙夘黎灘李至改葬其先人前期以狀<lb/>
來告曰維吾父㓜而事學事之篤以至於破家年六十<lb/>
猶以不得意死夫生而為善一無所遂已嘗興嘆死又<lb/>
<pb n="KR4d0121_WYG_019-8b"/>
莫相吉穴以歸其棺斯嗣人之罪憂感不忘焉惟君子<lb/>
幸暇誌之於是某亦楚然起悲乃不辭而為之誌誌曰<lb/>
君諱某字聖源其上世為建州人危全諷在撫州時有<lb/>
李蕃者實佐之盖君家之來南城自蕃始曽大父諱某<lb/>
大父諱某父諱某皆不顯君少游學弱冠補廣文生在<lb/>
舉塲四十年當時多推其銳且勤既而無所遇則又多<lb/>
為之惜初余為兒童時猶及識君盖康然謹厚長者也<lb/>
雖今閭井猶知譚君之端善曰急人之急而諱人之惡<lb/>
<pb n="KR4d0121_WYG_019-9a"/>
者此吾李聖源也哉嗟乎坎壈死矣君娶鄧氏有子二<lb/>
人其長先君卒其次為進士今至是也至亦良令士黨<lb/>
稱其象君初君之死以某年草葬舍南之萬松山今葬<lb/>
招賢里之大窼云<lb/>
　　墓誌銘<lb/>
　　　亡友黄公墓誌銘<lb/>
南城東諸鄉其距縣百三十里者為豐義之馬村有宋<lb/>
熈寧四年季春某甲子鄉之儒者黄君實死即葬之其<lb/>
<pb n="KR4d0121_WYG_019-9b"/>
友吕南公銘其墓亦叙其世屬名夀於銘之端其辭曰<lb/>
君諱某字道原逺祖居閩七世祖彦始遷以來為鄉蓄<lb/>
户道原生數嵗晩解成人論說其大父愛之處之以學<lb/>
問苦討嚴搜無夙夕之殊以致其知功危力悍譬弩千<lb/>
鈞政善引滿莫遏其發則累扎不難貫而果遏焉命之<lb/>
於材其戾亟哉雖然其器資亦可尚矣是夫人之所以<lb/>
宜惜且悲也道原能飲酒為清麗詩其讀書博而益求<lb/>
其為文速而不蕪而三十二以死死三月以葬嗚呼徒<lb/>
<pb n="KR4d0121_WYG_019-10a"/>
悲何足以待之謂一家鄉邑郡并不幸焉而惜之可也<lb/>
道原妻姓陳氏無男子有二女其叔五齡伯九齡銘曰<lb/>
孝悌足於家仁信足於友而年不以乆嗚呼<lb/>
　　　宋故撫州臨川縣丞李君墓誌銘<lb/>
丞相晏元獻公之妹適李氏曰靖安縣君生六子其次<lb/>
子曰亢字伯起㓜而端謹元獻竒之至和二年元獻公<lb/>
薨遺表以李甥為言有詔官之為試將作監主簿南郊<lb/>
放選補饒州安仁縣尉書一考丁父建康軍節度推官<lb/>
<pb n="KR4d0121_WYG_019-10b"/>
憂服除司户於泉州秩滿司法於台州書一考丁靖安<lb/>
憂服除為撫州臨川縣丞書一考以疾吿尋醫歸豐城<lb/>
之正信鄉新城里宅至一日而卒是日為熙寧七年二<lb/>
月之丁亥後二百五十日為十一月之丙申塟於廣豐<lb/>
鄉三峰里之天堂其季父修睦責銘於南城吕南公曰<lb/>
而余兄之孫倩也勿以辭於是論次初縣丞君在泉泉<lb/>
將貪墨其所顧待視僚屬之進賄寡多一時在位皆曲<lb/>
媚厚獻以取薦稱而君與州司法獨無所奉泉將怒且<lb/>
<pb n="KR4d0121_WYG_019-11a"/>
恨之提㸃福建路刑獄使羅公拯按部至泉問狀曰是<lb/>
二掾不従衆益可知其為人即并薦之未幾泉將以贓<lb/>
敗連郡縣佐皆得譴而君與司法獨無害及在台讞議<lb/>
詳平台將為之特論其至臨川撫缺獄官撫將以君攝<lb/>
之遽有能名臺使者過撫撫將言之㑹建昌之南豐無<lb/>
令事乆不治即以君權知南豐縣居數月被疾請於臺<lb/>
求還本局臺使者曰聽之則南豐復不治矣不聽乆之<lb/>
君益病乃聽至臨川遂告尋醫及卒建昌撫之人皆嘆<lb/>
<pb n="KR4d0121_WYG_019-11b"/>
息焉諱承従曽祖也諱彦珪祖也諱修永官節推君父<lb/>
也君娶清江廖氏職方郎中詢之女生三男子曰傳經<lb/>
傳師傳正皆㓜生四女子長嫁金谿吳鼎其三未許人<lb/>
銘曰<lb/>
君為子弟三族愛之出為參佐其上賴之五十而死其<lb/>
位則卑有材無命哀何已時<lb/>
　　　傅巖墓誌銘<lb/>
夢弼諱巖其逺系無従詳知五世以來始居建昌之梯<lb/>
<pb n="KR4d0121_WYG_019-12a"/>
雲坊曽祖宣逺咸平間與鄉貢繼又與王府貢竟不脱<lb/>
布衣以終夢弼為兒時秀頴軼羣學問不勞而工弱冠<lb/>
踐詞塲下筆成語驚衆自是連五貢於鄉一時同輩欽<lb/>
畏推避莫之敢望邑士至隣諸邦邦人必問傅巖容表<lb/>
何似何爾未富貴時之處待盖如此熙寧六年最後試<lb/>
於南宫之嵗也試不利得疾出南薰闗三月庚戌次蔡<lb/>
州困甚州將龍閣陳公遣醫官為親治且命走吏敦勸<lb/>
宜力飲藥然疾滋不堪及壬子而死同里夏翺趨臨洮<lb/>
<pb n="KR4d0121_WYG_019-12b"/>
已過邵店聞之為返轡主其棺殯訃至南城無村郭賢<lb/>
不肖皆嗟嘆失聲其父渙哭曰善固不可為也哉命壻<lb/>
龔翌詣蔡得其骨以歸明年某月某甲子塟於某所之<lb/>
原友人李莘請於渙曰必銘其墓遂買石取吕南公文<lb/>
刻之而莘自書丹夢弼壽訖三十四初娶同縣陳氏生<lb/>
一子天麟於是年十有三後娶金谿張氏生二子一女<lb/>
皆㓜銘曰<lb/>
刻意勵行以依循仁義非以干禄也而禄不至則世道<lb/>
<pb n="KR4d0121_WYG_019-13a"/>
莫為之勸懼嗚呼如子博茂雄竒而止於斯其誰望猗<lb/>
蕭蕭者原有欝其窆曷昭其欝維銘之驗<lb/>
　　　鄉丈人黄君墓誌銘<lb/>
嗚呼世人嘗知按學文以求君子而不知君子之盛有<lb/>
不由於學問者其於所求可謂與余異矣盛古之時道<lb/>
化成存是故學士之所行人多稱之其所知與所言雖<lb/>
有不盡猶不極謬至於後世已一變而所謂學者有非<lb/>
學矣乃求君子於皮毛色響之間余之不同世人終不<lb/>
<pb n="KR4d0121_WYG_019-13b"/>
敢而已矣自余能讀書愛古人端窽之論每思持以察<lb/>
世及其既察不能十二堪可若乃其名稱職業不在乎<lb/>
學問者考其心迹往往能賢又頗至多夫然後益以不<lb/>
同世人為最宜吾鄉丈人黄君所謂能賢者也其諱某<lb/>
字某其上世不治儒術止相受以治生而丈人事親睦<lb/>
族竭盡情誼與人忠信和順教子孫以百行不虧其處<lb/>
心行事率愷悌慈祥下逮伶厮亦有所不忍聞人有善<lb/>
欣稱如恐不及其於惡徒雖嫉之而不以掛齒牙専赴<lb/>
<pb n="KR4d0121_WYG_019-14a"/>
人之急然諾信於官令里之人勃詬交争丈人為處平<lb/>
之無不聽服者富屋以所藏驕衆天下之常而丈人財<lb/>
多於澤國之蚊乃克恭敬第一余嘗論於人為難也知<lb/>
者以余為允盖其履蹈如此豈非賢士君子哉然其未<lb/>
始弄筆説經顧能使弄筆説經人羞愧於妄名而已熙<lb/>
寧五年丈人春秋五十餘七年素康强鮮疾乃七月上<lb/>
休忽病卧數日里之人卒驚憂既望稍危後五日復蘇<lb/>
是日里之人聚朝虚聞之相與讙慶俄頃又報不起於<lb/>
<pb n="KR4d0121_WYG_019-14b"/>
是各涕淚罷歸是嵗季冬余至自汴值此惘惘彌月為<lb/>
衆傷惜既哭弔於其家明年其孤埴塏墐塤使以命來<lb/>
曰卜以明年四月五日遂𦵏亡父取若文銘於丘某讓<lb/>
不敢承曰文鄙恐不足以揚丈人盛徳埴等又使來曰<lb/>
是不宜傚俗儒馳偽也促銘之某即撰次如左方謹按<lb/>
丈人前系七祖彦始自閩遷於南城曾祖某祖某父某<lb/>
皆已諱名丈人娶姚氏有賢徳成助於家生四男皆令<lb/>
善而塏以文才薦於鄉諸孫多秀茂其後盖未昜知丈<lb/>
<pb n="KR4d0121_WYG_019-15a"/>
人宅兆松樹阬之坡其穴直丙其窆熙寧七年銘曰<lb/>
其論不高其行不佻知足以知鬼神之卧内而不蹫仁<lb/>
足以濟衆庶之逼乏而不驕嗚呼此風萬世之謡<lb/>
　　　亡友曽君墓誌銘<lb/>
吾友曽唐傑為人剛簡厚直無險偽細謹之行以取合<lb/>
於人其視世俗之毁譽是非如衢路之涕唾然而為子<lb/>
不失孝為兄不失悌為父不失嚴為友不失忠雖知患<lb/>
其異己之徒嘗以憎嫌相忌者猶不能有以少之也平<lb/>
<pb n="KR4d0121_WYG_019-15b"/>
居大飲歌呼若不就事至於讀書商講文藝則愈多而<lb/>
愈得籌策世務愈大而愈當人有所長無問識不識罔<lb/>
不力揚之遇有可惡雖在世戚亦必為之切齒盖其不<lb/>
類世俗之儒逺矣而年盡以方壯而已此余所以嘆悼<lb/>
乎君子之窮也先時其父都官公罷江東常平使者得<lb/>
知楚州而命其幹私來鍾陵既將復命而舟次大雲倉<lb/>
遘疾進次蕪湖遂不起是日為熙寧七年之端午明年<lb/>
歸塟建昌南城之行春門外真空寺之西南以七月甲<lb/>
<pb n="KR4d0121_WYG_019-16a"/>
申封土焉唐傑諱景初妻劉氏有三子曰時保京郎宣<lb/>
郎二女皆㓜云銘曰<lb/>
慶厯生熙寧没壬午甲寅為始卒萬千五百十五日孰<lb/>
令匆匆居此室上空洪蒙難致詰有咨其賢在銘碣<lb/>
</p>
<p>
</p>
  </div>
</body>
</text>
</TEI>
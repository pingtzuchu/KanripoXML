<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>灌園集卷十二</head>
    <p>
<pb n="KR4d0121_WYG_012-1a"/>
欽定四庫全書<lb/>
　灌園集卷十二　　　　　宋　吕南公　撰<lb/>
　　書<lb/>
　　　上提刑郎中書<hi>代人作</hi>
某聞之君子之道有見於退而終無意於進則雖天下<lb/>
之大不以闗乎已如其心未忘於有用之境則一身之<lb/>
行止尚不得不借資於人亦何言天下哉葢嘗觀書見<lb/>
唐虞之盛時其世道已隆其治具已張上之人孜孜以<lb/>
<pb n="KR4d0121_WYG_012-1b"/>
亮功若采為務而百揆四岳亦既在善而宜同矣而巢<lb/>
許之徒方矯然以立異于是背睨而掩聽疾走而避逃<lb/>
以為是笑而可羞求若人之心葢以箕山潁水為無盡<lb/>
之樂耳顧曽僉舉之涉慮哉士唯識願不必于均壹是<lb/>
以咸熙庶績其必以人欽俞試命黜置之所繫則下之<lb/>
所揚豈不重于上之所咨且以共兠之無狀而不决于<lb/>
棄斥雖以舜禹之賢聖非由衆與則未㧞出于羣工又<lb/>
况乎碌碌之庶職歟舉知之所以重輕甚乃如此世衰<lb/>
<pb n="KR4d0121_WYG_012-2a"/>
道隐士稀勉勉之修而盛佻佻之習皆知奔嚮于進仕<lb/>
之地而不思人之謂已何如也而己果不為人所信求<lb/>
者不以思而應者不以信故舉知之風自此寂寞而無<lb/>
聞矣士而不幸出于寂寞無聞之後其行若止亦知奈<lb/>
何必能遂志于退藏則嫌于未在中道將以區區于適<lb/>
用則必進之助難容借之母已焉亦有端我以俟人而<lb/>
已矣凡今之在于下者其路正軋而其勢甚驚也位與<lb/>
言乖則事與力違唯乖且違此簡書察責之所為惴惴<lb/>
<pb n="KR4d0121_WYG_012-2b"/>
而何暇望知己之人而舉揚之雖然猶有說焉以為各<lb/>
占分所宜以自幸焉斯可矣葢仕而願達茍有名于禄<lb/>
籍莫不念之使今仕而得願之人盡已俊良則無所復<lb/>
議萬一不爾則失所以䝉稱而被薦者尚非各幸于分<lb/>
所宜乎一人真可而譽之者二焉衆猶未允也一人未<lb/>
可而譽之者四則衆既服之夫某亦安識若人之為可<lb/>
未可哉姑以時世之所同占而言之耳某不佞少而謬<lb/>
志于進故為進士之學詰曲于薦試者先後十載葢四<lb/>
<pb n="KR4d0121_WYG_012-3a"/>
覆于禮部乃克有成綴名于選科掌法于山川在衆人<lb/>
中誠不自知某嘗所蹈籍與今所莅領為果如何方思<lb/>
端以俟焉而幸出于不圖前守張公與今守劉公及運<lb/>
使徐公皆有言于甄借自惟孱陋無所堪于進用而獲<lb/>
助于此則始之以駭而繼之以喜而中又自疑審以某<lb/>
之行身為真不足用歟則三公者何為愛之而不至于<lb/>
失措以三公之賢而措不容失則今憲司之重如執事<lb/>
者何特未以為憐乎是某之所為自疑也伏惟執事有<lb/>
<pb n="KR4d0121_WYG_012-3b"/>
才甚巨有徳甚明當廟堂咨吁講求治道之時思有以<lb/>
網羅器使倣像二典之光英而親承注委出振使者之<lb/>
權以照耀于江表其神之所達精之所察十郡之休戚<lb/>
良窳葢無不在術中者矣如某之鄙必有所處即蒙嘘<lb/>
及始末遂以成就則何但使某不見笑于退藏之徒必<lb/>
將揚厲庶職以宜已分使三公者皆免失措之譏焉敢<lb/>
布腹心唯實處之<lb/>
　　　上運使郎中書<hi>代人作</hi>
<pb n="KR4d0121_WYG_012-4a"/>
某以下才浪從諸生課試之後幸備一官守掾局于逺<lb/>
方而屬當明公察臨之下自以無狀恐不能勝稱事任<lb/>
而勞執事者之放斥迺不知大人君子恵顧所周存細<lb/>
而容愚委此不議已為厚賜而間更被以書教以所不<lb/>
能而又責之以其所見聞來訪于左右焉嗟乎此盛徳<lb/>
事也顧雖不足以辱問然區區之心亦由是而興感葢<lb/>
惟士之從于此世也茍未居乎頑鈍不靈之魁則幾乎<lb/>
而不有心于行事少而學焉長且試之夫孰不欲而禀<lb/>
<pb n="KR4d0121_WYG_012-4b"/>
今之法則勢有所制葢上之人將大有為而欲盡宜于<lb/>
下下之人喜于所逢而思有以伸于上然或不能也何<lb/>
者位望之有分而崇庳之地遼則幸夫言論之協符事<lb/>
權之相與亦已鮮哉今以某之荒庸無所取類雖亦有<lb/>
所懐而志慮槃礴曽何得于明公之意外而于此過蒙<lb/>
諮逮焉將奈何而復之毋亦因今所欲陳而取鄙心之<lb/>
所謂尤足備用者致下僚之忠而不虚辱于明公之被<lb/>
及冀高明亮之伏見今南城知縣著作佐郎葉誼端厚<lb/>
<pb n="KR4d0121_WYG_012-5a"/>
俊明有巨人之器姿其當官所試葢未顯乆而事業趣<lb/>
致超然無流俗之風莅職以來事日以簡而政日以優<lb/>
不察而詳不厲而肅鄉姦勢害聞命而沮熄蔽欺悖盜<lb/>
之伍藏怒于訟機欲以犯死而不返者初從庭所得令<lb/>
一言而曲直醒解舞踊謝退而不俟刑平至于申飭所<lb/>
加未嘗不本于仁義而無依違顧憚之思方其有所弛<lb/>
張雖有挾泰山疾雷之勢不能撓奪于毫髪也南城故<lb/>
冗劇盛有難宰之聲而某訪之士民政理盡善近數十<lb/>
<pb n="KR4d0121_WYG_012-5b"/>
年來未見可與若人比者唯是往年蘓秘丞緘及近去<lb/>
吳祕丞審禮皆有能譽于此縣然猶各有短處葢蘓君<lb/>
喜土木興造故或涉于煩苛而吳君之政迺獨不盡于<lb/>
理稅科徭二者民事所先而缺閉如此若葉君之治則<lb/>
無得有是葢今時世所稱為賢吏者多以其能奉法循<lb/>
令而已矣然奉法循令而已者果不足以盡吾葉君哉<lb/>
凡令之近民威可以使其有畏而愛不可以貎得也事<lb/>
可以心了而政不可以言辭善也今坐公堂臨衆務恬<lb/>
<pb n="KR4d0121_WYG_012-6a"/>
聲暇氣終日不形于喜愠而理道整整使環境之俗讙<lb/>
榮戴頼如倚父母非夫政以心化者其何及斯比以吏<lb/>
格當移蜀官既已拜敕則郡之士民相與驚起列牒愬<lb/>
于守公且幸其飛章請得終任以恱饜編甿而或人懐<lb/>
其初無阿䛕順㫖之事即遏沮之到今歎者未已聞此<lb/>
邦之人無富貴老小皆拊髀悵惜譬猶嚴冬大寒方温<lb/>
席快飲而忽有欲褫奪其衣碎其座而覆其醪饌者孰<lb/>
不懔懔乎其憂哉晝陽夜漏修促以天未有可淹而返<lb/>
<pb n="KR4d0121_WYG_012-6b"/>
遽者今民之情牽于所愛也以吾令之行有日迺恐其<lb/>
即去以至于嫌恨景晷之不我遲留嗟乎何修而得此<lb/>
也某誠不慧行于天下未盡極廣而所以見聞實無尚<lb/>
于此者且夫人才不易得而君子之器能必見于事為<lb/>
難與之間今南城之賢出此誰當賞之乎伏惟明公位<lb/>
任方振當大有為之秋公忠所達朝野所為矜服葢將<lb/>
收引賢類揄揚養導以備輔熙朝之光如誼之賢宜䝉省<lb/>
録且無使其居衆人之後則非獨長茂明公之徳抑足以稱<lb/>
<pb n="KR4d0121_WYG_012-7a"/>
詠于太平之時擬之福禧古人有言得地千里不如一<lb/>
賢葢某之所以銜荷明公之賜也厚矣富矣即圖忠報<lb/>
効于左右莫若稱賢之為事故輒以是舉為之先焉雖<lb/>
區區所陳或渉明公之已聽聞者于某之忠猶無害也<lb/>
伏惟加察<lb/>
　　　與傅亨甫書<lb/>
十七老丈祕書閤下伏承車馬至自北方去國三年稱<lb/>
遂成名得財得官跋涉無恙歸覲親庭銀髪萬夀井<lb/>
<pb n="KR4d0121_WYG_012-7b"/>
邑親朋無問愚智莫不讙夸讃歎迎拜捧擁譬如買臣<lb/>
露綬季子腰金之年伏惟君心亦在優慰某區區于老<lb/>
丈下風知審顛末自以為最深側聞今段喜與感并竊<lb/>
以往昔慶厯皇祐之間世路靖康廊廟大臣以洗拔文<lb/>
人為先務布衣起茂材因以至宰輔其下或為列卿至<lb/>
尤不幸猶不失禄養于此之時旴江之湄辭學渠魁聲<lb/>
動天下者有李泰伯而陳漢郎與老丈為之流亞志氣<lb/>
軒赫掩葢褒博物議欽悚率以顯達奉期而天不契人<lb/>
<pb n="KR4d0121_WYG_012-8a"/>
都大落寞泰伯晚䝉收召俄亦死于鬱鬱漢郎不及脫<lb/>
布衣以早世老丈獨存而窮悴無雙艱危萬態險不自<lb/>
濟比過五十而羈㳺萬里干戈戎馬之地辛勤暴露乃<lb/>
䝉一命補吏于海上此豈足以為老丈之福哉黒頭公<lb/>
卿秀髪御史迴首懇然雄文好詩填委篋衍傳滿吟口<lb/>
曽是勞神殊不得力然則今日衆人所以讙夸讃歎者<lb/>
見老丈一旦輝彩而莫知平素之襟藴也孔子録詩有<lb/>
取于淇澳緇衣孟軻春秋亟稱彼善于此不得于其卓<lb/>
<pb n="KR4d0121_WYG_012-8b"/>
卓則次而又次者亦所咸収顧不為充盡而已老丈之<lb/>
賢不得大行其志于當年而遲晚綠衣初隨趨走之後<lb/>
較于漢郎則全勝視泰伯則稍過之若向宰輔列卿論<lb/>
焉葢欿然矣士之抱負出羣而遭遇不優如此雖世道<lb/>
有不相與而亦區區所為感歎也河湟闗陜舊事毎從<lb/>
紙上披見恨不如太史公周流縱覽故都遺迹以快心<lb/>
目老丈留連其處日月多矣想無不熟于指畫冬初去<lb/>
書社且展謁髙堂以諮世變邇日惟冀自重不宣某載<lb/>
<pb n="KR4d0121_WYG_012-9a"/>
拜<lb/>
　　　與傅商容書<lb/>
三十四丈秘書閤下季夏極熱伏惟尊候動止萬福往<lb/>
在城東幸得參拜行館過䝉引接至于忘年出示所著<lb/>
易圖口談手㸃不愛再三某雖愚未能悉悟述作之意<lb/>
然恭敬徳美比之亨遇不啻百感嵗窮走洪都仲春却<lb/>
還舊山到今困于多故酬酢不支因亦不得馳送尺紙<lb/>
請問安否傾企媿負交戰無已祕書風誼峻潔須向古<lb/>
<pb n="KR4d0121_WYG_012-9b"/>
人中求之流俗卑汚知與不知葢不足計某亦未超脫<lb/>
流俗方且與之同波而就中檢校尚能商訂文行不為<lb/>
衆人好惡所蔽此一直耳天下之人不限古今皆以能<lb/>
賢望于儒者而儒者亦髙大其說如必允蹈及察其迹<lb/>
則不類市人者少矣農商鄙人眼不識字耳不貯仁義<lb/>
之辭然安其職分貪不至墨羡不敢竊雖甚勞苦不縁<lb/>
僥倖而布衣書生以士君子自號乃由少壯至于老死<lb/>
胷中擾擾不離嗜利矜名捨性命犯禮律而為之一慕<lb/>
<pb n="KR4d0121_WYG_012-10a"/>
十十慕百百慕千千慕萬萬慕億億慕句股夕桀力不<lb/>
必破蝨而自許回天智不必衛足而自許窮神葢讀周<lb/>
孔書之徒于六經之言未克躬行一句而開口即罵老<lb/>
莊方其罵時頗似不堕人短及察其迹則知足不辱知<lb/>
止不殆此八字者千萬人中無一二人踐焉此所謂稚<lb/>
子弄影不知為影所弄者也一語罵老莊尚係毁謗况<lb/>
終身訕笑者哉夫少而求仕進至垂白而不達亦可以<lb/>
卜其身之窮矣顧乃撑衰扶憊一歩五喘五歩三息趨<lb/>
<pb n="KR4d0121_WYG_012-10b"/>
涉長道以冀或近于利名此當世之人所同欲也于未<lb/>
必得者如此而况于可必得者誰肯捨之祕書三薦登<lb/>
科補吏大縣一跌于寃誣盛年拂衣歸卧林野不復動<lb/>
念親舊敦譬詔㫖開示一如不聞被服飲食粗素薄淡<lb/>
不啻屠酤俚兒而安若八珍重錦魚輕鼈忽兎䜛猘吠<lb/>
相因而進而䝉受理遣不為之變考經論史日作清詩<lb/>
取次勝人而不為時名此皆千萬人中未易㝷者也而<lb/>
秘書以為士固當爾夫流俗何足以知哉夷齊不經仲<lb/>
<pb n="KR4d0121_WYG_012-11a"/>
尼評品止于蹇拙餓夫而已李仲元見知于揚子而人<lb/>
更置疑近者吳孝宗能為出衆文辭而邦人呀呀謂之<lb/>
可怪至信都公以詩褒賞然後笑者口吻乃斂士之藴<lb/>
藉包蓄惟求名實相副而外譽不惟其實徒<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>于名故<lb/>
世俗紛紜如此祕書風誼豈以有求于世而為之哉某<lb/>
所以歎嗟切切者感古人而已矣亨甫新慰逺歸想旦<lb/>
暮聚首吟笑之樂良不纎細漳浦三郎乆不見消息不<lb/>
知有諮覆上左右否某坐山間亦漫銷日夙聞東巖幽<lb/>
<pb n="KR4d0121_WYG_012-11b"/>
名尚未投足冬初思一往并得上謁户外起居全望珍<lb/>
愛謹奉手記不宣<lb/>
　　　復傅濟道書<lb/>
昨許秀才經過連得吾兄夏中兩書伏聞官下諸况平<lb/>
裕太夫人夀康不勝延跂之思所示古律體雜詩一軸<lb/>
辭致良佳如白雲村篇殊有作者之氣視今日之賦諷<lb/>
勝前逺矣方又屢進不止則古人何必獨能哉聞有解<lb/>
周易及論語孟子文字甚善雖未得借讀然觀答徐生<lb/>
<pb n="KR4d0121_WYG_012-12a"/>
書可見别來道學所造雖然濟道用此趨時以致及物<lb/>
之功業則可果以為儒者功業正在乎此則吾恐未也<lb/>
古之人有大勲名不少顧不必皆能解經而善解經人<lb/>
亦未必利澤當世漢以來學士可按矣葢古之所謂學<lb/>
者非漢以來之所謂學也孔子所繙之經天人而已其<lb/>
言雖有詳略要之可以心通理察非有虚荒誕幻鑿無<lb/>
出孔之致三千七十二子所以服膺不捨而終無事于<lb/>
傳注者誠不以不曉期後人也孰知其後日解日昧如<lb/>
<pb n="KR4d0121_WYG_012-12b"/>
淖滌塊而為之者轉稱第一難能且爭為者相望乎哉<lb/>
夫一經而數傳亦已足矣終之又有䟽釋則滋足矣賢<lb/>
者雖不見此當自曉之愚者雖盡讀焉猶不可曉也然<lb/>
則漢以來經師徒以口耳亂學者之性靈耳如使其言<lb/>
具當則後人何必更言之如使吾道不失于聖賢則何<lb/>
必専以說經為效此始為傳者之過也今之人有心智<lb/>
可以通理義猶昔之人也彼後之人亦猶今耳今吾不<lb/>
盡信昔人所言則後人不盡信吾言葢可知矣不蘄力<lb/>
<pb n="KR4d0121_WYG_012-13a"/>
行誠身而以唇舌紙劄相乘此爭為者之過也吾嘗取<lb/>
譬解經之家正如水鄉漁户方其垂綸合綱而有得也<lb/>
軒軒然見喜色似他人莫我若者不思自古習漁之人<lb/>
屢得此也及其挈而之市也茍售而已不計人之貴否<lb/>
也故有以昔人之陳說為吾之新立者有以衆家之同<lb/>
辨為吾之自得者呌呼而逞詫突梯而希譽欲以厭服<lb/>
人心而反自彰其寡見淺聞其可憐如此往日宋咸注<lb/>
周易自以無比及歐陽永叔取郭京說照之然後論者<lb/>
<pb n="KR4d0121_WYG_012-13b"/>
笑咸為盜翁雖不笑者亦曰縱咸不盜京孰知京非盜<lb/>
昔人者乎是則宋郭之所負未有以變王韓之解而徒<lb/>
以取盜名于世耳士誠欲學經用先儒所說而發我之<lb/>
神明見于行能可矣先儒雖有短何必力毁我雖有長<lb/>
何必衒人不聞夫傳註能致益乎哉則益宜不小矣其<lb/>
書既多故也嘉祐中詔求遺書其解經家學名存而書<lb/>
亡者毎經數十家而新唐書藝文志所録解經之書存<lb/>
者毎經亦數十家夫未嘗盡見古人書而遽以我為獨<lb/>
<pb n="KR4d0121_WYG_012-14a"/>
得也其誣孰禦今日解經人極多大槩不出于介甫之<lb/>
書與皇祐以來題府韻類無異也先時王補之解論語<lb/>
衆甚欽仰俄而皆曰是得之介甫云耳然則為補之者<lb/>
孰若静坐熟眠而聽介甫自說乎介甫未嘗不開說也<lb/>
則天下之士茍已心服介甫何必區區各鳴喉吭哉僕<lb/>
誠怪為之者不思也或人謂彼非不知可以勿為然不<lb/>
為則無以合世故已顯者以此示其可貴未顯者以此<lb/>
希其見貴嗚呼若是則滋惑矣夫今天下之待介甫不<lb/>
<pb n="KR4d0121_WYG_012-14b"/>
過如周孔耳周公至顯而作六典孔子至窮而繙六經<lb/>
然當時無人傚而作且繙者雖傳解之文皆不為之而<lb/>
何害其服周孔乎如以為直希利達則不必更稱深知<lb/>
道徳性命也濟道未三十而得官在仕途以材敏見知<lb/>
于上之人地雖單平而勢亦利進今所為書特以抵當<lb/>
路大官趣為教授直講可矣如盛心初不為此則吾儒<lb/>
功業當重思之濟道不信吾言乎請約自今十年逺至<lb/>
十五二十年間視今日解經諸書具傳不熄則吾飲墨<lb/>
<pb n="KR4d0121_WYG_012-15a"/>
甘罪可也蕭統所集繆多而是少如王儉任昉之作秖<lb/>
以汚人耳目濟道讀而擇之老氏師資之論可以為喻<lb/>
矣新詩繼有作不吝寄及幸甚幸甚<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>灌園集卷三</head>
    <p>
<pb n="KR4d0121_WYG_003-1a"/>
欽定四庫全書<lb/>
　灌園集卷三　　　　　　宋　吕南公　撰<lb/>
　　五言古詩<lb/>
　　　煙雨<lb/>
朝來煙雨重天與平田接輕風更蕭蕭清快繞我睫開<lb/>
扉覔高嶺沒若隔世刼不見蒼翠顔徘徊坐搘頰農夫<lb/>
一何樂羣輩聚稠疊移秧塞塍圏狼籍衣不攝諠闐交<lb/>
野語蹲踞就晨饁臺笠映扉蓬端能勝經笈人生慕温<lb/>
<pb n="KR4d0121_WYG_003-1b"/>
飽萬趣歸一愜何必少髭頦區區羡長鬛吾村有荒圃<lb/>
吾屋葺未輟早晩畫度全方將事農業耕耘黨既入歌<lb/>
笑聲可躡雖欲著新書無妨理鍬鍤<lb/>
　　　傍湖行觀<lb/>
十日不出門厭聞水車聲昨來新雨足耳外忽晏清歩<lb/>
屧踏初霽舒徐繞塍行向時荼蓼處荒穢畧殄平青秧<lb/>
漸瀰漫黒手益縱横固知農趨時豈特勸督明下士能<lb/>
致力高天得無情願言成嵗豐庶免冦盜驚<lb/>
<pb n="KR4d0121_WYG_003-2a"/>
　　　覆船山<lb/>
　　　　高數十仞廣十餘里形如覆船後映㑹仙諸<lb/>
　　　　峯秀色排空葱蒼倚壘逺當縣治之前邑之<lb/>
　　　　名山也<lb/>
峩峩覆船山特起秀蟠勃當前百十里已見青突兀行<lb/>
瞻漸詳諦依約認毫忽西峯自排列儼若魁健卒羣阜<lb/>
復東迴欽如搢珪笏横岡挺戈劍堅重不可杌峻嶺擾<lb/>
騧驪豪雄欲相揬或寛侔放蕩或迫類齚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或象喜紆<lb/>
<pb n="KR4d0121_WYG_003-2b"/>
餘或同怒詬咄林高盛巾幗畬破露鬝秃有險状飢癯<lb/>
有坌似壮腯偉哉形態衆盡叙難以猝憶随遊覧後深<lb/>
入禪宅窟樵徑坦復﨑遥村現還沒是時五月晦寒氣<lb/>
尚切骨汲泉煑茶雲石鼎沸鬻雪夜垂紙帳卧疑近鬼<lb/>
窸窣曉引杖屨行嵓巒徧緣踤幽坡獸跳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>佳樹鳥咽<lb/>
嗢飛瀑下層崖鏗清斷汚淈分流浹田壤千里利耕搰<lb/>
愛此爽洒都擬詠屢蹇訥何由結廬舍静取蔬茹捽夢<lb/>
想空洞靈孤雲動颷<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
<pb n="KR4d0121_WYG_003-3a"/>
　　　奉和内翰太中城南放魚<lb/>
沾沾水中魚生死豈有知成形四氣中積漸長鱗鬐但<lb/>
喜藻可依未諳龍可随茫洋天地間寄命此郡西嵗有<lb/>
竭澤例肯縱捨者誰秋潦走海去荒壕已愁飢方将赴<lb/>
烹芼逃避計若為萬里雷雨觧一時離兑暌夫何遇仁<lb/>
賢顧盻成嗟嘻載憫口腹累鮮能毫髪遺支川以三千<lb/>
此獨數畆池脱爾倉猝急吾其亡肉糜呼舟送中流狡<lb/>
吏敢挾私曽是潰爛勢忽稱太平時波瀾網罟多要在<lb/>
<pb n="KR4d0121_WYG_003-3b"/>
慎所之香餌不足愛古言未應非丙寅元祐年内相守<lb/>
楚夷愷悌見篇詠魚乎爾恩斯<lb/>
　　　偶遊僊都道先以長句見寄依韻奉答<lb/>
吹燈染小帖借馬忤廐人豈其事朝恭强欲觀雲泉盥<lb/>
櫛具袍帶超遥石橋間同征二十蹄駑駿亂後先朝曦<lb/>
遽突兀送我溢背温樂郊民何知桃李自滿園逶迤松<lb/>
下路不踐已八年道翁喜吾來煑茗巨石根導我復勉<lb/>
我攀躋繞巑岏依依夢中遊忽得驚覺魂一聴鐘鼓響<lb/>
<pb n="KR4d0121_WYG_003-4a"/>
載慚塵土昏顧兹清泚流照洗憔悴顔曀曀金碧光嘈<lb/>
嘈杉檜喧樓臺有新増碑版多舊觀嘯客徧廂闥周爰<lb/>
訊黄冠白頭師靈仙不免歸丘墳太息五濁士慿癡待<lb/>
飛翻譬持數寸膠擬救九曲渾往者不肯説來乎付誰<lb/>
怨唯當悟至真可入了世論崔嵬黄守庵本是劉伶褌<lb/>
憶我初借卧嗒焉過西曛踏黒叩歸户倉忙遭罵言寧<lb/>
知復來時邂逅乃見尊中從鮑兄至三嵗四五畨題詩<lb/>
不知我命酌戒醒還丹霞所未識西望久目存畏雨我<lb/>
<pb n="KR4d0121_WYG_003-4b"/>
獨止于今負長嘆鮑去死令長無人辨龍岏我窮羞白<lb/>
襴引分逃山樊俛仰十五載恍如畢晨餐方為此日游<lb/>
忽計後戚懽何以遣孤憤随鞍有殘樽焚魚濯甆甌浩<lb/>
蕩臨前軒適舉共悄嘿屢觴漸紛紜步兵俄鼎來四座<lb/>
驚欲奔授我大紙巻捧承疑未安披張縱眼力審是陳<lb/>
侯篇上序天質壊借余盡情文下傷素交稀慶快未契<lb/>
敦憂我困䟦履且令慎盤飱平生慣衆憎讀罷腸輪囷<lb/>
引筆欲作報停杯類含酸人間有義好蘄嚮異轍轅權<lb/>
<pb n="KR4d0121_WYG_003-5a"/>
勢之所在萬夫呈肺肝風雲茍不至親戚争棄捐此謬<lb/>
匪朝夕期誰反狂瀾餘齡既蹉跎乃得逸駕攀感槩捨<lb/>
酒去衝煙下耕村黎明候鈴齋再拜以謝聞<lb/>
　　　蔡翁<lb/>
蔡翁高古士終始素踐清曉然不欺心可抵日月明二<lb/>
十弄賦筆周流教諸生四十背辭場歸來閉柴荆長子<lb/>
力近利㫖甘足謀營次男治詩書庭户弦歌聲居止在<lb/>
城邑身如隐林坰舊交勢富門十載不一登稼穡有凶<lb/>
<pb n="KR4d0121_WYG_003-5b"/>
稔翁無田可耕閭閻多是非翁耳不為傾蕭條一畆宅<lb/>
裕若據八紘書嚢配酒樽此外毫髪輕晩醉有癭枕朝<lb/>
飢有藜羮未知窮與通何者當逹情維彼九章衮煖外<lb/>
未覺榮維彼八味珍飽來無足矜妻子亦垂白息孫初<lb/>
習行讙愉同百年世患安得攖嗟我稍濩落晩能慕幽<lb/>
貞何由似吾翁坦坦寄餘齡<lb/>
　　　早穫<lb/>
温風扇炎節高壤見新稻蒼黄色猶雜鎌擔力已到時<lb/>
<pb n="KR4d0121_WYG_003-6a"/>
當艱食乆不暇論贏耗奔奔竭頃畆翕翕資釡竈蒸炊<lb/>
防碎折焙煏取乾燥鄉隣自齊同早暮誰諷告老翁操<lb/>
匕筋一食九嗟懊豐凶存後憂飽飫偶今暴驕陽有炕<lb/>
暵積雨或淹澇未是安眠人兒童但嬉譟<lb/>
　　　窮鬼<lb/>
窮鬼斷去志送之豈無文譬如衢路埃屢歸已復新随<lb/>
我三十載間闗不辭勤誘我上債臺為我擁愁根羈旅<lb/>
風雨夕空廬氷雪晨贊成蹇拙謀謹守冷静門遇酒或<lb/>
<pb n="KR4d0121_WYG_003-6b"/>
畧避見錢輙生嗔亦憎富貴兒永矢不失身昨者試羣<lb/>
士閴亡忽連旬謂其捨我行忍不許我聞乃復跳籬棘<lb/>
譸張幻司閽吹沙衆官眼使視玉為珉詭計動有效更<lb/>
誰評正真歸來只康然知我恥奏論憶昔熈寧初與子<lb/>
俱食貧相語厭此鬼多方願崩分宗伯正憒惑委其制<lb/>
風雲倉黄刖我足置我寂寞濵子脱白布衣鬼顔愁不<lb/>
欣自子有官守辭鄉八青春坐想廪俸優寧復鬼敢親<lb/>
今者枉書札無財亦云云信哉此鬼多不限呉楚閩隂<lb/>
<pb n="KR4d0121_WYG_003-7a"/>
靈雖叵測要自有婚姻族黨各生子子嬪又生孫宗支<lb/>
遶天下焉往不見存子行改京官途轍異凡民閨房漸<lb/>
珠翠盤桉溢羶葷萬一鬼不喜乖離在逡巡顧我慣與<lb/>
君應來合朋羣益五以為十其徒日滋蕃吾文雖極高<lb/>
鬼去無沿因<lb/>
　　　讀東方朔傳<lb/>
武皇肆荒惑公卿噤忠齦先生有直舌談笑開吾君董<lb/>
偃不敢怨夀王誰與伸堂堂補衮心不厭犯怒頻豈不<lb/>
<pb n="KR4d0121_WYG_003-7b"/>
顧仕養崇卑位泥雲耻同高論儒瑟縮憂烹焚賢人事<lb/>
昏主獻替視所因不爾朝野間誰非愛其身彼哉下世<lb/>
士所見異吾聞醜謬無不為乃思謗遺塵國風歌善戯<lb/>
孔聖許狂人何嫌班孟堅區區記餘芬<lb/>
　　　過巫師步<lb/>
還過巫師步竚立想平昔不見舊門閭蒼蒼但榛棘當<lb/>
時修竹圃十里認濃碧佳樹欝瓏璁高能百餘尺連甍<lb/>
覆多瓦厚塹疊堅甓生計具安恬隣人總驩適非無四<lb/>
<pb n="KR4d0121_WYG_003-8a"/>
時樂乃預五等籍不知九載間剗滅自誰力或尤近川<lb/>
水川水豈其蹙隄岸盡民廬何斯最崩析有疑㳂鬼道<lb/>
浮誕致滛慝僻術固欺人窮祅盖傷徳不然當合㑹大<lb/>
數名終極幽𤣥竟難量理意浪參測憶初羈角嵗文字<lb/>
未深識此地事遨嬉随羣慣經歴波瀾澆暑汗略彴騁<lb/>
霜屐逗曉集圍魚連宵按傳覡走聴鐃鼔動就視符籙<lb/>
敇座軋歌神兒盤分受釐食中家餽牲果豪屋送金帛<lb/>
弟子争聚蔵巫師坐欣懌顧余方眇弱比衆似岐嶷撫<lb/>
<pb n="KR4d0121_WYG_003-8b"/>
省更呼留慇懃賜遮搤持盃勸醇酒引筋指香腊牽袖<lb/>
索吟哦嗟天賞英特期将雪侵鬢見慶雲路翼童稚喜<lb/>
矜稱徘徊重低嘿豈圖専轗軻所望壹差忒荏苒至巾<lb/>
冠奔馳為甔石光隂與愁度肝膽遭事役文藻漫雄渾<lb/>
途程轉迤塞翦翎㸔逺舉蹀足羡横擊何以副鄉評徒<lb/>
能冠經席虚聲漸凌厲謗口遂壓積辭山寄他州封紙<lb/>
問故國驚心存沒異刺耳榮謝亟偶爾跨歸鞍蕭然又<lb/>
行客凄凉到今日憔悴對遺迹磵影冷茫茫塍泥新拍<lb/>
<pb n="KR4d0121_WYG_003-9a"/>
拍春風吹駘蕩夜月照岑寂曽是禍福場翻為馬牛陌<lb/>
誰能逃死䘮乃獨乆酸惻無處瀝餘觴空思詠漸麥人<lb/>
間屢興廢世路真阻阨愜快一難逢暌違千易得布衣<lb/>
甘我老耕耒非上逼飽煖即逍遥功名可抛擲雖慚巫<lb/>
師語且免荷蓧責自作好詩書寧須位侯伯<lb/>
　　　過辭歸嶺<lb/>
老翁愛園廬未省越隣塢婚姻挽他鄉送客犯脩阻委<lb/>
蛇上高嶺四顧異吾土相揖遽辭歸驚如避豺虎漂浮<lb/>
<pb n="KR4d0121_WYG_003-9b"/>
千世下出意能近古游子笑安居相傳入名譜黄塵壓<lb/>
碎石嵗月知何許但有欝蒼松亭亭待斤斧秋風吹我<lb/>
馬路向此山取因名重徘徊不獨行役苦<lb/>
　　　過憂刼嶺<lb/>
强步已半日前岡更悠悠下如趨龍宮上若登雲樓不<lb/>
見人舍宅但聞鳥喧啾我行只空嚢盜刼誰知憂<lb/>
　　　五月二十五日三陂橋晩眺<lb/>
漲水乆已退擎泥草扶疎平疇極我目一來施犁鋤九<lb/>
<pb n="KR4d0121_WYG_003-10a"/>
夏行過六尚憂復汚瀦哀咨此鄉民耕力豈躊躇地勢<lb/>
苦卑薄况無古川渠愁潦懼熯乾不可保終初昨者多<lb/>
暑雨洪波日凌虚新來滿旬晴滲涸類灌蒩垂秋且當<lb/>
蒔到否知何如揺揺衆農心凛若畏簡書逺瞻來南山<lb/>
其壤似郊墟依微緑秀間浮白略散舒間喜早稻吐因<lb/>
高得紆餘幸無風早催聊濟升斗儲天下有大福唯民<lb/>
樂田廬樂哉俟豐登快我羈旅居<lb/>
　　　詠榴花<lb/>
<pb n="KR4d0121_WYG_003-10b"/>
敷敷英乍含春盡葉已碧垂垂實稍殘秋晩花尚拆鮮<lb/>
妍誰造化遲暮我彩色方託晨露滋何知早霜烈天時<lb/>
豈顧望生理自溢逼根柢或未衰芳葩肯無益徐孃老<lb/>
情重武后善塗澤所羙出虚踈其殃乃窮極參差共冲<lb/>
氣窈窕負靈識草木可毋譏吾傷在人徳<lb/>
　　　俗士<lb/>
俗士各何在來登盖徒然彼其見湖山乃特論價錢為<lb/>
此可徑絶隂梯阻狙猨當有詩酒豪相将快留連一醉<lb/>
<pb n="KR4d0121_WYG_003-11a"/>
抵萬寳高吟對遥天下視闤闠兒汚埃盡癡年嗟我濩<lb/>
落手平生負雲煙題詩不放縱或似摹印圏安得氷雪<lb/>
才同聨座中篇<lb/>
　　　嵗除感舊<lb/>
舊徳無路報衰年又増多平生感激心恐懼成蹉跎幽<lb/>
幽黄鍾原總角便經過一飯倚從毋徘徊類媕娿學書<lb/>
随羣童讙呌抵鴈鵝相逞知字畫勇於渴尋河羞耻道<lb/>
趙壹矜誇有甘羅豈云㓜慇懃乃取晩坎軻荏苒三十<lb/>
<pb n="KR4d0121_WYG_003-11b"/>
載萬千窮祟魔舊遊不得尋聴問徒悲歌秋霜壓芳蘭<lb/>
豈復異徑莎願見故根畹邈如隔岷峨老窮怯脂韋趣<lb/>
尚近笠簑此恨長不沒安能辨蒿峩<lb/>
　　　偶題北軒<lb/>
説儒論四方以北為背明盖言幽隂位有嚮即非亨遂<lb/>
令口耳兒惡北如近刑安知壬癸交於此兆萬靈天元<lb/>
氣始降坎水首五行理數漸推遷至兑乃秋成餘隂與<lb/>
初陽分此朔易庭故為始終地變化容可輕不但天道<lb/>
<pb n="KR4d0121_WYG_003-12a"/>
爾人為亦該并帝王宅九垓輔相羅賢英徳雖若伊周<lb/>
稽首為公卿如其惡北靣誰以臣庶稱吾知講析師茍<lb/>
以巧自矜何能亂逹識止可欺愚㝠吾來坐書屋軒楹<lb/>
有北名題詩非賦詠聊以説儒憎<lb/>
　　　初遊投子山<lb/>
東山未嘗到興言往遊觀尋幽味已淡全勝交凡官揚<lb/>
鞭遂出郭樵路行縈彎遇險輒捨馬聴松頻側冠霜天<lb/>
正枵寥野吹何蕭酸强步且數里猶在荒林間峯回得<lb/>
<pb n="KR4d0121_WYG_003-12b"/>
古寺一叩雲中闗高僧奪睡出迎對如嗔煩解榻迸伏<lb/>
䑕煑茶爆新泉東亭一何高岌若崖臨淵西庵更爽亢<lb/>
基與堂甍班延緣徧登坐共羡閒人閒同遊二三子取<lb/>
酒醺吾顔約畧飣市果横斜列山盤飲語快不徹望睫<lb/>
張無端曦光忽銜西歸思攻餘歡撩樵灑醉毫拂壁羅<lb/>
矛干調笑下前坂暮色凄漫漫行矣重回首林凹數聲<lb/>
猨<lb/>
　　　答濟道<lb/>
<pb n="KR4d0121_WYG_003-13a"/>
外物不可必一官非我心榮生在適分素願乃山林知<lb/>
恩已三年趣幕不覺深因君累幅書更激浩歎音衮衮<lb/>
旦復暮勞勞古猶今其誰有功名不顧憂患侵富貴豈<lb/>
不欲才力視所任長鯨舞天淵寸鮒安牛涔性亦各得<lb/>
耳何為辨差參夫子方得路未應棄光隂咨余厭卑摧<lb/>
謀望止尺尋誓買五畆宅歸休以浮沉耕漁入程途文<lb/>
字亦所欽㸔子展雲翼騰凌和薰琴還将草堂書敵子<lb/>
朱與金<lb/>
<pb n="KR4d0121_WYG_003-13b"/>
　　　答陳公羙<lb/>
少壮事已逺舊文良可懐百年能幾何十載不得偕念<lb/>
昔居鄉里游處了無猜飲食不相捨談笑乆所陪拜君<lb/>
以為兄分宻誰敢開齒髪俱未老未至衰與頹我子在<lb/>
襁褓君猶無嬰孩君後獨捨去為吏天一涯我又厭奔<lb/>
走逺引不復來嵗月杳難恃區區老吾儕况從與君别<lb/>
多事嵗若排心力不能究衰病侵筋骸二子皆已冠如<lb/>
吾苦無才君亦已有嗣眉目秀且佳人事知幾變㑹合<lb/>
<pb n="KR4d0121_WYG_003-14a"/>
終不諧昨者本不出豪傑苦見咍鬰鬰自不樂誰為子<lb/>
悲哀幡然感其説東走凌巔崖不意君在此得奉笑與<lb/>
詼君顔蔚如故大噱飛塵灰我老應可怪白髭生兩顋<lb/>
新句辱先贈古詩許見推賢俊非獨少故舊毎所乖作<lb/>
詩報嘉貺亦聊以相催<lb/>
　　　擬古<lb/>
仲尼魯司冦官職亦已優從祭肉不及戴冕奔諸侯當<lb/>
時不之知為肉誠可羞君子意有在衆人但愆尤置之<lb/>
<pb n="KR4d0121_WYG_003-14b"/>
待後世皎皎無足憂<lb/>
仲尼為羣婢一走四十年荀卿老不出五十猶力田顧<lb/>
彼二夫子豈其䧟狂顛出處固無定不失稱聖賢彼亦<lb/>
誠自信誰能䘏多言<lb/>
公孫昔放逐牧羊滄海濵勉强聴鄉里埀老西遊秦自<lb/>
顧未為壮徒為乆辛勤君子豈必隠孔子皆旅人<lb/>
　　　竹榻<lb/>
竹榻破壊乆隅稜類繩橋扶身輕坐之不敢直我腰動<lb/>
<pb n="KR4d0121_WYG_003-15a"/>
小響已大搘嚴勢仍揺鋪氊蔽其顔倚以度晨霄醉卧<lb/>
稍安貼如舟乍停橈愁醒輾轉多似泛八月潮欲下必<lb/>
以緩将登未嘗跳奴僮為我憂疑我或悵怊訝我合改<lb/>
置我心豈其遥所嗟成與虧本以材用招念此蒼翠幹<lb/>
初非願枯焦唯難逃匠手遂與嵗月凋物固不求舊人<lb/>
貧自無聊憐强棄其衰此志亦已恌我有四壁宅塵書<lb/>
映空瓢何嫌此榻存且以異貴驕<lb/>
　　　寄陳道先<lb/>
<pb n="KR4d0121_WYG_003-15b"/>
寄聲西山閣知我新近否病嗽輒彌旬無錢雇醫叟夫<lb/>
何稍除去乃自得醇酒羙味既沾腸清甘更悦口適從<lb/>
耕壟上杯醆不在手坎坎遂連傳諠如擊盆缶清秋田<lb/>
舍事秫穤或稀有傾渴聖賢心嚢空欲狂走思君綵衣<lb/>
次與我異好醜病少官壺多何因到衰朽古人説天道<lb/>
高下常更受此語儻可徴豐荒竟誰乆<lb/>
　　　慈濟塔<lb/>
僧説姦雄人亦發歸依願秪今慈濟塔乃自張崇建雲<lb/>
<pb n="KR4d0121_WYG_003-16a"/>
空土石乾碑倒龜龍斷悠長香火事豈以非夫賤<lb/>
　　　一日復一日<lb/>
一日復一日夜眠復朝興不見事物窮但覺憂患増千<lb/>
慮不必免不思亦如恒未知此世間有用智與能少壮<lb/>
怯欝屈衰殘念軒騰方如夏中蟬忽若秋後蝇非譽等<lb/>
毫絲善惡計合升可醉且勿道雲來譬高曽<lb/>
　　　理髪<lb/>
我髪日以少我梳未嘗頻過旬一理之毎理愁欠伸壮<lb/>
<pb n="KR4d0121_WYG_003-16b"/>
長足癢屑奔馳更埃塵搔爬不覺勞垢結類組紃雖復<lb/>
强櫛沐憚如負千鈞鉤牽就平直流汗益苦辛當時結<lb/>
似拳漸細傚梅榛懸知又十載幾許及變銀萬物有盛<lb/>
衰吾何為喜嗔借令但兩鬢豈害有冠巾人言髪既凋<lb/>
乃稍異癡民題詩且自賀漸係老成人<lb/>
　　　宿熯塘村<lb/>
盡日繞岡嶺孤征凌險巇春風處處豪游子行安之過<lb/>
午或未飯人煙信遐稀暮投熯塘村正見牛羊歸黯黯<lb/>
<pb n="KR4d0121_WYG_003-17a"/>
亂山腹茅廬壓笆籬陽光向餘霞畏虎先掩扉繫馬就<lb/>
屋尾觧冠挂門眉怡聲問前程乞火照寝衣夜半雨忽<lb/>
惡長雷撼坤維奴僕亦睡覺雨㵼百箭馳草草巻席避<lb/>
倚墻顧晨雞故園豈無情一夢不可期我有三畆宅比<lb/>
隣勇鉏犁何曽問三旌自足了四時不肯卧寂寂亦來<lb/>
走栖栖幸無王事驅或是竒鬼欺咄咄復咄咄生平笑<lb/>
狂癡明朝遇清溪莫洗脚上泥<lb/>
　　　西村<lb/>
<pb n="KR4d0121_WYG_003-17b"/>
東村豈不佳南村自清幽北村亦可居俗悍不易投維<lb/>
此兑嶺曲陂陀遶川流桑麻有清園耕稼有緑疇雲峯<lb/>
十里外足舉曠望頭本無車馬喧豈有聲利愁伊我先<lb/>
君子故家待増修還當起簷楹此志敢不求開闢三處<lb/>
徑䟽通四前溝有軒列琴書有室貯鋤耰壓麴擬長醉<lb/>
藏芻待肥牛超然了餘生不問萬户侯我策乆已决我<lb/>
身强悠悠安能荷蓧翁不以意相收<lb/>
　　　鏡鑷<lb/>
<pb n="KR4d0121_WYG_003-18a"/>
鏡鑷亦何功鏗鏗漫從事助人飾形骸初若逞意思須<lb/>
毛何足簡塵垢何足薙端為兒女懐豐靚以言貴余家<lb/>
在農畆耘耔當傳世朝犁泥糊糊暮耨草翳翳風搔日<lb/>
暴炙姿状難娬媚百年寄託身顛倒皆順利顔紅黒何<lb/>
害髪黒白亦是誰能妄去取屑屑論姿致深村擬三逕<lb/>
嵗月治去計帯經以隨牛鏡鑷成相棄<lb/>
　　　秋色<lb/>
秋色今又動凄然悟衰殘筠牀讀書軒一卧八九歎少<lb/>
<pb n="KR4d0121_WYG_003-18b"/>
壮非所惜塵勞苦間闗端為智慮傾得此悄悄顔筋骨<lb/>
衆疾刼肺肝百憂攅還當節律遷刺促驚痟酸夜眠却<lb/>
明燭曉脾拒堅餐從文未終篇腰脊益痺頑太息造物<lb/>
宰勞余豈其偏寧分無窮悲直窘有限年想彼向榮木<lb/>
蕭森望雲端雖無癭蠧虧乆竟歸朽乾萬化有盡極一<lb/>
身何足安方當委順之不必専憒煩起坐仰星斗環行<lb/>
繞簷欄西風穿我懐肅若臨矛干世故屬無謂悠悠諒<lb/>
何言唯應就枕時曠蕩如山樊<lb/>
<pb n="KR4d0121_WYG_003-19a"/>
　　　嵗寒亭<lb/>
北風搔長林萬葉各窮屈愛此清秀幹高寒色如一雖<lb/>
無化石騐自是後凋質<lb/>
　　　送傅亨父<lb/>
相公坐東府簡拔無留才賢良得帥權志與馮趙偕以<lb/>
策屈羣力勃如飛蚊來河湟多新田隴渭少驚埃壮矣<lb/>
功利舉趣時各賢哉誰言夫子喙不在此日開手把經<lb/>
綸書想望黄金臺相期衢道亨紙墨皆雲雷臘雪拍馬<lb/>
<pb n="KR4d0121_WYG_003-19b"/>
睫朔風穿僕懐雖云行路難足免壮士哀去去合利見<lb/>
少微近三台得志亦遄歸我有賀酒盃<lb/>
</p>
<p>
</p>
  </div>
</body>
</text>
</TEI>
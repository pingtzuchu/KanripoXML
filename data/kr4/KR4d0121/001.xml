<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>灌園集巻一</head>
    <p>
<pb n="KR4d0121_WYG_001-1a"/>
欽定四庫全書<lb/>
　灌園集巻一　　　　　　宋　吕南公　撰<lb/>
　　五言古詩<lb/>
　　　題仁樂亭<lb/>
真山蓄幽奇偽山逞瑰怪峰巒紛變現座席疑廣大未<lb/>
穿披雲屐對此亦清快<lb/>
　　　虎泉<lb/>
昔聞孤女子遇虎斯泉側高僧為追訶弭耳不敢食歲<lb/>
<pb n="KR4d0121_WYG_001-1b"/>
月幾何時稱談如宿夕故知事可傳豈限涔泓窄<lb/>
　　　虚假行<lb/>
虛假復虛假名陶不知瓦養子役于人不如生犬馬公<lb/>
私嚴忌諱勢利關取捨奉生旣疎違喪死更茍且苴麻<lb/>
不敢服桐竹何由把未得乆哀呼方當勤唯喏百年聞<lb/>
罔極一瞬經廬下豈不近冠裳驅牽到乖寡沾沾荷鋤<lb/>
子言動只山野終制負凶縗興辭淚如瀉諸儒論鄙俗<lb/>
不若都人雅請問兩間民誰為稱情者<lb/>
<pb n="KR4d0121_WYG_001-2a"/>
　　　遊子篇<lb/>
遊子朱門兒行樂畏不足遐方寒苦士自賛乞隨逐朝<lb/>
馳錦韉末夕讌鳳屏曲雄豪棄殘賸聲色化耳目來時<lb/>
布素衣羞耻見羅縠幾許膏粱味嗜好諱水菽勞勞車<lb/>
馬塵苒苒歲月速家書懶拆封舊業廢編牘間嘗夢故<lb/>
國驚覺如被辱安知愜快餘窮愁入皮肉趨承偶踰節<lb/>
况味稍踡跼長年倚恩輝積漸致輕凟因逢故人語始<lb/>
歎誤程躅都城名利場豈不多所欲從前入關客無慮<lb/>
<pb n="KR4d0121_WYG_001-2b"/>
共貧毒商鄽聚珍貲科舉仰廪禄神乎奪我魄而獨迷<lb/>
所屬何人不謀身計慮自不淑寄聲風塵子哀恨吾已<lb/>
酷當知帝里游有禍亦有福<lb/>
　　　莓莓原上田<lb/>
莓莓原上田春至早已種墢墢樊間圃蔬好亦培㙲農<lb/>
家樂地利倚此擬微俸依隨節序停領畧兒孫衆徒耕<lb/>
有讙語各息無愁夢冷看里諸生焦心望鄕貢<lb/>
　　　和道先從義同過張掾梅花下飲二首<lb/>
<pb n="KR4d0121_WYG_001-3a"/>
山人如寒松無可媚鸎蝶諒非清峻契誰肯畧顧接春<lb/>
城偶來至豪士懶舉睫幽幽法曹㕔一往乃敢輒主人<lb/>
雖壯齒酷愛文字業相看論古書術不計勇怯陳家俊<lb/>
公子德義敦慶葉聞我適過從逢衣遽披攝老成北扉<lb/>
掾喜客若漁獵招呼倒清樽促迫信重疊梅花香樹下<lb/>
共醉死牛脇勿憂侵暮冷坐我有氈㲲飛飛落梅英繞<lb/>
座不待折煌煌畫蠟燭未夜已戒設徵詩為罰令獻白<lb/>
作飲節譚高衡或爭笑猛倒還絶李侯解縣印心注象<lb/>
<pb n="KR4d0121_WYG_001-3b"/>
魏闕座中惜分𬒮勸酒更酷烈春先顯父筍冬外尹吉<lb/>
鼈肴佳爼未竟酒美壺頻竭更籌屢聞轉歸乘不許謁<lb/>
誰能避酩酊但恨落角月<lb/>
　　　渠中水<lb/>
咨爾渠中水源流本何許特無停滀分得此奔逝苦過<lb/>
村穢濯漑合澗渾沙土還當歸海日亦助雲濤巨<lb/>
　　　野翠堂<lb/>
重城似郊坰接眼盡蒼翠無復見枯疎共疑春每至丘<lb/>
<pb n="KR4d0121_WYG_001-4a"/>
樊豈少此野叟不自貴<lb/>
　　　鴉聲<lb/>
鴉聲譟人凶聽者知慘然忠言論禍福受之如不聞禽<lb/>
口不可緘人言因義發畏禽而忽人使我心如割<lb/>
　　　小蟲<lb/>
大螾身尺餘輝彩盈首尾小蟲未知名長不過半指相<lb/>
遭籬畔草錯愕雜憂喜孤征有令凶忿鬭莫我止交攻<lb/>
乆騰突反覆召傾毁螾跳欲忘生蟲怒乃抵死奔衝徹<lb/>
<pb n="KR4d0121_WYG_001-4b"/>
心腹刼㨗沸唇觜方磨雨㾗沙又墮足跡水肥無敏才<lb/>
智短有毒牙齒吾豪且深侵彼困漫决起壯軀俄奄奄<lb/>
恨血稍泚泚蟲休遂馳歸少頃復臨<graphic n="KR1851" url="https://raw.githubusercontent.com/kanripo/KR-Gaiji/master/images/KR1851.png" mimeType="image/png"/>安詳銜螾鼻拖<lb/>
攃繞籬阯却納幽穴中其將食之矣人間有勝負不在<lb/>
校形體樓蘭雖雄王命盡傅介子新家巨無覇一戰亦<lb/>
為鬼茍惟性資悍端可制魁偉君㸔小蟲威何獨畏封<lb/>
豕<lb/>
　　　有蟲<lb/>
<pb n="KR4d0121_WYG_001-5a"/>
堂陰闕曲沼其浸可濫觴有蟲宅其間游息能自將名<lb/>
號亂龜鼈形軀亞蜣蜋何知一生微頗以氣調張秋風<lb/>
七八月泓浸稍減常低回尚飄然未若謀穴藏十月水<lb/>
泉竭泥沙暴枯霜迷迷舊坻堮影迹類已藏延綿盈昃<lb/>
多天雨斷霈霶皆言此蟲絶軀殻應碎殭咨嗟亦含氣<lb/>
所託異慨慷邇來節令改泰卦直春陽甘霖一夕飛灌<lb/>
注成濊汪凌晨沼面漲蟲軰早奮揚上下逞風操同形<lb/>
喜相望如知出處時故以偪仄㤀余嘗舍其側終始得<lb/>
<pb n="KR4d0121_WYG_001-5b"/>
瞻相因思物理深未易草草量江海非不大其魚每屠<lb/>
傷此沼固𥚹淺其蟲乃靈長浮生短與修有命不可襄<lb/>
運數茍未盡憂悲豈其戕安危與時俱窮達須預防所<lb/>
以真至人如往皆暇遑<lb/>
　　　勝因院<lb/>
莊嚴起何代幽佚惟天與有衆倚耕桑無人歎寒暑嵐<lb/>
氛蠹金碧谷響酬鐘鼔白晝方丈西猶眠聽經虎<lb/>
　　　招豫亭飲<lb/>
<pb n="KR4d0121_WYG_001-6a"/>
愛酒不日醉多為病相妨飢虛或傷脾飲過亦腐腸略<lb/>
困尚舉白旣頽方卧牀沈迷劇淹旬得疾豈可禳嘔泄<lb/>
憎膳食乖慵豈冠裳愁醒甫旦朝衰苶還慨慷已復念<lb/>
傾倒咨呼問瓶<graphic n="KR2265" url="https://raw.githubusercontent.com/kanripo/KR-Gaiji/master/images/KR2265.png" mimeType="image/png"/>妻兒惡吾貧誡我以死亡載讀伯倫<lb/>
傳懦𠂻更强梁與其憂百年孰若夭醉鄕家釀苦屢竭<lb/>
市沽乏錢囊進歌五柳陶聊美天禄揚幸近豫亭叟其<lb/>
人固同方有田百頃肥秫稌歲益倉憐我數寂寞招邀<lb/>
共深觴醒往酩酊歸不悟日月長有或致醻酢肴蔬雜<lb/>
<pb n="KR4d0121_WYG_001-6b"/>
矜張叟來坐酣酣肯問味惡良我蹇嗜墳史叟豪樂笙<lb/>
簧相殊不相關對酌即兩忘如此粗適矣誰猶辨低昻<lb/>
寧須賣菜傭豈俟白面郎今日又得酒忍為獨沽嘗泔<lb/>
魚取芳鮮煮狗到爛香及我未病困㪺斟足相當亟來<lb/>
勿蜘蹰午影上北廊<lb/>
　　　濟道過飲偶成長句<lb/>
酤酒𣙜吏杓買魚市兒籃雖非爛腸宴亦知足一酣冬<lb/>
景忽卓午晴雲䘮曇曇室廬絶絲竹文字入笑談以此<lb/>
<pb n="KR4d0121_WYG_001-7a"/>
稱出俗相看庶無慙解衫掛前楹豈問布與藍追講石<lb/>
陂㑹秋霜正黄柑傅翁最後至嘯詠能交參題詩廡東<lb/>
閣醉卧堂西庵論子赴官職可余老耕蠶俱為樂榆枋<lb/>
非傚谿壑貪摻袂歌慷慨暌離各情含寄書建水涯年<lb/>
厯滿四三不慮復見日乃于郡樓南子為赤髯叟我有<lb/>
學語男問訊養生具僅能無一簪固知寒儒分未易過<lb/>
石甔棄置且勿道行觴趣空壜將來難預期旣往已備<lb/>
諳聊盡酩酊興安能每憂惔<lb/>
<pb n="KR4d0121_WYG_001-7b"/>
　　　疇昔<lb/>
疇昔林野居布絮不粗完及為羇旅人被服乃綺紈何<lb/>
以出勝處為君究其端籬蘇不馥郁傳自故老言魯邦<lb/>
無君子子賤豈所倫東方足文史得飽在長安蘇秦主<lb/>
父偃亦各有後歎况乎今異古而本無一㕓自非稍激<lb/>
昻何以脫饑寒辭鄕挈囊書豈敢言王官茍免溝壑禍<lb/>
微生已成全文章蓋有力溫燠此其源遂離厮養科首<lb/>
尾只十年篋衣亦何者聊足覆衰殘有破得紉補有新<lb/>
<pb n="KR4d0121_WYG_001-8a"/>
得縫刓因嗟為短詩所以記初難<lb/>
　　　粟熟二首<lb/>
昨者小麥熟野人稍相寛新粟今又黄喜聞不青乾補<lb/>
助復幾許乆饑情所難譬如轍間魚勺水亦暫安澤國<lb/>
農事苦無功及丘樊方與三日晴湖岸車已喧所以終<lb/>
歲勤不能離薄田里豪多曠土徒用養茅菅雖有願耕<lb/>
手賦收重夷蠻秪今二種利稀若管中斑偶穢可勸後<lb/>
必荒誰繼前幸哉雨露仁副此倚望歡<lb/>
<pb n="KR4d0121_WYG_001-8b"/>
種田亦耕山投隙若避毆辛勤望成熟得慰飢歉口彼<lb/>
豪豈知苦踞坐科秉籔<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>刻以誅收奇贏復何有尚喜<lb/>
不荒空呼鄰買盃酒<lb/>
　　　宿凌雲山中留寄元禮<lb/>
凌雲山下村逆旅路旁宅南征為吾歸寄卧偶一夕無<lb/>
人伴幽語孤詠到平昔瞻懷此山人曾是同硯席蕭蕭<lb/>
古破屋文字堆四壁青燈照題評皎月論肝膈為詩有<lb/>
盈巻飲酒無䞉滴携笻繞平坡班草尚遥碧栽松此山<lb/>
<pb n="KR4d0121_WYG_001-9a"/>
上共看徧岡脊要約過人長俱來蔭芳色羈蹤忽分袂<lb/>
不啻十載隔世故日紛紜舊游空想憶今來此山下松<lb/>
老似百尺欲訪松主人其車已他適徘徊重咨歎輾轉<lb/>
對窻隙晨雞一何慵傾聽乆不得春風吹殘月半夜屋<lb/>
角白難眠却求衣起望河漢仄寄聲巖扄去華髪勿强<lb/>
摘善醉真良圖高談盡癡策雲泉與朝市處處堪偃息<lb/>
桑榆景可量名利不足識無因接清話趁曉拊征軛已<lb/>
度滕家橋回頭更悽惻<lb/>
<pb n="KR4d0121_WYG_001-9b"/>
　　　哭劉郎中<lb/>
谷風拂層氷萬凍倐忽流陽暉照積雪寸片不得留郎<lb/>
中氷雪人清潔映此州誰令司命家速以風日収得非<lb/>
峻節士地下亦急求哀哉呉隱之已矣公儀休衆皆殖<lb/>
貨利我獨嫉貪牟衆皆似芳春我獨如霜秋多藏豈不<lb/>
裕害義固所羞謀身豈不急有命其何憂辛勤洛宋倅<lb/>
明白旴郡侯未知居此官數有斯人不孤耿一德性紛<lb/>
綸萬揶揄嗚呼五十年平步落九幽象闕方肅肅銘旌<lb/>
<pb n="KR4d0121_WYG_001-10a"/>
遽悠悠吁嗟高論儒何以示素修<lb/>
仕則慕貴顯貧仍憂子孫陽窮詐恬淡此道乆滿門嗟<lb/>
乎郎中心違衆輒十分登科未弱冠白首兩朱轓笑談<lb/>
傾一坐絶口勢利言遥聞朱頓流索水洗耳根服不至<lb/>
布絮食不辭羔豚自然清白行皎皎不可昏杳杳浚郊<lb/>
縣蕭蕭栢林原節士今已矣誰表三尺墳<lb/>
　　　初釀<lb/>
歲稔穀價卑家家有新釀諸鄰皆屢醉吾舍只空㼜封<lb/>
<pb n="KR4d0121_WYG_001-10b"/>
書乞餘米故舊不我相淹旬乃分酬如憊始賜杖搔然<lb/>
且湛熾督迫薪火旺衰遲念盃觴伺立乆骯髒夜聞觱<lb/>
沸韻側枕屢欣暢朝來見浮蛆喜氣愈豪壯槽端乍流<lb/>
瀝指面已滛漾肴蔬故稀荒被服稍質當無賓與醻酢<lb/>
引滿自東向須臾就醺酣豈藉紅粉唱人生但能醉此<lb/>
外何足望憂勤欲奚為一譽抵千謗瓶罌幸未竭吾盞<lb/>
且頻康迴思冷醒時愁寂可懲創隔墻聞酨氣涎活復<lb/>
嗟悵非無畢公心堅壁詎窺傍如今粗沾給後得戒初<lb/>
<pb n="KR4d0121_WYG_001-11a"/>
䘮太息富貴閒平生易遺忘<lb/>
　　　雜興<lb/>
時情豈不脆轉若輪行車昨日僕役兒今朝賓友徒問<lb/>
之何因爾勢利已相如福禄固足駭流品胡能拘淺草<lb/>
有孱兎汙淵無瘦魚宜矣潔介士望望成逺疎<lb/>
　　　題迎賓亭<lb/>
僧閒有餘日憐客尋幽隈開亭翠岡腹延竚心徘徊年<lb/>
年車馬多誰是思山來<lb/>
<pb n="KR4d0121_WYG_001-11b"/>
　　　綠凈橋<lb/>
涵虛正深明扶檻跨空闊共喜雲退避更憎魚撥刺相<lb/>
從有文酒讙快到夜月<lb/>
　　　為子舉杯酒<lb/>
為子舉杯酒軒然放吟聲豈無哀噫調不盡幽鬱情念<lb/>
此高簡器早為貧緒縈迷陽乞衣食拍拍歳月更人生<lb/>
負意氣曷不懷光晶譬如堅貞松豈為霜霰生永慚茍<lb/>
活迹胸府針芒并<lb/>
<pb n="KR4d0121_WYG_001-12a"/>
　　　獨夜<lb/>
悠悠此世路窘窘諸生業究竟非所宜俱為謬參涉三<lb/>
年就羈旅萬事轉拘刼故山歸無月獨夜夢黄葉<lb/>
　　　塵埃<lb/>
塵埃倚風日放蕩乘空飛旣眯馳者目亦緇游子衣雨<lb/>
汁忽散漫低徊化汙泥憧憧要歧路致困在輪蹄六合<lb/>
局萬有成存各從宜升沉俱害物咄此其天姿<lb/>
　　　鄧夫子<lb/>
<pb n="KR4d0121_WYG_001-12b"/>
吾交鄧夫子富有免俗氣包含吉人道混協時軰事讀<lb/>
書三十年恬寞無所嗜物古少明眼聲希難側耳自同<lb/>
崑岡石堅厚保英粹不畏埃壒染非求霖露漬幽姿審<lb/>
如此䥴錯安得致余生尠諧合幸此䝉羼厠上嶽眺高<lb/>
逺趨濤玩滂濞由來魏王瓠不在惠施棄<lb/>
　　　戲作數目詩<lb/>
一㕓徒自受想象聖人甿二耜慚沮溺疲羸不善耕三<lb/>
時徒飽食何力助戎兵四部雖該涉心非太學生五噫<lb/>
<pb n="KR4d0121_WYG_001-13a"/>
聊慷慨那復慕光榮六逸如堪繼相邀且倒傾七弦休<lb/>
撫弄里耳恱鏗轟八殺賓宜懼過門豈敢迎九年儲莫<lb/>
望吟醉但忘情十室論忠信吾窮或有名<lb/>
　　　南干水<lb/>
清泚南干水北至白石角中間所經過左右恣衝搏來<lb/>
當高岸破去復新田作洲磧幾淵潭灣渦或垠堮余思<lb/>
二十載更易見已數唯此磐陀磯愈潄愈堅確不然磯<lb/>
陰地何足化溪壑固知制變材可健不可弱<lb/>
<pb n="KR4d0121_WYG_001-13b"/>
　　　上山<lb/>
行臨鳥逕前下馬理屐齒林風清不徹石路晴如洗何<lb/>
處是招提東峯薄雲起<lb/>
　　　夜聽車舍哀歌有感而作<lb/>
晝歌蟬焦焦夜歌蚊灑灑隨牛繞輪轉濁汙常滿把雖<lb/>
歌未嘗樂至苦不敢捨豈知清涼屋中有悲酸者<lb/>
甘雨不肯降吾車㡬時休温風忽噴然調苦聲更愁仰<lb/>
視河漢轉天星愈繁稠寄言擊壤人與爾非同流<lb/>
<pb n="KR4d0121_WYG_001-14a"/>
　　　蠅驥<lb/>
超超飛驥尾獵獵蒼蠅翼託止如雅素主之無避色相<lb/>
從輒騰蹋穩望千里益朝芻鴈田粟夕飲龍淵液天山<lb/>
峻杳繚過若影撩隙神官下旁闖展折形歎惜為言螴<lb/>
蜳類命自臭穢得胡然謬携載凂爾雲天骼是時决驟<lb/>
次何莫懷辟易駸駸驊騮前擬越窮髪北仙風響琳琅<lb/>
忽遇九方伯殷勤致羈絆審按題肉力咨嗟絶塵足恨<lb/>
乏軼羣德悲此中道驥憤死秀岡側蒼蠅試囬首海霧<lb/>
<pb n="KR4d0121_WYG_001-14b"/>
光圛圛進途當此窮退路安可識寄聲人間世逺致毋<lb/>
近測棲翔度材分勿妄希彩色永鍳蠅驥窮無妨每相<lb/>
擇<lb/>
　　　魚蝦<lb/>
神龍在重淵羣魚喜囬環自矜龍族類安佚無後艱曉<lb/>
戱腥浪餘暮游浮沫間輕則逺拂渚深之下窮灣或掉<lb/>
其尾萃或昻其首頒或揚鬛鋒銳或耀鱗文斑衆蝦亦<lb/>
恣睢不慮器質孱跳骹弄牙鬚翕習事狠頑漁師畏龍<lb/>
<pb n="KR4d0121_WYG_001-15a"/>
威不敢數往還操舟變色過戰汗常盈顔雖有網與矢<lb/>
豈容垂且彎魚蝦尚忿慍出没如嫉姦一朝風雷動波<lb/>
蕩若銀山神龍捨淵去恍惚達九關魚蝦不自喻固欲<lb/>
嚴追攀奔衝競上擊細大不肯閒須臾雲霧息墮落如<lb/>
見刪或委頓砂礫或摧傷草菅里兒爭擇拾窮血彌望<lb/>
殷漁師嘯其徒氣貎特愉<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>漉淵盡取之不復計鋝鍰<lb/>
魚蝦雖有悔已死誰悲澘<lb/>
　　　憶亨甫<lb/>
<pb n="KR4d0121_WYG_001-15b"/>
詩老海上去三年斷音塵初非乘桴行正以廪食勤夢<lb/>
想不悟逺聲容藐難親忍無一紙書不寄故國人昨日<lb/>
見其子來歸自東濱能言别後意憔悴不可聞一被吏<lb/>
責繞心腸載愁輪忘飱躡偷黨閱月馳空村勞事欲歌<lb/>
詠匆匆未成文遂於筆硯間章句絶所陳亦復病肺渇<lb/>
尋常廢清樽唯餘滿頷鬚增進玉雪痕伊昔坐學舍蕭<lb/>
條恨長貧題詩日數首大醉必繼旬仰望官禄戸謂如<lb/>
隔天雲豈思曵尾龜勝却居檻猿不肯空谷卧願為監<lb/>
<pb n="KR4d0121_WYG_001-16a"/>
綬奔毫釐一失差千里豈得論嗟我實蹇拙平生畏侯<lb/>
門乃無詩老愁何耻鳥獸羣<lb/>
　　　寄朱九<lb/>
北風吹寒聲切烈催歲暮中歲楚人怨愁絶不忍賦念<lb/>
子太學居辛勤即誰愬陰爐擁文火敗襖感陳絮無錢<lb/>
買酒醪醒坐若酣酗三年詁訓藝一月江淮路歸夢識<lb/>
親庭都城非屺岵干時無好命費力效章句堆箱纂織<lb/>
辭何以貿泉布男兒營養意汲汲水東注三釜若後時<lb/>
<pb n="KR4d0121_WYG_001-16b"/>
萬鍾猶不顧勉思豹變義勿守株下兎<lb/>
　　　道傍見乞士捕蝨<lb/>
夕陽拂西岡黄淡映古道晩風吹高林病葉落如掃飢<lb/>
人瘦於繖俛黙坐沙草扶危猶强興力憊輒反倒還持<lb/>
藍縷縫委曲捕蝨蚤視荒數拈空殺緩或失腦悠然不<lb/>
能罷似欲銳鈎考寧思百骸間羣蟻即入保傍行笑相<lb/>
顧慧悟信難早噆傷乃知嫌餒死豈謂好方為大銷滅<lb/>
而畏小苦惱何有就薪蒸先愁稍枯槁衣青嗔罵賤髪<lb/>
<pb n="KR4d0121_WYG_001-17a"/>
白諱呼老與爾不同年誰能共懷抱<lb/>
</p>
<p>
</p>
  </div>
</body>
</text>
</TEI>
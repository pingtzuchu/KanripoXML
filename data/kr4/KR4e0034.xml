<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>趙考古文集巻一</head> <lb/>
    <p>
<pb n="KR4e0034_WYG_001-1a"/>
欽定四庫全書<lb/>
　趙考古文集巻一<lb/>
　　　　　　　　　　　明　趙撝謙　撰<lb/>
　　送常師赴天界寺序<lb/>
善乎游者譬若觀水夫水出於山石間而為川自川而<lb/>
距於江淮河漢然後放乎海非海之大不足以容江淮<lb/>
河漢之流非山石間泉而為川則又不足以成海之大<lb/>
故善觀水者自川至海皆有所合於心也是以鄒孟氏<lb/>
<pb n="KR4e0034_WYG_001-1b"/>
因原泉混混而明有本之旨宣尼在川上而發道體之<lb/>
本莊生托河伯海若而著愈逺愈大之辭今常師謂京<lb/>
城雄都謂天界巨刹宜有識道理懷徳業者遂趣裝而<lb/>
徃其歴㑹稽泝錢塘登虎丘渉湯泉而赴天界於所造<lb/>
詣益大猶觀水之為川距河而放於海乎脫常師徒事<lb/>
耳目之游而不求夫合于心者則猶臨原泉而不探有<lb/>
本之旨見川逝而不悟道體之本循河至海而不知河<lb/>
海之所以為大也余與常師内交久故于其行不可以<lb/>
<pb n="KR4e0034_WYG_001-2a"/>
不告也<lb/>
　　贈醫者方彦明序<lb/>
予竊自許有治世長材而鄙方技小道故於范希文不<lb/>
為良相則為良醫之語大慊於心剉志幾十年而未得<lb/>
一少展洪武戊午秋來授四明方春齡家塾一日春齡<lb/>
為疾所持甚革家人舉驚駭遂往迎方彦明以治彦明<lb/>
良醫也以藥活人甚多至即投以藥不終朝而春齡之<lb/>
疾差予始知方技小道之大有功于世而得速行其志<lb/>
<pb n="KR4e0034_WYG_001-2b"/>
也若此其甚文正之言豈欺我哉差後十日春齡為詩<lb/>
四韻和者若干首將以為彦明謝而徵予序之余非能<lb/>
文者姑道其志以獻於彦明倘矜其志義能出肘後方<lb/>
以授我庶使我平日之志於是而少展矣<lb/>
　　贈眼科醫湯道人序<lb/>
滎陽鄭斯舉余友朝陽父之從弟也一旦遣其子滁過<lb/>
余山中居請文以贈湯道人者余不識道人何如人因<lb/>
以問滁曰道人善眼科醫凢有目病者不拘久近易劇<lb/>
<pb n="KR4e0034_WYG_001-3a"/>
求之輙與善藥期於必差然後已病旣差然後受人直<lb/>
察知其貧而不能具者則雖與不受其所服巾衣履杖<lb/>
悉如田舍翁飲食取充渴饑而己誇伐矜恤之態未嘗<lb/>
見其少形假㳺遑暇則兀坐終日如斯而己隱其名而<lb/>
不欲聞于人故人不得而名之以其類有道者故咸以<lb/>
道人稱之去年春我母氏李目病幾瞽百般請髙手醫<lb/>
皆不能療後得道人差卽思所以報贈之者皆不足以<lb/>
盡吾為母之心敢以子之文章為請余不獲辭乃為之<lb/>
<pb n="KR4e0034_WYG_001-3b"/>
言曰道無内外學無大小藝無貴賤誠能内宜處巳而<lb/>
外足濟人雖聖賢之道亦不過是子夏曰雖小道必有<lb/>
可觀者焉范仲淹云不為良相則為良醫然則醫豈小<lb/>
道小藝哉今道人精於醫之一科而能處已濟人若是<lb/>
豈非有道者乎世之致學攻藝者亦有之原其心意不<lb/>
在於富貴則在於干譽釣名逞快其欲於一時何有若<lb/>
道人之能濟人而無外慕焉者是宜揚其名而激於時<lb/>
以勵風俗庻乎報答道人者非但一已之私而且有益<lb/>
<pb n="KR4e0034_WYG_001-4a"/>
于世也噫余因是有所感矣世之妄行而蹈檻穽皆無<lb/>
目者也倘聞道人之風而作新則其術非惟可施于病<lb/>
目之病又可施于不病目之病矣夫然則道人濟人之<lb/>
志約且大也生之伯父善知言者歸以余文示之以為<lb/>
何如也<lb/>
　　送胡信中復入太學詩序<lb/>
吾邑胡信中氏篤志卓犖人也由縣學而升太學由太<lb/>
學而出試正經界事旣克成緒而復入太學逾三年請<lb/>
<pb n="KR4e0034_WYG_001-4b"/>
於司業先生而歸覲其親禮畢即括衣服挾所讀書冊<lb/>
戒行就道欲速卒業吾黨之凢與交者惜其久不靣而<lb/>
㑹别又亟乃操執其袂市壺酒彘肩祖于江上亭咸相<lb/>
率賦詩以道其行而屬余為序予因舉觴而祝曰夫學<lb/>
以明理理以燭事今吾子以卓犖之資旣克篤志於學<lb/>
理無不明出歴諸事施無不達此正聖賢知行兼進動<lb/>
靜合宜體用之道也吾子脫由是而盡其力謀厥終若<lb/>
始則何古人之不可企信中蹶然而作曰敢不藉佩若<lb/>
<pb n="KR4e0034_WYG_001-5a"/>
言以自勉遂書此為送行詩序<lb/>
　　送石玉海之官郃陽縣序<lb/>
余幼讀中庸輯録知石城先生有功于聖賢之學者也<lb/>
尚未知石城為何許人問諸師始知石城乃世家越之<lb/>
新昌竊計新昌於餘姚為同郡鄰邑而未及訪其居而<lb/>
求見夫舊物以識其子孫然又未知其所自今年秋余<lb/>
以鄉貢赴天都適與玉海㑹於天官即之温如玉而禮<lb/>
度甚詳問之乃石城先生之裔由國學出歴諸事而入<lb/>
<pb n="KR4e0034_WYG_001-5b"/>
是選扣之乃出其先世舊物以示然後盡知石氏所自<lb/>
為宋朝累世文章故家也私竊喜之未幾玉海任郃陽<lb/>
縣丞將之官予乃崇肉載酒祖道白下河滸而告之曰<lb/>
子讀書旣能明夫理矣出歴諸事又能施諸用矣不明<lb/>
夫理而梏諸事則為冗雜不致其用而徒明其理則為<lb/>
空言事理無兼適儒者之道也由是而階以繼乃祖流<lb/>
風善政為聖朝大用蓋未可量也豈止丞而已哉余旣<lb/>
喜識石城子孫又慶玉海由是而階故序以别<lb/>
<pb n="KR4e0034_WYG_001-6a"/>
　　送彭士廉致仕還鄉序<lb/>
道在天地間雖不逺人茍不知其所以致之之方則邈<lb/>
乎其弗能行也故聖人恐天下學者娓娓焉莫察乎其<lb/>
致道之方于是制之以禮使世之學者由禮而行則致<lb/>
乎道也庶乎其不難矣禮者所以節文乎人防鬬爭禁<lb/>
邪妄者也君臣而無禮則不能致治父子而無禮則不<lb/>
能慈孝夫婦而無禮則不能和順長幼而無禮則不能<lb/>
睦序朋友而無禮則不能規輔軍旅祭祀而無禮則不<lb/>
<pb n="KR4e0034_WYG_001-6b"/>
能肅威敬誠為弟子而不學禮則不能洒掃進退故禮<lb/>
儀威儀之三千三百為教最大孔子曰立於禮其不然<lb/>
乎彭君士廉汾河之善人君子也出仕于時累乗鶴而<lb/>
來司膳事於中京太學一旦以年老去歸田里其於禮<lb/>
與諸生揖遜進退周旋其間習熟久矣里中子弟聞君<lb/>
自太學致仕歸有必來謁而問俎豆之事聖人之道矣<lb/>
然道未易言也君必以禮告之告之以禮必有聞而行<lb/>
行則至于道也不逺矣若夫盤桓松菊之間笑傲風塵<lb/>
<pb n="KR4e0034_WYG_001-7a"/>
出斗酒與里中父老相慰勞供暮年之具則彭君處於<lb/>
胸中也稔矣有不待余言也於其别故告之以禮云<lb/>
　　賀金正音詩巻序<lb/>
夫男女天地之大義夫婦人倫之大端是以詩首關雎<lb/>
書欽媯汭易始乾坤春秋明適庶皆于斯道而致謹焉<lb/>
爾故古之議婚姻者必更相擇取所慕惟賢所求惟徳<lb/>
是以孔子妻其子以公冶長而妻其兄之子以南容桓<lb/>
氏妻少君以鮑宣孟徳耀之欲梁伯鸞郗道徽之選王<lb/>
<pb n="KR4e0034_WYG_001-7b"/>
逸少孔明之於黄承彦王適之於奚高此皆道相同氣<lb/>
相合而擇取圖修者然也及乎俗弛化易道昧人虽妻<lb/>
女者則慕瞬息之盛求婦者則挾一時之榮以資賄夸<lb/>
耀於人以為悦以貴富矜伐於世以相合賢徳之擇取<lb/>
則娓娓乎而莫之知也余習誦講談聖經諸史百氏之論<lb/>
及乎此道者未嘗不慨然于流俗上虞金正音純然敦<lb/>
謹君子人也不趨聲利不趨榮貴年幾壯而未室隣邑<lb/>
有賢行學古之張君與正音㑹一見而道同氣合遂以<lb/>
<pb n="KR4e0034_WYG_001-8a"/>
女妻之時之士大夫與正音善者聞其事莫不嘉張君<lb/>
之賢而賀正音之有室也賛美之辭咸形篇什余與正<lb/>
音尤善于其徃也亦復形諸言<lb/>
　　送楊希賢序<lb/>
自古豪賢達人譽揚當時名流后來者由其周於志義<lb/>
而己周於志攻藝則藝工任道則道通周於義出處則<lb/>
一途施事則皆當若伊阿衡之自畎畆傅説之自版築<lb/>
董仲舒之下帷不輟諸葛武侯之鞠躬盡力范仲淹之<lb/>
<pb n="KR4e0034_WYG_001-8b"/>
窮達一致是皆勵於志而奮於義者也吾邑楊希賢徃<lb/>
嘗掉鞅京師不幸遭母䘮奔歸其操履也多藝而益精<lb/>
處困而裕如任事而克當蓋周于志義者也憶嘗與登<lb/>
龍泉絶頂閒覽江山興感今昔已而離坐白石上論道<lb/>
人物希賢四顧慨然曰吾邑毓秀亦如此雄麗自先旹<lb/>
人才何率皆不振如子陵世南當光武太宗果毅雄斷<lb/>
之君謙誠下賢之時乃退耕釣世南雖有五絶之稱我<lb/>
又嗛其不能大有所為而致君於堯舜域也所遭所得<lb/>
<pb n="KR4e0034_WYG_001-9a"/>
若二賢尚止于此他如虞翻黄昌或逢時不偶或才質<lb/>
下劣者復何言哉且丈夫以天生才於時旣克於學而<lb/>
慥慥其行不遇則韜光自怡遇則烈烈如伊傅耳余時<lb/>
聽斯言心甚壯而多之今於其服闋將朝敢序於其行<lb/>
巻使百千里外未知我希賢為何如人者庶於此而知<lb/>
其為周于志義人也<lb/>
　　送汪尚志東游詩序<lb/>
登㤗山者陵阜丘垤不足以稱其幽隱起伏觀東海者<lb/>
<pb n="KR4e0034_WYG_001-9b"/>
淵渚溪沼不足以方其深潛變怪是以豪放不覊之士<lb/>
往往隣巷天下而溝渠江河遇知則握手放歌而極歡<lb/>
於雲霞峯島之間不遇則林棲野處而奮激悲嘯豈若<lb/>
齪齪者懷土於邑里間哉友人汪君尚志少敏於學博<lb/>
該經史而不喜字過尤善謳吟五七言長短詩嘗道金<lb/>
陵而探西北名山大地矣旣而不諧於俗子遂奔歸竄<lb/>
伏於四明林谷中猶以為東海之量我未邃契遂欲航<lb/>
舟徃返以擴其志而發其憤懣結積者焉壬戌之春過<lb/>
<pb n="KR4e0034_WYG_001-10a"/>
余山中居而以東逰告出交友送行詩章若干首曰子<lb/>
亦有贈我者乎余遂問以言曰子往東海其將如太公<lb/>
之儔而與時消息乎且將如安期羨門之屬而樂居蓬<lb/>
萊方丈乎抑將以覷日出聽風聲觀波濤浩汗蛟鼉出<lb/>
没龍鯨變化星蟾暎印神歌鬼哭發為文章之湧躍竒<lb/>
壯者歟君曰我姑行我亦未知我所得所適何如耳請<lb/>
書若言為我所揮遂書以為送東游詩序<lb/>
　　贈澹齋詩序<lb/>
<pb n="KR4e0034_WYG_001-10b"/>
佛者鐙揮室上人因王君士秀與余善俾其持士大夫<lb/>
題其所謂澹齋者什而徵余序之余三復什中所成之<lb/>
章皆當世名卿賢者其所詠歌莫非賛美上人能攻苦<lb/>
敷淡而泊于世利詞旨秀發信哉其可什也雖然論其<lb/>
極不過曰饑嚙氷蘖身衣垢弊逃空寂甘幽獨也夫如<lb/>
是茍山林自可之士安於恬靜者亦皆能之而况上人<lb/>
有道云乎哉余則以為上人之所謂澹者得非味道之<lb/>
極歟嗚呼世方以榮利膏粱眩人耳目説人口體引人<lb/>
<pb n="KR4e0034_WYG_001-11a"/>
心志不抑不止則凌奪之風起而澆漓蕩然矣今上人<lb/>
簞瓢木榻蕭然一室聽於無聲視於無形味其無味貴<lb/>
其不貴如浮雲之在太虛洞如廓如四大和而志得泰<lb/>
宇定而光明斯時也雖奏鈞天之音陳錦綺玉帛于前<lb/>
不足以眩乎耳目醍醐熊掌不足以適乎口體禄以萬<lb/>
鍾榮以千駟不足以動乎心志蓋人皆為上人不堪其<lb/>
處而上人方將樂其樂而極於嗜炙者又何其如之宜<lb/>
乎士大夫咏歌之而不一書也然吾聞詩之為道往往<lb/>
<pb n="KR4e0034_WYG_001-11b"/>
能使人感動興起使天理不泯人道好還又焉知夫不<lb/>
有觀感世變而思有以易之者吾于是重有感焉他日<lb/>
風俗移易去華靡而由質素貴淡泊而賤榮利取助聲<lb/>
詩未必不如什中之所云也然則斯什也蓋有補於世<lb/>
教而可傳于人人豈與夸美于一時者比哉余不到鄞<lb/>
東山水間逰久矣士秀倘遇上人於玉几峯前談而有<lb/>
得請以余言質之然乎否乎<lb/>
　　龍丘稾序<lb/>
<pb n="KR4e0034_WYG_001-12a"/>
男子初生射以桑弧蓬矢欲其志四方也及其力學<lb/>
淬勵操行貞堅則待壯而行之其有懷抱利器不得<lb/>
少試而恒偃蹇於時者非自絶也蓋有命焉而不可<lb/>
强耳故孔子戹陳而不愠孟軻阻隔而歸天至若顏<lb/>
子之簞瓢原思之甕牖榮公之帶索袁安之卧雪陶<lb/>
潛之乞食雖罹蹇阸困苦然修名之士亘古不朽彼<lb/>
之阿權縱横肆毒逞欲者奚啻蜉蝣之聚暮朝而已<lb/>
哉道所以卒歸于正也生字惟泉名本姓徐氏毅然<lb/>
<pb n="KR4e0034_WYG_001-12b"/>
男子大丈夫也少有志于四方自謂功名可反掌取<lb/>
而為時所阻將北游又有阻乃嘆曰富貴命也其可<lb/>
致力者在我而已遂克志於詩書而淑于鄉人逮國<lb/>
朝因薦者入覲又有阻不獲試對例受職出又嘆曰<lb/>
珪瑜哀乎而莫知豈非命夫將抵任至中道疾革又嘆<lb/>
曰吾死是豈非命夫遂絶其高第弟子潁川陳思得其<lb/>
之官紀行詩三百首其全稿在家者皆已散失間得一<lb/>
二合為巨帙而俾余序之嗚呼以今之多士行不慕義<lb/>
<pb n="KR4e0034_WYG_001-13a"/>
而被文繡飫膏粱者觀之雖逞欲於一時然何異於蜉<lb/>
蝣之起滅哉龍丘生雖偃蹇不遇于時其可傳于後者<lb/>
則有在也世豈無賢者知所取舍哉履信之拳拳於編<lb/>
集而欲其傳豈不賢歟書云人之有技若已有之詩曰<lb/>
中心藏之何日忘之履信之謂也龍丘之詩文固不俟<lb/>
吾序而後傳特悼其不遇於時而又高履信之義於是<lb/>
乎書以序之<lb/>
　　送吳仲庚詩序<lb/>
<pb n="KR4e0034_WYG_001-13b"/>
廬江吳君仲庚以卓越之姿廣博之學獻藝天官而來<lb/>
司税於餘姚民甚徳焉公暇則就徳行文藝之士講貫<lb/>
經籍明徹修己治人之道其志不拘于小成其進善未<lb/>
可量也當其考職登朝士君子之惜其去者莫不悵然<lb/>
不忍其别若不形于詩咏則無以慰去留之心乃相與<lb/>
以仲庚曩昔訪咨徜徉名勝地分題若歴山為舜耕之<lb/>
所丹山赤水洞天為漢契升仙之地龍泉為方干王安<lb/>
石題詠等處凢十名各為古律五韻以道其行且寓離<lb/>
<pb n="KR4e0034_WYG_001-14a"/>
别之情勉勵期頌之意蓋皆發於情而歸乎理義之正<lb/>
者也詩成授余序之余與仲庚情好尤篤敢如是言之<lb/>
　　送趙中孚詩巻後序<lb/>
凢古聖賢名士英傑俊良之輩聞於天下後世者皆志<lb/>
之所志者也故孔子曰吾十有五而志于學孟子曰尚<lb/>
志孔孟而上三代盛時斯道大明著於六經卓卓然固<lb/>
不待言夷考孔孟而下如荀況司馬遷楊雄班固陳夀<lb/>
韓愈柳宗元歐陽修蘇軾之志於文韓信衛青班超鄧<lb/>
<pb n="KR4e0034_WYG_001-14b"/>
禹諸葛武侯李勣郭子儀張浚之志於武董仲舒管寜<lb/>
陶淵明司馬光周程邵朱之志于道龔遂黄覇房杜韓<lb/>
富之志於平治蘇武楊彪王導顔真卿文天祥之志於<lb/>
忠江革茅容王祥朱壽昌之志於孝枚乗曹植王粲謝<lb/>
靈運杜甫李白之志於詩程邈王次仲史游蔡邕鍾繇<lb/>
王逸少歐虞褚李之志於書皆極其至而沉潛篤樂者<lb/>
故其名華於後歴千萬代而不漫也下而至於卜筮醫<lb/>
數伎術奕射之流雖不能若聖賢英俊之久逺顯赫而<lb/>
<pb n="KR4e0034_WYG_001-15a"/>
其所存亦異於庸衆人禽獸草木之隨滅者由其心之<lb/>
所在造其閫奥咀其膚髓而不以勞苦為辭者也宗人<lb/>
趙中孚有志士也其卒業於寏庠也薺鹽苦淡而不易<lb/>
事其親也勤勞色養而不怠困苦頓弊志於道於孝於<lb/>
詩文者固已足徵今因薦者而登天朝則於忠於平治<lb/>
之道必能更加其志不失望於所交與於其行凢在等<lb/>
夷皆賦詩為規或頌其旣序之矣余復道其志之大者<lb/>
于末簡蓋亦以其已然者為中孚頌復期其未然者為<lb/>
<pb n="KR4e0034_WYG_001-15b"/>
中孚規欲中孚之必至于古聖賢名士英傑俊良而後<lb/>
已也中孚其勿以余言為凟<lb/>
　　送翁徳賢序<lb/>
物生天地間者皆有用瓦礫之不材甃砌者用糞壤之<lb/>
汚穢培植者用草木之蕃蕪大者棟梁之小者櫨楔之<lb/>
曲者轅軛之細者精薪之其或懷苦辛膏漆者則為佩<lb/>
盉焚髤之用蛭蟒蝍蛆之毒害醫藥者用其有不可用<lb/>
而産乎兩間非惟無用人且惡之然則人之生也其可<lb/>
<pb n="KR4e0034_WYG_001-16a"/>
不知所用乎黍稷稻麥菽粟麻枲魚肉鹽菜用之大者<lb/>
也維天之有象也亦然用日月以照臨之用風雷以鼓<lb/>
動之用雨露以潤沃之用霜雪以收藏之寒暑温涼之<lb/>
變易莫非天之神用也人之用也亦大用得其用則天<lb/>
地位而天下安用不得其用則天地閉而民物殃傳曰<lb/>
一家仁一國興仁又曰小人之使為國家菑害並至其<lb/>
不然乎當堯舜時禹之徒二十二人用其用也専以大<lb/>
故世極治逮桀而不得用者故移於善用者之殷用於<lb/>
<pb n="KR4e0034_WYG_001-16b"/>
殷者伊尹仲虺其尤也周之作治臣十人大用至於今<lb/>
言禮樂之治必歸之周其季也有孔子可大用而不得<lb/>
用故定詩書禮樂作周易修春秋遂永其用於千萬代<lb/>
者其用尤大且逺自秦至於今日其間治亂廢興者皆<lb/>
因善用不善用得用不得用所致也擇其用之善者言<lb/>
之漢有蕭何曹參龔遂黄霸冦恂諸葛亮唐有房𤣥齡<lb/>
杜如晦姚崇宋璟宋有韓琦富弼司馬君實皆純正公<lb/>
大者餘之適于用者不能專以大故其騐於後者亦不<lb/>
<pb n="KR4e0034_WYG_001-17a"/>
能純而正世有志于用者當去此就彼友人翁德賢蓋<lb/>
亦世之有志者嘗獲小用于時矣丁艱來歸服闋將升<lb/>
王朝庶幾於大用者於其行祖于江滸而與之談用<lb/>
　　送汪尚質序<lb/>
詩云雨雪霏霏行道遲遲載渴載饑我心傷悲茍非受<lb/>
命于上而廹于王事者孰肯攖此勞苦乎哉今茲隆冬<lb/>
祁寒雪霜凍地勁風振木山無飛翼水陸無舟車當斯<lb/>
時也汪君尚質乃輕數千里之遥跡險<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>濤將抵廣東<lb/>
<pb n="KR4e0034_WYG_001-17b"/>
其行亦良苦而尚質怡然自得無少見于顔面反若有<lb/>
樂焉者且尚質投閒無為之地素無王事之廹窘乃自<lb/>
勤若是哉因問其由乃曰吾兄守官廣東不奉顔詞者<lb/>
溢期矣曩吾兄弟平居鄉土時怡怡之顔旬日不接則<lb/>
情動熱中而况可期年歟今吾情切至即欲見之於旦<lb/>
暮尚何跡㴑風雪之足辭哉噫汪氏之於人倫可謂至<lb/>
矣孟子謂仁義之實事親從兄而已禮智與樂所以節<lb/>
文知此樂此者今于吾尚質見之矣乃勈其行而謂之<lb/>
<pb n="KR4e0034_WYG_001-18a"/>
曰子之兄吾亦友之厚者其為人也公廉明達其為政<lb/>
也必和平清斷然吾嘗聞之異政能感禎祥今子之兄<lb/>
績著人和其必有同穎之禾五岐之麥産其郊芝草鳳<lb/>
鳥出于土子徃吾賀子之見禎祥矣<lb/>
　　贈駱則敬序<lb/>
凢伎藝術數之道皆可以常材而至於學醫非精於儒<lb/>
而篤於道者則不能閲其籓籬况欲登其堂奥乎蓋人<lb/>
之一身與天地同其隂陽藥石草木之性又非窮理格<lb/>
<pb n="KR4e0034_WYG_001-18b"/>
物者不能知也余嘗讀素問難經本草諸書而嘆其論<lb/>
議造化之妙與易書有相發明而鳥獸草木之名不獨<lb/>
於三百篇識也而且寄夫人之生死于其間者其學固<lb/>
不至大矣乎此所以自古名賢達人多托其學而行其<lb/>
濟物之志焉許昌滑攖寜先生醉六經而該羣言由大<lb/>
路而存濟物之心者也適與時牾遂大肆于醫而卒名<lb/>
于世而得行其志其所著之書尤傳誦于人人晚歲避<lb/>
居東海之上由是貫籍餘姚而傳其業得其奥者吳君<lb/>
<pb n="KR4e0034_WYG_001-19a"/>
温夫駱君則誠則敬兄弟其尤也吳君旣以儒雅該博<lb/>
之道得之而駱君兄弟又以姻戚而卒其業者余旣與<lb/>
三子㳺又嘗私淑於先生故吾非直言三子之兼通於<lb/>
醫而慶先生之道有所傳也非徒慶先生之道得三子<lb/>
而傳抑有賀今人之多幸也旣以賀於今之人又以自<lb/>
賀也今年秋余病瘧甚瞬息間氷凍火爍若不可生者<lb/>
數日食飲俱廢旣而嘗則誠所饋藥乃愈及疾間友人<lb/>
盧禎以寜過余為余談其病難之苦日旣積禎幾絶而<lb/>
<pb n="KR4e0034_WYG_001-19b"/>
復蘇者數矣得全生而幸免者則敬藥石所致也敢以<lb/>
文為請余時力弱體倦心雖許之而詞莫能措越兩月<lb/>
以寜伻來速者三於是乎序併寓余之感於則誠者以<lb/>
見駱君兄弟之有德于人也多矣若夫落落在人耳目<lb/>
刺刺傳諸人口者則略而不言<lb/>
　　贈術士宋某序<lb/>
子夏曰死生有命富貴在天孟子曰千歲之日至可坐<lb/>
而致也是以富貴貧賤生死夀殀皆可推而前知也至<lb/>
<pb n="KR4e0034_WYG_001-20a"/>
于必時早暮騐其果否蓋有不知其所以然也今奉川<lb/>
宋君文彩炳耀質實信讓推五行術以游湖海凢鄉碩<lb/>
士學士大夫莫不造謁而交接之其術之精騐若郢人<lb/>
之斵削如持燭之取影灼灼然不能逃其所推也蓋雖<lb/>
管郭袁李亦不過是余性愚魯最不善小道且不知其<lb/>
所以然也長平之戰一坑四十萬人皆惡曜之所侵與<lb/>
貞觀之時死囚四百一旦縱放皆吉曜之所臨歟隋煬<lb/>
之世姦淫日熾盜賊蜂起抑何曜之競逼乎及于太宗<lb/>
<pb n="KR4e0034_WYG_001-20b"/>
相去止十數年道不拾遺風俗丕變又何曜之遽易歟<lb/>
是則尤不可知也今之世有循矩矱率典章義然後言<lb/>
度然後動杜門而受凍餒猶不免于刑辱其狠性肆虐<lb/>
毒害奸險日益侈靡厭飫膏粱而竟以夀終是吉凶之<lb/>
曜又何其禍君子而福小人是愈不可知者宋君脫靈<lb/>
於其術而有所得幸勿我秘於其别復序以聞<lb/>
　　王氏族譜系序<lb/>
孔子謂於禮樂能言之文獻不足則不足徵是以五季<lb/>
<pb n="KR4e0034_WYG_001-21a"/>
以前簮纓詩書禮樂之家咸有譜系如王氏之族姓序<lb/>
昭穆記血脉枝分衣冠房從宗系慶系譜等及諸房略<lb/>
家史家志著録譜圖之類其志在于敬承善繼其先𤓰<lb/>
瓞雲來使後生者得有所考以知循流尋源縁枝求本<lb/>
者也此吾友人士秀家譜系之所由作也士秀姓王氏<lb/>
患其家世久逺其譜源本難追質諸祖父僅得其自諱<lb/>
某以來至于其身四世之實譜而為帙袖以示余徵序<lb/>
之且言曰凢士君子于家族之譜所以明尊卑别名分<lb/>
<pb n="KR4e0034_WYG_001-21b"/>
故不可不譜茍不得其實不可以冒而取鐵爐歩之譏<lb/>
也今之好夸者輙冒前古顯官聞人誕延補續非唯貽<lb/>
笑於人得不有愧於承繼以妄其先乎夫如一科潢潦<lb/>
之水紿人曰其源出於某山名谷雖庸鄙者亦不之信<lb/>
徒取諸辱耳我則不然譜之者庶以明尊卑别名分俟<lb/>
後之賢子孫得有所考耳余乃為之言曰今夫水與木<lb/>
曰某流某河出於某之名山大川某樹某木出于某之<lb/>
髙陵喬谷雖然厚土之下巠脉衍注無非水也大地之<lb/>
<pb n="KR4e0034_WYG_001-22a"/>
中條葉賁然無非木也愚溪水名于柳宗元六一泉發<lb/>
于歐陽子尋圍之木肇自萌甲又何必專譽某山某土<lb/>
有名泉良材也哉士秀藉祖父以來積徳樹義恒産固<lb/>
基非一日矣如涓涓之泉亭亭之木涌潤挺立于此士<lb/>
秀又能發達之培植之吾將見盈科而行滔滔浩浩達<lb/>
諸海矣欝然秀發蔀然蓋張蔽日月凌雲霄矣他日王<lb/>
氏之門異材山出清流源來文獻有徵士秀之功也嗚<lb/>
呼余揣其原蓋亦出於江左三槐今不得其實而不冒<lb/>
<pb n="KR4e0034_WYG_001-22b"/>
之者鄒孟氏所謂豪傑之士雖無文王猶興其士秀之<lb/>
謂歟<lb/>
　　陳氏族譜序<lb/>
天下事物之理皆一本而萬殊者也有大而曠漭可循<lb/>
而知者有小而淺近不可得而知者如天下之山千支<lb/>
萬𣲖起伏散峙若不可得而知者茍求其所自雖南北<lb/>
西東之異支𣲖貫達要必宗于五嶽五嶽之大脉則總<lb/>
于崑崙也此雖大而曠漭由萬殊而求一本可循而致<lb/>
<pb n="KR4e0034_WYG_001-23a"/>
也若夫合龠之粟播種于尋畝之畦日至而熟落為斛<lb/>
斞雖待收數家之近散形於一人之手茍求其粒之孰<lb/>
同株而孰同穟由一本而後萬殊不可得而知也氏族<lb/>
之在天下也非若山𣲖之曠漭粟粒之繁衍欲求其故<lb/>
自鼻祖而達仍來世世明確生生條貫有不可得者何<lb/>
則子孫失於纂摭之過也孔子曰夏禮吾能言之杞不<lb/>
足徵也殷禮吾能言之宋不足徵也孔子之嘆蓋文獻<lb/>
不足徵也以夏殷之後猶如是况其他乎以陳氏言之<lb/>
<pb n="KR4e0034_WYG_001-23b"/>
始於周武王克商求舜帝之後得胡公滿封于陳以偹<lb/>
三恪陳乃太昊庖犧氏王天下之墟宛丘也故制字以<lb/>
<graphic n="KR0671" url="https://raw.githubusercontent.com/kanripo/KR-Gaiji/master/images/KR0671.png" mimeType="image/png"/>
                    <graphic n="KR0671" url="https://raw.githubusercontent.com/kanripo/KR-Gaiji/master/images/KR0671.png" mimeType="image/png"/>謂宛丘以木木乃太昊之王徳以臼諧其聲也子<lb/>
孫以國為氏後有廣陵之陳本劉氏魯相元子以外孫<lb/>
劉矯嗣此稱劉者之𣲖也有矦莫陳三字姓亦改為陳<lb/>
此代北之𣲖也隋之初白求貴改為陳氏是萬年之𣲖<lb/>
也而世獨稱潁川者由陳寔之族繁盛又有賢徳號潁<lb/>
川四長故也越餘姚之有陳氏不知權輿于何代嘗讀<lb/>
<pb n="KR4e0034_WYG_001-24a"/>
學宮題名記有陳庚應者咸淳十年進士也官東陽尉<lb/>
有賢徳而亦弗能知其子孫之所在也今兹陳某持所<lb/>
為族譜一篇來徵余序觀其鼻祖則諱瑗墓志所謂唐<lb/>
潁川陳府君七世祖則東陽尉進士公也其譜由府君<lb/>
至進士不能舉其傳世之詳不能悉譜而不譜由進士<lb/>
至某七世悉能考其年夀卒塟譜之則系以府君墓銘<lb/>
進士狀牒皆其傳家舊物嗚呼世降俗衰舉皆奔競于<lb/>
利欲之途孰有尚清白傳家以先代事業為志者今某<lb/>
<pb n="KR4e0034_WYG_001-24b"/>
孜孜于族譜之作保葺先世手澤纂摭於曠漭之餘猶<lb/>
恐失之豈不賢矣乎使其子孫親見纂摭之難承家庭<lb/>
之教必能益趨而上而充其宗矣吾知陳氏之慶未艾<lb/>
也余故非特賢其族譜之作抑且有望于其子孫也某<lb/>
字可道好讀書有守有為士也<lb/>
　　送族子學簡序<lb/>
吾聞經所以載乎道學所以欲知其道而行之也然有<lb/>
經明學該不諧於時則終老困弊於林野者亦不失為<lb/>
<pb n="KR4e0034_WYG_001-25a"/>
有道之士與其禄公而道屈無知而行險孰若老弊于<lb/>
林野乃為知恥然豈若上下志通朝廷無遺賢之憾學<lb/>
士無不用之嘆而知行兩盡者哉此君子所以貴乎生<lb/>
濟文明之時也洪武十六年詔天下府州縣學擇其經<lb/>
明學該者一員貢于京師謂之歲貢而吾族子學簡適<lb/>
當其選夫其時正懷抱利器之士奮志之秋也學簡其<lb/>
勉之况是選考擇于等夷之中經欲其明學欲其講而<lb/>
徳行欲其純正禮貌欲其恭度而且三四校試于有司<lb/>
<pb n="KR4e0034_WYG_001-25b"/>
而後敢升于春官春官則加詳考焉者豈易得哉學簡<lb/>
其可不致勉乎然世有能熟誦一經傳註而約曉其大<lb/>
説者及授以政事不迂腐窒碍則奸邪險詐而卒致訕<lb/>
讓顛傾者則又不若不學而通於時務之為愈也學簡<lb/>
其加勉焉吾於宗族諸子于學簡尤加敬畏者于其行<lb/>
固欲附之以言而期勉之今兹凢與内交者一以慶其<lb/>
赴是選一以惜其去之逺乃相率賦詩以道規頌惜别<lb/>
之情以道路所歴名山勝地之在郡畍者分題得五韻<lb/>
<pb n="KR4e0034_WYG_001-26a"/>
古律若干篇而授余序余旣喜朝廷有崇尚經術之舉<lb/>
而慶吾學簡之將得行其所學之道又重諸公之請乃<lb/>
申余所勉之意而序如右<lb/>
　　丹山書院記<lb/>
蘇秦李斯王雱蔡卞之徒非不劬書而力學也然卒為<lb/>
亂世反覆之小人而士君子恥道之者其患在乎於書<lb/>
未深於理未明而功利之心先動也是以蚩氓俗吏毎<lb/>
持其類以詆笑文人學士嗚呼是未知乎書之為道者<lb/>
<pb n="KR4e0034_WYG_001-26b"/>
也夫書冒天地之理載聖賢之道自有四海至于有家<lb/>
有身者能知而由之則安榮而顯赫昧而違之則危辱<lb/>
而顛陷敗死譬之稻粱魚肉貴賤有生者莫不資之以<lb/>
養脫有一不節而致病殞亡者抑豈稻粱魚肉之害害<lb/>
之也嗚呼不節稻粱魚肉而致亡者蓋或有之但未有<lb/>
深于書而不顯赫者也蘇李王蔡之徒特不深知而由<lb/>
耳使其能充大正已如孟荀潜心确守如董仲舒淵黙<lb/>
去就如郭林宗通達應變如諸葛孔明安貧樂分如陶<lb/>
<pb n="KR4e0034_WYG_001-27a"/>
潜棲神辨博如𢎞景髙潔如邵雍隨時如周程張朱用<lb/>
則正義而蹈道不用則髙尚而樂天此所以行藏一致<lb/>
而必有以稱于時而名後世也友人黄君宗海脫謝世<lb/>
事兀坐丹山中極嗜而樂者唯書而已猶懼夫交戰者<lb/>
之或勝故以書隱自號志所守也然以宗海之才志曠<lb/>
達不覊修業崇徳常如不及吾知其行藏以道不安卑<lb/>
近者也有所名世必矣他日人爵從之無心于富貴而<lb/>
富貴自來相偪又豈能終于隱哉<lb/>
<pb n="KR4e0034_WYG_001-27b"/>
　　崖廬記<lb/>
李隆平氏遯跡四明山谷中因巖崖為廬而居洪武十<lb/>
年春正月庚辰之夕夢異人皓首龎眉岸幘曵杖而造<lb/>
其廬謂隆平曰人生兩間或出或處或顯或晦舉命也<lb/>
夫其可强而至哉古昔先人有顯而居朝承順為悦者<lb/>
曰承明廬有於南陽卧草萊者曰草廬有洗心于道義<lb/>
之域而致其潔者曰精廬有棄榮味而呻吟者曰蝸廬<lb/>
有仙于山中者後以其地稱廬山今而因巖崖為廬其<lb/>
<pb n="KR4e0034_WYG_001-28a"/>
亦名之為崖廬寤而異之興坐待旦發筴而筮遇遯之<lb/>
漸其辭曰好遯君子吉隆平喜納筴于櫃遂題其居曰<lb/>
崖廬間來謂余而徵記余曰子以實而名其廬旣善矣<lb/>
或符諸夢是又善也卜而吉善孰大焉斯干詩曰乃占<lb/>
我夢吉夢維何綿詩曰爰始爰謀爰契我龜周書曰夢<lb/>
恊卜子其有矣且遯之為卦也貞艮山也悔乾天也是<lb/>
天下有山之象焉互變為坎是山中有崖之象焉艮為<lb/>
門闕坎為隱伏有廬可遯之象焉所居符夢所夢符卜<lb/>
<pb n="KR4e0034_WYG_001-28b"/>
所卜而又符所居之象吉又何加焉夫所謂承明廬者<lb/>
隆平不欲之矣所謂草廬精廬者不可尚已隆平倘能<lb/>
養心寡欲居觀乾天之象優㳺艮山之趣則所謂廬山<lb/>
蝸廬者不得耑美于前矣是為記<lb/>
　　稽古齋記<lb/>
孔子曰吾猶及史之闕文也今亡矣夫夫史之不闕文<lb/>
于理未甚損也聖人歎之者蓋歎古道之漸廢也然古<lb/>
道之廢于今者豈獨史哉禮樂射御之習舉掃蕩之所<lb/>
<pb n="KR4e0034_WYG_001-29a"/>
存者惟書耳書又工乎㸃畫波折之間務竒巧逞姿媚<lb/>
以跨乎人至于六義則茫乎其未聞知也吾嘗謂書所<lb/>
以載道者也夫欲知道必先窮理茍欲窮理必先識書<lb/>
欲識書則當研究乎六義此古者保氏之教然也嗚呼<lb/>
書自三代以下六義不明也久矣雖漢許慎之博著説<lb/>
文於義止得象形諧聲二類而已指事㑹意間得一二<lb/>
假借轉注則未之取也鄭夾漈研精極慮拳拳乎此著<lb/>
述雖多然又不過為慎之駕説也觀其假借頗明則轉<lb/>
<pb n="KR4e0034_WYG_001-29b"/>
注昧矣若徐鍇戴侗軰識見平庸循跡蹈轍雖取重于<lb/>
世較于超然特起者則劣也如沈約韻書野王玉篇家<lb/>
藏人用究其不失於鱗次者鮮矣子母相生聲音相諧<lb/>
造化之自然也而野王或以子為母者有之沈約則音<lb/>
聲渾然一涂去取之際雖諸公之用心猶有所失他何<lb/>
議焉余近在山中博古之暇作書曰本義定三百三十<lb/>
字為字母八百七十字為字子以象形為首原文字之<lb/>
本也次二曰指事加乎象形者也次三曰㑹意次四曰<lb/>
<pb n="KR4e0034_WYG_001-30a"/>
諧聲合夫象形指事者也次五曰假借次六曰轉注托<lb/>
夫四者之中者也博考衆氏明辨正俗祛妄馘惑斷以<lb/>
區區之見雖未敢自躋于古人其于君子翫考之際竊<lb/>
謂少有助焉夫世之知者亦鮮矣求同志而相與講明<lb/>
之則忽未之見也及來鍾離聞汀之吳君以莊慨然有<lb/>
志于古以稽古名齋未暇往見而鳳陽郡祭酒吳先生<lb/>
且俾余為以莊言之余謂古莫先於書而書莫先於六<lb/>
義而以莊稽古之際豈有過於是哉余故因吳先生之<lb/>
<pb n="KR4e0034_WYG_001-30b"/>
請遂發之也若夫所不可言者今固不能盡言也他日<lb/>
握手相遇與呉君談一畫未判之先則庶乎其有所進<lb/>
視今日所發直筌蹄耳<lb/>
　　竹東軒記<lb/>
駱君則誠嘗為其親盧浚卿氏求文其所謂竹東軒者<lb/>
盧吾邑之大姓也以竹東名軒雖因其所固有然即其<lb/>
所樂足以知其人之徳矣雖然余未與浚卿接易于毁<lb/>
譽君子所戒時雖唯然而未有以償其命及筮仕中京<lb/>
<pb n="KR4e0034_WYG_001-31a"/>
駱君又自餘姚致書來速前盟乃為之言曰昔之以竹<lb/>
名世者淇澳之猗猗假彼以興其徳渭川之十畝籍之<lb/>
而等千户侯者以逰稱于晋以逸稱于唐飫尊榮而逃<lb/>
虗寂者不可一日無以供嘯咏㑹于心而適于趣者舍<lb/>
下之開三徑挹清風而來益者截筩以諧鳳鳴此又律<lb/>
音而明時者投陂而龍化此又以術致異者今浚卿之<lb/>
好之也未審其志之所在無乃有其徳寓其意欲逃虗<lb/>
寂怡適情趣日挹清風對時光而仰慕前修者乎嗚呼<lb/>
<pb n="KR4e0034_WYG_001-31b"/>
今余絆此何日得賦歸田與駱君握手出邑郭南門徑<lb/>
造盧氏竹林東坐軒中求見竹東翁必能坐我竹根出<lb/>
酒核相叙勞是時也蒼雪墮前風吟竹葉瑟瑟作人笑<lb/>
贊頌之章當更為浚卿道之<lb/>
　　柳林書莊記<lb/>
凡人之有得於心而可以樂其志者雖末藝小技亦終<lb/>
身而嗜之常若不足焉如窮羿之使射稽康之好鍜歐<lb/>
冶之鍊金郢人之巧斲伯牙之於琴張長史之於草書<lb/>
<pb n="KR4e0034_WYG_001-32a"/>
公孫大娘之於舞劍吳道子之於畫是皆浸漬耽玩而<lb/>
不能舍蓋志於斯有得於斯則樂於斯而拳拳於斯也<lb/>
得於技藝之末者尚如此而况有得于聖人之道者哉<lb/>
夫聖人之道昭乎六籍配造化通鬼神冒萬物之理範<lb/>
古今之變前乎先王不能違後乎未來不能越得之于<lb/>
心則泰於身而溢於前富貴尊榮不足以比其顯隂陽<lb/>
代序不足以如其幽棘璧荆玉不足以喻其隆聲四海<lb/>
之珍不足以方其味龍戰于天不足以抵其變此先進<lb/>
<pb n="KR4e0034_WYG_001-32b"/>
之士有埋首疲精達昏旦遺寒暑忘寢食而孜孜不遑<lb/>
少息者其真志于斯得于斯而樂于斯以拳拳于斯者<lb/>
也㑹稽張君景顔少力于書壯出而仕旣而不得大施<lb/>
遺棄一切夫婦隱鑑湖之曲探聖人之道慕前修之髙<lb/>
開一室環種以柳齊列圖書其中名曰柳林書莊起居<lb/>
食息觸忤不平一適乎書其亦志于斯得于斯斯樂于<lb/>
斯而拳拳于斯之如是者乎嗚呼吾亦有志于斯久矣<lb/>
縻禄于此未能如張君之樂也他日倘遂所志束書南<lb/>
<pb n="KR4e0034_WYG_001-33a"/>
歸訪景顔之居而造焉談而有合將脱巾挂柳樹枝上<lb/>
坐緑隂中以得聞其所未聞讀其所未讀斯時也理明<lb/>
疑釋見道躍如豈不樂也哉張君必不吾郤故先文以<lb/>
寄之<lb/>
　　草亭記<lb/>
友人余君負上虞東郭門而居居近市嫌其喧隘别作<lb/>
娯親之所卽舍後曠夷之地數十畝中髙矩其址立亭<lb/>
八九椽覆以白茅列樹花果桑竹數百十本引泉注渠<lb/>
<pb n="KR4e0034_WYG_001-33b"/>
而決左右外則規簜槿髙藩名其所曰東園亭曰草亭<lb/>
間侍親渉園以逰入亭以息覽望江山之壯延適風景<lb/>
之美時課子弟持樽酒捧肴稱夀為樂意甚慊也而來<lb/>
徵記于餘姚趙古則先生曰大丈夫生天地間得志則<lb/>
正立朝廷犯顔天子之前援薦俊英誅斥奸邪綏懷夷<lb/>
裔出則袍鞾鞍馬而前後壯士入則玉佩而曵長裾務<lb/>
欲利及于人人聲流于世世不得志則賁于荒僻笑傲<lb/>
侯王課耕之暇則䕃嘉樾激清泉時披讀古豪傑士傳<lb/>
<pb n="KR4e0034_WYG_001-34a"/>
長聲放歌以舒所藴時節則搥狗烹羔吹竹彈絲揮觴<lb/>
醉酒上致樂于親下盡歡于妻子嗚呼寜似夫没身于<lb/>
世者索升斗之禄退縮于人而不恥澁逐逐于分銖而<lb/>
不能少裕者哉余方脫謝人之所汲汲者將從吾所好<lb/>
非余君吾誰與談乃為之歌俾余君酒後耳熱作擊缶<lb/>
烏烏而歌歌曰東園之丘草亭幽幽墻桑八百株春蠶<lb/>
可為裘五頃肥田六角黄牛課奴勤力稻米登秋舂秫<lb/>
作酒可以忘憂人生從所好何事乎公侯<lb/>
<pb n="KR4e0034_WYG_001-34b"/>
　　塢山讀書處後記<lb/>
余筮仕于中京期月即被讒毁擯囘田里復得歸棲塢<lb/>
山卒業訪曩時相與從事于詩書者或羇于世故或迷<lb/>
于異端或牾于商賈或汚于屠販或淪于百工技藝能<lb/>
始終不踰志而出則耕牧入則讀書者惟山之陽張<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>
廷玉山之隂胡弦直如直如與余所居尤近相與往還<lb/>
尤宻間過其讀書處而問之曰古人有别三日當刮目<lb/>
之語今吾離羣也久矣若讀書何居直如時酒酣耳熱<lb/>
<pb n="KR4e0034_WYG_001-35a"/>
對時髦陳書要品評古今人物曰六經萬世之標準理<lb/>
或不顯傳註蠧之也參伋而上元乎不敢容喙孟子得<lb/>
時吾不知與太公望孰後先耼周關列不遇而迷其跡<lb/>
者與鞅非韋斯何得此城旦書乎屈原仲舒亦各幾道<lb/>
相如之狂浮子長之浩溢贍哉而皆未幾楊雄王通摸<lb/>
掇而未暇者也班固非惟不能續厥父彌不及乃姑矣<lb/>
諸葛武侯誠卧龍也不能大作霖雨者蝍蛆害事亦豈<lb/>
細哉阮籍縱酒却未肯效王猛之捫蝨耳霍光乃不讀<lb/>
<pb n="KR4e0034_WYG_001-35b"/>
書之司馬君實陶淵明乃不得勢之謝安石也然晉史<lb/>
之冗靡絶不足談觀諸人物足遮困目而取解頤南北<lb/>
儒乗無一傑士房杜輩倚時得名竊怪其不能立綱以<lb/>
圖長久李白杜甫精小技而得夸魏徵顔魯公以正氣<lb/>
而蹈道韓愈陸贄吾不哀其為人之臣而有哀其為人<lb/>
之君者噫非獨哀韓陸時之為君者若是者吾每哀之<lb/>
韓富若居趙普之位程明道若得王安石之勢宋太祖<lb/>
神宗其為何君安石直衛鞅之倫耳而不車裂者文章<lb/>
<pb n="KR4e0034_WYG_001-36a"/>
之幸也康節則見大遺小已甚賈誼則期治出言太迅<lb/>
南渡而後異材林列工師不能擇而庸之匠人斲而壞<lb/>
之惜哉王充之論衡張華之博物所謂雖多亦奚以為<lb/>
五六十年來者文以易米貿財人以榮禄為志且為何<lb/>
益于事其他雷轟電激神變鬼露花麗綺敷叠出紛紜<lb/>
亦天地間所不可少者姑勿論嗚呼余與直如别亦未<lb/>
甚久而其所見甚卓然所言甚壯氣甚鋭議論甚辨而<lb/>
得旨趣甚有歸倘由是而益其力盡其所不及裁折其<lb/>
<pb n="KR4e0034_WYG_001-36b"/>
或過擇其所庶幾口而誦心而維以所評古人而勉焉<lb/>
塞則守達而行志必有所在也旣而次第直如之言曁<lb/>
所勉于直如者連書兩通一以貽廷玉以期不孤一以<lb/>
書于巻末為後記云<lb/>
　　梅雪軒記<lb/>
大凢形象乎天地之間者我之心泰趣通見皆可以達<lb/>
意而自娛茍韞不平之氣羇世之故見之益足以叢忤<lb/>
于中而已尚何適趣之有夫沚蘋澗藻之微物可以羞<lb/>
<pb n="KR4e0034_WYG_001-37a"/>
于宗廟者誠之所寓也芣苢小草可以相樂者適于情<lb/>
也察龜可以畫卦觀梅可以悟道㑹于心也震雷驚于<lb/>
前而不知積雪深尺而不覺非不虩虩而冽冽也誠之<lb/>
所注心有所在故也黍稷生民之天周大夫見之而興<lb/>
歎萇楚無知之樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>檜氓歎己之不如花鳥平日之可<lb/>
樂者感時恨别則濺淚而驚心太陽下土之所仰照商<lb/>
民寓意則欲其喪明月光輝之可愛營壘則欲其休照<lb/>
何則心之所激情之所感有不同耳若昔賢之所好以<lb/>
<pb n="KR4e0034_WYG_001-37b"/>
菊以蘭以梅以竹以清風白雲雪月而見美於當時傳<lb/>
與後世者蓋皆因其所適所寓于一時耳謂其深有所<lb/>
得于其物者吾亦未之是也友人駱君則誠當隆冬大<lb/>
雪之時對梅吟笑適梅花半吐恍然有得于心遂題于<lb/>
屋壁曰梅雪軒抑亦識其一時所適云耳駱君通古今<lb/>
心豁而氣平又不縻于世故其接于前而交于目者得<lb/>
非有得而可樂者奚止梅雪而已哉則誠又嘗謂余曰<lb/>
吾先人亦嘗有其號矣因吾時所適遂得吾先人之所<lb/>
<pb n="KR4e0034_WYG_001-38a"/>
知而好者篤矣然則駱君以梅雪名軒有自來矣士大<lb/>
夫之登其軒而賦其題名不求其意而求其跡則非知<lb/>
我則誠者也<lb/>
　　樹下居記<lb/>
出餘姚東郭門由黄山取道于郊阡陌而走三十里許<lb/>
渉燭湖復山行八九里鄉曰龍泉橋入一塢有古浮屠<lb/>
曰䨇林建于唐天祐元年號䨇洞院宋治平二年乃改<lb/>
今額以其僻在陬隱是以名卿碩士罕至其地然其徒<lb/>
<pb n="KR4e0034_WYG_001-38b"/>
亦未有能奮起踵往武而張大其事者明洪武十二年<lb/>
春謨訓中上人始來主之即畚穢薙荒易朽起仆而殿<lb/>
堂廂寮為之一新於是鐘鼓朝暮燈香明釅法輪時轉<lb/>
而梵音琅琅出林表矣逺近聞觀莫不駭眩退休一室<lb/>
復趺坐誦十二觀法華二經以為常業雖寒冰暑雨烈<lb/>
甚不少懈廢字其室曰樹下居其取䨇洞故事以顯䨇<lb/>
林之跡而兼美巖壑之藏歟余則以為上人心于佛志<lb/>
于佛耳于佛目于佛口于佛而念念于佛者也豈宜以<lb/>
<pb n="KR4e0034_WYG_001-39a"/>
跡求哉蓋方其瞻仰世尊象貌宮殿分明瑶蓋光顯斯<lb/>
時也了然體相之際妙我真如之境法眼净透于三千<lb/>
世界無非世尊妙相之見抑豈徒事䨇林山中叢青畜<lb/>
翠風葉露葩紛紅颺白而取適于一時之肉眼雖然日<lb/>
也氷也以至于禽鳥也無不可觀而得今于十二觀中<lb/>
獨有取于第四相者則又若于䨇洞之事有心契者焉<lb/>
因其徴記而道及之然乎否乎<lb/>
　　拄笏軒記<lb/>
<pb n="KR4e0034_WYG_001-39b"/>
君子有持心之道若防水焉今夫水靜而瀦之則汪洋<lb/>
瀰瀚而澄澈能鑒及欲灌漑流注取之則不竭扣之不<lb/>
汚決之則沛焉莫能遏素蓄故也君子之于心恬而安<lb/>
之廓而廣之敬以一之勿私焉而自撓勿欲焉而自蔽<lb/>
勿念慮馳逐而自水火則事物之來是非之别洞然若<lb/>
持燭之取影豁然若臨鏡而鑒形素養故也此吾宗人<lb/>
自立甫丞廣陵尹靈臺而皆有善政于人也由是平居<lb/>
之時持心齋敬窮理昭晳而無撓蔽馳慮之所致也常<lb/>
<pb n="KR4e0034_WYG_001-40a"/>
臨軒拄笏崇朝竟夕凝然不動儼然若思因得其得遂<lb/>
題其軒曰拄笏經云寂然不動感而遂通自立其名知<lb/>
此道者與或謂自立曠達豪邁趣通于西山爽氣以兀<lb/>
傲桓沖輩耳余則以自立將事上以敬治人以禮而欲<lb/>
各盡其分以永終譽者也奚有局效晉人蔑視在上而<lb/>
自以為髙者乎因解或者之言而陳君子持心之道以<lb/>
為拄笏軒記<lb/>
　　謹節堂記<lb/>
<pb n="KR4e0034_WYG_001-40b"/>
孔子謂曾子曰謹身節用以養父母此庶人之孝也㑹<lb/>
稽金君實采其旨而名其事親介夀之堂曰謹節旣以<lb/>
自儆戒且以示廸于子姓也乃因其宗人正音與余友<lb/>
善而來取記余遂敷發其義而為之言曰凡人之行好<lb/>
出悖言取憎于人非謹其身也邪行淫僻昏蔽屈賤非<lb/>
謹其身也性很擊鬬毁傷毛膚非謹其身也怠惰支體<lb/>
樂于玩戲非謹其身也習于異端昧理否道貽笑彦聖<lb/>
非謹其身也美飾驕身非節于用也飲酒致湎嗜甘很<lb/>
<pb n="KR4e0034_WYG_001-41a"/>
戾非節于用也棄敦樸崇華靡非節于用也不習于禮<lb/>
義而事聲色伎巧非節于用也不能謹其身節于用則<lb/>
貽羞辱危患于父母必矣貽羞辱危患于父母者於禽<lb/>
獸尚奚誅哉今君實克承祖父之訓猛自磨勵敦其本<lb/>
厚其基而常若蹈履風海瀦浪水澤惟恐不適于中道<lb/>
而貽憂于親可為賢矣且古今朝典取士之道于孝弟<lb/>
農工商賈不與則金之門持命之士命大夫卿者他日<lb/>
蟄蟄源源未必不由謹節之功也孟子曰修其天爵而<lb/>
<pb n="KR4e0034_WYG_001-41b"/>
人爵從之吾于金之門將有待矣<lb/>
　　竹松深處記<lb/>
大雄氏之教主乎清淨無為為其徒者尤當息欲禁心<lb/>
逃空寂甘淡泊然後能得其得而超彼岸也若慧逺之<lb/>
誓虎溪大善之棲林野慧超之居藍谷法彦之寂坐林<lb/>
間處謙之留巾子山有巖之廬檀木是皆能離外慕持<lb/>
苦行而一死生也此吾所知有大浮屠曰採上人者尤<lb/>
有志于前修行業肥遯于崇山之竹林深處而甘于攻<lb/>
<pb n="KR4e0034_WYG_001-42a"/>
苦敷淡也上人少英豪博習内外典累薰名刹旣刮去<lb/>
世榮卓錫歸棲故山持戒修行定慧學復日宣五時八<lb/>
教之旨余嘗造焉疑其不多户牖而問之上人以為不<lb/>
持戒無以律已不習教觀則不足以㑹宗統而大暢其<lb/>
妙不禪定則不足以澄寂身心而超悟洞豁也余于是<lb/>
知學佛之徒不獨灰心槁身空寂之境而已又得夫格<lb/>
致誠正之道焉兹其所以慧逺有巖諸賢念念謹此而<lb/>
不舍上人景慕致情而不斁也與余恐後來之人亦有<lb/>
<pb n="KR4e0034_WYG_001-42b"/>
如吾疑于上人者敢記其所道之大㫖于其竹松深處<lb/>
若其景清境寂隂布翠流風泉月露之異于人間世者<lb/>
非惟不能形容抑亦上人心境兩忘而不待形容也<lb/>
　　日省齋記<lb/>
水精之鏡至明矣置之于室而拂拭不加則塵垢積之<lb/>
可求其明乎是以人用之者𤣥錫以粉之白氊以摩之<lb/>
藉之以綺縠囊之以文繡而又匣之以刻木不用則退<lb/>
藏于宻矣用而發之則光景瑩然隨物之來而不能逃<lb/>
<pb n="KR4e0034_WYG_001-43a"/>
其妍媸矣心之存乎人者豈不神明而靈變哉然物欲<lb/>
攻蔽亦猶塵垢之于鏡逐物而引之可以為神明而靈<lb/>
變耶是以修道之士窒其欲而養其性慎其情而防其<lb/>
意閑耳目之視聽謹手足之動履閒居則寂然而神凝<lb/>
應事則洞然而達貫非博學守約真知實踐而省思之<lb/>
至者焉能至乎此哉同邑童子彦蒙好讀書能務本取<lb/>
曾子自治要語篆揭于所居之室曰日省齋乃因嚴仲<lb/>
本余善交而來請記余旣為之説而又進之曰孔門弟<lb/>
<pb n="KR4e0034_WYG_001-43b"/>
子蓋三千焉衍聖人之道而得其宗者惟吾曾子當今<lb/>
之時縱心侈欲順情茍行而不一察其身而致顛覆者<lb/>
比比焉而彦蒙獨能守約持已為切要豈不賢也哉他<lb/>
日泰宇寜而神明靈變亦由日省之功也行逺自邇登<lb/>
髙自卑彦蒙尚其勉之<lb/>
　　與錢博士書<lb/>
某餘姚山中一介書生也技藝詞章無能為時所取然<lb/>
劬書不倦徒兀兀筆硯間者志有所在也抑嘗讀先生<lb/>
<pb n="KR4e0034_WYG_001-44a"/>
之文仰先生之意矣然未獲造先生之庭拜先生于牀<lb/>
下者蓋為眇末小子不敢以容易見耳嘗欲奉尺書如<lb/>
馬子才上蘇東坡所言者以自道其志而陳于先生之<lb/>
前則其委曲之情憤懣之意剖心析胆之言已為子才<lb/>
盡之矣今因里中舒景常造舘下敢奉此為先容不識<lb/>
先生還能予進否耶不備<lb/>
　　答張天民書<lb/>
走少時讀書竊感夫朋友非骨肉之親而居人倫五之<lb/>
<pb n="KR4e0034_WYG_001-44b"/>
一豈知聖人立教之旨者也夫輔已之仁責已不善相<lb/>
與講明道藝而成事業皆於朋友焉取之斯其所以為<lb/>
大也近從事搢紳之間或仰其徳或求其藝或慕其多<lb/>
文稽古是以孜孜汲汲惟恐不逮者蓋欲其所謂輔仁<lb/>
責善明道藝成事業而然也聞執事所守久矣思欲一<lb/>
與相見出肺腑敷肝腸以攄所積藴以言所志願而抱<lb/>
恨未獲今蒙以所作為先施三復伏讀雖曰未獲面識<lb/>
之而已心識之矣雅意不可虗辱敢奉此為復贅<lb/>
<pb n="KR4e0034_WYG_001-45a"/>
　　與宋推官書<lb/>
古則奉書廷臣推相公閣下昔在鍾離深蒙刮目非斯<lb/>
文之至者烏能獲此禮哉别來月餘西便者三四不奉<lb/>
尺素者非慢且怠乃恐恥於閣下故不敢耳今復此呶<lb/>
喋者旣而熟思之乃嘆曰宋公乃達道理君子人也豈<lb/>
以我之不幸而有易中耶且僕之不幸非實故獲于慮<lb/>
乃墮於憸人之計耳抑觀之自古逮今若是類者原原<lb/>
有之亦何足動余之方寸哉且古聖賢之出處行藏塞<lb/>
<pb n="KR4e0034_WYG_001-45b"/>
于此者通于彼屈于今者伸于後僕之屈塞必有通伸<lb/>
者焉今而往吾將深藏夫不刋之書傳之於後必有所<lb/>
在也今僕之出此言非所以矜耀誇誕于左右恃在交<lb/>
深愛厚姑道其常耳僕念在鄉巷時自以為識不減古<lb/>
人學不下今人及出而交接天下時彦亦可與之下上<lb/>
竊許已乃一豪傑之士取功名易可若舉羽不意低心<lb/>
所取者旣非同道次志所行者又非要地遂委情翰簡<lb/>
研神書理不以小節者為介亦復何悔李翺云得位於<lb/>
<pb n="KR4e0034_WYG_001-46a"/>
時其事業存於制度足以自見皆不著書阨摧于時身<lb/>
取卑下澤不能潤物恥灰燼而泯又無聖人為之發明<lb/>
假空言是非而自光耀于後是古則之心志也閣下幸<lb/>
勿以其屈於今而發此狂談放歌東歸相覿未卜臨楮<lb/>
洒然太守貳守諸公語及引意諒亦非誚見心平仲囑<lb/>
筆致敬餘不備<lb/>
　　與徐大章先生書<lb/>
竊謂兩漢以上著書者皆不藉序文蓋其自信有可必<lb/>
<pb n="KR4e0034_WYG_001-46b"/>
傳者更不待他人讚奬而後取信於人也三國已來旣<lb/>
不能自信而無疑而人又不足是非于其間必待有名<lb/>
位在上者倡之也其或不布於名位在上而後為人竊<lb/>
為己物者亦有之如郭象之莊子注宋齊丘之化書是<lb/>
以其書雖無足傳因序文而名於後者亦或有之某之<lb/>
六書本義雖未敢自信其必傳然歴覽前人自許祭酒<lb/>
以來欲明之者不啻百數十家紛紛藉藉非不各自以<lb/>
為盡美盡善然卒無攸主者蓋皆未明乎六義而未得<lb/>
<pb n="KR4e0034_WYG_001-47a"/>
其凡例也鄉上金陵而得以此書見知于執事即許序<lb/>
之及東還復見而執事尚抱不豫遂弗敢固請兹因所<lb/>
親詣杭敢以復請成人之美循循善誘君子之道某必<lb/>
欲執事一叙者以執事一代文章之砥柱斯文之宗表<lb/>
而某又生於東南故也顧字書雖一小藝然用之甚大<lb/>
該理甚博嘗謂水火之生人不可一日無者而人不汲<lb/>
汲然者以其隨處隨足而世人昧焉惟聖人于易坎離<lb/>
始終明之字書之于世用者亦若水火人顧不察耳夫<lb/>
<pb n="KR4e0034_WYG_001-47b"/>
以沈約所謂韻書掇于世草創畧無次第猶至今用於<lb/>
人人而况實有過之者乎蓋聲音之在造化有一定自<lb/>
然之序如祖父伯叔兄弟子孫生生之道居處運用畧<lb/>
不可紊約未之知世習勿疑沉錮不容艾砭實可慨也<lb/>
某甚有志此而未暇也以執事見知故閒及之<lb/>
　　答顧希武書<lb/>
某白草廬吾兄足下月來得廷慎書自鍾離數日來得<lb/>
李則書自西陵今又得吾兄書三四十日内連得三故<lb/>
<pb n="KR4e0034_WYG_001-48a"/>
人書喜何可言近時朋友之道缺絶何有以䂓戒講習<lb/>
為久逺計者聚則團坐嘲謔散則烟飛雲斂走於此而<lb/>
亦不免相與隨逐不然自為迂腐而不合今得書言欲<lb/>
修韻書此不刋之盛舉也勉成之詳審之嘗謂韻之一<lb/>
書如鹽醯稻粱人所不可缺者經史外餘書如魚肉脯<lb/>
醢羊鹿狗鼈有嗜者有不嗜者至如鹽醯稻粱凢圓顱<lb/>
方趾者莫不頼焉雖然其書始於晉之江式成於梁之<lb/>
沈約以歴陸法言孫愐丁度蘇軾兄弟毛晃歐陽徳隆<lb/>
<pb n="KR4e0034_WYG_001-48b"/>
劉孟容秦昌朝黄公紹至本朝諸老或修或註或増或<lb/>
減或分或合或次第之或譜音之人人自謂光前絶後<lb/>
吾兄此舉亦無乃踵其武乎詳審之蓋此書非精六書<lb/>
之義達四聲七音之妙知造書之本原了譌俗之變者<lb/>
未易與之言也走毎讀經史力倦神疲則偃卧于牀手<lb/>
執韻書仰而觀之見其疵瑕百出則怫然起坐噫怒罵<lb/>
前人者亦是之雖自暴讀蓋發憤情至自不能不然耳<lb/>
亦欲更正次第刪煩却俗一歸本義以掃古今之謬所<lb/>
<pb n="KR4e0034_WYG_001-49a"/>
恨力隻工浩兼之家累病攻而未能也何幸得吾兄亦<lb/>
有志于斯焉詳審之勉成之又安知百千年後無暴讀<lb/>
發憤如趙古則者勉成之詳審之韻補附去易林為微<lb/>
仲所假未還走之篆書藝不志此欲之何為婚事始畢<lb/>
乃蔣尚之先生之姪也頗淑慧未知能繼其徃否伻囘<lb/>
勒此不具備<lb/>
　　答顧希武書<lb/>
某奉復草廬先生執事莊周云逃空寂者聞人足音蛩<lb/>
<pb n="KR4e0034_WYG_001-49b"/>
然而喜况古則憂困牢落荒林窮谷之間而得執事所<lb/>
遺長書及所註八卦三復累日若飢渴三日而得膏粱<lb/>
酥茗非但喜之而已實有得于心腹腸也執事尚奚自<lb/>
抑之過而奬我之厚耶夫自抑寜過而奬人寜厚雖君<lb/>
子謙敬之道在執事之于不肖宜面命之耳提之猶有<lb/>
未至則踣擊之可也何奬我也若是古則不揣妄自矜<lb/>
大六書作本義已訖然出以示人皆不能貫首尾力看<lb/>
數紙以規辨其是非否則但見譽而已何有如執事髙<lb/>
<pb n="KR4e0034_WYG_001-50a"/>
明妙達心誠意耑者哉然猶奬我若是是終益我之過<lb/>
焉爾有便幸易其教我者祝囑執事言易註有與傳義<lb/>
異而恐取罵于人者是何傷哉且天地造化其變無窮<lb/>
道理亦鳶天魚淵各有所得言其所得而已尚何拘之<lb/>
哉嘗泛觀諸家著述雖瑩白如程朱亦未必無瑕雖䟽<lb/>
誕如楊陸亦未必無一得况執事沉潛有年覃思旣久<lb/>
博參諸家發揮本義又何謙抑之有而畏人之妄議也<lb/>
哉雖然以不肖觀之文王之彖周公之爻孔子之翼片<lb/>
<pb n="KR4e0034_WYG_001-50b"/>
言隻字皆從伏羲六畫流出蓋六畫之卦㫖理微奥惟<lb/>
象最著故假象之著者以明理之微奥者耳是以大傳<lb/>
曰易者象也可以一言蔽之已矣朱子雖疾取象太鑿<lb/>
者然亦曰看易若靠定象看便滋味長若只懸空看也<lb/>
没甚意思執事見示八卦旨理則已明顯矣恐于説象<lb/>
處畧有不足可憾幸見教餘容傾蓋以罄不莊<lb/>
　　答林左民書<lb/>
秋季偶入府庠㑹教授王俊華審知故人出處且喜足<lb/>
<pb n="KR4e0034_WYG_001-51a"/>
下榮歸繼得足下書忭躍再三蓋淵珠荆璞自不能掩<lb/>
其光華耳珍重珍重古則年來不幸父母顧背單隻形<lb/>
影轉覺貧甚不免離次授徒為衣食計寓地去家五里<lb/>
近朔望時祭經奔道塗言之淚輙交横且斯文荒替略<lb/>
無可與談者因<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>絶人事足跡不入城市寂處林藪篁<lb/>
茅間惟以易書洗滌心慮而已此外編掇音韻一書大<lb/>
綱已具但未遑詳註其於聲音之自然文字之本義一<lb/>
歸於正名曰聲音文字通竊自以為有精義入神之妙<lb/>
<pb n="KR4e0034_WYG_001-51b"/>
漢以來諸儒所未聞者因習俗旣久兼即聖朝正定之<lb/>
作未敢與人言耳嘗謂經史文章大才累累皆以明著<lb/>
惟音韻一事未復于古今古則之作自謂光前絶後于<lb/>
同文之治必有可觀者焉時與希武言之發歎增喟足<lb/>
下以庭慎微仲諸公聞之亦能信之否乎因成此書來<lb/>
瘠<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>衰憊甚頰鬢交際處尋常如錐刺痛頭髪三分已<lb/>
白雪矣眼又不能逺視食頃時輙似果然旋即惄如小<lb/>
遺無故溺褲喉吻間有一痰如核物鯁者吐嚥之無何<lb/>
<pb n="KR4e0034_WYG_001-52a"/>
有殊令人怏怏六書本義雖刻數板竟未能完再齒及<lb/>
足見故人厚愛也林集一冊寄去相見悵然不宣<lb/>
　　奉呉耑學書<lb/>
古則奉復呉君著作足下僕辱長吾子一年而徳藝皆<lb/>
不能彷彿吾子之一二乃復禀性狂戅而好自髙大人<lb/>
有過苦不自知僕知之又不能改誠㝠頑無狀然頗好<lb/>
經史百家之言不憚求益于人也奔走四方上下于士<lb/>
大夫間十有五年矣蓋以輔已之不及廣已之見識皆<lb/>
<pb n="KR4e0034_WYG_001-52b"/>
于四方之士大夫是賴而已矣庶可以改擇于其間也<lb/>
十六七時而邑之名公聞士釋道清流莫不得盡其恭<lb/>
敬焉十八九時東遊鄞台得通名者不下百數而學有<lb/>
原者天台鄭四表工于詩者葉國諒明于藝者漕南吳<lb/>
主一渉獵經史者四明樂仲本鄭千之外學而博識者<lb/>
噩夢堂復見心其尤也四表學于元之乙科張以忠以<lb/>
忠學于王伯武雲峯之髙弟也僕得聞易之緒餘實賴<lb/>
于吾四表主一頗好古善篆𨽻章草仲本千之皆程敬<lb/>
<pb n="KR4e0034_WYG_001-53a"/>
叔弟子明春秋經二十時館于金罍金罍之學稱浩博<lb/>
者朱伯言劉坦之夏時中中孚兄弟其尤也聰達而得<lb/>
狂名者謝庸柳原泰也僕嘗于盛暑祁寒時一日中躡<lb/>
屫走百餘里往來問于朱氏與肅原泰辨或至抗抵當<lb/>
時以為狂然不為無益也郡中如王萊山趙待制錢國<lb/>
博唐丹厓或宻或踈皆得實際者他如丹厓之子愚士迮<lb/>
士霖柯伯循者亦不下五十輩而柯以博學稱迮以善<lb/>
樂府名愚士以敏捷顯金華一𣲖則由徐進善者以之<lb/>
<pb n="KR4e0034_WYG_001-53b"/>
相知交也進善亦名士許白雲先生門弟子也二十二<lb/>
時領鄉薦得恣游錢塘名勝地明博如徐大章老成如<lb/>
張光弼善書如俞子仲占卜如張子員外學之識道理<lb/>
者如巽樸兼習内外典者如二一初其最名者大較若<lb/>
是而出羣類亦為不少二十九上京師京師天下人物<lb/>
所聚之地也乃得出入其中與之上下孔襲封士行聖<lb/>
人之後也一見乃有吾當受教之譽汪慤亝位居台鼎<lb/>
乃有肯用實工夫之褒宋潛溪斯文之宗主乃以不及<lb/>
<pb n="KR4e0034_WYG_001-54a"/>
見許劉子憲當世詩伯足為忘年朱禮部沖雅温和而<lb/>
文者遂為莫逆如答禄與權張惟仲吳濬中朱惟辨朱<lb/>
季子楊秉哲方希直張廷璧皆當世芝蘭鸑鷟莫不與<lb/>
善其他或以經術或以才藝或以一善一能或以其徳<lb/>
可慕或以其行可則或以其習見典則之故或因其所<lb/>
蓄有異書名帖而與之友若是者且百千輩皆與已有<lb/>
益也其不能有所輔廣禆補于已初因與往來而義有<lb/>
不可絶者尤多衆也及守官中都辟雝所接者亦不減<lb/>
<pb n="KR4e0034_WYG_001-54b"/>
在京時然相與骨肉兄弟者惟林左民許廷慎而已年<lb/>
來不幸失忤憸人之據道者取辱而歸栖伏于草樹林<lb/>
谷間嗚呼噫謂無復有曩日之所友者也何幸復得君<lb/>
子于斯文凋弊之時如足下云者吳君吳君珍重珍重<lb/>
古語謂中流失船一壺千金而況漂蕩於萬頃波濤之<lb/>
中而得桂棹蘭槳者乎呉君吳君其亦知吾樂之否乎<lb/>
嘗謂輔仁朋友之分也責善朋友之道也而來教乃不<lb/>
輔責於我而見奬之厚何也因思而得之焉蓋君子常<lb/>
<pb n="KR4e0034_WYG_001-55a"/>
失之厚小人常失之薄均為不中然與其薄也寜厚呉<lb/>
君吳君何待我之厚也然厚意不可虗辱欲有進于足<lb/>
下足下徳美才良藝精學博固不待言贊而喻者更冀<lb/>
向晦入息以貞守乎道不懼無悶以俟乎時惟此之願<lb/>
古則奉復<lb/>
　<lb/>
　<lb/>
　<lb/>
<pb n="KR4e0034_WYG_001-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　趙考古文集巻一<lb/>
</p>
<p>
</p>
  </div>
<div>
<head>趙考古文集巻二</head> <lb/>
    <p>
<pb n="KR4e0034_WYG_002-1a"/>
欽定四庫全書<lb/>
　趙考古文集巻二<lb/>
　　　　　　　　　　　　明　趙撝謙　撰<lb/>
　　巨腹子傳<lb/>
巨腹子莫知其氏名其腹皤然而巨故以是稱於人人<lb/>
其性幽雅不喜與人競或慢謔之靡以為意甚則徐和<lb/>
以語為笑樂閱經書不喜字過或求其賦詩則曰爾為<lb/>
我筆之舉口而成求其親書則曰吾非傭書生好肆意<lb/>
<pb n="KR4e0034_WYG_002-1b"/>
山水間遇清絶處便藉草石坐脫冠掛松樹枝解衣鼓<lb/>
腹長歌聲振林木間若泓龍夜吟嫋嫋有餘韻不嗜酒<lb/>
㗖肉過三四簋或謂之曰復能進乎笑曰廉將軍八十<lb/>
尚食肉數斤飯一斗我壯年謂不廉將軍若耶復益數<lb/>
簋立盡嘗喟然曰天地間有眞可樂人不知也其知而<lb/>
樂者惟我與無何公乎無何公者世莫知其人或曰卽<lb/>
巨腹子别號也或曰一人曾牧羊於石山中云<lb/>
　　鄒道朋傳<lb/>
<pb n="KR4e0034_WYG_002-2a"/>
太學生鄒道朋字孟徳㑹稽餘姚人也有逺志聰逹機<lb/>
變眉目頴異唇如赭丹少以民間特秀補縣學生卽知<lb/>
硏經博觀為事奮然自樹立痛刮磨琢勵每顧進就常<lb/>
若不逮日謝等夷閉户誦習尤精尚書學夜則俟同舍<lb/>
生已睡復出户温諷日所業篇徐歩兩廡一匝卽畢以<lb/>
為常雖雪寒雨暑不少輟入户就榻復踞側抒思頃之<lb/>
然後寐雞晨悵然嘆曰鄒道朋汝當為天下竒丈夫安<lb/>
可悠悠作餘姚人物也乃起后以業優升於大學大學<lb/>
<pb n="KR4e0034_WYG_002-2b"/>
官咸器重之而目畏于等輩遇朝廷選任卽欲出試器<lb/>
之者欲其大就不許其名進固請弗獲同舍生勉之忽<lb/>
埀淚曰我豈昧于知者術者謂我來年某曜廹某曜恐<lb/>
不久于世幸出一施所學見于行事脫有少利於人庶<lb/>
以少白於世且以為父母慰假如術者云我固知命父<lb/>
母之悲為何如雖不免俱為父母累與其黙黙而冺不<lb/>
猶愈于得一暴其志乎如期果物故舉大學悼惜焉時<lb/>
年二十二<lb/>
<pb n="KR4e0034_WYG_002-3a"/>
隖山外史曰鄒道朋其亦苦學聖人之道而欲行世者<lb/>
抑不得伸其命也夫孔子曰秀而不實者有矣夫豈不<lb/>
然哉觀其與同舍生言悲夫<lb/>
　　銀塘生傳<lb/>
余罷官自中都歸餘姚滅跡不入市郭時出㳺澤藪間<lb/>
及徃隣邑界上山谷中據木坐石之際輙有好事者卽<lb/>
我盤旋數道比有銀塘生者事甚罕異聞其人狀以為<lb/>
神仙流不能形容常乗牛出入四明洞天遇風景林壑<lb/>
<pb n="KR4e0034_WYG_002-3b"/>
之美卽箕坐長笑興不可遏則科跣狂歌紙形墨貎草<lb/>
樹水石之變狀復題詩于上墨光動盪極其神化旣而<lb/>
張衣枝上歌一二過聲若龍唫嚮震林谷求之卽與但<lb/>
不與凢俗子或問其姓氏則啞笑不答因其書銀塘生<lb/>
字于上遂以稱之故好事者徃徃懷豪楮候之稍求得<lb/>
焉有載酒張具而堅請之則生弗顧是以得其片紙一<lb/>
言者皆襲䕶藏去余初聞而疑焉及叩所嘗得者而觀<lb/>
之乃吾友楊君宗彛筆迹宜其罕異而見重於時也噫<lb/>
<pb n="KR4e0034_WYG_002-4a"/>
此特吾宗彛不為時用而依隱玩世之䟽節耳使其得<lb/>
上大行為下廣施則又非恒人所知而今人所及也憶<lb/>
嘗與遊宿山中浮屠道論古今豪傑以為三季後屠販<lb/>
臧獲反有可取尚此則乗機突發者張子房為最逄時<lb/>
不造而能盡誠者孔明其尤罹世變而善其分者陶淵<lb/>
明其極郭汾陽不平致平功也邵康節泊然於世道也<lb/>
程伯子不能丕變命也此吾與數君子有快有惜有不<lb/>
平感激于心餘人所蹈皆常事耳余藉此言深有所發<lb/>
<pb n="KR4e0034_WYG_002-4b"/>
晚來坐松根石上山多松䑕躍走杉樹葉底兎露電滅<lb/>
生擲礫斃一堕地余意其偶然戲謂復能爾否卽復斃<lb/>
一䑕又嘗與飲舞置巵酒于掌上婆娑移時無少溢其<lb/>
伎藝之精小大皆類此其詩清新俊麗雋永人口造奥<lb/>
陟宎必名後世余性不喜時彦詩一日讀宗彛寄我數<lb/>
篇于萬書閣上撫几朗謳反覆不能罷已而覺手憷及<lb/>
視皆赤<lb/>
　　盧節婦傳<lb/>
<pb n="KR4e0034_WYG_002-5a"/>
餘姚盧家有節婦湯氏名展娥夫曰仲良先是仲良娶<lb/>
陳氏生子祥甫三歲而陳死仲良自念覊世故上不得<lb/>
盡孝敬于親下無所托其遺幼乃再娶湯氏湯年十九<lb/>
事舅姑盡婦道奉其夫盡妻道保遺幼盡母道入盧門<lb/>
四年而仲良亦死臨死時與湯訣曰吾向娶汝本期養<lb/>
親托幼今我復是不幸非但幼無所托而且遺親之悲<lb/>
又重以累汝因嗚咽不能言湯未及答而仲良息絶湯<lb/>
卽收涕跪牀前地矢曰我此身雖父母遺體今旣不幸<lb/>
<pb n="KR4e0034_WYG_002-5b"/>
能不辱於義豈不有光於父母我終當奉君之親長君<lb/>
之孤一為君婦遂嚙左手中指出血瀝口中復一滴仲<lb/>
良口以為信乃躃哭仆絶頃而蘇見者慘焉及塟術家<lb/>
卜兆曰此為中勿易湯少偏之曰且留一穴隙待我人<lb/>
以為守節之志決矣三年有隣嫗來為媒者節婦囅然<lb/>
曰君為媒耶俟我入所留一穴然後言自是無敢復言<lb/>
者今年六十矣而未嘗為容鄉之父老欲上其事節婦<lb/>
聞之曰是吾分事奚以旌表焉人以是益賢之邑子趙<lb/>
<pb n="KR4e0034_WYG_002-6a"/>
古則曰能致身於君謂之忠竭力於親謂之孝兄慈弟<lb/>
悌謂之和夫死不再嫁謂之節義此人之所以為人而<lb/>
異於禽獸者也然丈夫男子尚弗能知焉而行况一婦<lb/>
人而所行若氷雪之濯濯噫湯其賢矣乎<lb/>
　　厲延傳<lb/>
趙先生曰夫孝為百行之首故歴代史籍有孝友傳獨<lb/>
行傳以其誠有關於風教也夫家有恒産足營衣食而<lb/>
能盡温凊定省雖不多得然亦子職之常猶未足美乃<lb/>
<pb n="KR4e0034_WYG_002-6b"/>
若貧窮窘難素不學書而能盡於孝道者豈非天性然<lb/>
哉使之沒齒無聞是可悲惜也余故于厲延有所深惜<lb/>
云厲延者越之餘姚人也幼䘮父保養稚弟與母氏居<lb/>
卒與其弟成孝友人家本田野細氓貧無為業乃學為<lb/>
䇫具賣以供母日得粟或數十錢歸而陳母膝下問母<lb/>
志所欲而敬具焉故延兄弟食或不給而母極其滋味<lb/>
寒夜温被使和俟母卧鼾乃聚燈下夜作㓼㓼然刉竹<lb/>
木植恒私相儆孟或曰邑里之某富室也兄弟日相讐<lb/>
<pb n="KR4e0034_WYG_002-7a"/>
敵而親恒慽慽誠非人類也季或曰巷南北之某望族<lb/>
也日酌飫而夫妻屢相殘虐而親輙籲泣禽犢弗若也<lb/>
故延之兄弟夫婦或無過咎焉吁使延兄弟目知書而<lb/>
進於道其所就當何如哉觀其私相儆戒之詞今之富<lb/>
足而憂及其親者亦獨何哉日醉醇飽雋而心為形役<lb/>
者於風教何哉<lb/>
　　尋常百姓傳<lb/>
夫學者旣貫習六經猶當考信博覽於傳記襍家如古<lb/>
<pb n="KR4e0034_WYG_002-7b"/>
之卞隨務光黔婁邵平之流不於傳記襍家見乎隖山<lb/>
外史曰余讀上虞志而未嘗不歎其自古多身隱名顯<lb/>
之士及逰金壘山水間覧古訪今而又歎韜匿光徳者<lb/>
尚或有古昔之流風焉若尋常百姓者其亦王充葛伯<lb/>
陽之徒輩歟孔子曰君子恥沒世而名不稱焉余竊志<lb/>
之其傳曰尋常百姓者越上虞之隱徳士也姓施名謙<lb/>
字益謙其祖父皆仕於元謙獨棄去不欲乃放志羣籍<lb/>
而尤精于天文地理老子之學暇則能力田園不事華<lb/>
<pb n="KR4e0034_WYG_002-8a"/>
麗衣止麻檾食飲止充渴飢務欲出已力不一介取于<lb/>
人也好蓄古文法書名畵彛器日對列一室牖外置菖<lb/>
蒲卉竹數盆朗歌于中乗興畵梅張于壁得竒句卽書<lb/>
于其上人索之命就取去不較與人辨析古今務欲窮<lb/>
詰致極旣則詼諧調笑放春秋法日紀雨暘時事及已<lb/>
所為于籍命曰註夢歴嘗竹杖布衣篛笠木屐行道上<lb/>
或睨之私語人曰彼氣貎類有道者其所願一尋常百<lb/>
姓也謙聞之曰善夫命我名浮于實君子所恥實浮于<lb/>
<pb n="KR4e0034_WYG_002-8b"/>
名乃余之志余雖名實俱涼願為尋常百姓耳因亦自<lb/>
號為尋常百姓云<lb/>
　　中山三君子傳<lb/>
松先生名木字良材中山人也其先佐太皥包羲氏烹<lb/>
飪有功封東方青地先生襲䕃遂世中山伯氏為園亭<lb/>
蒼官亦有名木生而剛操及壯身千餘尺夀至數千百<lb/>
歲雖老亦壯不畏寒暑常奮髯特立臨風長嘯莫窺其<lb/>
際有大器咸知其可廟堂任然被毁棄亦弗為愠其後<lb/>
<pb n="KR4e0034_WYG_002-9a"/>
子孫散處累受刁民之難幾滅復盛族類蕃庶徧于喬<lb/>
山大谷或晦或顯莫載其詳在青州者當夏禹時入貢<lb/>
始著及秦始皇登㤗山遇雨因幸其宅封為大夫以秦<lb/>
無道恥受其爵不應遂遯去學神仙之術嗜茯苓琥珀<lb/>
旣而能乗青牛坐伏龜凌雲霄有道之士多徃依焉或<lb/>
曰張良嘗受學焉時人尊之稱為十八公陶潛李白崔<lb/>
斯立諸名卿咸敬尊之然不若同郡竹虛中梅元實為<lb/>
尤善故世稱三友以徳行稱亦謂之三君子後有陳履<lb/>
<pb n="KR4e0034_WYG_002-9b"/>
初者㑹稽餘姚人也慕其徳求善畵者圖三人像藏于<lb/>
家云<lb/>
竹虛中名節與同郡松良材梅元實齊名當黄帝時與<lb/>
伶倫定音律初封嶰谷徙封中山遂為中山人性清勁<lb/>
寡言笑秉心正直好扶人患難愛養鸞鳳以故王子猷<lb/>
蔣詡阮籍孔巢父諸有名士咸與内交其子孫甚衆最<lb/>
名世者在震方稱蒼筤在揚州稱篠簜在荆州稱箘簵<lb/>
在漢川稱篔簹以徳稱於衛以富稱於渭川以術稱於<lb/>
<pb n="KR4e0034_WYG_002-10a"/>
葛陂以善笛稱於柯亭以神明稱於湘水皆有傳語見<lb/>
諸史别録又有稚子者最後出善醫曾愈孟宗母病孫<lb/>
曰龍孫名過其祖學浮屠氏一人曰玉版師尤見知于<lb/>
蘇軾云<lb/>
梅元實名華嘗魁進士第人因號稱伯華魁祖覈字仁<lb/>
中父甲字子牙皆不官華入贅宋武帝女夀陽公主於<lb/>
含章檐下善為主粧世因傳梅華粧子多至無萬數女<lb/>
十一人長適羅浮令趙師雄嗜酒早亡其十人配召南<lb/>
<pb n="KR4e0034_WYG_002-10b"/>
地庻士君貎如玉肌骨癯㓗性度恬靜毎於霜晨月夜<lb/>
舒香靜坐意趣洒然何遜皮日休林君復極重愛之咸<lb/>
作詩賦以讚歌累代名士作歌以千計初殷時與傅說<lb/>
入見髙宗髙宗旣立說為相授元實太宰命之曰來汝<lb/>
實若作和羮調味甚適世傳梅羮其遺法也及魏武帝<lb/>
出師令開水道有功食邑上林苑後衰腐不事事帝怒<lb/>
醢之以賜朝臣皆顰眉不忍食後帝悔優其家今子孫<lb/>
復盛<lb/>
<pb n="KR4e0034_WYG_002-11a"/>
史氏曰甚矣哉徳之不可不種也觀中山三君子松氏<lb/>
以剛操稱竹氏以正直顯梅氏以恬靜名皆能不與物<lb/>
競以庇䕃于人嗚呼自太皥黄帝歴數千百年其子孫<lb/>
逮今蕃衍譽聞世世見重于大夫豈非至徳而然甚矣<lb/>
哉徳之不可不種耶<lb/>
　　䟦瓊花燈巻<lb/>
余讀史記漢書竊憾夫馬遷班固不為孝子列傳而反<lb/>
列夫貨殖者今貨殖傳自范蠡而下旣極矜其治産積<lb/>
<pb n="KR4e0034_WYG_002-11b"/>
居矣至若掘冡博戲行賈販脂賣漿洒削胃脯馬醫之<lb/>
至不足齒者而亦附焉俾當時人子之能孝行而大有<lb/>
關于世教者反不得如貨殖之徒流名於萬世而譏士<lb/>
之長貧賤好語仁義為足羞是誠何哉吾邑有孝子倪<lb/>
昌年者家甚貧以母病故作瓊花燈以祈神貺事甚可<lb/>
嘉也夫瓊花燈雖玩戲者之所為然其孝心無所不至<lb/>
志誠則有在也以昌年視今世用奸事惡業而成富者<lb/>
寧不為之三太息哉當路之太史氏能刋落貨殖而作<lb/>
<pb n="KR4e0034_WYG_002-12a"/>
孝子傳否耶又能以昌年附孝子傳否觀其巻而重有<lb/>
所感焉<lb/>
　　䟦䨇節傳<lb/>
余讀奉天竇氏二女傳竊歎其以孱然二女子能義勇<lb/>
抱節有如是者及讀陳莆田䨇孀詩而益嘆其姑婦同<lb/>
節者又如是也今朝京師㑹四明季君公復出示其祖<lb/>
母母夫人䨇節傳尤異其在家為姑姪歸人為姑婦俱<lb/>
遭不幸能䨇全其節乃如是也自劉向作列女傳諸史<lb/>
<pb n="KR4e0034_WYG_002-12b"/>
有傳婦人守節者雖間有之而未有如䨇節者吾知其<lb/>
有光竹帛與竇氏傳䨇孀詩並傳斯無愧矣遂書此以<lb/>
識<lb/>
　　䟦劉梧州墓銘巻<lb/>
昔人謂不識其父視其子余與劉恩昷伯仲交因想見<lb/>
梧州君之為人其風度藹然於心目間奚俟面覩而後<lb/>
知哉及讀江隂孫先生所著墓銘斯知余心之不誣然<lb/>
有所感者以君之才行乃遭飛語蓄憤以終山岳之謀<lb/>
<pb n="KR4e0034_WYG_002-13a"/>
幾微所忽蜂蠆之毒君子殆不免乎<lb/>
　　䟦竇節婦傳<lb/>
余讀古忠臣孝子節婦傳未嘗不掩巻而三嘆曰嗟乎<lb/>
其人雖殁其英風凛節皎皎然若表日月而並行固不<lb/>
待史之記與否也然史不可不記者非為忠臣孝子義<lb/>
夫節婦也為天下後世訓也使天下後世聞其風則思<lb/>
見其人庻幾有能卓然自立者今讀吳母竇氏事豈非<lb/>
聞風而自立者歟不然何其志行藹然與古之人並光<lb/>
<pb n="KR4e0034_WYG_002-13b"/>
輝歟嗚呼聞而知之孰若親而炙之為愈母聞古人之<lb/>
迹者固能自立如此則繼今其親炙母之風者當何如<lb/>
哉吾以是知蕭山節婦固不止一吳母矣異時史稱曰<lb/>
蕭山多節婦自吳母始顧不偉歟<lb/>
　　䟦樂仲本銘孝義男墓<lb/>
埀棘之璧荆山之玉至寳也納之韞櫃猶為人之常情<lb/>
及其毁棄而混於沙礫糞壤之中莫不驚異而嘆惜之<lb/>
今觀樂仲本先生銘其子枅之墓哀其孝義而罹不年<lb/>
<pb n="KR4e0034_WYG_002-14a"/>
嗚呼痛哉夫父子之道天性雖常流而夭為人親者且<lb/>
傷悼之况乎才徳兼備如枅而能與弟爭死于横逆之<lb/>
塲者歟噫常人聞之尚為流涕宜乎樂先生哀嘆痛惜<lb/>
而銘之也<lb/>
　　䟦孝節編<lb/>
夫死不再嫁謂之節善事父母謂之孝惟此之行且不<lb/>
多得若子為其親而罹多難婦因其夫而赴水火有之<lb/>
益鮮矣而况子代父死于兵刃之下若徐允讓者而為<lb/>
<pb n="KR4e0034_WYG_002-14b"/>
之夫婦能設計焚夫于倉猝被執之際投烈燄之中如<lb/>
潘妙圓者而為之妻如此者吾知前乎百千年之已徃<lb/>
後乎百千年之未來罄四海之濵盡人倫之變惟二人<lb/>
而止耳脫或有之其或聞潘徐之風而踐迹者歟節孝<lb/>
之編其有補於世教也豈淺淺哉<lb/>
　　書徐知逺分題送行詩巻後<lb/>
洪武已未秋九月旣望萬寧知縣徐君將徃蒞政友生<lb/>
趙謙出餞於秦淮滸藉草坐而不忍别欲作一詩道其<lb/>
<pb n="KR4e0034_WYG_002-15a"/>
意而又弗克就因觀鄉先生劉中山諸公分題詩文其<lb/>
忠君愛國之情故舊離别之思祝頌勉勵之意謙所欲<lb/>
言者皆已言之謙復何言姑識别時歲月於此<lb/>
　　書王修徳雜文後<lb/>
余出交士大夫其最于徳甚于文者奚啻百十然或有<lb/>
其文而徳有所慚者有其徳而文或不足者磨礱漸漬<lb/>
之道率難兼之用是未嘗不戚戚于心也今年始得天<lb/>
台王君修徳相與徃還甚宻其質温粹幽雅對之如玉<lb/>
<pb n="KR4e0034_WYG_002-15b"/>
愈久而愈令人敬愛觀其文若饑而嚌胾纍纍于口不<lb/>
忍舍是以媿鄉之知人者淺矣及其北上以雜言是非<lb/>
辨諸書見貽且曰以志後㑹之思蓋其徳之所藴而形<lb/>
于外者耶孔子曰有徳者必有言信乎其有徳者且有<lb/>
言也故志其後以表余傾鄕之心<lb/>
　　書童䝉習句後<lb/>
好古而不諧今則窒而不通博文而不約禮則汗漫而<lb/>
寡要故君子貴乎酌古以準今守約以施博也凢古之<lb/>
<pb n="KR4e0034_WYG_002-16a"/>
道舉皆廢墜惟書得行自夫𨽻草擅塲六義由晦而書<lb/>
之廢亦甚余不佞研精覃思竊成六書本義聲音文字<lb/>
通二書又慮童幼之士汗漫不得其要復習子母偏旁<lb/>
凢千二百字鍊之成四言句庶乎守約而施博也以四<lb/>
體書之庶乎酌古以準今也於是篆本之六義分𨽻之<lb/>
茍易草書之狂悖一自可領其要矣然分𨽻有門無閂<lb/>
有聲無匕之類草之有處無豦有業無菐之類又不如<lb/>
分𨽻抑亦可以觀世變也雖然若天卿□愛之體近古<lb/>
<pb n="KR4e0034_WYG_002-16b"/>
秦㤗奉春之首異𨽻則草亦有可取者焉<lb/>
　　書續武王銘後<lb/>
蓋嘗稽古聖賢未嘗不兢兢業業以致戒也是以黄帝<lb/>
有巾几之法孔甲造盤盂之戒禹勒筍簴湯銘盥盤逮<lb/>
乎周之武王旣踐祚猶咨尚父而為戒書至于席几杖<lb/>
器無不有銘惜其散在諸書不能彚而為一乃竊裒而<lb/>
集之三十有四篇自席銘至矛銘十有四篇著在戴禮<lb/>
自筆至井十有五篇出于太平御覧衣鏡觴三銘則得<lb/>
<pb n="KR4e0034_WYG_002-17a"/>
於後漢朱穆傳又得几杖二銘於崔駰傳三復其旨若<lb/>
行洞庭之野而聞簫韶之音三日不食而得雋永之味<lb/>
因喟然而嘆曰嗚呼以徃古之聖猶儆戒若是之至況<lb/>
後世𦕈末小子敢不惕然以求諸心哉於是以古篆隨<lb/>
物而書之矣復書一通揭於坐右間有銘夫所用器物<lb/>
之未有銘者其篇如武王銘之數而加其十有九焉非<lb/>
敢承諸作者庶幾常目在之以自儆云爾<lb/>
　　故處士方君墓誌銘<lb/>
<pb n="KR4e0034_WYG_002-17b"/>
餘姚四明山中有處士方君諱松字延齡者孝於親友<lb/>
於弟而明逹於事理鄉之人藉以為安者也洪武十年<lb/>
三月某日卒享年五十有六娶陳氏生二子曰模楷模<lb/>
先君十餘日卒君之卒為過傷也楷出繼君母弟繼室<lb/>
朱氏生一子曰樞孫一人曰孟始君延余於家塾訓其<lb/>
二子曰楷樞者君父愛山翁得疾余日徃視見君立床<lb/>
側顔悴心怦百計請髙手醫醫進藥食立晝夜無少懈<lb/>
意及居䘮哀禮兼至行人所不能者縉紳談其事不容<lb/>
<pb n="KR4e0034_WYG_002-18a"/>
口或有以難告率身先之伯仲間愉愉如也年不及下<lb/>
夀而卒殃慶弗以類吾不知其何説也嗚呼吾年未三<lb/>
十旣哭送其祖孫䘮柩矣又弔祭君靈而哭之其可憾<lb/>
也夫其可哀也夫樞將以十三年某月某日塟于鳯亭<lb/>
鄉丁山之麓致狀來請余志其墓遂序歲月日并寓余<lb/>
所感銘曰允也方君鄉稱行賢不躬其報夀以不延夀<lb/>
雖不延其孫子也綿綿<lb/>
　　雲屋先生顧公墓誌銘<lb/>
<pb n="KR4e0034_WYG_002-18b"/>
大明洪武十有五年九月初六日雲屋先生卒於鄞之<lb/>
定海崇邱鄉其伻馮安來訃古則與吳剛陳鑄哭于陳<lb/>
愼家且召方暹㑹哭明日鄭相張經駱誠來余于陳氏<lb/>
又哭十二日古則率愼暹走鄞致奠賻旣而其孤觀衰<lb/>
絰拜泣以墓誌為請義有弗可得辭遂求譜牒及所藏<lb/>
書于其家得誥命三通以知其曾祖祖考之所自得玉<lb/>
山名勝集十巻春夜樂唱咏一軸以知其家世貴盛之<lb/>
由得交誼巻二軸以感其好賢尚義之篤得逰剡贈言<lb/>
<pb n="KR4e0034_WYG_002-19a"/>
靜得齋鶴夢軒詩文各一軸以感其雅性逸情之實皆<lb/>
名卿韻士仙翁佛子一時之選者凢三百餘人其不在<lb/>
軸帙而散積于几格間者不與噫何好竒博學樂道人<lb/>
善之如是哉夫處富貴而不驕不淫居貧賤而不凟不<lb/>
辱非知道孰能若此是宜銘遂序而銘之先生姓顧氏<lb/>
名園字仲園雲屋其别號也其先吳縣崑山望族曾祖<lb/>
諱文儒贈某總管祖諱文顯武備總將軍上海等處海<lb/>
道運糧千户贈萬户侯考諱某妣盛氏贈大興縣君先<lb/>
<pb n="KR4e0034_WYG_002-19b"/>
生生而聰逹勇鋭有逺志不覊讀書一過卽記不忘然<lb/>
好武不顓于學年十六北游燕都出入王侯將相門晝<lb/>
則相與馳馬擊劍射博取勝夜則邸舍兀坐一室開百<lb/>
氏諸史覯法書名畵有得然後已凢三徃返乃得朝命<lb/>
襲父爵為千户侯所歴有績未幾遭時弗寧南北隔阻<lb/>
因卜居定海蓋樂其山川之勝也遂杜門謝世事痛刮<lb/>
去舊習絶嗜欲刻志文藝卒以善畵名於世不喜作詩<lb/>
然時出一聯半篇輙清竒駭人其畵尤為世所貴尚識<lb/>
<pb n="KR4e0034_WYG_002-20a"/>
者以為不減虎頭筆法改物以來恣遊鄞越山水間不<lb/>
妄交接嘗有權貴人欲一見之時夜將半遽踰垣走避<lb/>
好賙急而未嘗取受毫末于人性剛直或折人過失而<lb/>
人服之卒時年六十二先娶姑蘇應氏再娶杭之陸氏<lb/>
一子觀陸出也觀將以某月日塟塟地未兆謀買山於<lb/>
崇邱鄉顧嶴之原謀旣協而貲未辦馮安將謀諸與先<lb/>
生交游者古則曰可俾成之銘曰少而勇勇于武壯而<lb/>
仕時乃阻克奮于學師厥古徳施不昌以昌其畵<lb/>
<pb n="KR4e0034_WYG_002-20b"/>
　　楓林讀書處銘<lb/>
上虞項宗周父稱其教子習業之室曰楓林讀書處以<lb/>
徴餘姚趙古則銘而警之遂銘而警之曰大道無形理<lb/>
載方䇿幽而神明顯而家國昧者蚩蚩知者烜赫於美<lb/>
貞士是䆒是緝誠能緝熙中心有得毋自半塗隳是懿<lb/>
徳終始乾乾期造聖域<lb/>
　　竹説贈胡復初王自强<lb/>
余客居陳氏竹西軒有朋之賢者胡復初王自强跫然<lb/>
<pb n="KR4e0034_WYG_002-21a"/>
嘉㑹謂余曰吾屬明有所適將托迹于寂寞之濵以專<lb/>
致乎詩書冀求吾志恐不克與吾子數繼見以麗澤為<lb/>
事必求吾子文上以為進徳鑑而下以慰予思余指軒<lb/>
前竹而告之曰若知夫竹乎夫竹挺而直若乎有其徳<lb/>
虛其中似乎有所容勁而節類夫有所守者哉夫竹不<lb/>
直則不能藉夫柔脆而凌霄漢其中不虛則不能以涵<lb/>
造化之靈不勁而節則不能貞于歲寒歴夫氷雪也夫<lb/>
君子之道惟其直故不撓于物惟其中之虛故懿厥徳<lb/>
<pb n="KR4e0034_WYG_002-21b"/>
而猶若不足惟其節故介然而不妄不撓則能自强有<lb/>
為不足則能進修未艾不妄則能見幾而作是以窮居<lb/>
則道益亨逹行而功則倍也二子欣然曰是足為進徳<lb/>
鑑而慰予思矣請書之遂書兩通而各貽焉<lb/>
　　三戒<lb/>
昔栁子厚作麋驢䑕三戒蘇子瞻愛其辭復以河豚以<lb/>
下三者擬之其風戒之意切矣近有觸予懷者頗類乎<lb/>
是故亦作三篇<lb/>
<pb n="KR4e0034_WYG_002-22a"/>
　　　灘之龜<lb/>
余舍濱溪溪上石皛皛然延袤數十畝間新霽有龜出<lb/>
暴于石牧兒適有見者蹶歩執之號於衆曰吾得龜矣<lb/>
從众徃趨觀之謔玩百狀有欲視其首者龜堅縮不出<lb/>
戲祝曰龜乎龜乎能出首以示予乎頃復不出乃相謀<lb/>
以幾棘揕之揕其尾則首出揕其首則尾出兒乃大笑<lb/>
曰以善道求汝則首不一出以惡法侮汝則首尾俱出<lb/>
尚為知所從耶吾聞汝能先吉凶以告人而不能先吉<lb/>
<pb n="KR4e0034_WYG_002-22b"/>
凶以免已尚為智者耶羣兒皆揶揄大笑余聞之亦含<lb/>
笑而歸<lb/>
　　　穿山甲<lb/>
甲蟲有穿山其名者蓋善穴山而出故名性嗜蟻於羣<lb/>
聚處輙開甲佯死於地蟻入甲罅咂咂然如得瀆物俟<lb/>
其至衆則固歛其甲入水張甲浮螘水上徐以口吸之<lb/>
日食皆然一日遇人於山谷間人以沙礫擲之則巻然<lb/>
作束如石狀以紿人人見其紿也因持以歸臠其肉而<lb/>
<pb n="KR4e0034_WYG_002-23a"/>
食之甚旨以其甲能已風疾復貨于藥肆吁穿山謀食<lb/>
之計亦巧矣何其巧於取蟻而拙于避人也哉卒至肉<lb/>
臠甲拆之患悲夫<lb/>
　　　水之鷸<lb/>
鷸一名翡翠體雖小其毛羽青瑩輝彩可玩常循飛水<lb/>
厓入水底取魚蝦水族食之巧者利其羽毛以一囮飛<lb/>
舞水上媒而執之取其羽市於富貴家為女子飾直視<lb/>
金玉家因致富夫負毛羽之美而不能遁幽藏僻乃栩<lb/>
<pb n="KR4e0034_WYG_002-23b"/>
然終日競誘於人至于斷斷取而終不悟哀哉雖然世<lb/>
以羽毛夸於人者豈獨一鷸歟<lb/>
　　雜言十四篇<lb/>
趙子澤逰愛澤水甚靜清而被羣兒戲者以泥搰之失<lb/>
其真吁人欲靜清而被搰失其真者多矣奚止水哉<lb/>
里嫗有拘忌者見鵲集鳴則手加額而喜且祈頃有楚<lb/>
鳥來鳴則怒罵而唾逐之予見其皆鳥也而其好嫉異<lb/>
甚因問之嫗曰人言鵲能報吉鴉能送凶噫世以人言<lb/>
<pb n="KR4e0034_WYG_002-24a"/>
而好惡者多矣嫗之易惑固其常予獨為楚鳥加不平<lb/>
焉<lb/>
趙子暮歸見醉夫蒙泥而卧道上額殘破血流㾗至踵<lb/>
水汚糞穢之染弗庸言且其鼾正酣嗚呼酒之設本以<lb/>
養人而苦人若是豈不可哀也哉<lb/>
趙子曰君子未嘗自以為君子故其行也日益君子小<lb/>
人亦未嘗自以為小人故其行也日益小人小人之惡<lb/>
君子亦猶君子之惡小人也欲學君子者其察之<lb/>
<pb n="KR4e0034_WYG_002-24b"/>
趙子曰貧困之切身非不可憂也而君子不憂者知有<lb/>
命也<lb/>
趙子亦常醉酒而發狂然自不足以為過者蓋暫有以<lb/>
廹人而非其所安也<lb/>
有瞽夫過市而失足於溝塗汙及其膝者舉市人皆笑<lb/>
之趙子適見而嘆曰世之完目而失身於刑戮者仁者<lb/>
或致憫焉瞽而汚足又何笑焉<lb/>
西崦有人夜見林莾中光者以為寳瑞惟恐人共而獨<lb/>
<pb n="KR4e0034_WYG_002-25a"/>
徃拾之遇毒螫其手毒肆而䘮其身終不悟哀哉<lb/>
鳯治世之瑞禽也言其出則天下平雖庸鄙人皆知信<lb/>
之有致得生鷴者歸而紿未嘗識者以為鳯雖聰慧者<lb/>
信之况於矇瞽者哉矇瞽者聞而徃索而按之鳯乎鳯<lb/>
乎逢人則喜譽之而不去口識者笑焉嗚呼世之以耳<lb/>
為目者比比而况於紿瞽者以鳯也哉<lb/>
巨魚有乗潦水而野者水收而拘于洫則不能旋其身<lb/>
而見制于鯢鮨受侮于龜蠏趙子曰巨魚非不能口鯢<lb/>
<pb n="KR4e0034_WYG_002-25b"/>
鮨而吞龜蠏失勢故也<lb/>
有以蜜果饋西隣者隣婦切分啖兒兒甘之索不復得也<lb/>
刀有餘蜜口其刀刃傷其舌毒而致死趙子曰兒無知<lb/>
甘其蜜而刃口亦其宜為父母而不曉戒之何也今人<lb/>
有甘小利而父母妻妾不能曉戒卒至于傷體殞命者<lb/>
悲夫<lb/>
多慮而叢于心者夢亦怪險寡慮而靜者夢亦不作縱<lb/>
作之正夷有序歩咫尺之塍而不懼者實故也是以行<lb/>
<pb n="KR4e0034_WYG_002-26a"/>
欲其實而心欲其虛也<lb/>
驊騮騏驥馬之良者也命之捕䑕則不若跛足之猫矣<lb/>
故曰才各有能有不能<lb/>
水火生民之大用也而人不以為寳者以其隨所有而<lb/>
隨可取故也金璧寒不可衣饑不可食而人以為至寳<lb/>
者以其産于逺而少于世故也是以智者務實去華愚<lb/>
者貴逺而賤近<lb/>
　　談棋送吳仲庚先生歸<lb/>
<pb n="KR4e0034_WYG_002-26b"/>
棋之設不知權輿於誰何或曰軒轅氏以教兵法或曰<lb/>
陶唐氏以教丹朱言其數最為無益且縻廢人日月動<lb/>
揺人心志而一勝一負欣愧不無竟何為哉然自春秋<lb/>
已來傳記所載代有其人而孔子亦謂飽食終日不有<lb/>
博奕為之猶賢則其數之所以來尚矣有不可遽絶者<lb/>
一局之路三百六十一一象生數之主三百六十以象<lb/>
周天之數分而為四以象四時隅各九十路以象其日<lb/>
外周七十二路以象其候白黑相半以象隂陽局方而<lb/>
<pb n="KR4e0034_WYG_002-27a"/>
靜以象地子圓而動以象天奕無同局以象變化以是<lb/>
言之則又若寓道者焉余少志聖人之道而不遑他技<lb/>
于奕尤加疾焉年來因伏林谷置身荒茆篁竹之間挾<lb/>
册而讀久則枯疲行覓一二能奕者與之數投旋覺晷<lb/>
度之移塵俗之逺也於是凢有怫牾於心憂愁窮苦激<lb/>
觸恚怒牢落不平一寓於棊則仆然以已其至於一勝<lb/>
一負欣愧之際則不論也淮南呉公仲庚志宇逺廓識<lb/>
斷通豁所謂器宏而趣逸者乃能含章遵晦俯効圭撮<lb/>
<pb n="KR4e0034_WYG_002-27b"/>
之任而屈於尋常之地世之勝負一置不論有似於余<lb/>
之奕棊故于其任滿將行姑與之談棊水陸千餘里茍<lb/>
有不平于心倘遇能其數者與之一投亦可以少遣哉<lb/>
若夫祝頌之詞期望之意羣公陳矣余故不談羣公之<lb/>
詩以餘姚名山川分題各賦五韻古律而余得歴山衛<lb/>
宏曰情動于中而形于言言之不足故嗟嘆之嗟嘆之<lb/>
不足故咏歌之誠有旨哉<lb/>
　　題芸香室巻<lb/>
<pb n="KR4e0034_WYG_002-28a"/>
舉團黍荆璞以與嬰孺必取團黍命商彛鐡鐺以假村<lb/>
嫗必鄙商彛此獨立特行之君子所以毎見發於庸人<lb/>
俗𨽻也友人張君與權好植芸香草因以名室蓋以芸<lb/>
之能辟蛀書蟲也時之好花卉而玩浮華者未必不若<lb/>
嬰孺村嫗之遺荆璞商彛也故閱其巻而益有所感噫<lb/>
　　題朝暉軒<lb/>
暾之出兮扶桑赫現燬兮晨明上團團兮煦春陽胡獨<lb/>
照兮髙堂亦有軒兮承宇軒中之人兮燕且樂胥羞鼎<lb/>
<pb n="KR4e0034_WYG_002-28b"/>
臑酌桂醑華余服兮繽且舞穆黄道兮昭熙睇化景兮<lb/>
舒遲升余軒兮愛此朝暉余親之慶兮夀且無期<lb/>
　　與友駱則誠别<lb/>
玉山玉泉惟咫尺不得與君時徃還風吹飛絮掛簾白<lb/>
燕蹙落花鋪地斑一身纍纍䘮家狗半生碌碌牢籠鷴<lb/>
便當相見醉一斗狂歌擘碎青琅玕<lb/>
　　賡駱則誠母夀詩韻<lb/>
蘐草霏霏近北堂炎天花老葉蒼蒼常年迭奏南山句<lb/>
<pb n="KR4e0034_WYG_002-29a"/>
此日空歌陟屺章浙水西流隄樹晚舜江東望海雲涼<lb/>
由來孝弟蒙天祐還得聯芳介夀觴<lb/>
　　與駱老夫人夀詩<lb/>
寘彼蓼莪詠聽此南山詩具慶豈非願修短固難期怙<lb/>
終御存恤所恃良在斯正位閑有家承顔致有頤矧當<lb/>
老<hi>闕</hi>嵗更值嶽降時張筵羅珍饌對酒弹鳴絲齊謳間<lb/>
趙舞伯壎和仲箎鄉曲介眉夀親賔獻蘭卮庭除萬花<lb/>
布簾幕䨇燕飛梧葉清闌暑芙蓉動凉颸久歎南陔廢<lb/>
<pb n="KR4e0034_WYG_002-29b"/>
復覩白華滋積善念經昔餘慶徴在兹錫類豈徒美茀<lb/>
禄誠未涯<lb/>
　　録示子孫<lb/>
冬晨寒氣交夏午炎光逼殷勤寫書者窮年無暫息旣<lb/>
終還自校叙次更裝飾家貧自然乏神勞豈非瘠所樂<lb/>
在經書雖久終無斁子孫茍能嗣朂哉當為惜<lb/>
　　詠懷次倪安道十首韻<lb/>
禦宼心尚孩淮南口猶乳射日誠幻談鍊石胡可補陽<lb/>
<pb n="KR4e0034_WYG_002-30a"/>
精異飛禽元天非破釡立言理茍迷無乃黙為愈所以<lb/>
古皇羲窺圖萬㣲抒云何夸毗子葩藻失倫序<lb/>
我昔志飛騰登天欲乗龍著鞭始云邁忽值烟塵重旣<lb/>
不能元感蹇修莫與同喟焉念旋反還棲荆棘叢雖曰<lb/>
昧初志庶得收竒功<lb/>
歎彼牛山木還能秀森森斧斤互來伐何年鬱成隂萌<lb/>
蘖豈不息又被牛羊侵所以鄒魯生怡然坐叢林<lb/>
元化浩無端人生八紘間靈臺妙不測神聖何假言太<lb/>
<pb n="KR4e0034_WYG_002-30b"/>
極諒斯存一貫誠非難興言理絶絃獨抱瑶琴彈<lb/>
荒哉周穆王八駿窮萬里朝發崑崙顛夕飲瑶池水空<lb/>
歌白雲䚻千載汚人耳三復祈招詞感歎不能已<lb/>
伊昔紛榮耀奚啻夭桃花今作舂市徒寒風起悲嗟去<lb/>
去林君子行行野人家瑤臺豈非貴不久<hi>闕</hi>
三聖旣云逝大道如穨波縁業乗時論雲構填邱阿羣<lb/>
愚久盲聾沈痼夫如何孰能火其書感激曳杖歌<lb/>
偉哉昌黎公壯志青雲上抵排西方化原道激頽浪念<lb/>
<pb n="KR4e0034_WYG_002-31a"/>
彼葩藻徒卑卑𣺌難望但惜大厦傾一木將何向奮懷<lb/>
千載下臨風為惆悵<lb/>
雲間學仙侶期成粉提丸偃月蟠龍虎交搆為神丹服<lb/>
食能輕舉豈惟髮不斑長生誠可求逆理心非安去去<lb/>
順元化修短合自然<lb/>
蜩蟬本無患悠然亭柯上飲露吟清風飛禽忽來徃扶<lb/>
蘇在邊垂趙李起奸想世無少康<hi>闕</hi>千載為怏怏<lb/>
　　題白沙翠竹<lb/>
<pb n="KR4e0034_WYG_002-31b"/>
沙汀沙白白如銀竹村竹翠翠如雲鶺鴒拂羽春暉動<lb/>
鸑鷟來儀月夜聞中有人居杜工部豈無字擬王右軍<lb/>
角巾來徃共談笑便是浣花溪上隣<lb/>
　　山居四詠依汪復初先生韻<lb/>
　　　松菊徑<lb/>
不同彭澤賦歸來松樹菊叢先自栽門巷杳然車馬隔<lb/>
落英無數㸃蒼苔<lb/>
　　　芋栗園<lb/>
<pb n="KR4e0034_WYG_002-32a"/>
人間八月稻粱秋爭似山中芋栗收也可盍簪供笑語<lb/>
免教輸稅見王侯<lb/>
　　　桑柘林<lb/>
吳蠶眠起正紛紜桑柘斜曛十畝雲白眼看他閑草木<lb/>
只將紅紫媚東君<lb/>
　　　芝蘭室<lb/>
奕奕猗猗寵色新蕭然一色四時春漢廷御史雲仍在<lb/>
如此清芬可比倫<lb/>
<pb n="KR4e0034_WYG_002-32b"/>
　　送胡信中復入太學詩<lb/>
精金藉陶冶庶幾成鼎鉉良玉賴琢磨自然成瑚璉人<lb/>
生茍不學百歲胡能善彼美定安辭劬書尤黽勉挾策<lb/>
試神京酬酢如丸轉藴真能若是果與瀛洲選一歸覲<lb/>
庭闈復去朝藻冕送别蕙江頭姓氏響幽巘<lb/>
　　遺言<lb/>
　　　近世口傳未敢輕信今取有據者録之惟第八<lb/>
　　　條門人張<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>所述餘皆在行狀<lb/>
<pb n="KR4e0034_WYG_002-33a"/>
三四十年嘗自奮曰使我與鳥獸草木同腐何以學為<lb/>
嘗讀武王戒書歎曰以徃古之聖猶警戒若是之至况<lb/>
後世𣺌末小子敢不惕然以求諸心哉<lb/>
聖門之學以立志為先以主敬為本<lb/>
　此二言者所以立志而主敬也<lb/>
每自慨念曰夫士之為學必先窮理窮理必本夫讀書<lb/>
讀書非識字義之所載所該則于上逹乎何有此古聖<lb/>
賢設教所以貴于博文也<lb/>
<pb n="KR4e0034_WYG_002-33b"/>
　此本義所由作而六書賴以明也<lb/>
為典簿時與僚官論事不合罷歸謂宋廷臣曰予之不<lb/>
幸蓋墮于憸人之計爾然亦何足以動予之方寸哉且<lb/>
前哲之出處塞于此者通于彼屈于今者伸于後予之<lb/>
屈塞必有伸通者焉<lb/>
　此蓋進不得行道于當時退欲明道于來世<lb/>
嘗兀坐山中仰而思之俯而嘆曰六經諸子史籍圖記<lb/>
皆以詳悉歴代有人矣惟音韻之學世久不明音韻關<lb/>
<pb n="KR4e0034_WYG_002-34a"/>
于國家同文之教不可不明<lb/>
　此聲音文字通所以作也<lb/>
嘗築考古臺著聲音文字通其言曰夫平上去入謂之<lb/>
聲四聲必貫沈氏平東上董去送入屋之類則非矣角<lb/>
徴宫商羽謂之音七音有序沈氏前東後公冬東異處<lb/>
之類則非矣依類象形隨體詰詘而畫其跡者獨體謂<lb/>
之文合體謂之字六義相資自夫程邈造𨽻王次仲制<lb/>
分趨省易而文字破壊則代益非矣<lb/>
<pb n="KR4e0034_WYG_002-34b"/>
　此書積二十年然後成凡一百巻王仲廸以為痛掃<lb/>
　前人之譌謬一洗千載之陋習西村顧先生亦謂其<lb/>
　功不在孟氏闢異端之下至永樂初年太宗文皇帝<lb/>
　詔藏秘閣以為國家考文之重典由是天下皆知其<lb/>
　學則前所謂屈塞必有伸通之語有足証矣<lb/>
嘗謂人曰吾于聲音文字通一家之學有精義入神之<lb/>
妙雖伶倫復生倉頡復作不易斯舉矣又曰吾于聲音<lb/>
文字通一家之學蓋自秦漢以來所未有也<lb/>
<pb n="KR4e0034_WYG_002-35a"/>
　此言時人咸笑其狂惟金華宋濓江西宋季子天台<lb/>
　林右同郡唐之澤以為誠然蓋卽孟子所謂聖人復<lb/>
　起不易吾言者也昔朱子亦嘗有志于此老勿及為<lb/>
　而卒故曰自秦漢以來所未有也<lb/>
又嘗為瓊山教諭作造化經綸圖以示學者其言曰寡<lb/>
欲以養其心觀物以明其理調息以養其氣讀書以騐<lb/>
其誠聖賢之域不難到<lb/>
　此傳授心法切要之言當時惟王仲廸為能逹此故<lb/>
<pb n="KR4e0034_WYG_002-35b"/>
　因其問而發也他日仲廸贊此圖曰兼理氣一天人<lb/>
　彰明善惡分别聖愚張前賢未發之機指後學旣迷<lb/>
　之徑亦足以騐其所得之實矣<lb/>
洪武二十八年乙亥冬十一月卒于廣城寓舍享年四<lb/>
十有五前一日病亟起坐于牀命侍者取紙筆卽書云<lb/>
予聞之太虛之中不能不聚而為人物人物不能不散<lb/>
而為太虛其聚其散蓋皆理數之自然有不能自已者<lb/>
豈有所作為者也予之此身在太虛中如冰在水而今<lb/>
<pb n="KR4e0034_WYG_002-36a"/>
將為水矣<lb/>
　此言當與造化經綸圖參看蓋所謂正而斃焉者也<lb/>
旬月前嶺表舟中毎晨起必誦易經或中庸琅然一過<lb/>
始食日皆然因謂從友生莆田朱伯曰二書之理爾嘗<lb/>
究乎吾不久當歸吾元<lb/>
　王仲廸嘗言吾祖之學視古殆無遺者可謂極其博<lb/>
　矣然亦未嘗不得其約也觀其續武王之銘以操吾<lb/>
　心者敬也逹死生之幾以歸吾元者誠也主一之謂<lb/>
<pb n="KR4e0034_WYG_002-36b"/>
　敬敬則誠矣誠敬者我心之根柢也吾心者天之君<lb/>
　也天卽理也其始也操一心以窮萬理而其終也㑹<lb/>
　萬理以明一心不假他術以亂之也故于道德性命<lb/>
　之懿人倫事物之常皆得其宜而天下國家為治之<lb/>
　具無乎不在及夫大而天地十二萬九千六百年之<lb/>
　消息盈虛小而一月一日十二時之運行變通逺而<lb/>
　九十餘萬里之天行近而一萬三千五息之呼吸明<lb/>
　而禮樂文物幽而鬼神情狀莫不洞見其妙蓋約而<lb/>
<pb n="KR4e0034_WYG_002-37a"/>
　博博而約者也雖曰位不滿德天不假年而其著述<lb/>
　之典又足以發三聖相傳之秘總羣儒未領之要使<lb/>
　百世之下坦然由之而無疑其功亦以盛矣尚何憾<lb/>
　之有哉<lb/>
貴莫貴于為聖賢富莫富于蓄道德貧莫貧于未聞道<lb/>
賤莫賤于不知恥士能𢎞道曰逹貧不安分曰窮得志<lb/>
于一時曰夭流芳于百世曰夀<lb/>
　洪武戊辰臘月望竟夕大雪宗人徳昭友生柴欽同<lb/>
<pb n="KR4e0034_WYG_002-37b"/>
　在舍旣乏酒飲又無火炙及夜乃映雪話此傳以為<lb/>
　清供然亦盛事也謹識<lb/>
　　附録<lb/>
　　　瓊州吳秀才上姜參政書<lb/>
　瓊州府定安縣儒學廪膳生員吳頀謹齋沐稽首頓<lb/>
　首獻書于欽命姜老大人先生執事頀聞萬物不得<lb/>
　其平則鳴頀懷欲愬不平久矣第以家故𤨏𤨏鄙口<lb/>
　訥訥不足以塵君子視聽故所言鬱結毎欲陳而中<lb/>
<pb n="KR4e0034_WYG_002-38a"/>
　止幾至口而吞黙私意蓋謂必真寛仁君子庶能憐<lb/>
　聽納也恭惟執事胸涵秋月徳霈春仁制作侔乎神<lb/>
　明功用敵乎造化政行而嶺海之鰥寡孤獨者咸預<lb/>
　以育澤布而越南之流離失所者舉藉以安是以十<lb/>
　府士庶萬口一辭皆謂召伯復生于今甘棠且咏于<lb/>
　越意非真體仁宅牧素置赤心于人腹者安能得此<lb/>
　于人耶故不平今設不號愬于執事則恐終無可言<lb/>
　之時矣况寒宗先世辱與執事同鄉家園戚族諒不<lb/>
<pb n="KR4e0034_WYG_002-38b"/>
　昧于藻鑑故素囁嚅不敢言于人者今皆吐露真情<lb/>
　掃傾肺腑于執事也頀先祖趙謙原係浙江紹興府<lb/>
　餘姚縣鳯亭鄉第一圖人洪武間任瓊州府瓊山縣<lb/>
　儒學教諭頗任師道嘗著聲音文字通學範二書啟<lb/>
　廸後進不意隨沒獨遺男孟時孤貧不能扶柩還鄉<lb/>
　就葬學後坡原自是日益零丁室如懸罄乃奉母氏<lb/>
　徃來定安生理度日至永樂間因母吳姓入籍定安<lb/>
　縣李家都糧差孟時後生䑕南㠯南啟南䑕南㠯南<lb/>
<pb n="KR4e0034_WYG_002-39a"/>
　俱絶嗣惟祖啟南生父榮生世流落天涯家計災于<lb/>
　炎火先人手跡至是盡為灰矣舊遺譜牒至是皆化<lb/>
　塵矣家禍至此亦已極矣哀痛至此亦不可勝言矣<lb/>
　逮頀忝籍儒學備弟子員然毎晝思夜想展轉反側<lb/>
　至于廢寢忘餐者以今姓則先妣外族之姓氏未審<lb/>
　本宗姓氏于家鄉繼否堂祠則外族吳氏之神主矣<lb/>
　未卜本祀族宗于家鄉存亡痛心疾首于春雨秋露<lb/>
　之際無所控訢魂飛魄散于南雲北雁之下沒誰與<lb/>
<pb n="KR4e0034_WYG_002-39b"/>
　憐今幸執事幹蓋南瓊使頀得立于階前盈尺之地<lb/>
　所謂空谷忽聞足音蛩然而喜者何啻長夜而復覩<lb/>
　乎天日哉伏惟執事興哀于無用之地埀徳于不報<lb/>
　之所倘使累世孤寒終免淪于海角百年曠祀得復<lb/>
　樹乎爐烟則祖祖宗宗没于百年之上子子孫孫生<lb/>
　于百年之下者皆荷大人再造之仁也雖枯樹腐株<lb/>
　無能報于雨露然冥冥之中豈無有以處此者哉謹<lb/>
　布𠂻情冒犯嚴威不勝悚懼戰慄之至伏乞埀宥不<lb/>
<pb n="KR4e0034_WYG_002-40a"/>
　備生員吳頀再拜<lb/>
　　參政覽書遂復其姓為趙<lb/>
　　　姜參議書<lb/>
　啟趙賢甥先生今來不知在門中教書否我去年在<lb/>
　瓊州著彼中教官訪尋得趙撝謙老先生文集併學<lb/>
　範此二本書可與趙先生録過仍將原本收藏在家<lb/>
　縁撝謙比先在瓊州做教官因遺此書在彼並無義<lb/>
　男流下在彼做秀才可説與趙先生知之<lb/>
<pb n="KR4e0034_WYG_002-40b"/>
　　　趙頀寄原鄉書<lb/>
　寓海南定安族屬趙頀頓首百拜奉書原鄉宗父兄<lb/>
　尊前伏自先祖諱謙者洪武間由國子典簿左遷教<lb/>
　諭瓊山卒于任遺下一男孟時不能還鄉乃奉母吳<lb/>
　氏徙居定安永樂十年孟時遂因母姓附籍生三子<lb/>
　伯祖䑕南㠯南俱絶嗣祖啟南生父等三世皆以相<lb/>
　繼淪没天涯但繼襲吳姓而已至頀今日忝為弟子<lb/>
　員之備雖未能粗識然而物天人祖孰無此心思我<lb/>
<pb n="KR4e0034_WYG_002-41a"/>
　先人萬里逰魂子孫旣不還鄉乃以外姓為籍原鄉<lb/>
　宗祀存亡未審是以毎念松楸痛心徹骨久欲復姓<lb/>
　苐以家譜盡燬于火先人手跡十無一存以此因循<lb/>
　至今也近對鄉尊姜老大人按節于瓊頀得以鄉子<lb/>
　弟謁見請問方知我宗族有在且于大人有𤓰葛之<lb/>
　戚以故深蒙大人哀憫身家百色一為區處已就首<lb/>
　訴復姓外惟是家譜不存殆恐後世愈逺而愈失其<lb/>
　真伏望宗親念我同根先世舊譜録垂逺惠不惟深<lb/>
<pb n="KR4e0034_WYG_002-41b"/>
　副頀木本水源之思且使後世子孫得知所自而于<lb/>
　祖宗在天之靈亦可少慰也他日倘託遺䕃叨成一<lb/>
　名得便來歸親揖宗親長于一堂而若尊若卑知所<lb/>
　别則百年世系已離而復合一門倫次已晦而復明<lb/>
　何幸之大耶是又頀之所願也在此子姓具圖别紙<lb/>
　望依昭穆附入譜牒不勝欣戴之至莫以我逺世而<lb/>
　見疏不備成化二十三年六月初八日寓定安族屬<lb/>
　趙頀再拜<lb/>
<pb n="KR4e0034_WYG_002-42a"/>
趙謙　　　孟時　　䑕南殀亡<lb/>
　字撝謙號　生三子㠯南絶嗣<lb/>
　考古又曰　　　　啟南　　榮　　韶<lb/>
　古則嘗著　　　　生三子　生三子頀<lb/>
　聲音文字　　　　　　　　　　　䪧<lb/>
　通學範二　　　　　　　華　　　䪩<lb/>
　書啟廸後　　　　　　　　生三子䪫<lb/>
　進教諭瓊　　　　　　　　　　　韸<lb/>
<pb n="KR4e0034_WYG_002-42b"/>
　山士風為　　　　　　　富　　　韺<lb/>
　之丕變　　　　　　　　　生二子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　　外有育男名義男義安自原鄉來後義男見孟時<lb/>
　　公衰敗自去立籍今已絶沒義安則在頀祖啟南<lb/>
　　公手裡逃于黎而子孫有在<lb/>
　　　右海南考古世系圖<lb/>
　頀以流落天涯年深世逺故園枝葉莫識誰何近日<lb/>
　惟聞姜老大人外甥二人是頀共支之裔但不知與<lb/>
<pb n="KR4e0034_WYG_002-43a"/>
　二位為尊為卑也兹有細葛各二端謹欲寄奉以表<lb/>
　萬里鵞毛之意苐以姜老大人説嫌疑之際不可以<lb/>
　帶尚容異日鴻便另申拜意<lb/>
　　　趙頀下第辭姜參政書<lb/>
　治生趙頀端肅奉書于欽命姜老大人台座嘗謂獸<lb/>
　在阱則思曠禽在籠則思林夫禽獸物也拘于籠阱<lb/>
　猶有林曠之思矧人為萬物之靈當流落他鄉之餘<lb/>
　顧不惕于故鄉之思哉今頀十歲失父而孤聞于祖<lb/>
<pb n="KR4e0034_WYG_002-43b"/>
　母陳言頀先世撝謙自浙餘姚來瓊教諭未幾卒任<lb/>
　遺下曾祖孟時不能還鄉時為日食計乃來定安生<lb/>
　理遂附籍于此焉其以為户者則因祖婆以承絶户<lb/>
　吳倪田也汝祖嘗命父曰海南烟瘴之地也非吾故<lb/>
　鄉吳姓先妣之氏也非吾本姓汝能成立當復還之<lb/>
　不意汝父才過三十背我先去今家無人惟汝是望<lb/>
　頀十歲祖母又逝叔父二人相繼而去嗚呼是時室<lb/>
　似罄懸旣乏聊生之産形單影隻又無强繼之親嬰<lb/>
<pb n="KR4e0034_WYG_002-44a"/>
　此孤貧不能與立遂棄去書籍四五年至十七年時<lb/>
　念頀罪戾之在躬愈戰兢之無地雖松楸桑梓之念<lb/>
　深而水木本源之思切然天涯海角而使信難逢雁<lb/>
　杳魚沉而音書斷絶本支宗祀未審存亡苦思填胸<lb/>
　無由控訴詎意先人有廕後𦙍無辜迷茫之餘乃復<lb/>
　遇老大人于今日哉進見之際始知我祖後人有在<lb/>
　于老大人有𤓰葛之戚以故哀憫身家重事已為改<lb/>
　復平生哀慟至此固少舒矣夫百年曠祀固已復樹<lb/>
<pb n="KR4e0034_WYG_002-44b"/>
　乎爐烟然累世孤魂猶未免淪于海角專期今歲塲<lb/>
　屋僥倖便歸倍恨不才不如所願此終身遑遑去不<lb/>
　得囘不著而栖栖依依似留戀於此也頀如此者無<lb/>
　他一則憂不中而囘則終流落一則以老大人高遷<lb/>
　而去便失依歸不識此身此世何日得歸故鄉何日<lb/>
　復見尊範也栖栖依依何異獸之陷于阱而不得走<lb/>
　於曠鳥之拘于籠而不得以棲乎林且無所主也耶<lb/>
　然頀之不得僥倖者固病于自懈實由自父沒遭火<lb/>
<pb n="KR4e0034_WYG_002-45a"/>
　六次覺家貧甚頀因離次訓䝉為餬口計用頻奔走<lb/>
　乎東西以致所業之荒廢又昔年來加以疾病此不<lb/>
　親燈火者年半未知此囘三年所業又何如恐終辜<lb/>
　于老大人再生之恩也今頀㷀㷀孑立幾三十而未<lb/>
　成家母兀兀劬勞越五旬而無所養此頀上不足為<lb/>
　士下不足以為農中不得一還乎故鄉深欝結而不<lb/>
　得伸也古云中流失船一壺千金頀今日之遇殆非<lb/>
　是止也實若漂泊于萬頃波濤之中而得桂楫蘭漿<lb/>
<pb n="KR4e0034_WYG_002-45b"/>
　于垂覆之際頀有際遇仰望㡬何旣哉顧今留戀于<lb/>
　此乃不得一拜辭歸去此心不勝悵怏今倉卒間具<lb/>
　此以伸拳拳囑望之意倘因秩滿便道入家去乞以<lb/>
　頀此意逹於頀宗族伯叔兄弟中有能為本宗之念<lb/>
　者將先世舊譜録垂逺惠而于鴻便亦無惜音信也<lb/>
　頀不勝感戴之至伏冀老大人稱玉教命幸垂示焉<lb/>
　頀書不盡意復繼以詩公居臺省我田間際遇由來<lb/>
　不偶然身世只今都妥帖寒微藉此遂生全一心圖<lb/>
<pb n="KR4e0034_WYG_002-46a"/>
　報應無地幾葉推尋别有天歸去天涯翹首望何時<lb/>
　俯伏在階前附寄原鄉宗父伯叔一首宗親東浙我<lb/>
　蠻鄉海外懸思欲斷腸父祖湮淪幾百載何當匍匐<lb/>
　入祠堂𢎞治二年七月初十日治生趙頀再拜書上<lb/>
　二位姜表兄同<lb/>
　　　趙宏泗寄趙頀書<lb/>
　大人舅自廣城相㑹聞言及故鄉宗黨未嘗不三復<lb/>
　流涕繼以霜蹄暫蹶悒怏悒怏淹延廣城日久能無<lb/>
<pb n="KR4e0034_WYG_002-46b"/>
　觖望之心或云留待來科中解元姪聞此言且悲且<lb/>
　喜表兄又云拳拳以家譜録寄致囑姪禀宗長作書<lb/>
　歴陳情事併譜圖歴代統系圖封凂大人舅帶至廣<lb/>
　藩轉附定安姪恨不能生羽翼飛渡海南親覩顔範<lb/>
　徒悵然嗚咽而已今表兄來便乏物為寄謹具小柬<lb/>
　手帕一方幸奉老叔祖母聊表逺意勿以菲薄為讓<lb/>
　踈逺見棄乞念祖宗之誼作書慰姪渇仰之私實為<lb/>
　榮幸之至乞尊照不備𢎞治三年十一月朔餘姚宗<lb/>
<pb n="KR4e0034_WYG_002-47a"/>
　姪宏泗書拜奉上頀叔父尊前<lb/>
<pb n="KR4e0034_WYG_002-48a"/>
</p>
<p>
<pb n="KR4e0034_WYG_002-49a"/>
　　造化經綸圖説<lb/>
周子曰無極而太極太極動而生陽乾道成矣靜而生<lb/>
隂坤道成矣陽變隂合五行順布四時行焉一皆自然<lb/>
之天也邵子心為太極蓋造化之一氣卽聖人之一心<lb/>
造化之氣本於發生而聖人之心亦將以濟世矣故不<lb/>
免由靜以之動自無而入有使萬物得以遂其身安其<lb/>
業然人不見其迹者以造化之氣與聖人之心雖動而<lb/>
不離靜雖有而不舍無彼萬物與萬民齊見役說戰勞<lb/>
<pb n="KR4e0034_WYG_002-49b"/>
於其間而不自覺故曰帝出乎震成乎艮帝者豈非造<lb/>
化之氣與聖人之心乎夫三聖巍巍繼天立極相與傳<lb/>
授獨辨此心欲學聖賢者舍此心將何所用力哉蓋人<lb/>
有情有性而心則統性情者也性者仁義禮智是也情<lb/>
者喜怒哀樂是也心得其養則以性御情而五常百行<lb/>
由此而正心失其養則以情蕩性而五常百行由此而<lb/>
隳此心之所主顧不重乎學者誠能時時省察念念不<lb/>
忘而使道心常為之主人心毎聽命焉則寂然不動之<lb/>
<pb n="KR4e0034_WYG_002-50a"/>
時當與造化同其體及感而遂通自然與造化同其用<lb/>
斯其所以為三極之道三極者三才各一太極也洪武<lb/>
甲戌秋七月旣望餘姚趙撝謙謹識<lb/>
　愛理<hi>得之於天具之於心</hi>
孝存則承顔養志愛敬不忘没則愼終追逺繼志述事<lb/>
　慎行其身不敢以遺體行殆將為善思貽父母令名<lb/>
　必果將為不善思貽父母羞辱必不果<lb/>
公老老㓜㓜舉斯加彼物我不分窮逹一視克伐怨欲<lb/>
<pb n="KR4e0034_WYG_002-50b"/>
　不行意必固我不立<lb/>
恕已所不欲勿施於人不以所長者病人不以所能者<lb/>
　愧人不念舊惡<lb/>
慈少者懷之不獨子其子<lb/>
愛矜孤恤貧隨力濟物<lb/>
寛納汚藏疾犯而不校<lb/>
厚徳必報怨不讎故舊不遺篤序姻親成人美掩人過<lb/>
<pb n="KR4e0034_WYG_002-51a"/>
險設機穽包禍心䧟人不義中人凶禍<lb/>
忍害物傷人幸災樂禍<lb/>
忌聞人才美而媢疾見人富貴而熱中凡以勝已為不<lb/>
　滿者皆忌也<lb/>
刻督責太苛<hi>自忍中來</hi>掊克無艾<hi>自貪中來</hi>念怨不忘敗人之善<lb/>
　成人之惡<lb/>
薄喜聞人過好言人短忘恩負徳得新棄舊輕訾毁好<lb/>
　攻訐<lb/>
<pb n="KR4e0034_WYG_002-51b"/>
克多尚人不遜善事功欲自已出議論專好已勝<lb/>
躁不耐激觸不能容忍<hi>自褊中來</hi>
私立物我分町畦凡事只求自利<lb/>
褊氣宇狹隘不能容物<lb/>
暴任情恣横挾勢馮陵<lb/>
　宜理<hi>得之於天具之於心</hi>
直志義不屈不撓詞色不佞不諛<lb/>
弟敬兄友弟恭老尚年<lb/>
<pb n="KR4e0034_WYG_002-52a"/>
正任理而行不為阿比安命守分不肯茍求凡出處語<lb/>
　黙進退屈伸剛柔寛嚴好惡取舍從違避就貴審其<lb/>
　宜而不失<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>愛人不親反其仁治人不治反其智禮人不答反其<lb/>
　敬行有不得者皆反求諸已<lb/>
剛乾健篤實不為物撓富貴貧賤不淫不移威武不能<lb/>
　屈<lb/>
介確然有守不為俗變<lb/>
<pb n="KR4e0034_WYG_002-52b"/>
亷見得思義分無求多<lb/>
勇見善必為知過必改<lb/>
　<lb/>
貪貨殖玩物貪名逐禄不務自守動輙有求<lb/>
吝不濟人之才當予者不予但有刓忍戀惜之意不教<lb/>
　人以善所有則隱蔽惟恐他人知之<lb/>
憂患貧畏禍昔人謂禍患之來有有個處置若過於憂<lb/>
　是無義無命也<lb/>
<pb n="KR4e0034_WYG_002-53a"/>
佞脅肩謟笑巧言飾語擎跪曲拳凡冀以逢迎投合人<lb/>
　意向者皆是<lb/>
欲耳於聲目於色口於味鼻於臭四肢於安佚<lb/>
懦柔而無立隨俗浮沉自守不堅屈於威勢<lb/>
偏不求中正好惡任情<lb/>
鄙計瑣屑甘猥賤<hi>自吝中來</hi>
悖執已自是違衆從欲<lb/>
比不顧是非狥情黨物<lb/>
<pb n="KR4e0034_WYG_002-53b"/>
怨不安義命不務反躬一切歸咎於天人<lb/>
　恭禮<hi>得之於天具之於心</hi>
敬正名辨分敬老崇賢居處恭執事敬内則攝思慮去<lb/>
　知故凝然主一而無適外則正衣冠尊瞻視儼然莊<lb/>
　重而不慢<lb/>
謹不侈然自放不軒然自得言不輕發事不輕舉不出<lb/>
　位而思不怨天不尤人不居下訕上務隱惡揚善避<lb/>
　嫌疑審去就不訐以為直不徼以為知<lb/>
<pb n="KR4e0034_WYG_002-54a"/>
讓辭尊居卑推多取少慮以下人善則稱人<lb/>
謙有若無實若虛以能問於不能以多問於寡<lb/>
　<lb/>
驕挾富貴以自恣恃才美以為髙常有欲自表見意<hi>便有</hi>
　<hi>伐在其中</hi>常有陵壓人意<hi>便有傲在其中</hi>
侈大室廬華衣服盛車馬美飲食麗器用越制度不安<lb/>
　分<lb/>
誕無而為有虛而為盈約而為㤗<lb/>
<pb n="KR4e0034_WYG_002-54b"/>
□氣象兀突難親<lb/>
簡接物不委曲與人無恩義<lb/>
傲簡賢徳侮老成自處放肆待物輕率<lb/>
　别理<hi>得之於天具之於心</hi>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>博覧以致廣大窮究以盡精微凡大而天地之理微<lb/>
　而事物之故明而禮樂之文幽而鬼神之情狀近而<lb/>
　人物賢否邪正之分逺而古今興衰治亂之迹無一<lb/>
　不當致知疑事每質知之為知之不知為不知<lb/>
<pb n="KR4e0034_WYG_002-55a"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不逆詐不億不信又當先覺不可受人之欺見賢思<lb/>
　齊見不賢而内自省親賢人逺小人<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>識别邪正愛而知惡憎而知其善<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>别是非辨可否審利害計始終義以為質禮以行之<lb/>
　遜以出之信以成之<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>真偽忠佞貴于辨察<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貧富貴賤甘於自然<lb/>
明不讀非僻之書不為非禮之視<lb/>
<pb n="KR4e0034_WYG_002-55b"/>
聰不受浸潤之譖樂聞讜直之言<lb/>
　<lb/>
昏於事不審是非可否於人不識誠偽善惡逺賢人交<lb/>
　小人<lb/>
淺以小小得䘮為利害以小小毁譽為榮辱以小小逆<lb/>
　順為恩怨<lb/>
固拘方泥曲執滯不通<lb/>
陋安於卑陋不務廣覽博取以長見識<lb/>
<pb n="KR4e0034_WYG_002-56a"/>
滿器識褊狹不能自居矜驕傲世侮慢才徳<lb/>
巧好穿鑿徼以為智<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>溺亂色觀非僻之書視非禮之物<lb/>
□諱聞過喜諛佞惡正直<lb/>
輕事不詳審而妄為言不詳審而妄發<lb/>
浮不敦篤<lb/>
　<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>真實無妄<lb/>
<pb n="KR4e0034_WYG_002-56b"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>言顧行行顧言<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>循物無違<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為人謀而忠與人有終始體道無虛偽<lb/>
　<lb/>
詐虛言罔人匿行炫燿<lb/>
欺食言偽言大言行事不確寔為人不親切有失自蓋<lb/>
　藏<lb/>
矯心迹不相副沽徼以求名<lb/>
<pb n="KR4e0034_WYG_002-57a"/>
譎多機關挾術數務詭隨易反覆<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0034_WYG_002-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　趙考古文集巻二<lb/>
</p>
<p>
</p>
  </div>
        </body>
</text>\m</TEI>
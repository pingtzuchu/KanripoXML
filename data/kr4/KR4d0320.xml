<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>漁墅類稿巻一</head>
    <p>
<pb n="KR4d0320_WYG_001-1a"/>
欽定四庫全書<lb/>
　漁墅類稿巻一　　　　　宋　陳元晉　撰<lb/>
　　劄子<lb/>
　　　乞差甲首催科劄子<lb/>
臣竊觀江西差役之弊中産之家以戸長破家者相踵<lb/>
葢里正號為大役而易戸長號為小役而難名大而實<lb/>
易則以盜賊煙火之事不常有名小而實難則以催科<lb/>
督廹之擾頃刻不得免也易者任之大家難者任之中<lb/>
<pb n="KR4d0320_WYG_001-1b"/>
産甚者狹鄉之中有不贏百錢之稅而應充者有不滿<lb/>
兩三年而再及者其人丁少則耕殖荒于犇命之勤其<lb/>
氣勢輕則追呼不能以令豪强之族展限代輸費用亡<lb/>
藝比較笞箠怨嗟流聞葢執役既畢其資産亦與之俱<lb/>
罄矣不急捄之更十數年氷消火燎豈復有可全之下<lb/>
戸哉臣愚嘗思所以捄之之術惟曩者浙東提舉袁說<lb/>
友已行之策有當推行于江之西者其法攅聚一鄉之稅<lb/>
數上者二十戸下者三十戸隨輸送之相等居止之附<lb/>
<pb n="KR4d0320_WYG_001-2a"/>
近以類相從各為一籍分為甲首責以拘催若其本名<lb/>
合輸之數如限納足則從甲而乙遞相授受至籍尾而<lb/>
止其承籍之家惟恐舎去之不亟則必以時輸納故期<lb/>
限易了而胥吏無所誅求賦租易集而官府免于比較<lb/>
無争役之訟無執役之擾官民兩便未有易此臣愚欲<lb/>
望睿慈降付都省參詳行下江西提舉司照臣所請施<lb/>
行若其委蛇曲折窒民姦求民便者俾之從長劑量第<lb/>
向來浙東不無小弊則以逃亡死絶産去稅存之戸無<lb/>
<pb n="KR4d0320_WYG_001-2b"/>
所追索官司不為從實銷豁一例籍之人不免代輸胥<lb/>
吏常以此為邀賂之地合委監司檢察若有此等許令<lb/>
越訴官吏並以違制論懲一足以戒百矣是法茍行一<lb/>
道中産之民得以生長如天之仁實非小惠<lb/>
　　　乞換雩都武尉劄子<lb/>
縣之有尉與令等故初授而銓量終更而批書視丞簿<lb/>
為加詳葢一縣獄訟之大者争訟則有定驗盜賊則有<lb/>
追捕殺傷則有檢證皆倚辨于尉惟是贛之諸邑訟事<lb/>
<pb n="KR4d0320_WYG_001-3a"/>
尤繁故尉之職尤不容以輕授其間十縣有二員並置<lb/>
文尉者贛縣瑞金㑹昌是也有一文一武者寧都興國<lb/>
是也獨員文尉者石城信豐龍南安逺是也雩都號壯<lb/>
縣民頑地廣争訟盜賊殺傷之事視他邑數倍乃獨置<lb/>
一尉又以注右選之士近攷數任來尉雩都者多出于<lb/>
軍班之内與武人之門蔭徃徃于逺方民情利病全不<lb/>
諳曉一切受成吏手謹書紙尾而已甚者不識姓字託<lb/>
書判于他人唯知恃麄豪以虐使其下肆掊擾以求厭<lb/>
<pb n="KR4d0320_WYG_001-3b"/>
其欲邑之滯訟不得而决逋冦不得而獲寃獄不得而<lb/>
直徃徃繇此欲乞睿慈將雩都縣尉窠缺檢照守臣費<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所請撫州樂安縣體例改作員缺注授選人却于見<lb/>
任縣尉某人改本等差遣庶幾邑尉得一文臣恊贊邑<lb/>
事獄訟不至失平實為荒逺之幸<lb/>
　　　代奏事劄子<lb/>
臣一違軒陛兩玷麾符積媿素餐蔑聞報効䝉恩奏事<lb/>
再覲清光日夜以思惟當罄竭千一之愚庶幾補報涓<lb/>
<pb n="KR4d0320_WYG_001-4a"/>
埃之末敢冒昧以所聞為陛下言之臣聞人心者事功<lb/>
之地也故天下非事功難立之為憂而人心不睦之為<lb/>
可畏茍其睦也雖艱難多事之際而無小無大氣勢聨<lb/>
合自無支吾不及之患否則雖處安平無事之際而或<lb/>
前或却意向乖張已有齟齬難安之形周盛時有昆夷<lb/>
玁狁之侵而恃以為攘却之本者今天保以上之詩是<lb/>
也夷攷其詩乃皆詠寫其君臣和樂之情而曽不及兵<lb/>
戎守備之事葢情意之浹洽血脈之流通則始之圖揆<lb/>
<pb n="KR4d0320_WYG_001-4b"/>
終之酬酢内外上下如手足心膂之運不相期而相應<lb/>
顧何事之不可為哉故晉不失備而加以睦識者知其能<lb/>
以國霸夫差善用其民子西不以為患而惟患二三子<lb/>
之不相睦天下猶一家也亦安有一家之内人自為謀<lb/>
心各有主彼此之不相能而能禦隣里之窺覦杜盜賊<lb/>
之侵凌者耶夫議論一于上而後下之所視以趨向者<lb/>
定心力恊于内而後外之所以捍禦者堅竊迹近事任<lb/>
事論事意見病于背馳謀國憂國言論幾于乖剌主戰<lb/>
<pb n="KR4d0320_WYG_001-5a"/>
者難合于和而在邊者勿諧于庭是未可以言睦也趨<lb/>
向何由而定哉制閫與餉司之意異而進退觀望之莫<lb/>
決列將視中權之令輕而號召調發之不行前邀後擊<lb/>
之不相援而城自為守大軍民兵之兩相忌而人自為<lb/>
戰是不可以言睦也捍禦何由而堅哉夫人心不能以<lb/>
兩用不用之公則用之私始于議論之不一而終于黨<lb/>
與之角立始于心力之不恊而終于釁隙之横生則如<lb/>
師曠所謂不心競而力争私欲侈而公議廢矣雖陛下<lb/>
<pb n="KR4d0320_WYG_001-5b"/>
竭宵衣旰食之勤是自為焦勞而已大臣勵鞠躬盡瘁<lb/>
之操是自為勉强而已非所以服姦雄之心也非所以<lb/>
聳遐荒之聴也事功悠悠亦復奚怪急解而更張之猶<lb/>
有及乎臣愚區區竊謂謀論異同翕受無間而折衷以<lb/>
是非之公則議論不患其不一託重閫寄情實必孚而<lb/>
警厲以賞罰之公則心力不患其不協使上下之心一<lb/>
主于公求以相濟而不求以相勝庶幾可以言睦而應<lb/>
敵之方可得而議矣家國一體也公私一理也未有國<lb/>
<pb n="KR4d0320_WYG_001-6a"/>
之不安而能有其家者也亦未有公之不濟而能保其<lb/>
私者也吕範言于孫䇿曰今日之事譬如涉海一事不<lb/>
勞俱受其敗此所以為範計非但將軍也今之充滿于<lb/>
班行奔走于邊圉者誰獨無吕範之心哉亦在陛下與<lb/>
二三大臣意氣之所感動而已是豈以不睦為患哉惟<lb/>
陛下畱意<lb/>
　　　代奏劄<lb/>
臣聞先朝范鎮之言曰欲備契丹莫若寛河東河北之<lb/>
<pb n="KR4d0320_WYG_001-6b"/>
民備靈夏莫若寛關陜之民備雲南莫若寛湖嶺川峽<lb/>
之民備四海莫若寛天下之民鎮之此言葢至和間所<lb/>
奏請也是時中國之勢全安而無隙西北之國帖息而<lb/>
聽命而鎮首以寛民力為言葢䕶養元氣于四支强壯<lb/>
之日是則忠臣醫國之至計也矧夫外之酬應方艱而<lb/>
内之敗缺不掩使非有以養其氣力之渾厚結其心志<lb/>
之忠愛其何以杜窺覦而銷間隙支緩急而應事變哉<lb/>
人之常情逐其利而不暇計其害故貪利于邉陲者多<lb/>
<pb n="KR4d0320_WYG_001-7a"/>
失備于姦宄葢盧循之事是已有所泄則有所忘故備<lb/>
重于西北者多兆變于東南葢黄巢之事是已故聖人<lb/>
當多事之際非能事事而逆為之備也亦恃其有以得<lb/>
斯民之心而已非能人人而有所予也亦惟有以寛斯<lb/>
民之力而已其力既紓則其心有所繫矣其心有所繫<lb/>
則其所以為備者至矣自昔竭民之力失民之心其蠧<lb/>
有二曰盜臣曰聚斂之臣盜臣志于奉已聚斂之臣志<lb/>
于奉國奉國者非奉已之比然為根本之害則一仰惟<lb/>
<pb n="KR4d0320_WYG_001-7b"/>
陛下仁心發于天性仁聞孚于寰海視匹夫之失所如<lb/>
一已之隠憂戎兵跳梁兵以應動臣知聖心葢有甚不<lb/>
得已焉者收輯流散撫摩瘡痍恩詔丁寧徳意劬密寛<lb/>
三邊之民為三邊之備者亦既闗聖慮矣然臣觀内而<lb/>
郡邑之間嵗事薦豐糓價甚賤而田野焦然愁恨歎息<lb/>
猶聞于耳大義感動人宜奮發而羽檄一聞駢首聚議<lb/>
若旦夕蹙之于無聊賴者此其故何耶安平無事取極<lb/>
錙銖軍興旁縁更求趣辦諸州樁積稍歸于上有所支<lb/>
<pb n="KR4d0320_WYG_001-8a"/>
遣必以不足病其民和糴頻年民無餘粟一或緩急其<lb/>
何恃以為之備開姦人告訐之門而科罰錯出幸富家<lb/>
罣誤之失而佔籍株連弓兵絡繹于郊原計臣恣横于<lb/>
井邑求為辨事無復惠心甚至取苗斛概量之贏覈田<lb/>
畆隠占之數常賦足而復輸號曰備助軍須名曰和買<lb/>
其實科抑或以奉國而取能名或以奉已而厭私欲借<lb/>
使博施濟衆之心日勤于上而下之奉令承教者不滿<lb/>
人意如此欲天下之寛難矣夫斯民尊君親上之誠常<lb/>
<pb n="KR4d0320_WYG_001-8b"/>
生于養生無憾之際使其廹蹙不自安則無聊之心生<lb/>
矣後繭絲而先保障則沈竈産鼃而民無叛志不然間<lb/>
架陌錢之除姦人將得以藉口海内乂安固未必遽有<lb/>
是事識者慮微要不可謂無是理使鎮生此時其不為<lb/>
之寒心耶臣愚欲望陛下濬發徳音明戒郡縣繼自今<lb/>
日凡旁縁之苛斂與虐取之巧名一切掊克之說禁勿<lb/>
復行又申嚴贓吏之法俾無得借公以濟其私庶幾仁<lb/>
意流行人心固結導迎善氣消遏亂原皆自此始實非<lb/>
<pb n="KR4d0320_WYG_001-9a"/>
小補惟陛下裁察幸甚<lb/>
　　表<lb/>
　　　賀皇帝表<lb/>
天意右仁克相慈闈之夀聖心廣孝於昭寳冊之徽朝<lb/>
野歡呼神人闓懌恭惟皇帝陛下家邦勤儉宫廟肅雝<lb/>
盡人倫之常邁䕫䕫之虞舜全天性之樂配翼翼之周<lb/>
文欽承長樂之懽祗奉昕庭之冊起敬起愛美欲報以<lb/>
奚殫得夀得名慶用垂于罔極臣心存戀闕迹阻班庭<lb/>
<pb n="KR4d0320_WYG_001-9b"/>
揚偉績而鋪閎休擬請封于東岱綏眉夀而介繁祉知<lb/>
永燕于西崑<lb/>
　　　賀皇太后表二首<lb/>
位正中闈誕敷顯冊尊居慈極昭嗣徽音凡囿載持惟<lb/>
時歡忭恭惟皇太后陛下宅心淵静秉徳齊莊大明行<lb/>
黄道之天功髙佑辟内治本青蒲之地憂切進賢嘉相<lb/>
閥之鍾龢儷宸居而作配貽謀有永受福無疆臣欣覩<lb/>
鴻儀莫陪虎拜介以繁祉但揚夀母之休祝之多男願<lb/>
<pb n="KR4d0320_WYG_001-10a"/>
衍文孫之慶<lb/>
六月徂征誕揚我武三城遄復不失故疆喜溢兩宫歡<lb/>
騰四表恭惟皇太后陛下功齊太極徳並坤元怡怡愉<lb/>
愉子孝極親歡之盡雝雝肅肅家齊卜天下之平奏此<lb/>
膚公福于王母某隃驅牡轡阻簉鴛行頌天子之萬年<lb/>
欣際平淮之運奉太后于億載願賡長樂之詩<lb/>
　　　賀皇太后加上尊號表<lb/>
長樂頥神有開燕喜昕庭晉冊増衍鴻名八表均歡六<lb/>
<pb n="KR4d0320_WYG_001-10b"/>
宫溢喜恭惟皇太后陛下補天功大配地徳深物仰廣<lb/>
生顯仁心之持載年登希有侈富履之康寧方續迓于<lb/>
湛祺爰推崇于熈號奉觴稱慶龍章聨䄖翟之輝鏤玉<lb/>
傳徽虹氣粲盤螭之飾誕揚盛典允屬明時臣逖阻觀<lb/>
風莫陪展寀既多受祉敢揚文母之休於萬斯年請上<lb/>
堯封之祝<lb/>
　　　賀皇帝冊后表<lb/>
風自火出示端本于家人月並日明表儷尊于宸極宗<lb/>
<pb n="KR4d0320_WYG_001-11a"/>
祧有慶㝢縣均歡竊稽古之盛時有思齊之具美任氏<lb/>
姒氏全母慈婦順之規周南召南成家齊國治之效掩<lb/>
五三而獨出幸千一之親逢恭惟皇帝陛下盛徳巍巍<lb/>
小心翼翼問安侍膳躬行曽閔之難養志承顔思得塗<lb/>
莘之助恪遵慈訓式嗣徽音播顯冊于明廷下孚民聴<lb/>
奉夀巵于長樂上格親歡綿延百世之休根本四方之<lb/>
化臣服勤馳隰阻迹班庭刑于妻而御家邦願宣美教<lb/>
釐爾士而從孫子擬頌鴻禧<lb/>
<pb n="KR4d0320_WYG_001-11b"/>
　　　賀皇后受冊表<lb/>
位正坤儀有衍長秋之慶庭揚渙號聿新諸夏之瞻朝<lb/>
野均歡宫闈底豫恭惟皇后殿下祥鍾沙麓徳邁河洲<lb/>
夙夜相成綽著賢妃之譽寤寐思服允符淑女之求知<lb/>
家道之攸宜底親心之克順式涓穀旦丕稱椒塗祏室<lb/>
禕䄖相禮聿嚴于宗祀寢門笄總承顔永燕于慈闈某<lb/>
䝉被光華遭逢休慶風天下而正夫婦但宣化于關睢<lb/>
言后妃之多子孫請讀詩于螽羽<lb/>
<pb n="KR4d0320_WYG_001-12a"/>
　　　賀皇后上尊號表<lb/>
中闈正位新翟葢之來朝慈極承顔託鴻名之歸美宫<lb/>
庭闓懌葢壤洽和恭惟皇后殿下並日之明承天以順<lb/>
相虞克孝上髙媯汭之風嗣任徽音仰率周京之範佐<lb/>
璪旒而致養鏤寳冊以推尊彤管重光青蒲多喜某屬<lb/>
將隆指欣覩崇儀請祝多男益介含飴之樂隃呼萬嵗<lb/>
永承佐餕之歡<lb/>
　　　賀誕皇孫表<lb/>
<pb n="KR4d0320_WYG_001-12b"/>
君天下而謂之子仰承眷顧之休受帝祉而施于孫載<lb/>
啓誕彌之慶事闗宗社喜動宫闈竊以綿三世蕃衍之<lb/>
期開千齡希闊之㑹命分青葢方兹盡侍膳之歡慶衍<lb/>
緑車有以助含飴之樂于今親見自昔罕聞恭惟皇帝<lb/>
陛下受命溥將躋民仁夀泰山勢定鞏鴻祚于無疆豐<lb/>
水源深詒燕謀于有永對越三五之盛導迎千億之祥<lb/>
某服在遐陬欣逢勝事本支百世願歌周雅之詩福禄<lb/>
萬年敢上堯封之祝<lb/>
<pb n="KR4d0320_WYG_001-13a"/>
　　　賀皇后誕皇孫表<lb/>
徳懋長秋夙尊母道陽居大夏載毓孫枝宗祏安强宫<lb/>
闈闓懌恭惟皇后殿下承天厚載嗣古徽音志輔皇圖<lb/>
有助燕謀之永慶延朱邸式開熊夢之祥無疆惟休有<lb/>
室大競某逺馳牡轡阻拜鴛行呼嵩嶽者三隃想兩宫<lb/>
之喜採周南之什請揚多子之詩<lb/>
　　　明堂慶成表二首<lb/>
明堂九筵備成熈事皇極五福敷錫庶民天人和同華<lb/>
<pb n="KR4d0320_WYG_001-13b"/>
夏闓懌恭惟皇帝陛下纂承令緒統輯羣元至治馨香<lb/>
丕格神明之感太平持守於昭祖考之寧因萬寳之登<lb/>
秋飭四圭之蕆祀房心光動箕翼慶延某欣際上儀屬<lb/>
縻逺使駿奔秉徳阻陪執豆之恭虎拜揚休隃想奉巵<lb/>
之盛<lb/>
天臨重幄肇舉明禋日次大房迄成熈事穹垠賴慶溥<lb/>
率均驩恭惟皇帝陛下克秉小心祗承丕緒成順致利<lb/>
天人允極于和同持盈守成祖考式同於和樂懋積惟<lb/>
<pb n="KR4d0320_WYG_001-14a"/>
馨之徳庸將我享之誠對越三靈斂時百福某心馳右<lb/>
个身繫左符在洛駿奔悵莫倍于周豆呼嵩鰲抃想交<lb/>
奉于漢觴<lb/>
　　　鈐轄司賀夀表<lb/>
十月聚東井之星祥開流渚萬年祝南山之夀聲震呼<lb/>
嵩啓聖休期薄海善頌恭惟皇帝陛下至仁是寳無逸<lb/>
為箴修徳以來逺人四方其訓建極以成天慶九叙惟<lb/>
歌裒時甚盛之休介以無疆之算臣逺分郡紱猥總戎<lb/>
<pb n="KR4d0320_WYG_001-14b"/>
鈐請夀聖人何假玉杯之刻乃心王室切懐金鑑之陳<lb/>
　　　瑞慶節提刑賀表<lb/>
誕彌厥月日躔析木之津於萬斯年天啓猗蘭之慶千<lb/>
秋紀節諸夏均驩恭惟皇帝陛下受命溥將治民祗懼<lb/>
延洪周歴過成誦之卜年嘉靖殷邦遇髙宗之享國既<lb/>
多受祉其永無疆臣忻際虹流阻陪虎拜神人致喜隃<lb/>
隨嵩嶽之呼瑞慶大來擬勒浯溪之頌<lb/>
　　　贛州賀表<lb/>
<pb n="KR4d0320_WYG_001-15a"/>
十月建亥稱萬嵗之玉巵衆星拱辰上千秋之金鑑乾<lb/>
坤錫祉華夏均歡恭惟皇帝陛下嗣服無疆繼明乆照<lb/>
顯顯令徳勤于邦儉于家翼翼小心雝在宫肅在廟昭<lb/>
假穹崇之監茂迎平格之祥臣逺想虹流阻陪虎拜海<lb/>
隅日出忻逢休運之亨嘉夀域天開願紀中興之瑞慶<lb/>
　　　謝轉官表<lb/>
明刑將指退省無庸進律示褒驟䝉疏渥既寛謬責又<lb/>
玷榮光臣惟賞不以勞其名為僣取非其分厥咎傷亷<lb/>
<pb n="KR4d0320_WYG_001-15b"/>
矧方引疾以祈閑顧使罔功而受爵涉欺要利懼難解<lb/>
于人言假寵及私恐亦累于國體固嫌方命焉敢匿情<lb/>
伏地失言囘天無力勿云一秩名器重于丘山乃至三<lb/>
辭命令堅如金石拜恩難荷顧義終慚伏念臣初乏寸<lb/>
長偶逃百謫俗安拙政率循朝廷條教之常盗息豐年<lb/>
仰賴聖明威徳之被如臣何力而賚以官兹葢伏遇皇<lb/>
帝陛下徧覆不殊容光必照視遐陬如戸庭之近于使<lb/>
選以惟精借殊恩為原隰之華欲民庸之知厲故兹謭<lb/>
<pb n="KR4d0320_WYG_001-16a"/>
薄有此超逾臣敢不祗服訓辭勉圗報效有功見知則<lb/>
說敢憚周咨投閒乃分之宜終期得請<lb/>
　　　廣東經畧到任謝表<lb/>
乗軺奏績畢𤓰戍以懐歸分閫疏榮捧芝函而増惕躐<lb/>
寓圖書之直有華鐃吹之行地重望輕亟騰遜牘天髙<lb/>
聴邈竟閟俞音隃嶺眡章撫封問俗維今廣鎮宅牧南<lb/>
郊内柔戎服之小侯外輯卉裳之諸國俗龎以獷吏雜<lb/>
而饕蕃宣不可以非人選擇常重于他鎮如臣者稟資<lb/>
<pb n="KR4d0320_WYG_001-16b"/>
拙鈍際世休明受國厚恩每念疲駑之自竭傳家有訓<lb/>
粗知清白之不移違軒陛者五年玷江南之兩節盡心<lb/>
折獄可禆欽恤之勤忤俗成仇浸覺愆尤之積踐更近<lb/>
只幽黜宜然驟䝉帥鉞之除孰誤宸旒之聴念先臣發<lb/>
軔百年曷愜于去思而伯氏覆車衆目方覘于來効冒<lb/>
當隆委彌震危衷兹葢伏遇皇帝陛下徧覆不殊容光<lb/>
必照謂臣馳驅之外固熟知田里愁恨之情察臣簡静<lb/>
無華或能集嶺海清夷之效俾承人乏用課民庸臣敢<lb/>
<pb n="KR4d0320_WYG_001-17a"/>
不祗命十行敬威咫尺簡節疎目庶幾氓庶之奠居自<lb/>
葉流根敢謂京師之䝉潤少酬恩施即丐身閑<lb/>
　　　廣州謝賜厯日表<lb/>
太嵗在申定清臺之宻課三日先甲賜方國之細書前<lb/>
民用以布宣新海隅之視聴恭惟皇帝陛下膺堯歴數<lb/>
察舜璣衡先天而天不違妙輔相裁成之道底日而日<lb/>
不失示耕耘收斂之期誕告庶邦共循常憲臣恭承頒<lb/>
朔奉職宅南雨足一犂當盡心於勸課日運百甓誓自<lb/>
<pb n="KR4d0320_WYG_001-17b"/>
力於馳驅<lb/>
　　　南安知軍到任謝表<lb/>
謭材佐牧媿治狀之無聞逺壘承流拜除書而過望隆<lb/>
恩弗稱責重難勝伏念臣質窳弗張學卑莫抗少而涉<lb/>
世妄事驅馳長乃服官負慚玩愒偶無傷于製錦因冒<lb/>
寵于題輿百謫未盈兩年何補及𤓰受代夢方繞于刀<lb/>
頭剖竹分符命遄驅于嶺趾之官僅三舎而近需次無<lb/>
一日之淹使自為謀殆無過此無能為役曷濟登兹財<lb/>
<pb n="KR4d0320_WYG_001-18a"/>
既竭而源窮民久疲而習玩欲襦袴之自得且桴皷之<lb/>
不鳴其在撫循若為稱塞兹葢伏遇皇帝陛下明無私<lb/>
照仁不遐遺謂臣仕在鄰封必熟知其習尚察臣政無<lb/>
崖異庶相與以便安遂以撫摩責之庸朽臣敢不敬威<lb/>
咫尺報効毫分輯渤海犢佩之遺尚専静理緩晉陽繭<lb/>
絲之取願布寛恩<lb/>
</p>
<p>
</p>
  </div>
<div>
                <head>漁墅類稿巻二</head>
    <p>
<pb n="KR4d0320_WYG_002-1a"/>
欽定四庫全書<lb/>
　漁墅類稿巻二　　　　　宋　陳元晉　撰<lb/>
　　啟<lb/>
　　　上魏左史了翁啟<lb/>
長安三月懐漫刺以誰從柱史一星燦寒芒之可敬曳<lb/>
裾伊始銜袖謂何誠念狂瀾既倒之秋正有小草相依<lb/>
之志心乎考德辭以見情竊惟人物議論之汚隆寔繫<lb/>
天下國家之理亂上無禮下無學識者懼賊民之興大<lb/>
<pb n="KR4d0320_WYG_002-1b"/>
犯義小犯刑終然非有國之福試觀近嵗甚可寒心前<lb/>
輩浸以彫零後生無所則仰善類之勢不合付之乍佞<lb/>
以乍賢正論之脈僅存聴其自鳴而自息以奔趨為捷<lb/>
徑以軟熟為圓機諂笑咿嚘豈勝夏畦之病醉夢顛倒<lb/>
無復夜氣之存習成脂韋病入骨髓設有變色動容之<lb/>
警孰為仗節死誼之人憚林甫不一鳴何以責其抗禄<lb/>
山之暴見董賢輙下拜終乃折而為新室之從長此安<lb/>
窮誰歟特立少壯東方縉紳之氣方賴西州領袖之儒<lb/>
<pb n="KR4d0320_WYG_002-2a"/>
恭惟國史左史學邃道充氣閑宇足古今貫穿孰量胷<lb/>
中九雲夢之藏名德穹崇自是魁下三台星之望然且<lb/>
晦才華而不有遺科級以若無尚友古人潛心大業㑹<lb/>
同蜀洛上通洙泗之一源凌厲莊騷下掩淵雲之衆作<lb/>
厥脩孔碩所立最高平生榮進之何心出處從容之以<lb/>
道惟是衆人之皆醉㡬于一國之若狂英俊並游或相<lb/>
漸而改度名義至重不少貶以求榮抗危言于羣情嬉<lb/>
玩之時効忠益于萬口唯阿之際雖捧土障江河之決<lb/>
<pb n="KR4d0320_WYG_002-2b"/>
事有至難然髙標凌霜雪之嚴人方共敬能令趙氏九<lb/>
鼎之重端在魏公一鑑之明髙廟神靈天王明聖是應<lb/>
任天下之重庶㡬回世道之趨如某者洛誦之孫冰氏<lb/>
之子雖它材之苦短徒此念之好脩人不堪其憂何敢<lb/>
改賤貧之素善者彊而附殆不勝饑渇之懐偶縁脫選<lb/>
調之階乃來作京華之客貴人不喜生語耿懐抱之誰<lb/>
論先生獨抱古心凜典刑之固在輙修向来一瓣香之<lb/>
敬或察下有千嵗苓之情不介而前惟公斯可每伏髙<lb/>
<pb n="KR4d0320_WYG_002-3a"/>
文而晝誦夜夢見之儻令斯道之朝聞夕死可矣<lb/>
　　　上廣東何憲使啟<lb/>
受部刺史之容幸及終於齊戍脩鄉先生之敬盍求附<lb/>
於韓門方輕舟戒吳㑹之趨宜櫑劒肅海瀕之拜以辭<lb/>
見意因謝有祈竊以漢人尊許劭之評推為清鑒唐士<lb/>
得蘇公之顧輙號聞人盖公莫公於鄉曲之推揚而重<lb/>
莫重於監司之題品居下位不獲乎上何以取名有先<lb/>
達者為之前宜其託重有如不肖獲事大賢哦松竹之<lb/>
<pb n="KR4d0320_WYG_002-3b"/>
㕔自媿三年之負泛芙蓉之幕每虞百謫之盈不圖英<lb/>
簜之來便假枌榆之䕃麻原第三谷認汝水之同流南<lb/>
豐一瓣香許後山之為役帡幪蔚若梯接温如猶記七<lb/>
年之前曽簉仞牆之下諸從事之斂板獨出賞音一男<lb/>
子之上書莫欺公聴遂令强弩之末偶及大刀之頭將<lb/>
渡梅關歸誇梓里小人屬饜而已它復何由大鈞坱圠<lb/>
無垠尤難自外盖既託萬間之庇乃弗干一字之褒是<lb/>
甘為匠石之棄材如親到寳山而束手時非不偶人謂<lb/>
<pb n="KR4d0320_WYG_002-4a"/>
斯何蟠木無先容不自知其冒昧小草有逺志儻或辱<lb/>
於收憐兹盖伏遇某官筆挾風雷胷分涇渭貪吏解印<lb/>
綬豐年銷螟蜮之災大刑用甲兵荒嶠静猩鼯之嘯已<lb/>
課澄清之最益躬吐握之勞誠知勱相於國家要在旁<lb/>
招於俊乂崇成大厦固非一木之支宏濟巨川端自烝<lb/>
徒之楫宜令弱植願累明敭鄉人善者好之當不辱西<lb/>
江之派我客見有此否尚容陪東閣之觀<lb/>
　　　通交代黄縣丞啟<lb/>
<pb n="KR4d0320_WYG_002-4b"/>
同寮異事曩均兄弟之情再轉為丞又締子孫之好方<lb/>
期候問忽辱先施顧小人不敏以胡顔幸賢者鼎來而<lb/>
欲舞恭惟某官蜚聲月旦濶歩雲梯翔鳯騰蛟吐詞華<lb/>
而有爛剸犀斷兕奏才刃以無前自題淡墨之名合快<lb/>
飛黄之步栖遲東野不辭射鴨之寒盤礴南圗方鼓摶<lb/>
鵬之勇未讀崔藍田㕔壁之記更賦韓昌黎増江之詩<lb/>
雙陸之勢無休九萬之程斯下某偶揚前粃甚負哦松<lb/>
不圗交事之榮乃得常寮之舊相視而笑重尋握手之<lb/>
<pb n="KR4d0320_WYG_002-5a"/>
清談願疾其驅日候浮闗之紫氣<lb/>
　　　通史尚書啟<lb/>
試縣令之冠獲㳺珂里望尚書之履行詣滄州以半生<lb/>
切執御之懐迺一旦有登門之幸天涯作客方繞烏鵲<lb/>
之枝湖上拜公願借龜魚之䕃三熏起敬尺牘陳情恭<lb/>
惟某官文章巨公禮樂先進名父子之濟美緑竹猗猗<lb/>
難兄弟之齊芳棣華韡韡徧儀膴仕綽著英聲奉使典<lb/>
州半天下經行之跡出藩入從大丈夫得志之為宜踐<lb/>
<pb n="KR4d0320_WYG_002-5b"/>
樓臺鼎鼐之榮式慰簡冊塤箎之美而乃賓靈圉於閒<lb/>
館友狂客於四明笞鳳鞭鸞自適散仙之趣踞龜食蛤<lb/>
方尋若士之期如安石之東山如温公之西洛此其用<lb/>
意髙甚當於前輩求之煙際鳴榔良似孤舟之横水日<lb/>
邊有詔是須八柱之承天豈容袖手而旁觀正恐捉鼻<lb/>
之不免某冰氏之子洛誦之孫虞卿窮而著書自分作<lb/>
千年之計尹何愿而為邑固知無百里之材矧是奉川<lb/>
大非曩日賦竭而斂益急焉取其餘籍去而賦亦逃莫<lb/>
<pb n="KR4d0320_WYG_002-6a"/>
供所出虚額盡通於實數新輸不補於舊逋殆㡬巧婦<lb/>
之空廚難責癡兒之了事不量可笑汔濟謂何正懐折<lb/>
腰為米之羞又坐開口言錢之迫冒然當此誰知憐之<lb/>
有朋來逺方正願備老耼之役大厦庇天下矧近在鄭<lb/>
公之鄉<lb/>
　　　見檢正余侍郎啟<lb/>
海邦試令辱依節使之光京國抗塵願揖侍郎之貴輙<lb/>
以畸涼之跡冩之耦儷之詞起敬三熏希恩一顧伏念<lb/>
<pb n="KR4d0320_WYG_002-6b"/>
某身勤事左意廣才疎辱諸老之誤知偶七階之脫選<lb/>
操刀製錦曽不為擇地之謀㸃鐡成金顧欲易奉川之<lb/>
俗方追尤於失䇿迺有幸以受容過珂里而登龍門極<lb/>
蒙與潔持庾節而驅牡轡正倚包荒事有當為請無不<lb/>
獲惟是姦豪之恣肆加之板籍之散亡官府陵夷田閭<lb/>
乾涸非力為之整頓將不可以支撑請命郡侯既蠲三<lb/>
萬緡虚催之賦究心簿正遂革數十年走弄之姦宿蠧<lb/>
稍清衆狙已怒自覺方心之難鑿不知强項之為非水<lb/>
<pb n="KR4d0320_WYG_002-7a"/>
清遑卹於無魚市衆俄傳於有虎譽浮謗集罪大罰輕<lb/>
幸逃不獲乎上之愆亦免得罪於民之咎萋其成錦甘<lb/>
也如飴奪邑有名已分飯蔬而没齒歸田無䇿未忘斗<lb/>
米之折腰適䖍南羣盜之嘯呼而江右諸司之舉辟自<lb/>
詭王尊之勇皆嗤虞詡之衰手闢草萊眼空篁竹甫一<lb/>
雷之成聚未數月而賦歸知何取嫉於諸公殆欲錮人<lb/>
於聖世下惠三黜祗為直道之羞禹錫九年敢作大鈞<lb/>
之問笑功名之昨夢負道徳之初心搔首踟躕分兩髦<lb/>
<pb n="KR4d0320_WYG_002-7b"/>
其已雪解衣盤礴休百念以俱氷倐逢天日之清明一<lb/>
洗山林之悽愴有譛人者已為魑魅之投彼君子兮盡<lb/>
作闕庭之集爭出犯嚴之口望公引類之心揚善推能<lb/>
棄瑕使過時哉難得其如貧女之無媒仕乎為貧矧是<lb/>
小人之有母必有能誦子虚之賦庶幾可上光範之書<lb/>
舊時堂燕之重來正切捲簾之望明月林烏之三匝幸<lb/>
憐繞樹之情恭惟某官峻稟扶輿清儲沆瀣聰明精鋭<lb/>
净冰雪而走雷霆翰墨詞章引星辰而決河漢頃當驩<lb/>
<pb n="KR4d0320_WYG_002-8a"/>
共雜處之日獨堅夷齊不易之心人莫得而磷緇天亦<lb/>
知其忠赤及更大政遄立要津彌縫造化之工迓續國<lb/>
家之脈當江濤如此之際為烝徒楫之之思潤物之澤<lb/>
無聲既優既渥推轂之言有味不進不休凡今傅羽翼<lb/>
而飛誰不借齒牙之助小草有逺志肯令見棄於榛菅<lb/>
蟠木無先容儻許兼收於榱桷嘘枯有待忍恥自鳴特<lb/>
從容過閣之片言即邂逅沖霄之良便惟夫子知我官<lb/>
豈以洵故冗耶使相國禮之士賢於隗者至矣<lb/>
<pb n="KR4d0320_WYG_002-8b"/>
　　　見鄭參政啟<lb/>
肅拜魁躔尚記門牆之舊參陪樞極適逢鼎鼐之新輙<lb/>
修燕雀賀厦之誠庸寓蟋蟀鳴秋之志三熏染牘一顧<lb/>
希榮恭惟某官經德不回誠身有道唐虞致主執心期<lb/>
於臯夔稷契之間孔孟為師尋統緒於周程朱張之後<lb/>
議論粹乎大正出處烱其無瑕一去觚稜四分牙纛西<lb/>
風庾公之塵起不受人汚東海蕭傅之名髙屢勤帝問<lb/>
自簡主知之異少安天定之期偶乾清而坤夷慶泰來<lb/>
<pb n="KR4d0320_WYG_002-9a"/>
而否徃曽未解絃之幾日已頒召璽於九天盍歸乎來<lb/>
庸正魁台之望何見之晚式寛霖雨之思暫居陽城諫<lb/>
議之官畧吐宣公仁義之論政不足適人不足間首務<lb/>
格非心欲先正身欲先修何難圖治此正古大臣之事<lb/>
允當明天子之心亟命宗工晉參宥府有常立武方將<lb/>
取亂以侮亡無競維人尤在折衝而强本若知彼不明<lb/>
於知己恐所憂反重於所欣寔賴同心同徳之臣亟合<lb/>
羣䇿羣力之助收草茅之公論而用之邦國推槐棘之<lb/>
<pb n="KR4d0320_WYG_002-9b"/>
和氣而散諸閭閻邦其永孚于休公有無窮之聞伏念<lb/>
某才誠無似命寔不猶為斗米以折腰姑逭歸田之計<lb/>
甘飯蔬而没齒竟罹奪邑之愆回思强項之昨非宜有<lb/>
吹毛之後禍正琴客負租之罪黠者癡之排大慈伐木<lb/>
之謀醒而狂矣城狐側目市虎興訛諸公料丞相之嗔<lb/>
欲錮之於聖世萬事付小兒之戲分安此以終身適當<lb/>
路之興憐俾出山而效使時方患盜義敢顧私叱馭不<lb/>
辭王尊乃勇盤根自詭虞詡何衰龍蛇驅而放之菹鴻<lb/>
<pb n="KR4d0320_WYG_002-10a"/>
鴈飛而集于澤既成新邑莫掩宿愆顧指為病顙之駒<lb/>
又彈及傷弓之鳥栁惠三黜祗為直道之羞禹錫九年<lb/>
懶作大鈞之問時哉更化賢者聚朝連茹拔茅未能忘<lb/>
小草之志析薪匪斧誰能為蟠木之容雅聞嚴徐之奮<lb/>
飛多出崔李之交説非親非故儻矜强附善之情立已<lb/>
立人是在一轉鈞之力敢蘄嘘拂俾遂驅馳天下官豈<lb/>
以洵故冗耶食之升斗海内士賢於隗者至矣侈彼鼎<lb/>
彛<lb/>
<pb n="KR4d0320_WYG_002-10b"/>
　　　通知潭州李參政啟<lb/>
皇咨碩輔宅牧价藩泰階六符下委星沙之照元戎十<lb/>
乘内通月殿之班樂只受容斐然奏記恭惟某官髙明<lb/>
而縝栗碩大而裕和望太白横岷峨髙眼一空於四海<lb/>
暴秋陽濯江漢誠心對越於兩間早以西州領袖之英<lb/>
立乎東方縉紳之表誕膺宁眷峻陟臺端剛方不懾於<lb/>
雷霆清切徑躋於台斗殫朝夕論思之益非道不陳運<lb/>
夙夜宥宻之籌知微之顯出任保釐之寄入陪鬷假之<lb/>
<pb n="KR4d0320_WYG_002-11a"/>
聫柄本五兵勢隆九鼎文武萬邦之為憲精神千里之<lb/>
折衝帝念三湘實作十數連城之蔽時方多事暫煩二<lb/>
三執政之行上流張待哺之頤内地剜醫瘡之肉公窘<lb/>
私罄表弱中乾城復于隍當植久安之勢戎伏于莽盍<lb/>
思不見之圖輟帷幄之重臣寛冕旒之逺顧畧沛傅巖<lb/>
之雨亟開衡嶽之雲何回旋不足之疑見圠坱無垠之<lb/>
大有安社禝臣者固傳張紫巖開濟之心無以我公歸<lb/>
兮定繼李忠定登庸之轍某單平末學孤陋餘生坐違<lb/>
<pb n="KR4d0320_WYG_002-11b"/>
汗漫之期謾逐侏儒之飽自笑豚蹄所持之狹初無驥<lb/>
足可展之長隨千羣棲柏之烏記曽下南床之拜顧三<lb/>
匝繞枝之鵲乃今諧東閣之規慚佐岳之非才倚如山<lb/>
之大庇望幢牙之戾止折屐齒以欣如登元禮之門亦<lb/>
願備杗桷欂櫨之數題仲子之坐敢徒事山水泉石之<lb/>
娱<lb/>
　　　通安樞帥啓<lb/>
泰階六符正委星沙之照衡山千里將諧巖石之瞻喜<lb/>
<pb n="KR4d0320_WYG_002-12a"/>
承大府約束之嚴僣布小夫竿牘之敬恭惟某官姿兼<lb/>
將相名震要荒邦之桀兮邦之特兮聖之和者聖之任<lb/>
者曩戎馬方虞於南牧嗟杜鵑不見於西川所守匪親<lb/>
化為豺狼蕩無彛典無禮於君逐如鳥雀孰厲忠誠大<lb/>
厦幾傾羣情並悚不借蚍蜉蟻子之援爰拯魚鳬蠶叢<lb/>
之危悖於太陽掃欃槍而盡北沔彼流水回江漢以朝<lb/>
東胡為考父之循牆猶屑召公之分陜天或者啟中興<lb/>
之運公惠然帥上流之師失河北踰六十年難茹以漢<lb/>
<pb n="KR4d0320_WYG_002-12b"/>
和戎之恥領湖南凡二千里當印亡秦必楚之言風景<lb/>
不殊江濤如此以時言之可矣如公非其人乎然貂蟬<lb/>
之出兠鍪固當了掛斾天山之事苐蟣虱之生介胄豈<lb/>
應勞運籌帷幄之臣行端委於廟堂坐指麾於豪傑使<lb/>
两戒山河之復合將萬年宗社以長延如前輩之接引<lb/>
後生以大賢而矜嘉不肖言提其耳實獲我心冒然此<lb/>
來恃此無恐獻梅花之賦何敢干題品之私讀桂林之<lb/>
書惟欲托涵容之度<lb/>
<pb n="KR4d0320_WYG_002-13a"/>
　　　通柴大監啟<lb/>
榮分銅虎作鎮玉虹圖書分東壁之躔榮光下燭旌纛<lb/>
指南䖍之境仁氣先驅瞻言千騎之來隃贄雙麟之敬<lb/>
恭惟某官力行正學獨抱古心論不詭於聖人師友孔<lb/>
孟達可行於天下妾婦儀秦自其嶷然於庠序之時已<lb/>
知可以為社禝之器曩羣邪之醜正幾一國之皆狂士<lb/>
操入室之戈公屹中流之柱逮解弦而更化乃束帶而<lb/>
立朝義不茍同亟乘一障而去効已多試薦煩六轡之<lb/>
<pb n="KR4d0320_WYG_002-13b"/>
驅再入脩門徧儀要路嘉謀告后無隠情惜已之風正<lb/>
色在庭有强木折衝之助合晉陪於豹尾顧出守於虎<lb/>
頭萬牛挽而首不回公固榮於勇退六鰲去而山為動<lb/>
帝豈吝於留行意謂章貢二水之交令佩兵民二組之<lb/>
寄風聲險健尚資長德之薫陶山谷翳荒暫借重名之<lb/>
彈壓徒得居重毋俾民憂即歸排閶闔之雲豈久對崆<lb/>
峒之日某勾朱冗役副墨謏聞臺府抗塵兩載偶逃於<lb/>
百謫師儒並世片言勝讀於十年有幸受容滿祈與潔<lb/>
<pb n="KR4d0320_WYG_002-14a"/>
望幢牙之戾止折屐齒以欣如敬脩向來一瓣香之誠<lb/>
容致下有千嵗苓之請短簿能令公喜雖無可効之長<lb/>
才大守不可私干當厲相依之逺志<lb/>
　　　通慶元齊守啟<lb/>
油幢簜節夙瞻霄漢之躔墨綬銅章行𨽻塵埃之役束<lb/>
身受教斂袵陳詞恭惟某官高明有融卓犖為傑操刀<lb/>
必割四顧而無全牛振鬛長鳴一洗而空凡馬蜚聲雋<lb/>
軌策足榮塗既疇别駕之庸遄簡凝旒之聴以煩駿望<lb/>
<pb n="KR4d0320_WYG_002-14b"/>
出剖莬符天台四明繼顓登陸之勝扶風馮翊蔚為輔<lb/>
郡之優重勞制閫之保釐仍借皇華之咨度戈船不試<lb/>
環瀚海以無波絲轡載馳布陽春而有脚民功甚偉物<lb/>
望罙髙自葉流根京師蒙九里之潤匪朝伊夕刺史即<lb/>
三公之除某鹿鹿一科魚魚百拙乍違選穽冒求試於<lb/>
邑灘所學農書懵未傳於縣譜自知甚審可笑不量幸<lb/>
天惠於仁侯將日依於德庇三沐欣投於足下萬間真<lb/>
見於眼前抑惟保障乎願奉行簡子之政聊欲絃歌耳<lb/>
<pb n="KR4d0320_WYG_002-15a"/>
敢妄希元亮之髙<lb/>
　　　通雩都徐宰啟<lb/>
鳴子賤之琴剽先聲而起敬祭孫寳之竈徼後福以知<lb/>
歸大夫賢者之鼎來小子斐然而申問恭惟某官世濟<lb/>
其美父教之忠金莖承露之髙離風塵而獨潔玉斧脩<lb/>
月之巧肖天秀以成章由拾芥以取青洊泛蓮而依緑<lb/>
依流平進謂當觀翻藥之階取勢斜飛亦宜校吹藜之<lb/>
館胡為雞肋又枉牛刀公不鄙夷子男之邦民可屬饜<lb/>
<pb n="KR4d0320_WYG_002-15b"/>
父母之惠輿人交口以稱慶和氣有脚而先驅若旱望<lb/>
雲以日為嵗某冒兹供簿昉此綬章低頭枳棘之棲着<lb/>
儒冠而羞甚側耳松桂之詠傳仙舄之跫然適邂逅於<lb/>
依歸孰畀矜於幸㑹亟承記室仰候浮關自今短主簿<lb/>
之不才則從其長寔恃新令尹之易事無斁於人<lb/>
　　　通崇仁舒宰啟<lb/>
仰名山柯斧之髙無繇掃舍撫窮巷席門之陋有幸受<lb/>
㕓將拜下於飛鳬敢恭先於疊璽恭惟某官懐才膚敏<lb/>
<pb n="KR4d0320_WYG_002-16a"/>
執德靖共廩焉喬木之故家展也盤根之利器為柱下<lb/>
史遺直尚想於祖風讀舂陵行能仕定遵於父教僉曰<lb/>
舊氊之當復胡然故笏之未求蠖由屈以求伸鳳升髙<lb/>
而自下暫紆墨綬來撫黄洲雖子男之職徒勞大為斂<lb/>
惠然父母之邦何幸得遂依仁歡然小邑之寡民樂只<lb/>
大夫之賢者所憂斗郡尚費刃游縣罄之室相望數罟<lb/>
之池已竭好出袖間之手為寛眼下之瘡逆知妙解於<lb/>
全牛更請疾驅於都騎某甫遲齊戍屢共戎談欲縁孺<lb/>
<pb n="KR4d0320_WYG_002-16b"/>
子以納交恰際家君之作宰居是邦也適我願兮奚為<lb/>
於丘之門將有大厦萬間之托未至於偃之室恨無清<lb/>
水一盂之規<lb/>
　　　通崇仁舒宰啟<lb/>
是邦大夫之來不逺千里諸侯寓公之託願受一㕓近<lb/>
只行旌斐然削牘恭惟某官世濟其美族大而才芝蘭<lb/>
玉樹之佳梧竹瑤環之秀僉曰公侯之必復胡然州縣<lb/>
之徒勞萬斛龍驤乃依流而平進九霄鵬翮顧取勢以<lb/>
<pb n="KR4d0320_WYG_002-17a"/>
斜飛纔畢素冠復紆墨綬家傳清白定知馬骨之髙政<lb/>
拙催科共徯繭絲之緩毋憚六月之暑來尉一雷之恩<lb/>
苐恐璽追不俟符合某方遲齊戍屢接戎談已知兒稱<lb/>
其家莫非父教之仕昔有生子如仲謀之歎今哦有客<lb/>
依劉表之詩平生所願識魯山獲脩桑敬公事未嘗至<lb/>
偃室惟假棠隂<lb/>
　　　通應經畧純之啟<lb/>
丹詔起家碧幢分閫直河洛圖書之邃天不違顔殿番<lb/>
<pb n="KR4d0320_WYG_002-17b"/>
禺軍府之雄春來有脚先聲動悟衆望昭蘇自李唐至<lb/>
於本朝惟廣帥重於它鎮况邊方多事宜却顧於本根<lb/>
而天下一身本相關於動息茍泄邇而忘逺或重北而<lb/>
輕南變必伏於所偏慮盍先於未著贛民走利聚則冦<lb/>
攘徭俗喜争饑而挽裂最是配𨽻兇頑之卒散諸山谷<lb/>
荒翳之區攫金晝行探丸夜動凜包藏之叵測恬護養<lb/>
以謂何至於官窳而饕吏强而黠所養非所用兵豢逸<lb/>
以成驕敢怒不敢言民茹寃而何籲設有風塵之警恐<lb/>
<pb n="KR4d0320_WYG_002-18a"/>
為豪傑之資青齊出師使不作盧循道覆之慮蕭牆生<lb/>
敵又何暇季氏顓臾之謀我儀圖之誰與領此恭惟某<lb/>
官肝膽一劒精神五兵載華嶽繫星辰聖之任者嘘海<lb/>
岱出雲雨邦之桀兮某無縁讀書不習為吏饑來驅我<lb/>
謾思嚵嚼於斗升拙亦宜然敢望躋攀於分寸兹投畀<lb/>
箠楚塵埃之底將疇依帡幪風雨之休栖栖法曹足下<lb/>
儻容於三沐潭潭公府眼前真見於萬間<lb/>
　　　通沈提幹啟<lb/>
<pb n="KR4d0320_WYG_002-18b"/>
對敭新命贊畫崇臺君遣使之皇皇莫重綉衣之寄筵<lb/>
得賔而秩秩預知丹筆之平行李鼎來遐萌胥賀伏惟<lb/>
某官才猷孔碩文獻甚都垂玉衡於清秋孤鶱物表挹<lb/>
金莖之寒露迥絶風塵仕而學以俱優官所居而隨治<lb/>
芙渠泛幕有裨坐嘯之髙松桂讀書益廣弦歌之愛合<lb/>
入依於日轂猶出佐於星軺何敬非刑惟明克允吏屈<lb/>
聴訟之力聞王文公記處學之辭民蒙珥筆之聲見黄<lb/>
太史賦江西之語汔憲條之清簡徯使介之仁賢拄笏<lb/>
<pb n="KR4d0320_WYG_002-19a"/>
舂容聊寄風騷於翠玉彯纓凌厲行催步武之丹青某<lb/>
學不踰人饑來驅我出朱入墨只堪祭竈之卑泛緑依<lb/>
紅大似代庖之僣行且返屠羊之肆然近依繞鵲之枝<lb/>
倘疾其驅獲快披雲之覩尚終所誨俾聞捲霧之譚<lb/>
</p>
<p>
</p>
  </div>
<div>
                <head>漁墅類稿巻三</head>
    <p>
<pb n="KR4d0320_WYG_003-1a"/>
欽定四庫全書<lb/>
　漁墅類稿巻三　　　　宋　陳元晉　撰<lb/>
　　啟<lb/>
　　　賀節齋除漕啟<lb/>
恭審申拜宸綸晉持華節含香髙選未盡酧撫字之勞<lb/>
飛粟都畿復有藉澄清之治昔三輔咸推善政今輿情<lb/>
可卜歡傳施及肖翹躍然欣抃恭惟某官英資霜潔粹<lb/>
質春舒明允篤誠備元凱之令聞慈祥豈弟有卓魯之<lb/>
<pb n="KR4d0320_WYG_003-1b"/>
賢風顧惟大雅之不羣盖自教忠之有本早騰虎牓殆<lb/>
多韋布之勤修並秀棣華率洗膏粱之娭習卓爾典則<lb/>
標于本支宜夾輔以居中奚詳試于更任第較扶風之<lb/>
分守粤由嘉定而逮今求昔循良罕可擬數貪黷深嗟<lb/>
于漁取變更或甚于絲棼更有摸稜受成刻木未有獨<lb/>
運于方寸初無借助于毫絲孚人心于不言成雅化于<lb/>
無跡瘠區衍裕弊端抉疏律已氷清私帑時聞捐㪚接<lb/>
人春煦公庭不廢將迎至于旌表里社之賢彰施爼豆<lb/>
<pb n="KR4d0320_WYG_003-2a"/>
之事綺寮絢其水立傑閣甍而雲齊役匪勞民成自不<lb/>
日過者誇詫頌聲上騰比于考最之登已擬乗軺之寄<lb/>
人傒峻陟若旱望霓帝渥遞加班恩浹日既倚重以董<lb/>
瑶籍復示崇而參憲曹簉屬樞庭眷隆宻近寓直邃宇<lb/>
式表清華允極褒崇乃勞澄察備諳州縣斷無期㑹之<lb/>
煎熬稔識賔寮自弗賢否之倒置竦欣善類頓讋鄙夫<lb/>
彈冠喜動于金蘭傷弓驚落其匕筯佇使屬部化為亷<lb/>
才自然澤被于八州抑見訟消于兩路號福星而救彫<lb/>
<pb n="KR4d0320_WYG_003-2b"/>
弊蹔活疲民調元化而致雍熙行歸穆縡某獨學友古<lb/>
分甘背時投誠君子之門似人是喜抗塵流俗之列吠<lb/>
雪何多然金雖百煉不改其剛而根到九泉豈逾斯直<lb/>
已安寥寂定不依阿惟竦聞英蕩之除如蟄動泥蟠之<lb/>
下慨陳嘉語為薦頌言曽受滕㕓又見新榮于際㑹嘗<lb/>
留烏幕或旌舊筆于評談<lb/>
　　　賀趙大使尚書啟<lb/>
命陟文昌班髙武部淮清海晏既寛旰食之憂業廣功<lb/>
<pb n="KR4d0320_WYG_003-3a"/>
崇獨長夏官之職五兵托重千里折衝恭惟某官才氣<lb/>
軼羣聲華照世久當方面凜然草木之威名簡在上心<lb/>
展也棟梁之才具蠢兹羣類忘我厚恩所守匪親化為<lb/>
豺狼輒興亂略無禮於君逐如鳥雀孰濟時艱惟斷乃<lb/>
成爽邦由哲甲可乙否獨贊决於九重卯命辰行乃盡<lb/>
護於諸將屈兹羣武殱厥渠魁烝徒出鬬艦之竒氣吞<lb/>
魏衆勇士助臨衝之勢力㧞崇墉迄成不世之勳坐弭<lb/>
積年之患尚書天之喉舌實總事機祈父王之爪牙正<lb/>
<pb n="KR4d0320_WYG_003-3b"/>
專戎務亟升星履就賁參旗是開大任之權輿未足小<lb/>
酬於勞効牙幢茸纛耑入覲於嚴宸衮衣繡裳佇均班<lb/>
於揆路某欣聞除日倍激歡顔功著維城未詫吕温江<lb/>
夏之贊謀推督戰擬作韓愈淮西之碑<lb/>
　　　賀髙中書帥湖南啟<lb/>
一札疏榮十連作牧清都延閣仰文昌八座之尊茸纛<lb/>
牙幢鎮洞庭九州之大前茅戾只全楚歡然恭惟某官<lb/>
識貫千秋眼空四海聰明精鋭淨氷雪而走雷霆翰墨<lb/>
<pb n="KR4d0320_WYG_003-4a"/>
詞章引星辰而决河漢伯仲無慚於伊吕廟堂宜集於<lb/>
䕫龍顧安十年抱節之貞不羡羣飛刺天之鋭兵交蜀<lb/>
道公獨効睢陽之守城名列漢庭人莫識平原之何狀<lb/>
趣登郎省借重使軺遄簉螭坳載筆之班亟展鳳閤演<lb/>
綸之手丞相之督軍事方思逺撫於中原舍人之贊兵<lb/>
機欲纘武功於采石籌帷决勝黼扆簡知鼎來暮召之<lb/>
音復長春卿之位能典朕禮殫日月獻納之忠其代予<lb/>
言助風雷鼔舞之令復以禮樂詩書之選任兹蕃宣屏<lb/>
<pb n="KR4d0320_WYG_003-4b"/>
翰之權先聲所臨衆望惟允長沙萬五千户已多襦袴<lb/>
之謡祝融七十二峯頓増巖石之重著忠甲令作輔辰<lb/>
堦某鹿鹿儒酸狙狙志苦早參諸老妄有意於驅馳晚<lb/>
識少公辱過為之題品一寒為累萬巻不神朅來佐牧<lb/>
之罔功自信投閑之乃分㑹且歸矣尚牽燕語之留止<lb/>
或尼之偶玷鳥羅之致疇昔切登門之願廼今叨巢幙<lb/>
之榮然法有隨司之文恐例當解職以去尚欲下望塵<lb/>
之拜庶幾愜為御之懐冀北之野無留良何幸獲逄乎<lb/>
<pb n="KR4d0320_WYG_003-5a"/>
清鑒湖南之門不輕接自憐伏處之無竒<lb/>
　　　賀眞舍人啟<hi>徳秀</hi>
恭審課最州麾命分帥鉞四郊多壘根本繫大江之西<lb/>
十國為連蕃屛倚眞儒之重髙牙戾止交口欣然矧平<lb/>
生翹首于龍門不自意庇身于燕厦其為獨喜尤倍羣<lb/>
瞻恭惟某官氣塞兩間名髙九牧立朝大節盖已羞英<lb/>
俊之並遊學道夙心誠以安社稷而為悦曩敵情之叵<lb/>
測紛肉食之偷安誰念春秋大一統之經獨主漢賊不<lb/>
<pb n="KR4d0320_WYG_003-5b"/>
兩立之義好辯者豈予得已不知者謂我何求逺猷竟<lb/>
格于羣言遺患乃至于今日汲黯不去必寢淮南之謀<lb/>
吐蕃既來始驗栁渾之識薦外庸之揚歴多行事之著<lb/>
明青社活人愛民即所以體國潢池平盗應變寜減于<lb/>
守文合入贊于帷籌尚屈臨于閫制十州將吏聽皷角<lb/>
以趨風千里湖山望旌麾而吐氣然當世之憂未艾而<lb/>
吾黨之望焉依代不數人是應任天下之重天若祐宋<lb/>
寜不速我公之歸某副墨寒儒勾朱冗役生無它嗜惟<lb/>
<pb n="KR4d0320_WYG_003-6a"/>
有强附善類之心事與願違獨抱未見君子之嘆悵一<lb/>
官之似縛思萬物以皆塵幸元戎十乗之來與屬吏一<lb/>
人之數顧受容之伊始非修敬之敢稽亦聆大府約束<lb/>
之新不責小夫竿牘之末急求民隱皆許言陳因欲殫<lb/>
千慮之愚故少緩尺箋之敬假一事至滕閣安得奮飛<lb/>
持瓣香為南豐滿蘄與潔<lb/>
　　　賀董正言居誼啟<lb/>
錫命龍墀拾遺騎省曉趨丹陛風生對仗之諫書夜想<lb/>
<pb n="KR4d0320_WYG_003-6b"/>
玉珂露奏禁垣之封事縉紳倚重廟社増榮惟解絃更<lb/>
化以來已三年矣在當宁求言之切如一日然不勝衆<lb/>
目之睽睽未見匪躬之蹇蹇誰如朝鳳大似寒蟬國勢<lb/>
莫尊間者羣妖之舞夜人材寖落蕭然萬卉之經秋由<lb/>
元氣之未充故沈痾之難起必有正色弼違之士乃揚<lb/>
犯顔敢諫之聲誰者易堯君其重趙恭惟某官積中德<lb/>
粹方外義剛學廣聞多漢純儒之素業氣和節勁晉良<lb/>
吏之髙風久州縣之斜飛合雲霄之直上人方奔速化<lb/>
<pb n="KR4d0320_WYG_003-7a"/>
之徑作夢清都公獨崇難進之風請行炎嶺無心物競<lb/>
有欲王留朝廷已知弱翁相國果追韓信皷司左闕簿<lb/>
主曲臺巻天禄吞石渠讀異書於未見刻玉板藏金匱<lb/>
成信史於不刋居無何揚歴之新遽如許騫騰之速將<lb/>
降天之大任豈累日於小官芝檢庭揚蒲規地峻可速<lb/>
則速當今捨我誰哉當言必言以時考之可矣彼謂聖<lb/>
朝無闕事匪説攸聞吾知天子有諍臣如尊有勇上有<lb/>
惟木從繩之美下無以水投石之難慷慨引裾從容補<lb/>
<pb n="KR4d0320_WYG_003-7b"/>
衮使君子有所恃小人有所畏毋愛乎言將諫官得以<lb/>
言宰相得以行不負所學某辱知惟舊别徳方新俶聞<lb/>
除目之頒倍激歡顔之動斐然贊喜持此願忠動風采<lb/>
於朝端敢効君謨功名之祝伸辭説於闕下佇占陽城<lb/>
骨鯁之言<lb/>
　　　謝陳工部特薦啟<lb/>
太守不可私干偶辱教知之厚短簿能令公喜遽如論<lb/>
薦之榮輒牽懐惠之情敬布歸恩之悃伏念某性徒是<lb/>
<pb n="KR4d0320_WYG_003-8a"/>
古學不前人尋墜緒之茫茫耽書成癖踵常途之役役<lb/>
嗜事尤癡萬間忻庇於歡顔一見遂䝉於俛視俯念互<lb/>
鄉之潔俾陪丈席之趨坐程子之春風挹濓溪之霽月<lb/>
幸獲觀道德於前後奚敢計班資之崇卑仁者達人更<lb/>
欲掖孤寒之進喜而溢美乃驟加題品之言載味衮褒<lb/>
殆深帛煖然而俗吏簿書之瑣瑣曽無曉暢之能小夫<lb/>
竿牘之平平何堪撰述之選誰欺鑒裁忽誤吹嘘顧推<lb/>
薦之甚慇撫疎庸而増惕兹盖伏遇某官天之君子王<lb/>
<pb n="KR4d0320_WYG_003-8b"/>
之藎臣豪踞上牀意獨行於湖海禮勤下榻士願附於<lb/>
門牆方為夾袋之儲不鄙縫掖之賤小草素存於逺志<lb/>
甚愜初心朽株弗奪於先容是繇定力故令弱植亦累<lb/>
明揚某敢不力尊所聞求識其大其行已若有愧於道<lb/>
何以文為雖無報而不辱其門請從今始<lb/>
　　　謝張漕舉文華科啟<lb/>
績文自樂何能織雲錦之裳飛剡過褒駭忽被春秋之<lb/>
衮澹無言於桃李歘下采於菲葑所謂異知合申私謝<lb/>
<pb n="KR4d0320_WYG_003-9a"/>
伏念某耽書成癖嗜古作妍結栁送窮仍覺語言之無<lb/>
味剖𤓰乞巧不堪豪傑之詭呈空懐韓愈之大慚誰識<lb/>
孟嘉之小異猥辱誦於百寮之上句豈真佳借賞音于<lb/>
一顧之餘價俄可倍居然穿縞之末成此合尖之圗既<lb/>
已使小人之屬饜猶獨出大鈞之坱圠慨然科薦辱以<lb/>
名聞非筆扛百斛之龍文曷名雄健非學探九淵之驪<lb/>
頷奚有本原何者妄庸得此褒拂雖云畫餅曽無益於<lb/>
饑腸如入寶山亦不至於素手方倚品題之重勉留久<lb/>
<pb n="KR4d0320_WYG_003-9b"/>
逺之名兹盖伏遇某官學問横渠之傳宦游濓溪之舊<lb/>
言語妙天下合置之白玉之堂財用濟中興姑攬彼青<lb/>
絲之轡不以已長而絶物每思國計以儲才凡平時夾<lb/>
袋之藏皆異日翹材之選遂容骫骳亦預吹嘘某敢不<lb/>
益新未能立乎其大去陳言誇末俗肯自弊於精神有<lb/>
餘力則學文當反思於忠信<lb/>
　　　謝留經略辟増城丞啟<lb/>
妄意南轅竟入需頭之奏委身壯道俛從摘尾之書人<lb/>
<pb n="KR4d0320_WYG_003-10a"/>
言再轉之無竒自喜一陶之有望恩勤委曲感激輪囷<lb/>
如僕妄庸荷公知愛雖他材之苦短徒此念之好修義<lb/>
有當從亦曰放麑之弗忍人誰無怒不知及蟹之何辜<lb/>
豈今吾非復故吾故知我轉而罪我喧喧多口甚太行<lb/>
灧澦之可驚耿耿寸心對后土皇天而無愧不疑之金<lb/>
既出相如之璧偶全翻思與石鬬兮差似得水活爾可<lb/>
仕可止已無它妄想之心不進不休乃勇出相援之手<lb/>
羅致河陽之幕吹揚閶闔之牋謂泛水而依芙蓉非汝<lb/>
<pb n="KR4d0320_WYG_003-10b"/>
所及若循除而哦松竹乃分之宜假此棲遲與之料理<lb/>
期後五日必授圯下之書獨有二天果𨽻冀州之部念<lb/>
幸㑹夤縁之巧殆胚胎成就之機載惟蟣虱之㣲官安<lb/>
得蚍蜉之寸援有巨眼為之鑒裁將終身恃以躋攀儻<lb/>
令著主之衣裳未免扣人之門户以此謂之知已恐亦<lb/>
難乎許身重念么㣲既䝉採録若為稱塞惟國士遇之<lb/>
國士報之迄用生成則執事事也執事責也矧久矣弟<lb/>
子趨承之日而惕然父母喜懼之年力足為勇足施幸<lb/>
<pb n="KR4d0320_WYG_003-11a"/>
事機之適至月斯征嵗斯邁恐召璽之鼎來早借齒牙<lb/>
之言庶全頂踵之賜因輸謝悃併冩願私恭惟某官明<lb/>
允而篤誠精㣲而廣大納納容人之量靡汚疾之或遺<lb/>
孶孶貪賢之心猶饑渴之不厭凡今日西賔之列皆他<lb/>
時東閣之儲親故疇依所期祐甫之相寮屬何待要附<lb/>
晉公之登是應踸踔之蹤有累坱圠之造嘗見我有此<lb/>
客否自愧所䝉願從事子他日兮有言斯瀆<lb/>
　　　囘程虎卿勞還啟<lb/>
<pb n="KR4d0320_WYG_003-11b"/>
輕違芝宇久作桂炊白雪陽春良渴啟子之論碧雲日<lb/>
暮能無知我之心惠然華衮之褒厚甚綈袍之戀共惟<lb/>
程君足下詩書門戸文字生涯騰茂蜚英合是離塵之<lb/>
鶚隨羣逐隊猶為泛水之鳬第慚倚玉之蒹葭廼獲托<lb/>
根于桃李春風步屧夜雨對牀相期堅道德之初心不<lb/>
伹較文章之小技每懲俗薄無復友端於當面對面之<lb/>
間有飜手覆手之異反眼若不相識爭説耳餘沒齒而<lb/>
無怨言安得管鮑古人徃矣夫子勉哉偶不同蘭菊之<lb/>
<pb n="KR4d0320_WYG_003-12a"/>
時正欲耐松栢之節以劉蕡而未第我軰何顔如雍齒<lb/>
而且侯吾屬奚患公當後發而先至事固小屈而大伸<lb/>
致身甲乙之科着力丙丁之部某一科不補五技而窮<lb/>
射䇿無竒尾僅容于附驥讀律有靦足大類于畫蛇何<lb/>
取拾青乃勤尺素想捧檄為吾親而喜故寄書見故人<lb/>
之情惟感悚之萬千莫敷宣于四六鬱乎衷曲儲以面<lb/>
陳<lb/>
　　　囘張司法啟<lb/>
<pb n="KR4d0320_WYG_003-12b"/>
鄉社差池悵未識紫芝之宇官曹邂逅幸相逢黄木之<lb/>
灣欣一面之有期祓雙鱗而起敬恭惟某官琮璜温潤<lb/>
韶濩深醇才華四十年藉甚諸公之譽扶摇九萬里胡<lb/>
然一第之遲合儕衮衮臺省之登顧屑栖栖曹掾之役<lb/>
羊城地大犴獄事叢明啟刑書端欲助畫衣之化不有<lb/>
君子疇能持丹筆之平斟量𤯝災肆赦之文濶畧柱後<lb/>
惠文之議以六經而濟三尺吾道非耶總七畧而較羣<lb/>
書先生升矣某魚魚再轉鹿鹿一寒自知芸人舍已之<lb/>
<pb n="KR4d0320_WYG_003-13a"/>
非敢冀異事同寮之庇偶然聚首真成虎䑕之同宫幸<lb/>
甚得朋豈止龜魚之䕃瓦於所厚者能勿誨乎論江西<lb/>
共派之詩願相從於間暇侈河南同官之記儻有幸以<lb/>
牽聨<lb/>
　　　囘鄭司法啟<lb/>
簿領卑栖暫攝承於臺幙參軍俊逸行望拜於車塵以<lb/>
平生切景仰之懷而一旦有趨承之㑹或者念草木之<lb/>
味許其托桃李之根宜亟修辭反先枉教㳟惟某官胸蟠<lb/>
<pb n="KR4d0320_WYG_003-13b"/>
萬古筆落九天絳帳諸生多雲霄之直上丹墀一第獨<lb/>
州縣之徒勞豈耻隨衮衮之登故寜作棲棲之掾民曰<lb/>
太守君之故人川泳雲飛想主賔之胥樂春生秋殺知<lb/>
田里之無寃騎氣鼎來虎城相慶以六經而濟三尺吾<lb/>
道非耶輯七畧以總羣書先生升矣某短檠有味矮屋<lb/>
無營泛緑依紅自覺代庖之僭出朱入墨只堪祭竈之<lb/>
卑行求反於枳棲幸及瞻於芝宇荀陳聚㑹倘同氣之<lb/>
相求鄭杜襟期願異書之可見<lb/>
<pb n="KR4d0320_WYG_003-14a"/>
　　　囘交代楊鹽幹啟<lb/>
越爼非才懐哉解去盍簪有喜賢者鼎來論材方愧于<lb/>
盧前執訊更慙于孟後亟裁咫削敬肅先驅恭惟某官<lb/>
蘭茁其茅槐根之芷詩書澡雪夫襦袴植立自髙文章<lb/>
繅藉于琮璜藴藏尤粹頃者鳴琴之課最紛其推轂之<lb/>
味言閑嵗月于素冠既終禮制薾雲霄之華轂乃展英<lb/>
猷不鄙飛鳶跕跕之州來作振鷺雝雝之客熬波出素<lb/>
古資邦計之饒泛水依紅今倚賔筵之重暫幙中之羅<lb/>
<pb n="KR4d0320_WYG_003-14b"/>
致佇海上之扶摇某再轉而南一寒所迫陪油幢之談<lb/>
笑假鹺幙之攝承既竭吾才此非子坐固久夢陶園之<lb/>
菊行將及齊戍之人願疾其驅一見乃去偶成聚㑹獲<lb/>
盡窺兄弟之二難强附交承儻許托子孫之百世<lb/>
　　　囘范宰午之謝修橋啟<hi>范以酒課之羡爲橋費</hi>
鄭子産輿梁之成人不病於涉矣蘇司業酒錢之與力<lb/>
何有於我哉鼎來摛藻之詞益重負芒之愧竊以編竹<lb/>
活蟻前輩有大隂功架木排龍長者號殊勝事况有學<lb/>
<pb n="KR4d0320_WYG_003-15a"/>
道愛人之志能推博施濟衆之仁不吝方兄無錙銖之<lb/>
自利雖非巧婦造䬪飥以奚難公雖不有其功民則知<lb/>
恩之自令尹清矣輿人誦之恭惟某官雅量鎮浮宏才<lb/>
利涉相如之家蜀郡莫窺題柱之心期萊公之令巴東<lb/>
已聳横舟之物望民溺負納溝之恥錢流絶潤屋之私<lb/>
確然精衛填海之誠倐爾烏鵲成橋之巧使黔首䝉被<lb/>
無窮之利而題額牽聨不肖之名不傷財不害民汔可<lb/>
集事若濟川若作醴信是當才某不成報章更幾終惠<lb/>
<pb n="KR4d0320_WYG_003-15b"/>
剖竹而作修綆庶無風雨之漂摇貫鐵而爲連環亦免<lb/>
波濤之震撼雖一日之居必葺庶十年之計可成<lb/>
　　　囘石知縣啟<lb/>
共飲玻璃江偶同王事贈我錦繡段載篤交情先施仰<lb/>
佩於謙鳴不敏秪増於震悚恭惟某官糜瓊果腹珮璐<lb/>
潤身豈無他人誰似韶華之秀所謂故國亶非喬木之<lb/>
存盍生風臺閣之聨乃讀書山水之縣似聞三異已見<lb/>
一同百里驥足之淹暫武城之寄徑千仭鳳輝之覽佇<lb/>
<pb n="KR4d0320_WYG_003-16a"/>
文石之來儀某祭竈甚安代庖何味三年茍勉逝將下<lb/>
吳㑹之輕舟兩地相望安得共江東之罇酒<lb/>
　　　囘髙安趙知縣啟<lb/>
榮分蒲璧出宰花封君子絃歌素篤小人之愛田翁泥<lb/>
飲知多新尹之誇賀上維殷積中多愧恭惟某官身端<lb/>
行治實大聲宏讀三萬軸之牙籖本本洽聞之學奏五<lb/>
十絃之錦瑟洋洋正始之音能大其官所居而治合結<lb/>
周行之綬猶峩漢令之冠逺想下車歡迎滿轍瞻言百<lb/>
<pb n="KR4d0320_WYG_003-16b"/>
里乃隆凖之子孫獨有二天慰髙安之父老姑繞蟻封<lb/>
而試馬豈嫌牛鼎以烹鷄某逐禄枳棲贅員蓮泛近趨<lb/>
使斧謾供竿牘於小夫誰誤聽衡謂列軺車之上佐告<lb/>
者過也拜而受之然因貽翰之欝然所願定交於賢者<lb/>
木李之報瓊玖期以方來金薤之垂琳瑯榮於藏去<lb/>
　　　囘林縣尉啟<lb/>
越爼終更已問征夫之前路抗旌未至暫爲君子之同<lb/>
寮倘一識以爲榮合三熏而起敬恭惟某官乗珠照夜<lb/>
<pb n="KR4d0320_WYG_003-17a"/>
衡玉懸秋吞天禄巻石渠胸次負涵之至厚謝朝華啟<lb/>
夕秀筆端舒發之多竒自題千佛之姓名合展三神之<lb/>
步武暫學南昌之隱且昌東野之詩彩棒此來緑林斯<lb/>
靖花村之無犬吠是即民庸雲路之觀鵬翔必遄王覲<lb/>
某及𤓰而代束擔即行不願萬户侯雖恨識風流之晩<lb/>
　時一樽酒猶能從文字之盟<lb/>
　　　囘史貢元啟<lb/>
敲門有客燦然銜袖之文索居無朋幸甚盍簪之喜獲<lb/>
<pb n="KR4d0320_WYG_003-17b"/>
親三益仍佩一謙恭惟某官古貌古心清門清德濯蜀<lb/>
江之錦巧肖淵雲繫湘水之舟神交屈賈夷猶絳帳盤<lb/>
礴鈴齋應無彈鋏之歌漫續登樓之賦白璧胡爲而投<lb/>
暗黄金顧忍於擲虛朋來不亦樂乎僕未見可師者言<lb/>
浮物也力濬大川三百之源予何人哉豈墮汚瀆尋常<lb/>
之趣某本乏擢胃鉥心之作虛得揚箕挹斗之名借聽<lb/>
於聾此言何爲至我不技而癢所有還以贈君<lb/>
</p>
<p>
</p>
  </div>
<div>
                <head>漁墅類稿巻四</head>
    <p>
<pb n="KR4d0320_WYG_004-1a"/>
欽定四庫全書<lb/>
　漁墅類稿巻四　　　　　宋　陳元晉　撰<lb/>
　　書<lb/>
　　　上曾知院書<hi>丙申三月</hi>
三月吉日具位某齋沐再拜裁書獻於知院大相公先<lb/>
生比者勁旅窺邊蜀漢孔棘天子命重臣開督府俾得<lb/>
盡䕶諸將敵愾折衝三軍之氣既張三邊之勢益合而<lb/>
邊氛歛戍突騎北歸風塵日以漸清蓋視去冬表裏迫<lb/>
<pb n="KR4d0320_WYG_004-1b"/>
蹙上下皇懼之時人情大不同矣夫敵至而懼敵去而<lb/>
舞此人情之大患也自古智者之傾敵常出師以撓之<lb/>
使其疲於奔命復歛師以避之使其怠於得意或既歸<lb/>
而覆出或一去而未遽來彼將玩之以為常易之以為<lb/>
不足憂習而安焉安而利焉銷磨日月而無一日之經<lb/>
理也刓弊財力而無一事之堅牢也而我之運其謀者<lb/>
日深蓄其力者益壯一旦長驅大舉而彼乃無一可以<lb/>
支倉卒者則我可以得志矣敵之愚我計必出此而朝<lb/>
<pb n="KR4d0320_WYG_004-2a"/>
野之間便晏然以為無事軺車遣而元戎歸羽檄稀而<lb/>
歌頌起勢有必至患有必然此某所以痛心扼腕而不<lb/>
能自已於言也某伏念前年之夏知院大參相公先生<lb/>
拜樞庭之命某嘗執䞇旅進於多士之後辱顧問而撫<lb/>
存之似未忘登門之舊咸知圖報每欲效愛助之私如<lb/>
周人之於仲山甫者而厥路無繇今者越在千五百里<lb/>
之外誠有不恤緯之憂以為非知院大參相公之憂深<lb/>
思逺以天下為已任者將誰與語此輒吐其愚為二說<lb/>
<pb n="KR4d0320_WYG_004-2b"/>
以獻之材館其一曰嚴上流之備其二曰審防江之勢<lb/>
夫立國於東南恃長江以為重其來尚矣荆蜀上流茍<lb/>
有阻絶則江南不能以奠枕浮江萬艘帶甲百萬使魏<lb/>
人臨江望洋自謂武騎千羣無所用之則孫氏之立國<lb/>
於吳不可謂非長江之重而曹公一破荆州則亟遣周<lb/>
瑜逆挫其鋒劉備一牧荆州則令諸葛瑾從備求助而<lb/>
又躬擐甲胄與魯肅吕䝉陸遜輩數十年間間闗死鬬<lb/>
卒得荆州而魏不能南蜀不能東者以上流之脉絡實<lb/>
<pb n="KR4d0320_WYG_004-3a"/>
通也及其衰也羊祜為晉畫䇿謂必藉上流勢若引梁<lb/>
益之兵水陸俱下荆楚之衆進臨江陵平南豫州直指<lb/>
夏口徐揚青兖並向秣陵是以一隅之吳當天下之衆<lb/>
也卒之王濬唐彬胡奮王戎輩長驅席巻順流而下悉<lb/>
如祜䇿而吳不能國矣曩嵗敵人南侵先犯蜀次犯襄<lb/>
陽終犯光黄識者固甚慮之幸得棄去茍覆出熟路必<lb/>
重吾上流之憂昨者蜀道多梗襄漢交急而朝廷特簡<lb/>
元臣付以重任蓋知上流之勢急矣而敵破闗隘驟入<lb/>
<pb n="KR4d0320_WYG_004-3b"/>
興沔繼經金洋取疾走襄郢隨復之郊飄忽震蕩雖若<lb/>
可畏而倐去若非有據要㑹控上流觀變闖機逺撫長<lb/>
駕之略蓋亦天誘其𠂻幸其出此然幸不可以數得而<lb/>
敵國不可以形覘天時向熱敵當北去固無他慮然敵<lb/>
人之多謀也變詐百出去來無常捋取之於疲憊之餘<lb/>
故暫至而不留薄取而無厚望正所以怠我而使不彼<lb/>
虞且將翫之以為常而不復為意外之防也今之短識<lb/>
幸安者必曰敵之破蜀而不留蜀也犯襄陽而無意於<lb/>
<pb n="KR4d0320_WYG_004-4a"/>
襄漢也其志在剽掠耳夫茍其志止此則取道於淮南<lb/>
下為㨗顧乃自蜀而入漢也耶由是觀之敵之詭謀姦<lb/>
計可以見矣彼知夫上流喉衿之地蓋彼之所垂涎而<lb/>
我之所必争也其意若曰志未可以逞而漏其機則我<lb/>
之争也必力心欲進而示之退則我之備之者必懈故<lb/>
前年之入蜀漢也剽掠而止耳今年之入蜀漢也亦剽<lb/>
掠而止耳使吾翫之為常而不疑其謀而吾所以料之<lb/>
者果曰敵之志不在大也其由蜀而漢亦不過就熟路<lb/>
<pb n="KR4d0320_WYG_004-4b"/>
耳是真翫之以為常而不疑其謀矣上下恬嬉而無痛<lb/>
定懲創之圖邊徼闊踈而不為堅悍不可動之計墮軍<lb/>
實而長㓂讎其必自此始矣敵之謀日熟吾之隙日露<lb/>
一旦復由故道取蜀趨漢而吾之謀者必又曰敵所至<lb/>
不過如前日剽掠耳萬一敵既入蜀略地四出命將以<lb/>
據要衝分衆東下徑犯襄漢而擁重兵以規久駐憑上<lb/>
流建瓴之勢以撼吾下合兩淮犄角之兵以闖前其所<lb/>
為謀皆出吾之所不料則上下俱危表裏交急乃追悔<lb/>
<pb n="KR4d0320_WYG_004-5a"/>
於墮敵人之計中則亦無及矣然則思天幸之不可常<lb/>
念敵情之不可測委任沈鷙有謀之將帥分畫險阨當<lb/>
守之地分葺理藩籬綢繆牖戸鳩亡起懦培薄塞虚使<lb/>
皆有以支緩急耐鬬逐而又在廷在邊并力一心如救<lb/>
頭燃如塞舟漏如敵至之無日而月㑹嵗計事事物物<lb/>
必要其成必惟其實其庸可緩乎夫使上流之勢屹然<lb/>
長城萬里之固則敵之所以窺伺我者其謀可寢所以<lb/>
嘗試我者其姦可破夫是之謂嚴上流之備督府之開<lb/>
<pb n="KR4d0320_WYG_004-5b"/>
實在九江豈非鑒於往事而以防江為急耶夫畫江而<lb/>
守固若常說而亦非易事亦嘗妄論守江之三策矣精<lb/>
兵驍將背水迎敵有以挫敵人之銳而張吾軍之膽使<lb/>
彼不得飲馬江湄而我若可以摧鋒拒敵如苻堅之掃<lb/>
境入㓂也梁益既非我有襄沔復為所破使堅順流而<lb/>
下晉將支吾不給而擁衆淝水顧將投馬箠以渡江謝<lb/>
安固已逆輕之矣從容不迫使劉牢之以北府精兵迎<lb/>
擊於前而謝𤣥以重兵殿其後一鼔之餘堅以敗走而<lb/>
<pb n="KR4d0320_WYG_004-6a"/>
江北無戎馬之腥此䇿之上者也不能刼敵於江北而<lb/>
使之垂涎江滸則當擺布戰艦狎弄波濤以寡為衆以<lb/>
竒為正旌旗金鼓氣色精明使臨江浩歎有莫敢南視<lb/>
之意若其冒然一來則設伏出竒乗風縱燎飛礟揚灰<lb/>
横截中流必不容其跬步進如揚林之戰臨水而陣李<lb/>
顯忠分布戈船以其一泊於中流而匿其二於蘆洲待<lb/>
其麾衆渡江則健艣並進勁弩交發而港中所匿戈船<lb/>
出斷其後奪其二十餘艘焚其巨艦又令戰艦踏車掀<lb/>
<pb n="KR4d0320_WYG_004-6b"/>
舞於湍流駭浪中舳艫相啣逆折上下北人憑壘觀之<lb/>
莫不䘮氣勢窮計迫卒不獲逞此䇿之中者也茍恃大<lb/>
江一水之隔而但於江南宿師列戍以為之防則必不<lb/>
能於江中沮敵人之進而使之得以及江岸吾恐長江<lb/>
之險我與敵共敵既得險皆有必死之志而吾江上之<lb/>
師貪生内顧勢不足以支矣如建炎之禍杜充之兵投<lb/>
戈委地不戰而潰則是縱敵及岸之失也甚者開禧防<lb/>
江交植鹿角羅絡江岸㡬同兒戱不知使彼得涉江流<lb/>
<pb n="KR4d0320_WYG_004-7a"/>
次江岸則此不過一炬頃刻之煙熖耳此䇿之下者也<lb/>
故江北之河口一當守也江中諸洲二當守也江之南<lb/>
諸岸口三當守也江北之口不能守則敵船得以出江<lb/>
矣江中之諸洲不能守則敵船得近岸矣銳兵强弩築<lb/>
堡立寨使有以拒敵摧鋒所以守江北之河口也密布<lb/>
戰艦多設伏兵使敵雖出江而不能及岸所以守江中<lb/>
之洲渚也若江南則不過分列兵屯多備舟檝以俟濟<lb/>
師得便則進如斯而已矣今上流之勢既紓江靣之警<lb/>
<pb n="KR4d0320_WYG_004-7b"/>
亦逺政當募江湖之驍捷以補舟師之闕程工閑暇以<lb/>
修戰艦之備而又措置江北之河口某所可以築城堡<lb/>
某所可以置水寨以遏其入江之路營度江中之洲渚<lb/>
某地可以出竒某地可以設伏以沮其絶江之謀大要<lb/>
使一旦倉卒不徒塊守江靣必於江北之河口江中之<lb/>
洲渚應酬無乏倘淮襄有警得以盡銳向敵而無復返<lb/>
顧却慮岌岌於有江面之憂而分其力奪其氣則内外<lb/>
之畫定表裏之勢堅而後取勝之形具矣不然則邊遽<lb/>
<pb n="KR4d0320_WYG_004-8a"/>
戒嚴外方應接之不暇内則怵惕而自危事出倉卒則<lb/>
不過牙璋四出號召郡國不教之卒糾集田野烏合之<lb/>
衆坐縻粟於長江以南謂之防江警報日逺則散遣解<lb/>
弛又復置之於度外則是自開禧以來至於今日之痼<lb/>
病前後同一證候也謀國者烏可不知改圖哉夫是之<lb/>
謂審防江之勢夫上流之備既嚴則江鄂建潤之間可<lb/>
以安枕而上下無俱危之憂防江之䇿既密則蘄黄揚<lb/>
楚之間雖有警報而表裏無交急之勢其利害甚明而<lb/>
<pb n="KR4d0320_WYG_004-8b"/>
易見也夫兎過發矢固不及事亡羊補牢猶可為後圖<lb/>
是區區憂國之小忠也不然以書生之迂闊小吏之疎<lb/>
逺而僭言當世之事是真不自量矣古之謀人固有深<lb/>
居沉思盤礴鬱積於中撫事㑹之未有處者而邂逅旁<lb/>
觀一語之近或觸其機中其㑹足以發其紆鬱未及之<lb/>
思而就其方來之功言固未易以人廢也帷籌之隙惟<lb/>
知院相公先生一過目焉萬一有可以發執事之思則<lb/>
某僭言之罪其庶可免乎不備<lb/>
<pb n="KR4d0320_WYG_004-9a"/>
　　序<lb/>
　　　送袁明仲入京序<lb/>
袁明仲擔簦過門若將逺役余揖而問之曰嵗莫寒侵<lb/>
風饕雪虐子將安之明仲曰亮舊從編修右司謝先生<lb/>
遊今齒長矣而學不進負先生之教是懼亮將問津乎<lb/>
先生而上㑹稽探禹穴踰九嶷浮於沅湘盡覽名山大<lb/>
川之竒一浣心目之陋如司馬子長之所以遊者予曰<lb/>
學莫便乎近其人而取諸物者為粗子由於山見終南<lb/>
<pb n="KR4d0320_WYG_004-9b"/>
嵩華之髙於水見黄河之大然猶必見歐陽公必見韓<lb/>
太尉而後為盡天下之觀天子之都天下人物之所萃<lb/>
子行矣問之在朝材優康濟中外倚重豈無號江左夷<lb/>
吾者乎陳義秉禮姦邪知畏豈無能使淮南寢謀者乎<lb/>
問之在野豈無負王佐才而獨酌新豐者乎豈無志在<lb/>
王室而卧雪長安者乎茍得其人則介編修而往拜之<lb/>
觀其道徳之穹窿聽其言論之竒偉髙山仰止景行行<lb/>
止則雖愚必明雖柔必强其為學之益豈真口耳戔戔<lb/>
<pb n="KR4d0320_WYG_004-10a"/>
之為得哉余將見子之垂槖而往稇載而歸余不敢以<lb/>
吳下阿䝉視子矣編修於予言莫逆試舉似焉明仲曰<lb/>
諾<lb/>
　　　贈易數胡一鑒序<lb/>
萬物在天地間往來屈伸消息乗除皆兩也一而不兩<lb/>
則獨陽不隂天運息矣常夜不晝人事圮矣艮以止為<lb/>
徳而又曰時行則行不常止也以静為體而又曰動而<lb/>
不失其光明不專静也胡一鑒為余以數起卦得艮之<lb/>
<pb n="KR4d0320_WYG_004-10b"/>
四曰時止則止外體也時行則行内體也余曰不然有<lb/>
止則有行有静則有動二者互為之用而後造化神山<lb/>
之凝重而雲興焉冬之閉藏而物始焉皆艮之義也顧<lb/>
行而合時措之宜動而得光明之道則行非妄行動非<lb/>
妄動矣行而宜動而順惟知止而能静者見之不則憧<lb/>
憧往來朋從爾思方寸亂矣眸子眊焉行則躓動則閡<lb/>
又誰咎哉一鑒曰吾乃今知連山首艮而受之震其至<lb/>
矣乎請書此以為贈<lb/>
<pb n="KR4d0320_WYG_004-11a"/>
　　狀<lb/>
　　　申措置南安山前事宜狀<lb/>
某照得南安林峒自嘉定間羅孟二李元礪等作過以<lb/>
至年來時作時止狼子野心委是難以保信某被命來<lb/>
此幸承招撫已定之後即出約束戒飭軍縣隅總安輯<lb/>
調娛惟欲安静而互相讎殺澒洞未已凡五七次已與<lb/>
之隨宜解釋然近者傅元一之警驟集三四千人㡬致<lb/>
驚擾亟責縣官招誘傅元一出官且一面調兵前去南<lb/>
<pb n="KR4d0320_WYG_004-11b"/>
安縣措置招捕其賊徒以傅元一既出無人為首且見<lb/>
南安増戍不已方爾釋散此其措置闗防勢不容緩須<lb/>
至畫一開具項下　一峒民作過非如他賊相擾能四<lb/>
出為亂近則出至南安南康大庾諸邑逺則出至南雄<lb/>
韶州管下纔有所得即便歸峒正如鼠狀不敢離穴雖<lb/>
然不能為亂而常足以致亂如前此百丈平固之賊則<lb/>
由黄十五之變窺見郡縣奔命之勞因為投隙抵巇之<lb/>
舉區區謂當置一軍寨且以千人為率屯於諸峒出入<lb/>
<pb n="KR4d0320_WYG_004-12a"/>
必由要衝之地専一教練防把伺其來則勦之彼必不<lb/>
敢輕犯彼若從他蹊旁出則我軍入闖其穴亦必不敢<lb/>
輕出聲勢既張姦謀自息所有置寨去處一面參酌士<lb/>
民公言踏逐𦂳切去處討置起造供申　一置寨軍兵<lb/>
不須别有調遣照得本司昨置大傳石龍兩寨正在峒<lb/>
中平坦之地古城一寨正在南安縣下始基於王金部<lb/>
涔終成於趙寺丞汝讜初申朝省行下寨官係本司辟<lb/>
差材武人寨兵不許承受差使不許調遣移戍專一在<lb/>
<pb n="KR4d0320_WYG_004-12b"/>
寨教習事藝自立寨之後十年之間峒㓂有所憚而不<lb/>
作只縁中間有失初意調三寨兵出防鹽子為賊所窺<lb/>
打破三寨而舒慶二黄十五之變相繼而作以此見得<lb/>
近峒處不可不為彈壓之備利害甚明今來三處舊寨<lb/>
未能頓復三寨兵額且闕其半見己一面招填取足外<lb/>
餘就本州禁軍吉州强勇軍瑞金武雄軍㑹昌强勇軍<lb/>
及諸縣土軍内酌量抽差更畨屯戍　一贛州禁軍額<lb/>
管若干人廂軍額管若干人今來共闕若干人所有見<lb/>
<pb n="KR4d0320_WYG_004-13a"/>
在廂軍盡充厮役而壯城禁軍仍為諸㕔占破幹官㕔<lb/>
有占至百十人者平時不識教閱緩急調遣不行今來<lb/>
盡占前項廂禁軍缺額填刺雖足壯城廂軍並皆要及<lb/>
等仗强壯人却發廂軍下諸官㕔照合得人數外所有<lb/>
禁軍並與押囬各歸營壘免有役使得養息筋力日習<lb/>
事藝若將來禁軍有缺額仍就壯城廂軍中揀選陞刺<lb/>
庶㡬更畨山前可以倚仗　一贛州管下如寧都有城<lb/>
舊為賊人巢穴處及南安峒中多有隨賊出草有過無<lb/>
<pb n="KR4d0320_WYG_004-13b"/>
歸不齒於鄉里之人與夫單身鹽子被罪逃軍打把弓<lb/>
手等人身手可用無所顧藉出入林峒伺隙喜亂誘脇<lb/>
良民唱呼生事皆由此曹今來招填贛州廂監軍本司<lb/>
三寨兵除刺子弟外仍榜下諸處許前項人並來應募<lb/>
更不問所從來等第揀刺可以收羅田野拳勇生事之<lb/>
夫而軍伍獲趫捷有用之卒實為兩便　一昨來陳寺<lb/>
丞申請令㑹昌縣知縣以軍使禁銜欲招戍兵數百人<lb/>
彈壓鹽子昨來本縣止招到一百餘人在縣屯戍今契<lb/>
<pb n="KR4d0320_WYG_004-14a"/>
勘㑹昌雖是鹽子路頭然千百為羣皆從鄉落往來間<lb/>
有警急此百人者安坐縣中救援無及且彼衆我寡未<lb/>
見其足為損益除已别商議措置鹽子一項外今欲抽<lb/>
差上件軍分前來山前更換移不用之兵於有用之地<lb/>
委合事宜從今任王㮚年滿後所有㑹昌軍使免令知<lb/>
縣繫銜　一南安峒中前是赤水疋袍之民憑負險阻<lb/>
怙終喜亂然非六保水路諸峒之人與之附和亦不敢<lb/>
輕有動作訪聞六保水路峒丁多欲安靖以保家室各<lb/>
<pb n="KR4d0320_WYG_004-14b"/>
家以栽種薑蕷為生前日傅元一之徒迫脅六保之人拔<lb/>
其薑蕷强之從亂而不肯從亦見其間非必盡無忌憚<lb/>
如隅總等人實為官司臂指雖未必盡皆忠實要亦自<lb/>
有知義自愛家温有顧惜者官司平時以恩意固結有<lb/>
事以賞罰激勸則峒中動息纎悉可聞或使之彈壓不<lb/>
肖調娛間隙或使之㩦間賊徒捕斬兇渠恱以使之必<lb/>
可得力已行禮請有家資識道理者前來本司諭以徳<lb/>
意及行下根刷諸峒隅總姓名各與換給新帖責令専<lb/>
<pb n="KR4d0320_WYG_004-15a"/>
一督察姦邪彈壓鄉保凡有峒丁生事萌芽之初便仰<lb/>
先將姓名具申一靣解散如或不悛即仰便宜結約毘<lb/>
近隅官都保將生事人捕解或有拒捍許令從長區處<lb/>
如功狀顯著並當厚加犒賞或申朝廷補授官資元有<lb/>
官資别與陞轉　一近年峒民習見官司招安之利偶<lb/>
有争鬬因至讎殺犯罪難逃便欲出闗集衆出草生事<lb/>
然行闗揭旗或取其鄉有讎之家或捉押愚蠢單獨之<lb/>
夫出名為首迫脅起事其用心以為官司若欲窮捕則<lb/>
<pb n="KR4d0320_WYG_004-15b"/>
禍歸主首之人若欲招安則可推出以嘗試官府而其<lb/>
中實専進止實行闗集之賊遂可免禍得利今來榜下<lb/>
諸峒茍有仍前生事之風仰鄰近諸隅密切速具首謀<lb/>
冩闗行闗人姓名飛申官司勦捕須要獲的實首謀等<lb/>
人方與休息或徒黨鄰近隅總能用計捕解能自斬戮<lb/>
前來斷與厚賞補官定不容妄攤假名為首人出官指<lb/>
掩以圖休息庶㡬有以破姦兇之謀絶希覬之念　右<lb/>
措置闗防固當随時酬應而大槩須從此數者為先除<lb/>
<pb n="KR4d0320_WYG_004-16a"/>
己一面施行外謹具申尚書省樞密院伏乞指揮劄下<lb/>
以憑遵守<lb/>
　　　申省措置峒冦狀<lb/>
恭凖省劄備奉聖㫖令某將帶提刑司職事時暫前來<lb/>
吉州任責措置討捕湖南酃縣殘破吉州永新安福兩<lb/>
縣賊徒務在目下勦蕩净盡除己尊禀回申外照對酃<lb/>
冦發作只因縣令陳秉義者科歛苛刻致失人心姦民<lb/>
喜亂遂借斷治划船不平事為名閧集徒黨越境刦掠<lb/>
<pb n="KR4d0320_WYG_004-16b"/>
亦有無行止士人從而教揉作為詩賦遍貼鼓惑㐫暴<lb/>
隨之其徒日衆吉州兵少應援不及永新安福被其禍<lb/>
當來湖南若因其出峒早作措置以殱其後亦不至猖<lb/>
獗如此本司以吉州一壁係屬帥司調遣深恐相去遼<lb/>
絶不能及事聞警之初亟調本司所有三寨任田等處<lb/>
軍兵委將官黄正己趙雄前去䇿應其間事宜亦節次<lb/>
具申朝省今來張總管之兵既至雖勦逐得捷而其徒<lb/>
或出或没又有睥睨龍泉太和等處日有急報南安諸<lb/>
<pb n="KR4d0320_WYG_004-17a"/>
峒自向來招撫後峒丁讎殺時有嘯聚至五七次近者<lb/>
傳元一一項聚至數千人㡬至出草本司亟行撫定幸<lb/>
方安静而又許應二彭三五者為見酃㓂猖獗多得財<lb/>
物婦女回峒乃謀結連通同刼掠公然行閧作㓂許以<lb/>
虎彭勢彪出名閧集諸峒不逞之人至四五千人分頭<lb/>
刼掠今月初十日㑹於上猶城下徑取南康入贛縣界<lb/>
聲言借路下吉州太和欲合酃㓂本司亟牒吉州張總<lb/>
管照㑹仍取回本司所發黄正巳趙雄兩項軍兵前向<lb/>
<pb n="KR4d0320_WYG_004-17b"/>
太和扼斷賊人下吉州路以謀伐賊又牒南安縣權發<lb/>
本司所調池司任將陳仲兩項軍兵急回南康欄截賊<lb/>
人歸路却就贛州見存禁軍内㨂選壯勇之人重立賞<lb/>
格調遣衝擊其賊人志不得逞突至西水放火取小路<lb/>
四散歸峒又復生計分頭從龍泉縣界謀犯吉州十四<lb/>
日從羅家峒侵大小黄沙陽村等處又一火駐劄南康<lb/>
管下逼近禾原本司即牒張總管分撥軍馬前去龍泉<lb/>
防捕外其賊人姦謀叵測須合掃蕩擒戮渠魁俾來者<lb/>
<pb n="KR4d0320_WYG_004-18a"/>
知所懲戒方保後來無事某雖以痼疾發作力丐祠廪<lb/>
適有冦警己即具申尚書省樞宻院自詭任責不敢以<lb/>
賊遺君父今又准省劄行下令某移司任責措置斷凖<lb/>
省劄行下恐州縣無兵可用無財可支見調淮西招信<lb/>
軍池司人馬及建寧府泉州左翼軍兵二千人付張總<lb/>
管總轄且令諸司於見管錢内應副激賞供億之費仰<lb/>
見廟謀深逺動合事宜某切有區區愚慮條具於後<lb/>
一伏准聖旨令某移司吉州任責委合便宜區區之見<lb/>
<pb n="KR4d0320_WYG_004-18b"/>
以為吉州之冦自外而作是皮膚之病也南安之冦自<lb/>
内而作乃腹心之憂也湖冦巢穴在於酃縣越界刼掠<lb/>
若令湖南以重兵臨其巢穴賊人回顧惴不自安或既<lb/>
出而不可歸或已歸而不敢出却從本司調兵為掎角<lb/>
與之夾擊自可集事今南安之冦相繼而作乃在江西<lb/>
接連之路萌蘖之初尤當防遏不可使之燎原以賊人<lb/>
姦謀方窺吉州欲合酃冦萬一遂其姦計則吉州愈難<lb/>
支吾上流郡邑必將震動以吉贛事勢緩急計之只當<lb/>
<pb n="KR4d0320_WYG_004-19a"/>
且就贛州調遣措置為便向使無南安峒丁之變在某<lb/>
當即日就道便為吉州置司之計今南安項洞方殷迫<lb/>
近贛州在某當量緩急隨宜制變乃無失䇿見今已給<lb/>
格勵隅總安輯諸峒以孤賊勢宻設方畧必擒賊首庶<lb/>
㡬峒民安業不至相延而起外牒張總管提兵於永新<lb/>
龍泉兩路嚴為防把以塞酃冦來路却候朝廷所調諸<lb/>
處大軍之來别具事宜討捕　一目今吉州兩縣既破<lb/>
他邑皆為防禦之備財賦所入必虧兼以連年兵盗相<lb/>
<pb n="KR4d0320_WYG_004-19b"/>
仍餽餉盡仰給於吉州委是事力空匱而贛之創殘未<lb/>
復賦稅失䧟至仰𣙜酤以供助軍湏某到任痛加撙節<lb/>
半年所儲數日調發已覺素手兩郡並罹盗賊之禍决<lb/>
難應辦今准省劄令諸司以見管錢物那兊支遣别與<lb/>
出豁但彼此司存渙散難一少有扞格便有乏興之患<lb/>
不若從朝廷劄下本路轉運司専一應副糧餉一事如<lb/>
激賞等用乞從朝廷科降銀㑹或指定州郡如袁州臨<lb/>
江軍無為州建昌軍等處截撥綱運錢數發下應副支<lb/>
<pb n="KR4d0320_WYG_004-20a"/>
遣方免失事　一用兵之道賞行貴速激厲戰士及隅<lb/>
總等人須得眞命告身有功即與書塡欲望朝廷科降<lb/>
承信郎三道進武校尉進勇副尉各五道副尉各十道<lb/>
在某决不敢以名器假人以布私恩候立功書填即行<lb/>
具申未用者當置籍抄具實數申宻院照㑹　一軍前<lb/>
使喚非素知其人可以倚仗者實難委用欲望朝廷特<lb/>
降指揮容某時暫選辟事已不敢援例<lb/>
</p>
<p>
</p>
  </div>
<div>
                <head>漁墅類稿巻五</head>
    <p>
<pb n="KR4d0320_WYG_005-1a"/>
欽定四庫全書<lb/>
　漁墅類稿巻五　　　　　宋　陳元晉　撰<lb/>
　　記<lb/>
　　　潭州州學先賢堂記<lb/>
濂溪先生上承孟氏之傳傳明道伊川二先生而道益<lb/>
明祠於學舊矣龜山楊先生文定五峯二胡先生晦庵<lb/>
朱先生南軒張先生見知聞知發明衛翼之功尤大其<lb/>
附之祠則潭其所㳺居云爾祠寓稽古閣之翼室余來<lb/>
<pb n="KR4d0320_WYG_005-1b"/>
眡事三日謁先聖已則謁先賢顧瞻位置湫隘面勢䵝<lb/>
昧大懼不足以竭䖍教敬規易置之多事未皇也越明<lb/>
年五月上印將行㑹帑有羡相先聖廟門之右得隙地<lb/>
縱十丈横半之草莽藂翳下為汚池然嚮南明敞平治<lb/>
而埤益之作祠為宜遂出錢緡三千米石二百委善化<lb/>
令趙君汝溆文學雷君必奮共圗之且俾以故侯西山<lb/>
真先生列之祠十月趙君以書來告廼七月朔肇役庀<lb/>
徒焚薉翦蕪疏洳決汚築贏千夫厥基砥如立堂三楹<lb/>
<pb n="KR4d0320_WYG_005-2a"/>
延宇垂阿繚以修廡屏以崇閎工堅材良鉅麗宏壯可<lb/>
百年不壊也余方歸憇武夷山中士友岔集客有詰余<lb/>
者曰潭非昔康裕比城復扵隍戎復扵莽托裏捍表䕶<lb/>
有慮無是所急也茍力之紓釋此不虞而頋彼之圖子<lb/>
非迂乎余曰邇謀若切逺猷若迂其來尚矣雖然艱難<lb/>
危急之秋衆心成城以理義之強也無競維人以衆善<lb/>
之助也學術明則人心正師道立則善人多潭之民以<lb/>
淳古稱士以節義著其質厚其志美牖之以學而表儒<lb/>
<pb n="KR4d0320_WYG_005-2b"/>
先以風之俾民若士以瞻以儀良心興起而知人之所<lb/>
以貴於物中國之所以别扵外夷者必尊君必親上可<lb/>
殺可辱而不可與為亂出而立乎人之本朝有陳義秉<lb/>
法之風有首公犯難之操誠死社稷誠死封疆使姦邪<lb/>
閉息而緩急有所怙其闗繫頋不重乎是則師帥之事<lb/>
區區所為作祠之意客乃謝不及因書以遺趙君俾刻<lb/>
之石以諗學者焉<lb/>
　　　廣州州學序賢亭記<lb/>
<pb n="KR4d0320_WYG_005-3a"/>
淳熈初元詔州縣學立射圃獨嶠南以荒逺無應令越<lb/>
五十年而南海郡博士許君巨川始克為之相地番山<lb/>
之趾散蕪輦穢增庳夷髙抗侯於西締亭於東凡費錢<lb/>
十萬出於君所捐與帥守應純之所佐者各半之亭成<lb/>
扁曰序賢侯又以弓矢贈君乃率諸生合射非籍於學<lb/>
非齒於鄉而徒以藝進者不與其寮陳元晉適以校文<lb/>
聫事觀其成諸生進而以記請辭不獲則為之誦所聞<lb/>
曰周官六藝射次禮樂澤宫所差諸侯由此其選以射<lb/>
<pb n="KR4d0320_WYG_005-3b"/>
教士尚矣而羿之善稱於天下卒不為孔孟所予何哉<lb/>
古之射禮擇耦為先公罔之裘序㸃揚觶而延堵觀之衆不<lb/>
肖者却而未純扵善者恧不敢進惟執徳信道之篤者<lb/>
在焉故吾夫子所與揖升下飲者皆賢也而弓矢云乎<lb/>
哉苟夸藝而不貴徳則號猿貫虱折翼附膚者控弦而<lb/>
登而洙泗及門或羣形其絀矣而可乎許君飾己以先<lb/>
物康色以誘善吾黨浩然歸重而臺閫敬信之由是聲<lb/>
應氣合學政畢舉創小學廣弟子員増嵗廪之租補庋<lb/>
<pb n="KR4d0320_WYG_005-4a"/>
藏之籍講鄉飲之禮飾丁祭之服矣而又以餘力及此<lb/>
且表亭示訓為諸生勸其用力勤其存心忠諸生其何<lb/>
以稱繼自今日脩身為弓矯思為矢立義為的定而後<lb/>
發春秋㳺藝借之以驗行事曰凡吾平日所為果若賢<lb/>
歟果足稱先生所序歟若是而面正鵠布武此亭可無<lb/>
愧色行有不慊於心則望矍相而返者心誠求之益求<lb/>
所以稱所序雖不中不逺矣諸生曰諾請以是為記嘉<lb/>
定昭陽協洽嵗除月望日文林郎廣州增城縣丞臨川<lb/>
<pb n="KR4d0320_WYG_005-4b"/>
陳元晉記<lb/>
　　　汀州卧龍書院記<lb/>
紹定二年閩冦自汀之潭禍延邵劔聲震建福漳泉之<lb/>
間明年四月通判安豐軍事李公華被命䕶淮西軍討<lb/>
捕首㑹招捕使陳公韡决策所向公謂賊之根源於潭<lb/>
飛招賢者腹心也流漫於數郡十餘縣者四支也潰其<lb/>
腹心則四支不能振掉矣時賊方四出公自延平轉戰<lb/>
而前指賊之巢穴為的賊歸則邀擊來則迎勦將士用<lb/>
<pb n="KR4d0320_WYG_005-5a"/>
命遇賊則克南𢷬招賢之墟北夷潭飛之窟兇渠失據<lb/>
次第就擒而閩冦之大勢定矣初冦亂方殷汀卒闖隙<lb/>
陵守將為暴内外交急人心摇摇公詭辭調温陵戍兵<lb/>
來汀已宻布靖内之畫至是入攝郡事首亂伏誅一塵<lb/>
不驚民之惴不自保者乃克復有其家室天子嘉之命<lb/>
公為真公當師旅飢饉之餘簡節疎目輯散鳩亡威暢<lb/>
恵孚人和嵗稔退食之暇考圗訪古知郡後山麓故有<lb/>
卧龍亭者葢因山取名嵗久圮矣獨陳公元輿之詩在<lb/>
<pb n="KR4d0320_WYG_005-5b"/>
猶膾炙人口觸境興懐庀工肇役相郡西偏為堂三楹<lb/>
前榮後室翼以兩廡扁仍亭舊曰卧龍書院而刻諸葛<lb/>
忠武侯遺像於其間圗八陣竒正之勢書王業不偏安<lb/>
漢賊不兩立語於左右壁而朝夕瞻敬以寓願學思齊<lb/>
之意葢不徒存故迹侈後觀也則遺書屬元晉記之元<lb/>
晉惟疇昔畨禺幕府與公為寮相得最深風簷握手月<lb/>
牖對床劇談世事往往至夜分嘗相與竊嘆今世之士<lb/>
氣卑論弱不以厚處其身觸事畏縮惴惴若不可為者<lb/>
<pb n="KR4d0320_WYG_005-6a"/>
顧余無挾妄行擬歩輙躓方自退省而公敏識強力易<lb/>
人所難功立名顯且以昔賢之逺且大者自期此余所<lb/>
媿而樂為天下道者焉敢以固陋辭夫靈於物而為人<lb/>
秀於民而為士凡宇宙内事皆吾分内事也茍一物之<lb/>
不體則吾身為不仁古之人視民饑溺由己所致弗克<lb/>
俾后為堯舜則若撻於市葢士之一身其任重固如此<lb/>
而非曰食君之禄則懼其以不任事為辜耳而况大義<lb/>
未伸四郊多壘事㑹方來顧沈酣於生死醉夢之境頑<lb/>
<pb n="KR4d0320_WYG_005-6b"/>
然而弗之思可乎公受任驅馳不肯以賊遺君父謀畫<lb/>
夙成機警㨗出料事制變卒潰於成固已賢於人逺矣<lb/>
然猶慨慕忠武侯之風而竊有志焉其知士之所以為<lb/>
士者歟雖然有閎大廣博之思必有歛退宻察之功有<lb/>
激昂奮發之志必有沈重静專之守忠武侯之風烈炳<lb/>
然與日月爭光固其志略所就然友元直拜徳公尚賢<lb/>
好善休休有容其蓄徳甚裕也集衆思廣忠益惟恐已<lb/>
有纎芥之闕其處巳甚嚴也躬耕草野無意聞逹身都<lb/>
<pb n="KR4d0320_WYG_005-7a"/>
將相所欲不存視天下無一足以動其心者其操持甚<lb/>
固也然則忠武侯之所以抗志明義不撓不折足以質<lb/>
諸天地而不慙者豈夸詡之為哉要有為之本者矣故<lb/>
因公之請輙誦所聞而致朋友切磋之義焉公於余言<lb/>
莫逆儻以為然乎公字實夫建安人為辛未進士以功<lb/>
擢大理寺簿今以直寳章閣守郡云六年正月既望臨<lb/>
川陳元晉記<lb/>
　　　翁源縣令㕔壁記<lb/>
<pb n="KR4d0320_WYG_005-7b"/>
余與李實夫為辛未同年後十一年㑹於羊城又為同<lb/>
幕時翁源令闕諸司推實夫能議辟上余愛實夫之才<lb/>
之竒謂不應深入瘴重處實夫笑曰今仕者每患五削<lb/>
不易得故抗走塵俗惟視上官色可否脅息不敢喘同<lb/>
列矛㦸相向見便則奪權要之門茍可梯媒如蟻慕羶<lb/>
如蚋聚醯不復顧惜名義使其氣餒精摇為身之殃心<lb/>
之病者甚於瘴也華誠未能忘情斯世使得一山水縣<lb/>
治之為可扳功令為脫選計其吾心休休焉出則勤於<lb/>
<pb n="KR4d0320_WYG_005-8a"/>
民入則休於書比及三年神全守固無愧怍於俯仰間<lb/>
猶將使窮林深谷匹夫匹婦皆無所疾苦瘴焉能病予<lb/>
哉於是辟上不辭命下即日就道未㡬政聲獵獵日起<lb/>
<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>婺得職流徙復業僵植壊修百廢具舉隐然為韶五<lb/>
邑㝡两臺交薦之且通籍殿中矣葢不惟實夫之才術<lb/>
足以自著而其識趣夐出流俗之表為難能也又三年<lb/>
余需次里中實夫遣介走千二百里來告縣治之成且<lb/>
曰翁源舊無壁記父老黄汝旻多能言舊事暇日帥僚<lb/>
<pb n="KR4d0320_WYG_005-8b"/>
佐載酒訪之得乾道乙酉以來宰者姓名自張君敖而<lb/>
下十有五人乃夀諸石以補闕典敢求數語鑱其上噫<lb/>
實夫之敏於事雖其小者不茍如此故予不復為漫衍<lb/>
而直書實夫所以來翁源之意以告後之君子毋徒曰<lb/>
小邑寡民云耳皇上踐阼之初元八月既望宣敎郎新<lb/>
慶元府奉化縣主管勸農公事兼兵馬監押臨川陳元<lb/>
晉記<lb/>
　　　崇安衢川橋記<lb/>
<pb n="KR4d0320_WYG_005-9a"/>
徽猷建安李公上長沙帥印將行謂某曰距崇安東南<lb/>
三十里有石巋然㧞起曰劔巖又南行十餘里里號建平<lb/>
有水合流於巖之兩腋曰衢川余族姓居焉葢三百餘<lb/>
年里人因名李衢又數里許曰衢峽相距三十丈而贏<lb/>
兩山唅呀壁立斗絶中通一水湍激如箭故有橋而屋<lb/>
其上則余叔父南雄使君某所作也嵗久橋朽而屋且<lb/>
燬霖潦淫溢則行旅重足倚擔嘑渡不得濟余欲更造<lb/>
久之前年夏出嶺留贛族兄富復以是請余摸索槖中<lb/>
<pb n="KR4d0320_WYG_005-9b"/>
俸餘可辦此役則諉富歸而相其地地初屬南雄諸孫<lb/>
至是合辭願以地佐余於是練日得卜肇役庀徒工役<lb/>
讙趨不勤鄉閭輦石埤址障狂墉如飛梁作宇搴空翼<lb/>
如繄衢川有橋子其為我書之某曰今人乍見孺子將<lb/>
入井匍匐往捄非要譽於鄉黨朋友而螻蟻可憐猶編<lb/>
橋活之心誠厚於仁也公疇昔浚湟川奠閩嶠濡清江<lb/>
此手所活多矣則視里中之墊溺者能恝乎抑某竊有<lb/>
感焉有南雄則無橋而能有橋有徽猷則橋廢而復有<lb/>
<pb n="KR4d0320_WYG_005-10a"/>
橋衢川顧不以李姓重乎鄉里有巨人長徳河潤山暉<lb/>
漸被實多興利除疚嘉頼實衆獨一橋云乎哉今之士<lb/>
固有慰題橋之願則襮印綬澤輿馬徒以耀桑枌為榮<lb/>
茍可梯巳植私為穽為壑以患苦其鄉黨鄰里而不嚬<lb/>
其顔者視公用心為何如夫薄於所厚何所不薄能援<lb/>
天下之溺者固利鄉邦一念所推也公曰是我心之所<lb/>
同然者筆是為記可也橋經始於某年某月越某日而<lb/>
告成厥費為幣若干緡云<lb/>
<pb n="KR4d0320_WYG_005-10b"/>
　　　贛州清平堂記<hi>代李實夫撰</hi>
清平有堂識余喜也喜者何志民不志功也端平三年<lb/>
三月夏南安峒丁踰嶺掠韶雄屬厭而還余方上廣漕<lb/>
印奉詔奏事道間被命布憲江右仍領贛事丞相書趣<lb/>
疾驅余不敢辭詣所部則賊招矣余幸蒙成而亦不能<lb/>
不過計狼子野心不一大治使得氣去復利導之懼有<lb/>
後憂居無何挾仇交兵包藏嘯呼圜視欲起者踵告矣<lb/>
調解開釋倐聚忽散而酃冦作時贛兵出援永新戍上<lb/>
<pb n="KR4d0320_WYG_005-11a"/>
猶王安民嗾許彭乘虛首禍一日飄忽入贛謀趨吉以<lb/>
合酃冦余亟趨廬陵兵泝萬安逆塞賊衝伐謀也又黙<lb/>
計尺藉中無可使者然坐視其恣肆而莫之攖則賊易<lb/>
我滋甚乃出帳前淮校夜射賊營賊驚且遁量時度力<lb/>
人人言招之便余不謂然帷幕下士陳元晉曰兵以氣<lb/>
作少可擊衆着着中機㑹能速集事則財不至甚費能<lb/>
如此則滅賊不難與余意合遂决征謀首汰鄉人之尸<lb/>
將官而避事者立幟庭下掲醲賞以募死士余親簡視<lb/>
<pb n="KR4d0320_WYG_005-11b"/>
而與之約凡十人為隊行則相保任戰則相救護一人<lb/>
死則九人相連坐先登得雋賞如格且刺填禁卒額衆<lb/>
聽令已超距截髪誓以死往適㑹昌強勇瑞金雄武雩<lb/>
都平頭南康蓮塘之軍皆集悉付池司任思定俾跡賊<lb/>
所在追捕復捐緡錢二千委南康令戴翼犒義丁為掎<lb/>
角助賊之出也四面鷙匿狙伏之姦方覘我利鈍以决<lb/>
作息計非萬全不可賊出彌旬矣料其氣竭歸必不整<lb/>
出其不意擊之必克任思定者從軍久未登勇爵取夙<lb/>
<pb n="KR4d0320_WYG_005-12a"/>
庋告身馳一介持諭思定能取疾走賊所有功即授之<lb/>
思定感激亟進王溪與賊遇皷勇直前一勦千餘賊溪<lb/>
流為斷俘馘狎至盡奪所掠子女輜重賊敗竄匿山谷<lb/>
王安民竟死於前賊氣大沮猶分其徒復出龍泉掠萬<lb/>
安侵太和睥睨廬陵乃檄張旺逆之永陽任思定邀之<lb/>
桃林上下首尾夾擊而戴應奎中捍太和先後俱以捷<lb/>
報許彭復鳩宿賊健鬬者八千餘人闖廣而南廣郡先<lb/>
被牒有嚴備賊不能前盤礴躑躅於大庾信豐之間四<lb/>
<pb n="KR4d0320_WYG_005-12b"/>
出以撼山塞度賊勢蹙矣宻結知義者夷賊窟穴携賊<lb/>
友黨且邀其歸而圗之分擘一定賊至桐木崗戴應奎<lb/>
首挫其鋒賊衆若林雖敗方狺狺然迭出鬬我師任思<lb/>
定麾騎兵繞其後賊不能陳屠殺盈野視王溪之功加<lb/>
雋焉賊走退無所㨿竟就擒以檻車來正嘉熈初元正<lb/>
月十一日也距賊入贛两月餘方新山堂落成因念疇<lb/>
昔臨汀夷荒剔穢之艱甞作新堂取賈琮平賊故事扁<lb/>
以清平及來領贛威望無以壓難俾民罹冦虐無狀有<lb/>
<pb n="KR4d0320_WYG_005-13a"/>
靦猶幸撲滅早庶㡬箬鹽荷飯佩犢帶牛復見太平之<lb/>
舊而消烽灌燧使田里無愁歎之聲是固拙守之所自<lb/>
喜者則取汀之堂名復掲於贛為宜雖然痛定思痛則<lb/>
今日之事直幸而集爾余嘗揣三十年來已往之跡自<lb/>
羅李不靖惟許俊龍泉黄土一捷甚偉中間顧以招安<lb/>
為第一義使姦邪生心如地塵隨掃隨生迨王金部涔<lb/>
擒鄧冦留直院元剛擒鍾冦而石龍太傅古城三寨参<lb/>
錯於冦所出入之衝峒民之不敢動者十數年來者失<lb/>
<pb n="KR4d0320_WYG_005-13b"/>
創寨本意輕調兵出舒冦無所忌而動黄曾因之效尤<lb/>
生孽當路者一切以煦濡涵貸為事出爵賞奸捐金買<lb/>
静後循前謬牢不可破㡬何其不誨盗哉余始至規營<lb/>
阨塞處屯精銳三千人虎視洞口聫結隅總宻察潜制<lb/>
使其動則不得出出則不得歸既聞於朝矣未報而許<lb/>
彭之變起四顧百短呈露寮吏切切耳語謂必敗乃公<lb/>
事三邉孔棘甲兵錢穀之間廟堂正爾應酬叫呼不能<lb/>
遽徹臺屬郡佐亦被朝命方雜然出冀成事余孤立一<lb/>
<pb n="KR4d0320_WYG_005-14a"/>
意憑虛運掉以希一勞永佚之福則其遂濟登滋不謂<lb/>
之幸而集得乎思舊聞南安退校語謂前此陸梁等耕<lb/>
夫耳葢䧟於姦人之穽至死不悟而來者積玩無所創<lb/>
故其從亂也輕姦人造謀必怵愚賤單獨之夫出名首<lb/>
事而隂顓進止於行間梱載而歸不饜不止卒又推首<lb/>
事者出要我市招否則詭託於義執戮獻狀官吏甘其<lb/>
欺幸無事姑縻以爵首者僭盗之賞從者味盗之腴此<lb/>
盗所由蔓也今兹反招從捕彼亦無得有䘮造謀者死<lb/>
<pb n="KR4d0320_WYG_005-14b"/>
首禍者誅從亂者勦篁叢蒲澤氣奪膽落有以成官府<lb/>
尊重之勢矣潢池弄兵飢寒所廹單車撫定用輯民散<lb/>
昔人非不武也若怙頑喜亂伺隙興戎俾下人有輕上<lb/>
之萌長此安窮故余因堂成輙書昔所聞今所行之詳<lb/>
以告後之君子俾知所以靖我民者噫自居於弱不思<lb/>
所以自強之道而欲媚人以求安皆侮之招亂之階也<lb/>
豈獨峒冦為然哉余建安李華實夫也嘉熈元年四月<lb/>
既望記<lb/>
<pb n="KR4d0320_WYG_005-15a"/>
　　　牧齋程伯強遷墓記<lb/>
寳慶乙酉十月乙酉程寅仲孟敬遷牧齋先生之柩𦵏<lb/>
於崇仁鄉鶴鳴山之麓初牧齋無恙時某嘗芒鞋相從<lb/>
自山莊過公前所塟石井岡公曰是吾容棺之墟也余<lb/>
夙嗜郭璞書苦於貧不能得佳城姑存是以待來者余<lb/>
官章貢聞公殁且𦵏則移書以公所為余言者告孟敬<lb/>
孟敬復余書曰寅仲之貧猶先君卬取頫拾經營朞年<lb/>
而克襄大事若改為之須少暇始能及是耳越三年余<lb/>
<pb n="KR4d0320_WYG_005-15b"/>
歸里中每與孟敬談及前事未嘗不流涕嚬蹙以為是<lb/>
不可安一日過余津津若有喜色扣之則曰得地矣孟<lb/>
敬之志亦可悲矣夫余與孟敬為丱角交志相得道相<lb/>
合也而孟敬連枉塲屋竟未能取一第為親榮而親之<lb/>
亡也力貧攻苦求以承其志者若恐其不得安焉孟敬<lb/>
之志亦可悲矣夫遷有日廼為識其日月於幽若牧齋<lb/>
行事則有國録李公之銘在<lb/>
　　䟦<lb/>
<pb n="KR4d0320_WYG_005-16a"/>
　　　䟦章少機詩<lb/>
辱示詩編何其富也東坡先生嘗云眉山道士李伯祥<lb/>
好為詩如夜過修竹寺醉打老僧門要自可愛然一聫<lb/>
之外無傳焉少機警句既為李公子經拈掇而又欲盡<lb/>
出其餘傳於人視李道士褊矣巨編奉歸三劵助刻梓<lb/>
之費<lb/>
　　　䟦裘元量竹齋漫存詩<lb/>
孟子曰誦其書讀其詩不知其人可乎某生晚不及識<lb/>
<pb n="KR4d0320_WYG_005-16b"/>
竹齋裘公嘗見章泉老先生言公之詩氣和韻逺當入<lb/>
江西後𣲖比得竹齋漫存一編讀之竊獨愛其與弟元<lb/>
徳安樂窝詩有莫春浴沂風雩詠歸氣象是可以知其<lb/>
人矣雖然竹齋所存葢與西山對峙固有不待詩存者<lb/>
　　　䟦吳士剛詩<lb/>
詩三百篇雜以小夫賤𨽻之作而夫子蔽以思無邪葢<lb/>
先王之澤也王澤竭而後之詩駁矣遺物絶俗者其辭<lb/>
誕憤世嫉邪者其辭激慷慨功名者其辭夸流連光景<lb/>
<pb n="KR4d0320_WYG_005-17a"/>
者其辭靡是故君子貴養其辭之所自出吳士剛父子<lb/>
皆嗜詩有樵隠遺藁楚山狂吟氣豪辭壯如出一律亦<lb/>
甚可喜矣更能於前軰所謂發穠纎於簡古寄至味於<lb/>
淡泊者涵茹沉浸而放於辭則至矣士剛以為如何<lb/>
　　　䟦楊伯傅詩後<lb/>
前軰謂作詩必此詩定知非詩人近世宗晚唐者則以<lb/>
體物切近為工以寄興髙逺為忌而或者謂後山好處<lb/>
如參洞山禪不着正位是果何說邪楊兄伯傅留意於<lb/>
<pb n="KR4d0320_WYG_005-17b"/>
詩亹亹廹人矣試舉似氷翁瑞陽使君若有一轉語幸<lb/>
以見告當相視一笑<lb/>
　　　䟦趙寺丞公茂詩<lb/>
公茂宰衡山時軍府急符下無虛日作邑者酬應不給<lb/>
而公茂彈琴賦詩公事都了今集中所録多衡山詩也<lb/>
時余贅倅長沙得公茂所寄吟藁其間佳處竊以為深<lb/>
厚如懶庵峻潔如紫芝清切如仲白葢兼儒藻宗英之<lb/>
長乃到此久之為好事者持去廬陵彭叔東忽以所刻<lb/>
<pb n="KR4d0320_WYG_005-18a"/>
吟藁甲乙帙來不啻魯之得寳玉大弓輙書其後且識<lb/>
余喜<lb/>
　　　䟦宋常父詩後<lb/>
作詩如學道時至自純熟平夷而有逺思淡泊而有餘<lb/>
味則至矣余聞之東山先生者如此今以告常父<lb/>
　　　䟦石溪漫志<lb/>
古人纂言記事或本諸故都遺老之所睹記採諸退卒<lb/>
老校之所傳誦葢謂文獻之不足徴則得於聞見之可<lb/>
<pb n="KR4d0320_WYG_005-18b"/>
信者猶當傳也而况親見前軰多識往行㕘㑹稽粹如<lb/>
黎君是編者其可無傳乎司馬文正公修通鑑實挽劉<lb/>
道源同事近者陳止齋病史官不宿業而薦王明清軰<lb/>
可任史職皆以其博物洽聞可與考訂古今事耳石溪<lb/>
老矣方友梅於嶺趾哦松於藍田學問延迤日大以肆<lb/>
他時有作宋一藝者將以網羅舊聞其不舍石溪必矣<lb/>
　　　䟦李梅亭浮香亭說<lb/>
程虎卿為予言翁吉父居市而不為市之道有宋清之<lb/>
<pb n="KR4d0320_WYG_005-19a"/>
風葢儒而遁於醫者也因出李公國録浮香亭說示余<lb/>
余讀之竟曰萬物爭春而梅花盛於風饕雪虐之際衆<lb/>
芳炫晝而梅香發於参横月落之時葢幽人之貞逸民<lb/>
之清也吉父能領此則對梅可無媿矣<lb/>
　　銘<lb/>
　　　硯屏銘為曽㡬伯作<lb/>
彼美石兮宛有玉質自然而文是化工筆雪霽月明水<lb/>
落石出幻成剡溪移來赤壁刼火洞然孰藏於宻曾子<lb/>
<pb n="KR4d0320_WYG_005-19b"/>
得之寳用無斁仁知所樂動静不失君子比徳温文簡<lb/>
栗玩而忘義是亦尤物曾子識之中有悟入<lb/>
　　　安分齋銘<lb/>
大鈞坱圠品制萬殊鵬背摩雲龜尾曵塗䕫則不足<lb/>
蚿則有餘窮通豐嗇工拙知愚造物何心分量爾拘宰<lb/>
相歇後將軍人奴夫子轍環終老匹夫冶銅弄臣飽死<lb/>
侏儒原憲肘見窮栖繩樞逹人大觀其中石如嗟世之<lb/>
人役知劬劬效尤畫虎助長續鳬為䑕發機為雀投<lb/>
<pb n="KR4d0320_WYG_005-20a"/>
珠曽不却顧不資其軀吾儕樂天厚養燕需患不自<lb/>
信鏤之坐隅<lb/>
　　　息軒銘<lb/>
心者善根人以私蔽憧憧往來與物俱靡故心之危當<lb/>
以静觀大學教人息焉乃安方其息時室虛宇定如彼<lb/>
而狂如是而聖舜跖善利堯桀是非在吾目前瞭然無<lb/>
疑擇善必明守善必力憤如悱如斃而後息如從息入<lb/>
以不息終之徳之純與天同功<lb/>
</p>
<p>
</p>
  </div>
<div>
                <head>漁墅類藁巻六</head>
    <p>
<pb n="KR4d0320_WYG_006-1a"/>
欽定四庫全書<lb/>
　漁墅類藁巻六　　　　　宋　陳元晉　撰<lb/>
　　祭文<lb/>
　　　祭雷知院孝友文<lb/>
嗚呼執政大臣調一四海平則稱衡和則稱宰疾惡已<lb/>
甚相軋以私恩怨往復不平所基嗜事求快砉然一奏<lb/>
其傷實多不和之咎能平能和唯公德全參柄鈞樞人<lb/>
無間言坯冶一陶簫勺羣慝朋亡包荒無反無側化工<lb/>
<pb n="KR4d0320_WYG_006-1b"/>
宻庸庶物露生顯仁藏用無功無名胡不顓面永綏宗<lb/>
社言晝其繡言秣其馬舊遊阡陌將假之光後進考德<lb/>
將熏之香東門祖帳籩斚未洗云何奄忽邦國殄瘁如<lb/>
某晚出實竊賸殘公辱知教愉愉歡顔飢驅宦拙自拔<lb/>
無術公辱從臾篤契相恤有來訃聞心折涕零逺縛一<lb/>
官薄奠莫親公今已矣言猶在耳誓少自見毋負知已<lb/>
　　　祭孫提刑文<lb/>
嗚呼君子邦家之光善人天地之紀不必計其或進或<lb/>
<pb n="KR4d0320_WYG_006-2a"/>
退或仕或已茍其巋然而存則皆有補於世忽山頹而<lb/>
木萎羗觸目之殄瘁哀哀孫公金堅玉粹瞻前修其已<lb/>
邈維絶學於將墜厲之躬行博之講肄强為善兮不倦<lb/>
哀人窮兮由己公爾忘私義不謀利蓋粹然樂克之好<lb/>
善而挺然曽子之𢎞毅某之衰老公不我鄙湘濱為寮<lb/>
情好洽比凡言話之相勉曰力行乎好事我隨牒而南<lb/>
馳不見公者三禩每惠問之渠渠必傾倒於肝肺近走<lb/>
一介訊公興止疑囬鴈之杳然而公已一疾不起矣彼<lb/>
<pb n="KR4d0320_WYG_006-2b"/>
蒼者天何遽至是有子垂髫無父誰子有母垂白無子<lb/>
誰侍愛我公者所以痛哭而流涕我知公心有不謂是<lb/>
公方貤恩先姪後子豈以子故賫恨于地棠棣之華孝<lb/>
養不匱公與母訣而尚有弟惟是賢者殞背而彫零則<lb/>
吾黨為之奪氣小人無所憚君子無所倚公論誰與之<lb/>
扶持斯文誰為之興起則公云亡蓋重乎他人之死此<lb/>
某之慟哭固不獨弔公之私與夫識我之義也有酒盈<lb/>
樽有殽盈簋一奠莫親老淚如洗<lb/>
<pb n="KR4d0320_WYG_006-3a"/>
　　　祭何尚書異文<lb/>
堂堂月湖老成典刑德超人羣而德不形知周事變而<lb/>
知無名載笑匪怒執義若爭難進易退達可則行包荒<lb/>
納汚中有渭涇察宻精緻行之寛平曰介而通曰和而<lb/>
清求之當世名公巨卿流或徇俗激或矯情何足以齒<lb/>
大雅之英摘髭科第自其妙齡策足華要逮于晚成德<lb/>
業久大聲實蜚騰少留步武可柄樞衡浮雲富貴何視<lb/>
之輕言晝其繡為桑梓榮繩軌里中非義羞稱如彼在<lb/>
<pb n="KR4d0320_WYG_006-3b"/>
洛司馬端明梯接後進位貌不矜如彼在潁六一先生<lb/>
山暉川媚藹然風馨或薰而良或聞而興如何奄忽巷<lb/>
無歌聲睠懐夀雋心折涕零某當晚出龍門獲登辱知<lb/>
辱教義篤情親齒牙之論委曲提擎文字之飲從容講<lb/>
評松髙羅施栁菀蜩鳴凄其一夢俯仰成陳惟公不朽<lb/>
鄉社簋鉶夫復無憾歸哉佳城哀哀吾黨獨行睘睘誰<lb/>
歟訂頑誰歟息黥輀車夙駕不殞者靈瓣香束芻尚歆<lb/>
此誠<lb/>
<pb n="KR4d0320_WYG_006-4a"/>
　　墓碣<lb/>
　　　文溪先生致仕大夫陳公夫人黄氏墓碣<lb/>
先君文溪先生諱凱字仲髙世占籍撫之崇仁曽祖光<lb/>
道祖耕鄉里稱善人宣政間以財雄號陳樂二家父命<lb/>
世有隠德甞從龍溪汪公藻陵陽韓公駒尚書孫公覿<lb/>
得詩文關鍵晚與德閑吳公曽敬齊吳公鎰月湖吳公<lb/>
異為詩社簡肅林公栗作尉主學登門三請乃出直學<lb/>
事先君其第三子也生紹興辛未十二月初四日娶同<lb/>
<pb n="KR4d0320_WYG_006-4b"/>
邑善士黄君寅之女生紹興壬午十月十五日子男二<lb/>
人長元晉登嘉定四年第朝請郎前差知融州次夢薦<lb/>
同元晉舉于鄉後更名元白入太學女三人長適林天<lb/>
休袁䇿文林郎南恩州軍事判官羅夢昱孫男四人少<lb/>
潛蚤世純中同祖懐祖女孫五人四乙娘許嫁鄉貢進<lb/>
士羅章未行而卒四二娘適程約四三娘適曽次魯酉<lb/>
女細娘未笄先君生而端重不妄言笑少長讀書頴悟<lb/>
能自尋繹師教之外直學深器之鄉校月試先君論在<lb/>
<pb n="KR4d0320_WYG_006-5a"/>
選中時陳公剛舘敬齋覆校諸巻獨謂先君所論有識<lb/>
趣且令諸生傳誦為矜式先君於羣獻精微之理世道<lb/>
興衰之故古今人物議論之本末研究精到講析貫穿<lb/>
平日不自表暴退然似不能言者為諸生辯説至夜分<lb/>
則泉涌風生聽者興起無倦容數竒連枉乃不能得一<lb/>
舉至元晉兄弟涉場屋即日棄去筆研日以奕碁自娱<lb/>
樂元晉隨牒江浙逺走嶺海皆迎侍就養蓋後元晉塵<lb/>
忝二十年至紹定辛卯十一月初六日而先君卒享年<lb/>
<pb n="KR4d0320_WYG_006-5b"/>
八十有一又後七年至嘉熙丁酉正月十八日而先妣<lb/>
卒享年七十有六先君中該大禮登極慶夀恩封贈至<lb/>
朝請郎先妣安人先君懇欵誠實表裏洞然不知有世<lb/>
間所謂機械隠譎事與人交薫然其和使人親之久而<lb/>
不厭至義有不當然者臨事一語不相徇生平足跡不<lb/>
一詣富兒門雖鄉貴自慶弔外無往來獨篤於故舊之<lb/>
誼死不相背負開門受徒咿唔終日不問家有無泊如<lb/>
也閫内事皆先妣任之米鹽酒醯儲貯細碎箱篋匕筯<lb/>
<pb n="KR4d0320_WYG_006-6a"/>
次序整比皆有法度嵗時享祀必躬必親姻戚將迎聚<lb/>
㑹不以約廢禮或急難匄貸時隨力周之先君喜市書<lb/>
解衣脱簪無吝色居間緝績紉綴至晩年不輟蓋能以<lb/>
勤儉相先君而先君賴之自適者初先君葬于縣東木<lb/>
原或謂土薄非便及是得卜於惠安鄉神前渡之東溪<lb/>
山之原將以十二月朔庚申合窆焉惟不肖孤大懼不<lb/>
克自拔負考妣教無以塞顯揚之責他日尚當追緝行<lb/>
實求銘於世之大手筆以表於墓姑識嵗月藏之幽云<lb/>
<pb n="KR4d0320_WYG_006-6b"/>
嘉熙四年前葬七日孤哀子元晉泣血謹識朝奉大夫<lb/>
直寶謨閣前知潭州主管湖南安撫司公事項寅孫填<lb/>
諱<lb/>
　　墓誌銘<lb/>
　　　節幹迪功陳公墓誌銘<lb/>
余頃里居受徒有同姓生恕者來學袖出其叔父圖南<lb/>
書謂恕少孤叔父育且教之既長矣大懼聞見寡陋俾<lb/>
從先生游庶幾得竟所學余歎曰富而知以義方淑其<lb/>
<pb n="KR4d0320_WYG_006-7a"/>
子則益佳余未識君而心義之間嵗一登寶蓋則道出<lb/>
君之門帥其子若姪盛服遮迎邀致留欵酒間抵掌劇<lb/>
談道其平生拮据捋荼以有此家室處鄉曲人情良窳<lb/>
不齊委曲周旋無不得其心米鹽麻菽疆畎細碎區處<lb/>
皆有方畧不壟斷不圉奪而卬取頫拾以嗇致豐故居<lb/>
之久且安余又歎君之才周於用而顧狹施之使遇具<lb/>
眼有勢力如張公定叟辛公幼安者獨不能使之驅馳<lb/>
自見乎庚寅之冦余避地鍾陵鄰君所寓過從尤宻時<lb/>
<pb n="KR4d0320_WYG_006-7b"/>
冦所過鄉閭惡子襲其跡而動發人窖藏燬人室廬其<lb/>
毒烈於冦㓂去株連送官者相望君語余曰此數也彼<lb/>
何責焉追惟經營締創之艱而所遭若是然似亦無足<lb/>
芥蔕吾生所涉多逆境中間强弗友者狺狺相向危機<lb/>
交發旁窺為惴率常屈於下而直於上畸於人而偶於<lb/>
天蓋不為物先迫而後應故處險亦夷耳世間得喪乘<lb/>
除禍福倚伏何嘗少假扣吾囊底餘智歸補葺之未遽<lb/>
不如舊也余味其言又歎君識趣度越流俗蓋有與道<lb/>
<pb n="KR4d0320_WYG_006-8a"/>
暗合者既而聞君整比舊緒興仆植僵之餘倍他日且<lb/>
營第宅閎麗壯觀頤指氣使百爾新美付二子以家政<lb/>
而方羊林壑日飲無何為況甚適也戊戌春家僮至長<lb/>
沙則聞君病不起矣亟遣書弔之越明年十月其孤專<lb/>
介踔千里持迪功郎新衡州衡陽縣尉陳成甫之狀來<lb/>
求銘余不得辭則叙余所以知君者而摘成甫所狀書<lb/>
之君名鵬飛圖南其字也世居崇仁之魯步曽祖惟覲<lb/>
祖儷父能百皆鄉里善人君生而偉岸志尚磊落音吐<lb/>
<pb n="KR4d0320_WYG_006-8b"/>
鴻暢不類常兒長而幹蠱用裕事親無違禮父嘗病革<lb/>
公誠孝激烈割股以進竟以夀其親十餘年同氣十人<lb/>
二兄一弟皆早世門户之責叢於君君撫孤䘏嫠使男<lb/>
有室女有家既又舉貲産平分之無毫髪私族黨戚友<lb/>
緩急扣門不以在亡為辭尤於儒者傾倒子姓孫枝蘭<lb/>
玉競秀厚幣隆禮舘髦士以誨之已多嶄然露頭角於<lb/>
庠序間者仁福皇太后錫類恩拜君初品官配鄧氏封<lb/>
孺人齊眉偕老人榮之有薦公於京湖制閫之節幕謂<lb/>
<pb n="KR4d0320_WYG_006-9a"/>
君老猶堪器使公笑不答二男子愈師臯三女子袁申<lb/>
張穆方應諧其壻也穆兩薦于鄉八孫得一得聲福孫<lb/>
慧孫引孫三則女也君生於淳熙戊子卒於嘉熙丁酉<lb/>
十一月之乙亥己亥十一月之某日葬淨居之原距所<lb/>
居一里而近銘曰<lb/>
殖家之肥而人莫非爭道於巇而心則夷故能享素封<lb/>
而夀且耆眼中山兮全而歸保爾後兮慶無期<lb/>
　　　致政司法樂公墓誌銘<lb/>
<pb n="KR4d0320_WYG_006-9b"/>
公諱大章字聖錫姓樂氏其先自國初侍郎公史而下<lb/>
支派四出分合莫得而詳而籍崇仁者皆其裔也曽大<lb/>
父韶武大父倫父光國皆不仕娶鄧氏封孺人先公一<lb/>
年卒子男四如珪如愚如玉如川孟仲皆早世孫男四<lb/>
中周用萬里孫女二吳友龍其壻也幼未行曽孫男女<lb/>
二以淳祐辛丑六月二十日卒享年八十有二諸孤將<lb/>
以壬寅八月庚申窆于崇仁鄉根村雷渡而謁銘於余<lb/>
因念庚子之夏余歸自長沙問里中老成人安否則巋<lb/>
<pb n="KR4d0320_WYG_006-10a"/>
然獨存如公者纔一二數既見劇譚道舊言語精神不<lb/>
見有衰憊氣余為之喜中間梅亭侍郎李公招客登樓<lb/>
公在焉余怪其步履飲啖似不如舊未幾則聞其病且<lb/>
不起嗚呼鄉里尊行稱善人者彫落殆盡矣余視公隔<lb/>
三四輩行兒時聞長老言崇觀間陳樂二家以財雄嵗<lb/>
時冠蓋往來甚昵交契蓋有自來而余弟婦則樂出也<lb/>
故與公交忘年銘焉得辭公少志進取讀書過眼輒成<lb/>
誦淳熙丙午待補國學弟子員明年試不偶即日棄筆<lb/>
<pb n="KR4d0320_WYG_006-10b"/>
硯曰人生貴適意吾豈無以自適耶乃經紀疆畎檢校<lb/>
囷廩勤入儉出而豪取智籠之事一切寘不用故家肥<lb/>
而人無斁且能推所餘以濟不足士以貧病告解衣推<lb/>
食無吝色初寒雨雪起視閭巷有閉門炊烟不起處遺<lb/>
薪米恐後與人交油油翼翼意篤情親薰然其和也視<lb/>
其門内則繩度整齊上下肅睦如一淑其子以學尤篤<lb/>
厚幣聘名士從之游故武博饒公誼其選也諸子亦各<lb/>
矜奮有聲庠序燕居諸子侍必叩所業進否應對愜意<lb/>
<pb n="KR4d0320_WYG_006-11a"/>
則津津喜色見顔間曰吾可以老矣晩年増築旁舍甚<lb/>
廣工堅材良丹粉猶濕而煆于冦公不為戚即湖山别<lb/>
墅居焉初湖山為榛莽樵牧之區公巧發天藏芟薙營<lb/>
築遂為負郭名勝處喬松修竹回合蔽虧燠室涼臺幽<lb/>
麗閒靚客來留欵竟日賦詩飲酒不盡歡不止梅亭嘗<lb/>
扁其閣曰碧明而賦之詩公至是曳杖屨領孫曽賓送<lb/>
日月於其間而終焉亦能適其適矣紹定辛夘以東朝<lb/>
慶夀恩官初品夫婦同日拜命子孫奉觴為夀齊眉愉<lb/>
<pb n="KR4d0320_WYG_006-11b"/>
愉人艶為善之報旹梅亭將漕成都辟公隆州法曹漢<lb/>
陽守胡公衍為别駕臨發時聞公賢亦以節幕招公公<lb/>
方有以自適不屑也嘗戒子若孫我死必蒸嘗我於湖<lb/>
山之閣銘曰<lb/>
生稱善人兮宜于鄉錫命斯皇兮夀而康湖山蒸嘗兮<lb/>
死不亡利爾後人兮妥其藏<lb/>
　　　廣東主管帳司元公墓誌銘<lb/>
廣東運司主管帳司元公仁伯長余十五年折輩行與<lb/>
<pb n="KR4d0320_WYG_006-12a"/>
余交游最欵宻事有不可語他人者必以語余開口見<lb/>
肺肝無隠情余臨事不敏有疑或質於公公沈思細籌<lb/>
不易攸言動中機宜余心服之之官問塗一日袖巨編<lb/>
過余曰君嘗遊嶺其為我疏飲膳藥石䕶養之宜人情<lb/>
物態應酬之故余纎悉為書且賀之曰畨禺軍府臺閫<lb/>
鼎峙然仕者舊多逐臭尸素之病如公㢘操幹局當有<lb/>
知公者公必自此升矣别去兩年聲籍甚無挾白戰得<lb/>
使長破白之削諸臺方將從臾其後而公壬辰五月二<lb/>
<pb n="KR4d0320_WYG_006-12b"/>
十八日死矣嗚呼以公之尊生敬事懐竒好修而竟止<lb/>
此哀哉其孤方越明年十一月二十日奉公柩葬于長<lb/>
安鄉池頭梅坑之陽且匄余銘余知公深不辭公薦於<lb/>
鄉名燾以避景憲太子諱改名璹其先自汴來為撫之<lb/>
崇仁令家焉因占籍茲邑曽祖寄庵先生堯輔學行有<lb/>
聞祖端父可久皆善人公於書無所不讀過眼終身不<lb/>
忘屬文深婉有味善論事剖析利害如辨白黒登戊辰<lb/>
進士第初李公琪得公省闈䇿大喜謂不意草茅有此<lb/>
<pb n="KR4d0320_WYG_006-13a"/>
議論蓋公素所長者初筮潭州湘鄉主簿遇事直前嶷<lb/>
然自立有豪民奪其侄之地而誣以他事郡委公定奪<lb/>
豪民因公客以貨誘公公不動卒直其事公去官其姪<lb/>
櫝百縑邀謝諸塗公不受而教以應變事長之道樞帥<lb/>
安公丙聞其賢羅致幕下邑令與尉表裏為姦利安公<lb/>
命公核狀公知邑民病之發其姦使不得留尉懼以白<lb/>
金求哀於公公還其書與金而卒不白其罪人謂公處<lb/>
令與尉兩得其宜至今湘鄉人能誦簿賢也再調澧州<lb/>
<pb n="KR4d0320_WYG_006-13b"/>
司法參軍攝令澧陽里正有以溺死婦誣旁溪民家為<lb/>
竒貨者勘騐無實公謂當反坐里正後令至卒如公言<lb/>
決之里正怙終訴之郡下邑聚檢無異辭訴之憲下郡<lb/>
聚檢所差鶡弁與公有雅故移書幾導意後令求賂公<lb/>
不答其人竟誣溺者有傷事上聞後令已死刑寺以罪<lb/>
公與檢官俱罷公笑曰吾從得罪猶是失出決不能入<lb/>
人罪以梯榮也既入廣漕幕時循梅南雄患盜最久諸<lb/>
郡請濟師狎至南荒枯瘁郡縣重足而立懼以積逋違<lb/>
<pb n="KR4d0320_WYG_006-14a"/>
戾公彌縫其間通融調度下無乏興上無苛責二使者<lb/>
亟稱其才死之日趙公師楷哭之哀賙䘏其家極至公<lb/>
處鄉閭接親朋薰然其和使人樂親附之而排難解紛<lb/>
視人由已有烈士之風至於居官壁立崖絶不可干以<lb/>
私僚寀非其人不屑與交或至面責其過使得位而行<lb/>
掉鞅功名之塗必不肯雎睢盱盱同流合汚懐禄全軀<lb/>
如今之士大夫嗚呼以公而竟止此哀哉公得年六十<lb/>
有二娶羅氏男一人方女五人長適邵伋次四壻則季<lb/>
<pb n="KR4d0320_WYG_006-14b"/>
序黄質胡渡吳泰也伋澧州錄事參軍泰鄉貢進士孫<lb/>
男各一人皆幼銘曰<lb/>
才之生世其無意耶才不及顯其有命耶是司命者其<lb/>
無知耶道之好還其將昌其後而大所就耶<lb/>
　　　黄彦逺墓誌銘<lb/>
余乙亥丙子間開門受徒黄朝瑞來學與之游居覺其<lb/>
氣質凝重課試文字亦穏律余心喜之從容叩其疇昔<lb/>
所從則起而曰家君少篤學胡公元衡為郡文學時以<lb/>
<pb n="KR4d0320_WYG_006-15a"/>
巨題試諸生家君以詩出竒押窄韻得句為首選經史<lb/>
子集皆手自㸃勘病時文乏典則取省監程文數十篇<lb/>
鈆黄批抹皆有闗鍵日夜為朝瑞講說然嘗恨夙無師<lb/>
承凡所造悟皆心自尋繹得之慊然不自以為足故遣<lb/>
朝瑞從先生游余乃知南溪為人大槩如此後二十有<lb/>
七年其孫鱗卿補充太學弟子員又見其鄉人為余言<lb/>
鱗卿年五六嵗入小學周夫人憐其幼公曰子弟凡事<lb/>
皆可遲惟讀書一事不厭早扶攜左右觸事輒誨之所<lb/>
<pb n="KR4d0320_WYG_006-15b"/>
以教鱗卿者猶所以教朝瑞也既入上庠人以為南溪<lb/>
種學種德之報南溪方進鱗卿而誨之曰太學多士所<lb/>
聚重厚浮薄色色有之汝往取友必端毋詭隨進學必<lb/>
力毋自畫余益知南溪有識趣如此壬寅十月六日則<lb/>
聞公死吳得年七十有二越二年甲辰十二月十六日<lb/>
壬午朝瑞奉公柩葬于所居南二里大池原先塋之右<lb/>
鱗卿狀公之行實來曰鱗卿父子事先生有年矣知先<lb/>
祖莫先生若乞賜之銘余不能辭公諱鍾字彦逺鄉人<lb/>
<pb n="KR4d0320_WYG_006-16a"/>
稱之為南溪先生曽祖某祖某父某以孝弟力田世其<lb/>
家公幼頴悟不羣嗜學如飴至天文地理瞿曇老子稗<lb/>
官小説之書無不通解對客口誦至數百言不休風簷<lb/>
燈案蠅頭細字雖晩年猶把玩不倦鄉遇飢饉勸施不<lb/>
倦郡守每委公董視取予多寡一析以理富者樂于糶<lb/>
貧者安于糴上下晏然如樂嵗庚寅之冦臨川崇仁為<lb/>
震大家奔遁遷徙鄉甿所在嘯呼公曉以理法聨以保<lb/>
伍遏亂萌鋤兇孽環公鄉數十里恃以無恐事平有籍<lb/>
<pb n="KR4d0320_WYG_006-16b"/>
以補授者公不以為功也他如去里胥之蠧興陂池之<lb/>
利訟平其爭役寛其期凡可以利衆及物者劬勞畢力<lb/>
不憚也然皆出于中心之誠然非干譽非要利其接姻<lb/>
戚交鄉鄰中無城府懇懇悃悃人亦樂親之或以非意<lb/>
相干笑談排遣無藏怒無宿怨人之有善稱之不容口<lb/>
聞人過失必為掩覆隠匿且曰傳訛未必爾鄉里稱善<lb/>
人非耶娶周氏子男二人長即朝瑞次朝美先公兩年<lb/>
卒女一人胡彌大其壻也孫男六人德卿次即鱗卿翼<lb/>
<pb n="KR4d0320_WYG_006-17a"/>
卿鯉卿新卿翔卿女三人長歸傅夢得餘幼銘曰<lb/>
教行於家庭行暴於鄉鄰古人之所謂吉士善人不在<lb/>
其身在其子孫尚遹觀其有成<lb/>
　　　吳文瑞墓誌銘<lb/>
公姓吳號其名文瑞其字其先自宣州來占籍撫之崇<lb/>
仁曽大父遹大父朴父淑皆潛德不仕公娶豐城陳氏<lb/>
子男一人曰霆發女二人適鄭叔憲袁復孫男一人曰<lb/>
熾女孫一人未笄以寶慶丁亥二月十七日卒享年七<lb/>
<pb n="KR4d0320_WYG_006-17b"/>
十有八其孤將以四月之乙酉葬于縣西青雲鄉甘田<lb/>
之原從治命也余視公為鄰為親為丈人行知公為深<lb/>
霆發以銘請義不得辭崇仁吳氏族大而文公服襲見<lb/>
聞加以天資頴異讀書過眼成誦下筆輒數千言少習<lb/>
詞賦既而曰壯夫不為也改習書學自為尋繹不師故<lb/>
常處題立説人每異之久乃服其工到蓋幾韓公所謂<lb/>
大怪大好者試一再不偶則殖田疇新屋廬闢圃而蔬<lb/>
鑿池而魚不復齒塲屋事即所居之西扁曰桂堂日夷<lb/>
<pb n="KR4d0320_WYG_006-18a"/>
猶其中凡浮屠老子之説神農華陀孫思邈之術郭璞<lb/>
吕才之書靡不通究為人講説脉貫縷析纚纚可聽與<lb/>
族人之言若德相似者五人更為菜羮之集或詩或碁<lb/>
以自陶冩竟登夀考亦無憾矣公氣剛志鋭少年直謂<lb/>
功名唾手可拾稠人廣坐論事説理正色雄辯無阿順<lb/>
回䕶世間有難處事公視之特易易耳使得尺寸柄輔<lb/>
其志以行紛可使解難可使排也間闗無成自負益耿<lb/>
耿不妄交不茍恱里之富有力貴有勢人所爭趨者公<lb/>
<pb n="KR4d0320_WYG_006-18b"/>
弗峻絶亦不狎親也嗚呼狂易大言矯激為異皆士之<lb/>
病也而近世士習遇事蓄縮隨聲附和氣力稍出已上<lb/>
則俔俔伈伈俯首帖耳甘心為之下畧無毫髮生意者<lb/>
聞公之風亦可少愧矣銘曰<lb/>
事左而志方身蹇而氣剛其坵可夷其人不亡百世而<lb/>
下視此石章<lb/>
　　　吳公墓誌銘<lb/>
吳公次周名墀撫之崇仁人其先自宣州來曽祖某祖<lb/>
<pb n="KR4d0320_WYG_006-19a"/>
某父某世為士家公娶熊氏則雷州使君某之孫也子<lb/>
男二人曰應符曰應則應則先公六年卒女六人其壻<lb/>
曰蔣特立管鎰孫琳鄒某方必中黄京孫男二人宗元<lb/>
宗範女四人歸郭鈴黄塤餘尚幼曽孫女一人紹定四<lb/>
年正月十九日卒享年七十有九以其年三月二十八<lb/>
日葬長安鄉石下之原公宿所營度眼中山也公少而<lb/>
孤蹜蹜從二兄後不齒家事一意嗜書欲自立累試塲<lb/>
屋不利則投筆焚研閉門息交尚友方外習内視納息<lb/>
<pb n="KR4d0320_WYG_006-19b"/>
之術澹然若與世相忘者嵗量先疇所入以為日用之<lb/>
度僅僅自給不為藴利多藏計獨厲其子以學隆師市<lb/>
書雖費不憚公既屏居簡出里閈多不識其面余與公<lb/>
之子節夫游亦未嘗獲接公談嘉定辛未待對集英一<lb/>
日或邂逅節夫侍行彷徉蘇公堤上余愕然揖謂公胡<lb/>
為乎來公曰應符之齒壯矣而未有以厭吾望方規試<lb/>
上庠而病焉墀懼其躓而䕶之偕來余切歎其百念灰<lb/>
矣足不出閾而蘄其子之有成至輊千里不為難亦可<lb/>
<pb n="KR4d0320_WYG_006-20a"/>
尚已旅舍往來款語數四公每言生平涉世多艱官府<lb/>
不能無罣誤以不辯自明鄉鄰不能無欺侮以不較自<lb/>
正疆畎不能無侵奪以不爭自定清坐靜觀自覺吾味<lb/>
差永余以是益心敬公蓋有見到處不可及也嗚呼今<lb/>
之人譎觚以示夸掉磬以求勝鈎距以矜巧圉奪以自<lb/>
肥者視公所為不詆之愞則譏之拙然宿禍生孽多以<lb/>
自斃者又安能夀而臧全而歸如公稱鄉里善人耶余<lb/>
罔罔憂服中亦何能文節夫再三以銘請辭不獲則為<lb/>
<pb n="KR4d0320_WYG_006-20b"/>
之銘曰<lb/>
世途爭巇心地夷式安且夀全而歸尚永厥後視此碑<lb/>
</p>
<p>
</p>
  </div>
<div>
                <head>漁墅類稿巻七</head>
    <p>
<pb n="KR4d0320_WYG_007-1a"/>
欽定四庫全書<lb/>
　漁墅類稿巻七　　　　　宋　陳元晉　撰<lb/>
　　五言古詩<lb/>
　　　別玉笥何鍊師<hi>東山楊先生有序贈之</hi>
軒軒黄冠師冑出水曹後流風尚詩癖聖處坐參透褰<lb/>
裳紅塵外心賞山水秀渾融入芒端字字遺氛垢雲霧<lb/>
巧裁縫氷雪工刻鏤編成着山巖光怪射牛斗<lb/>
誠齋已古人文字上無古雲龍𣺌相從傳家有文武異<lb/>
<pb n="KR4d0320_WYG_007-1b"/>
聞蘄一靣渴予心獨苦龍門快先登羡子賞音遇廖師<lb/>
抱長材彌明吐竒語牽聯千載名政以韓子序君從蕭<lb/>
灘來我向贑水去饑驅我漫出可耐塵土汙雲山固招<lb/>
君底事闖城府秋凄君且歸我行方出户稻梁亦何味<lb/>
茯苓自堪煮何時扣白雲借我一坐具<lb/>
　　　梅<lb/>
吾敬林隱君終老梅花鄉孤山足佳處不願白玉堂古<lb/>
來貧賤交富貴渠相忘歳寒誰古心摇摇桃李塲<lb/>
<pb n="KR4d0320_WYG_007-2a"/>
　　　竹<lb/>
吾敬王子猷傲俗獨愛竹行止必與俱情義均骨肉雲<lb/>
龍求友心上下亦相逐彼哉絶彛倫乃戒桑下宿<lb/>
　　　遊羅浮寳積寺<lb/>
晴峰膏秋容逺騎駐春脚長風載之游清月此旅酌眼<lb/>
高天圍小語暖雲氣薄神仙邂逅親導客以笙鶴<lb/>
　　　再用前韻<lb/>
半生夢羅浮世事縛兩脚仙泉有誰何生客那得酌君<lb/>
<pb n="KR4d0320_WYG_007-2b"/>
詩挹其腴水味從此薄清遊天所裁望極南飛鶴<lb/>
　　　有感<lb/>
寒聲戰梧楸風色歳行暮誰念天涯人貂裘敝塵土一<lb/>
飽亦易營局促良自苦安得八駿蹄駕言觀𤣥圃<lb/>
　　　和留粹中將游南華之什<lb/>
南來佳山水清淑如三吾何必二水間獨有八境圖秀<lb/>
水饑可餐清淪渇可㪺頡頏飛霞佩簸弄明月珠心閑<lb/>
鷗許知日逺鴻與徂蓬窻若局促畧取山川娛是間有<lb/>
<pb n="KR4d0320_WYG_007-3a"/>
意趣逢人輙周諏一舎兩叢林半㸃塵埃無頓漸非二<lb/>
門凡聖同一區見佛心即了迷者直非夫㝠心休外觀<lb/>
來此同僧趺<lb/>
　　　夀嬾庵趙先生十首<lb/>
更生青藜杖長吉古錦囊豈無芝蘭馨終少蒹葭霜精<lb/>
深師友漸磨琢金玉相凜此宗姓傑高掩漢與唐<lb/>
曩時呉畏齋槃槃極宏毅今時葉水心表表負經濟公<lb/>
㳺二老間聖處心獨契人物方眇然甚矣夫子似<lb/>
<pb n="KR4d0320_WYG_007-3b"/>
皎皎疇昔心睠焉本根計一鳴驚萬喑獨醒閱衆醉勇<lb/>
指非種鋤有膽竟成事彼哉稱國師千載有餘媿<lb/>
醫國藥萬金補衮線五色誰令落江湖刺史六百石衆<lb/>
萬溝壑瀕援手公一力平生富青州關心豈官職<lb/>
嘉師固秉彛祥刑盡生德惠文恣彈治此意誰復識雨<lb/>
露既天覆刀劒亦俗革活人不言功所願長我國<lb/>
王氣鬱東南兵塵莽關洛事㑹豈有極秪恐元氣弱折<lb/>
衝樽爼餘欠着一諤諤如公胡不歸儒用魯何削<lb/>
<pb n="KR4d0320_WYG_007-4a"/>
垂弧正大夏明炳肖火德仙源毓英靈帝賚扶社稷恩<lb/>
波溢西江釀作壽觴碧一飲千斯年福與宋無極<lb/>
書生棲大厦燕賀媿無從嵩高乏嘉頌何以祝我公一<lb/>
節貫歳寒願似南山松下有千歲苓嘗許氣味同<lb/>
開濟平生學忠精一寸心時危添白髪意逺寄清吟河<lb/>
洛風埃滿江湖歲月深眼明天柱壯<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>渌對渠斟<lb/>
楚望環宗嶽湘源逺派浯山川鍾氣異宇宙要賢扶晚<lb/>
遍朱軒轍春饒緑野腴遥知初度日歌舞沸重湖<lb/>
<pb n="KR4d0320_WYG_007-4b"/>
　　七言古詩<lb/>
　　　朱明洞天<lb/>
南來大艑凌空浮卸颿試畧羅浮秋胸中無機神仙喜<lb/>
筆底光怪山靈愁山泉夜作糟床滴風松閃冉青旗色<lb/>
招我三啜玻璃觥峰頭飛上八千尺星㣲月壯海茫茫<lb/>
蓬萊仙袂遥相望銅龍夜吼風霧香石橋跨空河漢長<lb/>
千巖笙籟奏清曲萬樹醴露如天漿金鵶海底初刷翮<lb/>
雲擁扶桑一枝出羣仙拍手嘆絶竒坐中相顧屬誰筆<lb/>
<pb n="KR4d0320_WYG_007-5a"/>
阿翁曽是夾日飛公孫請賦五色日<lb/>
　　　田家謡<lb/>
長年飯不足背裂赤日中忍饑不肯懶辛苦求年豐今<lb/>
秋幸一熟天意亦憚窮庶幾債可了或有餘粟舂團欒<lb/>
共妻子糠粃一笑同焚香答天賜力作人何功君不見<lb/>
前年三百青銅米一斗又不見去年蕨根掘盡不充口<lb/>
妻孥長恐不相守敢擬如今蘇息否<lb/>
　　　和馮眉州九日無酒韻<lb/>
<pb n="KR4d0320_WYG_007-5b"/>
蜀日曀曀風凄凄有羙人兮愁楚覊白衣不來負佳節<lb/>
士窮使我増歔欷錦韀屢踏秦關月寳刀尚染健兒血<lb/>
尋思往事玩浮雲目送孤鴻互明滅醉鄉廣大無何有<lb/>
無事唯當學犀首不應來弔獨醒魂却嫌閒却持螯手<lb/>
吾儕臭味草木同但須多植寒花叢遇花開時即重九<lb/>
天豈教人樽屢空<lb/>
　　　贈符藥朱道士<lb/>
君不見許旌陽飛符走劒蛟龍降一朝功行滿僊籍寳<lb/>
<pb n="KR4d0320_WYG_007-6a"/>
冊金丹來帝旁又不見孫思邈玉圅方出千金藥棲遲<lb/>
猶作地行僊良以活人恩施博要知天地德好生鬼謀<lb/>
客邪胡由乘有符有藥解濟世此心即可通神明桃椎<lb/>
耳孫樂虚靜符水能靈藥能聖呼雷麾電縛魑魅二竪<lb/>
三彭俱聽命困者以醒病者甦孳孶予豈為利圖梓人<lb/>
作室槖駞樹治民相國非殊塗降魔要竪大法幢起死<lb/>
要下黄昏湯更頻物色合誰屬請起江湖登廟堂<lb/>
　　　胡文昌和東坡子由彭城月詩併録澹菴新州<lb/>
<pb n="KR4d0320_WYG_007-6b"/>
　　　以所和見示索和<lb/>
澹菴眼似坡仙高𦕈視軒冕如秋毫忠臣要作社稷計<lb/>
那知平陸生風濤當時蓋亦輕餘子富貴轉頭真逝水<lb/>
汗青不朽姓字香百世聞風尚興起函關正要封泥丸<lb/>
金陵王氣開龍蟠一書乞借尚方劒搢紳環睨心為寒<lb/>
要扶鑾駕還都汴鼎鑊在前顔不變低頭辦了着南冠<lb/>
歛手笑還丞相板飛鳶跕跕古錦山氣老益壯窮益堅<lb/>
銀河流空月照地肺肝洞作冰玉看緬懐坡仙亦大好<lb/>
<pb n="KR4d0320_WYG_007-7a"/>
詩比離騷興香草持杯滿滿賀素蛾嶺海百年逢二老<lb/>
聞孫趾美德不貧清文髙節猶前人何當佳話重拈出<lb/>
只慙授簡梁園客<lb/>
　　　採蓮<lb/>
春山懶婦忻晝眠門前女伴邀採蓮含嚬行過寒煙浦<lb/>
瞥上蘭舟悄無語尋花不見花深深見花不折空愁心<lb/>
停橈看花紅更膩却自低頭照秋水娟娟沙際月一痕<lb/>
催歸幾棹菱歌喧葉底忽逢花並帝折歸月下乞郎㸔<lb/>
<pb n="KR4d0320_WYG_007-7b"/>
　　　楊南仲寓湖<lb/>
紛紛市道交翻覆雲雨手不如清風與明月情分却於<lb/>
人耐乆夫君不受塵土汚湖上結茅誰與處坐中只着<lb/>
風月我有客敲門卿且去凉生几席影沉杯困眠醉舞<lb/>
相追陪此時一笑真莫逆中邊洞徹無纎埃湏知箇裏<lb/>
非乆計時來擕手青雲裏蓬萊山頂廣寒宫放出清光<lb/>
滿天地<lb/>
　　　上姚贛州鏞壽<lb/>
<pb n="KR4d0320_WYG_007-8a"/>
　　　　伏審黄鍾唱子嵩嶽生申紛燕賀之偕來祝龜齡<lb/>
　　　　之難老莫抒善頌隃賦長歌庸以發君侯之雄心<lb/>
　　　　抑以見吾黨之矚望儻䝉笑鑑榮幸不貲<lb/>
東南之鎮曰㑹稽扶輿清淑拱帝畿千巖萬壑氣盤礴<lb/>
更有夀檜天與齊托根后土閱千古黛色蒼皮天一柱<lb/>
鍾為人傑堪棟國恰似嵩高降申甫君侯胸中百萬兵<lb/>
年未四十俄專城精神滿腹秋水瑩談笑兩頰春風生<lb/>
﨑嶇贛右三百里蛟鰐垂涎波浪起遡流張膽作風㠶<lb/>
<pb n="KR4d0320_WYG_007-8b"/>
信如王尊乃勇耳脫畧邊幅柔凶頑解除苛嬈綏創殘<lb/>
喚回和氣豁氛祲事有至難談笑間人口如碑沸傳誦<lb/>
帝曰吾徒得君重天風吹下紫泥封趣入班行作儀鳯<lb/>
大夫何以假守為真除屬厭民所期虎頭岌嶪要彈壓<lb/>
凝杳森㦸聊娯嬉璇杓揷子日南至黄鍾飛灰雷出地<lb/>
崆峒春早梅已香釀入黄堂夀觴裏醉來含笑看呉鈎<lb/>
龍光夜半干斗牛關河北望令人老忠臣心與天為謀<lb/>
潢池正爾兵不弄又說邊塵時澒洞籌邊筦鑰寧無人<lb/>
<pb n="KR4d0320_WYG_007-9a"/>
知待人豪為國用貂蟬冠高劒拄頥丹青正與緑鬢宜<lb/>
碧油幢下白羽扇貔虎百萬惟指麾雍容傳檄定三輔<lb/>
頸縛單于歸釁鼓手扶鑾駕還東都宫殿千門總如故<lb/>
摩挲與問金城柳頗嘗見有此舉否策勲飲至未央宫<lb/>
腰下懸金印如斗萬年觴捧月氐頭虎拜稽首揚王休<lb/>
功髙福與宋無極紫樞黄閣三千秋<lb/>
　　　上劉計使<lb/>
水心吾師今昌黎如椽巨筆光虹蜺先公潛德粲碑版<lb/>
<pb n="KR4d0320_WYG_007-9b"/>
却恨不識嵇中散九苞五彩丹穴雛不巢阿閣翔海隅<lb/>
南來隻影方自笑天假之逢挹光耀一寒頓坐春風温<lb/>
賤子亦許扳龍門子期九原不可叫箏琶紛紛不同調<lb/>
明公派自南軒來秪今砥柱狂瀾囬一麾兩節嶺南北<lb/>
盡是周程舊敭歴書生彊附善類心莫道冶躍非祥金<lb/>
偶然短簿令公喜上下雲龍固其志山谷昔見蘇長公<lb/>
自此小草依長松牽聯名字香聞素未必今人不如古<lb/>
　　　和胡文昌嘉禾篇<lb/>
<pb n="KR4d0320_WYG_007-10a"/>
鄮山東翼帝王州使君來自白鷺洲下車三月課最優<lb/>
賦辨不擾訟不留哦詩卧閣政令修和聲上暢天畀休<lb/>
六丁下執早魃囚蠻琛航逺歸懐柔向來瘡痏稍稍瘳<lb/>
雨應六月如膏流有禾雙穗來西疇觀者喜氣同春浮<lb/>
老父再拜千騎頭此帝所賚非人求三邊未靖哀䖍劉<lb/>
向來根本慮甚周安得賣劒都買牛豐年一飽百不憂<lb/>
轉頭西風催歛揫䑕雀亦覺歡啾啾更令北望煙燧收<lb/>
鐵衣更戍休葵丘富民有詔封千秋我生誰嘆命不猶<lb/>
<pb n="KR4d0320_WYG_007-10b"/>
黄鷄白酒相獻酬老翁市井兒嬉遊擎香仰祝十二旒<lb/>
垂拱萬年百禄遒偉哉姬旦忠國謀艱難民事陳嘉猷<lb/>
僊人飛空白玉輈霓旌來下風颼颼手持五穟遺君侯<lb/>
瑞圖合命椽筆修晉之東序方天球連理木頌那得儔<lb/>
午窻香篆銷金虬和公詩罷茶七甌<lb/>
　　五言律詩<lb/>
　　　代餞轉運判官趙帑轄<lb/>
今代漢宗英如公不數人清標髙嶽柱和氣藹湘春宣<lb/>
<pb n="KR4d0320_WYG_007-11a"/>
室思才子甘泉欠侍臣平生劉子政晚節更精神<lb/>
憔悴湘濱客懐哉有此逢二星欣照映三月愜遊從公<lb/>
事如羮沸歸心似酒醲從今殊出處别語且從容<lb/>
　　　和蔡鐵窻韻<lb/>
鐵牕詩價逺應是到鷄林修月有妙手伴雲無出心調<lb/>
髙追郢曲意古和虞琴觸境勿多語希聲是大音<lb/>
　　　峽山<lb/>
㠶落榕根暮禪扉半尚開逢僧如舊識問我幾時來潭<lb/>
<pb n="KR4d0320_WYG_007-11b"/>
靜鷗眠穩雲深猿叫哀篝燈㸔碑石今古半蒼苔<lb/>
　　　嚴陵市<lb/>
暝色低平野霜風放霽天買杯逢竹所索句立梅前山<lb/>
曲雲歸寺溪寒水帶烟茅簷聽殘雪愁絶擁衾眠<lb/>
　　　帥節留先生兩年粤服氓䝤安之一日疏十宜<lb/>
　　　歸欲袖手板還丞相言者猶不之置上命以釐<lb/>
　　　廷之禄解印東歸門生臨川陳元晉援後山送<lb/>
　　　坡仙故事至恵之海豐而别作詩四章云<lb/>
<pb n="KR4d0320_WYG_007-12a"/>
手䟽宜歸十心知昨夢非鴻冥空費弋鷗舞早知機風<lb/>
急推潮落雲閑剩雨歸攀轅多少淚海㟁濕斜暉<lb/>
描畵終無說歸來豈不榮事難工拙較我自去留輕過<lb/>
眼風波惡懸空日月明人生只恁是孤鶴九臯聲<lb/>
拙無諧俗韻老眼獨相竒寒谷遲春到東風盡日吹身<lb/>
將三尺律心不一毫欺公與梅花外南來誰我知<lb/>
木種十年計苓培千歳根三生疑宿植九殞志酬恩逺<lb/>
送竟須别百懐難具論任安窮自分義不辱公門<lb/>
<pb n="KR4d0320_WYG_007-12b"/>
　　　餞余倅鼎叟官滿東歸<lb/>
丙年同佐牧相與最情親乘月登樓夜隨風歩屧春報<lb/>
來陞轉速歸去召除新一劒舊肝膽持將問大鈞<hi>時以平宼</hi>
<hi>轉兩官且有任滿陞擢之命</hi>
　　　晚歩<lb/>
鼓鐘燈火後袖手過欄干素月空中寂踈星竹裏㸔溪<lb/>
毛行歩濕潭影古心寒此意我方適亭亭夜未殘<lb/>
　　　過桐廬縣<lb/>
<pb n="KR4d0320_WYG_007-13a"/>
嚴陵耕釣處清淑故依然樓館危臨水人煙近倚天客<lb/>
行桑下路農墾嶺頭田遲我風㠶便津頭更覔錢<lb/>
　　　雪作<lb/>
簾捲虛堂曉兒童笑語譁恍疑開月窟渾是散天花竹<lb/>
裏聞清響江邊㸔玉槎訪梅乘好興着屐過鄰家<lb/>
　　　送鄧帥參文舉得南雄守歸<hi>庚子元日</hi>
風流耆舊傳悃愊靜無華來重青油幙歸乘皂蓋車離<lb/>
筵傾柏葉客路㸔梅花聞有南來信門前迓騎譁<lb/>
<pb n="KR4d0320_WYG_007-13b"/>
　　　雨後<lb/>
忽雨乾坤變將秋氣候寛林亭欣濯濯桞岸𣺌漫漫一<lb/>
飯飽無那連村枕可安舉觴屬明月急雨放雲端<lb/>
一雨郊原足神功不作難向知天道邇今幸物情安童<lb/>
稚沾衣走人家傍戸㸔翻令五六月春意轉江干<lb/>
　　　喜雨<lb/>
六月乃有此豐年定可書真成天雨粟到處水成渠䆉<lb/>
稏香連畆汙邪載滿車所忻同一飽未用嘆無魚<lb/>
<pb n="KR4d0320_WYG_007-14a"/>
　　　輓饒武博二首<lb/>
方客戎幢右俄旌墓道傍堂虚空老桂星冷落魁芒留<lb/>
世程文様傳家奏藁香鄉評偕李謝雖死有幽光<lb/>
内集儕甥舅同登齒弟兄忘年情好宻開口肺肝傾恍<lb/>
爾同醒醉傷哉隔死生朔風吹老淚哀些不成聲<lb/>
　　　代挽寺丞呉公<lb/>
國事須才急如公亦古人江淮老麾節俎豆哭軍民圖<lb/>
憶籌邊舊官傳結綬新朔風吹老淚泉路濕寒燐<lb/>
<pb n="KR4d0320_WYG_007-14b"/>
　　　贈歐陽承務<lb/>
談天多巧中名在士夫間行遍西江路來遊南嶽山病<lb/>
侵心緒懶窮慣面皮頑莫說功名事禄書從捲還<lb/>
　　　挽徳慶凃守二首<lb/>
九京嗟已矣今吏孰如君律已嚴三尺活人寛一分清<lb/>
名寒蜀雪嘉誦藹南雲杉柏風凄切黄陂原上墳<lb/>
鄉枌生也晩嶺外偶同寅齒我子姪行情如兄弟親不<lb/>
嫌同幕辯要作一州春滿澗多題字回頭更愴神<lb/>
</p>
<p>
</p>
  </div>
<div>
                <head>漁墅類稿巻八</head>
    <p>
<pb n="KR4d0320_WYG_008-1a"/>
欽定四庫全書<lb/>
　漁墅類稿巻八　　　　　宋　陳元晉　撰<lb/>
　　七言律詩<lb/>
　　　題羅浮山中閣<lb/>
大海漫天駕葉舟來登中閣問仙游泉聲急瀉三更雨<lb/>
雲氣深藏六月秋霧濕中天龍出洞日騰滄海蜃收樓<lb/>
禪床靜數愔愔息身在清都最上頭<lb/>
　　　七月初十夜對月呈留粹中<lb/>
<pb n="KR4d0320_WYG_008-1b"/>
人間寒信到堦蛩天外清商入井桐孤館無人同夜月<lb/>
長年作客又秋風想君局促重簾底似我棲遲逆旅中<lb/>
何事人生苦拘束得閑來此一樽同<lb/>
　　　越王臺<lb/>
南州勝觀越王臺天與詩人醉眼開雲漠漠邊蕃路逺<lb/>
水茫茫處海潮回人家一半藏烟樹往事千重問石苔<lb/>
料得清秋尤好在一樽重約月明來<lb/>
　　　慶涂權尉三首<lb/>
<pb n="KR4d0320_WYG_008-2a"/>
袖中光熖吐青虵獻䇿軍門鬢未華豈是輕身探虎穴<lb/>
要將赤手拔鯨牙向來筆研渾無力此去功名正未涯<lb/>
小試柳營新號令六花排陣寂無譁<lb/>
歲月遒於赴壑虵功名政要及年華平淮猶自須裴度<lb/>
釣渭那能老子牙舞袖巧懸嫌地褊酒杯相屬記天涯<lb/>
期君酣戰秋風裏鼓率衘枚陣不譁<lb/>
朝憂猛虎夕長虵弔戰場文憶李華自笑病來寛帶眼<lb/>
那能老去植幢牙如君政合登東閣顧我惟堪老北涯<lb/>
<pb n="KR4d0320_WYG_008-2b"/>
賔主秋風南浦路旗鈴好聽㨗音譁<lb/>
　　　王推官載酒來㑹於逍遥堂<lb/>
路入煙蘿杳靄中良宵一笑美人同壺觴盡攬平湖月<lb/>
絃管時飄别岸風三宿未忘縁境勝一燈相對坐詩窮<lb/>
姓名要共青山乆㸔取當年玉局翁<lb/>
　　　喜雨上項帥<lb/>
精祈三日竟成霖一瓣心香格帝歆苖若遂枯無此水<lb/>
粟將暴貴湧於金時方多壘農為急公在三湘澤已深<lb/>
<pb n="KR4d0320_WYG_008-3a"/>
自媿侏儒叨一飽願推德意荅天心<lb/>
　　　李徽猷病後許賞蓮而未酬小詩發一笑<lb/>
僧夏分來一榻凉愛蓮更擅水雲鄉露融初日敷朝采<lb/>
雨捲凉飈送晩香天女羣參青葉髻水仙爭䕶紫荷嚢<lb/>
一絲不掛根塵淨莫恠先生乆覆觴<lb/>
　　　和留少微豐湖懷坡僊韻<lb/>
弔古誰翻楚些歌百年陳跡愴懷多春風草緑松根寺<lb/>
夜雨燈寒窣堵波<hi>松根朝雲所藏面峙浮屠坡詩所謂夜燈勤禮塔中仙者是也</hi>老鶴<lb/>
<pb n="KR4d0320_WYG_008-3b"/>
舊曽陪杖履閑鷗今尚䕶煙莎憑君莫憶當時事惆悵<lb/>
人間春夢婆<lb/>
　　　倉檄出恵陽督諸邑捕蝗<lb/>
古來傳説驅蝗法近歲驚聞田有蝗無耐吏饕甘地惡<lb/>
何辜民病重天殃秋風要滿扶犁望夏日寧辭走檄忙<lb/>
髙廩更令無雀䑕使星尸祝幾爐香<lb/>
　　　題新昌蔡尉比春園四時載酒亭<lb/>
蔡家亭子錦江涯長約春風作歲華拚却百年渾是醉<lb/>
<pb n="KR4d0320_WYG_008-4a"/>
莫教一日不開花稱觴隨獲慈顔悦問字時容客語譁<lb/>
我若有園如箇様肯將雙鬢抗風沙<lb/>
　　　紀遊再用前韻<lb/>
松篁一徑夾長虵雲錦重重肅九華長夏飛泉傾石眼<lb/>
半空懸磴啄簷牙要知酒興并詩料不在山巔即水涯<lb/>
記取松間休喝道山靈應怕俗聲譁<lb/>
　　　過南安道中<lb/>
暑塗明發正愁予佇立風簷氣不蘇擬戴星行方叱馭<lb/>
<pb n="KR4d0320_WYG_008-4b"/>
誰驅雨至忽隨車豈憐行道暍欲死直恐良苖涸且枯<lb/>
早覺南來鹽米賤趂墟歸去總歡呼<lb/>
火乗金伏勢方驕天地圍爐萬物焦那信炎蒸天六月<lb/>
却聞優渥雨三朝頓添秋思生庭樹頗覺春痕漲市橋<lb/>
分我清風陪獨夜又愁明月𣺌難招<lb/>
　　　得主管仙都之命<lb/>
頭銜清甚管仙都吏責全無出有車老去心情酬應懶<lb/>
閑來親友往還踈每嗤人作囚山賦莫勸儂通光範書<lb/>
<pb n="KR4d0320_WYG_008-5a"/>
只把窮愁博强健世間得失本乗除<lb/>
　　　擊毬口號戱陳統制<lb/>
築塲千步柳營東樽爼精神坐折衝星彈流空驚過鳥<lb/>
霜蹄追電㨗游龍身輕鞍馬人如畫膽落猩鼯穴已空<lb/>
歸去翠眉環玉帳釵兒多乞錦纒紅<lb/>
　　　題顔秀才䕫詩編<lb/>
延年一印付聞孫文采風流今尚存生長見聞誠叟里<lb/>
交游唱和澹菴門苦思那有酸寒氣妙斲渾無斧鑿痕<lb/>
<pb n="KR4d0320_WYG_008-5b"/>
問子何為暗投璧令吾端欲竪降旛<lb/>
　　　和項帥交帥印招十二邑令韻<hi>時七令皆宗姓</hi>
同時製錦七宗英更有珠聯五舜臣矚望諸賢皆邑最<lb/>
和衷一語見情真方時艱棘難為政隨事斟量可及民<lb/>
緩急之中權闔闢政須不失本心仁<lb/>
　　　信國魯夫人挽詩二首<lb/>
詎有陳平解乆貧共㸔眉案乆如賔從夫榮荷西清橐<lb/>
承祖恪共南澗蘋玉樹庭前雙使節金花天上九恩綸<lb/>
<pb n="KR4d0320_WYG_008-6a"/>
繡衣綵服今非昔忍見堂萱雪後春<lb/>
曽是王珪坐上人孰知孟母德無鄰長懷就養板輿日<lb/>
一笑能回花縣春詩感棘風知痛苦歌翻薤露亦酸辛<lb/>
送車千兩瑶塘路奔走無從愧負薪<lb/>
　　　判府大帥督參寳謨户部先生持漕節來長沙<lb/>
　　　繼陞帥守追惟平菴先生分教是邦越四十有<lb/>
　　　九年而多士尊仰說服如一日廼市地立祠以<lb/>
　　　慰士心祠成門下士陳某拜手稽首而詩之曰<lb/>
<pb n="KR4d0320_WYG_008-6b"/>
佩璐騎麟返帝旁屐痕所在尚芬芳泉行地脉家家井<lb/>
月到天心處處光模範百年垂藻泮蒸嘗千古奉桐鄉<lb/>
教忠况有無窮澤衮衮湘流一𣲖長<lb/>
　　　羅浮山多有道人倚嶔巖為室僅可容膝引泉<lb/>
　　　貫其間以供烹濯鑿山種豆人不滿二畆可了<lb/>
　　　歲計油然自得也為予言夜深月明時有虎觸<lb/>
　　　户山前後多黄鸝終日睍睆可愛與留粹中各<lb/>
　　　賦詩<lb/>
<pb n="KR4d0320_WYG_008-7a"/>
山家境界無畦畛住處隨人意所便澗汲巖棲忘世累<lb/>
石耕畬種盡天年時驚虎觸柴扉月長聽鶯啼緑樹烟<lb/>
不信却無人種杏知從何處覔神仙<lb/>
　　　甲申乙酉丙戌四過釣臺有感<lb/>
三年四過子陵臺老我風霜兩鬢催望見雲山心已愧<lb/>
夢登釣石眼為開乾坤清氣長如許鐘鼎元勲安在哉<lb/>
近百年來幾帆過登臨多是覔官來<lb/>
　　　上留提刑夀<lb/>
<pb n="KR4d0320_WYG_008-7b"/>
　　　　恭惟某官八葉傳芳六蓬紀旦先中秋之一<lb/>
　　　　日有來箕昴之躔占南極之二星俶照斗牛<lb/>
　　　　之分永錫難老不謀同辭某夙荷優容尤深<lb/>
　　　　賛慶祝萬有千歳之眉夀託百十二字之詩<lb/>
　　　　歌掣電過之下風幸甚<lb/>
中秋清絶冠秋天間氣生賢得月先一念來從金粟洞<lb/>
三生曽伴赤松仙繡衣踏遍江湖上線履催歸雨露邊<lb/>
且别崆峒朝帝去它年來拍廣成肩<lb/>
<pb n="KR4d0320_WYG_008-8a"/>
展開南極老人圖是處青煙鵲尾爐秋露九原淪厚澤<lb/>
春風一道泳康衢萬金藥散疲羸活三尺刑清怨嘆蘓<lb/>
只此隂功誰比大中書有考可酬無<lb/>
　　　和鄧帥參追和東坡雪韻<lb/>
學舞腰支束素纎回旋似怯曉風嚴飄忩淅瀝暗投璧<lb/>
洒研紛披凍着鹽應有飲羔圍暖帳誰憐饑雀啅寒簷<lb/>
凭欄獨聳詩肩瘦對立西山玉幾尖<lb/>
破寒有喜報晨鴉忽送詩筒雪賦車占歲便同天雨粟<lb/>
<pb n="KR4d0320_WYG_008-8b"/>
寛憂解遣筆生花瓊枝夸麗羞陳苑玉樹爭妍比謝家<lb/>
臘白纔呈春已動扶桑霽影曉相叉<hi>柳子厚解祟賦扶桑轇轕而相叉</hi>
　　　和陳守喜雨詩<lb/>
垤鸛無聲口舌乾誰驅雷雨遍千山頓蘇赤地千里旱<lb/>
特出黄堂一念間澤物功深無德色豐年願遂有歡顔<lb/>
為霖秪恐思賢佐千騎東隨鳯詔還<lb/>
誰念東南膏血乾文移督迫積如山平時素號鑊湯底<lb/>
不雨豈逃溝壑間民病向來猶在耳天威此去不違顔<lb/>
<pb n="KR4d0320_WYG_008-9a"/>
從容宣室如前席乞與枯荄生意還<lb/>
　　　再和涂宣義喜雨<lb/>
郡邑同寅禱旱乾風霆來㑹雨千山真成雨粟從天下<lb/>
只在為雲翻手間神不素餐無愧色農期一飽足歡顔<lb/>
豐年酒熟雞豚社二老從今請徃還<lb/>
　　　挽劉金部<lb/>
忠清家法見聞中蜀産凋零又到公抗偽一門誠節誼<lb/>
明倫數語㝡精忠郎潜勇退聲名重使傳賢勞恵利豐<lb/>
<pb n="KR4d0320_WYG_008-9b"/>
時事方艱人物眇可堪收淚灑悲風<lb/>
　　　贈劉賢良<lb/>
十二書言天下事氣如蕡直語加遒誰當心耻四郊壘<lb/>
子獨眉攅萬國愁刺手拔鯨何倜儻劇談捫虱自風流<lb/>
悠然且作新豐醉定有人能説馬周<lb/>
　　　安撫徽猷郎中被召欲東賦詩見志乃以得歸<lb/>
　　　閑退為喜門人小子知先生之心也輙和嚴韻<lb/>
　　　用暢髙風<lb/>
<pb n="KR4d0320_WYG_008-10a"/>
莫管聲名草木知人生待足是何時興纔盡處須回棹<lb/>
塗到迷時漫泣岐老我昨非今似是笑渠小黠大還癡<lb/>
山林晩覺中多味不恠啇顔只茹芝<lb/>
聱叟揮車倦且歸釣遊舊處足娯嬉客懷自分三宜去<lb/>
世事那無一可為晝日髙眠甘茗乳秋風清飲飽蓴絲<lb/>
何當為背奚奴錦收拾潭州歸後詩<lb/>
　　　和柴大監留郎中遊欝孤及喜雨之什<lb/>
冰壺清對玉衡秋臺府同時盡勝流南國恩波如海闊<lb/>
<pb n="KR4d0320_WYG_008-10b"/>
西江和氣接天浮山川真借兩賢重翰墨仍為八境留<lb/>
見説九重思魏笏書帷更欲學君疇<lb/>
農畆皇皇望有秋肩赬背裂汗衣流疲甿不得一飯飽<lb/>
我輩應慚多食浮烏尾督逋無迫遽䑕牙有訟怕淹留<lb/>
兩君一念回天速天雨㸔㸔粟滿疇<lb/>
　　　韶石使君年丈扁舟過我於松桂林敬哦小詩<lb/>
　　　留為一日欵就寄石洲主人以發千里外一笑<lb/>
　　　也<lb/>
<pb n="KR4d0320_WYG_008-11a"/>
十五年前㑹五羊都門再别九年强君榮韶石州麾出<lb/>
我窘文江縣債償人世能消幾離别征塗何用許奔忙<lb/>
梅前菊後風光好且為儂留共一觴<lb/>
黄雀長行萬里餘煩渠就寄數行書常懷李白詩無敵<lb/>
莫怪韋郎跡也踈玉節榮光何恨速石洲風物正闗渠<lb/>
同年相逐雲龍處應念吾儂乃一豬<lb/>
　　七言絶句<lb/>
　　　春日<lb/>
<pb n="KR4d0320_WYG_008-11b"/>
金旛勝裏喚春歸却後新正八日期紅紫莫嫌春較晩<lb/>
開遲應是落還遲<lb/>
　　　題曽審言所寓僧舍梅屋<lb/>
作屋延梅更鑿池是花最與水相宜横斜清淺黄昏月<lb/>
畫出孤山兩句詩<lb/>
傾蓋知心兩玉人竹君邂逅更情親能同此味花君子<lb/>
來共團欒一笑春<lb/>
　　　獨夜<lb/>
<pb n="KR4d0320_WYG_008-12a"/>
月轉庭除夜未央坐㸔梧影上東墻金風玉露方清絶<lb/>
只欠探枝桂子香<lb/>
雨作寒聲落枕邊攪人愁緒不成眠非闗獨夜難排遣<lb/>
為怕秋風在眼前<lb/>
　　　題西齋<lb/>
唔咿一室特蘧廬要讀人間未見書快著先鞭問前路<lb/>
西崑玉府富珍儲<lb/>
　　　梅仙峰<lb/>
<pb n="KR4d0320_WYG_008-12b"/>
文陛無階寄履聲驂鸞有路學仙靈長安宫殿今何處<lb/>
祗有梅峯萬古青<lb/>
　　　謝童帥幹送滴酥<lb/>
滴成詩句巧相粘料得堂深凍未忺剪水染雲天上手<lb/>
何因得見玉纎纎<lb/>
　　　入庾嶺<lb/>
梅花迎路客平安此是江南盡處山霜月正髙花下飲<lb/>
酒闌長嘯過梅闗<lb/>
<pb n="KR4d0320_WYG_008-13a"/>
　　　寧都上元有作<lb/>
一覺翛然已五更忩横梅影月偏明年時記得嬉遊罷<lb/>
猶為梅花夢不成<lb/>
賣薪買酒舊家時人樂昇平豈自知節物如今不堪説<lb/>
丘墟滿眼更啼饑<lb/>
刃劍尤為花木災園林不貸一株梅呼童徧縣無尋處<lb/>
安得成叢挿燭來<lb/>
　　　即事<lb/>
<pb n="KR4d0320_WYG_008-13b"/>
庭草茸茸書帶碧檻榴粲粲舞裙紅靜觀物化機無息<lb/>
又轉薰琴一信風<lb/>
　　　田間<lb/>
髙田拍拍水連塍早稻將齊晚稻深閉糶人家爭發貸<lb/>
豐年也有債相尋<lb/>
　　　鴈字<lb/>
超然聖處過張顛整整斜斜落照邊好冩人間不平事<lb/>
呌開閶闔為箋天<lb/>
<pb n="KR4d0320_WYG_008-14a"/>
　　　題陳氏鏡湖<lb/>
賀監歸歟百不求問天只覔鑑湖秋夫君賸有閑田地<lb/>
鑿破天慳得自由<lb/>
水上觀心即是禪此心如鏡察天淵一塵不著風波靜<lb/>
俯水何慚鏡裏天<lb/>
　　　過南雄調木倅<hi>抱經居士之子也</hi>
句法清嚴舊有聲親傳詩學自趨庭添丁只解供耘耔<lb/>
不似盧仝獨抱經<lb/>
<pb n="KR4d0320_WYG_008-14b"/>
道逺胡為至此哉班行見說正須才多應詩興清無奈<lb/>
特為觀梅故一來<lb/>
　　　别留少微兼呈玉堂先生<lb/>
天涯萬里同為客先自悲秋更送君歸路明朝好蕭索<lb/>
一聲鴈㫁幾重雲<lb/>
客中未醉難為别别後無書但寄詩俗物眼前誰可意<lb/>
思君無奈鬢成絲<lb/>
四海弟兄能有幾平生臭味許誰同遥知夜雨連床際<lb/>
<pb n="KR4d0320_WYG_008-15a"/>
應說南中有客窮<lb/>
雲麓先生坐山癖脚頭尚欠到羅浮藏山欲作千載計<lb/>
試問書成可寄不<lb/>
君家伯仲盡英妙筆勢夭矯人中龍池中我亦自雲雨<lb/>
四方上下長相從<lb/>
</p>
<p>
</p>
  </div></body>
</text>\m</TEI>
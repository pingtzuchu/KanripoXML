<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>對山集巻一</head> <lb/>
    <p>
<pb n="KR4e0159_WYG_001-1a"/>
欽定四庫全書<lb/>
　對山集巻一<lb/>
　　　　　　　　　　　　　明　康海　撰<lb/>
　策<lb/>
　　制策<lb/>
臣對臣聞天下有不可易之道而常獲於人主有不敢<lb/>
易之心蓋天下之事未有舎道而能集者而道固不可<lb/>
易也心之所向道之𢎞否所闗一有所易則所以修乎<lb/>
<pb n="KR4e0159_WYG_001-1b"/>
身者必不能實用其力而道之在我知之不明守之不<lb/>
固甫遷於此或轉於彼雖欲勤勵以求治而張弛予奪<lb/>
一無所據窺伺媒孽之輩共起而乗之雖有賢人君子<lb/>
立於其朝漫不相信甚者或斥譴罷去不為之所天下<lb/>
之治將焉所賴而成乎惟有以真知道之不可易其心<lb/>
常憂勤惕厲而不敢以一毫茍且輕率之意雜於其中<lb/>
擇之必精執之必固使用人取善各有定則賢否莫吾<lb/>
亂而君子小人不相尤既得其人而任之以事則政無<lb/>
<pb n="KR4e0159_WYG_001-2a"/>
不舉而法無不振天下之治宜無有不成者矣古之人<lb/>
君未有不達於是而能致其治者也亦未有徒達於是<lb/>
其心終有易焉而能以無弊者也洪惟皇帝陛下以至<lb/>
聖之徳撫盈成之運十五年來民安物阜雖堯舜禹湯<lb/>
文武之業亦不過此而策士之詔乃猶惓惓焉以化之<lb/>
不𢎞治之不洽為念陛下豈誠有未達於是而猶待於<lb/>
問哉臣有以仰窺聖心之於道固有不自易焉者也臣<lb/>
嘗謂古今豪傑之士不得所遇雖子思孟軻之流亦且<lb/>
<pb n="KR4e0159_WYG_001-2b"/>
徒爾而臣之庸昧乃際遇若此臣敢有所諱而不言哉<lb/>
臣惟天下之深患在於久安極治而機括所不見者莫<lb/>
為之虞陛下夙夜兢兢思𢎞化理此固宜也然用於已<lb/>
不若資於人求諸今莫若法乎古古之君心純乎道未<lb/>
嘗敢以為易故其用人行政有非後世之所能及如啓<lb/>
當禪授之後繼禹之業守之以敬而伯益之用終始無<lb/>
間故道之得於禹者無廢墜不舉者矣中宗髙宗一切<lb/>
信任陟扈傅說之屬而又本以嚴恭寅畏恭默思道之<lb/>
<pb n="KR4e0159_WYG_001-3a"/>
心成商之治夫豈無所據邪殷之頑民雜於管蔡武庚<lb/>
之手武王之澤未洽也使非悔悟於周公篤信於君奭<lb/>
借有成康繼序不忘之思旌别淑慝之意而禮樂之化<lb/>
豈能如詩書所道哉程頤曰聖王以求任輔相為先歐<lb/>
陽修曰君之聖者以辨君子與小人蓋政以人而舉人<lb/>
既存則政自無偏弊不舉之患而治之在天下者可成<lb/>
也陛下欲求數君致治之績獨可舎此而他務邪亦惟<lb/>
有不敢易之心而已天下之政孰有出於人主之心者<lb/>
<pb n="KR4e0159_WYG_001-3b"/>
況用人之際又其本原所自之地哉聖制所謂簡賢為<lb/>
輔用君子不惑於小人誠灼見其必然而憂勤之心有<lb/>
不能自已者也蓋大君為天地之宗子必有大臣以為<lb/>
宗子之家相相之職所以輔養君徳而贊成政化天子<lb/>
不可一日無者豈惟夏商周為然皋䕫稷契之流雖堯<lb/>
舜之世亦不可無也若其賢與否則必辨之於先而後<lb/>
可任之於後茍辨之不明用之不當則天下之祻反有<lb/>
不可言者矣何者以匹夫之賤而上與天子共事其所<lb/>
<pb n="KR4e0159_WYG_001-4a"/>
為操縱予奪者無一不為天下之所稟受使心術或不<lb/>
正而學識或不醇則其所壊非如有司之一節一端而<lb/>
已故必先有不敢易之心然後修之身者無往不實修<lb/>
之身者既實則出乎我者無乎不正而人之邪正自無<lb/>
所匿於是擇其賢者而用之則輔相得矣臣於今日豈<lb/>
以不得為憂哉特恐所以待之者不至爾臣在草野間<lb/>
聞朝廷用一大臣必極聳動以為諮謀親信將必有出<lb/>
於恒品之外今上於京師乃或有未然者臣願陛下為<lb/>
<pb n="KR4e0159_WYG_001-4b"/>
之禮下務得其心而使盡其職凡逺猷大畧不為羣議<lb/>
所詘一政一令必與之深言極論而後布則小人雖欲<lb/>
肆其無所忌憚之私以惑吾聴而其情已先覺矣蓋小<lb/>
人之情不過趨利避害去其所惡而求其所喜者而已<lb/>
然亦必掩之而不甚露故利之來或遜且謝之害之至<lb/>
或以為所分且蹈之夫辭之不力則得之不固受之不<lb/>
力則去之不決及利害至於必不可已則亟去與取之<lb/>
恐後也方其有所勉而為之也其卒不可掩者已躍然<lb/>
<pb n="KR4e0159_WYG_001-5a"/>
於甘言悅色之間即此試之小人之情可復遁乎既得<lb/>
其情則宜亟去之去之不亟則或為他巧所中而猶未<lb/>
免於有惑隨有即覺隨覺即去如是而已如是則君子<lb/>
小人不相尤君子小人不相尤則動無所妨而天下之<lb/>
務自無凝滯不舉之患矣臣請以聖制所及數者言之<lb/>
禮樂不可以一日無此萬古不易之論然其興也雖専<lb/>
重其實而亦未嘗遂棄其文臣竊見近之所為禮者疎<lb/>
簡縱逸雖所謂儀文之末亦未之有所為樂者殘缺廢<lb/>
<pb n="KR4e0159_WYG_001-5b"/>
壊雖所謂聲容之細亦未之備蓋不得其本而安於茍<lb/>
且將就之習固如是也茍學校之教有以振作而興起<lb/>
之則人心自無不節之欲而其情自無不和之發凡見<lb/>
之宗廟朝廷鄉黨之際自有以去其疎簡縱逸之習而<lb/>
補其殘缺廢壊之弊將不俟於進退升降而節鐘鼔羽<lb/>
籥而和矣禮樂有不興者乎至夫教化之所在其機係<lb/>
於人主之心而其應屬之天下之廣萃英俊之士使之<lb/>
羣遊於學讀書窮理且或莫為之變而欲敺天下之愚<lb/>
<pb n="KR4e0159_WYG_001-6a"/>
民使悉歸於禮讓和樂之域固已難矣莫若先以恭儉<lb/>
忠厚躬行於上不為聲色土木貨利玩好之所移易而<lb/>
後徐以示於天下天下方以前日之侈縱相安而一旦<lb/>
之所聞見乃如此其心亦必悚然以思冷然以省茍一<lb/>
二大家巨族頓悟而倡改之則人之樂從者衆矣選課<lb/>
之法則臣於此有所深惜祖宗之於士養之以道義而<lb/>
信之以賞罰其用也不為之拘而其課之也幽明殿最<lb/>
各為之等故人皆勉於其官而優於其事比者稍有兵<lb/>
<pb n="KR4e0159_WYG_001-6b"/>
荒而納粟買官之人已滿吏部之簿矣雖有才徳滯於<lb/>
所用之期用未及而顛毛已號種種能以壯節自勵者<lb/>
曽幾人哉又況黜陟之施一惟流品是視茍不本於科<lb/>
甲之選髙官重秋未肯輕予則彼無所慕於中者又安<lb/>
有所忌於外哉臣願嚴其僥倖覬覦之禁使冗懦不職<lb/>
之徒一一謝去選惟其才而不盡拘流品試之以官而<lb/>
課之以實如蘇洵所謂某人亷吏也有某事以知其亷<lb/>
某人能吏也有某事以知其能然後因其最否以加賞<lb/>
<pb n="KR4e0159_WYG_001-7a"/>
罰天下之人望以其才自見者亦將知所變矣征賦之<lb/>
病大抵冗耗過多而司㑹莫為之省非司㑹之不省勢<lb/>
不得也自京師言之食之仰於江南歳數百萬而權勢<lb/>
所畜無藉之輩不為國家分寸之益者乃至百千借其<lb/>
空名以耗實費至有水旱饑饉之變則又加倍以取於<lb/>
江南之民臣聞土日窟則陷繼之江南之民貧甚則江<lb/>
北可晏然以不顧乎況今邊境之擾未甚妥帖前日榆<lb/>
林大同之役馬死食匱所費不知幾千萬而無用之兵<lb/>
<pb n="KR4e0159_WYG_001-7b"/>
又坐食於邊山陜之民丁運之法無不備舉老幼婦子<lb/>
流離移析外患未除而内地已困寧不為可懼邪臣欲<lb/>
去冗耗無用之費而革權門招集之弊息江南之民以<lb/>
固根本邊境之擾但以付之良將不用統制之屬帶挾<lb/>
僥倖之徒以耗軍食而又復屯田之實省丁運之苦用<lb/>
固無不足者也兵則先於生養安息之間為之深計使<lb/>
不受役於私門而得給其俯仰奮迅矯烈之氣又必常<lb/>
振勵之使之無所沮喪今有一級之勞而大家右族訶<lb/>
<pb n="KR4e0159_WYG_001-8a"/>
譴奪去不敢仰視將何所養以自奮乎況夫新舊逃流<lb/>
之兵方以官法逼之復伍釜爨之用俱無可充又其居<lb/>
無親戚往來之接其心之欲去已甚矣衞所之官又以<lb/>
嚴刑深計鉤取其有彼方有欲去之心而此又逐之使<lb/>
去逐矣而不去豈人情哉欲兵之强而二者特不之詳<lb/>
臣所以深慮也用刑之際洞照物情而不為所誑明者<lb/>
皆足以為之而法之輕重則有一定之制既得其情必<lb/>
為之㫁使貴賤無異施豪右寡弱無異決則令之所出<lb/>
<pb n="KR4e0159_WYG_001-8b"/>
即無不從天下之奸當必隨禁而革蓋天下皆天子之<lb/>
民刑期於必戮賞期於必得不待命而後知者也豪右<lb/>
之徒有所倚仗得以自脫而寡弱之人駢首就死人之<lb/>
情孰不畏死而不求所以自脫哉此尤陛下之所宜置<lb/>
念者也夫數者之務酌之於古而行之於今宜有不可<lb/>
易者而其弊猶若此聖制所謂袪其弊而捄之欲化行<lb/>
政舉如祖宗創業之初比隆前代者豈有他哉亦取諸<lb/>
人而已孔子曰為政在人啓以下數君不過中才之主<lb/>
<pb n="KR4e0159_WYG_001-9a"/>
一得其人且足以為治而況陛下神聖天縱出於尋常<lb/>
萬萬者哉然臣於此竊有說焉蓋政雖舉於有人而身<lb/>
則所以取人之本故孔子又曰取人以身欲得人而不<lb/>
先修乎身是其心之所存輕忽率易不能不累於愛憎<lb/>
之私而用所不當用舎所不當舎者有矣臣願陛下急<lb/>
於修身以端取人之則然所以修身者又非勉强矯拂<lb/>
之所能致必自君臣父子夫婦昆弟之間以至於動靜<lb/>
語默一事一為之際常加儆畏内省於中果當於理而<lb/>
<pb n="KR4e0159_WYG_001-9b"/>
不悖乎果非其當然之則而狃於外誘乎使天理純明<lb/>
私欲淨盡則身無有不修而道無有不盡酬酢斟酌自<lb/>
不謬於天下之是非茍用乎人其用必當茍發於政其<lb/>
發必精治功之隆必能追配祖宗卓越古昔而有詩書<lb/>
之所不及載者矣彼漢唐宋區區小補之治又惡足論<lb/>
哉然臣又聞治不患於始之不得而難於終之有繼伏<lb/>
惟陛下常存不敢易之心以守此不可易之道則國家<lb/>
天下之幸非獨臣之幸也臣無任惓惓忠愛之至臣謹<lb/>
<pb n="KR4e0159_WYG_001-10a"/>
對<lb/>
　李西涯曰條陳禮樂之興廢發明教化之盛衰以及<lb/>
　選課之有方征輸之有法馭兵之有制用刑之有條<lb/>
　一一中款末路歸本君身尤見忠愛卓識<lb/>
　張太微曰余過滸西對山嘗與余論文曰文以理為<lb/>
　主以氣為輔出於身心措諸事業加諸百姓有益於<lb/>
　人國乃為可貴也今觀兹策切於事務曲盡情理茍<lb/>
　能舉而行之不止一世雖百世行之可也其論君子<lb/>
<pb n="KR4e0159_WYG_001-10b"/>
　小人尤人之所不能言而不用統制之說尤為安邊<lb/>
　至要其論財賦兵政二者之弊與救弊之策皆鑿鑿<lb/>
　可行孰謂對山文士而不閑於政理哉<lb/>
　論<lb/>
　　史論<lb/>
靈帝崩太子即位宦官蹇碩等欲誅大將軍進而立陳<lb/>
留王協袁紹因勸進悉誅宦官進白太后不聴紹又謀<lb/>
召四方猛將使並引兵向京師以脅太后進然之曹操<lb/>
<pb n="KR4e0159_WYG_001-11a"/>
聞而笑曰此一獄吏事也何至紛紛召外兵乎吾見其<lb/>
敗也康先生曰操之言是也此漢之所以亡也獨史臣<lb/>
不能識其意而妄為之詞爾曰若盡誅之事必宣露此<lb/>
何言也凡欲除天下之大害必先有以度天下之大義<lb/>
茍義有所屈而事或安焉君子寧詘事而信義況事與<lb/>
義俱不得者春秋之時諸侯皆城成周而宋仲幾獨不<lb/>
受功晉人執之於京師此以王事討有罪也而春秋以<lb/>
為刑囚執人之事大司冦之職晉人不告諸司冦而擅<lb/>
<pb n="KR4e0159_WYG_001-11b"/>
執人於天子之側則履霜之漸篡弑之萌也故特書而<lb/>
深罪之若彼嚴也何進不勝宦官之亂乃大召外諸將<lb/>
之兵使之挾持京師以誅其衆當是時漢之危猶一綫<lb/>
也乃又以諸將無嚴之兵絶而墜之耶此於春秋之法<lb/>
蓋元兇首罪必誅而不赦矣而況其事又未為安也宦<lb/>
官之毒漢自恭顯以來若是其逺也蹇碩趙忠張讓之<lb/>
徒欲廢帝而立協逐太后而誅進若是其固也進於是<lb/>
時既不能修明漢家之法亟收其權杜篡賊之路又不<lb/>
<pb n="KR4e0159_WYG_001-12a"/>
能聲昭名義屬之司隸以誅其尤顧乃區區以詢袁紹<lb/>
之謀及再白太后不從而計絶矣乃猶優游以待外諸<lb/>
將之兵乎李園之謀春申君也先伏死去以待棘門之<lb/>
内故不勞而春申死焉此碩<hi>碩當作張</hi>讓之徒所以勝進也<lb/>
董卓入關之後燔熾宮室篡廢天子蕩析民庶其孽禍<lb/>
倍萬於宦官也使進而在又將誰召以除之耶夫外諸<lb/>
將之兵猶虎豹犀象不可入人之室也有丈夫者憂其<lb/>
家之為祟禍也收虎豹之屬入於室而猒之至則盡啖<lb/>
<pb n="KR4e0159_WYG_001-12b"/>
其家人此於祟何不除顧奚必虎豹犀象而后能也況<lb/>
於卓之無所忌憚又甚於虎豹犀象者而使之操兵以<lb/>
入室乎易曰開國承家小人勿用言必悖義而傷教也<lb/>
天下之事茍使悖義而傷教者為之則未有不誅其君<lb/>
夷其社稷者矣人主之幼也為之師傅教導以増發其<lb/>
聰明不幸而有孽人窺覘於側亦必有以從容捍蔽潛<lb/>
消其志意則在我者可不勞而定而在彼者不刑而革<lb/>
也田氏之於齊其欲奪而有之豈一朝一夕也晏子方<lb/>
<pb n="KR4e0159_WYG_001-13a"/>
且安紓和悅裁之以禮使勿自甚其所為當是時以晏<lb/>
子之顯名顧不足以致而滅也其理當如是也至髙國<lb/>
之屬則悻悻然怒而作矣姜氏之廟由是不祀焉彼髙<lb/>
國者以啓之也予讀漢書至竇武陳蕃之死曰嗟乎漢<lb/>
之亡也其以是基之乎乃其事未逺也而進遽效之古<lb/>
諺有曰莫視其奥先視其窔以蕃武之賢猶爾也彼進<lb/>
者何足以其知其窔而視之乎<lb/>
　　友論<lb/>
<pb n="KR4e0159_WYG_001-13b"/>
夫所謂友者起而内我以道者也古之人雖自聖神必<lb/>
有友友也者友其徳以資乎我者也孔子曰無友不如<lb/>
已者又曰以文㑹友以友輔仁今之人非無友也友其<lb/>
所友而不擇也友其所友而不擇則終日與俱非淫䙝<lb/>
狎媚有弗入也非財利物貨有弗親也非憂患死喪有<lb/>
弗止也如是則盍愈於無友者也道不知加焉曰吾有<lb/>
友也友之道蓋如是乎我徒以順而莫我逆者曰此吾<lb/>
之善友也我將無惑焉凡所以陷吾使吾日就於牛馬<lb/>
<pb n="KR4e0159_WYG_001-14a"/>
禽獸而莫之知者皆彼所以莫我逆也其日惟反反焉<lb/>
以道而責我我惟日景景焉亡獲於心曰彼豈所以識<lb/>
我朝夕所與者皆自誇侈者也彼烏能友我也是則所<lb/>
以使我日就於聖賢君子之域而莫之知也何也其邪<lb/>
者安吾情而易入者也其正者皆拂吾情也人孰知夫<lb/>
逆順之際可以利害於我而為之區也故曰憧憧往來<lb/>
朋從爾思貴自審而已矣審乎其正則從乎其正審乎<lb/>
其邪則絶而勿從凡正言終日而内我以道者皆正也<lb/>
<pb n="KR4e0159_WYG_001-14b"/>
凡徒然與好終日而不内我以道者皆邪也吾志於道<lb/>
則凡志於道者皆吾從而已矣吾弗志於道則凡弗志<lb/>
於道者皆吾從而已矣由是則君子小人可以區而所<lb/>
以順逆於我者可知也由是則吾終日唯唯焉惟所語<lb/>
而由所弗改則所以為我者可知也故寂寂之語附耳<lb/>
之論皆淫䙝狎媚可勿近也夫徳者難成而惡者易放<lb/>
也使與十人居之有五人焉正襟危坐非先王之道有<lb/>
弗言也非先王之行有弗行也其五人擊筑呼嘯非鄭<lb/>
<pb n="KR4e0159_WYG_001-15a"/>
衞之音有弗為也非桑中洧上之事有弗說也則孰從<lb/>
乎我非甚明者則前五人者我有弗屑也使五人咸亡<lb/>
焉日與后五人者居之未有能悟者矣故吾為甚懼焉<lb/>
榆次金可卿因與余論友余以是言之且將以自求也<lb/>
　<lb/>
　<lb/>
　<lb/>
　<lb/>
<pb n="KR4e0159_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　對山集卷一<lb/>
</p>
<p>
</p>
  </div>
<div>
<head>對山集卷二</head> <lb/>
    <p>
<pb n="KR4e0159_WYG_002-1a"/>
欽定四庫全書<lb/>
　對山集卷二<lb/>
　　　　　　　　　　　　　明　康海　撰<lb/>
　書<lb/>
　　與彭濟物<lb/>
數年不覩光範偶辱過問即甚慰甚慰然又倐爾而别<lb/>
此情如何明日逢徳光道及雅愛云云此誠斯文骨肉<lb/>
之至他人誰肯然者感灼累日然竊有所未安者因公<lb/>
<pb n="KR4e0159_WYG_002-1b"/>
知我厚故不避訶責輒布上左右惟公察之聴之僕自<lb/>
庚午蒙詔之後即放蕩形志雖飲酒不多而日與酩酊<lb/>
為伍人間百事一切置之此不但信於鄉人妻子奴僕<lb/>
也蓋素性疎懶偶因官秩羈絏數年若招豚臂鷹而一<lb/>
旦得此中心之快實有人所不知而已獨知之者自東<lb/>
方多事以來聞其驍慠無狀如彼即或奮然有攘臂之<lb/>
意隨復自笑自詈以為狂奴猶爾不量即又飲酒散髪<lb/>
箕踞林麓此其性習之已成激之不返雖三公之貴刀<lb/>
<pb n="KR4e0159_WYG_002-2a"/>
鋸之辱不可奪也況數石之粟半幅之紙乎僕自幼支<lb/>
謾無狀性好是古而非今始仕時望見先皇帝寛仁大<lb/>
度即自私擬以為皋䕫稷契之業可以復見於今而狂<lb/>
放易言畧不修飾至皇帝嗣位之後又見其英毅果㫁<lb/>
益喜益負以為鄙志當究於此一時交與之士反覆輕<lb/>
易不檢惟僕言是是故謾論譏說畧無忌畏日就月將<lb/>
幾踵奇禍幸免殺身而歸而二三者又補砌所無以為<lb/>
真有使僕含垢於有罪者之籍與不肖之人同被驅放<lb/>
<pb n="KR4e0159_WYG_002-2b"/>
上辱兩朝作養之恩下累先人蠲介之業生平微志付<lb/>
之穢塗情苦心局不復自愛暇日偶讀皇甫規避梁冀<lb/>
之事與蔡邕卻九錫之書喟然嘆曰彼何獨不得含垢<lb/>
冒汚而成致美節如此也又偶讀栁宗元傳曰即宗元<lb/>
有不同於叔文然親與之交而受其職任矣夫身有規<lb/>
邕之操而迹厠宗元於九錫之間仁人志士宜於此何<lb/>
如也今僕之所憂者在忽有犬馬之疾死丘壑之下不<lb/>
得伸其宿心原悰耳而區區官秩之事非所念慮也瑾<lb/>
<pb n="KR4e0159_WYG_002-3a"/>
之用事也蓋嘗數以崇秩誘我矣當是時持數千金壽<lb/>
瑾者不能得一級而彼自區區於我我固能談笑而卻<lb/>
之使饕虓巇嶮之人卒不敢加於我此其心與事亦雄<lb/>
且甚矣當朝大臣蓋皆耳聞目見而熟知其然方臺諌<lb/>
論列之際出於一時倉卒未暇差别而今則又數年矣<lb/>
夫伊尹之輔商也一夫之不獲則曰時予之辜僕即非<lb/>
賢者然豈少於商之一夫哉大臣者乃忍使之雜於孫<lb/>
聰曹元與云云之間邪故鄙人之心至此益放盖已披<lb/>
<pb n="KR4e0159_WYG_002-3b"/>
髪嘯歌至於終身而不敢悔此非甘心為長沮桀溺之<lb/>
徒也公之髙義曰古人内舉不避親時之可舉不可舉<lb/>
非僕所知也而僕之不才汚穢亦非公應舉之人觀近<lb/>
臣者以其所為主於此使識者茍為之言則所係於公<lb/>
者豈細哉今僕之不可於當世者有五而甚不宜出就<lb/>
官職者有二性喜嫉惡而不能加詳聞人之惡輒大罵<lb/>
不已今諸公者皆喜明遜而隂譏此一不可翰林雖皆<lb/>
北面事君而勤渠閣老門下者以為賢能僕嬾放畏出<lb/>
<pb n="KR4e0159_WYG_002-4a"/>
歳不能一造其戸此二不可人皆好修飾文詐偽恭假<lb/>
直而僕喜面訐人未有不怒者此三不可士大夫不務<lb/>
修身砥行之大而但呻吟詩文以為髙業見其詩若文<lb/>
不能不怒故見輒有言而彼方望我以為美也我以言<lb/>
加之此四不可與相好者接必因其職事加勉戒之詞<lb/>
多忤其所好彼或未從即拒而絶之以此親疎多怨茍<lb/>
復見其所愛者又不忍不告或又告之彼即又不從而<lb/>
僕又絶之此五不可執徳不宏不能信之於人雖頗自<lb/>
<pb n="KR4e0159_WYG_002-4b"/>
好而當世談論之士多加詆謗自入有罪者之籍汚穢<lb/>
終身莫能自潔使平日所立之志扃閉淪落智髙萬物<lb/>
之上而名陷九淵之下於中夜竊自嘆悔不當輕易效<lb/>
慕世俗科舉狥外搆此兇慝今又不儆而欲仕乎此甚<lb/>
不宜出者一一時同黜之人固有不幸而被汚者然罪<lb/>
大惡極羞談於婦人女子之口尚十之九彼莫不覬幸<lb/>
僕出以為先容之地而當時宰執又率崇私愛而乏分<lb/>
别茍欲引其私人必援僕為喻是所以用僕者非必實<lb/>
<pb n="KR4e0159_WYG_002-5a"/>
知其為人而真明其有誣也如此則是以賢者之身而<lb/>
為不肖者之資矣語有曰君子非其招不往以不賢人<lb/>
之招招賢人如之何其可往哉今衆人雖以不肖謂僕<lb/>
而僕未嘗一日不以賢君子自謂已如此自謂而人以<lb/>
彼謂已蓋所謂嘑爾而與乞人不屑者也此甚不宜出<lb/>
者二明公之意特出於一時愛念之篤偶未詳究及此<lb/>
然言出乎口通乎心明有日月幽有鬼神此區區平素<lb/>
之悃可一鑒而盡者公如覺之必信其為肝膈之實慨<lb/>
<pb n="KR4e0159_WYG_002-5b"/>
然憐我體我矣㑹公甚難既㑹又復匆匆不得請益而<lb/>
又不能迎候敝邑此甚負公也諒公有以恕之乎臨紙<lb/>
惘然春和伏惟保順幸甚<lb/>
　　與王子衡<lb/>
數日之别已勝數年矣諒公同此情也華山之遊此平<lb/>
生至願況又與吾兄同之抵家後百事狼狽荆妻痰氣<lb/>
發作幾於不起小女出嫁伊邇未免匍匐耳富有富者<lb/>
之事貧有貧者之禮父息之情誰能不爾坐此二者使<lb/>
<pb n="KR4e0159_WYG_002-6a"/>
不肖倉卒言兄長之前顧不得羽翼而東耳奈何奈何<lb/>
在省時㑹近山尚書濟物總制俱道雅意隆篤細得近<lb/>
山言深服公所以處我者有禮也近濟物以他人之謀<lb/>
將致我幕下昨已為數言絶之頗涉峻厲於乎彼殆以<lb/>
我為何人耶大丈夫出處自有禮義豈私好私與者尋<lb/>
隙投釁附㑹可致耶兄與我有骨肉之分當憫惜至此<lb/>
丘壑之下凡有志天下國家者豈所忍居茍有所不可<lb/>
則亦寧死守而不易耳平生碌碌别無他事維此㸃檢<lb/>
<pb n="KR4e0159_WYG_002-6b"/>
最熟而又失之死無面目見先人於地下也蓋此又是<lb/>
一番波浪比之往日應舉不同如之何可以輕且易而<lb/>
言也厚齋之意雖善然非實知我者固已惑之矣然棄<lb/>
之則不可也去秋有一客相過極言彼所以拳拳於僕<lb/>
之意方在杯酒間僕變色大罵聲徹四隣僕豈彼之所<lb/>
宜論耶昨見自彼來者云彼已深含於我此不知僕正<lb/>
欲其含也即此可以再見不肖之心矣張吏來甚急因<lb/>
先附此意不恭之罪吾兄想深有以亮之稿序數日後<lb/>
<pb n="KR4e0159_WYG_002-7a"/>
當托人附上不敢負吾兄也臨紙耿耿無已<lb/>
　　與朱升之<lb/>
天下之事能以徳美傳不朽者今不過數人耳然皆為<lb/>
言者所遏此固世道使然然皆以黯昧難曉者或偶爾<lb/>
有之而超然在人耳目者亦不能免此可長太息而繼<lb/>
之以痛哭也公清聲大才雅量恢節孰與古人多讓彼<lb/>
以私怒左道之言即又如此賢哲之黨盡矣公固不肯<lb/>
緣此輕重言者國是所闗治亂所繫小人坐享清譽而<lb/>
<pb n="KR4e0159_WYG_002-7b"/>
君子蒙被汚辱欲天下亡事安可得哉李獻吉被論尤<lb/>
廣至有以敗壊風俗言者於乎獻吉豈斯人哉此可以<lb/>
占公矣僕雖宿寡行檢然視鄉黨自好者亦少有優劣<lb/>
乃前此命為劉瑾黨士修學之志雖古人所至尚安有<lb/>
推擇何至黨瑾者茍可以甘心快意固不暇計此也公<lb/>
不知尚移何處即或以别事在闗中亦好當請公西來<lb/>
與坐論數夜使細小輩見吾儕胸次忠君孝親立身行<lb/>
已死不以易如此兩巻俱封上媿不足稱副委命書籍<lb/>
<pb n="KR4e0159_WYG_002-8a"/>
托劉令尹數日後即可馳上公即有外移其行當在何<lb/>
日然須待命至乃始動否倘行急可示知之僕即星夜<lb/>
來求靜處與公别也使來數日為賓客所冗不得具裁<lb/>
甚惱臨紙又復匆匆不盡其欲言伏惟亮察幸甚<lb/>
　　上邃菴先生<lb/>
執事此行宗社之慶生民之福也不肖萬萬死罪無面<lb/>
躬詣拜賀今兵事日繁賦餉日急各處經畫糧儲之人<lb/>
率不堪職動為迂濶難集之計百姓百倍陪費不支一<lb/>
<pb n="KR4e0159_WYG_002-8b"/>
行之需倘兵勢更盛又當何以山南湖廣之盗不可視<lb/>
為尋常今之求治者率弟子行當亟須丈人也詳此盜<lb/>
能老弊我師者中固有人耳往時四川湖廣陜西所上<lb/>
首級盡山居平民非真賊也凡執事所以報孝宗皇帝<lb/>
者惟此二事耳不肖雖在罷廢然世受國恩不敢忘此<lb/>
憂也初冬微寒伏惟保艾以慰天下之望不宣<lb/>
　　與張用昭<lb/>
辱教知近事如此數日身心不能自寧況有官者與受<lb/>
<pb n="KR4e0159_WYG_002-9a"/>
方國之重者哉然以執事之才當此劇難狼狽之際要<lb/>
夥有餘力顧委任何若耳廣郡數蒙其至無他郡芟夷<lb/>
絶滅之慘者不可謂無所繫也近聞丘將軍與戰南陽<lb/>
獲俘甚多若爾亦新來一快事但其啓行時言語甚易<lb/>
無懼事慎敵之心恐非名將家法也賢郎文雅勤事此<lb/>
最學者艱節其聞抄寫文字似於下學上達之旨稍相<lb/>
違背盍若令之潛沈諷詠自求於經訓之間既通貫融<lb/>
液然後操紙命辭自必有過人者而奚俟此敗故駁雜<lb/>
<pb n="KR4e0159_WYG_002-9b"/>
之語哉公家世有大方諒不須吾言吾自不能不為之<lb/>
言耳春和惟萬萬保重<lb/>
　　與張邯鄲書<lb/>
於公雖尠素交然公為鄉里豪傑之士居官之聲動燭<lb/>
逺邇此吾所甚慕也頃聞盜賊薄公城邑凡幾矣公能<lb/>
悍然無懼以作其民邯鄲藪得無恙其係豈細小哉願<lb/>
公益加嚴慎肅練士民倡率豪傑攻城約以死守城危<lb/>
誓以死戰彼雖號有數萬然中多婦人瘠氓精兵要千<lb/>
<pb n="KR4e0159_WYG_002-10a"/>
人耳既擁衆抗軍不能留蓄寄民而所過殘滅井臼釜<lb/>
甑罔有孑遺必無恒飽之理此應敗之道也昔吾罹警<lb/>
邢郡返過邯鄲見其人率勇敢有氣吾恨不能丞尉以<lb/>
作其武幸聞公大抵甚慰矣況又有近功邪鄙諺曰莫<lb/>
眂其步當眂其趾夫民既以覘彼之所為矣今戰亦死<lb/>
不戰亦死甚曉然也然不戰固死使力戰安知其不生<lb/>
邪此可以語邯鄲之民使之自固其志矣愛公甚深見<lb/>
公邑人來不辭惘然敢告以此今之名將未有類公者<lb/>
<pb n="KR4e0159_WYG_002-10b"/>
也春和惟為民自重萬萬<lb/>
　　與王敬夫<lb/>
亡兒志文至亟與登石間兒婦楊氏食砒霜不踰時遂<lb/>
死此十一月七日已亥事也痛徹心骨殆何忍言念惟<lb/>
此婦自五月念二栗死即堅志死節荆妻及諸女輩日<lb/>
夜防衞已極縝密乃于其月念九潛服毒䑕藥數匕幾<lb/>
不可生賴覺之頗早得以投救至于今日毎聞妻女所<lb/>
傳婦言其志必不肯回因諷之省厥父母冀至膝下或<lb/>
<pb n="KR4e0159_WYG_002-11a"/>
以愛奪乃悔恨彌切日夜號泣欲西南麓公與許夫人<lb/>
不得已令其兄宋與其嫂舎姪女送之來仍以有心婦<lb/>
女一人常用伴侍婦至栗柩哭畢入内見荆妻殊有喜色<lb/>
曰吾謂夫已葬不知猶未也荆妻私意其語謂予曰新<lb/>
婦志大不易行必有變奈何予曰汝但多方防衞可也<lb/>
翌日與諸防衞者相處極歡有一出者必止之曰汝出<lb/>
吾怕也畧不一言往志衆以為既見父母果懐眷戀後<lb/>
將無事荆妻者獨不以為然令嚴為環守是旦粧洗畢<lb/>
<pb n="KR4e0159_WYG_002-11b"/>
假言宿飯作渴索醋湯卧内飲不知潛帶碎砒二三兩<lb/>
隨飲吞盡少間砒毒内作與侍兒登厠歸漸不能支乃<lb/>
誑小女及妾楊氏曰吾適登厠見祟身頗不佳幸與紼<lb/>
箸禳之又索醋湯令極煖來連飲三椀許曰稍可矣荆<lb/>
妻入見其色驚扣所以因切疑之搜其袖有遺砒始知<lb/>
中毒亟呼家衆尋醫治之婦徐曰妾此來欲以死從夫<lb/>
遊地下前所囊物實砒霜數兩假言為金珠使姑不疑<lb/>
我今已盡服人言砒霜用醋下者百藥不能解恐舅姑<lb/>
<pb n="KR4e0159_WYG_002-12a"/>
及吾兄以藥解吾毒則大壊吾志是以連飲醋湯數椀<lb/>
可喚吾嫂來治吾後事滿門驚痛呼其兄嫂至因以解<lb/>
藥予之閉口不納逼之太急則咬椀立破每藥來則輒<lb/>
揮去堅閉其口楔以鐵箸且曲矣齒堅合不啓也曰吾<lb/>
與飲此吾不食砒霜矣今吾以死為樂以生為苦也奈<lb/>
何以苦事逼我其嫂啓篋出衣皆婦近日所製以為臨<lb/>
死之用者無有不備與不精也著畢氣絶予痛哭幾死<lb/>
以為曩者栗初死時情激心裂痛莫可制其死或易至<lb/>
<pb n="KR4e0159_WYG_002-12b"/>
於歸謝其父母又三月餘矣父母劬勞之恩眷屬繾綣<lb/>
之意顧不能一移其初志而不迫不怒從容就死如此<lb/>
古之達人志士不足與之先也顏子為孔門髙弟夫子<lb/>
特稱其三月不違仁而新婦少年女子耳乃其志久而<lb/>
愈恒彼豈嘗從事于學問若士大夫孳孳亹亹者也其<lb/>
天資之髙父母之教要有不可誣者矣荆妻言新婦數<lb/>
向予言古今賢女故事云得之其父兄講說今日之死<lb/>
豈非聞之于耳即感之于心而不忘耶夫人食利藥少<lb/>
<pb n="KR4e0159_WYG_002-13a"/>
許必疾痛萬狀新婦服砒甚多比死顏貌安舒畧無倉<lb/>
卒豈鬼神隂以相之使其毒不内撓正色以斃也栗為<lb/>
人頗靳匪僻不正之行嘗曰姦汚殘賊天道未有弗與<lb/>
還者故行年二十有二曽無一毫非禮之動乃天畀以<lb/>
良妻若是天信有徵也哉此婦與令愛徳性甚相若適<lb/>
亡兒各兩年雖媪嫗不熟其面也記曰内言不出外言<lb/>
不入栗之兩婦其庶幾乎昨新婦自靈寳至出鞋二雙<lb/>
壽予與荆妻孰知其與舅姑為永訣也因語楊生楊生<lb/>
<pb n="KR4e0159_WYG_002-13b"/>
云妹來時以二物曽壽家君與家母殊不知厥意所在<lb/>
今若此誠所謂與之永訣耳於乎痛哉兹乞執事與新<lb/>
婦别撰一志備其美徳俾將大石通刻三誌納之于壙<lb/>
以示不朽昔栗欲以一椁通葬三柩則栗之志亦可以<lb/>
無憾于九泉之下矣兒女之事累兄甚多敢以楊生狀<lb/>
隨書附上惟執事念之憫之臨楮泫然情不盡布而惟<lb/>
尊照萬萬十一月九日海再拜<lb/>
　　與唐漁石<lb/>
<pb n="KR4e0159_WYG_002-14a"/>
久違光範不勝懐仰之私春中以探親之行赴省城留<lb/>
滯月餘某事所司明知寃苦皆引嫌弗究君相極力明<lb/>
刑于上而天下依違之習自若含垢冒汚僕分所宜耳<lb/>
尚何忍言伏惟執事推賢愛才之心休休無已方内英<lb/>
俊莫不鼔掌相慶以為將有拔茅連茹之漸而太平之<lb/>
幾誠在是矣其逺且疎者或無以表見于衡鑑之下使<lb/>
太璞不登私竊忿焉毎有所見擬議欲問輒復中止思<lb/>
惟執事之愛即何可嫌昨在省見山東進士李開先者<lb/>
<pb n="KR4e0159_WYG_002-14b"/>
資性英發識見超逺文藝精典哲匠所難治體通達後<lb/>
輩希覩心殊重之瀕行因與太微蒙溪洎韓馬河濱諸<lb/>
公送之東郭之外至今不下鄙懐者凡三月餘矣值便<lb/>
草草用貢台聞天下之善士如開先者又不知有幾人<lb/>
惟執事備訪力求使勿淪于常流則今日得人之盛蓋<lb/>
有凌跨古昔炳耀簡䇿者矣孰謂非執事之功也後生<lb/>
末學如開先茍得大人君子作興砥礪於上將來所就<lb/>
自僕觀之可謂國士之無雙也惟執事默求其為人之<lb/>
<pb n="KR4e0159_WYG_002-15a"/>
實而加之意實斯文至幸聞彼欲求國子學職是又以<lb/>
中書付仲默博士付昌穀殊可惜也早夏苦熱伏惟保<lb/>
愛以慰斯世之望不宣<lb/>
　　答王汝言書<lb/>
曩者仕宦時竊見世事搶攘以為非甚難辦也特執事<lb/>
者未嘗少加之意故云云耳毎遇士大夫率肆言毋諱<lb/>
不知觸人遘怒已厚乃竟以罷官至罔為姦人之黨交<lb/>
遊諸公或以書責我宜改易往轍得書後大笑索酒曰<lb/>
<pb n="KR4e0159_WYG_002-15b"/>
我罪蓋如是然我何能改也夫予不能行事於世以誅<lb/>
其姦乃并不得肆論其短長哉夫善與惡是與非其數<lb/>
較然明也執事者不以為意而槩與之則反手倒持惡<lb/>
民興善理盭風俗衰詐偽起子弑父臣弑君毋不亟為<lb/>
是猶可委而弗究邪天下之事雖貴埶者所共壊然豈<lb/>
盡持執事者之手令事之不較哉四海之逺兆民之衆<lb/>
事為貴埶所制者要不可以十一辟之惡風疾雷雖至<lb/>
盛必無終日委而不為而謂非我所得専謬矣請以廖<lb/>
<pb n="KR4e0159_WYG_002-16a"/>
鏜喻之曩在河南日嘗屢遣人誅求郡邑矣其重求不<lb/>
過千金郡邑科斂千金只一項耳其錢穀轉移詞訟難<lb/>
易約束流滯彼豈曰治此則妨吾索可置勿理也不才<lb/>
之吏各欲自肥私享則是數者鈎致無不至使反此心<lb/>
以正理易治即是數者悉可以裕窮民稱良治矣士大<lb/>
夫平居動以古人自期謂事直未當手若云云我當如<lb/>
何如何既當手矣而又委以埶力此非真有為民之念<lb/>
者也劉養和以犯廖去矣燕憲清帖耳奉廖何乃亦去<lb/>
<pb n="KR4e0159_WYG_002-16b"/>
矣二君同以廖去其髙與下美與惡奚啻天淵氷炭不<lb/>
相侔也而士大夫乃猶舎正路而弗由豈不大可哀耶<lb/>
昨常守徳來繼燕又視養和為烈矣彼廖氏者受侮半<lb/>
年何不更用前計以酧守徳而甘心若是其道固有所<lb/>
難也今上無貴勢之撓下無執友之托臨事涖民心知<lb/>
其惡逆而隠忍含糊善不加恤惡不加警使無狀之民<lb/>
如羣虎負嵎而良善者卻足自廢有天日之明官長之<lb/>
設刑法之禁而身制於齊民不可左右朝廷所以建官<lb/>
<pb n="KR4e0159_WYG_002-17a"/>
分職之意安在平日鄉黨為善者率云某為某事嘗言<lb/>
其不利今已然至此乃猶不見其賢者固以為時有所<lb/>
未至而不賢者將又因以轉而不善矣此予所以瞋目<lb/>
於執事之臣也大姦巨惡犯禁蠧理恬不為怪小民罣<lb/>
誤冒法則錙計毫數洗垢索瘢持此而欲天下治平胡<lb/>
可得也吏長姦民侮法二者國之大弊也今長姦之吏<lb/>
盈滿仕局而莫知所懲侮法之民桀踞鄉里而莫知所<lb/>
畏此當塗君子之深憂也昨過貴邑見事埶百爾狼狽<lb/>
<pb n="KR4e0159_WYG_002-17b"/>
以深恐懼乃續聞公言云云及叩之在塗又有過者乃<lb/>
嘆守令所繫之重如此使郡吏一切如貴府縣吏一切<lb/>
如貴縣長此安極今日偶見敝縣一事為上吏發至劉<lb/>
令以病不得理其丞但惴惴奉承唯渠兇所恣意耳然<lb/>
僕向為當道言之不知卒聴否也安得公在蜀時風致<lb/>
為一洗耶昨僕謂弟姪輩曰汝言言有内艱報尚能戮<lb/>
兇省察使之在官數年不知又當何以而此時列郡太<lb/>
守皆碌碌不足為汝承雖美才盛年又姑息寡力大抵<lb/>
<pb n="KR4e0159_WYG_002-18a"/>
時運使然非人力所能也<lb/>
　　答蔡承之石岡書<lb/>
一别便如數十年人生如此何以堪也海内故人屈指<lb/>
無幾忽得手教如飛墜自天欣慰萬萬殆何以言小兒<lb/>
栗所娶渼陂之女丙戌秋生一子矣乃子母並死今春<lb/>
為繼娶楊叔安之季女此後兒女事俱了更無掛心者<lb/>
去歳自今夏南海霍渭先既以賤名厠諸章疏春首又<lb/>
以一書見諭鄙人心事搜括畧盡其相知之真雖齠齔<lb/>
<pb n="KR4e0159_WYG_002-18b"/>
之交亦不過此顧仕宦之志自庚午秋根株悉拔他人<lb/>
不知石岡則知也幸九重聖明灼知不肖未便施行即<lb/>
若渭先之志又有何面顏見廟堂諸君子耶隨亦具一<lb/>
書答之矣并其稿以上丈夫生世固當以拯溺救焚為<lb/>
心而僕則切恨世之士大夫賤恬退尊勢利往往反為<lb/>
小人所薄鄙志如此正欲銷忘宿志以明士大夫之節<lb/>
耳前歳邃庵翁亦以此為言僕力拒之今殊成怨也然<lb/>
亦何恤焉新刋四種碧山乃渼陂之作其三皆出鄙手<lb/>
<pb n="KR4e0159_WYG_002-19a"/>
荒忘如此可似雲霄中人耶心事萬千不得一一展布<lb/>
伏惟保愛以慰知交之望幸甚<lb/>
　　與鎮西將軍曹公書<lb/>
海白總戎曹公足下昨聞寧夏之變甚悲鎮巡諸公何<lb/>
以不幸如此及見行到文移乃知足下盡心曲處如此<lb/>
此宗社之福也又聞躬至各部慰勞三軍此尤至計他<lb/>
人未易及也昻錦諸賊本無知小人不勝一旦之忿搆<lb/>
變造逆事出偶爾其脅從之人初不過三五十輩爾逆<lb/>
<pb n="KR4e0159_WYG_002-19b"/>
事既成聲勢遂重諸餘將吏皆亦執係父母妻子刼迫<lb/>
而然近聞傳令造舟以待北伐此固憂國至意夫兵事<lb/>
尚神而謀道宜隠也造舟之所去寧夏近而易見先無<lb/>
所處使昻錦以此扇惑其衆謂朝廷必用誅殄為心彼<lb/>
將士豈皆明理識事之人萬一信其必然則外増必死<lb/>
之懼内乖效順之心所謂為賊堅衆非計之得者也今<lb/>
莫若遣人詣仇鉞謀内應仇鉞者鉅官大將非甘心昻<lb/>
錦者也其標繫母妻之恨即未能啖肉嚙髓盡臠諸賊<lb/>
<pb n="KR4e0159_WYG_002-20a"/>
以償耳今誠以語鉞鉞必有所計度於彼彼少信鉞計<lb/>
數賊之首可指日得矣況鉞又翹首望通也故莫若先<lb/>
通鉞鉞通然後張兵揚威遏其驍銳則鉞得有所資耳<lb/>
緣以喻衆喻衆則士卒之心無有不齊士卒之心齊則<lb/>
昻錦者几上肉耳鄙諺曰以米煑粥以水植稻蓋此之<lb/>
喻也夫昻錦以一日殺五大官甚能也而不能以旬日<lb/>
南下此非積算竢數者固畏公威徳也昨公至各部勞<lb/>
軍其股肱已悉剪矣夫既剪股肱矣猶可為全乎雖五<lb/>
<pb n="KR4e0159_WYG_002-20b"/>
尺之童亦知其無以為也此大事至計不可不念者惟<lb/>
公察之圖之<lb/>
　　與馬伯循書<lb/>
别伯循甚久不能得問伯循也頃因客欲過三原托謝<lb/>
墓誌之寄當時匆匆不盡所言故如不問也老伯母之<lb/>
逝凡為人子者皆可以哀痛摧裂況伯循履道純孝者<lb/>
然有老伯父及母君在也伯循一有過哀傷性老伯父<lb/>
若何母君若何宜思其大者可也天生伯循欲以繼明<lb/>
<pb n="KR4e0159_WYG_002-21a"/>
二帝三王周公孔子之道凡海内學者莫不以是望伯<lb/>
循不但僕與伯循私厚也近聞某氏六郎與令兄弟作<lb/>
孽伯循深被其侮夫無故之侮孟子所謂妄人者也僕<lb/>
意伯循必不與之較耳然兄弟骨肉至親誰能嘿然宜<lb/>
别有以圖之也六郎行暴貴邑若虓虎亡攖也即不姑<lb/>
以忍之彼或至於犯其更尊者之衣履伯循又將何以<lb/>
處之勝負之際市井之所向也烏有士大夫而俛與市<lb/>
井相較者況伯循之力萬萬不能勝耶彼所養而藉者<lb/>
<pb n="KR4e0159_WYG_002-21b"/>
盡市井無賴也彼賞以錙銖之利皆可興難於我彼又<lb/>
挾有貴父之勢如之何以制之今莫若善誨令弟使毋<lb/>
適中其欲闖之意而已鄙諺有曰樹大有風人賢有謗<lb/>
安知貴邑所謂士大夫者無有啓彼興難以危伯循也<lb/>
夫與伯循骨肉生死者仲木及僕二人耳僕不知仲木<lb/>
何為知伯循之事而不以告也千里之言不知果然否<lb/>
惟萬萬以理自遣為是小書二冊附上啓覽乞恕所不<lb/>
悉也<lb/>
<pb n="KR4e0159_WYG_002-22a"/>
　　與何粹夫書<lb/>
久違懐仰何已不才宜受重辜乃冒輕典直先生隂庇<lb/>
天子仁聖耳去歳得手教感慰千萬非吾兄他人誰肯<lb/>
然也近又得孝思所寄書益感念顧隆篤僕烏足以承<lb/>
藉山田數畝破屋數椽差可度日幸狗馬之疾盡無又<lb/>
多暇日可以採薪蒔藥此其叨冒豈細哉冬初見遞報<lb/>
知有起復之命私心甚慰蓋時事若此安可無賢人以<lb/>
立於朝備倉卒之用今漢中蜀楚之盜方熾未艾而來<lb/>
<pb n="KR4e0159_WYG_002-22b"/>
治者率乏統御張弛之道輕䙝國威厚助賊氣其經畫<lb/>
糧餉之人又務為茍且迂濶之計百姓百倍陪費不支<lb/>
一行之需賊勢更盛當復云何為吾兄者固不可堅卧<lb/>
東山也友人楊吳二君來值有手足之瘍不能盡所欲<lb/>
言惟保重保重<lb/>
　　答沈崇實<lb/>
僕來持奉教札兼及碑帖之富感激至意何限斯文骨<lb/>
肉乃雖古人未之前有也不肖固執愚行雖萬萬死生<lb/>
<pb n="KR4e0159_WYG_002-23a"/>
不可揺動所以不能無憾於中者誠以斯名之難居也<lb/>
修之於平昔而礪之於今日得志焉將以加諸天下否<lb/>
修先王之道以終乎身而顧冒被汚穢如此何以為人<lb/>
也士之所哀莫甚於名喪節靡而身死不與也今不肖<lb/>
已喪名靡節矣即使長生百年有顏回曾子之行程伯<lb/>
朱季之作亦不可自明於千世之下此固志士之深悲<lb/>
也人常言志士不忘在溝壑勇士不忘喪其元然固不<lb/>
敢不勉耳又安肯稍自貶釋以從時人之情為進取之<lb/>
<pb n="KR4e0159_WYG_002-23b"/>
計邪有一於此死無面目以見先人也城南之事乃自<lb/>
斯人得志之後與敬夫同感孝廟恩徳而然非僕一人<lb/>
也至於晝夜千萬謀畫欲以毆敵此實有之雖今日亦不<lb/>
敢忘也況當時邪然惟天地祖宗及我孝皇聖靈默鑒<lb/>
而已辱念隆篤有國士之與故敢率爾答謝若他人則<lb/>
閉口矣不能瞻送旌節徒切倚望伏惟為國自重萬萬<lb/>
　　答柏齋先生書<lb/>
僕生平服義重徳直行亮迹而已其他虚恢盜名隠忍<lb/>
<pb n="KR4e0159_WYG_002-24a"/>
委曲以要時好死不願也承教云得報以來且痛且恨<lb/>
所痛者執事平生之心可以對天日有伊周之才之志<lb/>
不得少行於時所恨者凡事輕忽簡畧不存形迹卒罹<lb/>
大謗蓋公愛惜不肖之深不覺言至於此感服髙義比<lb/>
之父母更復何言伊周之才之志僕之汚穢所不敢當<lb/>
不存形迹卒罹大謗此政僕之所以為僕者終身不敢<lb/>
易也僕犬馬之齒才三十有六雖更事未熟早作夜思<lb/>
從事於斯要亦久矣語曰君子素其位而行不願乎其<lb/>
<pb n="KR4e0159_WYG_002-24b"/>
外又曰智者行其所無事而已於義有夫當理有未喻<lb/>
雖聖賢令之行僕不敢也茍理喻義當矣雖人人掩口<lb/>
笑道僕行之也曾參之自信自信不殺人耳母之投杼<lb/>
踰垣參不得而知也僕向罹二三子之謗能勿殺身無<lb/>
幾也蓋是時瑾方以君子之言禁士類二三子者不謂<lb/>
僕為小人也今又罹諸君之謗能勿殺身亦無幾也蓋<lb/>
是時大臣方以小人之惡飭士類諸君者不謂僕為君<lb/>
子也由二者言之僕一身何兼被俱有如此蓋茍可以<lb/>
<pb n="KR4e0159_WYG_002-25a"/>
去官殺身於我則君子小人者非彼所擇也其至於此<lb/>
雖存有形之迹何捄哉老兄斯文綱領當世指為山斗<lb/>
之士覽見余書當欣然大笑曰此誠柏齋賢弟良友不<lb/>
以險夷易操者也然後終身佩而頌之永為老兄所不<lb/>
棄矣兒子昭允歳首已出痘子無恙今能言且行承問<lb/>
具告冬寒伏惟保愛幸甚<lb/>
　　與賈鳴和書<lb/>
相别久矣忽辱手教感荷無已自被罪以來數不能通<lb/>
<pb n="KR4e0159_WYG_002-25b"/>
問士大夫之間者蓋捫已自照不可輒以荒穢之資謬<lb/>
自比附耳教中意念隆篤顧僕安足以當含灼而已細<lb/>
思往昔憂惶恐懼之日今得脫然不復拘禁此其心蓋<lb/>
有不知所以然而然者而好事者又謬為異論如彼雖<lb/>
有非而辯之之人又挈小遺大引粗失精亦豈足以識<lb/>
豪傑哉此可為南塢子言發一笑耳家口雖衆田作足<lb/>
以供之無歉故毎得從容南山渭水之間又得為野圃<lb/>
野醫種蔬蒔藥暇則茹蒜酌酒負小坐小軒拊絃倚唱<lb/>
<pb n="KR4e0159_WYG_002-26a"/>
欣然終日人莫得而奪也至於開筵列饌品竹彈絲貧<lb/>
約之士力尠才匱固無得而辦也然君子之樂亦莫須<lb/>
此此皆日用之實敢以聞老兄老兄知之想當欣然一<lb/>
大笑也邪小書二本附上備種數猶爾不悉為之奈何<lb/>
千萬保練不宣<lb/>
　　答楊宗文書<lb/>
范生來承手翰具知李生事情然事已如此闗内鄉大<lb/>
夫豈能人人白哉執事惟善處耳良度負公固厚然已<lb/>
<pb n="KR4e0159_WYG_002-26b"/>
死矣則平生私憤可以悉為掃滌至其諸孤則猶士大<lb/>
夫子也今不知置念已乎他日鄉人一相視效豈不可<lb/>
寒心哉王學諭資質誠美然行不知禮少不更事亦所<lb/>
不免既惜其才當教之以平易易親豈可深礉慘刻如<lb/>
此不日王令來歸印於縣可能更若是邪李氏諸郎愚<lb/>
昧謬妄豈但今日教中後將噬臍之語其迹頗涉忌諱<lb/>
宜更思之李氏於我有何厚而僕言如此凡以為執事<lb/>
也芻蕘之語始雖不堪聴徐而思之或有可采者不得<lb/>
<pb n="KR4e0159_WYG_002-27a"/>
面陳切仰珍重<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0159_WYG_002-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　對山集巻二<lb/>
</p>
<p>
</p>
  </div>
<div>
<head>對山集巻三</head> <lb/>
    <p>
<pb n="KR4e0159_WYG_003-1a"/>
欽定四庫全書<lb/>
　對山集巻三<lb/>
　　　　　　　　　　　　　明　康海　撰<lb/>
　序<lb/>
　　雍錄序<lb/>
雍錄十巻宋龍圖學士程文簡公大昌之所著也謂漢<lb/>
隋唐皆都渭南雖稍遷改而相距不逺尚為易考若夫<lb/>
周秦兩世自初興以至遷滅屢東屢西不常厥邑固不<lb/>
<pb n="KR4e0159_WYG_003-1b"/>
可循世次地望泛而言之於是以渭為經而五代都地<lb/>
隨列渭旁能沿渭以推其方而雍闗地望如指諸掌矣<lb/>
此其書之大概而其雜相考㑹則悉本之潘岳闗中記<lb/>
與三輔黄圖六典長安志及邑圖閣圖所以述雍之故<lb/>
蹟小大靡遺矣然所圖或有差誤皆按冊擬議而與圖<lb/>
閣產其地而親見之者不同予是以傷載記者之難言<lb/>
也往歳予友大復何子仲黙嘗為雍大記顧其書垂成<lb/>
而卒悲夫昔仲黙蓋嘗親以序列屬予矣顧今猶未逮<lb/>
<pb n="KR4e0159_WYG_003-2a"/>
固深念其用心之勤期有暇日當卒成其書以副厥所<lb/>
託不知能否也知西安府南埠李侯文極政通民和之<lb/>
餘盡取闗中故志刻之以傳秋七月省災過邰因以雍録<lb/>
屬予為序於是著所私見於首以貽考古之士然闗中<lb/>
之蹟大抵諸書幸存得有所考讀其書者又當有以識<lb/>
侯之用心焉可也嘉靖辛夘秋八月丁亥序<lb/>
　　長安志序<lb/>
闗中故有長安志刻之省署歳久亡矣予家有舊藏本<lb/>
<pb n="KR4e0159_WYG_003-2b"/>
嘗因其引類得其緒理喜闗秦之跡頗為明悉易見間<lb/>
有蹖駁則據冊而擬欲盡固難也其書為宋龍圖學士<lb/>
宋敏求氏所著程文簡謂宋氏家多古書如宮闕記宮<lb/>
闕疏闗中記廟記三輔黄圖三輔舊事皆所采據信哉<lb/>
夫自成周以來闗中為歴代名都其人文之盛固不待<lb/>
别録而後知者若其遺跡故趾所在田父野老之妄既<lb/>
荒唐難信而學士大夫又不能闕疑存訛徒欲以逺而<lb/>
莫考之事畢議一旦若山海經之誕水經之誇括地輿<lb/>
<pb n="KR4e0159_WYG_003-3a"/>
地之志靡曼皆是也孟子曰盡信書不如無書予於武<lb/>
成取二三策而已矣孔子曰吾猶及史之闕文也後之<lb/>
君子得是書而讀之㑹其領畧可也而欲遽以言語文<lb/>
字之間定數千百年之疑誣矣知西安府南埠李侯刻<lb/>
是書成以予為序故復之如此蓋其所刻皆闗中盛事<lb/>
云爾嘉靖辛夘十月庚寅序<lb/>
　　渼陂先生集序<lb/>
渼陂先生者鄠杜王子敬夫也我明文章之盛莫極於<lb/>
<pb n="KR4e0159_WYG_003-3b"/>
𢎞治時所以反古昔而變流靡者惟時有六人焉北郡<lb/>
李獻吉信陽何仲默鄠杜王敬夫儀封王子衡吳興徐<lb/>
昌穀濟南邊廷實金輝玉映光照宇内而予亦幸竊附<lb/>
於諸公之間乃於所謂孰是孰非者不溺於剖劘不怵<lb/>
於異同有灼見焉於是後之君子言文與詩者先秦兩<lb/>
漢魏晉盛唐彬彬然盈乎域中矣獻吉仲默子衡昌穀<lb/>
之集皆已刻行而敬夫獨未也去年秋敬夫冢器順天<lb/>
通判瀛内艱讀禮之餘彚次其集凡若干巻詣予請序<lb/>
<pb n="KR4e0159_WYG_003-4a"/>
將藏之家塾今年春二月予東遊華山㑹監察御史咸<lb/>
陽王君惟臣於臨潼曰渼陂先生之集獻遊門牆之日<lb/>
久矣願有志於傳而未能今承乏山西嘗得其定本於<lb/>
瀛將以示乎三晉與天下之士執事幸有以教我也予<lb/>
觀渼陂先生之集其敘事似司馬子長而不屑屑於言<lb/>
語之末其議論似孟子輿而能從容於抑揚之際至其<lb/>
因懐陳致寫景道情則出入乎風雅騷選之間而振迅<lb/>
於天寳開元之右可謂當世之大雅斯文之巨擘矣夫<lb/>
<pb n="KR4e0159_WYG_003-4b"/>
徳不孤必有隣藝文之士抑儕以自髙妬羣而取亢皆<lb/>
是也予觀孟堅之於子長竊隘心焉故歴述明興之文<lb/>
由於諸公者如此於乎後之君子其將有感於吾言也<lb/>
夫罪於予言也夫嘉靖十一年壬辰三月丁亥序<lb/>
　　漁石類稿序<lb/>
漁石類稿者總制軍務兵部尚書漁石唐子虞佐之所<lb/>
撰也唐子巡按雲南江西提學陜西掌憲山西督漕淮<lb/>
上及今凡若干年其所為詩若文以及奏議文移之大<lb/>
<pb n="KR4e0159_WYG_003-5a"/>
者皆於是乎類載之間出以示陜西提學僉事鳯泉王<lb/>
子惟賢因刻之以傳謂予知唐子者宜序諸其首予讀是<lb/>
篇所載爾雅正大舂容涵渾可與今昔名家頡頏上下<lb/>
世儒摹倣剽敓偶中臆得於萬一者自難擬倫也唐子<lb/>
嘗言文不如先秦不可以云古非誠哉知言者乎人謂<lb/>
唐子機軸本於左氏而無隠僻艱深之習議論肩於董<lb/>
賈而有溫柔簡重之致然其歌吟篇什又言不下帶道<lb/>
罔不存固不待上法漢魏中契盛唐而後善也唐子方<lb/>
<pb n="KR4e0159_WYG_003-5b"/>
將以功業左右昌時上修方叔召虎韓范富歐之蹟其<lb/>
文章緒餘又復若是豈詩所謂文武吉甫萬邦為憲者<lb/>
邪緝文之士當自有以識之士有體有用若唐子者可<lb/>
也嘉靖十一年壬辰秋七月既望序<lb/>
　　鄠縣志序<lb/>
渼陂先生既為鄠縣志時南皐公在陜西撫堂聞之取<lb/>
其稿付知西安南埠李侯刻之以傳謂志者記也記其<lb/>
地之沿革風俗異宜與政教文獻之大畧爾顧世多昧<lb/>
<pb n="KR4e0159_WYG_003-6a"/>
焉弗知猥繁冗雜漫不足視刋是志所以啓後之作者<lb/>
使知方也而民之疾苦役之繁簡政之得失官師之淑<lb/>
慝咸於是乎具之又所以昭鑒戒慎從違其訓逺矣李<lb/>
侯承命唯謹遂付之梓人刻將成渼陂公以書抵予謂<lb/>
予當序諸首予惟鄠古豐鎬之地周之王京其故蹟遺<lb/>
墟雖父老無知也況其文獻乎予毎以語渼陂公冀亟<lb/>
為之乃南皐公有此佳舉豈非是地之一幸乎遂序其<lb/>
歳月於首以示鄠之後賢君子知所自云嘉靖癸已正<lb/>
<pb n="KR4e0159_WYG_003-6b"/>
月念又一日甲子序<lb/>
　　登峨山詩序<lb/>
陜西左方伯安厓黄公以在蜀時所詠登峨眉山詩一<lb/>
帙寄予曰是編所載頗具峨眉之勝子其序之於首將<lb/>
藏諸家笥以識平生遊眺之概俾後人視焉予取而讀<lb/>
之其條理燦然即不至峨眉已若坐詠累日者矣公昔<lb/>
以名進士改庶吉士讀書中秘詩名滿翰苑予嘗得觀<lb/>
所作於同年南里憲副宅辭翰兼美玉映金輝固方今<lb/>
<pb n="KR4e0159_WYG_003-7a"/>
之雋筆也乃復見是編又重之以安厓之請是安可辭<lb/>
爰記歳月於簡以示讀公詩者考焉夫精而典者文之<lb/>
致也詳而諷者賦之方也公詩咸有焉豈但示諸後人<lb/>
雖傳之於世可也公以為何如哉嘉靖癸巳春二月己<lb/>
丑序<lb/>
　　炯然亭序<lb/>
監察御史兩厓朱君子禮表其師陽明山人伯安政學<lb/>
篇炯然之語為炯然亭縉紳大夫或為記為文為詩為<lb/>
<pb n="KR4e0159_WYG_003-7b"/>
歌以識其事既成巨帙諸君子以予序其篇首予有以<lb/>
歎朱君之好學也夫既舉進士服官政矣乃孳孳於學<lb/>
如是宜其行義文采卓然於時學之有益於人如是哉<lb/>
黝襟之子蓋莫不知學然售一試得一譽即睨視萬物<lb/>
先生長者立於前漠然若無曰此何草草章句者陋哉<lb/>
非吾侶也情蕩而志驕中溢而性枯曽不知身何以自<lb/>
立而曰吾將以彌綸天地之化也行何以自善而曰吾<lb/>
將以裁成萬物之道也於乎予自弱冠以及今所見皆<lb/>
<pb n="KR4e0159_WYG_003-8a"/>
若人也寧非朱君之罪人哉信乎陽明之教非朱君不<lb/>
能炯然於心學而至於炯然於心則推此心庶其可以<lb/>
彌綸裁成矣夫敢以是為諸君子復因併以為學者告<lb/>
嘉靖癸巳秋八月甲戌序<lb/>
　　送趙世忠序<lb/>
天子即位之二年兖州闕守吏部請推擇長者有徳教<lb/>
能化民者詔以監察御史馮翊趙君知兖州府趙君同<lb/>
為御史者咸以予為鄉人當以贈趙君也為說之曰夫<lb/>
<pb n="KR4e0159_WYG_003-8b"/>
趙君馮翊之美材也馮翊之士能以節義治行顯名于<lb/>
天下後世者至多也其浩然之氣蓄之于貧賤之素而<lb/>
加之于百姓之上者趙君豈異也余何以能益趙君者<lb/>
夫諸君之意豈不以御史所守者約而所及者廣太守<lb/>
則繁劇駁雜欲事事皆親與切歴礱劘然後濟也吾昔<lb/>
在鄉縣以試事歴太守之府望見其事紛然亡有端則<lb/>
必以為甚難莫如太守矣葢御史之令皆裁自我者太<lb/>
守之令其監司省部者能奪也夫奪則志不可以貞而<lb/>
<pb n="KR4e0159_WYG_003-9a"/>
廢時矣理不可以致而更慮矣廢時者莫能以自宜更<lb/>
慮者莫能以自固由是君子之致莫能聞於天下也故<lb/>
吏部獨以君守兖州焉曰長者之意當以格其上吏使<lb/>
勿以奪志也徳教則親民可不畔也雖以天下亡難焉<lb/>
而況乎兖也由是則君之為兖州可知已矣今兖州之<lb/>
民濱之于海困之于饑饉疲之于科役若亡有能蘇也<lb/>
以君能二者之美焉則由是使兖州之民有禮讓足食<lb/>
勿匍匐勉强者孰謂非君也又況鄒魯之地夫子之里<lb/>
<pb n="KR4e0159_WYG_003-9b"/>
邪君吾知勉已矣<lb/>
　　送東原先生序<lb/>
昔先人在時以海方總角當教以正歴求師之賢者得<lb/>
吾東原先生曰他日使吾子為禮人不聞過于鄉黨父<lb/>
兄者必牛君也是可以教吾子也翌日通于使者以幣<lb/>
從于先生之門先生言動視聴皆有典則海時且幼且<lb/>
劣望之屏然不敢出息居數日心苦不自伸數月彌苦<lb/>
曾曰此生不能聊也先生所論皆道徳性命之微浩然<lb/>
<pb n="KR4e0159_WYG_003-10a"/>
而出靡有窮也故今所以不至大惡狼狽以辱先人實<lb/>
先生使然焉壬戌三月海舉進士先生適以歴事在京<lb/>
師其所教猶靡有間也明年十一月二十一日完事將<lb/>
歸凡交於海者相為五七言詩贈先生先生既而命海<lb/>
敘也故遂以所受之先生者道之且以餞先生之道而<lb/>
欲有以勉焉者也<lb/>
　　送虞坡楊子行邊北還序<lb/>
今年春二月天子方南狩觀卜顯陵起相國石門公往<lb/>
<pb n="KR4e0159_WYG_003-10b"/>
視九邊布政令敷恩澤石門公以贊貳上請命司馬大<lb/>
夫虞坡子往焉由宣大而西至甘肅冒暑隆歴嶔㟢凡<lb/>
七閱月而九邊視畢節麾所至邊人無小大咸感激思<lb/>
奮慮無以稱荅休命石門公自以得虞坡子為慶而藩<lb/>
參南溪張子乃以裴晉公比石門公昌黎公比虞坡子<lb/>
予以為知豪傑之旨也虞坡子昔仕闗内數以予遊歴<lb/>
盩厔長安二大縣豈弟之政貞固之操民至今誦之其<lb/>
休休之量明哲之資超邁之見殆若天授及轉官司馬<lb/>
<pb n="KR4e0159_WYG_003-11a"/>
部予竊以為邦之逺器當在若人因與諸士大夫言之<lb/>
而石門公果今獨知其賢引之以偕兹使英雄豪傑之<lb/>
在人代雖顯微異地天下後世未有閟之而弗知也況<lb/>
同時同事於石門公哉擬人必于其倫予于南溪子韙<lb/>
焉虞坡子大人舜原侍御昔嘗令扶風惠政在民虞坡<lb/>
子將過扶風扶風士大夫感舜原侍御之愛以予言贈<lb/>
虞坡子予方幸虞坡子能再予見也其所欲言於虞坡<lb/>
子者雖備歴晨夕未盡也況酬應數言哉今邊計方壊<lb/>
<pb n="KR4e0159_WYG_003-11b"/>
而將領威薄加以兵微食匱正君相所當拯捄劑量之<lb/>
際也歸奏之後凡所望于石門公與虞坡子者奚但予<lb/>
與闗内士大夫而已也夫耳之所聞目之所見將孰為<lb/>
親九邊之事予烏得而不望石門公與虞坡子也<lb/>
　　送白貞夫序<lb/>
予居滸西山房二十有七年矣客過訪予者率以載之<lb/>
賓遊識久要焉然非卓然道義弗予也今年夏予與涇<lb/>
野呂仲木氏南里楊用之氏同過彭麓山房眺南山遊<lb/>
<pb n="KR4e0159_WYG_003-12a"/>
普緣普緣為故仙遊宮山迴合而水圍繞氣磅礴而景<lb/>
葱蒨宋東坡蘇子瞻氏葢奇其勝數往遊焉曩予與仲<lb/>
木屢訂兹約正徳壬申至而阻雨粤今十有三年始協<lb/>
兹遊北至彭麓攜榼命輿矣而洛原白貞夫氏自晉陽<lb/>
來闗中望華瞷河覩周秦漢唐之墟挹豐鎬岐雍之盛<lb/>
方自鄠杜訪渼陂王敬夫氏而西也聞予與二子在彭<lb/>
麓即躍馬過彭麓同二子循黑谷抵普緣周覽遐眺懽<lb/>
悰畢陳降觀子瞻塔隂記及游景叔題名已而嘆曰兹<lb/>
<pb n="KR4e0159_WYG_003-12b"/>
無負於普緣矣事不前約而一旦卒同非數也耶明日<lb/>
既晡仲木東邁用之有事渭川精舎貞夫同予北行過<lb/>
訪滸西已而出平湖屠氏所贈文則貞夫此行葢不予<lb/>
棄也然予逃形物外二十年禮法之士未有弗疾者貞<lb/>
夫則何取於予哉居數日貞夫北行畢使後二月復過<lb/>
訪予明日值予病與予弟徳充眺黄山覽武川訪邰墟<lb/>
涉澗<hi>一作建</hi>子窮慶善之繇歌生民之雅其興翩翩然矣<lb/>
翊日予病小瘳方能以醴酒酌貞夫則南充任少海氏<lb/>
<pb n="KR4e0159_WYG_003-13a"/>
適至遂同坐夜分而去約以明日同過滸西值雨大作<lb/>
弗果夜仍同宴世爵堂焉貞夫少海世之二雋適爾相<lb/>
值誠亦奇矣明日貞夫辭予行予觀貞夫悠悠然有逸<lb/>
思焉於是握手語貞夫曰今士大夫尚浮名而趨末務<lb/>
偶善一詩成一文則矜炫馳肆目無全物即上追屈宋<lb/>
中驂班馬藝而已矣況摹倣剽敓文實俱鮮此文士之<lb/>
鄙習非國士之鴻操也國家以崇官好爵養天下之士<lb/>
者恐百姓之未安萬化之未洽也若此何耶貞夫論事<lb/>
<pb n="KR4e0159_WYG_003-13b"/>
滔滔萬言條理罔謬厥存逖矣夫揚休烈道情性古之<lb/>
人莫不用之而予意則茍求其志而已詩曰言志今之<lb/>
為詩者果言志否耶夷觀而試省之則思過半矣貞夫<lb/>
往哉野人之言欲無負吾貞夫爾非方居而忽逃也貞<lb/>
夫曰此予志也遂書以贈之甲午八月戊戌序<lb/>
　　姜武功使臺旌勸冊序<lb/>
武功者西安最下邑邑小而道衝民窮而用繁為是邑者<lb/>
者誠亦難矣廣安姜侯以進士來知武功訪民疾苦而<lb/>
<pb n="KR4e0159_WYG_003-14a"/>
加之治於是民熙然應之故不踰年而武功治行屹為<lb/>
闗中第一自撫按而下臺省諸公皆交章旌舉其禮幣<lb/>
優勸殆無虚日侯為是邑又何其易也武功諸生私自<lb/>
相謂曰夫民視令長為憂樂者也今百姓力不愆庸財<lb/>
不愍賦是令長之徳厚故治明政通吏不渝度民不易<lb/>
軌也吾與諸君親沐其教益而覩識其成緒不有紀述<lb/>
傳之方來是昧長者之誼杜方來之傚非所以稽誦古<lb/>
昔也於是取撫按而下洎臺省諸公所薦論勸勵於侯<lb/>
<pb n="KR4e0159_WYG_003-14b"/>
者書之於冊而實之以行事頌之以歌詩既成帙矣乃<lb/>
詣予請序諸其首予既三復其書乃嘅然増懐焉名實<lb/>
之相倚其應捷而效長與桴鼔者奚異哉夫子曰君子<lb/>
之徳風小人之徳草草上之風未有不偃者也予自戊<lb/>
辰以先太安人之憂歸今家居力田二十年矣民苦於<lb/>
租庸歳相比也當塗君子皆知憂民之疾苦而所以處<lb/>
其疾苦者顧寥寥無聞何耶予聞其論議未嘗不重自<lb/>
太息以為斯民之不幸遽至此極及侯之治武功量田<lb/>
<pb n="KR4e0159_WYG_003-15a"/>
之肥磽以定租較丁之强弱以署庸行不踰年百姓安<lb/>
堵室家相樂修禮義厚風俗期無貽怒於我侯雖三代<lb/>
之民亦若此而已其應不已捷而效不已長耶夫租庸<lb/>
者國家之重賴而民命之攸繫也當塗君子不能探求<lb/>
其本徒以獲一事見一弊謂吾志已盡吾令已通此不<lb/>
思之過也今百姓之憂樂豈直一事一弊哉獲其事而<lb/>
因之見其弊而更之尚慮其有他也況無所與因無所<lb/>
與更哉故雖日夜奔走徒以重勞輿皂民無益也夫民<lb/>
<pb n="KR4e0159_WYG_003-15b"/>
情土俗天下之廣吾弗能知由吾闗中之事觀其大畧<lb/>
亦可言也桀民恃蓄而撓法姦胥甘賄而易令故富者<lb/>
益安而貧者益困其所由來非一朝一夕也侯至定以<lb/>
約束示以明義準丁力之歉豐罷門分之抑勒不刑一<lb/>
人民志允愜予嘗趣侯書所計度刻之堅石以貽來哲<lb/>
俾民永終嘉惠侯則謙讓而未遑也乃諸生能樂道其<lb/>
休美而形容詠嘆如此彼謂見善如不及者非耶因遂<lb/>
以所先乎民者書以歸之若夫決訟若流摘伏若照則<lb/>
<pb n="KR4e0159_WYG_003-16a"/>
侯之餘事固不能以徧載備陳焉今之為令長者亦安<lb/>
能人人若侯使民自愜其志如吾武功也排年之人聞<lb/>
侯將擢官去已咸有憂色以為及已應排不得與被其<lb/>
政侯尚可謙讓其計度哉嘉靖六年歳在丁亥夏四月<lb/>
十又二日戊午序<lb/>
　　送東谷子序<lb/>
西安太守廣川趙侯以書抵予曰東谷内遷戸部員外<lb/>
郎久淹之餘知己如吾子良足嘉悅兹有餞贈之文以<lb/>
<pb n="KR4e0159_WYG_003-16b"/>
勞於執事是惟吾子之不讓也夫東谷子自入闗予即<lb/>
與交今凡十年矣所以劘切於予而益其所不能者方<lb/>
之古人葢有回路之義焉然東谷子操嚴而中坦志逺<lb/>
而外直賢者慕其義不肖者忌其才故入官十五年僅<lb/>
有是焉此非其慮之弗長而際之不融也其忌者害之<lb/>
也東谷子檢身治民裁費節用尚本崇實盩厔與涇州<lb/>
之民莫不懐也篤履慎官鶉衣蔬食先人之所遺平生<lb/>
之所志何不臧也今天子以仁孝治天下安知東谷子<lb/>
<pb n="KR4e0159_WYG_003-17a"/>
不由是以大行其志於時邪夫士固有詘於始而申於<lb/>
終者矣東谷子之名義士大夫庶民小子人人能言之<lb/>
雖有惡已者不能加也據是以往凡所以報稱於時流<lb/>
惠於民者可以沛然無盭矣東谷子往哉君子之志以<lb/>
自强不息有息則餒非君子之所貴也昔者與東谷語<lb/>
毎夜分莫能去者固非如世俗彈棊博塞流連尊俎也<lb/>
凡以探天地之化昭豪俊之業焉耳天下之事未有中<lb/>
無所主而能至者況以或存或亡之心參之故治日常<lb/>
<pb n="KR4e0159_WYG_003-17b"/>
少亂日常多者士大夫之過也廣川以英偉卓犖之器<lb/>
當紛糾劇冗之地其所以應之而有餘處之而皆當者<lb/>
固其中之有主如是也孔子曰三人行必有我師焉彼<lb/>
猶待於其所已行而損益其過與不及借以自勵雖之<lb/>
天下可也東谷子其往哉尚默繹於予言而終廣川之<lb/>
誼是則廣川與諸公所以贈於東谷者咸有光矣東谷<lb/>
往哉<lb/>
　　姜武功平賊序<lb/>
<pb n="KR4e0159_WYG_003-18a"/>
昔予以正徳戊辰歸見三數處風俗則嘅嘆興懐焉曰<lb/>
嗟乎何至是者是必將有厚憂隠禍迤邐未艾也否則<lb/>
何至是者居數年乃日日異不同也曰嗟乎其厚憂隠<lb/>
禍且成弗逺也安得賢且才者與告語之特一輿皁之<lb/>
力可攘也乃得巡撫都御史藍公文秀巡按御史王公<lb/>
子衡二子先後至焉曰是則吾所謂賢且才者也失兹<lb/>
不言福將焉致於是以書予二公曰某地事十年後必<lb/>
有大憂事闗生靈僕不敢默惟公求倡始者數人薄治<lb/>
<pb n="KR4e0159_WYG_003-18b"/>
之其羣從渙然散也二公曰唯唯乃下其事於其長其<lb/>
長不知旨意喧喧溷溷乃藉是將要以為功也其衆紛<lb/>
然因賂以訴於他司他司喜其重賂二公之志亦寢後<lb/>
八年乾州有狂人樊伸者多貲而樂誕方士誕者皆集<lb/>
於其門附㑹伸意行諛於伸云伸當大貴於是傳播逺<lb/>
近所謂三數處者舉熙然從伸而伸遂自居不疑日召<lb/>
無賴男子習戰修武來者雲集又令妖人以照水法惑<lb/>
之俾無畔志洎三年隂相結聚者十數萬人迺於嘉靖<lb/>
<pb n="KR4e0159_WYG_003-19a"/>
乙酉秋集黨冦乾州賴州之士大夫暨守力禦之日晡<lb/>
逃去走南山結銀兵復謀北冦郡縣震動若不克生獨<lb/>
武功姜侯練兵有素人得無恐報至侯下令曰伸輩皆<lb/>
膏粱子徒以妖師扇惑至是其羣黨固烏合也即果南<lb/>
奔礦塲必假道立節橋頭凡濱水諸村落宜據舟密候<lb/>
其至共力與擊賊可悉擒明日昧爽賊果至諸村落人<lb/>
執梃拒賊賊悉從涉渡逃去獲馬及器物村落以馬來<lb/>
侯即以馬賞獲者曰能得賊賞更不直此於是人人奮<lb/>
<pb n="KR4e0159_WYG_003-19b"/>
志思獲賊矣日中果有執賊至者得伸所給號帖已署<lb/>
有偽官乃立磔於市而厚賞獲者凡涇咸興醴愚民為<lb/>
賊惑者舉不敢南邁應賊賊居鐵爐庵五六日候應不<lb/>
至始決意趨礦塲又二日賊首悉為于敖輩所擒無一<lb/>
遁者故賊黨悉平焉比賊東獻馘醜猶曰非武功所阨<lb/>
不及是也於是守巡撫按諸君子咸推功自侯上功於<lb/>
朝而侯之規畫誠已奇矣武功諸耆老相率曰乾州破<lb/>
吾縣有禍猶緩乾州不破賊合衆南下必先甘心於吾<lb/>
<pb n="KR4e0159_WYG_003-20a"/>
縣吾縣非侯勢必大壊又安有今日者于是繪圖請序<lb/>
述其事於首以報侯保全之功滸西子曰伸之敗人知<lb/>
為敖輩設巧善獲然發軔即衂獨不以姜武功先事治<lb/>
兵哉及匍匐涉渭志灰然盡矣耆老之請殆亦有所見<lb/>
乎故予重之以此令示諸當事者<lb/>
　　贈巡撫陜西右副都御史藍公序<lb/>
夫志大者器宏才厚者徳溥此古今之通道也惟宏且<lb/>
大也故聴參而用博小利近勩勿撓焉惟溥且厚也故<lb/>
<pb n="KR4e0159_WYG_003-20b"/>
持重而不誇盛位恢勣毋動焉二者事異而理同道分<lb/>
而究一皆俗儒所難喻也故天下無事則可以徽猷而<lb/>
嘉治有事則可以戡定為安輯所謂天下不可一日無<lb/>
者明興百五十年學士大夫口不輟詩書之誦心不廢<lb/>
經綸之想志非不皆有才非不皆長也然以之治事而<lb/>
事或乖修業而業或廢者器有所弗宏而徳之備諸身<lb/>
者少也歳自乙巳以來蜀兵初變衆才不過數百至易<lb/>
擒也當時用事者一失其㑹遂至不可以為浸淫五六<lb/>
<pb n="KR4e0159_WYG_003-21a"/>
載冦益盛攻益難合三省全力不得半勩此其故非兵<lb/>
痿將蹷也繼而劉齊諸盜起中山山東山西與河南徐<lb/>
淮諸地所過殘滅無釜甑之遺男女幼壯者被掠老弱<lb/>
者蒙死江西諸賊乗其餘習益又驕悍難制當是時上<lb/>
葢數以勘定之勲責功伐名譽之臣矣銳者或闕於持<lb/>
固鈍者或廢其幾宜明者或過於輕忽暗者或昩於策<lb/>
理四者非所以用武博勩也然是時亦能殱賊而安壌<lb/>
者固有所謂志大而器宏才厚而徳溥者隂以維持於<lb/>
<pb n="KR4e0159_WYG_003-21b"/>
其間銷其變而已其患也夫承制備蜀三省之兵闗中<lb/>
為最盛也自彭公之西也其奮擊之士才數千耳數年<lb/>
滋蔓難制之冦不待彭公來所以不敢再窺漢沔以掠<lb/>
闗南之民此其道非騰遊說懾靡冦志也禦之有繇而<lb/>
持之有數得長者至誠惻怛之守綏懐其民心堅厚鞏<lb/>
固冦自不能窺也故予嘗私論之曰蜀漢之盜非藍公<lb/>
無以成彭公之擒非彭公無以見藍公之慮此可為百<lb/>
世不刋者也兹聞上以藍公為南京刑部侍郎公行在<lb/>
<pb n="KR4e0159_WYG_003-22a"/>
旦夕然平蜀之勲終始由公甚多吾闗中之民所以能<lb/>
保其屋廬田畛者秋毫皆公賜也因著其所誦說者於<lb/>
篇以贈公使夫功伐名譽之臣凡有當上之責者皆知<lb/>
其自進而不内民於溝壑而莫之知也<lb/>
　　送朱升之序<lb/>
夫折堅㫁勁剸犀劘玉無向而弗利者良劍之用也沙<lb/>
汰湔濯鎔鑄煆鍊精光愈新者兼金之質也故士無炫<lb/>
譽當事乃奇驥無異足登塗則妙君子之節豈可約以<lb/>
<pb n="KR4e0159_WYG_003-22b"/>
細人之屑見齊以鄉黨之鄙情哉故葛藟生於髙山之<lb/>
上非其才有凌於楩柟松柏也犀象伏於澶洄之淵非<lb/>
其體固亞於猿猱麋鹿也髙下之分定而倚托之勢殊<lb/>
也故觀士者不於其細而於其大亮才者不於其明而<lb/>
於其隠二者所以斟酌豪俊窺識英妙之方也然五羖<lb/>
顯名於秦穆子臧彊迹於威宣<hi>于臧越人</hi>二君者窺識明而<lb/>
斟酌當巨細靡遺隠顯不謬故俗議不能繫浮辭不能<lb/>
間也至若其思戮身於鄭武伍員盛尸於鴟革豈其誠<lb/>
<pb n="KR4e0159_WYG_003-23a"/>
未達於上而議不竭其智哉主疑而讒入故志阨行塞<lb/>
身死用弛也曩凌谿子提學闗内勤勤懇懇若將一變<lb/>
而至於道矣加之以年則學者誦習之力豈或少讓於<lb/>
浮梁君哉細人倡之衆人和之故皜者見汚純者見疵<lb/>
使聖天子公卿之明少虧於秦穆威宣則凌谿子安脫<lb/>
於羣口也今倚泥成俗茍且持論非一日之積也故私<lb/>
者蒙譽而愛者見拔咈者被詘而異者遭遣彼徒以太<lb/>
阿假之曹侯宏樞委之碩讓皆非其事實也士大夫者<lb/>
<pb n="KR4e0159_WYG_003-23b"/>
公論之所繫也今異說悉出於縉紳而公論不稽於古<lb/>
訓是仲尼邪偽於衞而夷齊瞽昧於周之日也即有才<lb/>
美上安所聞即有邪罔上安所察故志士甘心而就辱<lb/>
豪傑長歎以逺世者非有以馳想於卞許致薄於伊周<lb/>
也勢既無所容而數固不可易也夫亷清修潔行能純<lb/>
備者孟堅所以誦李育也茍以熟觀於凌谿子則育豈<lb/>
復敢結駟於齊轂抗肩於周行耶然凌谿子則反之矣<lb/>
聞凌谿子改治滇南故予得私敘而贈之焉此學者所<lb/>
<pb n="KR4e0159_WYG_003-24a"/>
共覩而當塗者所能慎哉甲戌夏五月序<lb/>
　　送大復先生還信陽序<lb/>
大復先生居闗中四年矣今年夏六月以疾求去上下<lb/>
固留不可其官屬及諸生之在正學書院者不欲遽别<lb/>
於先生知予之與先生友也於是以予為言贈先生焉<lb/>
夫師生之際教化之首其居至不易也近名者先要結<lb/>
而後軌則昩理者崇虚飾而乏精典兹二者其始也覩<lb/>
焉若親感焉若躍戀焉若不可一日去而其究也渢渢<lb/>
<pb n="KR4e0159_WYG_003-24b"/>
焉興怨焉鶴鳴于九皐聲聞于天物誠而形本實而茂<lb/>
自然之應不可强也上以偽刼其下則下以詐姦其上<lb/>
教化興行之地持此以往將安極哉大復先生之來吾<lb/>
闗中也曰教化廢壊者上下安於所習而不變也夫安<lb/>
於所習而不變則宜其廢壊亡捄也可不作而新之振<lb/>
而起之乎於是具以科約示以程式先之以身而董之<lb/>
以實行之以嚴而推之以恕其初也疑而弗信畏而弗<lb/>
親而其中也幡然而悟沛然而從曰學者之事本如是<lb/>
<pb n="KR4e0159_WYG_003-25a"/>
乃何者恇恇惕惕若前日耶故泛者畢定傲者畢諧崇<lb/>
其實而脫其偽先其事而後其功有若董生之論焉夫<lb/>
諸生欲贈大復先生歸而予泛及其事如此畧情而弗<lb/>
言者葢先生之於諸生以道而合而秉執教化之責者<lb/>
其理當若是也或曰賤功名而黜聲華固先生之已事<lb/>
今天子龍飛之始首重教化俊乂畢升而先生乃以疾<lb/>
行豈孔孟之訓有然乎曰出處者聖賢之大閑而先生<lb/>
之所慎也安有髙宗為之君而說終傅巖者也葢有疾<lb/>
<pb n="KR4e0159_WYG_003-25b"/>
而歸徳合而出君子亦行其所無事而已矣是何以疑<lb/>
先生哉諸生曰乃今聞夫子之所命矣於是請次第予<lb/>
言贈先生焉<lb/>
　　送西麓大夫序<lb/>
西麓大夫既有男子其同官楊大夫名父首為近體詩<lb/>
為大夫賀與大夫同朝者又皆和楊大夫之詩以賀大<lb/>
夫大夫以予為鄉人交又甚厚也盡持其詩於予曰子<lb/>
盍為我序之使吾子茍長大能讀書省事吾茍欲其為<lb/>
<pb n="KR4e0159_WYG_003-26a"/>
善人將出是詩以示而歆動焉彼必將遍謂其詩其人<lb/>
也吾從而語曰此詩為此人此人為此詩吾子必曰此<lb/>
皆所謂大人世所謂若神明之不可見而親也何吾之<lb/>
初生皆吾喜焉是吾之生異乎人之子之生也必重自<lb/>
激厲以自盡力於所為曰吾使不愧是言也吾子感吾<lb/>
之言必重自激厲以盡力於所為則子之予我者不亦<lb/>
大耶夫教之不施於父子之際也葢謂狎而不可加爾<lb/>
故孟子曰父子不責善父子責善不祥莫大焉其曰夫<lb/>
<pb n="KR4e0159_WYG_003-26b"/>
子教我以正夫子未必正也則夷也可以使父子之際<lb/>
而相為夷乎大夫之所以教乎其子者固有出乎古人<lb/>
思慮之外者矣子其由是而成乎雖有抱奇之士使雜<lb/>
於稠人之中無所相聞焉則志消氣耗不與屠販等者<lb/>
幾希有一人者能自振奮以出乎物則已必警然自訟<lb/>
而悟矣況得於累世積善之餘者哉夫固必能以自變<lb/>
也而又況如此為之啓之則其奮然往者寧有一善一<lb/>
藝止耶大夫之子吾今知免矣夫詩通記若干首首名<lb/>
<pb n="KR4e0159_WYG_003-27a"/>
父大夫其後皆和者與各自為者云<lb/>
　　送武功丞李君還髙平序<lb/>
昔聞麟遊丞李君之政聲若不克見也乃後數年以憂<lb/>
制去既而起復吏部則以為武功丞武功士庶有舊遊<lb/>
麟遊者相語諸人曰此所謂李麟遊也乃至是乎行必<lb/>
有善政及於吾民矣予聞之顧甚喜及君枉訪予與之<lb/>
話言翩翩然長者也有學以蓄其用有政以達其學政<lb/>
出事立上不抗令下不盭民傳記所稱奚加焉予則以<lb/>
<pb n="KR4e0159_WYG_003-27b"/>
為益友時與之遊滸西山房道古昔玩詞藝知名之士<lb/>
未能或之先也今年秋偶以微疾求去曰人生適意耳<lb/>
吾老不能副丞丞非所以優吾之老者盍歸乎來以與<lb/>
二三子遊於里閈誦說聖君賢相太平之業暇則教其<lb/>
子弟使為善人於焉終吾之身不猶愈於日匍匐車塵<lb/>
馬足與簿書筐篋之細哉狀既上撫按藩臬皆重君之<lb/>
才名不欲君遽去君不待報飄然以歸武功士大夫重<lb/>
君之行具以予言贈君然予且老矣安能以殘羸之身<lb/>
<pb n="KR4e0159_WYG_003-28a"/>
應酬賓友之請實有以重乎君之為人是以呵凍為此<lb/>
使後之人知君之才之美果有以感孚於衆如是予竊<lb/>
怪世之人徇利輕已不知歸為何事徒以妻子之奉為<lb/>
不足而日孳孳乃或至於并其身而俱棄者君年才六<lb/>
十又二體强力勝方將有為以速後勩乃於富貴之際<lb/>
視若敝屣畧不以為意念與所謂龎眉皓首浮沈利途<lb/>
者殆天淵不侔矣豈非養之有素決之有勇髙出物表<lb/>
者哉君冢嗣良臣嘗及予門勤學善養將來所就當為<lb/>
<pb n="KR4e0159_WYG_003-28b"/>
名人不但取科目拾青紫而已君歸以方盛之年優游<lb/>
桑梓終厥天年鄉人稱之後世誦之與今日居陟大位<lb/>
驅遣放逐而戀戀不捨者回視殆不可同日語也良臣<lb/>
勉哉詩曰教誨爾子式穀似之記曰善繼其志善述其<lb/>
事他日陟顯頎履榮盛其亦澹焉若無以克肖而君之<lb/>
行事可也良臣勉哉予日望汝之自礪以為予與而君<lb/>
相友相厚之朂焉耳<lb/>
　　送邵銓序<lb/>
<pb n="KR4e0159_WYG_003-29a"/>
崖州邵某以禮部乙榜除為來賓教諭將行於官其友<lb/>
翰林吉士黄子實以予述序以贈邵君有氣岸能尚志<lb/>
由由然合於古人之道也夫以文字試禮部者凡試幾<lb/>
四千人四千人者皆取於其鄉亦數千人摘而舉也而<lb/>
但以三百五十人其舉若以遺矣意而欲同焉字字而<lb/>
欲稽焉繩尺法度錯岀而欲亡有背焉其豪放不羈者<lb/>
故恒弗逮也邵君勉哉夫士固當欲有以遇也過其人<lb/>
矣不能有以立遇之道夫猶不遇而已夫繩尺法度雖<lb/>
<pb n="KR4e0159_WYG_003-29b"/>
非所以盡士者顧求之者率是用焉茍豪放不羈者稍<lb/>
自裁損就之則天下莫敢京也邵君勉哉儒學之官雖<lb/>
古人所重者吾無以願邵君知邵君所負者厚可以有<lb/>
為使國家風化於世者益隆也雖然吏部所以予君來<lb/>
賓謂宜可以小試君也來賓之教果𢎞而弗庸焉則吾<lb/>
所以望於君者益以信矣吾所以望於君者益以信而<lb/>
於其身乃猶有弗遇也兹可以謂命而已然而如君之<lb/>
所負者固未有終其身淹也<lb/>
<pb n="KR4e0159_WYG_003-30a"/>
　　送陳茂之序<lb/>
古人養子必教之以詩書為有義方父教而子不之學<lb/>
則固不足以謂之能子子欲學而親靳焉雖有良志者<lb/>
終廢弛不作而已故親也教之子也學之然後子有善<lb/>
學之益親有善教之譽中養中才養才而人樂有賢父<lb/>
兄也長寧陳茂之有子列師族子永嘉余因永嘉識列<lb/>
由列又以識茂之之能教也列性雅重美儀宇學為文<lb/>
章駸駸乎若欲進取如探淵與師友所相證者滔滔乎<lb/>
<pb n="KR4e0159_WYG_003-30b"/>
有也進而不已烏知不合於中庸之道耶吾於茂之有<lb/>
喜而於列有望也今國家禮重賢俊之士列之有造果<lb/>
如彼惡知弗為之録耶然列固為人之子顯親揚名必<lb/>
能有處於大者鄉人以列新為縣學諸生且重其為按<lb/>
察王君之選率來請序以贈予愛列而欲内諸道者安<lb/>
得不以是為茂之告之使夫為父子者知有所勸也<lb/>
　<lb/>
　對山集巻三<lb/>
</p>
<p>
</p>
  </div>
<div>
<head>對山集巻四</head> <lb/>
    <p>
<pb n="KR4e0159_WYG_004-1a"/>
欽定四庫全書<lb/>
　對山集巻四<lb/>
　　　　　　　　　　　　　明　康海　撰<lb/>
　序<lb/>
　　太子少保右都御史彭公平蜀詩序<lb/>
自己巳以來蜀民不鈐方土罔靖天子震怒爰命討平<lb/>
川漢之間士馬填溢財殫民困賊勢益延一時受命之<lb/>
臣瘁精竭思文武咸致撲之不滅隨撫隨叛於是上命<lb/>
<pb n="KR4e0159_WYG_004-1b"/>
太子少保右都御史彭公往終厥勲葢是時公已悉平<lb/>
山東中山河南之賊遂督所部將軍鼓行來蜀乃於二<lb/>
月辛丑發兵保寧羣盜方叛走漢綿勢熖揚熾人心疑<lb/>
畏將謀内詘公曰此若擣䑕宜先塞其旁穴夫旁穴茍<lb/>
塞何所不擣自三月壬申至於丁丑所誅獲者萬有千<lb/>
計蜀方用寧川漢咸乂巡撫陜西都御史藍公屬予序<lb/>
以賀公夫以精不以多以律不以寛二者兵事之軌道<lb/>
也予曩聞征蜀將士言蜀中多巉山絶壁賊更善附山<lb/>
<pb n="KR4e0159_WYG_004-2a"/>
攀壁千人刺矛激弩萬夫莫能當也地多草樹窟凹師<lb/>
弗習往往中其伏兵平衍之野又多稻塍水堰騎不可<lb/>
馳步不得奮一相擠倚仆跌若崩加之地氣卑濕餉飼<lb/>
不飽士馬忽已大半物故倉皇用騎馬百不能選一此<lb/>
語實矣然是時士亦多首功者豈設機應變不善哉或<lb/>
失其軌道耳藍公言公初進兵時先檄各路填守要害<lb/>
其故所往來之道既絶又分職専使糧糗常繼師得宿<lb/>
飽諸餘紀律之事益申益嚴擊者不取取者不擊奇自<lb/>
<pb n="KR4e0159_WYG_004-2b"/>
為奇正自為正鋒鏑相錯毋有易也夫持是以往雖天<lb/>
下可也豈但蜀方哉公英爽桓毅之氣加以修涵有素<lb/>
宜能先覺乎此事功之成捷於影響固非偶然也藍公<lb/>
與公同事共勲能喜談樂道如此要豈其私好哉為祝<lb/>
之曰願公凱還後以所得於蜀者上於天子細求所以<lb/>
安而鎮之之道使蜀之父兄黔首如曩時各得保其屋<lb/>
廬田畛死不為盜則公之徳於蜀者不但萬萬世也公<lb/>
以為何如哉<lb/>
<pb n="KR4e0159_WYG_004-3a"/>
　　存笥集序<lb/>
存笥集者凌谿朱子升之所作也清新俊逸有國風之<lb/>
才焉然凌谿子循循若無而士大夫者乃人人願見矣<lb/>
即凌谿子何可靳而不傳耶夫言之及於逺者非必尊<lb/>
官髙年也詩又言之精者茍有諷詠興起之益雖鄉黨<lb/>
閭巷可也況思深義熟該備情理如凌谿子之撰哉縣<lb/>
令劉侯者濮人也悅而刻之將以廣及同志予嘉其能<lb/>
昌君子之言也於是紀諸其後<lb/>
<pb n="KR4e0159_WYG_004-3b"/>
　　張舜卿東征詩序<lb/>
正徳六年山東河北盜起官軍赴勦者以數萬計賊勢<lb/>
益盛於是上大怒命右都御史長洲陸公往治之仍添<lb/>
調遼東宣府兩邊之兵以為之前陸公行於是以武選<lb/>
主事靈夏張舜卿統宣府兵勦西路參將某統遼東兵<lb/>
勦東路十一月中張興張旺率衆冦長清章丘鄒平髙<lb/>
苑壽光博興昌樂諸縣而舜卿度賊必夜抵髙麗鎮於<lb/>
是伏軍貞觀鎮俟臥擊之髙麗去貞觀鎮十五里四鼔<lb/>
<pb n="KR4e0159_WYG_004-4a"/>
先令斬榆棗塞巷口道路分八百人遏要害餘兵皆遊<lb/>
擊約五鼔鼔噪而進賊急來犯我師盡為榆棗所罥挂<lb/>
我師於衢市間奮擊斬獲不可勝數而二賊首亦就殄<lb/>
絶於是舜卿下令曰賊固有脅從者吾良民不可槩殺<lb/>
先降者當生於是得男女小大八百人騾馬千數十匹<lb/>
龍鳯旌轎及兵仗雜器三千七百有奇十二月壬寅賊<lb/>
劉六劉七齊彥名圍茌平舜卿以精兵百人與子破其<lb/>
圍斬獲劇賊數十人未失一矢捷上舜卿以功進武選<lb/>
<pb n="KR4e0159_WYG_004-4b"/>
員外郎子為百戸縉紳大夫聞者皆為歌詩以嘉舜卿<lb/>
之績命曰東征大捷詩昨舜卿以少保右都御史彭公<lb/>
之奏來與平蜀其過時出巻示予予深歎舜卿文學之<lb/>
士能克武有勇如此聞齊彥名楊虎劉六劉七者巨盜<lb/>
大賊也方其猖獗時老將宿謀皆唯唯甘後不敢抗一<lb/>
鋒舜卿能以百人解其堅圍斯已偉矣其髙麗鎮之捷<lb/>
張興張旺者劉齊頡頏之盜也冦淮安立敗兵備兵擄<lb/>
知府劉祥不一年集已至數千人直隸山東徐淮諸處<lb/>
<pb n="KR4e0159_WYG_004-5a"/>
所過傷殘毋敢攖也舜卿一戰遂克使無孑遺此非表<lb/>
表然具熊羆虎豹之勇而善謀能料其孰能然哉其孰<lb/>
能然哉今蜀地悉定舜卿之功又不知幾何由是而往<lb/>
任授方益大矣然盜起固有所繇其繇皆舜卿目覩而<lb/>
心悉者廟堂之上寧可嘿然而不求為之所邪鄙諺曰<lb/>
治壊於少安病加於小瘥今日者當病痊劇之際者也<lb/>
失而弗治後何及乎予與舜卿同年又厚誼如兄弟故<lb/>
既讀其詩於其巻首又猶有是言焉正徳甲戌春正月<lb/>
<pb n="KR4e0159_WYG_004-5b"/>
丙申叙<lb/>
　　送沈仁夫序<lb/>
沈子在闗中也凡五年故沈子能數過予予於是則能<lb/>
有以熟知沈子之為人兹沈子秩使憲滇南矣沈子以<lb/>
書抵予為别予以痃癖不能餞沈子也乃以其意告沈<lb/>
子而贈之曰夫騏驥驤騄所以稱良馬者以其徳足以<lb/>
致逺也士大夫所以稱有良治者以其業之居諸身者<lb/>
廣大而堅固也今天下之民所以困踣愁苦不能休息<lb/>
<pb n="KR4e0159_WYG_004-6a"/>
者天子嘗以蘇息安妥申飭有司使亟行之而此日甚<lb/>
也固征賦之令未善邪何行之百五十年而獨至此棘<lb/>
也夫由近之所行而不易雖悉蠲征賦之令而民當益<lb/>
窮何也禁令不明刑罰不當奸吏舞文而欺罔豪民倚<lb/>
重而噬弱故貧者抑志委心甘為人役而鈎利之徒洋<lb/>
洋然横行於下而無忌也昔者沈子之在闗内蓋嘗求<lb/>
是而治之矣既而何子道亨又惟求是而治二子之治<lb/>
才一年而闗内之民瘠如縷枲上吏虚恢鮮實茍務姑<lb/>
<pb n="KR4e0159_WYG_004-6b"/>
息忽經制畧肯綮民安不然故愚嘗以為教化之道在<lb/>
於富民裕才富民裕才之道在於明法禁審罪當刑法<lb/>
禁明罪審刑當矣禮樂有不興者吾未之見也曩於何<lb/>
子之行也既嘗以是告之知何子居乎其業者廣大堅<lb/>
固可以行之而無躓也故於沈子之行也又縷陳不繁<lb/>
焉沈子何子其道一而已矣夫久通之市必媮久張之<lb/>
絃必韌皆不俟先民之訓而後知者也奸吏豪民之治<lb/>
不嚴徒以區區小過細事詰審劘切非所以求之法制<lb/>
<pb n="KR4e0159_WYG_004-7a"/>
之外者也今之言者曰貴近科擾官吏疾首苦心而莫<lb/>
能拒其至大者然止一索而止姦吏則緣是以趨五倍<lb/>
之利豪民乗以先輯速報者又輾轉藉倚是以什而供<lb/>
一也彼貴近者固莫能遽已矣此緣貴近旤民者吾亦<lb/>
不能已邪孔子之仕魯也魯人獵較孔子亦獵較而孔<lb/>
子先簿正祭器此所以使自廢其獵較之道也奸吏豪<lb/>
民無所得志於下彼貴近即甚狠無厭見求之難如此<lb/>
不俟再求而心已勌矣此姑舉一事以告沈子耳沈子<lb/>
<pb n="KR4e0159_WYG_004-7b"/>
愛民信法崇徳敦義闗中來仕者吾微有多見也民盻<lb/>
盻于上之治已也今已數歳無驗矣予不於沈子望而<lb/>
誰望邪<lb/>
　　都察院右副都御史馬公平蜀詩序<lb/>
正徳辛未今右副都御史馬公以僉事分巡川南時藍<lb/>
鄢諸賊為患蜀中者已二年既伏誅後復有廖麻子起<lb/>
川北方四起李崖井各有衆十餘萬破瑪瑙闗陷南川<lb/>
綦江直犯江津以窺重瀘諸軍望鋒而潰亡敢攖者都<lb/>
<pb n="KR4e0159_WYG_004-8a"/>
御史林公俊駐軍江津以公與副使何君有敘瀘之㨗<lb/>
遂檄公巡川東川東諸兵事皆以屬之曰賊非君莫可<lb/>
平也公于是與何君約曰副使李君以施南兵阨綦江<lb/>
路吾宜躡而蹙之大埡與為夾擊此至計也於是俘斬<lb/>
萬餘人賊懼走乃追諸永澄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>東鄉垻揺櫓箐益斬獲<lb/>
不可勝紀於是賊日夜竄毋敢反顧自蹂踐死者若積<lb/>
薪刈枲用兵以來此大創耳然時山路㠊嶮饋餉弗繼<lb/>
氷雪凝沍而人士凍餒不可支公自徒步衝嶮勞苦慰<lb/>
<pb n="KR4e0159_WYG_004-8b"/>
勉故士人之感悅用命如此賊渡江北川湖土兵以久<lb/>
役思歸林公召諸公急還徵兵公獨以民兵數千襲賊<lb/>
後賊攻梁山矙新寧公趨保新寧賊遂遯去方四乃道<lb/>
亡公擊牛釃酒犒士卒曰吾乗勝追殺彼倉卒未諳吾<lb/>
衆寡必急擊之可得志也衆曰唯乃進追於陶溪及鳯<lb/>
凰山連破之於是賊走廣利寧羌掠食而已廖麻子在<lb/>
漢中聞若此因内懼求撫軍中諸公信以為然公曰此<lb/>
所謂急則求撫緩則復叛也吾不能以全蜀之衆受侮<lb/>
<pb n="KR4e0159_WYG_004-9a"/>
於賊乃縱兵追擊於清風嶺歌陽寺大破之於是方四<lb/>
賊為曹甫遂來乞招而自散者已數千人川東之賊始<lb/>
渺小矣廖麻子益自懼於是殺曹甫以遯而公帥兵追<lb/>
之斬獲不可勝數賊乃渡江轉川西往來漢成都之間<lb/>
以危言索臨江市於是主者以我師老憊議招益堅公<lb/>
極論不可唯飭兵戒士籌計攻討㑹臨江市父兄輯子<lb/>
弟數萬人拒賊弗納賊屯新梁相持者月餘而新梁民<lb/>
又欲謀變賊乃去新梁復縱横漢州勢延蔓不可支矣<lb/>
<pb n="KR4e0159_WYG_004-9b"/>
上於是以今太子太保彭公來視師公首陳平賊之策<lb/>
凡若干言彭公歎曰不如是賊不可平也乃出潼川梓<lb/>
潼㑹兵漢州一戰廖黨遂空喻賊以千餘人由間道東<lb/>
奔所經窮山絶谷㨗若流電凡三日追兵未嘗一及獨<lb/>
公所伏兵數邀之㑹有詔進公右僉都御史巡撫四川<lb/>
屬以兵事公受命益痛自刻責明賞罰嚴紀律厚士卒<lb/>
謹要害賊遂不能更西於是又勒兵刈馬嶺絶其東奔<lb/>
屬副使曹某都指揮韓某悉以精兵更番向賊而已出<lb/>
<pb n="KR4e0159_WYG_004-10a"/>
髙坪銅鈴歴抵平桑覩視緩急至燒刀溪戮渠兇七人<lb/>
賊計窮始有志請降遣渠魁二人赴軍門公與期四五<lb/>
日越三日賊已相率來而喻某亡去旋獲斬之蜀盜悉<lb/>
平捷上進公右副都御史賜以璽書及金帛優賞之焉<lb/>
夫平蜀之功予以罪在鄉里蓋數聞焉故知馬公先後<lb/>
詳細如此國家承平日久豪民貪吏得志恣肆窮人蒙<lb/>
被荼苦不能自立故奸猾者輒起兵生亂賊又矙知兵戒<lb/>
弛玩又毎要求招徠縉紳大夫不窺其誠偽輒亦信之<lb/>
<pb n="KR4e0159_WYG_004-10b"/>
故愈無所忌憚觀漢中與臨江市二事非馬公安可為<lb/>
也林公覩事見信彭公納策決機非明者不能皆策書<lb/>
所尠者此其數豈宿貯曩定邪未幾内江人駱松祥作<lb/>
亂有衆至數萬有司議兵討之公曰賊初僅百人耳餘<lb/>
皆良民脅從未可盡戮也乃勒兵坐境上傳檄諭之其<lb/>
衆果散去遂寧奸民挾其三里之衆曠役四年矣猶弄<lb/>
兵山中以脅其有司公命縳渠魁十數人餘民服役如<lb/>
初膚淺者當何如也茂州羌悉衆圍城城水盡圍急公<lb/>
<pb n="KR4e0159_WYG_004-11a"/>
遣人喻羌以朝廷威徳且使入城授方鑿井以待圍解<lb/>
茂人因謂為馬公井云使他人當之馳奏請軍矣夫戎<lb/>
兵之事聖人之所慎故學鮮傳焉馬公由書生起家有<lb/>
宿將之所難此不可以風聲氣習槩論也易曰長子帥<lb/>
師以中行也其馬公謂邪予聞渠縣有兇人嘗戕其居<lb/>
民闔門死焉凡數年有司置不敢問公至悉縛治之方<lb/>
匆匆理校行陣也而又明法昭禁使教道顯明非確然<lb/>
長者不能陜西按察使邵君文實以四川諸君子之書<lb/>
<pb n="KR4e0159_WYG_004-11b"/>
謂予曩為史官於馬公有管鮑之義當有言以引所為<lb/>
百代奇勲詩冊之首故援其事實而私論之焉<lb/>
　　送王克承序<lb/>
王先生方伯闗中三年矣使者師生以王先生數不理<lb/>
於羣口謂承流宣化之臣宜莫有如王先生於是尊禮<lb/>
王先生有加焉凡仕闗中者及闗中士大夫初不識其<lb/>
指意所在皆以使者為賢明能獨知王先生也夫自明<lb/>
興以來承流宣化之臣予於闗中得二人焉髙密李承<lb/>
<pb n="KR4e0159_WYG_004-12a"/>
裕與王先生耳然皆直而靡撓清而靡汚孑然弗淫於<lb/>
俗油然弗媿於心者彼又惡足以知孰可驩乎其心報<lb/>
乎其譽而當乎其毁者也及其有請於王先生而不獲<lb/>
也則又求所以甘心焉於是又以王先生為不可凡仕闗中<lb/>
者及闗中士大夫皆以使者為不肖曰是徒以市井之心矙<lb/>
長者之度是卒以自狀其奸諛譎險之迹而已是亦奚<lb/>
益於事而奚損於王先生哉於是王先生奮然若曰我<lb/>
知靖恭執事私顧靡爽爾矣夫行年若吹飈奔矢也我<lb/>
<pb n="KR4e0159_WYG_004-12b"/>
奚可以其潔而易其穢以其安而易其危哉於是力陳<lb/>
其志而歸上與大臣皆莫得而留焉於是王先生浩歌<lb/>
以就駕大揖以謝客又忻然若曰田爾而耕水爾而釣<lb/>
吾得返吾初服而已吾又安知所謂毁譽榮辱何物哉<lb/>
凡仕闗中者及闗中士大夫皆曰若王先生蓋古所謂<lb/>
仁人長者増之而弗崇窊之而弗卑者也彼奚以是為<lb/>
有無也於是誦說我王先生至於無窮焉而庶民小子<lb/>
跣而逐號泣而後先者不可以鉅萬計滸西子聞而歎<lb/>
<pb n="KR4e0159_WYG_004-13a"/>
曰王先生所以自為者其蠲潔若是也夫豪傑之士不<lb/>
以丘壑之死而輕屈於細夫況若爾哉兹所以為王先<lb/>
生者也於是次第其事以贈王先生<lb/>
　　浚川文集序<lb/>
浚川子之按闗中也以所為浚川稿九巻示予予得而<lb/>
讀之有賦四首樂府二十四首古詩五言二十六首七<lb/>
言十首律詩五言三十六首七言四十九首絶句五言<lb/>
二十二首六言二首七言十一首雜文三首奏議五首<lb/>
<pb n="KR4e0159_WYG_004-13b"/>
歎曰浚川子之文之盛如此乎哉夫言者心之聲文者<lb/>
言之章者也士自始學以及於其老莫不唯道焉是致<lb/>
道不可以無著也莫不唯文焉是業君子所以布其心<lb/>
志於天下後世者文而已也然天下後世讀其書則有<lb/>
以考其徳考其徳則有以識其人是文之所以為文者<lb/>
以學而不以誇以所能至而不以其所徒聞故周公孔<lb/>
孟之文當時誦之後世仰之其體如是也故以其可守<lb/>
而善弗久而敝也故謂之經經者常也盡人倫之常者<lb/>
<pb n="KR4e0159_WYG_004-14a"/>
也故濁世莫能蝕盛世莫能加巧者毋賁知者毋變也<lb/>
浚川子曩與子遊翰林窮古聖人之蹟黜百家之謬當<lb/>
時所同遊者莫不以君為能然詣理極變發精殫微博<lb/>
而能簡麗而能則若浚川子蓋今所獨步操觚之士靡<lb/>
得並焉夫文有三等聖人所不易而學者所未諳也上<lb/>
焉者惠猷啓績若唐虞咨俞之美焉中焉者𢎞道廣訓<lb/>
若孔孟刪序之微焉下焉者序理達變若雅頌諷託之<lb/>
妙焉三者不具雖文何觀其故在所以養之者厚而毋<lb/>
<pb n="KR4e0159_WYG_004-14b"/>
淆純而毋駁而已浚川子之所養可以無媿於斯二者<lb/>
則其文之所至三者何歉焉予悲今之為文者殊昧此<lb/>
道故讀其文而附之以此此可以告後學矣正徳壬申<lb/>
冬十月十又二日序<lb/>
　　韓汝慶集序<lb/>
夫生者天地之大徳也然能生矣或又弗底於成中庸<lb/>
曰天地之大也人猶有所憾豈聖人天地固亦有弗能<lb/>
盡者與予因韓子汝慶之殁於是傷天地之徳有所不<lb/>
<pb n="KR4e0159_WYG_004-15a"/>
能自盡焉豈生則其理而弗能盡則其數邪汝慶韓邦<lb/>
靖朝邑人也與其兄汝節同舉正徳戊辰進士予與鄠<lb/>
杜王敬夫納交焉私以為文武之業康濟之器兹實其<lb/>
人乃後十餘年汝慶以山西參議卒於家予亟往哭之<lb/>
撰誄寫哀謂天佑人國家畀之以才矣復爾敓之扶輿<lb/>
之氣萃之有期期不常逮逮矣復敓天道奈何聞汝節<lb/>
彚其詩文若干巻藏於家笥予痛汝慶光已肆而弗長<lb/>
用將究而忽窒幸猶有此可以表見來世讀其詩思其<lb/>
<pb n="KR4e0159_WYG_004-15b"/>
人泝其志於戲汝慶可謂弗死矣古今詩人予不知其<lb/>
幾何許也曹植而下才杜甫李白爾三子者經濟之畧<lb/>
停畜於内滂沛洋溢鬱不得售故文辭之際惟觸而應<lb/>
聲色臭味愈用愈奇法度宛然而志意不蝕與他摹倣<lb/>
剽敓逺於事實者萬萬不同也予恐讀是集者愛其詞<lb/>
而不逆其志徒以區區辭章之末視汝慶故以是序諸<lb/>
篇托臨潼趙伯一氏刻而傳焉嘉靖丁酉春三月七日<lb/>
丙戌序<lb/>
<pb n="KR4e0159_WYG_004-16a"/>
　　海樵子序<lb/>
予居滸西别業三十年矣耕鑿飲食之外所知者農圃<lb/>
醫藥之細爾而舉所謂道與器者不識何物也予友湛<lb/>
甘泉氏寄予格物通及學訓乃知君子之道非髙明不<lb/>
居如此予之荒唐益可笑也及端溪王君又以海樵子<lb/>
寄予談理辯義精詳懇切有甘泉氏之風至於三復之<lb/>
餘始知其原出於甘泉氏聖天子以堯舜禹湯周孔之<lb/>
道化天下縉紳以道自鳴者紛紛然無下數十人而篤<lb/>
<pb n="KR4e0159_WYG_004-16b"/>
實當理則甘泉氏師友之間爾端溪君以盛年大學樂<lb/>
是道於澶淵之濱而不乗時建績光輔大業則其志可<lb/>
知矣吁抱洙泗之藝而甘心箕潁之間斯足以見唐虞<lb/>
人才之盛也己因駱生之請遂以是序海樵子云嘉靖<lb/>
十七年戊戌春正月己丑序<lb/>
　　休庵詩集序<lb/>
故兵部尚書王莊毅公休庵集三巻巡按御史對霍李<lb/>
君付知臨洮陳君刻之以傳屬余為序其後以識歳月<lb/>
<pb n="KR4e0159_WYG_004-17a"/>
予惟公剛方正大之氣千百世之下聞之者尚凜凜然<lb/>
起敬況當時乎亡友山西按察副使馬君公順道公履<lb/>
歴獨詳以為闗中山嶽之氣乃篤生於公如此昔山隂<lb/>
成質夫巡按時蓋刻其戇庵集矣休庵集則公所自著<lb/>
者詞嚴義正渾厚爾雅讀之可以使人興起志意立懦<lb/>
而亷頑顧至於今板刻尚艱對霍君力謂公當代名臣<lb/>
闗隴豪傑見其集信知浩然之氣公所素養故其事業<lb/>
文章皆本之於此真知言哉昔韓昌黎之文至於異代<lb/>
<pb n="KR4e0159_WYG_004-17b"/>
得歐陽永叔始知其美而傳之其道同也今對霍君之<lb/>
於莊毅蓋同代後時者其神契何異於韓歐邪敬書以<lb/>
告後之君子焉時嘉靖丁酉冬十月乙未序<lb/>
　　送樊子諭序<lb/>
蜀有博學篤恭君子曰樊君子諭予往者識之鄠杜鄠<lb/>
杜有博學篤恭君子曰王敬夫樊君以教諭居於鄠杜<lb/>
與敬夫交且厚也故予訪敬夫於鄠杜因得與樊君交<lb/>
故予知樊君猶王君之於予也後樊君以家艱去鄠杜<lb/>
<pb n="KR4e0159_WYG_004-18a"/>
予毎至鄠杜王君必稱之曰夫安得樊君與之共坐以<lb/>
論哉其見懐於君子如此此可以知樊君矣後數年樊<lb/>
君復除涇陽教諭予有族姓在涇陽則又數與樊君遊<lb/>
故益知樊君表表長者也今年夏五月庚午知涇陽吳<lb/>
君某者某同年也令族姪康生來以書謂予曰樊君以<lb/>
浙江之聘將往校其試文願吾子之有以贈樊君也夫<lb/>
試以進士文以顯業校以别賢故士非試無以進業非<lb/>
文無以顯賢非校無以别士者天下治安之所資君相<lb/>
<pb n="KR4e0159_WYG_004-18b"/>
所宜慎求而勿易者也浙之大夫君子有以知樊君之<lb/>
賢也故逺求樊君者如此勤其亦有冀乎樊君焉耳今<lb/>
天下豐產之區以浙江為首司而言士者亦惟浙江是<lb/>
先蓋自髙皇帝建國以來其以文武之資佐命而創物<lb/>
者若括蒼劉公以儒者之道而示斯文之軌則者若金<lb/>
華宋公王公與天台方公數君子者名徳巍巍然首集<lb/>
昌明開物之始其流風餘韻天下莫不仰之如覩也況<lb/>
其桑梓之地哉今浙江之士日盛而登庸之效日益以<lb/>
<pb n="KR4e0159_WYG_004-19a"/>
聞於天下矣其士之抱業就試者又鱗次羽集於塲屋<lb/>
之間矣非積學履真逖照廣識者尚可以易辦於斯哉<lb/>
是以特聘吾樊君者良以冀其如是焉耳夫文之所以<lb/>
見士者自古堯舜咸先之蓋微言無以見志故試其文<lb/>
者將以探其業也數言之間心之邪正學之真偽業之<lb/>
崇卑舉露而無隠焉其校之者或未能如是也是倚衡<lb/>
以觀眩獲其所獲而非吾之所謂獲者多矣夫豈斯文<lb/>
與斯民之幸哉樊君其有以念之可也謹以是復於吳<lb/>
<pb n="KR4e0159_WYG_004-19b"/>
君其暌闊希戀之懐吳君自有以道之非予所能及也<lb/>
嘉靖元年歳在壬午夏五月二十又六日辛未序<lb/>
　　陜西壬午鄉舉同年㑹録序<lb/>
予覽傳記之所載闗中風聲氣習淳厚閎偉剛毅强奮<lb/>
有古之道焉勝國以往姑無論矣明興若先尚書公文<lb/>
簡馬公御史髙公司馬王公端毅司冦宋公其進也或<lb/>
立徳立言操心亮節建功昌朝知名當時其退也敦本<lb/>
厚族睦黨重俗至於今誦其義思其人使人薾思奮孟<lb/>
<pb n="KR4e0159_WYG_004-20a"/>
子所謂聞伯夷之風者頑夫亷懦夫有立志豈不信哉<lb/>
然習久而訛俗逺而敝今之士大夫果能無媿數君子<lb/>
之意乎此予之所深憂安得聚吾闗中士大夫而一語<lb/>
者也何也棄樸趨末則淳厚蝕務細博奇則閎偉散脂<lb/>
韋浮沈則剛毅亡即讒履偽則强奮熄闗中之士所以<lb/>
聲名於天下者此數者茍既蝕散亡熄則又何得以稱<lb/>
闗中云云哉故曰此予之所深憂安得聚闗中士大夫<lb/>
而一語者也適今年鄉舉士某等以予弟河及予甥張<lb/>
<pb n="KR4e0159_WYG_004-20b"/>
之榘徳光同舉而有㑹且將録而傳也托予序其後此<lb/>
正予所欲告於鄉之士大夫者乃又托予有言哉於是<lb/>
更陳其義以告諸君曰夫君子之道進徳修業而已矣<lb/>
故夫子於乾之九三曰君子進徳修業是故居上位而<lb/>
不驕在下位而不憂此得乎已而無與乎外故窮不失<lb/>
志達不離道今諸君行將登用於時所以加諸其行事<lb/>
者一言一事有倍於此則非所謂進徳修業之意而顧<lb/>
慮持疑之惑起由是將有言其所不可言行其所不可<lb/>
<pb n="KR4e0159_WYG_004-21a"/>
行者豈非夫子之所棄哉夫國家所以待士大夫者禮<lb/>
義之厚諸君幸親與見也自監臨以下洎諸執事豈不<lb/>
欲有得人之望於諸君哉闗中之前修學者之已事予<lb/>
故丁寧於諸君所冀諸君之慎之也今日諸君之㑹正<lb/>
所以修其同為吾闗中之光也於此而少有所異則遂<lb/>
不可得而言同矣諸君勉哉嘉靖元年壬午秋九月八日記<lb/>
　　何仲默集序<lb/>
明興百六十年其文遐哉盛矣然作者接轍於域中其<lb/>
<pb n="KR4e0159_WYG_004-21b"/>
敦致古昔逖稱先王人人能矣而義意繁猥溢於往訓<lb/>
摹倣剽敓逺於事實予猶以為過云𢎞治時上興化重<lb/>
文士大夫翕然從之視昔加盛焉是時仲默為中書舎<lb/>
人而予以次第為翰林修撰一時能文之士凡予所交<lb/>
與者不可勝計予顧獨以仲默為難能仲默時方弱冠<lb/>
也予毎見仲默之作嘆曰嗟乎文其在兹乎夫序述以<lb/>
明事要之在實論辯以稽理要之在明文辭以達是二<lb/>
者要之在近厥指意凡仲默之所作三者備焉故予歆<lb/>
<pb n="KR4e0159_WYG_004-22a"/>
慕歎息非私之也武宗皇帝之三年予以憂罷修撰歸<lb/>
十三年仲默以提學來闗中數能以公事過予出其所<lb/>
論著凡數萬言皆當實不浮可以上薄屈宋賈董有相<lb/>
如子長之風顧世無知之者獨曰何子有詩人之遺意<lb/>
厥覩淺矣仲默豈獨工於詩者故仲默名徧天下然實<lb/>
無知仲默者此也漢魏以降訖於開成世代既移音節<lb/>
斯異修辭之士能無惡厥趨斯以優矣復能引而上之<lb/>
不沈於流俗由載籍所覩若仲默者豈非鮮哉十六年<lb/>
<pb n="KR4e0159_WYG_004-22b"/>
秋仲默既卒又三年予次第其文為若干巻首賦次詩<lb/>
次文皆隨體區裁因製列巻題曰何仲默集錄存家笥<lb/>
以待後來讀其文思考其事可以知予言所指矣仲默<lb/>
才髙而意宏徳純而識逺榮辱毁譽一無所動於中予<lb/>
别有傳記兹不載方予定次仲默集時值張子時濟過<lb/>
予所見與予甚同因更與定之如此集云嘉靖三年二<lb/>
月甲子序<lb/>
　　送文谷先生序<lb/>
<pb n="KR4e0159_WYG_004-23a"/>
予以壬辰冬再詣長安文谷子來訪予覩其人聴其言<lb/>
有孚之君子也當時諸君子相訪者顧無能如文谷子<lb/>
於是定交焉凡予所論說於文谷子者他人莫能解獨<lb/>
文谷子迎刃解焉曰今之士大夫率以文章口耳之細<lb/>
能命一辭滕一說即小視萬物皆莫已若是蓋未嘗反<lb/>
而求之於心故馳騖如彼耳然于辭說之末亦未之領<lb/>
畧也左氏國語一時之言其精粗雖異而大指無謬於<lb/>
事實故或微有出入亦不害其有物之言也今之士大<lb/>
<pb n="KR4e0159_WYG_004-23b"/>
夫竊取其語似而未通其大指故泛焉蕩焉不能自得<lb/>
所依蓋好古之過也於乎斯言也豈尋常所能識哉孔<lb/>
子曰巧言令色鮮矣仁仁者心之徳也學不求諸其心<lb/>
徒以言語文字之細貿貿焉終日以為道在是矣亦不<lb/>
逺乎予今歳凡四㑹文谷子矣其所啓迪士類一皆因<lb/>
之於心而求諸理故士子沛然興焉諸以言語文字相<lb/>
勝者方退然若無也豈非文谷子之化哉聞文谷子以<lb/>
考貢不合於條例左遷治郡今天子勵精求治廟堂諸<lb/>
<pb n="KR4e0159_WYG_004-24a"/>
公方虚心以求天下之賢翊贊𢎞化安有純儒如文谷<lb/>
子者肯使之待年於郡而不亟登於朝哉於乎是深有<lb/>
望於文谷子矣闗中諸君咸有詩贈文谷子僉事南溟<lb/>
子以予為序故予以所得於文谷子者引諸其首甲午<lb/>
八月戊午序<lb/>
　　王舜夫集序<lb/>
昔王舜夫在山東督泉以五古詩二首寄予才情之妙<lb/>
近希覩也後見陳伯行所刻然甚少益足以覘其所為<lb/>
<pb n="KR4e0159_WYG_004-24b"/>
詩矣嗟乎舜夫之才典麗咸備機軸不凡蓋作者之雋<lb/>
也不幸早死厥志弗究士林惜焉比自華山歸道過長<lb/>
安遇伯子直夫出舜夫全集問序於予曰此亡弟舜夫<lb/>
之作也舜夫精力頗盡於此幸而不與俱亡亦賴於此<lb/>
兒輩將刻之以傳惟吾子序焉以詔來世予惟天地清<lb/>
淑之氣以間而萃於人然輒予而又敓之故酈炎李賀<lb/>
百世興憫鮑照謝朓千古共珍葢天不愛寳而恡才神<lb/>
不比淫而忌雋載籍所覽畧可徵矣明興百七十年文<lb/>
<pb n="KR4e0159_WYG_004-25a"/>
章之士莫盛於𢎞治正徳嘉靖之間其奇且逸者則光<lb/>
耀弗長仲默昌穀是已理之合變達者畧焉世稱壽者<lb/>
貴者百年之後寥寥無聞而酈李鮑謝世異代殊如一<lb/>
日也其得喪重輕逖乎弗驂予於舜夫又何傷焉集内<lb/>
詩若干首文若干篇共十幾巻舜夫之製宏且富矣其<lb/>
行事載在志傳列之巻首予不贅也嘉靖十三年甲午<lb/>
冬十月朔旦序<lb/>
　　樊子少南詩集序<lb/>
<pb n="KR4e0159_WYG_004-25b"/>
予昔在詞林讀歴代詩漢魏以降顧獨悅初唐焉其詞<lb/>
雖縟而其氣雄渾朴畧有國風之遺響後三十年㑹信<lb/>
陽樊子少南出其詩聞其議論葢初唐之雋者矣然體<lb/>
裁因時而易世道升降聲音畢從亦理之自然者少南<lb/>
生八百餘年之後能脫夫近習而聿造其奥如此非所<lb/>
謂豪傑之才哉或曰唐初承六朝靡麗之風非儷弗語<lb/>
非工弗傳實雕蟲之末技爾子以雄渾朴畧與之何邪<lb/>
曰正以承六朝之後而能卒然振奮其氣詞或稍因其<lb/>
<pb n="KR4e0159_WYG_004-26a"/>
故而格則力脫其靡也或曰然則盛唐不足邪曰所謂<lb/>
文之以禮樂而考得其成者也少南集其所為詩若干<lb/>
巻示予徵予序其首因其偶合於少南而欣愛其體裁<lb/>
故以是歸之學初唐而得初唐學漢魏而得漢魏學古<lb/>
君子使皆如少南斯可以為我有明之盛矣乎嘉靖十<lb/>
五年丙申春二月丁亥序<lb/>
　　林泉清潄集序<lb/>
此亡友野堂王君仁瑞之作也野堂有美才敏思遇有<lb/>
<pb n="KR4e0159_WYG_004-26b"/>
所感則詩若詞應口而出無竢㸃竄俏意俊句層見疊<lb/>
出揮灑示人四座稱羨以為難能至於填腔詩韻得諧<lb/>
即已初不深求東鍾江陽之細其間或至以庚青協東<lb/>
鍾以寒山協鹽咸者曰歌之不離是即大協我道葢如<lb/>
是耳客有難者笑而不答已而曰於戲三百篇亦古之<lb/>
樂歌也被之筦絃薦之郊廟神人以和顧豈拘拘於韻<lb/>
者天地間所聞皆韻視作者何如耳夫豈有不協哉長<lb/>
白山人徐本良曰仁瑞之論奇矣何古詩有協韻而律<lb/>
<pb n="KR4e0159_WYG_004-27a"/>
詩則専韻乎今之歌曲猶律也故樂府法以知韻為第<lb/>
一義分甚嚴也世代之相乗風俗之沿習奈何可以如<lb/>
是論也予次第野堂之著將刋以傳世而猶以二君之<lb/>
言序諸巻首雖所以愛其才之美又因以明其法之不<lb/>
可廢也<lb/>
　　太微山人張孟獨詩集序<lb/>
夫因情命思緣感而有生者詩之實也比物陳興不期<lb/>
而與㑹者詩之道也君子所以優劣古先考論文藝於<lb/>
<pb n="KR4e0159_WYG_004-27b"/>
二者參決焉孟獨與予同遊南山及韋杜邰鄠之間凡<lb/>
十有餘年毎有所作予輒稱善今其履益深而辭愈達<lb/>
矣非有以神㑹是理優游斯道其何以然哉一日孟獨<lb/>
過予滸西山房出所為詩十餘巻予取而讀之若鮑謝<lb/>
復出沈宋再作頗幸相得之未晩也因與區裁其體而<lb/>
講訂如此嗟乎明興百七十年詩人之生亦已多矣顧<lb/>
承沿元宋精典毎艱忽易漢唐超悟終鮮惟李何王邊<lb/>
洎徐迪功五六君子蹶起於𢎞治之間而詩道始有定<lb/>
<pb n="KR4e0159_WYG_004-28a"/>
向繼而孟獨接武於正徳之季一時作者金石並奏斯<lb/>
皇明有大雅矣於戲休哉昔先兄徳瞻葢嘗奮起於成<lb/>
化之初矣顧天不假年弱冠而隕篇章雖存神化未逮<lb/>
識者憾焉夫弗因于情則思無所命是不緣感而有生<lb/>
也故比興不明修飾無據雖盈笥櫝將何以觀哉以是<lb/>
知孟獨之詩當沛然傳世也撫臺劉公嘉覩斯集嘅欲<lb/>
板行值予東遊華山再過杜曲太守李公裝潢見示因<lb/>
遂書此序諸其首而且泝我明詩道之盛由於諸子者<lb/>
<pb n="KR4e0159_WYG_004-28b"/>
又如此云<lb/>
　　樊氏族譜序<lb/>
陜西按察司僉事樊子少南出其家譜一帙示予凡十<lb/>
三篇不逺胄以誣親不撰美以欺世葢古人之所難也<lb/>
昔予嘗修先人之譜矣定義例以示空同子李獻吉氏<lb/>
獻吉以為可觀後獻吉為李氏譜則采而用之又數年<lb/>
予為母氏族譜涇野子以為直質與之謂予獨無逺胄<lb/>
撰美之嫌如今少南所撰者焉讀之三復乃知英雄之<lb/>
<pb n="KR4e0159_WYG_004-29a"/>
意凡有所為則一主於是而不計其他益又為古人之<lb/>
所難也梅國與研岡之序道之詳矣敢敬題諸其首以<lb/>
為作譜者取法焉<lb/>
　　史記序<lb/>
太史公作史記百三十篇由黄帝以降訖於孝武之世<lb/>
傳記之所載故靡有遺矣然學者多尊師其文而莫得<lb/>
其書有志之士憾焉予曩遊南都睹太學之所積則年<lb/>
歳久逺刓蝕過半葢自中統抵今翻刻者鮮是以良本<lb/>
<pb n="KR4e0159_WYG_004-29b"/>
絶廢闕漏罔稽魚魯益繁亥豕靡擇斯固士大夫之責<lb/>
耳矣於是博采旁搜十有餘年始得斯本若獲珙璧乙<lb/>
亥冬將謀於梓用暢宿懐然其所有則但紀表世傳而<lb/>
八書逸焉間雖補之縉紳所藏差謬又甚脫簡彌滋於<lb/>
是殫心竭思繼以日月參視羣冊㫁擬至理頗謂茍完<lb/>
斯典不墜前聞自丙子八月至此踰歳刻成咸謂當有<lb/>
以志所由來故輒爾漫及匪敶微効第永兹文若夫孟<lb/>
堅所論龍駒所稱則俟有博雅君子折衷於聖人之道<lb/>
<pb n="KR4e0159_WYG_004-30a"/>
而是非得失固難以一人之言盡萬世之議者也至於<lb/>
黄老之談葢當時所尚行已有徵非先之也其云善序<lb/>
事理辯而不華質而不俚文直事核不虚美不隠惡斯<lb/>
可為名言實録矣夫列傳先夷齊而後管晏所以尊髙<lb/>
節而賤功名也老莊申韓至同傳焉此其意云何司馬<lb/>
貞思欲續成先志乃謂靜躁不同徳刑亂舛逺近乖張<lb/>
詞義蹖駁欲柱史與漆園同傳公子與商君並列則所<lb/>
以云慘礉少恩皆原於道徳之意而老子深逺矣者豈<lb/>
<pb n="KR4e0159_WYG_004-30b"/>
未嘗熟讀而深思邪蓋既成一家之言又安能悉合於<lb/>
衆人之意鄙諺有云閉門造車出門合轍難矣哉難矣<lb/>
哉<lb/>
　　壽石渠先生序<lb/>
夫名者萬世之所榮而道者一身之所積也古之人若<lb/>
伊尹周公雖由今之世不必盡讀其書識其事愚夫愚<lb/>
婦亡有不知其為伊尹周公者而伊尹周公所以為之<lb/>
於身顧亦曰求得其所為爾見之於世而人道之夫固<lb/>
<pb n="KR4e0159_WYG_004-31a"/>
如此不可已也光禄大夫柱國太子太保吏部尚書王<lb/>
公由初出而仕也即著其名聲於名公卿大夫之間為<lb/>
都御史則黔服之民<hi>闕</hi>　之<hi>闕</hi>稱已盡矣為兵部尚書<lb/>
閭閻之間夫婦之細亡有不傳焉其致且歸也九<hi>闕</hi>八<lb/>
<hi>闕</hi>之逺椎<hi>闕</hi>　　之異亦㫁然若以不可一日無公者<lb/>
亦奚能讀其書識其事也先皇帝臨御之始戮奸回用<lb/>
正直首起公於千里之外天下之人亡論老幼愚智賢<lb/>
不肖又皆欣欣然喜談而樂道舞手而颺足若將以為<lb/>
<pb n="KR4e0159_WYG_004-31b"/>
可相引與俱於富貴也去年公壽九十天子以兩宮徽<lb/>
號禮成大賚天下存問耆舊大臣而齒徳爵所獨尊者<lb/>
以公推先遣行人吳玉榮齎詔幣以往縉紳大夫歡言<lb/>
於朝士歡言於學商賈行旅農夫餉婦歡言於市肆田<lb/>
野葢公之心未嘗一日少忘於天下而天下之人之心<lb/>
亦未嘗一日而少忘於公夫得大臣之位而思盡其道<lb/>
者由國朝以來至不少也獨公興人情如此焉不知伊<lb/>
尹周公所以在當時其生而存也有與否也監察御史<lb/>
<pb n="KR4e0159_WYG_004-32a"/>
楊儀曰士固有曠世而相慕者公今在健而亨而其儀<lb/>
矩也近且易仰茍天下有若人尚紛紛然日且望之若<lb/>
以為或不可及公況為鄉人乎遂率其鄉之人之仕於<lb/>
朝者為五七言歌詩若干首録以奉壽公於三原里中<lb/>
其既成也故又屬海為序<lb/>
　　奉壽邃庵先生詩序<lb/>
我邃庵先生以盛徳大學儀刑天下闗中之人親炙之<lb/>
日視天下加多焉故其感戴欣慕之情至於不能自已<lb/>
<pb n="KR4e0159_WYG_004-32b"/>
非私也其所得者深故其所報也厚即先生固靳之亦<lb/>
不可得矣今年冬十二月十又七日實惟先生初度之<lb/>
辰而先生之壽至是葢七十又四矣此天之欲壽乎國<lb/>
家必先產明徳之臣益之以壽考居之以穹位使佐明<lb/>
辟佑元化也吾鄉都御史靈夏馬公宗大萃闗中士大<lb/>
夫舊遊先生之門者而語之曰吾輩所以不辱乎先人<lb/>
之訓能自立於天壤之間者先生之教澤也今先生之<lb/>
年日髙而吾輩之違先生益逺七十古稀況益之以四<lb/>
<pb n="KR4e0159_WYG_004-33a"/>
借歳有所圖能寄壽於先生之堂其於百歳僅二十六<lb/>
年耳昊不敏兹有祝願之辭願與諸君同賦以致於先<lb/>
生諒惟諸君之意無殊於不敏也士大夫曰此正吾人<lb/>
欲致意而不可能者幸公有以教之於是各述其所賦<lb/>
之辭以輸於宗大宗大具縹冊求善書翊日帙成顧海<lb/>
曰須子述序士大夫之意於首海得之三數讀其冊矣<lb/>
乃作而嘆曰古今人以師道感服天下者孔孟程朱之<lb/>
後逮先生纔五見爾其他雖不可勝紀皆弗羣此五者<lb/>
<pb n="KR4e0159_WYG_004-33b"/>
即綢繆結固君子何取焉孟子曰以善服人者未有能<lb/>
服人者也以善養人然後能服天下又曰如七十子之<lb/>
服孔子也諦斯言也則士大夫所以感戴欣慕於先生<lb/>
者葢得其養者深故感戴欣慕其徳者至於不能自已<lb/>
若是是與七十子之服孔子奚異也今天子勵精求治<lb/>
於上先生以元老左右廟堂正天下仰沐深仁至治之<lb/>
日隂隲於民既厚且固神之監之方將與天同極永裨<lb/>
淳化區區百齡何足言也宗大曰此正不敏之微意遂<lb/>
<pb n="KR4e0159_WYG_004-34a"/>
命書之士大夫歌詩之前若引起其意義焉嘉靖六年丁<lb/>
亥冬十有一月丙子序<lb/>
　　奉壽王母太淑人韋氏序<lb/>
南皐公來撫陜西奉其母太淑人於撫臺凡飲食起居<lb/>
必躬必親太淑人視南皐公盡心體國心益喜身益康<lb/>
寧故南皐公益得肆力王事民之休戚利病一切整齊<lb/>
振作不急不迫咸就厥度矣冬十一月二十日太淑人<lb/>
壽踰七旬闗巾士大夫登拜於堂上太淑人千歳壽已<lb/>
<pb n="KR4e0159_WYG_004-34b"/>
又爭為歌詩賦頌以揚休美以廣徳心於是以海為序<lb/>
引諸其端海惟古之賢母所以成就其令子名於當時<lb/>
傳之後世葢非徒然諄諄切切而不量其子者也蓋必<lb/>
有以先知其子之可進於上故周思曲慮必欲引之於<lb/>
道一觀視一嬉笑率加謹焉若孟陶之母是也南皐公<lb/>
雄才雅度海昔雖聞之然固未嘗就見也及是秋九月<lb/>
㑹公西巡過邰不俟謦欬而已知其為南皐公矣其所<lb/>
成就豈媿于孟陶氏乎今闗中連歳不登十日之内米<lb/>
<pb n="KR4e0159_WYG_004-35a"/>
價騰湧民不復望更生南皐公且賑且處出藏庫之積<lb/>
令民轉糴取息歸以自贍麥豆有收方還其本不幾月<lb/>
而西北兩地之米悉輦致郡邑矣市無騰價民有生心<lb/>
視區區沿村歴畎而不知經權之變者殆何如也南皐<lb/>
公與海言昔先大夫治尚書兼覽羣史以病痰不能卒<lb/>
業然天性耿介於人寡合端居危坐晏如也某自少及<lb/>
長凡所為學實未出就外傅皆先大夫口授手改以有<lb/>
今日庚午冬雖嘗迎養京師受有封命然甲戌冬莫不<lb/>
<pb n="KR4e0159_WYG_004-35b"/>
起矣幸老母在得朝夕承顏古人一日之養不以三公<lb/>
換況今日乎傳稱一舉足而不敢忘其親葢南皐公之<lb/>
謂矣太淑人之徳本之先公南皐之勲業本之太淑人<lb/>
是皆獲壽之本故海僭述之以為壽太淑人詩序嘉靖<lb/>
十一年歳在壬辰冬十二月丁酉序<lb/>
　<lb/>
　<lb/>
　對山集巻四<lb/>
</p>
<p>
</p>
  </div>
<div>
<head>對山集巻五</head> <lb/>
    <p>
<pb n="KR4e0159_WYG_005-1a"/>
欽定四庫全書<lb/>
　對山集巻五<lb/>
　　　　　　　　　　　　　明　康海　撰<lb/>
　記<lb/>
　　蒲汀記<lb/>
濮州李夢弼為翰林編修五年由夢弼之祖居京師至<lb/>
夢弼之身幾年婚姻長養宜與濮忘去已矣夢弼蚤夜<lb/>
思得以一至望濮坐濮之里與濮人問訊歡笑以徵其<lb/>
<pb n="KR4e0159_WYG_005-1b"/>
初然近為天子法從之臣有不可斯須去者閱地志州<lb/>
東南故蒲汀喜曰是葢以居我者吾盍以是私自號之<lb/>
即不能至濮與汀對雖終吾之身命吾為蒲汀主人吾<lb/>
將甘心焉余聞之曰夫天下之事固有不可以定論者<lb/>
夫自明哲之士觀之未有不先繇其所向而後得者山<lb/>
林之懐古人身受天下之任葢莫有不繇也夢弼生長<lb/>
京國又舉進士髙第為天子貴重之臣年又少氣質見<lb/>
識又磊落不羣也其將來之受又可以無可止極其聲<lb/>
<pb n="KR4e0159_WYG_005-2a"/>
名令聞不窮也乃油油然思其土而不忘若以其可以<lb/>
終身如華衮之榮我也夫豈其性之異哉事固有非我<lb/>
所定者來日之事吾又安可知也是則夢弼之志而已<lb/>
人茍由是心以臨於爵禄之間其所以大行於天下國<lb/>
家者其可否去舎何如也又安知耆耋之至功名之極<lb/>
不從容游衍於斯以盡夢弼之志也哉則由今日以往<lb/>
至於百世之下曰蒲汀李子之居未有弗可也或曰昔<lb/>
者漆園吏周嘗釣汀上夢弼豈亦慕其為人之髙放乃<lb/>
<pb n="KR4e0159_WYG_005-2b"/>
因以識之歟曰否周放於禮法之外者中人有羞之非<lb/>
夢弼之所與也今年余來京師夢弼作蒲汀圖凡濮之<lb/>
大槩若可以盡矣因出示余遂書此以記<lb/>
　　拜將壇記<lb/>
漢中故有髙帝拜將壇在郡城南外附城塹實淮隂侯<lb/>
決策之地也代異境遐士大夫非郡守監臨莫能輒至<lb/>
其地故登眺之際吟詠之事寡焉自己巳以來蜀道恣<lb/>
横郡方弗康天子震怒出師致討名臣鉅公相繼秉節<lb/>
<pb n="KR4e0159_WYG_005-3a"/>
而士大夫以簡命參弼者數年之間始旁午不絶暇日<lb/>
或感風雲之意尋逖邁之跡間多寄興兹壇追懐往事<lb/>
是以遊覽既繁述詠遂侈於是陜西按察司撫治副使<lb/>
呂公克中結亭壇左悉刻貞珉豈耀近觀葢咨來哲復<lb/>
以予言記諸亭側夫英雄之㑹賢聖之業其跡雖逺其<lb/>
教最長也故帝王之興也皇皇焉謙恭延士如有所弗<lb/>
逮而其衰也殺正士任邪佞孳孳然亦如有所弗及焉<lb/>
是以俊乂日逺而讒諂日親此二者治亂之定分存亡<lb/>
<pb n="KR4e0159_WYG_005-3b"/>
之大閑也有天下者可委而不鑒哉呂君承壊亂之餘<lb/>
當更新之際其所以感慨往事而經畫於思惟者至熟<lb/>
也後之覽者茍能思所以搆亭之意有職守者修其所<lb/>
守而不溺於所安懲其所未戒而益致其所當慎則其<lb/>
所以興起其訏謀而延慶於斯民者浩浩乎莫之能禦<lb/>
也豈非呂君之所能教哉亭作於某年月日成於某年<lb/>
月日明年庚辰冬十有一月甲子記<lb/>
　　心逺亭記<lb/>
<pb n="KR4e0159_WYG_005-4a"/>
見山先生結亭於西郭𢎞農川之沜命之曰心逺亭亭<lb/>
下則川之東陬土沃而易左右皆善圃而先生之圃居<lb/>
其中翠岩榮木掩映環列大河又自秦晉之間衝而東<lb/>
下横射兹川川自秦山朱陽川來至虢畧北與永寧澗<lb/>
口川合逶迤至數十里經亭北里許始與河遇灝蕩之<lb/>
氣晨夕交騖卓為闗東奇觀微雨新霽則大華三峯舉<lb/>
在目前而此亭特據其㑹予再來靈寳先生攜酒飲予<lb/>
於亭乃以記屬予初予坐亭上已甚愛山川之美憾不<lb/>
<pb n="KR4e0159_WYG_005-4b"/>
能卜居其鄰日覯其美且幸邸舎接垣於亭得時時觀<lb/>
玩偶一臨坐悠然之興渢然以生殆不知身世之安在<lb/>
也先生以心逺名亭蓋求諸靖節心逺地偏之意予觀<lb/>
先生之心澹然無欲雖當顯頎之位而從容謙遜若無<lb/>
所與焉者即日坐車馬之㑹此心之逺無以易也今天<lb/>
子勵精求治天下名徳之士搜訪幾盡廟堂之任將不<lb/>
久委諸先生推是心以加之天下則天下之民又將溥<lb/>
被安靜康和之逺福矣但<hi>一作殆</hi>此亭之作先生之逺致<lb/>
<pb n="KR4e0159_WYG_005-5a"/>
也亭作於嘉靖五年秋八月十八日明年三月記<lb/>
　　春雨亭記<lb/>
渼陂子宅後有園幾十餘畝近宅百步為塲以納禾稼<lb/>
場以後皆園也列植花木蓊蘙蓬勃琦瑰逶迤其後又<lb/>
有脩竹萬竿及場西望邃若豐林城市之中能若此者<lb/>
其亦鮮矣亭趾雖築楹棟未樹予每至則坐此而忘歸<lb/>
焉嘉靖癸未夏四月灤江公巡撫過鄠訪渼陂於衍慶<lb/>
之堂民事既詢倡酬斯作于是攜榼至園卉木榮新好<lb/>
<pb n="KR4e0159_WYG_005-5b"/>
鳥羣至公忻然自適不知逸興之所自也輒已詩成數<lb/>
首擊缶微歌若將神游八極之表地雖有然而公之胸<lb/>
次亦可知矣于是以廪餘畀知縣黄生曰為我作亭於<lb/>
園永為渼陂夫子之所憇游渼陂子乃以書謂予曰子<lb/>
宜記予惟渼陂子欲搆斯亭也由甲子及今二十有一<lb/>
載矣奈何至公而始成葢於是而有異數焉造物者若<lb/>
有隂竢於公使兩君子之休聲髙誼因是亭以永傳也<lb/>
安知百世之下不以右丞之輞川别業晉公之綠野堂<lb/>
<pb n="KR4e0159_WYG_005-6a"/>
視此亭乎昔者渼陂子謂予曰他日亭成予當以春雨<lb/>
名之方予經始是園適有春雨而予今返耕於鄠其所<lb/>
以致力於稼穡之間者惟是賴耳斯亦因予日用之常<lb/>
以加之云爾於乎以夫子之徳之學乃俾至於此無他<lb/>
想焉其可以為千萬世之所憾矣灤江名珝字汝溫永<lb/>
平人渼陂名九思字敬夫鄠人皆姓王氏明年甲申秋<lb/>
九月癸未記<lb/>
　　五幸亭記<lb/>
<pb n="KR4e0159_WYG_005-6b"/>
五幸亭者北山夫子所居之亭也何以五幸名幸者人<lb/>
所難遽遇難遇而遇之所以幸也皆識其所樂逢五者<lb/>
何治亂安危世之恒事生丁福世蚤冒休徳不知兵戈<lb/>
之事雖嘗孽人侮順而耆舊登庸政理未盭羣盜奄平<lb/>
海宇澄乂使得逍遥遊偃於太平之世以為之氓此一<lb/>
仕者棄親戚去墳墓雖以淺薄致閒然能常守先人之<lb/>
墳墓使享不後時間又與鄉黨故舊論心話宿傾倒往<lb/>
來則志願恒畢百想咸謝此二居官服政非雄才敏識<lb/>
<pb n="KR4e0159_WYG_005-7a"/>
則不能致名實博徽美心魯意狂雖事之所至不敢不<lb/>
勉然稽之古人仍多牴牾乃以有罪去役不妨賢路此<lb/>
三古之賢人君子不在朝則在野在朝服政在野服耕<lb/>
耕作之事非力勝年富則不能親而以未老之年優游<lb/>
畎畝克終初服此四載籍者禮義之府士之源也非閒<lb/>
静安遂則不能探賾而致深非氣盛志强則不能䃺<lb/>
精而契雋耕作之餘身有餘力心有餘趣隨所披閱悉<lb/>
可無倦此五于是北山子之友武功康子聞之曰此五<lb/>
<pb n="KR4e0159_WYG_005-7b"/>
者古人之重也北山子有是哉是可以觀北山子矣遂<lb/>
大書於亭以為之記<lb/>
　　光訓堂記<lb/>
夫父祖以產業付子孫其弗守者多也況乎以道以徳<lb/>
而訓其子孫其子孫茍毋失其遺書亦已鮮矣況能身<lb/>
體而力行之又進而上達於古昔聖賢之所訓使其身<lb/>
為聖賢之徒而若父若祖之道無怨無恫當世之人覩<lb/>
之而興起後世之人仰之而不忘非豪傑之才明哲之<lb/>
<pb n="KR4e0159_WYG_005-8a"/>
操其孰得而幾也吾友谿田馬先生伯循以光祿卿得<lb/>
告於家繕其先人之墓為堂以修祀事今年正月廿又<lb/>
六日值先生初度之辰予往壽焉因便謁墓飯於東序<lb/>
堂尚未名先生請予擬之予曰堂當名以光訓先人之<lb/>
道先生若之先人之訓先生遵之幽宅之祀此堂麗焉<lb/>
名非光訓殆於不可於是涇陽諸生遂請予為記刻之<lb/>
堂下予惟馬氏自靖川先生躬耕說道尚志慎修不求<lb/>
聞達罔就辟舉其髙風逖徳視區區利祿之徒奔走役<lb/>
<pb n="KR4e0159_WYG_005-8b"/>
役卒無分毫之益加於上下者詎止天淵也雲巖先生<lb/>
又克承先業出厥緒餘式諸多士美大已集匿光閟發<lb/>
使其道至谿田先生益暢益肆景慕滿於士林名實昭<lb/>
於宇内明興百七十二年其以道鳴天下蓋惟三四人<lb/>
而已河東薛先生徳溫涇野呂先生仲木與先生之外<lb/>
醫閭賀先生克恭葢亦其人過此非予之所能知也夫<lb/>
學士大夫日誦說周公孔子之道將以成已成物尊上<lb/>
而裕下也乃騰布口說挾道飾奸其人雖三尺之童唾<lb/>
<pb n="KR4e0159_WYG_005-9a"/>
口羞道乃又著為邪說指斥前進東橋顧先生華玉送<lb/>
涇野先生序文其萬年公案也若谿田先生非所謂克<lb/>
光先訓者邪焄蒿悽愴之餘俯仰無愧君子之於道若<lb/>
是焉可也後之觀者其有感於予言也夫其有罪於予<lb/>
言也夫時嘉靖己亥夏四月甲辰記<lb/>
　　劍州再建重陽亭記<lb/>
予聞劍州山水舊矣後見李義山重陽亭銘言刺史蔣<lb/>
侑治郡理得人從乃大鏟險道混石見土平可容考工<lb/>
<pb n="KR4e0159_WYG_005-9b"/>
車四軌建為南北亭以便勞餞又亭東山號曰重陽以<lb/>
辟風日則劍州山水奕然矣而蔣君在郡能有暇日以<lb/>
山水自娛又得名士大夫詠述其事播美於當時遺馨<lb/>
於後世其胸襟意度固亦非凡者矣正徳乙亥武緣李<lb/>
君來知劍州踰年政成百姓咸若於是廣教化之道表<lb/>
廢墜之跡髙城濬池練兵飭備陳禮義示軌則吏就典<lb/>
列俗無曲議乃歴覽奥曲窮索靈秘得兹亭之址焉乃<lb/>
於二三士大夫謀曰夫禮義者世之大閑而佳勝者地<lb/>
<pb n="KR4e0159_WYG_005-10a"/>
之雋腴二者不可毋耀弗示也予既建兼山書院以示<lb/>
學者而又表武侯之廟旌死節之人使庶位有警後賢<lb/>
克循然於禮義之事則庶幾矣佳勝如亭湮而罔知者<lb/>
將數十百年今幸得之得而弗治非所以闡靈秘發坤<lb/>
珍也於是滌穢芟草復斯亭焉畚鍤始興即得義山碑<lb/>
於宿莽之下吳職方記言自古至唐自唐至今僅兩賞<lb/>
耳詎知亭之興廢更幾許年而復值其人歟然職方又<lb/>
詎知今日之有李君也李君言亭近枕聞溪逺挹五華<lb/>
<pb n="KR4e0159_WYG_005-10b"/>
前對漢陽左秀巖右臥龍城郭樓臺俯在懐抱與職方<lb/>
之記畧同至於長溪清潯流影不去則吾亦神坐亭上<lb/>
久矣劍士姜文粹玉潔者予舊友也能道李君之事因<lb/>
以書托予記亭云亭崖畔有石刻古重陽亭四字隸大<lb/>
書之為宋張珖筆予益躍然懊不能從諸君子遊也自<lb/>
予記已不知諸君子遊而樂樂而詠者將若干畨<hi>一作篇</hi>
尚欲文粹為吾錄寄之以觀李君之暇日比蔣君何如<lb/>
當亦更為李君賦之矣闗中名區勝壤不可以數計安<lb/>
<pb n="KR4e0159_WYG_005-11a"/>
得有賢如李君者少為表章之以快吾意此不知予能<lb/>
待而見之否也李君名璧字白夫𢎞治乙夘廣西舉人<lb/>
詣深履厚故篤意古道如此亭成戊寅之夏明年正徳<lb/>
十四年己夘夏六月十又八日庚辰記<lb/>
　　東崗記<lb/>
東崗者髙密縣東之崗有李子先公之墓故李子結廬<lb/>
處焉因自號東崗子與凌谿子一日過予滸西别業嘆<lb/>
之曰美哉子之居滸西也洋洋乎不可得而繫休休焉<lb/>
<pb n="KR4e0159_WYG_005-11b"/>
其有餘閒也眂予日走且馳以嘵嘵於功名之間不得<lb/>
恒守其廬豈不大戾哉夫逝景者易汩而盛年者難再<lb/>
也志曠者寡酬而氣昌者多沮也我盍返焉以修吾廬<lb/>
乎余謂東崗子曰夫子之羨予居也似矣然未眂夫子<lb/>
之道而詎以予之茍安不已自昧乎夫志氣者君子居<lb/>
身之所珍而窮達者士之遇也士抱誠明惇正之學孰<lb/>
肯忘世自掩與木石麋鹿為友儕哉顧惟其所遇而已<lb/>
矣今東崗子以直道鳴於天下天下之人莫不引頸以<lb/>
<pb n="KR4e0159_WYG_005-12a"/>
望得東崗子左右昌朝使匹夫匹婦無不各得其所此<lb/>
則東崗子之故志也今明主在上微賢弗尊微能弗使<lb/>
一切猖狂謬悖邪僻之人誅戮竄放不使一日雜乎淳<lb/>
人正士之間以傷和厚惇朴之化東崗子顯其身名於<lb/>
方憲樞轄之位握髦俊之教統戎兵之數方將向用不<lb/>
已而東崗子之志可謂行矣學士大夫修之於家者多<lb/>
壊之天子之庭東崗子貴不易其賤泰不失其窮守其<lb/>
官服權貴以生死榮辱不能奪至於黜放擯棄毋以回<lb/>
<pb n="KR4e0159_WYG_005-12b"/>
也艱難狼狽毋以怨也而東崗子之氣可謂浩然不撓<lb/>
矣夫氣者養之所昌而志者事之所本也古之君子功<lb/>
澤加於當時休美傳於來世凡此勿失耳東崗子有是<lb/>
二者凡所以養之東崗之廬而行之東崗之身者毋有<lb/>
不得亦奚必居東崗之廬然後為東崗子也傅說不以<lb/>
商弼而害其築尚父不以周師而害其釣大行不加焉<lb/>
窮居不損焉君子之道如是而已矣凌谿子曰旨哉之<lb/>
言是深得東崗子之心即與東崗子日坐其廬以求其<lb/>
<pb n="KR4e0159_WYG_005-13a"/>
道何異是是可以記諸東崗子之廬是可以使子孫後<lb/>
世皆知東崗子之心不負其窮居之守如此也嘉靖八<lb/>
年癸酉春三月甲子記<lb/>
　　邢臺儒學記<lb/>
臨海郭侯絍知順徳之明年庶政修舉民事熙睦乃謀<lb/>
文化式崇禮事命知邢臺縣康君恕修葺廟學俾偉俾<lb/>
廣以勸以翼明年三月績用告成邢臺縣學官諸生偕<lb/>
走幣來京師請予以記用廣侯與康君之徳予以去春<lb/>
<pb n="KR4e0159_WYG_005-13b"/>
過邢凡侯之徳聲政績知甚茂也乃書之曰夫邢臺之<lb/>
學自予癸亥之暮過而觀焉曰何蕪穢不治也去年又<lb/>
觀焉曰何靡靡如前日也然見郭侯焉曰是非靡靡如<lb/>
前日者而已也是將以擴而宏焉偉壯而嚴焉也有來<lb/>
自邢臺者吾如問斯學焉必曰侯且匍匍然靡爾寧也<lb/>
順徳之化其將有大興乎然而諸生請以成矣噫嘻盛<lb/>
哉政與教之不可並也久矣豪智之士多疎畧禮義以<lb/>
先禁刑故見有亡犯者遂安以肆焉見諸生執禮弗隸<lb/>
<pb n="KR4e0159_WYG_005-14a"/>
弗下則惓惓怒欲治焉曰吾何得區區以教為也夫如<lb/>
是故民日不親而風俗衰焉民日不親而風俗衰故上<lb/>
無以畏下無以恃貿貿焉率而偽焉貿貿焉率而偽故<lb/>
放放焉若禽獸而弗能誨焉民皆放放焉若禽獸而弗<lb/>
能誨是惡貴乎為人上也侯之徳宜邢臺之人有勿忘<lb/>
焉凡郡縣之役制之於上吏益之以疲敝則未有勿廢<lb/>
也康君雖力能從事使微侯在上焉亦己巳矣廟之制<lb/>
正殿五楹東西廡幾楹大成門幾楹㦸門幾楹學之堂<lb/>
<pb n="KR4e0159_WYG_005-14b"/>
齋號舎各幾楹而榱桷修飾皆百倍舊也諸生云舊廟<lb/>
稍與學舎徧匝今稍東遷之故能廣且宏焉外又作兩<lb/>
坊皆壯麗可輔可謂偉矣康君齊之陵人能篤信守也<lb/>
故能為侯與與康君謀者訓導黄錦嚴桂謀之而盡度<lb/>
營作終郭侯康君之委者生員柴瑁戴惠也其縣丞李<lb/>
釗與義官二三人又掌役者云<lb/>
　　閿鄉儒學記<lb/>
朔州孟周令閿之七年為𢎞治辛酉人民既和庶政咸<lb/>
<pb n="KR4e0159_WYG_005-15a"/>
舉方有事於學宫葺其敝壊廣其狹隘三年癸亥績用<lb/>
告成將圖所記余適以恩命奉母歸里學官及諸生走<lb/>
來以請極言周所以恢拓興作之事未嘗勞力費財又<lb/>
未嘗假色上吏以便宜其力分巡王按察欽以周之力<lb/>
於是也立處百金與之周又懼後者之不壯與所鄰又<lb/>
浮屠之或以移易士習也又遷而取其地以益之予聞<lb/>
之甚喜明日與諸生往觀不及奢靡而嚴正已極乃歎<lb/>
曰若非今之所謂令乎何獨若乃爾也假上吏之色營<lb/>
<pb n="KR4e0159_WYG_005-15b"/>
繕無益緣飾多利彼豈以是為不善也而亦乃無一人<lb/>
之肯為是如周所用心者吾奈何可辭也來當為若為<lb/>
之夫有司之職其所宜最先者莫如人民而自安養休<lb/>
息之餘所以振作教化使不失其道則莫先於學校之<lb/>
政國家深仁涵漸百十年來申重懇切已謂至矣而天<lb/>
下之吏漠不加意如秦越之視其要名侈炫之徒或又<lb/>
舉而不終隨人移易由周之迹觀之使令皆如周焉民<lb/>
夫何有不教也廟與學並廟左屋以間記門堂十有一<lb/>
<pb n="KR4e0159_WYG_005-16a"/>
廡二十有一厨六皆廟門堂七齋舎六號舎二十廨舎<lb/>
三饌厨九皆學其廟東西又牌坊二蓋自洪武時縣令<lb/>
金元亮創為至今已百有四十歳歳逺人亡可知其陋<lb/>
否也吾聞君子之心惟所加者能自淵實則功效自大<lb/>
閿鄉之士將由是以往必繼有錚然以出為世鳴者予<lb/>
將以日望之相是役者縣丞黄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>主簿周冕後二年乙<lb/>
丑季冬十二月教諭程實訓導王達葛騰與諸生張徽<lb/>
等復請是夜移宿靈寳行署遂記<lb/>
<pb n="KR4e0159_WYG_005-16b"/>
　　主一齋記<lb/>
夫主一功之専而不雜者也存乎吾心而不與乎外也<lb/>
而何以名齋志心也天下之理皆具於心凡吾所以求<lb/>
得於此皆心也心有所雜則他適而不能一而所謂理<lb/>
者去也不可不志也惡知其一而可以主從乎知也天<lb/>
下萬事孰有不先知其所在而可以有為者而況於道<lb/>
可以貿貿無定者求邪是惡可不知也志之者何求省<lb/>
於此使所以知而以一之者不忘也人有偶同於聖賢<lb/>
<pb n="KR4e0159_WYG_005-17a"/>
之所為者雖惡人然也卒不與於聖賢者弗自其偶同<lb/>
者極之也而吾又惡知其果於是一而不忘也故曰不<lb/>
可不志也<lb/>
　　河東運城敦行鄉約記<lb/>
昔者予友涇野先生吕仲木氏謫判解州置解梁書院<lb/>
以教學者悅其民風純儉有先王之遺意又命諸髙年<lb/>
善人敦行鄉約俗則彬彬然化矣嘉靖甲午監察御史<lb/>
江東古峰余君晦之巡按河東懲奸滌弊之餘覩運城<lb/>
<pb n="KR4e0159_WYG_005-17b"/>
市肆連絡民棄本逐末興行之志寖微於是懼焉集其<lb/>
城之士大夫耆舊謀曰昔聞涇野先生居解教民訓俗<lb/>
敦行鄉約天下望而效之葢有恨其不身逮者解梁事<lb/>
豈非諸君親覩見也哉盍亦得其髙年善人敦行其約<lb/>
使後生小子得於觀感篤義賤貨迪為善俗以復先王<lb/>
之舊此非士大夫耆舊之首事乎於是士大夫耆舊矢<lb/>
心敦約肄於君新建書院中從者如雲莫不以為快覩<lb/>
則其心之傾向愛慕畧可徵矣君於書院養蒙館中又<lb/>
<pb n="KR4e0159_WYG_005-18a"/>
立鄉約亭暇則親考厥成而小學之童又日日望其行<lb/>
事則所以淑其人善其俗者融暢浹洽直與涇野在解<lb/>
相埒師友之間操履如一天下後世蓋將欣慕興行惟<lb/>
恐有弗逮爾其於聖天子化民成俗之意敬承何如哉<lb/>
士大夫耆舊恐其後人莫知所以敦行之自訪於余君<lb/>
价其太學生王季隣氏以予為記因以此歸之<lb/>
　雜著<lb/>
　　題唐漁石雲南兩疏後<lb/>
<pb n="KR4e0159_WYG_005-18b"/>
此唐子以監察御史巡按雲南時作也讀此二疏而又<lb/>
逆觀當時之行事非守死善道執徳不回之君子不可<lb/>
幾也毅皇帝聰明寛裕有君人之大度顧崇遊畧細間<lb/>
為奸邪所乘䙝弄威福流毒士類而士類又不自砥礪<lb/>
修飭惟是弭畏憤職故上虧國經下失道守而紀綱法<lb/>
度因以不若祖宗之舊者不獨奸邪然也曩者客自雲<lb/>
南來云唐子巡按雲南綽有風度至要其事實則正此<lb/>
二疏所指顧予不得覩其文辭以快心焉及唐子以提<lb/>
<pb n="KR4e0159_WYG_005-19a"/>
學來闗中于是請而觀之三復興感焉曰嗟乎天下固<lb/>
有經雖大奸羣肆莫能變也至其緯則隨觸而紊非可<lb/>
憂者也故君子之責獨先守經經正則天下無不一於<lb/>
正今之君子恤其緯而不求於經故往而踣動而棼非<lb/>
時之難所以處乎其時之難也錢寧事毅皇帝寵璫避<lb/>
席卿相俛首聲勢所加不拉而靡賣官鬻獄厥門若市<lb/>
當是時茍有所授莫敢弗應也況蔑和為其義父敢當<lb/>
堂裂其書而力制其案此非守經不惑明義理之分察<lb/>
<pb n="KR4e0159_WYG_005-19b"/>
執守之節必不能也鳯朝鳴父子稔惡神人共怒積賂<lb/>
交權若援手足公卿覆論尚多曲辭唐子以孤孑之軀<lb/>
遐當萬里乃抗奏數四卒允常刑孰不以為至愚然終<lb/>
寧之身無敢以禍加之者彼固知此之為經也君子之<lb/>
於事也守其經行其義而已矣吾義既正則小人雖欲<lb/>
肆其志意亦必以經為思以義為畏而不敢矣魏操以<lb/>
三分有二之勢而猶下意於僝存之獻畏其經也操之<lb/>
大無忌憚者是尚思畏之則寧之竊弄威徳顧敢遽溢<lb/>
<pb n="KR4e0159_WYG_005-20a"/>
於操而弗畏耶予於此既以服唐子之氣足以有執於<lb/>
是而又有以服唐子之識足以不惑於是因私識諸兩<lb/>
疏之後茍有觀唐子之風者將必興感於斯文焉<lb/>
　　書朱子巻後<lb/>
此諸公所以贈凌谿子守延平者也凌谿子在延平能<lb/>
率循其行事使民淳俗美此於諸公之贈何少愧予得<lb/>
而覽之知諸公於凌谿子倚望甚厚夫士之有志於天<lb/>
下國家者自其始學知道葢莫不蚤作而夜思然能實<lb/>
<pb n="KR4e0159_WYG_005-20b"/>
加於躬行千萬不可一二夫君子之論不白於天下學<lb/>
士大夫之行多凂於小人由是二者居之不變雖堯舜<lb/>
不能治天下此凌谿子將來之責倘亦如諸公之望於<lb/>
延平否乎正徳八年九月二十一日志<lb/>
　　南嶠子隂徳傳系贊<lb/>
　　　予往過鄠㑹渼陂先生言及南嶠子之賢如此<lb/>
　　　其隂徳表表然非人所能及也南嶠子儒職也<lb/>
　　　俸薄地寒王邦相鄠之編民與南嶠子風馬牛<lb/>
<pb n="KR4e0159_WYG_005-21a"/>
　　　不相及也攜幼子客寓潛江潛江之人何無一<lb/>
　　　人憫惜之者顧六歳兒匐匍見南嶠子南嶠子<lb/>
　　　不忍之心則勃然而不可遏求醫藥致館穀不<lb/>
　　　幸而死既為之棺斂又擇地寄𦵏表之以石收<lb/>
　　　養其子教之讀書於戲仁哉載籍所見若南嶠<lb/>
　　　子實未多有比得南溟子樊少南所撰南嶠子<lb/>
　　　隂徳傳心實慕焉為之贊曰<lb/>
繄惟天地大徳曰生仁為人心心孰不靈厥養既薄忿<lb/>
<pb n="KR4e0159_WYG_005-21b"/>
欲斯乗既窒且梏至徳以傾達不舉職殘物釀名窮罔<lb/>
思義違天取盈比之南嶠殆且蛆蠅聖人致曲曲能有<lb/>
誠從約致博奚性弗充牧此大邦下民是承顛連困鬱<lb/>
遐邇同情心誠求之物用乃亨惟君不貳惟行斯真君<lb/>
相桓桓推賢任能夾敷洪化易如建瓴勝殘拯溺世萬<lb/>
其稱嘉子之仁因心匪迎言不盡意但發厥聲<lb/>
　　王汝鄰字說<lb/>
河東王君世相舊有字矣或以為不切於義予客函谷<lb/>
<pb n="KR4e0159_WYG_005-22a"/>
君從河東來訪予因易之曰汝鄰書曰臣哉鄰哉凡人<lb/>
臣皆以輔翼厥辟為職有鄰之義焉生固學以待用者<lb/>
安知他日用之於官者不有取於鄰之義乎吾聞君昔<lb/>
遊京師嘗友乎天下之士於凡所以輔翼匡直之道講<lb/>
之熟而勵之志者較乎精矣又安知他日不為輔翼匡<lb/>
弼之臣而已邪大學之教自天子以至於庶人均與有<lb/>
天下之責焉故字君曰汝鄰欲顧名思義若大學之教<lb/>
必以鄰為職分所當為也君勉之哉兹吾先已望子之<lb/>
<pb n="KR4e0159_WYG_005-22b"/>
自鄰其身者何如耳天下之事葢未有已不能鄰而能<lb/>
鄰乎人者也君勉之哉<lb/>
　　與姜武功計處樊伸等賊攻犯事宜<lb/>
承諭曲盡計度滿城及郊外生靈荷徳寢愛比之更生<lb/>
然有數事輒令録上煩亟為斟酌施行則所益不細曩<lb/>
時蜀漢征𠞰横及無辜正坐執事者不能先物審處以<lb/>
致倉卒失措雖悔何逮昨日得賊馬者即以馬賞民人<lb/>
人思奮恨賊不即至境賞罰之際果能倡勇鼔氣如此<lb/>
<pb n="KR4e0159_WYG_005-23a"/>
有不戰戰必勝也惟公亟求入操之人下塲操演昔种<lb/>
武功懸金錢誘人習射已有益於宋矣何今異昔耶一<lb/>
擇精力之人守把城門盤詰姦細及昏封閉日出方開<lb/>
若有面生可疑之人即送官查究遇夜有公差人至亦<lb/>
必逺瞭同行之人多寡然後索其所執闗文牌票果是<lb/>
真實方令守門官布列執兵之人開門照數放入葢恐<lb/>
賊輩乗機夥入不得不謹也一上城急令上城之人逐<lb/>
名搬置石子在上每人以三五斗為率以備緩急仍令<lb/>
<pb n="KR4e0159_WYG_005-23b"/>
每五人具手銃一把火藥銃楔俱要完備精好萬一賊<lb/>
來攻犯城池倘石所不能及者則濟之以銃賊不敢遽<lb/>
近矣一再擇各處鄉村丁壯者令編為羣伍除大密村<lb/>
鎮自為防守外其眇小村坊宜三五處相結俱要器械<lb/>
精好垣堡堅完不惟遇賊可以勍拒無畏而官軍喜功<lb/>
妄殺者亦不敢肆其志矣又於境内軍屯寨聚摘取精<lb/>
力驍勇之人令自備什物編為行伍與城中良家子弟<lb/>
及機兵民壯立番演習銃射居前兵刃居後務令純熟<lb/>
<pb n="KR4e0159_WYG_005-24a"/>
齊一然後用之出奇𠞰賊則所向不怯全功可致也一<lb/>
各色入操人數既令衣著整齊器械精好矣仍須編置<lb/>
行伍或十人或二十人俱要先立隊長建設旗幟必其<lb/>
人人相認隊隊不錯然後令之審金鼓之音識進退之<lb/>
節遇有緩急號頭一舉各相檢察毋使姦細乗機竄入<lb/>
以生他變又與嚴立約束功者必賞罪者必罰則水火<lb/>
可蹈生死無避矣更選前鋒之人八九十數給以楯甲<lb/>
令之衝鋒直前則後軍望之自無不奮力爭先矣久之<lb/>
<pb n="KR4e0159_WYG_005-24b"/>
則人人敢勇遇敵則摧一可當十十可當百有此千人<lb/>
雖横行匈奴可也況無習草竊哉一各處鄉夫除修壘<lb/>
城垜者待其功完放回外其餘應㸃壯丁欲審視有無<lb/>
器械宜令該里里老先逐名㸃閘明白的無面生可疑<lb/>
之人參錯頂數方許上堂稟過令村長以次領進㸃視<lb/>
若里老胡突搪塞不行用心致有疎虞先反覆申喻以<lb/>
軍法從事令下法行姦細聞之自不敢舎命夥入而逺<lb/>
近皆齊矣㸃視已畢領打闗防就令出門各回村鎮瞭<lb/>
<pb n="KR4e0159_WYG_005-25a"/>
視緩急收拾禾稼協心防守則農事不失武功丕振壯<lb/>
丁既不至忨愒歳月村坊又得以互相保助矣其出門<lb/>
之後仍要把門者赴堂稟報某里壯丁若干人某時出<lb/>
門則凡在城内者皆係的有來歴之人而一切訪覘姦<lb/>
細無復容身之地矣<lb/>
　<lb/>
　<lb/>
　<lb/>
<pb n="KR4e0159_WYG_005-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　對山集巻五<lb/>
</p>
<p>
</p>
  </div>
<div>
<head>對山集巻六</head> <lb/>
    <p>
<pb n="KR4e0159_WYG_006-1a"/>
欽定四庫全書<lb/>
　對山集巻六<lb/>
　　　　　　　　　　　　　　明　康海　撰<lb/>
　碑<lb/>
　　野田先生碑<lb/>
先生姓韓氏諱福字徳夫其先天長人也始祖宗哲有<lb/>
才畧元末嘗為長興侯賓客覘見太祖知天命有所歸<lb/>
既而去之曽祖𢎞從戎關中世籍西安前衛祖瑛生<lb/>
<pb n="KR4e0159_WYG_006-1b"/>
父鐸鄉試舉人累官茂州知州茂州娶趙氏生先生後<lb/>
以先生貴贈茂州為知府趙為恭人先生幼而穎慧長<lb/>
而超㧞以成化辛丑進士除知滑縣嚴已正法滑用大<lb/>
治旋以憂去百姓戀戀若失慈母後除知章丘治悉如<lb/>
滑三年徵為四川道監察御史巡按宣大舉劾明允時<lb/>
望是歸陞大名知府知府八年再入覲朝廷以其治平<lb/>
為天下第一錫宴吏部觀者盈道皆爭覩韓大名曰重<lb/>
生包老云陞淛江布政司叅政方去則轉大理寺右少卿<lb/>
<pb n="KR4e0159_WYG_006-2a"/>
奉敕總理直𨽻軍務馬政後陞都察院右僉都御史巡<lb/>
撫保定等處地方弭盗安民今尠其比復命總督蘇松<lb/>
糧儲未幾又命囘院管事時劉瑾方軌事忤瑾下錦衣<lb/>
詔獄三月始釋後陞户部左侍郎凡有㑹議先生惟以<lb/>
是非所在持論天下隂受其福者多矣俄命兼左副都<lb/>
御史整理湖廣糧儲方綜理間值廟堂以遼東屯田清<lb/>
查失實於是又改命先生徃遼東時瑾率以指授先生<lb/>
惟不如指故瑾益怒先生遂免官歸此正徳四年七月<lb/>
<pb n="KR4e0159_WYG_006-2b"/>
事也先是先生在湖廣夤緣者賂瑾則以先生封皮北<lb/>
行後一年瑾伏誅竟以湖廣封皮坐累謫戍固原至今<lb/>
上即位始赦還西安前衛在田二十四年康彊無恙自<lb/>
檢益嚴士大夫庶民小子親就先生如有弗逮春秋八<lb/>
十有一躍馬省耕捷於少年語稱仁者壽先生非邪𢎞<lb/>
治乙丑冬予北上㑹先生於邢臺其議論皆極當世之<lb/>
務綜理曲折無徃不獲予始物色先生治大名事其先<lb/>
有司嚴保甲教樹藝諸事則政得樞要故每行必凖<lb/>
<pb n="KR4e0159_WYG_006-3a"/>
璽書所謂政平訟理吏畏民懷古之循良莫能及也斯<lb/>
實錄矣張孟獨撰先生行狀言大名事甚詳蓋有見之<lb/>
言非徒設也壬辰八月丁丑先生卒十一月己未合葬<lb/>
於呉恭人之窆禮也先生之孫生員詢長安佳士也予<lb/>
宿重之光宗嗣美當在若人因詢請為先生之碑故畧<lb/>
載行事系之以辭庶考徳者不厭其繁而步武者能思<lb/>
其要辭曰維先生世之偉人厥藏允厚行方物憚位大<lb/>
弗究豈時命之使然抑在我之何咎木塔新阡兆同元<lb/>
<pb n="KR4e0159_WYG_006-3b"/>
媾履不愧心宜爾遐壽子孫振振具美且秀慶佑自天<lb/>
益遠益𢡟考徳采休視在華胄<lb/>
　　明封承徳郎吏部文選清吏司主事馬公墓碑<lb/>
𢎞治時海事敬皇帝欹湖馬子應祥以進士歴知河内<lb/>
歙而聲聞達於京師洎徵入為稽勲主事則與鄠人王<lb/>
九思及海為友道誦古昔則法先王一時名大夫莫之<lb/>
能先焉毅皇帝初應祥迎其大人封主事公於官邸九<lb/>
思與海日趨事焉聞其論覩其容質而有文簡而適理<lb/>
<pb n="KR4e0159_WYG_006-4a"/>
淵乎若深矢乎若直浩乎若不可量葢古之遺徳也正<lb/>
徳庚午予罷翰林嘗遨遊三輔之間考徃蹟眺名里數<lb/>
獲拜公於堂乙亥之冬公乃以疾捐賓客矣嗚呼痛哉<lb/>
世有哲人為民軌則乃不能俾之永享遐算使賢者承<lb/>
其式不肖者易其故豈非風俗之不幸哉徃者應祥以<lb/>
海為公墓碑海不敏嘗得君子之教於心乆矣兹安可<lb/>
辭於是述公之行事於碑曰公姓馬氏諱倫字宗彛先<lb/>
世葢高苑人祖道原孔武有力洪武時從秦王就國後<lb/>
<pb n="KR4e0159_WYG_006-4b"/>
調西安左衛故子孫世為西安人而居菜市里中道原<lb/>
生六子其第四子昇配戴氏生公少而孤以卓犖自負<lb/>
馬氏故多俠西安人或多畏之公獨耻之曰丈夫當以<lb/>
信義則於鄉人何區區若是者故西安人咸曰宗彛長<lb/>
者不可不修問也公素愛畜産而家或弗豐於是以所<lb/>
有易馬貨之即能裕用不乏已而復自笑曰財取足用<lb/>
而已役役於此不亦苦乎後亦棄絶不為公天性慷慨<lb/>
好義急人之難無避水火實非利一錢者河州衛指揮<lb/>
<pb n="KR4e0159_WYG_006-5a"/>
金冕有急使人挾二百金將有所遺而使館公家金未<lb/>
及遺而使者留金於公以去死於塗三年公自賫予之<lb/>
封識如故又一千户某亦河州人自京師來至西安有<lb/>
罪亡去以一囊盛百金留公所亦乆弗取公又自賫予<lb/>
之其封題猶金氏云故兵部尚書河州王公居家不妄<lb/>
通賓客顧獨喜與公接又遣與其諸子遊公舊字修道<lb/>
王公以為不協於義以宗彛更之自為説以贈公王公<lb/>
嘗謂公曰反金事不難俾數年出金以息所得葢不細<lb/>
<pb n="KR4e0159_WYG_006-5b"/>
矣而封識不移此正其所難耳王九思曰王公振古之<lb/>
英社稷之臣也重公如此君子於是因有以覘知公矣<lb/>
故西安諸學士大夫鉅人長者無不愛慕公願與公遊<lb/>
非茍然同俗也公事母戴夫人誠孝曲至夫人以貞節<lb/>
自誓而公能承顔奉歡老壽被旌顯於井疆有榮耀焉<lb/>
西安人嘗論述公之行事謂公性快直無論尊貴人洎<lb/>
能受與不能受輙面道其是非人猶有怒也公隨已忘<lb/>
之又輙與好處之不紀其過以此人愈益敬公故私相<lb/>
<pb n="KR4e0159_WYG_006-6a"/>
勉勵唯恐有聞如此也公生景泰戊午十二月二十四<lb/>
日壽葢七十有八先配安人王氏其先灤州人陽和衛<lb/>
百户林之孫伯父榮以才畧改西安左衛署鎮撫父貴<lb/>
偕其兄來關中因以安人有女徳歸公云善事戴夫人<lb/>
得其歡心而公之嚴毅能無逆志則其貞順之性葢有<lb/>
人人之所難矣壽六十有一卒生男子二人長即應祥<lb/>
累官山西按察司副使次應昌嗣於公徳女子三人殷<lb/>
富張暠李蕃者壻也而暠為河南府同知云孫男子五<lb/>
<pb n="KR4e0159_WYG_006-6b"/>
人平咸寧縣學生中千辛午孫女子三人長嫁指揮襲<lb/>
子周邦圻死改適千户夏浹次適長安學生楊宗輝季<lb/>
未嫁死曽孫子二人女子一人苖裔盛矣繼娶王氏亦<lb/>
先卒又繼杜氏公卒之二年丁丑三月七日與王安人<lb/>
合葬樂遊原新塋又七年海始撰碑刻諸墓左嗚呼公<lb/>
之遺徳顧此何能詳者然有求知公徳於千百世之下<lb/>
者其或可考於兹云爾辭曰惟馬孟父世篤其慶爰值<lb/>
其祥迺克有生是惟封公惟馬之光桓桓高苑建此有<lb/>
<pb n="KR4e0159_WYG_006-7a"/>
宅克綏闗輔俾壽而昌孫子以强姓右宗亢服此令名<lb/>
故墓累而崇根培而茂徳之不爽音之不戕毋謂奚當<lb/>
嗣於按察其光益長萬夫之望樂遊之阡永惟公嘉元<lb/>
堂閟閟神道克廣南山是瞻從以孫子胡不萬年<lb/>
　　封儒林郎翰林修撰吕公墓碑<lb/>
公諱溥字某家世高陵人也其始祖曰世昌又幾世至<lb/>
彬卿生八八生興興生貴貴生鑑鑑娶魏氏生公及其弟<lb/>
博公長子柟者海友也海以柟友則數之高陵因得數<lb/>
<pb n="KR4e0159_WYG_006-7b"/>
拜公親見其容貌聞其言論覩其行事知公之宜有柟<lb/>
也公以正徳丙子五月十六日卒於家七月九日葬於<lb/>
縣北祖塋當時柟以海為公墓碑海懼匪徳不能昭述<lb/>
盛徳揚著幽光故至於今始勉復於柟焉夫人予於所<lb/>
生者生也莫不欲其榮歿也莫不欲其哀言語行誼莫<lb/>
不欲其傳然虛誇鮮實人指議至矣尚奚言傳哉故海<lb/>
之自矢也不憂天下之不信吾言而憂吾言之不足以<lb/>
自信夫公鄉里恒人無麗辭輝藻以要譽文學無豐財<lb/>
<pb n="KR4e0159_WYG_006-8a"/>
崇職以驚炫流俗無竒節詭行以聳世習然海數言不<lb/>
置非所以私其所好也示天下以長者之道所以廣教<lb/>
布徳懲勸浮靡也海惟公朴實不華耕鑿飲食之外一<lb/>
無所為海不敢輕誣之曰遯世不仕也孝親友弟守身<lb/>
畏法處親戚鄰里無所欺負治生期於僅足責人不為<lb/>
已甚雖傳記所載典冊所訓何弗啻哉此公之大畧人<lb/>
人易言之人人不能為者故君子素其位而行不願乎<lb/>
其外君子無入而不自得焉若公者於此道庶幾否耶<lb/>
<pb n="KR4e0159_WYG_006-8b"/>
公美髯鶴幹望之如神仙達識事體深計者莫能㑹其<lb/>
意其指擇是非談述理義學者或鮮焉志稱其决魏某<lb/>
詐嚇李縣判之事豈非其事實哉墨劉之鬬墨嘗謀酖<lb/>
其老病以償劉矣片言之間郤酖已鬭生墨氏長少葢<lb/>
幾人也其後又解姙婦之死平劉李之怨訟買田逋税<lb/>
者官不能稽取板冊以公一言而决縣官定徭役辟於<lb/>
里書方伯至亦信以去公言諸富平道中方伯即歸以<lb/>
正之其已壯哉公居常惡衣糲食休休自娯既受封貴<lb/>
<pb n="KR4e0159_WYG_006-9a"/>
顯猶著補綴履純布終其身無怨恫於人少日以大户<lb/>
輸餉榆林同輸者為掩昧得貲皆笑公歸無完履及同<lb/>
輸者發覺易子破産公獨安居闤闠至今應輸者必自<lb/>
戒飭曰慎不可亡若吕公閒居嘗謂柟曰汝知仕之大<lb/>
本矣乎無他慎取與爾有餽者無故而餽豈無所為也<lb/>
輒令反之寢疾經兩嵗柟晝夜侍不敢少怠或履聲稍<lb/>
震猶厲色以責曰汝侍天子側亦當爾邪病且革呼柟<lb/>
語曰汝受朝廷榮寵他日當竭力報國無得自便宜咨<lb/>
<pb n="KR4e0159_WYG_006-9b"/>
稟汝叔而行公所以愛其弟者死猶未巳也曩聞高陵<lb/>
人言公壯時父命為居室將於弟異公乃擇大木為弟<lb/>
室弟讓公公曰安知為爾室也室成乃率以與弟配宋<lb/>
氏潘府教授宋公之孫女也宋公愛其孫不欲與凡子<lb/>
李州判者宋公之友也公十五即為李所器曰此大美<lb/>
弗興若身當興若子孫故宋公因以孫妻公當其時諸<lb/>
宋薄公貧也李君曰渠稍長豈止如爾家後其言卒驗<lb/>
云宋安人既配公奉其家範事舅姑處妯娌各得其道<lb/>
<pb n="KR4e0159_WYG_006-10a"/>
諸吕内外無弗悦者柟之少也安人壹是以身教之凡<lb/>
枕鞶刺繡故事必曰此賢此孝講説大義亹亹不倦又<lb/>
恒誦其祖教授公之遺行以詔柟故柟之所以為天下<lb/>
之士者其父母之教有然也公生正統戊辰五月十四<lb/>
日春秋六十又九安人與公同生生七月二十一卒𢎞<lb/>
治乙卯五月八日壽止四十有八正徳癸酉三月一日<lb/>
以柟封公為儒林郎翰林院修撰贈宋氏為安人繼室<lb/>
侯氏亦封如安人焉子三人柟舉正徳戊辰進士第一<lb/>
<pb n="KR4e0159_WYG_006-10b"/>
官翰林修撰為上經筵講官仲曰梓公葬後五年歿季<lb/>
曰栖縣學生志弗忝兄二十一嵗死女一人嫁劉孟陽<lb/>
孫子三人田縣學生甸柟子留梓子孫女三人嗚呼其<lb/>
傳盛矣銘曰維吕氏世懋徳蘊靈尚父啟齊爰有高陵<lb/>
世昌孔武孫子是刑及彬卿父高陵以興至於六葉封<lb/>
君乃生纘此懿徳厥宗用成篤生我友維邦之楨直義<lb/>
廣孝公志斯承昔在壬申拜公於庭望之則嚴即之則<lb/>
平溫恭易簡若蘭之馨匪徳曷永匪言孰明享不盡孝<lb/>
<pb n="KR4e0159_WYG_006-11a"/>
徳不媿齡遠近悲悼况云我情高陵之北實惟廣坰建<lb/>
爾元宅萬世之寧考光摛耀因勒斯銘<lb/>
　　明奉直大夫南京吏部清吏司署郎中雙流縣學<lb/>
　　　教諭胡公墓碑<lb/>
公諱士濟字澤民秦安人也曽大父鈞自某州徙居秦<lb/>
安豐財厚徳人咸讓之生子海幼有大志未售乃躬耕<lb/>
於南坷之野休休然若將終身葢古沮溺者流云子璉<lb/>
善文辭累舉不第仕為南陂知縣平以近民嚴以懲傲<lb/>
<pb n="KR4e0159_WYG_006-11b"/>
盗不涉境蝗不害稼民用乂安九載吏部方以為良欲<lb/>
登用之顧懇疏乞歸有詔嘉其去就特許之道過南陂<lb/>
士民攀送者相望於道若失慈母雖傳記所稱且何以<lb/>
加焉生男子七人長士源次士清次士溫次士潔次公<lb/>
次士洪什邡縣知縣次縣學生士淳公生而穎異幼有<lb/>
大志獨為南陂公所鍾愛及游縣學與其弟俱以朱氏<lb/>
詩稱名關隴聞岐山張君精朱氏詩偕徃學焉得其傳<lb/>
以歸大為提學副使浮梁戴公所稱然累舉不利遂貢<lb/>
<pb n="KR4e0159_WYG_006-12a"/>
於太學方將友天下之士以卒其業值其配李宜人以<lb/>
病卒京師不得已仕成都縣學訓導至成都教其諸生<lb/>
立方起惰士用丕興貧者捐廩䘏之賴以成立者甚多<lb/>
有高文質者蜀邸人與藩臣某交後某得罪蜀王逮及<lb/>
文質公詣王言文質無罪王即釋文質一時撫按藩臬<lb/>
皆禮重之乃又令署資陽縣教一如成都職滿成都人<lb/>
士攀送者諸縉紳於元都諸官寮於雲臺諸士人於昭<lb/>
覺諸弟子於新都觀者羣相歎息謂所稀覩至今猶美<lb/>
<pb n="KR4e0159_WYG_006-12b"/>
談焉陞鹽亭縣教諭尋以内艱復除雙流仍以教成都<lb/>
者教其諸生彬彬乎與他縣異兩受臺檄攝其縣事民<lb/>
殊以為便已且人人自勵惟恐弗馴無面見公所謂有<lb/>
恥且格非與正徳戊辰子纘宗以進士高等詔刻其䇿<lb/>
命為翰林院檢討明年己巳公惟雙流職滿致仕歸秦<lb/>
安戊寅以纘宗封公為奉直大夫南京驗封清吏司郎<lb/>
中先配李繼趙皆宜人今上即位詔百官父母既受封<lb/>
贈者其服色同子時纘宗知安慶府故又加公以四品<lb/>
<pb n="KR4e0159_WYG_006-13a"/>
服焉其生可謂榮矣嘉靖壬辰四月壽八十又四卒於<lb/>
家纘宗以山西布政使奔喪歸已而徒跣來武功請為<lb/>
公碑以樹之墓道海嘗於姻友張用昭氏得聞公之懿<lb/>
徳若歸蒲銘之金於子與憫盗騾者之欲悔其過而未<lb/>
逮數事宜其子孫振振翼翼亢宗逖徳有如吾纘宗君<lb/>
徃嵗海嘗獲侍公之杖履望其容接其論逾於所聞多<lb/>
矣備極榮養安享高年謂樂只君子福履綏之正公之<lb/>
謂乎李宜人國子監生玘之女有淑徳宜於公卒時年<lb/>
<pb n="KR4e0159_WYG_006-13b"/>
三十又二葢成化丁未也公生男子四人長即纘宗次<lb/>
正宗次可宗次在宗纘宗初以檢討謫嘉定判官陞潼<lb/>
川州知州乃有南京吏部之命尋知蘇州歴淛江山西<lb/>
山東布政司叅政乃陞今職文章政事蔚然名世正宗<lb/>
以下皆學待舉思齊厥兄女子三人長歸通判孫述先<lb/>
次歸義官董瑩季歸高第孫男子七人初䙏被袐袟礿<lb/>
袒皆讀書力學孫女子一人尚幼未聘其允昌矣海與<lb/>
纘宗友善義不可辭銘曰惟胡仲父其徳克崇食不似<lb/>
<pb n="KR4e0159_WYG_006-14a"/>
徳其後乃豐粤惟伯子靡受弗庸郁郁翼翼為時文<lb/>
宗光承帝賚尚弼丕功南坰之兆厥墳窿窿配以伉儷<lb/>
終古是同刻銘表墓用逖休風<lb/>
　　先公墓碑<lb/>
先公諱健字自强上世河南固始人始祖諱政始徙來<lb/>
居武功長寧生子諱廷瑞為元興化學官關中學士大<lb/>
夫尊之為西原先生西原先生生子六諱世睦者生子<lb/>
二諱珙者生子諱汝楫初為縣學訓導辟為燕府官<lb/>
<pb n="KR4e0159_WYG_006-14b"/>
後出為安岳令太宗皇帝既靖難召為北京行部左侍<lb/>
郎賜璽書留北京輔皇太子凡北京事從所自行後上<lb/>
累以論功當侯則固辭不受卒六年上乃召其子諱爵<lb/>
與禋至曰昔侍郎有三子今何二子來諱爵對曰先臣<lb/>
中子年以賈出外不得奉詔上乃以諱爵為上林監正<lb/>
禋副而賜年千金鏹數十千貫敕所在毋税關津吏<lb/>
毋得詰察至仁宗皇帝時侍郎始贈為資善大夫<lb/>
工部尚書而後諱爵累官至中議大夫贊治尹南京<lb/>
<pb n="KR4e0159_WYG_006-15a"/>
太常寺少卿少卿取夫人李氏生先公始先公生時先<lb/>
尚書方在行部一日太宗皇帝召先尚書諭曰聞先生<lb/>
生有孫此可慰老景矣已命左右記待長時録用報先<lb/>
生今宜與先生賀乃賜宴及馬匹鈔幣若干又賜國師<lb/>
輪子曰善保䕶善保䕶先公生五年而先尚書卒及壯<lb/>
也又隨先太常居南京先太常卒也英宗皇帝復大寶<lb/>
召録先尚書子孫而先公以詔至送吏部見部尚書則<lb/>
由部甬道入又長揖部尚書不拜也尚書大夫怒欲竟<lb/>
<pb n="KR4e0159_WYG_006-15b"/>
不與官職部尚書不肻曰此太宗皇帝所故命而上以<lb/>
報尚書者乃請與通政司知事俾以禄奉祠尚書焉先<lb/>
公為知事歸也又二十年病痿不履痿三年也乃不起<lb/>
夫人袁氏浙江按察司僉事溥女柔順有則宜於先公<lb/>
生子五人長曰予先君鏞次曰銓又次曰錫曰鑾曰錦<lb/>
先公以己抱負濶大不得施設自見而家世膺受國祉<lb/>
又厚也於是日日躬自督課使五子各自治經舉進士<lb/>
故予先君卒時懇懇言先公謂予小子海及諸昆弟之<lb/>
<pb n="KR4e0159_WYG_006-16a"/>
小子當廣志意成聞人以報先公即否亦當必舉進士<lb/>
夫先公形貌脩偉隆凖而背聳言言沈厚有則宜大貴<lb/>
於世施設其抱乃淹晦以終其身至於予先君昆弟猶<lb/>
扃閉不發此其蓄何不厚也而乃如此曷也人嘗言先<lb/>
公通達世務雖古之名實者何不方也其孝弟忠信質<lb/>
直亮毅者何弗訓也文章稽古之事辭賦曲藝之細曷<lb/>
非可傳也然而終其身淹也斯惟予小子海日夜痛心<lb/>
亦終其身而不能忘也今小子海方圖永乆於先君然<lb/>
<pb n="KR4e0159_WYG_006-16b"/>
宜先先公之事故摭述舊聞鑱諸堅石辭曰粤惟康氏<lb/>
世沐休祥裔本西周衛叔建邦纘戎承允遹有烈光惟<lb/>
多令徳固始是張洎宋中葉遷此長寧鼻祖丕奮奕葉<lb/>
斯昌五世慶積東里乃生輔弼文宗宇内用襄功大不<lb/>
有五十而亡辭彼茅土世遠逾芳太常是嗣其聲煌煌<lb/>
兄弟竝躍大啟厥康迤及我祖昭徳彌長事業天嗇孫<lb/>
子惟良似續無忝配於周京履義秉節克光有明若珠<lb/>
在澤若熹在堂有目咸睹奚動不臧永惟祖徳思念曷<lb/>
<pb n="KR4e0159_WYG_006-17a"/>
忘唐山之阡左右若防元寢宥密可奉幽藏刻碑述徳<lb/>
世萬其承<lb/>
　　康氏第一子徳瞻墓碑<lb/>
第一諱阜字徳瞻先君平陽府君冢子也幼善穎悟强<lb/>
記能於詞賦詩人之事年十有九嵗暴病卒先葬近郊<lb/>
西原以多雜葬者迺今改縣北鳳岡之麓銘曰瘞矣而<lb/>
遷維以子安胡不萬年<lb/>
　墓表<lb/>
<pb n="KR4e0159_WYG_006-17b"/>
　　明進階光禄大夫南京工部尚書李公墓表<lb/>
公諱善字宗元家世隴州人也高祖公賜高郵縣知縣<lb/>
配范氏生惟中以子昇貴贈浙江道監察御史而封其<lb/>
配某氏為太孺人昇累官至浙江按察司副使配茍氏<lb/>
傅氏俱封孺人生子溥即公父也以太學生為某倉大<lb/>
使以公貴封廣西道監察御史配馮氏封孺人公少磊<lb/>
落負氣及長就學已浸浸有時名中成化丁酉鄉試明<lb/>
年戊戌第進士拜行人司行人能不辱使命擢南京廣<lb/>
<pb n="KR4e0159_WYG_006-18a"/>
西道監察御史清理廬鳯淮陽軍伍滌弊省誣人於今<lb/>
誦之𢎞治戊申有外艱辛亥改浙江道監察御史巡按<lb/>
遼東多所舉劾將吏不法者悉奏黜之遼東還陞河南<lb/>
按察使僉事值張秋河決上遣内外重臣提督塞河知<lb/>
非公不可於是悉以委公卒至底績上甚嘉之因陞俸<lb/>
一級以内艱改湖廣僉事值荆襄賊何淮等作亂淮自<lb/>
為剷平王而其徒至數百人子女財帛所過一空道路<lb/>
阻絶公召指揮吕高等諭議建䇿賊衆悉擒事聞上命<lb/>
<pb n="KR4e0159_WYG_006-18b"/>
陞俸一級已而妖人熊彦和等作亂偽號已定隂相應<lb/>
附者數萬人公命吕高等亟捕彦和等數人坐法而焚<lb/>
其應附人名籍人心用安與侈功倖償者異矣於乎仁<lb/>
哉己未陞山東按察司副使兵備臨清邏姦按偽時以<lb/>
為難甲子陞山西按察使持平慎法吏民畏之正徳丙<lb/>
寅陞四川右布政使尋轉左袪弊政節公財察軌運衡<lb/>
重輕悉稱蜀民賴焉蜀故為番戎所冦而某番尤盛鎮<lb/>
巡請命將征勦而太監羅籥與公計事謂非兵十萬不<lb/>
<pb n="KR4e0159_WYG_006-19a"/>
可公曰師出十萬日費千金民困嵗歉公私俱竭恐邊<lb/>
事未平而内變復起奈何且番酋已知朝廷用兵勦罪<lb/>
恐懼無以自計若遣人宣布徳意宜必從之果不從然<lb/>
後舉兵未晩也於是遣王玉等入番宣諭諸酋欵服其<lb/>
長悉從玉來獻甲以降誓永為良民捷奏上大喜賜大<lb/>
紅織金衣一襲白金十兩尋陞南京都察院右副都御<lb/>
史㑹考察京官公揚清激濁輿論允協俄陞南京刑部<lb/>
右侍郎而用法平慎凡事多稽援故事洎事定衆方服<lb/>
<pb n="KR4e0159_WYG_006-19b"/>
公長者有見云若盗冊人王真是其一也其事載公家<lb/>
集兹不載庚午陞南京工部尚書正規省費先後所無<lb/>
有勅命公提督修理孝陵并懿文殿宇公量工聚材深<lb/>
有計度厥功垂成㑹有疾懇乞歸致上竟允之歸十有<lb/>
三年為嘉靖元年奉恩詔進階光禄大夫有司備綵弊<lb/>
羊酒問勞於家人咸榮之又三年乙酉秋八月癸丑卒<lb/>
於正寢距其生正統甲子四月乙酉春秋八十有二夫<lb/>
人周氏華亭教諭遷安周公之女先公卒其懿行自<lb/>
<pb n="KR4e0159_WYG_006-20a"/>
有志傳側室鮑氏劉氏皆貞淑類周云公有男子四人<lb/>
守經周夫人出錦衣冠帶總旗七品散官娶唐氏亦先<lb/>
公卒守純州學生聘閻氏娶劉氏守紱娶梁氏守維聘<lb/>
馬氏娶韓氏俱國子生三人者皆劉出女子四人長適<lb/>
典科閻傚周出次適鳳翔張珂又次適舉人閻佳皆鮑<lb/>
出季適千户白豸劉出孫男子五人瑭州學生娶閻氏<lb/>
珙聘閻氏瑢珝瑄俱幼孫女子二人長聘閻<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>次聘王<lb/>
化民守純卜以是嵗閏十二月辛巳葬公北原合周夫<lb/>
<pb n="KR4e0159_WYG_006-20b"/>
人之兆持叅議閻子明狀乞海有以表公之墓嗚呼公<lb/>
之名徳嵬然在人居官居鄉無非可師乃奄忽傾逝前<lb/>
輩典刑後將焉賴然兹但以稍述公之行事世次使後<lb/>
之觀者知為公墓而已顧一笏之石豈足以盡載懿<lb/>
徳哉海以鄉里晩生辱教有年今公已矣囘視世稱達<lb/>
尊長者諄諄懇懇汲引後進復有幾人如公也於乎傷<lb/>
哉公子守經雖不幸早死而嗣徳履孝公卿之子亦鮮<lb/>
儷矣守純勤學廣志克綏先猷其進靡度而守紱守維<lb/>
<pb n="KR4e0159_WYG_006-21a"/>
皆爾雅自好裕然俱良公之心復奚恫哉今孫子彬彬<lb/>
繁衍昌大揆之古昔葢龔疏所無也不亦盛乎不亦盛<lb/>
乎<lb/>
　　明故文林郎大寧縣知縣許君墓表<lb/>
君諱諫字廷言家世陜州靈寶人也高祖仕信曽祖實<lb/>
皆世抱潛徳祖聚為安定教諭有厚徳大學教人不倦<lb/>
安定人至今感慕立祠祀焉生三男子以季子襄毅公<lb/>
之貴贈户部侍郎其長曰通即君父也配何氏生君與其<lb/>
<pb n="KR4e0159_WYG_006-21b"/>
兄誼君天資剛毅幼從季父襄毅公學領朱氏詩遊縣<lb/>
學卓有時名九試不第𢎞治庚戌應貢入太學其志愈<lb/>
力然竟不合於有司也於是以國學監規不均及鄉學<lb/>
税價太重上言於朝或以為將獲罪於人君不恤也甲<lb/>
子拜清河縣知縣克新其政諸廢具舉當道者殊以為<lb/>
能後以戚里莊田坐繫詔獄改知臨晉君曰為民獲罪<lb/>
雖死不恨况改近地乎君至臨晉則慎法禁嚴偷薄民<lb/>
大悦服未幾以外艱歸服除改知大寧大寧俗尚朴畧<lb/>
<pb n="KR4e0159_WYG_006-22a"/>
少文君又以文雅飭其政治更稱善偶病淋乃棄官歸<lb/>
徜徉梓里者十餘年敦族厚倫人無間言嘉靖乙酉三<lb/>
月二十一日卒君生正統己巳十二月十四日春秋凡<lb/>
七十有七云初娶李氏生女一適國子生鄭鍾繼娶王<lb/>
氏生女二長適李扆次適主簿張珍三娶王氏無出四<lb/>
娶吕氏生子三人僑修備側室楊氏生子四人佶佇儼<lb/>
作女二人長適散官張天禄次適李繼恩而僑修佶佇<lb/>
儼皆縣學生可以嗣君休徳矣孫子三人福安薛安某<lb/>
<pb n="KR4e0159_WYG_006-22b"/>
安孫女七人尚幼未聘於乎予昔與君弟今學士廷綸<lb/>
侍郎廷美同遊翰林每及其家世則恒述君修徳砥行<lb/>
之事謂君因心孝友然試雖不獲第於科目而三令大<lb/>
邑俱有良名亦可以少畢其志矣予子栗娶君妹婿布<lb/>
政使楊君叔安之子則君從甥壻也比來靈寶君弟茂<lb/>
才廷陳率君諸子以狀洎志銘授予請予表君之墓道<lb/>
志言君撫故兄子价偉僎倬如已出雖老年寢疾言及<lb/>
二親與季父襄毅未嘗不流涕於枕其居常又以立身<lb/>
<pb n="KR4e0159_WYG_006-23a"/>
處家之道告戒諸子諸子若僑佶等又皆學文修行將<lb/>
俱大售於時為世令人君之所以教於家者視所以施<lb/>
之官秩曽少異哉予南至虢畧訪函谷故蹟過梁村望<lb/>
及君墳突然與君先公之墳相翼葢百世之安也其子<lb/>
孫興盛繁衍孰謂無所自乎夫前人以徳昌庇其後後<lb/>
人益求其徳衍其昌庇之福引而益長緝而益光則許<lb/>
氏之世雖百世可也於乎僑與諸弟尚其朂之哉<lb/>
　<lb/>
<pb n="KR4e0159_WYG_006-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　對山集巻六<lb/>
</p>
<p>
</p>
  </div>
<div>
<head>對山集巻七</head> <lb/>
    <p>
<pb n="KR4e0159_WYG_007-1a"/>
欽定四庫全書<lb/>
　對山集巻七<lb/>
　　　　　　　　　　　　　明　康海　撰<lb/>
　墓志<lb/>
　　明故承徳郎户部貴州司主事閻君墓志銘<lb/>
君諱倬字允章號山泉子太子太傅兵部尚書恒齋公<lb/>
之季子也世為隴州人曽祖秀未仕祖璿宣徳乙卯舉<lb/>
人歴仕南充嶽陽昌邑廣昌濟源教諭俱以太傅貴贈<lb/>
<pb n="KR4e0159_WYG_007-1b"/>
通議大夫都察院右副都御史配王氏贈淑人生二子<lb/>
長仲實以進士起家累官吏部考功員外有盛徳鉅名<lb/>
所為詩成化𢎞治間海内爭誦之予為諸生時嘗辱其<lb/>
與進葢歐陽文忠之流焉次仲宇即太傅公雅量宏度<lb/>
雖在顯頎而厥施罔究武廟臨御之初固已兆有所尼<lb/>
之漸矣先配夫人仲氏生三子儒佑傳繼配夫人袁氏生<lb/>
二子俸及君君幼穎異不凡袁夫人夢鳳鳴樓屋上覺<lb/>
而生君暨就外傳日記千言不忘年十三即能詩與文<lb/>
<pb n="KR4e0159_WYG_007-2a"/>
伯兄知州君侃於寺中見其詩謂太傅公曰吾家能詩<lb/>
者此人也太傅公喜乃遣從谿田馬先生受胡氏春秋<lb/>
提學秦君文深器許之令補州學生己卯鄉試提學大<lb/>
復何子景明試竣西歸語予曰關中士吾得二人隴州<lb/>
閻倬延安董珊子幸識之後關中稱名士者必二子也<lb/>
是科二子果中高等予由是切慕二君之才君第後則<lb/>
不棄予過則必訪繾綣數日始歸予以其文采肖考功<lb/>
温雅肖太傅士大夫或以予為知人後君登嘉靖己丑<lb/>
<pb n="KR4e0159_WYG_007-2b"/>
進士除知聞喜縣豈弟之政氷糵之操吏民感畏至不<lb/>
忍欺暇則課士勸學科貢不匱君之教也一時撫按旌<lb/>
賢舉最不可勝數乙未轉户部主事民扳轅不忍去乃<lb/>
立碑頌徳以東漢陳太丘内黄張問行武功李朝綱與<lb/>
君題為四君子可以知其政矣在户部分理通州倉出<lb/>
納詳慎丙申總理三河大壩草塲摧督伸縮悉有條理<lb/>
嵗餘所起至十餘萬却廪餼慎獄訟三河人愛戴歌誦<lb/>
至不容口閒則日課一詩皆清新爾雅得詩人之意大<lb/>
<pb n="KR4e0159_WYG_007-3a"/>
復之許詎弗信哉值上郊社禮成推恩臣下贈太傅公<lb/>
光禄大夫柱國太子太傅兵部尚書袁夫人一品太夫<lb/>
人丁酉督餉固原事竣歸省太夫人遘疾具疏養病允<lb/>
之明年己亥三月辛未竟不起矣於戲痛哉君世之懿<lb/>
寶也闗中文獻予方望君將實懸表以振厥衰乃若此<lb/>
天且胡以生君又且胡以弗壽於君豈天亦無奈於數<lb/>
而鬼神妬而奪之邪抑如李賀冀修文於天天受而閟<lb/>
之邪於戱痛哉君生𢎞治甲寅五月五日壬寅享年纔<lb/>
<pb n="KR4e0159_WYG_007-3b"/>
四十有六爾配劉氏布政使顯之女也封安人生男子<lb/>
二人錧州學生娶予弟貢士淳女次錞未聘女子四人<lb/>
長嫁雲南叅議郭田子生員中玉次嫁户部郎中邵伯<lb/>
宗子舉人㫤次聘引禮舍人張珊子某次出育於房氏<lb/>
妹孫男女各一人俱幼君有遺詩二巻予將序而刻之<lb/>
君可以不死矣是年冬十一月九日壬寅錧等將葬君<lb/>
於太傅公墓側界其女弟天㫤出君姪銂所具狀請予<lb/>
銘其墓石予知君者且又重以姻契義不可辭銘曰窿<lb/>
<pb n="KR4e0159_WYG_007-4a"/>
窿惟閻關隴所瞻鳳起子紹何用弗忺睨彼科甲其易<lb/>
若探王謝是並韋杜豈參繄君之才中壽而鈐大用弗<lb/>
究視后則兼袝葬考側永叶我占遺徳不泯遺詩可耽<lb/>
徵懿考實世萬斯凾<lb/>
　　明封承徳郎刑部主事張公墓志銘<lb/>
公諱通字大亨家世長安杜陵人也上世譜失無徵祖<lb/>
張大公生張二公張二公生公兄弟四人而公長焉公<lb/>
生而秉徳寡言笑不逐羣戱十五能通大學大義張二<lb/>
<pb n="KR4e0159_WYG_007-4b"/>
公葢異之令就學洎家道少衰乃令就賈二公曰有子<lb/>
如此弗能令振且達豈非命邪豈非命邪賈不數年其<lb/>
足跡已徧天下而諸關中言賈者皆出公下矣然公性<lb/>
憚厚利而僅取足曰茍可以給日用則生道所關如是<lb/>
而已夫何以厚為哉此其意慮豈庸人所能識哉成化<lb/>
乙巳關中大飢人相食也公諸弟方在襁褓而二公又<lb/>
不解作業公曰家無餘積而丁此大難親且老矣吾何<lb/>
以坐承其變於是轉糴襄漢手足皆疲而家具温飽二<lb/>
<pb n="KR4e0159_WYG_007-5a"/>
公謂公曰備榖防旱養子防饑今於汝驗之矣遂泣數<lb/>
行下公亦數行下洎諸弟長成教令有立娶令有家二<lb/>
公又泣語公曰此諸兒我生之汝成之諸兒不忘汝吾<lb/>
將瞑目無悔矣故今關中稱孝友者獨先公焉葢其誠<lb/>
意惻怛出於天性如此云公娶高氏生男子二長治道<lb/>
甲戌進士初為長垣知縣有駿聲遷刑部主事娶田氏<lb/>
繼娶陳氏次治化娶安氏一女子未聘夭孫男子二人<lb/>
其苗裔漸以盛矣公生天順戊寅七月戊子卒嘉靖癸<lb/>
<pb n="KR4e0159_WYG_007-5b"/>
未五月己酉春秋六十有六明年甲申某月日將葬公<lb/>
於曲江新阡治道衰經奉狀來請予為銘予有居在長<lb/>
安書院坊葢與刑部居甚邇從長老聞公行實與狀無<lb/>
少異公心雖孝友而天性剛毅正直與人交一本公道<lb/>
無所私曲人有過能面道之搆者解失者復得容接者<lb/>
人人自以為喜此殆有古先長者之意焉刑部君曰正<lb/>
徳丙子先人以先祖命視予長垣居無何一日方據案<lb/>
食忽棄筯太息曰吾心弗寧如此必吾親有弗安者即<lb/>
<pb n="KR4e0159_WYG_007-6a"/>
命駕遄歸適先祖母病居十一日而先祖母卒四月而<lb/>
先祖亦卒身在數千里外而喘息呼吸與親無間非心<lb/>
之篤孝何以感應神速若此於戱難矣哉嘗謂刑部君<lb/>
曰吾家世業農畆至汝方以進士取官吾宗顯矣汝何<lb/>
以自為哉又曰世自先曽以上皆無可考汝尚勵之此<lb/>
其微義大㫖與司馬父子相告語者何異今刑部君操<lb/>
徳砥行名實昭逈抗節超邁非公之所教耶當時舉重<lb/>
其文采予猶以為末故心敬好之弗專言焉於是為之<lb/>
<pb n="KR4e0159_WYG_007-6b"/>
銘曰維大亨父蓄光不發留待厥子顯名方夏實承迺<lb/>
求以肇後始若彼巨滙先邃而微故至無紀高官膴仕<lb/>
世所共尊義或弗齒故君子疾沒世而名弗稱千秋萬<lb/>
嵗高岸為谷况此浮榮若大亨父下有厥子其道豈窮<lb/>
曲江之阡峩峩屹屹子孫瞻哉可以永終<lb/>
　　明故贈文林郎江西道監察御史李公太孺人彭<lb/>
　　　氏合葬墓志銘<lb/>
公諱文厚字尚賢武功世族也曽祖永祖聰皆鄉之長者<lb/>
<pb n="KR4e0159_WYG_007-7a"/>
聰娶某氏生公一人公幼有志於大人之學值家貧不<lb/>
果長而謹厚與物無忤配彭氏長者端之第三女也生<lb/>
二男子長曰鳳次曰朝綱朝綱資性穎敏公曰興吾宗<lb/>
者其朝綱乎命習蔡氏尚書正徳丙子中陜西鄉試高<lb/>
等明年試禮部不第以乙榜拜陽曲教諭或勸之曰父<lb/>
命也陽曲二年為正徳己卯正月公卒於家由生景泰<lb/>
甲戌享年六十有六公卒六年鳳亦卒朝綱免喪拜章<lb/>
丘教諭未幾陞聞喜知縣被選為江西道監察御史此<lb/>
<pb n="KR4e0159_WYG_007-7b"/>
嘉靖庚寅事也值上上兩宫徽號禮成推恩臣下贈公<lb/>
為文林郎江西道監察御史封彭氏為太孺人又三年<lb/>
朝綱知青州府乃奉太孺人於青州越二年丁酉十一<lb/>
月某日太孺人卒於青州由生景泰甲戌享年八十又<lb/>
四明年正月朝綱奉太孺人之柩還武功明年乙亥四<lb/>
月十有一日葬太孺人於東原先塋合公之窆以予有<lb/>
姻契屬予銘其墓石予惟公淳徳休風克承先世是以<lb/>
篤生令子備法從守明郡使士大夫傳芬播美以及無<lb/>
<pb n="KR4e0159_WYG_007-8a"/>
窮而太孺人事舅姑勤紡績又有以承公之志植善萃<lb/>
祥享厥榮養生榮死哀諸福備矣尚何憾哉太孺人生<lb/>
二女子一適孟文達一適楊士化五孫男子九式生員<lb/>
九疇業農九山九川九敘俱就外傅五孫女子已嫁及<lb/>
聘者四人未聘者一人牛大福與予甥生員習方楊河<lb/>
楊長史子文光婿也其名隆慶與直定者為二曽孫男<lb/>
幼在室者為二曽孫女予女孫馬常則聘其長者苗裔<lb/>
繁矣銘曰猗與武功族惟李氏徃代孔揚入明中已涵<lb/>
<pb n="KR4e0159_WYG_007-8b"/>
蘊既乆必開厥美封君昌休其後光只既光且繁奚福<lb/>
不几東原之阡伉儷偕止豐碑若林其自今始我銘在<lb/>
石告厥孫子<lb/>
　　明故登仕郎永壽王教授張君墓志銘<lb/>
君諱儒珍字待聘别號東田居士上世固始人也元固<lb/>
始人被遷入關中七世祖盛兄弟五六人與俱來而盛<lb/>
占籍武功興城里盛生汝周文獻文獻生好禮好禮生<lb/>
敬為君曽祖配馬氏文簡公姊也生海配侯氏生讓配<lb/>
<pb n="KR4e0159_WYG_007-9a"/>
程氏生三子長翺次士亷季即君君生而孝友慈祥謹<lb/>
恪幼即嗜學十八充縣學成化甲辰關中饑人相食乃<lb/>
與其兄奉其父母就食漢中洋縣凡衣食之奉百方匍<lb/>
匐親志用安不知其為流離也一日自傍邑歸獨行山<lb/>
中幾百里許杳無人烟而饑憊已甚忽雲霾四合咫尺<lb/>
不辨君坐石上自分必死矣頃雲開見岩下有王瓜蔓<lb/>
數瓜纍然取噉之饑憊若失此孝感也居洋一年母卒<lb/>
君哀毁骨立洋之士人稱説其孝若不容口明年兄某<lb/>
<pb n="KR4e0159_WYG_007-9b"/>
奉其父歸又一年則聞父病劇君不辦衣糧不辭主人<lb/>
乃宵夜行至家不知足之重胝也居數日而父卒哭泣<lb/>
之哀遠近嗟歎𢎞治己酉獨行至洋具小棺負母骨歸<lb/>
合葬於父每所至設香案雖簞食豆羮必祭而後食則<lb/>
跪告曰今日將適某處其孝有如此者傳記所稱殆何<lb/>
加焉君讀書有大志累舉不利正徳戊寅以嵗貢拜河<lb/>
間縣學訓導又八年陞南皮縣學教諭所在以忠信教<lb/>
人雖豪生俠士亦服其教無敢易者彬彬之士懷若父<lb/>
<pb n="KR4e0159_WYG_007-10a"/>
母傳曰恭儉豈可以聲音笑貌為哉如君者非其人耶<lb/>
嘉靖癸已陞永壽王教授王以為長者殊禮敬之明年<lb/>
九月二十七日庚寅卒於官王重悲悼以為失吾良傳<lb/>
君生天順壬午五月三日丁酉享年七十有三娶予叔<lb/>
姊生六男子鑄鑰鉉鎬鎛鍊皆縣學生而鉉鎬先君卒<lb/>
鏄鍊戊子同科舉人孫男子七人孫女子七人其允繁<lb/>
矣今年乙未三月二十二日壬午鑄等將葬君於鳳岡<lb/>
之麓新兆請予銘君之墓於戱君與予同筆硯者十有<lb/>
<pb n="KR4e0159_WYG_007-10b"/>
餘年言必及義戱不抵謔至於俱老且死未嘗有芥蔕<lb/>
弗合者亡友鳳麓符生嘗曰友道廢壞已乆若東田子<lb/>
獨何人邪君孝友之心出於天授違親已乆思念不忘<lb/>
諸甥言君在官見佳果美食未嘗不以享不逮親為言<lb/>
予獨諒焉關中之饑餓殍盈野君曰吾族寧無殍乎乃<lb/>
以俸金寄極貧者㑹極貧者絶粒已數日矣得寄即能<lb/>
延及麥成故其族獨無殍者君之孝友所及也君有才<lb/>
賢之子對客畧無一言南皮張東之憲使清修之士也<lb/>
<pb n="KR4e0159_WYG_007-11a"/>
每以君不譽子為士大夫之竒操予深韙之銘曰東田<lb/>
隆隆何福不豐帝監厥孝錫此令終維徳覃厚履則斯<lb/>
宏既畀賢子開廣厥宗益以多孫我張用崇振振翼翼<lb/>
允逖休風鳳岡之麓厥土維融我言卜之作子幽宫後<lb/>
人克承兹封靡窮猗千萬年光我秦雍<lb/>
　　承徳郎刑部主事東希孟墓志銘<lb/>
君諱野字希孟上世鞏昌人也高祖良元季守商州兵<lb/>
亂居華州子孫世為華州人良生驥驥生昇昇生思中<lb/>
<pb n="KR4e0159_WYG_007-11b"/>
有性行舉進士累官中議大夫贊治尹四川按察司副<lb/>
使夫人薛氏生男子五人周魯漢郊野皆命治蔡沈書<lb/>
傳辟進士魯漢先舉於鄉君尚少也乃卒出遂連舉進<lb/>
士明年𢎞治癸亥除知陳留縣陳留道衝役繁民貧弊<lb/>
不能堪也君至一一更𥪡約束恭已儉費使為民先又<lb/>
信賞集事疏導教化使清訟獄亡豗喧私闘也其故為<lb/>
盗掠者以無掊斂能安生也徃徃變更為良人凡所以<lb/>
伸縮者道路傳之皆長者然性善惡惡人及豪逆不法<lb/>
<pb n="KR4e0159_WYG_007-12a"/>
故徃徃見犯者皆務盡法亡所舒緩焉河南撫按及布<lb/>
按重臣皆器重之凡所編籍及訟獄之事其最難者故<lb/>
亡不以委君君至果一一有度理一時尹縣者莫能或<lb/>
之先也正徳丁卯吏部舉縣軄以君年少佚資也但以<lb/>
刑部主事在刑部人皆曰不媿其先人葢其先人按察<lb/>
公故為刑部郎中有平聞於今不窮也冬十月提獄禁<lb/>
至十一月朔歸歸即中寒又十四日乃不起今年纔二<lb/>
十又六於乎惜也已矣昔希孟言自兵燹來百十年北<lb/>
<pb n="KR4e0159_WYG_007-12b"/>
方弟子皆無書籍故陳留置書籍數十百種其有閒暇<lb/>
率弟子至躬自課亡日政靡不能矣使假之以年而益<lb/>
自宏肆向裏雖古人曷媿也於乎乃不然也卒之三日<lb/>
給事段君世高書狀來請為銘後二十日兄魯漢以試<lb/>
至則又請矣夫希孟性行純美其數脩短如此然視刻<lb/>
削近名者宜何以終焉嗚呼痛哉已矣希孟娶王氏已<lb/>
封為孺人子一命曰頤壽甫一嵗卒後二日又生女頤<lb/>
壽神彩瑩澈宜有子矣銘曰年非脩也而已終也官非<lb/>
<pb n="KR4e0159_WYG_007-13a"/>
卑也而已通也徳非疚也而已窮也嗟嗟何也嗣有其<lb/>
子亡可煢也<lb/>
　　明故霑化縣儒學教諭趙公墓志銘<lb/>
公諱玉字汝石其始祖曰公用子孫第稱曰南京公云<lb/>
蓋自元之盛日趙氏在南屬近者徙西北時公用尚幼<lb/>
而孤至其寡姑與俱徙平凉遂占籍為平凉人然不知<lb/>
為趙氏何屬也杭在宋為南京其曰南京公可占其苗<lb/>
裔矣公用娶張氏生佳兒佳兒洪武三年置府城東門<lb/>
<pb n="KR4e0159_WYG_007-13b"/>
坡下宅與弟共居佳兒生得名得名生榮榮生子祥福<lb/>
正祥子常安弱冠當婚逃去為道士居秦徽山中獵者<lb/>
每見兩虎倚其廬升木訊焉曰山居與野獸相狎無他<lb/>
也福以國子生為平谷縣丞取楊氏生公幼即莊敬嗜<lb/>
學外舅考功員外郎靈臺史公書竒之於是以其長女<lb/>
議婚云成化甲辰關中譏甚公時從外舅遊學京師亟<lb/>
以粧奩歸平谷云易粟救荒外舅語諸縉紳咸嘉歎焉<lb/>
公以偉才積學凡六試塲屋輒不第正徳丁卯平谷公<lb/>
<pb n="KR4e0159_WYG_007-14a"/>
卒公既終喪恨不能成父之志應貢上京師途得金褓<lb/>
甚巨息樹下以待其主至與之主以什一謝公公馳去<lb/>
不顧廷試後拜元城訓導值惡教諭伐號房户牗及文<lb/>
廟樹以貨督求諸生公唯日坐齋課諸生經書惡教諭<lb/>
愈益嫉公公不為意也遷霑化教諭凡諸生所餽贈皆<lb/>
辭不受嘉靖己丑致仕歸環堵敝廬蔬食飲水其意翛<lb/>
然樂也丁酉二月二十四日癸酉公不起矣生天順癸<lb/>
未九月二十三日己夘春秋七十有五公初娶史氏生<lb/>
<pb n="KR4e0159_WYG_007-14b"/>
子時元有孫三人守約守敬守業及孫女一早歿繼娶<lb/>
范氏未舉子而卒繼又娶許氏生子時春及女子一人<lb/>
為生員張雲龍妻側室王氏生子時泰及一女子尚幼<lb/>
初時春以己巳嵗生公語諸親友曰此兒有異須吾得<lb/>
學官禄力教之以成吾父之志故有元城之行後至霑<lb/>
化時春愈益開悟公日以談笑飲酒為樂壬午時春年<lb/>
十四漁石唐公虞佐石岡蔡公承之為予道其才美若<lb/>
不容口然但舉鄉試第三人予私憤焉丙戌㑹試乃舉<lb/>
<pb n="KR4e0159_WYG_007-15a"/>
第一改庶吉士讀中秘書出館授刑部主事庚寅上封<lb/>
事罷主事歸光大之業方正之氣海内推焉公可謂有<lb/>
子矣夫比公疾革遺命時春朝終夕殮勿停柩勿告訃<lb/>
勿厚葬必以予志其墓石兹將以月日葬公南山文原<lb/>
時春以狀來請銘從公志也公之盛徳雅操備在家集<lb/>
不可枚舉有子如刑部終無弗傳者矣銘曰世有哲人<lb/>
必昌厥後其昌伊何匪禄匪富令聞不忘厥履允厚厥<lb/>
履允厚萬祀所崇若彼茂草奚其為容於惟先生逖哉<lb/>
<pb n="KR4e0159_WYG_007-15b"/>
鉅宗遡流循源有倬其洪公需我銘愧無闡𠂻佳城巍<lb/>
巍令子所封孝子不替斯公令終<lb/>
　　明故封文林郎雲南道監察御史儒學訓導楊公<lb/>
　　　墓志銘<lb/>
公諱舟字濟川别號訥菴家世武功人也曽祖禮國初<lb/>
舉人才引疾不就祖安父鑑俱孝弟力田為鄉善人鑑<lb/>
生四子長善次鼎次哲季公<hi>公下當有哲字</hi>為縣學生讀書不<lb/>
成父命公繼哲為學生治朱氏易籍然有名於時成化<lb/>
<pb n="KR4e0159_WYG_007-16a"/>
丁酉鄉試已中式錄其文矣有某叅議欲私其門客乃<lb/>
牴落公巻此後累試皆弗售士論惜焉𢎞治庚戌應貢<lb/>
上禮部拜夏縣儒學訓導勤以教人禮以自御夏人至<lb/>
今猶誦説不忘云九載滿年尚未及六旬且將陟官也<lb/>
乃幡然告歸家無厚蓄守薄田數十畆其心休休若將<lb/>
終身焉此可以占識公志矣正徳辛未長子秉中第進<lb/>
士為行人又三年為御史勅封公為文林郎雲南道監<lb/>
察御史配張氏封為太孺人太孺人鄉善人貴女也年<lb/>
<pb n="KR4e0159_WYG_007-16b"/>
二十歸於公善執婦道勤儉備至故能相成公學公已<lb/>
有官乃彌喜紡織所衣裙布敝猶不易曰我性蓋如是<lb/>
正徳辛巳十一月八日公以疾卒於家繇生正統庚申<lb/>
三月二日春秋葢八十有二葬後四年嘉靖丙戌六月<lb/>
二日孺人亦卒繇生正統壬戌六月二十八日春秋葢<lb/>
八十有五今年戊子九月三日秉中將奉孺人之柩啟<lb/>
壙附葬於公以狀授海請以銘公之墓海自兒童時嘗<lb/>
從鄉先生之後私識公之行事公天性孝友加以禀賦<lb/>
<pb n="KR4e0159_WYG_007-17a"/>
謹厚終其身鄉黨宗族咸無閒言兩兄繼歿撫其遺孤<lb/>
無異所出堂叔某死無後葬之以禮又為主時祀於家<lb/>
秉中既貴禄之所入計已饒裕公欿然如布衣時顧自<lb/>
處益儉每飲食至輒以先公先夫人逝不及養感泣不<lb/>
已此亦可以謂有終身之慕矣張孺人性尤儉素遺訓<lb/>
甚多秉中嘗述以告予曰不肖為御史曽拜吾母於堂<lb/>
記吾母之言曰我在家時聞人説而祖善而父將來必<lb/>
做官及我歸而父見而祖接人若恐傷乃而父果做官<lb/>
<pb n="KR4e0159_WYG_007-17b"/>
爾官視而父又加顯矣此而父之善所致也而謹識之<lb/>
凡百勿顧目前當從後看可也不肖擕家口北上吾母<lb/>
告吾妻曰我平日過活甚難今老矣一薪一米未忍輕<lb/>
費世常説節儉勝求人諸婦宜深念此日用間汝輩不<lb/>
愛惜累及吾兒請勿復來見我也此皆表表然可以訓<lb/>
及將來比跡古之賢母者噫嘻盛哉公與孺人生男子<lb/>
二人秉中允中秉中以御史陞山西按察司副使允中<lb/>
受義民爵女子一人適里人党厚孫男子八人詡早夭<lb/>
<pb n="KR4e0159_WYG_007-18a"/>
餘三尚幼秉中出也純紀俱縣學生而紀夭餘二幼允<lb/>
中出也孫女子三人秉中所出二一適重慶檢校王堂<lb/>
一許聘景墊允中所出一適馬河龍俱先殁純出曽孫<lb/>
女子一人已許聘馬氏苗裔盛矣方公卒時秉中以巡<lb/>
按四川過家孺人卒時秉中已陞官山西歸省問疾侍<lb/>
藥屬壙視窆曽無一之不逮所謂不期然而然者非公<lb/>
與孺人隂徳宿厚詎有此哉銘曰武功之南厥川惟膴<lb/>
土厚水深公墳俁俁孺人是同奠兹終古名徳在時懿<lb/>
<pb n="KR4e0159_WYG_007-18b"/>
訓如睹子孫振振克遵伊武伊武孔賢帝命是延豐章<lb/>
蔚誦胥賁公阡南山峩峩漆水煎煎永言孝思尚慎諦<lb/>
旃<lb/>
　　故文林郎知呉橋縣王君墓志銘<lb/>
𢎞治初闗中葢有才子焉言出而文成筆挺而思運諸<lb/>
關中英俊之士莫不以為難能望望焉不敢與之抗見<lb/>
其文覩其誦述目動口嚅心服志赧者十恒八九吁亦<lb/>
竒矣予自弱冠與之為友顧其天資之美雖傳記所稱<lb/>
<pb n="KR4e0159_WYG_007-19a"/>
何以過也乃今卒不能以行見於世忽焉卒矣悲夫天<lb/>
之生才也付之以美大純粹之資而又嗇其所就使之<lb/>
與物同腐顧非斯人之不幸哉此吾友野堂王君仁瑞<lb/>
之卒兹予有以傷士之不辰而感時日之易邁也於戱<lb/>
仁瑞之資豈世之所恒有邪昔馬遷讀服鳥賦深與其<lb/>
同死生輕去就爽然自失仁瑞以名進士試圻縣其欲<lb/>
為之志横博之氣至欲與宇漢爭高及其退居林麓澹<lb/>
焉脱焉若亡若寄兹亦非綽有餘覿者乎按狀仁瑞姓<lb/>
<pb n="KR4e0159_WYG_007-19b"/>
王氏諱麒上世寶雞人也自祖某以來率居鳳翔仁瑞<lb/>
生七嵗父琰令就學即若成人年十三四殊為知府張<lb/>
公本濟所愛曰使其讀書不輟不數年天下無書矣後<lb/>
果中𢎞治乙卯鄉試己未進士辛酉除知呉橋能以法<lb/>
令飭治民敬畏之不三年為州守詿罷歸鳳翔年尚鋭<lb/>
也即脱棄其事日徜徉里閈奕棋賦詩若將終身客至<lb/>
不拘有無必置酒欵洽雅歌投壺晏如也嘉靖癸未母<lb/>
夫人焦氏卒哀毁成疾延及今年戊子二月二十二日<lb/>
<pb n="KR4e0159_WYG_007-20a"/>
甲子遂不起繇生天順癸未五月九日丁酉春秋六十<lb/>
有六先娶劉氏郡名家女善執婦道先君十五年卒懿<lb/>
徳在君之自志生男子一人曰元定女子一人嫁國子<lb/>
監生扶風趙惟珍繼娶李氏鳳翔守禦千户所鎮撫憲<lb/>
之姊也徳似於劉先君七日亦卒生成化乙未十一月<lb/>
二十三日戊辰得年五十有四元定將以九月十六日<lb/>
乙酉合葬君與李孺人於城南劉孺人之壙以予知君<lb/>
為深當銘君之墓石因以所記於君者道之若夫呉橋<lb/>
<pb n="KR4e0159_WYG_007-20b"/>
人士感徳懷惠繪圖立傳諸事則呉橋志與士大夫所<lb/>
誦説者人人知之予不欲贅君卒時有孫男子四人孫<lb/>
女子一人苖裔盛矣銘曰氣凌九有而位不逮心雄萬<lb/>
古而業未竟豈人履之靡諧抑天數之有定雍城之南<lb/>
地佳且正子孫振振纘君之慶享不酬徳爾後則競銘<lb/>
以告哀予言匪佞<lb/>
　　亡妻安人尚氏墓志銘<lb/>
安人者故順天推官尚公第二女也母曰賈夫人成化<lb/>
<pb n="KR4e0159_WYG_007-21a"/>
乙未九月二十八日甲戌生安人重厚嚴恪不必其長<lb/>
知非凡女子矣昔先君子為予擇婚者數年無一當者<lb/>
乃後得安人𢎞治壬子先君子卒又三年乙夘安人歸<lb/>
予伉儷二十六年而安人卒焉雖其數有不可得而易<lb/>
者然奚至於予而數遽如此也於戱痛哉安人歸予時<lb/>
年已二十一嵗貞靜恭儉有君子之徳其裁制事為動<lb/>
與義合氣岸㮚然烈丈夫或弗如也妯娌姻婭見安人<lb/>
莫不畏且敬者葢其意度自能奪人如此也先夫人嘗<lb/>
<pb n="KR4e0159_WYG_007-21b"/>
曰新婦事我克盡孝道且今二十年毋一懈也正徳戊<lb/>
辰先夫人寢疾安人晝夜不寐者十有七日洎卒號泣<lb/>
幾隕凡人之婦孰不能此者而因心惻怛則安人一人<lb/>
爾於戱痛哉方予舉進士第一人莫不喜也安人曰道<lb/>
以無垢為貞名以陵實是懼保貞克懼此君子所以進<lb/>
徳修業欲及時者也尚何言喜邪此其意可與淺見薄<lb/>
識者道邪予歸葬先夫人之三年庚午劉瑾伏誅言官<lb/>
論予為編氓報至安人撫掌曰不垢得垢是謂罔謬而<lb/>
<pb n="KR4e0159_WYG_007-22a"/>
今而後夫子葢卒無垢矣非大慶邪省耕視饁黽勉作<lb/>
業由庚午至庚辰十有一年口食𤨏𤨏無弗給者所以<lb/>
使予放情丘壑鮮復顧慮秋毫皆安人之力也於戱痛<lb/>
哉安人自初及今事無鉅細未有不白請予而徑行者<lb/>
其恭和弗專亦可見矣卒之日家人婦子號慟罔極若<lb/>
喪所生所立家則歿已三年而率行如在其宜夫克家<lb/>
葢予之韋弦也何不幸不能與之窮年同斃豈造物者<lb/>
不使人兼媺並嘉如此也於戱痛哉安人所生男女十<lb/>
<pb n="KR4e0159_WYG_007-22b"/>
人其六人皆早夭今止有男子一曰㮚女子三長嫁舉<lb/>
人張之榘次嫁李世貞季嫁馬襲吉皆生員也嘉靖二<lb/>
年四月二日癸酉將葬安人於滸西先塋兒子㮚曰大<lb/>
人盍銘諸石以志母安人之壙夫安人之美衆矣人不<lb/>
能詳言者具已載諸家乘不欲繁為辭説銘曰滸西之<lb/>
崗巃嵸﨑嶇唐山是名爰自我祖返貞歸始肇啟兹宇<lb/>
左漆右雍前渭後岐地臧孔宜非徳孰居汝年弗豐汝<lb/>
道則隆篤順克孝秉素蘊貞我宗用崇千嵗一瞬若<lb/>
<pb n="KR4e0159_WYG_007-23a"/>
旦暨夕詎弗汝齊汝復何疑我行弗磷汝名乃偕汝兹<lb/>
休哉<lb/>
　　文林郎湯隂縣知縣侯君墓志銘<lb/>
君諱相字良弼上世故武功人也曽祖某生某某生恕<lb/>
有徳不仕舉為鄉飲賓娶李氏生男子三人君葢中子<lb/>
也少穎異落脱不拘小行年二十予先君平陽公見之<lb/>
謂君叔蒙城丞清曰此兒神清氣美何不令之學後侯<lb/>
氏有能亢宗逖徳者此兒也故遂從為縣學諸生𢎞治<lb/>
<pb n="KR4e0159_WYG_007-23b"/>
己酉果舉鄉試高等明年試禮部不第以乙榜為蒲州<lb/>
學正學正九年再試禮部不第尋有外艱除服上吏部<lb/>
拜湯隂知縣湯隂邑衝要民貧寠苦徵役號煩難理君<lb/>
嘅然任之曰不能宰是邑書可廢也居一年吏就典列<lb/>
民信軌訓湯隂稱治平矣然性喜肆遂不通時宜遇尊<lb/>
官上吏則執禮為敬不若世俗奔走卑屈徃徃為所損<lb/>
詬雖小事必欲合其約束即尊官上吏不能移未幾有<lb/>
内艱歸明年遂以朝覲考察閑住人以君英爽有氣年<lb/>
<pb n="KR4e0159_WYG_007-24a"/>
又壯健未老也君歎之曰嗟乎世人重為官予重使氣<lb/>
吾欲不失已而官軄乃使之是重官不重已非吾志也<lb/>
縣南有横渠綠野書院因兒時嘗牧其野遂自號綠野<lb/>
牧子樂然於家凡十又一年以病腫卒時則正徳七年<lb/>
壬申閏五月十又六日己巳也由生景泰丙子三月二<lb/>
十日己丑春秋葢五十又七云君易簣時托符尚玉來<lb/>
請予與語予至則君已漸矣君弟右指予謂君曰為誰<lb/>
君曰對山先生也或謂君將有所托君揺首不應予恐<lb/>
<pb n="KR4e0159_WYG_007-24b"/>
其終而亂也因語之以順生安死之説君勉强為數言<lb/>
曰即何不知死為吾歸子之賢不肖在天豈敢累故人<lb/>
所覬故人者銘我墓石使後世知有我云云爾又釋倚<lb/>
者手向予揖而止予領君意歸且未出户而君絶矣葢<lb/>
予昔未第時君獨重予文謂可名世及病又數數以銘<lb/>
石見托乃至其大故猶不能忘此其心志所隱葢何如<lb/>
哉君體頎面豐多髯善戱謔而喜飲無擇於鄉人故鄉<lb/>
人無大小皆樂與君遊君為學生時有文名及為學正<lb/>
<pb n="KR4e0159_WYG_007-25a"/>
湖廣河南皆聘為考試官稱得士云性服善喜得人有<lb/>
片長即稱之不置居官克自砥礪欲為循良不知上吏<lb/>
之不可其意卒至貧厄不裕然能慷慨靡撓蔬食豆羮<lb/>
晏如也配張氏側室王氏生男子一人宗史今為縣學<lb/>
生娶長安楊教諭從禮女女子二人長嫁楊玠次嫁鄧<lb/>
際隆孫男子一人圭尚幼在襁褓明年癸酉十一月甲<lb/>
申葬新寨先塋之次禮也銘曰貞而咎惟眡爾後惟爾<lb/>
不囘爾光則恢我石孔文惟永翼爾墳<lb/>
<pb n="KR4e0159_WYG_007-25b"/>
　　劉母恭人高氏墓志銘<lb/>
恭人中部人萊陽知縣高秉第二女也中部稱望族者<lb/>
恒曰劉高然萊陽君與劉氏生員君凖同遊中部學氣<lb/>
誼甚厚遂相與約為婚姻故以恭人妻生員君子封彰<lb/>
徳知府焉當其配時生員君已逝乆母折夫人再適鄜<lb/>
州王氏封君以四嵗遺孤折夫人保育至成立始克還<lb/>
中部及還則家事已狼狽遂求為縣吏云時鄜州王叟<lb/>
亦故折夫人復來依封君恭人左右奉養曲盡孝道折<lb/>
<pb n="KR4e0159_WYG_007-26a"/>
夫人喜曰婦如此我無以報婦願婦多賢子孫勿若吾<lb/>
兒孤也天順甲申封君吏滿上京師恭人從之紡績易<lb/>
米以為食者凡十年後封君為保安州洗馬林倉大使<lb/>
為亳縣義門巡檢凡百家事由恭人頗致饒裕矣恭人<lb/>
性嚴正有法所生男子皆教導以禮故皆成名人聞於<lb/>
世云左僉都御史聰者恭人中子也曩嘗告予曰聰實<lb/>
不肖凡聰有今日皆老母力曩聰從家君居京師就學<lb/>
衢舍中方甚貧約母手自勤苦得少貲即以助學費一<lb/>
<pb n="KR4e0159_WYG_007-26b"/>
日母從下馬牌過見珠冠霞帔者問家君曰此命婦非<lb/>
貴人妻則貴人母母因指聰曰若能為我辦耶以此聰<lb/>
益奮志向學後為鄉縣學生自謂科第可立致及試甲<lb/>
午不第少驕怠矣則或有所閒肆母聞輙杖之聰性喜<lb/>
奕棋嘗與冦生奕母至杖背罵曰秀才事是如此幹冦<lb/>
生感悟與聰俱力學後冦生學亦底成曰此固劉母之<lb/>
賜也母善料能審家事大小無有不中者甲辰乙巳嵗<lb/>
大凶人相食父子不相顧母與家君言今日不但子姪<lb/>
<pb n="KR4e0159_WYG_007-27a"/>
雖奴僕工作皆要保全一僕有私財者欲出自居母曰<lb/>
爾所蓄不能當此年輕去恐不免餓死不聴卒餓死聰<lb/>
舉丁未進士𢎞治己酉除太平推官時家君已在亳未<lb/>
幾家君官滿過太平母再留二年朝夕惟以明刑毋罔<lb/>
為戒後有命封家君太平推官母孺人矣又後以聰知<lb/>
彰徳又封家君彰徳知府母恭人安享禄養者二十餘<lb/>
年益豐備矣乃益儉約戒諭如貧賤時云一時縉紳大<lb/>
夫聞者莫不歎息敬服傳母之能教也予徃過彰徳與王<lb/>
<pb n="KR4e0159_WYG_007-27b"/>
敬夫蓋親見之敬夫曰有此母安得無此子孫敬夫者前翰<lb/>
林檢討九思也知人能論故予記其語如此云此可以徵恭<lb/>
人徳容之盛矣今年甲戌三月丙子無病卒於家生宣徳丁<lb/>
未二月丙寅壽葢八十八云男子三人玫早卒聰官如前璋<lb/>
順天舉人女子一人鄜州王舉妻孫男子十二人伸縣學生<lb/>
儀偉國學生玫出佐辛未進士户部主事儼國學生侃舉人<lb/>
倌縣學生仁舉人聰出仕縣學生价倬儒璋出孫女子八人<lb/>
嫁者三人宋溥張元傑馬鏞其壻也皆士人妻聘者三人<lb/>
<pb n="KR4e0159_WYG_007-28a"/>
宋氏與洛川王氏鄜州學生王文禴氏其二尚幼未聘<lb/>
曽孫男子九人曽孫女子七人其子孫統四十人云於<lb/>
乎此豈世嘗有也某年某月某日葬新河口黎園村鉶<lb/>
子坪新塋都憲公以狀來請予銘某墓石銘曰坪之廣<lb/>
兮可以藏徳坪之潤兮可以延澤乾向巽兮剛柔節子<lb/>
孫世萬兮維坪斯宅靈爾康兮永無極<lb/>
　　庚午解元吉原靜墓志銘<lb/>
原靜諱體仁姓吉氏馬嵬世家也高祖某曽祖某祖贇<lb/>
<pb n="KR4e0159_WYG_007-28b"/>
父友文皆世有懿徳富而好禮馬嵬人重之友文娶張<lb/>
氏生原靜幼敏悟不凡讀書輒旁求指趣作為文辭豐<lb/>
贍有氣識者恒以魁解許之從谿田先生治春秋隨試<lb/>
庚午果中鄉試第一主司以為稱任累試禮部不第益<lb/>
更自勵以求必舉及乙未又不第原靜曰吾倦矣予黄<lb/>
山之下有泉可濯有田可耕安能役役自苦盍歸乎來<lb/>
課子蒔藥以終天年比歸寢疾十餘日而卒臨卒索紙<lb/>
筆書七言律一首投筆而絶英邁之氣超捷之才不以<lb/>
<pb n="KR4e0159_WYG_007-29a"/>
將死少餒非養之有素能若是邪於戱可惜也已由生<lb/>
成化甲辰十月三日丁巳至嘉靖乙未四月二十四日<lb/>
甲寅享年葢五十有二於戱原靜事親孝教子嚴内外<lb/>
有則舉措率禮予殊嘉其為人方謂可以大受乃至如<lb/>
此斯非數邪配劉氏興平名家女生男子五人長來逢<lb/>
守家人業次來獻來朝皆廪膳生次來旬方進未艾女<lb/>
子四人長許聘予姪餘幼其一則側室某氏所出孫男<lb/>
子二人曰順曰換梁孫女子三人俱幼是年七月二日<lb/>
<pb n="KR4e0159_WYG_007-29b"/>
辛酉將葬原靜於北原新兆來朝求以予銘其墓石銘<lb/>
曰英邁之氣琦瑰之才位既不逮命復罹災於天謂何<lb/>
胡寧弗哀美名雋操終古是瓌從以令子胡徳之衰北<lb/>
原窿窿永奠元臺刻石啟後用覿厥來<lb/>
　<lb/>
　<lb/>
　<lb/>
　對山集巻七<lb/>
</p>
<p>
</p>
  </div>
<div>
<head>對山集巻八</head> <lb/>
    <p>
<pb n="KR4e0159_WYG_008-1a"/>
欽定四庫全書<lb/>
　對山集巻八<lb/>
　　　　　　　　　　　　　明　康海　撰<lb/>
　墓誌<lb/>
　　將仕郎河南南陽府學教授封翰林院檢討徵仕<lb/>
　　　郎王先生墓誌銘<lb/>
夫賢人長者流風餘韻可以敦薄俗起頑懦當道衰文<lb/>
弊之日其捄正開誘至不小也然徃徃莫之能及故禮<lb/>
<pb n="KR4e0159_WYG_008-1b"/>
義廢絀維常不張君子有憂焉海於是述王先生之行<lb/>
而納諸其墓王先生者鄠人也諱儒字友宗其先河南<lb/>
人仕高陵遂家不去子孫乃為高陵人今有諱元亨者<lb/>
墓在高陵或即始來者與其子孫皆不可考人第稱王<lb/>
大使家墓云元亨以後有三人繼祖繼容繼先然莫能<lb/>
詳所出元季兵起繼容繼先由秦嶺東行出關避兵而<lb/>
繼祖擕妻子渡渭入鄠匿居終南山中至明興始徙鄠<lb/>
城北街故子孫遂世世居鄠焉繼祖生克誠克誠生敬<lb/>
<pb n="KR4e0159_WYG_008-2a"/>
仁敬仁生琰讀書起家仕為大寧長清知縣以亷直顯<lb/>
名卒於官生子鉉寛厚博大鄠人稱長者受高年爵年<lb/>
八十一卒配李氏生三子其長為先生先生隆凖竒頷<lb/>
烱目廣輔而背厚若負進退居止非禮不行年十五遊<lb/>
學山東於布衣蘇先生受蔡氏尚書三年盡得其學歸<lb/>
為鄠學諸生成化辛卯舉陜西鄉試試禮部不第嘅然<lb/>
憤曰吾長清公之元孫也昔長清公英英烈烈莫能舉<lb/>
進士葢嘗命予曰是在爾小子矣今不舉異日何以報<lb/>
<pb n="KR4e0159_WYG_008-2b"/>
地下再試戊戌不第以乙榜遂為保寧巴縣學教諭於<lb/>
是仰天歎曰嗟乎志士若是矣其命也夫其命也夫至<lb/>
巴品第材質以為教其子弟皆興行踴躍巴素尠科目<lb/>
至是連舉三人焉𢎞治己酉復任祥符學教諭其教一<lb/>
視巴無損益居七年遷南陽府學教授教授三年以外<lb/>
艱歸遂不復仕云先生始仕巴時欲奉父母入蜀就養<lb/>
李夫人以道險弗徃止奉高年公徃居一年高年公還<lb/>
嵗時伏臘及父母旦日未嘗不東嚮泣拜甲辰闗内大<lb/>
<pb n="KR4e0159_WYG_008-3a"/>
旱人相食先生以俸金予仲弟歸養父母召其宗族可<lb/>
來食者三十人於巴又推其餘令鄰里已之巴者貿易<lb/>
為食已雖益困則益休然樂也在祥符日謂去鄠逾近<lb/>
可奉親來養乃數上書髙年公弗許欲罷歸去髙年公<lb/>
又不許故思慮浸淫至髪盡白及聞高年公喪痛恨擊<lb/>
面若不欲更生也故既葬髙年公事李夫人終身不易<lb/>
焉此其誠孝懇至者蓋何如也海曩遊京師見先生之<lb/>
門人皆深服先生之教嚴毅切至有古人循循之益各<lb/>
<pb n="KR4e0159_WYG_008-3b"/>
言其與先生送别時眷戀之事猶泣下沾臆其浹洽於<lb/>
人心者若此也此豈區區聲音笑貌可至邪𢎞治甲子<lb/>
予拜先生於鄠時先生已受封為檢討當母李夫人之<lb/>
喪悴悴蹙蹙不得聞其言論前年壬申予再如鄠拜先<lb/>
生望之休休乎其容洋洋乎其度也接其言淵乎其深<lb/>
粹乎其理也曰此有道者古伏生戴公董生之流也乃<lb/>
吾身親見之乎宜其子孫彬彬然執禮而好義勤問而<lb/>
尚賢此其初有然矣踰年而先生卒葢癸酉冬十月某<lb/>
<pb n="KR4e0159_WYG_008-4a"/>
日也先生雖嚴以自治而天性温厚未嘗無所容中情<lb/>
澹然毋以富貴利禄少動諸子科第相接聲望相踵天<lb/>
下識與不識莫不欣異仰慕而先生如有所弗聞者居<lb/>
鄉日與故舊置酒高㑹洋洋而樂蓋有廣受之風焉配<lb/>
夫人劉氏封孺人生四男子長九思以庶吉士任翰林<lb/>
檢討文名才行聞於時為上經筵講官纂修孝宗實録<lb/>
成劉瑾用事同翰林諸公以未習時務出轉吏部主事<lb/>
遷員外郎郎中瑾下獄言者以有罪劾謫壽知同知㑹<lb/>
<pb n="KR4e0159_WYG_008-4b"/>
天變言者又劾詔以同知致仕歸次九敘甲子舉人九<lb/>
臯義官九峯戊辰進士河南道監察御史孫男子五人<lb/>
瀛癸酉舉人潭沐渭渼孫女子八人已嫁者二人鄠學<lb/>
生楊顯盩厔學生徐永圖婿也餘與曽孫女一人俱幼<lb/>
未聘九年月日葬鄠北六老菴之原先塋九思語予曰<lb/>
曩九思罷壽州㑹盗起不得行先君賜書開導以理懼<lb/>
九思有所惰也及歸值舍弟九峯以病得告先君見九<lb/>
思來甚喜慰九思日日率諸弟以奉先君之歡雖即已<lb/>
<pb n="KR4e0159_WYG_008-5a"/>
病先君中無一留也及再踰年先君卒矣其慟葢何可<lb/>
言夫宅徳厚行閭巷固宜有之亦奚必尊官盛位然莫<lb/>
能一二數者蓋利欲所灼鮮有弗化者斯賢人君子世<lb/>
固所愛慕焉先君之行葢可以睹矣其賜九思書曰葢<lb/>
聞萋斐之讒詩人歎息流言之興聖人懼焉此天下古<lb/>
今萬世共聞睹也故曰衆口鑠金積毁消骨此非過語<lb/>
也其有見而言之也夫古之君子竭忠其主非有所不<lb/>
盡也修身慎行其越人非不多也然卒以罹於讒是故<lb/>
<pb n="KR4e0159_WYG_008-5b"/>
屈原放而離騷興其辭悲婉憤厲讀之渢渢焉使人心<lb/>
悲泣下而小子何為哉古曰弭謗莫如自修此吾所嘗<lb/>
奉教於君子天地日月巍乎煥然仰而觀之俯而察之<lb/>
求無媿於斯斯已矣而又何惑焉夫賢者以一世之絀<lb/>
成百世之名其道固有然矣小子將何為哉其言理直<lb/>
而指明議精而引長若此故予得以著於篇詔後世焉<lb/>
銘曰云云<lb/>
　　有明詩人邵晉夫墓誌銘<lb/>
<pb n="KR4e0159_WYG_008-6a"/>
世有懿寶天既畀之於人又靳而藏之豈天無意於斯<lb/>
世邪抑局於其數雖天亦莫之何也予於邵晉夫之卒<lb/>
未嘗不歎天道之難忱焉夫福善而禍淫天之道也晉<lb/>
夫瑰竒靈異之才少年登高第矣乃今覬覦者資之為<lb/>
竒貨卒䧟於晦塞不得施才於國家乃又使之不幸而<lb/>
死所謂靳而藏之非邪予將誌晉夫墓石而歎天道之<lb/>
難忱如此於乎天誠何心哉敚我懿寶俾之不究其事<lb/>
不永其年又孰為而來又孰為而歸於乎天誠何心哉<lb/>
<pb n="KR4e0159_WYG_008-6b"/>
晉夫諱昇上世葢涇陽人也四世祖克禮始徙居鳯翔<lb/>
普潤里子孫世為鳳翔人正徳末又更為朝陽里克禮<lb/>
生庭庭生賢賢生泰仕為雲南馬龍驛丞配傅氏生晉<lb/>
夫父户部員外郎伯宗配宜人沈氏生晉夫洎弟恒夫<lb/>
㫤并三妹焉𢎞治癸亥冬予得告奉先太安人歸武功<lb/>
道經靈寶户部公時滿靈寶教諭予徃訪户部公則出<lb/>
晉夫之作示予時晉夫方十三嵗也雖英氣逼人而進<lb/>
退爾雅畧無嬉容予甚器之後四年丁卯果中陜西鄉<lb/>
<pb n="KR4e0159_WYG_008-7a"/>
試第一明年㑹試禮部既下第㑹太監劉瑾為其姪求<lb/>
婚曰吾女必得名士大夫爭以福建戴大賓洎晉夫薦<lb/>
瑾曰吾關中人所婚惟邵生乃可卒以晉夫壻焉晉夫<lb/>
躑躅呼天百計求免弗得乃克自樹立畧不與一人通<lb/>
終日閉户拊膺讀書而已後瑾伏誅天子以晉夫無所<lb/>
預事赦為編民關中縉紳大夫莫不重以為寃而晉夫<lb/>
洋洋粹粹曽無少動於中險夷不改寵辱不形厥覿淵<lb/>
矣辛未户部公卒晉夫哭泣之哀雖及終制一如始喪<lb/>
<pb n="KR4e0159_WYG_008-7b"/>
事沈宜人無所不盡其極日日俟候顔色稍有不悦則<lb/>
憂形於色霽而後已孔子曰色難若晉夫非其人邪徃<lb/>
嵗予道過鳳翔晉夫數與予言皆殊有造詣予方以為<lb/>
斯文之幸乃後十餘年沈宜人卒而晉夫哀傷成疾治<lb/>
葬舉事小大靡不自為憂勞為眚壯夫且難况晉夫乎<lb/>
嘉靖甲午七月十七日壬午不起矣由生𢎞治辛亥十<lb/>
一月四日丙子享年四十又四爾於乎傷哉予每以晉<lb/>
夫清癯簡靜後當長年乃若此聞訃之日行道悲痛况<lb/>
<pb n="KR4e0159_WYG_008-8a"/>
所重乎晉夫讀書過目不忘而精義畢㑹渼陂先生謂<lb/>
予曰邇㑹晉夫超詣若彼近之學者誠鮮其人葢學不<lb/>
自得則矜肆作而實徳荒與晉夫不相侔也若劉元勲<lb/>
畢汝勤秦藩張璦曹士竒與㫤皆西土之名士也莫不<lb/>
咸感晉夫造就之力詩曰豈弟君子遐不作人言有豈<lb/>
弟之徳乃能作人也所配談氏無子沈宜人為置二妾<lb/>
亦無子乃以党氏妹之子延正為後又養表兄沈氏之<lb/>
女適朱本素於乎傷哉晉夫平日所著有文章若干篇<lb/>
<pb n="KR4e0159_WYG_008-8b"/>
詩若干首小大樂府若干闋詩大㫖春秋㑹義大學衍<lb/>
義隨録及補遺十七史抄節詩評日紀若干巻晉夫亦<lb/>
可以不死矣明年乙未正月二十一日壬午將葬栢林<lb/>
凹先塋從户部公之兆予悲晉夫之生晦塞於昌時而<lb/>
流光於來世其弟能稱述潛徳如有不及則天道亦難<lb/>
謂其終於無知也為之銘曰維彼雍州名山大川毓靈<lb/>
發祥古多哲人奕世是光奄及有明晉夫以生其履不<lb/>
忒赫赫厥名敚於庶佞其直如繩考徳究業萬夫之特<lb/>
<pb n="KR4e0159_WYG_008-9a"/>
靈耀弗常至道每嗇喪此懿寶維世之索轢轢其輪灼<lb/>
灼其文近覿若蹇後聞則芬栢林之凹云從先人陵谷<lb/>
可易兹封不磷後賢諦止為有明詩人邵晉夫之墳<lb/>
　　奉議大夫工部虞衡清吏司郎中致仕劉君墓誌<lb/>
　　　銘<lb/>
君諱汝靖字安之其先澄城人也有為萬户侯者不知<lb/>
幾世祖遷來居渭南故世為渭南人髙祖敬祖生儀國<lb/>
初舉賢良為閬中簿生子鎬鎬生隆字文盛景泰庚午<lb/>
<pb n="KR4e0159_WYG_008-9b"/>
舉人官至濟寧知州配宜人任氏生君與兄汝寧而君<lb/>
少有異質見者莫不以為竒君益危襟正色無所動成<lb/>
化乙酉濟寧公命從士人王寵受小學即知灑掃應對<lb/>
之節濟寧公以為可教也遂盡從寵所學比濟寧公罷<lb/>
歸渭南臨川伍先生至竒之以為渭南縣諸生明年考<lb/>
渭南諸生則考君置第一補廪膳由是君騰聲闗輔間<lb/>
一時藩臬鉅公過皆求試之故聲益揚關輔士皆固以<lb/>
為不如君也曩予見吏部尚書許公言為御史時嘗以<lb/>
<pb n="KR4e0159_WYG_008-10a"/>
喜雨及明皇幾致刑措二論試君甚嘉此葢其實事云<lb/>
然兩試甲午丁酉皆不利後浮梁戴先生來提學重以<lb/>
君文為竒謂君必首舉鄉試明年庚子果中高第㑹試<lb/>
又屢不利乃思卒業太學益為瓊臺丘先生京口費先<lb/>
生所稱許而又屢不利故至𢎞治癸丑始舉進士猶有<lb/>
例得依親君歸甫三月以為母任夫人既不幸卒當永<lb/>
事濟寧公而濟寧公忽遘疾不起君哀毁踰禮聞者莫<lb/>
不傷之丙辰冬十月拜工部營繕司主事督修通州倉<lb/>
<pb n="KR4e0159_WYG_008-10b"/>
厰兼收放張家灣磚厰料而二厰皆有中貴人兼轄十<lb/>
六衛官又習近京畿驕縱有素君居三年無敢梗者此<lb/>
固處有其道云爾予舊見䆳菴先生通州改建磚厰記<lb/>
言君以舊厰去河五六里舟不能達磚至又顧車轉般<lb/>
每萬計費八十兩天下財力取之不遺錙銖而蒞事者<lb/>
則每制於法比牽於毁譽安常習怠以為通患其有能<lb/>
深慮却顧為斯人圖便安者葢寡矣磚自始陶至輸所<lb/>
費已不貲又至轉般之苦萬磚所用猶可當中人之産<lb/>
<pb n="KR4e0159_WYG_008-11a"/>
萬萬計之當若何以嵗繼嵗積而計之當若何予固以<lb/>
為名言夫士以牽於毁譽不為其當為者何可勝道君<lb/>
之所為與邃菴之所道安得使天下人人見之庶幾乎<lb/>
可以興懦而式靡使民恒得錙銖之寛豈不快邪此後<lb/>
君轉都水主事奉命視荆州抽分滌弊正理毋所易借<lb/>
事竣價倍徃昔户部尚書以為亷直爾尋陞營繕員外<lb/>
郎命修秦簡王園能以禮裁抑使其國弗軼徃度其昌<lb/>
言正誼詳見家傳中今聞之尚凛<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>云還提督神木五<lb/>
<pb n="KR4e0159_WYG_008-11b"/>
厰尋又陞虞衡郎中提督盔甲厰未幾繼母史夫人卒<lb/>
君以憂歸免喪也為緝事者言收繫錦衣獄正徳丁卯<lb/>
五月獄成詔免為庶人瑾既誅始復虞衡郎中致仕徜<lb/>
徉為樂纔八年爾而又痿痺不履明年乙亥夏四月庚<lb/>
戌卒矣生天順丁丑二月日春秋五十又元配王氏徳<lb/>
宜於君君病以藥弗效割股進之得少甦及卒之前日<lb/>
又割以進人莫不歎其難然事雖不經亦可以見公所<lb/>
以處乎其内者有道也生男子四人女子一人皆早死<lb/>
<pb n="KR4e0159_WYG_008-12a"/>
惟時勉一人存生有二女子六月庚午將葬君辛市先<lb/>
塋之次時勉以狀來請銘云為君所遺命於乎君英毅<lb/>
豪爽之氣由今觀之葢寥乎無儔然亦止如是豈非斯<lb/>
人之不幸彼僥倖汚穢乖剌不道者方且指而議之謂<lb/>
君為愚而其分何但堅白水火不相侔也又安知君之<lb/>
云何語曰富貴不能淫威武不能屈此之謂大丈夫此<lb/>
可以喻君矣君篤義樂善能急人之難渭南安生程生<lb/>
與長安趙生皆客死太學不能歸君為置棺歸之至於<lb/>
<pb n="KR4e0159_WYG_008-12b"/>
成事此貴人所易忽忘故吾猶及之是以使人瞷君之<lb/>
細矣甲戌冬暮予如渭南訪君望君顔色雖病猶如渥<lb/>
丹聴其言論侃然古今之際道術之指纎細曲盡益喜<lb/>
望君無恙乃歸而求諸已病者歴百數十人始得異方<lb/>
亟以寄君則先吾方三日逝矣豈非數之所定非人之<lb/>
能移哉於乎傷哉銘曰云云<lb/>
　　奉直大夫通州知州張君墓志銘<lb/>
君諱舜舉字邦獻别號東崖子家世武功人勝國時代<lb/>
<pb n="KR4e0159_WYG_008-13a"/>
有令人曽祖輻生顯宗讀書不仕為縣啟蒙師予猶記<lb/>
其教法嚴肅為近所未覩也生璠為鄉飲賓以君歸贈<lb/>
承徳郎配鄭氏榆社丞莊女也亦以君貴贈安人生君<lb/>
與其弟舜賢君天性穎悟不凡長為縣學生科目文字<lb/>
所出必異先君子特愛敬之後果為邃菴虎谷時敏所<lb/>
重𢎞治甲子中鄉試高等以乙榜拜太原縣學教諭教<lb/>
人有法諸生畏焉丁卯應聘為順天同考最號得人已<lb/>
而有鄭安人喪服除復麻城士大夫見其教法甚禮重<lb/>
<pb n="KR4e0159_WYG_008-13b"/>
君庚午復應聘為四川同考所收皆名士尋陞儀封知<lb/>
縣政通人和蔚為中州守令之望撫按以才堪於繁奏<lb/>
調内鄉聲稱日隆吏民益協薦論之疏後先相踵未幾<lb/>
封君卒乃以憂歸起復吏部時大興缺令部尚書殊難<lb/>
其人㸃名及君曰吾有良大興矣君處至繁之地若無<lb/>
事然京師人語曰天子愛民錫我良令大興㕔事乆廢<lb/>
壞至不能蔽風雨君請於上以官房為前後堂輪奐之<lb/>
美甲於畿内公卿具以其賢卓絶於時值通州缺守遂<lb/>
<pb n="KR4e0159_WYG_008-14a"/>
陞君知通州通州去京三十里東南要路也中多貴人<lb/>
宦官凡事相涉有貴人者請謁不獲遂以誣罷君君慨<lb/>
然求歸詩酒之遊里閈之樂凡七閲年其心陶然非區<lb/>
區以仕為膴者班也嘉靖庚寅三月丁巳病感寒不起<lb/>
由生成化丙戌月日春秋六十有五初娶徐氏卒無子<lb/>
繼娶王氏壽官鉞女也俱封安人亦先君卒生三男子<lb/>
長汝為季汝明皆縣學生仲汝翼服家人業一女子嫁<lb/>
生員談文孫男子二善繼善性孫女子二幼未許聘又<lb/>
<pb n="KR4e0159_WYG_008-14b"/>
繼娶馬氏清豐簿萬衢女汝為等將以是年十二月庚<lb/>
申葬君於城北祖塋與徐王二安人合兆狀來請銘予<lb/>
與君殊厚義不可辭因記君大興事若審編之公惟醴<lb/>
泉解理常與君不避豪右毅然獨行為民所悦服他無<lb/>
聞也其謙以居鄉亷以蒞職則士大夫之艱節若君何<lb/>
怍哉銘曰城北之阡膴膴延延同賁厥儷萬世是安子<lb/>
孫振振後不愧前詩書之裔武功是瞻君才偉卓蔚惟<lb/>
時賢位不並徳壽胡亦然昭兹我銘倘為世傳<lb/>
<pb n="KR4e0159_WYG_008-15a"/>
　　南城兵馬司指揮馮公墓誌銘<lb/>
公諱義字時宜家世式功人也曽祖成生春春生内鄉<lb/>
丞諱寅惇徳好學教人弗厭有古昔鄉先生之風焉海<lb/>
為童子時實從内鄉公游是時内鄉公方仕宦歸餘禄<lb/>
猶牣也而終日端坐聚徒為教海侍數年絶不見與人<lb/>
羣飲此其誼意豈但近世鮮見哉内鄉公配李氏生三<lb/>
子長曰仁季曰智其仲乃公也公生而篤厚長而克敏<lb/>
累舉不第𢎞治甲子嵗貢上禮部海時承乏翰林與公<lb/>
<pb n="KR4e0159_WYG_008-15b"/>
日相徃來有士人某者素隂毁公或又至面謾公公遇<lb/>
之一如罔有聞者後士人攬糧失利諸納户執而聲訴<lb/>
矣與士人素厚者皆避不與士人言公聞之獨匍匍詣<lb/>
予酸淚雙下曰吾何忍其妻子之不能還與其身之就<lb/>
死無救也立劵求予貸予方怨此士弗馴於義若是卑<lb/>
也乃因公之誼有哀心焉於是求所厚者得五十金予<lb/>
公公持以投納户士人獲免焉公之行事其平生葢多<lb/>
類此者古稱篤義畧怨犯而不校豈非斯人之徒哉正<lb/>
<pb n="KR4e0159_WYG_008-16a"/>
徳丙子除南城兵馬副指揮卓有譽聞當塗者交相薦<lb/>
之行且遷矣公奮然曰仕者所以行其志也予雖然亦<lb/>
行其所志已矣今予老且倦矣若竢其至而後去則亦<lb/>
安知予之恒不異是也於是懇求歸焉吏部嘉之進公<lb/>
為兵馬指揮特許其歸給執照使為鄉人式焉歸後二<lb/>
年為嘉靖甲申七月丙戌公忽以疾卒於正寢計其生<lb/>
正統己巳十一月壬午春秋七十有六配楊氏有婦徳<lb/>
宜於公𢎞治壬子十一月丁未先公卒生景泰辛未九<lb/>
<pb n="KR4e0159_WYG_008-16b"/>
月庚子年纔四十有二云生男子三人世泰世用世亨<lb/>
而世泰吏部聴選官四女子長適予兄淮次適徐愷又<lb/>
次適郭某某死值予嫂亦死後繼歸予兄焉季適黨某<lb/>
有孫男子幾人孫女子幾人其裔盛矣繼配某氏無出<lb/>
世泰等以予知公深宜以銘公之墓於是繫之辭曰生<lb/>
也好義歿也允賁子孫克世公乎何累<lb/>
　祭文<lb/>
　　祭栗文<lb/>
<pb n="KR4e0159_WYG_008-17a"/>
維嘉靖八年己丑十一月二十七日己未父滸西老人<lb/>
以牲醴庶羞祭於兒栗暨新婦貞烈楊氏曰恩莫重乎<lb/>
父子事莫大於死生吾昔以有爾而樂今爾死矣吾將<lb/>
孰樂形影自顧行道心悲况老且病邪即後有疾如去<lb/>
冬則誰將汲汲奔走如爾者於乎吾心裂矣尚何言矣<lb/>
人有微小疾病尚百方拯救惟恐害事新婦則視死如<lb/>
歸若茹膾食蔗豈故自輕其生不念父母養育之恩邪<lb/>
然綱常所係尤有大於是者故新婦樂然就死以鴻毛<lb/>
<pb n="KR4e0159_WYG_008-17b"/>
視生非爾父母家教與吾兒履方迪義之效何以有是<lb/>
於乎痛哉明日吉辰徃瘞爾柩於前王新婦之壙腸㫁<lb/>
心裂不能汝留惟爾有靈其歆承之<lb/>
　　祭北山文<lb/>
維嘉靖十二年嵗次癸巳二月甲戌朔二十三日丙申<lb/>
前翰林修撰康某謹以柔毛庶品奠於故中憲大夫都<lb/>
察院左僉都御史姊丈北山先生之靈曰於乎北山乃<lb/>
竟不起邪骨肉之親金蘭之契三十餘年而莫逆者公<lb/>
<pb n="KR4e0159_WYG_008-18a"/>
一人爾我方以公在足以相依語咲同終天年而公乃<lb/>
有此聞訃之日痛徹五内然安能復得見公握手道故<lb/>
昔哉於乎生死者理之常而數之定也年登七旬正終<lb/>
牖下有子有姪亷孝之節文章之譽海内章縫之士孰<lb/>
不仰之丈夫之事備矣盡矣尚何云歉聊陳薄奠以表<lb/>
我哀先生其右臨之尚饗<lb/>
　　代南臯祭北山文<lb/>
維公禀徳宏邁知能先覺高不抗俗和不隨物膴仕昌<lb/>
<pb n="KR4e0159_WYG_008-18b"/>
朝人比管樂觀風畿内姦貪是却節鎮宣府恢拓廣博<lb/>
勛業垂成倐爾擯落歸田念年宿志愈恪明農水北何<lb/>
愧何怍間有徳音褎然古作某忝舊遊訪公梓里握手<lb/>
數言益欽膚美聞訃已乆心恒惻然聊陳薄儀用奠几<lb/>
筵公靈不昧鑒此微䖍孰徳如公不為世傳尚饗<lb/>
　　祭虞部張大夫文<lb/>
於戲自古文章之士能以稱述為世高者葢少焉公自<lb/>
齠齔至弱冠人人皆畏之及舉進士為虞衡大夫人又<lb/>
<pb n="KR4e0159_WYG_008-19a"/>
以公為詘也何至是乃又以殁邪於戲古稱文章之士<lb/>
獨得天地之秘故不能多壽與大爵禄若韓退之柳子<lb/>
厚葢已有然者矣公之作聞之於人傳之於耳固不知<lb/>
與二公何似也其所遇則大㮣類矣於戲哀哉某等徃<lb/>
嵗試禮部實公所舉故於公之卒無不哀焉士於知已<lb/>
其報也恒重然兹已無及已茍無恙當取公之文傳之<lb/>
尚享<lb/>
　行狀<lb/>
<pb n="KR4e0159_WYG_008-19b"/>
　　先平陽府君夫人張氏行實<lb/>
先君諱鏞字振遠上世故固始人七世祖政始徙來居<lb/>
武功長寧甚富實有貲又能慷慨任義故長寧人倚仗<lb/>
之子廷瑞博學篤行仕元為興化學官云有論禮樂變<lb/>
易之事於元不可攷矣生六子其三曰世睦純行不仕<lb/>
生二子珪琪琪善稱述文義亦不仕生子諱汝楫初為<lb/>
武功訓導髙皇帝時詔求文學端正之士教太子乃辟<lb/>
為燕府官後乃出為安岳令文帝既内靖召為北京行<lb/>
<pb n="KR4e0159_WYG_008-20a"/>
部左侍郎授璽書留輔皇太子凡北京事得自治行之<lb/>
文皇帝眷念功徳將封爵為侯固死不受及卒仍上表<lb/>
乞免賜贈秩上竟允之乃官其子爵上林苑監正禋上<lb/>
林苑監副至昭皇帝時始贈資善大夫工部尚書焉爵<lb/>
累官至中議大夫賛治尹南京太常寺少卿性耿介不<lb/>
與物事至則亡避患害為之故數言時事便宜皆得無<lb/>
怒時貴人生子諱健睿皇帝以為通政司知事食半禄<lb/>
終身奉祀先尚書天順間嘗言漕河事宜皆深有計度<lb/>
<pb n="KR4e0159_WYG_008-20b"/>
不得行故所自志者咸由是毁矣夫人曰袁氏浙江按<lb/>
察司僉事溥女生子五人長先君次銓次錫次鑾次錦<lb/>
先君生而哲靈年八九嵗即孝友善文辭有所著者長<lb/>
老爭紀頌之弱冠益深詣事理曰述序不若馬遷理辯<lb/>
不若孟軻功澤不若伊傅是未可已矣故其意雅與數<lb/>
代争雄焉初以先太常居南京故就辟試南京南京士<lb/>
來試者皆尊禮眡之然數不第乃後歸試關中關中來<lb/>
試者又皆尊禮眡之然乃又數不第及後嵗貢來太學<lb/>
<pb n="KR4e0159_WYG_008-21a"/>
來太學乃又就試太學來試者乃又皆尊禮眡之然乃<lb/>
又數不第乃請改南雍以就先曽太常之域居祠焉曰<lb/>
凡吾所為試求以見志於世今若此非吾不解時文是<lb/>
命獨弗可耳與我匍匍然求合於時孰與我修先王之<lb/>
法終身也故一切削去倥偬不欲聞及後又覽莊老及<lb/>
浮圖書歎曰人以形骸處天壤其速絶若飄風也予行<lb/>
年五十又四矣吾弗以忘功名之㑹是取速絶而已夫<lb/>
孩提於班白期甚遠今忽忽若瞬息即能至百嵗政少<lb/>
<pb n="KR4e0159_WYG_008-21b"/>
半耳京生有言孰易如葦孰化如燬言生死易至也夫<lb/>
喜生者欲心恒安佚也君子疾沒世而名弗稱傷功名<lb/>
之不立也夫功名於身至疏也古之人以死效此者謂<lb/>
可萬世不與物朽至厚身也今不得之功名又因以勞<lb/>
廢心體是非善生之道耳語曰百人射招亡弗中矣百<lb/>
物誘生亡弗傷矣夫乃今於吾可以已矣乃遂自謂為<lb/>
已菴君後五年因出為平陽府知事知事甫一年歸歸<lb/>
一年病癱痿不履又二年𢎞治壬子正月癸巳乃不起<lb/>
<pb n="KR4e0159_WYG_008-22a"/>
生宣徳庚戌四月辛未春秋纔六十三矣夫人曰張氏<lb/>
邢郡名家女父曰賢仕為南京鴻臚序班忼爽有執故<lb/>
嘗與先公通政交甚厚也配陳氏生夫人陳氏卒鴻臚<lb/>
公亦卒夫人乃依母氏母舅陳君者南京親軍指揮僉<lb/>
事也亦嘗交先公以先公與鴻臚交也乃歸夫人於先<lb/>
君柔惠善事事先曽太常李夫人李夫人甚篤愛以為<lb/>
有嗣婦矣事祖妣袁夫人袁夫人又甚篤愛以為可以<lb/>
事太君夫人矣太君夫人者袁夫人以謂曽太常李夫<lb/>
<pb n="KR4e0159_WYG_008-22b"/>
人者也李夫人性善嚴肅先公年過五十猶不敢侍坐<lb/>
侍媵至白首不能審識意向惟夫人獨能懽心奚不可<lb/>
謂善事已矣性又遜惠亡所私方來歸先君四叔皆少<lb/>
也衣被一切與為補紉及叔皆壯有子又視其子懇懇<lb/>
劇劇亡以異不肖故四叔與羣姪子女皆終身善感夫<lb/>
人若母者矣夫先君取夫人才再嵗也即歸試闗中十<lb/>
餘年十餘年乃更見之未嘗有怨恫固曰毋以妾累君<lb/>
子之志毋以妾累君子之志生男子二人長阜穎敏有<lb/>
<pb n="KR4e0159_WYG_008-23a"/>
神年七嵗善詩又善為楚騷十八嵗死季海支謾儻蕩<lb/>
亦頗修其先人之業然莫能閎也以時文謬舉壬戌進<lb/>
士第一為翰林修撰取尚氏女子一人嫁為乾州士人<lb/>
習五車妻故有孫男子二人俱殤矣今所存者有孫女<lb/>
子三人與新生孫昭允也嗚呼先君碩美有容膚體若<lb/>
凝玉人望之如神仙有接其論者充充然如有重獲也<lb/>
屬文賦詩皆簡古爾雅漢魏以降殆莫有尚也與靈臺<lb/>
人楊重長安人李錦同稱為闗内三才然其明當今之<lb/>
<pb n="KR4e0159_WYG_008-23b"/>
務察識事實可以名實潤澤亡虛恢者若先君葢數代<lb/>
鮮矣方歸試時考官列置第一及拆巻叅政張用翰亟<lb/>
謂御史曰此三秦豪傑可以佐伯王者吾故聞閻文振<lb/>
言今乃幸自見也願遂予之文振者故順天尹馬嵬閻<lb/>
公鐸也取於先太常之子於先君為姑御史以故與閻<lb/>
氏隟也乃遂置先君不予第後叅政語先君曰是我以<lb/>
誤先生也先君曰僕自丱試於今皆可取上第然皆不<lb/>
能取固非皆御史也乃是吾命耳然於吾何疑焉卒不<lb/>
<pb n="KR4e0159_WYG_008-24a"/>
怨御史也成化甲辰闗中大饑人相食先君方南遊甌<lb/>
越遽召所故厚者集數百金具載糴西來至汴糴盡為<lb/>
盗掠乘舟又數被風顛沛幾沒中心怦怦營營鄉里事<lb/>
勢益窮峻亡訊乃冒恐疾馳至家見先太夫人跪膝下<lb/>
殞越欲絶然由是遂成病心及其卒時心病未間也少<lb/>
壯時所交盡名公長者餽遺常積至千金隨以奉獻先<lb/>
公先太夫人後乃盡授諸弟諸弟皆怡怡偲偲惟恐勿<lb/>
有歡心不稱至於今諸弟茍有言之皆咽嗚泣下固非<lb/>
<pb n="KR4e0159_WYG_008-24b"/>
以其能散已也昔先公教五子各一經舉進士皆先君<lb/>
躬自講授蚤夜孳孳然惟恐弗能寧先公也後子阜長<lb/>
益欲教育為聞人阜死不肖才一嵗其生禀未覘也乃<lb/>
歎曰天乎我固以窮乎乃果弗庸顯吾宗乎不肖既六<lb/>
嵗能誦口授始稍稍不煩憒十二教以古今賢聖之迹<lb/>
及指要同異曰今固未必知茍一一記吾言當後有思<lb/>
可以成名人不肖雖私能識之然好逐趂童子羣戲凡<lb/>
戲又多支謾亡狀先君益重自怒絶乃長棄不復教至<lb/>
<pb n="KR4e0159_WYG_008-25a"/>
於其大病始思繹所故嘗指者則先君已弗省解矣今<lb/>
雖能致錫命於先君然先君又安可知也幸猶及先夫<lb/>
人先夫人乃又已矣嗚呼其已已矣先夫人言當先曽<lb/>
太常公及先曽夫人喪時先公哀毁至骨立凡事治皆<lb/>
先君行焉先公先太夫人有疾晝夜不解衣宵旦百拜<lb/>
籲天必及可乃已後至先公先太夫人之喪適家事中<lb/>
替先君極力勉成大事哀隕號極幾不能生也是非其<lb/>
至孝哉然先夫人實能宛轉相先君凡先君所欲與不<lb/>
<pb n="KR4e0159_WYG_008-25b"/>
肯留也所欲向不肯後也始不肖以官禄事先夫人先<lb/>
夫人每食輙泣下曰昔太夫人謂爾父及諸叔有養如<lb/>
此乃不能俟見之爾父亦謂必以養太夫人及能視爾<lb/>
榮顯然又悉不逮顧我身自享之又眡所抱孫謂茍百<lb/>
嵗以報爾太夫人及爾先君可含笑下里矣先夫人卒<lb/>
時二孫已殤折今幸有昭允然安可知也嗚呼其慟也<lb/>
已矣先君故有文字數萬言皆散在知已間所存者僅<lb/>
三四十䇿耳命曰已菴集先夫人生宣徳甲寅三月乙<lb/>
<pb n="KR4e0159_WYG_008-26a"/>
酉至卒日正徳戊辰八月戊寅春秋實七十有五嗚呼<lb/>
先君隱行甚衆其詳細多在長老口今不能一一載載<lb/>
其大且槩者其先君之風因明著矣不肖常竊怪世俗<lb/>
好誣謾其先人益重為人指議心甚傷之故述事多不<lb/>
盡先生文思深厚凡評論皆當實不修也惟采擇以加<lb/>
堅石斯康氏事行乆遠矣此恩徳至厚永世者幸惟先<lb/>
生圖焉<lb/>
　<lb/>
<pb n="KR4e0159_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　對山集巻八<lb/>
</p>
<p>
</p>
  </div>
<div>
<head>對山集巻九</head> <lb/>
    <p>
<pb n="KR4e0159_WYG_009-1a"/>
欽定四庫全書<lb/>
　對山集巻九<lb/>
　　　　　　　　　　　　　明　康海　撰<lb/>
　賦<lb/>
　　夢遊太白山賦<lb/>
　　　余歴覽載籍所志古人之辭由屈原宋玉以來<lb/>
　　　不可勝計而浮靡侈放之辭葢托諷寓興者之<lb/>
　　　所共趨上林之後益蕪益漫亡能爾雅志士之<lb/>
<pb n="KR4e0159_WYG_009-1b"/>
　　　所賤也余感風人之義因夢遊太白山歴見竒<lb/>
　　　瑰駭異之狀孚於人言退而作賦凡若干言雖<lb/>
　　　極假借要皆自喻其迹少有虛謬諛駕凌絶之<lb/>
　　　病示諸同志皆曰可錄<lb/>
𢎞治閼逢攝提格終相之月康子夢遊太白與金子可<lb/>
卿乘馬領僕各執糧糗飫飼之物浮漆渭跨郿塢環惇<lb/>
物逾武功去約萬里四望塞蔽恐怖獰突惶惑震厲若<lb/>
將遂為虎豹之嚙有老人者雪髭鶴髮電目龍頭自西<lb/>
<pb n="KR4e0159_WYG_009-2a"/>
而來若愛若識請以前路則笑而不言少頃復去金子<lb/>
曰若非山川之精邪豈將疑我以迷晦顧我以虛詼也<lb/>
乃躡於其後則豁然四開巒囘徑折泉下雲散予曰是<lb/>
未可止也夫八紘之廣獨有太白盤礴峵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瑰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>崎崛<lb/>
神靈秀明嵭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嶪嶭夫是但謂末麓近壑然未邃也乃<lb/>
與<graphic n="KR1699" url="https://raw.githubusercontent.com/kanripo/KR-Gaiji/master/images/KR1699.png" mimeType="image/png"/>蜒仄石轉附垂藤升瞷巉壁靜嘯絶坪忽萬里之<lb/>
瞬側何溟渤之未窮雜卉蒨葱石泉沸騰嘉樹驂乎九<lb/>
御神風颯乎太綋騄駬散乎䬴粒蛟螭視乎細繩電光<lb/>
<pb n="KR4e0159_WYG_009-2b"/>
恍乎山足雷聲浩乎廣聴零露凝其在衣松濤悠乎啟<lb/>
聲金子曰快哉遊乎夫造物者假我以聖智崇我以令<lb/>
徳我弗用觀奈此膚景遂直詣而不囘何茫迷之勿騁<lb/>
乃爾若神物之可憑歴千巖之邃嶺山石儼乎華嵩細<lb/>
流浩乎滄溟蓬蒿翳乎峯壑墜葉震乎雷霆老人跨鶴<lb/>
從雲前下笑曰異乎子之善勇也夫太白始峯炎暑氷<lb/>
沍萬夫之勇亡有敢及况迨於是夫是泉脈應乎坤軸<lb/>
遮飾極乎越區天扄邇乎可聲神祗恍乎可呼至循崖<lb/>
<pb n="KR4e0159_WYG_009-3a"/>
之前重谷之裏百鳥不宿神獸亦避雖至人亦蔑有入<lb/>
也越此百里西下隂壑復關峻嶽則金屋龍棟控亢聳<lb/>
搏異花雜乎瓊瑶僊風泠乎清綽靈芝馥乎滿郊麒麟<lb/>
馴乎盈郭龍蹇屈於平池鳳翩聯於長漠此則上帝之<lb/>
秘區而太白之關鑰也其東百里瑶宫蕋殿萬户齊啟<lb/>
蒼光青氛四囘周起函丹書於億笈紛朱絃於兆徵散<lb/>
靈繭之如斗歴綺轂之竒靡總百綵而具存奚瓊桃之<lb/>
如纍此又太乙之宅合陽之宫至其南也朱雲陸離丹<lb/>
<pb n="KR4e0159_WYG_009-3b"/>
閣<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>神桂宿日南極奉麈羽翰極乎麗暉珠貝極乎<lb/>
雕飾鵬鶚駕而鳳軒鯨鯢御而兕履是謂朱明之宫天<lb/>
帝之闕北則至幽號曰元府紫微之所宿萬象之所聚<lb/>
玉臺瑩光氷柱炫色珊瑚如林水晶四徹雲沆㵳而守<lb/>
黙氣鬱森而馳起靈龜元龍叅錯其下松檜接乎帝閽<lb/>
金碧曳乎泉石翼八獸以守衢役百神而司臬夫皆五<lb/>
天之至精萬化之樞紐能有至者皆必具靈負秘與抱<lb/>
圖膺籙之士有天人之徳者也已而風柔香墜路豁視<lb/>
<pb n="KR4e0159_WYG_009-4a"/>
空若雙龍之負引倐靈宇之就中僊姝麗乎兩間洞簫<lb/>
錯乎萬笙皓歌凝乎飛泉朱絃颯乎翠空座列煥乎雲<lb/>
端境象委乎穹窿環珮鏘乎旖旎禮數儀乎動容予乃<lb/>
攝衣升堂長揖就位悟人世之囂紛歎靈扄之皇閟乃<lb/>
與金子終身同丈人居之不去<lb/>
　　憫志賦<lb/>
嗟嗟余窮兮孰余之厄余行欲修兮予處之索一裘弗<lb/>
完兮糠粃曷擇冬長寒洌兮暑亦奚綌上帝孔惠兮既<lb/>
<pb n="KR4e0159_WYG_009-4b"/>
昭予宅曠而弗居兮實予之責嗟彼髙人兮胡有不獲<lb/>
予曷獨難兮有行必畫嵗月不留兮憂心如劃嗟彼朋<lb/>
友兮各謀爾懌吁嗟奈何兮孰予之格達人不逢兮自<lb/>
彼古昔匪予一人兮烏敢不踖<lb/>
　琴曲<lb/>
　　太白操<lb/>
太白兮何為日中兮揚輝昊天兮孔明我陳兮誰聴徘<lb/>
徊兮路窮自顧兮傷衷<lb/>
<pb n="KR4e0159_WYG_009-5a"/>
　　握手歌<lb/>
春日遲兮景芳鳥鳴喈喈兮孔陽與君握手兮相將前<lb/>
度飛坂兮後岡同心之音兮自長矢中夜兮未央<lb/>
　四言詩<lb/>
　　悔過詩<lb/>
徂齡不來謝景詎待覆杯莫收燼灰罔再青春窿窿白<lb/>
日杲杲自飭弗勤如彼蔓草或潤而達或槁而衰緝而<lb/>
熙之非予則誰予自謝黜益驕以倨心騫志翔曠視萬<lb/>
<pb n="KR4e0159_WYG_009-5b"/>
世哲人則敦愚人則疚匪予之疚予惟斯謬脊令知風<lb/>
鴻鴈知洌賢則恚昏旤安有竭徃或弗知今已甚明逝<lb/>
兹靡創將大且横武公戒抑夏祖畏口繄彼喆人胡寧<lb/>
不守斑斑虎皮言設之几交交繁言道則何理尼父惡<lb/>
卯誅以司冦舜憎四兇位在元后孰云齊民乃怨乃慝<lb/>
若彼水木旤發必克皇運廣大布徳商周閔予置予祖<lb/>
考之休日月方長徳輒云坦伐柯視柯其則豈遠季春<lb/>
壬申日在辛酉式歌不支可以永乆吾言罔反爾行孔<lb/>
<pb n="KR4e0159_WYG_009-6a"/>
棘君子攸崇是戒是力<lb/>
　五言古詩<lb/>
　　於滸西别業同承裕升之作<lb/>
還耕愜初願揖世返空林雖非志士理已獲靜者心嘉<lb/>
賓清雲客枉駕忽相臨擕酒共斟酌張絃揚妙音義厚<lb/>
情自叶道合契滋深漪漪湋川水幽幽南山岑相值不<lb/>
相樂奈此逝者侵<lb/>
　　四月七日雨中同文浮山坐作<lb/>
<pb n="KR4e0159_WYG_009-6b"/>
初夏草木長鳴雨更相逼來牟生意佳枝旟望如織陽<lb/>
日不下臨此物終且蝕徃者己巳夏頗為旱乾棘徂春<lb/>
苦無雨兩麥俱豐息因懷老農語徃徃未差忒窮居繁<lb/>
口食所恃耕耨力明日更如此與君甚胸臆<lb/>
　　行至曲里見杏花<lb/>
春中渡河陽倐忽到曲里滿村開杏花參差亦堪喜闗<lb/>
吏自北來云承吕夫子遣之迎野翁謹愿頗謙禮述答俱<lb/>
有章稽援或通理感歎君子居端能化凡鄙隔嵗慕<lb/>
<pb n="KR4e0159_WYG_009-7a"/>
良覿不謂邇若此芳春解人意夾路疊紅紫宿酲方苦<lb/>
人畢覽興彌起<lb/>
　　子卿泣别圖<lb/>
積怨世豈惻感别㑹仍艱置酒話夙昔詎終千萬端嘆<lb/>
息淚沾臆徒令摧肺肝昔為雙飛龍今為孤翼鸞丈夫<lb/>
耻微諒况爾烈士顔躍馬窖上别欲歸中自難徒切報<lb/>
主恨安悔軍吏言勝負有微數奮勵心所安所以君子<lb/>
人不處嫌疑間<lb/>
<pb n="KR4e0159_WYG_009-7b"/>
　　於近山尚書莊上作<lb/>
春風纈芳林虛堂翳脩竹茍愜靜者心寧慙世人目昔<lb/>
予懷此遊悠悠幾更宿豈期聯輿來沉醉臥兹曲高歌<lb/>
嘆徃蹤遐眺覽前躅主人古司徒雅興薄裴陸但能永<lb/>
今夕何憂乏<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁<lb/>
　　寄伯循<lb/>
秋風西北來偃蹇坐茅屋四壁無纎塵當牎有書牘不<lb/>
問作者誰啟牎再三讀一讀意已駭三讀見衷曲憶昔<lb/>
<pb n="KR4e0159_WYG_009-8a"/>
年少時心志各有蓄不意謬通籍先君被薄禄朝夕望<lb/>
君起如彼饑者榖我已罷館職君方屧官禄味苦不可<lb/>
人旋車亦何促主上堯舜姿舊章理當復平生稷契心<lb/>
豈為世情覆尚期謹藥石慰此百姓蹙予也素蹇劣兹<lb/>
志每中熟屢犯涵遜懷幾搆邪罔獄顧影茍不虧於道<lb/>
果奚辱山水性所嗜喧恢豈吾欲屈指君歸來三年但<lb/>
忽倐人生不滿百激勵在初服可似山中人忘機泛<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>
醁<lb/>
<pb n="KR4e0159_WYG_009-8b"/>
　　讀史<lb/>
鴻雁不老越蛟龍不潛岡平生志嘉遁佐儲抑何狂因<lb/>
嘆務光輩惻惻令心傷傳記尚溢美其言或荒唐嗟彼<lb/>
高帝業赫赫繼三王孺子安所見胡為遽辭商契㑹視<lb/>
豪傑出處聖所詳感嘆擲其策願為史臣倀<lb/>
　　其二<lb/>
天邊有黄鵠高飛一千里烈士耻庸節世事特敝屣朝<lb/>
辭上東門暮從赤松子感嘅風雲期超悟徃還理進既<lb/>
<pb n="KR4e0159_WYG_009-9a"/>
有所因退亦何所倚獵犬貪兎狐不免竈傍死富貴多<lb/>
嶮巇英雄如螻蟻所以明哲人窮達重狥已<lb/>
　　至終南<lb/>
泥濘抵終南迷蒙失山色指㸃太平宫崔嵬白雲極不<lb/>
暇自抖擻冒雨且綜核憑高瞷村落嘉樹萬重黒此地<lb/>
索靈異氣候故不測旦日雲氣消嫩碧競寰域綠草彌<lb/>
望浮波光與山逼迤邐白鳥來滌蕩千慮息宿性喜丘<lb/>
壑躋攀易筋力深秋事佳遊長歌厭輕黙早晩幽卜築<lb/>
<pb n="KR4e0159_WYG_009-9b"/>
終以臥斯側<lb/>
　　閒居詠懷<lb/>
窮居無别悰掃徑揖清靄濁醪自斟酌幽花復芬馤<lb/>
雖微恣性歡亦鮮迷津嘅寒虫相續鳴潦水參互沛<lb/>
節物漸以更人事紛相代猗彼巢由徒曠音昭物外<lb/>
　　盩厔喜太微至作<lb/>
此日復何日眷言㑹君子方擬躍馬尋忽焉具來止來<lb/>
止將何為握手論文史春城沽酒佳斟酌一何喜普緣<lb/>
<pb n="KR4e0159_WYG_009-10a"/>
古仙遊山水嘉無比若賦南山篇請君自兹始<lb/>
　　滸西喜明叔孟獨二君子至作<lb/>
我本支謾人嘯歌滸西曲心喜談道術性憎傍塵俗二<lb/>
君英俊才世事豈拘束同遊終南山文采奪人目數日<lb/>
返墟里此意常在腹因念蘇與黄聲臭一何屬我有輞<lb/>
川吟鄙近不可讀請君勉和之永為此行馥<lb/>
　　示習方<lb/>
汝母我之姊同胞無别親不幸去年死㷀㷀惟汝身汝<lb/>
<pb n="KR4e0159_WYG_009-10b"/>
父既早沒汝依當何人數數與汝語令我淚沾襟汝性<lb/>
頗靈慧力作何不勤青春易凋喪嵗月良可珍汝能事<lb/>
卓立非止裕汝屯指名為令士汝親當見伸何苦逐遊<lb/>
冶弗肯志討論撻之尚不易况乃頰舌云汝祖好男子<lb/>
豪爽多譽聞辛苦教汝父冀登要路津汝父乃不榖漂<lb/>
蕩成苦貧幸以汝母故托居我南隣黽勉相勸諷麤能<lb/>
禦寒温謂將致興發豈意掩泉墳遺汝無寸土汝母復<lb/>
長淪近日乏良吏役賦甚紛紜富者尚難理貧者安可<lb/>
<pb n="KR4e0159_WYG_009-11a"/>
狥不見擡輿者四體如火薫不見負輸者鎻桎令肉皴<lb/>
我年已五十豈得常逡巡作詩以告汝請汝書諸紳<lb/>
　　於高陵壽明叔初度<lb/>
為薦吕夫子因之涇渭川中道遇來使慇懃出素編乆<lb/>
知滯王役不謂㑹此㕓晴春懸明月惠風乘遠天木末<lb/>
雙輿至迎我城西阡握手但相笑恐是夢寐然宴我旅<lb/>
人舍坐我紫毺氊童子出名酒飲如鯨吸川吕君賦葛<lb/>
藟予具南山篇<lb/>
<pb n="KR4e0159_WYG_009-11b"/>
　　過張子西谿作<lb/>
自予抱幽戚三載鮮遊眺春日忽言征聿底滄洲妙栁<lb/>
色參差生芳意遠近耀張宴臨谿波彈琴遞清調惠風<lb/>
當襟懷遊賞恣舒嘯匪效蘇門狂將追虎溪笑少日牽<lb/>
王役結綬事廊廟麤直雖見稱齷齪果成誚饁稼滸西<lb/>
曲探竒歴幽徼嘆君本素心晤言希乆要<lb/>
　　答仲木<lb/>
適性即為樂處安寧怨貧客來遺我書乃在涇水濱再<lb/>
<pb n="KR4e0159_WYG_009-12a"/>
拜讀此書道意何慇懃昔為鸞與鳯今為參與辰相思<lb/>
千萬端縷縷難具陳浮雲蔽白日遊子殊苦辛道遠行<lb/>
不易戚惻傷我心<lb/>
　　答桑華州<lb/>
桑君英妙人恨與識不早脱穎豈性成豪爽蓋天造再<lb/>
㑹益琤琤故言皆了了眼底似君稀勉旃為世珤半年<lb/>
下山寺乃趍坊里道所過六七村村村勝城堡柝聲遠<lb/>
近連人家氣色好共言今兩年懷抱絶不惱<lb/>
<pb n="KR4e0159_WYG_009-12b"/>
　　仲木至夜坐作二首<hi>錄一首</hi>
我前抵華原訪子雲槐舍偶值何仲黙清談忘晨夜冲<lb/>
懷世寡知繁文俗方化芳臭不同科辯别每未暇羣口<lb/>
雖見珍私心竊常訝莊生吾馬云其見豈欺詐後㑹王<lb/>
敬夫飄然契兹話乃欽吾儕真益陋杞妻下滸西春酒<lb/>
熟南山翠如射明日㑹同君細看盤谷畫<lb/>
　　園林瞻眺同仲木作二首<lb/>
古意世方疾太音人和稀豈不逐羣好恐與賢達違朝<lb/>
<pb n="KR4e0159_WYG_009-13a"/>
遊三畤原暮宿唐山磯感此榮悴異已悲馳騖非所以<lb/>
素心者見之心每希灼灼園中花膴膴南山薇及兹不<lb/>
努力老大將焉歸<lb/>
膏雨既周徹田工麤可期黽勉命童僕籃輿詣東菑欣<lb/>
此麰麥遂坐令芳意彌業嵗望豐衍行樂值晴熙况與<lb/>
良士同更愜山水思擊筑發古調彈箏奮新詞夜以繼<lb/>
白日瀟灑孰可追<lb/>
　　聴雨<lb/>
<pb n="KR4e0159_WYG_009-13b"/>
達旦不成寐卧聴秋雨聲雨亦竟不歇吾意何時平前<lb/>
年秋八月淫雨百榖盈禾稼盡腐黒况云屋圮傾此雨復<lb/>
彌月巖崖千里崩不知上帝意豈欲移蒼溟吾生殊坎<lb/>
軻一紀事農耕兩田俱不稔百口常見嬰奈何越庸調<lb/>
已欲樵棟楹老妻向我道但坐且勿驚人事尚莫定天<lb/>
道寧易明脩短有恒數豐歉惟所丁牀頭有美酒馨香<lb/>
盈玉瓶君姑自斟酌可以助頽齡醉卧忽將午此物方雷<lb/>
鳴<lb/>
<pb n="KR4e0159_WYG_009-14a"/>
　　張甥之榘自華西來省予與之開尊夜坐辭以辟<lb/>
　　　酒數月之榘少年英妙勵志若此誠已罕矣因賦<lb/>
　　　詩贈焉<lb/>
勵志古猶鮮嗟爾英妙人超然契神理謝此麯米春盛<lb/>
時富遊燕昌齡當令辰但恐樂不滿安知中足嗔所以<lb/>
賢達士寸隂日以珍張甥出名裔磊落吾所親奮迅冀<lb/>
徃哲慷慨懷先民述此止酒事言辭皆絶倫彭澤雖有<lb/>
作徒以慍同塵豈若慕宏達精詣吾道津事以乆乃定<lb/>
<pb n="KR4e0159_WYG_009-14b"/>
節懼中路屯願言永初服白首以為真<lb/>
　　答都人<lb/>
還車滸西曲半山含暝色朔風刺我衣欲止不可得入<lb/>
城逢都人白馬啣金勒下馬揖車前被服甚竒特授我<lb/>
一緘書題識頗修敕展書讀其辭耿耿亂胸臆一别十<lb/>
三年安知如頃刻勞君遠問訊况此常相憶習靜厭世<lb/>
喧冠冕志頗息秦馬不嘶越南鳥豈棲北野人各有懷<lb/>
所務在稼穡慇懃謝都人去去慎登陟<lb/>
<pb n="KR4e0159_WYG_009-15a"/>
　　詠懷二首<hi>錄一首</hi>
悠悠不能寐惻惻與心違百嵗若一瞬怨言長分飛結<lb/>
髪遡伊始搴帷念餘輝紉蘭坐崇阿調絃拂金徽志願<lb/>
各相許窀穸幸同歸豈期中道别空餘衾與衣臨風想<lb/>
徳音當牕拭殘機徃者既莫諒嗣者安可希<lb/>
　　從象峯北崦下望普緣<lb/>
陟山披叢薄覽景愜幽素降觀萬壑奔平臨千嶂赴宿<lb/>
愛彌見欣新賞豁相聚未覩赤城遊彷彿興宗賦<lb/>
<pb n="KR4e0159_WYG_009-15b"/>
　　送灤江中丞西勘<lb/>
秋雨復如注旌旗仍赴西僕馬不能立杯酒那可擕公<lb/>
歸定十月山莊事麤沒新釀既已成嘉殽有薇蕨即今<lb/>
搆小亭亭成竚公坐雖無絲竹陳可試風雅課南山秋<lb/>
暮佳氣色清且翠眺覽既中愜嘯歌或幽邃此役千國<lb/>
經天下由重輕古哲務成事今人唯釀名徃徃十年邇<lb/>
邊陬太乏理輿皂皆所親毁譽出憎喜雖悉延訪心紛<lb/>
亂若絲枲積今日益滋君子復輕信自謂根蒂獲豈有<lb/>
<pb n="KR4e0159_WYG_009-16a"/>
纎細近治邊如治鮮要在審其勢剖㫁貴神速宰制厭<lb/>
牽係近聞甘泉城皇皇盡危懼主者諭不開倉卒何以<lb/>
計遠人遵訛言其情易揺曳片言崑崙摧轉擬萬夫斃<lb/>
公固豈弟人弛張有程具向既失緩急今且須砥礪同<lb/>
事六七公休休皆偉器當事必安舒臨機戒輕驀嗟嗟<lb/>
千里心顧此豈能白亦知芻蕘微贈公兾公擇<lb/>
　　姜君錫過予作<lb/>
君家篆江側秀屏當户開知是神仙人胡為塵世來黄<lb/>
<pb n="KR4e0159_WYG_009-16b"/>
氛緇素車皂蓋冒朱埃以兹謝民役返耕白雲隈少小<lb/>
稽古昔中式得此階亦知慎官服奈與寸心違欲徃昧<lb/>
前算欲止遞成哀繄予丘壑士諦此良用駭因陳接淅<lb/>
義頗究蓬矢懷我固互相發君固耿難囘丈夫志四海<lb/>
好念濟川才嗟彼長沮徒泛泛豈根荄<lb/>
　　送大理西勘<lb/>
返耕厠幽壑服義屈髙軒握手立斯須傾倒見雄論昔<lb/>
宦志孤陋中路忽履屯負罪茍不死兹已含溢恩疎懶<lb/>
<pb n="KR4e0159_WYG_009-17a"/>
循故性竟志紉山蓀感君繾綣意幡然謝前聞殺鷄饌<lb/>
雕胡列坐開蓽門斗酒醉方已徘徊惜日曛今夕别君<lb/>
去孟冬定迴轅尚期撰杖屨共眺南山雲<lb/>
　　寶穡堂作<lb/>
明農謝昌宦良覿羡予征敦義昔所重况此骨肉情嗣<lb/>
嵗節物改朱陽喜開晴感今歎伊昔發車臨廣庭所期<lb/>
徳音邁永脩三徑盟<lb/>
平生尚超曠結廬武亭川本非青雲姿竟作金閨愆托<lb/>
<pb n="KR4e0159_WYG_009-17b"/>
交三十載孤抱亦何淵邈觀古昔事彌想梁甫篇感此<lb/>
發深省誓以俟餘年<lb/>
　　彭麓夜酌<lb/>
露坐架棚箔鄰翁高興多轉觴話農事絶勝陳綺羅西<lb/>
村二三子擕酒復相過忽忽至更盡悠悠奈樂何<lb/>
　　觀禾<lb/>
我來彭麓下坐愛青山色雨過忽新凉蒼烟望無極秋<lb/>
禾行欲成豈畏驕陽逼壠畆綠如屯原隰少螟螣同欣<lb/>
<pb n="KR4e0159_WYG_009-18a"/>
有年樂詎知天子力<lb/>
　　解梁書院四首<lb/>
層峯拱堂宇蒼翠何嵲<graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>盈盈青衿子絃誦夜不輟斯<lb/>
文今在兹感嘆懷徃哲繄予值乖蹇望道日遼絶衣冠<lb/>
羞壯遊疎懶愧先烈結交君子徒努力崇明徳變故身<lb/>
屢輕涵養意恒切嵗序不待人君子慎其節<lb/>
　　其二<lb/>
諸君青雲姿宿志各高尚奮迅良有期優游每中諒修<lb/>
<pb n="KR4e0159_WYG_009-18b"/>
禮慎逸居稽古却支宕得師忻折𠂻遵道决趨向我來<lb/>
坐兹堂誦習惟覩創始信豪傑人履歴不虛妄科條從<lb/>
昔云謙恭見今讓文采雖所珍躬行以為上<lb/>
　　其三<lb/>
近世尚夸毗造詣實終鮮徒以言語微遂謂道昏顯推<lb/>
行跬步艱况此繼墳典狂瀾及明興愈覺支麤淺徒有<lb/>
析理名竟為粉飾免天錫涇野君特被人文選篤行遵<lb/>
誠明因時表舒巻吾道果不絶覿此脈如綫<lb/>
<pb n="KR4e0159_WYG_009-19a"/>
　　其四<lb/>
猗猗青衿子勵志各有圖逸志凌天雲麗作驚九區或<lb/>
為廟廊器或為章句徒華豐實乃嗇枝榮幹還枯豈若<lb/>
剷雕琢逖為君子儒所需出所養與世作匡扶蓺榖諦<lb/>
嘉種種木審良株我詩揭堂左百爾慎所趨<lb/>
　　贈寒泉中蔚<lb/>
澄瑩絶纎翳一泓瀉千里寒月揺輕波山光徹波底魚<lb/>
鰅不敢遊虬龍得猗狔轉盻清素心挹飲滌凡鄙平生<lb/>
<pb n="KR4e0159_WYG_009-19b"/>
畏炎蒸見之輒中喜願言保真寂勿以塵氛凂<lb/>
　　贈灤江公十首<lb/>
　　　灤江公巡撫闗陜三年矣政通而人和道真而<lb/>
　　　履固不隠謗不易行有仲尼在魯子産相鄭之<lb/>
　　　風焉予自壬午春遇公於長安時予卧疾敝廬<lb/>
　　　公特徃臨握手論心亹亹不倦雖丁陶孟韓何<lb/>
　　　以過也後公訪予於滸西山房適北山楊宗文<lb/>
　　　渼陂王敬夫東谷張用昭有唁於予於是數人<lb/>
<pb n="KR4e0159_WYG_009-20a"/>
　　　者同㑹公於武功行臺公咨詢之餘則賡倡連<lb/>
　　　宵琦瑰之氣爾雅之作揆之近覩或已鮮矣今<lb/>
　　　年秋公擢南京卿戒行有日公以書别余昔予<lb/>
　　　與公約公東歸當餞公華山之隂聞公行止信<lb/>
　　　宿而予有子㮚婚娶之事因成小詩十首先以<lb/>
　　　寄公十三日㮚事當畢即擬來日躍馬循驪山<lb/>
　　　而東然後坐希夷之洞瞷河華之雄酌桑落<lb/>
　　　之酒歌白雲之章與公傾倒數日則亦人生<lb/>
<pb n="KR4e0159_WYG_009-20b"/>
　　　之至願也夷嘗讀公之文與詩有風雅之遺思<lb/>
　　　而驂車復在於冬中於是取少陵北風隨爽氣<lb/>
　　　南斗避文星為韻茍傳之將來斯亦當時之實<lb/>
　　　錄爾<lb/>
輶車戒晨發循此東南域握手立斯須徘徊意安極念<lb/>
子有幽思别言心如織昔為同生蘭今為特飛翼人生<lb/>
易悲樂良晤昔所恤黄塵暗清渭對飱安可食嗟嗟君<lb/>
子心遐眺在燕北<lb/>
<pb n="KR4e0159_WYG_009-21a"/>
昔並少陵騎長眺望夷宫故都多景象近蹟迷徃雄感<lb/>
嘅發孤詠宛若思悲翁粤惟霸上玦已昧天所窮自非<lb/>
大雅操詎識卑與崇挹泉潄寒碧酌醴揖羣公志直意<lb/>
不忝巍然君子風<lb/>
關輔比多事欽公能自綏養冦蓋徃昔弭亂豈今䚹崇<lb/>
貨狎卑吏飾貌忘遠規公來屏笑色事至任安危素𠂻<lb/>
物莫凂逸駕古所窺雖有麛裘謗倐動赤舄悲所以<lb/>
丈夫行不與流俗隨<lb/>
<pb n="KR4e0159_WYG_009-21b"/>
逍遥奮孤邁葳㽔愜淵想北眺崆峒津南瞷孟諸坱麾<lb/>
麈靖疆塲撫劒清罔象黔庶丁溢恩牧宰獲嘉賞中原<lb/>
乆瘡痍西州獨豐穰感歎乖崖心詎俟益州榜夷誦南<lb/>
山章令人發森爽<lb/>
道以無垢尊蹟超誠所貴皇皇廊廟姿世運實經緯翩<lb/>
翩翊鴻業皎皎分萬彚嗟自丁卯來海宇日騰沸羣<lb/>
公徒憫艱虛恢果奚謂薄俗慕驩虞君子念聾聵巍<lb/>
巍城邊畧足囘萬夫氣<lb/>
<pb n="KR4e0159_WYG_009-22a"/>
披叢憩軒下撫巻輒中慚笑我伎微薄無能續高驂緬<lb/>
思雄詠侈一發連數函咀嚼味逾雋詠歎誠所躭贈瑶<lb/>
似劉傅酬徳悵廬參清風溘將遠鄙志揆豈堪那知邂<lb/>
逅際復送旌斾南<lb/>
公歸止信宿予餞苦淹後耿耿徒憂傷役役定誰咎憶<lb/>
昔承明直相企亦已厚公念薄綺紈予質等蒲栁雖能<lb/>
慎初服終恐易衰朽樂遊觀五陵氣候稍非舊歎息君<lb/>
子陳宵興望南斗<lb/>
<pb n="KR4e0159_WYG_009-22b"/>
徂嵗始炎鬱岩洞共公萃趣若陶公琴興越滁守醉旁<lb/>
眺牛頭原横坐竹林邃微風滌煩襟冲抱浥靈秘偶聞<lb/>
林鳥鳴遽動舞雩喟公度比莘父予志豈荷蕢喜貺彌<lb/>
笥來欲和復中避<hi>曽同渼陂飲太微洞中</hi>
悠悠長安道車騎紛如雲父老泣相謂童穉聲欲呑借<lb/>
問道傍士述答甚慇懃三秦失慈母黔首懷使君餞送<lb/>
順心意昊天安肯聞徘徊玩此語感嘅異前云不覩澤<lb/>
門誦焉契章甫文<lb/>
<pb n="KR4e0159_WYG_009-23a"/>
予懷縶莫即公訓安可聆矢詩雖不多聊以宣徳馨<lb/>
髙駕既難挽孤忠益屏營北風嗣元序節物改仙蓂追<lb/>
送理應及鬱陶浩豈平華山有﨑崛髣髴出青㝠煩公<lb/>
待予至同訪少微星<lb/>
　　飲酒二首<hi>録一首</hi>
獨居意靡暢行吟心更傷晨發望原際佳氣鬱相望恨<lb/>
無同懷人躍馬陟暾岡徘徊日忽暮感嘆琴屢張山妻<lb/>
出美酒斟酌為君嘗三觴起孤抱百憂忽若忘丈夫生<lb/>
<pb n="KR4e0159_WYG_009-23b"/>
世間磊落斯所臧何須乆鬱鬱自如陌上桑<lb/>
　　白石樓<lb/>
我聞白石樓乃在太行下丹梯凌紫霄朱甍接巖罅盤<lb/>
鬱横汾曲崔巍紫金义斜煙蕩洄潏朝暉耀簷庌兩溪<lb/>
互縈帶千峯隨晦㝠嶂屏萬翠列花栁四時明平生喜<lb/>
遊眺詎可如孫登春中過函谷遂有渤澥行徒懷南莊<lb/>
老安能愜初盟人事苦促迫三日滯虞鄉雖有泛舟趣<lb/>
却無曽㸃狂囘想王官谷新詩滿素牆不識仲南姓徒<lb/>
<pb n="KR4e0159_WYG_009-24a"/>
懷詩思長便思與握手於時共徜徉同遊誦其名知是<lb/>
南莊子故家有若人私為李公喜翺翔翰墨塲倐忽逾<lb/>
四紀不謂英俊姿尚在秦晉里何當登此樓醉汝賢喬<lb/>
梓三嘆發朝邑彌月興猶起感君寄書至展轉愛君才<lb/>
欲見不可得空望白雲隈吾有雙黄鶴飛飛自天來因逢<lb/>
王子晉借之遊蓬萊一去竟千載寥寥猶未迴迴時坐<lb/>
鶴背挈子臨高臺先過崑崙頂後瞷弱水涯徐訪紫華<lb/>
君持其雙玉芝吾意竟不歇君心幸勿改寄君白石吟<lb/>
<pb n="KR4e0159_WYG_009-24b"/>
惟君為予待<lb/>
　　整籍<lb/>
三年困人事何曽理書帙鳥䑕白晝遊入門忽首疾架<lb/>
閣具傾覆㸃檢切中怵凌晨趣灑掃整頓倐終日種類<lb/>
既品題編簡復齊一不但几案清幸靡萬一失焚香坐<lb/>
望餘儼然成靜室平生風雅情殊以乖蹇窒追惟感嘆<lb/>
生端坐還羞㥾何如谿上翁翩翩獨閒逸<lb/>
　　植樹<lb/>
<pb n="KR4e0159_WYG_009-25a"/>
此日春氣和萬木具含秀况我山林居園列頗成就客<lb/>
自盩厔來驅車扣圭竇白楊二百株紼纚載其後根繁<lb/>
生意多幹潤理宜茂倩人速植之行列未差謬雖愜靜<lb/>
者心尚祈后土祐澆灌分所勤盤踞晩應覯結廬謝王<lb/>
役懷愚負時謬糊口聊秉耕舒形得佳岫即非松菊場<lb/>
已還榆栁舊但資歌嘯心絶勝笙竽奏<lb/>
　　於滸西贈别明叔三首<lb/>
三月詣兹曲八月今始復結轡送君歸投壺泛<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁風<lb/>
<pb n="KR4e0159_WYG_009-25b"/>
清懷抱優暑退凉氣淑我歌苦不長聊以詠幽獨荒徑<lb/>
殘草多空堂蛛網覆豈無灑掃資紛糾在塵俗<lb/>
　　其二<lb/>
時日得君來開豁極心目夜坐對明月清談倒筐腹方<lb/>
儗千日歡詎忍後期促餞子卓午天徘徊日西沒眷戀<lb/>
勿復言去去保餘馥<lb/>
　　其三<lb/>
詩人古不易流靡及兹俗片言務剽竊侃侃遂驕足還<lb/>
<pb n="KR4e0159_WYG_009-26a"/>
耕十三載安能愜吾欲覽子中秋篇翩然接華轂大雅<lb/>
當在兹斯文有歸宿麗藻雖可珍雄渾乆未復願言泝<lb/>
其源開彼漢魏毒<lb/>
　　登罨翠樓眺望川原<lb/>
我登罨翠樓川原鬱迴合方喜風霧開倐見煙雲匝直<lb/>
東看黄山三秦如堵圜興亡理堪惜念之凋朱顔同把<lb/>
一尊酒勸君為君壽莫負當春遊人生若芻狗<lb/>
　　經漆村覽有邰古蹟<lb/>
<pb n="KR4e0159_WYG_009-26b"/>
我聞昔人言此即漢漆縣其東故有邰草木殊葱蒨終<lb/>
南當面朝清渭過如練直北倚黄山逶迤控周甸前望<lb/>
松檜塲知是何王殿王蹟日以微氣色或隱見西南慶<lb/>
善宫鬱當漆村面勝地遷變多徃躅審彌眩繄自虞夏<lb/>
來百祥具兹奠地靈昔所庇諦此竊中羡<lb/>
　　過慶善宫<lb/>
長川直南瀉清渭横其衝灝光觸雲漢此下潛真龍欽<lb/>
想還譙賦緬懷天日容地秘非天發安能為人鍾改寺<lb/>
<pb n="KR4e0159_WYG_009-27a"/>
報慈徳謹䕶列崇墉淪沒幾百載所遺惟巨鐘後當景<lb/>
泰末移置薦福東千牛不可載百室或啟凶嗟此亦神<lb/>
物似與守靈蹤蹟滅不能見大約聞老農但與看氣色<lb/>
巍巍冠秦雍<lb/>
　　彭麓山房宴作<lb/>
南原雙白楊直上數千尺彷彿齊彭山不為后上搤山<lb/>
房當其隂瀟灑殊曩昔置酒勸君飲慷慨盡三石嵗月<lb/>
不肯留人生豈常適試問華岡子誰見王維宅<lb/>
<pb n="KR4e0159_WYG_009-27b"/>
　　觀刈麥<lb/>
我從華山歸刈麥已大半自長安迤東實美如火炭繄<lb/>
我返耕來此麥纔再見接嵗禾不登寶玉咸所賤周人<lb/>
重農食特分田畯職公私積蓄繁詎有旱乾棘春首餓<lb/>
莩多朝廷甚憂恤今日得佳物守䕶須謹飭黄金殪米<lb/>
下其語殊讜直作詩告有位國寶在稼穡<lb/>
　　五月二十二日㮚死踰旬僮子以其所為詩三巻<lb/>
　　　及雜集囘文稿呈覽悲悼之餘令之繕寫成帙<lb/>
<pb n="KR4e0159_WYG_009-28a"/>
　　　用寄渼陂先生為㮚較定將圖入梓漫成二詩<lb/>
　　　以寫予懷<lb/>
生兒望長成兒長吾已老自謂百事足詎知夭横早兒<lb/>
童搜故書頗獲見遺稿文思顧葳𬎼曲折未探討豈羡<lb/>
長吉名仍並酈炎好造物忌瓌竒成性返靈灝一讀<lb/>
既一悲千讀則千懊倘假十年齡尚齊聖哲造元理杳<lb/>
莫測吾欲問穹昊<lb/>
兒氣甚宏達少有丈夫容博識物豈眩逸思若風從俯<lb/>
<pb n="KR4e0159_WYG_009-28b"/>
仰鮮中詘奮迅有孤蹤茍能假天命鬱為今詞宗顧我<lb/>
忝明徳神理奪所鍾英物且凋喪况云痴與庸豈無子<lb/>
夏戚尚虞用昭凶緒餘今似君煩將附秦雍<lb/>
　　寄太微<lb/>
太微神仙人佳思逐雲上揮灑乾坤珍飄颻出塵鞅遊<lb/>
宦建章宫才名藉方仰萋斐反南山閉門却交徃我東<lb/>
遊華峰每過時臨訪麾麈話羲皇拂劒悲魍魎或詣少<lb/>
微原歌嘯歴蒼莽倚坐看雲生䇿杖聴泉響遐曯遠不<lb/>
<pb n="KR4e0159_WYG_009-29a"/>
隔幽抱近彌想以兹酬宿心晨夕共歡賞别來忽五月<lb/>
予衰殊非曩百憂結我腸許過約恒爽夢寐時見之太<lb/>
息誚欺罔新霽起微凉何不謝紛攘<lb/>
　　示孫逸人<lb/>
昔遇王子喬謂君有仙骨遨遊三島中萬里一超忽朝<lb/>
餐石門霞莫吸海陵月朱顔浥瑶輝長樂安可歇天上<lb/>
降元鶴白日昇玉闕懶答麻姑書况肯事干謁我雖不<lb/>
適意逢君欲飛越<lb/>
<pb n="KR4e0159_WYG_009-29b"/>
　　郿塘初浴<lb/>
憶昔己夘春曽與涇野約因訪岐東君於兹共行樂登<lb/>
山瞷岐雍臨池事澡瀹子時多雜人穢氣遠相搏微憩<lb/>
古祠下魂魄苦銷鑠斜陽且銜山亟去步未却黽勉宿<lb/>
横渠是意竟荒落棄置至壬午來自郿東郭賴有王李<lb/>
曹先驅為充拓泉水煖且瑩一湯百疴掠始信靈物佳<lb/>
翻嫌表章畧今此復臨池神思益恢擴瑩徹一如昔清<lb/>
淨宛非昨形暢意轉新神適喜如躍嗟哉華清宫安能<lb/>
<pb n="KR4e0159_WYG_009-30a"/>
與之若作詩告後來此地不可薄<lb/>
　　和六甥石室納凉二首<hi>錄一首</hi>
老境百慮息所好在山林况此洞室閟塵氛安可侵開<lb/>
簾見芳碧迤邐聞鳥禽因之感宿好笑歌梁甫吟丈夫<lb/>
志四海何人識此心所以夷與惠曠世懷高襟日夕涼<lb/>
風發逸興拂西岑沽酒共斟酌慚無絲竹音掃石卧煙<lb/>
霧聴子廣陵琴<lb/>
　　贈任主事少海<lb/>
<pb n="KR4e0159_WYG_009-30b"/>
山居二十年未見蓬萊客秋暮邂逅君文彩甚彪赫因<lb/>
讀治安䇿所擬脗不隔西遊遇中道探囊出素冊瓊瑰<lb/>
射人目殊㑹杳今昔再拜覩宸章炳爍照光宅歎君英<lb/>
妙時丁此滂沛澤宛如聞都俞依稀見傅説握手私謂<lb/>
君丈夫志已獲尚冝踐所陳與世為表格<lb/>
　　尹之先畫竹<lb/>
虛堂挂翠筠玉濤滿壁起知君徹骨清志意特欣此興<lb/>
劇須我題予好亦若爾囘視桃李姿穠芳胡足齒<lb/>
<pb n="KR4e0159_WYG_009-31a"/>
　　送尹員外之先<lb/>
昔逢華陽君云為五帝使檢籙下九州為予泄元秘指<lb/>
㸃峨嵋傍謂有仙人氣仙人尹之先卓犖萬夫賢吐氣<lb/>
成五色為世鼔朱絃絶調人莫知徒見春江篇予亦遁<lb/>
世者聞之心灑然恨不遂一見相與定草元天風自楚<lb/>
下吹落岐周前相見即相信今嵗成罕焉欵洽苦不乆<lb/>
俄赴天子宣餞酒蓽門下逸興浩難傳<lb/>
　　夢中麓子<lb/>
<pb n="KR4e0159_WYG_009-31b"/>
積雨晦臯陸我車不可前徘徊望北墅迤邐横雲烟退坐<lb/>
草堂下籬菊燦且妍節物忽將改引杯吟太元微醉體<lb/>
亦倦夢謁九華天仙人中麓子揖予出素編云是廣成<lb/>
撰孰能叩其筌憶昔魏伯陽謂我骨當仙苦逐世人好<lb/>
落魄武亭川縁業殆將滿數命或有然始思飲刀圭却<lb/>
老覔長年語既執我手歡笑極周旋振袖出兩藥光如<lb/>
朝日鮮挹彼松露下同呑各一圓五内倐清爽神采非<lb/>
昔焉我居太白下君廬太山顛采芝拾瑶草飡玉茹井<lb/>
<pb n="KR4e0159_WYG_009-32a"/>
蓮欲㑹但瞬息跨鶴何翩翩赤松作參伍玉女侍几筵<lb/>
翛然萬物表世網安可牽<lb/>
　　雜興<lb/>
滸西亦佳勝日日有襟期田園俯川陸葵藿滿堦墀野<lb/>
叟遺濁醪嘉樹過凉颸微曛上崇巘遐眺引東菑牧笛<lb/>
風外來園禽鳴别枝睡足發新懷此心誰得知<lb/>
　　觀魚梁<lb/>
直西湋川水水煖有魚游僮僕值農隙揭梁湋川頭壓<lb/>
<pb n="KR4e0159_WYG_009-32b"/>
石作深溜刺目避湔流欲辭餌鉤急反為曲薄留願為<lb/>
梁上死不作餌中收梁上死何惜所畏餌中羞<lb/>
　　潼關早發<lb/>
早發潼關道微風動林木長峽百里去我行正僕僕大<lb/>
風變頃刻萬里慘以逐樹杪聞過沙何須問平陸我口<lb/>
不可開我身只匍匐輓車兩少年行行亦長哭云是閿<lb/>
鄉人先世有官禄縣官急邊糧十户九逃伏里長利賂<lb/>
錢我故苦獨速太平作男兒庸調天亦福所恨身不長<lb/>
<pb n="KR4e0159_WYG_009-33a"/>
筋力易羸蹙母寡已十年蕭條但空櫝有田不得畊有<lb/>
事在忽倐近嵗嚴轉輸使者日三復迢迢百里途如歴<lb/>
經緯軸我喉亢如火我行迅如䎘吏來督我行躍馬恨<lb/>
不騖使者討押錢鞭撻裭我服我寃向孰陳我淚向天<lb/>
瀑語終心益傷聲呑色猶恧我感少年語涕泪泫如漉<lb/>
皇明百年來萬姓各安育草木亦有滋少年爾曷顣匈<lb/>
奴二三載驕氣如鸇鷫主將小兒行焉能辦鍭鏃爾居<lb/>
見爾難不見九邊族一夫八人管剝削盡膏肉徃者禁<lb/>
<pb n="KR4e0159_WYG_009-33b"/>
軍出人家無完畜膂力代出役瘁敝内供榖土炕亦見<lb/>
奪何况妻與僕此本亡賴子亡命入軍牘三帥皆詭隨<lb/>
安知有鈐束少年爾莫苦主上正恭穆行當致雍熙邊<lb/>
庭永安肅爾身當不勞爾家亦永復少年感我言再<lb/>
拜向天祀願主萬年壽保我有饘粥願民如春草長養<lb/>
無踐殰輓車向西去氣色猶睦睦<lb/>
　　同段徳光夜酌<lb/>
白日西南馳人生直如寄芳林春風發百物暢以萃君<lb/>
<pb n="KR4e0159_WYG_009-34a"/>
心諧金石良晤成斯醉于焉彌歡洽倐忽老將至孔跖<lb/>
今安存何須辨真偽<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0159_WYG_009-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　對山集巻九<lb/>
</p>
<p>
</p>
  </div>
<div>
<head>對山集巻十</head> <lb/>
    <p>
<pb n="KR4e0159_WYG_010-1a"/>
欽定四庫全書<lb/>
　對山集巻十<lb/>
　　　　　　　　　　　　　明　康海　撰<lb/>
　七言古詩<lb/>
　　懷金可卿<lb/>
憶昔與君别悠忽今十年不能見顔色徒存秋夕篇展<lb/>
玩淚沾臆相思隔萬川男兒奮迅雖有時歎息君才誠<lb/>
絶絃䜿儒僅能誦章句騰踏青雲凌鉅賢珍味安能通<lb/>
<pb n="KR4e0159_WYG_010-1b"/>
俗口廣陵之散誰可傳罕山金可卿三原馬谿田徒使<lb/>
高名貫星斗科場不售惟我憐昔也令人羡三鳯今我<lb/>
孤騫情惘然相如既有凌雲賦詎待吹噓方上天<lb/>
　　送馬天瑞還京<lb/>
庚申長安一見君知君氣蓋千人軍正徳八年定蜀賊<lb/>
延綏健兒如虎奔此時天子方西顧名公才將如雲屯<lb/>
君從制帥適經過老眼拂拭知有人果然三月破綿漢<lb/>
遂令巴蜀無風塵向也王師亦嘗奮山東河北根株盡<lb/>
<pb n="KR4e0159_WYG_010-2a"/>
豈係將軍紀律疎由來戰士驍騰靳掃蕩寧夸廖賊<lb/>
收笑談直羡終郎俊渭水秦山壯氣迴金臺恒嶽益崔<lb/>
嵬相逢意氣還如昔愧爾經邦濟世才<lb/>
　　秋風詞<lb/>
長安道上秋風起吹入青門草靡靡客子擕琴燕趙來<lb/>
一感秋風心欲死鳴鞭躍馬過我前那堪杯酒重留連<lb/>
酒酣氣發百志奮談笑須臾空百年坐中歎爾壯士心<lb/>
人事何勞問古今張倉亦能論刑法君平徒然卜六壬<lb/>
<pb n="KR4e0159_WYG_010-2b"/>
仲尼治國苦不稱曽參事母猶難信時勢摧人著處生<lb/>
英雄遇抑常遲鈍南山磊磊雲氣横寒泉湔湔終日鳴<lb/>
請君拂袖謝人世與爾常為谷口耕<lb/>
　　秋雨吟<lb/>
十日一晴晴復隂斜風細雨何浸淫山根泥滑寸薪苦<lb/>
水面苔生平地深神怒天摧或如此已看百榖半將死<lb/>
饑寒盗賊著處生誅斬翻憂亂兵起徵求無度民自難<lb/>
諸公徒爾嘆微官豺狼當道捕不得三公列卿何足觀<lb/>
<pb n="KR4e0159_WYG_010-3a"/>
忽憶成化甲辰嵗公私充國綱維繫皇帝臨軒發禁錢<lb/>
細民尚作溝壑斃况復艱難至此時九重深嚴那得知<lb/>
臺諫徒陳利害策閭閻不見寧息期斗粟尺布命所直<lb/>
吏促官輸轉相逼甘肅縱横土魯番商洛紛紜織染給<lb/>
中丞受詔不敢來此地生靈一何極嗚呼斯民天所生<lb/>
州縣相看何太輕祖宗宏業振千古陛下神武復英明<lb/>
一朝收取壞事者㑹見爾曹雙眼清<lb/>
　　送呉慎之令銅梁<lb/>
<pb n="KR4e0159_WYG_010-3b"/>
憶昔與子遊鄉學短褐彯彯俱緫角千人過眼無一堪<lb/>
私擬君才當穎脱以兹常聴萬里鳴豈意蕭條飯場藿<lb/>
我昔應時官翰林世間名士空相博轉覺君才近所無<lb/>
垂老科場意羞縮奮迅因求勾漏閒聲華曄曄今非昨<lb/>
茍能行事何足猜丈夫要見青天濶國家名公不可數<lb/>
俱向專城事民瘼君不見漢庭黄覇與魯恭至今名譽<lb/>
振天地何况當時為列公<lb/>
　　寄張士元<lb/>
<pb n="KR4e0159_WYG_010-4a"/>
黄金臺上雲依依黄金臺下水濔濔臣今萬里去辛苦<lb/>
安可辭但願陛下壽萬嵗使臣萬里無遺思祖宗洪業<lb/>
際天地尺地皆土人咸臣之斬刈流徙惟上所為遐方<lb/>
炎炎有肉不可食有酒不可巵况臣侍從邇文墀心之<lb/>
彷徨豈在此惟願陛下有長期陛下神聖古帝少臣心<lb/>
不為遐方老<lb/>
　　瑞州太守行<lb/>
瑞州太守鄺廷瑞瑞至之日賊乃鷙手無寸鐵兵衛空<lb/>
<pb n="KR4e0159_WYG_010-4b"/>
健兒聞驚皆逃避郡吏不敢更趨承苦諫當虞身後事<lb/>
四境安危係此身太守一逃何以徇當衙一呼士爭奮<lb/>
始信英雄氣有神賊兵星散城已保轉顧因知冦所巧<lb/>
樊破毁柵斂近民賊失所資如逝鳥至今瑞郡立生祠<lb/>
君與劉周如在兹丈夫尋常薄鍾鼎毁譽升沉何足疑<lb/>
嗟嗟貝錦者誰子謗君翻使君名起蓋棺事定古所傳<lb/>
才去幾時民若此天道恢恢監獨明區區庶子胡為爾<lb/>
　　夜宴孝夫宅<lb/>
<pb n="KR4e0159_WYG_010-5a"/>
憶昔正統天順間渭南薛丈同先子關内通稱夫子名<lb/>
二老實為天下士以此通家數十年善行嘉言時在耳<lb/>
後嗣全如兄弟親前修自篤謙恭禮徃嵗逢君巴蜀歸<lb/>
厚意遥遥還若此愧我疎慵未敢當聞君談論心私喜<lb/>
盛世自宜英邁人迂儒豈識經綸理蕭望難居侍從官<lb/>
賈生肯與綘灌比司馬逍遥忽見疑誰知中道生萋斐<lb/>
治郡無能返異才看花尚切羣公齒丘壑徒深社稷憂<lb/>
廟堂獨忍乾坤否春暮閒遊少華峯逢迎幸辱賢喬梓<lb/>
<pb n="KR4e0159_WYG_010-5b"/>
握手那知感慨生酣歌不覺希聲起君臣之義君莫忘<lb/>
還期三月下和陽用舍自為大臣事顯晦豈為吾道妨<lb/>
君不見崑崙黄河天上來銀濤雪浪如山摧不遺涓滴<lb/>
盡入海誰謂海門開不開<lb/>
　　與吕子發滸西<lb/>
蒼雲爛白日長並轡遊辭曲房君去不來我心傷山寂<lb/>
寂閴無侣愁檢故詩歴孤嶼孤嶼亭亭當大河下有萬<lb/>
尺之洪波洪波萬尺有時盡此意悠悠君若何<lb/>
<pb n="KR4e0159_WYG_010-6a"/>
　　夾河戰<lb/>
　　　故崇安侯譚淵隨文廟内靖至夾河御幄有虎<lb/>
　　　來犯淵引弓射虎死明日大戰淵死疑虎為淵<lb/>
　　　元身謂不可射歸諸理作夾河戰<lb/>
夾河戰事已亟張御幄虎來逼將軍怒目射虎死來日<lb/>
沙場身且殪元身之説古亦有將軍之射乃其守可使<lb/>
身後殪毋使虎前走君不見軍中壯士空千萬倉卒虎<lb/>
至無人見眼底不知報主恩何况明朝夾河戰<lb/>
<pb n="KR4e0159_WYG_010-6b"/>
　　傷軹<lb/>
　　　軹可乆之子族之子姓莫强焉讀書習禮駸為<lb/>
　　　成人倐爾告亡涕泗交頤哭之以詩志予傷也<lb/>
吾宗有孫子玉質光嶙峋緫好紙墨事敏㨗如有神溫<lb/>
克過諸父私為予所珍緝學緑野忘寒暑奮志直欲追<lb/>
先民大美不竟乃夭折使我痛哭聞者辛汝死不復作<lb/>
我哀誰可陳少年弱冠隨鬼錄爺孃兄弟哭聲直上干<lb/>
清旻埋玉於土幾時出荒郊日落惟孤墳孤墳三尺生<lb/>
<pb n="KR4e0159_WYG_010-7a"/>
秋草愁殺東西南北人<lb/>
　　秋雨嘆<lb/>
去年秋雨苦淋瀝今年淋瀝更無敵自從初一漲潦河<lb/>
至於初七聲逾激浸淫若遣太華崩轟豗豈但平川汩<lb/>
百榖腐爛莎草長惟有芙蓉水中直<lb/>
崩牆壞壁人夜號比鄰處處通波濤明燈執<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>待天曙<lb/>
片雲浮來聲益號富家或能飽鷄黍嗟嗟奈此貧兒曹<lb/>
拽椽為薪麯為粥斗粟千錢肯相鬻<lb/>
<pb n="KR4e0159_WYG_010-7b"/>
原上官道泥已深原下卑濕人怎禁四方極目盡明水<lb/>
野菜可飡何處尋綯塗匍匐寡筋力賓客逢迎甚胸臆<lb/>
安得大禹鑿九州更使蒼生免昏匿<lb/>
此雨初晴人亦狂為能洗却煩蒸凉那知狼藉遂如此<lb/>
積隂鬱鬱行坐妨兒童階下戲舟楫風動檣㠶行獵獵<lb/>
不知何日墜蓮房亂向波心逐蓮葉<lb/>
　　寄滕子冲<lb/>
戊辰與子别京國一别十年如頃刻野人心性百事慵<lb/>
<pb n="KR4e0159_WYG_010-8a"/>
尺書未入揚雄宅丈夫豪氣九鼎輕六品微官有何得<lb/>
吾子風流近代稀新詩首首追曹植鵬飛鳯翥變化殊<lb/>
龍舞蛟騰果安極有懷欲語誰可知尋常思汝心如塞<lb/>
山東李夢弼河間李宗易人來徃徃寄我書兼有篇<lb/>
詩如絡繹民懷昨日信亦至獨怪爾錫非曩昔直卿山<lb/>
西消息無粹夫河内聲尤赫數君才名先後無義氣上<lb/>
與雲霄浮愧我齷齪只飲酒未能彷彿身後圖前日客<lb/>
從滸西過歴誦諸君有程課此意蕭條乆不聞私心豈<lb/>
<pb n="KR4e0159_WYG_010-8b"/>
但同年賀廊廟山林各有懷好景不常時易蹉願君努<lb/>
力思古人人生當作萬年身有才上可報明主坐令四<lb/>
海承經綸滸西山水亦非惡㫁壁懸崖何磊落終南太<lb/>
白走其下清渭汧湋面相錯秋來朝夕雲氣横喬木森<lb/>
森鳴鳥雀中情泮奐何所攖舊日麤豪心漸薄或向西<lb/>
河學釣魚或向東原訪隱居割鷄飲如壑跣足蓬頭奚<lb/>
愧怍譬如野鶩山鷄被樊縶一朝脱翅向空山玉柱金<lb/>
甍肯輕集達亦無所歡窮亦無所苦我曹心事乆不白<lb/>
<pb n="KR4e0159_WYG_010-9a"/>
秃穎安能為君數去年二月經紫閣恠石驚湍陋天姥<lb/>
其下一里秦草堂古人題詠横如堵此時思欲與君遊<lb/>
擊筑徜徉歌石鼓或時策杖瀑布間或時坐遠臨高岵<lb/>
此意寥寥不復同因君歎息淚如雨<lb/>
　　李節婦歌<lb/>
　　　鄉縣士大夫欲旌李鋭妻之節南里子用之引<lb/>
　　　紀叔姬卒酅之事謂不在厥居因賦小詩辯焉<lb/>
　　　齊之圖紀也紀侯命弟紀季以酅入齊求後於<lb/>
<pb n="KR4e0159_WYG_010-9b"/>
　　　五廟由紀侯去國之後又八年而紀侯死叔姬<lb/>
　　　以紀宗廟由酅始返而居酅以奉紀祠蓋有酅<lb/>
　　　則姬得以死國與鋭妻欲死家而不可得者其<lb/>
　　　事萬不同也而以此例之哉鋭死父文圓挈家<lb/>
　　　就選遂盡賣其田宅當是時鋭妻雖欲如叔姬<lb/>
　　　之居酅得乎成化甲辰之厄闗中老弱相食父<lb/>
　　　子兄弟散於四方雖婦人無歸義當歸之宗國<lb/>
　　　父母既死兄弟蕩然無存幸伯兄喬禄在故鋭<lb/>
<pb n="KR4e0159_WYG_010-10a"/>
　　　妻徃禄雖借賃而居亦異諸他人之室也今以<lb/>
　　　叔姬之事例之不知節婦之事於叔姬何不同<lb/>
　　　也叔姬邦君之夫人有與君同死社稷之義節<lb/>
　　　婦庶民之妻居無定業朝賃夕改又上制於舅<lb/>
　　　姑跡雖不同而心事一也夫道以無垢是尊婦<lb/>
　　　以潔身為操聖人之立教求其如是而已人豈<lb/>
　　　不欲盡年夫室以明婦人之義哉然翁姑怒而<lb/>
　　　去矣田宅盡矣欲死則弱息在抱圖存則兄弟<lb/>
<pb n="KR4e0159_WYG_010-10b"/>
　　　具遠加以年嵗饑饉死者相藉使叔姬於此亦<lb/>
　　　將若之何哉婦人不出閨門竇氏二女死於巖<lb/>
　　　下彼巖下豈其家也茍無汚其身而已矣此庶<lb/>
　　　人之妻安可與邦君夫人比也匡章之不孝非<lb/>
　　　孟子之辯後世何明大抵予之所著憂君子之<lb/>
　　　論不明于時而已<lb/>
武功節婦李鋭妻節操直與青天齊夫子舅姑苦欲嫁<lb/>
不從見逐何所棲阿舅宦去賣田畆妻孥俱作燕臺走<lb/>
<pb n="KR4e0159_WYG_010-11a"/>
悲號隕絶夫塚邊血淚如波心欲剖遺息在抱求死難<lb/>
欲守夫家豈能守呑聲自賃宗人居夜紡績織茍餬口<lb/>
辛勤匍匐二十載息兒成長為人婦三十年餘舅死官<lb/>
姑來置屋比舊寛小叔家口自逼仄豈容老嫗供姑飡<lb/>
紀侯去國紀季在叔姬故與酅宗對先後不免舅姑嗔<lb/>
立錐無地腸空碎小叔近又賣新屋西入汧陽不東復<lb/>
身計蕭條兄弟疎安得不就寡女宿庶民自與邦君殊<lb/>
貧人賃僦何弗居南里豸史苦執禮豈未盡諳胡氏書<lb/>
<pb n="KR4e0159_WYG_010-11b"/>
莊公元年紀已㧞宗廟所繫情難恝三年遣季存餘酅<lb/>
吾君既死身安極所以歸酅死宗廟謂酅如紀心所悼<lb/>
秦人鮮義自古然父子尚有耰鋤較尋常豈異不顧親<lb/>
區區嫠婦爾何人<lb/>
　　聶孝婦歌<lb/>
姑未老夫已亡事姑惟恐姑心傷妾幸不死得事姑姑<lb/>
病經年惟妾扶但得姑好妾常侍那惜此身成骨枯可<lb/>
憐阿母死時語願汝有婦還似汝不見賢郎喪汝時三<lb/>
<pb n="KR4e0159_WYG_010-12a"/>
載居廬不出户<lb/>
　　十九日即事<lb/>
養雛自恨羽翼短翼長飛去豈思返老烏目㫁東南枝<lb/>
白日青天一何遠尾秃唇焦徒自啼啼殺老烏雛詎知<lb/>
願雛養雛還勝雛慎勿齷齪如老烏<lb/>
　　四月三日雨示徳充<lb/>
昨日有雨塵不灑今日雨多雲更長遥天四望無寸碧<lb/>
野人稼穡何所妨頃聞江淮人相食父子不保况路傍<lb/>
<pb n="KR4e0159_WYG_010-12b"/>
關中雖無横盗苦邊餉轉輸日相望麥豆半為風雨蝕<lb/>
我秋未布人皇皇晨興東出望雲氣晴天赤日心自傷<lb/>
千歎萬息日將昃天風不動簾影黒須㬰雨脚下平地<lb/>
豗喧何啻萬馬力向夕雖看懸溜微達旦霏霏雨如織<lb/>
喜聞優渥遍九土倐忽之間信難測天地之徳本好生<lb/>
大塊豈厭物生成人身痞逆百體滯氣運所生誰可明<lb/>
豐年弗儉歉時極却與造化生攙槍安得官長息雜役<lb/>
令此黔首俱深耕禁侈薄斂乆自足何必義倉與長平<lb/>
<pb n="KR4e0159_WYG_010-13a"/>
　　西谿醉歌<lb/>
西谿草堂春水深西谿主人谿上吟割鷄把酒勸客醉<lb/>
少小幾時衰老侵朱顔白日休自負請君試看芳春林<lb/>
我聞此語倍感激世上幾人如此心明朝何不出美酒<lb/>
更與東眺華山岑<lb/>
　　示昭允及桐方等<lb/>
為學不努力瞬息棄前功老夫衰境倦筋骨安能乆坐<lb/>
空庭中徘徊不見朗誦人迤邐豈羞長跪同昨日街頭<lb/>
<pb n="KR4e0159_WYG_010-13b"/>
黄髪兒今已倐忽成老翁諄諄念汝理不達切切寧為<lb/>
虞困窮此心逐物返自易勉哉莫作長匆匆<lb/>
　　題王秀才牡丹圖<lb/>
何日到吾家牡丹應著花開圖一見興已發遥似當年<lb/>
宴紫霞雕欄不受春風抑綠葉紅𬎼舞風力終日迴旋<lb/>
不肯休根株苦被丹青匿遠路邅洄銷客心夢魂惟在<lb/>
草堂隂牡丹牡丹吾語汝三月八日始榖雨<lb/>
　　長安壽趙封君歌<lb/>
<pb n="KR4e0159_WYG_010-14a"/>
客向華山去過宿長安坊明日復延佇大醉使君堂使<lb/>
君之父松鶴翁銀髯雪鬂來從容見我更取大斗出一<lb/>
飲已傾三百鍾匆匆數語見胸次四座通看獨神異此<lb/>
翁本是天上人世間圖畫空相似徂徠之松千尺長終<lb/>
日紛紛雲氣翔南極老人跨鶴至其下可許尋常當翁<lb/>
言明日是初度滿庭賓客如煙霧使君自喜春日長天<lb/>
際誰知有仙婺靈藥閃爍堆玉盤持以贈翁翁自看一<lb/>
粒便可八千嵗幾度咲觀滄海乾我執翁手為翁語世<lb/>
<pb n="KR4e0159_WYG_010-14b"/>
上如翁幾人許生兒不忝杜與房舉手爭看喬共梓羣<lb/>
仙今日上翁堂何以贈之雲錦章綵衣先見二千石使<lb/>
翁姓字千載香<lb/>
　　醉别王侍郎歌<lb/>
　　　侍郎王公藎以都御史撫闗中上疏乞休因援<lb/>
　　　筆賦此以送<lb/>
春陽遲遲倉庚鳴我公東歸旌斾揚蒸黎連絡啼路傍<lb/>
慈母欲去安所望搴帷扳駕心皇皇行道之人咸感傷<lb/>
<pb n="KR4e0159_WYG_010-15a"/>
繄自我公來撫堂吏就典列民用襄劑量紳縮心百方<lb/>
拯捄提挈如被戧使者冠葢徒相仍固閉不得為民殃<lb/>
文移反覆千萬箱借措却惱司空郎公身雖去徳在民<lb/>
公徳在民民忍忘掇拾民意述此章惟公保愛履嘉祥<lb/>
華山高高摩穹蒼大河逶迤接扶桑西土令聞同穹長<lb/>
秦民世世賴休光天子仁聖思股肱公當不乆還巖廊<lb/>
公徳旁布四海康千秋萬嵗永壽昌<lb/>
　　沜東蓺圃作<lb/>
<pb n="KR4e0159_WYG_010-15b"/>
我非漢隂叟灌園湋水東處世本無機巧心胡為桔橰<lb/>
懸此中園丁再拜向我語此意千古誰可通舟車亦是<lb/>
古帝作胡不辭去存古風言者自有託讀者自無窮坂<lb/>
泉之戰至今誦安用區區矢與弓<lb/>
　　簡華巖<lb/>
常作華山遊遂為華山客愛君小樓當華山日日開簾<lb/>
玩山色偶逢方平跨鶴來握手而語若有得便欲同君<lb/>
錬九霞勿使紅顔坐銷歇<lb/>
<pb n="KR4e0159_WYG_010-16a"/>
　五言律詩<lb/>
　　同年劉丹稜見過道及己未下第㑹孟津塗中事<lb/>
　　　感而賦此<lb/>
自别河陽驛於今二十年轟豗憂正急傾覆意常懸共<lb/>
濟歡無極同歸事可憐此時俱尚老語及欲澘然<lb/>
　　八月初十日仲修見過<lb/>
長安相餞後倐忽又秋風伏枕渾三月徵醫賴兩公世<lb/>
人憎賈傅予意得王充努力趣吾道乾坤若轉蓬<lb/>
<pb n="KR4e0159_WYG_010-16b"/>
　　釀酒<lb/>
吾道仍須酒秋分釀更宜便當炊百石猶未足千巵行<lb/>
樂年空暮聞歌日尚遲風流杜陵老傾倒是吾師<lb/>
　　懷太微<lb/>
太微清苦士弱冠即知名英氣千人廢新詩四座驚愛<lb/>
身辭一芥當士陋諸生可惜龍光劍悠悠閉斗城<lb/>
　　答伯循<lb/>
抱病臥林壑思君安可親忽蒙枉書札便已愜心神曲<lb/>
<pb n="KR4e0159_WYG_010-17a"/>
藝竟何益虛名常愧人沜東有垂栁堪送百年身<lb/>
　　喜仲黙至<lb/>
二月高陵縣逢君發慶陽十年方邂逅百嵗幾徜徉詞<lb/>
賦名須乆安危望已長青尊今夜月好醉滸西堂<lb/>
　　彭麓詩和白坡提學與諸公見過之作<lb/>
返耕得兹麓習靜欲長年山水向春碧烟霞當暮妍結<lb/>
廬垂四壁枉駕辱諸賢遣興沽村酒呼童鳴緑絃<lb/>
　　八月十五日喜明叔見過<lb/>
<pb n="KR4e0159_WYG_010-17b"/>
長空雲氣靜今夜月偏明且喜髙人至猶憐湛露生金<lb/>
波揺桂影彩鳯落瑶笙瀟灑王夫子飄飄共此情<lb/>
　　課子<lb/>
爾愛文章事應知著力難涵容須有日操縱亦多端大<lb/>
義如分燭圓機自躍丸果能追古作先向老夫看<lb/>
　　有所思<lb/>
繄自辭京邑遥遥十六年婚姻謝兒女遊眺歴山川總<lb/>
謂終聊爾誰知事偶然憂來唯灑淚魂逐夜臺邊<lb/>
<pb n="KR4e0159_WYG_010-18a"/>
　　覽鏡<lb/>
愁裏窺明鏡驚看白髪多行年自驅迫服食謾如何有<lb/>
相終巖穴無機任薜蘿平生憂國志何惜酒中過<lb/>
　　綠野書院作<lb/>
不到幽棲處悠悠將十春古堂懸見日靜地寂無塵俎<lb/>
豆思周禮威儀憶魯蘋愧非程伯子何以坐松筠<lb/>
　　次張闇夫見過之作<lb/>
獨好中林隱因家清渭川園開溪盡處山合水西邊曲<lb/>
<pb n="KR4e0159_WYG_010-18b"/>
藝明時棄長歌稚子傳已深疎曠志不是欲遊仙<lb/>
　　二月十一日同徳充弟憇滸西觀杏花因共小酌<lb/>
出郭望精舍滿牆皆杏花香風當户合艷影入林斜日<lb/>
煖烟生玉春晴錦映霞興來呼酒坐不必問年華<lb/>
　　高陵道中懷吕仲木<lb/>
寂寞高陵縣慇懃懷大防義於昆弟切情視范張長累<lb/>
辱馳音問聊能達報章緫令瞻第宅那復共徜徉<lb/>
　　渡渭<lb/>
<pb n="KR4e0159_WYG_010-19a"/>
吾亦愛滄洲春風信所遊不須歌桂棹渾勝坐蘭舟濁<lb/>
浪排風起輕㠶及岸收稍東瞻太華遥在碧雲頭<lb/>
　　過劉水部故宅<lb/>
水部風流古云亡亦有年重來因問訊孤坐思凄然孫<lb/>
子猶儒服門牆托市㕓向時豪爽論誰為世人傳<lb/>
　　涇陽道中懷𢡟君<lb/>
官舍草初青君應坐小亭謾吟誰共續高論我常聴莫<lb/>
歎馮唐老終期阮籍醒由來丈夫志唾手出青㝠<lb/>
<pb n="KR4e0159_WYG_010-19b"/>
　　望欹湖城東别業<lb/>
自出華山道時時懷此翁名園春定好佳節遠誰同社<lb/>
稷思君實文章畧季通望中歡喜極若坐小樓東<lb/>
　　鹿苑懷太微<lb/>
鹿苑何王殿明時尚賜秦芳林春礙日幽草晝眠麏畎<lb/>
畆餘生計乾坤信此身西京誰欲賦韋曲有詞人<lb/>
　　望龍池懷汝濟吏部<lb/>
小殿俯芳林丹臺挹翠岑重來多好興孤眺愜春心時<lb/>
<pb n="KR4e0159_WYG_010-20a"/>
序闗華髪丘園受短吟如何韓吏部已放二毛侵<lb/>
　　望鄠<lb/>
客謝酆橋道逶迤紫閣隂雲霞餘夕照花栁暗春林燈<lb/>
火城中出星河望裏沉不知王逸少何處賞偏深<lb/>
　　渼陂宅逢欹湖<lb/>
方作城南别重為鄠杜逢豈期塵霧裏今日見人龍邂<lb/>
逅非無意酕醄諒可從明朝予北去何處望仙蹤<lb/>
　　水北山房作二首<hi>録一首</hi>
<pb n="KR4e0159_WYG_010-20b"/>
水北君歸隱匆匆十五年我來重極目疑似岳陽川樓<lb/>
閣參差裏亭臺杳靄邊鳥聲聴不盡花底有鳴絃<lb/>
　　經暖泉宅<lb/>
二曲交遊客如君信不多幾時違咲語荒塚已烟蘿却<lb/>
望題詩處其如灑淚何謾看憂樂事千古一南柯<lb/>
　　午霽發彭麓<lb/>
復從車馬去何以遂襟期始信山林趣全歸燕暇時霽<lb/>
雲隨望薄流曜落秋遲不及東巖子常啣濁酒巵<lb/>
<pb n="KR4e0159_WYG_010-21a"/>
　　過春雨亭作<lb/>
再過此亭下森疎真可人樊牆俱勝昔花栁忽如春緫<lb/>
得林間趣偏宜物外身脩篁軒後出何啻萬竿新<lb/>
　　陂頭<lb/>
囘首雙流細森疎萬木長遶溪蒲粉落夾路稻花香所<lb/>
向皆殊絶平看却渺茫幾時同鄠叟伐竹構茆堂<lb/>
　　華州逢楊重夫<lb/>
一自京華别悠悠十七年形容常入夢笑語竟無緣豈<lb/>
<pb n="KR4e0159_WYG_010-21b"/>
憶窮冬日相逢華岳前無能共杯酒相對益凄然<lb/>
　　渭南逢楊靜修韓秀夫孟望之三君子<lb/>
詣華情空切相過意已深那知百年裡又此一沾襟兒<lb/>
女方麤了存亡忽見尋吾生何日定對酒若為心<lb/>
　　贈平田<lb/>
不見平田子匆匆已二年再聆絶交論應笑養生篇晴<lb/>
日園花細春風榭柳懸不知遊樂處誰是竹林賢<lb/>
　　臨川寺與鄠令王念覺夜坐<lb/>
<pb n="KR4e0159_WYG_010-22a"/>
多君省春野逢我遇仙宫共宿臨川寺徘徊及夜中絃<lb/>
歌興漢邑恭儉即邠風更聴憂時論何慙底柱功<lb/>
　　終南路氏少憇<lb/>
不到幽人舍匆匆又五年檻花交砌密園果出牆懸夾<lb/>
路皆清䕃當階過碧泉微風沾客坐吟望興翛然<lb/>
　　再用渼陂韻答希大<lb/>
羡君天下士猶戀碧山遊盛世須英物明珠肯暗投秋<lb/>
風桑柘里晴日鳯凰樓語及箕裘事生兒已食牛<lb/>
<pb n="KR4e0159_WYG_010-22b"/>
　　栗為許邀萬栁莊集夜坐率爾有懷<lb/>
汝向名園去佳遊興若何柳溪須對月花塢且停歌不<lb/>
寐杯空瀉微吟思轉多老來心數仄徙倚立庭柯<lb/>
　　靈寶客邸逢慎之<lb/>
客滯燕臺乆春深始到家異鄉驚見汝歸思渺無涯但<lb/>
酌𢎞農酒休言杜曲花我來應首夏知剩幾枝斜<lb/>
　　沜東亭子閒坐二首<hi>錄一首</hi>
掃地坐芳草闌斑如錦茵况有青蓮幕偏宜烏角巾經<lb/>
<pb n="KR4e0159_WYG_010-23a"/>
綸辭壯志萋斐得間身不作酕醄飲桃花亦笑人<lb/>
　　湯泉亭子小坐<lb/>
山雨幸初霽微風猶峭寒峰高常帶雪湍殺不成瀾野<lb/>
鹿含芝過山鷄隔竹看碧桃多半落若可奈春殘<lb/>
　　真空寺<lb/>
拂霧尋山寺籃輿上轉輕曉雲生石細旭日映巖明梵<lb/>
磬遥空出天花夾路迎何須似摩詰方是學無生<lb/>
　　寄翟石門<lb/>
<pb n="KR4e0159_WYG_010-23b"/>
今日汧陽發知當宿鳯翔中秋亦何幸同子浥清光巘<lb/>
外來旌節雲間下鳳凰白頭疎曠乆徙倚望原岡<lb/>
　　奉天别漁石司冦<lb/>
臘日暖如春君歸謁紫宸一尊奉天酒千古五陵人劍<lb/>
佩勤邊遠風雲入夢新明時逢聖主令世浥清塵<lb/>
　　寄壽邢母<lb/>
近日觀風使賢郎獨擅名熊丸勤昔教鳳誥逖金聲八<lb/>
袠慈闈福三時令子情瑶池靈藥下可上百年榮<lb/>
<pb n="KR4e0159_WYG_010-24a"/>
　五言排律<lb/>
　　奉壽東原先生<lb/>
間氣扶鴻化昌時得鉅儒我師闗輔彦高義古今逾執<lb/>
禮欽程伯言文陋董狐數竒塲屋蹇道在性情俱未薄<lb/>
常州幕何慚楚澤虞居貧餘豈弟望重極摳趨桃李乘<lb/>
春徧芝蘭接嵗殊素心原不染櫝玉詎求沽遲日明仙<lb/>
館靈光拂壽圖願飡千載藥與世作規模<lb/>
　七言律詩<lb/>
<pb n="KR4e0159_WYG_010-24b"/>
　　得粹夫書<lb/>
十七年來閒濶情三千里外惜羣鳴開緘不覺懸雙淚<lb/>
欲見還知隔一生王屋空聞小有宅終南今作渼陂行<lb/>
舊時多少雲霄客屈指何人記昔盟<lb/>
　　寄李承裕二首<hi>録一首</hi>
三春數枉故人書去使虛無報徳疎幸有輶車堪問訊<lb/>
誰能感事不躊蹰西亭素壁愁經眼此日安危切跂予<lb/>
待得昇平十年後東岡休負草堂居<lb/>
<pb n="KR4e0159_WYG_010-25a"/>
　　獨坐<lb/>
梓里逍遥又一年風光何處不堪憐鳴禽應谷聲逾碎<lb/>
露菊侵堦影自圓無病有時看碧水多情終日臥蒼煙<lb/>
斜陽牧笛從吾意漉酒呼隣興渺然<lb/>
　　秋意<lb/>
此日秋風絶可人年時炎溽尚傷神且看曉色清如洗<lb/>
轉覺寒光翠欲嚬松下有時雙鶴舞溪邊無數白鷗馴<lb/>
便須酌酒酬心事莫謾支吾愧此辰<lb/>
<pb n="KR4e0159_WYG_010-25b"/>
　　答蔡承之見贈之作<lb/>
故人清晨來叩廬野人尚作深巖居握手掃地坐相語<lb/>
憶昔交遊俱不如情真喚婦饌鷄黍道厚撫躬慚緒餘<lb/>
多病尋常少筋力感慨直欲凌空虛<lb/>
　　十六夜有雲翳薄月尋復開霽<lb/>
昨日見月賞不及今夜月來雲亦開已促新詞翻楚調<lb/>
却疑清影落陽臺氷輪果愜詩人意玉椀當酬白雪才<lb/>
新病欲瘳仍諱飲不勝高興謾含杯<lb/>
<pb n="KR4e0159_WYG_010-26a"/>
　　從仙遊行入黒水谷五里草房凹作<lb/>
谷口尋源入漸深囘巒相接晝隂隂嶼禽掠水應愁下<lb/>
野鶴穿雲太不禁暝接草房烟漠漠樹當若岫綠森森<lb/>
重遊始得名山趣老去翻慚少日心<lb/>
　　留别太微<lb/>
養生無狀病經旬藥裹縁君更有身明日西歸休恨别<lb/>
他時相見却驚人稽康徒作形神論魏野終非翰墨臣<lb/>
早晩南山雲氣發請君天際望綸巾<lb/>
<pb n="KR4e0159_WYG_010-26b"/>
　　送張汝賢<lb/>
山居乆謝風雲使今日西堂為子開三百同年誰更好<lb/>
八千滇水幾時來循良作郡紓民力落魄逢人愛酒杯<lb/>
青鏡霜髭吾亦老驪歌汀栁不勝哀<lb/>
　　江頭<lb/>
江頭横槊任羣兇過臘經春未息蹤秪以官輸相逼迫<lb/>
豈能比屋自從容尚憂巴蜀仍多事莫倚秦雍足利鋒<lb/>
聞道軍衙更節鎮東方黎庶益洶洶<lb/>
<pb n="KR4e0159_WYG_010-27a"/>
　　答用昭徳光<lb/>
年來唯與白鷗羣春暮誰知兩見君幸有青尊須縱飲<lb/>
况當明月更論文山房迤邐濃花發草閣迂迴野徑分<lb/>
長句短吟俱大雅朱輪華轂正浮雲<lb/>
　　十六夜次韻<lb/>
不見清輝又隔年人生能得幾囘圓登樓漫落千山雨<lb/>
憶第空瞻萬里天欲遣倦懷須貰酒為酬佳節强登筵<lb/>
亦知潦倒為吾事燭影歌聲入夜偏<lb/>
<pb n="KR4e0159_WYG_010-27b"/>
　　憶昔<lb/>
憶昔承明侍從朝先皇端拱似神堯萬家簫皷傳雙闕<lb/>
三殿風雲䕶九韶劒佩緩歸青𤨏夕蠻夷通欵越裳遥<lb/>
可憐湖上龍飛後人事官曹漸寂寥<lb/>
　　過渭川草堂<lb/>
渭川草堂清渭濱無數好花開暮春小牕不受風雨逼<lb/>
爛醉豈憂兒女嗔數椽自可藉疎豁百畆誰曽辭賤貧<lb/>
憑君分我萬竿竹令我因以東卜鄰<lb/>
<pb n="KR4e0159_WYG_010-28a"/>
　　薦福寺將發值欹湖太微二子來餞<lb/>
禪堂晨起惜清幽野客西歸興不休兩妙過予應恨<lb/>
别隔年同此足消憂林花掩映香臺落旭景霏微寶殿<lb/>
浮自古城南名勝地何時極意徧追遊<lb/>
　　駝峯絶頂眺望<hi>在岐山</hi>
駝峯孤眺鬱嵳峩自覺西來樂事多千折笑看洪水細<lb/>
雙巖不見白雲過周公禮樂空遺廟謝傅風流有浩歌<lb/>
太白南瞻真咫尺闗中佳氣近如何<lb/>
<pb n="KR4e0159_WYG_010-28b"/>
　　第一闗次聯句韻上䆳菴先生<lb/>
拂曙披雲到此闗喜隨綦履望名山芙蓉半出青天外<lb/>
沆瀣中分白石間定有神功扶帝力豈須靈藥駐衰顔<lb/>
攀虆未覺尋行倦細和新詩及暮還<lb/>
　　趙使君後堂同東谷太微太華諸君子集<lb/>
使君愛客宴閒堂客醉歌狂殊未央自以笑言偕四俊<lb/>
虛疑時序到重陽炎天過雨先銷暑美酒當筵豈論觴<lb/>
旦日東征更疎濶贈予何惜遠遊章<lb/>
<pb n="KR4e0159_WYG_010-29a"/>
羣公相見亦憂時事勢推移却未知豈有明王崇侈好<lb/>
總緣中使辱恩私典刑具在公平法臺諫何勞激烈辭<lb/>
掎麈漫思忠獻議英雄當事葢如斯<lb/>
　　荅希宋侍御雨中見懷<lb/>
空堂雷雨送微寒愛汝蕭蕭竹萬竿安得雲霄乘羽翼<lb/>
一過臺榭重游觀園英帶濕皆凝碧牆杮須秋始放丹<lb/>
我已炎蒸愁作客君應迤邐卜新歡<lb/>
　　樓觀<hi>二首</hi>
<pb n="KR4e0159_WYG_010-29b"/>
仙家樓觀俯層岑春色逶迤萬木隂檻外歌聲初迤邐<lb/>
寰中人事幾銷沉誰將玉醴傳金椀自欲浮生憩此林<lb/>
本是無心名利客悔教華髪到如今<lb/>
危樓逈對一峯孤哀壑平連萬頃蕪摩詰畫圖空掩映<lb/>
伯陽道徳豈虛無方西澗谷漢馳道直北河山周故都<lb/>
風土不殊人事異誰將緜瓞問司徒<lb/>
　　三月初九日過滸西看牡丹<lb/>
今日滸西開牡丹擕兒漉酒坐相看穠花自識春風好<lb/>
<pb n="KR4e0159_WYG_010-30a"/>
接葉休為夜雨殘深院紫泥巢翡翠層樓朱檻宿鵷鸞<lb/>
衰容任遣韶華逼幽抱常教酩酊寛<lb/>
年年高宴賞花天明日花開賞更偏昆弟總能吟五字<lb/>
兒童不必報三鱣承顔幸有步兵菽行樂何須盧女絃<lb/>
已促行厨烹玉鯉好隨佳節醉瓊筵<lb/>
　　初八日候諸公不至同岐東南川於滸西賞花各<lb/>
　　　賦七言律<hi>二首</hi>
佳辰每作看花燕老去風流亦可憐草閣於吾非漫興<lb/>
<pb n="KR4e0159_WYG_010-30b"/>
花谿同汝試鳴絃紅英且莫交春暮綠醑還期醉月邊<lb/>
千古豪華誰更在請將青鏡問流年<lb/>
卜築於兹三十春年來忙似宦遊人羞將白髪隨兒戲<lb/>
且向青山著此身海内賓朋消息㫁林間風月酒盃新<lb/>
長岒何必如張翰短酌從他笑李紳<lb/>
　　彭麓山房答太微見候<lb/>
君從二曲城西去我向雙厓月下歸夕日烟雲迷逺寺<lb/>
晴天花栁暗春扉嬌鶯過巘娟娟語乳燕衝波故故飛<lb/>
<pb n="KR4e0159_WYG_010-31a"/>
對景相思期痛飲憑君莫自惜羅衣<lb/>
　　奉天逢錦夫望之汝公三君子<lb/>
諸君並是風流客殢酒微歌我不如十載飄零渾一夢<lb/>
百年問訊祗雙魚詩篇尚憶同趨省組綬空憐共直廬<lb/>
白髪青袍吾獨老媿從揚子問潛虛<lb/>
　　贈行邊使<lb/>
列鎮迎恩介胄雄赭袍遥映塞雲紅武臣敵愾餘虓虎<lb/>
聖主憂時起臥龍天上使星臨閫外斗間紫氣照關中<lb/>
<pb n="KR4e0159_WYG_010-31b"/>
長城萬里今増重不數平淮一綫功<lb/>
　五言絶句<lb/>
　　渡渭南望二首<hi>錄一首</hi>
水際孤雲合船頭細浪生青山飛白鷺綠竹囀黄鶯<lb/>
　　十月奉迎長洲叔洎諸昆賞花值雨不果<hi>二首錄一首</hi>
已辦花前飲花神豈避人欲將花盡發故著雨留人<lb/>
　七言絶句<lb/>
　　扶風道中十四首<hi>錄四首</hi>
<pb n="KR4e0159_WYG_010-32a"/>
郵亭新柳厭春隂驛路黄塵銷客心碧水蒼山予未晩<lb/>
衰容短鬢爾何侵<lb/>
鳯泉東是美陽城秦后離宫跡已平細草不知龍輦去<lb/>
城邊日日喚愁生<lb/>
許公碑石尚參天科斗消磨不記年公子經綸唐第一<lb/>
鄉邦述作近誰先<lb/>
夕陽隱隱抱孤村知是何王晾馬原龍種自隨彤蓋去<lb/>
人烟常傍廐門繁<lb/>
<pb n="KR4e0159_WYG_010-32b"/>
　　去年二月九日與徳充徳一二弟洎子栗過此各<lb/>
　　　賦小詩十餘首今日杏花開二弟復至悟省舊<lb/>
　　　作有待得函闗公事了年年沉醉杏花天及年<lb/>
　　　年花發年年醉更乞天公六萬塲之句因次原<lb/>
　　　韻再賦十首<lb/>
嵗嵗看花花已飛花神若恨賞來遲今年坐賞花纔發<lb/>
却到春風第幾枝<lb/>
新來無事已堪憐春服初成二月天同醉花前不同賦<lb/>
<pb n="KR4e0159_WYG_010-33a"/>
轉看金谷意蕭然<lb/>
此日庭柯盡著花老夫逸興正無涯崦西莫羡千株栁<lb/>
水際先看一帶霞<lb/>
五十五年纔不忙清尊同汝有誰妨行歌正恐花隂短<lb/>
大椀那論飲興長<lb/>
謾省年時醉裡詩便須極意飲金巵幸無辛苦輸公事<lb/>
却看風流在水涯<lb/>
西堂新釀酒如泉還我南牎酒聖編有景便看看便醉<lb/>
<pb n="KR4e0159_WYG_010-33b"/>
古今人裡讓誰先<lb/>
繁絃劇管坐花前轉覺春園花可憐若把花枝對明月<lb/>
紅英笑殺鏡中天<lb/>
我醉君歌興灑然不知花影坐中遷須教酩酊同今日<lb/>
那許蕭條似去年<lb/>
繄自還京願不違栁邊花底坐忘歸新詩美酒朝朝樂<lb/>
莫管春歸花亂飛<lb/>
好句吟成便寫牆老來日日為春狂天公有意隨吾好<lb/>
<pb n="KR4e0159_WYG_010-34a"/>
别借春遊十萬塲<lb/>
　　吕子北泉精舍宴集<lb/>
北泉精舍菊花開節過重陽我始來坐對菊花酬節物<lb/>
危樓南眺望登臺<lb/>
自擬重陽醉此樓不堪詩酒作淹留狂夫老去情逾放<lb/>
笑折黄花揷滿頭<lb/>
去年與客賞重陽痛飲溪亭遲日光今日月明情興爽<lb/>
何辭三萬六千觴<lb/>
<pb n="KR4e0159_WYG_010-34b"/>
月白花黄酒又清長河恨不入杯傾人間富貴同飄瓦<lb/>
何物空教誤此生<lb/>
此生疎曠絶堪嗔遇酒逢花便不馴身外悠悠無染著<lb/>
胷中的的有陽春<lb/>
　<lb/>
　<lb/>
　<lb/>
　對山集巻十<lb/>
</p>
<p>
</p>
  </div>
<div> <lb/>
    <p>
<pb n="KR4e0159_WYG_011-1a"/>
對山集後序<lb/>
蓋對山太史崛起前明中葉之際與李何王邊倡為古<lb/>
文漢魏詩歌一時宗尚所傳有對山集若千巻校訂於<lb/>
渼陂彚輯於太微品隲於太倉王麟洲搜羅互異棄取<lb/>
不同而為一再刻以行者翁撫軍潘提學也顧書雖經<lb/>
傳播海内然而板俱散佚無存是以購求維囏學士家<lb/>
藏者絶尠至我<lb/>
朝康熙某年同邑馬方伯重刻之金陵省署巻帙視他<lb/>
<pb n="KR4e0159_WYG_011-1b"/>
刻為獨繁而對山之詩若文斯備載無遺矣乃先後數<lb/>
刻頗皆有魯魚豕亥訛謬殊衆且或雜碔砆燕石以混<lb/>
并其中甄别匪易讀者茫然酉峯先生於是就故所藏<lb/>
太微元刻選定甲乙存之篋笥然未嘗遽出示人顧或<lb/>
舉以訓<hi>洲</hi>也今年夏四月邑侯敬齋馮公聞之謀付剞<lb/>
劂迺覆取而詳擇焉更㕘之别本共得文若干首詩若<lb/>
干首僅計數萬言分為十巻於虖精已夫對山以質直<lb/>
之筆抒冩胸臆其所論述率取意達以止儁爽高邁為<lb/>
<pb n="KR4e0159_WYG_011-2a"/>
能絶去雕繪之習而言簡情該古氣流溢味之靡窮葢<lb/>
得子長氏遺韻者而五七字古歌行亦有鮑謝風固宜<lb/>
酉峯先生篤好而深取詮次考訂若紫陽之於昌黎也<lb/>
刻既成用敢紀諸其後俾讀是集者知所由用心焉峕<lb/>
乾隆二十六年嵗在辛已秋七月戊午邑後學張洲萊<lb/>
峯書<lb/>
</p>
<p>
</p>
  </div></body>
</text>\m</TEI>
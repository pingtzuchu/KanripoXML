<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇皐藏稿巻十九</head> <lb/>
    <p>
<pb n="KR4e0223_WYG_019-1a"/>
欽定四庫全書<lb/>
　涇皐藏稿巻十九<lb/>
　　　　　　　　　　　　明　顧憲成　撰<lb/>
　　雲浦陳先生傳<lb/>
雲浦陳先生者無錫之宅仁里人也名忠言更名以忠<lb/>
字貞甫先生生而恢竒多智弱冠補邑諸生居數年去<lb/>
為太學生太學生之四年舉明經又四年釋褐知寧鄉<lb/>
縣已稍遷知寧州無何用事貶知寶鷄縣居一年復徙<lb/>
<pb n="KR4e0223_WYG_019-1b"/>
知光州所在有聲跡天下知其非庸人也先生好讀書<lb/>
能古文辭又好孫呉家言徧通其指少暇輒習騎射以<lb/>
為即一日得備當世緩急不虚耳先生有大度於天下<lb/>
無所不可簡而近人其好善天性也其有當於意即王<lb/>
公大人津津誦説之終不以為嫌即在下輩惟恐其不<lb/>
得亟聞於人即其人故所習恨知之晩即不習欣然遇<lb/>
之也當余結髮而習句讀最微鮮耳先生顧數見賞異<lb/>
之已數謂余弟若當不減而兄也先生亦數對客稱其<lb/>
<pb n="KR4e0223_WYG_019-2a"/>
子耕似已或曰殆其勝之客笑謂固有父譽子者乎先<lb/>
生亦笑也而曰自我有之何不可者我乃父子自為知<lb/>
已也松陵王山人承甫著聲詩隱于酒徃來燕趙間欲<lb/>
以隂求天下長者而是時先生適游太學遇諸婁江王<lb/>
太史座上心異之徐引與語大悦曰吾相天下士多矣<lb/>
無如足下者因從之游不去其大司成亦内希先生為<lb/>
寛諸約束益得自愉快時時相對説劍為豪飲酒酣仰<lb/>
天嗚嗚意氣淋漓慊無聊賴間衣敝衣行市中數問市人<lb/>
<pb n="KR4e0223_WYG_019-2b"/>
荆卿高漸離安在市人不省何語以為怪呵之先生愈<lb/>
喜同舍生齊人王明經榮中誣于法應得戍衆寃之莫<lb/>
敢發言先生遽入白諸大司成壮而許之王得落為諸<lb/>
生未幾復舉于其鄉矣先生以是益藉藉公卿間而顧<lb/>
愠謂王山人乘人之急而食其名吾不忍為也亞相慈<lb/>
谿袁公生貴甚意薄小一世而㑹從其客張户侯所見<lb/>
先生文才之特欲知先生則以私于大司成人謂此貴<lb/>
人必無徃先生曰固也雖然不可以貴人而賤我等耳<lb/>
<pb n="KR4e0223_WYG_019-3a"/>
遽徃袁公一見遽命酒如生平歡坐語移日先生侃侃<lb/>
益發舒絶不以儒生故有所貶損而袁公之下之益甚<lb/>
左右皆驚竊竊言渠何為者妄人耳乃敢與我主人翁<lb/>
鈞聞者賢袁公而重先生乆之客益日進先生曰是徒<lb/>
為名高者非能解我也意頗厭之遂與山人次第歸歸<lb/>
而為園於居之偏築室數椽旁樹竹萬竿日夜讀書其<lb/>
中謂山人而今而後庶幾成一家之言藏諸名山老矣<lb/>
山人張目不答先生知其指稍試為吏遂又褎然稱名<lb/>
<pb n="KR4e0223_WYG_019-3b"/>
吏也而第其為人廓落人視之表裡立見亦立盡不能<lb/>
隂陽與俱又其才雄形不為人下易傾也又終其身不<lb/>
能博一第既晩而後仕少年耳目狹尋常畜之以故無<lb/>
繇越州縣以顯而世亦無繇盡先生之用余嘗從客言<lb/>
其意先生黙然良乆曰子知其一不知其二始余為寧<lb/>
鄉以湖北暴胥故惡於分巡度旦夕廢耳顧余投劾乞<lb/>
歸者三不得也直指且過寧勞予余請曰明公必不去<lb/>
某者其盡縛諸暴胥以謝寧士民直指許之其後竟以<lb/>
<pb n="KR4e0223_WYG_019-4a"/>
最遷及其為寧州最苦盧源賊莫能誰何余先後計下<lb/>
其渠魁數人俘五十人破散其黨數十百人州賴以完<lb/>
中丞擬特疏薦余矣俄而流賊二十四人道寧且竄去<lb/>
御史者不知何聞賊中寧也上疏論余而屏其功不錄<lb/>
竟以罪貶功名之際聖哲不能定而何以為言乎子休<lb/>
矣先生又善邑人胡御史通州顧少叅湖州范太史其<lb/>
人皆倜儻自喜瑕瑜不掩非閹然媚世求免非刺者也<lb/>
其善武進謝令嘗忤一御史坐論賓客故人相引而怠<lb/>
<pb n="KR4e0223_WYG_019-4b"/>
傲先生獨迎而舍之為供具甚設又為資募辨客百方<lb/>
居間事得已其居田善余先府君日者善京山李大叅<lb/>
及高邑趙計部始計部為汝南司理先生其屬吏也而<lb/>
獨偉視先生即徃謁司理輒止飲飲輒醉有時誤為爾<lb/>
汝先生覺之前為謝司理笑曰其固以余為非夫乎後<lb/>
遂不謝及先生沒計部過余為涕泣而言先生也退而<lb/>
相與撰次其行事余徃聞里中父老言先生故嘉定人<lb/>
其先有道真者與僧道衍善嘗遺詩諷之隱不報乃稍<lb/>
<pb n="KR4e0223_WYG_019-5a"/>
稍自匿一日挈其妻子而來因家焉子孫皆貴以修約<lb/>
為名惟先生之父石村翁亦然至於先生又如此顧憲<lb/>
成曰予故與先生同里里於邑為東偏其人木强少智<lb/>
畧於是乎有先生見謂易豪耳及余長而從三呉長者<lb/>
游其慕説先生甚於其里已客燕從四方長者游其慕<lb/>
説先生乂甚於其邑也乃今慕説先生者又甚於其在<lb/>
時矣予於是而知先生之不易盡也方以其淹於州縣<lb/>
之間以死為恨嗟乎誠以其淹於州縣之間以死為恨<lb/>
<pb n="KR4e0223_WYG_019-5b"/>
夫何足以窺先生哉<lb/>
　　鄒龍橋先生傳<lb/>
先生鄒姓名懋昭字汝徳别號龍橋汀洲貳守右湖公<lb/>
進子處士履坦公鉦孫而宋右正言浩之裔也先生少<lb/>
秀頴十嵗能文章十六遂補長洲縣諸生每試輒高等<lb/>
呉中雖彬彬多賢乎皆已憚先生矣而先生意益恭常<lb/>
有以自下者㑹荆川唐太史講學毘陵先生從之游太<lb/>
史始進而與之談藝豁如也已進而與之談心性之學<lb/>
<pb n="KR4e0223_WYG_019-6a"/>
椎如也已乂進而與之商天下之故陳家國之理往復<lb/>
質問不自休纚纚如也太史怪問鄒子務外而遺内乎<lb/>
先生起謝曰非敢然也理學失而求之古聖賢之格言<lb/>
具在時務失而求之今舍先生莫適耳太史心竒之嵗<lb/>
丙午遂舉於鄉矣顧其上春官輒不収先生不樂俄而<lb/>
奮曰吾乃藉一第為重輕乎哉其非夫也遽謁選得楚<lb/>
之應城應城故號巖邑屬其時復當接饑先生愀然憫<lb/>
之已責勸分衣惡茹苦為吏民先所以勤渠百状三月<lb/>
<pb n="KR4e0223_WYG_019-6b"/>
而邑改觀矣未幾乃調盈陵又未幾竟罷聞者大駭客<lb/>
故難先生即爾將所稱説時務非耶其何以謝太史先<lb/>
生笑曰是吾之所以不愧太史也曩令吾枉道而事人<lb/>
徒以獵取顯榮而畢耳然則太史其吐之矣客迫而究<lb/>
其所繇先生不答及應城義河李公來守吾郡故知先<lb/>
生為令時事數數稱説之且曰當景藩與楚藩有疆事<lb/>
之爭既得氣矣先生一言而中其巨璫遂盡得諸奸民<lb/>
所獻籍計乃沮景藩索金於中丞徐公先生復一言而<lb/>
<pb n="KR4e0223_WYG_019-7a"/>
挫其説最後巨璫督邑租耗倍五六先生復一言而奪<lb/>
之邑恃以完不亦烈乎乃徒以賈禍何如哉於是每干<lb/>
旄過先生之廬輒徘徊不能去也先生雅好修恬穆之<lb/>
操既家居益習為簡郡邑長吏自始至迄於遷去一見<lb/>
而已絶無所造請暇則時時周行田野樵兒牧穉懽然<lb/>
以狎進無間也以此終其身先生娶華孺人嘗比諸徳<lb/>
耀性好讀書既老不倦所著有蒲騷政畧一巻也足軒<lb/>
稿四巻諧史二巻集高士列仙傳各二巻卒年六十有<lb/>
<pb n="KR4e0223_WYG_019-7b"/>
二二子長曰龍光次曰鳳光其人皆廩廩有章君子以<lb/>
為是先生之覆露子顧憲成曰余獲游於龍光鳳光間<lb/>
以習先生迹其表裡始終備矣然而一仕遽已不復振<lb/>
何也即先生亦以為固然而不悔或謂先生恂恂者耳<lb/>
涉世非其質也事固不可知世之才人辨士不少矣顧<lb/>
亦徃徃坐困此又何以焉蓋先生既病屬其二子曰吾<lb/>
即死必裕春袁公銘吾墓夫袁公者其必有以知之矣<lb/>
　　鄭大夫平泉公傳<lb/>
<pb n="KR4e0223_WYG_019-8a"/>
予髫年聞海鹽有淡泉鄭端簡公迨長悉端簡公状剛<lb/>
正侃侃自天植終其身不一降心權貴世稱淡泉先生<lb/>
嗟乎海内士無論知不知皆稱端簡公迺不知端簡公<lb/>
乂有仲子大夫也當世皇帝之庚申端簡公以執法詔<lb/>
還風烈舟幾覆大夫淩波赴救立反風幸無恙是大夫<lb/>
之以孝生端簡公也已而丙寅端簡公捐館大夫匍匐<lb/>
請於朝曰嗟乎安有臣如父而歿無半通之綸者書上<lb/>
穆皇帝軫念遣官賜祭葬贈諡恩甚渥且錄斬島夷功<lb/>
<pb n="KR4e0223_WYG_019-8b"/>
廕一子入監讀書榮問有加是大夫之以孝不死端簡<lb/>
公也於是海内士又無論知不知稱端簡公有子云嗟<lb/>
乎大夫不朽矣作鄭大夫傳鄭大夫諱履準字叔平平<lb/>
泉其别號始為博士弟子尋以廕游太學巳已得南京<lb/>
都察院照磨已而丁顧宜人憂壬申復除原官癸酉遷<lb/>
詹事府主簿甲戌丙子丁丑歴轉左右叅軍既進宗人<lb/>
府經歴戊寅奏最授奉政大夫母顧贈宜人配沈封宜<lb/>
人壬午遷順天府治中癸未遷南京刑部郎中甲申病<lb/>
<pb n="KR4e0223_WYG_019-9a"/>
作丁亥卒享年五十大夫生而姢秀神貌奕奕七齡授<lb/>
讀如夙記端簡公竒愛之嘗摩其頂嘆曰此吾家驥兒<lb/>
也每試輒高等邑負雋望者氣為奪而竟以隨侍端簡<lb/>
公南北敭歴賓興不一逢嘗喟然曰世固有不鳴不躍<lb/>
如鄭生者乎奮而起者再既而曰丈夫安能與隙駒鬬<lb/>
日穴䑕鬬名乃去謁選得初官非其好也亡何聞顧宜<lb/>
人訃呼天大號徒跣至門哭極哀哀盡血繼之幾成滅<lb/>
生之痛服闋累遷留都别駕聲日鵲起巨卿元老有事<lb/>
<pb n="KR4e0223_WYG_019-9b"/>
輒問鄭公云何具以對無不稱善壬午秋當比士大夫<lb/>
慎按棘外内惟謹郎比部平允公恕有定國之風焉予<lb/>
嘗按其功状累累不勝書其大者如照謝山之姧勘黄<lb/>
原之罪解張珂之網脱芮禄之寃他人之所歴寒燠遞<lb/>
出入而不獲披雲霧者大夫不難一言平之又亷介不<lb/>
可干以私如指揮盧事發坐上刑隂托貴人囑之不可<lb/>
飛謗書懼之不可無已密走賂誘大夫厲聲曰去而無<lb/>
汙我清白吏子也大司寇陳公聞而器重之戚暱任樞<lb/>
<pb n="KR4e0223_WYG_019-10a"/>
府邊帥介客前來奉千金為壽囑美遷大夫絶如前介<lb/>
聲益振隱隱流動於兩都云大夫又最重然諾酷知人<lb/>
痛癢有吉凶緩急者皆樂趍告饑與粟疾與醫婚與室<lb/>
喪與槥以至廣學宫之湫隘雪翁人之重辟覆塾師祖<lb/>
氏之子若孫葬賀氏之五喪而得吉壤也宜其生而令<lb/>
譽沒而垂芳稱端簡公子有以也所著有比部集所選<lb/>
有唐詩彚韻明詩彚韻藏於家子忠材恕材翩翩世其<lb/>
家聲<lb/>
<pb n="KR4e0223_WYG_019-10b"/>
贊曰予歴大夫事而異之當端簡公艱於嗣也禱而夢<lb/>
夢神冠而髯者彷彿為漢壽亭侯擕二子授端簡公且<lb/>
曰畀而一子忠一子孝覺而果孕未幾舉仲為大夫伯<lb/>
以上書杖闕下為直臣仲磊磊多幹蠱為孝子所稱天<lb/>
付是耶非耶倘仲竟厥施致大用其所衣被寧有既乎<lb/>
雖然嗇而身必豐而後人予於二子卜之矣<lb/>
　　陳贈公暨杜太恭人合傳<lb/>
甚哉遇之足以移人也是故處憂患則氣易歉徃徃頽<lb/>
<pb n="KR4e0223_WYG_019-11a"/>
焉以自弛而不振處安樂則氣易盈徃徃侈焉以自放<lb/>
而不戢何者彼皆役於物而中無主也予讀陳志行先<lb/>
生所為其贈公暨太恭人状瞿然而起贈公之先無可<lb/>
考惟是倉浜之沙盆潭有一坯在所傳陳充墳者其始<lb/>
祖也數傳而為近橋公鑑鑑生子六中子曰思朴公泰<lb/>
是生贈公當陳盛時兄弟聚而賈於倉橋之四維槖良<lb/>
厚無何廢箸伯兄奎偶不當於一李官斃杖下泰父子<lb/>
訟之臺卒白寃状而李官罷不叙無何泰亦殁贈公依<lb/>
<pb n="KR4e0223_WYG_019-11b"/>
其叔奭於北郭已徙南塘㑹孫福以奴叛再徙東膠風<lb/>
景蕭颯行路之人皆得過而揶揄之而贈公顧皜皜自<lb/>
濯不肯落人後又見志行英穎不凡喜輒令從名師稟<lb/>
業每晩歸篝燈口授句讀不精熟不已隣翁厭子夜伊<lb/>
吾聲旦起誚讓太恭人亦謂贈公何苦穉子如是贈公<lb/>
笑曰爾他日享用此子吾不逮也九嵗經書成誦操筆<lb/>
為舉子文翩翩多竒十三試有司見取十七補邑諸生<lb/>
稍稍舒眉目矣已復浮沉子衿中數年無知者而贈公<lb/>
<pb n="KR4e0223_WYG_019-12a"/>
意氣彌鋭更督其二幼子不少寛假也嘗手書堂聯曰<lb/>
欲高門第須為善要好兒孫在讀書又書臥榻聯曰守<lb/>
身如執玉教子勝遺金居恒喜趙松雪書時倣之興到<lb/>
臨池真草盈幅僉謂逼真暇則涉獵經史犂然心解至<lb/>
忠臣孝子義烈事未嘗不反覆長太息也此其志豈不<lb/>
恢乎大哉惜不幸早世比癸酉志行舉於鄉己丑成進<lb/>
士令確山調中牟入郎比部出守呉興聲華赫然盛矣<lb/>
而太恭人又若不知其子為官人也者朝夕拮据以十<lb/>
<pb n="KR4e0223_WYG_019-12b"/>
指為生計猶夫昔也衣不重綺食不兼味猶夫昔也有<lb/>
犯者夷然笑而置之不校猶夫昔也志行間以俸錢奉<lb/>
諸子間以粟菽奉不欲取即取留以周急不妄耗每戒<lb/>
志行宜守官又戒諸子宜守家無得一溷官舍已又謂<lb/>
志行族人多窶汝父所憫也志行遂倣文正義荘例衣<lb/>
食之太恭人為之解頤至於求田問舍為子孫封殖計<lb/>
未嘗一沾齒牙也且曰囘思向來懸磬空囊時今不啻<lb/>
足矣奈何猶不知厭由此觀之恒情之所沮抑摧喪處<lb/>
<pb n="KR4e0223_WYG_019-13a"/>
正贈公之所激昂奮發處也恒情之所張皇炫燿處正<lb/>
太恭人之所檢束収斂處也非其中確然有主役物而<lb/>
不為物役夫孰得而幾之顧憲成曰予與志行先生同<lb/>
里知先生頗悉先生自幼孤立行一意不苟隨俗及舉<lb/>
南宫裘且屢敝矣讀其文遒勁迅發光芒射人不減少<lb/>
年之鋭可謂翕而能張至施於有政見謂用搏擊豪强<lb/>
起聲乃其拊循鰥寡乳哺㷀獨煦煦而下之特甚慮囚<lb/>
北畿釋矜疑三百餘人絶不挾聰明以逞也退而居鄉<lb/>
<pb n="KR4e0223_WYG_019-13b"/>
杜門掃軌酬應稀簡家徒四壁蕭然與書生不殊可謂<lb/>
高而能降予實中心信服之欣為執鞭先生言吾少得<lb/>
礪峯莫師霞村許師中齋何師苩洲丁師之力嘗論及<lb/>
湖州之政又言得鄉紳李叅藩章銓部丁中秘朱太史<lb/>
諸君子之力今跡贈公與太恭人之粹履卓識歴歴如<lb/>
是乃知得之家庭者固不少矣因特採而傳之以告世<lb/>
之為人父為人母者贈公名萃字集之號近竹年五十<lb/>
有四太恭人父杜母施年九十有七嗚呼是父是母是<lb/>
<pb n="KR4e0223_WYG_019-14a"/>
子即以軌範千秋可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0223_WYG_019-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　涇皐藏稿巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇臯藏稿巻十三</head> <lb/>
    <p>
<pb n="KR4e0223_WYG_013-1a"/>
欽定四庫全書<lb/>
　涇臯藏稿巻十三<lb/>
　　　　　　　　　　　　明　顧憲成　撰<lb/>
　　題中流砥柱圖<lb/>
有客攜中流砥柱圖贈寧方伍子伍子疑其跡於䛕也<lb/>
出以問予予曰非䛕也頌也伍子曰何也予曰吾始者<lb/>
嘗與君同客燕每過邸中輒聞崇議憂盛危明之情充<lb/>
溢眉頰偶感時事抗章闕下至引三不足之説為證及<lb/>
<pb n="KR4e0223_WYG_013-1b"/>
出而督學兩浙秉鑑持衡竿牘盡絶惟日孜孜表章潜<lb/>
懿風厲人倫一時士習翕然丕變無何遽拂衣歸矣已<lb/>
而從田間起參粤藩適當開採之役百倍苦心調停十<lb/>
倍苦口捍禦地方倚為長城主爵者且數推轂擬不次<lb/>
登用無何又拂衣歸矣進而任事不避艱險足以立懦<lb/>
退而就閒不俟終日足以亷頑豈不屹然世道人心之<lb/>
砥柱哉聞之飾所無曰䛕揚所有曰頌故曰非䛕也頌<lb/>
也伍子謝曰此非予之所敢當也予因前曰是頌也亦<lb/>
<pb n="KR4e0223_WYG_013-2a"/>
規也伍子曰何也予曰進退二途也行藏一道也客之<lb/>
意夫固曰君之進也業有所以行之者矣今兹之退將<lb/>
無所以藏之者乎其必永矢初心益敦晚節修諸身家<lb/>
人則而象焉修諸家鄉人就而式焉傳及海内無問識<lb/>
與不識莫不想望風采願為執鞭木石是居鹿豕是狎<lb/>
而世道人心隠然繫命安往而不砥柱哉則斯圖之光<lb/>
也倘謂吾宦已成矣名已立矣求田問舍而已矣不然<lb/>
則尋花問栁而已矣又不然則談空課𤣥而已矣向之<lb/>
<pb n="KR4e0223_WYG_013-2b"/>
所慨然自許頂天立地作人間偉丈夫者竟何在也無<lb/>
乃隨波逐流飄飄不根之萍乎哉則斯圖之恥也然則<lb/>
斯圖也不亦可比於盤盂几杖之銘乎故曰是頌也亦<lb/>
規也伍子避席而謝曰甚哉子之愛我以徳也請無以<lb/>
老自棄朝夕祗肅以對明貺於無斁<lb/>
　　殫心錄題辭<lb/>
曙峯王君之為吳關也聲稱藉甚方吳越千里内外往<lb/>
來之旅輾轉滕説莫不欣然願出於其途予聞而異之<lb/>
<pb n="KR4e0223_WYG_013-3a"/>
已而有言君三仕令尹並著循良聲予益異之以為真<lb/>
潔已愛民君子也偶問醫姑蘇道經吳關君訪予舟中<lb/>
一見如故及予報謁君遂出巵酒酌予相對為秉燭談<lb/>
亹亹皆古人風軌忽不覺沈疴之霍然去體也已而示<lb/>
予殫心錄則君後先所擘畫敷施具在予受而卒業質<lb/>
諸所聞一一不爽因詢君命名之指君曰天下之事才<lb/>
者能為智者能謀强有力者能任予於斯自省無處也<lb/>
惟此心不敢不盡焉苟有利於民則躍然以起不為之<lb/>
<pb n="KR4e0223_WYG_013-3b"/>
聚而歸之不已苟有害於民則惻然以興不為之除而<lb/>
去之不已是故在沔池即身視沔池在栢鄉即身視栢<lb/>
鄉在密雲即身視密雲今兹抱關與東西南北之人交<lb/>
即又身視東西南北恩怨之不知毁譽之不知知盡吾<lb/>
心而已予曰善然則君之為是刻也何居君曰人情勤<lb/>
始而怠終吾將借以自鏡焉庶幾左於斯右於斯無忘<lb/>
昔日之為邑也自是而往無忘今日之吳關也凡求終<lb/>
始不愧吾心而已予作而嘆曰淵哉君之所存也彼僅<lb/>
<pb n="KR4e0223_WYG_013-4a"/>
僅以才以智以强有力而已焉者何足以窺之當為掲<lb/>
而告於世俾在位者人人得是説而存之其於天下可<lb/>
幾而理矣<lb/>
　　題闇予諸友㑹規<lb/>
東林有㑹矣闇予諸友復為是㑹何也一畨合并則一<lb/>
畨振作固彼此之所以互相成也然而共事者僅僅數<lb/>
君子何也求益愈切則擇交愈慎又諸友之所以自為<lb/>
計也於是攜其㑹規視予予讀而喜曰㑹不厭多貴其<lb/>
<pb n="KR4e0223_WYG_013-4b"/>
真友不厭少貴其精既精且真吾黨其有興乎為書其<lb/>
端以志朂<lb/>
　　一元巨覽題辭<lb/>
朱廣文輯一元巨覽成攜而視予其指倣於邵子之皇<lb/>
極經世自三才剖判以來莫不次第而臚列焉盖造化<lb/>
人事無窮之變大略具矣予受而疾閲一過頓覺心胷<lb/>
廓然境界迥别無内無外無上無下無逺無近無古無<lb/>
今打成一片無是我者退而徐徐玩繹所當盛衰汚隆<lb/>
<pb n="KR4e0223_WYG_013-5a"/>
善敗得失之際時而為之躍然以喜時而為之愀然以<lb/>
戚時而為之悚然以駭時而為之穆然以思又無非我<lb/>
者此中消息在各人自知之耳誠知之即天地莫能囿<lb/>
萬物莫能役㑹應有無限受用不知即與草木禽獸並<lb/>
生並死於一元之内而已此古之聖賢所以終其身兢<lb/>
兢業業不敢須㬰瞞昧過去也廣文曰作如是覽乃真<lb/>
巨覽不佞輯是編嘗感光隂駒隙一混一闢亦僅僅轉<lb/>
眼間竊謂吾儕不當以玩愒為無傷姑曰有待而倐至<lb/>
<pb n="KR4e0223_WYG_013-5b"/>
於無可待也今聞子之言益廩廩矣<lb/>
　　題丹陽丁氏追逺㑹簿<lb/>
雲陽丁子行從予游有年矣懇懇乎孝弟之為亟也一<lb/>
日攜其追逺㑹籍視予予閲之喜曰非徒知之亦允蹈<lb/>
之矣已睨子行而言曰逺乎哉逺乎哉子行豁然起曰<lb/>
非逺也一體也予曰然聞之能自愛者能愛親者也能<lb/>
自敬者能敬親者也是故百世而上百世而下極之於<lb/>
所不知何人而呼吸喘息無弗屬也無弗通也在我而<lb/>
<pb n="KR4e0223_WYG_013-6a"/>
已夫何逺之有抑又聞之能愛親者未有不能愛人者<lb/>
也能敬親者未有不能敬人者也夫豈唯人盡大地山<lb/>
河種種色色無不由此而分孰得於其中爾汝之哉故<lb/>
曰知其説者之於天下也如視諸掌有味乎孔子之言<lb/>
之也子行之志不徒欲善一身而兼欲善一家予則謂<lb/>
不當徒善一家且當兼善天下因推其説以進之子行<lb/>
勉矣<lb/>
　　題同生許明府册<lb/>
<pb n="KR4e0223_WYG_013-6b"/>
吳下多假人命之訟最是禍事初狀行差人謀牌業有<lb/>
費已或委衙官挾仵作往相上下請求又有費總視被<lb/>
告家貧富為多寡耳往往至於破家乆之糾纒無已亦<lb/>
自破其家而訟者卒不悟也同生許明府來令吾邑凡<lb/>
以人命告者並不出牌其在城即挾原告躬至屍所視<lb/>
之其在鄉即令載屍至城至時呼原告面質所以往往<lb/>
辭窮而退或有他故即諭之令别其狀隨遣一役挾之<lb/>
葬埋訖而後聽理以是近者頃刻立決逺者亦不過三<lb/>
<pb n="KR4e0223_WYG_013-7a"/>
五日往往被告之人聞之驚惶疾走至縣門問消息云<lb/>
何而事已竟矣明府爽朗洞豁如除盜賊禁賭博創淫<lb/>
巫寛門税諸善政多津津口碑而獨此一事尤為造福<lb/>
無窮世之仁人君子誠有取焉相與倣而效之其造福<lb/>
又當何如他年有採循吏事入國史者只將此一事大<lb/>
書特書為後賢告其造福千萬世又當何如也予故表<lb/>
而出之以俟<lb/>
　　鄭母呂太夫人七十祝言<lb/>
<pb n="KR4e0223_WYG_013-7b"/>
攻予鄭子嘗讀論語第一章疑學字未有着落已讀第<lb/>
二章悟曰我知之矣所謂仁是也却又疑仁字未有着<lb/>
落尋悟曰本章已明明道破了所謂孝弟是也予聞而<lb/>
善之復謂之曰有子首句提出為人二字莫更好攻予<lb/>
躍然投契於是攻予之母呂太夫人七十同社闇予諸<lb/>
友乞予言為夀予曰世之為人子者所汲汲娛悦其親<lb/>
只在精舉子業以博青紫已耳乃攻予獨留心性命時<lb/>
時求三益而切偲焉即攻予之為人可知矣世之為人<lb/>
<pb n="KR4e0223_WYG_013-8a"/>
父母者所汲汲願望其子亦只在精舉子業以博青紫<lb/>
已耳乃呂太夫人見攻予之游於東林輒欣欣色喜焉<lb/>
即呂太夫人之為人可知矣知呂太夫人之為人則知<lb/>
呂太夫人之能自為夀知攻予之為人則知攻予之能<lb/>
為呂太夫人夀是母是子萃於一堂千秋之觴庶幾其<lb/>
不虚薦乎闇予諸友起曰華封三祝千古推為美談由<lb/>
今觀之其猶屬第二義也已矣<lb/>
　　待旦堂漫談題辭<lb/>
<pb n="KR4e0223_WYG_013-8b"/>
予之知中丞懐魯周公舊矣盖自初釋褐時得之魏仲<lb/>
子崑溟崑溟得之劉仲子紉華云紉華端人也不輕許<lb/>
可亟稱公慷慨有志畧予心識之遂得交歡公及其出<lb/>
為令入為御史所在著聲蹟嵗乙巳持節來撫我吳予<lb/>
逆諸芙蓉湖上進而接其言論風㫖退而按其行事一<lb/>
一不爽乃追服紉華為知人而何世之知之者之鮮也<lb/>
予幸知之矣無能剖心以明公即海内長者如沈司馬<lb/>
繼山趙考功儕鶴諸公亦嘗與公共事知之矣率沈伏<lb/>
<pb n="KR4e0223_WYG_013-9a"/>
清泉白石間所相告語惟是山農野叟樵兒牧稚之倫<lb/>
無由聞於輦上君子也此公之遇也一日得公所記待<lb/>
旦漫談讀之盖不勝太息嗟乎公之生平表表如是庸<lb/>
可襲取庸可强飾而能黙然坐受多口無不平之鳴乎<lb/>
已而解曰不疑之金伏波之珠自古而然於今何怪已<lb/>
又豁然忽有悟也遂題尺一貽公曰斯民也三代之所<lb/>
以直道而行也彼求多於公者曷嘗有成心哉假令寓<lb/>
目是編必且疑疑而核之一一有徴必且信既信矣必<lb/>
<pb n="KR4e0223_WYG_013-9b"/>
且以為知公晚也公自是伸矣此又公之遇也公笑曰<lb/>
吾且隠矣焉知其他吾求不負吾吾求不負吾二三知<lb/>
舊從清泉白石間分割半席異日有所藉手見吾紉華<lb/>
崑𬈑二仲吾願畢矣<lb/>
　　冰川詩式題辭<lb/>
真定冰川梁先生雅嗜詩精研博採積三十餘年著詩<lb/>
式十巻上自古樂府下及近代諸體條分縷析井井具<lb/>
矣乃詩原特掲出一悟字尤為喫𦂳試參之悟果何物<lb/>
<pb n="KR4e0223_WYG_013-10a"/>
耶凡涉於聲便有清濁可以縁清濁而得之而此非清<lb/>
非濁即師曠不能聴也凡涉於色便有濃淡可以縁濃<lb/>
淡而得之而此非濃非淡即離婁不能矚也凡涉於味<lb/>
便有甘苦可以縁甘苦而得之而此非甘非苦即易牙<lb/>
不能嘗也凡涉於象便有方圓可以縁方圓而得之而<lb/>
此非方非圓即公輸不能辨也故曰鴛鴦繡出從君看<lb/>
不把金針度與人其㫖精矣畢竟金針猶可度也當問<lb/>
把金針是誰庶幾通得一指頭消息耳吾欲面質先生<lb/>
<pb n="KR4e0223_WYG_013-10b"/>
而無從也姑書其端以俟來者<lb/>
　　題姚𤣥升諸友㑹約<lb/>
程伯子云舉業不患妨功只患奪志今觀諸友㑹約為<lb/>
舉業設耳乃能斤斤交砥一言一動一切禀諸繩墨惟<lb/>
恐少有愆戾以辱東林此正曽子之所謂以文㑹友以<lb/>
友輔仁也志且因之立矣奚其奪抑吾每每見人之始<lb/>
而勤徐而倦乆而卒至於廢棄也是且不待富貴而淫<lb/>
不待貧賤而移不待威武而屈即求所謂志弗可得已<lb/>
<pb n="KR4e0223_WYG_013-11a"/>
尚何論其奪不奪哉吾知諸友必不爾也聊為道破無<lb/>
令吾言不幸而中可焉<lb/>
　　題鄒貞女傳<lb/>
何以稱女未成乎婦之辭也何以稱貞未離乎女之辭<lb/>
也之子未嫁而寡衰絰謁墓抱主而歸朝夕依之形影<lb/>
相弔居然離乎女矣拜其姑又徧拜其尊屬退而稱未<lb/>
亡人居然成乎婦矣必曰貞女將無重違其雅意所以<lb/>
起問者見事情使人欷歔三嘆而不能已于是乎静一<lb/>
<pb n="KR4e0223_WYG_013-11b"/>
淫靡崇茂徳義君子之教也顧叔子曰子雲之賢也而<lb/>
嫁于新平仲之賢也而嫁于元説者往往為之辭予始<lb/>
且疑而且信焉以為是或一道也今觀鄒貞女事乃爽<lb/>
然自失矣<lb/>
　　題婁庠政畧<lb/>
予讀蕭伯榖婁庠政畧津津有契也為之言曰聖人之<lb/>
道髙矣逺矣非夫超卓之士特立物表廣覽千古孰得<lb/>
而幾焉惟是世之號為超卓者往往落拓自喜土苴繩<lb/>
<pb n="KR4e0223_WYG_013-12a"/>
墨甚而陽以托於不屑而隂以濟其無忌憚之私其藏<lb/>
身彌髙而其處身彌下為害非細此有識之所深懼也<lb/>
伯榖雅習其尊甫拙齋先生庭訓於良知之指早有悟<lb/>
入往予識之燕邸中見其翩翩有鳳凰翔於千仞氣象<lb/>
迥非塵界可局私心偉之乃今試政婁庠顧能欽欽以<lb/>
禮自範又推之以範士即一言一動一進一退無所不<lb/>
致防焉其謹廪爾爾有以知伯榖向來之所從入俱由<lb/>
實地上來不僅僅玩弄光景而已予少負嘐嘐意不可<lb/>
<pb n="KR4e0223_WYG_013-12b"/>
一世至妄擬先師孔子不應泛取硜硜一項人先贈公<lb/>
呵之乃止一日見曽㸃責子輿耘瓜事輒為悚然始稍<lb/>
知收斂時復四顧皇皇寤寐同心之助何幸乃得伯榖<lb/>
乎易有之知崇禮卑竊以為舍禮卑而覔知崇便墮無<lb/>
忌憚行徑如伯榖方可與言真超卓也且予目擊邇時<lb/>
相率厭修而矜悟其於程子識仁説業奉為蓍龜猶以<lb/>
誠敬為礙掃而去之孤行不須防檢窮索二語僭不自<lb/>
量欲挈其所去收還程子時有提掇用遏狂瀾遂或不<lb/>
<pb n="KR4e0223_WYG_013-13a"/>
無矯枉之過頃伯榖偕徐孝亷去聞過問東林商及此<lb/>
段公案往復再四諸所闡發大意務在表章程子當年<lb/>
本㫖不令浮狂藉口絶不以一毫已見抑揚其間啟予<lb/>
實多至日月星一箋尤為痛快㑹得此然後一言一動<lb/>
一進一退具有着落其所自範與其所為範士不僅僅<lb/>
裝㸃格套而已故予又以為舍知崇而覔禮卑便墮硜<lb/>
硜行徑如伯榖方可與言真收斂也伯榖其志之而今<lb/>
而往尚其益加懋焉以無忘庭訓予豈惟為先生賀有<lb/>
<pb n="KR4e0223_WYG_013-13b"/>
子且應為吾道賀有人矣<lb/>
　　重刻懐師録題辭<lb/>
予讀楊夷思先生所輯懐師録為之出涕作而嘆曰異<lb/>
哉梁永豐落落布衣也其生也不能富人不能貧人不<lb/>
能貴人不能賤人樵兒牧稚可狎而睨焉比其死也人<lb/>
皆寃之為之徒者且相與捐身以赴之至冒鼎鑊蹈白<lb/>
刃而不恤張江陵堂堂相君也其生也能以人貧能以<lb/>
人富能以人賤能以人貴公卿百執事侈口頌功徳焉<lb/>
<pb n="KR4e0223_WYG_013-14a"/>
比其死也人皆快之為之黨者且相與戢身以避之惟<lb/>
恐影響之不懸以䝉其累是何兩人之處勢微顯判然<lb/>
而得失之效更自相反何也此以心服彼以力服也嗚<lb/>
呼昔一時也為江陵獻媚者殺永豐如殺雞豕盖若斯<lb/>
之藐也布衣固無如宰相何也今一時也為永豐雪憤<lb/>
者疾江陵如疾豺狼盖若斯之凜也相君亦無如布衣<lb/>
何也然則是録也一足以示屈於勢者不得為屈究必<lb/>
伸一足以示伸於勢者不得為伸究必屈一足以發明<lb/>
<pb n="KR4e0223_WYG_013-14b"/>
斯民之直道宛如三代即欲百方磨滅之而不能也其<lb/>
於世教寧曰小補而巳哉夷思之欲重梓是録而新之<lb/>
也有以夫有以夫<lb/>
　　題周氏譜録<lb/>
省梅周子一日攜其家所藏譜録視予予受而讀之凡<lb/>
諸名哲之論譔洋洋具矣言必稱元公因謂之曰昔者<lb/>
竊聞之有道譜有族譜道以斯文之似續為譜族以一<lb/>
姓之似續為譜由元公而上為孔孟為文武為禹湯為<lb/>
<pb n="KR4e0223_WYG_013-15a"/>
堯舜為義軒由元公而下為二程為龜山為豫章為延<lb/>
平為紫陽道譜也由元公而上為世幾何由元公而下<lb/>
為世幾何族譜也承族譜易承道譜難為周之子孫者<lb/>
庶幾合道譜於族譜無徒以其易自安而以其難讓人<lb/>
可乎省梅子躍然起曰大哉子之言也予也其何敢私<lb/>
諸請書而載之宗祏以詔我後之人<lb/>
　　題石幢葉氏世徳傳<lb/>
葉參之廷尉將乞伯聲尤子作世徳傳客以問予曰伯<lb/>
<pb n="KR4e0223_WYG_013-15b"/>
聲孤髙絶俗翩翩鳳翔千仞之上向奉徴書得卭州别<lb/>
駕夷然不屑也年來入山益深入林益密幾不可踪跡<lb/>
巳還肯諾參之否予曰諾哉客曰何以知之予曰吾知<lb/>
之於其尊甫迴溪先生耳客曰願聞其説予曰始先生<lb/>
解南畿文名大噪已舉南宫嚴分宜贄而謁甚恭先生<lb/>
怪之分宜從容以家乘請先生不可固謝去吾迹先生<lb/>
所不可在彼而有以知伯聲所可在此也若塊然獨守<lb/>
不問誰何一切抹摋漫無肝膽何貴於伯聲巳而伯聲<lb/>
<pb n="KR4e0223_WYG_013-16a"/>
果諾聞予言以為知已傳甫就私以質於予予讀之灑<lb/>
然異焉是從龍門來耶是何磊落而多幽思沈著而有<lb/>
逺韻也是故意在表章則鼓舞而道之張皇振厲恣極<lb/>
形容若有餘艶意在寄諷則感慨而道之唏嘘太息徘<lb/>
徊往來若有餘悲遂應與首陽汨羅諸撰並馳域中淋<lb/>
漓千古何其烈也噫嘻讀樂善公以下諸傳頑夫亷懦<lb/>
夫立薄夫寛鄙夫敦矣讀張碩人以下諸傳鬚眉男子<lb/>
滿面發赤跼蹐無所容矣其於激揚人心扶植世教又<lb/>
<pb n="KR4e0223_WYG_013-16b"/>
何如哉夫寧獨葉氏一家之史也伯聲起曰其然乎其<lb/>
然乎吾不敢知藉子之靈庶乎有以復於參之矣<lb/>
　　題邑侯林平華父母赴召贈言<lb/>
語有之古之學者為已今之學者為人程子借其言而<lb/>
反之曰古之仕者為人今之仕者為已其指微矣要而<lb/>
言之二義實互相發也只在辨得一已字耳竊以為古<lb/>
之所為之已公共之已而今之所為之已軀殻之已也<lb/>
所為在公共之已則於軀殻之已必有所不暇問而此<lb/>
<pb n="KR4e0223_WYG_013-17a"/>
心廓乎其大矣何者不聨屬於内是已與人兩得之也<lb/>
所為在軀殻之已則於公共之已必有所不暇問而此<lb/>
心局乎其小矣何者不隔絶於外是已與人兩失之也<lb/>
得失之間其端毫釐其極千里不可不察也平華林侯<lb/>
閩之世家也而來令吾邑寧靜澹泊蕭然與書生不異<lb/>
獨於四境之疴疾痛癢最為兢兢是故苟有益於民即<lb/>
恒情之所甚咈怡然而安之勿吐也苟有病於民即恒<lb/>
情之所甚暱毅然而剖之勿茹也若是者為已耶為人<lb/>
<pb n="KR4e0223_WYG_013-17b"/>
耶究乃士誦於庠農誦於野商誦於市旅誦於途一以<lb/>
為神君一以為慈母赴召之日黄童白叟相與攀轅卧<lb/>
轍擁傳而不得行若是者為已之效耶為人之效耶無<lb/>
乃捐軀殻之已以成公共之已者耶自其捐軀殻之已<lb/>
謂之精於為人者莫如侯可也自其成公共之已謂之<lb/>
精於為已者莫如侯可也向所云已與人兩得之者非<lb/>
耶居今之俗行古之道侯其弗可及也於是衿紳而下<lb/>
及山澤能言之流咸作為聲詩咏歌其事洋洋纚纚可<lb/>
<pb n="KR4e0223_WYG_013-18a"/>
謂甚盛予恐讀者徒知侯之逸於觀寧而不知侯之勞<lb/>
於求寧徒知吾邑之所得於侯者仰之如龍峯之高俯<lb/>
之如梁水之深而不知侯之所得於吾邑者自惠泉一<lb/>
勺之外無有也故特為之推本而著其説於端<lb/>
　　程行録題辭<lb/>
昔人有置黑白豆記念頭善惡者湯子洗心倣其意置<lb/>
程行録記功過以自考焉可謂用心之密矣且謂之念<lb/>
頭則獨知獨覺藏於内而無形猶或得而文之今閲所<lb/>
<pb n="KR4e0223_WYG_013-18b"/>
開功過諸欵則可見可聞顯於外而有跡即欲著一毫<lb/>
揜著而不得也子其勉之吾將以此考子矣<lb/>
　<lb/>
　<lb/>
　<lb/>
　<lb/>
　<lb/>
　涇臯藏稿巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇臯藏稿巻七</head> <lb/>
    <p>
<pb n="KR4e0223_WYG_007-1a"/>
欽定四庫全書<lb/>
　涇臯藏稿巻七<lb/>
　　　　　　　　　　　　明　顧憲成　撰<lb/>
　　英風紀異序<lb/>
葢鄱陽有廷尉胡公者其死建文帝之難被禍最酷檇<lb/>
李瞻山屠公嘗令其邑採風而得之不勝感愴已入為<lb/>
御史輒具䟽首言之請行該地方有司建祠特祀株累<lb/>
在戍者悉放還鄉井及同時與難諸公一體卹録䟽上<lb/>
<pb n="KR4e0223_WYG_007-1b"/>
報可於是鄱陽令程君朝京備書而榜之邑前忽有旋<lb/>
風颺榜而上夾日迴翔自午及申或没或見復還邑堂<lb/>
墀正中一時環聚而觀者凡幾千萬人莫不驚嘆此英<lb/>
風紀異之所由作也㑹侍御公伯子觀携而視予或謂<lb/>
予曰跡公一片精誠無不之也上天下淵無不徹也造<lb/>
物者豈其沾沾焉特以此示竒而旌公殆偶然耳予曰<lb/>
委是偶然或謂予曰當公之讀書吳王廟也毎獨坐嘆<lb/>
曰天下何時平乎遂奮筆畫松廟壁題詩曰幽人無俗<lb/>
<pb n="KR4e0223_WYG_007-2a"/>
懐寫此蒼龍骨九天風雨來飛騰作靈物葢宛然描出<lb/>
掲榜時一段光景矣意其䜟耶且侍御公一䟽原自鄱<lb/>
陽起因其後文移遍天下而英風之異仍見鄱陽若首<lb/>
尾應焉意有鬼神焉主張於其間耶殆非偶然也予曰<lb/>
委非偶然或謂予曰公苦矣若曰吾殺其身以及其家<lb/>
及其族又及其外親而無救於吾君也吾何以謝髙皇<lb/>
矣又若曰吾無救於吾君而人猶然被之名曰忠烈也<lb/>
曰乾坤正氣也吾何以謝天下後世矣公滋苦矣使公<lb/>
<pb n="KR4e0223_WYG_007-2b"/>
而覩是集祗益其痛耳殆可無紀予曰委可無紀或謂<lb/>
予曰嘗考國史初陳瑛請追戮周公是脩等文皇怒曰<lb/>
諸臣盡忠於太祖故盡忠於建文喋喋何為一日鬨傳<lb/>
建文帝尚在與諸逋臣為亂瑛宻以聞因恣意羅織蔓<lb/>
延無筭非文皇意也比仁皇嗣位遂行肆赦至今皇新<lb/>
詔尤稱浩蕩殊恩作述同心後先輝映明德逺矣然則<lb/>
英風之異非特為一胡公效靈實為天下之為胡公者<lb/>
效靈非特為天下之為胡公者效靈實為列聖效靈也<lb/>
<pb n="KR4e0223_WYG_007-3a"/>
殆不可無紀予曰委不可無紀伯子聞而訝之願得一<lb/>
言折衷無為兩可予曰謂偶然者所以表感應之機無<lb/>
常萬變而不測謂非偶然者所以表感應之理有常一<lb/>
定而不爽謂可無紀者所以表臣子之於君父不忍縁<lb/>
公家之急成一已之名謂不可無紀者所以表君父之<lb/>
於臣子不忍縁一時之忤掩萬世之節夫各有攸當也<lb/>
吾何敢執伯子豁然起曰觀也於前兩言有以識天人<lb/>
相與之際矣於後兩言有以識上下相與之際矣請籍<lb/>
<pb n="KR4e0223_WYG_007-3b"/>
而弁其端可乎予曰是惟伯子之命抑不佞又於侍御<lb/>
公見體國之忠於伯子見承命之孝矣是集行其於世<lb/>
教非小補也因并志之胡公名閏屠公名叔方丁丑進<lb/>
士<lb/>
　　願義編序<lb/>
澄江邵君貞菴恂恂如也而隱於醫其於醫聊寄而已<lb/>
不數數也而多竒效嘗客予涇里叩者不絶君隨手應<lb/>
之不為德亦不問其姓名也毎過予清言亹亹絶不及<lb/>
<pb n="KR4e0223_WYG_007-4a"/>
俗事間語及海内長者未嘗不欣然庶幾見之語及閭<lb/>
閻休戚狀未嘗不為攢眉也予心異之一日出一編視<lb/>
予曰此義田録也遡自范文正公迄於今凡聞公之風<lb/>
而興起者並録而附焉予詢其意答曰為天下必自齊<lb/>
家始齊家必自睦族始睦族必自義田始義田厚其生<lb/>
也於是乎有義塾義塾正其德也厚其生乃可以正其<lb/>
德也夫然後親親長長而天下平故曰必自義田始余<lb/>
之為是録數年矣未有以名也敢乞靈於子予喟然嘆<lb/>
<pb n="KR4e0223_WYG_007-4b"/>
曰仁哉君之用心也昔子貢問博施濟衆而夫子告之<lb/>
曰已欲立而立人已欲達而達人此非以博施濟衆為<lb/>
不可也已欲立而立人已欲達而達人乃其所以博施<lb/>
濟衆者也惟是曰施曰濟則取必於力曰欲則取必於<lb/>
願耳力有限願無窮有限則隘無窮則博有限則寡無<lb/>
窮則衆甚矣夫子之善言博施濟衆也今君之為是録<lb/>
也稽考詳矣咨求悉矣校閲精矣意念深矣百爾君子<lb/>
見而讀焉讀而感焉感而思焉思而效焉一人能為文<lb/>
<pb n="KR4e0223_WYG_007-5a"/>
正公君之願行於一人也人人能為文正公君之願行<lb/>
於人人也博施濟衆實始基之豈必功自已出哉於是<lb/>
遂命之曰願義編貞菴君曰善已而為之愀然者久之<lb/>
予曰何貞菴君乃曰先人浮山府君實抱斯志偃蹇一<lb/>
經蕭條四壁未有行也臨終手不肖而命曰若以范文<lb/>
正公為何人哉小子識之且若不聞舅氏恕齋髙公之<lb/>
訓乎髙公家故凉且割其田百畝贍族而自為文記之<lb/>
文具録中不肖撫今追昔實負先人其何言予悚然起<lb/>
<pb n="KR4e0223_WYG_007-5b"/>
曰君言及此且令予戚戚心動矣然而君之為是編正<lb/>
所以昭明浮山公之志而畢其願也予愧多矣因次第<lb/>
其語題之簡端以告世之讀是編者<lb/>
　　鶴峯先生詩集序<lb/>
予少時業聞邑中有鶴峯黄先生願為執鞭久矣㑹其<lb/>
孫應覺刻先生遺詩予受而卒業焉益灑然異之士方<lb/>
屈首佔畢朝誦夕諷所抉腸劖腎竭蹶而營者惟是舉<lb/>
子業之為皇皇耳即欲以其間吟弄風月㸃綴山川與<lb/>
<pb n="KR4e0223_WYG_007-6a"/>
騷人詞客爭竒莽不可得何先生之暇也始先生舉孝<lb/>
廉方當茂齡自後挾其經待詔金馬門且四十餘年而<lb/>
不一遘南北風塵所為耗其雄心者不少矣今讀其詩<lb/>
舂容爾雅發乎情止乎禮義了無不平之感何先生之<lb/>
適也應覺因從容言先生既久滯公車有同儕當路者<lb/>
推轂於時相所先生聞之一夕䇿馬出長安歸矣居里<lb/>
中監司守相多重其為人有同姓麗於法詭稱先生猶<lb/>
子以免還獻百金為夀先生笑而揮之不受也其自好<lb/>
<pb n="KR4e0223_WYG_007-6b"/>
類如此予作而嘆曰先生可謂超然於功名富貴之外<lb/>
矣濯濯靈臺一芥不緇時而出之萬籟干于有以哉有<lb/>
以哉<lb/>
　　遼陽稿序<lb/>
吾邑黄斗南先生髙風亮節海内傳誦而獨怪其文辭<lb/>
不少概見適先生之子思菴公檢㸃遺笥得遼陽稿付<lb/>
其孫懋勛梓行之仍寥寥耳乃昔荆川唐中丞與先生<lb/>
書曰易之蹇君子以反身脩德葢寂寥枯淡之中其所<lb/>
<pb n="KR4e0223_WYG_007-7a"/>
助於道心者為多也自儒者不知反身之義其髙者則<lb/>
激昂於文章氣節之域而其下者則遂沉酣濡首於蟻<lb/>
羶䑕腐之間如兄之志氣固已塵垢一世而與古之志<lb/>
士為徒矣不知近來反身之學得之于蹇者何如幸以<lb/>
教我張舜舉言兄自戍遼以來作詩幾四五本何以致<lb/>
多如此豈將以是自鳴其習坎心亨之樂耶或者窮愁<lb/>
羇旅無聊之思而姑託以自遣耶抑以寫其江湖之憂<lb/>
而致其去國繾綣不忘之愛如古離騷之作耶其無亦<lb/>
<pb n="KR4e0223_WYG_007-7b"/>
自擬於鐃歌鼓吹遼東都䕶之曲而與塞垣横槊之士<lb/>
同其慷慨而謳吟耶不然則枝葉無用之辭其足以溺<lb/>
心而愒日也久矣兄何取焉日課一詩不如日玩一爻<lb/>
一卦日玩一爻一卦不如黙而成之此之謂反身而奚<lb/>
有於枝葉無用之詞耶誦斯言也又惟恐先生之屑屑<lb/>
於文辭然者今所行亦僅上下二巻豈先生有感於中<lb/>
丞之言遂多刋落耶抑先生原不着意任其散失耶及<lb/>
讀先生詩大都風格遒勁神情開㧞其托物寄興徃徃<lb/>
<pb n="KR4e0223_WYG_007-8a"/>
多深長之思讀之輒為脉脉心動至如朱夏篇有曰僻<lb/>
居日三省舊愆發新愴自責篇有曰大言了無忌夷考<lb/>
胡不違又如新居篇有曰君王最得甄陶法苦志勞筋<lb/>
付此行東溪篇有曰丘園鐘鼎吾何擇話到經綸一厚<lb/>
顔又可見先生於其間所為磨礲鍜錬自有用力處此<lb/>
反身脩德之一證也然則詩何能溺心溺者自溺耳亦<lb/>
何能愒日愒者自愒耳中丞之言聊為先生助一鞭而<lb/>
已抑予始者傾仰先生如岩岩泰山疑不可得而親比<lb/>
<pb n="KR4e0223_WYG_007-8b"/>
先生拜賜環之命洊歴冏卿尋致其政而歸予脩諸生<lb/>
刺摳衣伏謁時先生方杜門養痾輒命季君扶而出見<lb/>
渾樸惇茂隤然如田夫野老瞻對之頃鄙吝頓消更令<lb/>
人不可得而踈竊意先生之所為得之於蹇者當自不<lb/>
淺此又反身修德之一證也由此觀之先生之詩便是<lb/>
先生之易時而有言時而無言其致一耳而何本末精<lb/>
粗之判哉予故特表而出之以為尚論者必叅究及此<lb/>
然後識得先生真靣目而作詩之多不多非所問也<lb/>
<pb n="KR4e0223_WYG_007-9a"/>
　　中丞懐魯周公䟽稿序<lb/>
中丞懐魯周公刻其前後䟽稿成貽書景逸髙伯子屬<lb/>
予序之予受而卒業焉作而嘆曰美哉是足以觀公矣<lb/>
事闗國本則有深乎其言之者如請建儲之䟽是也事<lb/>
闗國體則有竦乎其言之者如糾東封之䟽是也事闗<lb/>
國脉則有昌乎其言之者如崇道德重節義優録賢能<lb/>
之䟽是也事闗國憲則有炯乎其言之者如舉劾各屬<lb/>
賢否之䟽是也事闗國計則有懇乎其言之者如請停<lb/>
<pb n="KR4e0223_WYG_007-9b"/>
織造止　之䟽是也至於戊申救荒一事尤不勝苦心<lb/>
為之躊躇四顧為之拮据萬方為之寢食俱廢為之披<lb/>
肝膽瀝腎腸哀痛迫切一字一淚真有令人見之而不<lb/>
忍讀讀而不忍竟者則請蠲請賑諸䟽是也非夫正直<lb/>
忠厚合而為一其孰能幾焉是足以觀公矣然則遂足<lb/>
以盡公乎哉曰未也公雖慷慨任事乎而老成持重相<lb/>
機而發有發必中度所不可務在從容委婉潛移宻挽<lb/>
拯之㝠㝠之中不好明諍顯諌以為名髙亦不必功自<lb/>
<pb n="KR4e0223_WYG_007-10a"/>
已出詳具公待旦堂漫談其為政惟是虚衷下物孜孜<lb/>
求善常若不及朝有告焉朝而行之不俟晝矣晝有告<lb/>
焉晝而行之不俟夕矣凡此皆公一片真精神所注有<lb/>
不在僅僅指陳是非條畫利害間而已也者故䟽稿一<lb/>
編有目所共見有耳所共聞予得而言之夫人得而知<lb/>
之者也乃兹兩者則有目不必盡見有耳不必盡聞即<lb/>
見且聞亦多習而不察予得而言之夫人不得而盡知<lb/>
之者也夫豈惟不盡知甚且徃徃從而求多矣此予之<lb/>
<pb n="KR4e0223_WYG_007-10b"/>
所以有慨於中特為表而出之也公聞之謝曰有是哉<lb/>
語至此即予亦不自知其何為而然也則又曰語至此<lb/>
向來委有格於時勢之難齊不能盡慊諸已者矣其何<lb/>
以辭於人則又曰語至此於今尚有限於耳目之易局<lb/>
不能遽悉諸人者矣其又何以酬子之言也予復作而<lb/>
嘆曰美哉若是乎公之心之無窮也以此觀公庶幾足<lb/>
以盡公也已今三吳諸父老方日夜竭蹶北走相與叫<lb/>
閶闔而乞借公直指鄧公且為特䟽以請聖天子眷顧<lb/>
<pb n="KR4e0223_WYG_007-11a"/>
東南行有惠命所以究公之無窮者當於是乎在予尚<lb/>
得而論次之請執管以俟<lb/>
　　萬厯奏議序<lb/>
國家之患莫大於壅壅者上下各判之象也是故大臣<lb/>
持禄不肯言小臣畏罪不敢言則壅在下幸而不肯言<lb/>
者肯言矣不敢言者敢言矣究乃格而不報則壅在上<lb/>
壅在下則上孤壅在上則下孤之二者皆大亂之道也<lb/>
伏見我皇上聰明睿知方軌三五然而御極以來二患<lb/>
<pb n="KR4e0223_WYG_007-11b"/>
遞見何也説者以為下不自壅殆有為之上者然上不<lb/>
自壅殆有為之下者然遡丁丑綱常諸䟽政府不欲宣<lb/>
付史館遂遷怒於執簡諸君嗣是愈出愈巧率假留中<lb/>
以泯其跡令言者以他事獲罪不以言獲罪至於邇年<lb/>
且欲并邸報禁之其故可知已乃壬午一變公道屈焉<lb/>
而忽伸戊申再變公論鬱焉而忽暢又足以發明我皇<lb/>
上之果未嘗有負於天下天下之果未嘗敢有負於皇<lb/>
上卒之伸者仍屈暢者仍欝又足以發明致壅之由根<lb/>
<pb n="KR4e0223_WYG_007-12a"/>
深蒂固非一時所得而猝投宜乎論世君子俯仰江陵<lb/>
四明之間益不能不三太息也予友采于吳子自少承<lb/>
尊甫復菴先生庭訓磊落有志操既為御史朝拜官而<lb/>
夕抗䟽直聲大著廵方之暇蒐輯三十年奏議若干牘<lb/>
分若干巻凡先後留中與當路所不欲行於世者悉付<lb/>
剞劂予讀而有感焉均比肩事主爾容容者盡肉食也<lb/>
一夫慷慨曹起詬之不曰好名則曰躐進矣均建言爾<lb/>
犯乗輿韙者十七犯要津非者十九以君子攻小人曰<lb/>
<pb n="KR4e0223_WYG_007-12b"/>
何刻也不爾影響風聞者也以小人摘君子曰何快也<lb/>
烏有者左劵矣愚誠不知其所以然而然徐而察之顛<lb/>
倒于當局而旁觀否[言*翕]訿于衣冠而道路輿厮否誶于<lb/>
大庭而平旦隠衷否譁于眉睫而事定否愚又不知其<lb/>
所以然而然於此可以稽世變可以觀人心可以卜士<lb/>
氣可以叅善敗得失之幾昭徃而惕來采于之功逺矣<lb/>
抑予更願有獻焉李忠定曰天下之理誠與疑明與闇<lb/>
而已由誠明推之可以至於堯舜由疑闇推之其患將<lb/>
<pb n="KR4e0223_WYG_007-13a"/>
不可勝言願以是為皇上獻求所以至於堯舜者蘇文<lb/>
定曰天下有重臣有權臣權臣天下不可一日有而重<lb/>
臣天下不可一日無也願以是為執政獻求所以為重<lb/>
臣者至於言官操天下之是非天下又操言官之是非<lb/>
葢言之不可不慎如此也願以是為臺省獻求所以信<lb/>
於天下者太初鄭子聞之喜曰亮哉其究弊也專而核<lb/>
得㧞本塞源之義矣其責善也普而公得交脩共濟之<lb/>
義矣率斯以徃天下直運之掌耳夫何壅之與有遂以<lb/>
<pb n="KR4e0223_WYG_007-13b"/>
語采于采于曰是固予輯是編之意也<lb/>
　　重刻萬厯丙子南畿同年録序<lb/>
萬厯丙子南畿序齒録凡再刻矣歲乙巳孟威沈子復<lb/>
謀新之其於世系加詳焉逺及髙曾旁及羣從靡不具<lb/>
備葢倣其先府君嘉靖癸卯科例也刻成緘而視予命<lb/>
之序予讀之脉脉心動自丙子至今僅僅三十年耳諸<lb/>
列於籍者已大半作古人矣撫巻徘徊百感陡集幸於<lb/>
其間尚留得此身無恙豈不可喜雖然進德脩業其難<lb/>
<pb n="KR4e0223_WYG_007-14a"/>
如登日徃月來其易如奔即復三十年曾幾何哉又豈<lb/>
不可懼已伏而思之凡此皆係於人之自立與否耳能<lb/>
自立且有與天壤俱無窮者存區區目前脩短曾何足<lb/>
論如其不然則亦草木同腐而已縱及期頤徒然浪擲<lb/>
光隂將焉用之然則逝者未足悲存者未足恃其喜其<lb/>
懼别應有在吾黨所宜汲汲而猛省也於是重甫華子<lb/>
立之姜子共語憲曰沈子不逺三千里而屬子子其無<lb/>
忘予為二子誦其説二子曰吾向者見沈子之用心逺<lb/>
<pb n="KR4e0223_WYG_007-14b"/>
也一體之仁也今者又見子之用心近也交脩之義也<lb/>
請以聞於同籍諸兄弟庶幾相與共圖無負斯録哉<lb/>
　　石幢葉氏宗譜序<lb/>
吾邑葉參之廷尉釋褐二十餘年什一在官什九在告<lb/>
家徒四壁恬穆自如其於富貴功名已嗒焉而忘之矣<lb/>
一日縱覽乎石幢之墟仰而見夫九峯之峩峩送青來<lb/>
也俯而見夫䨇河之鱗鱗將緑遶也喟然嘆曰夫非吾<lb/>
祖無名公自吳江之同里杖策而游於斯欣然以為佳<lb/>
<pb n="KR4e0223_WYG_007-15a"/>
勝脱然舎其故而就之者耶迄今且數世矣振振繩繩<lb/>
誰之貽也若之何委諸草莽因退而謀諸其從兄懋拱<lb/>
於是懋拱為作宗譜已而曰是譜其貌未譜其神也因<lb/>
進而謀諸其畏友尤卭州伯聲於是伯聲為作世德傳<lb/>
既成參之讀之喜遂合而梓之擕以示予囑曰願有以<lb/>
詔我宗人予謝曰懋拱之為譜也教親親也若者一家<lb/>
興仁矣伯聲之為傳也教賢賢也若者一家興讓矣予<lb/>
復何言參之曰雖然必有以詔我予曰誠為參之計則<lb/>
<pb n="KR4e0223_WYG_007-15b"/>
有二焉一者體其在反而求之乎一者用其在推而廣<lb/>
之乎是故親自我親本其心實有一種油然不忍之意<lb/>
而非以為徇也賢自我賢本其心實有一種肅然不敢<lb/>
之意而非以為矯也此反求之説也是故由其親以及<lb/>
人之親胥而煦之不忍之中而親親之分量始圓也由<lb/>
其賢以及人之賢胥而攝之不敢之中而賢賢之分量<lb/>
始圓也此推廣之説也夫然後内之可以盡已外之可<lb/>
以盡人逺之可以葆無名公之樸而䖍厥始近之可以<lb/>
<pb n="KR4e0223_WYG_007-16a"/>
發樂善諸公之光而厚厥終乃所謂譜其神非譜其貌<lb/>
也是在參之而已參之謝曰語至此不佞其何能顓而<lb/>
承之請籍而詔我宗人相與朝夕共佩服焉以庶幾於<lb/>
萬分一哉惟兹石幢其永永拜子之賜<lb/>
　　貴溪縣志序<lb/>
京口惺宇錢侯為貴溪之四年而政成嘗一日問左右<lb/>
邑有志乎對曰未也喟然嘆曰知縣之謂何於是退而<lb/>
圖所為志凡八月而志成因屬其同年安封部乞予序<lb/>
<pb n="KR4e0223_WYG_007-16b"/>
而自掇志之大都視予予閲之既謂封部曰今日之志<lb/>
衆為政異日之志侯為政不佞何能贊一辭封部曰何<lb/>
也予曰侯言之矣當景泰時有張廣文鐸曾創志草而<lb/>
獨缺人物與無志同萬厯初容菴伍公開局纂修半已<lb/>
就緒㑹内召去不果幸有庠生汪如汲曽以文行受知<lb/>
伍公出其所著闡幽志一巻并其所與故友張楫共抄<lb/>
私志一書質以走平日所咨考誠足相叅乃具請監司<lb/>
集諸生於象山書院日稽月訂博取而約裁之其為綱<lb/>
<pb n="KR4e0223_WYG_007-17a"/>
者八為目者五十至於人物一欵尤極慎重必户問而<lb/>
家訪焉是則萃一邑之耳以為耳而不敢自用其聰也<lb/>
萃一邑之目以為目而不敢自用其明也故曰今日之<lb/>
志衆為政抑聞之有朱邑而後天下萬世靡不知有桐<lb/>
鄉也有魯恭而後天下萬世靡不知有中牟也何者邑<lb/>
以人重不能為人重也憶昔丁丑戊寅間侯兩叔氏讀<lb/>
書涇上翩翩競爽頃年玉沂别駕時過東林於切磋之<lb/>
誼甚茂侯之家學居然可想及其為令務在潔已而愛<lb/>
<pb n="KR4e0223_WYG_007-17b"/>
民諸惠政班班可述至於賦役一事尤極詳審所更定<lb/>
官收官解之法上下便之當事者且以式於通省焉宜<lb/>
邑之父老子弟無不人人歌咏侯矣而今而徃願益加<lb/>
勉焉以無替厥初將邑之父老子弟無不世世歌咏侯<lb/>
矣然則是邑也不遂與桐鄉中牟鼎耀千古乎哉故曰<lb/>
異日之志侯為政封部曰善矣夫子之言志也是足為<lb/>
侯之𤣥晏矣遂書以復於侯<lb/>
　涇臯藏稿巻七<lb/>
</p>
<p>
</p>
  </div>
</body>
</text>
</TEI>
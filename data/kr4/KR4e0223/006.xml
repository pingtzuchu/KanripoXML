<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇臯藏稿卷六</head> <lb/>
    <p>
<pb n="KR4e0223_WYG_006-1a"/>
欽定四庫全書<lb/>
　涇臯藏稿卷六<lb/>
　　　　　　　　　　　明　顧憲成　撰<lb/>
　　朱子節要序<lb/>
昔朱子與東萊吕子㑹於寒泉精舎相與讀周子程子<lb/>
張子之書歎其廣大閎博若無津涯而懼初學者不知<lb/>
所入因共掇其要為一編分十四卷名曰近思録友人<lb/>
髙雲從讀而珍之以為四先生之後能繼其道發明而<lb/>
<pb n="KR4e0223_WYG_006-1b"/>
光大之者無如朱子亦取朱子全書掇其要為一編分<lb/>
十四卷悉準近思録之例不敢擬於近思録也而題之<lb/>
曰節要間以示予予受而卒業焉為之喟然太息世之<lb/>
言朱子者鮮矣彼其意皆不滿於朱子也予竊疑之非<lb/>
不滿也殆不便也何者世好竒朱子以平平則一毫播<lb/>
弄不得髙明者遏於無所逞而厭之世好圓朱子以方<lb/>
方則一毫假借不得曠達者苦於有所束而憚之故不<lb/>
便也以其不便也於是乎從而為之辭吾以為平彼以<lb/>
<pb n="KR4e0223_WYG_006-2a"/>
為凡為陋若曰夫豈誠有厭焉不肯俯而襲惜其傷於<lb/>
卑耳吾以為方彼以為矯為亢若曰夫豈誠有憚焉不<lb/>
能仰而模惜其傷於髙耳故不滿也内懐不便之實外<lb/>
著不滿之形不便之實根深蒂固而不滿之形遂成而<lb/>
不可解宜乎世之言朱子者鮮矣乃雲從之於朱子懇<lb/>
懇如是且謂學者不知朱子必不知孔子抑何信之深<lb/>
也非其超然獨立不受變於流俗夫孰得而幾之乎此<lb/>
余之所以喟然太息也然則朱子其孔子乎曰孔子依<lb/>
<pb n="KR4e0223_WYG_006-2b"/>
乎中庸遯世不見知而不悔平之至也十五而志學七<lb/>
十而從心不踰矩方之至也朱子希孔子者也是故論<lb/>
造詣顔孟猶有歉焉論血脉朱子依然孔子也雲從之<lb/>
為是編正欲人認取血脉耳血脉誠真随其所至大以<lb/>
成大小以成小皆可以得孔子之門而入倘不其然即<lb/>
有殊能絶識超朱子而上去孔子彌逺雲從弗屑也讀<lb/>
者以是求之斯得之矣<lb/>
　　朱子二大辨序<lb/>
<pb n="KR4e0223_WYG_006-3a"/>
昔朱子有曰海内學術之弊不過兩説江西頓悟永康<lb/>
事功若不竭力明辨此道無由得明予弟季時讀其言<lb/>
憮然有感遂取其所與象山龍川兩先生徃復數書輯<lb/>
而行之名曰朱子二大辨諸有與兩説互發者亦附録<lb/>
焉而謂予曰惟今日學術之弊亦然苐昔也頓悟事功<lb/>
分而為二今也并而為一其害更不可言耳不知朱子<lb/>
而在又何以為計予曰難哉必也其反經乎已而曰亦<lb/>
須𢷬其窠巢始得季時曰何言乎窠巢予曰即邇時論<lb/>
<pb n="KR4e0223_WYG_006-3b"/>
性家所愛舉揚無善無惡四字是也此四字是最𤣥語<lb/>
是最巧語又是最險語季時曰願聞其説予曰謂人之<lb/>
心原自無善無惡也本體只是一空謂無善無惡惟在<lb/>
心之不着於有也善惡必至兩混空則一切掃蕩其所<lb/>
據之境界為甚超故𤣥也世之談頓悟者大率由此入<lb/>
耳混則一切包裹其所開之門户為甚寛故巧也世之<lb/>
談事功者大率由此出耳𤣥則握機自巧巧則轉機益<lb/>
𤣥其法上之可以張皇幽渺而影附於至道下之可以<lb/>
<pb n="KR4e0223_WYG_006-4a"/>
儌名儌利而曲濟其無忌憚之私故險也世之浮游於<lb/>
兩端之中而内以欺已外以欺人者大率就此播弄耳<lb/>
試與勘破無論其分而為二者一髙一下人得共指而<lb/>
共視之無從逃匿即其并而為一者亦見首尾衡决渙<lb/>
然披離無從凑泊矣何者奪其所恃也然則朱子而在<lb/>
其所為今日計亦可知已季時曰人言象山禪學也龍<lb/>
川霸學也信乎曰聞諸朱子南渡以來八字着脚理㑹<lb/>
着實功夫者惟予與子静二人何敢目之曰禪惟其見<lb/>
<pb n="KR4e0223_WYG_006-4b"/>
太㨗持論太髙推極末流之弊恐究竟不免使人墮入<lb/>
漭蕩中龍川自負一世英雄其與朱子書稱天地人為<lb/>
三才人生只要做個人立意皎然何敢目之曰覇惟其<lb/>
才太露行徑太竒推原發論之地恐合下便已渾身倒<lb/>
入功利中况象山言惡能害心善亦能害心豈非即吾<lb/>
之所謂空而龍川義利雙行王覇並用上下三代唐漢<lb/>
之間欲攪金銀銅鐵鎔為一器豈非即吾之所謂混由<lb/>
此觀之其大指亦自分明特未及直截道破耳予又閲<lb/>
<pb n="KR4e0223_WYG_006-5a"/>
朱子所著胡五峯知言疑義其於無善無惡之辨最為<lb/>
分明特未及剖到兩家安身立命處在此其受病處亦<lb/>
在此并與一口道破耳要而言之此一重公案實二大<lb/>
辨之所歸宿㧞本塞源之論也然則朱子而在其所為<lb/>
今日計益可知已抑予竊有懼焉凡人之情於其受病<lb/>
處未有不畏而却者也於其安身立命處未有不戀而<lb/>
留者也惟是安身立命處即其受病處幾微之間固已<lb/>
易眩而難決况吾方見以為受病處而彼且見以為安<lb/>
<pb n="KR4e0223_WYG_006-5b"/>
身立命處則其説益牴牾而不入矣夫誰得而奪之論<lb/>
至於此誠不知朱子而在何以為今日計也於是刻二<lb/>
大辨成季時請序予因次第其語授之葢以為是天地<lb/>
間公共事而思求助於有道相與釋去其懼云爾<lb/>
　　刻學蔀通辨序<lb/>
東粤清瀾陳先生嘗為書著朱陸之辨而曰此非所以<lb/>
㧞本塞源也於是乎搜及佛學而又曰此非所以端本<lb/>
澄源也於是乎特掲吾儒之正學終焉總而名之曰學<lb/>
<pb n="KR4e0223_WYG_006-6a"/>
蔀通辨大指取裁於程子本天本心之説而多所獨見<lb/>
後先千萬餘言其憂深其慮逺肫懇迫切如拯溺救焚<lb/>
聲色俱變至為之狂奔疾呼有不自知其然者内黄蛟<lb/>
嶺黄公受之先生奉為世寳什襲而授厥嗣直指雲蛟<lb/>
公雲蛟公顧諟庭訓憮惋時趨謂盱眙令禮庭吳侯嘗<lb/>
讀書白鹿洞出以示之侯慨然請任剞劂之役而其邑<lb/>
人慕岡馮子為問序於不佞先是髙安宻所朱公從吾<lb/>
邑髙存之得朱子語類屬其裔孫諸生崇沐校梓且次<lb/>
<pb n="KR4e0223_WYG_006-6b"/>
第行其全集與小學近思録諸編及聞是役也崇沐復<lb/>
欣然樂佐厥成相望數百里間一時聲氣應合俯仰山<lb/>
川陡覺神旺不佞憲作而嘆曰美哉諸君子之注意於<lb/>
正學也有如是哉其不謀而契也吾道其將興乎何幸<lb/>
身親見之也已伏而思曰朱陸之辨凡幾變矣而莫之<lb/>
定也由其各有所諱也左朱右陸既以禪為諱右朱左<lb/>
陸又以支離為諱宜乎競相持而不下也竊謂此正不<lb/>
必諱耳就兩先生言尤不當諱何也兩先生並學為聖<lb/>
<pb n="KR4e0223_WYG_006-7a"/>
賢者也學為聖賢必自無我入無我而後能虚虚而後<lb/>
能知過知過而後能日新日新而後能大有我反是夫<lb/>
諱我心也其發脉最微而其中於人也最粘膩而莫解<lb/>
是無形之蔀也其為病病在裡若意見之有異同議論<lb/>
之有出入或近於禪或近於支離是有形之蔀也其為<lb/>
病病在表病在表易治也病在裡難治也是故君子以<lb/>
去我心為首務予於兩先生非敢漫有左右也然而嘗<lb/>
讀朱子之書矣其於所謂支離輒認為已過悔艾刻責<lb/>
<pb n="KR4e0223_WYG_006-7b"/>
時見乎辭曾不一少恕焉嘗讀陸子之書矣其於所謂<lb/>
禪藐然如不聞也夷然而安之終其身曾不一置疑焉<lb/>
在朱子豈必盡非而常自見其非在陸子豈必盡是而<lb/>
常自見其是此無我有我之證也朱子又曰子静所説<lb/>
專是尊德性事而某平日所論却是道問學上多今當<lb/>
反身用力去短集長庶幾不墮一邊耳葢情語也亦遜<lb/>
語也其接引之機微矣而象山遽折之曰既不知尊德<lb/>
性焉有所謂道問學何歟將朱子於此果有所不知歟<lb/>
<pb n="KR4e0223_WYG_006-8a"/>
抑亦陸子之長處短處朱子悉知之而朱子之喫𦂳處<lb/>
陸子未之知歟昔子路使子羔為費宰孔子賊之乃曰<lb/>
有民人焉有社稷焉何必讀書然後為學彼其意寧不<lb/>
謂是向上第一義而竟以佞見訶也其故可知已是故<lb/>
如以其言而已矣朱子岐德性問學為二象山合德性<lb/>
問學為一得失判然如徐而求其所以言則失者未始<lb/>
不為得而得者未始不為失此無我有我之别也然則<lb/>
學者不患其支離不患其禪患其有我而已矣辨朱陸<lb/>
<pb n="KR4e0223_WYG_006-8b"/>
者不須辨其孰為支離孰為禪辨其孰為有我而已矣<lb/>
此實道術中一大闗鍵非他小小牴牾而已也者敢特<lb/>
為吳侯誦之惟慕岡子進而裁焉且以就正於雲蛟公<lb/>
不審與蛟嶺公授受之指有當萬分一否也<lb/>
　　心學宗序<lb/>
自釋氏以空為宗而儒者始惡言空矣邇時之論不然<lb/>
曰心本空也空空孔子也屢空顔子也奈何舉而讓諸<lb/>
釋氏則又相率而好言空予竊以為空者名也要其實<lb/>
<pb n="KR4e0223_WYG_006-9a"/>
當有辨焉無聲無臭吾儒之所謂空也無善無惡釋氏<lb/>
之所謂空也兩者之分毫釐千里混而不察㮣以釋氏<lb/>
之所謂空當吾儒之所謂空而心學且大亂于天下非<lb/>
細故也夫善心體也在貌曰恭在言曰從在視曰明在<lb/>
耳曰聰在思曰睿在父子曰親在君臣曰義在夫婦曰<lb/>
别在長幼曰序在朋友曰信如之何其無之也則曰吾<lb/>
所謂無非斷滅也不着于善云爾嘗試反而觀之即心<lb/>
即善原是一物非惟無所容其着而亦何所容其不着<lb/>
<pb n="KR4e0223_WYG_006-9b"/>
也且着不着念頭上事耳難以語心即虞其着去其着<lb/>
而可矣善曷與焉而并去之也嗟嗟古之君子所為兢<lb/>
兢業業終其身捧持而不墜者今之君子所視為𤨏𤨏<lb/>
而等諸土苴者也古之君子所為孜孜亹亹終其身好<lb/>
樂之而不倦者今之君子所視為拘拘而等諸桎梏者<lb/>
也視為𤨏𤨏則必疑其落在方隅非最上妙義厭薄而<lb/>
不屑視為拘拘則必病其添我障礙非本來靣目掃蕩<lb/>
而不留夫善何負於人而不譽之甚如此也是且不識<lb/>
<pb n="KR4e0223_WYG_006-10a"/>
善安能識心乃影響而混言空有過而詰之輒曰無聲<lb/>
無臭之宻詮固如是其亦弗思而已矣無聲無臭見以<lb/>
善為精而為之模寫之辭也真空也無善無惡見以善<lb/>
為粗而為之破除之辭也影空也夫豈可以强而附㑹<lb/>
哉是故始也認子作賊卒也認賊作子名曰心學實心<lb/>
學之蠧耳何者失其宗也吕亂秦牛亂晉釋亂儒一也<lb/>
予為是有概於中久矣乃今何幸得本菴方先生先生<lb/>
少而嗜學長而彌敦老而不懈一言一動一切歸而證<lb/>
<pb n="KR4e0223_WYG_006-10b"/>
諸心為諸生祭酒二十餘年領歲薦竟棄去優游川巖<lb/>
嗒然無事而獨有感於世之談心徃徃以無善無惡為<lb/>
宗也輒進而證諸六經四子及諸大儒凡其言之有闗<lb/>
於心者悉裒而次之其有引而未發發而未竟者各為<lb/>
手拈數語究晰指歸要以明善為心體非為心累又以<lb/>
明此體即實而空非離實而空也編成命曰心學宗庶<lb/>
幾學者一覽而洞見聖賢之心因而自見其心即惡言<lb/>
空者於此識得吾之所謂空自不必以似廢真而過有<lb/>
<pb n="KR4e0223_WYG_006-11a"/>
所諱即好言空者於此識得彼之所謂空自不容以似<lb/>
亂真而漫無所别滔滔狂瀾先生其砥柱之矣㑹先生<lb/>
之子魯岳公來按我吳出以視兵憲虚臺蔡公公韙之<lb/>
授宜興喻侯梓行公諸同志謂予宜有言葢昔王文成<lb/>
之掲良知自信易簡直截可俟百世委為不誣而天泉<lb/>
證道又獨標無善無惡為第一諦焉予竊惟良即善也<lb/>
善所本有還其本有惡所本無還其本無是曰自然夷<lb/>
善為惡絀有為無不免費安排矣以此論之孰為易簡<lb/>
<pb n="KR4e0223_WYG_006-11b"/>
孰為支離孰為直截孰為勞攘詎不了了然則先生是<lb/>
編正所以闡明良知之藴假令文成復起亦應首肯蔡<lb/>
公亟加表章可謂於風靡波蕩之中獨具隻眼者也其<lb/>
所補于人心不小矣遂忘其僭而為之序先生名學漸<lb/>
桐城人魯岳公名大鎮蔡公名獻臣同安人喻侯名致<lb/>
知新建人<lb/>
　　中丞脩吾李公漕撫小草序<lb/>
予讀中丞脩吾李公漕撫小草次第及海内諸君子所<lb/>
<pb n="KR4e0223_WYG_006-12a"/>
論著其於公致主之恭徇主之勇悟主之巧得主之竒<lb/>
﨑嶇艱險之苦心旋轉補浴之壯略詳哉其言之矣惟<lb/>
是予交公最久習公最深竊又有窺於一斑也始公艱<lb/>
於得子已乃連舉數丈夫予為色喜貽書賀之而曰願<lb/>
公自愛公之身非公之身也宗社之身也且申之曰公<lb/>
之身非公之身也宇宙之身也願公自愛公笑而謝曰<lb/>
不佞生平喜讀書於今益甚徃徃午夜始就寢即鉛槧<lb/>
書生未必若斯之勤也夫固曰是可以尚友千古發我<lb/>
<pb n="KR4e0223_WYG_006-12b"/>
神智作我典刑抑亦曰是可以收拾精神并歸一路不<lb/>
令旁泄有無限受益處耳若妄自菲薄以危其身而憂<lb/>
知己惡乎敢惡乎敢予聞之忽不覺悚然心折也已晉<lb/>
總漕望實日益上予欲借以嘗公稍稍貽書張之比於<lb/>
古之鉅公長者公驚而起曰噫是何言也不佞落拓人<lb/>
耳自與君周旋始有聞受事以來兢兢業業不敢毫髪<lb/>
放過特恥效俗人飾邊幅裝格套於青天白日之下作<lb/>
鬼魅技耳且夫性分無窮職分無窮心分無窮堯舜事<lb/>
<pb n="KR4e0223_WYG_006-13a"/>
業亦如太虚浮雲一㸃而况其凡乎嘻是何言也君且<lb/>
休矣予聞之愈不覺悚然心折也嗚呼微矣先正論人<lb/>
有聖賢豪傑二品又言豪傑而不聖賢者有之未有聖<lb/>
賢而不豪傑者也是故豪傑大處不走作聖賢小處不<lb/>
滲漏豪傑於天下之事處之常若有餘聖賢於天下之<lb/>
事處之常若不足豪傑作用在功能意氣之中聖賢作<lb/>
用在功能意氣之外跡公之洗心勑慮乃爾駸駸乎由<lb/>
豪傑而上矣憶昔寧陵新吾吕公嘗與公論學公目為<lb/>
<pb n="KR4e0223_WYG_006-13b"/>
迂濶去之由今觀之世之所為營營逐逐不憚决性命<lb/>
而趨之者既公之所陋而不屑為而公之所為潛磨宻<lb/>
鍜期自致於純一者又世之所笑而不肯為然則語迂<lb/>
濶者宜莫如公何以猥見厭薄即公猥見厭薄竊意向<lb/>
所指為迂濶者應别有在而惜乎未及竟其説也異日<lb/>
予請得就公竟之而聊為之引其端且以待讀是編者<lb/>
共叅焉<lb/>
　　景素于先生億語序<lb/>
<pb n="KR4e0223_WYG_006-14a"/>
白沙陳子之詩曰朝市山林俱有事今人忙處古人閒<lb/>
旨哉乎其言之也雖然古人自有忙者存特其所謂忙<lb/>
非今人所謂忙耳今人所謂忙出則競名處則競利為<lb/>
一身計也古人所謂忙出則行道處則明道為天下萬<lb/>
世計也是故以一身計言謂今人忙處古人閒可也以<lb/>
天下萬世計言謂今人閒處古人忙可也予觀景素先<lb/>
生其庶幾焉先生峩峩華胄冠冕江東乃能超然自㧞<lb/>
寧静澹泊絶無靡麗之好可謂不知有其家矣既成進<lb/>
<pb n="KR4e0223_WYG_006-14b"/>
士敭歴中外望實鬱起一旦敝屣棄之可謂不知有其<lb/>
官矣然而方為諸生發憤下帷尚友千古至於忘寢忘<lb/>
飡不少暇逸已司理江右惟是洗寃澤物夙夜孜孜入<lb/>
郎客曹恪共厥職尺寸不假㑹目擊時事有所不可於<lb/>
意抗疏具言之至再至三卒以取忤罷歸身既隱矣猶<lb/>
日手一編不減諸生時也且誦且繹久之胸中之藏淵<lb/>
涵勃發不能自遏乃稍稍筆之書間出所著億語示予<lb/>
其言根極理要切於日用如布帛菽粟寒者可以為衣<lb/>
<pb n="KR4e0223_WYG_006-15a"/>
饑者可以為食至語及學術邪正之際輒三致意焉語<lb/>
及世道人心升降之際輒又愀然改容太息而言之若<lb/>
疾痛之在躬也絶不減立朝時由前則於一身計何泄<lb/>
泄也今人忙處正先生閒處也由後則於天下萬世計<lb/>
何懇懇也今人閒處正先生忙處也如先生者不當於<lb/>
古人中求之耶予忝附庚辰之籍雅嚴事先生不敢以<lb/>
雁行進賴先生不予棄左提右挈俾無墮落自省於先<lb/>
生閒處猶能步趨焉於先生忙處寥乎其未有當也適<lb/>
<pb n="KR4e0223_WYG_006-15b"/>
先生命予序其億語僣為論次如此亦因以自朂云<lb/>
　　五經繹序<lb/>
盱江鄧潛谷先生著有五經繹十五巻其門人心源左<lb/>
公來按兩浙持以示嘉禾曹司理爰授錢塘令聶侯校<lb/>
而梓之侯將公之命屬予為序予受而卒業焉作而嘆<lb/>
曰美哉洋洋乎其思深其識正其指逺其詞文出入今<lb/>
古貫穿百氏不主一説不執一見而卒自成一家言粹<lb/>
如也斯已偉矣則又曰是先生之所為繹也非其所以<lb/>
<pb n="KR4e0223_WYG_006-16a"/>
繹也吾聞先生研精性命卓有領㑹而不為𤣥譚眇論<lb/>
髙自標榜歸而脩諸日用之間庸德之行庸言之謹如<lb/>
臨如履尺寸靡忒孝友孚於家庭忠信孚于井里久之<lb/>
名實充溢逺邇傾嚮當宁聞之徴書儼然及衡門焉崇<lb/>
仁新㑹以來于斯為烈天下傳而艷之而先生方逡廵<lb/>
謝不克其自視彌下其切磨於德業彌篤易之精微書<lb/>
之疏通詩之思無邪禮之母不敬春秋之深切著明庶<lb/>
幾其身親體之矣是先生之所以繹也則又曰是先生<lb/>
<pb n="KR4e0223_WYG_006-16b"/>
之所以自為繹也非吾儕之所以為先生繹也吾嘗一<lb/>
再侍心源公於虞山梁水之間竊見其坦而莊詳而不<lb/>
迫敦慤而有章諸所提唱一切本諸自得津津沁人退<lb/>
而考其行事惟是興教正俗為亹亹旌淑别慝風規皎<lb/>
如先生之道於斯著矣而今而徃覽者果能由公以達<lb/>
於先生由先生以達於五經又能一引而十十引而百<lb/>
百引而千相漸相磨人人身親體之不僅作訓詁觀是<lb/>
吾儕之所以為先生繹也嗟乎五經一心也其在古先<lb/>
<pb n="KR4e0223_WYG_006-17a"/>
聖賢者猶之乎其在先生也其在先生者猶之乎其在<lb/>
公也其在公者猶之乎其在各人也無毫髪餘也反而<lb/>
求之其在各人者猶之乎其在公也其在公者猶之乎<lb/>
其在先生也其在先生者猶之乎其在古先聖賢也無<lb/>
毫髪欠也而其究判然懸絶至倍蓰無筭何也夫先生<lb/>
之為是繹將以闡徃詔來聨絡千古之上下而為一胥<lb/>
入於聖賢之域者也今先生不可作已而遺編具在以<lb/>
承以啓實公之責夫豈惟公之責實吾儕之責因備論<lb/>
<pb n="KR4e0223_WYG_006-17b"/>
其指期共朂焉鄧先生名元錫左公名宗郢曹司理名<lb/>
光德聶侯名心湯<lb/>
　　崇正文選序<lb/>
吾邑勵菴先生崇正文選成有過予而問曰先生之為<lb/>
兹選也其㫖云何予曰懼世之爭趨竒而為之坊也曰<lb/>
竒何容易吾獨患無竒耳果有竒不必坊也而況世之<lb/>
所謂竒者亦不必竒也徃徃舎大道而旁馳騖殉影響<lb/>
而工掇拾是故竒於古則之而為墳索汲冢竒於秘則<lb/>
<pb n="KR4e0223_WYG_006-18a"/>
之而為金簡玉册竒于博則之而為石簣酉陽竒于解<lb/>
則之而為貝函靈籙若然者果竒耶非耶驟而觀之其<lb/>
所自命偃然直凌千古而上徐而按之率以艱深之辭<lb/>
文淺易之識設有人焉從旁㸃破多是向來餘滓殘瀝<lb/>
不知為人吐而嚼嚼而吐凡幾矣何竒之與有予曰然<lb/>
則如之何而後可以稱竒曰竒之為言一而無偶之謂<lb/>
也若兹編其幾之矣嘗試論之六經畢一變而為左國<lb/>
矣乃左國之後還有左國乎否而猶未也再變而為班<lb/>
<pb n="KR4e0223_WYG_006-18b"/>
馬矣乃班馬之後還有班馬乎否而猶未也三變而為<lb/>
韓柳歐蘇矣乃韓柳歐蘇之後還有韓柳歐蘇乎否之<lb/>
數君子豈非自性自靈自心自神後先頡頏宇宙之間<lb/>
各各自操把柄自出手眼自為千古者耶故夫先生之<lb/>
所謂正實予之所謂竒而世之所謂竒要不過竒之優<lb/>
孟也予曰信哉能知文之正者無如先生能知文之竒<lb/>
者亦無如先生也先生可謂深於文矣然則今之為文<lb/>
何尊而可曰不為左國也者乃能為左國不為班馬也<lb/>
<pb n="KR4e0223_WYG_006-19a"/>
者乃能為班馬不為韓柳歐蘇也者乃能為韓柳歐蘇<lb/>
先生兹選聊以示鞭影耳必字擬而句模之非其指矣<lb/>
不可不代先生道破予為首肯㑹先生之甥瞿星卿氏<lb/>
督學楚中請曰楚士多竒願以此風之先生許焉而屬<lb/>
予序予遂述之為楚士告覽者誠繹是説而存之其於<lb/>
文也思過半矣雖然吾寧獨僅僅為楚士告而所以為<lb/>
楚士告者又寧獨僅僅進之於文而已也是在星卿哉<lb/>
是在星卿哉先生名䇿字懋揚辛未進士歴官太僕寺<lb/>
<pb n="KR4e0223_WYG_006-19b"/>
卿生平不好皎皎之行而恬穆守正始終如一其為兹<lb/>
選葢絶類其人云<lb/>
　　信心草序<lb/>
余仲兄有竒質始成童受句讀輒心通既長以病中免<lb/>
已余從原洛張先生游先生與仲兄語而異之勸令務<lb/>
學仲兄謝曰時已過矣何為先生不聽强而授之二題<lb/>
援筆立就落落多竒先生讀之大驚曰吾固知子非庸<lb/>
人也尋赴有司輒試髙等客謂仲兄足下之於青紫掇<lb/>
<pb n="KR4e0223_WYG_006-20a"/>
耳何其㨗也仲兄笑曰非吾意也聊以佐二弟令不寂<lb/>
寞耳及余與季時後先成諸生仲兄遂罷不事人以此<lb/>
益多仲兄於是余從銓曹郎謝病還問竒之士時時來<lb/>
集涇上仲兄亦時時上下其間吐論益偉所當博士家<lb/>
言有不快於意輒退而私為擬之既成以視人靡不爽<lb/>
然自失也久之得十三首呼蒼頭帙而藏之命曰信心<lb/>
草若曰吾自以為當如是耳吾無徴於徃昔吾無冀於<lb/>
來今此其指也余觀世之學者日夜矻矻耳無分聽目<lb/>
<pb n="KR4e0223_WYG_006-20b"/>
無分視畢心而修鉛槧之業及其取而措諸筆舌之間<lb/>
猶然半合半離仲兄獨何以不勞而中也彼以外入此<lb/>
以内出外入者有待譬之乞員於規乞方於矩乞和於<lb/>
五音内出者無待離婁所獨見師曠所獨聞非夫形聲<lb/>
之謂也進乎巧矣夫是以謂之信心也仲兄則又語余<lb/>
頃稍稍聞心性家語中心怵然若有動也願得而卒業<lb/>
焉吾乃自覺言多浮動多率此吾之參苓茋术也人不<lb/>
可以無學吾何能忘張先生之言噫嘻有是哉其不可<lb/>
<pb n="KR4e0223_WYG_006-21a"/>
測也恃無待而輒有待賢智之所不免也仲兄又何以<lb/>
不然夫仲兄非獨進乎巧也行當進乎道矣書而志其<lb/>
端度仲兄必不令斯言之為佞也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0223_WYG_006-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　涇臯藏稿巻六<lb/>
</p>
<p>
</p>
  </div>
</body>
</text>
</TEI>
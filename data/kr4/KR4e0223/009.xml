<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇臯藏稿巻九</head> <lb/>
    <p>
<pb n="KR4e0223_WYG_009-1a"/>
欽定四庫全書<lb/>
　涇臯藏稿巻九<lb/>
　　　　　　　　　　　　明　顧憲成　撰<lb/>
　　奉賀脩吾李先生晉左副都御史序<lb/>
李脩吾先生之撫淮也㑹意有所不可上書乞歸上許<lb/>
之矣已而請交代則又不許已而直指使者請兼漕則<lb/>
又許於是且數年有識者喜其留而懼其去後先為上<lb/>
陳説章滿闕下上佯為不省也者而置之一日特㫖嘉<lb/>
<pb n="KR4e0223_WYG_009-1b"/>
先生功晉秩副都御史錫之璽書中外悚異我吳觀察<lb/>
崑源楊公虚臺蔡公來語不肖憲曰先生當世之偉人<lb/>
也跡其得此已後然而海内善類彈冠交慶以為先生<lb/>
從此升矣予兩人受先生知最深擬申一言之賀敢乞<lb/>
靈於子不肖憲曰信乎先生當世之偉人也見謂揮霍<lb/>
而實淵夷不落纎毫意氣見謂幹濟而實超曠不茹人<lb/>
間煙火是故於社稷之安危生靈之休戚心甚熱而於<lb/>
富貴功名心甚冷即十年不調不色愠也即一歳九遷<lb/>
<pb n="KR4e0223_WYG_009-2a"/>
不色喜也何足為先生賀楊公進曰固也抑有之矣竊<lb/>
見皇上之遇先生誠竒矣心欲親之而故踈之跡若踈<lb/>
之而實親之其親而踈也愛之至却生敬以為是可近<lb/>
不可狎也其踈而親也敬之至又生愛以為是可憚不<lb/>
可逺也是故求諸古有董汲諸公不能兼得之漢李郭<lb/>
諸公不能兼得之唐者而先生獨兼得之皇上求諸今<lb/>
皇上有不以兼施之宻勿之近臣部院之重臣者而獨<lb/>
兼施之先生封疆而叅帷幄任事而透格心㧞出等夷<lb/>
<pb n="KR4e0223_WYG_009-2b"/>
另標殊局微先生無以顯皇上不測之明微皇上無以<lb/>
顯先生不世之略是不亦千載一日乎蔡公曰未也又<lb/>
有之矣竊見世之君子當其乘機遘㑹發而必成作而<lb/>
必就輙囂然自喜以為能及其齟齬而不遂即又號於<lb/>
人曰我非不能也時不可為耳遂致潔身之士以避時<lb/>
為髙退而尋接輿荷蓧之跡迂身之士以趨時為達進<lb/>
而修安昌長樂之容而天下之事去矣試以觀於先生<lb/>
曷有不可為之時哉假令人人而能為先生將人人能<lb/>
<pb n="KR4e0223_WYG_009-3a"/>
如先生之建立也又曷在乎趨且避哉然則而今而後<lb/>
百爾在位有自盡無自諉有責已無責人有以不能為<lb/>
為愧無以不可為為口實皆先生之風之也社稷幸甚<lb/>
生靈幸甚先生之功居然被當年而垂來世錫類無窮<lb/>
是不亦一日千載乎予聞之不覺躍然起曰若是則可<lb/>
賀矣遂書而質諸先生<lb/>
　　贈劉筠橋還楚序<lb/>
乙巳之夏蘄州姜茂才汝一謁予於東林適座客論易<lb/>
<pb n="KR4e0223_WYG_009-3b"/>
汝一進曰吾楚有筠橋劉先生深明易道雅有論著彬<lb/>
彬足述也予因寓書友人丁元甫問之元甫以告先生<lb/>
先生遂踏一葦不逺二千里飄飄乎浮大江而東訪予<lb/>
涇西之草廬予見之不勝踴躍相與語連日夜不休種<lb/>
種生平所未聞也一日問於先生曰卦者掛也象者像<lb/>
也爻者效也其義云何先生曰卦不以扌離作為也象<lb/>
不以亻離形骸也爻不以攵離言語也葢渾然一太極<lb/>
焉卦加扌象加亻爻加文明學也由掛忘掛由像忘像<lb/>
<pb n="KR4e0223_WYG_009-4a"/>
由效忘效下學而上達矣予起而拜曰微哉先生之易<lb/>
乎是實啟我是實發我是實引我翼我敬謝先生之教<lb/>
先生曰未也吾之折肱於斯且五十年餘矣徃者嘗從<lb/>
大顧日岩小顧桂岩商討退而筆之今亦不省作何物<lb/>
矣吾姑别子歸卧黄鶴樓下眼前不覩一俗物胸中不<lb/>
留一俗腸庶幾其更有進也當再詣子了我五十餘年<lb/>
公案予聞之益不勝踴躍於是酌巵酒而訂之曰涇水<lb/>
之靈實聆斯言先生其無忘哉<lb/>
<pb n="KR4e0223_WYG_009-4b"/>
　　奉夀慕閑沈老先生八十序<hi>代堂翁楊二山作</hi>
自莊皇帝之戊辰而海内靡不知有蛟門沈先生矣已<lb/>
供奉翰林日貴近用事遂儼然稱天子帷幄之臣名實<lb/>
鬱起而先生顧旦夕念其太公慕閑翁悒悒不自暢也<lb/>
輒上書闕下乞歸省皇上諦念左右不可一日無先生<lb/>
不許巳再請始許之為褒大其禮予驛傳加賚朱提文<lb/>
綺若曰其以夀而翁且曰尚其亟來以副朕意葢異數<lb/>
也於是先生行觀者填路公卿而下咸相與侈而張之<lb/>
<pb n="KR4e0223_WYG_009-5a"/>
先生顧謂予始不敏之請之也惟恐其弗得也及其得<lb/>
之也又慚其莫以當也何以惠教不敏予曰是在翁而<lb/>
已昔者廣成子居空同行年二百而不衰黄帝就而問<lb/>
治天下焉不答及請問治身廣成子曰無勞而形無摇<lb/>
而精窈窈㝠㝠可以長生黄帝歸而服其言三月天下<lb/>
大治何則其所為治身者乃其所為治天下者也某伏<lb/>
覩我皇上聰明仁恕蒞阼以來親賢逺佞納諫如流又<lb/>
時時綏顧氓庶不愛浩蕩之施雖甚盛德蔑以加矣至<lb/>
<pb n="KR4e0223_WYG_009-5b"/>
乃燕閒之中紛華在前靡麗在後其所以澄心滌志不<lb/>
邇不殖卓然萬物之表者某無從而窺其際也竊不勝<lb/>
其區區之心而雅聞慕閑翁恬愉自將鮮營寡嗜生平<lb/>
無溢喜無溢怒今年八十有五矣精完而神定膚革充<lb/>
盈色若童孺非深於廣成子不能也先生試以間請於<lb/>
翁得其微渺即還朝之日我皇上迎問卿父遵用何術<lb/>
老不衰顧壯先生具以對必有合也其為聖德之助豈<lb/>
淺鮮哉且令斯世斯民自是共游於黄帝之天相與踴<lb/>
<pb n="KR4e0223_WYG_009-6a"/>
躍舞蹈端拜而祝曰我皇上萬歲萬歲萬萬歲何其烈<lb/>
也然後知皇上之所為治身者即其所為治天下而其<lb/>
所為治天下者正其所為合天下而成其夀者也先生<lb/>
起謝曰善予未之聞也請志之爰次而歸諸先生遂以<lb/>
為翁夀惟翁實精圖之千載而下當不得專美於空同<lb/>
矣<lb/>
　　贈蒲州褚先生序<lb/>
凡學者苟有所負莫不欲見於世其見於世也莫不喜<lb/>
<pb n="KR4e0223_WYG_009-6b"/>
其早而悔其晚又莫不沾沾而冀一第匪是即四顧沮<lb/>
然而不前甚矣其惑也天下之事皆自其聰明智慮為<lb/>
之也聰明智慮其生於心也深微其著於用也周博其<lb/>
積而成之也因累而不容驟雖夫聖賢未能以一朝一<lb/>
夕而究也以一朝一夕而究者亦以一朝一夕而匱將<lb/>
焉用之且夫士顧其在我者耳俗之所上有時而損俗<lb/>
之所下有時而振此亦與夫一朝一夕者何異而人方<lb/>
於其間猥以為喜猥以為悔猥以為沾沾故曰惑也顧<lb/>
<pb n="KR4e0223_WYG_009-7a"/>
憲成曰予今而有感於先生也當先生在諸生中冣有<lb/>
聲其視一第掇之耳而竟不第也積數年而僅獲選入<lb/>
太學其入太學也又積數年而僅獲選為州佐於是知<lb/>
先生者咸惜之即先生亦時時喟然不自得也雖然將<lb/>
欲履崇躋顯與里巷少年競其聲華宜莫如早將欲淬<lb/>
礪於聰明切磨於智慮使其中深固而其外不摇出而<lb/>
試於天下卑昂巨細咸足樹也宜莫如晚之二者先生<lb/>
其知所擇矣而况當今聖明在御建官惟賢位事惟能<lb/>
<pb n="KR4e0223_WYG_009-7b"/>
沛然與四海之士游於繩墨之表有如先生何藉一第<lb/>
哉徃又聞先生之考嘗令海陽用直道忤當事者輒謝<lb/>
歸不克究其施先生有丈夫子三人丙子之歲仲子舉<lb/>
於鄉其長者少者方翩翩而逓興也其施將究而未及<lb/>
於是乎先生俯仰其中然則其所不克究者舉屬焉必<lb/>
有遇矣何以喟然不自得也亦使夫世之喜者悔者沾<lb/>
沾者得以觀焉予與王君沈君彭君皆從仲子業於鄉<lb/>
者也謀所以贈先生之行而予為之著其説如此庶幾<lb/>
<pb n="KR4e0223_WYG_009-8a"/>
以解於先生<lb/>
　　贈郡伯象𤣥杜公入覲序<lb/>
象𤣥杜公由計曹出守吾郡下車之日見者望而知其<lb/>
必能造福一方欣欣色喜遞相傳告久之予從里中諸<lb/>
父老益習諸懿狀洋洋口碑不可殫數總其凡持巳端<lb/>
矣御吏肅矣字民惠矣執事勤矣秉法公矣竊沾沾為<lb/>
吾郡慶有公果不虚所擬也於是且入覲予邑許侯偕<lb/>
晉陵張侯澄江許侯荆溪喻侯乞予言以贈予復就而<lb/>
<pb n="KR4e0223_WYG_009-8b"/>
詢公之所以許侯曰公予師也予生平不喜飾邊幅務<lb/>
𤨏𤨏信心而行獨徃獨來而公時時進之曰沉潛縝宻<lb/>
政之體也予退而憬然有省焉張侯曰公予師也予生<lb/>
平不逆詐不億不信傾其底裏置人之腹而公時時進<lb/>
之曰精明果鋭政之用也予退而凛然有惕焉許侯曰<lb/>
公予師也予甫離章句而事簿書耳目所歴都非其素<lb/>
而公時時進之曰某利當興某弊當革為政者不可不<lb/>
振其始也予退而豁然有覩焉喻侯曰公予師也予受<lb/>
<pb n="KR4e0223_WYG_009-9a"/>
事五年於斯幸無獲戾於士民而公時時進之曰利端<lb/>
無窮弊端無窮為政者不可不䖍其終也予退而悚然<lb/>
若有失焉予曰善哉向者為吾郡慶有公也今為諸父<lb/>
母慶有公矣因以語公公謝曰然乎哉而非也吾幸於<lb/>
梁溪君得爽於晉陵君得懿其至郡也先澄江君是以<lb/>
有槩於始後荆溪君是以有槩於終所當交為勉勉者<lb/>
也予實藉諸君子朝夕切磋何能裨諸君子萬分一予<lb/>
聞之益為嘆服語云以一己之能為能不若以一己之<lb/>
<pb n="KR4e0223_WYG_009-9b"/>
能為衆人之能以一己之能為衆人之能又不若以衆<lb/>
人之能為一己之能公以實心蒞政又以虚心下人吾<lb/>
無以窺其際矣聖天子坐明堂計羣吏公率各邑侯次<lb/>
第以其職奏行將儼然有黄金璽書之旌乃公不自有<lb/>
而歸之各邑侯各邑侯又不自有而歸之我公德讓之<lb/>
風人人侈為美談不知潁川渤海曾有是乎否也論至<lb/>
此予且當於千古循吏中慶有公矣遂書而納公之囊<lb/>
　　奉夀沈相國龍江先生八十序<lb/>
<pb n="KR4e0223_WYG_009-10a"/>
歲丙戌不佞憲成從都門一再望見龍翁沈相國先生<lb/>
退而中心時時佩之不能忘越二十四載庚戌先生夀<lb/>
八十門下士伯冏王子際明史子中甫于子存之髙子<lb/>
季友袁子伯先劉子不逺千里走謁先生於亦玉堂下<lb/>
薦千秋觴而屬憲成侑之以言憲成不敢辭因前問曰<lb/>
試各舉先生之所以夀云何伯冏曰昔者嘗讀先生山<lb/>
園記矣渾渾穆穆居然羲皇上人也又嘗讀先生綸扉<lb/>
草矣堂堂正正居然三代上人也惜也後先中讒而歸<lb/>
<pb n="KR4e0223_WYG_009-10b"/>
不及究其用比先生之歸乎來朝於醉竹而夕於扶杏<lb/>
狎鷗馴鹿物我兩忘心有餘閒四體有餘旺翩翩仙也<lb/>
造物者將無留其所不及究為先生私與際明曰孰謂<lb/>
先生不究於用哉其樸茂足以滌澆其寛裕足以敦薄<lb/>
其凝定足以攝躁其懇惻足以沁頑其介特足以立懦<lb/>
君子入焉而欣然樂於有所依小人入焉而厭然沮於<lb/>
無所逞此之為用固已多矣而况當今聖明之所側席<lb/>
而求度無踰先生也者海内之所喁喁引領而望亦無<lb/>
<pb n="KR4e0223_WYG_009-11a"/>
踰先生也者東山之召旦夕事耳孰謂先生不究於用<lb/>
哉中甫曰似也而未盡也何者先生得乎道而忘乎遇<lb/>
者也是故其用也泊如也而未嘗有纎毫加也其不用<lb/>
也充如也而未嘗有纎毫損也吾儕乃屑屑以此求先<lb/>
生乎存之曰固也竊又有窺焉先生能忘乎遇而不能<lb/>
忘乎道者也是故其用也曰吾何以副之也汲汲乎必<lb/>
欲吾君為堯舜之君吾民為堯舜之民而不敢漫謂無<lb/>
加焉爾也其不用也曰吾何以致之也皇皇乎惟内省<lb/>
<pb n="KR4e0223_WYG_009-11b"/>
其身之果能上不負吾君下不負吾民與否而不敢漫<lb/>
謂無損焉爾也吾儕僅僅就用不用間求先生淺矣誠<lb/>
就所以用不用處求先生夫孰得而窮其際乎於是季<lb/>
友起而賦抑之篇既竣伯先起而賦樂只之篇憲成曰<lb/>
備矣不佞無能贊一辭矣雖然凡皆先生之所以夀也<lb/>
非六君子之所以為先生夀也願竟其説六君子肅然<lb/>
有間曰敢問憲成拱而對曰聞之古之為師弟子者其<lb/>
相知也以心而其相成也以道區區功名富貴不與焉<lb/>
<pb n="KR4e0223_WYG_009-12a"/>
今先生業已國士六君子矣六君子將何方之修為先<lb/>
生報夫亦惟是步之趨之寤寐而思服之如是而屋漏<lb/>
如是而康衢如是而鄉而國而天下庶幾師不愧乎其<lb/>
弟子弟子不愧乎其師一片精神交瑩互映結為大年<lb/>
與天壤俱永是真能夀先生者也予未得為先生徒也<lb/>
予私淑諸六君子也敬藉餘靈效兹葑菲先生不冺夙<lb/>
昔之雅其尚有以進之哉<lb/>
　　夀南臯鄒先生六十序<lb/>
<pb n="KR4e0223_WYG_009-12b"/>
歲庚戌南臯鄒先生周一甲子門下士雲陽聲和曠侯<lb/>
暨其同門李懋明侍御乞予言為夀予謝曰先生當今<lb/>
天下一人也憲何足以辱先生敢辭侯固以請予忽忽<lb/>
心動起而拜曰憲不揣且願徼侯之寵有乞於先生也<lb/>
侯愕然予曰侯勿異憲老乞言古之道也先生行古之<lb/>
道者也憲姑與侯商之今先生之年非孔子耳順之年<lb/>
耶而孔子於此先之曰五十而知天命繼之曰七十而<lb/>
從心不踰矩何也學至知天命至矣知非尋常之知也<lb/>
<pb n="KR4e0223_WYG_009-13a"/>
孔子又不云知我其天乎是故知天命孔子以天為知<lb/>
己也知我其天天以孔子為知己也夫然孔子渾身一<lb/>
天矣渾身一天則凡百骸九竅無不感之即應觸之即<lb/>
通矣乃由知命而耳順還隔十年而遥豈知命時尚有<lb/>
未順耶予之不能無疑而欲乞先生以解者一也猶未<lb/>
也孩提之童無不知愛其親也及其長也無不知敬其<lb/>
兄也此不慮之知良知也不學之能良能也所謂從心<lb/>
不踰矩者葢自墮地以來而已然矣乃由耳順而從心<lb/>
<pb n="KR4e0223_WYG_009-13b"/>
又隔十年而遥豈耳順時尚有未從耶予之不能無疑<lb/>
而欲乞先生以解者二也猶未也夫人之有耳猶其有<lb/>
目有口有鼻有四肢也一順則無不順矣而説者乃曰<lb/>
目以精用口鼻以氣用惟耳以神用目有開闢口有吐<lb/>
納鼻有呼吸惟耳無出入釋氏謂之圓通觀耳順聽以<lb/>
神也作如是分别見然歟否歟又曰耳順無復好醜揀<lb/>
擇也試思好醜是同是異同則何庸揀擇異則何嫌揀<lb/>
擇作如是顢頇見然歟否歟此予之不能無疑而欲乞<lb/>
<pb n="KR4e0223_WYG_009-14a"/>
先生以解者三也先生篤信王文成而又不喜襲良知<lb/>
二字超乘而上直與孔子相步趨反而叅之耳奚而順<lb/>
乎知命之果奚而結乎從心之因奚而起乎是有漸次<lb/>
乎無漸次乎無漸次何以遞列而為三有漸次耳順何<lb/>
以居知命之後從心之先乎先生日熙月緝俯仰去來<lb/>
之間箇中消息必有不離現在而了了者矣庶幾沛然<lb/>
而提命焉俾予得釋所疑稍望鞭影竭蹷而前并推之<lb/>
以告天下萬世是則先生之所為夀與先生之所為夀<lb/>
<pb n="KR4e0223_WYG_009-14b"/>
天下萬世於無疆者也侯喜曰善乎子之為乞也請得<lb/>
聞諸先生以報<lb/>
　　奉夀安節吳先生七十序<lb/>
昔者孔子自叙其所進至七十曰從心不踰矩葢聖學<lb/>
之極也竊嘗疑之人之所以為一身之主者非心也耶<lb/>
其所以為一心之主者非矩也耶是故從心必不踰矩<lb/>
踰矩必不從心非有二也味孔子之言壹似心自心矩<lb/>
自矩必竭一生磨勘方能合而為一者何耶久之於書<lb/>
<pb n="KR4e0223_WYG_009-15a"/>
得其説書曰人心惟危道心惟微惟精惟一允執厥中<lb/>
中者矩也而心者其發竅也中本先天一至發竅便落<lb/>
後天而人心道心岐焉是故矩有常心無常道心有常<lb/>
人心無常有常者可從無常者不可從也可不可之間<lb/>
相去幾何其必精以察之而不使道心或混於人心一<lb/>
以守之而不使人心或二乎道心然後即心是矩即矩<lb/>
是心本來混合之體適復其初無徃而不可從矣此學<lb/>
之所以不可已也秦漢以降斯義寥寥至宋大儒有作<lb/>
<pb n="KR4e0223_WYG_009-15b"/>
而聖學中興徐而按之入其間者大都主於謹嚴可謂<lb/>
不踰矩矣而矩未必一一從心其弊也多流而拘近儒<lb/>
矯之一切掃去轉而之於灑落可謂從心所欲矣而心<lb/>
未必一一不踰矩其弊也多流而蕩此從心不踰矩即<lb/>
聖如孔子尚須積累而後至其特掲此以示人又若照<lb/>
見天下後世種種弊竇而逆為之防也其指深矣荆溪<lb/>
安節吳先生少而好學老而不厭服官中外以忠厚正<lb/>
直發聲海内共推遜之家庭之間有之矩為之子有允<lb/>
<pb n="KR4e0223_WYG_009-16a"/>
執為之孫融融洩洩逓為知己備極天倫之樂曽不謂<lb/>
是足以明得志而惟日孜孜性命之求當歲戊申予奉<lb/>
先生之命㑹於其邑之南岳先生亟為予誦從心不踰<lb/>
矩一語予憬然有省越三年庚戌先生七十予甥王惟<lb/>
懐偕其年家子儲既白等共就予謀所以夀先生者予<lb/>
因述所聞為諸君誦之諸君進曰先生於此遵何塗而<lb/>
入乎予曰先生言之矣曰昔年訥谿周師語予以爾席<lb/>
祖父美大之業希聖賢髙明之學願學以充之務在任<lb/>
<pb n="KR4e0223_WYG_009-16b"/>
重道逺此朂予以實脩也頃年與予友鄒爾瞻證道文<lb/>
江舟中别後又遺予書以落道理安排障與沉溺苦海<lb/>
同務在自得其得此啓予以實悟也味斯言也先生之<lb/>
素所磨勘可知也已是故即脩即悟無所不檢攝而非<lb/>
矜持即悟即脩無所不超脱而非放曠宜其有味於從<lb/>
心不踰矩之指也諸君曰此孔子事也言何容易予曰<lb/>
非也孩提之童見親則愛及其長也見兄則敬不慮而<lb/>
知不學而能便是聖胎究竟成聖不過滿其分量耳故<lb/>
<pb n="KR4e0223_WYG_009-17a"/>
有百姓日用之從心不踰矩有由賜諸賢一體之從心<lb/>
不踰矩有顔曾諸賢具體之從心不踰矩有孔子太極<lb/>
同體之從心不踰矩謂有生熟微著大小之不同則可<lb/>
謂有兩體叚不可也况先生悟脩兼茂如是苟不至於<lb/>
究竟豈但已哉因屬諸君悉其説請正於先生先生喜<lb/>
曰由前所言見從心不踰矩之難令人即欲一念自怠<lb/>
而不得由後所言見從心不踰矩之易令人即欲一毫<lb/>
自諉而不得甚矣顧叔子之愛我也予聞之又憬然有<lb/>
<pb n="KR4e0223_WYG_009-17b"/>
省也謝曰犬馬之齒亦周一甲子而餘矣方當執鞭以<lb/>
随先生之後先生其勿予棄乎願得歲歲借南岳為祝<lb/>
而相與賡抑之章<lb/>
　　夀念庭周老師七十序<lb/>
萬厯己酉臨川念庭周先生七十門下士顧子憲成思<lb/>
效華封之祝同里諸父老聞之就而詢其説顧子曰憲<lb/>
也陋無能窺先生萬一聊以申吾私也始先生進憲而<lb/>
試之欣然賞異㧞置髙等嗣後三試三冠毎相見所提<lb/>
<pb n="KR4e0223_WYG_009-18a"/>
朂皆在尋常之表一日手周元公太極圖説程淳公識<lb/>
仁篇張成公西銘授焉憲退而習之至忘寢食于今不<lb/>
敢怠皇是先生之大有造於憲也請為先生夀先贈公<lb/>
家徒四壁而亟督憲望其成羔雉之費徃徃稱貸以濟<lb/>
先生聞之時為分俸先贈公驚曰孺子何脩而可以承<lb/>
此必勿受先生不可已而㢘知狀嗟嘆再三適有以居<lb/>
間屬者先贈公怒而唾其人先生又亷知之將延先贈<lb/>
公於賔筵以示旌異先贈公固辭不可乃罷而益口先<lb/>
<pb n="KR4e0223_WYG_009-18b"/>
贈公不置是先生又大有造於憲父子也請代先贈公<lb/>
為先生夀先家季允方垂髫從諸童儒試咄嗟而文就<lb/>
先生一覽竒之逢人説項不啻其口先季益感奮不數<lb/>
年而掇一第以克有立是先生又大有造於憲兄弟也<lb/>
請代先家季為先生夀諸父老喜曰信矣美矣惜未離<lb/>
乎私也請廣之可乎顧子曰可哉先生㢘明倜儻意用<lb/>
不凡其為政嚴於豪强而寛於弱小務大體諸瑣屑一<lb/>
切無所問久之獄訟稀簡遂卧而治之邑有糧長之役<lb/>
<pb n="KR4e0223_WYG_009-19a"/>
冣稱繁鉅毎當僉審請求百端至於覆匿推移情偽旁<lb/>
出不可殫既先生五日而訖事人以為神即有不服呼<lb/>
而數之若居某里田在籍者幾何其竄他籍者幾何歲<lb/>
出入幾何他殖幾何贏幾何雖其井里姻戚莫能如是<lb/>
之悉也其人大驚不知何從得之率叩首稱謝去一二<lb/>
巨室憾之造為飛語多方媒糵先生屹不為動是先生<lb/>
之大有造於予邑也非一家所得而私也宜夀比徴入<lb/>
諫垣值張江陵用事時在位者率阿指取容而言官特<lb/>
<pb n="KR4e0223_WYG_009-19b"/>
甚先生又其所舉士内念不可乃佯為不喻也者凡有<lb/>
建白無激無徇率攄其中之所欲言比江陵没當路謂<lb/>
天垣長久溺職宜無拘常格於諸垣長簡賢而調衆皆<lb/>
推先生及蕭公念渠蕭公即又推先生乃調先生先生<lb/>
次第疏舉海内名賢向來山棲穴處之朋遂得後先柄<lb/>
事發皇精采彬彬稱盛至特疏救魏南樂李臨潼雖以<lb/>
取忤於時不恤已而兩人俱至大用屹然為柱石臣是<lb/>
先生之大有造於斯世也非一邑所得而私也宜夀諸<lb/>
<pb n="KR4e0223_WYG_009-20a"/>
父老乃相顧踴躍肅顧子而謝顧子曰猶未也先生雅<lb/>
負超世之襟當令吾邑案牘之暇時時攀九龍而汲九<lb/>
泉把觴賦咏洒然自適今先生歸乎有年矣佳子佳孫<lb/>
聨翩滿庭人間之勝事備矣即臺省薦剡相屬泊然如<lb/>
不聞也至覩時局之紛糾輙又慨然太息時時貽書及<lb/>
之情見乎辭由前則處有事之地而能樂由後則處無<lb/>
事之地而能憂此其際不亦微哉彼夫域進域退庸庸<lb/>
泄泄徒以一官而已焉者其局量相去何如也於是諸<lb/>
<pb n="KR4e0223_WYG_009-20b"/>
父老皆起而拜曰美矣悉矣子其觴而薦千秋焉吾儕<lb/>
小人且遥賡甘棠三章以侑<lb/>
　　贈少府榮洲連公擢南民部郎序<lb/>
昔程子讀孟子舜發於畎畝章而曰若要熟也須從這<lb/>
裏過何也人身一副真精神必從憂患中抖擻過來方<lb/>
能全體透露一切浮心躁氣必從憂患中磨洗過來方<lb/>
能徹底消融天下之故國家之表裏紛紜曲折莫可端<lb/>
倪必從憂患中歴練備嘗過來方能四通八逹操縱在<lb/>
<pb n="KR4e0223_WYG_009-21a"/>
我沛然而無不如志故夫晦者兆其明者也退者基其<lb/>
進者也屈者成其伸者也斷可知巳榮洲連公閩之華<lb/>
胄也用名進士起家岩邑孜孜勤民耻為操切竟以不<lb/>
善俛仰於時左遷州别駕久之移理桂林晉河間少府<lb/>
尋抱艱而歸服闋補貳吾常葢後先幾二十年所矣何<lb/>
其淹也公方夷然而安之不為閔早夜殫精白而赴之<lb/>
不為挫防江江輯魚鱉不驚攝郡郡理雞豚不擾久之<lb/>
政聲流通薦剡交上擢南民部郎去嗟乎人之於世如<lb/>
<pb n="KR4e0223_WYG_009-21b"/>
公所經涉徃徃有之却徃徃以境轉我弛然而自廢惟<lb/>
公能以我轉境抑而愈振遏而愈張積勤累辛成其逺<lb/>
大譬之蘗以歴氷而翠梅以含雪而香嚴霜凍結土鍊<lb/>
其骨木錬其皮嫩色全除本性彌固有味乎程子之言<lb/>
之也於是公且行予邑陳侯偕武進張侯江隂許侯靖<lb/>
江景侯屬贈言於予予曰聞之凡不為憂患摧志者必<lb/>
不為安樂肆志夫不為憂患摧志則常有以自振也不<lb/>
為安樂肆志則常有以自檢也誠如是即之於天下可<lb/>
<pb n="KR4e0223_WYG_009-22a"/>
也一司農何有獨計恒情居憂患毎冀安樂其激發也<lb/>
易居安樂輒忘憂患其斂戢也難而今而徃公遇且日<lb/>
亨位且日髙望且日茂德業且日光其尚無忘二十年<lb/>
間東西南北之﨑嶇哉<lb/>
　　贈中丞懐魯周公晉秩總河序<lb/>
顧憲成曰異哉我懐魯周公之撫吳也惟兹林林總總<lb/>
百萬生靈且以為明神且以為慈父惟恐公之一日去<lb/>
也惟彼言者一不已而再再不已而三惟恐公之一日<lb/>
<pb n="KR4e0223_WYG_009-22b"/>
不去也夫人情豈相逺哉而愛憎讚毁判若兩截然何<lb/>
也將公有遺行耶先是公晉擢總河予業奉蔡觀察指<lb/>
稍稍叙述公之仁猷義略矣今請并跡公之素初予從<lb/>
閩中劉紉華游問所與何人紉華曰有同門周懐魯者<lb/>
其人不特有才且有識非凡流也已而公令臨海用治<lb/>
行異等徴入為御史適趙考功儕鶴論時事忤當路其<lb/>
客諷公糾之公不應而吳比部徹如且特疏彈陳都諫<lb/>
臺省鬨然而起曰言官論人者也非論於人者也奈何<lb/>
<pb n="KR4e0223_WYG_009-23a"/>
壊我體面將合疏排焉公又與萬二愚諍止史奉常玉<lb/>
池應召而北公時為督學約玉池偕許京兆少薇啟諸<lb/>
執政請行東宫三禮久之執政議欲先大婚而後册立<lb/>
公又與王銓部澹生力言其不可當三殿之災也諸公<lb/>
卿相率捐俸以佐大工有所知謂公行當及臺省矣公<lb/>
曰是何薄待吾君之甚也且薄待吾君以好貨則捐俸<lb/>
假令薄待吾君以好色將何捐所知艴然不悦而去公<lb/>
之功德我吳既章章如此其立朝大節又卓卓如此紉<lb/>
<pb n="KR4e0223_WYG_009-23b"/>
華之推不虚耳而猶不免於多口何也意其偶未之知<lb/>
耶予竊惑焉時時與景逸諸君子語及之輒相對喟然<lb/>
太息予因進曰不抑不揚不晦不明自有言者而後有<lb/>
諸父老叩闕之請代公寫出一叚為地方真精神自繼<lb/>
有言者而後有吾儕之喋喋代公寫出一副為國家真<lb/>
肝膽中山之篋所以昭樂羊也明珠之謗所以昭伏波<lb/>
也公何病焉諸君子皆曰善於是公引咎請罷上不許<lb/>
特加慰勉促赴河上公復具疏請不待報而歸予同諸<lb/>
<pb n="KR4e0223_WYG_009-24a"/>
君子操扁舟追送之具酌巵酒而告之曰諸儀部敬陽<lb/>
嘗為予言吳門殷孝亷作令而歸邑人遮道攀留車不<lb/>
得前口吟曰仰面青天無愧色囘頭赤子有餘情相傳<lb/>
以為佳語公行矣追計生平行事歴歴心目衾影互質<lb/>
眠食俱穩南山之南北山之北何所不可惟是我皇上<lb/>
明見萬里一則曰大得民一則曰久著勞績抑何知公<lb/>
之深信公之篤也而今而徃其始終委重公屬以平成<lb/>
之寄願公幡然不俟駕而北仰酬特達之眷即惠顧東<lb/>
<pb n="KR4e0223_WYG_009-24b"/>
南從民之欲還我公於吳公尚曰我思用吳人無為悻<lb/>
悻之小丈夫哉<lb/>
　　奉賀邑侯石湖陳父母考績序<lb/>
世之所謂良吏吾知之矣前之有所慕於名而後之有<lb/>
所懼於戾二念交持其勢不得不勉而振刷即有情之<lb/>
所易溺可斬而割也即有勢之所難堪可作而赴也久<lb/>
之其所可慕者或幸而得之將遂意之揚氣之髙不復<lb/>
見其有可懼徃徃至於侈然而自恣又或齟齬不偶其<lb/>
<pb n="KR4e0223_WYG_009-25a"/>
所可慕者既已無望將遂意之沮氣之消不暇計其有<lb/>
可懼徃徃至於頺然而自廢是故始乎張常卒乎弛始<lb/>
乎惕常卒乎惰始乎奮常卒乎靡人見其然則曰何渠<lb/>
改節易行如是而不知原無可改之節可易之行也要<lb/>
不過暫而飾久而露出真面目耳是可以為良吏乎哉<lb/>
吾之所謂良吏必自真心為民始真心為民則饑由己<lb/>
饑寒由己寒溺由己溺痾癢疾痛由己痾癢疾痛其所<lb/>
孜孜焉慕而趨者第問其有益於民與否耳不問其有<lb/>
<pb n="KR4e0223_WYG_009-25b"/>
益於我與否也其所皇皇焉懼而避者第問其有損於<lb/>
民與否耳不問其有損於我否也何者惟其真心為民<lb/>
也吾邑石湖陳侯其坐臻此道矣始侯釋褐吳門下車<lb/>
之日風采傾動望者便知為地方之福徐而按其為政<lb/>
大都嚴於身而寛於民嚴於堂皇而寛於閭巷嚴於强<lb/>
禦而寛於弱小適無歲撫摩周恤備瀝肺肝邑頼以全<lb/>
活嘗有富豪麗於法毅然執三尺繩之不少假遂大騰<lb/>
謗百計誣搆公聞之自如不為色怒俄而當路㢘知其<lb/>
<pb n="KR4e0223_WYG_009-26a"/>
人立置之理比入覲都人嘖嘖指目是强項吏耶一時<lb/>
聲大噪識者謂有吏如此不可令魑魅得巧肆其毒乃<lb/>
移吾邑所以保䕶擁持德意甚盛而公居之亦自如不<lb/>
為色喜方且夙夜在公益皜皜自濯為之清訟獄因而<lb/>
不遂為之清賦税期而不督為之清奸宄肅而不擾猶<lb/>
以為未也時以其間進多士相與商㩁文藝講論道德<lb/>
則古昔而稱先王無墮流俗又以為未也時時訪求孝<lb/>
弟貞節表而揚之使人曉然諭於向徃之路有所興起<lb/>
<pb n="KR4e0223_WYG_009-26b"/>
何侯之惓惓有加而無巳乃爾哉非其真心為民夫孰<lb/>
得而幾焉故嘗論之凡人之發念從名根來即可以毁<lb/>
譽動之從利根來即可以得失動之惟從真心為民來<lb/>
即無毁譽無得失進而無所慕於前退而無所懼於後<lb/>
精神意氣鋭然常新歴久暫如一日如侯者正吾之所<lb/>
謂良吏非世之所謂良吏也於是後先浹三載當考滿<lb/>
之期諸同寅戴君宋君劉君屬予言為賀予曰君覩公<lb/>
之政亦覩公之心乎公之政在吳滿吳在錫滿錫洋洋<lb/>
<pb n="KR4e0223_WYG_009-27a"/>
口碑可按而述公之心則淵淵浩浩了無涯際曾不見<lb/>
其滿也况侯業已課治行第一自是而徃望日益崇位<lb/>
日益顯或進而銓衡或進而臺省又進而鼎鉉其所施<lb/>
設表見當有百倍於今者吾亦何敢僅僅跡耳目之所<lb/>
覩記擬侯哉姑書此以為之兆可爾三君曰善爰授簡<lb/>
　　贈本菴方先生還里序<lb/>
予憲成私淑本菴方先生有年矣葢嘗讀其㑹語數編<lb/>
得言教焉于今更喜得身教先生表章正學士類嚮風<lb/>
<pb n="KR4e0223_WYG_009-27b"/>
憲成宜循牆負笈附弟子之末尚愧未能乃先生不逺<lb/>
千里駕扁舟擕二三髙足儼然而臨貺東林德愈盛心<lb/>
愈下萬頃汪洋孰窺其際此憲成之所為茫然自失者<lb/>
也憲成行年六十有二耳精力已消亡盡矣又不能自<lb/>
愛時時善病先生加憲成十年而神甚王色若孺子行<lb/>
住坐卧洒洒自得非養深積厚何以臻兹睟盎此憲成<lb/>
之所為惕然有省者也王山隂羅旴江並以妙悟推而<lb/>
輿論不大滿者只為其襲傳食故事所至溷有司其門<lb/>
<pb n="KR4e0223_WYG_009-28a"/>
人且徃徃縁而為市耳先生至予邑且數日邑侯陳石<lb/>
湖聞而造謁始徃報焉頻發擬送一舟謝却之人以為<lb/>
過從行汪崇正安述之曰先生素守如是不可强予輩<lb/>
亦不之强也聞者嘆曰可謂是師是弟矣此又憲成之<lb/>
所為欣然中心悦而誠服者也夫非先生之身教乎哉<lb/>
及憲成等朝夕侍先生側先生又時切提撕不一而足<lb/>
同志來見者大扣大應小扣小應不少倦也已而言别<lb/>
又作别語剖示𤣥珠叮嚀反覆令人即欲自棄而不得<lb/>
<pb n="KR4e0223_WYG_009-28b"/>
此又先生之心教矣憲成何幸坐而獲多益於先生爾<lb/>
爾因退而記之置之案頭以為但於此一展玩焉便凛<lb/>
如先生之臨其上無敢戲渝并寫一通納之先生以為<lb/>
先生誠不我忘但於此一寓目焉便宛如憲成之在側<lb/>
當源源而施鍼砭也先生許之庶幾千里惓惓始終其<lb/>
不虚也已於是酌巵酒為先生夀送至毘陵赴經正堂<lb/>
之㑹而别<lb/>
　涇臯藏稿巻九<lb/>
</p>
<p>
</p>
  </div>
</body>
</text>
</TEI>
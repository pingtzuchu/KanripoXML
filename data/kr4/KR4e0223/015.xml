<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇皋藏稿巻十五</head> <lb/>
    <p>
<pb n="KR4e0223_WYG_015-1a"/>
欽定四庫全書<lb/>
　涇皋藏稿巻十五<lb/>
　　　　　　　　　　　　明　顧憲成　撰<lb/>
　　二僊留勝圖題辭<lb/>
郴州蓋有蘇成二僊其事頗異吾儒擯不語非直不語<lb/>
亦不解也曰是固幻耳然予聞蘇僊事母致養勤甚人<lb/>
莫之及又能為徳於其里成僊始嘗為縣小吏及署文<lb/>
學主簿竝以舉其職聞凡此皆人倫日用之常非有震<lb/>
<pb n="KR4e0223_WYG_015-1b"/>
於物也至於吾儒自稍通章句以上靡不稱堯舜述周<lb/>
孔斯已卓矣夷考其行率謬不然甚者投棄規矩恣睢<lb/>
以逞仰慚日月俯慚人羣不亦大可怪乎顧恬然安之<lb/>
曽莫以動於意予誠不知孰為常而孰為異也予又聞<lb/>
蘇僊道既成有羣鶴來集其庭形色聲音皆人也姿貌<lb/>
秀整如十七八少年雲冠霞衣服飾壮麗與語欵密如<lb/>
故因隨之迤邐升天而去成僊既卒有友人遇諸武昌<lb/>
岡謂曰吾來時匆匆遺一舄於雞栖上遺一劍於户側<lb/>
<pb n="KR4e0223_WYG_015-2a"/>
為令家人収之友人至其家語之信眾大驚因發棺視<lb/>
之不復見屍但一青竹杖長七尺并一舄而已然則蘇<lb/>
氏之所以僊惟其真能有也成氏之所以僊惟其真能<lb/>
無也迄於今猶可按而考焉即有艷慕欣道竭蹷而趍<lb/>
之者苟其明效顯騐不臻於是終莫得而假也至如吾<lb/>
儒不然其説曰吾心即僊也吾心之變化云為上際下<lb/>
蟠先萬物而非有後萬物而非無即所以為僊也豈不<lb/>
大哉已而察其心固與庸俗等耳徒以其善匿而難窺<lb/>
<pb n="KR4e0223_WYG_015-2b"/>
也徃徃托而文焉以内欺已而外欺人予又不知孰為<lb/>
真而孰為幻也予過郴郴侯盧堯卿示予二僊圖予惕<lb/>
然有感因綴數語志其端非故薄吾儒而有羨於彼也<lb/>
庶幾覽者于是乎諦思熟繹反而求其所繇以晰於常<lb/>
異真幻之辨而不敢徒以區區之空名為足恃也即二<lb/>
僊之於吾儒厥亦有隱功哉其又何擯焉<lb/>
　　法喜志題辭<lb/>
澄江夏孝亷茂卿輯法喜志成有客過予語及之而曰<lb/>
<pb n="KR4e0223_WYG_015-3a"/>
茂卿津津禪悦迹所采擷率從忠孝節義中薦取跳不<lb/>
得儒家門户何也予曰茂卿以儒用禪者也非以儒為<lb/>
禪用者也以儒為禪用即儒亦化而禪以儒用禪即禪<lb/>
亦化而儒矣此茂卿陶鑄手也曰然則儒家擯禪何也<lb/>
曰此以正學脈也而茂卿以廣取善也一主嚴一主寛<lb/>
兩者竝行而不悖也曰伯升之穢焉而錄休文之阿焉<lb/>
而錄處道之悖焉而錄天覺之黨焉而錄奚取也曰孔<lb/>
不廢祝鮀孟不廢陽虎參苓烏附竝貯大醫王藥籠中<lb/>
<pb n="KR4e0223_WYG_015-3b"/>
其何疑於茂卿客曰善已又語客曰請為子竟其説禪<lb/>
教之興本之乘儒教之衰而入顧其所以得乆行而不<lb/>
廢則又賴儒教之立也有如土苴人倫粃糠事物胥而<lb/>
入於虛無寂滅之教竊恐世道人心且蕩然靡所主持<lb/>
彼禪者流即欲雲卧霞飡雍容麈拂以課其所謂向上<lb/>
第一諦將焉能之昔王仲祖劉真常共訪何驃騎驃騎<lb/>
看文書不顧王謂何曰卿何不擺撥常務應對𤣥言那<lb/>
低頭看此邪何曰我不看此卿等何以得存聞者共賞<lb/>
<pb n="KR4e0223_WYG_015-4a"/>
以為佳由此言之茂卿之為是編特於忠孝節義三致<lb/>
意也其深乎其深乎客以告茂卿茂卿曰善遂掇幅箋<lb/>
受之而標其端<lb/>
　　題華羽士巻<lb/>
異哉華孝子業已尊父命終身不娶矣乃錫之為華者<lb/>
必祖焉是無後而有後也異哉華生啟原業已作黄冠<lb/>
道人矣却惓惓以孝子為念願得終身洒掃祠下䖍奉<lb/>
瓣香是出家而在家也此等處一一從赤子之心流出<lb/>
<pb n="KR4e0223_WYG_015-4b"/>
來世法出世法都束縛他不得吾是以有取焉啟原試<lb/>
歸而㕘之無日用而不知也<lb/>
　　題魁星圖<lb/>
天地太極之餘也日月天地之餘也先生日月之餘也<lb/>
丘索墳典先生之餘也一變而記傳再變而詞賦三變<lb/>
而時義丘索墳典之餘也朝而士夕而公卿大夫一變<lb/>
再變三變之餘也嗚呼先生將彼之餘成此之餘來者<lb/>
不拒去者不追取者不徳舍者不疑方且翩翩乎相與<lb/>
<pb n="KR4e0223_WYG_015-5a"/>
尸而祝之俎而豆之吾不知先生其以為何如也於是<lb/>
乎題而問諸先生<lb/>
　　簡明醫要題辭<lb/>
澄江雲竹顧翁以醫聞於人乆矣蓋近奉庭訓而遠宗<lb/>
劉張朱李諸先達虛研實究㑹而通之以故所投輒效<lb/>
一方賴焉於是翁年且七十有三乃手錄生平已試之<lb/>
方都為五巻授剞劂氏命曰簡明醫要其言曰是編所<lb/>
載平平耳無新竒可喜之説也聊以遺子孫備檢閲耳<lb/>
<pb n="KR4e0223_WYG_015-5b"/>
予聞而賢之翁之不為新竒乃其能為新竒者乎語有<lb/>
之醫者意也誠然誠然顧其説可以生人亦可以殺人<lb/>
生殺反掌耳不可不察也何也意難調而易偏也是故<lb/>
欲其平平者以病治病不以我治病也病而曰治曷嘗<lb/>
無意治而曰以病不以我曷嘗有意有意無意之間能<lb/>
神能聖能工能巧劉張朱李之精藴翁一言蔽之矣信<lb/>
哉翁之不為新竒乃其能為新竒者乎是故槩而論之<lb/>
是編僅五巻耳蓋綜其博而歸諸約者也翁之所見以<lb/>
<pb n="KR4e0223_WYG_015-6a"/>
為要也徐而繹之千言萬語總不出平之一字蓋至約<lb/>
而實至博者也予之所見以為要也讀者宜何求焉翁<lb/>
子言嘗從予游乞予題其端予為走筆書之如此且告<lb/>
之曰子業服巖邑令名邦有種種惠政及民矣而今而<lb/>
徃其務益加懋焉以竟厥施即翁滿案活人術不滋暢<lb/>
乎即翁滿腔活人心不滋快乎異日者吾又將就子覔<lb/>
醫國之譜也言再拜而起曰先生之所以抆拭言父子<lb/>
腆矣敢不奉以周旋<lb/>
<pb n="KR4e0223_WYG_015-6b"/>
　　題鄒忠餘収骨行<lb/>
試看這箇是恁麽若不識得便未免當面混過若識得<lb/>
又未免將來做件事當面混過即淪於無將來做件事<lb/>
即着於有一念湛然兩頭不墮其竅妙在恁處忠餘其<lb/>
自叅之吾不能代下語也<lb/>
　<lb/>
　<lb/>
　涇皋藏稿巻十五<lb/>
</p>
<p>
</p>
  </div>
</body>
</text>
</TEI>
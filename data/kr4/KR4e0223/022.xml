<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇臯藏稿卷二十二</head> <lb/>
    <p>
<pb n="KR4e0223_WYG_022-1a"/>
欽定四庫全書<lb/>
　涇臯藏稿卷二十二<lb/>
　　　　　　　　　　　　明　顧憲成　撰<lb/>
　　先弟季時述<lb/>
嗟嗟吾弟棄我而去忽驚周歳矣音容宛如渺不可即<lb/>
索居無賴追念生平時拈片紙書之彌増人琴之感不<lb/>
能詳也聊存影響無失本來面目云爾搜揚表揭寫此<lb/>
全真尙有望於同好<lb/>
<pb n="KR4e0223_WYG_022-1b"/>
吾顧之先於呉為著姓遭元末之亂失其譜莫能詳相<lb/>
傳自宋將仕郎百七府君實始家錫之上舎里世業耕<lb/>
讀以高貲雄里中好行其德三傳有諱廷秀者義聲益<lb/>
著鄉人誦説之至今不衰越我高大父如月府君諱麟<lb/>
有長者風曾大父友竹府君諱緯邑諸生以文行為時<lb/>
所重大父侍竹府君諱䕫淳謹不苟不幸早逝得年僅<lb/>
四十有五娶大母朱孺人是生吾父贈承德郎戸部主<lb/>
事南野府君諱學字文博再遷涇里家焉忠信直亮環<lb/>
<pb n="KR4e0223_WYG_022-2a"/>
數里内外兒童婦女皆能道之卒之日里為罷市娶吾<lb/>
母錢太安人能以恭儉佐吾父白首相莊稱合德云生<lb/>
五子長為予大兄伯時性成次為予二兄仲時自成又<lb/>
次予憲成又次殤吾弟則最最少子也<lb/>
吾弟少敏慧而頗好弄年十四從少弦張師習舉子業<lb/>
師弗善也以語吾父吾父曰是兒恐非落人下者張師<lb/>
曰吾亦知之不激不奮耳吾父曰善遂令更他師居半<lb/>
歳忽謂予曰弟知過矣弟知過矣請歸而禀繩墨予大<lb/>
<pb n="KR4e0223_WYG_022-2b"/>
喜言於張師而復之衆未肯信張師曰身請任之無煩<lb/>
諸君慮也久之果如所言即耆艾宿儒雅以端方見推<lb/>
者皆謝不及予因問弟何感而遽如是弟曰恐傷兩大<lb/>
人心耳予曰此是做人根子當與吾弟共朂之<lb/>
弟為舉子家言不甚經思而簡拔遒勁自不可及同里<lb/>
雲浦陳先生一見而竒之弱冠游郡庠每試輒冠其曹<lb/>
如臨川念庭周公福清龍岡施公姚江梅墩邵公俱待<lb/>
以國士又不獨賞其文也<lb/>
<pb n="KR4e0223_WYG_022-3a"/>
原洛張師嘗游毘陵荆川方山兩先生之間雅有聞吾<lb/>
父令予與弟稟業焉毎語輒契張師曰舉子業未足以<lb/>
竟子復帥之見方山薛師薛師喜亟呼其兩孫締兄弟<lb/>
之交而授以考亭淵源錄曰洙泗以下姚江以上萃於<lb/>
是矣異日其無忘老夫也兩孫蓋海内所稱大薛純臺<lb/>
小薛𤣥臺云<lb/>
弟性介辭受取予纖毫不苟癸未自南宮還讓里有蔡<lb/>
二懷者篤行君子也雅慕重吾弟屬少弦張師為介紹<lb/>
<pb n="KR4e0223_WYG_022-3b"/>
率諸子北面稟業且欲延致家塾弟欣然從之己而致<lb/>
束金謝曰吾庶幾藉是避俗逺囂收拾身心不為不受<lb/>
惠矣况此君非有力者其以諸郎見屬實欲相與切磨<lb/>
於道義非顓顓為攻舉子業取青紫計也吾奈何獨以<lb/>
利言乎壬辰謫光州别駕當路不欲煩以事假差歸曽<lb/>
景黙中丞檄所司致俸薪辭弗受及沈太素中丞繼撫<lb/>
中州復貽予書曰此不可以少佐三徑松菊乎為寄聲<lb/>
季君勿拘拘也弟曰即爾何以謝曽中丞屬予力却之<lb/>
<pb n="KR4e0223_WYG_022-4a"/>
於是歴十四年餘矣計前後所積可千金比吾弟殁州<lb/>
守璩公復齎二百四十金為賻屬邑侯平華林公來言<lb/>
此沈中丞意也願無煩往返兩孤乃以告於几筵而辭<lb/>
焉<lb/>
吾弟於身家事儘悠悠惟是世道人心所係則寤寐不<lb/>
忘歳丙戌赴大廷對䇿指切時事不少諱其略曰臣聞<lb/>
之宋臣蘇軾曰天下無事則公卿之言輕於鴻毛天下<lb/>
有事則匹夫之言重於太山非智有所不能而明有所<lb/>
<pb n="KR4e0223_WYG_022-4b"/>
不及緩急之勢異也方其無事也雖齊桓之深信其臣<lb/>
管仲之深得其君以握手丁寧之間將死垂絶之言而<lb/>
不能去其區區之二豎至其有事且急也雖以唐代宗<lb/>
之昏庸程元振之用事栁伉之賤且疎而一言以入之<lb/>
不崇朝而去其腹心之疾何則言之於無事之世者易<lb/>
以改為而常患於不及見信言之於有事之世者易以<lb/>
見信而常患於不及改為此忠臣志士之所以深悲天<lb/>
下之所以亂亡相尋而世主所以不悟也臣誦其言未<lb/>
<pb n="KR4e0223_WYG_022-5a"/>
嘗不反覆嘆息也恭惟陛下虚懷若渴采及葑菲進臣<lb/>
等於廷賜之䇿問不知陛下於臣之言將重之如太山<lb/>
乎抑輕之如鴻毛乎抑臣有言而君不庸非臣之罪也<lb/>
君有求而臣不言實臣之罪也况臣感時發憤有慨於<lb/>
中久矣今明問及之乃忍緘黙以欺陛下耶凡陛下所<lb/>
以䇿臣者無慮數十百言究其指歸賞罰二科而已夫<lb/>
賞者勸天下之法然有不倚於賞者所以勸天下之意<lb/>
也罰者懲天下之法然有不倚於罰者所以懲天下之<lb/>
<pb n="KR4e0223_WYG_022-5b"/>
意也法常有為意常無為有為者以運天下無為者以<lb/>
宰天下今陛下式古訓遵成憲賞罰之道甚具而有法<lb/>
然而德澤不究法令不行此無異故則聖制言之矣所<lb/>
以風厲之者非其本督率之者非其實也本也實也即<lb/>
臣愚所謂意也臣愚竊觀當今之勢而根極其體要所<lb/>
以累皇上之意者大幾有二皇上明以好示天下而此<lb/>
二者恒陰移其所好皇上明以惡示天下而此二者恒<lb/>
陰移其所惡二者何也曰内寵之將盛也曰羣小之將<lb/>
<pb n="KR4e0223_WYG_022-6a"/>
逞也夫人主席崇高藉富有無一不足以厭其欲昏其<lb/>
志而惟色為甚色之中人也微而其溺人也最沈錮而<lb/>
不可解聖王之所亟逺也昨者皇上以鄭妃奉侍勤勞<lb/>
特册封為皇貴妃大小臣工不勝其私憂過計因而請<lb/>
册立皇太子因而請加封王恭妃皇上不温㫖報罷則<lb/>
峻㫖譴逐矣夫皇太子國之本也忠言嘉謨國之輔也<lb/>
兩者天下之公也鄭貴妃即奉侍勤勞以視天下猶為<lb/>
皇上一已之私也今也以私而掩公以一已而掩天下<lb/>
<pb n="KR4e0223_WYG_022-6b"/>
亦已偏矣偏則皇貴妃或得以愛憎弄威福於内其戚<lb/>
屬或得以愛憎弄威福於外不獨此也閹人侍妾又將<lb/>
乗其偏也或得以愛憎弄威福於内外之間若然則賞<lb/>
罰云者將不為皇上之好惡用而為内寵之好惡用欲<lb/>
其信且必未可也夫人主之耳目惟一而天下之耳目<lb/>
人主者且萬萬雖甚神聖其聰明宜未足以徧也將必<lb/>
有以寄之寄之得其人則安不得其人則危非細故也<lb/>
邇年以來皇上明習政務聽覽若神蓋辨及左高察及<lb/>
<pb n="KR4e0223_WYG_022-7a"/>
淵魚幾於徧矣竊聞之道路往往二三羣小伺察而得<lb/>
之此可謂寄得其人耶不得其人耶私計皇上非不知<lb/>
不得其人而姑寄之者其亦有不得已也蓋曰朕向以<lb/>
天下事付張居正而居正罔上行私一時公卿臺省從<lb/>
風而靡外廷之不足信明甚故寄耳目於此輩示天下<lb/>
莫能欺也臣以為不然夫善為治者以全而收其偏不<lb/>
聞以偏而益其偏皇上懲居正之專散而公之于九卿<lb/>
可也若聚而寄之於此輩則居正之專尙與皇上為二<lb/>
<pb n="KR4e0223_WYG_022-7b"/>
此輩之專且與皇上為一與皇上為二則救之也尙易<lb/>
與皇上為一則救之也倍難奈之何其弗思也且此輩<lb/>
之始用事適皇上銳精求治之初彼方見小信以自結<lb/>
其所稱述指陳類多依于公義猶若未害久之則陽公<lb/>
而陰私矣又久之則純出于私矣若然則賞罰云者將<lb/>
不為皇上之好惡用而為羣小之好惡用欲其信且必<lb/>
未可也德澤之壅法令之尼有由也臣愚以為欲效忠<lb/>
於皇上當自今日始欲效忠於今日當自兩者始皇上<lb/>
<pb n="KR4e0223_WYG_022-8a"/>
視無事若有事以臣言為重于太山則皇上之明也皇<lb/>
上視有事若無事以臣言為輕于鴻毛則臣之愚也時<lb/>
讀卷官大理寺卿心泉何公見之諗於衆曰此生之言<lb/>
何為便堪鎖榜矣大學士婁江王公取閱之易置二百<lb/>
二十三名吾弟退而輒自傷以為恨不得達於皇上也誠<lb/>
得達於皇上即復擯斥幸莫如之何論其他適南京右<lb/>
都御史剛峯海公屢為房御史所詆發憤曰臣下皆自<lb/>
處於私奈何望皇上無私也於是與彭公旦陽諸公景<lb/>
<pb n="KR4e0223_WYG_022-8b"/>
陽合疏言之歴數其欺妄之罪且曰人固有食穢自肥<lb/>
而幸人之不我攻者矣未有執已之貪而不畏人之攻<lb/>
反欲攻人之亷且昌言於君父之前而無忌者夫欲天<lb/>
下人為寰甚易為瑞甚難寰身享貪饕之利而反得笑<lb/>
瑞之迂拙臣等之所痛心也昔司馬光言小人傾君子<lb/>
其禦之之術有三曰好名曰好勝曰彰君過而已今觀<lb/>
寰之詆瑞千有餘言大㮣不出此術之外曰大奸極詐<lb/>
欺世盜名非所謂禦之以好名者乎曰侮慢自賢舉世<lb/>
<pb n="KR4e0223_WYG_022-9a"/>
皆濁已獨清非所謂禦之以好勝者乎曰貶奪主威損<lb/>
辱國體非所謂禦之以彰君過者乎以寰之詆瑞吹毛<lb/>
求瘢宜無不至而所據者不過如此臣以為適足以明<lb/>
瑞之無他瑕玷而寰之陰險窺覘亦無所用其狡也夫<lb/>
寰誠巧而合俗瑞誠拙而忤世然天理常存人心不死<lb/>
堂堂天朝君子滿廷明有禮樂幽有鬼神聖賢有名教<lb/>
史册有公論不意青天白日之下有魑魅魍魎如寰者<lb/>
出于其間也陛下方重瑞惜瑞借其人以風天下而寰<lb/>
<pb n="KR4e0223_WYG_022-9b"/>
乃欲逆銷天下之氣節抑慷慨之士如瑞者令無容足<lb/>
之地是陛下之所褒寰之所必斥也士君子之所師寰<lb/>
之所必擯也以如此妬賢仇正潑惡無恥之人而晏然<lb/>
居師表之位驅天下之士風而入于欺罔謟詐之俗臣<lb/>
等有裂冠冕而去耳不與之竝立於朝也臣等新進小<lb/>
生發天下之清議雖寰有奸如山不可動搖然公論既<lb/>
明人心自快寰雖頑鈍無恥亦何面目一日立于東南<lb/>
諸士之上乎臣等何仇于寰何私于瑞但恐是非之公<lb/>
<pb n="KR4e0223_WYG_022-10a"/>
鬱而不宣一海瑞尙不足惜正人如瑞者相繼而指為<lb/>
邪則君子之道日消矣一房寰尙不足畏小人如寰者<lb/>
相繼而傾賢能則小人之道日長矣剝復否泰之機於<lb/>
是乎在不可不為之深慮也疏奏得削籍歸癸巳官儀<lb/>
部有詔竝封三王衆議洶洶於是又與岳公石帆張公<lb/>
文石合疏言之其略曰本月二十五日皇上出禁中密<lb/>
札付元輔王錫爵私邸臣等不知札中所云是何天語<lb/>
第料得君如元輔眷元輔如皇上信無有遲緩册立以<lb/>
<pb n="KR4e0223_WYG_022-10b"/>
負祖宗在天之靈至次早禮部出聖諭則元子暨皇三<lb/>
子皇五子一併封王而錫爵亦且入閣辦事臣等始遂<lb/>
不能無疑及聞人言嘖嘖封王之諭乃錫爵以寸晷立<lb/>
就即次輔趙志臯張位竝不得與聞而禮臣羅萬化科<lb/>
臣張貞觀部臣于孔兼等俱至錫爵私寓乃不得其一<lb/>
面始知今日之詔皇上以一人議之臣等不至病狂喪<lb/>
心寧敢無言以負皇上昔人有言天下事非一家私事<lb/>
蓋言公也况以宗廟社稷之行而可付之一人之手乎<lb/>
<pb n="KR4e0223_WYG_022-11a"/>
皇上試清心而籌今日册立一事其闗係何如前而祖<lb/>
宗九廟之靈後而子孫億萬年無疆之業近而四海臣<lb/>
民之注望逺而九夷八蠻之觀聽君子小人之所顧盼<lb/>
而咨嗟宮闈近習之所望風而承㫖社稷安危在此一<lb/>
舉皇上奈何易視之而閣臣奈何嘗試之臣且不敢危<lb/>
言以激皇上兼忤閣臣調停之意亦不敢漫述漢宋故<lb/>
典及祖宗朝逺事以滋煩瀆敬體皇上法祖一念直據<lb/>
世宗肅皇帝穆宗莊皇帝近事請皇上法之世宗肅皇<lb/>
<pb n="KR4e0223_WYG_022-11b"/>
帝於嘉靖十八年册立東宮該禮臣具題故實見在竝<lb/>
未有三王竝封之事而皇上創見之臣故知皇上之必<lb/>
有不安於心也且聖諭大㫖惓惓以皇后生子為言則<lb/>
皇上不記昔年正位東宮之日乎維時仁聖皇太后亦<lb/>
在盛年而穆宗莊皇帝曽不設為未必然之事以少遲<lb/>
大計法祖自近此言皇上可思也臣嘗讀聖祖寶訓一<lb/>
字一句無非維持宗社極慮後來聖子神孫師得其意<lb/>
則國本固而社稷賴之不然而虚借文辭掩飾過舉至<lb/>
<pb n="KR4e0223_WYG_022-12a"/>
良法美意徒以藉奸臣而資固寵忠臣義士所飲血椎<lb/>
心寧死不忍見此舉動以負祖宗二百年養士之恩于<lb/>
地下已而考功郎趙公儕鶴司内計盡公不撓盡黜當<lb/>
路私人當路銜而計去之於是又與于公景素陳公員<lb/>
嶠賈公太石薛公𤣥臺張公文石各抗疏言之先是己<lb/>
丑薛𤣥臺因南都耿總憲定向以不送揭帖叅御史王<lb/>
公藩臣疏劾其阻塞言路當路大恚之座師内閣潁陽<lb/>
許公輒疏論𤣥臺吏科都給事陳海寧復望風排撃弟<lb/>
<pb n="KR4e0223_WYG_022-12b"/>
聞之仰天浩嘆上書許公極言之其略曰閣下憤發于<lb/>
進士薛敷教之觸事陳言至以貢舉非人自劾且欲皇<lb/>
上勅下九卿科道各陳紀綱何為而正風俗何為而淳<lb/>
允以為無庸謀之九卿科道也朱子謂紀綱之所以振<lb/>
以宰執秉持而不敢失臺諫補察而無所私人主又以<lb/>
大公至正之心恭已於上而照臨之是以賢者必上不<lb/>
肖者必下有功者必賞有罪者必刑天下之人自將各<lb/>
自矜奮更相勸勉以去惡而從善而禮義之風亷恥之<lb/>
<pb n="KR4e0223_WYG_022-13a"/>
俗已丕變矣惟至公之道不行於上是以宰執臺諫有<lb/>
不得人黜陟刑賞多出私意而天下之俗遂至於靡然<lb/>
不知名節行檢之可貴而唯阿䛕軟熟奔競交結之為<lb/>
務一有端言正色於其間則羣譏衆排必使無所容於<lb/>
斯世而後已此其形勢如將傾之屋輪奐丹艧雖未覺<lb/>
其有變於外而材木之心已皆蠧朽腐爛而不可復支<lb/>
持矣由此觀之紀綱之正風俗之淳不在於以勢相脅<lb/>
在於以道相成不在於使人不敢言在於使人無可言<lb/>
<pb n="KR4e0223_WYG_022-13b"/>
耳方今朝廷之上果何如耶允不能詳請舉其略近見<lb/>
吏科給事中陳某言路一疏大可異焉彼悍然以言路<lb/>
自任而謂出於臺省為蕩蕩平平不出於臺省為傍蹊<lb/>
曲徑不知言路者天下之公非臺省之私也出於公即<lb/>
蕩蕩平平出於私即傍蹊曲徑陳三謨曾士楚輩曷嘗<lb/>
不臺不省不言竟以為何如也其以今日為臺諌者上<lb/>
自乗輿下及宰執内從旃厦外從閭閻近由警蹕逺至<lb/>
邊徼何事不得言言路不可謂塞雖一學究得上書一<lb/>
<pb n="KR4e0223_WYG_022-14a"/>
市井傭奴得撃鼓而訟言路不可謂塞即一二蹈尾披<lb/>
鱗誤攖聖怒相率營救舉得畢其忌諱之言言路不可<lb/>
謂塞其説美矣然言者如李君懋檜劉君志選高君桂<lb/>
饒君伸等何不聞其相率營救也豈惟不救或攘臂而<lb/>
助之攻矣允嘗怪而思其故始知李劉高饒之屬皆攖<lb/>
宰執之怒犯臺諫之忌諱者也其有攻無救豈曰無謂<lb/>
間有一二上攖聖怒相率營救亦誠有之是乃杜欽谷<lb/>
永附外戚而專攻上身之故智其上書撃鼔之云又無<lb/>
<pb n="KR4e0223_WYG_022-14b"/>
能為宰執臺諫之重輕者耳以此而遂謂言路不塞雖<lb/>
張居正時此路固未嘗塞也何謂壬午以前為諱言壬<lb/>
午以後為輕言也其以近時行險僥倖之徒託身言路<lb/>
功名富貴操左券而收故躁妄者爭趨頑鈍者爭附以<lb/>
允釋褐後所覩記如前所稱李劉高薛饒五人外其建<lb/>
言者又不過黃君道瞻盧君洪春王君德新及允兄憲<lb/>
成耳以庶官之夥三四年之遙僅僅幾人而止何名爭<lb/>
趨何名爭附何名舉世輕言也其以建言為釣名為掩<lb/>
<pb n="KR4e0223_WYG_022-15a"/>
過為躐位為取捷徑夫斯民也三代之所以直道而行<lb/>
是非有真名亦何易釣過亦何易掩也即如彼附曽王<lb/>
又反罵曽王天下終不信其非權門之客昏夜受遺白<lb/>
日請禁天下終不信其非壟斷之夫至於躐位捷徑之<lb/>
説則往時建言諸公信有一二如其所譏者要亦晚節<lb/>
不終務為容悅抑一節自喜袖手旁觀者耳設守其故<lb/>
吾矯矯不變則進退維谷坎坷萬狀吾未見其位之躐<lb/>
徑之捷也信若彼言必使天下盡效彼無違夫子以順<lb/>
<pb n="KR4e0223_WYG_022-15b"/>
為正京堂美職操右契而收乃為不躐位不捷徑耶且<lb/>
近時建言者每每有觸而云非無上事而喟然嘆也倘<lb/>
臨江父老罪無可矜則道瞻不言倘皇上不廢郊祀則<lb/>
洪春不言倘何尙書起鳴不搆䧟辛左都自修則德新<lb/>
等不言倘邵給事庶不請申出位之禁則懋檜等不言<lb/>
倘戊子順天科場毫無弊竇則桂等不言倘耿右都定<lb/>
向不逢迎當事而以先發後聞叅王御史藩臣則敷教<lb/>
不言何得詬建言者不啓蟄而雷鳴不嚮晨而雞號也<lb/>
<pb n="KR4e0223_WYG_022-16a"/>
其以今日時異勢殊既無嚴嵩張居正之威福又無鄢<lb/>
趙曾王諸人之阿比何得有楊繼盛艾穆鄒元標之慷<lb/>
慨夫以堯舜之世克艱不輟誨慢游不輟規贊襄不輟<lb/>
勸損益不輟警其亦何嘗不慷慨也豈如彼狃于陳三<lb/>
謨曽士楚之從容便以慷慨為奇而謂堯舜之世無得<lb/>
有是乎且彼乞墦丐子反復趨附以苟饜足自其常態<lb/>
宰執大臣富貴已極豈有未饜何苦為彼曹所弄徒以<lb/>
益人之富貴而損已之名實哉蓋孔子告顔淵以為邦<lb/>
<pb n="KR4e0223_WYG_022-16b"/>
深嚴佞人之戒彼以方今第一佞人首置天垣九卿科<lb/>
道咸若彼曹賢否何辨功罪何核善人何慕不善者何<lb/>
懲朝廷之所為紀綱風俗已掃地盡矣更何以令天下<lb/>
閣下欲為根本之圖講挽囘之術所願亟逺佞人務近<lb/>
莊士一切曠然與天下更始則主德可囘相業可廣人<lb/>
心可收紀綱風俗庶幾有瘳否則未知所稅駕也昔孔<lb/>
子大聖人也見南子則子路不悅欲往公山佛肸則子<lb/>
路不悅而孔子且時復自喜曰自吾得子路惡言不入<lb/>
<pb n="KR4e0223_WYG_022-17a"/>
於耳聖賢師友之相與如此允不肖何敢望子路而不<lb/>
敢不以孔子事閣下懼以貢舉非人累閣下也又見童<lb/>
儒試於有司奔競成風致孤寒往往遺落不得進其在<lb/>
郡試一闗尤為喫𦂳而取數甚窄深為扼腕於是致書<lb/>
邊南亭郡伯言之語云在廟廊則憂其君在江湖則憂<lb/>
其民弟庶幾焉李見羅先生坐雲南報功事被逮竟麗<lb/>
大辟輿論寃之廣東布衣翟從先欲詣闕申救不逺三<lb/>
千里特過涇上商諸弟弟極口從㬰之布衣又欲進澄<lb/>
<pb n="KR4e0223_WYG_022-17b"/>
海唐曙臺所輯禮經於朝竝為代具疏草海忠介被論<lb/>
呉門李晉陽時為庶吉士憤然不平具疏論救㑹有尼<lb/>
者不果弟聞之偕同年諸景陽彭旦陽訪晉陽邸中因<lb/>
從容詢之晉陽欣然出原草視弟弟擊節稱善遂採其<lb/>
十之六為疏以上至今語及猶德晉陽不置其赴義若<lb/>
渴不分人我類如此<lb/>
吾弟天性孝友雅為吾父吾母所鍾愛雖曰憐其少亦<lb/>
其一段誠意懇惻深至有以當吾父吾母之心也不肖<lb/>
<pb n="KR4e0223_WYG_022-18a"/>
舉丙子吾父遂棄養每語及輒相對欷歔且曰吾父居<lb/>
恒好稱范文正公之為人津津不去口此是萬物一體<lb/>
胚胎念庭周師分俸佐讀命無受此是鳳凰翔於千仞<lb/>
風格吾兄弟當無失此意癸未舉南宮遂移病歸則以<lb/>
吾母善病也癸未成進士坐言事罷㑹南太僕繼山沈<lb/>
公南臺警亭陳公按院厚齋荆公先後奏薦奉㫖起江<lb/>
西南康府教授特懇於按院雍野李公代疏請致仕又<lb/>
以吾母年且望七愈善病也予兄行中居三僅長弟四<lb/>
<pb n="KR4e0223_WYG_022-18b"/>
年而弟事予甚恭不減於事兩兄當歲乙未予病甚且<lb/>
瀕於危屢矣弟憂之寢食為廢予一夕夢弟手捧書一<lb/>
卷視之則金縢篇也覺而異之頃之復夢吾弟誦聲朗<lb/>
朗伏而聽之即金縢篇語益異之詰朝以告吾弟弟黙<lb/>
不答而察其色甚喜因再三詰之乃曰弟頃者連夕私<lb/>
禱於上帝願以身代兄不可願減筭益兄筭即内人不<lb/>
知也今既屢見兄夢上帝其必矜而許之矣所以喜也<lb/>
惟是天機忌泄願兄含之予曰有是哉已而予果無恙<lb/>
<pb n="KR4e0223_WYG_022-19a"/>
至於今且一紀而餘矣每黙自循省何以承此於弟哉<lb/>
乃弟一日奄逝適符減筭之請而予竟不能為弟代也<lb/>
又安敢幷弟一腔心事埋沒故特表而出之且以示子<lb/>
孫無忘焉<lb/>
吾弟端毅清栗不以私徇人人亦不敢以私溷之對客<lb/>
不作套語與朋友交表裏洞徹邇不狎逺不忘往來竿<lb/>
牘不作寒暄語高存之曰吾篋中藏有季時手裁數十<lb/>
幅即寂寥數字必有闗係他如上許相國及與羅布衣<lb/>
<pb n="KR4e0223_WYG_022-19b"/>
等書一段正氣凜凜逼人足令頑夫亷懦夫立至今讀<lb/>
之猶有生色又曰季時真降魔手今何處更得此人記<lb/>
得二十年前魏懋權嘗謂予曰君家季公涇凡大是不<lb/>
凡自其來都數相通訊雖復聊且游戯率有趣味可諷<lb/>
觀人必於其微吾以此得季公矣<lb/>
萬厯十六年邑大祲餓莩盈道時弟廩中僅有粟百石<lb/>
輒捐其半以脤一時士民翕然從風是歲也饑而不害<lb/>
邑侯李元沖救荒錄具載其事<lb/>
<pb n="KR4e0223_WYG_022-20a"/>
業師重所尤公歿子甚幼少弦張公歿無子竝為經紀<lb/>
其喪門人孫申卿以遺孤見托悉力維䕶不恤恩怨為<lb/>
弟子則不負師為師則不負弟子故曰一死一生乃見<lb/>
交情<lb/>
弟一日喟然發嘆予曰何嘆也弟曰吾嘆夫今人講學<lb/>
只是講學耳予曰何也曰任是天崩地陷他也不管予<lb/>
曰然則所講何事曰在縉紳只是明哲保身一句在布<lb/>
衣只是傳食諸侯一句予為俛其首又一日讀朱子集<lb/>
<pb n="KR4e0223_WYG_022-20b"/>
有曰海内學術之弊只有兩端江西頓悟永康事功若<lb/>
不竭力明辨此道無由得明謂予曰此弊於今亦然且<lb/>
昔也分而為二今也合而為一則其害更有甚焉即令<lb/>
象山龍川兩先生見之當為扼腕因取集中無極辨王<lb/>
伯辨與凡論及兩端者輯為一編名曰朱子二大辨予<lb/>
為序而行之已又摘其論及治道者輯為惟此四字編<lb/>
而自為之序擬欲上之朝不果<lb/>
弟居恒呐呐如不能出諸口及遇是非可否紛紜膠轕<lb/>
<pb n="KR4e0223_WYG_022-21a"/>
處一刀兩段略無粘帶與同志商㩁義理品隲古今衆<lb/>
論蜂起徐出片言剖之莫不豁然以解其大指一依於<lb/>
正不喜為通融和㑹之説嘗謂吾輩一發念一出言一<lb/>
舉事須要太極上有分若只跟陰陽五行走便不濟有<lb/>
疑其拘者語之曰若大本大原見得透把得住自然四<lb/>
通八達誰能拘之若於此糊塗便要通融和㑹幾何不<lb/>
墮坑落塹喪失性命也吾輩慎勿草草開此一路誤天<lb/>
下蒼生聞者咸悚<lb/>
<pb n="KR4e0223_WYG_022-21b"/>
吾弟善知人有世之所翕然共推而獨抉其隠有世之<lb/>
所哄然交詆而獨闡其幽往往於一言一動一嚬一笑<lb/>
之間斷人生平毫髮不爽又善論事有衆之所共喜以<lb/>
為必成而獨籌其敗有衆之所共讁以為必敗而獨䇿<lb/>
其成初時聞者且信且疑甚而且駭徐而按之如合符<lb/>
節錢起莘嘗言吾黨殊不乏有心人至推有眼者須首<lb/>
季時以此也<lb/>
吾弟好以靜每日兀坐一室不問戸外事好以整案頭<lb/>
<pb n="KR4e0223_WYG_022-22a"/>
惟攤書一卷既卒業而後再以一卷易之諸一切文具<lb/>
及觽礪之屬位置有常予黙記之終歲如一日也好以<lb/>
朴衣不求華食不求精取給而已左右使令惟蒼頭一<lb/>
二人間行里巷中角巾布鞋遇者不知其為誰自謂木<lb/>
石可居鹿豕可遊也<lb/>
弟讀書不局章句惟時時將本文吟諷仿彿意象氤氲<lb/>
而止間拈一二語逈絶蹊徑如九方臯相馬超然得之<lb/>
牝牡驪黃之外有勸其著述者應曰呉康齋先生嘗病<lb/>
<pb n="KR4e0223_WYG_022-22b"/>
宋末箋註之繁非徒無益而反有害章楓山先生亦曰<lb/>
儒先之言至矣删其繁蕪可也予竊深韙之何敢復攘<lb/>
臂於其間比歿檢其篋及遍訪諸知交間僅得䇿一道<lb/>
疏四道書七十三紙劄記八十一則講義三章像贊一<lb/>
通哀辭四篇詩六十九首因為次第成編而命之曰小<lb/>
辨齋偶存小辨齋弟所讀書處也<lb/>
楊龜山先生寓吾錫建有東林書院歲久圮壞高存之<lb/>
一日檢邑乗見之謂弟曰叔時嘗欲搆一讀書處羣二<lb/>
<pb n="KR4e0223_WYG_022-23a"/>
三友生切磨其中此殆造化留以待叔時也弟喜而告<lb/>
予時予方臥病聞之蹶然而起遂偕安劉諸君子請於<lb/>
當道而修復之每歲一大㑹毎月一小㑹弟進而講於<lb/>
堂持論侃侃逺必稱孔孟近必稱周程有為新竒險怪<lb/>
之説者輒愀然改容辭而却之不少假借退而與同志<lb/>
聚處虚而能含恭而能下坦而有則敦慤而無華始見<lb/>
恂恂然繼見穆穆然久之真誠溢出不言而使人之意<lb/>
消予丁衰年方賴弟左右夾持所欲求助於四方英豪<lb/>
<pb n="KR4e0223_WYG_022-23b"/>
又賴弟密為聯屬其間乃今名失一愛弟實幷失一畏<lb/>
友手足心膂其將安托正不知何以收之桑榆送此餘<lb/>
生耳<lb/>
弟生而弱夙不理於脾家毎有疾輒不食歲丙申九月<lb/>
病大劇不食者歴四十日有以醫請者黙不荅有以祈<lb/>
禱請者叱去之舉家憂惶莫知計所出予以間問曰弟<lb/>
中何如弟曰亦只如常曰有痛否曰無之曰有所欲言<lb/>
乎曰何言此時弟只有凝神定氣循循黙黙以待天機<lb/>
<pb n="KR4e0223_WYG_022-24a"/>
若攙入他念便是自暴自棄且欲為此身計此身非我<lb/>
有欲為子孫計一人各有一乾坤吾無與也予服其達<lb/>
識久之竟愈嗣後亦時發或一月愈或半月愈或旬日<lb/>
愈予竊喜以為精神漸固血氣漸堅晚景當益佳無虞<lb/>
矣乃去歲夏五月偶感微疾至六月二十一日竟不起<lb/>
謂之何哉抑弟在丙申業已超然死生之際視世之依<lb/>
依戀戀握手丁寧不能□割者天淵矣况去之十二年<lb/>
其於斯日有進焉者乎又何足以區區俗情為弟慟也<lb/>
<pb n="KR4e0223_WYG_022-24b"/>
獨予與弟自少而長而壯且駸駸白首追念五十餘年<lb/>
間或予倡而弟和或弟倡而予和或予所見以為可而<lb/>
弟以為否或予所見以為否而弟以為可相勸相規忘<lb/>
爾忘汝其怡怡也既為道義中天親其切切偲偲也又<lb/>
為天親中道義一旦永别生趣頓盡不復能自持耳先<lb/>
是十九日之夕有大星爍爍從空而下墜於小辨齋之<lb/>
後圃時河旁居人相攜乗涼咸見而異之二十一日之<lb/>
早弟謂其室華孺人曰大菩薩來訪且及門矣俗稱睢<lb/>
<pb n="KR4e0223_WYG_022-25a"/>
陽張公巡為大菩薩云華孺人怪不敢問弟遂不復語<lb/>
夷然而逝家人聞和鸞之聲隠隠從空而上踰時乃已<lb/>
噫嘻信奇矣乃知弟之去來應不偶然也<lb/>
有問於予曰昔明道象山兩先生皆得年五十四歲季<lb/>
時亦與之同壽其到處可得言乎予黙然久之乃曰弟<lb/>
庶幾能見大意矣記得壬辰二月間與弟燕坐予問曰<lb/>
日來做何功夫弟曰上不從𤣥妙門討入路下不從方<lb/>
便門討出路畢竟如何是恰好處予曰喫𦂳只在認取<lb/>
<pb n="KR4e0223_WYG_022-25b"/>
自家弟曰弟黙黙自忖半近狂半近狷如之何予曰試<lb/>
舉看弟曰居恒妄意欲作天下第一等人不近狂乎反<lb/>
而按其實尙未能跳出硜硜窠巢也不近狷乎竊恐兩<lb/>
頭不著也予曰如此雖欲不為中行不可得矣弟曰此<lb/>
甚難言凡今世所謂中行大率孔子所謂鄉愿也弟何<lb/>
敢效焉且弟檢㸃病痛是一箇粗字去中行彌逺予曰<lb/>
此却是好消息惟粗定不走入鄉愿路矣乃所以與中<lb/>
行近也粗是真色鍊粗入細細亦真矣狂狷原是粗中<lb/>
<pb n="KR4e0223_WYG_022-26a"/>
行中行只是細狂狷總不出一箇真若不論真與否只<lb/>
論粗細鄉愿且有細於中行處非特狂狷不如也弟曰<lb/>
粗之為害亦正不小猶幸自覺得耳今但去密密磨洗<lb/>
更無他說予曰尙有説在弟曰何予曰已曾説過了喫<lb/>
𦂳只在認取自家果能分明認取一切病痛都是村魔<lb/>
野祟見日自消矣譬諸身處春秋只認著孔子作主五<lb/>
霸如何上前得身處戰國只認著孟子作主七雄如何<lb/>
上前得弟曰此兄性善之指也弟實死心塌地信以為<lb/>
<pb n="KR4e0223_WYG_022-26b"/>
决然及反入身來尋常無事儘滔滔自在去一遇塵紛<lb/>
向來種種病痛依舊又發熟處難忘如之奈何予曰這<lb/>
是你的事與我説無用弟曰兄於此一一打得過否予<lb/>
曰我的事與你説亦無用弟擬再問予莞爾而笑弟懷<lb/>
疑而去越日侵晨遽過予齋頭予猶在寢即披衣出見<lb/>
弟迎謂曰原來這事只是如此别無竒特昨却多了一<lb/>
疑攪得一夜不睡至天明且如人欲適京水則具舟楫<lb/>
陸則具車騎徑向前去無不到者其間偶遇艱阻只須<lb/>
<pb n="KR4e0223_WYG_022-27a"/>
從從容容耐心料理若因此便爾著忙妄生懊惱甚者<lb/>
且以為舟楫車騎之罪這箇喚做騎驢怪驢又喚做騎<lb/>
驢覓驢展轉不已直教你東馳西騖二二三三被那些<lb/>
葛䕨纏弄到老竝無下落却只剰得一雙空手而歸豈<lb/>
不大悞予欣然首肯曰是是是弟遂出孔壇四景圖視<lb/>
予一曰暮春風咏一曰當暑絺綌一曰江漢秋陽一曰<lb/>
歲寒松柏因請曰這是箇鴛鴦譜乞兄拈示金針予曰<lb/>
弟明明滿盤托出何更問人設令有人還問汝譜鴛鴦<lb/>
<pb n="KR4e0223_WYG_022-27b"/>
的是誰其何以對我且櫛沐弟且去待此畨再攪得一<lb/>
夜不睡那時再作商議未晚弟大豁然曰是是是原來<lb/>
這事端的只是如此端的别無奇特端的無可疑也何<lb/>
用白日説夢自是精神凝一心境漸平動靜云為日覺<lb/>
穏帖日覺安閑日覺輕省日覺簡易乃至死生之際都<lb/>
無纖毫粘帶天假之年尙安能測其所至哉<lb/>
吾弟名允成字季時别號涇凡萬厯癸酉補郡諸生己<lb/>
夘舉鄉試九十五名癸未舉㑹試三十八名丙戌廷試<lb/>
<pb n="KR4e0223_WYG_022-28a"/>
三甲二百二十三名是歲奉㫖囘籍戊子起南康府教<lb/>
授不赴尋丁吾母憂壬辰再起保定府教授陞國子監<lb/>
博士癸巳陞禮部儀制司主事是歲三月謫光州判官<lb/>
生於嘉靖甲寅十月二十九日未時卒於萬厯丁未六<lb/>
月二十一日未時得年五十四歲以己酉十一月十五<lb/>
日申時𦵏陽鄱圩新阡娶華氏處士承軒公女始無子<lb/>
抱吾伯兄子而育之名與溉國子生娶華氏國子生繡<lb/>
嶺公女贈刑部主事慎菴公孫女已而得一子名與演<lb/>
<pb n="KR4e0223_WYG_022-28b"/>
娶呉氏邑庠生揚華公女禮科給事中震華公孫女女<lb/>
三人一適行人司司副霽陽公呉公子郡庠生欽錫慎<lb/>
齋公孫一議光州學正𤣥臺薛公子邑庠生憲垂選貢<lb/>
生少尼公孫浙江提學副使方山公曽孫殤一議商丘<lb/>
知縣本素華公子肇殷贈商丘知縣次菴公孫孫三曰<lb/>
㭄曰檖曰杬俱與溉出檖聘萬氏邑庠生卓如公女國<lb/>
子生同菴公孫女餘未聘孫女二與溉出者一許字國<lb/>
子生心澤呉公子明光祿寺監事涘湖公孫右春坊右<lb/>
<pb n="KR4e0223_WYG_022-29a"/>
諭德兼翰林院侍讀澤峯公曽孫與演出者一未字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0223_WYG_022-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　涇臯藏稿卷二十二<lb/>
</p>
<p>
</p>
  </div>
</body>
</text>
</TEI>
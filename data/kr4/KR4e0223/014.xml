<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇臯藏稿巻十四</head> <lb/>
    <p>
<pb n="KR4e0223_WYG_014-1a"/>
欽定四庫全書<lb/>
　涇臯藏稿巻十四<lb/>
　　　　　　　　　　　　明　顧憲成　撰<lb/>
　　華從玉歴試考巻題辭<lb/>
吾邑華從玉氏故名家子能讀篋中遺書多長者游予<lb/>
之識從玉則自嵗庚午始是嵗南海鍾心瞿先生來視<lb/>
學擢從玉諸生第二人廩諸學宫而予亦補諸生行且<lb/>
國士予也予見先生先生輒為予才從玉而曰此佳士<lb/>
<pb n="KR4e0223_WYG_014-1b"/>
子無失之予退而求從玉從玉亦不予薄也相得甚歡<lb/>
時時過從揚㩁輒覺有洒然處予乃益思鍾先生言無<lb/>
何予遂博一第去而從玉猶然淹在諸生乆之更棄而<lb/>
游太學矣予自省何敢望從玉從玉之塵垢粃糠足以<lb/>
鑄予而不能自鑄功名之際乃爾殆不可得而知也雖<lb/>
然此猶自兩人言之也當從玉之為諸生操管而前見<lb/>
者靡不嗟賞褎然而寵異之既晚而事司成先生每奏<lb/>
一篇未嘗不稱善遇以殊等獨其試於棘闈則報罷一<lb/>
<pb n="KR4e0223_WYG_014-2a"/>
從玉之身而所遭乃爾尤不可得而知也㑹從玉之門<lb/>
人徐子田文刻其歴試考巻從玉愀然不樂予謂從玉<lb/>
昔司馬子長欲藏其書於名山大川而虞仲翔嘆恨無<lb/>
一人知者至乃欲以青蠅為知已何其悲也君之指得<lb/>
無與二子類乎從玉曰否否非是之謂也吾父海月公<lb/>
之生露也晚屬諸吾兄補菴子而撫之勤劬有加焉乃<lb/>
今竟憔悴不立以老是吾父吾兄之恥也吾母薛實副<lb/>
吾父海月公其子露也備嘗諸辛乃今不克有樹以慰<lb/>
<pb n="KR4e0223_WYG_014-2b"/>
是吾母之恥也若又從而昭之人其謂我何顧子喟然<lb/>
曰深哉始予見從玉之表也今見從玉之裏矣子長仲<lb/>
翔之寄憤也逺所亟在名從玉之設誠也近所亟在實<lb/>
是固無冀乎一人之知縱令藏諸名山大川亦未必百<lb/>
世之下之果有知之者也雖然從玉之於斯也可謂盡<lb/>
心焉耳矣遇不遇時也從玉無咎盍許徐子從玉唯唯<lb/>
予不勝憐才之感漫為題數語以志并以示其二子𤣥<lb/>
禧𤣥禔庶幾且有省乎繹其志而光大之從玉之所以<lb/>
<pb n="KR4e0223_WYG_014-3a"/>
慰其父若母若兄者旦暮遇之無疑也<lb/>
　　馬君常制義題辭<lb/>
予始從濓源莫子游識其門人涵虚馬君退而省其私<lb/>
君子哉予愛之重之不獨以其文也乃今又識涵虚之<lb/>
子君常君常有妙才自垂髫時每下筆輒作驚人語稍<lb/>
長就試輒冠其曹東南之士翕然推之兒渟兒沐請奉<lb/>
几硯以從君常許焉兩兒因得朝夕君常一日兒渟告<lb/>
予曰兒益矣兒病浮君常韞采韜光終日不浪吐片語<lb/>
<pb n="KR4e0223_WYG_014-3b"/>
兒對之未嘗不悚然自失也一日兒沐告予曰兒益矣<lb/>
兒病曠君常鍵關下帷終日不浪費寸隂兒對之未嘗<lb/>
不悚然自失也予於是益異君常愛之重之亦不獨以<lb/>
其文也已呼兩兒語之曰小子識之是正君常之所以<lb/>
文也㑹客謀行君常文遂為書而引其端一以告讀者<lb/>
俾就所以處求君常一以告君常俾益反求其所以進<lb/>
而上之應有無窮事業在也予病且老矣君常不予棄<lb/>
也庶㡬相與夾䕶桑榆無致頹落予實厚有賴焉君常<lb/>
<pb n="KR4e0223_WYG_014-4a"/>
其務自愛自重哉<lb/>
　　題南游草<lb/>
丙子之舉先贈公呼予而語之曰孺子且自以為能乎<lb/>
予悚然起對曰兒何知大人之教也先贈公曰未也惟<lb/>
我之先世以長者稱越我顯祖友竹府君顯考侍竹府<lb/>
君益篤不忘至於孺子而發耳東南故才藪七篇文字<lb/>
孺子烏乎短長遂偃然而據其上哉予復悚然起對曰<lb/>
大人命之矣何敢忘何敢忘今秋姪浹亦舉於鄉仲兄<lb/>
<pb n="KR4e0223_WYG_014-4b"/>
追憶先贈公之訓相視泣下予退而呼渟兒曰汝弟浹<lb/>
何以獲雋渟對曰弟浹之於斯也嵗無玩月月無玩日<lb/>
日無玩刻用志不分庶幾有焉呼沐兒曰汝兄浹何以<lb/>
獲雋沐對曰兄浹之於斯也鍊意成字鍊字成句鍊句<lb/>
成篇深造自得庶幾有焉予嘆曰信哉祖宗積累不可<lb/>
忘亦不可恃假令浹也悠悠而已爾莽莽而已爾先贈<lb/>
公之訓不幾頓乎又何以及今日適浹裒得南游稿一<lb/>
帙予為書其端俾益加懋焉且以自惕云<lb/>
<pb n="KR4e0223_WYG_014-5a"/>
　　題施羽王制義選<lb/>
制義之變於今極矣三寸之管縱横吞吐何所不有士<lb/>
生其時幾無復立錐之地可以另闢宇宙為人倫雄長<lb/>
迺今施羽王又何卓也其文骨格峻潔而氣韻安閒研<lb/>
思締致種種超出蹊徑參諸王錢而下楊許而上居然<lb/>
别標一局非夫枝葉盡刋洗心宥密沈蓄而徐發之宜<lb/>
不及是反覆咀嚼一段深至之味隠隠自喉舌沁入肺<lb/>
肝結而不散微乎微乎予竊有以想見其據梧運斤之<lb/>
<pb n="KR4e0223_WYG_014-5b"/>
際矣茂才沈道生讀而愛之手摘𤣥珠攜示兩兒子共<lb/>
為揚㩁予因語道生曰君知之乎造物精英日新不已<lb/>
各人胸中自有羽王也道生躍然而去<lb/>
　　惺復錢公四書制義題辭<lb/>
舉子業小技耳而聖賢之精藴寄焉是故貴以理勝然<lb/>
而理至圓也深言之則深淺言之則淺精言之則精粗<lb/>
言之則粗亦顧人之所見何如耳是故又貴以識勝夫<lb/>
理者文之心也識者文之眼也心眼合一乃為文家第<lb/>
<pb n="KR4e0223_WYG_014-6a"/>
一諦未可草草語也惺復錢公用進士髙第來理吾郡<lb/>
郡人士莫不想望風采予方有烟霞癖不敢以野服溷<lb/>
公庭屬嵗之季春公幸芙蓉湖上予聞而謁諸其舟中<lb/>
相對論文甚歡既别緘所製時義一編視予予發而讀<lb/>
之一字一快不覺齒牙喉舌之間生液津津而滿徐而<lb/>
按之大都本自匠心擬議成變既是玲瓏透徹迥然超<lb/>
出人意外又是精切的當穆然沁入人意中故足珍也<lb/>
今亦何能縷述聊掇其略如克伐怨欲篇有曰就仁言<lb/>
<pb n="KR4e0223_WYG_014-6b"/>
不行即以見靈湛之體就不行言仁祗以増把持之障<lb/>
淵路言志篇有曰宇宙不隔吾心吾心自隔宇宙行已<lb/>
篇有曰平居能辦一已即臨事能辦天下懐居篇有曰<lb/>
寒暑風雨之變迭乘正以振英雄豪傑之氣而顧盼牽<lb/>
制之私盡破獨以見道徳性命之真噫嘻微矣此予向<lb/>
所云以識勝者也以識勝者乃其真能以理勝者也夫<lb/>
豈區區淺臆薄詣可得而及哉予聞公少負竒慧垂髫<lb/>
時便褎然為子衿領袖已而每試輒最後先所為督學<lb/>
<pb n="KR4e0223_WYG_014-7a"/>
使者蘇李蕭饒諸名公無不國士公也公不為色滿及<lb/>
屢蹶塲屋亦不為色沮歸而益務暠暠自濯不造極登<lb/>
峯不止繇是觀之公之所得於動忍増益者淵乎深矣<lb/>
又何可槩以舉子業視之也公下車未幾遂攝郡篆亷<lb/>
明仁恕甚得民譽以方序其文不及且公而實其言將<lb/>
來盛徳大業有非一郡之所能限者予姑標而出之為<lb/>
異日券庶幾作芙蓉湖上一佳話公無忘哉公無忘哉<lb/>
　　題吳允執梅花樓藏稿<lb/>
<pb n="KR4e0223_WYG_014-7b"/>
往安節先生緘㑹課數十巻寄予予閲之多所嘉賞而<lb/>
其中一巻尤稱竒絶因貽書先生曰此巻不徒文之工<lb/>
其深識逺致迥非章句書生可及他日必成大器已得<lb/>
報乃其孫允執也先生遂攜之謁予於東林予察其氣<lb/>
貌益偉之今年秋果獲雋南畿允執復來謁予曰不佞<lb/>
聞君之捷也一則以喜一則以懼夫何以喜為安節先<lb/>
生喜有孫為徹如君喜有子也夫何以懼安節先生道<lb/>
履慥慥海内共推長者而君為之孫徹如君風烈皎皎<lb/>
<pb n="KR4e0223_WYG_014-8a"/>
足以砥柱頺俗而君為之子俯仰後先此擔正未易負<lb/>
荷所以懼也允執悚然起謝曰命之矣少間手文一帙<lb/>
視予予覽之又超昔年㑹課而上矣因稍為評次而志<lb/>
此語於端以當授記云<lb/>
　　題孫恭甫行巻<lb/>
虞山三川孫先生澄空皎月出岫閒雲生平喜為聲詩<lb/>
不屑舉子業以是終其身不遇長君子喬次君子桑能<lb/>
工舉子業矣猶然未遇也惟子桑晚而始領鄉薦耳亦<lb/>
<pb n="KR4e0223_WYG_014-8b"/>
不免落人後若子喬則更有待焉其難如是乃子喬之<lb/>
子恭甫纔茂年一舉而遂魁南畿又若甚易然何耶吾<lb/>
聞之盈虚消息謂之天道積功累仁謂之人道故曰不<lb/>
蓄不光不闇不章然則昔日之淹正所以基今日之頓<lb/>
也吾讀恭甫文靈襟濯濯不染一塵大有三川先生之<lb/>
致至其步驟雍容行乎勿忘勿助之間又得之子喬為<lb/>
多然則今日之發又所以顯昔日之藏也恭甫方赴功<lb/>
名之㑹吾懼其覩已之易而忘祖父之難也特為陳今<lb/>
<pb n="KR4e0223_WYG_014-9a"/>
昔之故以告之恭甫其謂然否<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0223_WYG_014-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　涇臯藏稿巻十四<lb/>
</p>
<p>
</p>
  </div>
</body>
</text>
</TEI>
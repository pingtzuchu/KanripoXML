<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇臯藏稿巻十二</head> <lb/>
    <p>
<pb n="KR4e0223_WYG_012-1a"/>
欽定四庫全書<lb/>
　涇臯藏稿巻十二<lb/>
　　　　　　　　　　　　明　顧憲成　撰<lb/>
　　斗瞻説贈陳穉颿<lb/>
陳伯子斗原之少弟穉颿既冠伯子為問號于予予號<lb/>
曰斗瞻伯子曰請著其義以朂吾弟予曰聞之瞻之為<lb/>
言望也夫士者衆之望也不可不慎所繇焉是故言焉<lb/>
而莫不承聴然後能為人耳也行焉而莫不承視然後<lb/>
<pb n="KR4e0223_WYG_012-1b"/>
能為人目也能為人耳能為人目然後能為人望也能<lb/>
為人望然後能為人上也故在家而家齊在國而國治<lb/>
在天下而天下平伯子曰若是乎瞻之義之大也敢問<lb/>
何脩可以臻此予曰昔者聞之凡能為人上者必能為<lb/>
人下者也盖孔子之門弟子凡三千人而獨推顔氏由<lb/>
今觀之顔子蕭然陋巷而已一簞食一瓢飲匹夫匹婦<lb/>
之所得而侮也其為人也以能問於不能以多問於寡<lb/>
有若無實若虚而已校智則不如子貢也校勇則不如<lb/>
<pb n="KR4e0223_WYG_012-2a"/>
子路也校藝則不如冉求也校辨則不如宰我也然而<lb/>
當時稱焉千百世而下願為之執鞭而不可得者至以<lb/>
為優于湯武何也其欲彌絀其志彌伸其氣彌斂其徳<lb/>
彌光故夫能為人下者能為人上者也吾曹誠不解陶<lb/>
朱猗頓之䇿善問家人生産以方顔子不啻過矣握管<lb/>
而為文稱性命述禮樂傲然而無慚也試反而徴之有<lb/>
萬分一于此乎以方顔子不啻不及矣乃或過者當之<lb/>
以不及而重求侈不及者當之以過而輕為驕人其謂<lb/>
<pb n="KR4e0223_WYG_012-2b"/>
我何穉颿盍祗遹顔德乎伯子曰此非特可以朂吾弟<lb/>
也予請得而偕事焉以無替明訓予曰善哉元方難兄<lb/>
季方難弟本是太丘先生家典刑二君能俾予異日免<lb/>
失言之咎予拜賜矣<lb/>
　　三變説<lb/>
往聶摶羽進士觀政吏部越嵗選令玉峯過予而問政<lb/>
予曰士有三變足下知之乎曰未也曰始而舉於庠一<lb/>
變也繼而舉於鄉一變也終而舉於南宫一變也曰虎<lb/>
<pb n="KR4e0223_WYG_012-3a"/>
變則變豹變則變是足以為變乎曰吾所謂變非於庠<lb/>
於鄉於南宫之謂也凡人情安常履故習見習聞率混<lb/>
混過日耳惟所值之境界更換一番而後吾之精神意<lb/>
慮亦為撥動一番惟吾之精神意慮撥動一番而後所<lb/>
就之格局亦為更換一番故曰變也其變之善不善則<lb/>
存乎人焉固有生平漫無短長到此忽轉一念傑然奮<lb/>
起日向髙明之路攀躋而行便登上品是謂善變亦有<lb/>
生平儘鮮尤悔到此忽轉一念蕩然放棄日向卑汙之<lb/>
<pb n="KR4e0223_WYG_012-3b"/>
路沿洄而行便墮下流是謂不善變故變者吉凶悔吝<lb/>
之幾不可不慎察也曰均之變也變而之善常難變而<lb/>
之不善常易何也曰是有由矣士方俛首鉛槧所朝夕<lb/>
對者詩書耳所出入周旋者父母兄弟二三親知耳及<lb/>
舉於庠乃稍與世涉矣已而舉於鄉舉於南宫益又與<lb/>
世涉矣靡文俗套既引而弄之傀儡之塲功名富貴又<lb/>
驅而納之罟阱之域非夫定見定力卓然有以自拔於<lb/>
萬物之表其孰能不波予嘗黙黙追省庚辰以後涉入<lb/>
<pb n="KR4e0223_WYG_012-4a"/>
之心較諸丙子之時之心不無毫釐之差丙子以後涉<lb/>
入之心較諸庚午之時之心又不無毫釐之差庚午以<lb/>
後涉入之心較諸垂髫之時之心又不無毫釐之差由<lb/>
毫釐而積之倐而分倐而寸倐而尺倐而尋倐而丈潛<lb/>
移密改驀不知其所由來倘不時時自提自喚當下回<lb/>
頭行見涓涓滔滔渺不知其所底止矣此予身親體騐<lb/>
事也今曰變而之善常難變而之不善常易却是足下<lb/>
身親閲歴語也足下苐不忘此念時於急流之中返而<lb/>
<pb n="KR4e0223_WYG_012-4b"/>
一照將見難者易易者難矣於政乎何有摶羽首肯者<lb/>
再為玉峯果稱循吏云予頃偕同志脩東林之盟稍稍<lb/>
有携時義就商者遂因而結一文㑹焉於是學使者臨<lb/>
校聨翩而列青衿予為之色喜退而自惟曽何能有助<lb/>
於諸友也而諸友往往過念一日之雅則又以愧偶憶<lb/>
三變之説輒述以告用附於切偲之誼且申之曰三變<lb/>
自青衿始我明開國二百餘年以來道徳勲庸炳於星<lb/>
日問其人大都自青衿始諸友將為虎變乎將為豹變<lb/>
<pb n="KR4e0223_WYG_012-5a"/>
乎即異時與諸先達齊驅並駕作宇内第一流人物亦<lb/>
孰不自今日始也予請拭目以俟<lb/>
　　兩忘説贈赤岡王先生<lb/>
王赤岡先生楚材之傑也海内無不傳先生名矣孰知<lb/>
尚困青袍乎乃先生固恬如也不為意惟日依依太夫<lb/>
人膝下曰吾何必以是區區者易我一日今年秋太夫<lb/>
人復命之赴南京兆試赤崗婉辭以謝太夫人不可勉<lb/>
而南偶遭舟子之阨不樂中復念太夫人不已遂病怔<lb/>
<pb n="KR4e0223_WYG_012-5b"/>
忡嘆曰吾身太夫人有也奈何以是區區者易我七尺<lb/>
遂飄然而歸且貽書别予問何方之脩可以還故吾告<lb/>
無恙予何所知何以酬下問竊嘗有味於程伯子定性<lb/>
書中兩忘二字敢為先生誦之何謂兩忘内忘也外忘<lb/>
也憶予少時問養生於𤣥客𤣥客授以二十字曰若要<lb/>
生此身除非死此心此心若不死此身安得生為之爽<lb/>
然一快了此便不墮言思窟可以言内忘矣前嵗過虞<lb/>
山在坐有問死而不亡其指安在予就中下一轉語答<lb/>
<pb n="KR4e0223_WYG_012-6a"/>
之曰若要生此心除非死此身此身若不死此心安得<lb/>
生問者為之㸃頭了此便不墮軀殻塹可以言外忘矣<lb/>
兩忘則性於我定性定則命於我立俯仰逍遥自由自<lb/>
在其究也隂陽不能制五行不能局脩短不能囿藐兹<lb/>
病魔方當懾息退伏去而深山去而深淵惟恐影響之<lb/>
不幽尚敢弄伎倆於青天白日之下哉予不知醫聊以<lb/>
此備藥籠中物先生試服之其效與否願以報我<lb/>
　　庸説與邵貞菴論拙齋蕭先生軼事作<lb/>
<pb n="KR4e0223_WYG_012-6b"/>
予釋褐民部郎得事同署拙齋蕭先生先生有道君子<lb/>
也予雅重之先生亦不予鄙因得時時暱就奉其提命<lb/>
多所醒發乆之先生出為紹興守予亦乍進乍退與先<lb/>
生相違且二十餘年而先生即世又乆之先生之子思<lb/>
似孝亷君秉鐸婁江亦時時過東林論學恍然如見先<lb/>
生孝亷因携所緝存先録屬邵貞菴乞予為先生傳予<lb/>
讀之謂曰志則漪園焦翰撰碑則石簣陶宫諭核矣備<lb/>
矣無容贅也况予夙有文字戒可奈何貞菴曰然則請<lb/>
<pb n="KR4e0223_WYG_012-7a"/>
商先生軼事予曰試舉看貞菴曰楚黄二魯周公嘗欲<lb/>
舉先生與鍾礪山卓異先生曰鍾騎驢衣布茹蔬便有<lb/>
可舉我輿盖衣文繡而食膏粱猶夫人也有何可舉二<lb/>
魯笑而罷子以為何如予曰淵哉此先生之髓也不可<lb/>
不竟其説夫道者中而已矣中者庸而已矣庸者率性<lb/>
而已矣為衆人之所能為而謂之庸為衆人之所不能<lb/>
為而謂之卓異是也恐猶不免就跡上較量耳孰若反<lb/>
而證之於性誠反而證之於性凡出自率性無往而非<lb/>
<pb n="KR4e0223_WYG_012-7b"/>
庸也且夫茅茨土堦堯舜則能之凡為人主者能乎哉<lb/>
胼手胝足三過門而不入禹稷則能之凡為人臣者能<lb/>
乎哉然而在羣聖人無往而非庸也何者率性故也康<lb/>
節之詩曰唐虞揖讓三杯酒湯武征誅一局棋如以其<lb/>
跡而已三杯酒夫人而能之唐虞揖讓不可能也一局<lb/>
棋夫人而能之湯武征誅不可能也究其實則一耳何<lb/>
者率性故也追惟先生其衣文繡而食膏粱夫人而能<lb/>
之至其官民部𣙜税崇文門視例簿不均毅然更定不<lb/>
<pb n="KR4e0223_WYG_012-8a"/>
便者因以為謗不顧𣙜税河西用寛平登額羨金二百<lb/>
餘緡籍而儲之筦庫其官越開三江閘築西陵塘民以<lb/>
永賴其官大梁適無年拯救有法所全活不可勝筭事<lb/>
寧更以鍰三千緡市榖實所部其官關中鑛税二使一<lb/>
切裁以法中人奴劉有源箠士至斃為聲其罪於兩臺<lb/>
論殺之羣小脅息又先生方未第時家貧授書養父為<lb/>
二弟婚盡其力及致其仕而歸授産諸子與弟子均復<lb/>
捐田建蕭氏義莊以贍族如范文正故事少從緒山龍<lb/>
<pb n="KR4e0223_WYG_012-8b"/>
溪二公游聞文成良知之指終身佩服所至輒刻其書<lb/>
以行晚而治一舟若古人所謂浮家泛宅者欲遍訪東<lb/>
南同志以印所學嘗曰學不可有執伯玉行履婦人女<lb/>
子皆信之行年五十而乃自知其非也知非而後能化<lb/>
公之所造如此不可能也要之亦自人見之有此分别<lb/>
相爾在先生無往而非庸也何者率性故也其為衆人<lb/>
之所能為而非徇也其為衆人之所不能為而非矯也<lb/>
徇則媚世矯則驚世凡皆庸之賊也何足以窺先生抑<lb/>
<pb n="KR4e0223_WYG_012-9a"/>
又有説焉王山隂曰三杯酒須用揖讓精神一局棋須<lb/>
用征誅精神此指甚微㑹得時乃知唐虞之三杯與衆<lb/>
人之三杯應有辨湯武之一局與衆人之一局應有辨<lb/>
先生之文繡膏粱與衆人之文繡膏粱應有辨苟其有<lb/>
辨也即衆人之所能為而衆人之所不能為自在雖謂<lb/>
之卓異宜也先生可無謝二魯可無罷矣予欲質於先<lb/>
生而不得願以質於孝亷并寫一通質於二魯庶幾有<lb/>
以發予之䝉也貞菴曰是不惟洞見先生之髓可補兩<lb/>
<pb n="KR4e0223_WYG_012-9b"/>
太史所未及亦且洞見中庸之髓可與子思子相上下<lb/>
矣<lb/>
　　朱子二大辨續説<lb/>
季時輯行朱子二大辨予業為之引其端矣既而思之<lb/>
其於儒釋王霸之辨尚覺未竟何則聖學以性善為宗<lb/>
異學以無善無惡為宗當孟子與告子往復論難時其<lb/>
説各不相謀分而二也今之言曰無善無惡謂之至善<lb/>
然後其説各不相礙合而一矣分則孟子自孟子告子<lb/>
<pb n="KR4e0223_WYG_012-10a"/>
自告子孰是孰非可得而辨也合則孟子之説轉而為<lb/>
告子之説孟子是告子不獨非告子非孟子不獨是孰<lb/>
是孰非不可得而辨也乃論者率喜合而惡分所以儒<lb/>
釋王霸混為一途卒之儒不儒釋不釋王不王霸不霸<lb/>
而兩無歸着也夫儒釋王霸非可區區形跡間較也釋<lb/>
學遺情絶累以清浄寂滅為極則得無善無惡之精者<lb/>
也是予向所云最𤣥處也究也超其性於空矣儒則實<lb/>
霸學挾智弄術以縱横顛倒為妙用得無善無惡之機<lb/>
<pb n="KR4e0223_WYG_012-10b"/>
者也是予向所云最巧處也究也戕其性於偽矣王則<lb/>
誠是故認性為實性在善中認性為空性在善外誠於<lb/>
為善善在性中偽於為善善在性外此不可不精察而<lb/>
慎擇也是故性善之説與無善無惡之説分即儒釋王<lb/>
霸亦隨而分從其分而辨之也易性善之説與無善無<lb/>
惡之説合即儒釋王霸亦隨而合從其合而辨之也難<lb/>
端緒甚微干涉甚巨吾始以為告子之偏執不如陽明<lb/>
之融通而今而知陽明之融通又不如孟子之斬截足<lb/>
<pb n="KR4e0223_WYG_012-11a"/>
以折異論撤羣疑使人曉然於毫髮千里之别也此不<lb/>
可不早計而預防也季時曰告子釋學乎霸學乎曰語<lb/>
其悟也無善無惡語其修也不得於言勿求於心不得<lb/>
於心勿求於氣語其證也不動心以釋用之則釋也以<lb/>
霸用之則霸也存乎其人而已是故釋氏曰無生告子<lb/>
曰生其見性同也霸者假仁義告子桮棬仁義其禍性<lb/>
同也季時曰同乎曰性杞栁也初未始有桮棬也性湍<lb/>
水也初未始有東西也是其所指以為生者正其所見<lb/>
<pb n="KR4e0223_WYG_012-11b"/>
以為無生者也性無内仁内也非性也性無外義外也<lb/>
非性也是其所指以為桮棬者正其所見以為假者也<lb/>
然則謂之無生者無生而無不生原不落滅境謂之生<lb/>
者生而未嘗生原不落起境兩下立論若各持一説總<lb/>
之互相發非互相左也假仁義者計以仁義為利慕而<lb/>
即之桮棬仁義者計以仁義為害厭而離之兩下發念<lb/>
若各行一意總之覩其似未覩其真也將無同所不同<lb/>
者釋學圓告子僅知得頓霸學蕩告子較把得定耳世<lb/>
<pb n="KR4e0223_WYG_012-12a"/>
之君子於孟子則尊事其名而背其實於告子則尊用<lb/>
其實而避其名其所自命則卓然以聖學為期其所標<lb/>
掲則公然與異學立赤幟不識何也季時曰參究到此<lb/>
誠拔本塞源之論也不可以不志因復次第其語授之<lb/>
盖以為是天地間公共事而思求正於有道君子相與<lb/>
尋箇是處云爾<lb/>
　<lb/>
　<lb/>
<pb n="KR4e0223_WYG_012-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　涇臯藏稿巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涇臯藏稿卷四</head> <lb/>
    <p>
<pb n="KR4e0223_WYG_004-1a"/>
欽定四庫全書<lb/>
　涇臯藏稿卷四<lb/>
　　　　　　　　　　　　明　顧憲成　撰<lb/>
　　與李養愚中丞<lb/>
天恵東南獲徼臨照伏見下車以來剛柔並運瞻聴一<lb/>
新其於品藻人倫激揚吏治既已覽昭曠而越拘攣矣<lb/>
不肖何能賛一辭謬不自量欲有所請不識臺下且許<lb/>
乎否也竊惟仕途獨甲科於格最髙乙科次之貢生又<lb/>
<pb n="KR4e0223_WYG_004-1b"/>
次之其下貲生最下吏員總而言之皆不若貢生為難<lb/>
何者其出身不如甲乙二科其多藉不若貲生其巧慧<lb/>
而習事不若吏員也無論清濁殊方敏拙異軌即徳鈞<lb/>
才敵亦應人一已百人十已千始堪牽比耳故曰難也<lb/>
竊見本府趙别駕貢生也故名家子而秉㮣清嚴莅事<lb/>
明决左右懾息莫能假其一嚬一笑甞攝敝邑篆邑人<lb/>
安之其審役一節參伍斟酌折衷允當後來閔節推再<lb/>
四研覆卒無以易而始喟然嗟嘆服其公且眀也又竊<lb/>
<pb n="KR4e0223_WYG_004-2a"/>
見敝邑王二尹貢生也實自令尹量移而孜孜奉公絶<lb/>
不作遷官態至其三只無撓一塵無染婦人女子皆信<lb/>
之以致四封之内諸無賴惡少斂手以避相戒勿犯殆<lb/>
非聲音笑貌之為而已方今明公正身率物郡邑之間<lb/>
相顧競勸一時號為多賢僕所欲為臺下誦正自不少<lb/>
而獨於兩君倍有惓惓誠感兩君所處獨當其難不可<lb/>
以他例也倘䝉加察果鄙言不謬特假餘靈破格與進<lb/>
俾激於殊遇益思奮勵勉圖報塞恵此元元其造福地<lb/>
<pb n="KR4e0223_WYG_004-2b"/>
方豈淺淺哉臨緘曷勝懸望之至<lb/>
　　又<lb/>
不肖之辱收於臺下有年矣昨者先慈見背重辱矜念<lb/>
特賜寵奠感刻肺腑苫土悽其未遑叩謝及台旌過幸<lb/>
九龍不肖僅從諸縉紳之末一望清光亦無由稍伸欵<lb/>
欵缺然之懐如何云喻兹有一言之獻徘徊累旬仰惟<lb/>
臺下深心廣度方軌古昔不可以凡情測也敢遂陳之<lb/>
蘇郡石太守雅稱潔已愛民當臺下秉憲時業甞知其<lb/>
<pb n="KR4e0223_WYG_004-3a"/>
賢而進之矣公也屬以錢糧那移事恐將為弊藪不得<lb/>
已而疏論焉亦公也不肖夫復何言雖然石守之疎略<lb/>
可罪而其能為徳於蘇可録兩者固自不相掩也今者<lb/>
直指陳公祖方行查勘輕重之權實在臺下倘䝉曲示<lb/>
寛假速賜結局始焉不以其可録而原其可罪所以伸<lb/>
國家之法既焉不以其可罪而沒其可録所以慰閭閻<lb/>
之情此老公祖始終曲成無涯之至徳一時順應無迹<lb/>
之妙用兩者亦自不相悖也語曰惟仁人能好人能惡<lb/>
<pb n="KR4e0223_WYG_004-3b"/>
人好而知其惡是謂能好惡而知其美是謂能惡臺下<lb/>
仁人也故不揆其愚而有布焉願垂神察之臨緘皇悚<lb/>
　　復中丞養愚李公<lb/>
頃間正以石守事顓緘請教非敢冒瀆實惟淺劣過叨<lb/>
超格之愛苟有一念不敢欺隱適接大教則門下之于<lb/>
石守知之原不為不深而不肖之所為披露于左右者<lb/>
臺下定不以為大謬也幸甚幸甚臺下素心卓節海内<lb/>
信之矧于不肖流俗靡靡妄相猜度曽何足云而以廑<lb/>
<pb n="KR4e0223_WYG_004-4a"/>
下問蓋臺下之不自滿也如此此聖賢之用心也不勝<lb/>
佩服獨計門下疏論石守錢糧之事若出于侵罔則其<lb/>
罪莫贖若出于那移則其情可原兩者之分毫釐千里<lb/>
誠以石守此一端質諸其生平之所為特賜寛假則臺<lb/>
下之于善善也長于惡惡也短其所培養成就尤不小<lb/>
矣恃愛不厭𤨏𤨏伏惟原亮<lb/>
　　與鄒孚如銓部<lb/>
諸景陽丈行曾附致尺一為候忽忽又嵗寒矣聖明御<lb/>
<pb n="KR4e0223_WYG_004-4b"/>
極政柄屢更否泰剥復之機其將在此足下適當用事<lb/>
之位登賢黜邪益得沛然愉快于志意可謂千載一時<lb/>
也弟更何以效其愚無已則有三焉一則願足下求賢<lb/>
以自廣可事者折節而事之可友者推心而友之時時<lb/>
就而謀焉相與切磋天下之人材以辨其用同事諸僚<lb/>
相勉以一體之誼俾各竭所知允則採而行之否則渾<lb/>
而含之精神血脈流貫為一無復毫髪猜貳于其間甞<lb/>
思祖宗設官獨于吏部案省而定其人正虞廷四門四<lb/>
<pb n="KR4e0223_WYG_004-5a"/>
聰四目之指不可不察也一則願足下沉㡬獨運操其<lb/>
不測于規矩準繩之外其人果賢歟即臺諌撫按或以<lb/>
為當黜而吾不可其人果不賢歟即臺諌撫按或以為<lb/>
當陟而吾不可庶㡬天下曉然知銓衡之地善惡分明<lb/>
幽隱無蔽其於世道人心夫豈小補即如近日李中丞<lb/>
之刺石蘇州孰曲孰直衆口昭然昨弟貽書中丞言之<lb/>
中丞亦欣然不以為忤正冝成中丞之美畢竟束縛格<lb/>
套不免議調此非三代直道而行之心也向令撤去此<lb/>
<pb n="KR4e0223_WYG_004-5b"/>
障一切裁以至公尊貴無徇卑賤無抑其於世道人心<lb/>
夫豈小補若内欲存臺諫之體外欲存撫按之體反將<lb/>
銓衡之體作第二義看又何用吏部為也一則願足下<lb/>
革除宰相朝房請教陋規此規嚴分宜時始有至張江<lb/>
陵彌甚蓋分宜當國有所指授尚令其子邀選君於家<lb/>
客而觴之既歡洽而後列牘授之某願選某缺某願陞<lb/>
某缺至江陵直役之矣彼不肖者無足論賢者亦習以<lb/>
為固然隨波逐流沿而不返其究至於有所進也但進<lb/>
<pb n="KR4e0223_WYG_004-6a"/>
得相門之君子而四海九州所共瞻仰之君子反不能<lb/>
進有所退也但退得相門之小人而四海九州所指斥<lb/>
之小人反不能退堂堂天曹翻作内閣牛馬走而猶號<lb/>
於人曰吾欲同心以相濟也夫誰欺欺天乎弟之所請<lb/>
於足下者以此足下其謂之何自惟足下深衷傑抱弟<lb/>
何能望萬一即殫其固陋寜裨足下萬一第吾二人生<lb/>
平之交相期于徳義不相期於事功事功可雜採而就<lb/>
徳義須直心而行有真徳義然後有真事功也又念數<lb/>
<pb n="KR4e0223_WYG_004-6b"/>
年前吾二人時㳺懋權國徴之間皆曰異日吾欲云云<lb/>
不意二子夭亡弟復狼籍田野壮志都耗獨幸足下得<lb/>
道得位得時兼三不易以行於世千古之責居然一人<lb/>
獨肩之凡弟所為惓惓亦二子之志也足下之志伸即<lb/>
弟之志伸弟之志伸即二子之志伸矣努力努力<lb/>
　　又<lb/>
諸景陽行曽附尺一去冬敝邑華春元北上復附得數<lb/>
行托景陽轉致中薄有所效不知足下以為何如也弟<lb/>
<pb n="KR4e0223_WYG_004-7a"/>
庸劣無似頃者誠不意有泉郡之命又不意褎然冠旌<lb/>
籍之首以忝大典當是足下欲玉于成使其縱欲自暴<lb/>
自棄而不得然而弟則何以稱塞也徒有愧悚而已足<lb/>
下誠不我捐且不忍傷知人之眀願更進而提䇿之至<lb/>
懇至懇近見邸報益覺時事紛紜不勝太息惟是直道<lb/>
昭明亦未有如今日者此中消息似易而難似難而易<lb/>
足下適當在事殆天之所以試足下也足下何以圖之<lb/>
膽欲大心欲小行欲方智欲圓此四言最盡所當君子<lb/>
<pb n="KR4e0223_WYG_004-7b"/>
破格而進之所當小人破格而退之大也好問好察小<lb/>
也悦之不以道不悦方也髙下洪纎不拘一轍圓也足<lb/>
下辦此矣在加之意而已近嵗燕中所相與切磋佳士<lb/>
為誰乞以見示此是足下今日第一義也努力努力<lb/>
　　復楊中台計部<lb/>
承問吴趙是非僕何能知之竊以為須就此兩人心事<lb/>
與皇天后土㕘對一畨方可下語若但在形跡上校勘<lb/>
恐未免落第二義也髙明以為何如伏惟裁教幸甚<lb/>
<pb n="KR4e0223_WYG_004-8a"/>
　　復陳侍御南濱<lb/>
承教皆確論也敢不佩服省中遷轉信乎太驟前時亦<lb/>
曽與一二同志商之縁都給事中係是正官似難虚懸<lb/>
歴查内外大小衙門並無懸正官不補之事獨左右不<lb/>
妨稍緩又似無甚關涉也如主事之員外郎員外郎之<lb/>
郎中耳北中或三四年而不轉南中或一二月而即轉<lb/>
總之齊於俸而止無淹速之嫌也南人歸南北人歸北<lb/>
不易至理到得勢之所窮有不容不稍變通處似難固<lb/>
<pb n="KR4e0223_WYG_004-8b"/>
執此特十之一二亦只就近推移而已窮而又窮如雲<lb/>
貴兩廣則以優缺處之借以慰悦其心而展布其氣亦<lb/>
無可奈何耳即如近日教官一節就教官論南人應陞<lb/>
者多北人應陞者少就貢生論北人應取者多南人應<lb/>
取者少如以教官為准因其陞而定其取之人與其取<lb/>
之數則貢生有年深而不取年淺而反得取者矣恐無<lb/>
以服貢生之心如以貢生為准因其取而定其陞之人<lb/>
與其陞之數則教官有俸深而不陞有俸淺而反得陞<lb/>
<pb n="KR4e0223_WYG_004-9a"/>
者矣恐無以服教官之心若教官只論教官之俸貢生<lb/>
只論貢生之年一陞一取南北之間自有參差不能一<lb/>
切符合只得就中調停經其八九而權其一二要之亦<lb/>
不至十之一二僅百之一二而已其大體固自南者南<lb/>
北者北耳可按而覆也若北之應陞者若而人北之應<lb/>
取者恰若而人南之應陞者若而人南之應取者恰若<lb/>
而人并此一二而無之豈不大善天道人事似不能如<lb/>
此之巧也近日兩司遷轉大略亦多在本省惟按察使<lb/>
<pb n="KR4e0223_WYG_004-9b"/>
有不能太拘者亦無㡬耳遇有帶銜按察使便用填補<lb/>
則益少矣此外則邊道學道而已初意欲將此事商確<lb/>
一至當之説具疏題請著為令筭來筭去並未免有一<lb/>
二礙處到得礙處便是廢法之端不若就方寸間黙黙<lb/>
調停到礙處亦可活處日接月續後先同心三年之外<lb/>
逺省者可漸漸移至近省近省者可俱就本省轉動蓋<lb/>
法方而意圓法有窮而意無窮此非面丈不能悉至其<lb/>
間畢竟有調停不來處亦非丈不能發其䝉而開其蔽<lb/>
<pb n="KR4e0223_WYG_004-10a"/>
也感丈厚念先此布復尚期叩謝并請終教<lb/>
　　柬滸墅㩁關使者<lb/>
竊惟國家之設關政將假商税以佐農賦其意甚逺於<lb/>
法自不得不嚴於法既嚴即漏税之禁自不得不重此<lb/>
理也亦勢也夫誰得而干諸惟是頃者陳明等一呈其<lb/>
中原委曲折有更僕未易數者請陳其概伏惟門下少<lb/>
垂鑒焉當嵗癸夘甲辰間稅棍俞愚金陽等所在恣行<lb/>
民不堪命敝里有牙行趙煥者慨然發憤具呈前撫院<lb/>
<pb n="KR4e0223_WYG_004-10b"/>
曹嗣老公祖盡暴其奸俞愚一班痛恨入骨適遇煥於<lb/>
江陰之長涇縲絏之而去殺而沉其屍於河則是趙煥<lb/>
為地方而受禍也當有夏川等具呈於敝府歐陽冝諸<lb/>
公祖以為地方大變因具掲聞諸兩院兩道且屬敝邑<lb/>
林父母刻期撿解乃俞愚等並係隔郡人百計延捺煥<lb/>
子希賢妻金氏告道告院矢不共天卒無奈之何愚復<lb/>
搆夥顧堂顛呈撓稅巧圖抵遏比今周懐老公祖亷知<lb/>
其狀督責甚切而首惡俞愚且逃矣迄今尚未得結局<lb/>
<pb n="KR4e0223_WYG_004-11a"/>
致累希賢金氏飲恨茹悲伶仃萬狀傾家蕩産渺無孑<lb/>
遺而煥也剖骸析骨沉淪九泉之下行道聞之盡為酸<lb/>
椘適夏川等再呈撫院行縣樹碑各閒僻去處永永遵<lb/>
守一時搢紳及諸父老咸喜而助成其事亦因以慰亡<lb/>
煥之魂俄聞有惡其害己而毁之者希賢金氏奔往視<lb/>
之陡遇金陽吴淵等於王莊即前之共謀殺煥者在此<lb/>
既積恨不平在彼復恃强不下兩相爭鬨驚動地方於<lb/>
是淵陽仍祖顧堂故事搆出陳明揑呈漏稅為先發制<lb/>
<pb n="KR4e0223_WYG_004-11b"/>
人之計而且波及王溪等甚而鬼名鬼姓青天白日之<lb/>
下造出諸般鬼話不可蹤跡不可影響矣誠就其言而<lb/>
核之尚不知孰為玉石孰為段箱而况曰邀搶曰拒捕<lb/>
哉則是地方又為趙煥而受禍也嗟嗟死者方銜未雪<lb/>
之寃生者更遭無窮之累趙煥已矣又欲并其子若妻<lb/>
而斃之其子若妻已矣又欲并一方而羅織之豈不痛<lb/>
哉此不肖之所以不能不代為一鳴於仁人君子之前<lb/>
者也至於漏税一事亦尚有當請裁者始趙煥未死敝<lb/>
<pb n="KR4e0223_WYG_004-12a"/>
里人至城市貨而歸至中途興塘等處各税棍必指為<lb/>
漏税詐而取之往往只剰得一空手及煥被殺當路聞<lb/>
之莫不驚惋共相告語共相檢飭乃始漸漸斂跡耳竊<lb/>
計敝里之去城則四十里也去滸墅則百里也貿遷在<lb/>
四十里之近輸税在百里之逺無乃非人情乎而况轉<lb/>
水河頭恰當城郭之間業有柵為之限乎又况所市者<lb/>
類皆小民日用飲食之需不必輾轉行販謀子母也長<lb/>
此不已只出里門便應有稅矣只一蔬一腐皆應有稅<lb/>
<pb n="KR4e0223_WYG_004-12b"/>
矣民何所措手足乎今碑禁所列陳市王莊等數處視<lb/>
興塘等處之於滸墅逺更倍之其中往來大半民户耳<lb/>
間有一二經紀多不過數金上下所歴逺不過數里内<lb/>
外必責之越百里而輸税焉然則興塘等處亦將復修<lb/>
癸卯甲辰故事乎由是推之凡為漏税之説者公乎私<lb/>
乎抑亦假公行私乎竊恐官受其名彼享其實民受其<lb/>
害彼叨其利碑禁之設正為此輩而猶相欺相誑略無<lb/>
忌憚乎且夫善用法者不盡法當今新例加嚴法網加<lb/>
<pb n="KR4e0223_WYG_004-13a"/>
密據呈東西南北四圍重重盤詰在在關防必無漏矣<lb/>
縱或有之亦千萬之十一耳行不得已之事存不得已<lb/>
之心若為不知也者而置焉不亦可乎此又不肖之所<lb/>
以不能不代為再鳴於仁人君子之前者也不肖抱疴<lb/>
杜門何敢越俎妄談惟是目擊心恫桑梓一體惻不自<lb/>
禁徘徊累日竟忘其僭冒昧披瀝倘䝉門下不見為大<lb/>
謬特賜詢察嘉與主持將金陽吴淵及陳明等面加曉<lb/>
諭警其既往而遏其將來所呈姑寝不問嗣後有以漏<lb/>
<pb n="KR4e0223_WYG_004-13b"/>
税告者必係奸人願斥而去之出諸身則為徳政徴諸<lb/>
民則為徳碑在今日則恵澤覃敷人人歌詠在異日則<lb/>
模範具存人人誦法造福無窮而流芳亦無窮矣不肖<lb/>
幸甚地方幸甚臨緘曷勝懇迫之至<lb/>
　　與吴郡博書<lb/>
抱病下里未獲請御良切耿耿適吳直路到舎謂小兒<lb/>
與沐以徳行舉此門下如天之誼能無銘刻退而思之<lb/>
沐孱然稚子耳何所短長至煩採擇反覆尋求不得其<lb/>
<pb n="KR4e0223_WYG_004-14a"/>
故意者因向時曽齒録於前任王鍾嵩老公祖而及之<lb/>
歟此則自有説試陳其略王公祖校士盡絶請託二百<lb/>
年來所僅覩諸見遺者羣而譁於王公祖之前于時沐<lb/>
兒在寓杜門不出王公祖偶廉得其狀召而問之且曰<lb/>
子屢試俱列髙等即今為子稱屈者正自不少子獨黙<lb/>
黙何也沐對曰老公祖一秉至公沐實心服何敢有言<lb/>
王公祖曰有是哉可不謂知義安分乎遂逢人稱説且<lb/>
為推轂於楊學院其意蓋欲借以風衆遏競息囂一時<lb/>
<pb n="KR4e0223_WYG_004-14b"/>
激揚之微權也僕聞之業跼蹐不安矣及温鹽院行部<lb/>
猥復及之益跼蹐不安矣乃可按以為常乎况沐也齒<lb/>
尚少門下誠欲玉之於成正望徐而養之使之闇然内<lb/>
修進而圖其逺者大者若爾區區重相表暴至再至三<lb/>
猶然不已沐將曰名之易徼如此人之易蓋如此必侈<lb/>
然而不復求向上一步矣非所以琢磨此兒也又令聞<lb/>
且見者相率而議曰人也以退為進以屈為伸其巧如<lb/>
此其討便宜如此沐亦無辭以解矣非所以保全此兒<lb/>
<pb n="KR4e0223_WYG_004-15a"/>
也夫人情未有不愛其子者也姑無計是非有利焉未<lb/>
有不欲為之趨而就之者也有害焉未有不欲為之趨<lb/>
而避之者也而所謂利害有虚實之辨或似利而實害<lb/>
或似害而實利兩者之分毫釐千里又不可不察也今<lb/>
兹之舉驟而觀之不耕而穫不菑而畬豈不厚幸徐而<lb/>
揆之一則疚心一則賈議一則折福利邪害邪亦不待<lb/>
智者而辨矣是用披瀝肝膽九叩以請仰祈矜察特賜<lb/>
罷免此之為愛真倍恒情百萬憲等宜何如感也宜何<lb/>
<pb n="KR4e0223_WYG_004-15b"/>
如報也臨緘曷勝懇切之至<lb/>
　　與袁邑博書<lb/>
新春尚未及面候為歉昨施直路到舎謂小兒與渟以<lb/>
徳行舉此門下如天之誼敢不九頓以謝惟是驟而聞<lb/>
之不勝驚愕不勝慚愧徐而思之有二不可有三不便<lb/>
葢萬萬不敢當者敬為門下誦之何謂二不可竊惟徳<lb/>
行一途至重典也當路所以捜揚幽懿簡迪殊絶為世<lb/>
作範於是乎在必其涵養之純踐履之篤抱負之宏人<lb/>
<pb n="KR4e0223_WYG_004-16a"/>
倫推服乃堪應選兒有是否一不可也又必其閲歴之<lb/>
深諳練之久積累之厚年近老成乃堪應選兒有是否<lb/>
二不可也何謂三不便是兒生長田間碌碌無聞猶幸<lb/>
赤子之心未盡漓耳一旦被之以過情之譽倘不善體<lb/>
玉成至意退而砥礪将無闌入聲華塲中鑿厥混沌一<lb/>
不便也邑故多賢端修卓詣當自不乏而猥及是兒人<lb/>
將曰此而可舉孰不可舉其為門下知人之累大矣二<lb/>
不便也僕最無狀生平於㢘恥二字亦頗識得假令親<lb/>
<pb n="KR4e0223_WYG_004-16b"/>
朋之間遇有此等亦須一效忠告况知子莫如父愛子<lb/>
莫如父乃坐視其叨冒僭越靦顔儕輩之間乎行見有<lb/>
識者且不以嗤稚子而以嗤僕矣三不便也語云君子<lb/>
愛人以徳不以姑息門下之加恵於愚父子至矣能無<lb/>
銘刻獨其迹有類於姑息不敢不披瀝以請仰祈矜察<lb/>
特賜罷免去其所不可而貽之可去其所不便而貽之<lb/>
便此之為徳宜何如感也宜何如報也臨緘無任迫切<lb/>
之至<lb/>
<pb n="KR4e0223_WYG_004-17a"/>
　　答友人<lb/>
自孔孟既沒歴千餘年始有周程諸大儒其所以開示<lb/>
來學乃從上相傳一滴真血既是親生又是親乳故撫<lb/>
摩鞠育周慮曲防無所不至看到𤨏碎處愈見懇惻只<lb/>
縁從一肚皮中出自然如此近儒直指單提豈不徑㨗<lb/>
豈不痛快却只説得一邊話諺所云不哭的孩兒誰不<lb/>
㑹抱此之謂也足下葢見諸大儒於説本體處往往引<lb/>
而不發於説功夫處則津津不憚煩近於勞苦費力便<lb/>
<pb n="KR4e0223_WYG_004-17b"/>
擬為乳娘見近儒於説功夫處往往薄而不屑於説本<lb/>
體處則津津可喜近於親切貼肉便擬為親娘似非究<lb/>
竟義平心論之近儒的念頭亦與親生親乳一般但縁<lb/>
他看得自家易長易養遂認孩兒都易長易養不甚以<lb/>
乳食為意諸大儒却知孩兒有易長的亦有難長的有<lb/>
易養的亦有難養的縱一胞胎中生尚自兩般三樣不<lb/>
能不多方呵䕶耳竊有一疑堯舜孔孟豈不大聖大賢<lb/>
而兢兢業業到老汲汲皇皇到老君臣儆戒師弟切磨<lb/>
<pb n="KR4e0223_WYG_004-18a"/>
不遺餘力將其難長難養反不如近儒易長易養耶抑<lb/>
其繩拘尺縛尚不知有單提直指之妙訣耶殆非也人<lb/>
心惟危道心惟微毫髮放鬆淵墜氷陷是故見其易者<lb/>
未必果易還是心粗見其難者未必果難還是心細足<lb/>
下試看細的是本體粗的是本體這本體即在功夫之<lb/>
中還在功夫之外便知那箇是親娘那箇是乳娘也足<lb/>
下又遡自有宋及於我明後先諸儒考其因時立教之<lb/>
方謂仁義禮智互相補救今宜實之以信大意亦近至<lb/>
<pb n="KR4e0223_WYG_004-18b"/>
自按垂髫異於童稚有室異於垂髫深覺信之難全欲<lb/>
求返異歸同最是切問語云自家有病自家醫又云知<lb/>
得病便是藥足下既已知得只去著實調服予復何云<lb/>
無已惟有濂溪所掲無欲二字極好夫何故這箇欲自<lb/>
人生落地時便一齊帶下千病萬病皆從此起我要為<lb/>
善這箇却出來做對頭不愁你不屈伏我不肯為惡這<lb/>
箇却出來做牽頭不愁你不依順孟子曰人少則慕父<lb/>
母知好色則慕少艾仕則慕君不得於君則熱中這便<lb/>
<pb n="KR4e0223_WYG_004-19a"/>
是垂髫異於童稚有室異於垂髫的公案所謂人心惟<lb/>
危以此道心惟微以此堯舜之不能不兢兢業業孔孟<lb/>
之不能不汲汲皇皇亦皆以此須辨取明白一刀斬斷<lb/>
拔出自家一箇身子來然後要為善便真能為善要不<lb/>
為惡便真能不為惡仁真仁義真義禮真禮智真智恰<lb/>
好鑄成一箇信字也陳白沙先生曰人須有鳳凰翔於<lb/>
千仞之意每誦之輒為洒然若識不破跳不過終日營<lb/>
營只要倍奉這軀殻其與糞壤之蠅蛆何異到那裏無<lb/>
<pb n="KR4e0223_WYG_004-19b"/>
論親娘乳娘都救不得也足下其歸而體之如有可否<lb/>
願以復我<lb/>
　　復耿庭懐明府<lb/>
承示大學讀喜甚老父母卓絶之識乃肯如此細心體<lb/>
究真大勇也竊意吾輩於此事或靜中有得或動中有<lb/>
證隨時拈出密自㕘考未為不可如將古人經典枝分<lb/>
節解恐未免有無事生事處非所望於門下也二千年<lb/>
來訓詁家只推得朱夫子一人説者猶嫌其多了些子<lb/>
<pb n="KR4e0223_WYG_004-20a"/>
况吾輩可效之乎恃愛直布其愚不識髙明以為何如<lb/>
　　復徐匡岳<lb/>
建禄至拜教之辱頗以為慰弟自分衰劣業具疏乞休<lb/>
何能副雅念萬一也天命志學二繹仰荷印可甚幸總<lb/>
之何能逃於知止知本之外且愧尚茫然言詮未能實<lb/>
有諸巳不知吾丈又何以䇿之耳李先生經説向甞卒<lb/>
業兹䝉再頒一畨拈動一畨新當於此黙自證焉公祠<lb/>
之舉甚惬輿情不腆附往聊寄仰止之私而已相望千<lb/>
<pb n="KR4e0223_WYG_004-20b"/>
里把臂未期便中彼此無忘寄聲為願<lb/>
　　又<lb/>
來教誠明之説甚當非愚劣所及乃聖賢於此有専言<lb/>
者有偏言者有互言者知及仁守則所重在誠行著習<lb/>
察則所重在明㑹而通之各有攸當丈以為何如見羅<lb/>
先生被誣之事業言諸伍容老據云非敢誣也一一得<lb/>
自邸報耳但裸體等語委覺不雅當為刪之此老自是<lb/>
君子而多主先入之説久之或更有悟也輯要之賜如<lb/>
<pb n="KR4e0223_WYG_004-21a"/>
獲真珠船俟從容卒業請益耳建禄還附此百不宣一<lb/>
願言自愛<lb/>
　　復李涵虚<lb/>
向辱枉教良慰傾企再承頒示誨言讀之益為豁然其<lb/>
字指作本來面目不若将來作時習之之字斯之未能<lb/>
信斯字更妙見字似宜活看不得著相如著相竊恐見<lb/>
性體之㕘前倚衡與見忠信篤敬之㕘前倚衡無以異<lb/>
也丈以為何如管東溟先生一世人豪葢至今時時夢<lb/>
<pb n="KR4e0223_WYG_004-21b"/>
寐見之特以凡襟急切難於描寫尚在徐徐耳不敢忘<lb/>
也拙記求正幸不鄙而裁之懇懇率爾布謝不盡欲請<lb/>
尚圖顓候<lb/>
　　答周仲純<lb/>
得示具見用心之密靜坐是入門一妙訣李延平先生<lb/>
教人看喜怒哀樂未發作何氣象乃就中㸃出一個活<lb/>
機又靜坐一妙訣學是學個恁麽當於此有㑹不必問<lb/>
孔孟有是與否亦不必問克己與不遷不怒同乎異乎<lb/>
<pb n="KR4e0223_WYG_004-22a"/>
否也無已即兄所舉學而時習之一章㕘之世間物事<lb/>
那箇是人知之不加人不知不損的那箇是最可悦最<lb/>
可樂的自應了了矣兄以為何如便中幸不惜裁教為<lb/>
望<lb/>
　　又<lb/>
所需架頭書數種奉上人有福方肯讀書書有福方遇<lb/>
肯讀者今人與書可謂兩相遭矣<lb/>
　　簡伍容菴學憲<lb/>
<pb n="KR4e0223_WYG_004-22b"/>
浙為材藪得年丈主其學政甚善所以甚善非僅僅文<lb/>
藝間徴徳行明示子奪真有一段風采令人改觀易聴<lb/>
此方是第一功徳非足下孰與望之若夫杜請託抑奔<lb/>
競此又年丈餘事不須喋喋耳如何如何平湖陳員嶠<lb/>
儀部年丈所知也不幸夭亡而又無子凡在人倫莫不<lb/>
傷悼顧不知曽俎豆于賢祠否此君渺然無年乃其志<lb/>
節耿耿自可千秋寜以此舉為重輕要以表章揚勵軌<lb/>
示來者則當路之責君子之事在年丈尤是今日第一<lb/>
<pb n="KR4e0223_WYG_004-23a"/>
舉也偶便附此于湯見弦年兄伏惟亮裁幸甚<lb/>
　　又<lb/>
歸田以來惟有杜門養疴一片狂心對松菊冷冷不復<lb/>
著影于胸中矣丈念我勤渠髙誼干雲祗増愧悚讀手<lb/>
教又知浙中督學之難邇來士習日下奔競成風丈毅<lb/>
然障狂瀾而東之何以副羣小之望即此便是丈生平<lb/>
學力他又何論古今惟鄉愿有譽無毁丈自待何如能<lb/>
若是乎否也惟丈益崇令徳盡其在我而已前沈几軒<lb/>
<pb n="KR4e0223_WYG_004-23b"/>
太史乃郎過此已知丈垂情圓嶠陳丈之至一死一生<lb/>
乃見交情門下其是乎景逸丈令祖復䝉檄祀名宦丈<lb/>
之敦賢崇化昭示風軌雖古人何以加在弟且不勝嘆<lb/>
服即景逸之感刻可知矣秋風漸爽願言珍重<lb/>
　　又<lb/>
辱念良荷知已之誼讀外臺事紀一言一動皆關世教<lb/>
即乃真著述何謙謙也弟居病數年此生已自分與藥<lb/>
石作伴丈亦有何清恙乎詢使知且脱然信松栢之姿<lb/>
<pb n="KR4e0223_WYG_004-24a"/>
不同蒲栁也方今無善無惡之説盈天下其流毒甚酷<lb/>
弟不揣僭有推敲正為髙明所笑丈乃謬有取焉竊以<lb/>
自信文成自是豪傑異時尚當從丈面證今未敢漫爾<lb/>
相復也<lb/>
　　與董思白學憲<lb/>
向聞楚中督學之命竊為楚賀得丈楚實材藪也又為<lb/>
丈賀得楚計今便且浹歳錫極提衡人倫象指衡岳洞<lb/>
庭之間所為瞿然顧化者當有不减於文清之山東文<lb/>
<pb n="KR4e0223_WYG_004-24b"/>
莊之江右者矣甚願與聞焉千萬無讓無吝鄒太僕孚<lb/>
如先生丈所知也其操概皭如其事業朗如其文章炳<lb/>
如計必採輿論俎豆鄉先生之祠矣乃其山居之日特<lb/>
建尚行精舍與多士相切磋尤其精神所注竊以為宜<lb/>
并祀孚如於此中非謂孚如藉此為重表往者乃以勵<lb/>
來者俾其邑人士自今以後世世有所觀感而興起以<lb/>
不負孚如一片心實主張世教第一事也丈以為何如<lb/>
久欲相聞未得良便適從馮元敏詢有鴻鯉輒爾投寄<lb/>
<pb n="KR4e0223_WYG_004-25a"/>
懸知丈有同心千里一堂不俟辭之畢也顒望顒望<lb/>
　　答友人<lb/>
足下滿腔赤心神明自異衰憒如僕殊賴洗發世趨愈<lb/>
下岐路紛然誠如來諭要之其無常者不可測其常者<lb/>
則在我夫亦守其在我而已昔宣尼思狂狷而賊鄉愿<lb/>
其論與人則曰矜而不爭羣而不黨良有味乎其言之<lb/>
也敬為足下誦之長安名賢不乏可事可友何容當面<lb/>
錯過其大本大原夫亦在我而已恃愛僭布其愚髙明<lb/>
<pb n="KR4e0223_WYG_004-25b"/>
以為何如<lb/>
　　與諸敬陽儀部<lb/>
當足下朝釋褐而夕為海忠介發憤偕彭旦陽及吾家<lb/>
季抗疏闕下浩然棄一第而歸弟聞之作而嘆曰有是<lb/>
哉其芥視軒冕也久之起秉南陽之鐸適鄒孚如銓部<lb/>
北上特過而訪足下突入臥室見破幃敝衾蕭然書生<lb/>
甚為嗟異退而割囊中二金遺之曰聊以佐苜蓿比陞<lb/>
任到京復躬自齎還封識宛然益為嗟異遂以能甘清<lb/>
<pb n="KR4e0223_WYG_004-26a"/>
苦舉已請告家居郭希宇中丞自楚餽五金足下破其<lb/>
緘析受五星而返其餘焉弟聞之又作而嘆曰有是哉<lb/>
其塵視金玉也中心誠愛之欽之願為執鞭惟恐其不<lb/>
得當也乃數年以來所聞駸異一而至置之矣再又至<lb/>
焉再而至亦置之矣三又至焉迄於今猶然嘖嘖未已<lb/>
也乃始不能釋然因而從中細加體察平心而論竊以<lb/>
為有可原者又有可訝者有可惜者又有可喜者請得<lb/>
為足下詳之足下滿腔是直腸偶有所激而不平遂往<lb/>
<pb n="KR4e0223_WYG_004-26b"/>
往至於犯衆忌言人之所不敢言又滿腔是熱腸偶有<lb/>
所憐而不忍遂往往至於冒衆嫌言人之所不肯言多<lb/>
口之招大半由之故曰可原也惟是人言具在其果一<lb/>
一是真耶今日之敬陽即昔日之敬陽也何判然兩截<lb/>
如是吾既不敢信彼而疑此其果一一是誣耶今日之<lb/>
人心即三代直道而行之人心也何顛倒不情如是吾<lb/>
又不敢信此而疑彼兩下推求莫得其故故曰可訝也<lb/>
雖然是有説矣隨俗易自立難足下而甘為庸衆人也<lb/>
<pb n="KR4e0223_WYG_004-27a"/>
人亦庸衆之矣其責備必寡今足下而不甘為庸衆人<lb/>
也人亦不庸衆之矣其責備必多是故堅而磷反不若<lb/>
未堅而磷者鮮受磨之跡也將何以謝此堅白而緇反<lb/>
不若未白而緇者鮮受湼之跡也将何以謝此白故曰<lb/>
可惜也幸而毘陵座上啟新丈所促膝而規極其峻厲<lb/>
東林齋頭景逸丈所秉燭而諭極其激切在子弟輩猶<lb/>
難甘受而足下怡然承之略不少介辭色即本來面目<lb/>
依然不失乃是起死回生一大機良可喜耳抑聞之所<lb/>
<pb n="KR4e0223_WYG_004-27b"/>
貴乎知過者非貴其知之已也貴其改也所貴乎改過<lb/>
者非貴其草草塗抹於一時已也貴其洞照病根一刀<lb/>
兩斷永絶而不復萌也假令今日有一錯焉第自認曰<lb/>
吾不是明日有一錯焉亦第自認曰吾不是徐而按之<lb/>
轉口而未必轉步轉歩而未必轉身竊恐暫開之一竅<lb/>
易塞夙染之熟處難忘所謂野火燒不盡東風吹又生<lb/>
竟此生無廓清之期也然則如之何其必返照初心斷<lb/>
以聖賢豪傑自期待堅砥末路痛以盜賊禽獸自刻責<lb/>
<pb n="KR4e0223_WYG_004-28a"/>
日新而又新又新而日新向來滿腔直腸不但用之他<lb/>
家而必用之自家向來滿腔熱腸不浪用之小人而必<lb/>
用之君子翻然將五臟六腑濯以江漢暴以秋陽一一<lb/>
重新換過庶㡬失之東隅收之桑榆異時無常到日不<lb/>
至吃閻羅老子棒耳葢弟夙企玉峯兩賢一為張可菴<lb/>
給諫則擬諸劉季陵一為足下則擬諸杜太僕曽於給<lb/>
諫以杜太僕進今於足下當以劉季陵進損有餘而補<lb/>
不足自是相成之誼其何敢水濟水火濟火有負足下<lb/>
<pb n="KR4e0223_WYG_004-28b"/>
足下能為人盡言必能受人盡言知亦不我負也嗟嗟<lb/>
日月如馳人身難得足下行年六十有二矣還能再活<lb/>
六十二否此時一蹉永刼難補可容兒戲弟誠不勝惓<lb/>
惓輒此饒舌惟足下作一竹竿到頭人惟足下作百尺<lb/>
竿頭進步人惟足下一生行徑於此結局惟我二人三<lb/>
十年交情亦於此結局矣弟言有盡弟意無盡念之念<lb/>
之<lb/>
　　又<lb/>
<pb n="KR4e0223_WYG_004-29a"/>
足下受善之勇真不可及敬服敬服聞琴川松陵各有<lb/>
寄莊户此必迫於親交之情不得已而應之耳急須除<lb/>
之君子自愛愛人皆以徳不以姑息萬勿再為因循冒<lb/>
虚名而貽實玷此非特弟之意實諸同好之意也努力<lb/>
努力<lb/>
　　簡王𢎞陽司空<lb/>
周懐老公祖極荷知已之愛感不啻口此老不特撫吴<lb/>
之績文襄以後鮮見自其釋褐之初即與交好及進臺<lb/>
<pb n="KR4e0223_WYG_004-29b"/>
中所當儕鶴徹如諸君子杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>間皆有以自立非漫然<lb/>
與世浮沉者近日忽致紛紛牽粘不已㡬若兩截然良<lb/>
所未解得不見棄於大君子其亦可無憾矣如何如何<lb/>
巖穴諸賢近時見推轂而獨不及沈繼老由向來一種<lb/>
異論浸潤得人深也此老好善嫉惡太甚則有之要其<lb/>
心胸自是青天白日不知者至詆為鬼蜮即今太宰公<lb/>
亦似尚有這個在為繼老計進退行藏無所不可為太<lb/>
宰計却須破得此關方是古大臣風猷耳翁以為何如<lb/>
<pb n="KR4e0223_WYG_004-30a"/>
　　與吴文臺比部<lb/>
近來竒事種種不乏乃不肖觀於臺下則又竒之竒也<lb/>
曽有名實雙茂如臺下敭歴多所如臺下四十年甲科<lb/>
如臺下猶然郎署者乎此不肖之所不解也以為世莫<lb/>
之知耶何以物色之寂寞偃蹇之中以為知之耶一嵗<lb/>
九遷兹其時矣何尚遲遲也此又不肖之所不解也雖<lb/>
然於臺下則奚損焉非惟無損乃益見臺下耳如何如<lb/>
何不肖修行無力動而招尤老而不改臺下念一日之<lb/>
<pb n="KR4e0223_WYG_004-30b"/>
雅嘉與拂拭至取敝帚而千金享之既感且愧而今而<lb/>
往其何以報惟應痛自鞭策謹保桑榆以無重門牆之<lb/>
辱而已尚願不鄙而加督焉幸甚率爾申候不盡積企<lb/>
倘因縁九龍之靈得以便徼台旌之辱即摳衣請御舒<lb/>
我饑渇實至願也臺下其許之否<lb/>
　　與丁大㕘勺原公子<lb/>
楊建禄來以尊府君之訃告初恍惚如夢既而知其真<lb/>
也相對流涕覆面肝腸為裂竟不能出一語嗟嗟已矣<lb/>
<pb n="KR4e0223_WYG_004-31a"/>
有竒抱而不克展也有竒寃而不及申也而已矣後死<lb/>
者能無責乎雖然其不已者固自有在非夫年之謂也<lb/>
且聞長君業不禄矣獨足下方當英齡翩翩起也然則<lb/>
父兄擔子足下實一身肩之矣所以不已尊府君者又<lb/>
自有在非夫僅僅哭泣之謂也念之念之相去千里相<lb/>
望一水恨衰病之軀不能匍匐相從慿棺一哭以洩生<lb/>
死之痛輒此代唁敬薦一觴個中所懐累累滿腹未吐<lb/>
百一嗚呼其為我焚此箋於尊府君几下<lb/>
<pb n="KR4e0223_WYG_004-31b"/>
　　與李見羅中丞公子<lb/>
伏惟尊府君老先生主盟斯文直接孔曽不傳之緒海<lb/>
内學者莫不奉為正宗一旦山崩木壊倀倀無依莫不<lb/>
相顧嗟悼而不肖辱在陶鑄之末尤有百倍於恒情者<lb/>
則亦惟䖍奉遺訓見於羹見於牆庶㡬先生之黙鑒之<lb/>
不忘夙昔之鞭䇿而已相望千里衰病之軀不能匍匐<lb/>
以趨敬薦瓣香薄申生死之感幸門下叱而致之先生<lb/>
之靈門下紹隆家學擔荷良重百凡自愛慰我同好<lb/>
<pb n="KR4e0223_WYG_004-32a"/>
　　簡李元冲銀臺公子<lb/>
昨秋忽聞尊府君老父母之訃不勝震驚追憶生平不<lb/>
自知其涙之淫淫下也邑中諸父老子弟輾轉傳告咸<lb/>
相向哭失聲諸子衿遂合辭為聞於當路俎豆名宦若<lb/>
曰庶㡬得以朝夕瞻拜焉聊自解慰云爾非老父母實<lb/>
心實政淪膚浹髓何以致此乎敬告孝子慈孫願以聞<lb/>
於老父母之靈也而不肖且薄薦瓣香一申生死之感<lb/>
幸并為我叱而致之賢金玉紹隆世美擔子良重所以<lb/>
<pb n="KR4e0223_WYG_004-32b"/>
不冺尊府君者應自有在僕老矣尚拭目而觀之無徒<lb/>
以哭泣為孝也如何如何臨風耿耿不盡所懐<lb/>
　　復方本菴<lb/>
不肖下里之鄙人耳無所聞知少甞受陽明先生傳習<lb/>
録而悦之朝夕佩習不敢忘獨於天泉橋無善無惡一<lb/>
掲竊訝之間以語人輒應曰此最上第一義也則益訝<lb/>
之俯仰天壤㡬成孤立頃嵗從令郎老公祖受心學宗<lb/>
讀之不覺躍然起曰孔孟之正脉其在斯乎是天之不<lb/>
<pb n="KR4e0223_WYG_004-33a"/>
棄吾道而以先生畀之也於是竊自幸有所歸依矣而<lb/>
又愧管蠡之效未足以揚㩁萬一也乃辱翁臺俯加採<lb/>
擇恵然與進千里騰書益以四集得未曽有且為預訂<lb/>
秋水之約此正不肖之所當齋沐而求竭蹷而趨者何<lb/>
乃坐而得之於翁臺哉且喜且驚且愧是又天之不棄<lb/>
不肖而以先生賜之也謹九頓以謝蕪語二種附呈統<lb/>
祈斧政為荷<lb/>
　　復唐大光<lb/>
<pb n="KR4e0223_WYG_004-33b"/>
足下睠焉有意乎家世道脉甚卓求放心三字又切問<lb/>
也竊以為心之為物與鷄犬不同鷄犬放而在外收而<lb/>
在内有方所可求至於心只在人欲上便是放在天理<lb/>
上便是收天理本内也因而象之曰在内人欲本外也<lb/>
因而象之曰在外非有方所可求知此則知把柁之所<lb/>
在矣今曰著意收也恐收即成礙任其走作腔子裡何<lb/>
物把柁似只在方所上揣摩不見箇安頓而不於理欲<lb/>
關頭討箇分曉將來恰成一弄精魂漢乃放心非求放<lb/>
<pb n="KR4e0223_WYG_004-34a"/>
心也如何如何足下試歸而體之或然或否不妨再作<lb/>
商量耳<lb/>
　　與魏念屺<lb/>
不肖竊從令甥敬陽丈習聞髙雅欣為執鞭久矣病懶<lb/>
相仍未能摳衣請御藥碗之餘聊有記存生平缺漏一<lb/>
一迸出尚未及就正有道何意門下采葑采菲謬見收<lb/>
録甚而不惜災木嘉與流通自省薄劣何顔而可以承<lb/>
此至如莊簡先生二集正生平之所羮牆夢寐一旦儼<lb/>
<pb n="KR4e0223_WYG_004-34b"/>
然分庭授之餘而畀之如天之貺堪為世寶又不知何<lb/>
修而可以對此也且愧且感且感且悚九頓鳴謝尚應<lb/>
徼敬陽丈之靈紹介左右以遂登龍之願不宣<lb/>
　　與周中丞懐魯<lb/>
世路羊腸自古為然至今而甚至老公祖而加甚鴻飛<lb/>
㝠㝠弋人猶慕老公祖其如彼何乃江之東百萬生靈<lb/>
家尸户祝江之西三徑無恙松菊有主一身輕而萬事<lb/>
足呼牛呼馬直付之洒然彼亦無如老公祖何也獨不<lb/>
<pb n="KR4e0223_WYG_004-35a"/>
肖弟忝附搢紳之末又辱道義之好竟坐視滔滔無能<lb/>
有所効其萬一仰慙知已下慙父老以此日夜耿耿耳<lb/>
相望各天靡由縮地聊此遣候薄舒夢思一絲附將庶<lb/>
㡬時得周旋於玉體云爾臨風神結不盡欲言伏惟加<lb/>
飯慰我同好<lb/>
　　復董𤣥宰學憲<lb/>
承示方正學先生求忠書院記時且欲就寢復燒燭讀<lb/>
之至孔朱忠臣二語不覺為之且驚且喜且喜且驚遂<lb/>
<pb n="KR4e0223_WYG_004-35b"/>
不覺遥為之下拜也曰有是乎舉我太祖紀綱一世之<lb/>
精神及吾夫子紀綱萬世之精神等閑收攝盡矣此所<lb/>
謂有關係文字也不肖方當掲諸日月與天下共之其<lb/>
何敢私又何敢謝謹復<lb/>
　　復張繼山<lb/>
不肖憲竊從陳雲浦先生橋梓獲聞大雅久矣不謂門<lb/>
下胸次間亦有菰蘆一腐生也伏讀手箋勤渠鄭重何<lb/>
敢當何能當將無假此啟我以嚮往䇿我以前途耶則<lb/>
<pb n="KR4e0223_WYG_004-36a"/>
亦何可不勉圖淬礪以求報稱也再讀教言諸所闡發<lb/>
一一流自赤心非深造自得何以有此至所表章特於<lb/>
周程諸大儒為惓惓取日虞淵作世手眼其匡維不小<lb/>
矣欽服欽服不肖憲豪髪無聞兼之精力盡消衰病交<lb/>
迫悠悠此生莫知下落不揣漫以蕪刻求正幸䝉門下<lb/>
始終不鄙痛賜鍼砭則又何可不益圖淬礪以求報稱<lb/>
也望之望之馮少墟侍御向在都門曽有一日之雅不<lb/>
謂别來卓詣如此雲浦先生家世清白自長公物故益<lb/>
<pb n="KR4e0223_WYG_004-36b"/>
復蕭然今其子伯純至不能保鳴玉數竿伯純有兩郎<lb/>
僕以小孫女字其次郎亦愧未能相為潤也辱念寄存<lb/>
生死肉骨誼髙千古矣役旋謹復并謝<lb/>
　　與儀部丁長孺<lb/>
聞公南宫之報甚慰近來士風弚靡亡論患得患失如<lb/>
鄙夫之為也者即如應對唯諾間以方之諸生之時大<lb/>
徑庭矣始而以為不得不然既而以為當然久而不覺<lb/>
與之俱化進身之始不得不為賢者勘破耳<lb/>
<pb n="KR4e0223_WYG_004-37a"/>
　　又<lb/>
前自武林還初意欲相期一晤已而竟不果得諭良荷<lb/>
注存承示新功甚善周子掲主靜是得手事程子見人<lb/>
靜坐便嘆其善學是入手事李延平教人靜中看喜怒<lb/>
哀樂未發氣象又就中㸃出一活機此大儒留下海上<lb/>
單方也新秋枉訪當有以相証焉<lb/>
　　又<lb/>
久不得晤言之好良以為懐䝉手翰之辱閲知足下年<lb/>
<pb n="KR4e0223_WYG_004-37b"/>
來用心之密喜不可言竊惟此事只有一條路日用之<lb/>
間縱千蹊萬徑亦總歸於一條路吾輩於此黙黙體察<lb/>
切切持循積累久之自當有進過去未來皆不必計所<lb/>
謂先事後得也足下以為然否九月之㑹數日以俟此<lb/>
時當得面商也<lb/>
　　又<lb/>
别來忽又冬半矣日月如飛真自可惜向所面商似屬<lb/>
第二義要之亦只看理㑹處何如即所謂第一義亦不<lb/>
<pb n="KR4e0223_WYG_004-38a"/>
在門面上也便中乞有以示之養冲一疏甚為世道之<lb/>
光他又何言徹如入宫見妒至今尚為不了公案不知<lb/>
當事者果何意也<lb/>
　　又<lb/>
先有八行附中甫寄上隨得手教并作報想當不浮沉<lb/>
耳救荒無竒䇿自古難之如足下所云才誠兩合便是<lb/>
竒䇿也周中丞業疏報全荒且請全蠲不知果何如總<lb/>
之此老甚留心地方甘紫老亦正不減兩地所恃此二<lb/>
<pb n="KR4e0223_WYG_004-38b"/>
天耳鄭太初疏當已見真頂門一針也吾輩林壑間復<lb/>
増一畏友誠可喜耳如何如何<lb/>
　　又<lb/>
東林之㑹風色蒸蒸座上發貧賤富貴一則尤令聴者<lb/>
竦起足下之功於是乎大矣試播諸副墨傳為共寶不<lb/>
亦善乎願之願之二難商語録往幸加裁搉此本宇宙<lb/>
間公共事無以區區形跡為嫌也陳筠老必能作一路<lb/>
福星其傾慕足下不減緇衣地方事宜留心剖示以成<lb/>
<pb n="KR4e0223_WYG_004-39a"/>
其美僕述足下旨為道費邑令公之賢渠甚然之并以<lb/>
倡道之説進歡然首肯也于其行附此許敬老乃郎已<lb/>
歸未有可相聞者便中示之<lb/>
　　又<lb/>
得手書不勝欣慰足下之用心如此何患不日進也寡<lb/>
欲二字極妙極妙周元公首闡聖學亦只此二字此是<lb/>
一了百了功夫更不須疑願與足下共勉之亦只密切<lb/>
做去不須悔前慮後反成憧憧令心體上多一事也如<lb/>
<pb n="KR4e0223_WYG_004-39b"/>
何如何琴川耿令公大有志於學渠甚嚮往足下秋風<lb/>
時欲相約過此一㑹足下當不吝也握手之期恐即在<lb/>
此矣<lb/>
　　又<lb/>
時局種種可憂真如抱薪於鬱火之上特未及然耳不<lb/>
知吾輩得髙枕青泉白石間否也如何如何<lb/>
　　又<lb/>
適自武林還正欲約足下一晤見吴海洲乃知足下正<lb/>
<pb n="KR4e0223_WYG_004-40a"/>
在武林也可謂覿面相失矣悵然久之足下乃得浮躁<lb/>
名大竒然海内賢者無不顧而嗟異此豈聲音笑貌之<lb/>
所能及直道自是不負人足下可以自信更努力以圖<lb/>
動忍増益之效程伯子讀舜發于畎畆章曰若要熟也<lb/>
須從這裡過此非老頭巾語也如何如何許敬菴先生<lb/>
今在何所計必決歸計倘有相聞願問之吴㑹之間得<lb/>
借此老為青山主盟固是妙事耳足下當以為然也倚<lb/>
楫漫筆不多及舎弟去冬又一大病絶粒者三十日今<lb/>
<pb n="KR4e0223_WYG_004-40b"/>
幸無恙尚費調理知足下所念附及<lb/>
　　又<lb/>
聚樂之念積之數年聊試爾爾足下乃肯不逺數百里<lb/>
來赴令我神晤連日所聞種種有槩於鄙衷天生豪傑<lb/>
原為世教既為世教自不能與時俯仰裁成輔相於是<lb/>
乎在足下何疑焉行住坐卧偶有契㑹便應揮記既見<lb/>
真吾兼可自考正不必以成篇為拘如舉子業然秋末<lb/>
冬初得過我共話數日何快如之劄記六册附上暇中<lb/>
<pb n="KR4e0223_WYG_004-41a"/>
乞為商正尤所望也<lb/>
　　又<lb/>
承念賤體甚感年來應減者㡬乎減之盡矣而未能有<lb/>
所増益此是自家欠得力也如何如何許敬老之諡公<lb/>
論必不可缺自當留意不知部中諡議何如并一詢之<lb/>
段黄門發密掲事大有功於世道此是執政真贓賴不<lb/>
得也向僕亦欲為皇上明寃亦一證佐矣三冢宰行蹟<lb/>
附覽平湖公一段精神尚未曽拈出足下宜一闡之孔<lb/>
<pb n="KR4e0223_WYG_004-41b"/>
孟圖譜領訖尊稿尚未細閲乞将周程張朱年譜一查<lb/>
恐尚有宜添入也如鵞湖之㑹亦是千古大公案不可<lb/>
缺耳如何<lb/>
　　簡觀察鄒龍翁老師<lb/>
新嵗台候萬福凡在門牆孰不欣慰兹有所啟則以通<lb/>
家友郡庠生陳爾杭之故雲浦先生鄉邦冠冕自其長<lb/>
君太學生爾耕中道夭門户日落外侮交至爾杭竟為<lb/>
盜所中不肖憲受雲浦先生國士之知不勝痛心卒無<lb/>
<pb n="KR4e0223_WYG_004-42a"/>
奈之何及見按君駮詞不覺喜而欲狂片言居要起死<lb/>
囘生乃相與叩天而呼呼天而謝以為是蒼蒼者黙啟<lb/>
而黙佑之耶歲杪晤吴縣王學博始知皆老師之為之<lb/>
維持調䕶于其間也恩加于不求徳施于不報祗念先<lb/>
人一日之雅而波及其後人此之為誼真足以上邁古<lb/>
人下愧今人矣而爾耕之子藝之復來告曰叔氏藉大<lb/>
君子之靈誠厚幸第其事尚須覆審始定願再乞一言<lb/>
丁寧之憲謂之曰老師不難于冒衆嫌伸獨見功且九<lb/>
<pb n="KR4e0223_WYG_004-42b"/>
仞矣而何難于一簣老師不難于直指使者之前反覆<lb/>
強聒成案且居然更矣而何難于郡縣况前此原不待<lb/>
求而應今何容贅掠美市恩憲不為也無已以父子至<lb/>
情為雲浦先生謝以兄弟至情為太學君謝以叔姪至<lb/>
情為藝之謝則可矣因遂布此以展銜結之萬一惟老<lb/>
師委曲矜全之爾杭才質通敏躬罹大難仗庇復得自<lb/>
解誠非常之遇自今以往必當動心忍性力懲亢厲之<lb/>
非粹然以善人君子自律俾宗族稱孝鄉黨稱悌一洗<lb/>
<pb n="KR4e0223_WYG_004-43a"/>
呶呶之口老師之賜等于覆載矣臨緘無任懇切祈望<lb/>
之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0223_WYG_004-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　涇臯藏稿卷四<lb/>
</p>
<p>
</p>
  </div>
</body>
</text>
</TEI>
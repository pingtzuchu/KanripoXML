<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>泊菴集巻八</head> <lb/>
    <p>
<pb n="KR4e0086_WYG_008-1a"/>
欽定四庫全書<lb/>
　泊菴集巻八<lb/>
　　　　　　　　　　　　　　明　梁潛　撰<lb/>
　　行狀<lb/>
　　　竹亭王先生行狀<lb/>
先生諱沂字子與竹亭蓋所居之號而學者因之以號<lb/>
於先生者也姓王氏系出琅琊周司徒敬宗之後晉太傅<lb/>
𨗳之裔也代有聞人具載其家譜髙祖叔可有孝行理宗時<lb/>
<pb n="KR4e0086_WYG_008-1b"/>
榮王聞其賢辟掌府箋翰注國學待補曾祖孟炎祖性夫俱<lb/>
隠徳不仕父以道當元盛時客游淮汴間以詩謁李韓公道<lb/>
復韓公薦之仁宗潛邸仁宗即位欲官之以親老辭歸其配<lb/>
彭氏為里望族生先生自幼時聞張南軒師孟子義利之説<lb/>
心已慕之既長益刻苦自勵從鄉先生楊升雲安成彭復初<lb/>
學易經習科舉文辭而於性命之理尤造其精微其學大進<lb/>
元季衰科目廢矣至正癸巳江西行省參政全普菴撒里分<lb/>
省贑州乃復設科取士遂以易經領鄉薦屬四郊多壘道阻<lb/>
<pb n="KR4e0086_WYG_008-2a"/>
塞不通行省上其名京師時元儲撫軍得便宜授官為<lb/>
恢復計命下撫軍院授福建行省照磨不赴尋授亞中<lb/>
大夫吉安路治中亦不受未㡬而江西陷没時戊戌夏<lb/>
也國朝洪武庚戌考試于廣東明年䑓臣薦為諸王說<lb/>
書召至留數月授福建鹽運司副使先生以老懇辭遂<lb/>
賜歸田里自是屏居不復出所居城西龍灣之上有竹<lb/>
數百竿日寄傲其中誘接後學降意怡顔于天理人欲<lb/>
之際諄諄然辨析必造其㣲學者欣然趨之而皆有所<lb/>
<pb n="KR4e0086_WYG_008-2b"/>
得為古文宏辨浩博造之既深而達其意必暢擇之既<lb/>
精而致其辭必豐至于論辨古今成敗得失之際馳騁<lb/>
貫穿而析之于理如河之赴海如射之中鵠葢與古之<lb/>
作者相上下無忝也尤喜賦詩所與逰者皆當時名士<lb/>
若襄城楊伯謙秣陵周湞豫章萬石大梁辛敬清江彭鏞<lb/>
劉仲修鄉先生劉尚書昆弟廖文學愚寄陳海桑心吾<lb/>
與先生之弟御史君子啟日賦咏往還更唱迭和以商<lb/>
確雅道為己事温厚和平出于自然而音調格律之嚴<lb/>
<pb n="KR4e0086_WYG_008-3a"/>
必合于典則興之所至常登覧臨眺窮山谷之勝而後止<lb/>
惜所作之冨而其槀多不存近所傳二妙集者先生没<lb/>
後出於聞人蕭翬之所收輯直十百中一二耳所居頗<lb/>
隘别為一室倣朱子家禮作主以祀先其法制極備歲<lb/>
時祭祀拜跽升降動合禮儀先世墳塋率子弟祭掃率<lb/>
有定期雖風雨不避事其親至孝親之殁己久毎念及<lb/>
之輙悲痛形於容色於親戚尤有恩意始終未嘗以貧<lb/>
冨異其情與其弟御史君極相友愛御史君始以罪謫<lb/>
<pb n="KR4e0086_WYG_008-3b"/>
役和州先生聞之終夜不遑安寢家貧無以為資貨所<lb/>
有田業徃給其費尋命戒行李躬徃視之乆而後歸既<lb/>
而御史君以宥還日相與怡怡然居處未嘗少離而御<lb/>
史君亦甚愛先生先生儀觀偉然氣岸髙邁而和氣充<lb/>
溢渾然不見其鋒頴御史君狀貎魁梧威嚴整肅昆弟<lb/>
常從容出鄉閭人望而敬之所謂二妙集者御史君與<lb/>
先生所作皆在也其文曰竹亭退槀者猶若干巻藏于<lb/>
家先生生平自處者嚴而待物極恕口未嘗言人之過<lb/>
<pb n="KR4e0086_WYG_008-4a"/>
不求異于衆而所為自出于流俗不拂乎人之情而所<lb/>
接自中乎矩度元進士劉雲章嘗賛其像曰淵乎𤣥酒<lb/>
之在尊也凜乎大阿之未出匣也皭乎其清而挹之弗<lb/>
竭薫乎其和而即之弗可狎也其出也曵裾五侯之門<lb/>
而不嚌其鯖其處也税駕七賢之林而不逸于柙吾嘗<lb/>
求之古人葢不答陳蕃之辟而唯笑傲于其榻者歟不<lb/>
然使及門孔氏則舞雩之咏歸端章甫之禮樂固將進<lb/>
退之綽然而特視其所合也説者謂是賛足以得其直<lb/>
<pb n="KR4e0086_WYG_008-4b"/>
臨没强起扶坐神色不亂呼御史君至與稽首曰永訣<lb/>
矣實洪武癸亥六月二十七日也其生元至正丁己五<lb/>
月二十日享年六十有二娶陳氏先没繼李氏皆有婦<lb/>
道子三人長伯貞今為瓊州府知府次某皆夭女一人<lb/>
適同里嚴𤣥齡孫男二人行敏行儉今以進士為翰林<lb/>
修撰曽孫男穟䅘鉉秬稹皆先生没後生𦵏千秋鄉五<lb/>
十八都大徑之原於乎先生之才之學足以當大任而<lb/>
遭時弗康故囊括以自晦迨海宇既輯遇太祖髙皇帝<lb/>
<pb n="KR4e0086_WYG_008-5a"/>
之盛而先生老矣道不得行于時才不及見諸用君子<lb/>
葢多惜之先生之𦵏尚未有銘于其墓者潜于先生獲<lb/>
聫姻好又嘗受學于御史君及侍先生而知之者也于<lb/>
是伯貞屬為之狀第謭淺蕪陋不足以知先生之深謹<lb/>
録其大槩以俟知者擇焉<lb/>
　　　故監察御史陳公行狀<lb/>
公諱繼先字仲述姓陳氏陳氏之先自周武王封虞舜<lb/>
之後于陳始得姓秦以降多以功業著而髙年盛徳在<lb/>
<pb n="KR4e0086_WYG_008-5b"/>
漢獨稱潁川長者公系出潁川十三世祖某始由金陵<lb/>
徙泰和既子孫蕃衍而貴顯者益衆又㡬世曰菊存先<lb/>
生元贑州路儒學教授以子貴贈萬安縣尹公髙祖也<lb/>
曰學禮由贑州路儒學教授累官贑州路推官致仕公<lb/>
曽祖也公之祖曰以道潮州路儒學教授公之尊府曰<lb/>
有慶先生刻志于學而行尤髙推官公嘗晝寐夢神人<lb/>
擁皂纛𥪡㕔事前而去俄而公生焉推官公喜曰此兒<lb/>
亢吾宗矣稍長頴悟特異常坐客羣集推官公呼令屬<lb/>
<pb n="KR4e0086_WYG_008-6a"/>
對公應聲而辨一坐客皆起賀時方七歲推官公愈益<lb/>
愛之未㡬天下大亂亂甫定而居室盡燬于兵諸長老<lb/>
相繼没家僮侍婢無一人存者公甫冠從弱弟老母以<lb/>
居累累然鮮有顧之者獨其姑夫劉尚書崧來撫之諭<lb/>
使為學遂受詩經于尚書公數年學日進雖貧約僅自<lb/>
立而氣岸髙邁不少降意時人尚書公甚重之久之益<lb/>
肆力古學諸子百家靡不䆒覧蓄之既富出之沛然渾<lb/>
厚浩愽而簡嚴精粹發揚蹈厲而鋒穎潜藏一時先生<lb/>
<pb n="KR4e0086_WYG_008-6b"/>
長者皆稱之或慕其為文而求之者輙欣然許諾退坐<lb/>
軒中握筆細書片楮如蠅頭㸃竄瑣瑣遇得意處則琅<lb/>
然誦之其聲若出金石葢有不知饑寒之在體貧窮之<lb/>
切身者久之以詩經登洪武乙丑進士第明年授山西<lb/>
道監察御史改山東道出按事于山西閩海之間名聲<lb/>
益著繼改廣東道時天下决獄多萃于京師又太祖髙<lb/>
皇帝慎庶獄决獄者惟弗稱上㫖是懼獨公所訊不用<lb/>
威而得其情奸宄懾伏五鼓而興夜深而寐凡憲䑓章<lb/>
<pb n="KR4e0086_WYG_008-7a"/>
疏奏覈多出其手訊鞠之暇輙為文自娯一時與公交<lb/>
皆名士大夫識與不識皆稱為陳古文而不名也惜所<lb/>
為文多散失不存存者五巻耳公生元至正庚寅某月<lb/>
日以洪武甲戌六月二十一日殁于官享年若干殁之<lb/>
日搜其槖無餘資出其篋無完衣而牀几左右惟簡編<lb/>
塵積聞者莫不悲之夫人曽氏同里曽紹有先生女也<lb/>
自公來京師留事姑于家恭順而安于窮約先公三歲<lb/>
卒子一人曰賞登永樂九年進士第仕于朝女一人適<lb/>
<pb n="KR4e0086_WYG_008-7b"/>
士人嚴成仲公孝友之行本乎天性廣顙隆凖背隠起<lb/>
如負箕緩步徐趨懇懇乎其誠也碩碩乎其大也傲乎<lb/>
其自得而憂患得喪曽不足動其中雖坦夷自居而詭<lb/>
随側媚者不能逆其情雖簡質不華而巧投曲中者不<lb/>
能測其意終始一節未嘗少變葢公之材未盡用學未<lb/>
盡施年不及於下夀然為名進士賢御史為文章追乎<lb/>
古之作者雖死無憾矣潜之老母公姊也嘗稱道公之<lb/>
事以勉潜于學以詔其子賞使識之不忘潜既辱公教<lb/>
<pb n="KR4e0086_WYG_008-8a"/>
愛知之深乃敢狀其行言之不覺覼縷者兾似公而己<lb/>
然以哀公之故執筆屢作而屢止終不足以盡公之髙<lb/>
明也惟知公者能擇之<lb/>
　　　處士鍾公吾隠行狀<lb/>
處士諱與字吾隠姓鍾氏出唐越國公紹京二十三世<lb/>
孫十四郎諱文正者仕宋為朝奉大夫由贑徙居泰和<lb/>
之柘塘又繇柘塘徙西塘生子徳盛實處士之六世祖<lb/>
也徳盛生敏叔為州之隅官綽有譽望元初西鄙寇起<lb/>
<pb n="KR4e0086_WYG_008-8b"/>
州兵寡莫能制宣差何公單騎走隅官命集鄉人討賊<lb/>
賊平上其事于朝授䕶民守帥辭不受一時皆髙其節<lb/>
敏叔生政甫政甫生聖可聖可生淵伯尤𢎞愽有雅度<lb/>
人多慕之淵伯生以敬坦夷接物不為畔岸即處士父<lb/>
也處士生八閱月而母郭氏棄背鞠于伯母涂氏年十<lb/>
三以敬殁處士雖孱然孑立然臨事卓卓有為宗族咸<lb/>
異之元季兵亂挈家逺遁他所遇兵係縲且戮辱者無<lb/>
限處士獨能燭先事㡬未嘗困迫大明兵定即治田園<lb/>
<pb n="KR4e0086_WYG_008-9a"/>
新棟宇擇賢師以教子弟曰凢人之質敦厚難成而輕<lb/>
佻易習惟臨之以嚴父兄接之以賢師友則庶㡬焉其<lb/>
孝友出于天性自少事諸父曲盡禮意飬繼母尤得其<lb/>
懽心時涂氏年方二十寡居且無子處士事之尤極誠<lb/>
至涂氏遂忘其寡居卒守節以没其弟樂吾蚤喪而家<lb/>
業落盡遂與從兄興吾從弟從吾力謀振復且曰人生<lb/>
大不幸無兄弟幸而有之往往以田地貨財争闘可慨<lb/>
也於是凢公出納一無所計有外侮輙交相赴救冠昏<lb/>
<pb n="KR4e0086_WYG_008-9b"/>
喪祭一以禮節雖不為過侈而必周于情文性强記愽<lb/>
覧工詩辭尤善四六駢儷雅好賔客每劇飲盡醉酬酢<lb/>
不勌今山東都轉運鹽副使蕭君鵬舉于處士為妻黨<lb/>
親居南溪處士所甚相邇時鄉先生劉尚書槎翁致仕<lb/>
還舘授蕭氏處士亟遣其子亮往從之逰一時賢士若<lb/>
王徴士子與其弟御史君子啟及國子學錄蕭君子所<lb/>
咸相友善往還不在南溪則在西塘或時時陟金華登<lb/>
武姥草坐而觴咏得句誇先引滿舉白不盡興不止也<lb/>
<pb n="KR4e0086_WYG_008-10a"/>
或引羣弟子作樂于嵌嵓中至暮忘歸路幽徑瞑不得<lb/>
行則令僮奴束燥荻後先相屬燃之一時之樂逺邇羡<lb/>
慕槎翁先生嘗曰鍾君山川之趣綽有可人意者向使<lb/>
之為一郡一邑未必不雅也顧乃自晦如此遂為書吾<lb/>
隠二字以顔隠堂時人咸謂槎翁真知處士善觀人者<lb/>
處士平生質實之行髙邁之趣類如此當洪武初朝廷<lb/>
下有司令民計産陶甓運于京師有積十年而運弗及<lb/>
二三者朝廷未之罪惟處士獨先完焉適有挾私忿例<lb/>
<pb n="KR4e0086_WYG_008-10b"/>
以逋負誣之者拘至京得白尋以疾殁于旅舍時亮領<lb/>
教贑率惟次子亢在側瀕没語之曰我疾殆弗起矣然<lb/>
幸俯仰無愧怍死無恨矣汝曹尚敬念于先世母墜厥<lb/>
宗緒命書之簡歸以示亮既而又曰其必返𦵏我遂殁<lb/>
實洪武戊寅五月十二日也生于至元巳卯正月十七<lb/>
日享年六十亢奉柩至豫章以哀毁嬰疾繼卒其姪啟<lb/>
初等并輿其喪還以是冬十二月庚申𦵏于同里汪陂<lb/>
之原處士雖平昔抱負然𦕈論微言䆁怨忿以諷諭鄉<lb/>
<pb n="KR4e0086_WYG_008-11a"/>
曲故既𦵏之曰人人悲悼之賻奠者交道娶蕭氏隠士<lb/>
仁傑之女即鵬舉之從姊也諳書循婦道性嚴正子四<lb/>
人長即亮也次長庚次月旦皆蚤卒又次即亢女四人<lb/>
皆適鉅族孫男八人鈞鐸鏞錡錫銓鎬銑女五人曽孫<lb/>
男一名浩女一人亮今為三府伴讀既榮顯矣益痛處<lb/>
士弗逮飬汲汲欲乞銘當代大手筆以其舊所為狀不<lb/>
足信于當時屬潜更為狀之潜于處士為通家子弟知<lb/>
之為詳義不可辭遂摭其實而為之狀云<lb/>
<pb n="KR4e0086_WYG_008-11b"/>
　　　先君畦樂先生行實<lb/>
先君諱蘭字庭秀别字不移姓梁氏先世唐長夀間有<lb/>
為徴仕郎由長沙徙泰和九世曰均崇仕宋為鳯翔知<lb/>
府弟均傑同知黄州府入充史館編修官居縣之東郭<lb/>
大著聲望鳯翔五世至昭伯府君昭伯生才可府君才<lb/>
可生彦卿府君皆以篤行稱彦卿别字心易學者稱心<lb/>
易先生先生于書無所不讀而尤䆳于易時同里鍾謹<lb/>
獨先生梁氏之甥也無子以先生為之子故遂姓鍾氏<lb/>
<pb n="KR4e0086_WYG_008-12a"/>
娶楊氏夫人元進士新喻州判升雲先生之子生子三<lb/>
人長曰庭芳次即先君次仲敏先君資禀端厚而讀書<lb/>
警敏七歲侍謹獨公公命與諸孫屬對先君應聲而就<lb/>
而造語益竒後就者悉不能及公大賞異之稍長心易<lb/>
先生授以易經益勤于業探求玩索隆寒盛暑不少懈<lb/>
然遭時大亂奔竄無有寧歲亂甫定而心易先生殁庭<lb/>
芳先生亦己先卒先君獨奉楊夫人訓撫弱弟雖甚困<lb/>
窮而愉愉如也處鄉里瞿瞿然惟恐有失意于人人亦<lb/>
<pb n="KR4e0086_WYG_008-12b"/>
無不敬愛之嘗深夜行遇里人訴其怨家語憤憤不平<lb/>
甚先君反覆喻觧之去至家頃之遽聞扣門聲甚急起<lb/>
視之乃向怨家子也拜先君曰公長者人憤訴吾父<lb/>
于公始終但為好語觧紛之適吾躡其後欲刃之然公<lb/>
長者在吾不忍也敢忘公徳明日持兩縑來謝其謹厚<lb/>
多類此潜始為教保寧之蒼溪而弟混亦受辟教于瑞<lb/>
州瑞去家近嘗一至焉見混謹飭勤于教而子弟皆欣<lb/>
仰頗喜之為留兩月題其所居小齋曰三樂而還其後潜<lb/>
<pb n="KR4e0086_WYG_008-13a"/>
被薦為令廣東四㑹戒以書曰凡州郡仕宦惟寡嗜慾<lb/>
然後能亷亷則風節自立然承乎上者必恭謹接乎下<lb/>
者必慈良近時稍知持守者于此二事往往失之不獲<lb/>
乎上而拂乎下此其所以敗也又曰凡擇友必端人正<lb/>
士與端人正士處雖共患難尤為榮也處非端人正士<lb/>
雖冐榮利没身可恥而壊其平生見儒生之從仕嘗為<lb/>
吏所欺曰為學有格物之功者於人情物理是是非非<lb/>
自然明白胥吏軰何自而能惑之見有恃材而越于理<lb/>
<pb n="KR4e0086_WYG_008-13b"/>
者曰凢動作以禮自防所以守法而自重也今越縱于<lb/>
矩度之外雖有善政豈賢者以禮蒞民之道以梁氏之<lb/>
無後而冐他姓為非命潜請于朝復姓梁氏築室城西<lb/>
溪上環植羙竹數萬竿中為蔬畦淺堤近塢曲折蔽虧<lb/>
引泉為渠縈紆町疃之間土沃壤潤桑麻蔚然先君日<lb/>
笑傲其中或新雨初霽晴日和煦必䇿杖躡屐深入竹<lb/>
樹之間牽蔓引竿欣然自得曰觀物之生意鬱勃與我<lb/>
心俱快也因自號為畦樂翁里中士稱為畦樂先生其<lb/>
<pb n="KR4e0086_WYG_008-14a"/>
教鄉人子弟精於講説推明反覆淺譬近喻而奥隠明<lb/>
徹諸生來學者無不悟悦間為文簡暢而典則至於應<lb/>
酬簡札釋老醮祭四六之文亦極工緻其為詩尤尚格<lb/>
調冲容而雅淡晚喜陶靖節曰靖節之閒曠恬逸我素<lb/>
所慕也嘗賦西畦詩油然田園之趣翰林學士觧公為<lb/>
書置巻中名公相屬而和者甚衆皆藏于家集所為詩<lb/>
題曰畦樂集以潜兄弟既仕于外益忘情世務頗嗜飲<lb/>
家多羙醸故舊至輙與飲醉而後止諸孫侍側者假之<lb/>
<pb n="KR4e0086_WYG_008-14b"/>
以懽顔好語一味之甘呼之畢至或閒暇小酌使之持<lb/>
餚奉觴拜起進退因詫曰吾二子逺仕藉此自娛也有<lb/>
過失則宻語丁寧曰是後不可復爾也未嘗至于楚撻<lb/>
嘗冄至京師羣公多士交相欣慕及潜之承召赴北京<lb/>
也兩示以書及詩二章歡然喜潜之承恩遇不以其去<lb/>
之逺而有毫髮慼乎其中然是時先君抱疾日益甚矣<lb/>
病時弟混生子得報甚喜為名曰從客來問疾曰何不<lb/>
賀我命取酒酌客然己屏去醫不服藥矣尋命為深衣<lb/>
<pb n="KR4e0086_WYG_008-15a"/>
幅巾曰以此歛我臨終問日蚤莫對以晩食時即命女<lb/>
奴軰出呼二僮與孫楘扶持盥沐更衣而坐親舊更進<lb/>
問欲何言曰𦵏祭必以禮他事吾二兒自能辦也言訖<lb/>
而逝生元至正癸未四月初一日其殁以今永樂八年<lb/>
七月二十六日也享年六十有八先君耿介自守老而<lb/>
益篤安乎儉約委命而自信者始終不貳其志不强顔<lb/>
以譽非情不拂己以從流俗屛居終身無毫髪慕外之<lb/>
心故常油然自得配陳氏元處士友慶先生之子潮州<lb/>
<pb n="KR4e0086_WYG_008-15b"/>
路教授道山先生之孫贑州路推官梅村府君之曽孫<lb/>
也相先君婦道母儀卓冠家族子二人長即潜為翰林<lb/>
修撰兼右春坊右賛善次混溧陽縣儒學教諭孫男八<lb/>
人果楘栗榘乗楫榆樅榘乗樅早殤孫女六人曽孫二<lb/>
人翰羾將以明年某月某日卜吉𦵏于某鄉之某山某向<lb/>
念先君殁時潜兄弟既宦于外而長孫果亦在京師歛<lb/>
之明日果乃至家殁之四月潜還自北京始聞訃音摧<lb/>
痛不能即死仰惟先君忠信之行行于家庭著于鄉黨<lb/>
<pb n="KR4e0086_WYG_008-16a"/>
朋逰樂其易直子弟蒙其教愛下至僮𨽻小人亦皆欣<lb/>
悦服事而未得沾一命以見于功業而埀諸來世此潜<lb/>
所以疾首痛心叫號天地無可如何而有望于世之大<lb/>
賢君子之一言以賁諸幽也哽塞之餘言之無次伏惟<lb/>
知先君者擇焉潜泣血頓首謹書<lb/>
　<lb/>
　<lb/>
　<lb/>
<pb n="KR4e0086_WYG_008-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泊菴集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泊菴集</head>
    <p>
<pb n="KR4e0086_WYG_000-1a"/>
欽定四庫全書　　　　　集部六<lb/>
　泊菴集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案泊菴集十六巻明梁潛撰潛字用<lb/>
　　　　之泰和人洪武丙子舉人授蒼溪訓導歴知<lb/>
　　　　四㑹陽江陽春三縣永樂初召修太祖實録<lb/>
　　　　累遷右春坊右贊善㑹修永樂大典代禮部<lb/>
　　　　尚書鄭賜為總裁陞侍讀永樂十五年北征<lb/>
<pb n="KR4e0086_WYG_000-1b"/>
　　　　仁宗監國以釋陳千户事牽連坐死事迹附<lb/>
　　　　見明史鄒濟傳是集前有王直胡儼二序儼<lb/>
　　　　序稱為潛子楘所編考蕭鎡尚約居士集有<lb/>
　　　　陳循墓誌稱梁公潛以職務違錯被逮且籍<lb/>
　　　　之梁平日所作詩文悉估書冊賣錢入官循<lb/>
　　　　遣人訪求倍價贖還今鋟梓以傳者循所贖<lb/>
　　　　也云云則其稿為潛所自編因循而傳于世<lb/>
　　　　儼序不載其事而但稱其文章遭際葢諱言<lb/>
<pb n="KR4e0086_WYG_000-2a"/>
　　　　其賜死耳潛文格清雋而兼有縱横浩瀚之<lb/>
　　　　氣在明初可自成一隊故鄭瑗井觀瑣言稱<lb/>
　　　　其豐贍委曲亦當代一作家楊士竒作潛墓<lb/>
　　　　誌稱其為文章馳騁司馬子長韓退之蘇子<lb/>
　　　　瞻亦間出莊列為竒務去陳言出新意古詩<lb/>
　　　　髙處逼晉宋此本有文無詩集末有康熙辛<lb/>
　　　　酉潛裔孫天清續刻家集小引云泊庵公詩<lb/>
　　　　集已瘞文冡不復存人間則舊本久佚矣乾<lb/>
<pb n="KR4e0086_WYG_000-2b"/>
　　　　隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0086_WYG_000-3a"/>
泊菴集序<lb/>
梁先生之沒既二十五年其子候官令叔蒙刑部員外<lb/>
郎叔車編次遺文為十六巻屬直為之序直與先生居<lb/>
同里且有連少從先生遊而辱教為多其何敢辭先生<lb/>
於泰和為儒家代以文學顯至先生尤俊邁不羣嘗從<lb/>
直之叔祖僉憲公子啟受詩經而其伯舅陳公仲述亦<lb/>
以古文有盛名先生皆獲承教凡經史百氏之書無不<lb/>
究而於左氏傳司馬史記班固漢書每注意焉性命道<lb/>
<pb n="KR4e0086_WYG_000-3b"/>
徳之奥文章著述之妙多其所自得而充之以竒氣發<lb/>
之以逸才沛然莫之能禦遂以文名搢紳間同游雖多<lb/>
獨與少師楊公士竒最相好有麗澤之益永樂初修髙<lb/>
廟實録先生徴自縣令與執筆其間據事直書精切詳<lb/>
雅書成授官翰林及修永樂大典又命先生為總裁該<lb/>
貫古今細大畢録時太宗皇帝在位徳化大行天地清<lb/>
寜民物咸遂華夏蠻貊罔不率俾和氣充溢嘉祥荐臻<lb/>
文學侍從之臣皆形諸歌頌及朝廷有所述作先生與<lb/>
<pb n="KR4e0086_WYG_000-4a"/>
二三閣老實冠絶一時四方求文字者必求之先生盖<lb/>
先生之文温厚和平而豪壯迭宕之勢寓焉如江河之<lb/>
流汪洋衍迤一與風遇則波瀾勃興魚龍百怪出沒隠<lb/>
見可喜可愕真當代之傑作也仁宗皇帝在東宫監國<lb/>
雅知先生而親任焉嘗賜詩以寵之先生孝友忠信平<lb/>
易正直而言行必由道其在侍近夙夜敬恭竭誠無隠<lb/>
凡所言於仁宗者皆本於仁義他非所及也竊嘗論之<lb/>
天之生賢以文行名世如先生者實闗乎世道不偶然<lb/>
<pb n="KR4e0086_WYG_000-4b"/>
也當國家興運之時清明純厚之氣始復而先生得之<lb/>
以生加以世澤之隆師友之懿篤志力學遂為名儒鋪<lb/>
張肇造之洪休贊詠繼明之偉烈勒之金石傳之後世<lb/>
而其餘力又以足夫天下之人之所欲於乎是豈偶然<lb/>
者哉先生名潛字用之泊菴其號也初舉郷貢進士為<lb/>
蒼溪訓導以言天下大計擢為令歴四㑹陽江陽春皆<lb/>
有治聲遂入翰林為修撰陞侍讀兼春坊贊善而終孟<lb/>
子曰誦其詩讀其書不知其人可乎是以論其世也直<lb/>
<pb n="KR4e0086_WYG_000-5a"/>
故詳而書之以為文集序使讀者有考焉里生王直序<lb/>
</p>
<p>
</p>
  </div>
</body>
</text>
</TEI>
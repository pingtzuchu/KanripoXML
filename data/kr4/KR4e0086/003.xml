<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>泊菴集巻三</head> <lb/>
    <p>
<pb n="KR4e0086_WYG_003-1a"/>
欽定四庫全書<lb/>
　泊菴集巻三<lb/>
　　　　　　　　　　　　　　　明　梁潛　撰<lb/>
　　記<lb/>
　　　竹所記<lb/>
梅岡南塘之上渡石橋並淺堤迴紆而後入者王君伯亮之所<lb/>
居也地不盈畝屋數椽而竹數千竿過其外者徒聞雞犬之鳴<lb/>
吠童稚之語笑機杼之聲啞啞然而居人烟火在其中者不見<lb/>
<pb n="KR4e0086_WYG_003-1b"/>
也桑樞蓬户俯而後入仰而視之則長梢直節上拂乎雲漢而<lb/>
烟霞雨霧紛披挺拔㝠迷蔽虧之狀頃刻而變萬殊而或清風<lb/>
徐來却鄰父之儂談止童子之餘誦拂衣宴坐而聽之則四壁<lb/>
之外如絲簧金石之互發而澗聲鶴唳與夫樵者之歌牧人之<lb/>
謡若呼而應響而答者君盖樂之而自號之曰竹所君<lb/>
簡易抗直不妄交扵世其人非負清情雅况者亦不至<lb/>
其門予嘗過君君葛巾黎杖練袍無緼而油然自得因<lb/>
與予觀竹入其室予笑而問之曰君室中何所有也君<lb/>
<pb n="KR4e0086_WYG_003-2a"/>
笑而答曰山珍海錯之竒熊蹯豹胎之羙吾無有焉至<lb/>
於釣登巨鱗瓢貯芥薺酒湓盎而午熟雞啄黍而秋肥<lb/>
則吾有也因取酒酌之醉而後論其先世豪奢盛羙之<lb/>
事而今未嘗見矣盖竹之東舊為寅賔樓樓之下為濯<lb/>
纓之亭其外為駟馬之門其北數十歩即梅岡梅岡之<lb/>
下為萬丈樓宋丞相信國文公為其五世祖約齋先生<lb/>
書履恒謙益四徳在焉當其盛時連甍疊檻花木之富<lb/>
賔客遨逰之樂殆無虚日及其廢也一旦丘墟蔓草禾<lb/>
<pb n="KR4e0086_WYG_003-2b"/>
黍生之過者莫不慨然歎息於乎盛衰之来亦誰能拒<lb/>
之而人情不能無忻戚也君及見其家盛時今老矣乃<lb/>
泰然安扵窮約如此豈非貧富不易其志者哉夫竹不<lb/>
以寒暑改其節君不以窮達易其志則宜乎君之愛夫<lb/>
竹之至也至其居之安樂之深浮㳺汚濁之表而外累<lb/>
不足以介乎其中則君之獨得又有在扵竹之外也君<lb/>
不以言於人人亦少知之者因書以為竹所記<lb/>
　　　清風樓記<lb/>
<pb n="KR4e0086_WYG_003-3a"/>
都城之浩穣天下之㑹也萬夫之塗百貨之所通行者<lb/>
肩相摩勢不得迴還而文鼎之所居尤甚因築樓髙出<lb/>
闤闠以周覽乎四方以脱煩囂扵紛埃之表中書舎人<lb/>
王君孟端予友也為冩竹數千竿扵樓之四壁君扵竹<lb/>
甚自惜獨扵斯樓寫之如此其多也盖其意酣氣適振<lb/>
筆迅掃如驅龍蛇而出乎風雲雨霧之中挺然而直節<lb/>
放鏘然而爽籟發使登之者觀其勁正㧞出之操如見<lb/>
夫壮夫烈士之形容如長林大谷而幽仙羽人卒然而<lb/>
<pb n="KR4e0086_WYG_003-3b"/>
相遭使人神情變易思欲與之處而百慮皆化何其羙<lb/>
也扵是君與文鼎飲酒其中酒酣顧四壁若清風颯然<lb/>
而至者因以名其樓明年君以扈従来北京為求予文<lb/>
記之曰清風樓者予所冩竹在焉予嘗要君冩而未之<lb/>
得也聞而異之曰夫何為得此扵君也哉君亦囅然而<lb/>
笑之因為之言曰夫人不汨扵富貴貧賤則舉天下之<lb/>
故有不足嬰其情者浩乎其自得超乎其莫與之偕如<lb/>
昔之務光魯連嚴子陵陶元亮者其清風固油然扵六<lb/>
<pb n="KR4e0086_WYG_003-4a"/>
合之間而無窮也而今不可見矣君獨振其髙韵以見<lb/>
扵所寫之竹盖亦寄意於此矣及其於文鼎也又以其<lb/>
情好之所鍾意氣之相合而不自覺其傾寫之至焉人<lb/>
固莫能測也世必有㑹其意扵忘言之表者哉而非予<lb/>
之所能盡知也君為人氣岸髙邁若不可俯仰一世文<lb/>
鼎與君交厚靜直退然工扵冩山水善書而能賦而混<lb/>
其迹扵市區膠轕之鄉於乎彼其汲汲於得失之際憂<lb/>
愁思慮日交乎其内則雖離世以獨立絶俗以自髙亦<lb/>
<pb n="KR4e0086_WYG_003-4b"/>
徒見其迹耳夫何足道哉<lb/>
　　　芙蓉山房記<lb/>
憶昔放舟青原白鷺之間望文江數十里外鬱然而秀<lb/>
出者芙蓉峰也雲霞開闔羣山環而向之而莫與為匹<lb/>
者世傳其下多丹砂空青琥珀之類又云其山即幽獄<lb/>
故又名天獄云扵此逮系鬼物其為繆妄甚矣然好怪<lb/>
者尤喜傳其事郡志所紀亦以為實然不知其無是理<lb/>
也於乎有山如芙蓉而不能遨逰升降於其中以攬取<lb/>
<pb n="KR4e0086_WYG_003-5a"/>
其清勝乃信其誕妄繆悠之説如此其亦可笑也夫廬<lb/>
陵數百年来忠節文獻之盛天下莫不仰慕希冀以為<lb/>
山川神靈實生此魁傑之才皆想望覽見其勝有未暇<lb/>
者則以為恨獨胡氏居此峰之下累世矣今有初又因<lb/>
以名其所居之山房盖不以其積玩之熟而忽其可羙<lb/>
不以其飫見之狎而厭其可愛其亦喜之至樂之深所<lb/>
謂繆妄不稽之説者自不足以奪其恒好之情而他人<lb/>
之仰慕希冀有未暇者有初得而専之也不亦快也哉<lb/>
<pb n="KR4e0086_WYG_003-5b"/>
有初系出公霸之後忠簡剛簡之餘烈殆與此山俱髙<lb/>
不泯山之巔老子之宮巋然而立好竒之士常至其上<lb/>
以周覽其四旁其必有指胡氏之居問其先烈而慨然<lb/>
動夫髙山仰止之嘆者乎有初之子<hi>某</hi>来京師因翰林<lb/>
庶吉士胡㵾求予為記遂為之書㵾有初之従子也<lb/>
　　　世節堂記<lb/>
吉水曽希升之来京師也従其舅氏翰林編修周君孟<lb/>
簡過予因慨然流涕而言曰遭家之不幸凡三世皆以<lb/>
<pb n="KR4e0086_WYG_003-6a"/>
夭殁曰明輝予曾大父居中予大父而仲持予先君也<lb/>
三世娶皆周氏周氏里盛族曾祖母西園先生方大之<lb/>
子寡居時年二十八祖母元東宮説書志逺先生之子<lb/>
方大子也寡居時年二十七予之母則子敬之子又志<lb/>
逺従子也寡居時年纔二十二三母皆以節自守獨予<lb/>
曾祖母之歿乆矣幸二母康强無恙方将以其事聞于<lb/>
有司以干旌别之典而非二母志則有所不敢又恐其<lb/>
終遂泯然無以表見扵世則不孝之罪大矣因以名其<lb/>
<pb n="KR4e0086_WYG_003-6b"/>
堂而求記於先生斯二母志也謹介于舅氏以請予聞<lb/>
其言而悲之夫三代盛時内教之修自閨門鄉黨達之<lb/>
邦國以風化天下故不獨公卿大夫之家雖庶人女婦<lb/>
亦皆能躬蹈禮節以之而自防此其教使然非其質之<lb/>
能然也三代而下内教不行閭巷之女婦無所取式茍<lb/>
有足稱者非其教使然其質之能然也由扵教雖中人<lb/>
可使為賢由其質雖賢不能保其無過然則後世女婦<lb/>
之行有足稱者豈不尤難也哉曾氏之母同出於一門<lb/>
<pb n="KR4e0086_WYG_003-7a"/>
無間扵三世盖又曠世所未嘗見者至欲泯晦不願以<lb/>
聞扵時此雖士之明禮義審於輕重内外之分者尤難<lb/>
之也方女教無聞之後而有如三母之行是宜為之書<lb/>
不獨以著三母将以警勸千世也希升為人循實其逺<lb/>
祖三聘三鳳當宋季世皆有卓行三鳳當時目為偽學<lb/>
在吕祖謙三十一人中者也志逺為東宮説書時其母<lb/>
命之還即日辭去不顧當時之賢者皆髙之兩家先世<lb/>
風節凛然如此三母之行固有所薫漸而然哉因并書<lb/>
<pb n="KR4e0086_WYG_003-7b"/>
之俾以記其堂<lb/>
　　　勤有堂記<lb/>
世之愛其子者嘗有無窮之計而尤自以為得者金珠<lb/>
象犀貨寳之積居室輿馬之富使其子終身不至於窮<lb/>
乏然不知金珠象犀之寳相遷徙貿易扵世者無已也<lb/>
多藏厚積鮮有不至於敗者六經百籍聖賢之訓天地<lb/>
萬化之理備焉探之極其深而人不以為過索之窮其<lb/>
源而人不以為侈充積之極盛而人不以為泰顧所見<lb/>
<pb n="KR4e0086_WYG_003-8a"/>
之下者寕以此易彼及徐而計其後也卒為世笑之亦<lb/>
何其不思之甚耶平昌呉仁濟取韓文公所以訓其子<lb/>
者名其堂其意拳拳焉望扵後之人者甚至既而其子<lb/>
紹生舉扵鄉登進士第以選為翰林庶吉士所以慰其<lb/>
親之心有在矣明年仁濟来視其子于京師留數月将<lb/>
還平昌求予文記其堂其意又欲以勉夫後之人也仁<lb/>
濟遺其子者如此而其子卒由是以顯嗟夫彼屑屑於<lb/>
金珠象犀輿馬居室之遺者果能使其子守之而不見<lb/>
<pb n="KR4e0086_WYG_003-8b"/>
奪扵人者乎不獨不能使其子守之雖其身欲守之以<lb/>
老不可必也然則以其身之不可守者遺其子倘来倐<lb/>
忽不知其不足恃可謂天下愚人也哉仁濟之識量其<lb/>
過扵此逺甚遂為之書<lb/>
　　　竹軒記<lb/>
進士顔大和為令廣東之四㑹縣凡六七年不他調因<lb/>
即公宇之後為軒而種竹焉少暇輒退坐于軒中盖瀟<lb/>
然不知炎風瘴雨之為煩毒也其髙雅勁正超然獨立<lb/>
<pb n="KR4e0086_WYG_003-9a"/>
之操若與此竹相賞扵遐僻之邦而其凛然虚心寡欲<lb/>
之氣騷人逸士所自負而髙者将皆兼取而并有之其<lb/>
為可喜豈流俗之所能及哉予嘗為令四㑹知其民之<lb/>
難治大者挟其氣以豪小者負其忿以争臨之以威而<lb/>
不勝其詐之售也撫之以恵而不勝其威之䙝也甚則<lb/>
阻山谷以自比蠻獠而吾號令文法之具皆莫之施茍<lb/>
未能清心寡欲以臨之則鮮有不至於困者况望其能<lb/>
肆情一軒以翫其所種之竹如大和者耶大和有暇日<lb/>
<pb n="KR4e0086_WYG_003-9b"/>
以自適其情扵一軒如此其為治又可知已大和来京<lb/>
師因其友翰林侍講陳杲之求予文記其軒予嘗喜淇<lb/>
澳之詩所以托興扵緑竹者言君子學問之力自治之<lb/>
嚴道盛徳之至善而後申之以有斐君子終不諼兮者<lb/>
言其有是君子之實而民之不能忘也其寄意扵竹皆<lb/>
君子成徳之要道大和其志扵君子之道者也治一邑<lb/>
固不足以著其志然未有不能其小而能其大者大和<lb/>
誠有以愛其民将見其民愛之而不忘視其竹猶召伯<lb/>
<pb n="KR4e0086_WYG_003-10a"/>
所憩之棠也其有已乎哉予不能忘四㑹大和又告予<lb/>
以其民有不忘扵予者故為書此俾記其軒其民秀而<lb/>
文者多讀予記庶㡬又知予情者耶<lb/>
　　　洞慧觀記<lb/>
廬陵城四面山之踴躍而出者如虎豹麟鳳之壮麗雖<lb/>
數百里外皆可見也獨附城隠然如偃月之状者曰月<lb/>
山山之小者最近而其地實勝附山而為之居者洞慧<lb/>
觀也先是元大徳中郡人劉宜中為營此觀既成又盡<lb/>
<pb n="KR4e0086_WYG_003-10b"/>
施其貲且棄家従觀之道士陳秋崖者學道其中以老<lb/>
焉宜中號無隠時又有徐石心者山東人聞無隠名而<lb/>
来為之徒於是洞慧之勝層宫邃宇渠渠然逰覽之士<lb/>
相接跡扵其時及元之亂棟宇像設日就毁剝歴數世<lb/>
㡬七十年至今主其觀者歐陽梅溪也梅溪不溺扵其<lb/>
流讀書賦詩授學徒於月山之中而扵驅馘邪祟之術<lb/>
尤髙一日發其所有資復營建之自殿而廡而門以及<lb/>
三清羣真之像皆完而飾之繚以周垣樹之松栢既又<lb/>
<pb n="KR4e0086_WYG_003-11a"/>
為燕息之所賔客之廬鑿地為池引流而注之藝蘭于<lb/>
室種竹扵堦聚圖書於庭凡可以資其奉養者無一不<lb/>
具焉加以太平之乆松栢之植者日以茂宫室之營者<lb/>
日以備四方之逰者日以廣扵是洞慧之勝視舊為有<lb/>
加永樂十四年冬其里吳道𢎞来京師因胡紹武求予<lb/>
文為之記予固同郡人而未嘗造月山聞道𢎞紹武道<lb/>
其事為躍然想見其處夫道家之説以虛無恬淡為宗<lb/>
以鍊氣化神為本至其為法以呼召風霆驅役鬼魅禱<lb/>
<pb n="KR4e0086_WYG_003-11b"/>
祈寒暑則亦欲以兼濟乎萬物以為之用著其功扵冥<lb/>
冥之中而不欲自逞於時此其教之所以然亦其流習<lb/>
之乆非一朝一夕之故也若其廣大宫宇以自植又繫<lb/>
其徒之材如梅溪者是已梅溪歐陽氏之賢者也雖放<lb/>
迹黄冠而志有足尚歐陽氏之在廬陵者無聞矣而梅<lb/>
溪又失之此而彼得焉吾重為歐陽氏嘆也書以鑱于<lb/>
石俾後之人知洞慧之廢而能興者自梅溪始知其廢<lb/>
而興之之難則知繼而守之者其不可以易也夫<lb/>
<pb n="KR4e0086_WYG_003-12a"/>
　　　坦端堂記<lb/>
故吏部尚書劉公崧以老乞致仕髙皇帝許焉既賜之<lb/>
還又寵之以詔公歸築堂於私第之左名曰坦端之堂<lb/>
盖取詔書坦懐端志之語云於乎髙帝扵公眷顧之厚<lb/>
終始不替至於名成身退而寵眷益隆宸翰寳章之輝<lb/>
煌燁然照于蓬蓽君臣相與之際亦何其盛哉始公由<lb/>
儒生見授兵部職方郎中拜北平按察副使改禮部侍<lb/>
郎權知吏部尚書事文章功業並著於時位望隆矣而<lb/>
<pb n="KR4e0086_WYG_003-12b"/>
謙卑如未嘗仕然不矯激以絶物而行益峻不詭随以<lb/>
同衆而衆莫為之異一扵誠而安於命公之所以簡在<lb/>
上心者其以此也自古人臣不受知扵上不足以行其<lb/>
志扵下髙帝於公知之深故一語而盡其平生雖堯舜<lb/>
之知人無以異也此公之所以拳拳不忘既去其位而<lb/>
猶有以名乎其堂焉公歸之明年復以司業徴及公之<lb/>
卒恩章尤篤生榮死哀古今有如公者亦少矣公所居<lb/>
曰珠林距泰和城五里公殁未㡬其居弊不治者乆之<lb/>
<pb n="KR4e0086_WYG_003-13a"/>
一子又早喪其孫曰并長知學能世其家因改築其堂<lb/>
而新之盖距公之沒已三十年矣於是瓊州守王君伯<lb/>
貞為大書其額而并以請記扵濳潜自童子時嘗拜公<lb/>
扵床下公不以其童孺加撫愛焉盖嘗慨念公之不可<lb/>
復作也因為之書俾以記其堂云<lb/>
　　　皆春堂記<lb/>
天地以至和之氣育物於春凡物之勃然以生扵春者<lb/>
皆此氣之充也屈者以伸鬱者以暢挫折而衂伏枯藁<lb/>
<pb n="KR4e0086_WYG_003-13b"/>
而困悴茍遇其時莫不奮然昭蘇盖天地之心造物者<lb/>
之仁固如是也然嘗黙求其故其所醖醸以成此氣之<lb/>
和者亦深矣窮冬寒沍霜雪之至嚴凌厲凜冽摧而迫<lb/>
之以斂其生意者無遺毫髪使其時摧而斂之者有所<lb/>
未盡則發扵春者亦安能溥博𢎞暢如此其至耶君子<lb/>
之道常使造物者之仁存乎其心天地之和萬物之春<lb/>
常與之接盖㡬乎仁道之流行矣然其學未易以至也<lb/>
鎮江有學醫之士曰何彦徴挾其術以涖扵大醫安静<lb/>
<pb n="KR4e0086_WYG_003-14a"/>
不妄其氣甚柔其術視古俞跗不異所謂鑱石橋隠案<lb/>
扤毒熨搦髓揲荒之法遇所當施輒發其技而不少止<lb/>
夫然故噭號而呻吟苦痛而無聊者皆得恬然以安嬉<lb/>
然以樂其生而皡皡然以即夫泰和之域若有契夫造<lb/>
物者摧落發舒之妙也彦徴於是名其堂曰皆春而以<lb/>
求予記於乎彦徴及物之志亦何其𢎞哉病者得愈彦<lb/>
徴為之喜如萬物之暢達而接乎其前所謂皆春者不<lb/>
待言可見其意吾獨惜乎世之不遇彦徴者多也豈獨<lb/>
<pb n="KR4e0086_WYG_003-14b"/>
不遇彦徴彼隠忍姑息不强委一朝之苦而寕抱終身<lb/>
之痛見者為之悲酸盖遇彦徴而不用其術者之尤多<lb/>
也扵是為記其堂而嘆息焉<lb/>
　　　止齋記<lb/>
予舅氏陳仲亨先生居泰和城西栁溪之上因其故廬<lb/>
為室而名之曰止齋盖陳氏之先世常顯矣方其盛時<lb/>
賔客騎従之衆燁然常隘其閭及遭離亂無一瓦之覆<lb/>
而先生之兄仲述復以進士遭逢聖主為名御史於時<lb/>
<pb n="KR4e0086_WYG_003-15a"/>
陳氏子弟之進者亦浸浸乎盛矣然先生方慨然歎息<lb/>
以謂盛衰之相尋者倐徃而倐至承乎其先者非不難<lb/>
而立乎其後者不可必也扵是低昂俯仰諧嬉以玩世<lb/>
同乎流俗不絶情以為髙不矜氣以役志而或凌厲振<lb/>
迅赫然以希夫過情之譽翹然以干夫非分之冀者未<lb/>
嘗有也以畏慎約其志以澹泊養其躬以禮義訓其後<lb/>
人且名齋以識其意盖先生之年已老矣今年春其子<lb/>
公餘改官棗陽教諭至京師屬予記其齋某何足以知<lb/>
<pb n="KR4e0086_WYG_003-15b"/>
先生也雖然先生孝友之行本乎其性而敏黙深識窮<lb/>
物理之宻微極思慮之精深人有所不及者其所以退<lb/>
然自托如此者豈無所見而然哉時行時止之説在易<lb/>
之艮可推見其隠而世之自取僨覆之患者常始於不<lb/>
知所止也然則先生豈所謂知進退存亡之道者非耶<lb/>
是不可以不記齋之前後有脩竹佳花之植可玩而䕃<lb/>
而予之居與先生近顧何時従㳺其中以問所止之説<lb/>
耶<lb/>
<pb n="KR4e0086_WYG_003-16a"/>
　　　雲山草堂記<lb/>
贈奉議大夫右春坊右庶子建安楊公士羙今翰林學<lb/>
士勉仁之先君也公賢而有才略嘗被舉至京師上以<lb/>
其子既仕扵朝遂賜之還所居在邑西雲際山之下因<lb/>
名之曰雲山草堂公於此徜徉以終焉其殁又㡬年學<lb/>
士君思草堂之勝而慨其先君之不作也以屬中書舎<lb/>
人王孟端為冩雲山草堂之圖且屬予記之君之言曰<lb/>
始予先君遨逰乎此山之中予時尚少也然而涉澗溪<lb/>
<pb n="KR4e0086_WYG_003-16b"/>
陟岡阜撰杖屨琴䇿壺觴之具下上乎雲烟竹樹之際<lb/>
予未嘗不従故舊朋友或與之俱徃亦時時酌酒扵泉<lb/>
石之間醉而後見之扵詠歌者其音鏘然而其樂盖陶<lb/>
然也長松脩篁干霄而蔽日松之聲翏翏然泉之聲淙<lb/>
淙然猿鶴鳴而巖谷皆應先君嘗静坐而聽之有油然<lb/>
自得之意至其暇日呼予昆弟告以詩書禮義之訓勤<lb/>
力忠厚之意其言尤諄復而詳懇然自予之竊科目入<lb/>
翰林遭逢聖主眷遇之隆凡十九年乃得推恩先君贈<lb/>
<pb n="KR4e0086_WYG_003-17a"/>
典之加燁然賁于巖谷而先君與先夫人皆不及見矣<lb/>
顧寵榮之已至而中情之益悲乃追維疇昔慨幽谷之<lb/>
遐蹤思見夫艸堂之勝而悽愴怵惕無日不徃来予懐<lb/>
者此圖之所以作也至扵予之悲有非圖之所能盡者<lb/>
子為我記之於乎古之人不忍忘其親而思其居處笑<lb/>
語志意嗜好者無一事而不用其情學士君雲山艸堂<lb/>
之作豈所謂致愛而致慤者乎此其意不在扵山水之<lb/>
間也雖然玩其圖見其山川艸木如升乎其堂聞乎其<lb/>
<pb n="KR4e0086_WYG_003-17b"/>
容聲則思之所由興又未必不在斯圖也因備書其説<lb/>
以記之焉<lb/>
　　　醉吟樓記<lb/>
予同里劉仲良氏築居縣之南十里夏村之溪上有樓<lb/>
數間仲良日觴詠其中而扁之曰醉吟之樓時仲良年<lb/>
㡬六十矣予因念其壮時俊敏穎㧞之氣英英然足以<lb/>
馳騁扵時而今老矣乃頹然自放扵山水之間且以醉<lb/>
吟為足以適其意而大書以掲扵所居之樓上仲良豈<lb/>
<pb n="KR4e0086_WYG_003-18a"/>
固欲酣放以忘扵世耶抑固有同扵樂天之所謂醉吟<lb/>
者乎方樂天退居洛中龍門八節灘之上歌童舞妾賔<lb/>
客宴飲之奉何其樂也而其中情有不然者吟咏之意<lb/>
随遇而見而悲慨憤嘆之發其意拳拳非忘世以逃於<lb/>
物外者之比也仲良喜飲酒以適其意憂悲愉懌之積<lb/>
亦時時見之扵詩然而屏居夏溪之上者則無所用其<lb/>
心於時也撫長松䕃茂樹非其交不與之接非其事不<lb/>
勞扵懐世盖忘仲良仲良亦欲相忘扵一世此其情與<lb/>
<pb n="KR4e0086_WYG_003-18b"/>
樂天者異也雖然夏溪之上土沃而泉甘幽芳佳卉之<lb/>
植被逕而盈疇登其樓以望羣山之外則西陽三顧金<lb/>
華武姥聳立其前後仲良既醉而吟扵此信足以忘懐<lb/>
萬事者乎予自縻祿扵朝以来北京於其意之所適有<lb/>
不能盡知徒慨念其山川為之想像而嘆息焉仲良之<lb/>
子士皆舉進士今為河南按察僉事求予記其所謂醉<lb/>
吟樓者因為之書俾以告仲良尚以其所為醉吟之什<lb/>
示予一覧也<lb/>
<pb n="KR4e0086_WYG_003-19a"/>
　　　清白軒記<lb/>
雲南按察僉事茹良玉取漢太尉楊震所以遺其子孫<lb/>
者名其軒曰清白良玉世本晉陽人自元末客蜀之巴<lb/>
縣乆不能歸遂家焉其地在巴渝之間今重慶府屬邑<lb/>
也重慶昔者為明氏僭竊之都巴蜀之水至扵此而合<lb/>
下為三峽千餘里而後出夷陵其壮且險天下莫之過<lb/>
也予嘗道經其地覽其山川因訪其遺老盖太祖皇帝<lb/>
之定四方也最後乃取蜀方其用兵時一自漢中入取<lb/>
<pb n="KR4e0086_WYG_003-19b"/>
成都一自夷陵攻瞿塘成都既潰瞿塘亦披靡不支遂<lb/>
直搗重慶明氏君臣既繫頸出降而兵馬糧餉府藏之<lb/>
貨財逺近屬邑悉封上于有司其地未盡煩兵戈故其<lb/>
民至今號為富完其學者習扵禮義才充而氣完仕於<lb/>
時徃徃取通顯者此豈獨其山川之髙深致然也亦其<lb/>
安集富完之餘遭逢太平之盛加以詩書之涵養而流<lb/>
風遺俗之未冺者因得薫其化而致顯榮扵時其材之<lb/>
成有自来也哉良玉蔚然有今學者之文詞而介然以<lb/>
<pb n="KR4e0086_WYG_003-20a"/>
古君子清㧞之操自勵觀其所以名軒而想其意氣之<lb/>
偉出豈不賢矣哉而豈獨如是而止也定其志而不遷<lb/>
充其所守而不可奪則見之扵事業者固将燁然照耀<lb/>
其山川無窮也則其所謂清白者又何以異乎昔之人<lb/>
所云耶予自去蜀以来京師徃還兩都忽忽㡬二十年<lb/>
志氣之衰耗甚矣然猶常時想望其山川而思見其士<lb/>
之志節盖其去之已乆而與之接者益少聞良玉之介<lb/>
且潔而又居乎風紀之任足以行乎其志可愛也夫其<lb/>
<pb n="KR4e0086_WYG_003-20b"/>
可尚也夫良玉以求予記因為本其山川習俗之故以<lb/>
記其軒<lb/>
　　　貞節堂記<lb/>
貞節堂者泰和劉彦桓與其弟彦湘所以奉其母孺人<lb/>
之堂也劉氏為里鉅族彦湘之尊父曰仲堅好學負材<lb/>
其兄號吟所者尤豪扵詩孺人歸劉氏十年年二十八<lb/>
而喪其所天子二人長者纔三嵗遭家多故播遷傾覆<lb/>
一門壮者無㡬存或勸孺人改適以存二子者孺人輒<lb/>
<pb n="KR4e0086_WYG_003-21a"/>
大慟欲絶持之益堅卒撫其孤至於長大教之以至扵<lb/>
成凡四十有二年而劉氏之嗣賴以不墜者孺人力也<lb/>
夫節義人所難也士大夫非素明義理一旦臨利害之<lb/>
際鮮不失其所守女婦生長閨門乃能蹈之終身不失<lb/>
豈不尤難也哉孺人姓蕭氏元御史方厓君曾孫也君<lb/>
以方壮之年當元盛時自江西儒學提舉僉憲廣東西<lb/>
拜監察御史彈劾奸宄所至為之凛然一時勁氣論者<lb/>
至與丞相文信公並稱百餘年来未有以其言為過者<lb/>
<pb n="KR4e0086_WYG_003-21b"/>
然年三十八卒矣於乎此吾廬陵之所以盛盖自諸賢<lb/>
忠節之著而又有如君者惜史傳失傳不得暴諸後世<lb/>
鄉人父老雖能言之亦十失其八九其子孫又遷徙淪<lb/>
落少有知之者聞孺人之貞節使人慨然念之世家餘<lb/>
韻流波其未泯者尚在扵此哉故香山縣丞彭君叔介<lb/>
嘗為劉氏塾賔為扁其堂曰貞節而瓊州太守王君伯<lb/>
貞為大書二字以掲之彦湘又以求予記閭閻之士欲<lb/>
知方厓君之烈者讀予記則不獨有得扵孺人貞節之<lb/>
<pb n="KR4e0086_WYG_003-22a"/>
一事也<lb/>
　　　溧陽縣學鄉貢題名記<lb/>
進士之科自隋唐距今㡬千年賢豪俊乂之出不可勝<lb/>
計聖明統一萬方詔天下立學既嵗貢其士子之賢者<lb/>
又取之以進士之科此與成周鄉舉里選之法並行不<lb/>
廢也故今之得士也尤盛至于薫陶消化使人人自趨<lb/>
于善禁制防範使不失其性則三代以下未嘗有也由<lb/>
是海隅邉徼萬里之外皆翕然響應而况溧陽之為縣<lb/>
<pb n="KR4e0086_WYG_003-22b"/>
宻邇邦畿其于教化得之最先且深者哉夫古之教自<lb/>
格物致知以至于窮理盡性先後本末之詳未易能也<lb/>
而其所由入莫先于六經孔孟之言今之科舉于六經<lb/>
孔孟文詞章句之間要不可茍而止也然而致察于章<lb/>
句而日造夫義理之精微致篤于文詞而日究夫聖賢<lb/>
之隠奥博求而約取勤行而不怠則自盡心知性以至<lb/>
于命者亦不自知其至也夫于天地古今之秘人情物<lb/>
理千變萬化之由以及夫三代君臣化民成俗之微言<lb/>
<pb n="KR4e0086_WYG_003-23a"/>
深意皆得之于心舉而措之其有不沛然澤被天下者<lb/>
乎其究之不深則其言之也淺其講之不密則其出之<lb/>
也疎則夫學者于此果可易而求之耶由是論之科目<lb/>
之于教化疑若淺事而千餘年間所以得人之盛其亦<lb/>
有以然哉予外弟陳公餘佐教溧陽之三年集士子由<lb/>
科第進者自洪武以来總若干名勒之石而立于學宫<lb/>
非徒以勸来者一時之士所以涵濡聖化而得之最先<lb/>
且深者亦于此而見其㮣也予弟本之嘗教于其學公<lb/>
<pb n="KR4e0086_WYG_003-23b"/>
餘因以求予言故述予所聞者為之記其必有深明六<lb/>
經孔孟之言出其間而任致君澤民之責者夫豈徒文<lb/>
詞章句而已哉<lb/>
　　　偃雪軒記<lb/>
車之兩廂曰軒而凡簷宇之間可慿以望者亦曰軒郭<lb/>
君仲輝則因其舟中可望者名之以軒者也舟頗宏壯<lb/>
其中之室髙及尋横縱加尋之四刳木為承溜其上加<lb/>
梁棁焉而漫以版牖其兩旁以為軒軒之空可以出入<lb/>
<pb n="KR4e0086_WYG_003-24a"/>
其坐也可倚其立也可慿可望以宣其煩燠至扵波濤<lb/>
烟霧之接則浩然如據堂戺而望乎郊野之空曠也仲<lb/>
輝盖愛其疏達而未有以名之予時與同舟自濟隂以<lb/>
趨北京忽大雪平地數尺光景煥發洞澈乎軒之内人<lb/>
之居乎舟中者或若偃卧乎雪中慿軒而望之則樹林<lb/>
髙下扵川原之際鳬鷖鷗鷺出沒乎洲渚之間者皆随<lb/>
遇而輒見舟之行不止而幽奇偉怪之接扵軒者亦屢<lb/>
變而無窮也予心樂之顧仲輝笑曰自南洲所見雪固<lb/>
<pb n="KR4e0086_WYG_003-24b"/>
有如是者乎而况局扵邱園樞户之間一隅之近求其<lb/>
汎覽流觀窮萬里之勝不待褰裳躡屐而盡得之於此<lb/>
軒者未有如今之觀也予為子名之曰偃雪軒不亦可<lb/>
乎仲輝聞之欣然大喜取酒相酌曰先生其為我記之<lb/>
予昔嘗仕廣海間苦瘴熱恨無雪以自濯今乃叨蒙國<lb/>
恩忝職侍従得遨逰兩都以觀覽竒勝於河濟之間其<lb/>
為喜幸亦已至矣而仲輝嘗従先君讀書其胸中㧞出<lb/>
流俗又乆處北京可樂可喜之接乎目盖不止此也雖<lb/>
<pb n="KR4e0086_WYG_003-25a"/>
然駭於所未嘗見而厭棄扵玩熟者人情莫不然也以<lb/>
予之所駭而恐仲輝之厭玩也故為之記使仲輝知予<lb/>
之所樂者在此雖乆處未必厭也<lb/>
　　　春熈堂記<lb/>
廬陵張君思恒居之舊為沼自思恒得之乃刳治其汙<lb/>
濘實以土石築為堂寛爽深靚周旋拜起可以容衆而<lb/>
合族其上為樓曲欄回檻倚靡而相通其髙可以抗烟<lb/>
霞而覽山川之壮其下俯以清池池之上為圃曰樂圃<lb/>
<pb n="KR4e0086_WYG_003-25b"/>
廣數畆種竹數千竿被之以芳杜猗蘭浮之以荇藻蓮<lb/>
芡烟收雨止徐步而遐矚則汀沚之外溪澗相綿輕颷<lb/>
方至而逸響曠發盖其状無窮其可愛而樂者亦無盡<lb/>
也思恒自㓜習詩書禮譲不幸早喪其父兄弟四人既<lb/>
喪其伯兄尋又喪其弟存者獨其兄思忠思忠耿介慎<lb/>
厚甚愛其弟而思恒之事兄亦敬恭怡怡然一味之甘<lb/>
惟恐其兄不在焉其厚扵倫誼盖其性然也故堂之西<lb/>
為軒曰二難之軒其兄與弟之歿二孀婦在室一有子<lb/>
<pb n="KR4e0086_WYG_003-26a"/>
一無子然相與居二十餘年卒能自誓以不背所天故<lb/>
其東為堂曰雙節之堂大書特扁光耀相照凡過其里<lb/>
升其堂者皆悚然以作顧視其子弟少長之際皆俞俞<lb/>
然以喜乆而薫然若有得於中爽然若自失扵外及退<lb/>
而逰於其圃則又莫不詡詡然既倦而忘歸既去而不<lb/>
能已扵情也故合而名之曰春熈之堂而張氏鍾慶於<lb/>
此者盛矣嗟乎四方之治乆矣閭巷之民侈扵居室輿<lb/>
馬而鬬狠忿戾無一日之寕者皆是也顧其中能以孝<lb/>
<pb n="KR4e0086_WYG_003-26b"/>
友禮遜敦行扵家使流風被於人人其為禆世匡化何<lb/>
以加之哉予行四方而寡見其人乃扵思恒昆弟而得<lb/>
之語曰家難而天下易如思恒昆弟者非得之扵家矣<lb/>
乎使有以推之而曰難焉者吾不之信也思恒二子鉉<lb/>
鑣一孤姪鍾愛而教之無間焉求予記其堂以示數子<lb/>
者且以勉其将来予既逰其圃樂其山水升堂而信其<lb/>
孝友之可徴故為之記<lb/>
　　　湧翠樓記<lb/>
<pb n="KR4e0086_WYG_003-27a"/>
廬陵城北數里望羣山如圍江流際山而極不見其所<lb/>
徃然其地少平荒壘之雉堞與人家之竹樹鬱然布列<lb/>
其中山之可望者尤未盡見也張君思忠之居城北者<lb/>
因而為樓以據髙邱出氛埃而臨廣野然後天玉瑞華<lb/>
青原諸峯逺在百里之外者皆見焉其巖壑蒼翠髙下<lb/>
横縦如鱗攢而粟聚如滄海之波濤其孤嶂重壁森聳<lb/>
而出者如虎豹之跳躍而出乎叢薄之外風雨晦冥光<lb/>
景倚薄變化倏忽而其状益奇因名其樓曰湧翠之樓<lb/>
<pb n="KR4e0086_WYG_003-27b"/>
至其淺坡平陸衍迤起伏之際仙宮釋宇徃徃據之以<lb/>
隠伏而逺沙極浦之間帆去檣留之可見水之溢出者<lb/>
因而堤之以為渠渠藝以荷而堤皆植以栁風至而荷<lb/>
香烟霽而栁媚盖居其上與常逰其間者皆不知其勝<lb/>
獨扵樓而後得之若其勝在於樓而非其地之有也亦<lb/>
奇矣哉夫天下山川之羙者常多而好之者少也雖好<lb/>
而居之僻有不可得或仕扵四方賈於江湖之逺意有<lb/>
所不暇一見而心已厭至於其適也則樂玩愛賞之不<lb/>
<pb n="KR4e0086_WYG_003-28a"/>
足而憂愁離思系之矣求其常與之處又有暇力為樓<lb/>
以盡其勝朝夕飫見熟玩而未嘗厭者什百中一二耳<lb/>
若張君者是也君所好如此其志趣度越扵人者亦逺<lb/>
矣哉永樂癸巳之秋予獲登樓而縦目焉然方上京師<lb/>
又輒别去所謂意有所未暇者其予也哉<lb/>
　　　詩意樓記<lb/>
永嘉謝廷循其先世嘗以文學顯扵宋元之間至廷循<lb/>
益好學而工於畫永嘉多名山華盖紫福松臺諸峯環<lb/>
<pb n="KR4e0086_WYG_003-28b"/>
城逺近状如北斗故世稱為斗城其尤秀者曰謝山以<lb/>
晉康樂公嘗逰其間而得名者也廷循家城中築樓髙<lb/>
出城外每圖畫之倦則慿髙而望山有足愛者層巖重<lb/>
壑或離立乎逺空或屹然近在几下而雲氣之徃還光<lb/>
景之巻舒蓊然而深隠煇然而明霽使覽之者爽然而<lb/>
自快盖雖能賦之士抱襟發舒然徒得之于其目鬱乎<lb/>
其中者口固不能道也由是好事者為題之曰詩意樓<lb/>
廷循以求予記之夫古人之詩不徒模状物態在寓意<lb/>
<pb n="KR4e0086_WYG_003-29a"/>
深逺非深扵學者未易工非博物多識不能賦也然亦<lb/>
嘗藉山川之清淑以暢達其性靈以予之拙於詩也安<lb/>
得登斯樓假山川之助庶㡬一為某賦之然又以謂環<lb/>
列夫樓之外者予能賦之某固能畫也得之於畫與得<lb/>
之扵詩者其意豈有異哉廷循今居京師予嘗過之索<lb/>
其所畫草蟲花卉羽毛之屬聚置一榻之上觀其紛披<lb/>
鼓舞之勢昂飲俯啄怒鬭鳴呼之状真如讀古詩邠風<lb/>
而箋爾雅則亦何徃而非詩意固不必樓之外也廷循<lb/>
<pb n="KR4e0086_WYG_003-29b"/>
知讀書又多能如此因并述其所能者以記其樓使登<lb/>
髙能賦者或於此兩得之也<lb/>
　　　重修白沙靈祐廟記<lb/>
廬陵上流三十里曰白沙有廟曰靈祐相傳以祀宋髙<lb/>
陽闗都部署康公保裔也按史公初以彰國之節守髙<lb/>
陽契丹入寇范廷召求援扵公公比至而廷召宵遁敵<lb/>
騎圍公數重左右請易甲以逃公曰臨難無茍免此吾<lb/>
效死日也大呼入戰連數十合殺傷甚衆矢既竭猶奮<lb/>
<pb n="KR4e0086_WYG_003-30a"/>
空拳以擊賊遂死之公死二百年宋失其故都而公之<lb/>
神亦徙而南焉公洛陽人死河間乆矣英魂毅魄猶凛<lb/>
然不可汙如此當是時有身為将相富貴尊榮而忍扵<lb/>
背君父以向事讐仇者其有愧於公何如也史稱公謙<lb/>
遜謹厚崇儒好禮則公扵死生去就之義必有見焉豈<lb/>
尋常武力之士而已哉公既著神南土其精爽之在物者<lb/>
益赫然隂威慘烈真能使神奸懾伏而民之奔走奉承<lb/>
者亦罔敢或怠水旱疾疫禱之而輒應於乎公之靈明<lb/>
<pb n="KR4e0086_WYG_003-30b"/>
盛矣夫惟古雄勇忠烈之士秉大節臨大難奮不顧身<lb/>
死而其神上通於天以佐事上帝至扵焄蒿悽愴之際<lb/>
發見昭著有不可遏者盖其生平耿耿自見者不隨物<lb/>
而俱盡與隂陽造化同其樞機屈伸變化不可測度而<lb/>
或感之以至誠亦無不應者盖理之常無足恠也而道<lb/>
家者流謂公為疫部之帥察善惡而司疫焉是不必然<lb/>
也夫為善降之百祥為不善降之百殃者天之道而亦<lb/>
人事之必至者公何預焉彼巧祈曲禱以求免扵罰而<lb/>
<pb n="KR4e0086_WYG_003-31a"/>
徼恵焉者皆惑也公自真宗贈侍中南渡後所在郡縣<lb/>
復有以公封號為請者遂進爵為王公之父諱再遇後<lb/>
周時従宋太祖征澤潞亦力戰死大行山下民為廟祀<lb/>
扵其所白沙之有廟剙自宋紹定辛卯既燬而復興者<lb/>
屢矣近其民又改剙之既成主廟事某求予文記之予<lb/>
恐民怵公之威而不知公之烈也故論述其事俾刻之<lb/>
石使祀公者有以考焉<lb/>
　　　靜軒記<lb/>
<pb n="KR4e0086_WYG_003-31b"/>
泰和沙湖之北曰源塘羣山隠然蒼松古栢極天而無<lb/>
際即其深始得閒曠焉岡阜盤迴溪澗相屬溪横而橋<lb/>
出澗過而泉鳴漁者㳺而耕者樂山人隠士曳裾徒步<lb/>
而徃還者楊君世冲所為静軒在其中也霞烟雲霧之<lb/>
中而見其室宇之𢎞麗老者含頥而歌童子抱書而讀<lb/>
而獸之逰者不駭鳥之啄者不驚魚之沫扵池沼者如<lb/>
躍于江湖之波濤凡接乎目過乎耳無不可愛者則坐<lb/>
扵軒之中而得之於軒之外者皆是也君和易怡然既<lb/>
<pb n="KR4e0086_WYG_003-32a"/>
無忤於物亦無慕扵世無忤也故於人鮮有所怨惡無<lb/>
所慕也故嘗㤗然有以自足休休焉與一世相忘扵無<lb/>
事君惟如此故能静也夫人心之所以妄動者由有物<lb/>
汨之耳見可愛而羡見可憎而憤激乎外盪乎其中使<lb/>
和平之氣索然而日悴於乎豈不可慨也哉君無有扵<lb/>
是故雖老其容甚澤如方壮者然孔子曰仁者静又曰<lb/>
仁者夀荘子曰無為則俞俞俞俞則年夀長矣吾於是<lb/>
知君将龎眉皓首享有多福子弟見之而稱慶閭里聞<lb/>
<pb n="KR4e0086_WYG_003-32b"/>
之而嗟羡夫豈止今日之見而已哉君有子皆賢諸孫<lb/>
亦既知學其季子孟完来北京既求翰林林先生觀書<lb/>
静軒二大字歸以掲其軒以予居同里也又求為記予<lb/>
愛楊君之為軒有以得夫山川之勝而名之又有以息<lb/>
其老也故為之記<lb/>
　　　退菴記<lb/>
退菴者王君子朋所居之菴而人因之以號扵君者也<lb/>
君所居四面皆山蒼翠踴躍如大海之濤其中隆然髙<lb/>
<pb n="KR4e0086_WYG_003-33a"/>
出者梅岡也岡之南兩山横分靡而相屬而飛雲過鳥<lb/>
望之無窮元馬九臯先生為書兩山之間者以此盖梅<lb/>
岡占羣山之盛麗而兩山又據其㑹君之菴獨當其中<lb/>
所以尤勝也君少時負盛氣竒材氣足以挫豪武智足<lb/>
以破奸諛家藏萬金一朝散盡亦不以介意嘗従蕭求<lb/>
已先生學書經慨然以進取為己事遭時之亂羈縻扵<lb/>
世故而今已老矣頹然山澤之間鏟去節目更為坦夷<lb/>
聞人之失則包含盖覆或淺辭以寓意雖其子弟不屑<lb/>
<pb n="KR4e0086_WYG_003-33b"/>
屑也而豈有意扵世事哉名於其菴盖志其老也然予<lb/>
友尹君昌隆嘗稱君雖老而氣不衰及予来梅岡尤時<lb/>
時聞其論議君雖韜晦屏處而其行尤足以化服其鄉<lb/>
人或有所争縣不能直者皆聽君一言而止也君盖斂<lb/>
其果毅以為中和而消化其鋭者使泯然而莫之見則<lb/>
君豈尋常之人所可測哉書以記之庶㡬知其名菴之<lb/>
有以然也<lb/>
　　　澄心堂記<lb/>
<pb n="KR4e0086_WYG_003-34a"/>
錢君好文家於吉文之西漢水之上水下流為濴水曰<lb/>
濴曰漢皆不詳其所以名之之始二水亦非舟棹所通<lb/>
然疏而播之灌其鄉之田㡬萬頃方春雨積衆溪合注<lb/>
浩然有江河之態及雨止而潦收則平沙淺瀨泠泠然<lb/>
有可愛者而或過之以急澗障之以斷麓跳波濺浪漕<lb/>
然相激至其泙湃洶湧呼號噴薄之際如山傾而谷應<lb/>
如風雨之急来而又在夫曠然寛閒之野無城郭車馬<lb/>
之交此山林隠伏之士與夫奔走乎埃塵厭倦扵煩囂<lb/>
<pb n="KR4e0086_WYG_003-34b"/>
者得之以盪滌其心志則雖江漢之雄傑深廣有不願<lb/>
以易也而錢君樂之不獨以此也盖水之流至其居之<lb/>
近淵停流止蓄貯而待用於人者俯而鍳之可見眉髪<lb/>
君謂此有似于吾心之静也因託之以自號曰澄心老<lb/>
人又大書以名其堂曰澄心之堂君年㡬七十矣方将<lb/>
息衆慮以自逸日徜徉乎二水之上而泰然乎萬物之<lb/>
表故有取扵水者如此於乎世之多欲者常有以累其<lb/>
心惑之甚者有身外無窮之冀使其過漢水之上登君<lb/>
<pb n="KR4e0086_WYG_003-35a"/>
之堂得不恍然覺其形之穢哉君之學志于道徳而諸<lb/>
子皆以明經為務有以科第進而仕于朝者矣子愛君<lb/>
居乎二水之隅而得其利以養取其清以名其堂予為<lb/>
之記又道夫水之竒變者抑亦有以盡夫水之情状不<lb/>
獨于君之所樂者而止也<lb/>
　　　琴益軒記<lb/>
弁冕緌纓皆所以飾躬也而玉要焉笙磬管籥皆所以<lb/>
為音也而琴瑟要焉故古之君子習其步趨于玉而養<lb/>
<pb n="KR4e0086_WYG_003-35b"/>
其徳于琴瑟徳之于琴瑟譬身之于玉也故君子無故<lb/>
玉不去身而琴瑟不離其側焉然步趨淺事也而佩玉<lb/>
之際必宮羽角徴之諧肆夏采齊之似則所以作其一<lb/>
身之儀者何可有毫髮躁忽之舉哉琴瑟之所養必致<lb/>
其和平攻伐其邪心消化其粗鄙頑傲之習盖有操其<lb/>
器而其中肅然聽其音而其思油然者矣玉以禁其外<lb/>
琴瑟以養其中二者交相為用何古人善養其躬也哉<lb/>
吉文錢君好善自少篤志于學思有以窮夫古今萬化<lb/>
<pb n="KR4e0086_WYG_003-36a"/>
之本于六藝禮樂嘗兼通其文老而無意于世獨好夫<lb/>
琴因以琴益名其所居之軒錢君之言曰操琴如執玉<lb/>
予愛其言之有合于予也然世之知琴者寡矣烏能知<lb/>
君獨惜君知夫琴之深而善言其意也然君又喜賦詩<lb/>
長篇短章託辭比類善曲盡其情則君于所養之和平<lb/>
者不獨于琴焉發之也茍知其詩庶乎知其琴也哉君<lb/>
之學見于此若夫君之才不止此也惜乎其老矣書以<lb/>
記其軒<lb/>
<pb n="KR4e0086_WYG_003-36b"/>
　　　善安堂記<lb/>
劉君文復西昌善人也雖頺然自放而中情坦夷舉一<lb/>
世之是非不交其慮而憂虞得失不入其心故能泰然<lb/>
相忘于恬逸之鄉而傲然自樂以終其身其以善安名<lb/>
其堂者所以識其平生也然文復自壮嵗負氣英偉去<lb/>
逰江湖間覽觀山川之勝結交知己以自快于一時今<lb/>
老矣無所為于世矣猶以其身之安于田里者由于為<lb/>
善也拳拳不忘以名其堂則其胸中所見豈常人可及<lb/>
<pb n="KR4e0086_WYG_003-37a"/>
哉夫人之為善如農之種穀種之而俟其成必食其利<lb/>
為善之乆亦必食其報此常理也文復自壯至老一意<lb/>
于為善今有子長大知為學有孫亦岐嶷可愛則食其<lb/>
報者豈徒在其身将在其子孫也彼世之機慮萬端而<lb/>
終嵗無一日之寕徒于文復而咨嗟嘆息盖所謂未種<lb/>
而望秋不耘而求獲者可笑也已文復居城中其為堂<lb/>
頗深迥其前為小樓俯視城外江濤浩𣺌龍洲隠然雲<lb/>
帆鷗鷺飛揚出沒而岡阜林木挺然而葱翠者皆可望<lb/>
<pb n="KR4e0086_WYG_003-37b"/>
而見之其居之勝有在于堂之外者又如此文復與予<lb/>
交其子舉善以善書選入禁林以其父之命求予文記<lb/>
之予愛其名堂之意有足以警世也故為之記<lb/>
　　　守拙軒記<lb/>
吉文錢君習静即所居之東闢一軒曰守拙君之言曰<lb/>
古之君子學窮乎萬化而不知其深處貧窶之極而不<lb/>
知其困居富貴尊榮而以為當然以予之鄙願學之而<lb/>
未能也盖其材猷志慮既不逮于古人而推移合變求<lb/>
<pb n="KR4e0086_WYG_003-38a"/>
其似今之人者又相去之逺也其謀之淺計之迂徒取<lb/>
誚而召譏而猶不知改慮以諧世易意以同俗此如蝜<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之升壑商詎之慿河多見其不知量也則予之拙也<lb/>
亦甚矣方其壮年盛氣足以奮乎青雲之上猶不能以<lb/>
有為而今将老矣泊乎其無所營蕩乎其不知所止放<lb/>
言以髙世危行以激俗固非予之所敢若夫守先人之<lb/>
業棲身巖壑囂然以自足饑寒之及身而不憂乎其中<lb/>
則以予之拙盖有之矣誦聖賢之言求其要而未之得<lb/>
<pb n="KR4e0086_WYG_003-38b"/>
也則求夫拙者之友與逰焉朝夕講之有㑹于其心則<lb/>
欣然以喜既以詔其子弟又以淑諸鄉人盖不知其不<lb/>
可也引壺觴以獨進升髙邱而望逺及其適也稱物託<lb/>
類模擬化工陶寫萬状雖不甚工亦拙者之情有不能<lb/>
黙爾彼機巧圓轉側媚阿合以飾行釣譽于人者予則<lb/>
恥之矣故以之名于軒其軒之陋而予居之稱也嗟夫<lb/>
君之言如此君豈尋常之士哉夫士之潔身獨立秉志不<lb/>
變者居常與世而相違世亦忽焉易之而不察也然不<lb/>
<pb n="KR4e0086_WYG_003-39a"/>
知夫絶俗之士亦嘗負髙世之志顧彼之不合者何傷<lb/>
也而世欲求夫傑然偉節之士則何自而能得之哉吾<lb/>
故于君而異之因次其言俾掲之軒中以俟夫知君者<lb/>
察焉<lb/>
　　　容膝軒記<lb/>
錢君習容居吉文漢水之間山髙而水深而為居殊隘<lb/>
為一軒又益隘名曰容膝客過焉曰何隘也夫以君之<lb/>
濶度若可容萬間者而故為是卑卑何也或者曰非也<lb/>
<pb n="KR4e0086_WYG_003-39b"/>
小大之觀無窮凡物皆然而豈獨君之軒哉故以大澤<lb/>
而視礨孔礨孔小矣以泰山而望拳石拳石卑矣然自<lb/>
天地之大而視夫大澤大澤一礨孔也自九州之曠而<lb/>
望夫泰山泰山一拳石也而况夫四海之外八極之表<lb/>
又有大于天地與九州者又烏可為之限量哉彼鵬之<lb/>
飛而摶夫南溟也所據者大也然烏知鵬之不自小夫<lb/>
南溟耶彼羣蟻之鬭而争夫蝸角之杪也所據者小也<lb/>
然烏知蟻之争不尚侈夫蝸角之杪耶君之軒如此其<lb/>
<pb n="KR4e0086_WYG_003-40a"/>
卑也而安知君不以其宏深髙廣惜其餘地之尚無用<lb/>
耶且君之軒甚隘矣然而嚢一琴置書百巻簞食壺飲<lb/>
忻然樂矣使君而日食方丈羅百甕而列九鼎導棨㦸<lb/>
以前呵則将營髙門以容駟馬之不暇而安能自適于<lb/>
今之軒哉君無有于是雖卑其軒無傷也君聞之笑曰<lb/>
吾瞑目而匡坐不知為六合之内軒于吾何有也客恍<lb/>
然不能測其意以問予予亦莫能知也然予知君為人<lb/>
孝友寡于欲而勤于學以其學教其子弟而鄉之人亦<lb/>
<pb n="KR4e0086_WYG_003-40b"/>
皆化其善也故過其鄉者以謂君雖貧中之所蓄者富<lb/>
矣因書其言以記其軒俾陋君之軒者觀焉<lb/>
　　　積善堂記<lb/>
里人李仲貴恭謹恂恂然與人交尤極和易機謀深計<lb/>
之不作巧言謭行之不形稱之者曰此一鄉善人也而<lb/>
仲貴亦自以積善名其堂或以問之曰善之積何如也<lb/>
仲貴曰吾不為惡而已善之積吾不自知也然而窮其<lb/>
欲而求不已侈于利而貪無厭吾嘗深懼之而恐其溺<lb/>
<pb n="KR4e0086_WYG_003-41a"/>
焉而不知覺也此所以名其堂也夫人之居閭閻非有<lb/>
一命之寄恵愛徳澤之不究于下顛沛困悴之不蒙其<lb/>
力于善之積何自而見之而稱于人者亦何自而稱也<lb/>
盖昔人有謂隂隲猶耳鳴者正以夫人不能知已自知<lb/>
之耳仲貴所云非惟不見知于人求諸巳亦不自知則<lb/>
其所積之善不既深矣乎今之人有一行之可稱的然<lb/>
而暴之惟恐其不揚也縦所為之善亦淺矣况未必善<lb/>
乎此吾于仲貴之名堂而有取焉仲貴喜與士大夫逰<lb/>
<pb n="KR4e0086_WYG_003-41b"/>
見人之不善必懇懇告之俾為善乃止盖又不獨善其<lb/>
身而已傳曰為善降之百祥又曰天道嘗與善人仲貴<lb/>
行而不懈積而不止雖人之不知獨不見知于天乎不<lb/>
在其身在其子孫此天之道所以福善也書以記其堂<lb/>
俾以告夫來者<lb/>
　<lb/>
　<lb/>
　泊菴集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>泊菴集巻十五</head> <lb/>
    <p>
<pb n="KR4e0086_WYG_015-1a"/>
欽定四庫全書<lb/>
　泊菴集巻十五<lb/>
　　　　　　　　　　　　　　　明　梁潛　撰<lb/>
　　説<lb/>
　　　康惟中字説<lb/>
龍泉康君秉恒惟中其字也其友胄監生李士志以其字求予<lb/>
説發其義余以為恒之云者常也中又常理之所在焉夫過與<lb/>
不及俱失中則失其理之常失其理之常則凡事倒行而逆施<lb/>
<pb n="KR4e0086_WYG_015-1b"/>
皆不可知也父子之親君臣之義夫婦之别長幼之序以至于<lb/>
萬事萬物之委曲㣲細非學問不足以致其知非誠敬不足以<lb/>
篤其行此惟中所當勉也所當知之者也唐虞三代之盛君臣<lb/>
世守之而不失故其治與教有不可及者周之衰孔子之徒守<lb/>
之而其教猶未墜也及夫黄老之學行異端之説興而<lb/>
民之耳目始有所溺矣方其未溺而導之也易為功及<lb/>
其既溺而救之雖百倍其功亦難矣自孔子歿千五百<lb/>
年至宋始得二三大儒區區講説其道既煥然矣然欲<lb/>
<pb n="KR4e0086_WYG_015-2a"/>
推而措之於治與教終有所不能者以其溺之乆惑之<lb/>
固故也於乎此君子之責學者可不知所以盡其心哉<lb/>
文詞利祿之茍且權謀術數之縦横是非詭誕之捭闔<lb/>
理之失其常行之失其中病乎民而害乎道有不可勝<lb/>
言者矣惟中篤厚静深有羙質好聞君子之道則於是<lb/>
固不可不察也因士志之請故備言夫恒之理中之道<lb/>
非徒以告惟中又因以慨夫世之教且治者也<lb/>
　　　鍾九成字説<lb/>
<pb n="KR4e0086_WYG_015-2b"/>
遂江鍾韶九成其字也其友太學生李君仕志以其字<lb/>
求余發其説於乎韶之九成此舜之所以盛也舜之徳<lb/>
格于天地貫乎幽明延及于昆虫草木充周彌滿暢達<lb/>
而無間故其發之於聲而為樂也搏拊考撃此感彼應<lb/>
凡有形之類鼓舞踴躍各臻其極荘周所謂在谷滿谷<lb/>
在阬滿阬塗卻守神以物為量者荘子好非詆聖人而<lb/>
稱韶樂如此此其所以盡善盡羙也相去千餘年孔子<lb/>
在齊聞之猶為之忘味則在當時濟濟徳讓者當何如<lb/>
<pb n="KR4e0086_WYG_015-3a"/>
哉惜乎其世之愈逺制作之不復可知生乎百世之下<lb/>
者徒想像其萬一焉耳然則吾何以復九成也余聞九<lb/>
成恬漠安静無所求於時故亦無所累於心故常自得<lb/>
也九成推其自得者充之於身行之于家以接乎鄉黨<lb/>
州閭忠信慈良之發藹然如春和氣涵育暢達流行充<lb/>
滿無不自得其為吾一身之樂何以尚哉程伯子見小<lb/>
兒徐行恭謹曰韶樂作矣推此而言樂之本可知也九<lb/>
成即是而求于其身得夫韶之功用焉将見芝草産于<lb/>
<pb n="KR4e0086_WYG_015-3b"/>
岩谷祥雲被于其庭與夫九變而致物者無以異也尚<lb/>
以予言測之<lb/>
　　　璜溪釣者説<lb/>
孟璜之所居有溪冷然而清人以其孟璜所居也故謂<lb/>
之璜溪而孟璜亦自愛其溪之勝也因號曰璜溪釣者<lb/>
孟璜温厚而文信慎而敏以所學授徒于其鄉鄉之人<lb/>
無與之忤者又安于貧不茍慕乎外此溪之所以得名<lb/>
而託於釣者則其志之所在也或者謂孟璜曰子方壮<lb/>
<pb n="KR4e0086_WYG_015-4a"/>
年誦詩書服古訓以明乎仁義之歸将必求聖賢之道<lb/>
而寓意于深逺玩物理之㣲而潛心乎髙明誠有得焉<lb/>
則推之以行於時庶㡬乎其志之得也此而不務乃屏<lb/>
絶世事以擅夫山林之勝撫松篁於岩壑而觀魚鳥之<lb/>
浮沉放身於閒逸以自託于耕釣之間此太平盛時仕<lb/>
而倦歸者所以逸其老任其情以恬于退者之事也而<lb/>
豈子之所宜為哉孟璜慨然嘆曰凡子之所言皆予心<lb/>
所欲夫舎富貴之樂而即乎貧賤昧行已之方而志于<lb/>
<pb n="KR4e0086_WYG_015-4b"/>
退蔵此豈人之情哉顧以為得于己者誠有命焉則安<lb/>
于此者亦以俟乎命耳知其有命而不能安之此躁戾<lb/>
而貪冒者所以可嫉而可憎也而子将為我願之耶或<lb/>
者聞而喜曰君子哉孟璜也非所謂居易以俟命者耶<lb/>
世有鄭公之谷召公之墩嚴陵之瀨皆以其人而見重<lb/>
于無窮吾知璜溪之上清風悠然而可尚者不在于孟<lb/>
璜者哉余聞之為著其説以貽孟璜孟璜姓劉氏其居<lb/>
去余所居尚數十里鄉先生王伯洪其婦翁也先生于<lb/>
<pb n="KR4e0086_WYG_015-5a"/>
余有通家之好潜心篤學然不及仕又早喪而無子有<lb/>
婿如孟璜又不及見焉<lb/>
　　　曾與賢字説<lb/>
與賢名啟與賢其字也其名其字安在哉盖取啓賢能<lb/>
敬承之謂也一日徴予為説以自勵予與與賢同逰于<lb/>
邑庠有文字好又累世通家其七世祖通判忠愍公其<lb/>
配鍾氏實吾七世祖國子學錄公婿也方有宋盛時兩<lb/>
家衣冠鼎鼎聲華至今在人耳目忠愍之死直義勁氣<lb/>
<pb n="KR4e0086_WYG_015-5b"/>
踔厲俊偉自足以表暴百世激餘波而振頹俗與曾鷗<lb/>
江蕭清節髙風大節相上下嵗時俎於鄉校貎似儼然<lb/>
不可䙝雖樵童牧子武夫悍卒聞其事猶毛髪森然寒<lb/>
竪况在後嗣子孫獨可不日淬月礪思趾羙前聞人以<lb/>
無忝其績而紹基其家乎况與賢丰資秀朗如渾金璞<lb/>
玉一旦追而出之冶而煅之琢之以為珩玦瑚璉範之<lb/>
以為豪曹湛盧剸犀兕而極天下之利薦郊廟而致神<lb/>
明之歆迨他時之利器而今日之竒寳何其羙哉無愧<lb/>
<pb n="KR4e0086_WYG_015-6a"/>
於古人斯無愧于忠愍無愧于忠愍斯無負于鄉校矣<lb/>
尚庶乎正志以昌其氣博取以宏其中慎其所尚無自<lb/>
隳以随無止以不迪則續前人之耿光其名與實俱茂<lb/>
矣是為説<lb/>
　<lb/>
　<lb/>
　<lb/>
　<lb/>
<pb n="KR4e0086_WYG_015-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泊菴集巻十五<lb/>
</p>
<p>
</p>
  </div>
</body>
</text>
</TEI>
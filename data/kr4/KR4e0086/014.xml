<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>泊菴集巻十四</head> <lb/>
    <p>
<pb n="KR4e0086_WYG_014-1a"/>
欽定四庫全書<lb/>
　泊菴集巻十四<lb/>
　　　　　　　　　　　　　　　明　梁潛　撰<lb/>
　　銘<lb/>
　　　素菴銘<lb/>
翰林侍講兼左春坊左中允鄒君仲熙名其所居之室曰素菴<lb/>
今翰林學士胡公記之矣君謂日相與至其菴之勤者無過予<lb/>
宜銘之蓋予與君處者十五年矣其能知君宜無有過於予者<lb/>
<pb n="KR4e0086_WYG_014-1b"/>
君所居廣不盈丈軒楹户牖之通非有雕刻藻繪之飾也盤盂<lb/>
牀几器用之設非有瑰竒靡麗之製也朝夕飲食酒漿脯脩之<lb/>
供又非有牛羊膳羞之冨山藏海出之珍也然而羅列<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>致充<lb/>
牣乎其中翻繹披玩而不以厭者皆六經諸子百籍之書以及<lb/>
秦漢以来九州四海金石所刻之文怡然以自得傲然<lb/>
以相忘日之夕而尤忘倦者又皆一時賢人志士與之<lb/>
相徃来講而求之之際不資之義理之精微則擇之文<lb/>
字之奥雅不考之是非之得失則辨乎問學之純疵至<lb/>
<pb n="KR4e0086_WYG_014-2a"/>
其坦徑簡直渾朴無文有觸於己即發諸口非有回曲<lb/>
隠避之嫌而人不以為病者盖亦其任情之真而莫逆<lb/>
于心之深者有以為之也君為人質素如此而所居又<lb/>
不為華飾此其菴之所以名也而非予其孰能知之也<lb/>
哉君始自南康星子縣學教官入教太學自太學擢翰<lb/>
林侍講尋又兼侍青宫十五六年之間榮名寵祿之至<lb/>
而常泊然以自安澹然而自足視其在太學如在南康<lb/>
時其居従臣如在太學時始終一致未嘗少變然則所<lb/>
<pb n="KR4e0086_WYG_014-2b"/>
謂素位而行不以富貴貧賤而動者君其庶㡬乎哉宜<lb/>
乎其居之陋而其心有以自適也君平生尤力于學公<lb/>
退之暇手不停披日抄書嘗萬言其學既宏矣故其文<lb/>
有得於古作者之意尤深乃述其所以名菴之意為銘<lb/>
其菴曰太羮不和大圭不琢破觚斵璞古道斯逺相古<lb/>
至人含和内暢發為至文輝照萬象我視斯菴渾朴不<lb/>
文素琴無弦𤣥酒在尊以悦我躬以燕諸友文在兹乎<lb/>
銘之不朽<lb/>
<pb n="KR4e0086_WYG_014-3a"/>
　　　崇徳堂銘<hi>并序</hi>
淦有隠君子曰章厥謨其為人清修自守不汨于流俗<lb/>
而好學篤志進于道者不倦翰林學士解公過而愛之<lb/>
為名其堂曰崇徳復書二大字俾掲之楣間使朝夕觀<lb/>
覽以自警庶㡬見其徳之崇也予為銘曰惟道之修曰<lb/>
惟崇徳日進于髙曰一簣是覆堂之孔幽潭潭渠渠豐<lb/>
艸在階佳卉紛敷君子之樂敬兹明訓惟永永是若<lb/>
　　　敏求齋銘<hi>并序</hi>
<pb n="KR4e0086_WYG_014-3b"/>
夫古人之學固有以魯得之者然能敏以求之亦古之<lb/>
人之所難也生乎今之世學今之學而不知以古之道<lb/>
自勉望其為古人之歸鮮矣古筠王子堅學於古而能<lb/>
敏者于是進士濳彦鵬為題其齋曰敏求彦鵬又屬予<lb/>
為之銘曰聖賢之學義理精微惟敏求之乃得其㡬動<lb/>
静之際冲漠無朕其迹孔昭其㡬至隠欲心滋熾道心<lb/>
滋微雷奮霆决審其要歸弗牽于欲弗尼于私勇徃弗<lb/>
怠敬哉在兹<lb/>
<pb n="KR4e0086_WYG_014-4a"/>
　　　玩易齋銘為蕭棻題<lb/>
有翼者齋亦孔之幽林木翳如春泉始流有翼者齋佳<lb/>
卉環殖彼玩易君子于焉以息左圖右書簡帙紛披未<lb/>
畫之前其㡬莫窺曰誠無為曰静無欲天地之心庶乎<lb/>
可復山川春涵雨露時施淵黙霆奮孰測其幾魚躍于囦<lb/>
鳴鶴在天既㑹厥理相忘於言素琴無絃尊則有酒薄<lb/>
言酌之以介眉夀<lb/>
　　　栁溪梁氏鍾銘<hi>并序</hi>
<pb n="KR4e0086_WYG_014-4b"/>
濳以淺陋之才遭逢聖主竊官禁林兼侍青宫雖寵榮<lb/>
之已至曾愧懼之敢忘家有老母一弟混又典教外郡<lb/>
闔門食指之既繁仰事俯育之未遂於是念君親之恩<lb/>
厚而報稱之未遑也凜乎其不能已而子弟輩猶或恃<lb/>
其不可恃之身而恬不知戒可乎哉因鑄小鍾以警昕<lb/>
夕而系之銘曰惟惰與傲予匪攸聞惟恭惟敬乃裕厥<lb/>
身勿二其心師于仁人克念厥訓永保有家<lb/>
　　　蕭氏鍾銘<hi>有序</hi>
<pb n="KR4e0086_WYG_014-5a"/>
泰和城西栁溪之上為里人蕭𤣥輔之所居𤣥輔改築<lb/>
其廬宏壯而髙明乃冶鐵為鍾于家以祀于神明以警<lb/>
于昏暮而謂鍾者八音之宗衆樂之祖可以和神人而<lb/>
格上下乃謁予為之銘且使後世子孫知作之所由始<lb/>
也𤣥輔為人和易而恭敬事其祖母與母甚謹兄弟五<lb/>
人相友愛尤篤過其閭入于其家孝愛之聲相接也于<lb/>
是為之銘曰有嚴渠渠有翼其楹有銑在懸喤喤厥聲<lb/>
衆律之凖八音是則一考一擊百神来格鏗鍧震揚聲<lb/>
<pb n="KR4e0086_WYG_014-5b"/>
聞于天何幽不即何隠不宣惟善之積氣乃至和氣感<lb/>
聲應降祥孔多敬之弗怠延于孫子粤千百祀無有窮<lb/>
已<lb/>
　<lb/>
　<lb/>
　<lb/>
　<lb/>
　泊菴集巻十四<lb/>
</p>
<p>
</p>
  </div>
</body>
</text>
</TEI>
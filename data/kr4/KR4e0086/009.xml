<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>泊菴集巻九</head> <lb/>
    <p>
<pb n="KR4e0086_WYG_009-1a"/>
欽定四庫全書<lb/>
　泊菴集巻九<lb/>
　　　　　　　　　　　　　明　梁潛　撰<lb/>
　　哀辭<lb/>
　　　南耕先生哀辭<lb/>
先生姓許氏諱洪字彦章吉水人自少頴悟强記年十<lb/>
六七為文辭己浩然有氣及壯姿貎軒偉襟度夷曠遭<lb/>
時之亂人莫有知之者及大明兵定江西之明年先生<lb/>
<pb n="KR4e0086_WYG_009-1b"/>
遂出領薦書二年為横海衛知事改英武衛知事陞淛<lb/>
江行省檢校㑹左右司官缺員遂兼署六司之印聲譽<lb/>
赫然蓋浙江尤號難治而其時羣雄割據之後民之渙<lb/>
散離析者内無定志吏狃于故常而變詐百出先生内<lb/>
明而外恕應治繁劇之際舉當機㑹故不用其威而吏<lb/>
無不畏不苛于法令而民無不懐者由是浙東西人人<lb/>
歡悦皆以謂先生于爵位不如是止也而先生遽以母<lb/>
老告歸矣先生事母孝事其兄尤篤既仕而歸瀟然如<lb/>
<pb n="KR4e0086_WYG_009-2a"/>
未仕時日與里中故舊逍遙相羊忘情世故自號為南<lb/>
耕野人蓋先生庶幾乎古之知進退者也歸二十年<lb/>
始殁殁時年五十八於乎先生嘅然有志于功業者<lb/>
也用不盡其材而果于謝歸負髙世之志而卒止于此<lb/>
此予之悲而哀也辭曰<lb/>
世方草昧兮士無所依非誠豪傑兮孰知攸歸嗟若先<lb/>
生兮絶識離倫遁世逃避兮孰窺其機乘時而出兮亦<lb/>
孔之宜何材之髙兮而仕則卑瑣瑣趨慕兮世為恥羞<lb/>
<pb n="KR4e0086_WYG_009-2b"/>
超然决去兮何勇如之青原之左兮文水之湄藝蘭與<lb/>
蓀兮翳彼紫芝事母與兄兮其樂既孺家庭是則兮鄉<lb/>
黨是師胡豐其徳兮而嗇其壽畜之日富兮而屯其施<lb/>
命之如此兮其將奈何死者奚憾兮生者慼悲曰著予<lb/>
哀兮薄矢厥辭後此而千歲兮爰考于茲<lb/>
　　　正固先生哀辭<lb/>
鳴呼先生之殁其可哀也夫先生問學既明而持守甚<lb/>
篤正言善行自家庭而達乎州閭敬信服從自子弟而<lb/>
<pb n="KR4e0086_WYG_009-3a"/>
及乎交遊貎豐而氣揚色怡而神暢其為文章温厚和<lb/>
平意所欲達詞亦傾竭又自少孝于其親親之殁巳乆<lb/>
毎語及輒流涕至老不衰其學與行過于人者如此也<lb/>
嘗以聘至京陳十䇿太祖髙皇帝嘉奬之授潭王府長<lb/>
史辭不敢當改平陽府學訓導乆之得還家學者從受<lb/>
經後多顯者於乎先生脩于身行于家淑諸其徒今皆<lb/>
不可得矣使先生不殁至今吾黨之士其造就當何如<lb/>
哉是可哀也己先生之子遵愽學而材為文章宏富㨗<lb/>
<pb n="KR4e0086_WYG_009-3b"/>
出能世其家者也先生殁三年以選為靖江王府長史<lb/>
先生辭焉而遵得之積之厚報不在其身在其子孫蓋<lb/>
天道也人欲不為善而專事僥倖者視先生可少止矣<lb/>
先生嘗名其齋曰正固學者咸謂之正固先生云哀之<lb/>
以辭曰<lb/>
彼輻輳以售兮孰韜其輝彼恬漠之戚兮孰遨以嬉羌<lb/>
不知夫至道兮巻舒在我惟先生之明潔兮蹈而弗違<lb/>
於乎龍門兮峩峩翳松篁兮女蘿嘅古道兮榛莽望白<lb/>
<pb n="KR4e0086_WYG_009-4a"/>
雲兮孔遐<lb/>
　　　呉先生哀辭<hi>有序</hi>
呉先生字孟勤吉之安城人予自㓜聞先生名甚熟及<lb/>
來史館始獲拜先生焉先生雖老色夷氣暢善道古今<lb/>
事終曰不倦時方纂集太祖髙皇帝神功聖徳簡牘浩<lb/>
繁事有弗得其端者或以質之先生先生手按其書口<lb/>
誦其語出其端緒節目若引瓢而注之聽者如目睹其<lb/>
事蓋先生識見髙明非徒能記憶也其于英豪偉傑之<lb/>
<pb n="KR4e0086_WYG_009-4b"/>
士心志謀畧設施後先亦自然符合於乎使先生用于<lb/>
時措之事業當何如也然先生方慕古之亷士其自視<lb/>
甚高不求阿色于時由是遂與世齟齬終身負此自困<lb/>
不改也其為文章簡質而温潤操筆立成若不甚經意<lb/>
者既成讀之雖苦思力搆者不過是也史書成得䝉恩<lb/>
賚授河南開封學教授蓋聖上意以是可優老先生孰<lb/>
意先生遂去此長逝不返耶方去時翰林羣公合交遊<lb/>
之士以相餞莫不舉觴相属謂先生復來固將動色以<lb/>
<pb n="KR4e0086_WYG_009-5a"/>
相候曽幾何時而盍簮牽袂之歡遂為扼腕傷神之痛<lb/>
於乎悲夫賦之深而未竟其施世固有如先生者豈非<lb/>
命耶先生長子善存謀返葬而未果今翰林學士解公<lb/>
己為銘其墓余因悲之以辭曰<lb/>
崇岡兮峩峩春將暮兮水増波蘼蕪緑兮桃始花悵獨<lb/>
望兮天之涯君不復來兮予恫而嗟學之茂兮𢎞暢承<lb/>
先啓後兮伊誰弗諒彼連駟兮充逵獨方輪兮焉之彼<lb/>
揷羽兮薨薨獨戢翼兮噤不以鳴名之光兮行之塞人<lb/>
<pb n="KR4e0086_WYG_009-5b"/>
弗施兮於己焉蹙相古則然兮今奚惑汴之濵兮河之<lb/>
阻洪濤湯湯兮不可以度羌獨滯此兮不還雲横天兮<lb/>
地漫漫使我悲兮憂萬端酌清酤兮盈樽陳嘉殽兮藉<lb/>
以蓀神來歆兮不可以同吉之水兮孔幽上有叢木兮<lb/>
枝相樛君不懐兮故丘秋霜兮被野曠茫茫兮宿莽君<lb/>
曷寕兮故宇<lb/>
　　　延平知府胡公子祺哀辭<lb/>
余自弱冠聞先生長者道胡公子祺為人未嘗不低徊<lb/>
<pb n="KR4e0086_WYG_009-6a"/>
慕戀庶幾得其人于百世之上其慨慷慕義如孔北海<lb/>
其愛民篤行如黄次公其論事切實如馬賔王其風聲<lb/>
氣烈𢎞偉壯毅足以激頺波于百世之下百世之下求<lb/>
其人而得之于百世之上者非公其誰哉公未仕時晦<lb/>
匿丘園然識與不識皆知之也公雖儒者而勇畧過人<lb/>
方髙皇帝渡江遣大將軍平定江西諸郡吉郡城既下<lb/>
復陷他寇大將軍將盡誅城中人公上軍門從容一言<lb/>
而城中老㓜數萬口頼以不死至今人稱大將軍之恩<lb/>
<pb n="KR4e0086_WYG_009-6b"/>
與公之徳不冺也公領薦之初一時朝廷故舊運籌而<lb/>
獻䇿者跡相踵也公與十八人者見上上為之喜動傾<lb/>
竭心志諧合精神感孚至與天象黙符亦何其盛也夫<lb/>
人臣之事惟直言為難而公易之連歴外郡治有異績<lb/>
若毁滛祠仆宋元祐黨人碑之類皆卓然快甚煦嘔愛<lb/>
育出乎至誠故其遺民故老道其事者尤為之流涕不<lb/>
已此與古之循吏何異况使公當非常之任安坐而决<lb/>
羣䇿其所建立又何如也属其時天下無事専務休養<lb/>
<pb n="KR4e0086_WYG_009-7a"/>
生息故其績止于此耳余徃來從學于鄉先生御史王<lb/>
君子啓御史君與公同領薦同為御史其出為郡也亦<lb/>
同時故甚知公事云公身長玉立秀眉而方顴平居言<lb/>
論怡然長者也又云公生之夕有大星光芒墜其舍其<lb/>
殁時亦然公與御史君尤相親厚御史君亦身長九尺<lb/>
面如赭玉音吐洪暢人望之若神明然於乎觀御史君<lb/>
與公二人知十八人者皆若是真一世人豪也哉御史<lb/>
君剛勁疾惡持法不少貸葢與公若少異者至其事君<lb/>
<pb n="KR4e0086_WYG_009-7b"/>
誠意懇䔍則二人者皆同今皆不可見矣公二子方大<lb/>
光大光大今為右春坊右庻子兼翰林侍讀獨御史君<lb/>
無子惜也公吉郡吉水人自監察御史累官終延平知<lb/>
府其行事之詳光大既為文以表諸墓翰林學士解君<lb/>
縉又銘諸壙公死無憾矣今之人少有如公者故為辭<lb/>
以哀之蓋亦紀先賢發潜徳之一也<lb/>
有城頟頟兮民力顛危匪公惠民兮孰其綏之朝陽既<lb/>
升兮鳳烏䄜褷<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>喈喈兮和鳴孔時彼芒而墜兮孰<lb/>
<pb n="KR4e0086_WYG_009-8a"/>
為之菑嗟忠言梗諒兮惟公在庭公之在郡兮枯槐向<lb/>
榮有鵲來巢兮提提飛鳴公之氣兮孔揚既明智兮又<lb/>
勇剛方振輝兮遽衂藏余心憂兮寧不恫傷遭神化兮<lb/>
能光不滅蕙蓀既焚兮其馨彌烈公則既徃兮公有遺<lb/>
澤曷其來歸兮慰我民惻鐔津湯湯兮九峯峩峩公不<lb/>
歸來兮余將奈何徃者莫繼兮來者其誰曠乎百世兮<lb/>
永以為期<lb/>
　　　教授蕭引之哀辭<lb/>
<pb n="KR4e0086_WYG_009-8b"/>
引之吉之吉水人自少知力學于世利澹然喜為文辭<lb/>
而其性質實凢一時與之交者率多謹厚之士或負英<lb/>
偉俊茂之譽者其見引之必歛容焉引之洪武間領鄉<lb/>
薦試春秋第一下第除金華武義縣學教諭丁母憂服<lb/>
闋改蘇州崑山縣學教諭兩學諸生素怠于學而習尚<lb/>
浮華聞引之名甚畏憚之乆而皆安其教既去皆戀戀<lb/>
不忘至今兩縣稱善教者必曰引之引之考滿得陞為<lb/>
教授待闕于北京未數月以疾而没聞者甚惜之嗟夫<lb/>
<pb n="KR4e0086_WYG_009-9a"/>
以引之鑿鑿切寔其才豈止于一教官也哉其交遊之<lb/>
顯者其力固不足以引之重耶乃獨守一官幾十五年<lb/>
始循例得陞一資又不及之官以殁其窮如此豈非其<lb/>
命也耶然引之存時于交遊皆落落若不相念及既殁<lb/>
矣則皆悲惜嘆悼之有不能己者則引之之耿介獨立<lb/>
亦何可冺耶予素愛慕其為人因哀之以辭曰<lb/>
鬱乎其沉黙兮彪乎其文之著也退乎若無容兮綽乎<lb/>
其守之裕也豈于時而背趨兮抑用弗諧于古度耶豈<lb/>
<pb n="KR4e0086_WYG_009-9b"/>
違衆而獨立兮抑任情于行素耶慨文水兮湯湯望崑<lb/>
山兮峩峩松偃蹇乎林幽鶴翩翩兮澗阿念爾之歸兮<lb/>
道路孔遐波浪出没兮傷如之何<lb/>
　<lb/>
　<lb/>
　<lb/>
　<lb/>
　泊菴集巻九<lb/>
</p>
<p>
</p>
  </div>
</body>
</text>
</TEI>
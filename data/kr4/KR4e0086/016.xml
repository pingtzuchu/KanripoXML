<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>泊菴集巻十六</head> <lb/>
    <p>
<pb n="KR4e0086_WYG_016-1a"/>
欽定四庫全書<lb/>
　泊菴集巻十六<lb/>
　　　　　　　　　　　　　明　梁潛　撰<lb/>
　　題跋<lb/>
　　　題金諭徳扈従北征詩<lb/>
永樂八年春皇上以北邊騷擾不靖親御六師度朔漠<lb/>
萬里之外直抵乎窮髮大纛所指神武威靈赫然有以<lb/>
震動乎邊陲而其時以文詞之臣預在扈従者凡三人<lb/>
<pb n="KR4e0086_WYG_016-1b"/>
右春坊諭徳金公㓜孜其一也㓜孜平生惟従事筆墨<lb/>
工記注一旦身屬<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬載後車於旗旄劔㦸軍容之盛<lb/>
簫歌鐃吹之雜遝執魁獻馘之紛紜皆得以盡覽之其<lb/>
亦壯矣哉宜其隨所至輒形之咏歌而凡山川風土之<lb/>
異觸目動心情之所感有不能已者亦皆有見於是也<lb/>
搃若干首間以示余讀之其雄篇傑作宏羙盛大之音<lb/>
洋洋乎飄飄乎所謂揚厲無前之偉績者其在于斯耶<lb/>
昔商之伐鬼方討昆吾周之平玁狁城朔方當時人皆<lb/>
<pb n="KR4e0086_WYG_016-2a"/>
見之頌歌後世得以協之金石而奏之清廟明堂之上<lb/>
至于今有不可冺者㓜孜是作亦豈徒然哉百世之下<lb/>
有欲諧登歌而協之金石者其有徴於斯乎<lb/>
　　　題羅氏先徳記後<lb/>
右廬陵新安羅西樵先生伯崇所錄先世銘文一帙其<lb/>
子適均因泰和王君樵雪求予文識其後盖羅氏之先<lb/>
有曰融齋先生士友者宋丞相信國文公之執友也丞<lb/>
相嘗誌其墓而稱其忠信篤行其夫人蕭氏之殁志其<lb/>
<pb n="KR4e0086_WYG_016-2b"/>
墓者又丞相也融齋子存軒寳佑丙辰實與丞相同貢<lb/>
慶元己未與丞相仲氏為同年故融齋先生有母百嵗<lb/>
丞相嘗奉幣載酒拜之堂上而存軒之殁丞相仲氏哭<lb/>
之以文一時交友之間不惟情好之深厚而文章翰墨<lb/>
尊賢敬老之禮亦傾竭備至世未嘗有而亦足以見羅<lb/>
氏之盛也於乎丞相之忠節與霄壤並立其平生所與<lb/>
多天下名士况其交友之尤厚者不言可知矣融齋之<lb/>
曾孫求師仕元為臨江錄事棄官歸終身不仕其行尤<lb/>
<pb n="KR4e0086_WYG_016-3a"/>
髙銘其墓曰圭齋歐陽公與為同年者也西樵則融齋<lb/>
之六世孫與其従兄遁菴芳洲皆博學能文讀其文可<lb/>
知其行遁菴在元為泉州路儒學教授西樵為今楚王<lb/>
府訓導惟芳洲不仕而皆殁矣樵雪羅氏之女夫也羅<lb/>
氏所以盛樵雪多能道之云<lb/>
　　　題繼志堂詩文後<lb/>
夫自古幽節之士梗介而特立雖湮鬱廢棄之餘其胷<lb/>
中所蓄要不可奪也嘗讀宋史忠義傳及安公所為楊<lb/>
<pb n="KR4e0086_WYG_016-3b"/>
氏忠節祠堂記知宋之所以亡而楊忠襄公諸賢之死<lb/>
其勁氣直義直足與日月争光何其盛哉使其始終得<lb/>
位以行其志宋不亡矣於乎悲夫忠襄之十二世孫汝<lb/>
濟以善書預選編纂秘閣文籍暇日持示鄉先生周君<lb/>
公明所為其尊府仲偉繼羙堂記及文一巻予讀之知<lb/>
楊氏之有人而忠襄之聲光氣烈未冺也汝濟沉靜而<lb/>
知學尚其勉之<lb/>
　　　䟦主一齋詩文後<lb/>
<pb n="KR4e0086_WYG_016-4a"/>
右臨川汪秉文主一齋詩文搃若干首予讀之有以知<lb/>
秉文之能學也夫主一所以敬也敬者徳之聚秉文養<lb/>
其心治其身施之以接物應事皆由此徳之推則不徒<lb/>
名其齋矣此聖學之所以成始而成終而程子之所以<lb/>
教人主敬者皆在此也周子之主靜張子之示人以禮<lb/>
其説不同其㫖未嘗有異秉文其勉焉必有得于是而<lb/>
後可也<lb/>
　　　䟦蕭氏族譜後<lb/>
<pb n="KR4e0086_WYG_016-4b"/>
右蕭氏慶源錄一帙前鄉貢進士蕭雲龍之所撰次也<lb/>
蕭氏自梁國子祭酒子雲十六世至宋縣丞某始遷于<lb/>
泰和距今又十二世闔門殆數千指每嵗時㑹合諸父<lb/>
皆鬚髮皓偉衣冠襜肅望之者不敢有慢心而一時子<lb/>
弟侍側又魁梧竒傑負邁徃之氣殆不可狎視可謂盛<lb/>
哉其孫棻来京師以屬予題予既見其諸父子弟之盛<lb/>
今又觀其譜故為之題<lb/>
　　　書王修本遺墨後<lb/>
<pb n="KR4e0086_WYG_016-5a"/>
右臨川王修本先生所書李斯上秦皇帝逐客論一通<lb/>
先生没其子英謁予文記之曰此先人手澤也先生茍<lb/>
辱貺焉恵莫大焉夫文章學者一事耳然為之也未易<lb/>
其立言也有法而用意之妙又在乎法之外也斯於此<lb/>
書含意屬辭引物託喻誠有未易及者先生因其節目<lb/>
分畫而䟽著其旁探其緒以暢其指盖燦然明甚亦豈<lb/>
以其言之有法也哉亦味乎其言於法之外也夫古之<lb/>
善言者無徃非法而其所以言則非法之可盡故自唐<lb/>
<pb n="KR4e0086_WYG_016-5b"/>
虞以来言者人人殊論禮不類易易不類書周孔之語<lb/>
不必類臯䕫孟軻之言不必類孔子至於遷固而下皆<lb/>
然其意趣之精深思慮之隠顯或邇而逺或疎而宻觀<lb/>
者徒觀其妙如武夫用干將抑揚眩轉横斜排撇千萬<lb/>
變不窮也果可以法求之乎所謂大匠不能使人巧者<lb/>
亦若是也然則先生於是書雖有意古人立言之法而<lb/>
其用心不専在是可知焉吁先生於斯之言且爾况聖<lb/>
賢之微言也哉其必有所獨得而未可知也英今為進<lb/>
<pb n="KR4e0086_WYG_016-6a"/>
士能文辭以選為翰林庶吉士寳此書若拱璧然其用<lb/>
心要之不减其尊父也予既悲先生之歿而喜英之能<lb/>
繼述之也故為之題云<lb/>
　　　題嚴氏族譜後<lb/>
嚴氏本宗譜一帙上下凡十有八世其十六世孫元晏<lb/>
所修輯也今翰林侍講楊君士竒為序之詳矣翰林庶<lb/>
吉士王君直又俾余識其後余頃自秘閣搜内蔵古今<lb/>
典籍見吾泰和郡志數巻亟取閲之知吾邦前世文獻<lb/>
<pb n="KR4e0086_WYG_016-6b"/>
忠義之偉可仰慕可誇道也及究其子孫之賢不肖克<lb/>
紹其家者又不能不感慨而悲嘆焉於乎盛於前而莫<lb/>
繼於後古今皆然也所謂可仰慕可誇道者嚴氏其一<lb/>
焉嚴氏之先有諱某者仕宋為本邦尹時西境寇竊發<lb/>
来攻城尹教邦人為捍守計城賴以完鄉之故老猶能<lb/>
傳道其事今其譜不載獨畧見於郡志盖元晏所修譜<lb/>
止及其本宗惜未覩其全也然胡忠簡公銓所為萬頃<lb/>
先生退齋記及挽思晦詩則郡志所載與譜合萬頃即<lb/>
<pb n="KR4e0086_WYG_016-7a"/>
𤣥晏十世祖思晦又十世従祖也方忠簡以直言忤奸<lb/>
檜被黜一時故舊皆畏懼無敢徃来者獨思晦無所顧<lb/>
且以其子托婿忠簡忠簡挽思晦詩特識其事讀之見<lb/>
古人交義凛然也予自總角與元晏同挟册従鄉先生<lb/>
曾原友授書見元晏之長大篤厚而孝友固已知嚴氏<lb/>
之澤為有繼矣予舅氏御史君以貢舉来京師一女方<lb/>
提孩囑家人曰親表中孰有如元晏謹厚者嚴氏之後<lb/>
必大我且去茍擇婿吾女其必歸嚴氏去今二十年元<lb/>
<pb n="KR4e0086_WYG_016-7b"/>
晏已有孫森然家益盛而御史君之殁乆矣獨念其知<lb/>
元晏不妄如此也於乎吾邦之世家大族如嚴氏者豈<lb/>
少然能有子弟如元晏者㡬人盛於前而克繼于後将<lb/>
不在兹乎嚴氏之寖明寖昌吾又有以卜之矣故并書<lb/>
以識之使其子孫讀之有所興起也<lb/>
　　　題道統圖後<lb/>
右道統圖聖賢一帙乃僧道應以贄元學士虞公邵庵<lb/>
者又三傳至今謝君惟髙首之以夫子而顔曾思孟従<lb/>
<pb n="KR4e0086_WYG_016-8a"/>
之繼之以濓洛諸賢而紫陽夫子終之嗟乎畫者之意<lb/>
淵矣哉夫作之于百世之上者非夫子無以紹其統求<lb/>
之于百世之下者非紫陽無以折其衷六經述作所以<lb/>
冩其心也是圖之作所以冩其像也其像各不同其心<lb/>
寕有異哉雖然聖賢以道傳而畫者以圖傳圖在是矣<lb/>
道在是乎彼無方所無形像即畫者之筆有所不能冩<lb/>
也謝君篤信而好學接神交心㑹於此圖之表者則雖<lb/>
予之筆有不能冩也遂書此識之<lb/>
<pb n="KR4e0086_WYG_016-8b"/>
　　　題厚敬詩巻後<lb/>
夫敬聖學由之以成其徳者修身接物不可頃刻而忘<lb/>
之而豈獨事親之際為然哉然深於情者或簡扵文聖<lb/>
人固嘗病夫學者之失也秀才陳仲京於是而用其心<lb/>
焉則事其親者至矣而於其身之修徳之進及夫聖學<lb/>
成始成終之要又将日求其説而不止其所至詎可量<lb/>
哉仲京又嘗以善書預選留秘館天下賢士所聚禮樂<lb/>
之府也廣大𢎞深之論制作淵微之意彌綸張弛之具<lb/>
<pb n="KR4e0086_WYG_016-9a"/>
日接乎見聞養乎其中者深博乎其外者又廣吾知某<lb/>
之所造就者殆非常人所能及矣登其堂讀其記序文<lb/>
詞因為之言<lb/>
　　　題松齋處士濳徳巻後<lb/>
余昔假令陽江適金華朱君思全為丞于廣之新㑹縣<lb/>
新㑹與陽江接壤聞思全為政闓通而簡易欲一見之<lb/>
未得也乆之胥㑹于新興飲酒樂甚及余来京師又三<lb/>
年思全亦来同與修永樂大典出入秘閣相徃還益知<lb/>
<pb n="KR4e0086_WYG_016-9b"/>
朱君端静而恭儉其材足以修政而立事意金華多名<lb/>
士故思全得以薫陶其材器如此一日思全過余旅邸<lb/>
示余前太史蘇君伯衡所為其先君松齋處士世與墓<lb/>
銘及學士觧君縉紳所為表讀之知朱氏先世多貴顯<lb/>
而松齋之恭信足以服鄉閭友悌足以率宗族吾於是<lb/>
乎知思全之賢有以致也思全之従子仲智嘗為吾吉<lb/>
郡守亦亷平有威恵民至今懐之<lb/>
　　　䟦姚通判望雲思親圖<lb/>
<pb n="KR4e0086_WYG_016-10a"/>
右望雲思親圖者通判吉安府姚君某宦逰于外不能<lb/>
忘其親為是圖以識其懐者也夫通判君誠於愛其親<lb/>
又能推其愛以及其民故郡之士大夫皆樂通判君能<lb/>
以孝施於治也為歌咏之夫吉大郡也其民之衆治之<lb/>
之道尤難獨通判君推其心以及其民故其民亦甚愛<lb/>
之詩曰豈弟君子民之父母為民父母而無豈弟之行<lb/>
者焉能使之不薄於己哉吾觀是圖誦諸賢之咏不徒<lb/>
知通判君之賢而又有感夫世之為民父母者之失其<lb/>
<pb n="KR4e0086_WYG_016-10b"/>
道也已<lb/>
　　　書南溪蕭氏族譜圖後<lb/>
蕭氏五代時有諱球者由金陵徙長沙球生軍廵判官<lb/>
覺馬氏之亂覺徙居吉之永新遷泰和之禾溪子茂貞<lb/>
遷盧源茂貞子<graphic n="KR2224" url="https://raw.githubusercontent.com/kanripo/KR-Gaiji/master/images/KR2224.png" mimeType="image/png"/>又遷盧灘<graphic n="KR2224" url="https://raw.githubusercontent.com/kanripo/KR-Gaiji/master/images/KR2224.png" mimeType="image/png"/>長子大承事始居南溪<lb/>
自球距今十有六世而居南溪者十一世矣承事五世<lb/>
孫鵬舉始以薦為蘇州府同知厯山東都轉運鹽副使<lb/>
蒞官㢘潔終身嘗修譜扵其先世有以弟後于兄者數<lb/>
<pb n="KR4e0086_WYG_016-11a"/>
人相循不改君皆舉而正之於乎其為譜如此其行事<lb/>
大㮣皆可知矣然自君之殁五年于此矣其弟鵬翔不<lb/>
忍沒其兄之善以其譜求翰林學士胡公為之序學士<lb/>
君與運副交厚因序其譜而著其行特備使觀譜者讀<lb/>
其文知運副兄弟之賢而蕭氏之所以為盛者在此而<lb/>
世之為譜妄亂乖謬不知正之反竄竊移易以自誣者<lb/>
可嘆也哉鵬翔以運副君之孫凖後其子叔炎學士君<lb/>
又為改凖名為封其不忘情於運副也如此因牽聨書<lb/>
<pb n="KR4e0086_WYG_016-11b"/>
之于以見二人者交道之至也<lb/>
　　　䟦西園翁傳<lb/>
西園翁居城西予家又在其西栁溪之側有畦數畆松<lb/>
竹雲霞𣺌然如巖谷之幽此先君畦樂公所以朝夕吟<lb/>
哦放情其中者也翁之園廣不盈畆跨于通衢種蔬藝<lb/>
藥其香郁然行者嘗側足而望其園中盖其所適殆與<lb/>
先君同然也先君喜飲翁亦以酒自縦故二人者常相<lb/>
徃来草蹊苔逕見屐齒之迹累累然者非翁即先君也<lb/>
<pb n="KR4e0086_WYG_016-12a"/>
翁今雖已老猶痛飲豪謔如方壮時獨先君不作矣悲<lb/>
夫翁之學最篤徃年受經於三華蕭先生之門其時予<lb/>
為童子尚未知學也翁以其學教于鄉者㡬三十年而<lb/>
予仕於時周行天下列官于朝者亦十有五年矣追念<lb/>
徃事恍如昔者忽得亡友楊之宜所為翁傳讀之益有<lb/>
感焉因書以識其後盖距之宜之殁又一年矣<lb/>
　　　題冠朝郭氏家錄後<lb/>
右郭氏家錄一巻凡七首前吏部尚書劉公崧既編錄<lb/>
<pb n="KR4e0086_WYG_016-12b"/>
而正其乖訛别其篇次又為題識其後公之於此亦勤<lb/>
矣哉盖郭氏自唐汾陽九世至僅與其子之羙同登宋<lb/>
景祐二年進士第僅自祠部員外郎卒官贈太常博士<lb/>
之羙自屯田員外郎通判定國軍編修國史遷集賢學<lb/>
士以殁其所錄者真宗所賜進士詩博士登第後所作<lb/>
七言及仁宗時誥詞之類皆在又有當時所為彦常墓<lb/>
銘一通讀之知其父慶甫當嘉祐初歐陽公知貢舉時<lb/>
登丙科與東坡蘇内翰南豐曾舎人皆為同年其母夫<lb/>
<pb n="KR4e0086_WYG_016-13a"/>
人陳氏丞相堯叟之孫而彦常娶南豐曾氏即舎人従<lb/>
女也其後慶甫之殁銘其墓者其榜首章衡題其額者<lb/>
坡公而表彦常之墓者又坡公之子邁也當其盛時一<lb/>
門交友姻戚無非顯者即此猶可以見惜文字所載零<lb/>
落者多此特十百中一二耳博士父子事見郡志者與<lb/>
彦常銘又合然自集賢而下譜系散失于後人世次有<lb/>
不能考者此又深可惜也是編僅存於集賢之逺孫存<lb/>
敬存敬殁流落於他姓而其従子以存復得而完輯焉<lb/>
<pb n="KR4e0086_WYG_016-13b"/>
因暇以求予書於乎宋真仁之盛博士父子遭遇殊常<lb/>
天下之士孰不仰慕而重之如誥詞所謂名冠朝廷者<lb/>
豈虚語哉則其斷編遺墨有足考者在邦人士子所宜<lb/>
愛重詎忍見其冺滅也此尚書公所以拳拳於此而况<lb/>
其後嗣子孫也哉因為之書以存賢而知學觀其用心<lb/>
於此亦可知其為人矣<lb/>
　　　題湯君如川濳徳堂後<lb/>
予觀謝太傅稱陸士雲身長九尺吐音如洪鍾未嘗不<lb/>
<pb n="KR4e0086_WYG_016-14a"/>
悲嘆吾友如川也如川貎魁梧竒偉孝敬而慈愛與人<lb/>
交氣和甚雖浪語諧謔忘懐傾竭而其愛敬於人者常<lb/>
油然也如川殁一時所與交者皆相與為之詞以哀痛<lb/>
悲悼其不幸讀之者如見吾如川盖其交之厚知之深<lb/>
故其言之也無異乎其平生世之茍富貴無可稱道者<lb/>
或强要文人才子為謬言以欺後世讀之畧不肖似其<lb/>
人甚矣可笑也後之人茍欲知如川者不必親接其顔<lb/>
面讀是盡之矣予與如川别去者十年余来京師之明<lb/>
<pb n="KR4e0086_WYG_016-14b"/>
年如川由科第選入翰林被遇簡㧞恩至隆渥方期顯<lb/>
庸於時以光耀其二親而如川已殁矣既殁而數尺之<lb/>
棺尤不能免竟燬于火於乎世有賢如如川而受禍如<lb/>
此之烈者抑獨何哉夫死生常理君子常修身以俟之<lb/>
其間長短得失何足深較也如川之心志材行見於諸<lb/>
公之作詳矣姑書此以附其後使其二親讀之知如川<lb/>
雖已殁而所託以傳于後者方在此無窮也可無悲也<lb/>
　　　題劉州判墓銘後<lb/>
<pb n="KR4e0086_WYG_016-15a"/>
泰和劉君仲啟前吏部尚書槎翁之従子也尚書公雖<lb/>
接物和同而中情極簡重少許可然獨愛仲啟仲啟判<lb/>
陜州時以事逮至京師事不白公即為廷白之仲啟少<lb/>
負竒氣好持弓乗馬嘗羣獵窮山中遇猛虎獨前格殺<lb/>
之心以此自壮既而折節讀書従尚書公及其弟東園<lb/>
先生講學稍就砥礪而其材益振施之於政沛然也然<lb/>
人常稱仲啟在州時一事云州治舊有邵公祠祠有恠<lb/>
嘗夜見女奴四人各麗服持一燭而出云邵公也不敢<lb/>
<pb n="KR4e0086_WYG_016-15b"/>
近仲啟知其恠従祠旁搜之得二老狐殺之俄又見池<lb/>
蓮色鮮艷殊常即命㧞去之池水為之赤恠遂以息盖<lb/>
州人道其事其家僮輿隸亦云翰林庶吉士余學䕫又<lb/>
為之傳甚悉於乎亦異哉春秋左氏所記恠異事甚衆<lb/>
後世未免譏左氏之好恠孔子不語恠豈以其易惑而<lb/>
難知也老子又以謂至治之世其鬼不神然則使前此<lb/>
治陜州者其賢如仲啟恠且不作矣仲啟既甚英偉又<lb/>
得尚書公昆弟振育之其為治必有異績惜州人不之<lb/>
<pb n="KR4e0086_WYG_016-16a"/>
知獨傳此異事事之異者固足以動人耳目獨不知仲<lb/>
啟于此偶然耳可稱道不在此也仲啟之孫鯉舉于鄉<lb/>
而来示予以山東按察僉事晏彦文先生所為仲啟墓<lb/>
銘讀于此有慨焉因題而識之<lb/>
　　　題劉公辰宗譜後<lb/>
北京行部侍郎劉公辰宗譜一帙自公而上至五世祖<lb/>
載而止載以上譜遺失不可知者不强續也載生元婺<lb/>
州萬戸府經厯季季生常州萬戸府知事良良生毅賊<lb/>
<pb n="KR4e0086_WYG_016-16b"/>
将張士誠圍常州時援兵絶不至毅賫蠟書浮江間道<lb/>
抵浙江行省求救未及還而城陷城陷時良獨不屈闔<lb/>
門赴水者十餘人良即公之従父也公之尊公某嘗以<lb/>
是語公公亦自能道張士誠之成敗及其従父死時事<lb/>
識其嵗月恨其時褒恤之典不及也公為人喜談論慨<lb/>
然甚有志於天下事方太祖髙皇帝渡江時公為他将<lb/>
幕府掾屬今皇上即位之明年纂修髙皇帝實錄公與<lb/>
予實預編集凡當時戰伐克捷之功宿将舊臣有所不<lb/>
<pb n="KR4e0086_WYG_016-17a"/>
能知與知有不能盡者公一言之聴者如身在其時目<lb/>
觀其事退而考之記注皆合事相越數十年猶强記不<lb/>
忘如此也史書畢拜江西叅政既罷歸尋復擢今職然<lb/>
不煩以事盖皇上欲數知太祖時故事惟公能道之故<lb/>
有是命公在江西為政尤知大體雖老其氣如其壯時<lb/>
今觀公之譜及其行事遭遇乗時與其先世忠節俱顯<lb/>
可謂盛矣予惜其従父之死事不著之於史而公之出<lb/>
處當必有太史氏書之也故著之以係其譜俾蔵于家<lb/>
<pb n="KR4e0086_WYG_016-17b"/>
云<lb/>
　　　書趙氏族譜後<lb/>
右天台木菴趙先生季通所修本宗譜自恭肅王元儼<lb/>
至先生凡十有三世恭肅而下至汝㞩凡九世其世次<lb/>
詳於宋史宗室系者可㕘見也九世而下至先生非復<lb/>
宋史之紀特見於所修之譜而其世次猶因其先朝所<lb/>
次之字以為序於所自出之宗則先生尤致其詳者也<lb/>
然見於其譜與載諸史微有不同者先生亦不敢增損<lb/>
<pb n="KR4e0086_WYG_016-18a"/>
其譜以求其合於史氏所書大抵譜之載相承於先世<lb/>
者未必皆失實而古今史官所紀載其事有詳略亦未<lb/>
必盡得其實也此又先生修譜之微意焉先生篤厚而<lb/>
有文學始自永豐縣令改國子博士明年遷司業又二<lb/>
年改北京國子司業陞趙王府左長史其時臨川董公<lb/>
子荘亦自北京國子司業陞為右長史自二公之去太<lb/>
學乆矣而語司業之賢者必以二公並稱之及其為長<lb/>
史也士大夫又以謂極一時之選他莫之及其可敬也<lb/>
<pb n="KR4e0086_WYG_016-18b"/>
夫趙氏之後何其盛也因先生求予書其譜故并及之<lb/>
　　　䟦胡氏族譜後<lb/>
戸科都給事中胡君濚與予俱以扈従還自北京因暇<lb/>
日出其先世族譜一巻屬予題之按胡氏之先世本南<lb/>
昌人有諱特者贈太傅岐國公避五季之亂因徙于晉<lb/>
寧後三世曰宿事宋仁宗英宗累官樞宻院副使其勲<lb/>
業著在史册自是而後若尚書右丞宗愈轉運副使宗<lb/>
哲端明殿學士世将登兩府列侍従者盖嘗接迹于時<lb/>
<pb n="KR4e0086_WYG_016-19a"/>
其諱中立為常州置制使者則今給事君之五世祖也<lb/>
於乎亦何其盛耶給事君為人温静而慎宻朝夕侍上<lb/>
左右承眷注尤厚盖其先世所積者深故其澤及於後<lb/>
者逺也夫譜牒所以紀先世以詔夫後之人也使其先<lb/>
世烜赫盛大之積足以埀之無窮而子孫乃不能修其<lb/>
行以承其緒則未有不冺滅廢墜於世而莫之自見可<lb/>
嘆息也因觀胡氏之譜知給事君之賢竊為之喜而又<lb/>
以知夫盛徳達才之士薰陶涵育以至於成者未必不<lb/>
<pb n="KR4e0086_WYG_016-19b"/>
由于世家慶澤之積有以致然也<lb/>
　　　書為善堂巻後<lb/>
同安宿松詹子淵氏構堂小孤山之麓而名之曰為善<lb/>
永樂癸巳秋予上京師舟行留宿山下遇子淵而愛其<lb/>
名堂之善也因告之曰人之欲為善如農之種榖擇嘉<lb/>
種而播之猶不免稂莠之生而今之種之者稂莠也欲<lb/>
望其實之為嘉種可得乎人之不為善而欲祈夫善之<lb/>
報也决無之理也子淵誠於為善者而其堂特勝盖自<lb/>
<pb n="KR4e0086_WYG_016-20a"/>
大江之流過九江合南韶西蜀鄱陽洞庭之水以斂于<lb/>
一壑而小孤之峯岌然獨當其衝雲霞之飛盪蛟鼉魚<lb/>
龍之出沒變怪恍惚之状見者為之動心駭目子淵于<lb/>
是朝夕覽望亦足以自快矣名堂之善而兼得其勝故<lb/>
予告之以為善之説而且道其勝者所以識予之逰于<lb/>
子淵之堂而兩得之焉<lb/>
　　　䟦篆書千文後<lb/>
今之篆書大率本秦人小篆也始皇初併天下命李斯<lb/>
<pb n="KR4e0086_WYG_016-20b"/>
為之罷其不與秦文合者而取史籀之大篆者省改焉<lb/>
故其字差少多假借以通其用漢許慎之為説文本之<lb/>
此也然孔子之書六經左氏之述春秋傳皆以古文本<lb/>
之倉頡以来文武周公之舊故其字未嘗簡於乎不本<lb/>
之六經之備而専従秦之省改斯無足怪者許氏之為<lb/>
説文本之斯之省改而不知有文武周公孔子六經之<lb/>
舊抑又何也幸而六經之存自可考見而彼之所省者<lb/>
無害於經之全也學古之士其尚考之于此乎抑有能<lb/>
<pb n="KR4e0086_WYG_016-21a"/>
擴而充之以臻極其體用之全者乎吾同里生劉彖喜<lb/>
攻篆書吾愛之為求中書舎人陳公登所書千文俾以<lb/>
為法因又告之以此雖然三代之典章文物湮滅於秦<lb/>
而不可復見者多矣又豈獨書之一事而已哉<lb/>
　　　題脊令圖<lb/>
近時有邊文進者善畫翎毛為翰林周編修孟簡冩鶺<lb/>
鴒圖極佳凡畫羽蟲要在飛鳴有意而於鶺鴒又必有<lb/>
急難闗心之態盖又在飛鳴形似之外也邊公作此筆<lb/>
<pb n="KR4e0086_WYG_016-21b"/>
法似亦踈略而細觀其意度殆非草草畫者可及豈歐<lb/>
陽公所謂忘形得意者耶於乎誦華蕚之詩而又觀之<lb/>
於此真能使人動念可喜也哉孟簡屬予題為書此以<lb/>
識其後<lb/>
　　　題蕭予喬行卷<lb/>
昔東坡以燈照壁自冩以問人識與不識皆知其為東<lb/>
坡予嘗於此而疑之彼嘗識東坡者固知其東坡也設<lb/>
未之識何従而知之然又以謂如東坡英偉豪宕之氣<lb/>
<pb n="KR4e0086_WYG_016-22a"/>
固何待審其眉目之似而後得之耶予喬善冩真其来<lb/>
京師所遇無貴賤老少凡道人劔客書生小子之形状<lb/>
所冩輒似試為予冩小影予不能知其似與否以問人<lb/>
或平生之宻顧訾視而莫究或偶然過者一見而即知<lb/>
其為予予不知其為何説也因仰而思之豈翫而究者<lb/>
即其形之似彼倐而是者固亦得其神之妙耶形不可<lb/>
不似神在似與不似之間尤難能者而予喬能之矣其<lb/>
為技豈不良也哉予将屬予喬冩林壑之幽趣貎煙雲<lb/>
<pb n="KR4e0086_WYG_016-22b"/>
之遐蹤于其還也書此以贈之而遲其重来也<lb/>
　　　題宋理宗墨迹<lb/>
右光風霽月之語宋太史黄山谷以稱道周濓溪先生<lb/>
者理宗於萬幾之暇操弄翰墨遂輒及此其尊隆道學<lb/>
拳拳之意于此槩可想見惜其後委任權奸國事日以<lb/>
不振良可嘆息夫尊崇聖學莫如理宗而用人一失宋<lb/>
之弱滋甚焉得失之際可以觀矣<lb/>
　　　書袁鏞死節傳<lb/>
<pb n="KR4e0086_WYG_016-23a"/>
士君子于死生之際忠義所激非必有民社之寄惟其<lb/>
理之當而已茍得其當雖閭巷韋布之士其志節之髙<lb/>
有足尚者視彼髙爵重位一旦臨害反淟涊低徊偷生<lb/>
以自全者其相去得失豈不逺矣哉宋之士有曰袁鏞<lb/>
天與者四明人也徒以一進士當徳祐丙子之際國事<lb/>
已去傍徨無所歸適元兵壓其境遂以其友治海制置<lb/>
趙孟傳之命慨然徃陳大義竟不屈慢罵死烈火中於<lb/>
乎天與之死可謂得其當矣當宋之亡死節之臣率多<lb/>
<pb n="KR4e0086_WYG_016-23b"/>
光明偉傑而天與有足異者非食焉不避其難者之比<lb/>
也至舉家十七人者聞之亦皆赴水以死惟恐辱其身<lb/>
以負於鏞則尤為難焉天與既死惟存一㓜子澤民澤<lb/>
民之孫珙以忠亮受知聖上為太常寺丞以殁珙之子<lb/>
忠徹今仕為中書舎人一門之間父子俱榮天之報施<lb/>
于袁氏者可謂不薄矣讀其傳而異之因為書<lb/>
　　　書楊處士墓銘後<lb/>
夫為君子者惟其心之仁而已其心仁焉則自其身行<lb/>
<pb n="KR4e0086_WYG_016-24a"/>
于家推之鄉黨以及夫鳥獸草木無不蒙其澤者茍其<lb/>
心非仁則自家至于鄉黨被其病者有之矣欲望其有<lb/>
以及物何可得予觀建寕楊處士平生急義好施所以<lb/>
及人者自宗族至于鄉黨不可勝數至於戒無毒谿贖<lb/>
雛鷇戒當春毋燔山林之類其及物者又無不曲盡謂<lb/>
非其心之仁可乎至以片言止暴掠活城中老壮㓜萬<lb/>
口則其為澤又大矣夫布衣之士存心嘗患其施之狹<lb/>
也而處士所為有如此者使有爵位民社之寄其所至<lb/>
<pb n="KR4e0086_WYG_016-24b"/>
當何如也處士之配曰阮氏御家尤有法今其孫榮列<lb/>
職禁林兼侍青宫寅恭小心鮮有其比其所至盖未可<lb/>
量者傳曰仁者必有後豈不信哉因讀諸公所為處士<lb/>
及其配銘誌行述竊有慕焉遂為之書<lb/>
　　　題龎氏譜後<lb/>
右吉水龎君文逺所修族譜一巻著自六世祖叔達而<lb/>
下其上有不可考者則缺焉又其先世有以季父為之<lb/>
子者皆舉而正之文逺可謂得修譜之法矣夫譜所以<lb/>
<pb n="KR4e0086_WYG_016-25a"/>
明吾所自出也或有所脱寧缺之為愈而世俗徃徃牽<lb/>
合附㑹强承他胄以自絶其先至于尊卑之次人倫之<lb/>
大反畧而不顧有如文逺所為其過于人豈不逺矣哉<lb/>
龎氏先世最盛今文逺従子明叙又以善書仕為中書<lb/>
舎人其為人循循雅飭明叙予所知者其未知者盖多<lb/>
也夫盛于前者嘗患其不繼于後龎氏積百數十年益<lb/>
盛不替如此豈非其先世所積之厚者致然哉宜其譜<lb/>
之修有不緩也譜成明叙攜至京師余觀之因書此以<lb/>
<pb n="KR4e0086_WYG_016-25b"/>
識其後<lb/>
　　　䟦唐詩後<lb/>
唐諸家之詩自襄城楊伯謙所選外㡬廢不見于世雖<lb/>
予亦以為伯謙擇之精矣其餘雖不見無傷也然而學<lb/>
詩者於名家之作固當觀其全也况夫珠璧之産汰棄<lb/>
瑕疵之餘精英竒絶之未冺尚有足愛而不忍棄者讀<lb/>
者要知所擇可也是編予得之翰林侍講鄒君仲熙及<lb/>
修撰王君行儉二君之收緝勤矣惜其於五六言古體<lb/>
<pb n="KR4e0086_WYG_016-26a"/>
猶未暇及之也予既抄錄為巻遂書以識其後<lb/>
　　　䟦隂何詩後<lb/>
右隂常侍鑑何水曹遜二家詩共若干首予既錄為一<lb/>
帙又宋秘校黄君伯思所為水部䟦尾一首錄附其後<lb/>
觀䟦尾所稱二家詩初尚多即今所錄十失其八九所<lb/>
存者特零落之餘而世又少得其本亦可惜也夫詩之<lb/>
變至二家詞益綺麗而格調之卑弱亦極矣故選古者<lb/>
於此輒棄而不錄非無意也雖然唐之始音實權輿於<lb/>
<pb n="KR4e0086_WYG_016-26b"/>
此故以李杜之豪亦愛賞稱慕之不置其語至徃徃有<lb/>
甚相似者則又何可以其卑弱之極而遂少之耶特其<lb/>
音調于古則已逺于唐又未盡純此所以為二家之作<lb/>
也近時盖有慕而效之者因擇其所作之似者得若干<lb/>
首附其後亦足以見作者之用心也<lb/>
　　　䟦柴宗禮傳後<lb/>
右前史官蘇公伯衡所為柴宗禮傳稱宗禮葬其死友<lb/>
金觀而下三喪予讀之慨然嘆曰宗禮誠篤于友道者<lb/>
<pb n="KR4e0086_WYG_016-27a"/>
哉夫君子之行無小大在合于義而已義之所在雖小<lb/>
可卜知其大雖千駟萬鍾之重殺身成仁之難皆可以<lb/>
類推見何則其心志固篤於此矣特所因而發者不在<lb/>
此耳自宗禮之所為葬死友一事非甚髙難行之道也<lb/>
然其心可謂急于為義者矣推此以求之天下之事茍<lb/>
有大于此者誠得如宗禮者而為之無難矣况宗禮之<lb/>
廉節善行多可稱道使得馳騁於當時将見其雄名偉<lb/>
節埀於後世而無窮惜乎其止於斯也然吾觀古之君<lb/>
<pb n="KR4e0086_WYG_016-27b"/>
子豈必盡馳騁於時後著之于不朽耶世之觀人者徃徃<lb/>
駭其非常於其常者每忽而不察如宗禮之事是已是<lb/>
又可慨也故為之書宗禮有子某仕于朝以兵部武選<lb/>
員外郎擢拜江西㕘議聲甚著今復入為兵部職方郎<lb/>
中云<lb/>
　　　䟦夀樂堂詩巻後<lb/>
南豐李君宗桓母夫人年八十既夀考康彊而宗桓目<lb/>
致其養豐潔鮮好極一時之㫖甘且搆堂以居而名之<lb/>
<pb n="KR4e0086_WYG_016-28a"/>
曰夀樂衆皆為歌詩以羙之宗桓求予一言夫人之有<lb/>
親如宗桓者不少也求其養能如宗桓者千百中一二<lb/>
耳宗桓為陽江縣丞其為政開敏通達凡臨乎其上者<lb/>
皆稱道之盖宗桓能顯榮其身而及其親之恩也庶㡬<lb/>
乎其以志為養者哉宜乎諸君子歌咏頌禱于其堂之<lb/>
作也予嘗為令陽江與宗桓為同官書以識之<lb/>
　　　書胡學士扈従記後<lb/>
扈従記者今翰林學士兼左春坊大學士胡公従皇上<lb/>
<pb n="KR4e0086_WYG_016-28b"/>
幸北京在道時之所記也自二月壬午至三月庚午雖<lb/>
屬車行殿之際而無時不在上之左右者盖公以篤學<lb/>
純誠簡在聖衷凡一時聖謨睿斷經營圖治之深意公<lb/>
卿大臣未喻而難言者公皆預承其論議而未嘗以言<lb/>
干人人亦不得而聞也意其所記者在此及觀之則皆<lb/>
山川道途耳目見聞所及以至起居食息細故之小事<lb/>
豈公平時所不言者于此亦有不書耶将書之而于義<lb/>
有不可者乎夫古者史載筆士載言彼誠有所書所以<lb/>
<pb n="KR4e0086_WYG_016-29a"/>
傳之無窮也然史之所記者士有所不得預士之所書<lb/>
者史有所未暇也獨公於今以文章顯名當世遭遇殊<lb/>
常遂得兼斯二者而于朝廷之盛羙閎休揚厲鋪張見<lb/>
之記注形之歌詠足以垂示萬世而傳無窮于士于史<lb/>
之所職業可謂兩盡之矣則又因其餘暇自其躬之所<lb/>
處行止作輟之間以至交友同逰清論雅謔之相接皆<lb/>
備書詳述而無有所遺焉于此見公雖平居宴閒情放<lb/>
意適之頃而所以酧酢委曲之際皆坦然可書以示人<lb/>
<pb n="KR4e0086_WYG_016-29b"/>
而非若他人閒居之所為者輒無足道求其可書以示<lb/>
人者無有也吁此公之所以不可及而上之待公之厚<lb/>
者其有以哉<lb/>
　　　題葛氏族譜後<lb/>
廬陵當宋崇寧間葛文康公為州教授于時従公學者<lb/>
三百人翕然多為世名儒及公之去累官為中書舎人<lb/>
兼給事中以國子祭酒致仕而殁既而廬陵之士相與<lb/>
為祠以祀公之像與歐陽文忠公楊忠襄公舎人王公<lb/>
<pb n="KR4e0086_WYG_016-30a"/>
並號四賢而胡忠簡公實為之記盖其時距公之去州<lb/>
學者已六十年矣其後終宋之亡廬陵忠節叠興祀于<lb/>
鄉校者名與霄壌並而公亦貎似如故嵗時奠薦罔有<lb/>
怠忽雖士之祭其先師在禮有當然者要之公之教在<lb/>
人心者有不可忘故也去今三百餘年公之十一世孫<lb/>
太常寺丞清隠以其譜屬予題之予念常拜公之像于<lb/>
鄉校讀忠簡之記而景仰其烈今又與太常君以鄉邦<lb/>
之好並仕于朝觀其譜知其子孫衆多而賢其敢不起<lb/>
<pb n="KR4e0086_WYG_016-30b"/>
敬也哉因書以識之<lb/>
　　　題薛節婦傳後<lb/>
予讀翰林編修鄭君好義所為寕海薛節婦傳而嗟夫<lb/>
今之世閨門女婦之行有合于古之道者庶㡬其有警<lb/>
于世也盖節婦年未三十而夫亡卒能守節誓死不二<lb/>
於乎此共姜氏栢舟之詩所以見錄于聖人而埀戒于<lb/>
無窮也彼徒一女婦耳若夫傑然忠烈之士世豈無之<lb/>
茍有以著之皆有以警于世也<lb/>
<pb n="KR4e0086_WYG_016-31a"/>
　　　題髙閒雲集後<lb/>
右髙閒雲集一巻詩凡若干首北京國子司業董君子<lb/>
荘之尊父養性先生之遺作也先生處乎山林生平無<lb/>
一物汨乎其中故其見于詩者油然曠出乎萬類而不<lb/>
可及也於乎先生之不作乆矣讀其詩可想見其襟度<lb/>
其亦善于道其性情者哉先儒以謂人養得至情之極<lb/>
則百慮自然精明先生盖養之以情者也茍知先生之<lb/>
所養則其不可及者豈獨詩之一事也哉<lb/>
<pb n="KR4e0086_WYG_016-31b"/>
　　　瓊林萬玉圖引<lb/>
蔡君學淵為秀才陳仲京冩瓊林萬玉圖筆意精雅京<lb/>
師見盡如渭川千畆使人塵慮頓消失然學淵與仲京<lb/>
嘗預修書秘府従多士雍容玉堂之署光華而顯榮此<lb/>
圖之作其意有在哉仲京予同里年少有羙質其進于<lb/>
學者未艾風霜勁節上干霄漢他日予當見之其勉之<lb/>
也<lb/>
　　　題香山九老圖後<lb/>
<pb n="KR4e0086_WYG_016-32a"/>
嘗觀南華生之言曰虛静恬淡寂寞無為者天地之平<lb/>
而道徳之至也又曰無為則俞俞俞俞則憂患不能處<lb/>
年夀長矣之香山九老者果皆俞俞者耶九老之最髙<lb/>
者元爽也其差少者樂天也樂天宦逰三十載退居于<lb/>
洛合九老而為尚齒㑹洛陽為天下之巨麗而九老極<lb/>
一時之風流石樓香山之間龍門八節灘之上少㣲之<lb/>
星煜煜埀芒而衣冠皓偉賔逰雜遝酣嬉淋漓或弄琴<lb/>
操秋思之商聲或喚家僮奏霓裳之法部或命小妓歌<lb/>
<pb n="KR4e0086_WYG_016-32b"/>
楊栁之新詞興盡而止兀兀然舉天下之得失曾足以<lb/>
累其心其視劉伯倫聞婦言而不聽王無功逰醉鄉而<lb/>
不返者又安能彷彿其樂之涯涘哉信所謂俞俞者也<lb/>
雖然人徒知九老之既老而不知九老于未老之時也<lb/>
知九老之甚樂而不知九老深憂之未嘗忘也當是時<lb/>
唐綱解紐蕃鎮䟦扈奄竪弄威搢紳為之斥逐雖有裴<lb/>
晉公以身繫國家安危曷亦得以少吐胷中不平之氣<lb/>
耶於是九老者嵗月坐成晚矣自托于流連放棄之間<lb/>
<pb n="KR4e0086_WYG_016-33a"/>
者豈其心哉固不已而强自寛也况洛陽天下之中四<lb/>
方用武所必爭之地一有不幸如前日之安史者則臺<lb/>
榭苑囿之勝鞠為茂草矣果可以保其樂乎吾知九老<lb/>
雖衰未必不念及爾也不然年九十之尚父猶思經綸<lb/>
於周室年八十之綺皓且定儲皇于漢家九老雖衰果<lb/>
可無意于世事乎然則九老之俞俞乃所謂慼慼也愚<lb/>
故表而出之使世之志于事君者無自託于九老九老<lb/>
非得已焉但九老中有僧如滿者今亡之疑為𢎞文館<lb/>
<pb n="KR4e0086_WYG_016-33b"/>
諸翁而逸其半未知是否中書舎人解縉既序其端而<lb/>
給事中王子誠屬予序其後如此云<lb/>
　　　梁用之墓碣銘<lb/>
永樂十五年車駕廵狩北京仁宗皇帝在春宫監國南<lb/>
京凡南方庶務惟文武除拜四夷朝獻邊警調發上詣<lb/>
行在若祭祀賞罰一切之務有司具成式啟聞施行事<lb/>
竟則所司具本末奏達而已上既有疾兩京距隔數千<lb/>
里支庶萌異志者内結嬖倖飾詐為間一二䜛人助于<lb/>
<pb n="KR4e0086_WYG_016-34a"/>
外于是禁近臣侍監國者惴惴茍活朝暮間賴上明聖<lb/>
終保全無事小人之計不能行然其意不已也㑹南京<lb/>
有陳千戸者擅取民財事覺令㫖謫交阯數日念其軍<lb/>
功貸之召還有言于上曰上所謫罪人皇太子曲宥之<lb/>
矣遂殺陳千戸事連贊善梁濳司諫周冕既逮至上親<lb/>
問之濳等具實對上顧翰林學士楊榮等曰事固無預<lb/>
濳他日又諭禮部尚書吕震曰事亦豈得由濳然猶未<lb/>
悉陳千戸非出上命謫之也兩人者皆未釋有毁冕者<lb/>
<pb n="KR4e0086_WYG_016-34b"/>
數言其佻薄放恣不可用遂併濳皆死非命十六年九<lb/>
月十七日也士君子聞濳死皆嗟惋悼惜又相與出資<lb/>
收殯之文明門外其妻時隨在北京慟夫非命哀毁不<lb/>
食數日亦死明年其家始啟殯歸而合葬于泰和縣北<lb/>
下龍門仰天湖之原梁氏其先家長沙唐有進士曰震<lb/>
徙荆南又七世曰勝用仕南唐為徴事郎徙今泰和又<lb/>
十世贈知吉州曰逢吉二子皆仕宋伯君崇累官起居<lb/>
舎人兵部員外郎直史館知鳳翔府仲君傑累官同知<lb/>
<pb n="KR4e0086_WYG_016-35a"/>
黄州府入為翰林院編修官君崇五世孫蕃景定三年<lb/>
進士太常博士知宣州改撫州生才可才可生彦卿彦<lb/>
卿生不移娶陳氏元潮州儒學教授以道之孫生男子<lb/>
二人長即濳次混濳字用之自㓜好學警敏嶷然有鉅<lb/>
人志嘗受經于鄉先生王子啓及舅氏陳仲速入則浸<lb/>
漬不移先生之教父子兄弟討論切劘無虛日故所得<lb/>
率出其同輩用之甫弱冠其文論議已馳騁頡頏諸先<lb/>
輩洪武丙子選鄉試明年授四川蒼谿縣學訓導蒼溪<lb/>
<pb n="KR4e0086_WYG_016-35b"/>
僻逺過使客終嵗無㡬人而山水可適其學者前此未<lb/>
嘗遇明師用之樂得其地旦暮坐講席開諭辨析必盡<lb/>
其説諸生皆忻忻有嚮進意稍暇獨行清流茂樹間吟<lb/>
咏自得又明年用薦除廣東四㑹知縣授承事郎推誠<lb/>
愛民剗宿弊崇寛政臨之以平易導之以禮讓致勤撫<lb/>
字稍暇輒就學舎親授業諸生嵗餘民咸悦服而争訟<lb/>
息學校興流徙来歸以累千計縣有瀧橋河世傳吏有<lb/>
亷平之政即河水清自用之至訖其去河水澄潔可鑑<lb/>
<pb n="KR4e0086_WYG_016-36a"/>
又明年改陽江又改陽春治之一如所以治四㑹者而<lb/>
陽春猺獠環處稍不得所欲即獸怒跳蹶不可制用之<lb/>
待之如子而不拘于法亦皆盡誠事縣令如父敬恭命<lb/>
令惟恐不及所厯之處将去人皆遮道留之不得至有<lb/>
流涕者永樂元年召修太祖皇帝實錄書成陞翰林修<lb/>
撰授承務郎賜白金五十兩織金衣一襲文幣四表裏<lb/>
五年命以本官兼右春坊右贊善進儒林郎時修永樂<lb/>
大典召至四方儒學老成充纂修及繕寫之士㡬三千<lb/>
<pb n="KR4e0086_WYG_016-36b"/>
人人衆事殷特命太子少師姚廣孝禮部尚書鄭賜總<lb/>
之已而賜卒命禮部翰林院就本院推舉才學服衆者<lb/>
代賜遂舉用之用之方公明决莅事有程而惰慢放肆<lb/>
者有不樂之相與誣其過于上上問具對云云上曰梁<lb/>
濳言是遂抵造誣者罪于時以文事禆益皇太子尤為<lb/>
所重上幸北京驛召赴行在八年南還十一年復扈従<lb/>
北京十三年考禮部㑹試十四年南還陞侍讀明年復<lb/>
北狩将發親擇侍従監國之臣時翰林獨留學士楊士<lb/>
<pb n="KR4e0086_WYG_016-37a"/>
竒特詔尚書夏原吉吕震方賔舉一人副之遂以命用<lb/>
之其在皇太子前累累進善言皆見嘉納而寵以賜賚<lb/>
是年考應天府鄉試盖明年及于禍矣嗚呼用之闓爽<lb/>
𢎞毅耿介自執其智足以燭㡬其徳足以及物其才足<lb/>
以興理其自任之重不肯下古人凡士君子哀而惜之<lb/>
夫豈以私用之也哉用之之學通諸經尤長于詩易自<lb/>
十五六已用意周程朱張之書壮而益探其㣲為文章<lb/>
馳騁司馬子長韓退之蘇子瞻亦間出荘騷為竒務去<lb/>
<pb n="KR4e0086_WYG_016-37b"/>
陳言出新意古詩髙處逼晉宋所著有史論若干篇碑<lb/>
傳記序銘頌贊述若干篇五七言古近體詩若干篇皆<lb/>
可傳後與人交藹然有相輔之義人有過而誚之不為<lb/>
依阿取容及其能改懽好如初焉用之死時年五十有<lb/>
三娶楊氏子男四果楘楫榆皆知務學果楘皆舉鄉貢<lb/>
未升二女長嫁袁俊次嫁進士劉凖孫男㡬某某皆秀<lb/>
朗可望造物者殆以是報之歟梁楊世婚姻家余長用<lb/>
之一嵗少學同業壯而仕于朝同官知用之孰有深于<lb/>
<pb n="KR4e0086_WYG_016-38a"/>
余哉故其葬也宜余銘而余銘之亦豈出乎其私哉銘<lb/>
曰楩楠之蒼蒼可車可梁靈芝之煌煌瑞世之章曷其<lb/>
舉之又中毁之夫毁于琢曷全于璞理有瞢瞢為善罔<lb/>
祐顔短跖長従古則有従古則有善者徒傷尚有傳者<lb/>
其永不亡榮禄大夫少傅兵部尚書兼華蓋大學士楊<lb/>
士竒撰<lb/>
　<lb/>
　<lb/>
<pb n="KR4e0086_WYG_016-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泊菴集巻十六<lb/>
</p>
<p>
</p>
  </div>
</body>
</text>
</TEI>
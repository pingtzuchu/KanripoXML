<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>泊菴集巻十一</head> <lb/>
    <p>
<pb n="KR4e0086_WYG_011-1a"/>
欽定四庫全書<lb/>
　泊菴集巻十一<lb/>
　　　　　　　　　　　　　明　梁潛　撰<lb/>
　　墓誌銘<lb/>
　　　吕處士墓誌銘<lb/>
處士諱煒字文著姓吕氏其先世為歴城人自忠穆公<lb/>
頥浩之劾秦檜也檜恨之刻骨公既斥以薨一子摭官<lb/>
秘閣又竄梧州以死檜死摭子昭亮始得返葬于諸暨<lb/>
<pb n="KR4e0086_WYG_011-1b"/>
因家于紹興之東城處士蓋忠穆公幾世孫也循循篤<lb/>
實接物以恕而處已甚嚴其性又至孝事其親其親之<lb/>
心樂也輒忻然以喜其不樂雖外為色喜中情常悒悒<lb/>
然其祖母喪兵亂不得葬以殯于諸暨其尊父一念及<lb/>
輒悲亦輒為之悲亂甫定徒步徃營其吉而後返是時<lb/>
年方十五耳始諸暨為塋庵二百楹有墓田二千畝元<lb/>
季盡廢而視田出賦益繁舉族病之莫之能徃也以属<lb/>
處士處士慨然曰先塋所在棄而不顧豈為人後嗣者<lb/>
<pb n="KR4e0086_WYG_011-2a"/>
之道哉遂去紹興而構廬其田近盤廻周視先塋<lb/>
訪故舊經營以竭其力乆之盡得其業計其入足以給<lb/>
公賦而有餘也輒推以賙其族之貧者而不以自私其<lb/>
重本愛親之篤力有可為不避其難類如此其配義門<lb/>
陳氏有婦道處士與之處相敬恭如賔其子升僉憲江<lb/>
西改山西亷潔無私風采凛凛處士猶數致其戒不輟<lb/>
其心之仁其守義之篤勤勤然至老不懈嗚呼自宋歴<lb/>
元至今數百年江左世胄之家能不墜禮法者人知稱<lb/>
<pb n="KR4e0086_WYG_011-2b"/>
吕氏然居而有篤行仕而秉清操如處士父子者亦少<lb/>
見矣處士之殁升狀其行以乞銘其墓予與修同升書<lb/>
秘閣知其賢又聞處士之行而髙之故按其狀而為之<lb/>
銘其在宋以䕃補校書校勘曰學矩者其曽祖也曰菊<lb/>
逸者其祖曰某者其父也子二人長珪先卒次即升女<lb/>
二人皆適士人其生至正甲戌六月四日其殁今永樂<lb/>
壬辰二月十有一日也享年七十有九某山之原銘曰<lb/>
於乎處士永乎其家以弗墜厥緒行之以躬尚表率<lb/>
<pb n="KR4e0086_WYG_011-3a"/>
乎來世於乎處士其身之殁其名不已<lb/>
　　　東園劉先生墓銘<lb/>
先生諱埜字子彦姓劉氏吉之泰和人也劉氏所居曰<lb/>
珠林其曰東園者先生所築别業也東園非有山川之<lb/>
狀而先生名重一時故東園亦由此以著而凡學者稱<lb/>
東園先生識與不識皆知其為先生無疑先生貎癯而<lb/>
神清氣和而行峻雖閒居窮困而于天下事成功之機甞<lb/>
恐失思所以為之如在乎其位者于古之治亂賢不肖<lb/>
<pb n="KR4e0086_WYG_011-3b"/>
用舍之際甞反覆嘅歎如身歴其時其所學益富故所<lb/>
負者益髙國朝初為㑹昌教官属有詔徴制禮作樂通<lb/>
古今之士贑州守即以先生應詔至則條六事以進執<lb/>
事者惡其言不聞竟罷歸僉事李飲冰聞其名聘以為<lb/>
臨江教授踰年以疾還遂於東園之東築林塘書院以<lb/>
待來學之士而其仲兄尚書公亦以老賜歸幅巾藜扙<lb/>
逍遙松竹之間引觴而酌觴盡而止雅詠清倡望之如<lb/>
在塵埃之表㑹尚書公以司業徴而求賢詔下縣復以<lb/>
<pb n="KR4e0086_WYG_011-4a"/>
先生應詔至京師上御奉天門命至者皆自擇一官先<lb/>
生即自擇縣令上許之還需次于家明年入見復頓首<lb/>
曰臣老矣寔不勝為縣願更為教官上又許之俾為豐<lb/>
城縣學教諭開導諄切諸生競勸為學既又攝治其縣<lb/>
事數月縣之政以肅於是人皆信先生之果可用而不<lb/>
及用者可惜也先生學勤而愽六經諸子百家之説靡<lb/>
不畢䆒來學者甞不一人人各持一經有問者應之如<lb/>
響其為文不待搆思意之所適頃刻千餘言而宏深豪<lb/>
<pb n="KR4e0086_WYG_011-4b"/>
愽深思者反不及也丁卯舉考士於江淛方乆病終日<lb/>
困卧衆稍易視先生及出題令取書至先生曰無煩也<lb/>
徐起拈筆寫五經數十題無一字脱誤時茹某為參議<lb/>
主其事意先生偶熟此請以其意為十䇿問先生又伸<lb/>
紙疾書鈎深索逺馳騁貫串几數千言衆相視愕然大<lb/>
敬服其在豐城有鄢道士者善詩名先生過之道士指<lb/>
壁間所畫松求題先生立書五十六字語尤勁險道士<lb/>
驚拜不復敢言詩蓋其得之于學者深故其言亦無適<lb/>
<pb n="KR4e0086_WYG_011-5a"/>
而不宜者先生尤孝友篤行與故舊傾倒若見肺肝而<lb/>
平居終日栗然其先世徙自金陵至今十七世而以科<lb/>
第顯者三十有七人矣其諱某宋國子待補先生曽祖<lb/>
也祖某父某皆愽學某為州學訓導先生兄弟三人皆<lb/>
有學行而尚書公貴顯一時先生平生所為文有林下<lb/>
藁棄餘集北平西齋倡和錄清江集劍江集縂若干巻<lb/>
以洪武丙寅冬殁于豊城享年若干先生娶鐘氏盟鷗<lb/>
先生之子繼室歐陽某之子子二人曰觶觚女二人某<lb/>
<pb n="KR4e0086_WYG_011-5b"/>
某其婿也殁之明年歸塟其里之楓林尋改沙溪之木<lb/>
塘觚又將改卜其兆狀其行以予銘少時甞以通家子<lb/>
弟獲侍教于先生不敢以蕪陋辭為銘曰<lb/>
惟古博學匪外暴上探至理已乃足有弗克知愧以恧於惟先<lb/>
生學之篤窮古萬化無遁燭攷訂羣言射中鵠炯然光輝在<lb/>
在璞身之絀兮志則縮神暢氣舒匪有局繼今其誰踵<lb/>
前躅沙溪木塘更屢卜過者式之慎無凟<lb/>
　　　故山東運鹽司副使蕭公墓誌銘<lb/>
<pb n="KR4e0086_WYG_011-6a"/>
公諱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字鵬舉姓蕭氏其先本長沙人五代之際由長<lb/>
沙徙泰和禾溪自禾溪徙今曰南溪曽祖某祖某父某<lb/>
皆不仕公早喪父鞠於季父自成自成甞以事被逮公<lb/>
涕泣乞代之自成亦涕泣必自就逮其情皆誠切聞者<lb/>
為嘆息公與其弟鵬起從弟鵬南鵬翔鵬漢五人者翕<lb/>
然情好深厚庭有紫荆五株連本之異當時賢者前吏<lb/>
部尚書劉公崧四明烏期道皆為論著其孝友之行以<lb/>
傳之于世公從學于尚書公尚書公愛之尤厚洪武辛<lb/>
<pb n="KR4e0086_WYG_011-6b"/>
酉冬以賢良徴至命賦指佞草詩成以稱上㫖擢蘇州<lb/>
府同知居官凡七月坐秦府私買民物不舉謫役河南<lb/>
者十八年而後起為山東運塩司副使又十二年而卒<lb/>
公平生亷潔在蘇州人不敢干以私謫河南貧甚從者<lb/>
伐地得黄金匿之而求去或告公使留之公聽其去若<lb/>
不知其得金者在山東一緼袍謫役時所至其貧無異<lb/>
河南公是時已老矣而持已益亷如此於乎世之營營<lb/>
於利者非必有飢寒窮困之迫也而不知自止使誠有<lb/>
<pb n="KR4e0086_WYG_011-7a"/>
飢寒窮困之迫將何所不至耶飢寒窮困之不足動其<lb/>
中夫然後患難變故之不可奪其節然此非安於命而<lb/>
樂之者不能公其庶幾耶公接人有藹然和易之氣而<lb/>
其中極耿介施於政人有所不及行於家者可法於後<lb/>
之人所賦詩若干巻讀之足以見其志之所在卒年七<lb/>
十二永樂庚寅七月十六日也其生元至元己卯七月<lb/>
二日娶郭氏劉氏先卒繼郭氏有賢行子二人金鎡皆<lb/>
好學端重鎡今以明經中鄉舉女三人皆適人孫男四<lb/>
<pb n="KR4e0086_WYG_011-7b"/>
人塟于某山某向殁之某年金求予文誌其墓為書其<lb/>
大槩而銘之曰<lb/>
彼枵然而中空恒矯氣以飾容䇿駑足以求騁淬鉛刀<lb/>
而耀鋒而豈知夫君子之守由乎禮義之充不可奪之<lb/>
于外者惟其有之于中百鍊之烈所以發干將之利秋<lb/>
霜之勁所以堅徂徠之松於乎其假之以寓形者殆有<lb/>
時而盡其固守而不改者吾將著之於無窮<lb/>
　　　林處士墓誌銘<lb/>
<pb n="KR4e0086_WYG_011-8a"/>
君諱直寳字玉成姓林氏其先自晉黄門侍郎禄歴九<lb/>
刺史而林氏之在閩者益盛君邵州刺史藴之後也世<lb/>
有顯者然自君曽祖直翁祖一龜父崇數世皆不仕君<lb/>
生六月而孤母趙氏誓不改適攜之依其外祖徳賢君<lb/>
㓜頴敏而性至孝甫六歳見外氏家歳時拜謁其先祠<lb/>
問母曰趙氏有先祠何林氏無也母曰有之以汝幼無<lb/>
能奉祠祀者君聞之即求歸拜其祠既拜而流涕見者<lb/>
為惻然入十歳日夜白其母圖歸以奉林氏之先母感<lb/>
<pb n="KR4e0086_WYG_011-8b"/>
之與歸故居居已毁買數椽以居尋奪於勢家乆而後<lb/>
乃築室於城東先祠之外僅免於風雨而已家貧甚然<lb/>
人盛稱之所以奉其親者雖儉不足而愛常有餘造次<lb/>
必依于禮或時自外至見其母之色有不悦者即衣冠<lb/>
侍立不去俟其母改容而後退其妻翁氏有弗順于母<lb/>
告之不改立黜遣之改娶宋氏宋大姓君恐其復然切<lb/>
切私訓導之卒以孝稱母殁歛塟虞柎一縁於禮祭必<lb/>
慼與人言必悲哀蓋君之孝本乎其性非有勉强自㓜<lb/>
<pb n="KR4e0086_WYG_011-9a"/>
至于壯且老其心一也於乎人之於親或豐於飬而志<lb/>
不適或深於愛而禮不周至有牽於私情而遂乖乎大<lb/>
義則又無足道者明於禮之所在而曲盡夫人事之當<lb/>
然如林君者世豈易得耶君有材能斷辨是非曲直使<lb/>
人悦服然安於澹泊不事紛華彈琴咏詩以自樂於山<lb/>
水之間其意油然也生某年某日卒某月某日娶宋氏<lb/>
先殁復娶鄭氏子三人熊羔勲女二人長適太學生鄭<lb/>
源次適趙稔熊舉進士今為監察御史有能名聞訃歸<lb/>
<pb n="KR4e0086_WYG_011-9b"/>
將以某年某月某日葬君于邑之某山某向因以其友<lb/>
翰林檢討黄行中之狀來乞銘君之行可書者多也予<lb/>
特擇其大者著之以銘其藏焉銘曰<lb/>
有幽其藏其實孔揚有耀弗渝以緝其敷於惟人紀百<lb/>
行攸始孰其牖之以訓于家於乎君子<lb/>
　　　琴逸居士錢公墓誌銘<lb/>
公諱濬字好善姓錢氏系出錢塘某王之後遷吉水者<lb/>
凡幾世今所居之里猶自謂錢塘者識其所自出也公<lb/>
<pb n="KR4e0086_WYG_011-10a"/>
自㓜資性頴敏日記數百言輒通曉其大意父漢濵先<lb/>
生遣入鄉校從前進士蕭飛鳳鄉先生王濟學為科舉<lb/>
之文既而選入郡庠同邑顔六竒先生為郡庠師尤稱<lb/>
道之未㡬以疾告歸乆之棄其所為科舉之文専其力<lb/>
於詩吟哦諷誦之聲自夜而達旦交游之士相與倡和<lb/>
者至忘寢食由是無復進取意或連數歳不一至城府<lb/>
覽山川之勝遨遊于烟霞竹樹之間與其兄澄心先生<lb/>
皆蒼顔白髪映照泉石其樂陶然也築一軒額之曰琴<lb/>
<pb n="KR4e0086_WYG_011-10b"/>
逸曰吾之寄意於琴者非必操絃按徽以求夫宫商律<lb/>
吕之恊也然而放意釋慮之際雖古之琴師無以過予<lb/>
者焉因號曰琴逸居士所為詩曰琴逸集平生持已恭<lb/>
謹孝友之誠本乎其性訓率子弟動由禮法至於簡放<lb/>
以自適坦易以同物則又藹然和氣之發而人無不愛<lb/>
之也以永樂甲午閏九月殁于家享年若干娶同里曠<lb/>
氏早卒繼室劉氏子三人慎徽慎儀慎言女一人蕭應<lb/>
潭其婿也孫男八人將卜以某年某月之某日葬于廬<lb/>
<pb n="KR4e0086_WYG_011-11a"/>
陵之淳化鄉某山之源慎儀來京師乞銘于予予甞過<lb/>
公所居之山中酌酒賦詩且為文記其所謂琴逸之軒<lb/>
留連不去者數日既去踰年而澄心殁予為文表其墓<lb/>
又一年公殁尚忍銘公墓耶嗚呼痛哉慎儀必以請不<lb/>
得辭因為之銘曰<lb/>
於乎琴逸其逸匪琴浩浩乎其放翏翏乎其音挹太古之<lb/>
純和寫遐邈之冲襟蓋所以樂其志者人莫得而窺其心<lb/>
也錢塘之濱其山峩峩超百世而永固後千載而不磨<lb/>
<pb n="KR4e0086_WYG_011-11b"/>
　　　處士尹君墓誌銘<lb/>
君諱昌字原昌姓尹氏世為泰和人所居之地曰甘溪<lb/>
山水遐曠習俗淳質士之居其中者多䔍志于學無外<lb/>
慕徙業之失君蓋其一也君性敏而學最勤其鄉故多<lb/>
學者故君之受業從遊皆不出其鄉鄉之士取進士或<lb/>
教授四方之學者歳甞接迹不絶君獨窮治一經不出<lb/>
其戸閾其鄉之仕者勸君仕君不可曰學未成而仕猶<lb/>
未能行而欲走鮮不仆也最後其友王敬先為宜黄縣<lb/>
<pb n="KR4e0086_WYG_011-12a"/>
學訓導以書招之終不應其約已勵志如此事親孝其<lb/>
母晚得疾君日夕伺候維謹遂因以知醫其自處信慎<lb/>
和易未甞有失意于人人有争君為言之輒止種竹甘<lb/>
溪之上環其居皆竹因號曰竹溪處士以永樂丁亥十<lb/>
一月二十五日卒于家其生呉元年丁未十月二十日<lb/>
也葬于里之某山某向曽祖徳中祖仁壽元季補吉安<lb/>
路學訓導父升逺君娶周氏生子四人長崇髙次某女<lb/>
三人君殁後十年崇髙舉進士留南京戸部謀改塟君<lb/>
<pb n="KR4e0086_WYG_011-12b"/>
于先塋之側因以翰林修撰陳徳遵之狀乞為銘曰先<lb/>
君之篤志于學不幸不聞于世唯先生之言信于逺願<lb/>
賜之銘以掩諸幽庶其不殁也於乎予不及識君然所<lb/>
凡知君者予皆識也為之銘曰<lb/>
彼枵其中以華其躬惟勤而殖乃屯而塞甘溪之傍其<lb/>
流泱泱孰遏其光我銘永彰<lb/>
　　　故竹亭先生呉孔昭墓誌銘<lb/>
君子徳修于身而道行于家者莫先于孝悌所謂仁民<lb/>
<pb n="KR4e0086_WYG_011-13a"/>
而愛物者其道廣大宏博其施澤不可限量而推其所<lb/>
由始曰孝悌而已古之賢者修之于身而民被其教物<lb/>
䝉其澤其流譽也無窮而或者不幸終身由之而其效<lb/>
冺焉無聞則有不哀者矣先生諱嗣麟字孔昭姓呉氏<lb/>
其先本番昜人後乃徙進賢祖存拙元新建路儒學教<lb/>
諭父本立先生早喪父尋又喪其母事其祖甚謹元季<lb/>
之亂其祖陷于賊縶而掠之以問其所藏先生度不免<lb/>
奮身入賊中哀訴乞以身代詞累累不已賊擇刃刺之<lb/>
<pb n="KR4e0086_WYG_011-13b"/>
流血被體先生不顧辭益苦賊憐而釋之聞者莫不<lb/>
嘆息季父本謙與異籍既沒一子孔性里人有誣以漢<lb/>
中衛軍者逮送有司先生曰是烏能自辨哉竟詣公府<lb/>
力辨之事得白而釋後孔性家疾疫甚熾逺近畏之與<lb/>
絶迹先生獨朝夕徃視益勤卒亦無所染也待其同母<lb/>
弟孔哲友愛尤深孔哲卒撫其子無異已子教其子孫<lb/>
拳拳以孝悌為務嘗大書以名其堂曰順徳於乎先生<lb/>
之于孝悌行于其家者如此其備也而不及顯著于時<lb/>
<pb n="KR4e0086_WYG_011-14a"/>
此予所謂可哀者也然孔子曰是亦為政則先生之行<lb/>
雖不及著何傷哉先生殁于永樂丁酉十一月二十一<lb/>
日享年七十有九娶陳氏子五人彦中秉中和中泰中<lb/>
誠中㤗中先卒女一人適同里李伯恭孫男十有一人<lb/>
孫女九人和中予乙未考試時進士也方之官桂林道<lb/>
聞訃還將以明年某月之某日塟于里之某山某向以<lb/>
刑部主事劉全節之狀來乞銘先生之善行甚多予特<lb/>
書其大者使觀者得其大則小者不待言可知也銘曰<lb/>
<pb n="KR4e0086_WYG_011-14b"/>
唯古君子飭躬著行其修在已其行曰命于已弗歉命<lb/>
聽于天苟弗之行已何預焉允矣先生孝友是崇其施<lb/>
弗遐於已則充有幽其宫其髙隆隆銘以昭之埀于無<lb/>
窮<lb/>
　　　曽處士墓誌銘<lb/>
君姓曽氏諱敬勝字子尚其先永豐著姓髙大父懐宋<lb/>
承務郎通判饒州軍州事曽大父松龍宋咸淳進士累<lb/>
官兵部侍郎大父降岳繼登咸淳進士授將仕郎吉州<lb/>
<pb n="KR4e0086_WYG_011-15a"/>
教授父汝靖為文有名當時君㓜喪其母而事繼母趙<lb/>
氏甚孝友愛諸弟人稱之者無間言承其父之教篤意<lb/>
不怠其性又敏悟通曉卒能自奮于學讀書晝夜不廢<lb/>
既長為文詞不事華靡而論議考索必出入乎六經之<lb/>
奥連試于有司不利遂棄去一肆力於古文辭諸子百<lb/>
家之説靡不畢究而自元之亂君已絶意進取及國朝<lb/>
兵定君老矣益沉約以自晦有司屢以明經薦君屢以<lb/>
疾辭焉維鄉之學者從之遊君不拒也平時迹不至城<lb/>
<pb n="KR4e0086_WYG_011-15b"/>
邑然邑大夫鄉飲之禮必得君為之正賓否則通邑之<lb/>
士皆不樂焉及君在賔位衆仰之栗然不敢慢凡三為<lb/>
正賔年八十六而後殁甞喜漁釣以自適其意晚因號<lb/>
尚漁翁所著有尚漁集若干巻君平生恭謹老而康裕<lb/>
神志怡然言信而行從其氣和其容舒見者莫不起敬<lb/>
及其殁也聞者皆嘆息悲悼以為老成人今不多見也<lb/>
君之娶同邑上羅陳氏子二人盡羙求俊孫男六人曽<lb/>
孫五人其生元皇慶癸丑二月十六日其殁大明洪武<lb/>
<pb n="KR4e0086_WYG_011-16a"/>
丁丑十二月二十有一日也殁之又二年附塟于先塋<lb/>
之次君之族孫子<graphic n="KR2725" url="https://raw.githubusercontent.com/kanripo/KR-Gaiji/master/images/KR2725.png" mimeType="image/png"/>侍講翰林予為同官甞道君之恭<lb/>
已篤學之故予恨不一識君而某為光澤縣令甞考績<lb/>
京師属子啓狀次君之行又三年來朝于京師又因子<lb/>
啓以求予銘於乎使君方壯時遭世承平得以其所學<lb/>
施之于政其及民之澤必宏偉盛大有足著于無窮者<lb/>
而卒困于喪亂及遭逢盛治又不及以行沒蓋可惜也<lb/>
然吾聞古之士老于家上之人不敢煩以政不敢勞以<lb/>
<pb n="KR4e0086_WYG_011-16b"/>
禮節欲有問焉則就之而當時士大夫亦皆髙自尊崇<lb/>
不□下其道至于鄉射燕飲旅酧之際皆能誦説先王<lb/>
之法以盡夫乞言合語之禮故其殁也祭於社謂之鄉<lb/>
先生後世不惟不明夫養老之禮為之士者老于家亦<lb/>
不知尊崇其道藝其於古先王之法何所稽説大夫小<lb/>
子何所視效俗之偷教之廢蓋有由然矣有如曽君豈<lb/>
古所謂鄉先生者非耶其於乞言合語之禮庶乎可以<lb/>
詔後生也其沒也可不悲哉銘曰<lb/>
<pb n="KR4e0086_WYG_011-17a"/>
惟古老者道徳之隆乞言合語詔于瞽宗大夫小子孰<lb/>
不敬恭惟世之季若知敬老小大䝉䝉孰輔孰教割牲<lb/>
省醴孰敦古道於惟曽君隆隆之師明之于躬任之没<lb/>
而社之孰曰不宜銘于太史尚昭不已<lb/>
　　　李通判墓誌銘<lb/>
君諱銓字彦庸姓李氏系出唐西平忠武王之裔有諱<lb/>
某者官于袁其後自袁徙吉水之谷坪族最盛君曽祖<lb/>
公範祖務任父讓翁累世皆不仕而讓翁尤富於貲配<lb/>
<pb n="KR4e0086_WYG_011-17b"/>
周氏生君㓜端重如成人性極頴敏稍長與其兄鎮俱<lb/>
有才名鎮舉進士于時或又勸君進取君慨然曰親老<lb/>
矣舍朝夕之養而圖榮宦于身如二親何遂專意以事<lb/>
親為務然由是其名益著乆之有薦之於朝者名至俾<lb/>
歴事於工部有能名丁母憂服闋來京師今工部尚書<lb/>
宋公聞其至即以其名上聞俾攝主事事徃福建所至<lb/>
介然不苟取毫髪時參政房公安以為未甞見也疑而<lb/>
未之信遣二人躡其後察之歴數郡其自持如始至之<lb/>
<pb n="KR4e0086_WYG_011-18a"/>
之日漳浦縣縣令惧有逋責宻以金餽君君大罵却之<lb/>
發其罪狀而去二人歸以白房公房公大為嘆異由是<lb/>
未還閩而名已聞于京師矣以父憂去官服除改授汀<lb/>
州府通判既至以獄囚淹繫者衆按其無罪者悉出之<lb/>
旬日獄為之空藩省素聞其亷又知其敏于政如此遂<lb/>
檄君督八州冶鑄錢匠時乃盛暑疫疾大作君為之醫<lb/>
藥繼以饘粥人為禱于神病者皆愈民歌頌之然凡各<lb/>
郡分部其匠皆小吏畏君名君又務束以嚴吏益不自<lb/>
<pb n="KR4e0086_WYG_011-18b"/>
安相與誣搆之訴于朝逮之至君歴訴其情誣者屈服<lb/>
事遂白還任汀州而卒時永樂癸巳正月之某日也享<lb/>
年五十有四君為人儀觀甚偉脩髯玉立善談論為政<lb/>
疎通簡易常惻然有愛民意其死也其民尤悲之娶楊<lb/>
氏有婦道生子三人某孫男幾人以其柩歸葬于其鄉<lb/>
之某山某向又明年夏某以黄州教諭周公所為狀因<lb/>
翰林庶吉士周某求予銘於乎古所謂亷吏者漢唐之<lb/>
際史傳之所紀其人可槩見於世如君非古所謂亷吏<lb/>
<pb n="KR4e0086_WYG_011-19a"/>
者乎惜乎君未究其施而殁也因摘其事之尤著者銘其墓曰<lb/>
惟古之亷以激貪吏今豈不厭貪者之忌庸庸羣<lb/>
小噂沓以憎炎服海嶠而君有聲嗟彼之附貪垢<lb/>
同汙君豈為異乃以速戾同江之原為君之藏其流洋<lb/>
洋奕世其光<lb/>
　　　蕭母郭氏墓誌銘<lb/>
母姓郭氏諱某父某家泰和江之南某為其女擇所歸<lb/>
以歸同里蕭以徳氏以徳循循切實平生未甞有一語<lb/>
<pb n="KR4e0086_WYG_011-19b"/>
拂意于人人亦未甞有毫髪怨惡之者推其所以能然<lb/>
皆曰其内有以相之之道也以徳諸子皆知尚禮文相<lb/>
慕為善人之行其長曰士信以善寫真名聞公卿間諸<lb/>
子習其藝者皆精絶推其所以能是皆曰其教于其家<lb/>
者内外恊而不溺于其愛故也廣其田園増其室廬凡<lb/>
養生送死之具口備以周推其所以有是皆曰自有是<lb/>
母内外積累之勤且儉致然也又皆曰其母處姻戚隣<lb/>
里無親疎皆冝待其家之人無少長皆安其賢蓋如此<lb/>
<pb n="KR4e0086_WYG_011-20a"/>
享年若干其生元至正庚辰二月三十日其殁今永樂<lb/>
甲午十一月二十日也葬于某山某向子三人曰士信<lb/>
士行士倫女二人適某孫男四人于喬于淵于丘于京<lb/>
曽孫男三人于喬來京師丐予為銘其墓意以予之㓜<lb/>
時甞從予舅氏讀書其家知其大父以徳者然距今四<lb/>
十年以徳已老念往事又可感矣因為之銘曰<lb/>
孰為不死幾何不朽念此昔者銘之永久<lb/>
　　　陳處士墓誌銘<lb/>
<pb n="KR4e0086_WYG_011-20b"/>
處士姓陳氏諱漢隆字世賢其先世居温氏代有顯者<lb/>
自宋南渡遷廣東雷陽之遂溪曽祖純祖洙皆不仕父<lb/>
宗達元至正間海寇攻雷城募民兵擊賊走之城頼以<lb/>
不破事聞授遂溪縣尉遷石城主簿以卒處士性寛厚<lb/>
而沉黙雖晦迹丘園而智識有過人者元末遂溪賊起<lb/>
縣之人被迫恊者甚衆獨處士舉家逃去既而為賊所<lb/>
獲縲系考掠必欲其從已處士以死自誓賊縳之益急<lb/>
至中夜忽自解縛得脱去聞者驚歎以為神之祐也及<lb/>
<pb n="KR4e0086_WYG_011-21a"/>
賊平甞劫處士者望見輒恐愧走避處士召而慰安之<lb/>
人益髙其量國朝初詔天下立學校時郡縣初定民資<lb/>
産室廬蕩然有司懼不能應詔以告處士處士聞之慨<lb/>
然撤所居堂舍以造學宫門廡皆備且遣其二子入為<lb/>
弟子員於是縣之賢士大夫皆稱道其樂善好義在古<lb/>
少有然處士尤勤於治生故其家益裕宗族之貧者周<lb/>
之其不能嫁娶者為之嫁娶鄉人貧乏取貸不能償者<lb/>
焚其劵鄉黨忿鬬或就處士决之聞其言輒止不復争<lb/>
<pb n="KR4e0086_WYG_011-21b"/>
故其殁也里之人無少長皆為之哀北京國子學正曽<lb/>
君才魯與同里交之厚而知之尤深也因為狀次其行<lb/>
其子貞豫為北京道監察御史因其友監察御史歐陽<lb/>
允和以求子銘遂按狀而銘之處士生元至正戊辰年<lb/>
九月二十五日沒今永樂乙未九月十五日享年八十<lb/>
有八先娶黎氏主簿某之孫女早卒繼室某氏巡撿某<lb/>
之女也子四人貞安貞㤗先卒存者貞謙及貞豫女一<lb/>
人適羅志忠孫男八人孫女六人孫皆長子皆賢貞豫<lb/>
<pb n="KR4e0086_WYG_011-22a"/>
為御史尤有能聲將以丙申某月之某日塟于古城山<lb/>
之原向銘曰<lb/>
阻矣海邦俗淳以龎誰其牖之惟士之賢彼盜方熾士喪其節<lb/>
公獨凛然誓死莫奪學有新宫孰營度之譚譚奕奕惟公是思<lb/>
宗族思愛鄉黨思惠公則逝矣其澤不匱我其銘之以徵來世<lb/>
　　　前㤗和州知州顧光逺墓誌銘<lb/>
㤗和始為州其民之衆亂乆而後定治之尤難而國朝<lb/>
初相繼為之守者得二人焉曰呉侯去疾顧侯光逺也<lb/>
<pb n="KR4e0086_WYG_011-22b"/>
二侯皆一時豪士顧氏先世居河南自宋髙宗南渡始<lb/>
徙而南居姑蘇之嘉定元末有知侯之材者辟為椽京<lb/>
口及太祖髙皇帝下江南京口首納欵侯預有力其間<lb/>
遂徙髙皇帝入金陵監大軍倉支納三年授江西行省<lb/>
理問從征陳友諒督饋運明年平陳氏擢知龍陽州時<lb/>
方甲辰年也招附懐來剷革宿弊民頼以息越二年改<lb/>
知泰和州龍陽老稚至號泣於道不忍侯之去至㤗和<lb/>
前州守即呉侯也呉侯以民好訟告於侯侯憮然曰民<lb/>
<pb n="KR4e0086_WYG_011-23a"/>
有寃抑守弗為之理民將安訴頃之訟者雨集侯乃自<lb/>
為書榜聨紙長數丈誨諭諄切民争來觀觀已去不訟<lb/>
者十二侯又俾凡訟者居譙門上思三日然後得訴思<lb/>
不三日去不訟者過半矣乃擇吏純謹者一人置簿受<lb/>
詞訟而勾稽其始末民誠負寃也輒為疏理非誠負寃<lb/>
願悔自止者聽不問未兩月民不復訟吏亦畏侯精敏<lb/>
無敢舞文以病民境有虎適其時禁民私蓄兵民無所<lb/>
措訴于侯侯為草檄告之神虎一夕遁去州以大治以<lb/>
<pb n="KR4e0086_WYG_011-23b"/>
丁祖母憂赴闕陛辭命留翰林院同議編大明律律成<lb/>
上進復命監造天下均工圖籍已而還服喪嘉定未幾<lb/>
起服授廣東行省郎中二年召拜呉王府副相留京師<lb/>
以他事詿誤方逮繫間得疾飲水病結胷而卒臨卒為<lb/>
詩壁間以嘅道其平生有白髪歸朝之嘆聞者悲之子<lb/>
存誠殯于都南門外三里店侯諱某生元至元年某月<lb/>
之某日沒今洪武㡬年某月之某日娶某氏子四人長<lb/>
即存誠次存仁為河南偃師縣令以殁次存義存信存<lb/>
<pb n="KR4e0086_WYG_011-24a"/>
誠今居嘉定存義存信從侯于廣遂留家焉侯性澹泊<lb/>
不尚侈靡所居廨宇室無長物惟藝蔬數畦食取充口<lb/>
衣取蔽體而已至於治民事無巨細必盡其心在廣之<lb/>
日别亷吏均轉輸浚城隍撫馴士馬安戢逋逃號令既<lb/>
明而賞罰必信逺邇翕然及聞其殁争欲為祠立石以<lb/>
頌其徳者屬有禁不可乃止侯甞從元進士楊仲宏先<lb/>
生學賦詩氣豪才瞻而律調渾厚尤工七言晚自號蔗<lb/>
境翁詩數巻題曰蔗境吟槀云於乎侯當草昧之初能<lb/>
<pb n="KR4e0086_WYG_011-24b"/>
卓然諗知天命攀附聖主以自樹立可謂壯偉矣而用<lb/>
未臻其極功業不䆒於當時獨其善政在民者民不忘<lb/>
也瓊州守王君伯貞徃來廣海間得侯二子訪之又素<lb/>
知侯之惠愛不忍其冺也為序其事以屬濳為之銘濳<lb/>
與王君皆泰和人也乃著其事之大槩呉侯安慶人為<lb/>
侍御史以殁焉銘曰<lb/>
民歴草竊窮奸偷及兹弭寜誇相讐大吞小噬病曷瘳正躬恵<lb/>
民邦兩侯後先敷政何優游隠絀舒伸暴帖柔回遹海沮嗟<lb/>
<pb n="KR4e0086_WYG_011-25a"/>
相羞嗟哉我侯古罕儔衣被寵光壯謀猷澤流盈溢爵未優<lb/>
身永逝兮名無休<lb/>
　　　故王母曽氏孺人墓誌銘<lb/>
泰和梅岡山中有隠君子曰王君道濟其配曰曽氏孺<lb/>
人曽氏鉅家也而孺人㓜不好華侈性敏惠母教以孝<lb/>
經論語列女傳輒曉其大意道濟早喪其母在昆弟中<lb/>
最㓜貲産最薄孺人歸而安之又能厚于飬也其織祍<lb/>
之勤自其嫁之初至于老不衰其服之儉自其身之約<lb/>
<pb n="KR4e0086_WYG_011-25b"/>
至于富不改其安于命而有常度如此當喪亂之亟道<lb/>
濟舉家徃依其婦翁尋而其尊府則堂公殁焉時摽掠<lb/>
于道者相接道濟擬間行獨歸其櫬儒人不可曰行而<lb/>
遇盜雖殺身無悔竟䕶喪俱歸葬而後去卒亦不與賊<lb/>
遇也寧委其身而不以廢禮此君子之所難也曽謂女<lb/>
婦而能之豈不尤難也哉道濟性豪曠喜與士大夫傾<lb/>
倒孺人甞私蓄以備其乏愛其子之深為奉其師雖歉<lb/>
時必備不簡道濟沒衆謂其子不振矣孺人逆料其必<lb/>
<pb n="KR4e0086_WYG_011-26a"/>
不然既而果然由是道濟名播縉紳而其子亦有聞非<lb/>
孺人之賢烏能如是哉孺人諱春祖叔慶父君寳家廬<lb/>
陵之新墟其生至正巳巳正月十五日殁今洪武二十<lb/>
一年四月七日也蓋去道濟之殁十又七年矣子一人<lb/>
環女三人皆適士人孫男二人岡壽載璋曽孫男三人<lb/>
曰熊孺人猶及見其生也曰鶚曰□孺人殁之後生也<lb/>
曽孫女六人𤣥孫女一人塟其居之後既而改塟吉水<lb/>
之吱嶺丑艮山未坤向蓋永樂九年十二月二十二日也<lb/>
<pb n="KR4e0086_WYG_011-26b"/>
於是環狀其行泣而乞銘余與環交好不得辭也銘曰<lb/>
既婉而慧嫓于良士始艱于躬卒倍而豐閨門閑閑禮<lb/>
信言言匪夙而成惟其性之明珠媚于澤玉輝于璞其<lb/>
藏也孔幽其著之孔灼<lb/>
　　　蕭母張氏孺人墓誌銘<lb/>
孺人諱玉姓張氏其父源春居㤗和城中于世利澹然<lb/>
毁譽得喪憂慼一不以介意而惟酷嗜酒然甚愛其女<lb/>
稍覆罍而却盃也輙呼其女而教之孝經論語皆其口<lb/>
<pb n="KR4e0086_WYG_011-27a"/>
授也故孺人少知書及笄歸同里蕭君仲齡和順敬恭<lb/>
循循自持痛其父殁於患也事其母益孝事其姑如事<lb/>
其母事其舅如父而加嚴焉仲齡兄弟皆早殁孺人以<lb/>
伯氏叔氏之既殁也處妯娌之厚加於平時視諸姪之<lb/>
孤者如子而加愛焉既舅姑皆殁相其夫以治其家家<lb/>
事益繁理之益宻内無懈心外無憝容又勤䘏鄰里之<lb/>
貧者益甚周洽故其殁也無戚疎皆悲悼不勝蓋可謂<lb/>
里之賢母已生洪武已西二月十九日其殁永樂辛卯<lb/>
<pb n="KR4e0086_WYG_011-27b"/>
二月九日也年四十有三子四人進逢通迵女二人皆<lb/>
在室孫男一人曰將將以殁之明年某月之某日塟于<lb/>
某山某向于是進以其父之命述孺人之行來求銘進<lb/>
讀書游縣庠志甚篤而予與仲齡交之乆也乃為銘之<lb/>
婉娩而愉不憚其劬撫于有家惟躬之痡而止於斯而<lb/>
止於斯我銘其丘永世其孚<lb/>
　　　故翰林庶吉士曽春齡墓誌銘<lb/>
於乎士大夫世家之後能統承先業以致顯榮昌大以<lb/>
<pb n="KR4e0086_WYG_011-28a"/>
耀乎世者幾人也而吾友春齡抱豐厚穎敏之資方壯<lb/>
年取科第入翰林為庶吉士行有以致其顯榮昌大矣<lb/>
而仕不酧其志材不施諸用遽為殞謝其為痛何如也<lb/>
先是有湯君如川者亦良友也吾哭之痛既一月春齡<lb/>
又卒惟二人出自鄉校皆有賢行其殁也皆不得年又<lb/>
皆有父母有子方提孩湯君殁未幾其居火并及其柩<lb/>
春齡幸一僮奴扶其櫬還家聞者莫不悲痛此二人者<lb/>
予方欲為文詞以悼其不幸而春齡之弟來京師哭其<lb/>
<pb n="KR4e0086_WYG_011-28b"/>
兄乃狀其行以求銘於乎吾尚忍銘春齡也哉春齡姓<lb/>
曽氏其先世有諱延慶者仕唐為光州團練使由金陵<lb/>
徙㤗和自是為㤗和人宋熈寧中有兄弟同登第者曰<lb/>
安强安止安强為御史甚有聲自安强數世至傳道元<lb/>
天厯間兩以易經中鄉試學者尊為東蒙先生其弟畊<lb/>
道亦以易經舉瑞為金儒學教諭畊道生九韶先生國<lb/>
朝初為沔陽黄蓬湖官子伯髙皆慱學篤行伯髙即春<lb/>
齡尊府也九韶先生既謝事歸教授于鄉春齡兄弟皆<lb/>
<pb n="KR4e0086_WYG_011-29a"/>
授經于其祖皆孝友循循然鄉之子弟鮮有過之者先<lb/>
生殁㡬載是為永樂乙酉二人遂同舉于鄉一時並㨗<lb/>
人莫不謂曽氏兄弟紹述其祖無忝也及當上春宫鶴<lb/>
齡以疾留于家春齡登永樂四年進士第既入禁林同<lb/>
預修書朝夕徃還方期相與於永乆也曽未數月逺膺<lb/>
疾而至此極矣享年纔三十有三於乎彼澆漓而憸詭<lb/>
者其夭遏也固宜曽謂此淳龎而碩茂者乃亦然耶然<lb/>
春齡沒數月皇上命勒進士碑于太學門外春齡預有<lb/>
<pb n="KR4e0086_WYG_011-29b"/>
名焉夫碑所以埀乆也况進士有碑人皆欲指觀其姓<lb/>
名問其鄉邑以知其賢與否則春齡雖殁預有榮耀不<lb/>
没矣彼脩短之數繋乎造化者一時之得失又何足深<lb/>
較哉春齡娶袁氏生二子一女銘曰<lb/>
生而行之醜奚以壽殁而存者長奚以傷珠淪于沼其<lb/>
波涵耀猶崇于岡其臭則揚十里之墟臯如墳如子之<lb/>
藏矣流其祉銘于太史埀不朽<lb/>
　　　章母蔡氏孫人墓誌銘<lb/>
<pb n="KR4e0086_WYG_011-30a"/>
孺人姓蔡氏寧波鄞縣人其父得源仕元為國子學録<lb/>
其配楊氏相夫事姑極有禮法生孺人既笄歸同邑章<lb/>
景良氏章氏鄞之鉅族景良父宗之兄景𤣥國朝洪武<lb/>
初相繼並出榮宦一時未㡬皆以事罷乆之朝廷命凡<lb/>
内外百職以罪罷歸者悉徙鳳陽闔門㷀㷀無一壯夫<lb/>
而景良母方老景𤣥尚未有子景良二子亦提孩長纔<lb/>
五嵗孺人是時年始二十九景良瀕行哽咽悲痛不能<lb/>
出一語呼孺人孺人亦痛哭而已景良以老母為嘱語<lb/>
<pb n="KR4e0086_WYG_011-30b"/>
勤勤不已孺人曰君止勿復言奉舅姑吾職爾若茍負<lb/>
君神將殛之君第强飡自慰遂盡出其貲装以為景良<lb/>
行不數年景良卒宗之景𤣥亦卒母哭其子妻哭其夫<lb/>
者一門三人行道聞者為之悲孺人日夜忍哀以養其<lb/>
姑撫其二子教之以詩書躬蚕績以資其家業又經理<lb/>
以歸其三喪始終塟祭無違於禮事其姑益勤弗懈又<lb/>
十年姑殁孺人哀章氏之凋悴二子之㷀弱悼其姑之<lb/>
不幸艱苦悲辛竟以成疾而卒洪武丙寅二月七日也<lb/>
<pb n="KR4e0086_WYG_011-31a"/>
享年纔四十七於乎悲哉人生不幸固有如孺人者耶<lb/>
方其夫之去孺人以一言相要而卒能保其貞節始終<lb/>
不以負其夫世又有如孺人者耶是宜彰而著之以為<lb/>
天下閨門法且為風教之助孺人二子長敬先材而有<lb/>
賢行今為溧陽税務大使次某敬先既合塟孺人以從<lb/>
于景良遂以其鄉先生葉宗可之狀偕予弟本之來請<lb/>
銘銘曰<lb/>
人之大閑曰惟信義號為士夫乃弗蹈厥軌偉哉章母克<lb/>
<pb n="KR4e0086_WYG_011-31b"/>
完貞節匪教于閨門君子是式銘以著之用永昭于後世<lb/>
　　　故大理評事熊君墓誌銘<lb/>
君諱岊字具瞻姓熊氏撫之臨川人也自少負盛氣績<lb/>
學為文慨然有逺畧曽祖某宋國學上舍生祖萬初元<lb/>
進士父伯穎國朝初徴授國史起居注以文章著名一<lb/>
時擢晉王府右侍奉使招諭元王子多爾濟巴勒被害于<lb/>
道事聞髙皇帝甚惜之遣中使祭于死所君之兄企瞻<lb/>
徃収骨特加賚賜仍命復其家三年君時尚㓜也企瞻<lb/>
<pb n="KR4e0086_WYG_011-32a"/>
沒君年始二十悼其父之不幸又痛其兄之夭遏畜志<lb/>
奮厲思有以紹緒其先而邦人有為憲府掾者擠君攀<lb/>
與俱為掾憲府君慨然太息曰予先世皆貴官予即為<lb/>
掾顧不辱吾先君也哉即以其父死事訴于朝願不為<lb/>
掾遂得授嘉興府知事嘉興大府知事於府僚最卑未<lb/>
易為也君為之大有聲考最選歴事兵科擢大理右評<lb/>
事遇事明敏辨折秋毫不苟隨而妄合衆皆稱其能以<lb/>
事逮繫獄尋復選使西南夷麓川緬甸所至皆稱上㫖<lb/>
<pb n="KR4e0086_WYG_011-32b"/>
上将復用君而君遽求還改塟其繼母章氏未得命而<lb/>
君竟以疾殁矣於乎悲夫君之先君學行髙茂受知于<lb/>
髙皇帝將大著其勳以施于生民社稷而遽死于難意<lb/>
天之祐善必在其子孫也而君又賫志以殁豈所謂美<lb/>
名善行者天之所甚悋而為善者又不必責報也不然<lb/>
君與其先君所積皆忠信道義之曄然而所遭之薄如<lb/>
此此何理也於乎可感也哉君享年四十有九其殁永<lb/>
樂己丑五月壬申也娶同邑饒氏生男四人女四人嫁<lb/>
<pb n="KR4e0086_WYG_011-33a"/>
為士人妻孫男四人孫女㡬人君性孝友持行甚篤澹<lb/>
然不以外物累其心故雖即卑官且貧甞自號其所居<lb/>
曰雲莊其弟某在禁林預編纂書籍與子交因翰林庶<lb/>
吉士陳君孟潔之狀求予銘期返塟君而納諸墓予既<lb/>
悼君之不幸而又獲交其弟也因為之銘曰<lb/>
天道福善乃理之常世篤其慶而流弗長天弗可信我<lb/>
心則傷勒銘其岡以永弗忘<lb/>
　　　彭縣丞墓誌銘<lb/>
<pb n="KR4e0086_WYG_011-33b"/>
永樂六年冬十月香山縣丞彭公叔介以老乞致仕來<lb/>
京師而主於潜又一月公得告而疾作越幾日丙寅公<lb/>
殁焉既殁濳為位哭之而痛既而鄉之故舊之仕於朝<lb/>
者左春坊左諭徳楊君士竒翰林修撰王君直國子助<lb/>
教歐陽允賢與凡公之交游皆來㑹哭哭必盡哀而後<lb/>
去既去而傍徨咨嗟皆以為鄉之老成問學如公者今<lb/>
而後不可見矣謀返塟其柩而諭徳君謂余宜銘修撰<lb/>
王君為狀其行於乎余自㓜而壯辱公之知尤深余為<lb/>
<pb n="KR4e0086_WYG_011-34a"/>
令四㑹其授官也蓋與公同時又同之官廣東知公之<lb/>
為政則惟余之宜銘也其尚可辭哉公諱志叔介其字<lb/>
也其先自長沙徙㤗和世有顯者公之七世祖惟孝宋<lb/>
光宗時甞詣闕獻賦以諷時政光宗一見大竒之欲遂<lb/>
官之辭不受同時知已如周文忠公楊文節公皆交章<lb/>
薦其賢自惟孝至公曽大父景望大父順軒父徳聲或<lb/>
隠或仕皆為時名人公自少穎敏問學過人既壯浩然<lb/>
負盛氣不肯降意阿色于時雖屢更困厄憊而復起終<lb/>
<pb n="KR4e0086_WYG_011-34b"/>
不變以此竟不偶一世而凡與公厚者皆以是咎公不<lb/>
但淺于知公者然也州縣甞以賢良辟不就乆之為萬<lb/>
安縣訓導子弟雖甚徳公其與公處而合焉者少也蓋<lb/>
公甞從安成劉雲章先生講明理學大有得于其心閒<lb/>
居為子弟論説旁徹曲暢聽者洒然忘倦惟其得于内<lb/>
而自重者益多故其于世益少合其合焉者必其志之<lb/>
不異氣之同也然與公志不異而氣之同者世無幾人<lb/>
焉而同者可知也其為丞香山與令齟齬而民則感公<lb/>
<pb n="KR4e0086_WYG_011-35a"/>
之澤無窮有以男女質錢乆不能償沒而為奴者二十<lb/>
餘家訴于官官無以理之公至悉為規畫還之民甚悦<lb/>
公令甚愧焉自廣以東惟屯兵最病民徃徃奪民田而<lb/>
有司不敢問香山得公兵之占民田者皆以田歸其民<lb/>
邑城在大海中海寇日徃來行刼守兵閉城不敢出或<lb/>
與之遇且引且却民多遁去公為設方畧且守備鈎致<lb/>
賊船而盡繫其衆自是寇不敢近民頼以安數年政聲<lb/>
大著民至有不忍欺之者邑甞大旱公為禱之三日而<lb/>
<pb n="KR4e0086_WYG_011-35b"/>
大雨明年又大旱公禱之又大雨邑有火逼廨宇熾甚<lb/>
公叩頭向之火尋滅聞者莫不駭公所為蓋其誠于已<lb/>
施于民而至于感乎神者如此惜乎其位之卑而施之<lb/>
不能慱也公雖去香山而故舊方待公之歸以教其子<lb/>
弟學者方資公以箴其徳業孰謂公之疾而遽至于斯<lb/>
可勝惜哉公生元至正戊寅九月二十七日享年幾十<lb/>
生平至孝執親之喪蔬食三年酒巵不入口處宗族尤<lb/>
盡思意擇地而蹈非義不居諸子侍側屏息終日不敢<lb/>
<pb n="KR4e0086_WYG_011-36a"/>
仰視所為詩書若干巻讀之可知其氣而見其平生焉<lb/>
歸將塟于某山某向卜某年某月之某日也娶同里蕭<lb/>
氏甚有婦道先公殁再娶王氏亦殁子一人曰某孫男<lb/>
四人某某卒之時惟幹與其從孫詡况侍側將属纊命<lb/>
詡要余至語永訣氣恬神適毫髪不亂銘曰<lb/>
偶于道而不諧于人兮充乎中而不華其身兮君子之<lb/>
守孰云其屯兮<lb/>
　　　奉天靖難推誠宣力武臣特進榮禄大夫右柱<lb/>
<pb n="KR4e0086_WYG_011-36b"/>
　　　　國左軍督府左都督太子太傅成國公追封<lb/>
　　　　東平郡武烈王壙誌<lb/>
王諱能姓朱氏丗為鳳陽懐逺縣樂河鄉人父諱亮為<lb/>
燕山中䕶衛副千戸殁王襲其職洪武三十二年七月<lb/>
皇上起兵平内亂王以藩邸之臣首擒奸慝奪九門以<lb/>
功陞䕶衛指揮同知遂領兵攻薊州擒其將都指揮馬<lb/>
宣等進攻遵化取宻州從上攻灤河蹴大寧之兵攻雄<lb/>
縣先以兵破其東門衆敗走追之執其將楊松又執都<lb/>
<pb n="KR4e0086_WYG_011-37a"/>
指揮潘忠殄餘衆於漠州入真定長興侯之衆敗走王<lb/>
乘之與敢死者三十餘騎追之至滹沱河敵兵數萬列<lb/>
陣以待王與其騎望見即奮入其陣敵衆大潰相蹂籍<lb/>
死者無筭降者凡三千餘人九月還陞北平都指揮僉<lb/>
事復從上趨永平克大寧十一月敵兵窺北平復從上<lb/>
還至鄭村埧敗敵兵凡營于九門者悉攻破之十二月<lb/>
從取廣昌明年正月克蔚州攻大同四月二十四日暮<lb/>
至白溝河王為前鋒與敵將平安遇敗之明日整衆復<lb/>
<pb n="KR4e0086_WYG_011-37b"/>
戰王又為前鋒大敗之克其營長驅擣濟南至鏵山其<lb/>
衆陣而代與戰又敗之降者萬餘人以降者入至軍門<lb/>
上命皆縱遣之南兵自是急則降無復固志矣九月陞<lb/>
都指揮同知復從取滄州破其束門引兵自門入斬首<lb/>
六萬餘級敵兵聞震懼戰于東昌已而從上還三十四<lb/>
年至夾河上以王為竒兵先鋒大敗敵將盛庸兵至槀<lb/>
城又敗之至真定戰東門斬首七萬餘級掠彰徳還定<lb/>
州勦西水寨十一月陞右軍督都府僉事明年正月入<lb/>
<pb n="KR4e0086_WYG_011-38a"/>
衡水引兵追敵兵于徳州破之進克東阿東平汶上諸<lb/>
寨三月伏兵肥河敗敵將平安兵十餘萬人復連戰我<lb/>
兵小不利諸將請班師王勸上進兵遂攻敵銀牌兵敗<lb/>
之又敗其餽運軍馬尋而陳都督將兵來㑹王即以其<lb/>
衆奮戦敵大敗明日進拔其諸营克泗州長驅渡淮盛<lb/>
庸兵敗走入盱眙下揚州從上渡江先登克金川門盛<lb/>
庸等兵望見披靡散去六月十三日上入京城畿甸既<lb/>
寧四方底定論次諸臣之功王之功為最賜號奉天靖<lb/>
<pb n="KR4e0086_WYG_011-38b"/>
難功臣進階特進榮禄大夫勳右柱國爵成國公食禄<lb/>
二千五百石仍命為左都督賞賚甚厚永樂二年某月<lb/>
進兼太子太傅五年某月拜征夷将軍總兵討安南至<lb/>
廣西龍州得病而薨某月之某日也其生洪武庚戌四<lb/>
月六日享年凡三十有七訃報至上深悼之為罷朝封<lb/>
東平郡王諡武烈夫人某氏自成國夫人進封東平郡<lb/>
王夫人曽祖某祖某父亮皆自成國公進封東平郡王<lb/>
曽祖母某氏祖母某氏皆自成國夫人進封東平郡王<lb/>
<pb n="KR4e0086_WYG_011-39a"/>
夫人母某氏成國夫人進封東平郡王太夫人詔以其<lb/>
柩歸塟于北京遂以洪武某年某月之某日塟于都城<lb/>
之西南㡬里某山某向子幾人長曰某襲封成國公次<lb/>
曰某某女幾人惟王以豪傑之才負果敢之志灼知天<lb/>
命深識事機用能恊賛聖謨仰遵神筭由是舉無遺䇿<lb/>
取無堅城受命于幃幄之内而取勝于百萬之中所謂<lb/>
雲龍風虎之㑹卒定大艱為國元勳遭遇之盛真千載<lb/>
一時也至于死生之際哀榮之典光賁乎幽壤而延及<lb/>
<pb n="KR4e0086_WYG_011-39b"/>
乎後人則又王之藎忠純誠始終不二者有以得之夫<lb/>
豈偶然之故哉夫惟王之功徳如此是宜勒之金石昭<lb/>
示将來以彰著聖上知人用人之效如古所謂旂常之<lb/>
銘者今姑書其征伐大槩爵秩次第納于壙中以掩諸<lb/>
幽以識其嵗月於永乆云<lb/>
　　　贈成國公進封東平郡王壙誌<lb/>
公諱亮字某姓朱氏鳳陽懐逺縣樂河鄉人洪武初以<lb/>
善戰立功為百戸疏年陞武畧將軍羽林左衛副千戸<lb/>
<pb n="KR4e0086_WYG_011-40a"/>
又五年改武毅將軍燕山䕶衛副千戸其生元至正庚<lb/>
辰十二月初三日殁今于洪武某年某月之某日享年<lb/>
凡五十有六子二人長曰能襲職為副千戸三十二年<lb/>
從皇上起兵定大難大立戰功賜號奉天靖難功臣特<lb/>
進榮禄大夫右柱國左軍都督府左都督太子太傅成<lb/>
國公薨進封東平郡武烈王公以恩追封東平郡王祖<lb/>
某父某皆自成國公進封東平郡王祖母某氏母某氏<lb/>
皆自成國夫人進封東平郡王夫人公之配某氏自成<lb/>
<pb n="KR4e0086_WYG_011-40b"/>
國大夫人進封東平郡王大夫人次子某今為某官孫<lb/>
男幾人長曰某襲爵成國公次曰某今為某官惟公植<lb/>
徳深厚乆而乃發篤生令子為國元勳髙爵榮封賁于<lb/>
幽壤推厥從來是皆公修徳積善之報有以致之非偶<lb/>
然者某以公舊窆不稱今典將啓而改塟之以永樂十<lb/>
五年某月之某日塟于北京都門外某里某山某向因<lb/>
考次公之生卒年月官爵始終以及其恩典褒榮之至<lb/>
以誌其壙以告于後之人云於乎公之所以不朽者在<lb/>
<pb n="KR4e0086_WYG_011-41a"/>
此也<lb/>
　　　楊母鍾氏墓誌銘<hi>代仲述公作</hi>
孺人諱惠姓鍾氏父盟鷗先生當元極盛時隠居不仕<lb/>
吾與曽祖令尹慕李元爽白樂天香山之勝合縉紳諸<lb/>
公而為九老㑹風流髙一時孺人質實之徳自㓜成既<lb/>
笄歸配鄉先生楊萬泉氏先生儒而隠端莊而儉勤孺<lb/>
人相之不厭澹泊事繼姑丘氏尤得其歡心凡飲食一<lb/>
經孺人手丘氏食必既語言懇實服用朴素母儀足以<lb/>
<pb n="KR4e0086_WYG_011-41b"/>
淑諸婦婦徳足以冠妯娌侍婢家僮莫不欣欣惟謹恤<lb/>
人之病不啻如已匱憫人之勞不啻如已困元季大亂<lb/>
萬泉沒于兵三子長自申蚤卒次自明遊於外沒不返<lb/>
皆積學尚髙致孺人哭所天而痛二子之淪亡憔悴就<lb/>
衰老無一日之好顔又次曰自良始業孺終棄孺而慕<lb/>
烏氏倮之術屢賈而倍蓰家道以饒于是孺人備甘㫖<lb/>
之飬然其志弗如也長孫曰糓一嵗而父喪次孫菊一<lb/>
嵗而母亡皆孺人保抱鞠育至于有室家二孫最鍾愛<lb/>
<pb n="KR4e0086_WYG_011-42a"/>
甞謂人曰吾兒雖富家道弗昌矣既而孫貴死而自良<lb/>
無後矣每念及家事輒拊膺淚雨下悲摧不自勝未幾<lb/>
而家難果作舉家械繫來京師惟縠以别籍幸免乞徃<lb/>
告存養有司拘繫不遣行孺人沒逾年始克來収骨以<lb/>
歸而自良先孺人一月死矣自良之妻後孺人一月死<lb/>
矣又三月菊卒又五月梧卒梧者自良之螟嗣也居京<lb/>
師不三年一門死者五人穀哭之痛乃再拜以其祖母<lb/>
之銘來請於乎吾忍銘儒人也耶孺人長吾母三十年<lb/>
<pb n="KR4e0086_WYG_011-42b"/>
而吾母先孺人沒十年矣吾祖母楊氏實孺人之族姑<lb/>
孺人冡婦則吾陳氏之族姑吾伯姊適鍾氏為孺人之<lb/>
表姪婦孺人之孫女則吾伯姊之冡婦數世<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>好重葭<lb/>
而疊莩居處相接不啻於比隣且孺人年髙而愈康相<lb/>
徃來無虛日故知孺人為最悉者也然則忍不銘孺人<lb/>
也耶孺人殁今洪武壬申某月之某日享年七十有九<lb/>
三子男三孫男存者惟穀三孫女皆適人以洪武甲戌<lb/>
某月之某日歸窆于某山某向嗟夫使孺人先一嵗而<lb/>
<pb n="KR4e0086_WYG_011-43a"/>
殁不復丁此厄使孺人後三嵗而殁尚生還而期頤胡<lb/>
不自其先不自其後閲百年之人世而竟止於斯耶其<lb/>
施豐其報嗇彼蒼蒼者孰得而詰耶是宜彰而銘之銘曰<lb/>
蚤孝於姑兮為楊氏之令母暮搆屯厲兮播越墜厥緒<lb/>
有孫曰穀兮返𦵏于故土於乎穀也屹中流兮底柱於<lb/>
乎穀也一髮千鈞兮楊氏之祚<lb/>
　　　陳母王氏孺人墓誌銘<lb/>
孺人字金姓王氏吾舅氏陳仲享先生配也王氏在宋<lb/>
<pb n="KR4e0086_WYG_011-43b"/>
多顯者入元皆不仕而先生曽祖梅村公時以贛州路<lb/>
推官致仕諸子亦皆仕宦而孺人之祖浩吾處士以文<lb/>
行尊髙為學者矜式故兩家皆為鄉閭傾仰曰有慶先<lb/>
生仲亨先生之尊府吾之外祖也與孺人之先君子實<lb/>
甫同游學又所居甚邇數徃還遂為婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>迨元季兵亂<lb/>
兩家皆灰燼瓦裂孺人始八嵗已盡失怙恃鞠于從兄<lb/>
仲隆既笄歸仲亨先生先生與其兄孤苦僅自立敗屋<lb/>
數椽不蔽風雨先世負郭田數十頃皆為豪武者占去<lb/>
<pb n="KR4e0086_WYG_011-44a"/>
終嵗之食不給也然先生朝出而暮歸視其家皆欣然<lb/>
懽裕故終身泰然不外慕徙業由孺人相之安其貧而<lb/>
樂之也夫安貧而樂之雖士君子問學樂道亦難而謂<lb/>
閨門女婦非有道徳教訓性成而質能之是尤難也孺<lb/>
人之姑余之外祖母性極端嚴然孺人始終謹畏服事<lb/>
未甞少慢撫孤姪至長大愛恩不衰所以然者其質之<lb/>
美情之能厚也自始歸陳氏由窮約斬底于豐豫至今<lb/>
有室廬巍然壯偉粟餘於廪資盈於篋又有子有孫將<lb/>
<pb n="KR4e0086_WYG_011-44b"/>
昌大光榮其家視其初卑陋不給㷀孑而獨立過之逺<lb/>
甚説者又謂孺人之為婦於陳氏有功能矣予㓜撫育<lb/>
多属於外氏外祖母愛之恣其傲戲及稍長知觀覧古<lb/>
籍或直入寢室掊鎻啓櫝亂抽簡䇿取所欲者竟去孺<lb/>
人未甞出一語禁止愛視其甥之厚在今日與他人家<lb/>
乂少見也其勤儉興復其家其子孫要當知之而予與<lb/>
外氏狎恃恩愛又兩家子弟所宜知庶㡬於吾母黨情<lb/>
可乆焉孺人之殁先生命其姪賞為狀而属予銘銘既<lb/>
<pb n="KR4e0086_WYG_011-45a"/>
自予得攄其情書之以示夫來者孺人生元正至乙未<lb/>
年四月十九日殁今永樂丁亥正月二十有四日子男<lb/>
四人長曰餘為瑞州府髙安縣學訓導次殖教于鄉次<lb/>
復次邵尚㓜皆風骨俊爽可愛女三人長適劉并前吏<lb/>
部尚書劉公崧之孫次適曽敏仲餘㓜在室孫男二將<lb/>
以永樂七年九月二十八日塟于某山某向之原銘曰<lb/>
方困㓜而屯兮孰安此而樂也既豐豫而享兮忍其逝<lb/>
而不作也享其成於永乆兮宜有思而覺也魂其揚而<lb/>
<pb n="KR4e0086_WYG_011-45b"/>
逺遊兮尚體魄之有託也銘之自其甥兮言之長而無<lb/>
怍也<lb/>
　　　曽伯昂墓誌銘<lb/>
公諱顒字伯昂本劉氏其八世祖利賔後於曽氏故遂<lb/>
姓曽世家邑之荷山公自㓜聰敏穎悟讀書日誦千餘<lb/>
言數過輒能成誦壯而精悍喜謀畧善言兵彎弓馳馬<lb/>
以此自豪一時元末盗起散金帛聚鄉兵以捍守一方<lb/>
民頼以安時江西行省參政全普提出兵守贛聞公名<lb/>
<pb n="KR4e0086_WYG_011-46a"/>
辟佐戎幕然羣盜日起而普方沉酣於聲色公知其不<lb/>
足有為也遂託疾徒歩歸荷山洪武初以事謫戍于贛<lb/>
尋復以言事改戍遼東雖﨑嶇行伍間而氣不少懾廣<lb/>
顙隆凖鬚髯㦸張既自負其材勇而人之知之少也甞<lb/>
嘅然太息或遇故人知已飛觥豪酌終夜不休放言髙<lb/>
論聞者皆悚然異之謂公為兵隠生而不名也然公亦<lb/>
<graphic n="KR1542" url="https://raw.githubusercontent.com/kanripo/KR-Gaiji/master/images/KR1542.png" mimeType="image/png"/>弛不肯茍合於人家故多貲而自處澹然人益以此<lb/>
髙之在遼東者十二年而沒於乎公可謂豪士也哉使<lb/>
<pb n="KR4e0086_WYG_011-46b"/>
得乘時出其所長而用之其所至何如也而竟止於斯<lb/>
惜也公生元至順癸酉正月初六日沒今洪武丁丑九<lb/>
月二十九日曽祖英甫祖仁可父以智俱有隠徳其配<lb/>
楊氏元清江主簿公望先生子也子三人暠昱晏孫男<lb/>
四寔貫贇資曽孫男二序蕳一㓜未名女麗華佛奴皆<lb/>
適蕭氏公殁又十五年始克以其骨歸塟鄉之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>溪陳<lb/>
冡坑山之原巽已向而其孫實來乞銘于予予自少已<lb/>
知公故為之銘曰<lb/>
<pb n="KR4e0086_WYG_011-47a"/>
惟公之藴豪略其識萬金之璞乃混于礫公之髙材孰<lb/>
不信知出則振耀而不逢時吁其可悲<lb/>
　　　故徴士劉志崇墓誌銘<lb/>
君諱昇劉其姓志崇其字本漢長沙定王法之後也其<lb/>
先居安成之宻湖從廬陵之石塘遷㤗和之北門纔三<lb/>
世耳君生十嵗喪其父而事其母與兄已能委曲孝敬<lb/>
從三華蕭先生學先生嚴而介獨深愛君所授業輒穎<lb/>
悟與其兄並居勞事甞先之性和易與人怡然不為崖<lb/>
<pb n="KR4e0086_WYG_011-47b"/>
岸險絶然至於遇事機變故審馭方畧雖老於世態者<lb/>
不及也喜飲酒終日不醉故人有過之者輒與頃倒視<lb/>
聲華勢利蓋泊如也以薦者徴至京師奉使出陜西還<lb/>
徃袁州尋又遣徃北京留北京者數月以徴逋囚徃濟<lb/>
南開封諸郡轉而至湖洲過天台黄崖徃還贛過家得<lb/>
病而卒年五十有四耳嗚呼君奉命而出周覧四方以<lb/>
謂増其氣而擴其中未甞以為勞其還家也不肯為乆<lb/>
駐即命介行李上道至豫章以同領命者尚在他州未<lb/>
<pb n="KR4e0086_WYG_011-48a"/>
得行乃復還家不十日君殁矣説者謂君不死于道路<lb/>
亦非偶然也君之在南京也數過予而主于進士曽與<lb/>
賢與賢謹厚最與君合其來北京也主于予日與諸公<lb/>
飲酒而其意之合如在與賢家其以便道還家也予亦<lb/>
先以憂還家相見慰勞戀戀不能舍去孰謂君一疾而<lb/>
遽至此極耶於乎悲哉君生元至正己亥十月十有二<lb/>
日殁永樂十年七月之某日也曽祖某祖集父某其娶<lb/>
某氏賢而有婦道子三人女三人孫男三人以其殁之<lb/>
<pb n="KR4e0086_WYG_011-48b"/>
明年甲午十二月𦵏邑之千秋鄉龍門藕塘南園巽山<lb/>
之原申庚向某兄弟以予與君處相知之深也乞為銘<lb/>
予不能辭為之銘曰<lb/>
才之不試又胡不壽天乎命耶其將安究龍門之山申<lb/>
庚其向神氣鬱勃為君之藏閉之孔幽其發耿耿視此<lb/>
銘文其傳益永<lb/>
　<lb/>
　泊菴集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二希堂文集巻十一</head> <lb/>
    <p>
<pb n="KR4f0043_WYG_011-1a"/>
欽定四庫全書<lb/>
　二希堂文集巻十一<lb/>
　　　　　　　　　　　禮部侍郎蔡世遠撰<lb/>
　　勸輸粟引<lb/>
康熙己亥仲冬有事於家廟事畢君奕叔父井門兄宮<lb/>
聞兄伯行兄諄諄然合詞以命世逺曰姪孫張之子吾<lb/>
父祖東昌公之宗子也生而喪父張婦洪氏賢伶仃撫<lb/>
育之上無舅姑旁無兄弟今六歲矣寄食母家吾等雖<lb/>
<pb n="KR4f0043_WYG_011-1b"/>
有所周然歲無定額朝不謀夕者屢矣夫以孤兒寡婦<lb/>
萃於一門又係我東昌公之宗子家貧而子弱其可聼<lb/>
其饑寒而不為之所乎恭惟我東昌公致身科甲政績<lb/>
懋著創垂宏巨子孫得蒙業而安蒸田歲入數百石尤<lb/>
不可使宗子之以孤弱獨困也凡我一脈隨力輸之供<lb/>
其母子歲以為常俟其子長大成人而後再圗子其為<lb/>
我書此意於簡端吾將令長蒲長溗長濠主其事世遠<lb/>
聞而再拜言曰東昌公在天之靈其慰矣乎苦節之後<lb/>
<pb n="KR4f0043_WYG_011-2a"/>
必有達者非徒此子將大有成立也族姓相敦睦情誼<lb/>
相聫屬家其昌矣夫誰無率祖之心恤孤之念乎世遠<lb/>
於東昌公則從祖也於張之子則從孫也目擊心動實<lb/>
有同情承命書之以成兹美詩曰無念爾祖聿修厥德<lb/>
傳曰葛藟猶能庇其本根敬以是為朂<lb/>
　　募刻黄石齋先生遺書引<lb/>
葢聞因雲灑潤則芳澤易流載響乘風則音徽自遠無<lb/>
鯁亮清忠之氣雖潘江陸海僅供覆瓿為天地河嶽之<lb/>
<pb n="KR4f0043_WYG_011-2b"/>
鍾則琨玉靈珠自當壽世近代石齋黄先生者志存忠<lb/>
孝學貫天人了生死之一關嚴忠佞之二字明朝三百<lb/>
年養士之報正學而後一人漳浦九十峰積氣所成東<lb/>
溪之武堪接生徒遍天下仰寳座之春風正氣塞古今<lb/>
留石壇之化雨驅宣公於腕下奏疏洵為百代之光駕<lb/>
陸子之書厨詞華豈但一時之冠罔非繼往信足開來<lb/>
觀緇衣數傳見講學正切於匡君講續騷一篇知忠臣<lb/>
必由於孝子明九疇之義所以佐書洞三易之璣亦以<lb/>
<pb n="KR4f0043_WYG_011-3a"/>
補繫丹心激韻髙律呂之聲碧血成歌動乾坤之色他<lb/>
如松花别業早擅昔日文壇即至駢枝巵言逺勝古來<lb/>
談藪耽書性癖己極刻骨鏤心私淑情深豈徒梁峰鹿<lb/>
浦嗚呼九串十朋四恥三罪公自灑氷天之淚我巳興<lb/>
拾桂之思幸生講學之鄉遺澤未斬於五世即慕先生<lb/>
之義頌聲己溢於四方無謂㫁簡殘編廣陵散於今絶<lb/>
矣尚曰丹山碧水正氣歌其猶存乎誰非好古應共效<lb/>
王稌集正學之書諒有同心勿徒令桓譚重子雲之價<lb/>
<pb n="KR4f0043_WYG_011-3b"/>
　　書李文饒傳後<lb/>
李文饒古今才相也余觀其在浙西也汲汲不忘君其<lb/>
治蜀也聲施爛然而其相武宗也事功幾過於韓琦當<lb/>
武宗時天下可謂多故矣藩鎮之横擾於西夏之師也<lb/>
小人雜進非如治平之時也文饒雍容其間天下晏然<lb/>
受其福琦相英宗何以過是哉就唐代論之氣節不及<lb/>
宋璟而才並乎姚崇風度不及張九齡而行純於張説<lb/>
髙志不及李秘而功績著於令狐綯就他代論之呂許<lb/>
<pb n="KR4f0043_WYG_011-4a"/>
公張江陵輩遠不及之矣荘聖太后臨朝時許公功為<lb/>
多江陵相業亦未可輕如貶韋宏質貶范文正貶劉臺<lb/>
其專擅亦適相類然文饒雖抑樂天而不用猶與陷富<lb/>
弼髙拱者不可同年語也雖其朋黨之心執而未化然<lb/>
牛黨皆小人君子諒焉且洛蜀猶不免復何怪於文饒<lb/>
哉朱子作綱目書曰李徳裕卒而不具其官余不能無<lb/>
憾焉<lb/>
　　書李杲堂集後<lb/>
<pb n="KR4f0043_WYG_011-4b"/>
杲堂自謂喀喀病肺奄奄不振今觀其作古文氣甚凌<lb/>
厲夫文章有識有氣無識不可以立體無氣不可以致<lb/>
用譬如大將部分措置量知彼巳識也鼓三軍而進之<lb/>
率先為士卒前行氣也杲堂有識有氣溯源於子長規<lb/>
範於韓歐可謂脱盡明季之習矣明初諸家方正學氣<lb/>
烈近蘇劉青田屬詞近子宋潜溪該貫瀏亮體勢近歐<lb/>
要皆詞氣疎暢不肯作骩骳險僻何李興遂為有明樹<lb/>
幟然何不及李遠甚王茅二川相繼作卒不能掩北地<lb/>
<pb n="KR4f0043_WYG_011-5a"/>
而上之然自李滄溟倡為左史之説作家多習為強澁<lb/>
繁瑣割㫁難句稍變者又緝綴詭僻誕謾而無結搆一<lb/>
則曰吾由西京而追左史也目中無東漢何論韓歐一<lb/>
則曰吾本兩漢而倣荘子韓非也以淺率為奇奧吾不<lb/>
識左史莊子韓非豈專為是強澁緝綴哉專為是強澁<lb/>
緝綴則不足以為左史荘子韓非矣效左史荘子韓非<lb/>
而為強澁緝綴者力不足也力不足而強澁緝綴以為<lb/>
左史荘子韓非是皆吾所不取也杲堂得之矣<lb/>
<pb n="KR4f0043_WYG_011-5b"/>
　　書陳静恪先生傳後<lb/>
人生百行莫過孝友就其造極而言之則孝為難父母<lb/>
之恩大矣哀哀父母生我劬勞蓼莪之詩備極深痛自<lb/>
非立身行道養志尊親行造其極未足以語於大孝也<lb/>
孔子稱大孝者舍舜之外無他焉就世俗而言之則友<lb/>
為難愛父母者子也愛子者亦父母也人子能如父母<lb/>
之所以愛子者以愛父母則孝矣不然安常處順奉養<lb/>
服勞雖未為孝亦未嘗以不孝聞至於兄弟其始也分<lb/>
<pb n="KR4f0043_WYG_011-6a"/>
形聨氣傳衣共食至戚也迨其後也妻子間之財産間<lb/>
之奴婢間之始則財不相通繼則氣不相下私意一起<lb/>
寖以踈薄自非友悌深至外盡其和内盡其誠鮮能免<lb/>
此書曰克諧以孝烝烝乂不格姦解之者曰進進於善<lb/>
不至於姦也余聞之師曰非也言其和孝懇至自能進<lb/>
進於善不格其姦也格如格君心之格君臣以義合故<lb/>
積誠以格之陳善閉邪格其非心父子兄弟以天合烝<lb/>
者詩所謂烝之浮浮也若以格君心者格之則有所不<lb/>
<pb n="KR4f0043_WYG_011-6b"/>
合矣記曰人子之事父母也起敬起孝悦則復諫余亦<lb/>
曰仁人之於兄弟也起和起誠務脩其極茍以其難處<lb/>
也而置之是恝也以其必不可己也而驟之是激也不<lb/>
激不恝起和起誠弟之至也常則既翕而和樂變則同<lb/>
憂而共患誠與和之所積也余讀陳静恪先生傳有感<lb/>
焉壬辰海氛之亂先生仲季同圍城中仲兄以拷餉就<lb/>
繫先生自詣軍門請代帥憐而義之餉得稍減事平家<lb/>
既落以眼疾廢仲氏家尚饒或勸分其餘財不答此二<lb/>
<pb n="KR4f0043_WYG_011-7a"/>
事者余甚偉之常人争錙銖於平日者有矣况己詘而<lb/>
兄饒乎悁悁於毫髮小事有矣况遭難而肯代之乎是<lb/>
真可以風世矣先生之子名元麟字石民與余交最篤<lb/>
石民之事親也至孝與先生晨夕相隨蒔花茹茗考古<lb/>
談經父子之間優游怡愉樂之至也故先生兩目復明<lb/>
石民登鄉薦先生猶及見之先生行事李約墅先輩既<lb/>
為之傳林君佶人又書而跋之石民屬余書於後余嘉<lb/>
二事之可風也故詳論之且以見能孝者必能弟能弟<lb/>
<pb n="KR4f0043_WYG_011-7b"/>
者必能孝能為悌弟者必生孝子凡百君子敬而聼之<lb/>
　　書先王父季湛府君遺集後<lb/>
古今卓然自立之士多不為祖父兄弟所掩是故賈曾<lb/>
謝鳳不能掩其子陳仲弓不能掩其孫王子敬蔡九峰<lb/>
不能掩其父士衡子瞻不能掩其弟數子者之名至於<lb/>
今豔慕不衰先王父年十六為諸生師事黃石齋先生<lb/>
先生尤器重之詩若文多先生風味氣骨更肖甲寅之<lb/>
亂居梁山之麓鄉人薰其徳化焉盜不入境民不訟於<lb/>
<pb n="KR4f0043_WYG_011-8a"/>
官者幾三十年年八十餘飲於鄉為邑人所重盖公以<lb/>
溫醇冲和之氣發其英偉俶儻之才故其人與其文若<lb/>
詩俱傳也公以己卯年没伯父嘗手定其書越一年世<lb/>
遠取而讀之涕涔涔下因誌之其末曰祖父兄弟之不能<lb/>
相掩也信夫公以上三世皆歴甲乙科先刑部震湖公<lb/>
學行載道南源委公以立德立言承厥緒無墜兄弟三<lb/>
人公最少二兄皆一時名進士人謂公潜德幽光殆將<lb/>
過之祖父兄弟之不能相掩也信夫抑又聞世之稱公<lb/>
<pb n="KR4f0043_WYG_011-8b"/>
者曰制義不如詩文詩文不如德行是公之詩若文幾<lb/>
為德行所掩也雖然公可以無憾矣<lb/>
　　黄門雙節紀畧<lb/>
余鄉人黄鏞妻張氏及其子元吉婦康氏者龍溪邑乘<lb/>
所誌一門雙節者也張氏二十三而寡卒時年九十有<lb/>
二康氏二十而寡今年七十有七矣張之歸於黄也誠<lb/>
孝脩婦道盥櫛紉箴烹溉維謹鏞病殞舅姑在堂長子<lb/>
元吉方七歲次五歲又次方襁褓㷀㷀孑立莫知我哀<lb/>
<pb n="KR4f0043_WYG_011-9a"/>
當壬辰海棼之變鄭氏悉衆圍漳凡八閲月城中絶食<lb/>
兵卒餓鬬呌號割死人肉以果腹張翁殁張慮屍難免<lb/>
密以錐刀鑿地爪土出之鑿己復爪十指破裂出血深<lb/>
三尺許裹屍而藏焉會<lb/>
王師至圍解翁屍得斂而葬而張十指爪甲盡秃每對<lb/>
子孫言輒嗚咽流涕鄉人歎曰逢此百罹仡仡勇夫不<lb/>
免於及張以一嫠婦廼能完其翁之屍誠且智也嗣而<lb/>
元吉有婦生孫次與季亦長成人謂張且色喜無何而<lb/>
<pb n="KR4f0043_WYG_011-9b"/>
元吉復殀婦康氏抱呱呱之兒姑婦相依姑撫而謂之<lb/>
曰我以不肖子累汝婦賢應獲天祐奈何蹈吾戚邪康<lb/>
泣曰竹有筠松有心敢不體姑之心守姑之節晨理膳<lb/>
羞夜紡績事姑以禮敎兒以義姑歿哭之哀毁骨立邑<lb/>
人既以其事紀之邑誌官斯土者又以其事上<lb/>
聞而旌之張之孫瑛為名諸生思欲表陽其先烈康之<lb/>
子橙羇旅入都求余文橙性至孝言及輒泣余嘉其志<lb/>
而歎雙節之萃於一門也為紀其畧使覽者有所徴信<lb/>
<pb n="KR4f0043_WYG_011-10a"/>
焉<lb/>
　　跋祖祠規條<lb/>
右家規十六條乃世遠所稽之於古及聞之於今者已<lb/>
正之父兄叔伯以為可行願吾家長上各以此朂其子<lb/>
弟相規相勸則人知尊祖敬宗而相親相睦之意行乎<lb/>
其間矣世遠更推夲平日父兄之訓以為衆子弟朂曰<lb/>
凡人之所以為人者在篤於倫理而絶其自私自利之<lb/>
心而己薛文清公戒子書曰人之所以異於禽戰者倫<lb/>
<pb n="KR4f0043_WYG_011-10b"/>
理而己何謂倫父子君臣夫婦長幼朋友五者之倫序<lb/>
是也何謂理即父子有親君臣有義夫婦有别長幼有<lb/>
序朋友有信五者之天理是也於倫理明而且盡始得<lb/>
稱為人茍倫理一失雖有人之名實禽獸之行仰貽天<lb/>
地凝形賦理之羞俯為父母一氣流傳之玷將何以自<lb/>
立於人世哉文清公此言極為親切世遠竊謂倫理之<lb/>
虧大抵由於自私自利自私則忌刻之心起雖同祖共<lb/>
宗之人不免自利則止知有巳雖同氣兄弟不顧夫忌<lb/>
<pb n="KR4f0043_WYG_011-11a"/>
者小人之尤况施之於同祖共宗之人利者害德之物<lb/>
乃至同氣兄弟之間因財業而生嫌隙此真禽獸之不<lb/>
若也嘗見兄弟不和之人其家必有死亡之憂自古及<lb/>
今無得脱者人即不懼身入於禽獸獨不為禍患計耶<lb/>
吾宗素奉祖宗之明訓凡所云云皆不至是然履霜堅<lb/>
氷防其漸也抑又聞之人有常業必興其家忠厚居心<lb/>
天必福之勿以氣陵人勿貪非其有勿為賭蕩不法之<lb/>
事勿為游手無常之人游手則必入於匪類賭蕩則將<lb/>
<pb n="KR4f0043_WYG_011-11b"/>
無所不至古今來未有好賭而不喪其品破其家者其<lb/>
事則卑汙苟賤貪鄙不堪其歸至為父母所不齒妻子<lb/>
所厭惡人每自知之而自蹈之何耶凡此數者由於其<lb/>
人之趨向關於自心之洗滌雖父母且不能勢禁豈旁<lb/>
人所能理諭忝為一本之親有同祖共宗之誼故不能<lb/>
以嘿嘿饒舌及之非敢為文以示戒也至世遠有過吾<lb/>
父兄叔伯必加嚴督方有親愛之心或兄弟之間以錢<lb/>
財而分畛域或尊長之前以褻狎而致侮慢或恃已之<lb/>
<pb n="KR4f0043_WYG_011-12a"/>
勢奪人之有或明犯禮法以自取戾吾父兄叔伯必切<lb/>
指其事而明訓之仍撻責於祖宗之前以示戒焉可也<lb/>
康熈辛夘人日世遠謹書<lb/>
　　跋五思録前巻<lb/>
先君子以康熈辛夘秋七月捐館時名卿大夫舊遊戚<lb/>
友或哭之以文或銘其墓以表之先君子嘗秉鐸羅源<lb/>
羅人祀之名宦吾浦人賢而祀之於鄉守漳郡者採入<lb/>
府志焉古人有言曰大孝尊親其次弗辱世遠愚而失<lb/>
<pb n="KR4f0043_WYG_011-12b"/>
怙惴惴然懼終不免於辱也爰編次而存之名之曰五<lb/>
思録者不忍居處笑語志意所樂所嗜之或忘也康熈<lb/>
甲午春二月男世遠識<lb/>
　　跋五思録後巻<lb/>
辛夘秋七月先君子捐館舍越三年不肖孤世遠彚次<lb/>
志狀祭文及名宦紀鄉賢紀都為一集名之曰五思錄<lb/>
以志思慕式子孫也丁酉冬又喪我先母喪葬事畢謹<lb/>
次名公卿若戚友諸銘誌祭文以附於後嗚呼先母賢<lb/>
<pb n="KR4f0043_WYG_011-13a"/>
德焜燿鄉邦始遭亂離窮餓播遷神明眷之篤事尊章<lb/>
心力瘁盡慇勤誨子慈滃義炳不孝孤兄弟三人忝竊<lb/>
科名兹益愧勵廪廪焉慄慄焉懼無以為瀧岡之揭也<lb/>
康熈己亥夏四月男世遠識<lb/>
　　東江姓氏跋<lb/>
右東江姓氏六十餘人聚吾漳行誼文章之選而為此<lb/>
會也易曰麗澤兌君子以朋友講習學記曰相觀而善<lb/>
之謂摩夫近文章砥礪廉隅非友不可余自庚寅乞假<lb/>
<pb n="KR4f0043_WYG_011-13b"/>
趨省常至郡芝山與諸友談經論文間拈題面課互相<lb/>
切劘雖於諸公無能為役然入芝蘭之室乆當自化矣<lb/>
撰義則依據六經不墜浮夸軟美之習説理則原本宋<lb/>
儒不落致虗駕空之㫖載籍極博務為返觀内攷定從<lb/>
違别是非以為守身用世之學循是以往吾黨其盛矣<lb/>
乎夫文詞爾雅而内行克敦閎覽古今而乘時建立豈<lb/>
徒科名乎哉因以齒次其姓氏而并誌其邑里非以自<lb/>
耀也亦指視之交樷也嗚呼可不朂哉<lb/>
<pb n="KR4f0043_WYG_011-14a"/>
　　敘鼇峰學約<lb/>
世遠雖少承父師之訓不敢自外於學然資性淺陋既<lb/>
寡昧而一無所明過失叢滋復昏怠而不能自克荏苒<lb/>
歲月恐終為天地間無用之人乃承中丞雷陽陳公禮<lb/>
聘使主鼇峰書院戰懼方深敢當斯任顧念先君子主<lb/>
鼇峰時世遠曾侍書以行兹又親見兩臺所以長育人<lb/>
材化民成俗之至意爰至斯地與諸同人共勉之至於<lb/>
書院條規昔者儀封張先生撫閩創立書院時嘗刻學<lb/>
<pb n="KR4f0043_WYG_011-14b"/>
規類編一書中載朱子白鹿洞學規程董學則真西山<lb/>
教子齋規胡文敬續白鹿洞規等書巳為明備陳公又<lb/>
公暇輒至其於義利之分亷隅之飭痛切為諸生言之<lb/>
同人循此而行無俟增益不揣愚陋推本两先生之意<lb/>
以附於後既以自警且以共勵云<lb/>
　　敘家禮輯要<lb/>
閩中素稱鄒魯為朱子講禮教義之鄉朱子生於延老<lb/>
於建而宦於泉漳及門髙弟率多閩産五百年來風流<lb/>
<pb n="KR4f0043_WYG_011-15a"/>
未歇是以冠昏喪祭之禮尚能由舊<lb/>
本朝會典煌煌<lb/>
聖祖仁皇帝御纂性理精義刋載家禮以風示天下我<lb/>
皇上仁孝天錫盡倫盡制立萬世禮法之宗<lb/>
特諭九卿等恐風俗以奢僣相尚非以禮教天下之意<lb/>
官民喪葬婚娶務從約素叅酌典禮雍正元年五月奉<lb/>
㫖通行我閩既承文公遺澤又際<lb/>
聖化翔洽禮教修明之會臣庶率由凛遵蒸為風俗盛<lb/>
<pb n="KR4f0043_WYG_011-15b"/>
於曩時顧窮鄉僻壤間有不見全書狃於習尚者是用<lb/>
備考成書輯其簡要以合於鄉俗之易行而省其無益<lb/>
之繁費各郡中有一二處沿陋愆禮者共為指明期知<lb/>
往習之誤悉歸於正云爾<lb/>
　　題陶存軒歸去來館圗<lb/>
余與江右陶君存軒同歲舉於鄉已丑成進士又同同<lb/>
讀中秘書越明年給假省覲同舟車至浙存軒嫺問學<lb/>
負節槩不肯苟同於人顧不余鄙志亦同也存軒散館<lb/>
<pb n="KR4f0043_WYG_011-16a"/>
後授檢討南歸有終焉之志余亦家居十年雍正元年䝉<lb/>
恩特召侍<lb/>
禁近又十年扵兹矣存軒雖不出顧當事欽其行<lb/>
慕其學延主豫章書院修省志倡學大江以西為不<lb/>
朽盛事君子之生扵世也或出或處或逺或近迹不<lb/>
必同要本此不愧吾心者以不虚其生有益扵世焉<lb/>
斯己矣一日謂其子弟門人曰吾將山隐矣匡廬山有<lb/>
歸去來館茅廬数椽靖節先生之故址也存軒購得之<lb/>
<pb n="KR4f0043_WYG_011-16b"/>
悠然獨坐其樂只且歲壬子長子學樞以中翰進京出<lb/>
圖索余題其首余素慕匡廬名勝而未得至者異日得<lb/>
假南歸道江右過匡廬遊白鹿洞拜謁文公遺像讀楣<lb/>
間洞規之揭誦象山義利之章體文敬諸先生續規領<lb/>
要而觀在洞從學之士復有昔時之傑乎又將繞而西<lb/>
訪存軒於歸去來館以訂新知而商舊學荒落之餘未<lb/>
知其果同焉否耶<lb/>
　　喪葬解惑<lb/>
<pb n="KR4f0043_WYG_011-17a"/>
葬必擇地自古有之故程子有草木茂盛土色光潤之<lb/>
説閩地多山水不比北方一望平原故為風水之説者<lb/>
審擇夫氣之所流貫勢之所凝聚山則拱衞而不背水<lb/>
則環抱而不瀉無風隙水蟻之患此亦何嘗不是盖祖<lb/>
宗安則子孫亦與俱安理固然也乃有惑於其説不脩<lb/>
人事專恃吉地以為獲福之資遂有遲至三年而不葬<lb/>
者夫停柩不孝也世有不孝之人而能獲福者乎且天<lb/>
地人一理也地理無慿飭行於身行善於家天則報之<lb/>
<pb n="KR4f0043_WYG_011-17b"/>
以福幾見有檢身樂善孝恭敬睦而家不興者乎幾見<lb/>
有存心險刻門内乖隔而能獲福者乎舍昭昭之可慿<lb/>
索㝠㝠之莫據獨何心哉其至愚者則隂謀横據相爭<lb/>
相奪以為福在是矣不知其為禍基也大矣又有鄉俗<lb/>
寡識惑於房分之見者夫風水之説不可苟略而房分<lb/>
之説理所必無有何所見而謂左為長房中為二房右<lb/>
為三房不及生三子者何以稱焉生子至十以上者何<lb/>
所位置之按之八卦方位謂震為東方震乃長子則所<lb/>
<pb n="KR4f0043_WYG_011-18a"/>
葬之地未必盡南向也度之五行揆之五方細求其説<lb/>
卒無有合即考之郭璞葬經及素書疑龍經撼龍經諸<lb/>
書亦無所謂房分者此乃後來術家欲藉此使凡為子<lb/>
孫者不敢不尊信而延請之陰以誘其厚利陽以得其<lb/>
奉迎不知其遺害之深至使死者不得歸土而生者不<lb/>
得相和皆此説誤之也此亦如時日之説古所不廢吉<lb/>
日良辰經有明文但不可過為拘忌如襲斂入棺之時<lb/>
有造為的呼重喪等名目謂至親不避必有大凶俗竟<lb/>
<pb n="KR4f0043_WYG_011-18b"/>
有不察而信之者抑情壊性莫斯為甚他省鮮有此<lb/>
説即吾閩如詔安等縣但棺物具備即入棺無另尋日<lb/>
時之事最為合禮此亦術家藉以為獲利之資與風水<lb/>
房分之説所當亟斥者也讀書識理之士固無此患其<lb/>
有中心實不信而不能自拔於流俗者曰寧可信其有<lb/>
夫信無稽之説至於啟疑論而不葬狥拘忌之失至於<lb/>
將入棺而不臨斯何事也而可信乎惑之至矣<lb/>
　　徴修漳州府誌啟<hi>代魏太守作</hi>
<pb n="KR4f0043_WYG_011-19a"/>
溯自初唐辟疆閩漳始為屏翰之重地迨及紫陽過化<lb/>
濵海上嫓鄒魯之名邦戸口田疇每日增而日盛聲名<lb/>
文物或代廢而代興苟無文獻足徴何由繼志而述事<lb/>
不有簡編明備何以彰往而察來漳乘始於有宋淳熙<lb/>
成書遞至前明萬厯迄今百餘載典故無聞從前三十<lb/>
科人文闕略又况鯨波屡沸兵燹相仍氣節如周忠愍<lb/>
黄石齋數先生未曾作傳儒林如何黄如張小越諸君<lb/>
子有俟特書在明季己失搜羅洎我<lb/>
<pb n="KR4f0043_WYG_011-19b"/>
朝有待編葺修政齊教於是焉資省方觀民於是乎在<lb/>
夫國之有史專隸於職方而郡之有志責成乎司牧仰<lb/>
惟<lb/>
聖天子文教覃敷於四海功烈遠邁乎三王稽古右文<lb/>
頌<lb/>
御製於九州之學崇儒重道升文公於十哲之班極曠<lb/>
典以昭兹觀人文而成化允矣當陽遘運斯道大亨宜<lb/>
乎紹述前賢諸廢並舉某世荷<lb/>
<pb n="KR4f0043_WYG_011-20a"/>
恩眷慚報塞之未能叨守名邦惟顛覆而是懼念兹郡<lb/>
志缺軼不敢因循以蹈前愆嘗與父老僉謀莫不踴躍<lb/>
而襄盛舉梓邦紳士不乏韓歐之才寓公名賢賸有左<lb/>
馬之學並擷華藻勿靳宏裁家乘野史悉搜求以俟表<lb/>
章墓志碑銘亦咨詢而備採擇識大識小皆典章之所<lb/>
不遺宜雅宜風固邇言之所必察藏書安在巷議謂何<lb/>
為孝為忠孫支諒不忘夫祖德或貞或烈女流亦獲佐<lb/>
其家聲以及遯迹林中抑亦棲真霞外蓮祥芝秀之呈<lb/>
<pb n="KR4f0043_WYG_011-20b"/>
其休蝗災蟲儆之乖其候凡兹參錯皆藉蒐羅莫為究<lb/>
末而忘原若應劭之志人物可摹昉也莫為貴遠而賤<lb/>
近若王充之作論衡可式程也要以耳目新知質之舊<lb/>
聞庶幾按據明審可備法戒百年之因革損益頼此以<lb/>
傳一郡之人物儒林永垂不朽豈惟清漳之地靈人傑<lb/>
載其寵光屬在有司之補闕脩殘均有榮幸焉謹啟<lb/>
　　庚子秋帖示族中子弟<lb/>
數年來集族中衆子弟在家廟課業勤勵有加今秋闈<lb/>
<pb n="KR4f0043_WYG_011-21a"/>
在即纍纍佳篇吾何能不快然然文章特一端耳立心<lb/>
制行更為要著願諸子弟篤倫理之際嚴義利之辨現<lb/>
在居家處世何若將來居官理民何若醇此孝恭之念<lb/>
守其亷潔之操今日強毅立志終身守此不移盟之幽<lb/>
獨質之鬼神則更獲天人之祐助非徒科名可必也抑余<lb/>
又聞家祚之昌由於父兄所培積更願諸為父兄者各<lb/>
宏裕其量洗濯其心去其斤斤沾沾卑卑之念常存此<lb/>
藹然惻然惇然之心曰克臻斯日加勉焉尚或不遑速<lb/>
<pb n="KR4f0043_WYG_011-21b"/>
自淬焉則子弟藉為獲福之資父兄亦享安榮之樂矣<lb/>
不佞閲世閲人頗多凡所諄諄非迂闊之言皆肝膈之<lb/>
要也<lb/>
　　帖家塾<lb/>
凡子弟生徒午飯後各粘楮片於壁間嘉言善行皆可<lb/>
書或小學或日記故事或綱鑑性理末書某月某日某<lb/>
人書既有以觸發其性情閑邪心而起善念又有以長<lb/>
益其記誦日人一條每年則有三百條十人同學則有<lb/>
<pb n="KR4f0043_WYG_011-22a"/>
三千條不寫及重抄者有罰事不勞而月計歲計甚有<lb/>
益<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0043_WYG_011-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二希堂文集巻十一<lb/>
</p>
<p>
</p>
  </div>
</body>
</text>
</TEI>
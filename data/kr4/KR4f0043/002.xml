<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二希堂文集巻二</head> <lb/>
    <p>
<pb n="KR4f0043_WYG_002-1a"/>
欽定四庫全書<lb/>
　二希堂文集巻二<lb/>
　　　　　　　　　　　禮部侍郎蔡世逺撰<lb/>
　　安海詩序<lb/>
皇帝誕敷文德敉寧武功厯數綿長版圖式廓敷天之<lb/>
下覆幬涵煦罔不率俾其有阻疆自雄傲虐不共則赫<lb/>
然奮雷霆之師擣其區域畏威輸誠爭為臣僕臺灣故<lb/>
紅毛地鄭氏竊據三世<lb/>
<pb n="KR4f0043_WYG_002-1b"/>
皇靈逺播命姚公啟聖施公琅削平奏績置一府三縣<lb/>
四十年來休養生息衍沃富饒顧土著鮮少火耨草闢<lb/>
多閩粤無頼子弟地廣則易以叢奸民雜則易以召亂<lb/>
加以重洋浩淼官吏有傳舍之思兵役更番不盡馴性<lb/>
制撫控馭阻於鞭長康熙辛丑夏四月二十三日羣不<lb/>
逞之徒呌號嘯聚蹂我民人賊我總帥安平副將許君<lb/>
雲游擊游君崇功北路叅將羅君萬蒼各率偏裨血戰<lb/>
死之賊遂據有全臺服優衣冠相稱以名號文武逃遁<lb/>
<pb n="KR4f0043_WYG_002-2a"/>
澎島賊勢益張五月五日制府覺羅滿公聞變投袂而<lb/>
起别母夫人曰兒不剪滅此見無日矣晨夜疾馳軍於<lb/>
鷺島大治樓櫓調八郡之兵尅期進取提帥施公先已<lb/>
提師駐港滿公素知南澳鎮總兵官藍公忠勇檄以副<lb/>
之將校卒伍分路責成撫軍呂公調餉佐軍不科井里<lb/>
應時而具部署既定合大小戰艦六百餘艘兵萬六千<lb/>
餘人滿公釃酒臨江天氣霽朗義聲昭布將一其心士<lb/>
百其競覘知賊將内訌頒發文告設幟懸賞賊棄逆效<lb/>
<pb n="KR4f0043_WYG_002-2b"/>
順自相攻擊六月十三日癸卯自澎湖齊發丙午施公<lb/>
遣其裨將林亮董方乗潮入鹿耳門諸軍銜尾繼進兵<lb/>
已過險人懐必死之心乘勝克安平鎮轉戰七鯤身賊<lb/>
衆尚數十萬藍公率精鋭由西港登岸繞出賊背紅礟<lb/>
鍧裂賊遂大奔薄至官寮悉衆相拒復大敗之走塗角<lb/>
埕又連敗之癸丑長驅直入府治悉定先是滿公未至<lb/>
厦門時邊郡洶洶城市山村惶惑轉徙米價沸騰訛言<lb/>
流布既至汎舟之米四集平糶輯奸市不改肆人不知<lb/>
<pb n="KR4f0043_WYG_002-3a"/>
兵羣策畢張紀律大肅衆於是知賊不足平也向使<lb/>
滿公不蚤鎮厦門則内地山莽四伏鷺門盡逃澎湖將<lb/>
潰施公雖激厲三軍而兵少餉涼其能浹旬奏績乎即<lb/>
滿公駐厦門不檄藍公同征亦未能成功若是速也三<lb/>
旬治兵七日奏績宣<lb/>
天子詔縛其渠魁撫其脅從不殺而威不令而行此皆由<lb/>
皇上知人善任<lb/>
皇天眷佑篤生良傑同徳一心式遏亂畧豈偶也哉吾<lb/>
<pb n="KR4f0043_WYG_002-3b"/>
漳處最濵海回思鄭氏之亂海孽山妖同時並作酷餉<lb/>
焚巢言有餘痛今兹之喜不啻口出作為詩歌用誌永<lb/>
久名曰安海者謂是役非徒平臺邊海郡縣皆安之也<lb/>
既安於臺警方熾之秋必能安之於臺地克定之後溯<lb/>
厥亂源選用㢘能布昭徳教芟其莠民漸次更始我閩<lb/>
人實世世食徳孕育蕃息歌詠於靡窮也世逺忝在史<lb/>
氏有採風之責因與陳君元麟張君福昶郭君元龍彚<lb/>
摭篇什以付之梓焉<lb/>
<pb n="KR4f0043_WYG_002-4a"/>
　　桐城張公焚餘草序<lb/>
世逺官翰林時侍安溪李文貞公嘗為余言先進張文<lb/>
端公之為人舉其大節傳其逸事以為美談因曰文端<lb/>
公卜相一年遂初致政君臣之際恩禮始終圭璋之品<lb/>
有瑜無瑕今仲子洗馬君懿哉淵乎光逺有耀者也世<lb/>
逺心識之不敢忘洗馬君即今宫保丞相天下所稱為<lb/>
桐城公者也<lb/>
皇上龍飛公由卿貳晉尚書遂陟政府且<lb/>
<pb n="KR4f0043_WYG_002-4b"/>
命授經<lb/>
皇子世逺以菲才䝉<lb/>
思起用亦濫厠講席之末公不余鄙辱誨愛之晨夕<lb/>
禁廷殆將五載私喜拳曲之木上邀不次之<lb/>
恩得受繩削于廟廊之上又喜得追隨諸巨公後若條<lb/>
風細雨之吹潤萬物也公一日出其詩一册命世<lb/>
逺序之公自翰林供奉二十餘年稟學于家服勞<lb/>
于國所為詩根心諧律藻耀舂容大㫖不外于忠孝而<lb/>
<pb n="KR4f0043_WYG_002-5a"/>
出之以慎厚平中若天門日觀之峯而托基厚阜也<lb/>
若汪洋㵆涆納溝瀆包蛟鼉而育魚蠏也若壺中之<lb/>
氷太璞之石也我聞在昔有以人重其詩者有以詩<lb/>
重其人者有詩與人並重者以人重其詩者程明道邵<lb/>
堯夫也以詩重其人者孟襄陽韋蘇州也詩與人並<lb/>
重者蘇廷碩張曲江也亦猶父子之間有以父重其子<lb/>
者韓魏公之於忠彦也有以子重其父者李德裕之於<lb/>
吉甫呂公著之于夷簡也有父與子並重者范文正忠<lb/>
<pb n="KR4f0043_WYG_002-5b"/>
宣也<lb/>
國朝百年來父子繼相自公而外指不多屈所謂詩與<lb/>
人並重父與子並重者後之人其必有以位置之矣公<lb/>
自名其詩曰焚餘草葢嘗燬于火于記憶中得之斷自<lb/>
康熙六十一年以前後集尚未編定公遭逢<lb/>
堯舜蚤作夜思臯陶明良之歌召伯巻阿之音吉甫清<lb/>
風之頌揚扢燮和與日俱新世逺又将執筆掛名以自<lb/>
耀焉<lb/>
<pb n="KR4f0043_WYG_002-6a"/>
　　家忠烈公遺詩序<lb/>
吾蔡在閩多理學節義之士明季流㓂之亂捐軀殉節<lb/>
者四川威茂道忠愍公諱肱明長沙司李忠烈公諱道<lb/>
憲其最烈且著者也雍正十年表弟陳君矩亭令長沙<lb/>
即忠烈公之死所也彚刻公遺詩合前後輓詩都為一<lb/>
集世逺讀之不禁憮然三歎也當獻賊之破武昌下襄<lb/>
陽而窺長沙也撫藩監司以奉吉藩為名相繼遁衡州<lb/>
時太守入覲公攝行守事練兵措餉為死守計賊知公<lb/>
<pb n="KR4f0043_WYG_002-6b"/>
愛百姓曰不降吾且屠長沙公泣曰寧殺我無殺百姓<lb/>
即手刃乗城者數十人賊駭而退總兵官尹先民隂送<lb/>
欵於賊與戰詐潰長驅逼城公急出百姓十餘萬户以<lb/>
孤城自誓城破被執脅公降公怒罵不屈使先民説公<lb/>
公罵曰恨不斬汝萬段手批先民先民羞走賊擲刃揕<lb/>
公胸血濺賊首仆地賊膽落以刃加頸公揚眉舉足自<lb/>
若賊斷公足裂其眉截其兩手罵益烈鈎舌毁齒抉眼<lb/>
劓鼻寸磔以死先是公被執時有役九人從公不去賊<lb/>
<pb n="KR4f0043_WYG_002-7a"/>
先殺其五人以懼公公不為動公既死次及淩國俊國<lb/>
俊者九人之一也國俊曰俟我𦵏吾主後受戮賊許之<lb/>
國俊枕尸呼天大哭解衣裹肉骨𦵏之城南醴陵坡還<lb/>
詣賊賊義而釋之國俊曰是我藉義名以偷生也遂自<lb/>
經死事聞贈公太僕諡忠烈廟祀勿替兵使者堵公引<lb/>
錫為具衣冠改葬籍諸紳士從逆者產為公祠田吾鄉<lb/>
倪君康年令善化倡新公祠復祠田之被侵没者撫軍<lb/>
丁公學孔趙公申喬相繼表墓釐祠事以國俊從祀公<lb/>
<pb n="KR4f0043_WYG_002-7b"/>
以名進士起家死時年方二十有九所為詩清幽峻肅<lb/>
凛凛皜皜如其人嗚呼自古國家多難擾攘急迫之時<lb/>
豈無賣國求降偷以全軀身躋顯秩者顧其後世子孫<lb/>
以為榮乎否乎即其鄉之人以為榮乎否乎引而近之<lb/>
乎推而逺之乎公死已近百年而凡官斯土居斯地者<lb/>
莫不憑弔嘘唏感仰而不能自禁况於譜系之末梓桑<lb/>
之舊乎忠愍公之死緣松藩鎮帥朱化龍内叛脅降兄<lb/>
弟妻子家衆死者三十二人公之死因尹先民欵賊忠<lb/>
<pb n="KR4f0043_WYG_002-8a"/>
義所激感及從役豈不長垂天壤乎淩國俊一徒隸耳<lb/>
一旦舍生取義遂使官紳兆姓瞻拜敬慕歴千百年而<lb/>
不衰然則偷生者貴乎義死者貴乎讀斯詩者可以慨<lb/>
然奮矣<lb/>
　　李思亭同居詩序<lb/>
余同年友李君思亭兄弟八人奉母以居合爨而食恂<lb/>
恂然雍雍然門以内無間言也康熙丙申冬思亭自為<lb/>
百韻詩紀其事孝愛友恭溢於言外吾漳紳士各為歌<lb/>
<pb n="KR4f0043_WYG_002-8b"/>
詩以美之思亭曰吾非以自多也吾懼其合而離離而<lb/>
不克復合故述先訓以勉吾子弟令吾子弟各勉其室<lb/>
人以和娣姒幸得相親相忍以永無斁也余曰賢哉思<lb/>
亭思深哉周子曰家難而天下易家親而天下疎也凡<lb/>
事疎者非難親者為難又推而論之多者非難少者為<lb/>
難顯者非難微者為難是故國難於天下家難於國家<lb/>
之中猶有父子兄弟長幼尊卑之等也身止一耳身為<lb/>
難身之中猶有耳目手足百骸之司也心無形耳心為<lb/>
<pb n="KR4f0043_WYG_002-9a"/>
難心之發為意而意之誠又最難茍能誠意則正心脩<lb/>
身齊家治國平天下一以貫之是故君子之致力也以<lb/>
誠意為先其立範也以齊家為要賢哉思亭兄弟八人<lb/>
猶一氣也娣姒則聚八姓為一家合子姓童僕又百人<lb/>
而無異詞焉豈非誠之所積哉聞思亭之治家也總其<lb/>
大綱出入㑹計皆仲君主之餘各安其業以讀其書仲<lb/>
君賢而無私故至今安之夫家人之睽始於婦人克勤<lb/>
克儉非婦人所難病在於自私自私而因以化其夫若<lb/>
<pb n="KR4f0043_WYG_002-9b"/>
子而家道壞矣由斯以言非獨思亭之賢亦仲君與諸<lb/>
兄弟娣姒之厚於天性互相勉以至於此也思亭將宦<lb/>
京師推此心以理民育物立愛立敬始於家邦曷有涯<lb/>
哉余兄弟三人亦奉母以居食指不及思亭三之一惴<lb/>
惴然懼吾誠愛之心不足以聯之也讀思亭之詩不禁<lb/>
慨且慕也於是乎言<lb/>
　　黄元杜文集序<lb/>
人材之所以不及古而國家少可用之才者由為士者<lb/>
<pb n="KR4f0043_WYG_002-10a"/>
識趣卑近志量薄狹淺陋株守時文一册以為平生之<lb/>
事業在是遇督學使者按臨試高第則翹然自喜雜於<lb/>
儕偶則拂鬱不悦久而後忘之值省試之期則又取向<lb/>
所株守者而加溫習焉被放則又拂鬱不悦又久而忘<lb/>
之如是者循環以至於終身老死而後已即幸而得第<lb/>
亦不過與時俯仰隨事補塞無志氣以鼔之無師友以<lb/>
勵之無學識以充之遂至以得第為成材居官為事業<lb/>
自非志尚卓然不囿於折楊皇荂者烏足以語經國之<lb/>
<pb n="KR4f0043_WYG_002-10b"/>
大業不朽之盛事哉邵武黄君元杜少負不羈所讀經<lb/>
史子集一發之於文欲與古作者匹休康熙戊子歳儀<lb/>
封張清恪公撫閩開鼇峰書院延有志之士脩書講學<lb/>
其中元杜侍其尊君存菴先生來與是選尊君為閩中<lb/>
名孝廉拒耿逆不受偽職倡學家鄉以終老元杜本其<lb/>
淵源刻自砥礪余時亦侍先君子得厠講席之末讀元<lb/>
杜之文略見一斑矣歳辛夘元杜舉於鄉文益工學益<lb/>
懋顧漳浦樵川相去千餘里而遥不能繼見講論如鼇<lb/>
<pb n="KR4f0043_WYG_002-11a"/>
峰時也雍正十年元杜謁選來京以其全集示余其優<lb/>
柔夷愉俯仰揖讓之態絶類歐公其論古諸作雖不及<lb/>
坡公志林之雄健湧出然疎暢洞逹亦坡公之流亞也<lb/>
惜其屈處於閩山海嶠不得操大手筆以撰述當世之<lb/>
人物以鳴國家之盛然其精氣光怪自閃爍出没瓌異<lb/>
而不可掩也兹元杜將令鳯陽行矣勉之歐蘇二公以<lb/>
文章名世顧歐公之令夷陵守滁州蘇公之守杭徐等<lb/>
郡皆政事殊絶志節偉然出為循吏入為名卿元杜勉<lb/>
<pb n="KR4f0043_WYG_002-11b"/>
之清恪公之提命依然在耳也尊君之藴蓄數十年未<lb/>
試者皆於元杜乎發之不在馳驟聲名而在循分盡職<lb/>
本經術文章以治一邑之人擔荷一世之事業所就寧<lb/>
有涯哉余是以序其文而傳之并以贈行焉<lb/>
　　陳峻侯詩序<lb/>
松溪陳峻侯來鼇峰書院從學於余能矯然自拔於俗<lb/>
凡余所與諸友相砥礪者多迂而鮮當峻侯獨深信而<lb/>
篤好之峻侯為建寧知名士試於學使者屢冠其曹善<lb/>
<pb n="KR4f0043_WYG_002-12a"/>
古文尤嗜詩歌嘗自名其集曰激鳴草積數千首矣鼇<lb/>
峰所作又成一集亦以激鳴名峻侯家赤貧廓落不羈<lb/>
所遇多坎坷余不知其所謂激鳴者豈激於其遇而云<lb/>
然耶抑見夫俗學卑靡已甚士子浸淫日久不屑屑然<lb/>
與世儕伍故激而鳴耶建寧故理學之區流風餘韻猶<lb/>
在人間充峻侯之所學立志日以向上檢身如不及吾<lb/>
烏能知峻侯之所造哉峻侯在書院與同安許保生志<lb/>
相同道相合其唱和亦最多保生之詩以雅贍勝峻侯<lb/>
<pb n="KR4f0043_WYG_002-12b"/>
之詩以清逸勝要考其格調以審其性情二子者其徒<lb/>
以詩見乎其不徒以詩見乎是在二子之自勉與世之<lb/>
知二子者<lb/>
　　晉陽靈雨詩序<lb/>
康熙六十年歳辛丑山右大饑平陽汾州尤甚左都御<lb/>
史今相國高安朱公銜<lb/>
命徃賑頼以全活者無算雍正元年朱公與余同事<lb/>
禁廷為我言設賑事宜且曰陽曲令沈君治行為山右<lb/>
<pb n="KR4f0043_WYG_002-13a"/>
第一余曰吾姻也時心已識之後山右人又為我言沈<lb/>
君治陽曲陽曲省㑹地能恤民造士上憲胥役若旗兵<lb/>
有舞法者執治不貸無敢譁他郡縣獄有難讞者皆曰<lb/>
當畀沈君云尤樂言其祈雨一節三祈三應官民驚歎<lb/>
以為神君嘗三任山右初令陽曲次牧沁州後守汾州<lb/>
兩膺<lb/>
天子特簡皆有惠政越庚戌歳沈君以需次入京擕靈<lb/>
雨詩一册示余余因得詳爾日民情蓋自庚子秋至辛<lb/>
<pb n="KR4f0043_WYG_002-13b"/>
丑夏歴三時不雨求輒不應君率紳士歩行百二十里<lb/>
至五臺山神祠禱焉是夜即雨連三日夜大雨陽曲之<lb/>
四隅莫不沾足君歸中丞率大小屬郊迎萬民擁道歡<lb/>
呼忭慶余於是歎天人之感甚神而誠信之無不可格<lb/>
也平日誠以治民而民信之則凡有事於民莫不應矣<lb/>
誠以事天而天信之則凡有禱於天莫不應矣何謂信<lb/>
於天以信於民者卜之何謂信於民以誠以治民者卜<lb/>
之誠之道貴豫而忠於民即所以信於神沈君平日行<lb/>
<pb n="KR4f0043_WYG_002-14a"/>
善於民為民植福民心服且信焉故天亦信之三祈而<lb/>
三應其偶然歟非歟詩以道性情且紀實也不必工要<lb/>
亦本於誠而已<lb/>
　　陳少林遊臺詩序<lb/>
吾友陳少林年未及壯隨其族兄總戎公從戎閩粤間<lb/>
既又渉江湖歴呉楚寄寓黔中黔中舉茂才第一旋遊<lb/>
國學歸漳浦漳浦舊鄉也時年三十餘矣從令君陳莘<lb/>
學先生為講經之㑹又應中丞張清恪公之招講學修<lb/>
<pb n="KR4f0043_WYG_002-14b"/>
書於鼇峰書院少林通書史嫺經濟至是又澤以宋儒<lb/>
之書七試於鄉不遇康熙辛丑五月臺灣告警鎮帥殱<lb/>
焉副將以下或死或竄文臣逃歸澎湖制府滿公躬駐<lb/>
厦門訪求熟悉臺灣事宜嫺猷略者以幣聘少林於廬<lb/>
少林慷慨赴幕曰賊草竊無逺畧相吞并不難平也滿<lb/>
公曰子能為我渉波濤冒矢石親從事於行間乎少林<lb/>
遂行當是時滿公居中調度提帥施公總戎藍公分將<lb/>
一萬六千人少林以制府軍師周旋二將間六月師克<lb/>
<pb n="KR4f0043_WYG_002-15a"/>
鹿耳門遂復安平鎮大戰七鯤身連破數十萬衆長驅<lb/>
定府治少林與施藍二公商善後之䇿而後告歸滿公<lb/>
官其一子把總曰吾固知子淡於宦情也衆咸為少林<lb/>
稱屈少林曰吾何功哉控制調遣滿公功也遣將先入<lb/>
鹿耳門施公績也大戰七鯤身遂定府治藍公力也且<lb/>
吾以一書生提一筆管掉三寸舌徃來行間親覩<lb/>
天子威靈將士用命七日而殱巨宼上紓<lb/>
朝廷南顧之憂下定鄉井揚波之警吾榮多矣吾何功<lb/>
<pb n="KR4f0043_WYG_002-15b"/>
哉先是少林曽修臺灣縣誌凡所憂虞規度先事而中<lb/>
故滿公知而聘之歳甲辰少林重遊臺灣感舊興懐作<lb/>
憶昔長篇一首七律八首錄寄京師示余余時與總憲<lb/>
錢塘沈公同讀而贊之曰憶昔即杜子美之北征也七<lb/>
律即子美諸將之什也雖所遇不同然其忠愛愷惻之<lb/>
心未雨綢繆深情雅調孰謂古今人不相及哉余是以<lb/>
序而傳之并其前後遊臺諸作著於篇<lb/>
　　王直夫詩序<lb/>
<pb n="KR4f0043_WYG_002-16a"/>
余與直夫為總角交當是時直夫善詩余學為古文浦<lb/>
中人貴耳賤目多輕直夫詩者余為之序以張之輕吾<lb/>
文者直夫以詩彈之直夫詩旋見賞於令君陳心齋督<lb/>
學沈心齋兩先生名大沸余文亦不為當世巨公所棄<lb/>
直夫以實著余亦竊盗虛聲也直夫所為詩從近體入<lb/>
沉鬱雅健近所作古風樂府氣味淵蔚意理蓄足其不<lb/>
懈而力於古者耶余嘗謂詩與文難兼詩中古與律又<lb/>
難兼古稱詩文並擅者唐昌黎韓公宋東坡蘇公耳顧<lb/>
<pb n="KR4f0043_WYG_002-16b"/>
二公文勝於詩古勝於律吾黨陳少林藍玊霖陳石民<lb/>
陳非楚以文名者也作詩亦好古不喜律莊元仲李鱗<lb/>
蒼袁子楚及直夫以詩名者也作文用短節而不事雄<lb/>
暢就文而言傳記與序論難兼少林優於傳記玊霖長<lb/>
於序論就詩而言子楚長於古元仲工於律陳李諸君<lb/>
亦各有長今直夫善古律而兼之然則直夫所願讓於<lb/>
古人者其韓蘇二公歟抑余聞詩以人傳以品高善詩<lb/>
者推陶杜氏朱子晩年好讀二公詩不用於光寧慕靖<lb/>
<pb n="KR4f0043_WYG_002-17a"/>
節之田居也憤和議之誤國嘉少陵之忠君也亦二公<lb/>
之素所樹立然也今春余主教鼇峰直夫贈以詩曰願<lb/>
言斷菜根萬事恣揮霍直夫之朂余者至矣近又以詩<lb/>
來曰離索足咨嗟厥守求其是直夫之自朂者至矣<lb/>
　　鹿洲初集序<lb/>
吾友藍鹿洲與余少同學同受知於令君莘學陳公督<lb/>
學心齋沈公撫軍儀封張公九試於鄉不遇選於庠貢<lb/>
成均朝之名公卿大夫莫不高其才重其學<lb/>
<pb n="KR4f0043_WYG_002-17b"/>
天子召見授廣東潮州普寧縣且曰以彼其才任府道<lb/>
綽乎有餘未三載以不善事監司削籍潮之官紳士庶<lb/>
各斂金為輸其所坐官逋千七百兩有竒太守延修府<lb/>
志制府禮為上賓事多咨訪而行代刻其古文若干巻<lb/>
鹿洲郵書屬余序之余惟今之為古文者患在氣不充<lb/>
又在學不適於有用氣不充則雖掇拾粧飾貌為古質<lb/>
而薄弱短促氣不能貫三五行古人所謂言之短長與<lb/>
聲之高下皆宜者安在也學不適於有用則雖激昻慷<lb/>
<pb n="KR4f0043_WYG_002-18a"/>
慨抑揚反復而中無所有不能發而有言即言之亦不<lb/>
能疎暢而洞逹所謂坐而言起而行者安在也鹿洲負<lb/>
不羈之才敦内行通經史曉達治體平生語經濟必曰<lb/>
諸葛武侯言文章必曰韓吏部以振古人豪自命尚論<lb/>
古今敷陳事理洪纎高下振耀而傑出奔溢閎肆若夾<lb/>
山雨後之江溪巨石之裂懸崖絶谷使見者震駭驚愕<lb/>
退伏而不敢迫視而按其言則又切近合機宜不如是<lb/>
不可以行如是行之則必有效鹿洲其可謂善養其氣<lb/>
<pb n="KR4f0043_WYG_002-18b"/>
卓然為有用之學者矣方鹿洲<lb/>
召見時例赴吏部試同列皆踧踖循故事鹿洲獨奮筆<lb/>
上五千言奏陳五事<lb/>
天子下其議多施行非抱負不偶者能如是乎及作令<lb/>
觸怒監司人或勸其承意屈節可以免禍鹿洲曰吾嘗<lb/>
歴澎臺渉大海出入風濤雷浪冒矢石入窮山宻箐雜<lb/>
諸劗髪鑿齒刳耳文身之衆觸毒霧受惡瘴氣而不懼<lb/>
况吾䝉恩作<lb/>
<pb n="KR4f0043_WYG_002-19a"/>
天子令其肯毁方詭道以媚監司哉卒以此獲罪三歲<lb/>
而後得脱粤之人自上達下莫不飲食愛助延請禮重<lb/>
爭迎致之恐後此非有浩氣者能如是乎以是氣而發<lb/>
之文其聲不更大以宏乎且使居官之日稍有歉心粃<lb/>
政事後且無顔以對彼都人士况能使之飲食愛助延<lb/>
請禮重爭迎致之恐後且為刻其文以傳世乎雖然義<lb/>
理之氣氣也血氣之氣亦氣也有用之用用也觀其所<lb/>
養亦用也鹿洲得無有未純於義理之氣恃其用而果<lb/>
<pb n="KR4f0043_WYG_002-19b"/>
於一用乎鹿洲今年且過五十磨礱浸潤學益粹養益<lb/>
深蓄其氣以裕其用以發之於文吾知文且進而駕於<lb/>
古而又豈徒以文見哉<lb/>
　　雪巖詩序<lb/>
吾漳林子牛美鬚髯善談論博雅能詩尤長於樂府由<lb/>
柳河東而上摹漢魏者也漳故有名進士曰鄭白麓戴<lb/>
麥村白麓閎博有史才負不可一世之槩麥村以風度<lb/>
勝晩年詩尤工擅當是時二人齊名於漳顧凡有論著<lb/>
<pb n="KR4f0043_WYG_002-20a"/>
或商㩁事宜皆曰必吾子牛也康熙癸巳歲余修郡志<lb/>
於漳城鄭戴已亡傷故友之淪落諸如修古舉廢及興<lb/>
名賢祠宇子牛毎助成之或急就之章余窘迫無以應<lb/>
者子牛從旁私以其稿授余余於是歎鄭戴二君之亟<lb/>
稱子牛狎愛之不虛也邇來廓落不遇家益貧目疾又<lb/>
劇昔唐張文昌善詩而盲於目得昌黎鼓而張之身名<lb/>
俱顯而目亦痊今子牛之才之遇大類張文昌惜乎余<lb/>
之不能為昌黎也子牛之詩咏古撫時悲壯清峭令讀<lb/>
<pb n="KR4f0043_WYG_002-20b"/>
者悄然以思近以新詩惠余及和余都門所作名公卿<lb/>
見者莫不嘉許歎詫問曰林夢斗何人則對曰吾漳林<lb/>
子牛也<lb/>
　　八閩試牘序<hi>代督學沈公作</hi>
方今<lb/>
天子神聖海内向風人文蔚起天下懷竒抱異俊乂閎<lb/>
博之士莫不自奮於清時蓋數十餘年於此矣康熙壬<lb/>
午冬例遣學臣視學四方<lb/>
<pb n="KR4f0043_WYG_002-21a"/>
天子曰凡所為培植人材體朕意以興多士者莫亟於<lb/>
此召翰詹詞臣赴内廷再試<lb/>
命下之日<lb/>
賜御書諄諭倍至余以不才謬膺閩中任竊念閩為理<lb/>
學之區才士之藪年來風氣日上使者將何以仰報<lb/>
聖天子責成之至意也説者謂校士之道在公與明以<lb/>
余觀之公非難而明實難夫公所以難者身家與功名<lb/>
累之而已余本寒素通籍三十年不别治生以長尺寸<lb/>
<pb n="KR4f0043_WYG_002-21b"/>
先民之言聞之素矣又見家藏金穴朝有石交覆轍相<lb/>
仍曽不旋踵維名與利直浮漚視之耳然遂謂余操鑑<lb/>
之不差則又不敢歲科兩試俱刻期一年報竣下車伊<lb/>
始静候郡縣送試動需時日通省試畢彚册送部檢㸃<lb/>
磨對前後約計三月有竒八郡一州山峻水駛舟車再<lb/>
歴亦越三月有竒其中監臨校射以及簿書案牘紛披<lb/>
交迫鮮有寧時閩省生童統計幾二十萬巻明經太學<lb/>
又若干焚膏繼晷繙閲再三雖應世叔五行俱下猶懼<lb/>
<pb n="KR4f0043_WYG_002-22a"/>
弗給也且夫才多者苦於額少聚纎離緑耳而整轡中<lb/>
原僅於控勒馳驟之間微分先後權衡稍失則騏驥長<lb/>
鳴矣才少者又苦於充數之難求結綠於碔砆求照乘<lb/>
連城於礝磩安知不有一二瓦礫者乘間而投乎自惟<lb/>
入閩以來精神勞瘁時月亦所不知余家在浙如在萬<lb/>
里之遥<lb/>
九重至尊如在咫尺之近豈身家功名兩念尚足纒繞<lb/>
其胸哉今所以刋布若干篇公之同人者以明余苦心<lb/>
<pb n="KR4f0043_WYG_002-22b"/>
所在不忍聽其荒烟埋没非敢云轉移風氣以品題文<lb/>
章自任也雖然文所以載道也制義者代聖賢以立言<lb/>
非知道者其言之不能深切著明是故經傳所以培其<lb/>
根也諸子史集所以長其識見而閎其議論也余不揣<lb/>
固陋欲於風雨争飛魚龍百變之中擇其語有根柢辭<lb/>
尚體要者以為之坊堂堂正正意在斯乎但明之一字<lb/>
自昔難之狐裘反衣古今同歎余雖頟頟不負此心終<lb/>
不敢謂是編有當於海内諸君子也尚其諒我而教我<lb/>
<pb n="KR4f0043_WYG_002-23a"/>
哉<lb/>
　　九閩課藝序<hi>代撫軍張公作</hi>
國家以制義取士非徒使人敝精勞神獵取詞華組織<lb/>
文字以為工也蓋以從古聖賢之言無過於四子之書<lb/>
讀者玩心力索於此則内自家庭之間以及於事君交<lb/>
友治國平天下之道畢具於此而又恐人之目為平淡<lb/>
無竒而不加意也於是乎標以題目定以科名不入彀<lb/>
者雖有高才無由自見此朝廷取士之深心使天下畫<lb/>
<pb n="KR4f0043_WYG_002-23b"/>
然而出於一者也近世之士循名者多務實者少師之<lb/>
所以教弟子之所以學皆曰此科舉之學而已因科舉<lb/>
之故始治經書視經書之言止供科舉負聖賢覺世之<lb/>
心辜朝廷取士之意嗚呼其可歎也已陳北溪曰聖賢<lb/>
學問未嘗有妨於科舉之文理義明則文字議論益有<lb/>
精神光彩躬行心得者有素則形之商訂時事敷陳治<lb/>
體莫非閎中肆外之餘非虚語也洪惟我<lb/>
皇上好古重學加意作人<lb/>
<pb n="KR4f0043_WYG_002-24a"/>
御製訓飭士子文使士先徳行而後文章欲使讀四子<lb/>
之書為四子之文者黜華崇實躬行實踐以自奮於聖<lb/>
賢之歸也乃積習成風未能盡去士子窮年矻矻含毫<lb/>
藴思與已之身心漠不相渉豈非有心世道者之所深<lb/>
憂哉余奉<lb/>
命撫閩竊不自揆仰體<lb/>
皇上先行後文之意刻學規養正諸編及周程張朱許<lb/>
薛胡羅之書先後刋布又念制義一途所以闡發聖賢<lb/>
<pb n="KR4f0043_WYG_002-24b"/>
之奥義而拜獻之先資也下車以來觀風月課披閲既<lb/>
多擇其尤者得二百餘篇屬長洲汪武曹太史再加評<lb/>
定梓而行之夫閩理學名區賢才輩出素稱海濵鄒魯<lb/>
其人大抵閎博俊乂崇氣誼尚名節不屑為脂韋苟合<lb/>
之態故其為文多瑰竒瓌瑋不肯蹈常習故又其發言<lb/>
出論多有合於儒先之旨不至於窈㝠昏黙茫然莫得<lb/>
其旨歸因刋定是篇舉生平所誦習者間附評語於篇<lb/>
末非敢云有所發明也鼔士風所以培元氣重經書所<lb/>
<pb n="KR4f0043_WYG_002-25a"/>
以崇聖學且令天下知宋元明諸儒之書與四書相表<lb/>
裏始焉潛心體玩以為文章既又因文章以自律其身<lb/>
心端其行誼則於<lb/>
朝廷設科之意庶乎無負而聖賢垂世立教之深心亦<lb/>
於是而見矣<lb/>
　　雷用見時文序<lb/>
汀州多敦樸則古之士而長汀寧化為之最蓋有李元<lb/>
仲黎媿曽二先生之遺烈焉元仲親受業於黄漳浦抗<lb/>
<pb n="KR4f0043_WYG_002-25b"/>
節不仕論著褎然成一家媿曽則師友元仲私淑漳浦<lb/>
為監司有治行古文亦閎博有法蓋流風之所漸逺矣<lb/>
寧化雷生定國字用見幼失怙事母以孝聞兄弟相劘<lb/>
切年少博覧强記意氣自豪晩乃益究宋儒之書丁酉<lb/>
歲其族弟貫一來鼇峰書院從學於余用見以書來曰<lb/>
近見先生學約益見返躬切已之功矣夫同堂執經靣<lb/>
是心違者有之用見乃能聞風相慕余則愧歉用見要<lb/>
不可不謂强有志之士也庚子夏貫一自汀過余擕用<lb/>
<pb n="KR4f0043_WYG_002-26a"/>
見時文一册求評定貫一歸而用見死矣古來鋭志進<lb/>
學之士為壽命所阻未及觀其成究其用淹然以没者<lb/>
代皆有之用見好古古文余未及觀時文根柢盤深以<lb/>
先正為凖的説理尤有心得之言門弟子數十人多有<lb/>
文名將梓其文而丐序於余余嘗慕用見而未得見者<lb/>
也又悲夫評用見之文而用見竟未及見以死執筆之<lb/>
下不禁泫然焉<lb/>
　　吕澗樵時文序<lb/>
<pb n="KR4f0043_WYG_002-26b"/>
澗樵與余為已丑同年友長子舉於鄉又與余同在乙<lb/>
酉之歲故余呼澗樵為年丈澗樵中州名宿卑牧善下<lb/>
不余挾也嘗考漢唐以來家世之茂推有宋吕氏為最<lb/>
文穆公文靖公以碩輔著正獻公滎陽公師友二程徳<lb/>
業又加懋焉南渡以後東萊先生學宗關洛蔚為大儒<lb/>
越明代則有明徳先生重光而趾美澗樵則明徳先生<lb/>
之裔孫也余嘗謂中州多沕穆之氣而澗樵得之獨厚<lb/>
呂氏世代多賢而澗樵承之無忝既以詩名天下矣所<lb/>
<pb n="KR4f0043_WYG_002-27a"/>
為時文渾簡高潔其根極於理要者耶夫時文之不振<lb/>
也久矣氣多浮革辭寡體要塗澤其外不由心得勦襲<lb/>
其詞不根素學無心得則察理不明無素學則致用不<lb/>
裕時文之得失即士品之所由純疵士品之純疵即<lb/>
國家得人不得人之所以分記曰事君者先資其言拜<lb/>
獻其身以成其信時文乃拜獻之先資况代聖賢以立<lb/>
言士子反躬能無自恧乎澗樵有慨乎此而反之抑亦<lb/>
可觀其志尚矣澗樵父子同朝皆有聞望嘗同余兩分<lb/>
<pb n="KR4f0043_WYG_002-27b"/>
京闈賞晰獨深故澗樵屬余序而傳之<lb/>
　　李訒菴時文序<lb/>
宋時名儒傑士多以兄弟著者程氏以伯淳正叔著張<lb/>
氏以子厚天祺著蘇氏以子瞻子由著吕氏以進伯與<lb/>
叔著皆由其家學之茂兄弟自相師友故其學術文章<lb/>
巋然為振古命世之傑吾師安溪文貞公有介弟二人<lb/>
仲曰訒菴先生季曰耜卿先生耜卿能通十三經範身<lb/>
以禮訒菴先生博渉羣書以六經宋儒為歸宿涵養充<lb/>
<pb n="KR4f0043_WYG_002-28a"/>
粹坦坦施施義所不可輒形於色少登賢書令楚之嘉<lb/>
魚廉能多惠政康熙庚寅報最入都補户部主事世逺<lb/>
時為翰林朝夕侍文貞公之側兼得承先生之教涵育<lb/>
和煦如春風之扇萬物也先生之致政歸也世逺嘗為<lb/>
序以送之其亡也又嘗至湖山為文以哭之兹序先生<lb/>
之文敢自外乎時文之學前輩謂之經義經義者謂其<lb/>
躬行心得善㑹聖賢之意以立言根柢深茂詞理雅正<lb/>
心細學醇者得之嘗讀文貞公之文精確高古為制義<lb/>
<pb n="KR4f0043_WYG_002-28b"/>
以來第一先生之文規範與同其探微豁冥游衍縱送<lb/>
有剛健婀娜之態昔伊川自謂某之學與明道同異其<lb/>
異處所以為同也今先生之文與榕村藏稿同異其異<lb/>
處亦正所以為同也同異之際微矣世逺方編校文貞<lb/>
公全集以傳世又嘗讀耜卿之古文歎其皆經傳精液<lb/>
若嗣刻先生古文余當復序而行之不辭也<lb/>
　　錢弱梁時文序<lb/>
觀其文可以知其人焉觀其文尤可以知其政焉其文<lb/>
<pb n="KR4f0043_WYG_002-29a"/>
之和雅冲䆳者其人必易直而子諒其文之雄舉傑出<lb/>
者其人必有特操其文之切理諧事者其人必空明而<lb/>
洞逹其人如此其政亦因之余同年友錢君弱梁江以<lb/>
南之宿老也沉浸乎經史講明乎經濟者有年其為文<lb/>
簡古高濶長短應律余讀其文蚤識其為人康熙丁酉<lb/>
歲以廣文卓異令吾閩之莆田余道過莆莆之人為言<lb/>
錢君之治廉而不劌核而不苛民生其共吏不敢犯莆<lb/>
為劇邑而君治之綽有廉能聲余於是知文章之道果<lb/>
<pb n="KR4f0043_WYG_002-29b"/>
與政通也因為序其文而傳之且以告夫世之能文章<lb/>
取科第者皆將有民社官司之守或貪汙其身或庸碌<lb/>
無所建明豈惟上負<lb/>
朝廷設官位事之意哉夫且對其文而滋愧矣<lb/>
　<lb/>
　<lb/>
　<lb/>
　二希堂文集卷二<lb/>
</p>
<p>
</p>
  </div>
</body>
</text>
</TEI>
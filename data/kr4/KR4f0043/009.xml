<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二希堂文集巻九</head> <lb/>
    <p>
<pb n="KR4f0043_WYG_009-1a"/>
欽定四庫全書<lb/>
　二希堂文集巻九<lb/>
　　　　　　　　　　　禮部侍郎蔡世遠撰<lb/>
　　刑部右侍郎涇陽王公神道碑<lb/>
雍正七年十二月甲申刑部右侍郎王公卒於位<lb/>
天子加恩賜恤葬祭<lb/>
諭禮部具典禮以聞越明年二月其孤穆將歸葬以狀<lb/>
請於余曰願有以銘其隧道之碑余與公為同年友知<lb/>
<pb n="KR4f0043_WYG_009-1b"/>
公生平講道服義立朝涖官愛國撫衆諸大節有古大<lb/>
臣風其何敢辭按公姓王氏諱承烈字遜功陜西涇陽<lb/>
人曾祖諱徴由進士授廣平府推官魏閹搆黄山獄抗<lb/>
爭之全活數百人擢山東按察使司僉事落職家居闖<lb/>
賊陷闗中檄召縉紳稱疾篤不赴甲申之變七日不食<lb/>
死祖諱永春邑諸生闖賊之變代僉事公繫賊所僉事<lb/>
公得脫父諱瑱邑諸生以任䘏重州郡祖考以公貴贈<lb/>
某官三代並崇祀鄉賢祠曾祖妣某氏封恭人祖妣某<lb/>
<pb n="KR4f0043_WYG_009-2a"/>
氏妣某氏皆贈恭人公天性髙邁幼嗜學莊誦如成人<lb/>
年十九補博士弟子員旋食餼㛠詩賦古文敦内行孝<lb/>
養無方家極貧授徒供甘旨嵗饑未嘗缺居鎭城與鄉<lb/>
人按保甲法稽察巡守編善俗歌謠令守城行夜者講<lb/>
誦鄉人化之肆力五經陳篋伏讀由心得發為文章乙<lb/>
酉以五經領解己丑成進士改翰林院庶吉士丁内外<lb/>
艱喪葬悉依家禮五年孺慕如一日服闋散館授翰林<lb/>
院檢討今<lb/>
<pb n="KR4f0043_WYG_009-2b"/>
上御極改河南道監察御史巡視東北城公性坦易而<lb/>
涖衆方嚴峻廉隅守法度有巨宦僕戚羇賈人米價索<lb/>
欠則假威怒罵賈人鳴於官僕匿其戚於巨宦第中公<lb/>
執而寘之法輦下肅然署掌山東道時有旗人命案兇<lb/>
首非其人九門提督定案將抵命㑹審諸公莫敢異同<lb/>
公抗言其寃往復辨爭得免凡公所為不畏强禦類如<lb/>
此旋補吏科掌印給事中二年八月<lb/>
召入養心殿講大學明明德辨儒釋之分甚詳<lb/>
<pb n="KR4f0043_WYG_009-3a"/>
上大喜賜性理精義古文淵鑒及珍玩數種即奉有督<lb/>
糧湖北之<lb/>
命湖北漕運頭舵水手皆本軍僱覓沿途苦之時有請<lb/>
即用本軍子弟者公以本軍子弟不習操舟且縱水手<lb/>
數萬人失業於江湖中為害滋大乃依保甲法編次恩<lb/>
威並用運丁斂戢江陵荆門蘄水等州縣向有以南兌<lb/>
漕之例水脚運費約千金舊歸糧道公准其兌而却其<lb/>
金黄州府屬被災公捐資設飯厰賑之舊例荆南盤查<lb/>
<pb n="KR4f0043_WYG_009-3b"/>
各倉陋規供應船隻毎項約費三千餘金公皆捐俸自<lb/>
備飭胥吏不得受一錢給發南折兵餉及修船行月等<lb/>
銀悉照部平而以其餘修造救生船興復江漢書院<lb/>
天子聞而嘉之擢江西布政使司布政使署舊設東西<lb/>
通吏作奸犯科公涖任即革除勒石各州縣凡遇造冊<lb/>
事件吏胥苛駁以索厚費公令粘簽冊首示以攢造之<lb/>
法需索之弊自絶南昌新建吉安九江等郡被水公捐<lb/>
三千餘金賑恤㑹城多圮捐千金倡修之又清釐白鹿<lb/>
<pb n="KR4f0043_WYG_009-4a"/>
洞學田俾諸生膏火之資不絶時布中丞性苛急待吏<lb/>
民如束溼薪公委曲調䕶勁正不苟大拂中丞意公曰<lb/>
吾一日為藩司一日行吾心所安肯阿上官以上負<lb/>
聖明下負百姓耶人咸為公危之<lb/>
上察其忠以都察院左副都御史召公進見即具劄直<lb/>
陳<lb/>
上召中丞置對中丞語塞遂落職授公工部右侍郎江<lb/>
右數十萬生靈咸頂祝曰<lb/>
<pb n="KR4f0043_WYG_009-4b"/>
天子聖明公有仁者之勇偉哉公自工部調刑部右侍<lb/>
郎時方苦瘧感<lb/>
上知遇力疾辦事至秋遂臥牀褥冬十二月卒春秋六<lb/>
十有四公自少勤學博涉羣書年四十兄事豐川王先<lb/>
生講明心性修已治人之學以第一等人為可學而至<lb/>
豐川先生諱心敬陜西名儒也既成進士出安溪李文<lb/>
貞公門益研究宋儒書身體心驗不在空言所著日省<lb/>
録切已内考力行可畏毛詩解尚書解皆有心得病臥<lb/>
<pb n="KR4f0043_WYG_009-5a"/>
時猶手自改正公嘗語余曰吾自年四十庶幾無一事<lb/>
不可對人言者歴官二十餘年清節惠心䖍恭不懈偶<lb/>
有贏餘即用以惠民濟衆脩廢興學不為生計没之日<lb/>
身幾無以為斂嘗謂其子曰我以清白二字遺汝足矣<lb/>
初登九列士大夫想望其丰采施為公益奮勵思上報<lb/>
聖明竟以纒綿瘧病未得展其志毎與親知子弟言及<lb/>
未嘗不涙涔涔下也嗚呼觀公之忠誠終始勿替可謂<lb/>
不負所學者矣原配左氏繼娶李氏俱贈恭人皆先公<lb/>
<pb n="KR4f0043_WYG_009-5b"/>
卒又娶裴氏封宜人子男一穆癸卯舉人内閣中書舍<lb/>
人孝謹能世其家學女三長適太學生李思孝次適候<lb/>
選經歴蕭侯次幼孫女一公之歴官行事相國高安朱<lb/>
公既為之誌以納之幽余所以銘公者亦將以傳公於<lb/>
後也銘曰王氏髙節世有賢哲隂徳之光其祥長發我<lb/>
公繼之孝徳作基董帷發憤擇友親師年既四十淵修<lb/>
益密約已以正居官以律<lb/>
天子達聰進秩登庸其艱其瘁一其初終臺垣數載寢<lb/>
<pb n="KR4f0043_WYG_009-6a"/>
奸宥罪吏以從風民以樂愷兩湖之間水運盤環公施<lb/>
大徳墮涙峴山江藩嗣<lb/>
命以煦以泳棘棘不阿强權莫競載道歌賡惟<lb/>
天子明既毗邦憲若工司刑公曰嗚呼身非我有我疾<lb/>
不瘳<lb/>
帝恩有負竟不少畱遂終於位迹公生平忠誠不二有<lb/>
耀其學有昭其繼刻石垂休以質來裔<lb/>
　　麗水令王君思菴墓表<lb/>
<pb n="KR4f0043_WYG_009-6b"/>
雍正五年<lb/>
天子下薦舉之詔内官自郎中以上外官自知府以上<lb/>
各舉所知一人余時備員内閣學士將以王君應詔其<lb/>
同縣雷貫一為我言君年已七十衰老不能任事以是<lb/>
中止蓋余素知君令麗水有循聲居鄉為賢薦紳亦得<lb/>
之貫一所述也越四年而君卒貫一為狀其生平求余<lb/>
表其墓余固知王君者其何可辭君閩之寧化人諱汝<lb/>
楫字若濟號思菴六嵗喪母八嵗喪父依兄嫂撫育少<lb/>
<pb n="KR4f0043_WYG_009-7a"/>
聰穎孤苦勵學十嵗應童子試有神童之目癸亥列諸<lb/>
生登甲子榜第二人嵗庚辰謁選得浙之麗水邑經藩<lb/>
變凋弊特甚君煦育如慈母邑之人無不諒其愛之誠<lb/>
而無有利心也凡所興除悉如所欲嵗旱報荒太守止<lb/>
之曰子不顧考成耶曰寧累考成願全民命藩差有藉<lb/>
催糧名頻數索夫而吞其價者一不如意即倚勢咆哮<lb/>
君諭曰邑遭亢旱令憂心如焚今兩月間索夫至九十<lb/>
餘名民何以堪公務稍暇令當自來肩輿耳差乃駭而<lb/>
<pb n="KR4f0043_WYG_009-7b"/>
宵遁金華兵米不敷上官檄以麗水溢米四百五十石<lb/>
運接永康君計程二百餘里須夫二千二百五十人囊<lb/>
四千五百民不能供致書幣永令佟君具道麗水貧瘠<lb/>
狀求以銀折米許之是役也君捐已俸以足額民莫知<lb/>
也邑土曠人稀十三都十四都荒殘尤甚時報新墾者<lb/>
嵗入計七十餘兩君請以抵兩都額賦民得甦息嵗免<lb/>
奏銷帖費四百兩編審雜費亦如之徴糧減舊耗三之<lb/>
一焉邑當孔道夫船常規悉屏却㢘得尅減者杖懲之<lb/>
<pb n="KR4f0043_WYG_009-8a"/>
立石永禁往來利之凡可以便民懲奸者勇為之壬午<lb/>
春同太守入杭州太守引入内榻出四人相見私謂曰<lb/>
闈中幸加賞識君峻拒之歸至署中言其事咸曰何不<lb/>
陽順陰違君曰我作朝廷官非作太守官也奈何詭道<lb/>
面欺然竟以此得罪用不察盜報罷邑人作攀轅圖以<lb/>
贈送數十里揮淚而返君居官寛和平恕而律已方嚴<lb/>
事上官極恭遇公事則棘棘不阿故上官面譽而隂汨<lb/>
之既罷歸老屋數間不增一椽敦脩學古為鄉人式未<lb/>
<pb n="KR4f0043_WYG_009-8b"/>
嘗以私干人至事闗民生休戚侃侃直陳或陰為條具<lb/>
當事重其品恒見採納雍正九年卒春秋七十有四子<lb/>
男三長道光為諸生博學能文先君卒餘皆向學余嘗<lb/>
謂士生斯世小得志則為親民之官以自行其政敎力<lb/>
所能及者無不悉焉不得為時用則飭倫紀正學術以<lb/>
倡家鄉力所能及者無不悉焉君得兼有之其可謂有<lb/>
立於世矣<lb/>
　　贈奉直大夫玉林徐君墓表<lb/>
<pb n="KR4f0043_WYG_009-9a"/>
雍正五年嵗丁未福建總督高公巡撫常公合辭奏曰<lb/>
維僊遊太學生徐萬寶敦脩累善嵗饑賑米八千餘石<lb/>
殁於積勞尚義可風請建坊立祠<lb/>
上下其議禮部<lb/>
特給帑金建坊有司䖍造牌位入祠致祭<lb/>
欽定善勞可嘉扁額䕃一子入監讀書越庚戌十有一<lb/>
月將葬徐君於月山之陽漳浦蔡世逺表其墓曰嗚呼<lb/>
講學而不行善猶弗講也行善而力有不逮則行之不<lb/>
<pb n="KR4f0043_WYG_009-9b"/>
廣力大矣而心有未盡則行之猶不力行之廣且力矣<lb/>
又或聞其風而不親見其行事知其行事而不識其人<lb/>
則亦不能熟悉其生平之大節細行若徐君者所謂行<lb/>
之廣且力親見其所行之善蹟且曾遊吾門熟悉其生<lb/>
平之純孝至弟樂善好施舍上為<lb/>
聖天子之褒嘉下為邑里之頌禱固宜咨嗟愛慕揚闡<lb/>
撰述而不能置也君字祖寧别號玉林贈奉直大夫派<lb/>
出唐狀元寅迨裔孫博士日將徙居僊遊遂為僊遊人<lb/>
<pb n="KR4f0043_WYG_009-10a"/>
代有傳人父南贈奉政大夫祀鄉賢母李氏贈宜人奉<lb/>
政公有子四人曰萬安封奉政大夫曰望斗太學生需<lb/>
次縣丞曰萬巻由訓導署理鹺務皆有賢徳君其季子<lb/>
也自幼有至性年十四母夫人病篤隂割胸肉和粥以<lb/>
進後家稍豐痛母不及養思及即泣下事奉政公孺慕<lb/>
備至毎奉金錢聽施予以樂父志病劇籲天減壽得瘳<lb/>
没後出告反面如生時値祭期雖出必反思其所嗜備<lb/>
物致敬父執貧者或養以終身或周其子孫曰父毋所<lb/>
<pb n="KR4f0043_WYG_009-10b"/>
愛敬也事兄如事父愛從子如已子伯兄長子謨官户<lb/>
部郎中移書與之曰汝但清脩勵志京邸日用吾為汝<lb/>
謀無闕也諸子弟咸䇿以讀書修已就外傅者日夕必<lb/>
詢其所學千指共爨和樂雍雍别嫌明㣲内外秩秩子<lb/>
婦無私貨積焉交友以正終身不渝遭横逆則恬然曰<lb/>
吾不能化之何忍怒之其愛敬所積暨于家門戚友者<lb/>
類如此君又嘗自言吾為天地之身父毋之子胞與吾<lb/>
分也脩聖廟建尊經閣紫陽祠糜白金二千三百有竒<lb/>
<pb n="KR4f0043_WYG_009-11a"/>
脩七橋在僊遊者曰東渡曰石馬曰廣曰南門糜千三<lb/>
百有竒在莆田者曰秋盧曰瀨溪糜二千五百有竒施<lb/>
棺者二十餘年嵗糜二百有竒施衣者二年施藥者十<lb/>
餘年其於讀書人尤禮愛惓惓雍正三年嵗饑君偕里<lb/>
正稽貧户以丁口為差分粟二千餘石餓者多四月煑<lb/>
粥六月乃止捐米三千餘石莆之南日山寄絶島饑尤<lb/>
甚親往捐米數百石丙午嵗又饑五月煑粥六月乃止<lb/>
捐米四千餘石兩嵗捐米八千餘石其法日定竒偶别<lb/>
<pb n="KR4f0043_WYG_009-11b"/>
男女籖分先後區老幼又慮日久貧人弛業計日盡給<lb/>
戚友則遣送其家貧者倍餽之竟以積勞成疾踰三月<lb/>
而終時雍正四年九月二十一日也春秋五十卒之前<lb/>
一月遺囑千餘言戒諸子弟以力學敦行尊師取友勿<lb/>
信奉佛氏作無益費抽家資三之一為義田曰范文正<lb/>
公以惠一族吾以惠家鄉繼我未了之志也郡人無老<lb/>
少聞訃哭失聲走拜奠者踵相屬憶自康熈丙申君曾<lb/>
執贄吾門顧以勤家施善不得久從學業余謂君之積<lb/>
<pb n="KR4f0043_WYG_009-12a"/>
行累勞勝於朝夕佔畢多矣君立愛立敬不敢惡慢於<lb/>
人每行一善曰父志也立一功曰兄命也昆弟一心若<lb/>
敷菑之又疆畎之若垣墉之又塈茨之家無宿財天亦<lb/>
隨其願欲俾不嗇於用余又以是歎天人之感應甚神<lb/>
而善道之果可行也世有封已而薄親故勞瘁鄙嗇厚<lb/>
積以貽子孫使其子若孫諺誕蕩佚墜若燎毛即幸而<lb/>
守財不失多貲損志錄錄没没孰與君之躬仁蹈義以<lb/>
慶貽子孫身動<lb/>
<pb n="KR4f0043_WYG_009-12b"/>
九重之知廟食百世哉此皆由<lb/>
聖天子仁育義正風動四表故我閩以鄒魯餘風首先<lb/>
興起雖不及得位居官宏敷濊澤而其厚德深仁發於<lb/>
心腹腎腸浹於閩山海嶠者眞可以千百世矣娶林氏<lb/>
仁淑能内助封宜人子三錦庠生從吾遊好學篤行能<lb/>
恢前業<lb/>
恩賜入監讀書需次知州湖勤學早世臨太學生需次<lb/>
州同觀君之昆仲子姓惠愷肅雍徐氏之興葢未艾也<lb/>
<pb n="KR4f0043_WYG_009-13a"/>
　　盧孝子墓表<lb/>
浙之東有盧孝子焉諱必陞字寀臣號玊茗世居姚江<lb/>
後遷山陰祖諱極生子五人長諱芳字南江孝子之本<lb/>
生父也次諱茂字懷江無子以孝子嗣焉孝子始生時<lb/>
祖母張太君病甚本生母朱孺人禱天自代是夕夢神<lb/>
益算并賜爾孫及覺而生孝子少時知孝敬有異敏嘗<lb/>
從學舍歸懷江公以新學生屬對即應聲曰古君子懷<lb/>
江公大竒之九嵗南江公病思得蟛蜞炙孝子潛攜一<lb/>
<pb n="KR4f0043_WYG_009-13b"/>
筐採沙口為風潮所没得漁者救以竹筏筐終不釋手<lb/>
而蟛蜞滿貯甲申之難流賊未殄懷江公負俠氣常仗<lb/>
劔獨行不知所往孝子聞即奔覓諸暨山中晝循林箐<lb/>
隠夜則﨑嶇匍伏而行失道投僻路伏屍枕藉驚跣疾<lb/>
奔兩足為沙石所囓血縷縷漬地行跡皆赤遇一山僧<lb/>
憐之挾與俱遇虎匿高樹大呼山神救我虎竟去閲數<lb/>
月得奉父以歸壬子土冦竊發懷江公陷賊營孝子匍<lb/>
匐探其穴贖以金不應繞岸哭三晝夜不絶聲賊感動<lb/>
<pb n="KR4f0043_WYG_009-14a"/>
為引至父前時賊首毛袁二人欲得懷江公降脅以刃<lb/>
不從斬所俘者以示又不從賊怒拔刀環向刃欲下數<lb/>
次孝子冐刃叩頭流血大呼丐命忽狂風四起大雨如<lb/>
注舟幾覆凶黨震駭乃得釋時賊中有倪姓者聞而歎<lb/>
曰眞孝子也乗間逸之孝子既奉父生還逆知賊之必<lb/>
追己也即遣人馳報張太君盡室以行明旦賊果追之<lb/>
不及遂至九墩大索縱火而去懷江公既被重傷病日<lb/>
臻孝子亦改面失音恐貽父憂雖嘔血弗以告日夜侍<lb/>
<pb n="KR4f0043_WYG_009-14b"/>
臥側以兩手摹患處懷江公歎曰人摹我痛痛在我身<lb/>
汝摹我痛痛如在汝身其誠孝所感類如此先是孝子<lb/>
為繼時懷江公有女忌分其貲百計傾之孝子處之泰<lb/>
然至是奉徐孺人命往雲間舟過石門盜擊之垂死盜<lb/>
曰爾死母我讐我奉某命來也孝子佯死盜縛而投之<lb/>
水中遇富陽支姓者救之得免人或勸之訟於官孝子<lb/>
泣曰吾自出繼以來䝉吾母恩育十有餘年且母止此<lb/>
一女故不忍以女故傷母心上書徐孺人前自謝不謹<lb/>
<pb n="KR4f0043_WYG_009-15a"/>
被盜不及其他徐孺人亟召之歸母子相孝愛如初以<lb/>
康熈丙戌七月卒年七十有四配李氏以孝賢聞子四<lb/>
賢需次州同發國學生堅浙江開化訓導叡山西平陽<lb/>
府經歴孫男幾人雍正二年浙江巡撫李公請旌於<lb/>
朝禮部上其議<lb/>
詔發帑金建坊入忠孝祠葬之日侍講呉門習君既誌<lb/>
而銘之漳浦蔡世逺表於其墓曰古之論仁孝者必歴<lb/>
之造次顚沛患難死生之交而純摯乃見西銘言仁孝<lb/>
<pb n="KR4f0043_WYG_009-15b"/>
之書也因舜而及申生伯竒推之至於無所逃而後仁<lb/>
體孝心膠結呈露孝子覔父於﨑嶇險阻叢山密箐之<lb/>
中入賊巢脫父於鋒刄鼎鑊之下出萬死一生不顧可<lb/>
謂難矣迨嗣父已没女忌其分貲使賊之中道得不死<lb/>
嗣母徐氏未必深責女也乃能致孝始終纖微無介其<lb/>
至性有大過人者哉<lb/>
　　詹兼山先生墓表<lb/>
詹先生諱明章字莪士號兼山漳州海澄人康熈五十<lb/>
<pb n="KR4f0043_WYG_009-16a"/>
九年四月享年九十有三以卒越明年卜葬於某山之<lb/>
陽漳浦蔡世逺表於其墓曰嗚呼先生儒而隠者也先<lb/>
生以勝國遺民隠居不出力學著書至老不倦世逺未<lb/>
識先生時先君子嘗語世逺曰吾漳有詹兼山先生者<lb/>
在都門時嘗為我言河洛之學甚粹其人葢隠君子也<lb/>
世逺心識之嵗丁亥儀封張公撫閩建鼇峰書院世逺<lb/>
幸隨先君子後與講席之末張公廉知先生名問及世<lb/>
逺對曰是家君子之所敬畏也先生應聘修書周張朱<lb/>
<pb n="KR4f0043_WYG_009-16b"/>
子之編多所手定因得朝夕聚處世逺少先生五十三<lb/>
嵗先生以通家子畜余未嘗不諄諄訓誨也世逺後官<lb/>
京師適栢鄉魏君守漳郡因往告之曰詹兼山先生者<lb/>
隠君子也年八十餘篤行著書手不釋巻批著易義及<lb/>
河洛解等書皆已刋行君其加禮焉以為都人士率先<lb/>
魏君至遂式其廬屬以參訂其先相國所輯四書朱子<lb/>
全義用進<lb/>
乙覽大稱<lb/>
<pb n="KR4f0043_WYG_009-17a"/>
上意政府安溪李公太倉王公各上摺嘉歎先生雖不<lb/>
出而學大行名益重魏君為築景雲樓月出粟肉以優<lb/>
之乙未嵗相國安溪公假歸將禮聘之以老病辭然公<lb/>
嘗言之制府滿公曰吾閩有詹兼山先生者隠君子也<lb/>
魏君觀察江南又取先生所著先天圖卦説繕寫以書<lb/>
屬滿公進呈滿公未及行而先生捐館舍矣嗚呼故老<lb/>
湮没典型不作有心同悲况世逺於先生得附世交之<lb/>
末親承其言論風㫖者哉憶前嵗戊戌漳遭大風雨壞<lb/>
<pb n="KR4f0043_WYG_009-17b"/>
室廬且半先生景雲樓亦傾世逺自漳浦往見先生僦<lb/>
居斗室中日不再食諸孫多有饑色先生蕭然自得也<lb/>
世逺贈以酒肉先生笑納之且使告龍溪令君曰大風<lb/>
雨壞室廬且半君與郡侯出金賑貧顧安可使詹先生<lb/>
困饑餓哉令君躬自往見贈以金當事及親知斂金為<lb/>
興景雲樓嗚呼先生眞隠君子也方其初年或隠於江<lb/>
右或隠於都門或隠於幕下輕先生者不過以為無用<lb/>
老儒生耳孰知其堅節苦學至死不厭不可磨滅嗚呼<lb/>
<pb n="KR4f0043_WYG_009-18a"/>
世學不講長大傑出者耳擩目染安其故業後生小子<lb/>
又多厭聞宋儒之書以為迂而不切於用世逺自友敎<lb/>
鼇峰以來方率七閩人士大聲疾呼而同志無多數人<lb/>
方藉先生以為標的孰知其竟不憗遺也嗚呼以先生<lb/>
之養之學年九十餘勤勤懇懇惜及寸陰况如世逺又<lb/>
可輕自怠廢哉用表其阡昭隠德也<lb/>
　　翰林院檢討舉孝廉方正文山董公墓誌銘<lb/>
雍正七年二月四日吾師翰林院檢討舉孝㢘方正<lb/>
<pb n="KR4f0043_WYG_009-18b"/>
特子終養文山董公卒於籍其孤兆瀛以狀來曰今年<lb/>
將卜窀穸敢請誌諸幽按公諱玘字玊崖號文山先本<lb/>
王姓為江南鳳陽府定逺縣人明洪武初有諱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者從<lb/>
沐黔寧開滇以功封武畧將軍世職正千户遂為雲南<lb/>
某縣人數傳至諱琪者贅於董因繼董氏嗣又四傳至<lb/>
公大父諱志補博士弟子員生贈翰林院庶吉士諱廷試<lb/>
實生公公生而穎異贈公及從父石公鍾愛之甫四嵗<lb/>
嘗攜之遊指鄰家門額春字使識之更他門額輒辨從<lb/>
<pb n="KR4f0043_WYG_009-19a"/>
父異之授以四書再遍成誦比長益嗜學年十六補博<lb/>
士弟子員越兩載贈公捐館家貧兩叔父幼弱晝則稍<lb/>
逐什一夜則就膏火于太夫人之側機杼書聲中宵不<lb/>
絶踰年仲父珣能治家事遂矢志下帷陳篋伏讀丙子<lb/>
登鄉薦庚辰成進士授翰林院庶吉士恭遇<lb/>
覃恩贈父如其官母為太孺人癸未散館<lb/>
御試録四人公與焉授檢討入直<lb/>
内廷屢試詩賦有<lb/>
<pb n="KR4f0043_WYG_009-19b"/>
㫖褒嘉賜<lb/>
御製詩集及淵鑑齋古文<lb/>
簡命典福建乙酉鄉試號稱得人是嵗以<lb/>
國書精熟為閣臣首薦<lb/>
命纂修<lb/>
三朝國史<lb/>
大清玉牒丙戌夏乞假省覲先是庚辰春公仲父珣卒<lb/>
戊子季父璘又卒公遂決意家居曰吾不復仕進矣甲<lb/>
<pb n="KR4f0043_WYG_009-20a"/>
午以例休致公恬然曰養親吾志也性坦夷待人不設<lb/>
城府無矜容亦無惰氣婣黨間婚喪不能舉者量力助<lb/>
之以文公家禮倡於鄉力革浮靡俗為一變生平喜讀<lb/>
書每持一巻必盡卷始休誨人曰讀書須字字體貼自<lb/>
身不爾即成誦何益誨誘後學不倦鄉邦有礙禮法者<lb/>
侃侃爭之不隨俛仰薦紳依為柱石當事咸敬禮之公<lb/>
之養太夫人也盤飱不過一蔬一肉而左右省視志餘<lb/>
口體二十三年如一日今<lb/>
<pb n="KR4f0043_WYG_009-20b"/>
上御極之初以恩例復原官總督髙公其倬巡撫楊公<lb/>
名時舉公孝廉方正公以太夫人春秋高固請終養戊<lb/>
申夏太夫人寢疾公在病躬親藥物及告終一痛幾絶<lb/>
以今春正月卜葬附身附棺公皆力疾區理二月疾遂<lb/>
劇竟以哀毁而卒享年五十有八著詩古文若干巻嗚<lb/>
呼公之文章重於館閣而受知於<lb/>
聖祖仁皇帝公之孝行推自里黨薦自開府而上達於<lb/>
至尊雍正三年世逺以起居注侍直<lb/>
<pb n="KR4f0043_WYG_009-21a"/>
乾清門部議謂公以孝廉舉願終養應俟母終之後來<lb/>
京<lb/>
上曰董某純孝豈有當孝子之前而曰俟爾父母既没<lb/>
而來京者哉此豈人子所忍聞哉但允其請足矣以見<lb/>
公之至孝上孚於廟廊而<lb/>
聖天子之以孝風示天下為無窮也世逺自巳丑官庶<lb/>
常明年請假省覲又明年而先君棄我服闋赴京修書<lb/>
竣事即歸省母甫三年而母氏棄我視公二十三年之<lb/>
<pb n="KR4f0043_WYG_009-21b"/>
養有如天上非公誠孝所感能如是乎孔子曰舜其至<lb/>
孝矣五十而慕公以五十七嵗喪母猶孺慕哀毁喪葬<lb/>
甫畢即隕其軀嗚呼非所謂至孝者乎禮曰左右就養<lb/>
無方服勤至死公之謂矣元配戴氏先公卒九年<lb/>
覃恩封孺人生子男二長兆濂早卒次兆瀛甲午科舉<lb/>
人女二一適庠生梁聖揆一適盧山知縣趙君河子峚<lb/>
繼配張孺人生子二兆沇兆洢俱幼孫二佶倓銘曰孰<lb/>
使我二十三載不得登堂以請益也自滇徂閩山川阻<lb/>
<pb n="KR4f0043_WYG_009-22a"/>
以逖也公奉母家居胥華膴顯榮而不以易也公在翰<lb/>
林賢聲籍籍公舉孝㢘純孝可則<lb/>
天子知公嘉以為式昊天不弔毌氏永隔喪葬既畢從<lb/>
母晨夕母曰嗟予子來亟公投諸懷有涕沾臆曾不反<lb/>
顧既夷既懌公有令子搆堂式克既窆於幽有耀孝德<lb/>
地祇嶽靈䕶兹窀穸子孫賢昌永世無斁<lb/>
　　安溪縣訓導季父君晦府君墓誌銘<lb/>
府君諱祚熹字在朱號君晦漳浦人高祖諱大壯嘉靖<lb/>
<pb n="KR4f0043_WYG_009-22b"/>
舉人令寧鄉縣曾祖諱宗禹萬厯進士官刑部主事以<lb/>
理學範宗支倡海濱祖諱一橙舉人父諱而煜庠生皆<lb/>
贈通奉大夫内閣學士兼禮部侍郎祖妣黄氏妣林氏<lb/>
皆贈夫人學士公有四子先大夫行三府君其季也幼<lb/>
質魯讀書遜志善入敦重不浮年三十受知學使楊大<lb/>
山先生拔冠一邑旋食餼由庠生至嵗貢歴十一試皆<lb/>
高第從遊甚廣性介潔和易僉曰人師也令君汪侯聘<lb/>
主義學雍正三年授安溪訓導挾一子一孫偕往與諸<lb/>
<pb n="KR4f0043_WYG_009-23a"/>
生論文講學課文必躬自作朂以敦門内行立節槩誠<lb/>
心所感人士化之祭聖牲饌必豐潔手自檢視諸生丁<lb/>
艱起復者飭胥吏不得索一錢束脯隨其所上諸生請<lb/>
業請益親函丈惟恐不及奉委㸃家甲却陋例至村鄉<lb/>
則聚父老子弟與言慈孝進髦士與言讀書作文之方<lb/>
爭迎致書館曰我家先生至也次年得病諸生輪侍日<lb/>
夜旋告歸紳士數百人徒步送數十里涕泣而别以雍<lb/>
正四年十月卒於家享年七十有七安溪紳士翰林李<lb/>
<pb n="KR4f0043_WYG_009-23b"/>
君光墺等列狀當事欲祀之名宦累請而不己云府君<lb/>
天性孝友甲寅遭耿鄭之變先大夫以選貢入京師阻<lb/>
於兵不得歸府君奉雙親避亂梁山枵其腹讓粥以養<lb/>
父母問及則佯曰兒巳食矣每從假館歸省衣袴躬自<lb/>
洗滌且喜且泣曰此境豈人子所多得耶事先大夫如<lb/>
父年六十餘侍側供使令如少時捐館時世逺官京師<lb/>
越嵗始聞訃死不得趨喪及今葬又不得執紼撫穴痛<lb/>
無極也娶李氏庠生諱延女先卒子三長鐏亦先卒次<lb/>
<pb n="KR4f0043_WYG_009-24a"/>
孚逺次垂逺並庠生女二人孫男七人溎新雲從皆庠<lb/>
生餘尚幼曾孫二人銘曰邑鐸有司先子曾尸弟踵兄<lb/>
席式守兄規士爭浴德人忭得師和家處世坦坦施施<lb/>
誨我如子三紀不弛不在秩爵復初完美培潤爾根勿<lb/>
耀爾枝我官四載誨言猶在遙睇喪車長吁懓愾望孫<lb/>
子賢疆此稽田有篤斯祜有賁壤泉萬里緘銘勒之永<lb/>
年<lb/>
　　處士雷愼菴墓誌銘<lb/>
<pb n="KR4f0043_WYG_009-24b"/>
寧化有處士雷君愼菴敦孝睦重禮法用訓厥族式穀<lb/>
厥子若孫者也康熈丁酉嵗余主鼇峰書院其孫鋐來<lb/>
就學年少有志尚跬步一範於禮體察宋儒之書省克<lb/>
若不及余固疑其或得於祖父淵源所漸因詢知君之<lb/>
為人君諱世守字衛天愼菴其别號也少勵志讀書不<lb/>
屑一切甲寅閩變匿迹自韜奉厥父母播越險阻志養<lb/>
色養無違父為仇家誣君以身代質自寧抵府治晝夜<lb/>
行二百里咯血數升事竟白而家以大匱親既殁嵗時<lb/>
<pb n="KR4f0043_WYG_009-25a"/>
祭祀常作孺子泣曰兒在此式食庶幾叔父殁於江右<lb/>
殯淺土諸孤藐爾惟一舅氏知其處亟逆以歸與父合<lb/>
葬焉家居新祠宇脩譜系備祭器規範肅以和族之無<lb/>
後者列於牌定期以祭其荒墳不可識者甃石誌之雷<lb/>
為寧望族戸數百科第衣冠林立君以一布衣肩族務<lb/>
敘族法不見齟齬相與宜之且慕向之此必非無所挾<lb/>
而然矣鋐之來學也君以書朂之曰濂洛闗閩正學也<lb/>
有倡之者汝其勉乎鋐舉於鄉君曰吾固甚喜然此未<lb/>
<pb n="KR4f0043_WYG_009-25b"/>
足以云也吾聞師友之所望於若者與乃祖券矣故鋐<lb/>
志道專且篤曾祖諱顯福祖諱祥卿父諱德義皆不仕<lb/>
娶呉氏未育早卒繼娶張氏子男一鳴高邑廩生醇質<lb/>
而善文孫男三長即鋐孫女二曾孫男一將葬鋐來京<lb/>
師求銘銘曰古寧之疆雷姓所宅篤敘孚恭累世為澤<lb/>
有構其堂孫先奮翼説心古昔承厥儒脈君有魂魄潛<lb/>
靈以懌身敎維則視此窀穸<lb/>
　　大理寺少卿心齋陳公墓誌銘<lb/>
<pb n="KR4f0043_WYG_009-26a"/>
有學術而後有治功學術陋則治功卑出宰州縣則為<lb/>
俗吏入為卿士則如贅疣居位愈高刺譏愈大儒者之<lb/>
學小用大用宰一邑與治天下無二道也吾師四明陳<lb/>
公以康熈丙子嵗由翰林出宰漳浦調南靖入為刑部<lb/>
曹晉臺中洊歴大理寺少卿奉使秦中以卒其孤本醇<lb/>
以書來請銘世逺受知最深亦知公最深者故不敢辭<lb/>
公諱汝咸字莘學號心齋先世自青州徙家鄞世有聞<lb/>
人傳十二世至怡庭公諱錫嘏字介睂有學行天下無<lb/>
<pb n="KR4f0043_WYG_009-26b"/>
不知有介睂先生是時浙東多學者萬季野以史學名<lb/>
李杲堂以古文名介睂先生則以經學名由康熈乙夘<lb/>
解元中丙辰進士歴官編脩生四子公其次也公自少<lb/>
穎異通經史長侍怡庭公從黄棃州先生講經己知其<lb/>
要領嫻文采氣岸高一世登戊午賢書辛未成進士選<lb/>
翰林院庶吉士改知福建漳浦縣公憤俗吏一切補苴<lb/>
茍且之治邑多詞訟胥役攖民錢如囊取公於小事令<lb/>
鄉族調處大者用紙皂如期至剖晰如流閩俗輕生因<lb/>
<pb n="KR4f0043_WYG_009-27a"/>
誶語爭競食惡草懸梁服鹵以破人家官役因之株及<lb/>
鄉族公令死者親屬收斂餘無所問賦役為一縣大政<lb/>
公慨然曰吾當為漳浦立百世之利舊時族有户長地<lb/>
丁藉以徵納强弱有先後之弊黠者緣為奸公定三百<lb/>
畝為一户令民各具親供計實產自立徵户糧多者為<lb/>
户長以次輪催丁亦如之催科不擾而國賦蚤完又念<lb/>
鄉邑民居保分有大小則奸匪易匿公務有不均之歎<lb/>
定二百家為一保畫一平均至今賴之延文醇行潔者<lb/>
<pb n="KR4f0043_WYG_009-27b"/>
為義學師月朔望課古今文詩賦榜其髙下初三十八<lb/>
日萃一邑之秀於明倫堂講五經性理擇諸生輪講親<lb/>
為剖要難嵗丁亥儀封張孝先先生撫閩開鼇峰書院<lb/>
延九郡名宿修書講學邑士被選者九人儀封公毎嘉<lb/>
歎曰漳浦多士令君之功也公又嫉邪敎之害正拒天<lb/>
主敎不使入境俗有所謂無為敎者籍敎堂四所改為<lb/>
育嬰堂肄業舍親毁城東淫祀像鞭之以解衆惑嵗戊<lb/>
子制撫以南靖難治調公南靖浦人扶老攜幼數千人<lb/>
<pb n="KR4f0043_WYG_009-28a"/>
泣送數十里公揮涕遣之治靖一年内擢刑部福建清<lb/>
吏司主事逐舞文吏晉廣西道監察御史巡視西城懲<lb/>
左道捕奸匪威明大著上書陳臺灣事宜謂臺灣土廣<lb/>
滋奸往臺人民宜加盤核各縣不得輕給一照鳳山諸<lb/>
羅兩縣宜歸本治不得聚郡城換臺兵丁宜嚴頂冒杜<lb/>
日久驕横之漸又疏陳沿海歹船非掛號稽察所能斷<lb/>
絶商船利走外洋無礁嶼便晝夜兼行風利帆駛難攔<lb/>
劫若從沿邊迂迴掛號賊遂得截劫於必經之地至巡<lb/>
<pb n="KR4f0043_WYG_009-28b"/>
哨之船當以南北風信為準不得泛行分汛又陳弭盜<lb/>
之䇿<lb/>
上覽疏嘉納至今環海商民毎食必念曰省我掛號一<lb/>
節陳公力也五十一年冬海賊陳尚義遣周錦赴兵部<lb/>
投就撫狀公在浦時知此賊係海中之魁因摺薦孝㢘<lb/>
阮君蔡文等同往撫至盡山花島得之並招餘黨百餘<lb/>
人而海波靖以總憲趙公申喬薦晉通政司叅議奉<lb/>
命賞賚湖廣緑旗兵丁事竣由鴻臚寺卿遷大理寺少<lb/>
<pb n="KR4f0043_WYG_009-29a"/>
卿㑹陜甘荒歉<lb/>
上命同工部侍郎常公查勘行至乾州見途有殍抱疾<lb/>
日馳百里至平涼出所貯倉穀及鎭原倉米如饑民口<lb/>
數給之六月二十五日晨興呼衣被體瞑目而逝是時<lb/>
上方注意公公感知遇凡所經歴留心察訪其使於楚<lb/>
則以楚擾於苗深入三箐坌口等處窮苗窟形勢相施<lb/>
州衛天樓山要地溯當日陸梁情狀及至秦下車親詢<lb/>
疾苦於耕種畜牧地留心劄記將以圖久安長治之策<lb/>
<pb n="KR4f0043_WYG_009-29b"/>
歸報吾<lb/>
君而無負所學也未竟厥用享年五十七以死勤事天<lb/>
下聞而悲之公之學從劉念臺人譜入未嘗榜以道學<lb/>
之名而修己行政有本末戊子冬世逺侍先君子主敎<lb/>
鼇峰書院公貽以書曰為學要在力行求實用若論派<lb/>
别則漳浦如髙東溪陳剰夫周翠渠黄石齋亦各有宗<lb/>
㫖也世逺心識之孝友純篤毎念母楊太夫人中年早<lb/>
逝兄弟多夭傷言及輒嗚咽流涕待從兄弟如手足培<lb/>
<pb n="KR4f0043_WYG_009-30a"/>
植俾各成立歴世祭產儉薄廓而增之好賢奬善勤懇<lb/>
如不及遇緩急悉心力謀之人見其樂善好施不知其<lb/>
宦橐蕭然至今尚未能營一椽也公令漳浦時世逺年<lb/>
方十五試童子隊未幾補諸生公課時藝古文皆第一<lb/>
以國士遇我序我詩文而刋之己丑余官翰林公以次<lb/>
年入補刑曹相聚都門重請舊業世逺隨以省覲假歸<lb/>
公竟使秦以卒與邑人哭於月湖書院月湖者公去任<lb/>
時所搆也今置有祭田邑人士奉公如生云公初任漳<lb/>
<pb n="KR4f0043_WYG_009-30b"/>
浦<lb/>
勅授文林郎五十二年<lb/>
誥授中憲大夫娶張氏有賢行先公亡累贈恭人子一<lb/>
曰本醇邑庠生<lb/>
恩蔭入監讀書博雅敦脩能世父學孫男三人長雍熙<lb/>
次雍綸雍縉孫女一人將以某月某日卜葬於某山之<lb/>
陽銘曰刀筆筐篋吏之駘養交持禄非卿材我公家學<lb/>
播九垓烹鮮持斧有餘恢未竟厥用心之摧魂歸魄藏<lb/>
<pb n="KR4f0043_WYG_009-31a"/>
天所培<lb/>
　　族子載園墓誌銘<lb/>
余族子贈奉直大夫諱維坤字星六别號載園生則五<lb/>
世同居没則遺命建立義田余所亟欲表之以風世者<lb/>
也將以某月某日葬於某山孤廷鎭來京師求銘銘非<lb/>
余而誰吾族自先世忠惠公住居莆陽分派於泉之晉<lb/>
江累傳至贈文林郎起鷺公生四子長諱琳字伯瑜次<lb/>
諱柟為順德令次諱彬文次諱㯣皆食餼於庠伯瑜公<lb/>
<pb n="KR4f0043_WYG_009-31b"/>
早逝卒於粤子諱世煥實生星六時海氛未靖家零落<lb/>
星六方垂髫奮然曰奈何使吾父困於貧遂棄舉子業<lb/>
為居竒計後將有北行道經建寧之浦城民醇樸地肥<lb/>
美居上流勢心悦之遂徙焉故今為浦城人當甲寅之<lb/>
變人皆竄析星六外思戢禍内作生計迎其父母及二<lb/>
弟以居次第謀婚娶不私財賄躬儉約以先之家政聽<lb/>
於二人兄弟且湛嵗壬戌仲弟之婦生男六月而終星<lb/>
六告宜人余氏曰姪猶子也若母見背呱呱之孤何託<lb/>
<pb n="KR4f0043_WYG_009-32a"/>
舎我女哺之可也宜人唯諾即今之登賢書廷鑣是也<lb/>
方伯瑜公柩之停於粤也諸昆弟謀即粤地葬之星六<lb/>
灑涕曰我閩人也身在此忍使祖父寄他鄉費我獨肩<lb/>
之親至粤載柩歸將至前一夕林太宜人夢曰吾汝祖<lb/>
伯瑜公也今至矣已而果然識者以為誠孝所感云伯<lb/>
瑜公之子五人仲叔早世遺孤俱幼星六為之置產謀<lb/>
婚延師誨愛如己子嵗糜金數百無難色族之居於泉<lb/>
者嵗加存問養孤贍貧無怠子於星六為族父相去數<lb/>
<pb n="KR4f0043_WYG_009-32b"/>
百里庚寅自翰林乞假南歸停車二旬見五世同居心<lb/>
重其為人値嫂氏太宜人八袠之辰隨子弟行拜堂上<lb/>
為文以侑觴癸卯奉<lb/>
召入京而星六以是年没矣享年七十遺命建祠堂以<lb/>
妥先人祠之東設家塾課子弟建義田嵗入五百二十<lb/>
石規條明備可貽久逺子廷鎭等承父志行之噫是可<lb/>
傳矣以子貴贈奉直大夫娶余氏敕贈太宜人子二人<lb/>
長廷鎭以知州需次次廷錦太學生兄弟俱敦謹以孝<lb/>
<pb n="KR4f0043_WYG_009-33a"/>
友聞孫三人孫女二人銘曰孰使之遷孝養兩竭孰驅<lb/>
其貧自天佑吉建祠立田名嫓前賢卜兆於兹以歸其<lb/>
眞以昌其後人<lb/>
　　舒母劉太君墓誌銘<lb/>
太君姓劉氏江西進賢名門女性莊靜年十四歸同邑<lb/>
舒封君封君氣魄豪邁不治家人産太君黽勉有無終<lb/>
身如一日事舅姑盡孝舅耄年無齒力太君割左右袵<lb/>
作屨換酒肉為肉粉以進化堅靱為柔脆曲隨所欲舅<lb/>
<pb n="KR4f0043_WYG_009-33b"/>
每感念之曰孝哉劉氏婦封君嫡出也庶出弟二人嫡<lb/>
庶間㣲有不合太君調䕶委曲歡好無間撫二幼叔有<lb/>
恩禮後皆婚娶成人成封君為孝弟者太君力也仲氏<lb/>
夫婦早亡季氏亦喪偶太君撫其孤如己子并化熊氏<lb/>
婦能字愛前子熊氏婦季氏繼室也平生備歴艱厄嘗<lb/>
叠遇荒嵗家不舉火追呼猝至封君就繫株及家屬諸<lb/>
子出野間採蕨掇草根樹皮為充腹計吏呌號急太君<lb/>
在危樓驚墜幾隕督諸子先後代拘長子以艱危䘮目<lb/>
<pb n="KR4f0043_WYG_009-34a"/>
仲叔亦因以不永年太君每念家門不造艱瘁憂虞朂<lb/>
諸子以績學立品擇交親正人紡績以供脩脯薪水需<lb/>
嘗謂之曰為人當學孔孟為官當學乃祖文節公文節<lb/>
公者先朝正徳時及第第一人諱芬者也文章氣節為<lb/>
一代名臣云一日謂其季子香曰誕汝前夕夢宅後大<lb/>
水浪湧數層一鯉魚投懷驚寤明日産汝汝勉之吾望<lb/>
汝為偉人不在尊官香今以諸生拔萃遊京師出令江<lb/>
南之靖江縣有廉能聲繄太君敎也太君卒於某年月<lb/>
<pb n="KR4f0043_WYG_009-34b"/>
日春秋六十有七子男六人女幾人孫幾人以某年月<lb/>
日將葬於某山香自其治所以狀請銘香在京師與余<lb/>
交余歎其志節不凡又嘉賢母之可風世也因誌而銘<lb/>
之曰婦妻與母道分為三總之則一孝義是耽婉娩太<lb/>
君志養劬辛嬉其志意解其糾紛何以誨子玉汝憂戚<lb/>
匪馳禄利曰惟文節公是式子砥厥脩惟母之績惟母<lb/>
之績孫子其繩如貯斯冰如櫝斯珵有宏其聲有偉其<lb/>
成勒此幽墟以兆允升<lb/>
<pb n="KR4f0043_WYG_009-35a"/>
　　先考武湖府君行狀<lb/>
嗚呼不孝<hi>世逺</hi>等今為無怙之人矣欲狀先君之生平<lb/>
以傳於世荒迷不能執筆又大懼湮先人之德以重不<lb/>
孝爰是灑淚以書先君諱璧字君宏别號武湖漳浦人<lb/>
學者稱為武湖先生始祖蒙齋先生諱元鼎以理學為<lb/>
有宋開先自是代有傳人高祖諱大壯登嘉靖己酉鄉<lb/>
薦任寧鄉縣有惠政曾祖諱宗禹萬厯辛丑進士官刑<lb/>
部郎學為儒宗道南原委有傳祖諱一橙萬厯丙午舉<lb/>
<pb n="KR4f0043_WYG_009-35b"/>
人兩贈文林郎子三人長諱而烜次而烷先後登順治<lb/>
壬辰戊戌進士季諱而煜郡庠生以清德重望著於鄉<lb/>
為鄉祭酒妣林氏及第尚書林公士章之從孫女先君<lb/>
其第三子也先君生有異質九嵗善屬文年二十二補<lb/>
博士弟子員二十五選於庠貢入成均先王父雖為貴<lb/>
介子弟而家素屢空先君苦志讀書饘粥幾不能充癸<lb/>
丑入京時崑山相國方為司成先君兩試第一名重都<lb/>
門人爭知之或勸以官先君南望晨昏澹如也因耿逆<lb/>
<pb n="KR4f0043_WYG_009-36a"/>
之變在京師五年不能歸丁巳夏返里門先王父時避<lb/>
亂居梁山之麓先君授徒資養承歡無闕先君於經史<lb/>
子集多所博覽而四書講解及制義一途研究尤精大<lb/>
全䝉存淺達諸書若近代諸先正講義先君講貫既熟<lb/>
抄定成書可為後學津梁其敎人也不費辭説而於聖<lb/>
賢之奥義文章之窽綮纎微畢達曰吾既叅諸説涵泳<lb/>
白文以出之自不能多也貧而來學者敎之無所吝倡<lb/>
正學而主文風者垂三十年雖屢困塲屋而淡於得名<lb/>
<pb n="KR4f0043_WYG_009-36b"/>
四壁蕭然而廉於取利返里門以來聲價日重未嘗通<lb/>
謁一官府嵗丙子太史陳莘學先生涖浦廉知先君名<lb/>
欲邀之見不可越乙酉陳公挾諸友遊清泉寺始造廬<lb/>
一見家居近清泉故也丙戌例授羅源敎諭呉興沈心<lb/>
齋先生以書來曰比聞先生秉鐸羅源蘇湖安定之學<lb/>
再見於今矣蓋先生嘗督學吾閩夙知先君名而未曾<lb/>
一見者近代視敎職為小官徒應文具先君慨然曰天<lb/>
下之治亂在人才人才之盛衰由學校學校之責任在<lb/>
<pb n="KR4f0043_WYG_009-37a"/>
官司吾其可茍焉己乎敎士以器識為先時年六十矣<lb/>
親為講論而評隲其文之髙下諸生服敎畏義至有不<lb/>
平處則義形於色為士氣主盟時令君為同姓諱彬者<lb/>
由翰林外改有文學與先君結兄弟之歡而互商其佐<lb/>
理政敎所孚人稱二蔡焉迨乞休歸浦之後為祠以祀<lb/>
廣文之有生祠自先君始先君在羅時蕭然寒暑獨以<lb/>
一子二僕自隨丁祭品物親自檢備分所得為者毅然<lb/>
為之如報丁艱一節先君以為此乃人子傷心泣血之<lb/>
<pb n="KR4f0043_WYG_009-37b"/>
時而胥吏因以為利誰無人心者遂除陋規後署敎職<lb/>
於候官連江二邑率此行之丁亥六月儀封張先生以<lb/>
中州巨儒巡撫八閩倡明絶學敎育人材開鼇峰共學<lb/>
兩書院延致先君使主其事凡四方紳士閎博俊乂良<lb/>
逸者咸萃於斯共相切劘脩理學經濟諸書今所訂周<lb/>
程張朱等書六十種行世是也先君素善病年未五十<lb/>
鬚眉皓白儀封公特令總其大綱至於刋校諸事命世<lb/>
逺與諸同人主之嘗註解朱子學的儀封公舉以為式<lb/>
<pb n="KR4f0043_WYG_009-38a"/>
曰第依蔡先生樣其信服類如此儀封公撫閩三年先<lb/>
後考績兩次未嘗薦舉一人獨於先君欲以行誼聞於<lb/>
朝時藩臬金宋二公同心贊之章欲上先君苦辭曰衰<lb/>
老不能<lb/>
陛見且朔風嚴寒體弱不勝也世逺亦以為言事乃止<lb/>
己丑世逺成進士改翰林院庶吉士先君乞歸儀封公<lb/>
苦留之事多咨而後行先君性簡直介潔凡有裨於政<lb/>
事者知無不言未嘗一語及私儀封公知其貧欲有所<lb/>
<pb n="KR4f0043_WYG_009-38b"/>
贈先開其端先君輒自言曰家口少無内顧此間月給<lb/>
足用也終儀封公之任不敢有加於先君恐傷其㢘也<lb/>
無何儀封公移任江蘇先君適以先數日歸浦以書來<lb/>
曰書院事宜尚煩先生鎭定勿使三載苦心一旦就荒<lb/>
也先君亟就道往三山整頓如初雖未敢希紫陽文敬<lb/>
之主白鹿洞故事然以人才萃處之地品定其文字而<lb/>
不啟爭端規箴其短長而不生怨怒偽者獻其誠慢者<lb/>
致其恭先君嘗自言曰吾一生惟無私可以取信於人<lb/>
<pb n="KR4f0043_WYG_009-39a"/>
嗚呼不其然乎去年秋<hi>世逺</hi>以省覲乞假南歸其冬始<lb/>
同先君回浦祿養無幾榮封未及猝有今日嗚呼痛哉<lb/>
先君至性孝友授徒三十年未嘗營一田産惟勉力以<lb/>
養二人先王父年八十二事之始終如一喪葬以禮兄<lb/>
弟四人終身未嘗偶爾拂意伯父當有他事盛怒時見<lb/>
先君輒怡然叔父奉先君如嚴師親之如慈父仲父先<lb/>
卒十九年先君撫遺孤如己子為婚娶成人嗚呼父子<lb/>
兄弟之間如先君者可以風也先君敎人大都在篤倫<lb/>
<pb n="KR4f0043_WYG_009-39b"/>
理嚴義利曰本此而行之古人不難至論學以躬行為<lb/>
本不以空談性命為高讀書要歸於根柢深厚返求諸<lb/>
身而自得之不以詞章自炫卒之學問既充精微洞徹<lb/>
每下筆度越時流初任學博時例赴撫署應試中丞長<lb/>
山李公大奇之曰儒者之文也置第一以異等薦學使<lb/>
介菴楊公呼為宿老不敢以屬官禮待身不博一第而<lb/>
及門屢登巍科性少作詩古文而門弟子以詩文著者<lb/>
指不勝屈未嘗著語録成書而言行多可法少為嚴詞<lb/>
<pb n="KR4f0043_WYG_009-40a"/>
正色以拒人或時間以清談而及門子姪有不是者惶<lb/>
愧無地自鄉黨族戚以及四方之君子當道之賢大夫<lb/>
人人服其徳量而樂道其髙風陳莘學先生擬為黄叔<lb/>
度巡撫張公督學楊公稱為胡安定同郡詹峩士先生<lb/>
比以李元禮郭林宗評論不一其必有以定先君矣疾<lb/>
革之時精神不異<hi>世逺</hi>等問欲有言曰嗣後茍有餘祿<lb/>
祭田確宜從厚又曰重錢財而輕兄弟我知汝無是也<lb/>
用財有道耳又曰人子所以顯揚其親者孝經誌之不<lb/>
<pb n="KR4f0043_WYG_009-40b"/>
徒在爵秩之崇高也時諸婦皆在牀前各呼而告之曰<lb/>
汝等入吾門和好無間言我知之人亦稱汝但恐將來<lb/>
生子長大不免自分藩籬以致乖隔娣姒猶兄弟也汝<lb/>
等戒之又勉諸從兄輩以友愛語極諄切且曰吾今嵗<lb/>
命<hi>世逺</hi>所作家規以朂我族人者我梁麓一派幸守此<lb/>
勿失也越一日竟逝嗚呼痛哉<hi>世逺</hi>兄弟三人未嘗有<lb/>
師皆先君敎之先君授徒於外三人輪主炊爨嘗遇溼<lb/>
薪火不揚吹之目盡腫先君曰汝以為艱乎我曩時更<lb/>
<pb n="KR4f0043_WYG_009-41a"/>
蹭蹬也經傳子史及宋儒諸書各以次授每日限以工<lb/>
程而使之體認曰返之身心可以寡過措之筆下可以<lb/>
為文如是而己<hi>世逺</hi>初為庶常時先君手書來曰質直<lb/>
而好義聖人所嘉但下二句不云乎察言而觀色慮以<lb/>
下人英氣不可勝此中有涵養工夫非敎兒諂也同年<lb/>
友徐壇長李巨來見之曰謝上蔡用力去矜字即此意<lb/>
也歸侍以來身頗康寧半年之間為<hi>嗚珂可逺</hi>口授四<lb/>
書講義一遍毛詩説一遍㸃閲朱子綱目自威烈王起<lb/>
<pb n="KR4f0043_WYG_009-41b"/>
至前五代尚未終編得疾僅二十日遽終嗚呼痛哉先<lb/>
君生於順治戊子年二月初一日丑時卒於康熙辛卯<lb/>
年七月初一日亥時享年六十有四娶先妣陳孺人嵗<lb/>
進士閩縣敎諭諱應官公孫女嫺於女敎有賢德適先<lb/>
君時先王父貧特甚身多質券先妣妝資近千金不一<lb/>
月間盡鬻以供王父用布素服勤與先君相敬如賓事<lb/>
舅姑益以孝顯先王父嘗嗟悼其婦徳不置且曰今人<lb/>
有娶婦入門即私其財物父母不敢問取之或有德色<lb/>
<pb n="KR4f0043_WYG_009-42a"/>
者應愧死無地也乙己七月歸先君次年六月以舉先<lb/>
姊而亡繼室吾母呉孺人太學生鄉飲賓諱天章公女<lb/>
子三人長即不孝<hi>世逺</hi>己丑進士翰林院庶吉士娶劉<lb/>
氏次<hi>嗚珂</hi>邑庠生娶王氏又次<hi>可逺</hi>邑庠生娶黄氏女<lb/>
二人長適貢生朱允泰次配林必藩孫四人曰<hi>長漢</hi>聘<lb/>
阮氏次三人尚幼女孫三人一許適舉人張諱福昶公<lb/>
子次二人尚幼嗚呼先君倡學敦脩聲著閩嶠哀迷之<lb/>
下略述其槩并及先妣之一二大節不可泯没者附見<lb/>
<pb n="KR4f0043_WYG_009-42b"/>
於後伏惟當代立言君子幸賜採擇以垂永世不孝<hi>世</hi>
<hi>逺</hi>等感且不朽矣<lb/>
　　先妣呉太君行狀<lb/>
嗚呼痛哉自辛卯秋先君捐館<hi>世逺</hi>等幾不欲生猶幸<lb/>
慈母在堂得以朝夕侍養今又見背嗚呼不孝罪戾上<lb/>
通於天矣顧念先慈一生孝行淑德著聞族黨逺近若<lb/>
不灑淚述之將來史志何所據以入傳異日孫曾婦女<lb/>
何所取則焉先慈系出名門世居浦之東埭太學生天<lb/>
<pb n="KR4f0043_WYG_009-43a"/>
章公女也年十六歸於先君時先妣陳太孺人在堂先<lb/>
慈事之備極恭和踰年陳太孺人見背未有出先慈主<lb/>
中饋而絜家政先王父雖貴介子弟而清貧特甚先君<lb/>
從學於胡京巖先生先慈飲淡獨居又時依於外祖母<lb/>
陳門外祖母愛之如己女壬子先君選貢入成均先慈<lb/>
侍王父母居下佈時舉先兄三嵗矣先君入都之年又<lb/>
舉先姊同時而殞甲寅遭耿逆之變飄蕩靡寧王父母<lb/>
饔飱不給終日不舉火以為常季父走來相依時奉粥<lb/>
<pb n="KR4f0043_WYG_009-43b"/>
於王父母王母減食分先慈先慈不忍食又終日不粥<lb/>
飲以為常時山賊蜂起先慈奉王母與鄰黨女婦逃匿<lb/>
山中幸免於難丁己盜烽未息季父走入南勝先慈偕<lb/>
叔母同往未數月王母念之不置遣小傒林春促使歸<lb/>
先慈歸至中途天大雨溪流盡漲林春又幼小先慈顧<lb/>
念子女俱喪先君在都五嵗少音問窮餓播遷濱死者<lb/>
數今又阻漲自分必死坐寐之間忽有神女聳立言曰<lb/>
汝其未可死也先慈禮拜神下答須臾遂醒有兩壯夫<lb/>
<pb n="KR4f0043_WYG_009-44a"/>
持空竹兜來林春呼之許以直亂流肩以行得不溺既<lb/>
至王父母喜甚是秋先君自都門歸戊午舉家姊壬戌<lb/>
<hi>世逺</hi>始生先君績學名德為都人士所宗授徒於外先<lb/>
慈上奉尊章柔甘和㫖以進承顏悦志無所不得其歡<lb/>
王母晩年多病三載常在牀褥躬進飲食澣滌服器諸<lb/>
承事老人之事久而厭難先慈益加誠備王父屢嗟歎<lb/>
述之憶丙寅嵗先慈舉妹不育先君自書舍走歸曰乳<lb/>
當留以養母先慈乳飼將一年此亦孝養之一節也丁<lb/>
<pb n="KR4f0043_WYG_009-44b"/>
卯秋王母没越數年王父又在衰病中先慈所以事王<lb/>
父一如所以事王母者時<hi>世逺</hi>己長嘗與季父及諸從<lb/>
兄更番奉侍無不共歎先慈之孝誠敦摯久而彌篤也<lb/>
己卯春<hi>世逺</hi>補弟子員伯父走入堂上高聲向先慈言<lb/>
曰汝善事翁姑故天報汝以此子王父聞而答曰世逺<lb/>
之母賢且孝造家之福實由於此吾將使之正位於内<lb/>
告先君先君辭先慈謙讓再三既而王父累命外家陳<lb/>
氏亦屢為請先君曰請俟兒子成名而後圖之孰知是<lb/>
<pb n="KR4f0043_WYG_009-45a"/>
夏王父又捐館回思半生艱辛服勤無少止息而先君<lb/>
又善病日以厪先慈之憂自是氣體亦少羸矣嵗乙酉<lb/>
<hi>世逺</hi>舉於鄉丙戌先君選得羅源敎諭兼主鼇峰書院<lb/>
己丑<hi>世逺</hi>捷南宮選庶常庚寅乞假趨省先君時己告<lb/>
休奉王父遺命延諸族戚偕先慈告廟正位成先志也<lb/>
辛卯秋先君又見背先慈率不孝等哀號備禮癸己襄<lb/>
葬事猶步行至塋域爾時筋力未甚衰也甲午<hi>世逺</hi>服<lb/>
闋入都是秋<hi>可逺</hi>舉於鄉是冬先慈遽得風疾左脚須<lb/>
<pb n="KR4f0043_WYG_009-45b"/>
曳地而行乙未<hi>世逺</hi>自都趨省侍養數月精神稍進中<lb/>
丞雷陽陳公委員奉幣延主鼇峰<hi>世逺</hi>不欲離膝下先<lb/>
慈勸之行曰汝父主鼇峰今又使汝此亦勝事汝其行<lb/>
乎且地屬本省可以不時省我也<hi>世逺</hi>勉為一行不數<lb/>
月辭歸侍養日在膝前先慈屢為述先世舊事及誨朂<lb/>
以居身本末丁酉秋<hi>鳴珂</hi>又舉於鄉偕<hi>可逺</hi>赴公車拜<lb/>
辭膝下先慈誨之曰兄弟如一人不可分畛域也<hi>世逺</hi>
又叮嚀私囑曰母氏衰年汝兄弟朝夕四拜祝天祈延<lb/>
<pb n="KR4f0043_WYG_009-46a"/>
年壽考即匆遽不可一日忘也行僅半月風疾又起先<lb/>
慈忽語<hi>世逺</hi>曰我若不幸汝毋多製衣衾宜省一切費<lb/>
但須汝兄弟同居合爨永無私營以和凝一家而己是<lb/>
夜雞未鳴言語不清醫療治無功隨遣人追兩弟疾轉<lb/>
劇舉家哀求俟兩弟至不得竟以十一月二十九日終<lb/>
於内寢逺近族戚以及鄉之女婦老少哀號奔赴者數<lb/>
百人皆曰太君有賢德何舍我去也越十日<hi>鳴珂可逺</hi>
始至嗚呼痛哉先慈一生艱貞勤勞少而播遷長而遭<lb/>
<pb n="KR4f0043_WYG_009-46b"/>
亂及老又累於足疾年未既耄號留不得豈非不孝罪<lb/>
戾上累吾母哉嗚呼論壼徳者動云勤儉<hi>世逺</hi>竊謂勤<lb/>
儉乃居室之常勤則恐鄰於猥瑣儉則恐傷於刻薄先<lb/>
慈勤以養舅姑而家政不墜儉以理家務而奉養賓祭<lb/>
從豐善體先君之志故先君生而主敎鼇峰為全閩師<lb/>
模楷當世没而祀名宦祀鄉賢爼豆學宫多先慈内助<lb/>
之功也誨子自家鄉以至居官諄諄告以大義常曰汝<lb/>
等須誠以物躬謙以待人廉以養德毋以詐御物毋以<lb/>
<pb n="KR4f0043_WYG_009-47a"/>
氣加人毋取一毫非分之有<hi>世逺</hi>每有錢財入必從容<lb/>
問所從來告以故始帖然曰吾欲汝等食菜根無忘先<lb/>
人遺訓也平生無疾言遽色其於人也化而不怒勸而<lb/>
不拂治家有節制而好施與有無緩急委曲以將仲父<lb/>
之子三人長未有室令<hi>世逺</hi>經紀之仲母叔母之䘮先<lb/>
慈各傾資助之米鹽相分以澹泊其篤於親故類如此<lb/>
<hi>世逺</hi>奉先君遺命大宗小宗各置祭田若干而家槖蕭<lb/>
然先慈喜曰吾最惡夫先私而後公者雖富奚羨焉更<lb/>
<pb n="KR4f0043_WYG_009-47b"/>
有難者<hi>世逺</hi>少侍先慈見艱辛萬狀及兄弟三人相繼<lb/>
得科名無幾微見於顔面待諸族黨及臧獲婢妾益謙<lb/>
和無異往時蓋其孝愛之德出於性成而謙牧根心歴<lb/>
始終貴賤無少間殆孝經所謂愛親者不敢惡於人敬<lb/>
親者不敢慢於人歟郡守栢鄉魏公廉知其德嘗贈以<lb/>
扁曰陶歐淑範嗚呼<hi>世逺</hi>兄弟烏敢望陶桓公歐陽文<lb/>
忠公之萬一然以先慈方陶歐之母恐有過之無不及<lb/>
也此豈人子之私言哉先慈生於順治癸己年十二月<lb/>
<pb n="KR4f0043_WYG_009-48a"/>
十五日己時卒於康熙丁酉年十一月二十九日申時<lb/>
享壽六十有五男三人長不孝<hi>世逺</hi>己丑科進士翰林<lb/>
院庶吉士娶劉氏次<hi>鳴珂</hi>丁酉科舉人娶王氏又次<hi>可</hi>
<hi>逺</hi>甲午科舉人娶黄氏女二人長適貢生朱允泰次適<lb/>
庠生林必藩孫男七人<hi>世逺</hi>出者三曰<hi>長漢</hi>聘阮氏次<lb/>
<hi>長澐</hi>未聘次<hi>觀瀾/</hi>聘沈氏<hi>鳴珂/</hi>出者二曰<hi>長洲長潤可</hi>
<hi>逺</hi>出者二曰<hi>長澳長洖/</hi>俱未聘女孫四人<hi>世逺</hi>出者二<lb/>
長許適舉人張諱福昶之子次尚幼<hi>鳴珂</hi>出者一<hi>可逺</hi>
<pb n="KR4f0043_WYG_009-48b"/>
出者一俱未許適嗚呼人孰不欲顯揚其親之美然溢<lb/>
美者不足以徵信於人人子之心亦有所不安若先慈<lb/>
之懿德休光積而彌耀必有重邀<lb/>
帝庭之褒寵者哀迷之下略述其槩伏冀大人君子錫<lb/>
以鴻文垂之永久感且不朽<lb/>
　　亡室劉夫人行狀<lb/>
嗚呼吾猶及見先太夫人之事吾王父母也竭誠盡孝<lb/>
秉義勤家族里稱賢焉夫人適吾門為冢婦雖不能嗣<lb/>
<pb n="KR4f0043_WYG_009-49a"/>
厥徽庶無大忝今其没矣節其可錄者以寫余之哀思<lb/>
以遺諸子孫以託於立言之君子而圖其不敝焉夫人<lb/>
姓劉氏漳浦望族外舅諱伯爵績學篤行為名諸生夫<lb/>
人其長女也自少端靜肅敏年十八歸於余余先世雖<lb/>
多貴仕然舊家中落諸井臼米鹽凌雜事夫人皆躬自<lb/>
為之先太夫人時猶健不忍其獨勞也每分任焉夫人<lb/>
不忍以累姑有所操作常不敢令太夫人知越數年余<lb/>
仲季二弟既娶婦夫人仍率先偕勞勤睦無怠康熙丙<lb/>
<pb n="KR4f0043_WYG_009-49b"/>
戌嵗先君贈侍郎公任羅源敎諭次年巡撫儀封張清<lb/>
恪公延主鼇峰書院夫人時時手治脯脩飴果寄奉先<lb/>
君甘之己丑余成進士官翰林弟輩欲為嫂氏買一婢<lb/>
夫人止之曰君家羣從過期未娶者三人吾且未可畜<lb/>
婢俟為經理有室而後圖之庚寅冬余乞假省覲先君<lb/>
適以是嵗乞休自省㑹隨侍歸家夫人喜曰吾庶得盡<lb/>
敬事之忱矣先君體素羸病肺夫人多方和滫瀡以進<lb/>
晩嵗轉健承事將二年甲午冬先太夫人復得末疾艱<lb/>
<pb n="KR4f0043_WYG_009-50a"/>
於動履余自京歸省夫人抑搔扶持膳飲隨所欲夜則<lb/>
與兩弟婦更番奉侍凡四年不懈益䖍凡可以得舅姑<lb/>
之心者將忘其身之勞力之匱而為之也兩經大事相<lb/>
余盡禮哀毁致瘠以終三年素未嘗讀書頗知大義最<lb/>
惡夫兄弟娣姒間有私利心爭小忿以致乖隔者吾兄<lb/>
弟數十口同居合爨凡祭祀賓客日用之需皆夫人主<lb/>
之不辭勞匱不有私積待娣姒無遺言亦無忤色庶可<lb/>
謂克守先太夫人之敎者歟性好施每約己以濟人從<lb/>
<pb n="KR4f0043_WYG_009-50b"/>
嫂三人寡居夫人承余意月各給米一石嵗以為常族<lb/>
黨緩急黽勉相資雍正四年漳州大饑家中買米以食<lb/>
毎爨必多煑米湯里婦酌取救饑賴以不死者多人余<lb/>
以雍正元年蒙<lb/>
聖恩特召由庶吉士授編脩趨直<lb/>
内廷旋陞侍講夫人恭遇<lb/>
覃恩誥封宜人五年余官内閣學士兼禮部侍郎荷<lb/>
特恩上贈曾祖祖父夫人亦晉封夫人以是嵗來京毎<lb/>
<pb n="KR4f0043_WYG_009-51a"/>
語余君受<lb/>
恩深重宜始終清苦勉圖報稱吾故能食貧布素麤糲<lb/>
不足異也次年生一女欲為覓一乳母夫人曰家無恒<lb/>
産食無贏餘吾六男二女皆自乳今豈易吾素哉待妾<lb/>
媵有恩第五男長洁側室陳氏出也撫之一如己出馭<lb/>
僕婢不加呵斥感其仁少欺慢者每勸余勿怒詈臧獲<lb/>
曰毋自損氣懲其甚者可耳與余相莊未嘗失色事必<lb/>
請而後行凡吾意所欲者皆能先之余性濶疎加以奔<lb/>
<pb n="KR4f0043_WYG_009-51b"/>
走馳驅家居日稀凡所以使吾無失養於父母無失歡<lb/>
於兄弟無失和於里戚者夫人有力焉臥病兩月太夫<lb/>
人忌日猶清晨强起拜跪如禮力止之曰吾念先姑烏<lb/>
知病在身乎除夕前自知不起適余弟衍調將官粤東<lb/>
道必經漳浦夫人謂之曰為我謝諸族戚在家歡聚來<lb/>
時祖餞今不能相見也又曰我未來京時汝先官京師<lb/>
皆分俸與族戚我來則所分甚㣲費用多不能自贍遍<lb/>
布此心非我吝也誨諸子云毋私利心相歡至白首也<lb/>
<pb n="KR4f0043_WYG_009-52a"/>
誨兒婦云口與心一誠以行之娣姒和則家道昌向二<lb/>
側室云善視吾子誨次女云汝性寛良適人門益加修<lb/>
謹可無咎戾但綜理内事毋縱弛也檢篋中匹帛曰為<lb/>
我致吾父善自保䕶老年無過慟以慰吾幽定靜周愼<lb/>
其可謂不亂者矣嗚呼自余蒙<lb/>
恩入直卯入申出十年來未嘗有一日之間夫人病臥<lb/>
牀褥四月於兹雖勢屬彌畱猶屬余服勞<lb/>
王事朝夕䖍恭勿以吾故趦趄不進是日黎明謂今日<lb/>
<pb n="KR4f0043_WYG_009-52b"/>
且畱永訣延至日晡而逝嗚呼痛哉吾自翰林歴官九<lb/>
列二十餘年庖無肉食衣無絲帛夫人隨余三十二載<lb/>
勞勩於晨昏鞠育之間懇欵於妯娌族黨之際既貴受<lb/>
封樸質敬忌退然如不及未嘗受世俗一日之享年未<lb/>
五十竟殞其身是則可哀也憶先君在日有譽命曰孝<lb/>
哉婦先太夫人疾篤時亦曰婦孝願得賢兒賢婦以報<lb/>
汝父母之言孰則有間誄其善行以賁於九京死如有<lb/>
知將從舅姑於地下以庇佑子若孫其庶云視履其旋<lb/>
<pb n="KR4f0043_WYG_009-53a"/>
者歟夫人生於康熙甲子年十二月十一日寅時卒於<lb/>
雍正壬子年正月三十日申時得年四十有九子男六<lb/>
長長漢巳酉科舉人娶阮氏庚午舉人臺灣副將諱文<lb/>
女次長澐郡庠生娶呉氏山東濟東道諱興業女三觀<lb/>
瀾太學生聘沈氏丙戌進士現任刑部主事諱一葵女<lb/>
四長瀜太學生五長洁六長注女三一適乙酉舉人長<lb/>
洲縣知縣張君福昶子壽蘭一許配福建水師提督諡<lb/>
襄毅藍公廷珍子世襲阿達哈哈番日寵一尚幼孫男<lb/>
<pb n="KR4f0043_WYG_009-53b"/>
二本榮長漢出來長澐出夫人來京後所生女極聰慧<lb/>
年四嵗先夫人一月而殞斯以增其悲益之疾乎嗚呼<lb/>
善不遺私故錄其順行以紓余哀瑣屑覼縷不自知也<lb/>
仁人君子有發其幽光以嘉惠其子若孫者感且不朽<lb/>
　<lb/>
　<lb/>
　<lb/>
　二希堂文集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二希堂文集巻三</head> <lb/>
    <p>
<pb n="KR4f0043_WYG_003-1a"/>
欽定四庫全書<lb/>
　二希堂文集巻三<lb/>
　　　　　　　　　　　禮部侍郎蔡世逺撰<lb/>
　　皇五子奉<lb/>
命祭告闕里文廟序<lb/>
堯舜禹湯文武周公之道至孔子而集其成漢唐以來<lb/>
尊崇效法各致其隆至我<lb/>
皇上而立其凖心源契道法昭封五代以報功詣太學<lb/>
<pb n="KR4f0043_WYG_003-1b"/>
而親享巍乎煥乎古未有也雍正八年九月重建闕里<lb/>
文廟告成黄瓦畫棟悉倣<lb/>
宫殿制度摶拊干戚罇俎豆籩之器<lb/>
頒自上方<lb/>
皇上御書碑文勒石垂之永久禮部奏請遣官祭告<lb/>
上特重其典<lb/>
詔皇五子承命以行世逺與皇子晨夕相講論者八年<lb/>
於此矣可無一言以敬獻乎夫清明在躬志氣如神希<lb/>
<pb n="KR4f0043_WYG_003-2a"/>
賢聖而則古先皇子平日之澡浴者然也兹奉<lb/>
君父之命以往未事之先蠲潔其心志儼恪其身容齊<lb/>
肅有加焉入聖人之里遊聖人之門仰瞻大成殿大成<lb/>
門<lb/>
皇上之御筆也門曰聖時曰𢎞道<lb/>
皇上之所手定也瞻聖人之像貌盥薦奠斚明禋拜稽<lb/>
如睹其温良恭儉讓之休也如聆其金聲玉振之範也<lb/>
如親其博文約禮之教也共祀一堂及兩廡者為四配<lb/>
<pb n="KR4f0043_WYG_003-2b"/>
為十一哲為七十二子為漢唐以來諸儒示我周行如<lb/>
臨師保顏子之克已子路之喜聞過孟子之集義皆可<lb/>
師也漢儒之傳經宋儒之體道皆可誦而可法也先哲<lb/>
後賢内聖外王其揆一也皇子念之哉禮畢謁孔林遂<lb/>
如泰安州祀事泰山夫孔子之道猶泰山然登泰山之<lb/>
巔必由泰山之麓精義入神必始於敦倫體信孔子曰<lb/>
孝弟之至通於神明光於四海無所不通孝弟其至近<lb/>
而可循者乎曽子傳一貫之㫖以告門人曰夫子之道<lb/>
<pb n="KR4f0043_WYG_003-3a"/>
忠恕而已矣忠恕其至切而有要者乎此與登山之説<lb/>
何異皇子念之哉肅將<lb/>
君命祗謁聖居近取諸身心道行於家庭對越昭事罔<lb/>
有斁焉此之謂有恪此之謂受福此之謂敬<lb/>
親此之謂法聖<lb/>
　　送儀封張先生祭告闕里序<lb/>
維孔子道髙德厚實與天地參而四時同漢唐以來代<lb/>
有封號贈諡優崇之典未登於極<lb/>
<pb n="KR4f0043_WYG_003-3b"/>
皇上膺眷嗣統君臨萬邦孔子之道契其心源㑹其有<lb/>
極以作則於天下敬學尊師<lb/>
褒封王號上及五世厥崇厥隆雍正二年四月議遣大<lb/>
臣徃闕里<lb/>
天子顧在廷諸臣非澡身浴德被服造次必於儒者不<lb/>
可以肅將祀事對越有光<lb/>
特簡禮部尚書儀封張公銜<lb/>
命以徃公中州巨儒朝之元老服膺聖教羽儀<lb/>
<pb n="KR4f0043_WYG_003-4a"/>
王國嘗開府吾閩閩之人沐化雨焉繼撫江蘇吴之人<lb/>
飫至徳焉其初又嘗觀察山左駐節濟寧人士至今歌<lb/>
思之兹以大宗伯之秩銜<lb/>
天子之命登闕里之堂奉璋奠斚明禋告䖍升降揖趨<lb/>
有恪有度聖孫賢裔魯國諸生肅恭彬濟環觀拱立公<lb/>
本其所學誨誘諄諄使夫讀聖人之書者必服聖人之<lb/>
行直内方外博文約禮希聖有立而後即安且以廣<lb/>
聖天子崇聖尚學育材化士之意身有之其將事也䖍<lb/>
<pb n="KR4f0043_WYG_003-4b"/>
其誨人也篤非公孰則勝任<lb/>
天子且有後命許公竣事便道家鄉省覲太夫人展孝<lb/>
不匱寧親道故水丘桑麻夷愉一月祗復厥<lb/>
命顧不樂哉世逺在公門墻受教最深榮斯行也敢敬<lb/>
序之以為公贈<lb/>
　　送李少司馬巡撫廣西序<lb/>
雍正二年夏四月<lb/>
天子特簡兵部右侍郎臨川李公巡撫廣西朝之士大<lb/>
<pb n="KR4f0043_WYG_003-5a"/>
夫咸慶得人余與遇於朝問所以治粤西者公曰吾一<lb/>
汚之不染肯使吏漁吾民哉吾劾其尤者餘則威約而<lb/>
化導之吾問餽之不通僚屬顧得以次受所屬之獻吾<lb/>
嚴之吾又不刻焉酌劑而稱平之關鹽雜征戾於民者<lb/>
吾核而減之粤西地雜猺獠吾勤而撫之凡吾所屬例<lb/>
有入之公者吾除之義可贏留者吾貯之所司以為養<lb/>
士恤民賚兵之費凡所支用必與僚屬士庻共見之吾<lb/>
惡夫古之進羡餘以自凂者非大臣之所為也余曰是<lb/>
<pb n="KR4f0043_WYG_003-5b"/>
固然矣人患才少君固恢恢治不可急氣不可勝健而<lb/>
能㢲人乃大和公曰寛居仁行尚克懋修又問所以興<lb/>
教化者何若公曰吾將為閩之常衮也粤西僻處一隅<lb/>
文敎未宏吾將與之敦行學古俾彬雅之風衡於<lb/>
上國余曰諒哉郡擇其尤者飭所屬以禮敦遣萃之書<lb/>
院立名師以董之暇則身親而奬誨之婚喪賓祭酌古<lb/>
今之宜因其人情風土制為簡易之禮以通之禮行化<lb/>
洽俗以永淳常衮烏能域公哉公深頷之余惟學術治<lb/>
<pb n="KR4f0043_WYG_003-6a"/>
術之要明與誠而已不明則不足以逹事理之要不誠<lb/>
則不足以立萬事之本而表裏始終不能符貫古有讀<lb/>
書談道而因循媕婀者多矣又或英氣過勝視事太易<lb/>
動而得礙則蹜踖反甚於前此皆明誠不足學術㣲而<lb/>
治術淺也公粹於經學善文章嫻治道閎博俊偉一切<lb/>
富貴毁譽不足以動其心而慨然以天下自任上有<lb/>
堯舜之君而公之所以事<lb/>
君者必不肯後於堯舜之臣竊謂非<lb/>
<pb n="KR4f0043_WYG_003-6b"/>
聖主不能知公而非公亦不足以副<lb/>
聖上之用也昔韓范開府涇州時有西夏之役教養未<lb/>
遑程朱大儒遭時不遇設施僅試之一郡一縣今<lb/>
聖天子在上四方風動用公為巡撫苟能明誠兩盡何<lb/>
士之不可化何俗之不可厚何猺獠之不可格何俊髦<lb/>
之不可興哉夫明之過為矜氣爲苛察非明也誠之至<lb/>
為易之乾惕書之抑畏詩之豈弟禮之子諒皆誠也公<lb/>
必有以處此矣余與公同學有年志相同道相合常相<lb/>
<pb n="KR4f0043_WYG_003-7a"/>
勉以所不足所相期許者又未敢以輕喻之人於其行<lb/>
書以序之<lb/>
　　送鄂少保相國經略西陲序<lb/>
昔宋蘇文定公有言天下不可一日而無重臣重臣者<lb/>
在朝廷之中士大夫不敢安肆怠惰而緩急之間能有<lb/>
所堅忍持重而不可奪文定之論可謂篤矣而吾謂國<lb/>
家之得重臣為最難必上有明聖首出之君委任既專<lb/>
恩禮兼隆而為之臣者又必有學問深醇之氣正直之<lb/>
<pb n="KR4f0043_WYG_003-7b"/>
操忠厚愷惻之懐謙牧善下之度凡政令之否臧四方<lb/>
之利病人才之賢否進退九服四裔之向背順逆莫不<lb/>
引為一已之事譽毁愛惡榮辱利鈍一不以介於其中<lb/>
然後能同德一心可内可外可將可相無所徃而不宜<lb/>
也雍正十年壬子秋七月<lb/>
欽命少保大學士一等伯鄂公督巡陜甘經略軍務公<lb/>
朝之所謂重臣也<lb/>
天子之所敬信體貌有加天下士大夫所望以為鵠者<lb/>
<pb n="KR4f0043_WYG_003-8a"/>
也先是公總制雲貴廣西三省吏服民懐丕績逺播烏<lb/>
䝉之變不踰時而奏克<lb/>
天子召入政府以三省所治專而不咸宰相所理淵而<lb/>
溥公夙夜寅恭襄贊亹亹<lb/>
明良之契不能旦夕離也兹以凖噶爾餘孽尚稽<lb/>
天誅兩路大將軍進師凱旋未奏<lb/>
命公徃經理宣撫之公此行揚<lb/>
皇威於萬里宣明<lb/>
<pb n="KR4f0043_WYG_003-8b"/>
聖天子之德意周爰諮諏悉心謨畫相事機之㑹度戰<lb/>
守之宜何以搗其巢而得其要領何以防其逸而遏其<lb/>
衝以及糗糧芻茭長運短運之何以順適於輿情供億<lb/>
輸將官與民市民為官役之何以底於克協或召募土<lb/>
兵可以省逺徴師旅抑或威信所敷不戰而可以坐屈<lb/>
蠢爾搤其吭而革其面夫陜甘之民<lb/>
天子加恩數倍他省蠲其常賦増其物直貸其宿負恤<lb/>
其疾苦申其化諭今見公至吾知士民益誦德歡呼將<lb/>
<pb n="KR4f0043_WYG_003-9a"/>
士之益踴躍用命也昔唐開元盛時遣宰相張説巡邊<lb/>
立平康待賔餘黨奏罷邊兵二十萬人説之學術品望<lb/>
未必及公而巡邊之績甚偉綱目大書以美之宋仁宗<lb/>
使韓范駐劄涇州不數月也元昊稱臣請和西鄙晏然<lb/>
無事嘉祐治平之盛實基於此公之望實堪與韓范比<lb/>
肩而凖噶爾餘醜又非元昊等夷我<lb/>
聖朝威靈<lb/>
皇上仁明聖武又非唐宋二代之比且我<lb/>
<pb n="KR4f0043_WYG_003-9b"/>
聖祖仁皇帝所赦之九死而一生卵翼以長者乃敢父<lb/>
子忘恩抗背其不可逭也必矣<lb/>
天子命公三閲月囘朝蓋以小醜不足以煩公之久駐<lb/>
而旦夕承弼其丕應昭受為宏且逺也世逺與公同事<lb/>
禁庭公不余鄙辱誨勵之嘗與余語性學之原經世宰<lb/>
物之方知公之所以稱重臣之選膺<lb/>
帝眷之深者豈徒在聲績之外著哉<lb/>
　　送傅少宰巡撫浙江序<lb/>
<pb n="KR4f0043_WYG_003-10a"/>
吏部右侍郎傅公以乙已秋七月<lb/>
特簡署浙江巡撫越七日馳驛以行<lb/>
聖主知公久資公以經理者不徒東南一道浙為重地<lb/>
需人暫得公之重治之先是公以翰林家居十年<lb/>
今上在潛邸時聞公名使傅<lb/>
皇子公啟𨗳維慇以嚴見憚不妄交一人恪勤乃職六<lb/>
年如一日<lb/>
御極以來知公可用授内閣學士又二年知公果大可用<lb/>
<pb n="KR4f0043_WYG_003-10b"/>
也陞吏部侍郎未數月知公無所不可用也遂有撫浙之<lb/>
命世逺以癸卯嵗䝉<lb/>
恩特召與公同侍書<lb/>
皇子公又嘗主鄉會兩闈世逺忝與同考兩年中晨夕<lb/>
相聚未嘗數日離兹之往也其可以無言乎公氣質髙<lb/>
明剛方不撓常懐澄清吏治撫民育物之意自起用以<lb/>
來聞望馳於四國浙民何幸而得公涖止也嘗讀易至<lb/>
中孚上巽下兑解之者曰自二體言之為中虚以一卦<lb/>
<pb n="KR4f0043_WYG_003-11a"/>
言之為中實中虚者中無私主至虚能生明也中實<lb/>
者中無妄念外累不能入也故能豚魚皆格孔子繫<lb/>
之傳曰柔在内而剛得中説而巽孚乃化邦以卦具<lb/>
柔剛之宜有説巽之美故孚能化邦也諸葛武侯治蜀<lb/>
下教謂叅署者集衆思廣忠益也人心苦不能盡苟能<lb/>
慕元直之不惑幼宰之勤劬則亮可少過武侯之用心<lb/>
即中孚之義也公謂余曰君欲以序贈行幸少頌而多<lb/>
規也公之虚誠即此其一矣世逺鄙人也頌何足為公<lb/>
<pb n="KR4f0043_WYG_003-11b"/>
重又何能有以窺公敬取易之所謂中虚中實孔子<lb/>
之所謂柔剛説巽武侯之所謂集思廣益者以效古<lb/>
人頌規之義<lb/>
　　送黄侍御巡按臺灣序<lb/>
臺灣居海外在南紀之曲東倚層巒西界漳州南鄰粤<lb/>
北之雞籠城與福州對峙地近河沙磯小琉球周袤三<lb/>
千餘里孤嶼環瀛土壤沃衍禾稻不糞而長物産蕃滋<lb/>
果㯢蠃蛤硫磺水籐糖蔗無所不有固東南一大聚落<lb/>
<pb n="KR4f0043_WYG_003-12a"/>
也自鷺門金門迤邐以達澎湖可六百餘里又東至臺<lb/>
之鹿耳門旁夾以七鯤身北線尾水淺沙膠紆折難入<lb/>
明嘉靖末海宼林道乾據之道乾後顔思齊勾倭人屯<lb/>
聚鄭芝龍附之未久荷蘭誘倭奪之鄭氏破荷蘭為巢<lb/>
穴傳三世今<lb/>
天子聲教四訖鄭氏擒滅設官置吏休養孕育垂四十<lb/>
年去嵗羣不逞之徒煽惑莠民撞搪嘯號賴<lb/>
天子威靈將帥用命舟帥直入七日奏克<lb/>
<pb n="KR4f0043_WYG_003-12b"/>
天子特注意臺灣簡監察御史中有敦實廉能嫻猷略<lb/>
知治體可任以股肱耳目者二人徃按其地黄君偕吳<lb/>
君膺新命以行余與黄君同門友也夙知君家學素履<lb/>
君兄弟五人皆有聲績長公次公以督學清正晉秩為<lb/>
卿君年最少由吏部陟臺中能直已行道不矯激沽名<lb/>
為<lb/>
聖主所倚信以夏四月至閩余一見即為臺灣慶得人<lb/>
君自童子試至登進士第未嘗出都門兹將出波濤航<lb/>
<pb n="KR4f0043_WYG_003-13a"/>
大海奉<lb/>
天子命以綏輯羣黎神志肅定忠慎恢廓古所謂大丈<lb/>
夫者君其人矣夫臺灣鮮土著之民耕鑿流落多閩粤<lb/>
無賴子弟土廣而民雜至難治也為司牧者不知所以<lb/>
教之甚或不愛之而因以為利夫雜而不教則日至於<lb/>
侈靡蕩逸而不自禁不愛而利之則下與上無相維繫<lb/>
之情為將校者所屬之兵平居不能訓練而又驕之夫<lb/>
不能訓練則萬一有事不能以備禦驕之則恣睢侵軼<lb/>
<pb n="KR4f0043_WYG_003-13b"/>
於百姓夫聚數十萬無父母妻子之人使之侈靡蕩逸<lb/>
無相維繫之情又視彼不能備禦之兵而有恣睢侵軼<lb/>
之舉欲其帖然無事也難矣今海氛已靖臺地乂安監<lb/>
司守令皆慎簡之員則所以教而愛之者必周總戎藍<lb/>
君又平臺著績人也所以練而輯之者必至君與吳君<lb/>
從容經理其間慎簡乃僚罔不同心臺灣之人行將數<lb/>
百世賴之豈徒南粤之奉伏波峴山之傳叔子已哉余<lb/>
淺人也烏知事宜然地近桑梓不能不關心於勝算君<lb/>
<pb n="KR4f0043_WYG_003-14a"/>
之至自能不擾而核不肅而威也<lb/>
　　送林太僕序<lb/>
太僕寺卿莆田林公致政將歸余以趨走<lb/>
内廷不得祖餞為文以送之曰余之知公也在二十年<lb/>
以前余之得交公也在雍正癸卯之冬公學懋而識充<lb/>
氣醇而守固余一見如舊識公亦不余疎也公嘗令京<lb/>
畿以清惠著奏最入都授工部主事旋晉臺中陞光禄<lb/>
寺歴通政司不數月而至僕正公感<lb/>
<pb n="KR4f0043_WYG_003-14b"/>
上知遇勉思報稱前後區處條奏皆中機宜<lb/>
天子韙之每發議施行同朝咸器重之公今行矣莆中<lb/>
山水明秀風俗醇美經濟節義儒林之彦指不勝屈公<lb/>
家自唐九牧著聲迨文肅公以來科名聞望為閩中第<lb/>
一公本其素履施於有政風流所漸其益則宏公又嘗<lb/>
為<lb/>
朝廷耳目之官位躋三品聞<lb/>
天子之訓誨至親且久兹䝉<lb/>
<pb n="KR4f0043_WYG_003-15a"/>
恩以冏伯之尊合引年之典優游林下進都人士日體<lb/>
王言涵濡<lb/>
德教務為有用之學不沾沾於佔畢章句敦本行飭廉<lb/>
隅不濡染於私利惑溺於愛憎毁譽攻取之塲朂以誠<lb/>
敬絶其朋從循守禮節去其侈泰使髦士俊民皆卓然<lb/>
自奮於<lb/>
聖人之世又日與耕夫野老歌咏太平話桑麻言慈孝<lb/>
此樂何極此責匪異人任也公又向余言來嵗欲訪陳<lb/>
<pb n="KR4f0043_WYG_003-15b"/>
石民李思亭於漳州興化與漳州為鄰郡公至與陳李<lb/>
二君講禮敦俗因材長善人倫東國恢恢乎介休郭有<lb/>
道也<lb/>
　　送李訒菴歸安溪序<lb/>
户部主事李訒菴先生吾師安溪公介弟也康熙甲午<lb/>
秋九月請假南歸世逺與諸同人餞之於郊為文以送<lb/>
之曰先生此去可謂賢矣或曰先生可以不去先生有<lb/>
相國為之兄有編修為之子子若弟登賢書者二十人<lb/>
<pb n="KR4f0043_WYG_003-16a"/>
絡繹長安相晨夕也先生其何必於去世逺曰此先生<lb/>
之去之所以為賢也先生以宏才宿望為户部曹秩滿<lb/>
將遷歴臺省躋卿貳非必席父兄之勢也而先生淡然<lb/>
先生以為調隂陽爕理宏化伯兄已為之生平所未竟<lb/>
之業留以屬之羣從子姓焉何必於不去雖然行矣將<lb/>
何以為祝士大夫得志在朝則循分供職補過盡忠及<lb/>
退而家居則以孝友廉潔經明行修飭諸子弟及鄉之<lb/>
後進風俗人才類繇此長非徒林泉之樂也此又吾師<lb/>
<pb n="KR4f0043_WYG_003-16b"/>
之夙懐而未得請者先生竟飄然遂所願云<lb/>
　　送錢孟輔出牧嘉定州序<lb/>
余與孟輔交在康熙已丑之春余時始得第官翰林獲<lb/>
交於孟輔外舅阮君菜亭及菜亭之姊聓朱君沃洲沃<lb/>
洲之弟均實菜亭敦内行樂善好施尤尊師喜友雅重<lb/>
讀書人二子曰朝采亮采力學飭身孟輔與沃洲之二<lb/>
子曰式先曰承三皆與同師均實共學一堂余咸得讀<lb/>
其文相期於有立其明年余給假省覲家居之日多<lb/>
<pb n="KR4f0043_WYG_003-17a"/>
今上龍飛余再官於朝重申舊好則菜亭已退老朝采<lb/>
由兵部陟吏部主政亮采以甲辰成進士承三登賢書<lb/>
沃洲以<lb/>
召見入都授平越太守咸得晤敘京師孟輔又隨作令<lb/>
四川承三作令郃陽調繁蒲城十餘年前朋好舊遊或<lb/>
得第成名或居官奮績余於是歎讀書飭行之果不負<lb/>
人也未幾亮采將出令山左孟輔將牧嘉定孟輔先來<lb/>
告别余惟人生聚而散散而仍聚聚而不能不散者其<lb/>
<pb n="KR4f0043_WYG_003-17b"/>
常耳士各有志惟所樹立不在官之崇卑遇之順逆要<lb/>
以無愧衾影師友民物者出而著循聲樹偉績斯可以<lb/>
稱人豪矣孟輔為令有廉惠聲適有丈量之役奉委協<lb/>
理歴數縣為國為民此心兩無所負逺邇稱之可謂信<lb/>
於民矣内陞刑曹中丞嘉其才守薦擢今職可謂獲上<lb/>
矣親民之官至於民信獲上何事不可為者其尚有未<lb/>
罄厥誠悉厥心力稍涉於榮利不自發奮以無負此數<lb/>
十年來戚屬朋儕之所講論期許哉孟輔行迫不及祖<lb/>
<pb n="KR4f0043_WYG_003-18a"/>
餞重之以辭併書以遺承三及亮采各自振勵無怠<lb/>
　　送黄張二縣令序<lb/>
雍正三年秋七月江右黄聚生將令於浙東山右張軼<lb/>
玊將令於粤東二賢同遊吾門負志操嫻問學相善也<lb/>
將行謁余求贈言余曰去嵗此日二子猶舉子也今<lb/>
聖天子澄清吏治重進士之選甫釋褐即用為牧民之<lb/>
長嗚呼可不勉歟吾子平居見為令者張弛之不平教<lb/>
養之無術貪庸之可鄙莫不歎息痛恨於其人今自為<lb/>
<pb n="KR4f0043_WYG_003-18b"/>
之可不思所以大反其道歟夫縣令者親民之官也欲<lb/>
天下之均平人被堯舜之澤非親民之官不可親民之<lb/>
官其要有三曰息訟薄賦興教而已民以事至縣者胥<lb/>
役不擾無守候之勞分其曲直懲其誣黠誨諭之又加<lb/>
詳焉則訟自息矣民有惟正之供者為案實立限使自<lb/>
封投櫃主以信使投畢躬自稱平之榜列明示歸其有<lb/>
餘使補其不足如期至則民自不欺輸將恐後矣擇士<lb/>
民之秀者聚之於學課文飭行月三四至又於暇日適<lb/>
<pb n="KR4f0043_WYG_003-19a"/>
山村里閭言孝弟農桑之事其有家門敦睦守分力田<lb/>
者表厥里居或造訪其家以榮之而教道興矣夫吾仍<lb/>
以為諸生者為縣令未有不能守淡泊者也吾常思父<lb/>
母斯民之義未有不興除恐後者也事上貴恭不貴屈<lb/>
馭民以誠不以術如是而已昔漢宋之世守令多入為<lb/>
三公名儒常始於簿尉吾子勉之豈惟一邑民命之寄<lb/>
實為一生發跡之始有暇即當讀書非尋章摘句之謂<lb/>
謂非讀書無以明於修已治人之道而振勵其志氣也<lb/>
<pb n="KR4f0043_WYG_003-19b"/>
二子聞言皆不吾迂遂各書其一以贈其行焉<lb/>
　　送鄭逸溪令興化序<lb/>
雍正三年秋七月余同年友鄭君逸溪謁選得江南之<lb/>
興化余為文以送之曰君吾閩之興化郡人也古之名<lb/>
人有治行者所涖之縣即以其縣名之若陳太丘陶彭<lb/>
澤是也不必居是官也但能以學行光遠有耀者人亦<lb/>
以所居之郡名之若吾鄉之李延平是也君清修狷介<lb/>
博覽善古文詞抱所學以玩之心貴已而殊俗兹之徃<lb/>
<pb n="KR4f0043_WYG_003-20a"/>
也以誠中發為嘉績異日人將以所治之縣稱之曰鄭<lb/>
興化君又益勉其學而懋其修窮理克已恐不至焉則<lb/>
人又將以所居之郡稱之亦曰鄭興化君子薄好名者<lb/>
而未嘗不曰立名人之稱斯名也得則兩得矣君則如<lb/>
何而克兼享哉詩曰惟其有之是以似之<lb/>
　　送陳石民令益都序<lb/>
吾漳陳君石民以行誼文學著於鄉或曰陳君真孝廉<lb/>
也或曰陳君其博雅人也或曰有用世之責者也三者<lb/>
<pb n="KR4f0043_WYG_003-20b"/>
非溢也雍正三年乙已七月謁選得山左之益都令試<lb/>
驗時冢宰高安朱公稱其學行引<lb/>
見之日<lb/>
天子曰聞汝為陳孝子具見端方老成不與衆偶諭山<lb/>
東撫臣視其才果優殊擢之勿以次嗚呼天盡海飛之<lb/>
處篤學自勵行善於家得聞於人者少矣况能逹於九<lb/>
卿乎達九卿者少矣况能揚於王庭動<lb/>
聖天子之褒嘉重問乎此以見士貴闇修不徇名譽亦<lb/>
<pb n="KR4f0043_WYG_003-21a"/>
以見太平有道之世有善必録有美必稱<lb/>
聖主之燭幽揚陋為可風也余與君同郡共學同修漳<lb/>
州府志賦役二卷君所手纂則君之優於繁劇可知君<lb/>
又嘗著清漳風俗一書與余同講行文公家禮則君負<lb/>
化理之才又可知君行矣以孝治則天下無可慢惡之<lb/>
人以廉治則所屬無貪鄙之習君又董之以政勸之以<lb/>
學感之以誠微獨益都而已優於天下可也<lb/>
　　送王完璞分巡貴西序<lb/>
<pb n="KR4f0043_WYG_003-21b"/>
黔中古牂牁地明永樂間置省嘉靖始開科荒瘠可知<lb/>
舊設監司二曰貴東曰貴西貴西則轄邊西四郡者也<lb/>
雍正六年正月<lb/>
特簡監察御史王君完璞駐節分巡完璞由翰林改户<lb/>
曹擢御史負經濟畧有制而從容<lb/>
天子嘉焉<lb/>
陛辭之日訓誨賞賚備至朂哉此行也親民之官可以<lb/>
為所得為然事繁而所及小督撫勢重可以為所欲為<lb/>
<pb n="KR4f0043_WYG_003-22a"/>
然地廣而所見難周監司之職無其繁與其難而可以<lb/>
為所可為者可以察屬可以安民可以訪蠧可以興學<lb/>
昔馬伏波在駱越申明約束能使數世奉行馬將軍故<lb/>
事常觀察治閩廣勵人才遂使閩中文學抗衡上國完<lb/>
璞勉之養其根去其莠期其立俟其成專已者不虚干<lb/>
譽者不正苟安者庸助長者蹶毋徇已私毋耀聰明循<lb/>
此以徃何所不可為吾子期者我將逖聽風聲焉<lb/>
　　送張又渠出守揚州序<lb/>
<pb n="KR4f0043_WYG_003-22b"/>
蓋昔者吾師儀封張清恪公之撫閩也清操正已以率<lb/>
屬推誠心與之共治懲其不率者而警勸之視民之利<lb/>
病若已隠憂不為不去不止其有沐浴詩書敦善行者<lb/>
賓禮之以養以誨比及三年治效蒸蒸官無貪刻之習<lb/>
士有恥不為君子之心流風餘韻至今歌思不置人咸<lb/>
稱其撫吳時劾制府之奸貪風節稜稜<lb/>
聖主褒嘉天下傳誦不知其治閩丕績有過於撫吳者<lb/>
盖真儒之澤逺矣雍正九年正月仲子户部郎中又渠<lb/>
<pb n="KR4f0043_WYG_003-23a"/>
天子特簡出守揚州君能世其家學清修厚德釀之於<lb/>
庭除發之於民物熟悉於人情物態綜理庻務亦可以<lb/>
當繁劇而無不足將行向余言曰此行也報稱之艱繼<lb/>
述之重萃於一身盖其難也余曰君以為難則不難矣<lb/>
揚州東南繁華一大都㑹五方雜處富商大賈輻輳逐<lb/>
利之區民未知儉示之以樸民未崇厚示之以睦民未<lb/>
知禮示之以冠婚喪祭燕飲服用之各有限制察所屬<lb/>
之貪刻玩愒者而懲創之躬率之以介潔待之以誠示<lb/>
<pb n="KR4f0043_WYG_003-23b"/>
之以不假易有悉心力為民者不因小眚而去之為之<lb/>
擔荷而顧惜之奸胥豪猾不使撓吾法伺吾懈隙而生<lb/>
其玩悍之心薦紳士子憚吾之剛方峻肅而樂吾之子<lb/>
諒易直振厲而培育之夫如是則可以上報<lb/>
聖天子簡用訓誨之盛心而無愧清恪公之學術治術<lb/>
矣揚州爲清恪公治化所敷又嘗奏除落地税嵗六百<lb/>
兩甘棠之愛猶存君行矣自古父子垂聲一代並為偉<lb/>
人者史不多見若范文正公之有忠宣呂晦叔之有原<lb/>
<pb n="KR4f0043_WYG_003-24a"/>
明皆由其家世確誠純茂鬱蒸融液而成以清恪公卜<lb/>
之余知君之能迪前光而求世德也<lb/>
　　送從子濟川南歸省覲序<lb/>
從子濟川由吏部學習以母老乞假南歸省覲朝之士<lb/>
大夫嘉其誠孝各爲歌詩以為壽母之獻濟川其可以<lb/>
自慰悦而榮其親矣雖然人子之所顯揚其親者止此<lb/>
乎哉體孝經愛親敬親之説將必不敢惡於人不敢慢<lb/>
於人焉體曽子守身之訓將必一舉足一出言而不敢<lb/>
<pb n="KR4f0043_WYG_003-24b"/>
忘父母焉養志以誠守已以廉待人以信講明踐履不<lb/>
染於俗異日規樹將必有大者焉庻可為顯揚之實矣<lb/>
汝徃矣嫂氏賢淑天人所祐爾壽而臧明秋汝尚于于<lb/>
而來移忠移順移治於官斯固賢母之所樂也<lb/>
　<lb/>
　<lb/>
　<lb/>
　二希堂文集卷三<lb/>
</p>
<p>
</p>
  </div>
</body>
</text>
</TEI>
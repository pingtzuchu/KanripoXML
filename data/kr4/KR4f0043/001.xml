<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>二希堂文集卷一</head> <lb/>
    <p>
<pb n="KR4f0043_WYG_001-1a"/>
欽定四庫全書<lb/>
　二希堂文集卷一<lb/>
　　　　　　　　　　　禮部侍郎蔡世逺撰<lb/>
　　稽古齋文鈔序<lb/>
世逺官翰林時䝉<lb/>
聖祖仁皇帝命分修性理精義親承<lb/>
誨㫖者將一年迨我<lb/>
皇上嗣登大統累膺不次之擢得侍<lb/>
<pb n="KR4f0043_WYG_001-1b"/>
日講注<lb/>
起居忝與<lb/>
經筵沐<lb/>
恩光而親<lb/>
訓誨至深且渥又喜得侍書<lb/>
皇子相與講貫討論無間寒暑人生遭逢之幸報稱之<lb/>
難無以逾兹雍正八年冬皇五子彚訂其古文詩賦名<lb/>
曰稽古齋文鈔夫所謂稽古者豈徒博覽泛涉專為記<lb/>
<pb n="KR4f0043_WYG_001-2a"/>
誦組織之學與文人學士爭雄長競才名而已哉稽古<lb/>
忠孝之大節根于天性而不容已發揮流露於云為動<lb/>
靜而罔不充浹則敦本明倫之實昭矣稽古聖狂之分<lb/>
義利之判是非得失之所由然因革損益升降汚隆之<lb/>
所由著則謹幾慎動之功懋矣皇子至性過人孝恭肫<lb/>
摯與<lb/>
皇四子朝夕相聚飲食居處同所讀之書同所作之文<lb/>
同怡怡愉愉歡悦無間日體<lb/>
<pb n="KR4f0043_WYG_001-2b"/>
皇上之訓以朂其徳業以慎其起居故其發之文<lb/>
者光明洞達微彰畢露若網之在綱若玉之在璞若<lb/>
珍蔵寶物之生于溟渤廣淵任人搜取而不竭此豈<lb/>
文人學士習為靡麗雕鏤者所得舉似其萬一哉書<lb/>
曰其稽我古人之徳程子曰稽古正學明善惡之歸<lb/>
言力行之必由于稽古也皇子其日以古人之所善<lb/>
者為法古人之所非者為戒即以己所自作之文之<lb/>
所善所非者以自律其躬而考其言行所善者必躬<lb/>
<pb n="KR4f0043_WYG_001-3a"/>
自行之所非者毋躬自蹈之夫集中所載經書性理歴<lb/>
代帝王名臣之論皆究研精微慷慨論列使見者鼔舞<lb/>
奮興悠然神往而不自禁他若雜文詩歌皆心得所發<lb/>
也皇子誠因文以考行敬徳而不遑則動巽之益日進<lb/>
無疆矣<lb/>
　　歴代名儒名臣循吏傳總序<lb/>
學術之與事功孤卿之與庶尹殊途而同歸百慮而<lb/>
一致者也民受天地之中以生五性粹然至善用直<lb/>
<pb n="KR4f0043_WYG_001-3b"/>
内之功敬修而不怠方外之功集義而無歉則元善<lb/>
之長充周而不可窮先聖傳心之學于是乎在上之<lb/>
為論道經邦之儒次亦為一民一物之所恃賴故曰<lb/>
同歸而一致也譬之原泉廣津發自崑崙放而為河<lb/>
海流而為百川潤桑田而滙沼沚皆是物也顧人生而<lb/>
靜而後質與學之所近或偏得其一體漢唐以來<lb/>
通經履道之賢匡君定國之彦親民濟物之選代不<lb/>
乏人就其合同而論之三者本一無事于分其本充<lb/>
<pb n="KR4f0043_WYG_001-4a"/>
者其末茂使董廣川大用于漢文中子及遇興唐功<lb/>
不過于蕭曹房杜哉程朱大儒也明道勸神宗防未<lb/>
萌之欲以十事進君能堯舜其君者也及出令晉陽<lb/>
扶溝化理昭彰非守令所當法乎朱子在朝四十六<lb/>
日進講奏疏名臣風烈萬代瞻仰及觀其浙東南康<lb/>
潭州諸治績豈兩漢循吏所易及乎且如司馬公許<lb/>
魯齋復何分于名儒名臣哉故曰無事于分也然使<lb/>
語魏丙姚宋以精一之學則粗矣抗召杜卓魯於魏<lb/>
<pb n="KR4f0043_WYG_001-4b"/>
陸韓范之列則遜未逮矣三者之中又各有等級次第<lb/>
則亦不必于合也方今<lb/>
天子神聖道統治統萃于一身以至道醇修朂士類<lb/>
以臯夔稷契望臣鄰以亷謹仁明飭吏治一道同風<lb/>
之盛于斯乎遇之高安可亭朱先生服儒體道負開<lb/>
濟大畧入為卿士出為牧伯由冢宰陟台輔以襄<lb/>
聖天子之盛治與世逺同事<lb/>
禁廷一日語世逺欲纂漢唐以來至于宋元名儒名<lb/>
<pb n="KR4f0043_WYG_001-5a"/>
臣循吏等傳各為一集合為一書世逺在鼇峰書院<lb/>
時故嘗校刋先儒諸書又私纂歴代名臣言行録實<lb/>
有素心顧以均服職事未遑手録屬諸同志四五人<lb/>
分纂傳論高安公定其領要重申討論世逺亦旁覽<lb/>
廣搜細加叅訂再閲嵗而書告成事蹟繁多年代久<lb/>
逺或恐有紕漏舛錯之譏要可為高山景行之藉士<lb/>
幸生<lb/>
堯舜之世懷三代之英三者之中服膺砥厲備其全體<lb/>
<pb n="KR4f0043_WYG_001-5b"/>
固足以求志達道成曠代之人豪即得其一節亦足以<lb/>
寡一身之過淑躬而濟物藹藹吉士維<lb/>
天子使人材之盛比於成周風俗之美躋於陶唐是則<lb/>
編輯是書者之惓惓也<lb/>
　　歴代名儒傳序<lb/>
聖人之道具于經故必知道而後能明經然傳經亦所<lb/>
以存道自孟子後漢儒有傳經之功宋儒有體道之實<lb/>
漢初董江都學貫天人定一尊於孔氏罷申韓蘇張之<lb/>
<pb n="KR4f0043_WYG_001-6a"/>
學儒之醇者矣然伏毛孔鄭諸儒各有傳經之功不可<lb/>
㤀也有宋周程張朱五先生繼起直接孟氏之傳聖道<lb/>
如日月中天道統之所由集矣而其時師友之相與講<lb/>
習而衍𣲖者何其盛也輕漢儒者以為徒事訓詁而少<lb/>
躬行心得之功不知代經秦火漢儒收拾於灰燼之餘<lb/>
賡續衍繹聖人遺經頼以不墜漢朝得收尊經之效定<lb/>
四百年之基六朝反之而替唐貞觀因之而昌漢儒之<lb/>
功其可掩乎議宋儒者以為研精性命恐少致用之實<lb/>
<pb n="KR4f0043_WYG_001-6b"/>
不知修已盡性功施靡極使程朱得大用於世隆古之<lb/>
治可復也宋季指為偽學國隨以微魯齋之在元略見<lb/>
施用有經邦定國之功明初正學昌明成𢎞之際風俗<lb/>
淳茂近古嘉隆以後人不遵朱學術漓而政紀亦壊非<lb/>
其明效大騐歟譬之談周家王業者漢儒其后稷公劉<lb/>
古公也宋儒其文武成康之盛治也今尚論文武成康<lb/>
而忘后稷公劉古公之肇基累仁可乎然使但稱后稷<lb/>
公劉古公之能興周而不及見文武成康之盛治其遺<lb/>
<pb n="KR4f0043_WYG_001-7a"/>
憾也不又多乎我<lb/>
皇上尊經重道作君作師超越百王漢宋以來諸儒<lb/>
特増從祀兩廡天下靡然嚮風矣高安朱先生體究正<lb/>
學服膺儒行論道經邦之暇與世逺議修歴代名儒傳<lb/>
因屬其及門安溪李君立侯纂為傳論李君通經考道<lb/>
得家學之正傳自漢至元編摩閲嵗高安公與世逺又<lb/>
討論而考訂之毋取其濫飾節而墜行者雖有儒名必<lb/>
黜毋取其隘服古而清修者確守先緒必錄學者茍能<lb/>
<pb n="KR4f0043_WYG_001-7b"/>
志道以明經復因經以求道不岐於異説不汨於功利<lb/>
明善克私惟恐不及以兼收漢宋諸儒之益将藴之為<lb/>
徳行行之為事業<lb/>
國家有用之儒彬彬然輩出矣<lb/>
　　歴代名臣傳序<lb/>
名臣傳之始於漢何也秦以前左氏史記簡而備矣秦<lb/>
無名臣也削陳平趙普何也羅豫章謂立朝以正直忠<lb/>
厚為本陳趙於四者有歉焉非所以示訓也故削之也<lb/>
<pb n="KR4f0043_WYG_001-8a"/>
茍其心有可原雖濶疎如陳竇張浚必錄之茍其心有<lb/>
可議雖事功如陳趙必削之猶名儒之不列揚雄循吏<lb/>
之不列趙廣漢也廣漢猶純用鈎距之術揚雄為莽大<lb/>
夫故均削之也漢唐以來人材輩出後先相望略綜其<lb/>
概雍容翊贊有始有終者魏丙第五倫姚宋王旦李沆<lb/>
韓富也才本王佐學為帝師諸葛武侯陸宣公范文正<lb/>
司馬文正也身為開國功臣而遂相之紀綱百度者蕭<lb/>
曹房杜耶律楚材也抱負經綸鬱不得施嚮用方殷遽<lb/>
<pb n="KR4f0043_WYG_001-8b"/>
奪之年者賈誼楊綰也頗見施用功在天壤竟以齟齬<lb/>
不究其材者裴晉公李忠定也屹如山岳不可動摇所<lb/>
遭不偶蹇蹇匪躬王嘉李杜楊震褚遂良岳武穆也苦<lb/>
心調䕶輸忠報國者狄梁公李鄴侯也劭徳高年蔚為<lb/>
國瑞者高允文彦博也盡行所學魚水相歡貞觀致治<lb/>
㡬於三代魏鄭公偉矣蘇綽王朴雖偏安之臣未可小<lb/>
也安邦戡亂徳盛禮恭郭令公尚矣周勃父子温嶠李<lb/>
晟祖逖宗澤孟拱察罕帖木兒或功已成或志未就亦<lb/>
<pb n="KR4f0043_WYG_001-9a"/>
足欽也謀略蓋世寵利不居張子房髙矣東京鄧禹亦<lb/>
可嘉也抗節不屈則張許段顔文信國余闕最烈直言<lb/>
不諱則汲黯鮑宣劉蕡陳瓘胡銓最顯合千數百年之<lb/>
巨公碩彦崇勲峻節彚次成書若聚之於一堂而親聞<lb/>
其謦欬緒論也若設身處地而親見其設施張弛温恭<lb/>
之度剛明英卓之概也觀其人論其世名臣之行事備<lb/>
而古來用舍得失君子小人消長之故亦略可考矣編<lb/>
次者誰自漢至隋南城張君百川也唐至後五代漳浦<lb/>
<pb n="KR4f0043_WYG_001-9b"/>
藍君玉霖也宋至元安溪李君世豳也高安公既定其<lb/>
規模三君纂討之世逺僭加修飾之高安公又從而潤<lb/>
色之葢高安公贊襄宻勿於<lb/>
帝廷時聆<lb/>
疇咨之訓賡明良之歌世逺又簪筆<lb/>
起居忝在講筵侍從之末四載以來每親聞<lb/>
聖天子之所以誨飭臣工示以忠誠體國忘私忘家者<lb/>
諄懇詳盡非語言記注之所能繪可以垂之千百代而<lb/>
<pb n="KR4f0043_WYG_001-10a"/>
為典謨爰推本此意與諸君合訂此書以備朝夕之省<lb/>
覽起臣子之興觀有志之士奮乎百世之下以斯書為<lb/>
階梯而上溯焉臯益甘傅周召可比隆也漢唐以下云<lb/>
乎哉<lb/>
　　歴代循吏傳序<lb/>
昔在帝堯克明峻徳平章百姓協和萬邦帝治之隆萬<lb/>
古為昭及考二典終篇而知時雍之化雖本於峻徳之<lb/>
明實因内有九官外有十二牧師濟盈朝循良布列也<lb/>
<pb n="KR4f0043_WYG_001-10b"/>
内無九官不能以成都俞吁咈之盛外無十二牧則承<lb/>
流宣化者闕焉又何能官得其職吏當其材蒸為風俗<lb/>
哉十二牧之職即漢之刺史牧守宋之節度觀察廉訪<lb/>
轉運等使也帝之咨十二牧曰食哉惟時柔逺能邇惇<lb/>
徳允元而難任人蓋亦不外養之撫之厚徳以風之飭<lb/>
屬以安之而已此後代循吏之極則也欽惟我<lb/>
皇上留心民瘼選飭吏治凡廉聲丕著實績昭彰者必<lb/>
加以不次之擢反是者則降且黜天下親民之官爭自<lb/>
<pb n="KR4f0043_WYG_001-11a"/>
濯磨以成時雍之化矣竊謂親民之官以廉為基以仁<lb/>
為本引而近之欲其親格而禁之欲其嚴理之欲其明<lb/>
措之欲其簡慮民之不給也為之課農桑訓節儉輕徭<lb/>
役廣積蓄遇有故則賑貸之又加詳焉慮民之不戢也<lb/>
為之敎孝弟敦睦婣懲誣黠息訟爭以事至者誨諭之<lb/>
又加詳焉根於中而不徇乎外者賢守令也結歡上官<lb/>
而不體下情者民之蠧也自恃無他而張弛不協者誠<lb/>
不足識不充也視猶傳舍因為利藪者本心既失殃及<lb/>
<pb n="KR4f0043_WYG_001-11b"/>
其身者也審此數者其於帝廷咨牧之意<lb/>
聖天子懐保之心庶有合乎南靖張君季長學古通務<lb/>
有守有為之士也適髙安公與世逺欲修歴代循吏傳<lb/>
屬其手纂既成加以釐訂與名儒傳名臣傳並梓以行<lb/>
世逺不揣固陋敬論之於簡端以質天下之有志於化<lb/>
民成俗者<lb/>
　　四書朱子全義序<lb/>
聖賢敎人之法莫切於四子之書解四書者莫備於朱<lb/>
<pb n="KR4f0043_WYG_001-12a"/>
子朱子之觧四書也有集註有或問有中庸輯略有論<lb/>
孟精義議論徃復則散見於文集語類諸篇讀四書者<lb/>
即朱子之書三復之而義具矣四子之書平近無竒長<lb/>
國家者恐人之不肯誦讀而玩索也於是以經義取士<lb/>
定為程式使自証其心得而發揮其藴奥非由此者雖<lb/>
奇材異敏魁閎博通之士不得以自進又恐人之背馳<lb/>
其説附㑹舛錯而莫知所折衷也於是以朱子之註頒<lb/>
之學宫使天下讀是書者有所依據而返之於身以措<lb/>
<pb n="KR4f0043_WYG_001-12b"/>
之天下國家者可不留餘憾矣沿習既久學者視為具<lb/>
文甚者惑溺於異説汨没於講章厭棄傳註支離剽竊<lb/>
無有力究聖人之微言大義者嗚呼朱子之學不明而<lb/>
四書之義亦因以晦矣朱子竭一生之精神以作集註<lb/>
精微洞徹銖兩悉稱然必叅之或問以暢其説叅之輯<lb/>
略精義以致其詳叅之文集語類以博稽其義類而辨<lb/>
别其㫖歸其覽之也全故其研之也悉其知之也至故<lb/>
其行之也力以之為文章則是非不謬於聖人以之建<lb/>
<pb n="KR4f0043_WYG_001-13a"/>
功業則巍然為命世之豪傑然則今之讀四子之書者<lb/>
專求之朱子之書而已足而朱子之書簡帙浩繁無力<lb/>
者若不能徧致又不能合聚於章句之末以得其要約<lb/>
之方也栢鄉相國魏貞菴先生有憂之採朱子諸書彚<lb/>
於集註之後名曰四書朱子全義先生輔弼<lb/>
兩朝聲績論著炳烺天壤顧此書尚藏於家未鋟以行<lb/>
世嵗庚寅季子念庭來守吾漳始出以授詹兼山先生<lb/>
校而刋之兼山為吾漳隱君子考訂既核剞劂成書念<lb/>
<pb n="KR4f0043_WYG_001-13b"/>
庭屬世逺序之世逺海濵末學何能窺見萬一顧嘗讀<lb/>
此書而歎其義藴之畢該編次之盡善也前乎朱子之<lb/>
解四書者朱子或則存之或則為説以辨之矣後乎朱<lb/>
子之解四書者其佳者多不出朱子之範圍其自詡為<lb/>
奇異可喜者皆朱子或問中之所刋駁而不遺者也其<lb/>
駕空躐等恃超悟而誇新得者皆朱子所彌近理而大<lb/>
亂真者也其句釋字解使本文語意反以沉晦則近世<lb/>
之講章而朱子所詆為俗儒者也方今<lb/>
<pb n="KR4f0043_WYG_001-14a"/>
天子神聖久道化成特躋朱子於十哲之次凡朱子之<lb/>
書靡不通貫而表揚之是書之出適當其㑹吾知天下<lb/>
之讀是書者由朱子以上求之四子沉潛反復不囿於<lb/>
科舉而有以自奮其身於聖賢之歸治隆於上俗美於<lb/>
下則貞菴先生之嘉惠後學誠宏且逺也念庭克承父<lb/>
志而梓之以行世亦可謂繼述之大者矣<lb/>
　　薛敬軒先生文集序<lb/>
文以載道也古之人文與道合而為一今之人文與道<lb/>
<pb n="KR4f0043_WYG_001-14b"/>
離而為二合而為一者本之躬以立言發乎邇見乎逺<lb/>
離而為二者馳騁以為工靡富以為博骩骳險僻使人<lb/>
割㫁難句以為此真古文也不知其離乎道也逺矣聖<lb/>
賢之文如日月經天江河行地由其根柢深厚故其發<lb/>
於言者不求工而自工自孔孟以至程朱無異道也有<lb/>
明薛敬軒先生由程朱而上學孔孟者也當其時稱之<lb/>
者或曰今夫子或曰真鐵漢或曰本朝理學一人或曰<lb/>
學已至於樂地亦可以得先生之為人矣今讀其文和<lb/>
<pb n="KR4f0043_WYG_001-15a"/>
厚易直止求於理之至當達其意之所欲言若不顧執<lb/>
器滯言之譏要其言之不合於道者鮮矣抑吾於先生<lb/>
贈送之文更有取焉人生有友明之贈答有仕宦之徃<lb/>
來道益廣則言論益多名益沸則慕其文者益夥豈能<lb/>
逃之以自高先生之贈守令則勉以守令之職贈監司<lb/>
則告以監司之道贈同朝則朂以直已行道務以達其<lb/>
欵欵之忱而後已嗚呼此皆惻隱之心所發也向使先<lb/>
生欲見才於文而馳騁以為工靡富以為博骩骳險僻<lb/>
<pb n="KR4f0043_WYG_001-15b"/>
割斷難句以為古豈不堪與文士度長絜短哉然終不<lb/>
肯以彼易此者欲使文與道合而為一也朱子曰古之<lb/>
聖賢其文可謂盛矣然其初豈有意學為如是之文哉<lb/>
有是實於中則必有是文於外先生得之矣<lb/>
　　楊龜山先生集序<lb/>
道學經濟文章氣節四者合而為一者也俗儒不講以<lb/>
道學之人論多迂疎而不適於用詞尚質朴而不合於<lb/>
時其為人大抵簡易平淡未必有一徃不可回之氣嗚<lb/>
<pb n="KR4f0043_WYG_001-16a"/>
呼為此言者猶夏蟲不可語於氷井蛙不可語於海其<lb/>
無與於道也審矣夫學貴有本無本之學縱修飾補苴<lb/>
無用於世有本之學其根沃者其葉茂本聖賢所以出<lb/>
治者發而見之事業是則莫大之經濟也與師友講明<lb/>
而論著㒺非載道之書是則莫大之文章也可死可辱<lb/>
而浩然之氣剛大常伸是則莫大之氣節也吾於楊龜<lb/>
山先生見之程門高第稱楊游尹謝獨先生之學最著<lb/>
上接濂洛而下開考亭之統其傳又最廣而余獨歎先<lb/>
<pb n="KR4f0043_WYG_001-16b"/>
生經濟之宏氣節文章之高士子懐奇抱異散處下僚<lb/>
未有不以才大用小自傷淪落者先生浮沉州縣四十<lb/>
年自為徐州司法歴知瀏陽餘杭蕭山諸縣絶無出位<lb/>
求進之心非所謂進不隱賢必以其道者乎及其晩節<lb/>
立朝人方持祿養交以竊榮貴先生嚴氣正性章數十<lb/>
上排和議收人心肅軍政論三鎮必不可棄方田水利<lb/>
花石綱之害必不可行李邦彦李鄴之徒必不可用使<lb/>
從其言豈有靖康之禍哉當蔡京貴盛之時先生以一<lb/>
<pb n="KR4f0043_WYG_001-17a"/>
縣令抗之卒之浚湖瀦水之事格不行是其氣固已蓋<lb/>
天下也當王安石邪説盛行之日先生抗疏排之是能<lb/>
放滛辭以閑先聖也讀其文發揮義類抒冩性情然則<lb/>
先生之氣節文章何不備哉或又以為先生於數者實<lb/>
所兼長豈知皆本其平日明善復性之功所流而貫之<lb/>
者乎夫宋儒之中夷猶恬曠莫先生若也然其樹立議<lb/>
論卓卓表見如此亦可以知其餘矣因序先生之集為<lb/>
發其大凡以見士貴本實勝也<lb/>
<pb n="KR4f0043_WYG_001-17b"/>
　　居業錄序<lb/>
居業錄向未有刻本世逺始見儀封張先生於三山署<lb/>
中授以是書曰玩此則見理自明心自静且曰人可不<lb/>
自奮哉敬齋先生一布衣耳巋然獨立蔚為一代儒宗<lb/>
遂至從祀廟庭享食百世人可不自奮哉世逺讀而識<lb/>
之不敢忘至是將以受梓因不辭固陋而序之曰當正<lb/>
道顯晦異學爭鳴之日徒得一二拘謹之人不足以追<lb/>
踪徃哲而振拔流俗謝上蔡稱孟子强勇以身任道所<lb/>
<pb n="KR4f0043_WYG_001-18a"/>
至王侯分庭抗禮壁立萬仞由其氣足以勝之也朱子<lb/>
曰曾子大抵剛毅故能獨得斯道之傳子思行事他無<lb/>
所考如孟子所云何等剛毅由是觀之血氣之氣不可<lb/>
有義理之氣不可無豈故為矯異哉不如是則無以仔<lb/>
肩斯道而畏縮囁嚅之態必不足以挽頽風而起末俗<lb/>
也然茍非其心之細見理之明則雖揚躒踔厲不過湖<lb/>
海豪氣矜已傲物與聖賢道義之氣何渉哉詳考敬齋<lb/>
生平以求放心為要以居敬窮理為宗其研極天人剖<lb/>
<pb n="KR4f0043_WYG_001-18b"/>
析理欲真不遺餘力矣而其剛大之氣發見於語言行<lb/>
事之間觀其主白鹿之敎毅然以斯道自任與白沙同<lb/>
遊康齋之門至譏其凌虚駕空儱侗自大羅一峯張東<lb/>
白皆當時鉅公徃復論辨無所屈攘斥佛老痛抑功利<lb/>
使其立朝則伊川經筵之疏横渠召對之言㫁可為敬<lb/>
齋信之也且使敬齋少貶其道以徇於人勢位豈不可<lb/>
立致然終不肯以彼易此者見理明而浩然之氣勝也<lb/>
張先生平日得力於是書者已久兹特刋布以開示來<lb/>
<pb n="KR4f0043_WYG_001-19a"/>
學世之學者茍能不懾於卑賤收其心養其氣於以入<lb/>
聖賢之奥不難矣<lb/>
　　周易淺説序<lb/>
閩自龜山先生載道南來理學之盛甲於宋代沿及有<lb/>
明風流未歇正嘉之際姚江以良知之學倡天下龍谿<lb/>
心齋流弊益甚獨閩之學者卓然不為所惑同時若虚<lb/>
齋蔡氏次厓林氏紫峰陳氏尤其較著者也虚齋之學<lb/>
篤守程朱經書講義䝉引尤為學者所宗存疑淺説相<lb/>
<pb n="KR4f0043_WYG_001-19b"/>
繼出遂與並峙一時次厓蓋私淑虚齋者紫峰則虚齋<lb/>
之高第弟子也自宋元諸儒以後言講義者必推三家<lb/>
我<lb/>
聖祖仁皇帝御纂周易折中旁求遺書於三家易説多<lb/>
所採錄顧䝉引存疑皆久已行世惟淺説尚未重梓以<lb/>
故其傳未廣雍正十年先生裔孫孝亷松茂謁選至京<lb/>
擕其書屬余序以付梓余惟易之為書潔淨精微廣大<lb/>
悉備邵子言其數程子言其理朱子兼之發明象占實<lb/>
<pb n="KR4f0043_WYG_001-20a"/>
指為卜筮之書以前民用夫數未始不本乎理理未始<lb/>
不兼乎數君子居則觀其象而玩其辭動則觀其變而<lb/>
玩其占數先生之指一也先生之解經也探羲文周孔<lb/>
之精意而出以淺易之辭語必求其可據不渉於影響<lb/>
亦不務為艱深使讀者了然於文義之間而體玩服行<lb/>
庻乎可以歴進退存亡而不失其正矣嗚呼易之用廣<lb/>
矣大聖人尚欲加年學之以寡過况其餘乎本之以孚<lb/>
守之以貞而因時以善其用又能懼以終始焉此寡過<lb/>
<pb n="KR4f0043_WYG_001-20b"/>
之方也松茂能褒揚祖徳俾是書得與䝉引存疑並垂<lb/>
不朽且使天下如我閩學之精且詳如此有志者亦可<lb/>
以奮然興矣<lb/>
　　學規類編序<lb/>
中丞儀封張先生以伊洛之傳開閩中正學仰體<lb/>
皇上崇儒重道訓飭士子之意特設正誼堂於三山㑹<lb/>
城手訂學規類編一書示學者以從入之方用功之要<lb/>
書成命世逺序之因述先生之意而竊有言曰堯舜禹<lb/>
<pb n="KR4f0043_WYG_001-21a"/>
湯文武周公之道至孔子而大明孔子之道至孟子㡬<lb/>
息而復明孔子孟子之道至周程張朱久息而復益明<lb/>
凡其循循啟迪皆使人復其性而已其要有三曰主敬<lb/>
曰窮理曰力行不主敬則無私之體何以澄之不窮理<lb/>
則天下古今當然之則何以考之不力行則所謂道聽<lb/>
塗説而已何由有以復其性之本然哉明儒有言道學<lb/>
不明士子或趨於勢利或溺於詞章或流而入於禪學<lb/>
世逺竊以今世之病大半在於勢利詞章其後焉者也<lb/>
<pb n="KR4f0043_WYG_001-21b"/>
禪學又其後焉者也士子束髪受書凡父所以敎其子<lb/>
師所以敎其弟者不過以拾科第取利祿為急務身心<lb/>
性命有如外物甚或攀緣趨附以為進身之階幸而得<lb/>
志則以持祿固位肥身保家為長䇿其有能卓然自立<lb/>
成一家之言以垂不朽者有㡬人哉宋之眉山明之北<lb/>
地詞章之雄者也雖其於道未能有聞然素所樹立類<lb/>
皆髙自位置有所不為豈肯與夫已氏者決榮辱得失<lb/>
於一夫之口哉今之以詞章自名而不雜於勢利者實<lb/>
<pb n="KR4f0043_WYG_001-22a"/>
未數數見故曰今世之病詞章其後焉者也宋朝當理<lb/>
學昌明之㑹周程張朱數君子比肩而起徳性問學之<lb/>
功昭昭若揭於天壤學者有厭若於格物窮理之煩者<lb/>
倡為心學之説恃其超悟凌躐等級一以致虛立本為<lb/>
宗其弊不為佛氏明心見性之學不止是以有心斯道<lb/>
者起而攻之然其為人大都義利辨取與嚴出處正特<lb/>
以學術之差有以誤天下後世不能不急為辨耳今之<lb/>
人方且營營逐逐於外而無所止尚慮其流入為明心<lb/>
<pb n="KR4f0043_WYG_001-22b"/>
見性之學哉故曰禪學又其後焉者也先生以一代醇<lb/>
儒當倡明絶學之任欲返禪學於道藥詞章以正而力<lb/>
啟夫勢利者隱微深錮之病首刻是書尤為深切著明<lb/>
學者茍能純主敬之功窮理力行以復其性之本然將<lb/>
歴聖相傳之道萬古猶一日也洛閩之學其復興乎<lb/>
　　濂洛風雅序<lb/>
以詩傳其人不若以人傳其詩以詩傳其人者詩不傳<lb/>
則人不傳猶茂樹之一葉廣厦之片瓦也以人傳其詩<lb/>
<pb n="KR4f0043_WYG_001-23a"/>
者人傳則詩亦傳猶桂林之枝崑山之玉也以詩傳其<lb/>
人者幸則為陶五柳杜少陵使人讀其詩而想慕其人<lb/>
不幸則為宋延清劉夢得温飛卿使人讀其詩反因以<lb/>
議乎其人以人傳其詩者雖其遣調屬思不與詩人爭<lb/>
一字之奇一韻之巧要其流風餘韻使人觀感而興起<lb/>
者諸先生若曠代同堂此倡彼和也儀封張先生以人<lb/>
傳其詩者也生平讀書明道及所以修已而撫民者一<lb/>
以濂洛諸君子為宗自濂洛下迄羅整菴既訂其文集<lb/>
<pb n="KR4f0043_WYG_001-23b"/>
若語錄刋而行之矣兹又彚其詩訂為一集以行世先<lb/>
生蓋懼人之逐逐於詩而不思其人以可傳也且曰詩<lb/>
以道性情諸先生之詩得性情之正者發乎情止乎禮<lb/>
義三百篇之遺意或庶㡬焉向使諸先生不思以人傳<lb/>
第思以詩傳鏤心刻骨區區於聲病對偶之間勿論其<lb/>
人無甚足稱者而其詩亦為無所關係也久矣真西山<lb/>
先生曰古今詩人吟諷弔古者多矣㫁烟平蕪淒風淡<lb/>
月荒寒蕭瑟之状讀者徃徃慨然以悲工則工矣而於<lb/>
<pb n="KR4f0043_WYG_001-24a"/>
世道未云有補也夫君子之論詩亦有補於世道而已<lb/>
是則先生之意夫<lb/>
　　古文雅正序<lb/>
康熙乙未嵗余自京師回閩家居數載評選歴代古文<lb/>
自漢至元約二百三十首子弟及門私自抄誦未敢以<lb/>
問世也雍正元年<lb/>
特召入京與同志李君立侯張君季長叅論考訂又是<lb/>
正之高安朱可亭先生迨季長作令長洲取以授梓余<lb/>
<pb n="KR4f0043_WYG_001-24b"/>
因而序之曰是選也採之各家文集者若干篇採之二<lb/>
十一史者若干篇若漢魏之叢書文選文粹文苑文類<lb/>
以及名臣奏議偶有所喜則登之文雖佳非有關於修<lb/>
身經世之大者不錄也言雖切而體裁不美備則賢哲<lb/>
格言不能盡載也其事則可法可傳其文則可歌可誦<lb/>
然後錄之不及三傳檀弓者檀弓經也三傳雖傳經也<lb/>
不及戰國䇿者多機知害道之言也荀韓莊列不載者<lb/>
斥異學也嗚呼虚車之飾與犬羊之鞟交譏也不加體<lb/>
<pb n="KR4f0043_WYG_001-25a"/>
察躬行之功徒誇閎博雕鏤之用先儒之所羞稱也言<lb/>
不能以足志文不能以行逺亦大雅之所弗尚也措之<lb/>
為君臣父子夫婦昆弟朋友之倫發之有經國大業不<lb/>
朽盛事之美言為心聲辭尚體要斯集之所由選乎凡<lb/>
余所評論自寫心得不倫不次貽笑大方弗恤也名之<lb/>
曰雅正者其辭雅其理正也<lb/>
　　重修漳州府志序<lb/>
康熙庚寅春栢鄉念庭魏君守吾漳余時在京師君以<lb/>
<pb n="KR4f0043_WYG_001-25b"/>
治漳之政下詢余曰夫正已清操撫民率屬君之本所<lb/>
學以措之治者無待余言也顧吾漳郡志自萬厯至今<lb/>
闕百年矣此政事之大者非君莫可君慨然曰是吾責<lb/>
也治漳三年政洽民和百廢俱舉君已得其山川户口<lb/>
風土人情盛衰因革之大概余時守制家居謂余曰都<lb/>
中所言今可行矣願以相屬余退而慘然不寐者久之<lb/>
曰嗚呼故老盡矣薦紳老成備知明季<lb/>
國初之事者凋䘮無餘余小子何知敢與斯役且吾漳<lb/>
<pb n="KR4f0043_WYG_001-26a"/>
自百年以來兵燹頻仍典籍散失守令將校尚有不能<lb/>
紀其名况於鄉曲里巷匹夫匹婦之微其孝義節烈烏<lb/>
能家考而户按之也哉顧及今不修後將益難因與陳<lb/>
君石民李君麟蒼陳君少林汪君嘉仲等經始於癸已<lb/>
四月君不憚搜羅不惜糜費凡九閲月用就厥緒甲午<lb/>
春余以服闋入都人物賦役二卷未及定稿陳李諸君<lb/>
相與續成之首末序論以及義例傳記君又增損而潤<lb/>
色之是冬剞劂告成君以書來屬余序之余惟賢人君<lb/>
<pb n="KR4f0043_WYG_001-26b"/>
子之為善也非有所慕於其名也而名卒歸之庸人之<lb/>
不能為善也非有所顧於其名也名亦不及焉然迨其<lb/>
身已没其子若孫徃徃以得載志乗為榮以不得與為<lb/>
辱豈非恒性之若秉彛之好有不可冺者耶維漳建郡<lb/>
始於唐初僻陋瀕海然山水峭冽鬱積雄奇有宋朱文<lb/>
公涖郡以後陳北溪王東湖兩先生親承其統緒道術<lb/>
既一禮法大明勝朝陳剰夫蔡鶴峰諸賢又起而賡續<lb/>
之沿及明季周忠愍黄石齋何黄如諸公氣節文章尤<lb/>
<pb n="KR4f0043_WYG_001-27a"/>
巋然為天下望流風餘韻至今猶存吾漳人之不自菲<lb/>
薄也得無望前修而加勵乎且夫訪古者考其山川審<lb/>
時者識其風土察變者詳其沿革官斯土者雖千世百<lb/>
世之逺猶得按其宦蹟姓氏而知其賢否有所鑒於前<lb/>
斯有所惕於後而凡生斯地者知科名爵位本不足重<lb/>
要惟砥行修名者之得垂休光於無既也是則君所以<lb/>
修輯是書之意也夫<lb/>
　　漳志山川小序<lb/>
<pb n="KR4f0043_WYG_001-27b"/>
清漳多名山大川梁岳大峰太武天寳天柱雄跨羅列<lb/>
南西北三溪環繞廻流各滌其源相為支𣲖蓋漳之為<lb/>
地負山瀕海山川居十之七八可室廬而居田畜而食<lb/>
者二三耳然山水峭冽鬱積清奇故其為人大都負氣<lb/>
岸尚節概歴觀史册漳之在朝者多正人斯亦山川之<lb/>
靈也舊志志山川條貫脉絡倣禹貢成文今仍之百餘<lb/>
年來或地以人傳名以義起增潤之功所不免焉<lb/>
　　漳志學校小序<lb/>
<pb n="KR4f0043_WYG_001-28a"/>
詩書禮樂所以造士德行道藝所以考其賢能也萃郡<lb/>
邑之士學於學宫欲其以聖人為法聖人無不可學而<lb/>
至也倣周官黨正州長之意有社學有義學欲使比閭<lb/>
族黨皆知學也書院者聚其英而敎之也建立學田賢<lb/>
司牧體朝廷養士之心恤其私而厚其餼廩也故類聚<lb/>
而附之自有宋仁宗用范仲淹之議詔天下州縣皆立<lb/>
學漳於是乎有學紫陽涖厥土風徽懋焉婚䘮嫁娶一<lb/>
遵禮法大儒之澤也<lb/>
<pb n="KR4f0043_WYG_001-28b"/>
世祖加意膠庠重頒臥碑<lb/>
今上御製訓飭士子文以廣厲學官向學之士彬彬然<lb/>
盛矣<lb/>
　　漳志藝文小序<lb/>
著書總目自漢書以後多有載所謂藝文是也然止紀<lb/>
篇名而已近代志書則採其文錄之非繁也紀營建之<lb/>
初終明政治之好醜載川岳之靈秀考古者咸於是乎<lb/>
稽之然言之無文行之不逺欲以垂不朽盛事難矣漳<lb/>
<pb n="KR4f0043_WYG_001-29a"/>
雖僻爾龍湖以一代之才啟宇於兹詩則初唐正聲表<lb/>
奏則文以儒術風徽所被嗜古之士後先相望守土賢<lb/>
大夫若他鄉前逹又各有撰述有留題高牘雄編爛簡<lb/>
䇿矣<lb/>
　　困學錄序<lb/>
吾師儀封張清恪公所著困學錄正編續編仲子師載<lb/>
校梓竣事郵京師屬世逺序之世逺讀畢肅而歎曰中<lb/>
州古稱理學之區國朝則湯潛菴耿逸菴二先生最著<lb/>
<pb n="KR4f0043_WYG_001-29b"/>
先生宗仰潛菴而與逸菴相師友其學以立志為始復<lb/>
性為歸生平所自勉及所以勉人者一以程朱為凖的<lb/>
深憫世俗之汨没於勢利惑溺於辭章其高明者又為<lb/>
姚江頓悟之學所誤大聲疾呼如救焚拯溺嗚呼先生<lb/>
之於道可謂不遺餘力者矣憶康熙丁亥嵗先生廵撫<lb/>
吾閩世逺年方二十有六先生使郡守禮致晉謁之際<lb/>
授以讀書錄居業錄二書曰由此而體究程朱由程朱<lb/>
而上溯孔孟由孔孟而上溯堯舜道豈有二哉侍學二<lb/>
<pb n="KR4f0043_WYG_001-30a"/>
年奬誨有加每念庸虚不甘暴棄不敢忘所自也先生<lb/>
生逢<lb/>
明盛遭遇<lb/>
聖祖仁皇帝及今<lb/>
皇上眷遇之隆始終一徳<lb/>
聖祖每稱曰天下清官第一<lb/>
皇上賜之匾曰禮樂名臣學術事功炳燿天壤生榮死<lb/>
哀鮮有倫比世逺獨歎先生躬行實踐之功為不可及<lb/>
<pb n="KR4f0043_WYG_001-30b"/>
也立心以忠信不欺為主本先生自少至老未嘗一言<lb/>
欺人可不謂不欺者乎整齊嚴肅者主一之功先生自<lb/>
私居以至羣萃未嘗戲言戲動可不謂主一者乎學必<lb/>
先義利之辨而大發其惻隱之心先生分廵濟寕時值<lb/>
嵗饑擕家資數萬賑活數十萬人所屬倉榖不待申請<lb/>
輒行賑糶㡬以此得罪而不顧自中書洊歴内外至大<lb/>
宗伯常俸之外未嘗受一錢寸絲粒粟皆取之家中深<lb/>
惡古節度之進羡餘以自凂者凡有公餘悉為恤民養<lb/>
<pb n="KR4f0043_WYG_001-31a"/>
士之費可不謂義利凛然而滿腔惻隱者乎自古聖賢<lb/>
莫不以好善為心先生見人則朂以第一等人事業有<lb/>
一善好之不啻口出撫閩時訪求讀書敦行之士知其<lb/>
人則令所屬資送未得其人則令薦送來見則接以賔<lb/>
主之禮延入書院厚其既廩月三四至躬為講論爾時<lb/>
閩學大興窮鄉僻壤翻然勃然至今風聲猶昨及身為<lb/>
大臣薦逹皆天下之選及已薦而人不知者何限此所<lb/>
謂身有之故好之篤如斯也或以為先生温厚和平而<lb/>
<pb n="KR4f0043_WYG_001-31b"/>
風節未甚表著此又耳食之見先生歴官四十年未嘗<lb/>
以私干人人亦莫敢干以私撫閩三年舉劾悉當吏肅<lb/>
民安撫呉則直劾督臣噶禮之奸貪疏辭有除兩江之<lb/>
民害快四海之人心天下傳誦卒頼<lb/>
聖明公道得伸夫為大臣而稍動身家之念守令監司<lb/>
茍有攀援之私者罪狀昭彰尚依違繫戀欲上彈章而<lb/>
不能自決先生直節勁氣憂國㤀家雖朱子之叅唐仲<lb/>
友許魯齋之劾阿合馬何異大儒風節萬古一轍俗子<lb/>
<pb n="KR4f0043_WYG_001-32a"/>
徒以其小才曲辨而傲體道力行篤學守正之儒亦見<lb/>
其不知量而已矣先生刋布諸書合理學經濟氣節之<lb/>
彦共五十餘種所自纂輯者則學規養正諸書集解則<lb/>
四書濂洛關閩書及正䝉等書皆刋行於世斯錄多先<lb/>
生心得之言自效力河工以至垂没之年皆有成卷䇿<lb/>
躬覺世言之重詞之切總不外自為聖賢與勉人共為<lb/>
聖賢之心先生徃矣撫巻沈思懼玷河汾之門常羞櫟<lb/>
社之木用誌余愧非能表揚萬一也<lb/>
<pb n="KR4f0043_WYG_001-32b"/>
　　大學衍義補叅訂序<lb/>
余嘗謂朱子小學一書内篇萃十三經之精華外篇採<lb/>
十七史之領要修身齊家之道悉備於此若西山大學<lb/>
衍義則大學之統匯也合經史子集而條其篇目附以<lb/>
論㫁擇焉而精語焉而詳道徳具備法戒昭然由小學<lb/>
而讀大學衍義本末精粗體用隱顯一以貫之矣有明<lb/>
丘文莊公廣之曰衍義補即治國平天下之要分為條<lb/>
</p>
<h1>
                    <a name="KR4f0043-582">版本</a>
                </h1>
<p>
<p>
                        <a href="/edition/WYG/KR4f0043/">【四庫全書・文淵閣】</a>
                    </p>
目次其源流定其取舍忠言偉論絡繹聨貫亦西山之<lb/>
<pb n="KR4f0043_WYG_001-33a"/>
功臣也南匯顧子凝是敦修慕古奮然為有用之學讀<lb/>
文莊之書摘其要補其闕間附以已見其言平正通逹<lb/>
要可措之行以不悖乎大學之㫖顧不自信質余而求<lb/>
序焉余惟俗學之溺人乆矣卑者以發䇿決科希世取<lb/>
寵為事其高者務記誦工詩文以為終身之業在是凝<lb/>
是有慨於此覃思博覽手錄是書以研之已者公之人<lb/>
所謂學欲博不欲雜守欲約不欲陋者耶抑余聞之程<lb/>
子曰天徳王道其要只在謹獨謹獨者曾子釋大學之<lb/>
<pb n="KR4f0043_WYG_001-33b"/>
要㫖誠正之實功也凝是勉之由暗室屋漏之不欺以<lb/>
定道義文辭利祿之取舍匪惟知之實允蹈之矣<lb/>
　　四書集註衷義序<lb/>
雍正二年秋吾友鄭君淡之以書來曰某近為四書集<lb/>
註衷義凡朱子前後説叅互考訂以歸於一附以宗廟<lb/>
明堂井田郊社圖制方梓以問世願得一言以弁其首<lb/>
書方至而淡之旋已下世余未見其書不敢輕為之序<lb/>
越二年黄君雙玉寄數卷示余余讀之澘然曰嗚呼此<lb/>
<pb n="KR4f0043_WYG_001-34a"/>
吾亡友淡之玩心研志十數年所成之書也淡之為吾<lb/>
漳名宿試輒冠軍篤行敦義著於漳江余自翰林十載<lb/>
家居常與東江諸友談經論文相朂以宋儒之學淡之<lb/>
博觀内考硏究澡浴胸中常有不可窒塞磨滅之氣今<lb/>
天子御極下詔舉孝廉當事首以淡之應薦病不能赴<lb/>
以死嗚呼天之祐善人也其謂之何哉是書以朱子定<lb/>
厥中旁採諸儒下及近賢皆取其有合於朱子者錄之<lb/>
其涵泳白文運衆説而出之者尤簡直有體余嘗謂讀<lb/>
<pb n="KR4f0043_WYG_001-34b"/>
書者貴在心得躬行不徒尚講明然講明所以寫其心<lb/>
得而啟天下以服習訓行漢儒之解經重在講明宋儒<lb/>
之解經多有心得程朱之書如麗天行地尚矣餘則講<lb/>
明與心得有不能兼者即明代之䝉引存疑雖並垂不<lb/>
朽然䝉引之心得為多我<lb/>
朝四書講義首推平湖陸先生安溪李先生堪以覺世<lb/>
而垂後他如汪武曹諸賢考辨採錄非無足取然揚已<lb/>
徇外之意多求之躬行心得之功微矣夫言者心之聲<lb/>
<pb n="KR4f0043_WYG_001-35a"/>
也心發於聲不可欺也不可掩也余非敢輕論前輩蓋<lb/>
嘗探討而體驗之然後知其不可誣也今衷義之書已<lb/>
行於世識者自有定論顧考其篤行以觀其論纂猶逃<lb/>
空虚者之聞足音矣其及門高第黄希上諸子叅訂而<lb/>
刋布之均可傳也<lb/>
　　四書尊聞錄序<lb/>
蓋嘗觀於六經諸子而後歎四書之語切也觀於古註<lb/>
疏及有宋以來諸儒講義而後歎朱子之心細也讀六<lb/>
<pb n="KR4f0043_WYG_001-35b"/>
經諸子者但即四書為權衡焉足矣讀四書者但硏究<lb/>
朱子集註及或問語類諸書以為叅㑹焉足矣明成祖<lb/>
詔儒臣修四書大全其擇焉不必精語焉不必詳然㑹<lb/>
聚諸儒講解以資考核有功於學者不少嗣後䝉存淺<lb/>
逹説約諸書發揮衍繹要之皆使人體之於身驗之於<lb/>
心發之於文措之於事焉斯已矣誦聖門之問孝也則<lb/>
宜反之已曰我當如此以盡孝誦聖門之問仁也又必<lb/>
仄之已曰我當如此以求仁誦誠身之㫖則曰我如何<lb/>
<pb n="KR4f0043_WYG_001-36a"/>
擇善固執以誠吾身誦知言養氣之説則曰可使吾之<lb/>
氣有怵於私利而不剛大充塞乎夫茍不能體之於身<lb/>
驗之於心發之於文措之於事雖遍觀廣取何益於我<lb/>
茍能體之於身驗之於心發之於文措之於事雖單辭<lb/>
隻句皆可以勉之終身進而上希賢聖然踐履必先以<lb/>
講明參考㑹通而後心静理明庶其有以體之於身驗<lb/>
之於心發之於文措之於事乎則講明之功亦烏可緩<lb/>
也長洲戴生景亭閉户窮經十餘年志尚不凡自四書<lb/>
<pb n="KR4f0043_WYG_001-36b"/>
大全以及䝉存淺逹諸書㒺不究覽又叅之我<lb/>
朝平湖陸先生安溪李先生講解擇而存之彚為四書<lb/>
尊聞錄既成求序於余余讀其書力索潛思簡而該詳<lb/>
而有要不必旁搜逺覽而儒先義藴畢具讀是書者可<lb/>
以體之於身驗之於心發之於文措之於事矣夫今之<lb/>
士但思發之於文而已其三者皆視為不甚切之務夫<lb/>
不能驗之身心其文亦不能親切有味不能措之於事<lb/>
則所謂道聽塗説而已我<lb/>
<pb n="KR4f0043_WYG_001-37a"/>
國家正學昌明超軼前代<lb/>
皇上崇聖右儒學貫天人每當<lb/>
經筵進講便殿燕見輒剖示精微心源若接<lb/>
聖敎之所薰蒸天下學術日進於醇戴生之為是書也<lb/>
其日以勉人者自勉以不負發憤下帷之苦心以應文<lb/>
明之㑹而讀是書者益復體之身心以措之於事無徒<lb/>
思以發之於文焉則㡬矣<lb/>
　　桐城夏氏忠孝節烈錄序<lb/>
<pb n="KR4f0043_WYG_001-37b"/>
萃一門之中而克全君臣父子夫婦之倫豈非揭天經<lb/>
扶地義植三綱五常亙萬古而不滅者哉桐城夏孝子<lb/>
某少有至性六嵗䘮母持服如老成人父病割股以饋<lb/>
及葬廬於墓始終如一孫忠烈公某初授黄陂縣丞用<lb/>
薦補麻陽令未行賊至公出没烽火矢石間血戰死守<lb/>
城陷賊署偽守公指賊罵賊解其左右手猶罵不休賊<lb/>
遂㫁其舌剜其目戕其足以死有女適潘氏者夫死僅<lb/>
一女守節十八年如一日有女適江氏者未有子江君<lb/>
<pb n="KR4f0043_WYG_001-38a"/>
以應試卒於旅次柩至焚香沐浴更衣而逝忠孝節烈<lb/>
萃於一門吁何其盛也或謂割股非孝詳考孝子生平<lb/>
始有無方之養終有廬墓之誠其割股乃孝心懇摰不<lb/>
知其所以然而然者此所以為純孝也或謂縣丞小官<lb/>
難與古死節名臣並傳夫位高而不死其罪甚於卑官<lb/>
位卑而能死其節過於高官此論古之權衡也忠烈公<lb/>
不以陞職而有諉責之心不以官微而茍忍求活不受<lb/>
偽職至解支體猶詈罵不止此與唐之張許宋之文陸<lb/>
<pb n="KR4f0043_WYG_001-38b"/>
何殊乎二女之賢一以生一女而守節一以未有子而<lb/>
殉夫此皆權於義之所當然以行其心之所安者可謂<lb/>
仁矣余讀宋史見崇安劉氏自忠顯公韐慷慨殉君子<lb/>
子羽孫珙等皆大節炳著一門之中以忠諡者五人建<lb/>
陽蔡氏自牧堂公發篤學守道子元定孫沈等皆登聖<lb/>
賢之堂一門之中以賢名者九人此皆吾閩之表異特<lb/>
出垂聲千載者今以夏氏較之其不可與比隆矣乎彼<lb/>
科名爵位烜赫蟬聨為庸夫俗子所羡慕而志節碌碌<lb/>
<pb n="KR4f0043_WYG_001-39a"/>
無所表見者嗚呼淺之為丈夫矣<lb/>
　　黄氏宗譜序<lb/>
古者建國立家宗𣲖秩然左氏傳言君卿大夫世系明<lb/>
晰精詳而國語史伯論祝融裔苗絲毫不紊蓋簡籍可<lb/>
稽流傳可證所以推一本篤宗支恩誼通流敬歡備至<lb/>
意念深矣後世民版之獻久廢户口之數秪屬虚文越<lb/>
鄉遷徙者徃徃而是文編散失氏族無可考憑漢晉以<lb/>
來韋孟陸機之倫世徳家風咸有陳述間或逺推夫受<lb/>
<pb n="KR4f0043_WYG_001-39b"/>
姓命氏所自出年代荒遼豈其盡有可據者耶是以近<lb/>
世君子每汲汲乎家譜之修者追本之思也而㫁自譜<lb/>
牒所可稽以為始者致慎之志也予謂宗子設而後族<lb/>
姓聨寢廟修而後情禮聚宗支興廢程張每慨乎其言<lb/>
之至於花樹韋家宗㑹法猶有取焉豈不以遡祖考之<lb/>
情通親愛之誼能使本心孝弟油然而自生也哉嗚呼<lb/>
以父母之心為心者必能愛其兄弟以祖宗之心為心<lb/>
者必能聨其宗族仁孝之理秩敘自天為人為子者必<lb/>
<pb n="KR4f0043_WYG_001-40a"/>
有所不容已於斯也温陵黄君澹園閩之望族也雅厚<lb/>
以文令魏郡之東明著有惠政既營其家廟復輯自先<lb/>
世譜牒可紀者以為家譜追本之思致慎之志皆於古<lb/>
有合仁孝之思又足以聨之黄氏其世昌乎予故因其<lb/>
請而序其端云<lb/>
　此序為孝廉李君鍾旺代作而先生稍加㸃竄者也<lb/>
　李君窮經學古持躬不茍賫志以殁先生每悼惜之<lb/>
　故附於集中因藉以傳焉受業雷鋐識<lb/>
<pb n="KR4f0043_WYG_001-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二希堂文集卷一<lb/>
</p>
<p>
</p>
  </div>
</body>
</text>
</TEI>
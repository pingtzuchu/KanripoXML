<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0043_WYG_012-1a"/>
二希堂文集跋<lb/>
欒共子曰民生於三事之如一而横渠張子則云師不<lb/>
立服不可立也當以情之厚薄事之大小處之葢人各<lb/>
有師曲藝且然舉業授受塲屋遭逢士大夫固有終身<lb/>
不忘者況乎立身之本末學問之指歸豈等諸泛泛師<lb/>
弟子云乎哉嗚呼吾師文勤公之于<hi>鋐</hi>固<hi>鋐</hi>所當事之<lb/>
如一者也昔吾師主教鼇峰書院<hi>鋐</hi>丁酉負笈從逰耳<lb/>
目為俗學久塗塞見鼇峰學約惕然有警讀二希堂文<lb/>
<pb n="KR4f0043_WYG_012-1b"/>
集曠若發矇勃勃然不甘自墮方半月師聞太夫人抱<lb/>
疴馳歸每附書問業輒加奬勗庚子徒步漳浦侍側十<lb/>
日癸卯師赴<lb/>
先帝特召侍<lb/>
今上講幄<hi>鋐</hi>適叨鄉舉計偕入都師引以見儀封張清<lb/>
恪公曰此鼇峰後起人也嗣是在都追隨數載師與名<lb/>
公卿論人才必首及<hi>鋐</hi>曰是有守有為始終不渝者也<lb/>
嗚呼<hi>鋐</hi>烏能踐師言之萬一倘自安呰窳竊位苟容無<lb/>
<pb n="KR4f0043_WYG_012-2a"/>
所樹立獲戾于師何可勝言今<hi>鋐</hi>年已六十矣嵗月蹉<lb/>
跎轉瞬遲暮憶懷往訓顧影自慙未嘗不汗下如雨也<lb/>
師仲子巨源監司重刋二希堂集屬綴以言敬述吾師<lb/>
之誨我知我者如此至吾師之道術經濟氣節文章<lb/>
天語褒揚日星炳耀海内莫不宗仰豈待<hi>小子</hi>之私言<lb/>
哉<lb/>
　乾隆丙子端午受業門人寧化雷鋐拜書<lb/>
</p>
<p>
</p>
  </div>
</body>
</text>
</TEI>
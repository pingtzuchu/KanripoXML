<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>性善堂稿巻十</head>
    <p>
<pb n="KR4d0294_WYG_010-1a"/>
欽定四庫全書<lb/>
　性善堂稿巻十　　　　　　宋　度正　撰<lb/>
　　序<lb/>
　　　送徐生遊成都序<lb/>
余曩次荆南忠州徐生數來謁余余目其貎類儒者耳<lb/>
其言學未充因勸之學至是四年矣近自荆門走巴川<lb/>
訪我於樂活之下氣淳容修與曩甚異揖之坐則曰森<lb/>
不敏幸得從象山陸先生遊先生晦庵輩人也雅意是<lb/>
<pb n="KR4d0294_WYG_010-1b"/>
道循循然啟後生從之遊者甚衆為荆門踰年棄門人<lb/>
門人無依則失聲以歸森也撫先生之柩獨至岳陽而<lb/>
後歸今將之成都依江陵任先生以卒業焉敬走門下<lb/>
請一言惟先生幸教余初聞其自象山來喜甚因問晦<lb/>
庵在建寧安樂否猶有意仕否東南學者亦有能繼之<lb/>
否既而乃及學問之次序將以發其端觀其能至性命<lb/>
之際輒疑不能通遂啟問曰性相近習相逺何也余應<lb/>
曰孔子之言言禀性也非言性也且性一也何啻相近<lb/>
<pb n="KR4d0294_WYG_010-2a"/>
若禀性則萬殊焉蓋氣清濁不同也夫氣也者其於人<lb/>
也為强弱為聖愚為剛柔為緩急生而知之者此也生<lb/>
而無知者亦此也丹朱商均越椒叔魚之事是矣豈獨<lb/>
習哉猶疑弗釋又問則應之曰子姑記之未可知也語<lb/>
曰賢者識其大者易曰君子多識前言徃行以畜其徳<lb/>
夫識記也記而深思之思之而弗能通鬼神通之矣不<lb/>
然口問而心不存色莊而意不至他日復問斯言則耳<lb/>
狎之而不留雖百象山末如子何矣吾子其聽之哉余<lb/>
<pb n="KR4d0294_WYG_010-2b"/>
聞伊川在成都一日游大慈寺廊下有治篾者口易書<lb/>
伊川疑異人就問俯而不答祈之再三乃得其未濟三<lb/>
陽失位之義今子且至成都宜訪求之如遇斯人得其說<lb/>
反以告我紹熙四年八月二十二日樂活度正序<lb/>
　　　送曹簡夫序<lb/>
今天下之論者皆曰敵人相殘北方大亂宜進天下材<lb/>
畧智謀之士以為之備南康曹侯可謂材畧智謀之傑<lb/>
然者矣方敵人南侵蓋嘗奮空弮提孤軍折其前鋒保<lb/>
<pb n="KR4d0294_WYG_010-3a"/>
全一城人到於今稱之及洞冦猖獗横行江湖殘破州<lb/>
縣震摇東南又嘗單騎深入以作三軍之氣而遂收其<lb/>
成功考其事業究其所立當今材畧智謀之士蓋未有<lb/>
出其右者故方其廢也天下莫不為之惜及其起也天<lb/>
下莫不為之喜蜀自頃年以來百孔千瘡始聞其來父<lb/>
兄子弟皆充然若有所恃今聞其去父兄子弟皆悵然<lb/>
若有所失蓋吾蜀人之論則曰宜留之於蜀使當一面<lb/>
以寛西顧以惠我人而天下之論則曰宜用之江淮使<lb/>
<pb n="KR4d0294_WYG_010-3b"/>
捍蔽東南以為天下重以正觀之是二人者見其末而<lb/>
未見其本得其小而遺其大者也天下之生也久矣聖<lb/>
人所以治之蓋有其道其道備於帝王其迹見於詩書<lb/>
體之於心充之於身發之於事業隂陽以和天地以位<lb/>
日月以明山川以寧微焉而草木昆蟲賤焉而鳥獸鱗<lb/>
介亦莫不各得其所堯舜禹湯文武周公逹而傳之於<lb/>
上孔子孟子窮而傳之於下孟子沒而世莫之傳千有<lb/>
餘載矣本朝大儒實始於遺經得之五傳而至文公朱<lb/>
<pb n="KR4d0294_WYG_010-4a"/>
先生博學詳說於是大備侯少從先生遊親受大義故<lb/>
其見於經綸運用者章章如此正竊惟春宫既建博選<lb/>
師儒以充輔導使侯得與此選陳善閉邪必有大過人<lb/>
者今天下士與侯同學先生之門而有所聞者不少因<lb/>
侯以盡致之同心協志相與羽翼贊襄緝熙光明一新<lb/>
中興之業豈非萬世長策又何折衝禦侮之足云哉昔<lb/>
司馬文正公得伊川以輔哲宗其經筵開陳蓋前所未<lb/>
有趙忠簡公得朱子發范元長以輔孝廟其資善講說<lb/>
<pb n="KR4d0294_WYG_010-4b"/>
亦前所未有然天下不以多伊川朱范而多文正忠簡<lb/>
古之人夫何逺哉亦為之而已矣於是侯自益昌漕易<lb/>
鎮宣城序以勉之云<lb/>
　　　送張森晦甫序<lb/>
天下之大分原於天命而著於人心雖其人事之得失<lb/>
有盛有衰而此理之在天下則未嘗一日無也何謂大<lb/>
分求之一家則曰父子之分求之一國則曰君臣之分<lb/>
求之普天之下則曰中國外國之分父尊而子卑君上<lb/>
<pb n="KR4d0294_WYG_010-5a"/>
而臣下中國之貴而外國之賤此天地之常經而古今<lb/>
之通義非有强於外而後然者也父子之分失則一家<lb/>
不得其理而宗族鄉黨皆知惡之矣君臣之分失則一<lb/>
國不得其理而匹夫匹婦皆知憂之矣中國外國之分<lb/>
失則將以大事小以賤凌貴天下有志之士可不含憤<lb/>
茹歎深思所以正救之耶靖康之變其禍極矣載籍以<lb/>
來未有若是其甚者也魏國張公奉命於危難之間倡<lb/>
明大義奬率三軍恭行天誅復我境土不幸姦臣還自<lb/>
<pb n="KR4d0294_WYG_010-5b"/>
北庭賣國市和挾賊固位力主事讎之說聖意未決而<lb/>
江上已焚攻具易將帥示天下不復有為其後得志者<lb/>
輒祖其說邊鄙之害蔓延至今垂八十年矣噫少康四<lb/>
十年而興夏盤庚七年而興商宣王十六年而興周光<lb/>
武二十年而興漢非古之易而今之難也非彼之智巧<lb/>
而此之拙也彼之在朝者必無主和之臣而在天下者<lb/>
必多復讎之士是以巍巍之功若是其神速也日者上<lb/>
天悔禍敵人相殘中原遺黎日夜企踵南望孟子曰以<lb/>
<pb n="KR4d0294_WYG_010-6a"/>
其數則過矣以其時考之則可矣因人心順天命中興<lb/>
之功其在於斯歟魏國之族有居天彭者曰晦父嘗詣<lb/>
闕上天子書萬言論恢復大計且策北敵必亡中原必<lb/>
復之理時宰相方務安靖不省其言今七年而晦父之<lb/>
言若有徵者晦父慨然將北出劍門入漢中踰散關渉<lb/>
㐮沔江淮以趨行都且理其言士役役利禄日夜之所<lb/>
謀畫志慮大率不出於此有不然者父兄必相與詆訶<lb/>
責罵以為不祥瞶瞶一律晦父麻鞋布衣不知為妻子<lb/>
<pb n="KR4d0294_WYG_010-6b"/>
謀而汲汲然奔走天下思與天子經畧中原晦父之賢<lb/>
於人亦逺哉雖然士不貴於空言而貴於成功晦父其<lb/>
懋勉之<lb/>
　　　壽章運使詩序<lb/>
昔司馬天章來漕益昌不鄙夷其人柔之以仁道之以<lb/>
禮擇其秀民若蒲生若鮮于生者使與其子溫公遊由<lb/>
是其人之窮者有所養學者有所歸及溫公相元祐順<lb/>
人心革王氏政事勲業巍巍震耀百世益昌之人至今<lb/>
<pb n="KR4d0294_WYG_010-7a"/>
猶曰吾天章公吾溫公蓋徳之入人也深而人思之不<lb/>
忘也今上之四年以比嵗水旱惻念逺俗論者謂遣使<lb/>
撫存宜得材徳兼茂者於是得今建陽章公於洋州徃<lb/>
踐其任公至之初慨然語其屬曰天章公父子百世師<lb/>
也小用之一方大用之天下民到於今受其賜其成效<lb/>
大驗章章如此自今徃某政某事某教某化皆當以天<lb/>
章公父子為師法於是黜刀筆崇儒雅從容優游進諸<lb/>
生於堂而爼豆之語之修身齊家學古入官之要周旋<lb/>
<pb n="KR4d0294_WYG_010-7b"/>
曲折誾誾如也諸生退而歎曰自天章公以來百有餘<lb/>
年加之以師旅因之以饑饉世始以功利為急其視學<lb/>
校庠序不啻疣贅不圖今日復見此事四方翕然挾書<lb/>
負篋皆願學於益昌而學之士益盛焉詩云惟其有之<lb/>
是以似之其章公之謂乎公生於四月七日至是學之<lb/>
士誦維嶽之詩歌申甫之章薦之於公以為無窮之壽<lb/>
其詞切其情真其皆取諸其心歟公慶厯大臣之世胄<lb/>
容貎偉然舉動有法中心寛閒樂易吾知其去是而兼<lb/>
<pb n="KR4d0294_WYG_010-8a"/>
善天下也決矣於是乎書慶元五年三月二十三日巴<lb/>
川度正序<lb/>
　　記<lb/>
　　　潼川府東關縣社稷壇記<lb/>
郡邑之有社稷風雨雷師之祭其來尚矣謹按周禮社<lb/>
稷為地祭之屬禮秩在五祀五嶽之上風雨師為天祀<lb/>
之屬而禮秩在日月星辰之後至唐天寳中又立雷師<lb/>
之祀於風雨師之次蓋為人生之所賴雖以土穀為重<lb/>
<pb n="KR4d0294_WYG_010-8b"/>
而其所以生生不窮者豈不曰鼓之以雷霆潤之以風<lb/>
雨而後遂焉綴之以祀亦其宜矣故後世因之不廢列<lb/>
之郡邑以為故常而世俗之吏以謂孟子之論蓋嘗貴<lb/>
民而次社稷人謂祭祀以時而旱乾水溢則變置之故<lb/>
所至之邑則未嘗以孟子貴民之意而待其民平居暇<lb/>
日惟知以聚斂為急教化之不修政令之不行視其善<lb/>
良莫知所以撫之視其饑寒莫知所以養之至其陷於<lb/>
辠戾則深疾之曾無哀矜惻怛之意是未嘗以孟子之<lb/>
<pb n="KR4d0294_WYG_010-9a"/>
所謂貴者加乎民也至社稷之祭三代聖人之所建置<lb/>
禮經之所存者則徃徃以孟子變置之說而輕忽之乃<lb/>
反崇飾浮屠老子之祠金碧輝煥無所不至祭非其鬼<lb/>
神不顧答人蒙其害而社稷之壇壝荒廢圮壊毎嵗僅<lb/>
遵甲令春秋一至焉既退置而不問使民莫知所敬重<lb/>
而疾癘之間作水旱之相尋民生之多囏可歎也先儒<lb/>
謂勾龍氏平治水土故以配食於社共工氏播植百穀<lb/>
故以配食於稷及殷之興也有七年之旱故變共工氏<lb/>
<pb n="KR4d0294_WYG_010-9b"/>
而置棄又欲變勾龍氏而以為不可故勾龍氏配食如<lb/>
故而棄遂配稷焉夏社之書亡無以考信今以理推之<lb/>
知其必不然也夫孟子所謂變置者意其以為地之不<lb/>
吉改卜其地庶幾土地所安風氣所宜於以導和氣致<lb/>
休祥云耳非謂變易其配食之神也夫政之苛令之煩<lb/>
匹夫匹婦不得其所則旱乾水溢從而應之而神何辠<lb/>
今以旱乾水溢而變其所配則與夫辠嵗者何以異正<lb/>
是以知孟子之意決不然也開封趙善遡澤深為東關<lb/>
<pb n="KR4d0294_WYG_010-10a"/>
始至之三日謁社稷退而歎曰人生之所賴者在此而不嚴若<lb/>
是是尚可緩乎乃因其地廣之為壇四左為社社之次為<lb/>
風伯右為稷稷之次為雨師雷師壇皆三成社之址方二<lb/>
丈五寸崇尺五寸其餘崇皆殺六寸稷之崇廣亦如之風伯<lb/>
之址方一丈六寸其餘崇皆殺一寸雨師雷師之崇廣亦如<lb/>
之為齋廬於後以供祭事為門廡於前以嚴扄鐍為土墻以<lb/>
周之後崇六尺前及左右皆崇五尺而厚皆五尺經始於嘉定<lb/>
七年九月甲子落成於次年二月庚寅書來求文以記之正竊<lb/>
<pb n="KR4d0294_WYG_010-10b"/>
以為今之為邑者惟其不知學是以所當輕者反重而所<lb/>
當重者反輕事失其序而茍且鄙陋庻幾於古人者少<lb/>
澤深兄弟少從師友講明學問而不專以科舉之文為學今<lb/>
其所立如此是可書也校書郎臨卭魏侯詳刑本路首嚴選舉<lb/>
之法不妄許與故所得皆一時之勝而澤深與焉吾澤深之<lb/>
為邑亦槩可知矣因備書以示來者嘉定丙子正月甲子<lb/>
日奉議郎新權發遣懐安軍兼管内勸農事山陽度正記<lb/>
　　　中江縣重修學記<lb/>
<pb n="KR4d0294_WYG_010-11a"/>
先王之所以教皆因人心之有而順導之非有所强之<lb/>
於外也故其為教也易而成材也衆孩提之童無不知<lb/>
愛其親先王因之以成其孝及其長也無不知敬其兄<lb/>
先王因之以成其悌此弟子之職所以為小學之教蓋<lb/>
立身行己之本㓜而學之者也夫人莫不有惻隠之心<lb/>
充之可以為仁莫不有羞惡之心充之可以為義莫不<lb/>
有辭遜之心充之可以為禮莫不有是非之心充之可<lb/>
以為智此大人之事所以為大學之教蓋齊家治國之<lb/>
<pb n="KR4d0294_WYG_010-11b"/>
本壯而行之者也後世設為學校庠序以養之詩書禮<lb/>
樂以教之其於古之道也可謂近矣然試之以科舉考<lb/>
之以經義詩賦論策則皆先王之所未有者然其所以<lb/>
為此者亦惟曰使之推其心之所有載之於言以見其<lb/>
所蘊之淺深疏宻云耳夫茍能推其心之所有則其於<lb/>
先王之教豈不尚庶幾哉國朝自藝祖皇帝以揖遜得<lb/>
天下兩幸太學列聖因之開設學校尊崇師儒内自京<lb/>
師外薄四海州縣莫不有學至於講明先王之遺言紹<lb/>
<pb n="KR4d0294_WYG_010-12a"/>
續洙泗不傳之緒風化之美無愧三代視秦漢而下蓋<lb/>
過之矣然自仁宗之世取湖州安定先生之法以為太<lb/>
學法然後太學之所以為教者定自伊川先生侍太中<lb/>
公為漢州起止止先生中允宇文公為教官然後人知<lb/>
列郡之學不可以無師自司馬文正公之孫為玉山令<lb/>
邀晦庵先生於道請為諸生講說然後人知縣之學亦<lb/>
以得師為美蓋學校之不修則士無所於學而師之不<lb/>
立則學者亦將何以質疑請問必二者交舉然後可以<lb/>
<pb n="KR4d0294_WYG_010-12b"/>
明教化美風俗淑人才可不念哉成都宇文峒為中江<lb/>
酒官始至適科調繁興知府事眉山李侯以為材使兼<lb/>
縣事朔望造學宫嵗久不葺日就頽圮則歎曰爼豆之<lb/>
事文教所繫豈以軍旅數起大夫久役而遂廢耶於是<lb/>
以其餘力銖積寸累而一新之内而夫子之宮堂宇齋<lb/>
廬庖㕑門觀以至外之墻圍無不畢備腐者易之堊者飾之嚴<lb/>
嚴翼翼多士慰喜又創為一祠以祀濂溪而下諸老先<lb/>
生以示學者趨向抑亦可謂知所本矣書來請正文以<lb/>
<pb n="KR4d0294_WYG_010-13a"/>
為記正聞邑之士蓋嘗有遊東南講聞師友之微言而<lb/>
歸者來者或能致之使發其大端以私淑諸人異時必<lb/>
有卓然而興起者此又所以修建者之本意學者不可<lb/>
不知也尚其勉之峒即止止先生四世之從孫也嘉定<lb/>
十四年二月五日記<lb/>
　　　四先生畫像記<lb/>
紹熙二年正始來見劉公徳修於漕使者之第公辱館<lb/>
之門已而正首言濂溪周先生幸仕敝鄉宜有祠於學<lb/>
<pb n="KR4d0294_WYG_010-13b"/>
官祠當以明道伊川配公下其說有司求二先生像不<lb/>
得則訪之堅父家堅父固有二先生書無其像迺徧求<lb/>
之遺老故家遂併得横渠康節四像於懿恪王公世孫<lb/>
焉既以付有司具祠矣正歸舉以相示曰此中原舊物<lb/>
也正晚生不及親見四先生道徳之容不知肖否冠皆<lb/>
今三山帽獨康節小異唇有翼圍之匝伊川内服純白<lb/>
袍以黄草色之透見内服明道康節袍以黄土色之不<lb/>
見内服項間見者明道皂康節杏紅領皆白横渠内服<lb/>
<pb n="KR4d0294_WYG_010-14a"/>
白道袍如内服之色領緑皂下横幅三先生之袍亦如<lb/>
之繫皆以縚今呂公縚也履皆白大抵明道横渠康節<lb/>
冬服伊川夏服明道袖而立貎方而多髯有坐如枯木<lb/>
言如春風之意横渠拱而立貎圓而寡髯有至大至剛<lb/>
以直之意康節竦而立貎癯而身大有傲睨萬物之意<lb/>
伊川左執縚右執麈尾粲然而立有溫而厲威而不猛<lb/>
之意毎一觀之如親見四先生也像之上序贊各一首<lb/>
康節門人洛陽楊怡作書以𨽻正苦留遂得之載與俱<lb/>
<pb n="KR4d0294_WYG_010-14b"/>
來净掃一室安之其中起敬起愛噫四先生之像其存<lb/>
者如是至心之精微則有若易傳有若遺書有若正蒙<lb/>
有若皇極經世後之學者不得於心勿求於貎可也五<lb/>
年月山陽度正記<lb/>
　　　尚賢堂記<lb/>
三代教養取士之法至周而大備今其見於記載者國<lb/>
有學鄉有校黨有庠遂有序家有塾本之以知仁聖義<lb/>
中和申之以孝友睦婣任䘏成之以禮樂射御書數至<lb/>
<pb n="KR4d0294_WYG_010-15a"/>
於三年之久道徳行藝之既成然後鄉老及鄉大夫親<lb/>
以賢能之書獻於王而施於用焉夫鄉老二鄉則公一<lb/>
人蓋臨之以三公之重也鄉舉里選乃鄉大夫之事而<lb/>
重之以三公蓋合六鄉而參校之也州長之官於此又<lb/>
大考其州里之民而贊其廢興之決人之情始勤而終<lb/>
惰者不能無之至於有廢有興而後賢者勸而不肖者<lb/>
知所勉夫其教之之詳如此其切待之之重如此其至<lb/>
而其去取之嚴又如此其不苟此濟濟多士所以獨盛<lb/>
<pb n="KR4d0294_WYG_010-15b"/>
於有周之世也然其合六鄉之士而登進之也豈徒曰<lb/>
㑹之澤宮而漠然無以致其道路勤苦之意哉蓋周之<lb/>
制十里有廬廬有飲食三十里有宿宿有路室路室有<lb/>
委五十里有市市有候館候館有積此雖所以待四方<lb/>
諸侯賔客然周之制以賔禮待士則士固在其中矣迄<lb/>
秦而至於漢其取士之法有孝弟力田有賢良方正毎<lb/>
詔郡國為之勸駕甚者加之以安車蒲輪其意猶近於<lb/>
古魏晉以下大抵因漢之故而損益之本朝之制視歴<lb/>
<pb n="KR4d0294_WYG_010-16a"/>
代為最備故其得人之盛亦非歴代之所及然自承平<lb/>
之時蜀士之貢於京師者山行一月而後至於秦沙行<lb/>
數千里而後至於禮部蓋已難矣然當時進士之科最<lb/>
為貴重所至郡縣所以奉朝廷之意而禮之者為頗厚故<lb/>
士之往來者差易為力然蘇氏父子猶有梯天航海之<lb/>
歎必謁於文定張公而後能行而况其下者乎中興以<lb/>
來蜀士犯三峽之險渉洞庭彭蠡之風波而後達於行<lb/>
都其視前日益以難矣而又重之以秭歸夷陵蘄陽雁<lb/>
<pb n="KR4d0294_WYG_010-16b"/>
汊征商之厄故蜀士之貧不能行則有託以他事願附<lb/>
科目之末而不敢往者此豈朝廷所以取士而士之願<lb/>
獻芻蕘之忠於天子之本心哉士病此久矣成都房君<lb/>
某慨然曰吾承先人之遺業幸有餘力願求有以助之且<lb/>
為一鄉之勸於是出其錢若干貫得田若干畝於其鄉<lb/>
名之曰尚賢莊又為之庫庾若干間而大建堂於其中<lb/>
亦以尚賢名之嵗約收若干石積三年之收以待士之<lb/>
貢於天子貢一人則并給之一人以上則均給之嗚呼<lb/>
<pb n="KR4d0294_WYG_010-17a"/>
而今而後一鄉之士患不學學而得貢於天子者遂無<lb/>
貧不能行之歎而天子臨軒策士逺方芻蕘之言得以<lb/>
畢逹房君之於是舉也其為補益於世豈淺淺哉雖然<lb/>
士必教養之而後成材成材而後貢之天子古之道也<lb/>
今内有太學外有郡縣之學以處多士其教養之法亦<lb/>
可謂備矣然有可為士之才而外不得與於郡縣之學<lb/>
貧無以學而失其良心善性者鄉黨鄰里之間往往而<lb/>
有有能推是心以廣之使鄉黨鄰里之間士之貧而不<lb/>
<pb n="KR4d0294_WYG_010-17b"/>
得與於郡縣之學者有所養以成其材其為益也又大<lb/>
矣觀房君之用心其賢於人也甚逺故因其請記於正<lb/>
而遂并告之以勉焉嘉定五年五月丙辰通直郎新通<lb/>
判嘉定軍府事度正記<lb/>
　　　省齋記<lb/>
始正為程氏之學未得其門誦其書若迂濶於事其甚<lb/>
者又若謬於聖人正心不敢慢益敬以信久之其言稍<lb/>
稍若可曉者㑹舉進士貢行在欲訪程氏徒黨傳其學<lb/>
<pb n="KR4d0294_WYG_010-18a"/>
至則頤正郭氏南軒張氏已相繼殂謝獨晦菴朱公無<lb/>
恙當其時朱又去國莫知可問歸至夷陵我宗人伯兼<lb/>
善甫訪舟次舊聞名徳齒以兄之詧其舉動果異比往<lb/>
謝拜其母於堂道家世外問所學則曰吾鄉郭先生程<lb/>
氏的孫也受兼山之學篤於中庸隠長楊山晚年道益<lb/>
尊濟幸得登其門聞誨言一二正聞頤正久矣恨不見<lb/>
聞善甫說大喜願請益出論語一篇皆善甫手筆記其<lb/>
師說者因舉吾與㸃也章又舉鄉黨篇其說宏博若決<lb/>
<pb n="KR4d0294_WYG_010-18b"/>
江河東注之海雖百川紛紜往復曲折經營天下無一<lb/>
勺凝滯為留二日又出易中庸贈行曰子歸求之郭氏<lb/>
之學盡在是矣於是慨然太息悼舊學之謬放黜異說<lb/>
非聖人之道不存優游於斯卒得之於孟子之性善自<lb/>
是卓卓始有可立之地然譬之行道之人將如京師得<lb/>
其道矣而道阻且脩難乎一日遂至而歴覽國中之勝<lb/>
也則亦汲汲焉而已矣叔父明仲少力學業進士有聲<lb/>
於時已而排於有司年幾五十困折不遂退處於家不<lb/>
<pb n="KR4d0294_WYG_010-19a"/>
怨不尤闢齋以讀書欲反已内觀求所未到遂取曾子<lb/>
之言名其齋曰省而移書於正曰子為我記之正晚生<lb/>
固辭不獲命則序列其所聞者以塞責焉雖然竊嘗聞<lb/>
之矣曾子之學本於守約而動反諸身子思之中庸孟<lb/>
子之七篇蓋得於曾子其學也斯可謂之至矣然程氏<lb/>
之徒有為其學者曰某一日三檢身焉復欲以曾子律<lb/>
己者程子曰若是者失之矣叔父老於風波年髙徳劭<lb/>
又能深味羣言得曾子所以存心體驗而充廣之造次<lb/>
<pb n="KR4d0294_WYG_010-19b"/>
顛沛無須臾離焉則所謂一以貫之者當不煩繩削而<lb/>
自合矣願叔父教之<lb/>
</p>
<p>
</p>
  </div>
</body>
</text>
</TEI>
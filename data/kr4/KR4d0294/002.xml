<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>性善堂稿巻二</head>
    <p>
<pb n="KR4d0294_WYG_002-1a"/>
欽定四庫全書<lb/>
　性善堂稿巻二　　　　　　宋　度正　撰<lb/>
　　七言古詩<lb/>
　　　貫之學士寵示佳作歘然有丘壑之思因反其<lb/>
　　　意以招之亦朋友相勉之義伏幸采矚<lb/>
夫君隆隆如長車方途萬里無塵沙天公生材要有用<lb/>
安得嘿嘿吟窓紗辛勤學問求大指求不在他心而已<lb/>
解將嵗月作工夫定使枯株發春媚我家傳家詩與書<lb/>
<pb n="KR4d0294_WYG_002-1b"/>
家徒四壁一錢無年來行李環天下直從南海薫香爐<lb/>
先生曰來子可語以手手地傳心圖歸來日日鋤其惡<lb/>
陶然一室皆真樂他年努力囘羲皇更把天心驗圭角<lb/>
　　　今春大震電雨雹南峯無之黄夢得詩來有天<lb/>
　　　意因以旌遺逸之句正恐其輕忽灾異失聖人<lb/>
　　　迅雷風烈必變之意用其韻以解之<lb/>
仲春戊申日之夕牛羊下來猶未畢迴風烈烈漲黄壌<lb/>
隂雲衝衝䝉白日騰光初覺火燒空打屋乍疑天隕石<lb/>
<pb n="KR4d0294_WYG_002-2a"/>
出門愁見荒山徑高卧徒驚墮四壁嘗聞正直天所祐<lb/>
又聞豪横天所疾盲風恠雨豈徒然顛倒横縱未遑䘏<lb/>
老農慘怛心欲死羣蛙號呼興自逸那知殺菽困黔首<lb/>
但指嘉禾歌赤舄何人漫讀周官書更笑深山間小艗<lb/>
　　　廖良譽棹小舟載酒追别至故縣而還<lb/>
馬鳴溪上想英概牛口莊頭訪故廬登場羅列萬石廩<lb/>
挿架縱横千巻書有懐西山古鳯鳥更看北壑今鯤魚<lb/>
江水江花兩無盡後之來者應何如<lb/>
<pb n="KR4d0294_WYG_002-2b"/>
　　　送後溪先生龍門賦别<lb/>
皇帝龍飛慶元元盡收耆舊為羽翰誰生黨論中譁諠<lb/>
一旦剪落堪悲酸謂曲為直忠為姦謂麟為虎鴟為鸞<lb/>
朱劉章陳坐譏彈彭吕繼之何摧殘自從阿衡扄九原<lb/>
至今草木猶銜寃餘波滔天如驚湍一落其中無全安<lb/>
五年天子御金鑾恭已南面朝衣冠有一新進當諫垣<lb/>
前言劉某入祠官乞加竄逐風朝端天子曰噫子甘盤<lb/>
鬚髪雪白心甚丹徙居房陵聖恩寛公心怡然無怨顔<lb/>
<pb n="KR4d0294_WYG_002-3a"/>
秋風蕭蕭零露溥浮雲散開雨脚乾公今度棧車北轅<lb/>
有客越境追征鞍天之降材良獨難達則致君窮立言<lb/>
曩時夫子投杏壇刪詩定書傳淵騫春秋一字誅黄泉<lb/>
萬世賊亂心膽寒子輿賦歸辭惠宣仁義七篇皆肺肝<lb/>
伏羲六畫義深𤣥文王明之當憂患降周迄孔世莫傳<lb/>
東溪先生抽關鍵發揮絶學窮根源惜哉遺藁今未完<lb/>
先生亂思<hi>案亂思二字疑有誤</hi>真奇觀庶幾後生窺成編君王舊<lb/>
學非終捐願言珍重勤加餐<lb/>
<pb n="KR4d0294_WYG_002-3b"/>
　　　送張義立制幹赴闕探韻得東字<lb/>
皇家科目周家同三嵗大比羅英雄六龍渡江念幽逺<lb/>
賜之貢額令選充載戢干戈講經藝詩書比屋陶儒風<lb/>
堂堂衛公千人傑振鬛長鳴萬馬空一時諸老皆斂避<lb/>
束帶廊廟熙羣工地靈育秀殊未已有偉男子如衛公<lb/>
龍門逸步已突兀鳯穴神彩尤昭融襟懐洒落志慷慨<lb/>
風格俊爽材疏通源泉混混囘倒海力量恢恢扶頽嵩<lb/>
幾年名震動旒冕一日詔下來旌弓天之降材要有用<lb/>
<pb n="KR4d0294_WYG_002-4a"/>
士之用世良無窮蕭曹事業皆土苴堯舜規摹宜磨礲<lb/>
支持大厦要樑棟努力自愛毋匆匆<lb/>
　　　送唐宗道制幹赴闕探韻得書字<lb/>
妙年璧水充豐儲一日變化拖長裾五色神彩丹鳯好<lb/>
一襟和氣春風如東薄扶桑畧牛斗西遊陸海環坤輿<lb/>
詔書奕奕九天下雲程𡨕𡨕一步初吾君選士作舟楫<lb/>
豈特文館讎詩書曩時黨論既喧閧往往儒學遭驅除<lb/>
鄙哉小夫自貽戚因循封植成癰疽祖宗在天實啓祐<lb/>
<pb n="KR4d0294_WYG_002-4b"/>
忽然潰決今無餘雖然四體已清泰無奈元氣猶空虛<lb/>
調和脈絡勿草草整頓罅漏當徐徐咨詢芻蕘下謗木<lb/>
收召耉老來安車堂堂國勢儻前定蠢蠢强敵誰侮予<lb/>
明時得意好展盡書生長慮元非疎毋為袖手事緘嘿<lb/>
願以正論開宸居豈惟民畝望芘賴亦有草澤思吹嘘<lb/>
江頭送客重感慨勉之行矣毋躊躇<lb/>
　　　送李君亮安撫赴闕<lb/>
皇帝龍飛十四載拱手垂衣功不宰誰生厲堦起甲胄<lb/>
<pb n="KR4d0294_WYG_002-5a"/>
天下岌岌幾於殆赫然烹阿封即墨神機獨斷定四海<lb/>
内醻勲庸清列位外召諸老仍博采自古聖人聞至治<lb/>
不貴無過貴能改三池先生已先入諫閣經幃行遂拜<lb/>
遂寧先生又繼起老手便當調鼎鼐冬官侍郎何遲遲<lb/>
幾日涪江下寒瀨恭聞促詔已屢下雲漢昭囘九天外<lb/>
吾君寤寐在良弼其意豈不望啓乃往年袖手固其理<lb/>
今日緘口庸何待祖宗至仁育疎戚常使無權免驕泰<lb/>
宣仁聖烈重貶損功參堯舜光萬代當時若不甚快意<lb/>
<pb n="KR4d0294_WYG_002-5b"/>
其奈無憂近葅醢前乎六一論堯佐後日了翁陳二蔡<lb/>
一從一違事已判得失了然為世戒況今政事歸中書<lb/>
國體堂堂方正大春宫仁孝且英睿多士盈庭復藹藹<lb/>
先生而言言易入及其事至恐不逮姑置區區論商鑒<lb/>
覆轍不逺那容再行看正道動前席盛時難逢願自愛<lb/>
　　　送茶使趙伯川赴闕<lb/>
三王垂世何煌煌詩書所稱周尤長雖云積累日源逺<lb/>
其實本支由宗彊内環旦奭扶九陸外列毛原鎮四方<lb/>
<pb n="KR4d0294_WYG_002-6a"/>
宣王中興恢大業復有虎臣如鷹揚卜年過厯前未有<lb/>
邈哉夏商矧漢唐皇家揖遜古舜禹建宗作屏周成康<lb/>
巍乎神廟有遺訓作而新之進厥良振振信厚皆麟趾<lb/>
翽翽羽儀多鳯凰扶持天日豈易事往嵗一段尤輝光<lb/>
無何讒口亂白黑至欲疎逺空藩墻天相宗社迄感悟<lb/>
重惟孤立當懲創有偉丈夫在逺外是嘗拒賊賊莫傷<lb/>
淵洪胷次自磊磊慷慨顔貌真堂堂吾君想象日已久<lb/>
急下詔書來取將旁招俊又第一義理亂之機戒履霜<lb/>
<pb n="KR4d0294_WYG_002-6b"/>
名世之卿夫豈少貴戚之卿人所望有懐器業得施用<lb/>
感激為賦維城章<lb/>
　　　和黄侍郎韻<lb/>
君不見君家涪翁居戎州只為山月來登樓又不見君<lb/>
家繡衣老使君傳家文物如卿雲兩仙仙去今百載雲<lb/>
冠霞佩儼如在數行妙墨留壁間九頂三峩屹相對竹<lb/>
坡先生駐歸步來拜翁祠還少佇水光山色為改容收<lb/>
拾竒觀入新著世間好景苦留人無奈催歸作霖雨山<lb/>
<pb n="KR4d0294_WYG_002-7a"/>
谷先生心好客為愛横空雪山白慇懃載酒清音亭一<lb/>
抹雲間真絶色鴻飛天際去㝠㝠風入松間聽琴瑟浮<lb/>
雲聚散兩茫茫大川東注何終極兹遊應不減風雩清<lb/>
和正值春三月<lb/>
　　　壽制置呉侍郎<lb/>
洙泗之根枯無芽千五百年復生花章通句解到聖處<lb/>
格高調古意易差南嶽一登光萬丈下照百物窮幽遐<lb/>
天公欲振斯文緒卓爾大雅生長沙淡如清廟有遺味<lb/>
<pb n="KR4d0294_WYG_002-7b"/>
粹如白璧無纎瑕周旋禮樂今冠冕彈壓妖怪古鏌鎁<lb/>
翺翔祕館育儀羽岌嶪殿中峩觸邪忽驚雲霧蔽日月<lb/>
一落湖海潜煙霞浮言既空望逾逺歘起仍乗使者車<lb/>
急祗臨遣䕶襄漢旋奉温詔來三巴春風所及自和氣<lb/>
坐令四境還桑麻五月渡瀘臣敢憚晝日三接恩意加<lb/>
皇心念爾蜀父老因以與爾毋咨嗟但見田畝興孝悌<lb/>
已無稂莠勞梳爬洋洋韶濩出正始一洗下俚之淫哇<lb/>
夤縁末學被羅致得以文藝陪絳紗作興詩書盛樂育<lb/>
<pb n="KR4d0294_WYG_002-8a"/>
謂之文翁寧非耶蜀人德公盛於衛思厚報之吟木𤓰<lb/>
二陽寖長今初度門無雜賔賔則嘉欲酌北斗薦眉壽<lb/>
聽我祝辭人無譁先生直上作舟楫領袖䕫契承勛華<lb/>
心囘元化位天地手挈魁柄扶邦家工師作室貴兼用<lb/>
施置寧遺負與又自憐愚魯無所似獨於詩書涉津涯<lb/>
有如使之執經侍或能誦說聖人汙古來好善優天下<lb/>
珍重先生借齒牙<lb/>
　　　壽黄侍郎<lb/>
<pb n="KR4d0294_WYG_002-8b"/>
玉井之泉其源深淵涵停蓄包千尋風行於上渺河漢<lb/>
諸子淺陋其蹄涔茫無畔岸容鼉鼈富有磊落潛球琳<lb/>
大原自出號學海餘波散及蕃儒林有如霽月當空照<lb/>
羅列萬象中森森恭惟王明可用汲一勺沃我思賢心<lb/>
推之四海澤焦槁元戎十乗來駸駸銅梁玉壘日澄浄<lb/>
夜氣晨光煥井參區區賤子愚且魯非曰能之學鼓琴<lb/>
慇懃三弄衆掩耳莞然一笑遭知音推琴而作喜欲舞<lb/>
慨我得此踰兼金上方穆穆囘元化捨爾其誰扶當今<lb/>
<pb n="KR4d0294_WYG_002-9a"/>
傳聞丹詔九霄下衮舄未至虚宸襟請書國紀開皇極<lb/>
雍容調燮陽與隂願公自愛毋久外天下蒼生思作霖<lb/>
　　　壽寺丞唐文<lb/>
維時皇輿駐呉門三光五嶽之氣元未分鍾而為木為<lb/>
杞梓結而為玉為瑶琨先生獨得之表裏何粹温淵然<lb/>
之學妙今古浩然之氣充乾坤探月窟躡天根朝蟠木<lb/>
夕崑崙超軼絶塵有如此餘子瞠若誰追奔紛紛何所<lb/>
知駭歎空云云君不見蔡家太師倡紹述當時流毒并<lb/>
<pb n="KR4d0294_WYG_002-9b"/>
雞豚魯國抱其學屹如中岳尊又不見秦家太師握和<lb/>
議羣邪噏噏迷天倫紫微於是時横身扶正論天公下<lb/>
監世忠義畀以斯道昌其孫胡不遊東觀胡不遊西崑<lb/>
胡為尚婆娑萬里乘朱轓依然不磷緇炯炯超塵昏昔<lb/>
堯登彭叟歴佐周與殷後來磻溪翁辛勤晚策勲况兹<lb/>
才之難典刑諒誰存玉律囘孟陬瑞氣如雲屯請賦嵩<lb/>
高篇萬口同一言願公上玉堂願公登金門功成名遂<lb/>
歸鄉枌賤子年年開金罇<lb/>
<pb n="KR4d0294_WYG_002-10a"/>
　　　壽外舅富順趙使君<lb/>
天家積慶如江河千枝萬葉魯衛毛聲名赫赫照今古<lb/>
骨相飄飄多俊髦惟安懿王邁種德當時廟社遺勲勞<lb/>
本支百世端未艾綿綿𤓰瓞更崇高只今中興得旦奭<lb/>
夾輔日月參䕫皋自餘材德踵相望磊落抱負皆英豪<lb/>
或持皮帛登臺省或奉符竹分旌旄金川丈人最後出<lb/>
平生力學勤持操高談奥論不可到一灑萬字無停毫<lb/>
聊將圭撮試當世已被天語加崇褒從此公道更開泰<lb/>
<pb n="KR4d0294_WYG_002-10b"/>
未必奔走懸三刀念昔南宫陪俊翮偶附驥尾辭蓬蒿<lb/>
因䝉顧盻被收録得拜門下恩則叨自憐薄命薄如葉<lb/>
十年再爾吟離騷世間情態已百轉毎歎慈愛終堅牢<lb/>
今逢佳節揆初度欲薦眉壽酬甄陶丈人丈人聽我語<lb/>
我語憔悴空啾嘈白圭三復古亦少緇衣改為今可遭<lb/>
人言愷悌必富貴愷悌富貴何由逃不願歸來一尊酒<lb/>
但願努力登三鼇我欲執鞭追壺中之日月薦海上之<lb/>
蟠桃<lb/>
<pb n="KR4d0294_WYG_002-11a"/>
　　　壽憲使大卿<lb/>
自昔天之生大賢其間往往幾千年前日顔曽乃並世<lb/>
後來孫樂還齊肩參稽疏數未一概廢興大抵關諸天<lb/>
恭惟皇家受眷命五星集奎光芒懸復振斯文自洙泗<lb/>
渙然遺響聞伊瀍微言奥論掲日月九州四海俱流傳<lb/>
浩齋先生本自得聞風特起吾東川當時造入自孟子<lb/>
善養其氣氣浩然配合道義期充足至大而剛直以全<lb/>
後來豈不有繼者要之聞道先生先今夕何夕天氣好<lb/>
<pb n="KR4d0294_WYG_002-11b"/>
虞琴初奏南薫絃正陽之月月幾望於時盖得乾之乾<lb/>
宜其秀質温如玉不磷不緇白且堅吾君好學古未有<lb/>
直上便可升經筵力闢淫邪開正道雍容堯舜陳王前<lb/>
仰視蒼蒼豈無意如此大器堪扶顛諸生載酒來薦壽<lb/>
山肴野蔌徒拳拳躋彼公堂喜拜舞正也請賦嵩高篇<lb/>
　　　壽黄運使<lb/>
南海之中三神山高出天宇超人寰上有神仙百萬宅<lb/>
瓊欄瑶楯相囘還四方鱗鱗中傑觀不知誰氏當中間<lb/>
<pb n="KR4d0294_WYG_002-12a"/>
或云黄帝之後已百世雲仍詵詵褒衣博帶千官班向<lb/>
來山澤癯晦伏潛深灣是家老仙伯下顧目所瞷中夜<lb/>
舞鸞鳯明朝排天關自從放出一頭地長江大河聲潺<lb/>
湲東皇囘蹕鼓萬象和氣襲人春初頒雲裾霞珮來何<lb/>
所巍峩步趨貌則閑生香馥郁浮四座得未曽有天非<lb/>
慳至人之子飫芳味欲掲北斗高莫攀丹霄争看來驛<lb/>
騎衮衣直上承天顔上論唐虞開稷契下及草野兼庸<lb/>
孱嗣德之繼發餘響未必政爾詩書刪<lb/>
</p>
<p>
</p>
  </div>
</body>
</text>
</TEI>
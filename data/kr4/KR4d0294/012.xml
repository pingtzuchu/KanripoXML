<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>性善堂稿巻十二</head>
    <p>
<pb n="KR4d0294_WYG_012-1a"/>
欽定四庫全書<lb/>
　性善堂稿巻十二　　　　　宋　度正　撰<lb/>
　　頌<lb/>
　　　皇帝詣夀康宫上夀頌<hi>并序</hi>
　皇帝祇承内禪兢兢業業夙夜不敢康惟五年八月<lb/>
　皇帝若曰於戱惟天佑於我家太上皇帝聖躬清明<lb/>
　我其率由家法丙戌遂入覲於夀康宫親奉玉巵上<lb/>
　萬年夀於是天地神人下至昆蟲草木無不歡喜怡<lb/>
<pb n="KR4d0294_WYG_012-1b"/>
　豫昔漢宣帝得丙吉魏相遂躋中興鄉人王褒實頌<lb/>
　歌之載之萬世至今盪人耳目况今皇帝陛下聖孝<lb/>
　日隆神功偉行揭若日月而雅頌不作愚不肖竊以<lb/>
　經術分教逺方輒慕王褒述作之義寓之比興斐然<lb/>
　成章固不足以發揮光明貽之諸生俾歌於庠序以<lb/>
　彰聖朝孝治之美焉其詞曰<lb/>
赫赫藝祖受命作君惟孝惟悌惟儉惟勤裕我後聖大<lb/>
綱振振上帝眷祐於穆不已父父子子兄兄弟弟如塤<lb/>
<pb n="KR4d0294_WYG_012-2a"/>
如篪如角如徴如春溶溶如水瀰瀰亦越孝祖高宗是<lb/>
嗣廼繼廼志廼述廼事用廸廼猷用傳萬世爰及太上<lb/>
有隆無替太上勤止廼命嗣皇皇受慈訓于啟有光兢<lb/>
兢業業不敢怠荒皇惟五年百度孔彰皇曰聖父其康<lb/>
其强皇祖有訓承顔薦觴皇曰休哉我其肅將仲春丙<lb/>
戌載吉載良廼冠通天衮衣繡裳廼駕鸞輅廼朝夀康<lb/>
乾清坤寧日光月明百工後先八鸞鏘鏘亦既見止歡<lb/>
聲載揚聖父欣欣聖子洋洋皇拜曰休惟天降祥四海<lb/>
<pb n="KR4d0294_WYG_012-2b"/>
㑹同年糓豐穰庸闡尋儀仰惟舊章聖父曰俞美哉允<lb/>
臧其酌維何維天之漿其脩維何維瓊之肪其實維何<lb/>
維山之粱其祝維何萬夀無疆天地咸喜宗祖嘉止三<lb/>
宫愉愉百僚濟濟亦有黄童亦有齯齒自東徂西孔樂<lb/>
愷悌于以享帝何神不恪于以導人何人不服皇帝一<lb/>
舉四方穆穆穆穆皇帝干禄百福子子孫孫時萬時億<lb/>
昔韓富歐公相我英宗殫竭一心畢協两宫今爾羣公<lb/>
既孝且忠以憂以勞以彌以縫允對王休卒茂廼功正<lb/>
<pb n="KR4d0294_WYG_012-3a"/>
拜稽首永播清風<lb/>
　　銘<lb/>
　　　充養堂銘<hi>并序</hi>
　廣平程季與取後溪先生勉之之言名其堂曰充養<lb/>
　正嘉其善於自擇也因發其義而為之銘<lb/>
維皇上帝降𠂻于人仁義禮知其性也均惟氣運行有<lb/>
清有濁雖曰生知何嘗不學反求諸心其端甚微學者<lb/>
於此充之養之充其所知益加存養養之既至所充益<lb/>
<pb n="KR4d0294_WYG_012-3b"/>
廣如火始炎如泉始達茍能充之光輝發越如木斯萌<lb/>
如苗斯長養而無害塞乎穹壤於斯二者互用其工行<lb/>
著習察聖人同功惟昔孟子嘗言其端勉哉來者請事<lb/>
斯言<lb/>
　　　止善堂銘<hi>并序</hi>
　環源潘章季淵相從為學趨向甚正以止善名其讀<lb/>
　書之堂正喜其善於自擇也因其歸為之銘以勉之<lb/>
天之生民厥有常性學以道之不失其正其學如何由<lb/>
<pb n="KR4d0294_WYG_012-4a"/>
小至大如彼百川至於河海方少之時洒掃應對毋怠<lb/>
毋忽敬以直内及其既壯明德新民天下一家中國一<lb/>
人於斯二者將安所之善之不至惟日孜孜人之一心<lb/>
昭昭日月浮雲蔽之其光則缺學者於此閑邪存誠既<lb/>
周於德粲然復明明明在上赫赫在下放之四海相觀<lb/>
而化始焉不及終也過之流於異端君子不為卓哉顔<lb/>
子未見其止嗟我後學烏乎云已<lb/>
　　　誠齋銘<hi>并序</hi>
<pb n="KR4d0294_WYG_012-4b"/>
　龍㑹文炳葺其讀書之室謁名於堅甫堅甫名之曰<lb/>
　誠齋正因廣堅甫之意而為之銘<lb/>
人之一身萬物皆備父子之親君臣之義夫婦之别長<lb/>
幼之序反身以觀孰非吾事朝夕孜孜罔敢忽易勿慢<lb/>
其大勿遺其細必躬必親必行必至及其至之樂則生<lb/>
矣生之非他惟誠而已大哉誠乎道義之門正心修身<lb/>
匪誠勿存事親從兄匪誠勿敦誠之則明匪誠則昏明<lb/>
明此心毫釐勿差易曰旡妄詩曰無邪以賛化育以經<lb/>
<pb n="KR4d0294_WYG_012-5a"/>
邦家自微而著自邇而遐用之不匱粹然無瑕吾以為<lb/>
誠人以為偽載省其中勿怍勿愧我其安之終身勿替<lb/>
　　　青石劉申孫企濓齋銘<lb/>
恭惟洙泗篤生聖人天實命之以作六經六經之道揭<lb/>
若日月孟子既沒其學遂絶千有餘載非無大賢自以<lb/>
為是而非其傳維茲舂陵濓溪之濵是生大儒以興斯<lb/>
文其興維何窮理盡性明我此心以合前聖前聖之心<lb/>
至是靡藏百年之間愈久彌光後生弗利肆其詆欺彼<lb/>
<pb n="KR4d0294_WYG_012-5b"/>
其之子即背而馳捨此則利蹈之斯厄舉世紛紛莫知<lb/>
所擇惟我同志恨不同時誦其遺書企而望之望之在<lb/>
前如聞其音虛已以聽庶得於心詩云伐柯其則不逺<lb/>
茍欲至之其可不勉<lb/>
　　　主友齋銘<hi>并序</hi>
　正向從傅用之得伊川所遺其祖大夫手謁擕至晦<lb/>
　菴先生為書其後謂大夫周旋周程師弟子間知所<lb/>
　主友而因以信其為人用之之子興行見之曰吾先<lb/>
<pb n="KR4d0294_WYG_012-6a"/>
　世之所以垂裕於後之人者實在於此遂以主友名<lb/>
　其齋正嘉其志因為之銘以勉之<lb/>
士生千載而志於學遺經雖存㣲言則邈欲叩其端必<lb/>
資先覺先覺之士道之所存委躬請事師嚴道尊豈無<lb/>
同志共登其門進則問辨退則講論昔者曽子親承聖<lb/>
教其所取者犯而不校加以内省乃貫於道秦漢以來<lb/>
寖失其傳紛紛百家擾擾異端異端無用百家無原在<lb/>
於聖門斯不足觀觀其所主旣得其正觀其所友靡不<lb/>
<pb n="KR4d0294_WYG_012-6b"/>
受命非自暴棄曷不由聖亦既得之固不在身以成其<lb/>
徳以輔其仁為之由己而非由人吾言雖陋請書諸紳<lb/>
　　贊<lb/>
　　　晦庵先生畫像贊<hi>并序</hi>
　易有太極是生兩儀兩儀生四象四象生八卦因而<lb/>
　重之其别為六十四伏羲得之而為伏羲文王得之<lb/>
　而為文王周公孔子得之而為周公孔子乾之彖曰<lb/>
　元亨利貞坤之彖亦曰元亨利牝馬之貞何也盖自<lb/>
<pb n="KR4d0294_WYG_012-7a"/>
　其理而言之也乾之䇿二百一十有六坤之䇿百四<lb/>
　十有四何也盖自其數而推之也孟子既沒之後此<lb/>
　理固已湮晦不明而其所謂數者亦遂流於術家其<lb/>
　學不傳亦已久矣本朝周子两程子張子得其理邵<lb/>
　子復得其數然言理者詳於理而畧於數考數者詳<lb/>
　於數而畧於理惟吾先生自致知格物誠意正心擴<lb/>
　而充之有以極夫治國平天下之道自太極動静生<lb/>
　隂生陽引而伸之有以盡夫天地萬物之變聖門所<lb/>
<pb n="KR4d0294_WYG_012-7b"/>
　傳至是粲然復明矣然則孔子之道豈非集伏羲文<lb/>
　王周公之大成吾先生之學豈非集周子兩程子張<lb/>
　子邵子之大成也歟正也用述所知以為賛<lb/>
斯文之興如日光輝曽不百年知者已希篤生先生卓<lb/>
哉巍巍精粗本末邪正是非或隱或見或顯或㣲鬼神<lb/>
之迹造化之機根於太極形於範圍如魚斯躍如鳶高<lb/>
飛全體妙用無不發揮百世之下莫之能違維時宗正<lb/>
引之經闈啟心沃心朝夕天威小人間之浩然賦歸歸<lb/>
<pb n="KR4d0294_WYG_012-8a"/>
於建溪言采其薇其貎也癯其道也肥學者逺來如渴<lb/>
如饑誾誾侃侃春風浴沂正也狂簡先覺是希曰收放<lb/>
心勉焉庶幾敢不服膺以詹以依以飲以食以冠以衣<lb/>
其忍背之以取誚譏嗚呼先生之言今亦不可得而聞<lb/>
也噫嘉定十年三月八日門人度正書<lb/>
　　祀文<lb/>
　　　嘉定三年秋八月上丁釋奠四賢文<lb/>
敢昭告於濓溪先生恭惟先生得洙泗不傳之學而當<lb/>
<pb n="KR4d0294_WYG_012-8b"/>
聖宋全盛之際是宜明良相遇千載一時而卒老於外<lb/>
有志之士未嘗不歎息於斯也然使先生得臯䕫伊傅<lb/>
之位流澤當世固甚美矣太極通書何自而見邪然則<lb/>
先生之學雖不獲用於一時而其道亦光明萬世先生<lb/>
之不用後之學者之幸也正生於先生宦逰之鄉去先<lb/>
生之世未逺頼父師之訓少而服膺焉今年踰不惑粗<lb/>
知以義理為樂者願循其所樂終身樂之兹有事於先<lb/>
聖先師敢率同志恭陳明薦尚享<lb/>
<pb n="KR4d0294_WYG_012-9a"/>
敢昭告於横渠先生恭惟先生繼去聖之絶學講先王<lb/>
之仁政經綸之志猶幸遭大有為之君禮樂其庶幾矣<lb/>
㑹金陵得志卒不見用然西銘之書發前聖之未言示<lb/>
後之學者求仁之要豈曰小補之哉正不敏去先生之<lb/>
世幸未逺頼父師之訓少而服膺焉<lb/>
敢昭告於明道先生恭惟先生以孔孟之道遇堯舜之<lb/>
主造膝之言沃心之論亦嘗䝉明睿之照矣然仁義之<lb/>
談終不足以勝功利之説巻而懷之若將有待及夫公<lb/>
<pb n="KR4d0294_WYG_012-9b"/>
論既定人望攸屬而先生不幸早世行之當時者既不<lb/>
久筆之後世者亦未能然而門人高弟所以記其微言<lb/>
懿行皦如也夫何歉乎哉<lb/>
敢昭告於伊川先生正惟洙泗之學濓溪倡之於江南<lb/>
横渠倡之於闗西至先生兄弟本末精粗粲然大備矣<lb/>
以宣仁聖烈知人之哲神宗聖性之高元祐諸老徳義<lb/>
之粹先生猶不能安其身行其學然則以身任道而不<lb/>
合於世非獨先生然也孔孟皆然也所從來逺矣然自<lb/>
<pb n="KR4d0294_WYG_012-10a"/>
黨論起白黒易位至有乞禁其著書絶其㳺從者自昔<lb/>
大賢之屈竊謂無如先生者其道光顯亦無如先生者<lb/>
抑之而愈尊厄之而愈明庸非天理耶<lb/>
　　　又告四賢文<lb/>
敢昭告於濓溪先生恭惟先生受天畀付紹開絶學發<lb/>
太極之妙明聖傳之統口授當時書傳後世有志之士<lb/>
踐而修之可以深造自得入乎聖賢之域推原所自實<lb/>
先生啟之正少也幸知誦習先生遺書今兹備員下邑<lb/>
<pb n="KR4d0294_WYG_012-10b"/>
有民有社有學每恨無以承宣風化重惟先生之道學<lb/>
者共傳矧常來逰於蜀蜀之賢人君子實師尊之故家<lb/>
遺俗猶有存者廟貎其可闕耶是用肖形於學庶幾學<lb/>
者起敬起慕私淑諸人人有士君子之行焉今兹有事<lb/>
於先聖先師敢以菲儀共陳明薦尚饗<lb/>
敢昭告於横渠先生恭惟先生奮乎千載之下為天地<lb/>
立心為生民立道為去聖繼絶學為萬世開太平求仁<lb/>
之方入徳之序微言奥義揭若日月正服膺遺訓兹焉<lb/>
<pb n="KR4d0294_WYG_012-11a"/>
試吏有民有社懼無以承宣風化載嚴廟貎列之學宫庶<lb/>
吾黨之士知所矜式豈曰小補之哉<lb/>
敢昭告於明道先生惟先生兄弟致知力行發明千載<lb/>
不傳之秘以身任道師於濓溪啓其端緒友於横渠博<lb/>
而詳之洙泗之學至是顯矣正為邑於斯念終無以承<lb/>
宣風化載嚴廟貎矜式國人庶幾有興起者焉<lb/>
敢昭告於伊川先生惟先生兄弟倡明絶學四方學者<lb/>
翕然尊仰逮其承詔㫖以入講筵誦遺經以開聖學相<lb/>
<pb n="KR4d0294_WYG_012-11b"/>
與同心致君堯舜獨於蜀之士深有取焉而攷之鄉校<lb/>
猶未有儀型之者豈廼祖迺父意耶正承乏於兹不自<lb/>
揆庸陋補兹缺典然區區之心盖將與學者共講斯文<lb/>
之傳使無負先正大儒之所以望於後之人者非直為<lb/>
觀美而已<lb/>
　　　祭府學三賢文<lb/>
敢昭告於濓溪先生恭惟先生受天畀付紹開絶學建<lb/>
圖立極昭示後世自先生之存不獨中州學者師尊之<lb/>
<pb n="KR4d0294_WYG_012-12a"/>
嘗逰於蜀蜀之賢人君子率師尊之載之行事盖可考<lb/>
也某自早歳幸得從事於學攷論師友淵源知所宗仰<lb/>
前䝉誤恩來帥於蜀樂與同志共講斯道重惟祠祀尚<lb/>
缺何以起敬起慕矧其啟闗發鑰興起斯文厥功甚大<lb/>
謹度禮殿之側石室之左式嚴宫墻欽奉貎像并以明<lb/>
道先生程公伊川先生程公配神從饗今兹有事於先<lb/>
聖先師敢以菲儀共陳明薦尚饗<lb/>
敢昭告於明道先生某惟中庸大學之道不傳久矣自<lb/>
<pb n="KR4d0294_WYG_012-12b"/>
先生兄弟心造躬行發明先傳訓廸後進使千載微言<lb/>
粲然復明尸而祝之廼學者共願矧此先生之弟舊逰<lb/>
之地耶配食濓溪禮亦宜之今兹有事於先聖先師敢<lb/>
以菲儀共陳明薦尚饗<lb/>
敢昭告於伊川先生某惟道學不明斯文湮晦天將開<lb/>
之異人間出啓之者旣發其端洪之者亦有所待先生<lb/>
兄弟羣諸生於伊洛之濵窮性命之微究天人之際䟽<lb/>
滌淵源發明藴奥師嚴道尊後學是仰矧先生舊逰之<lb/>
<pb n="KR4d0294_WYG_012-13a"/>
地圖形學宫豈惟某之心實斯文之志也今兹有事於<lb/>
先聖先師敢以菲儀共陳明薦尚饗<lb/>
</p>
<p>
</p>
  </div>
</body>
</text>
</TEI>
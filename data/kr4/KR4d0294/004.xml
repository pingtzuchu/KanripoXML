<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>性善堂稿卷四</head>
    <p>
<pb n="KR4d0294_WYG_004-1a"/>
欽定四庫全書<lb/>
　性善堂稿卷四　　　　　　宋　度正　撰<lb/>
　七言律詩<lb/>
　　别堅甫伯修<hi>并序</hi>
　堅甫伯修相挽道舊遂成濡滯今日梁使君宋别駕<lb/>
　又為置酒堅甫又欲更作一日留天欲雨風色頓寒<lb/>
　慨然念歸賦詩告别千萬矜亮<lb/>
㡬日馳來别浩齋偶然良晤盡吾儕苛留歸思主人惡<lb/>
<pb n="KR4d0294_WYG_004-1b"/>
少駐征鞍客子佳栗烈侵膚凝臘雪縱横塞路困山崖<lb/>
三家白髪元相似放去從教慰母懐<lb/>
　　　送胡茶馬赴京西漕<lb/>
夾岸黄花弄夕曛歸艎擊汰不堪聞愁容政想峩眉月<lb/>
喜氣遥占峴首雲酒罷樓頭觀妙算公餘壠畔訪清汾<lb/>
明年入奏明光殿前席雍容細剖分<lb/>
　　　送錢國博解成都漕節詳刑湖右<lb/>
坐於黄巻得新功學海波中號老龍雅以明經空四海<lb/>
<pb n="KR4d0294_WYG_004-2a"/>
何曽屈膝拜三公漢庭耿耿千回夢蜀道依依一節東<lb/>
帷幄儻求真學士當今難捨狀頭翁<lb/>
難弟堂堂玉立峯當年同奏大明宫早慚遊子迷求益<lb/>
晚侍賔筵喜發䝉妙境妄能窺鴈蕩春風留得滿蠶叢<lb/>
從今午夜占星斗弱水之西望大逢<lb/>
　　　奉送游子正監簿解嘉定郡紱赴利漕詩<lb/>
中興人物爛如星西海之濵起一經皇極虚懐咨讜直<lb/>
逺人却立望儀形回天萬宇光衝斗夾日一心夢繞庭<lb/>
<pb n="KR4d0294_WYG_004-2b"/>
何草不黄風雨後更㸔老栢獨青青<lb/>
君王神武念京都闗洛規恢入廟謨渭水新屯觀定勢<lb/>
木牛成算付真儒馳驅莫惜銷人髀矍鑠還堪發壮圖<lb/>
㑹㸔詩書真事業摩挲劔石為平鋪<lb/>
　　　送曹機宜<lb/>
温公早嵗侍天章萬里西來漕益昌講學於時資友鎮<lb/>
<hi>温公與蜀公為友定交當在此時</hi>留題到處著男光<hi>利閬之留題皆然</hi>春秋比<lb/>
較年相似詩禮漸摩日正長發䇿决科自餘事要須器<lb/>
<pb n="KR4d0294_WYG_004-3a"/>
業踵前芳<lb/>
　　　送博寺丞<lb/>
白日青天曉色開太虚澄澈絶纎埃三陽不與寒威盡<lb/>
一氣還從暖律回更向中巖收桂子佇㸔上苑薦黄梅<lb/>
幾多湖上閒風月舞詠應堪屬後來<lb/>
　　　送李左之制幹東歸探韻得今字<lb/>
萬巻胷中貯古今西遊蜀道手捫參寳彛殘刻窺心畫<lb/>
清廟遺音振學林雅行瓊瑰殊慰我毎陪樽俎定論心<lb/>
<pb n="KR4d0294_WYG_004-3b"/>
飄飄衣袂青雲去佇立東風聴恵音<lb/>
　　　送張季修歸簡州兼簡伯修<lb/>
屈子文章似六經縉雲重與振遺音一門秀出金閨彦<lb/>
三峽光摇玉宇參挾冊夙潛心學海揮毫今獨步儒林<lb/>
横飛脫去科場累更去騷人向上尋<lb/>
　　　送許仁叔解組東歸<lb/>
萬里來官蜀錦城西南籍籍飲清名幕中議論誰為敵<lb/>
天下交遊我與盟聖處工夫須自得明時事業只安行<lb/>
<pb n="KR4d0294_WYG_004-4a"/>
草堂擬作終焉計便翼飛來總寄聲<lb/>
　　　送張西和南歸<hi>公槃澗人晦菴弟子</hi>
長記春風拂拂吹烏奴江上濯漣漪<hi>時在益昌</hi>便論槃叟心<lb/>
傳日更及南翁指授時戎貊也應知姓字親朋未必記<lb/>
芝眉公朝有意開皇極不用溪頭理釣絲<lb/>
　　　君錫知丞僚友録示諸公所賦介夀堂詩謹次<lb/>
　　　後溪先生元韻以記盛事<lb/>
老翁神氣亦輕强鑿井耕田種豫章扶植髙標盤石壑<lb/>
<pb n="KR4d0294_WYG_004-4b"/>
養成合抱棟明堂風雷海運非人力日月天開盛寵光<lb/>
既醉詩書餐道徳坐觀晩節更清香<lb/>
　　　至喜亭詩<lb/>
扁舟三峽備艱難幸脱風波魄未安山已陵夷成㟝嶁<lb/>
水無約束漸瀰漫半天堤栁垂春暖滿地江梅怯嵗寒<lb/>
坎坷一生何所用它年湖海一漁竿<lb/>
　　　題錦屏山<lb/>
積翠浮空老不枯英靈今此定何如萬章松栢還䝉密<lb/>
<pb n="KR4d0294_WYG_004-5a"/>
千載風雲頗濶疎一氣周流無間斷四時變化有盈虛<lb/>
慿髙極目懐嵩華此憤何時可一攄<lb/>
　　　奉送温甫主簿赴昌元新任<lb/>
年来昌合頗多儒滿目青山秀不枯隠者能通三聖易<lb/>
賢良更纘六經圖簿書整暇抛官事朋友從容味道腴<lb/>
我已倦遊還舊隠新吟時寄幾篇無<hi>按永樂大典誤分作七言絶句二首</hi>
<hi>今改正</hi>
　　　奉輓靈泉明府東叔學士<lb/>
<pb n="KR4d0294_WYG_004-5b"/>
西州文物起雷霆四海一家仰聚星五鳯翺翔横碧落<lb/>
雙鳬朝謁墮青㝠疑歸天上修仙史恥向人間駕説鈴<lb/>
長歎良朋難再得更憂吾道太彫零<lb/>
　　　輓史教授子正<lb/>
獨抱遺經手不停振衣藝苑自雷霆文如曽子反居亞<lb/>
<hi>劉左史主省得其文甚愛之楊訓質之以為第二人耳</hi>才過髙軒又短齡共歎麒<lb/>
麟封白壤喜看鴻鴈在青㝠慈顔莫作虚空想西簡先<lb/>
生千字銘<lb/>
<pb n="KR4d0294_WYG_004-6a"/>
　　　輓黄通判明叔座主<lb/>
政在伾文過十年幾多巖穴老英賢公車牘上皆亨路<lb/>
夜壑舟移閟下泉事業鼎彛千古恨文章衣鉢萬燈傳<lb/>
兊齋遺稿今無恙更㸔諸郎各勉旃<lb/>
　　　奉輓浦江譙夫人<hi>魏華甫之母</hi>
天資髙朗識精微千載興亡洞是非子美詩中聞鳯語<lb/>
<hi>夫人好讀子美詩得其句法</hi>羲之筆下相鸞飛<hi>夫人善書羲之嘗學書於衛夫人</hi>口<lb/>
傳諸子今為盛<hi>夫人六子皆自授其書五子已登科一子前為瀘帥</hi>心念宗周古<lb/>
<pb n="KR4d0294_WYG_004-6b"/>
亦稀<hi>夫人臨終有上下䝉蔽已甚吾不忍見亂之将及之歎</hi>喜懼髙懐如履薄西<lb/>
瞻白鶴重歔欷<lb/>
　　五言排律<lb/>
　　　知縣九十一丈應聘成都賦詩為别<lb/>
珍重圭璋彦經綸半世閒紛紛徒自黠黙黙了非頑懐<lb/>
道心雖泰憂時鬢已斑操存期入室得失詎踰閑忽遇<lb/>
風雲會應思雨露頒慨言全蜀病均是一家患友愛惟<lb/>
天性侵牟可厚顔未能忘狗䑕安得及孤鰥昔志詞何<lb/>
<pb n="KR4d0294_WYG_004-7a"/>
屈今行勢莫艱<hi>公向論米麥估錢之害于運判劉徳修又言于馮總領傳之皆不行</hi>坎離<lb/>
交接地損益覆翻間户外元無盜山前怎有蠻都縁人<lb/>
好事所以物生姦善惡無他道亷貪是要關但令歸似<lb/>
水何用積如山問政文而上<hi>文翁</hi>論心武以還<hi>武侯</hi>未言齊<lb/>
地利當念破天慳公議尤相傃愚言殆未刪君王何必<lb/>
利孟叟語非訕<lb/>
　　七言絶句<lb/>
　　　殿中覆考進士<lb/>
<pb n="KR4d0294_WYG_004-7b"/>
交㦸重門間九閽彤庭紫殿切星辰能来此地連宵直<lb/>
即是驂鸞駕鶴人<lb/>
　　　兼考遂寧補試鎖宿在學戲題一絶<lb/>
壯士縛雞聊爾耳小兒相鼎竟何如眼前萬事不堪説<lb/>
惟有秋風解得渠<lb/>
　　　贈䨥先生<lb/>
眼如明月口如神閒裏乾坤物外身世上窮通都莫問<lb/>
粹然生色幾何人<lb/>
<pb n="KR4d0294_WYG_004-8a"/>
　　　制幹判院初度載臨謹以梅起興賦三絶句為<lb/>
　　　斯文夀一笑幸甚<lb/>
江梅吐出五花新綽約林間早占春多謝天公孕佳實<lb/>
中心渾是那仁仁<lb/>
氷魂玉質映霜林四月飛成㸃㸃金遥想清香能止渇<lb/>
應知此意可為霖<lb/>
傅巖人起應旁招道徳光明相業髙試問當年調鼎事<lb/>
非梨非栗不能桃<lb/>
<pb n="KR4d0294_WYG_004-8b"/>
　　　正䝉主文教授大著寵示佳章輙繼嚴韻仰酬<lb/>
　　　盛意之辱兼呈諸契丈幸賜采矚正皇恐再拜<lb/>
珍重知音審五聲也從紙上得張程設科久矣何曽見<lb/>
想像雙瞳萬古驚<hi>歐陽文忠公知舉學問則得明道横渠文章則得蘇氏兄弟曽氏兄弟前</hi>
<hi>此未有也</hi>
眼空未可歎賢無瓦礫中間有寳珠多謝三峩孕清淑<lb/>
安排貢籍貢鴻儒<lb/>
學禁初行好斷魂中庸大學委塵昏如今天子都除却<lb/>
<pb n="KR4d0294_WYG_004-9a"/>
正學何憂更屈伸<lb/>
外省風雷亦壮哉曽将科目放顔回<hi>往時外省曽教授丈作魁</hi>因尋<lb/>
俊秀傳衣鉢笑指凌雲得得來<lb/>
㝠搜竊歎眼俱髙我欲還家備百牢三十三人齊上去<lb/>
舉盃帆外送洪濤<lb/>
　　　昨幸甚得見子玉教授丈得一論其説出於訂<lb/>
　　　頑克己銘詞致超絶輙借前韻以慶兼呈諸丈<lb/>
　　　幸乞一笑正再拜上<lb/>
<pb n="KR4d0294_WYG_004-9b"/>
天作斯文鼓大聲賢科今已定章程<hi>劉祭酒爚乞選祖宗盛時程文可矜</hi>
<hi>式者頒降近已得㫖施行</hi>諸生自此升堂去䜛説安能復震驚<lb/>
廣文人物世間無兩眼晶熒照乘珠拈出便應人歎服<lb/>
粹然議論到先儒<lb/>
新泉瀹茗濯詩魂繙閲如飛徹曉昏是石無瑕終是石<lb/>
莫教抱璞退聲寃<lb/>
鑒别毫釐豈易哉逢竒何惜讀千回充囊未可矜前得<lb/>
如積薪焉㸔後來<lb/>
<pb n="KR4d0294_WYG_004-10a"/>
淺陋微邦望不髙偶同齊晉㑹蟲牢進賢受賞非吾事<lb/>
拭目龍門躍巨濤<lb/>
　　　漕司檄勸稼望見資州憶王褒李鼎祚<lb/>
文王既沒易中沒孔子重明漢又衰可惜李生真力學<lb/>
但求象數不求詞<hi>右李鼎祚</hi>
秦接衰周漢接秦漢儒議論儘真醇如何獨著賢臣頌<lb/>
直使波流到聖臣<hi>右王褒近世資人有著聖臣論諛秦檜者</hi>
　　　益昌書懐<lb/>
<pb n="KR4d0294_WYG_004-10b"/>
熙寧使者今何在<hi>鮮于子駿熙寧中為益昌運使</hi>元祐師臣去不歸<hi>司馬</hi>
<hi>君實侍天章公為益昌運使題名烏奴寺壁</hi>獨對江山舒望眼悠然天際見<lb/>
雲飛<lb/>
　　　發益昌<lb/>
牽江萬斛犯驚湍終日號呼寸寸難少駐不妨官避客<lb/>
也教容易下前灘<lb/>
　　　奉送三榮王子文遊益昌<lb/>
㢘遜先生袖手間徽猷學士屢開藩行藏有道俱竒絶<lb/>
<pb n="KR4d0294_WYG_004-11a"/>
誰似清名萃一門<lb/>
自修盟好諱言兵競喜豐年賀太平養得狐狸解猖獗<lb/>
健兒還勝老儒生<lb/>
料得人人喜自新爾民元是漢人民君王仁對于天下<lb/>
元帥慈祥也似春<lb/>
徽學諸孫亦俊游舌端造化挽洪流慨然投筆從裘馬<lb/>
要學班超萬里侯<lb/>
　　　命解<lb/>
<pb n="KR4d0294_WYG_004-11b"/>
世謂臧倉解譖軻豈知天意在干戈如天便欲平天下<lb/>
縱百臧倉不奈何<lb/>
　　　訪廖叔度䝉示山谷所作真贊及藜郊等帖<lb/>
珍重前賢此考槃山川環合地平寛雨餘草木俱蒼翠<lb/>
好與光風霽月㸔<lb/>
　　　過丹山訪黄元英不值英壬子嵗正資州所解<lb/>
　　　進士也<lb/>
憶昔來司校士科宣傳是嵗得人多重來處處歡相問<lb/>
<pb n="KR4d0294_WYG_004-12a"/>
怪我官猶舊户曹<lb/>
　　　訪舊所遊服膺齋悵然有懐<lb/>
當年志氣儘豪英便把文章作六經堪笑從前大昏草<lb/>
十年方見服膺人<lb/>
　　　小舟泝馬湖江<lb/>
横斜驟雨巾折角屈曲小舟屋打頭石壁愈髙天愈逺<lb/>
亂雲深處羈縻州<lb/>
　　　過石洞<lb/>
<pb n="KR4d0294_WYG_004-12b"/>
修門赫赫鐵城長雨後山川擁翠光大似錦屛饒富貴<lb/>
至今人説状元坊<lb/>
　　　過方舟墓下<lb/>
突兀方舟天下豪文如神禹决江河挽開岷峽歸伊洛<lb/>
一㸃光明萬丈髙<lb/>
　　　劔門詩<lb/>
羅列峯巒萬仞尊横縱畦畛自村村諸侯有道人安業<lb/>
何用﨑嶇閉劒門<lb/>
<pb n="KR4d0294_WYG_004-13a"/>
　　　夢得學士賢表恵寄蕨芽小詩馳謝聊發一粲<lb/>
陟彼南峯採蕨芽筠籃馳送簇英華東君迸出非無意<lb/>
救活飢腸幾萬家<lb/>
　　　偶成奉寄思中索酒<lb/>
雨中風味似太苦夢裏秋懐如亂麻賴有郎君自軒豁<lb/>
時攜一酌過西衙<lb/>
</p>
<p>
</p>
  </div>
</body>
</text>
</TEI>
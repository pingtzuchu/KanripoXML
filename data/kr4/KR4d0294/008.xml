<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>性善堂稿巻八</head>
    <p>
<pb n="KR4d0294_WYG_008-1a"/>
欽定四庫全書<lb/>
　性善堂稿巻八　　　　　　宋　度正　撰<lb/>
　　啟<lb/>
　　　通參政啟二首<lb/>
伏以學貫天人才兼文武髙明光大贊聖化之更新安<lb/>
富尊榮究真儒之成效風采聳聽精神折衝國有人焉<lb/>
吾無憂矣恭惟宫賔㕘政知院器業閎博識慮精微經<lb/>
綸之略甚髙康濟之心尤逺容止可觀而進退可度富<lb/>
<pb n="KR4d0294_WYG_008-1b"/>
貴不滛而貧賤不移惟衣裳惟干戈凡有謀而則告以<lb/>
儐相以軍旅蓋無施而不宜越執鴻樞進參大政朝夕<lb/>
納誨夙夜惟寅厚風俗結民心思復見聖祖神宗之盛<lb/>
治退小人進君子惟推行慶厯元祐之舊章措四海於<lb/>
隆平建萬世之長䇿規摹先定根本不摇羽翼春宫所<lb/>
以重宗廟扶持國是所以尊朝廷漲洙泗之淵源消漢<lb/>
唐之朋黨大綱既正萬目斯張雖已舉中國之内修然<lb/>
未忘四夷之外侮審觀事勢灼見幾微兼收小大之才<lb/>
<pb n="KR4d0294_WYG_008-2a"/>
以備緩急之用合謀并智諒何事之不可為捨短取長<lb/>
亦何才之不可用徳量既侔於河海元勲斯溢於鼎彛<lb/>
國以賢興士無遐棄正少也志學壯而力行幸親接於<lb/>
前修頗周遊於當世㑹邪説之競起永矢退藏覩公道<lb/>
之重開載懐奮發况親年適當夫喜懼而子職敢憚於<lb/>
勤勞敬以微蹤仰歸洪造可使宰也可使賔客也自惟<lb/>
何有於猷為用之鄉焉用之邦國焉决不仰辜於推擇<lb/>
言不足信試而後知<lb/>
<pb n="KR4d0294_WYG_008-2b"/>
倚老臣以輔政斷自聖心推幼學以濟時實惟素志道<lb/>
髙明而光大君安富而尊榮國有人焉吾無憂矣恭惟<lb/>
宫賔大參政知院相公受天間氣為時宗工淵源洙泗<lb/>
之深蹈履詩書之粹徳義可尊進退可度巍乎一代之<lb/>
典型威武不屈富貴不滛屹若中流之底柱自登近弼<lb/>
式究逺猷措四海於太和建萬世之長䇿規模閎博識<lb/>
慮精微羽翼春宫所以重宗廟扶持國是所以尊朝廷<lb/>
皇極茂建而庶政以修大綱既正而萬目斯舉固已强<lb/>
<pb n="KR4d0294_WYG_008-3a"/>
中國之勢然未忘四夷之憂樂育天下之英才以壽斯<lb/>
文之命脉軫伊尹不獲之念躬傅説旁招之心一聞姓<lb/>
名皆在簡記故凡善類之去就獨以明公為依歸進君<lb/>
子退小人相業逺追於前轍致隆平頌清廟元勲行繼<lb/>
於古人與國咸休永世無極正材雖無取志不甚卑雖<lb/>
邈在於後生猶逮承於先覺㑹邪説之競起永矢退藏<lb/>
覩公道之重開載懐奮發况親年適當於喜懼而子職<lb/>
敢憚於勤勞謹以微蹤仰干洪造可使宰也可使賔客<lb/>
<pb n="KR4d0294_WYG_008-3b"/>
也自惟何有於猷為用之鄉焉用之邦國焉决不仰辜<lb/>
於推擇言不足信試而後知<lb/>
　　　通任樞密啟<lb/>
畀聖父之潛邸仰荷誤恩奉慈親之版輿載諧初志頼<lb/>
上前之敷奏被中命之褒嘉捧戴以還感藏莫喻伏念<lb/>
正少縁經藝早綴儒科不以流俗之所輕易其中心之<lb/>
至好惟其生長於西南數千里之外未免浮沉於州縣<lb/>
庸衆人之間奮然為雲谷之遊直欲極風雩之樂適所<lb/>
<pb n="KR4d0294_WYG_008-4a"/>
願欲忘其疲勞遂得收放心一言以歸乃知不逺復三<lb/>
字之訓然以私淑諸已非敢求多於人中䝉連帥之薦<lb/>
揚尋被邇言之横及但知忮其私忿遂併毁其平生謂<lb/>
其問道於偽學禁錮之時乃是要名於正論既明之後<lb/>
窮無所告退而自憐㑹公道之復興徐浮言之自定雖<lb/>
阨弓旌之召猶紆麾紱之榮奉命於羽檄奔馳之餘竭<lb/>
力於科調浩繁之際偶縁辦集獲被甄升付之䕫峽之<lb/>
上流介乎川蜀之都㑹事任愈重綿薄是憂此蓋伏遇<lb/>
<pb n="KR4d0294_WYG_008-4b"/>
宫賔知院樞密相公妙貫天人資兼文武親傳至學非<lb/>
堯舜則不陳雅意本朝安社稷以為悦旁求學道愛人<lb/>
之士坐收博施濟衆之功致此陋庸亦叨器使正敢不<lb/>
力行寛大之㫖曲盡撫摩之勤惟是此邦素稱瘠土揆<lb/>
之他郡半是疲氓况縣官之闕者蓋已十餘年而郡政<lb/>
之弊者亦非一二事加以財賦方經於根括絲毫無復<lb/>
於贏餘儲蓄一空公私俱敝惟當儉以足用寛以愛民<lb/>
力加勉於新功期速還於舊觀以師旅以飢饉庶乎三<lb/>
<pb n="KR4d0294_WYG_008-5a"/>
年足民之可幾如禮樂如㑹同則非平日言志之所及<lb/>
　　　通侍郎啟<lb/>
垂紳正笏方為儒學之侍臣大纛髙牙又作詩書之元<lb/>
帥公望實之甚著上眷倚之益深隆㫖洊頒士心交慰<lb/>
天開井絡地控坤維祖宗以來已為國家之重鎮朝廷<lb/>
之上常選天下之望人雖沿革亦或隨時而規橅則有<lb/>
定論蓋根本之地不在於彼而在於此故委付之意不<lb/>
于其外而于其中大哉神聖之逺圖極此古今之長筭<lb/>
<pb n="KR4d0294_WYG_008-5b"/>
所謂犬牙相臨之勢又何大尾不掉之虞機權不遺事<lb/>
勢斯定恭惟某官氣全剛大道極髙明拳拳抱憂世之<lb/>
忠挺挺有經邦之志器業宏而識慮逺議論正而操履<lb/>
淳支大厦允為棟梁濟巨川則作舟楫恢恢餘刃斯能<lb/>
定社稷能安國家斷斷無他必不侮鰥寡不畏彊禦庸<lb/>
膺寵命特畀价藩佇觀衮衣之歸入贊鈞陶之化正叨<lb/>
承小邑服在下僚志竊效於區區考不辭於下下夫何<lb/>
小己之幸復值大賢之來聞絃歌之音一笑償武城之<lb/>
<pb n="KR4d0294_WYG_008-6a"/>
遇遊舞雩之下此身願闕里之歸欣幸之私敷宣靡既<lb/>
　　　通憲使啟<lb/>
風綸渙發輔英初下於呉天霜節晉升乘傳逺馳於蜀<lb/>
道想聞風采之盛喜見光華之新敬薰一緘逺候六轡<lb/>
恭惟某官剛大以直髙明而中學術追配於古人超乎<lb/>
百氏文章衣被于當代本之六經卓然履踐之極高偉<lb/>
矣規模之甚逺入則參宥宻之地獨見幾微出而司號<lb/>
令之權共推仁恕惟其公論之益著所以聖眷之愈隆<lb/>
<pb n="KR4d0294_WYG_008-6b"/>
亟加臨遣之恩將示登庸之寵矧惟益部乃控重邊蠢<lb/>
爾羌戎喜則人怒則獸繄我漢使仁如春威如秋行發<lb/>
軔於詩書以折衝於樽爼捫參歴井少資攬轡之勤自<lb/>
西徂東遄即賜環之召正深惟空乏誤被使令懼所任<lb/>
之靡勝顧自謀之何暇代大匠斵寧逃五日之譏從君<lb/>
子遊幸托百年之好<lb/>
　　　通利州唐寺丞啟<lb/>
恭趨行闕獲奏名天子之前分領學官復從事諸侯之<lb/>
<pb n="KR4d0294_WYG_008-7a"/>
後俯慚末學仰玷公朝依仁幸際於大賢省己庶安於<lb/>
微分重念正零丁弱質憂患餘生漫傳先子之經初乏<lb/>
趨時之技一舉於禮部已愧叨塵三考於判司曽微補<lb/>
報欲退伏林泉之下將盡心簡冊之間簞食豆羮心已<lb/>
安於顔餒抱關擊柝義亦由於孔貧遂廼負擔出門躡<lb/>
履就道困于荆楚憔悴何堪厄於江淮歸投無所以至<lb/>
觀光王國講業閩中風雨霑被者朞年水陸奔馳者萬<lb/>
里面顔如鐡心志已灰徒自歎於天窮實難堪於官使<lb/>
<pb n="KR4d0294_WYG_008-7b"/>
使其優游學問已無可師况復奔走道塗又何足取欲<lb/>
逃曠責實賴包荒某官徳性恢洪道心精粹家傳至學<lb/>
非臯䕫之事不存於心身為儒宗非孔孟之談不出諸<lb/>
口洊更華要益茂風猷永惟元祐之得人莫盛眉山之<lb/>
多士然潁濵事業克家之子未聞斜川詞章傳世之孫<lb/>
安在賢哉三葉萃于一門此天下所以仰首而歎嗟縉<lb/>
紳所以交口而論薦當資盛徳以佐中興付以雄藩實<lb/>
朝廷進賢之兆堅其大節亦世臣事君之端公固優為<lb/>
<pb n="KR4d0294_WYG_008-8a"/>
正敢妄論正將縁賤職得在下風若何施為可免尸素<lb/>
識荆州之面期不負於此行升夫子之堂或有取於他<lb/>
日歸依則切敷陳莫周<lb/>
　　　通新運使啟<lb/>
奉藩近輔名震京都畀節昕庭光生益部粲若除音之<lb/>
下温然和氣之敷凡在照臨舉増欣抃惟西南之要地<lb/>
控䕫梓之上流雖好文之鄉凜遺風之尚在然弭兵以<lb/>
後猶舊觀之未還重以羌戎窺伺之靡常加之師旅饋<lb/>
<pb n="KR4d0294_WYG_008-8b"/>
運之未已儻非碩徳曷副上心恭惟某官識度昭融器<lb/>
業閎逺藹藹圭璋之質恢恢柱石之材碩膚象於狼胡<lb/>
卓哉廊廟之用信厚符於麟趾盛矣邦家之光胷中未<lb/>
究於經綸天下已聞其風采英聲四逹公論一詞日者<lb/>
重建中興更新聖化謂天臨萬國事不可以遐遺而日<lb/>
靖四方政當明於先務帝思俾乂誰能往欽急欲得人<lb/>
大慰爾逺方之望疇咨在列莫如我同姓之賢申命使<lb/>
華式將隆指軺車戾止坐觀四境之澄清衮衣歸兮行<lb/>
<pb n="KR4d0294_WYG_008-9a"/>
慶千齡之際遇正叨塵下邑密邇崇臺敢辭負弩矢之<lb/>
勞誠喜見羽旄之美使蜀父老復覩諸葛武侯之政諒<lb/>
非偶然而魯諸儒得從河間獻王而遊誠為幸甚胷懐<lb/>
欲吐筆舌奚殫<lb/>
　　　通漕運使啟<lb/>
九命奉藩聲動辰居之北十行畀節星移井絡之西渙<lb/>
萬里之風雷沛一方之雨露好音至止清議翕然竊以<lb/>
四蜀腹心益州所部最其至重九重耳目漕臣之寄尤<lb/>
<pb n="KR4d0294_WYG_008-9b"/>
為不輕矧惟聖朝深念逺俗行寛大之詔務得民心擇<lb/>
忠厚之人以諭上㫖玩印乆矣詔公往焉恭惟某官天<lb/>
性温淳風姿秀偉抱圭璋之質早涵浸於詩書振金玉<lb/>
之文大發揮於事業洊更華貫綽有休聲懿徳彰聞允<lb/>
矣清廟之瑚璉大宗維屏盛哉皇家之本支方涪中式<lb/>
茂於棠陰而日下已傳於梅信帝謂坤輿之逺人情欲<lb/>
極於周知公為天派之英儒效又彰於已試故班明命<lb/>
特畀皇華雖一角祥麟暫賦西郊之游泳而九成鳴鳯<lb/>
<pb n="KR4d0294_WYG_008-10a"/>
終為北闕之羽儀<lb/>
　　　上運使啟二首<lb/>
曽叔祖奏名昔託鴈行之列愚小人試吏今依虎節之<lb/>
光天或相之事有如此正荆州冷族巴子書生自其志<lb/>
學之年雅以致身為事中遭憂患外迫飢寒身愈困而<lb/>
志愈堅行益修而名益下既叨吏禄益肆簡編儻朝學<lb/>
而有聞雖夕死而何憾出求當世之先覺驗其平生之<lb/>
所知幸得分敎之除以為歸養之計二年於此碌碌無<lb/>
<pb n="KR4d0294_WYG_008-10b"/>
稱三省之餘循循自愛己以為樂人以為憂茍執徳之<lb/>
不踰豈知言之罕遇恭惟某官先儒領袖後學宗師徳<lb/>
量如司馬天章澄之不清而撓之不濁政事如鮮于諫<lb/>
議道之斯行而綏之斯來士喜於有歸民喜於有芘小<lb/>
人喜於有養君子喜於有師正亦諧其逢自聲厥幸羞<lb/>
以牛後深慚東野之踈拜於馬前儻惻北平之念<lb/>
廼眷西顧久虚使華分命儒臣來司計府聲傳劔外歡<lb/>
動民編想萬里之雲霓作一方之雷雨企踵而望何來<lb/>
<pb n="KR4d0294_WYG_008-11a"/>
之遲某官上應天星下為人瑞優游儒館盡窺秘府之<lb/>
藏振發士林獨得聖門之妙英華積著事業光明宜入<lb/>
經筵開明于帝學宜登臺省潤色於王猷而任乆速於<lb/>
自然付行藏於有命分符畿甸仗節遐方雖僻逺之民<lb/>
幸䝉芘覆而縉紳之論咸謂淹濡恐孔席之未温即漢<lb/>
詔之已下正詩書末裔庠序晚生問道尋師殆環天下<lb/>
為貧竊禄屬在部中豈敢速成尚期與進願學孔子雖<lb/>
無齊人之鎡基親見子雲行有侯芭之幸㑹<lb/>
<pb n="KR4d0294_WYG_008-11b"/>
　　　上總領啟<lb/>
光被王言進司蜀賦百年喬木人知世徳之深四境甘<lb/>
棠公有仁聲之大風雷初發草木生輝竊以綿地數千<lb/>
在撫存于根本帶甲十萬庸克壯于金湯自非通敏之<lb/>
鉅儒何以斡旋于大計帝曰誰可僉言汝諧某官道極<lb/>
精微氣全剛大禀湖山之秀如光風霽月之照人得洙<lb/>
泗之傳如白日青天之在上伊尹周公之事能世其家<lb/>
管仲晏子之功絶口不道蟬蜕于權謀之外鴻飛于仁<lb/>
<pb n="KR4d0294_WYG_008-12a"/>
義之中九重眷知四海推重永念四蜀困窮之乆當資<lb/>
一代温雅之材君子是圖我人何幸李公擇首司國計<lb/>
皆知朝廷無聚斂之心韓稚圭出撫西師固識聖主有<lb/>
圖囘之意事實在是公其懋焉正賦性甚愚知學最晚<lb/>
不敢雷同于世好深期有得于師承幸託光輝得親矜<lb/>
式延頸跂踵願依數仞之牆摳衣趨隅庶幾一貫之道<lb/>
　　　上趙茶馬啟<lb/>
論鄉秀以賦歸久違英範捧臺書而就列復近修門喜<lb/>
<pb n="KR4d0294_WYG_008-12b"/>
華表之得親激懦衷而自壯有懐如渴欲嘿不能重念<lb/>
正賦分多竒受才甚謭自結髪務求於正道每行身輒<lb/>
蹈於危機千慮百思不為城府十步九折未免風波幸<lb/>
禮義之不愆則俯仰而無媿有如去春之較藝實對白<lb/>
日以盡心欲覽青衿之英竟墮黄口之謗駭機一發孤<lb/>
迹屢危賴聖朝愛惜於人材致士類保全於科目固已<lb/>
梗夫人之進猶未足怨者之嗔夫何南宫之首科復在<lb/>
春闈之冠選羣狙始息多士同稱用之安富尊榮已慚<lb/>
<pb n="KR4d0294_WYG_008-13a"/>
前哲容也温柔寛裕實倚宗工恭惟某官燭於理以甚<lb/>
明存其心於至大好賢惡不肖豺狼無當路之虞捨短<lb/>
取所長桃李有滿門之盛人方依於喬木上將作於歸<lb/>
禾正備歴險艱愈思懲艾困於心衡於慮誓加勉於新<lb/>
功博以禮約以文幸亟加於惠訓鄙心所志筆舌奚殫<lb/>
　　　賀茶馬啟<lb/>
光被選掄榮膺任使去東川之寄當一司𣙜牧之崇陟<lb/>
西清之班實兩宫眷倚之厚一札翺翔而來下萬夫鼓<lb/>
<pb n="KR4d0294_WYG_008-13b"/>
舞以歡騰惟蜀號四塞之區而地控三邊之重南撫南<lb/>
詔北通北戎夷人所交不可無羈縻之政廟算之得是<lb/>
以有博易之權必屬重人以董兹事在中原全盛之際<lb/>
當聖朝積習之餘人既豐穰物滋繁衍茶以觔計者日<lb/>
且千數馬以駟計者嵗將萬餘中興以來故規未復究<lb/>
觀近日委任之意大非曩時措置之權謂四蜀之封據<lb/>
上流之甚險而三秦所闞眇中土之可觀故資當世經<lb/>
綸之材將圖决策掃清之計恭惟某官器業宏逺學識<lb/>
<pb n="KR4d0294_WYG_008-14a"/>
髙明通古今治亂之源可以備顧問歴内外事機之乆<lb/>
可以贊弼諧而執徳不踰守道難進既公論之莫掩宜<lb/>
聖眷之加隆念非表表愈偉之人孰付多多益辦之事<lb/>
遂從使指擢置大司重衛君之行素盡秉心之道大魯<lb/>
侯之去益著無邪之思行觀禮樂運用之動人坐見竹<lb/>
帛勲名之入手事固如是公其勉焉正弱質菲材孤生<lb/>
無取學雖勤而未就志則有而甚踈動多迂濶之為久<lb/>
賴包容之至甘為下乘曽何冀於天閑敢作微聲自貽<lb/>
<pb n="KR4d0294_WYG_008-14b"/>
羞於石鼎<lb/>
　　　賀宇文右司除起居舍人啟<lb/>
榮膺親擢光奉制書越從鳯沼之游進列螭坳之近眷<lb/>
優綸綍歡動縉紳洪惟聖朝若稽古訓克謹正君之大<lb/>
義式嚴載筆之攸司依日月以對清光蓋將養萬幾之<lb/>
慮推古今而贊鴻業所以澄百度之源羽儀金閨後先<lb/>
玉步凡春秋之㑹要凛氷雪之甚嚴矧堯吁舜俞靡一<lb/>
事之不謹而商盤周誥垂百世以無窮允惟四海之英<lb/>
<pb n="KR4d0294_WYG_008-15a"/>
儒仰副一人之妙選恭惟某官性資温雅襟度清平卓<lb/>
乎忠義之世傳附以詩書之㓜學在朝而從大夫後已<lb/>
多貳化之功束帶而與賔客言遄至折衝之效播於清<lb/>
議簡在上心大書特書游夏之詞莫措一命再命臯䕫<lb/>
之業可期坐符三月之遷行慶千齡之㑹人所望者公<lb/>
其懋焉某留滯西陲翺翔東望有懐賀厦莫尾賔筵控<lb/>
弱水之三千徒嗟短翼摶扶摇之九萬仰羡脩程<lb/>
</p>
<p>
</p>
  </div>
</body>
</text>
</TEI>
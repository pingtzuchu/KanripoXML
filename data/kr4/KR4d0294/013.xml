<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>性善堂稿巻十三</head>
    <p>
<pb n="KR4d0294_WYG_013-1a"/>
欽定四庫全書<lb/>
　性善堂稿巻十三　　　　　宋　度正　撰<lb/>
　　祭文<lb/>
　　　吳侍郎祭文<lb/>
維嘉定七年嵗次庚戌三月戊辰朔十一日丙子門生<lb/>
具位度正謹以清酌庶羞之奠致祭于近故判府安撫<lb/>
制置閣學侍郎吳公先生之靈嗚呼伊洙泗之絶學兮<lb/>
至皇朝而復傳粤肇端以迄今兮時僅踰於百年眇先<lb/>
<pb n="KR4d0294_WYG_013-1b"/>
覺其未遠兮已異説之紛然幸斯文之復興兮而晦翁<lb/>
南軒東萊三先生出焉南軒親得五峯兮懿門人其多<lb/>
賢公執經以祗承兮實追蹤乎淵騫風舞雩以游詠兮<lb/>
佩詩書以周旋究經綸於體用兮融事物而貫穿合内<lb/>
外以並進兮該天人而不偏胡所賦之多艱兮踐世路<lb/>
而迍邅值狂㓂之繹騷兮悼赤子之仆顛公一介以佐<lb/>
幕兮望瘴鄉而直前皇恩霈其遠暢兮期指日以息肩<lb/>
一舉掃其餘孽兮瘡痍復乎桑田青天爛其白日兮何<lb/>
<pb n="KR4d0294_WYG_013-2a"/>
宵人之當權信黨人以醜正兮訹帥勞以為愆公瀝血<lb/>
以陳詞兮竟觸怒而莫湔遂自投於寂寞兮曠十年而<lb/>
不遷徐浮言之雨涸兮來細札以招延登册府以沉潜<lb/>
兮覽萬古之遺編冠獬豸以升進兮儼氣類其芊芊衆<lb/>
目傒其敷施兮作舟楫而濟川俄黨禍之忽作兮紛縉<lb/>
紳其拘牽鳳凰翔於青㝠兮終下擊於鷹鸇將巻懷於<lb/>
明時兮慨遺老於林泉方洶洶其未艾兮忽改轍而易<lb/>
絃復網羅以參用兮畀一節於窮邊望修門而再入兮<lb/>
<pb n="KR4d0294_WYG_013-2b"/>
陪餘論於官聫曽不得一日少安兮又驅馳乎十連臣<lb/>
未學乎軍旅兮嘗從事於豆籩庸夫狂以蹙國兮甚者<lb/>
甘心於腥羶人情靡其振摇兮多壘充斥而駢闐皆恐<lb/>
懼而畏怯兮惟退縮以自全公如山之不動兮誓一身<lb/>
之棄捐奉九重之温詔兮指西土以來宣冒六月之徂<lb/>
暑兮犯三峽之驚湍尊禮其才賢兮斥去其輕儇道廸<lb/>
其俊秀兮發達其䝉顓規矩以教人兮俾自得於方圓<lb/>
農優游於壠畝兮商賈安於市㕓杕杜以勤其歸兮出<lb/>
<pb n="KR4d0294_WYG_013-3a"/>
車歌以勞還何蒼蠅之營營兮謂白為黒鈍為銛浩然<lb/>
歸志髙一室兮曽無幾㣲之可憐駕言出遊戾止岳麓<lb/>
兮羣洙泗之三千成德達才誾誾侃侃兮方仰髙而鑚<lb/>
堅攝衣以從之遊兮何一疾而不痊豈如湘纍之在陂<lb/>
澤兮厭塵垢而登仙嗟小子之何知兮與賔幕之初筵<lb/>
嘗自謂其可教兮每握手其拳拳期之以萬里之遠兮<lb/>
抑推與之甚專想巍冠之濟濟兮小子或其後先歎斯<lb/>
言之莫酬兮欲仰訴而無縁念何尤於人兮又何上怨<lb/>
<pb n="KR4d0294_WYG_013-3b"/>
乎天自古皆歸於盡兮獨斯道兮綿綿薄陳一觴有涕<lb/>
漣漣嗚呼哀哉伏惟尚饗<lb/>
　　　劉左史祭文<lb/>
維嘉定十五年嵗次壬午五月戊申朔二十有九日丙<lb/>
子具位度某謹以清酌之奠致告于近故顯謨閣學士<lb/>
後溪先生劉公之靈公以諸生入對臨軒遭遇孝宗捜<lb/>
羅直言遂以芻蕘擢居于前尋召自於遠外遂入綴於<lb/>
班聫粹踐履之清修儼容止之可觀被妙選於王府實<lb/>
<pb n="KR4d0294_WYG_013-4a"/>
充員於講官慶四友之得人盛一時之羽翰㑹孝廟之<lb/>
倦勤在光宗之初元方肅清於朝綱乃遴選於臺端念<lb/>
不負於耳目當吐出其肺肝首遏佞倖小人之進而力<lb/>
追仁明君子之還不顧一身之危辱但欲朝廷之尊安<lb/>
遂去國於當年而擁節於東川雖召㫖之屢頒竟垂旒<lb/>
之莫瞻值真人之龍飛慨舊學於甘盤幸衆賢之並進<lb/>
而羣邪之莫干何天意之難知乃包藏於權奸既黨論<lb/>
之横興又學禁之加嚴宜向之所謂仁人君子皆已斥<lb/>
<pb n="KR4d0294_WYG_013-4b"/>
棄於遠外而公亦廢居於家又遷謫於荆襄之間既攘<lb/>
臂以無忌遂妄意於中原幾傾危於宗社而天下有識<lb/>
莫不為之心寒幸天意之早悟而人心之同然雖根節<lb/>
之已深然誅鋤之不難曽遺老之幾何皆載起而駿奔<lb/>
勉白首以趨朝將驅車而及門何屹屹而莫前抱耿耿<lb/>
而回轅然九重之念公欲再起之者未嘗不切切而天<lb/>
下善類視公以為出處者未嘗不拳拳也公雖在外天<lb/>
下有事公未嘗不宻䟽以進及退而在家天下善類未<lb/>
<pb n="KR4d0294_WYG_013-5a"/>
嘗不仰公以為北斗而倚公以為泰山今其云亡朝廷<lb/>
之大政令大因革何所考問後生小子將欲講摩詩書<lb/>
誦習禮義者又何所歸依而思慕焉念袖書以謁公公<lb/>
不以為狂狷既又謁於晦翁亦復䝉其愛憐念此生之<lb/>
已晚幸及見於大賢自始迄今三十餘年悼晦翁之永<lb/>
已如公精神壽考若將未艾亦復歸於黄泉嗚呼哀哉<lb/>
無窮在後萬世在先將孰覺其瞶瞶將孰扶其奄奄敬<lb/>
寓辭於一觴不知涕泗之潸然伏惟尚饗<lb/>
<pb n="KR4d0294_WYG_013-5b"/>
　　碑銘<lb/>
　　　補修漢故荆州刺史度侯之碑<hi>案此碑字法甚古多難解今就</hi>
　　　　<hi>其有可考据者改正餘仍其舊</hi>
君諱尚字博平其先出自顓頊與楚同姓熊嚴之後仕<lb/>
楚<hi>此一字當作周或作楚楚未必能專置掌度之官他書無可考正故闕之</hi>奕世掌位統國<lb/>
法度秦兼天下遂失厥官子孫因以其官為氏代居山<lb/>
陽湖陸<hi>以西京雜記元和姓纂趙明誠天下碑録䟦語修入○案山陽湖陸原本脱山字今据漢書本</hi>
<hi>傳増入</hi>君藴泰和之純質秉黄中之正性智含淵薮仁隆<lb/>
<pb n="KR4d0294_WYG_013-6a"/>
春暖義髙秋雲行潔冰霜慷慨壯厲臨事明敏有文武<lb/>
才畧通京氏易古文尚書事母至孝在家必聞<hi>續漢書曰尚少</hi>
<hi>喪父事母至孝通京氏易古文尚書為吏潔清有文武才畧</hi>休譽固已著矣及其典<lb/>
牧必招振賢才抽拔幽逸選召所任極當世之秀士養<lb/>
民有道為吏清潔為政嚴峻發摘姦非人謂神明進善<lb/>
愛人坐以待旦傾財竭已解釋怨結拯救危急<hi>以謝承漢書及</hi>
<hi>陶淵明集録八厨參修</hi>令聞彌崇暉光日新可謂盛德者已初奉<lb/>
嵗計拜郎中除上虞長𤣥化潜洞百姓昭明擢任書佐<lb/>
<pb n="KR4d0294_WYG_013-6b"/>
待以不凡表孝女墓候隠儒門優賢章善遠近竒之遷<lb/>
文安令遇時疾疫糓貴人飢開倉廪咸䝉其濟<hi>以曺娥碑謝承</hi>
<hi>漢書袁宏漢紀附傳范曄漢書列傳參修</hi>凡歴數縣恩信並宣令行禁止以<lb/>
從父憂去官更舉孝廉為右校令是時南蠻蠢動擢拜<lb/>
荆州刺史躬率部曲勞逸與俱廣募蠻夷明設購賞進<lb/>
軍奮擊遂大破之降者數萬餘黨猶盛復激勵士衆乗<lb/>
其憤踴徑赴賊屯<hi>以袁宏漢紀附傳范曄漢書列傳洪氏𨽻釋修入</hi>殱彼兇醜<lb/>
殊俗賔服遠人用綏封右鄉侯遷遼東太守<hi>案遷遼東太守据漢</hi>
<pb n="KR4d0294_WYG_013-7a"/>
<hi>書作桂陽太守與此異謹識於此</hi>旬月之間薉貉寧輯㑹楊賊<hi>案楊賊漢書作</hi>
<hi>桂陽賊胡蘭等與此異謹識於此</hi>畔於南鄙乗征戍忿恚相與為亂攻<lb/>
䧟桂陽焚燒郡縣衆遂至數萬轉攻零陵乃命將幽冀<lb/>
黎陽烏桓歩騎且發郡兵并勢討擊<hi>以范曄漢書本傳修入</hi>遂拜<lb/>
中郎將料敵制勝威謀合神持重優于營平深入則輕<lb/>
冠軍撫士掘于李廣御衆則逾㓂恂清明之德海内稱<lb/>
之宣力勤慮<hi>按勤慮原本誤作勤膚今据漢書改正</hi>不矜不伐<hi>以范曄漢書㓂恂傳</hi>
<hi>及本傳論及陶淵明集録八厨參修</hi>與士卒同滋味必達井辦幕然後飲<lb/>
<pb n="KR4d0294_WYG_013-7b"/>
舍惠以厚下説以犯難是故所征輒克師徒無頓奔命<lb/>
首尾人畏威烈窮追遠討削平多壘冦阻以清桂陽之<lb/>
役斬首獻馘者三千五百級<hi>以范曄漢書本傳論賛參修</hi>狂冦殄殪<lb/>
干戈載戢徒馬以聞朝貪厥重復拜荆州刺史以故秩<lb/>
居冊書慰篤因賜錢百萬餘人各有差以勞定功申命<lb/>
舊邦人習其政不言而治年五十延熹九年卒於官南<lb/>
國之人莫不悲傷之<hi>以范曄漢書修入</hi>荆域號慕雖周人之思<lb/>
召伯弗此踰也于是吏感清廟之頌歎祈父之詩乃相<lb/>
<pb n="KR4d0294_WYG_013-8a"/>
與琢辭于石曰於惟我侯允懿允明文武是該克忠克<lb/>
貞粤初發藻在彼上虞邁種厥德惟懷永圖爰施有政<lb/>
政在養民彰善瘅惡輝光日新帝咨四岳乃命徂征恢<lb/>
我王畧大冦以清民所賴矣<hi>以陶淵明録謝承袁宏紀范曄書參修</hi>匪禄<lb/>
是榮無言不讎帝揚厥聲俾作侯服徃撫于荆惟河是<lb/>
經芒芒南夏千里而遐蠢兹戎醜呌呼紛呶我侯載來<lb/>
德威並加式遏㓂虐人斯無譁育我鷄犬長我桑麻輯<lb/>
我疆土寧我邦家<hi>以漢紀漢書參修</hi>截彼海外績莫匪嘉天生<lb/>
<pb n="KR4d0294_WYG_013-8b"/>
我侯實為民望心乎其愛四方是仰如何不永遽爾淪<lb/>
喪嗟嗟我侯頴異瑰竒輔以學問貫以書詩為民父母<lb/>
有惠有慈有勲有勞有猷有為為而不怠至理怡兮行<lb/>
而不息美行馳兮用而不匱實德施兮<hi>以續漢書修入</hi>没而不<lb/>
汚芳烈遺兮<lb/>
　　墓誌銘<lb/>
　　　趙公茂墓誌銘<lb/>
紹興末秦氏用事日乆權勢熏灼士大夫率以為一德<lb/>
<pb n="KR4d0294_WYG_013-9a"/>
元老最無忌憚者謂之聖臣無敢斥言其非者當是時<lb/>
吾鄉趙先生性以進士對策大廷以為日者士大夫為<lb/>
爵禄所誘威刑所迫失其本心救今日之病當以正人<lb/>
心為急發於忠憤且曰以括囊為深計臣知其人矣杜<lb/>
言路者當知以首䑕為圓機臣知其人矣主和議者當<lb/>
知他所言切直皆稱是考官得之大驚以為古劉蕡無<lb/>
遠過然亦畏秦氏終不敢以進不得已置之乙科縉紳<lb/>
間知其事者莫不歎服眉山唐公文若尤所推重未幾<lb/>
<pb n="KR4d0294_WYG_013-9b"/>
秦氏死朝議欲擢用之而先生不幸前卒矣某結髪入<lb/>
鄉校聞先生所對策語踴躍欣慕每誦之於口恨生晚<lb/>
不得親拜先生師範其萬一後十餘年始識公茂公茂<lb/>
先生猶子也少從先生學為人剛直持論甚確有先生<lb/>
之風公茂捧鄉書時氣雄力豪謂科級可拾取已廼擯<lb/>
於有司晚該特奏人疑不肯就公茂欣然而往將行謂<lb/>
親友曰吾老矣所以不憚萬里風波之險者欲以疇昔<lb/>
所得於叔父者傾冩於君之前草茅之語一徹宸聽吾<lb/>
<pb n="KR4d0294_WYG_013-10a"/>
死瞑目矣公茂雖暮年筆力灑灑所言皆天下大計當<lb/>
世之所急者既唱名而公茂復在乙科尋以病不起蜀<lb/>
士之仕於朝者知其賢為治其喪歸實某年某月某日<lb/>
也得年六十有三公茂諱某世家合之赤水公茂其字<lb/>
也曾祖諱某祖諱某父諱某三世弗耀公茂天性至孝<lb/>
丁父憂哀毁不自勝叔父為説檀弓君子執喪之禮以<lb/>
慰解之公茂博通六籍行誼著於鄉里鄉人皆推尊之<lb/>
前後為邑官者或以束帛羅致家塾或具禮勸請主縣<lb/>
<pb n="KR4d0294_WYG_013-10b"/>
庠使諸生矜式成都豪士趙有之負其氣於人無所假<lb/>
借士有不可於意往往唾其面一見公茂和顔柔色握<lb/>
手相好有之折節下士公茂以德服人識者兩賢之邑<lb/>
簿樊文若以文㑹邑之士館之龍多諉公茂掌其筆削<lb/>
樊一日載酒過山中且使侑尊者歌以為樂所歌鄙俚<lb/>
公茂起曰諸生䝉爼豆濟濟在列將於大夫觀禮且春<lb/>
秋七子賦詩君子知其可以為列國大夫今歌詞如此<lb/>
諸生何觀請徹之若必欲不廢公燕之樂則有赤壁之<lb/>
<pb n="KR4d0294_WYG_013-11a"/>
賦在樊改容以謝公茂雅正清潔類如此以是登其門<lb/>
者循循皆有行業謄書貢籍策名仕版者亦累累相望<lb/>
公茂雖不用於世然積於已施諸人者亦可謂無負或<lb/>
問孔子曰子奚不為政子曰書云孝乎惟孝友于兄弟<lb/>
施於有政是亦為政吾於公茂其庶幾焉公茂娶王氏<lb/>
四子曰某曰某曰某曰某各傳一經皆治進士業孫男<lb/>
女九人曾孫二人將以某年某月某日塟于某山某原<lb/>
因其弟某來請銘且曰先君子没於行都某兄弟不得<lb/>
<pb n="KR4d0294_WYG_013-11b"/>
侍疾已負終天之痛今將塟願得吾子銘以慰九原以<lb/>
緩不孝之罪某與公茂父子交銘其可辭銘曰有古大<lb/>
賢出於吾鄉吾不得見中心不忘幸見公茂尚有遺風<lb/>
矢謨於君允也令終奕奕公茂再世齎志久屈必伸勉<lb/>
哉孫子<lb/>
　　　涪州教授陳孠由墓誌銘<lb/>
正年十六七時聞南峯羅堅甫巴岳陳孠由遊郡庠皆<lb/>
以妙年明經屢冠諸生聲譽赫然意甚慕之已而束書<lb/>
<pb n="KR4d0294_WYG_013-12a"/>
入郡城首求交於堅甫孠由堅甫孠由一見相好如手<lb/>
足兄弟相與為古文用力於古學而不為世俗之學堅<lb/>
甫少正一嵗孠由少正二嵗堅甫治春秋時孠由治易<lb/>
而正治周禮孠由曰吾於易亦頗窺見三聖門户然吾<lb/>
世經周禮今若捨吾父之業而不修則人其謂我何於<lb/>
是復治周禮吾鄉之為周禮數十人其間老於經者亦<lb/>
多正一無所畏而獨畏孠由也淳熈已酉正薦於鄉堅<lb/>
甫薦於漕司而孠由偶失之其年秋正奏名外省而堅<lb/>
<pb n="KR4d0294_WYG_013-12b"/>
甫偶失之其後堅甫孠由年益長所學益該貫其為文<lb/>
汪洋浩博矯出流俗萬萬而為吾鄉有司者輒棄之不<lb/>
録正每為之慨歎嘉泰卒酉孠由始薦於鄉遂為外省<lb/>
第二人嘉定癸酉堅甫亦為外省第二人而孠由已不<lb/>
及見之矣正每見堅甫語及孠由正未嘗不為之出涕<lb/>
也孠由諱用庚孠由其字也其先出於潤州潤州之祖<lb/>
仕於隋相傳揚子江有神馬時出為苖害潤州之祖設<lb/>
方畧獲之乗以赴闕尋得罪二子竄蜀占籍巴川之石<lb/>
<pb n="KR4d0294_WYG_013-13a"/>
磴六世祖彦瑫以經學教授于壁山因徙家焉瑫生承<lb/>
祐祐生文進進二子次曰繼習是為孠由之曾祖大觀<lb/>
間復居巴岳之下生同超是為孠由之祖超生子震是<lb/>
為孠由之父孠由英邁不羣讀書必求其指歸然後發<lb/>
之論議故引筆數千言不休粲然皆有條理見者驚歎<lb/>
其父亦曰吾家屢遷興陳氏者其此子乎吾當大吾門<lb/>
閭以俟之先是舊居庳陋弗稱於是改作孠由年尚少<lb/>
見其父期之遠益感激奮勵誓力學致身以承其父之<lb/>
<pb n="KR4d0294_WYG_013-13b"/>
志即大書於門以記云嘗讀書巴岳山中山有全石一<lb/>
峯髙出雲際四面望之如人置香爐於几案上者名曰<lb/>
香爐峯孠由愛之因自號香爐峯子暇則益取濓溪太<lb/>
極通書及兩程子張子遺書讀之沉思玩味以窮究夫<lb/>
事物性命之原惟其涵養之乆停蓄之深氣剛而和言<lb/>
直而婉故自其成進士赴闕釋褐公卿大夫皆翕然推<lb/>
重授昌州教授以歸四方士子從講學者甚衆學舍不<lb/>
能容則請於州開貢院以館之其食於官者兩倍其舊<lb/>
<pb n="KR4d0294_WYG_013-14a"/>
廪粟不足臺府各捐公帑以助乾道間昌元士人揚甲<lb/>
為六經圖頗便觀覽好事者版行之徧天下孠由曰此<lb/>
鄉先生之作四方宜於此取正而吾學無其書可乎遂<lb/>
捜訪善本重加校正仍命工筆札善圖畫者寫之刻之<lb/>
石以示學者吳曦叛書至孠由獨託疾不出曰璘父子<lb/>
好殺人功小而報大天厭其侈將滅之矣尋命賦題曰<lb/>
蜀莊隋和何以加春秋題曰盗竊寳玉大弓欲以忠義<lb/>
感動人心同官皆危之已而果有告其不稱元年者㑹<lb/>
<pb n="KR4d0294_WYG_013-14b"/>
逆黨伏誅乃免嘗上大帥楊公輔書責其避賊不討又<lb/>
責其畏避形迹不能引㧞天下之士楊公大喜謂人曰<lb/>
是能攻吾之短者他人莫能也用舉者陞從政郎再調<lb/>
涪州教授或曰峽中士風寡陋奈何孠由笑曰異時伊<lb/>
川先生讀易於此譙侍講從之尹侍講避地於此而馮<lb/>
貫道從之今吾得以訪求諸老先生之嘉言善行而自<lb/>
勉焉吾之幸也夫何陋之有既至升堂講易探賾索隠<lb/>
明天地隂陽消息盈虛之理以見君子小人進退往來<lb/>
<pb n="KR4d0294_WYG_013-15a"/>
之機士之自遠來者復如昌州之盛焉知州事謝侯艮<lb/>
好善不倦每聞其講説深用歎賞舉之曰學有源流行<lb/>
無瑕玷人謂此語惟孠由可以當之無愧嘗攝郡倅㑹<lb/>
嵗旱被臺檄慮囚屬邑冒大暑往來漲江感疾遂不起<lb/>
實嘉定二年六月十九日也孠由家素貧為人亷介恬<lb/>
淡不肯隨世俯仰急義如飢渇不盡力不已食客常滿<lb/>
門所得俸隨手輒盡嘗謂廣田宅乃所以愚子孫惟喜<lb/>
收書書滿家囊無一錢死之日無新衣以斂客其喪于<lb/>
<pb n="KR4d0294_WYG_013-15b"/>
涪陵不能歸謝侯周之乃能歸孠由事後母有至孝之<lb/>
行事有人之所甚難者而孠由所以處之如古卓行孝<lb/>
子之為而未嘗自言於人大帥吳公獵瀘帥李公寅仲<lb/>
漕使費公戣皆深知之而稱其難李公尤所愛重嘗以<lb/>
顧問科薦之孠由既沒而堂察之命始下使孠由壽考<lb/>
得以其平生所學少見於用其施設必有過人者悲夫<lb/>
孠由兩娶張氏皆邑人燁之女前室既入門相繼遭内<lb/>
外四喪茹苦含辛送死養生不以累孠由鄉人賢之子<lb/>
<pb n="KR4d0294_WYG_013-16a"/>
七人男曰孜曰薦老早卒曰應老出為人後曰愍女長<lb/>
適羅仲禮次在室季早夭内外孫男二人孠由天才既<lb/>
髙其為文探幽發微斬落陳言有追古作者之志其卒<lb/>
也得古賦詩書簡啓序記䟦誌銘講義雜著等凡三十<lb/>
巻為爐峯集藏於家孜等將以十一年十一月丁酉併<lb/>
舉前夫人之喪合塟于其鄉震山之原書來請銘正惟<lb/>
孠由之父字君德經明行修鄉里推為前軰亦與正為<lb/>
忘年友正嘗過其家拜之今三十年孠由既不幸其父<lb/>
<pb n="KR4d0294_WYG_013-16b"/>
亦已考終正也偶後死忍不為之銘銘曰嗚呼孠由篤<lb/>
於典墳自其少時超然不羣事親以孝斯可事君正少<lb/>
愚賤於道也勤賴此良友共興斯文天實奪之不大顯<lb/>
聞彼其之子何為紛紛慨念及此心焉如焚作此銘詩<lb/>
永播清芬<lb/>
</p>
<p>
</p>
  </div>
</body>
</text>
</TEI>
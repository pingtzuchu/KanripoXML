<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>嵗寒堂詩話巻上</head> <lb/>
    <p>
<pb n="KR4i0021_WYG_001-1a"/>
欽定四庫全書<lb/>
　嵗寒堂詩話巻上<lb/>
　　　　　　　　　　　　宋　張　戒　撰<lb/>
建安陶阮以前詩専以言志潘陸以後詩専以詠物兼<lb/>
而有之者李杜也言志乃詩人之本意詠物特詩人之<lb/>
餘事古詩蘓李曹劉陶阮本不期於詠物而詠物之工<lb/>
卓然天成不可復及其情真其味長其氣勝視三百篇<lb/>
幾于無愧凡以得詩人之本意也潘陸以後専意詠物<lb/>
<pb n="KR4i0021_WYG_001-1b"/>
雕鐫刻鏤之工日以増而詩人之本旨掃地盡矣謝康<lb/>
樂池塘生春草顔延之明月照積雪<hi>案明月照積雪乃謝靈運詩此誤</hi>
謝𤣥暉澄江静如練江文通日暮碧雲合王籍鳥鳴山<lb/>
更幽謝貞風定花猶落栁惲亭臯朩葉下何遜夜雨滴<lb/>
空堦就其一篇之中稍免雕鐫麤足意味便稱佳句然<lb/>
比之陶阮以前蘓李古詩曹劉之作九牛一毛也大抵<lb/>
句中若無意味譬之山無烟雲春無草樹豈復可觀阮<lb/>
嗣宗詩専以意勝陶淵明詩専以味勝曹子建詩専以<lb/>
<pb n="KR4i0021_WYG_001-2a"/>
韻勝杜子美詩専以氣勝然意可學也味亦可學也若<lb/>
夫韻有髙下氣有强弱則不可强矣此韓退之之文曹<lb/>
子建杜子美之詩後世所以莫能及也世徒見子美詩<lb/>
多麤俗不知麤俗語在詩句中最難非麤俗乃髙古之<lb/>
極也自曹劉死至今一千年惟子美一人能之中間鮑<lb/>
照雖有此作然僅稱俊快未至髙古元白張籍王建樂<lb/>
府専以道得人心中事為工然其詞淺近其氣卑弱至<lb/>
于盧仝遂有不唧溜鈍漢七椀喫不得之句乃信口亂<lb/>
<pb n="KR4i0021_WYG_001-2b"/>
道不足言詩也近世蘓黄亦喜用俗語然時用之亦頗<lb/>
安排勉强不能如子美胸襟流出也子美之詩顔魯公<lb/>
之書雄姿傑出千古獨步可仰而不可及耳<lb/>
國朝諸人詩為一等唐人詩為一等六朝詩為一等陶<lb/>
阮建安七子兩漢為一等風騷為一等學者須以次㕘<lb/>
究盈科而後進可也黄魯直自言學杜子美子瞻自言<lb/>
學陶淵明二人好惡已自不同魯直學子美但得其格<lb/>
律耳子瞻則又専稱淵明且曰曹劉鮑謝李杜諸子皆<lb/>
<pb n="KR4i0021_WYG_001-3a"/>
不及也夫鮑謝不及則有之若子建李杜之詩亦何愧<lb/>
于淵明即淵明之詩妙在有味耳而子建詩微婉之情<lb/>
灑落之韻抑揚頓挫之氣固不可以優劣論也古今詩<lb/>
人推陳王及古詩第一此乃不易之論至于李杜尤不<lb/>
可輕議歐陽公喜太白詩乃稱其清風明月不用一錢<lb/>
買玉山自倒非人推之句<hi>案李白詩刋本明月或作朗月</hi>此等句雖竒<lb/>
逸然在太白詩中特其淺淺者魯直云太白詩與漢魏<lb/>
樂府争衡此語乃真知太白者王介甫云白詩多説婦<lb/>
<pb n="KR4i0021_WYG_001-3b"/>
人識見汚下介甫之論過矣孔子刪詩三百五篇説婦<lb/>
人者過半豈可亦謂之識見汚下耶元微之嘗謂自詩<lb/>
人以来未有如子美者而復以太白為不及故退之云<lb/>
不知羣兒愚那用故謗傷退之于李杜但極口推尊而<lb/>
未嘗優劣此乃公論也子美詩奄有古今學者能識國<lb/>
風騷人之旨然後知子美用意處識漢魏詩然後知子<lb/>
美遣詞處至于掩顔謝之孤髙雜徐庾之流麗在子美<lb/>
不足道耳歐陽公詩學退之又學李太白王介甫詩山<lb/>
<pb n="KR4i0021_WYG_001-4a"/>
谷以為學三謝蘓子瞻學劉夢得學白樂天太白晚而<lb/>
學淵明魯直自言學子美人才髙下固有分限然亦在<lb/>
所習不可不謹其始也學之其終也豈能過之屋下架<lb/>
屋愈見其小後有作者出必欲與李杜争衡當復從漢<lb/>
魏詩中出爾<lb/>
詩以用事為博始于顔光禄而極于杜子美以押韻為<lb/>
工始于韓退之而極于蘓黄然詩者志之所之也情動<lb/>
于中而形于言豈専意于詠物哉子建明月照髙樓流<lb/>
<pb n="KR4i0021_WYG_001-4b"/>
光正徘徊本以言婦人清夜獨居愁思之切非以詠月<lb/>
也而後人詠月之句雖極其工巧終莫能及淵明狗吠<lb/>
深巷中雞鳴桑樹巔本以言郊居閒適之趣非以詠田<lb/>
園而後人詠田園之句雖極其工巧終莫能及故曰言<lb/>
之不足故長言之長言之不足故詠嘆之詠嘆之不足<lb/>
故不知手之舞之足之蹈之後人所謂含不盡之意者<lb/>
此也用事押韻何足道哉蘓黄用事押韻之工至矣盡<lb/>
矣然究其實乃詩人中一害使後生只知用事押韻之<lb/>
<pb n="KR4i0021_WYG_001-5a"/>
為詩而不知詠物之為工言志之為本也風雅自此掃<lb/>
地矣<lb/>
韻有不可及者曹子建是也味有不可及者淵明是也<lb/>
才力有不可及者李太白韓退之是也意氣有不可及<lb/>
者杜子美是也文章古今迥然不同鍾嶸詩品以古詩<lb/>
第一子建次之此論誠然觀子建明月照髙樓髙䑓多<lb/>
悲風南國有佳人驚風飄白日謁帝承明廬等篇鏗鏘<lb/>
音節抑揚態度温潤清和金聲而玉振之辭不廹切而<lb/>
<pb n="KR4i0021_WYG_001-5b"/>
意已獨至與三百五篇異世同律此所謂韻不可及也<lb/>
淵明狗吠深巷中雞鳴桑樹巔採菊東籬下悠然見南<lb/>
山此景物雖在目前而非至閒至静之中則不能到此<lb/>
味不可及也杜子美李太白韓退之三人才力俱不可<lb/>
及而就其中退之喜崛竒之態太白多天仙之詞退之<lb/>
猶可學太白不可及也至于杜子美則又不然氣吞曹<lb/>
劉固無與為敵如放歸鄜州而曰維時遭艱虞朝野少<lb/>
暇日顧慙恩私被詔許歸蓬蓽新婚戍邉而云勿為新<lb/>
<pb n="KR4i0021_WYG_001-6a"/>
婚念努力事戎行羅襦不復施對君洗紅粧壮逰云兩<lb/>
宫各警蹕萬里遥相望洗兵馬云鶴駕通宵鳯輦備雞<lb/>
鳴問寝龍樓曉凡此皆微而婉正而有禮孔子所謂可<lb/>
以興可以觀可以羣可以怨邇之事父逺之事君者如<lb/>
刺規多諌諍端拱自光輝儉約前王體風流後代希公<lb/>
若登台輔臨危莫愛身乃聖賢法言非特詩人而已<lb/>
蕭蕭馬鳴悠悠斾旌以蕭蕭悠悠字而出師整暇之情<lb/>
状宛在目前此語非惟創始之為難乃中的之為工也<lb/>
<pb n="KR4i0021_WYG_001-6b"/>
荆軻云風蕭蕭兮易水寒壮士一去兮不復還自常人<lb/>
觀之語既不多又無新巧然而此二語遂能寫出天地<lb/>
愁惨之状極壮士赴死如歸之情此亦所謂中的也古<lb/>
詩白楊多悲風蕭蕭愁殺人蕭蕭兩字處處可用然惟<lb/>
墳墓之間白楊悲風尤為至切所以為竒樂天云説喜<lb/>
不得言喜説怨不得言怨樂天特得其麤爾此句用悲<lb/>
愁字乃愈見其親切處何可少耶詩人之工特在一時<lb/>
情味固不可預設法式也<lb/>
<pb n="KR4i0021_WYG_001-7a"/>
國風云愛而不見搔首踟蹰瞻望弗及佇立以泣其詞<lb/>
婉其意微不廹不露此其所以可貴也古詩云馨香盈<lb/>
懐袖路逺莫致之李太白云皓齒終不發芳心空自持<lb/>
皆無愧于國風矣杜牧之云多情却是總無情惟覺尊<lb/>
前笑不成意非不佳然而詞意淺露畧無餘藴元白張<lb/>
籍其病正在此只知道得人心中事而不知道盡則又<lb/>
淺露也後来詩人能道得人心中事者少爾尚何無餘<lb/>
藴之責哉<lb/>
<pb n="KR4i0021_WYG_001-7b"/>
陶淵明云世間有喬松于今定何聞此則初出于無意<lb/>
曹子建云虚無求列仙松子久吾欺此語雖甚工而意<lb/>
乃怨怒古詩云服食求神仙多為藥所誤可謂詞不廹<lb/>
切而意已獨至也<lb/>
東坡評文勛篆云世人篆字隸體不除如浙人語終老<lb/>
帶吴音安國用筆意在隸前汲冢魯壁周鼔泰山東坡<lb/>
此語不特篆字法亦古詩法也世人作篆字不除隷體<lb/>
作古詩不免律句要須意在律前乃可名古詩耳<lb/>
<pb n="KR4i0021_WYG_001-8a"/>
人才各有分限尺寸不可强同一物也而詠物之工有<lb/>
逺近皆此意也而用意之工有淺深章八元題雁塔云<lb/>
十層突兀在虚空四十門開面面風卻訝鳥飛平地上<lb/>
忽驚人語半天中囘梯倒踏如穿洞絶頂初攀似出籠<lb/>
<hi>案此詩刋本忽驚作自驚倒踏作暗踏</hi>此乞児口中語也梅聖俞云復想<lb/>
下時險喘汗頭目旋不如且安坐休用窺雲烟何其語<lb/>
之凢也東坡真興寺閣云山林與城郭漠漠同一形市<lb/>
人與鴉鵲浩浩同一聲側身送落日引手攀飛星登者<lb/>
<pb n="KR4i0021_WYG_001-8b"/>
尚呀咻作者何以勝<hi>案此詩刋本山林作山川呀咻作呀喘</hi>登靈隠寺塔<lb/>
云相勸小舉足前路髙且長漸聞鐘磬音飛鳥皆下翔<lb/>
入門亦何有雲海浩茫茫<hi>案此詩刋本亦何有作空有無</hi>意雖有佳處<lb/>
而語不甚工盖失之易也劉長卿登西靈寺塔云化塔<lb/>
凌虚空雄規壓川澤亭亭楚雲外千里看不隔盤梯接<lb/>
元氣半壁栖夜魄王介甫登景徳寺塔云放身千仞髙<lb/>
北望太行山邑屋如螘冢蔽虧塵霧間此二詩語雖稍<lb/>
工而不為難到杜子美則不然登慈恩寺塔首云髙標<lb/>
<pb n="KR4i0021_WYG_001-9a"/>
跨蒼天烈風無時休自非曠士懐登兹翻百憂<hi>案此詩刋本蒼</hi>
<hi>天或作蒼穹曠士或作壮士</hi>不待云千里千仞小舉足頭目旋而窮<lb/>
髙極逺之状可喜可愕之趣超軼絶塵而不可及也七<lb/>
星在北户河漢聲西流羲和鞭白日少昊行清秋視東<lb/>
坡側身引手之句陋矣秦山忽破碎涇渭不可求俯視<lb/>
但一氣焉能辨皇州豈特邑屋如螘冢蔽虧塵霧間山<lb/>
林城郭漠漠一形市人鴉鵲浩浩一聲而已哉人才有<lb/>
分限不可强乃如此<lb/>
<pb n="KR4i0021_WYG_001-9b"/>
國風離騷固不論自漢魏以来詩妙于子建成于李杜<lb/>
而壊于蘓黄余之此論固未易為俗人言也子瞻以議<lb/>
論作詩魯直又専以補綴竒字學者未得其所長而先<lb/>
得其所短詩人之意掃地矣段師教康崑崙琵琶且遣<lb/>
不近樂器十餘年忘其故態學詩亦然蘓黄習氣净盡<lb/>
始可以論唐人詩唐人聲律習氣淨盡始可以論六朝<lb/>
詩鐫刻之習氣淨盡始可以論曹劉李杜詩詩序云情<lb/>
動于中而形于言言之不足故嗟嘆之子建李杜皆情<lb/>
<pb n="KR4i0021_WYG_001-10a"/>
意有餘洶湧而後發者也劉勰云因情造文不為文造<lb/>
情若他人之詩皆為文造情耳沈約云相如工為形似<lb/>
之言二班長于情理之説劉勰云情在詞外曰隠状溢<lb/>
目前曰秀梅聖俞云含不盡之意見于言外状難寫之<lb/>
景如在目前三人之論其實一也<lb/>
杜子美云續兒誦文選又云熟精文選理然則子美教<lb/>
子以文選歟近時士大夫以蘓子瞻譏文選去取之謬<lb/>
遂不復留意殊不知文選雖昭明所集非昭明所作秦<lb/>
<pb n="KR4i0021_WYG_001-10b"/>
漢魏晉竒麗之文盡在所失雖多所得不少作詩賦四<lb/>
六此其大法安可以昭明去取一失而忽之子瞻文章<lb/>
從戰國䇿陸宣公奏議中来長于議論而欠宏麗故雖<lb/>
揚雄亦薄之云好為艱深之詞以文淺易之説雄之説<lb/>
淺易則有矣其文詞安可以為艱深而非之也韓退之<lb/>
文章豈減子瞻而獨推揚雄云雄死後作者不復生雄<lb/>
文章豈可非哉文選中求議論則無求竒麗之文則多<lb/>
矣子美不獨教子其作詩乃自文選中来大抵宏麗語<lb/>
<pb n="KR4i0021_WYG_001-11a"/>
也<lb/>
杜子美登慈恩寺塔云囘首叫虞舜蒼梧雲正愁惜哉<lb/>
瑶池飲日宴崑崙丘此但言其窮髙極逺之趣爾南及<lb/>
蒼梧西及崑崙然而叫虞舜惜瑶池不為無意也白帝<lb/>
城最髙樓云扶桑西枝對斷石弱水東影隨長流<hi>案此詩刋</hi>
<hi>本對斷石或作封斷石</hi>使後来作者如何措手東坡登常山絶頂<lb/>
廣麗亭云西望穆陵闗東望琅邪䑓南望九仙山北望<lb/>
空飛埃相将叫虞舜遂欲歸蓬莱襲子美已陳之迹而<lb/>
<pb n="KR4i0021_WYG_001-11b"/>
不逮逺甚山谷登快閣詩云落朩千山天逺大澄江一<lb/>
道月分明此但以逺大分明之語為新竒而究其實乃<lb/>
小兒語也山谷晚作大雅堂記謂子美死四百年後來<lb/>
名世之士不無其人然而未有能升子美之堂者此論<lb/>
不為過<lb/>
楊太真事唐人吟詠至多然類皆無禮太真配至尊豈<lb/>
可以兒女語黷之耶惟杜子美則不然哀江頭云昭陽<lb/>
殿裏第一人同輦隨君侍君側不待云嬌侍夜醉和春<lb/>
<pb n="KR4i0021_WYG_001-12a"/>
而太真之専寵可知不待云玉容梨花而太真之絶色<lb/>
可想也至于言一時行樂事不斥言太真而但言輦前<lb/>
才人此意尤不可及如云翻身向天仰射雲一笑正墜<lb/>
雙飛翼<hi>案此詩刋本向天或作向空一笑或作一箭</hi>不待云緩歌慢舞凝絲<lb/>
竹盡日君王看不足而一時行樂可喜事筆端畫出宛<lb/>
在目前江水江花豈終極<hi>案此詩刋本江水或作江草</hi>不待云比翼<lb/>
鳥連理枝此恨綿綿無盡期而無窮之恨黍離麥秀之<lb/>
悲寄于言外題云哀江頭乃子美在賊中時潛行曲江<lb/>
<pb n="KR4i0021_WYG_001-12b"/>
覩江水江花哀思而作其詞婉而雅其意微而有禮真<lb/>
可謂得詩人之㫖者長恨歌在樂天詩中為最下連昌<lb/>
宫詞在元微之詩中乃最得意者二詩工拙雖殊皆不<lb/>
若子美詩微而婉也元白數十百言竭力摹寫不若子<lb/>
美一句人才髙下乃如此<lb/>
梅聖俞云状難寫之景如在目前元微之云道得人心<lb/>
中事此固白樂天長處然情意失于太詳景物失于太<lb/>
露遂成淺近畧無餘藴此其所短處如長恨歌雖播于<lb/>
<pb n="KR4i0021_WYG_001-13a"/>
樂府人人稱誦然其實乃樂天少作雖欲悔而不可追<lb/>
者也其叙楊妃進見専寵行樂事皆穢䙝之語首云漢<lb/>
皇重色思傾國御宇多年求不得後云漁陽鼙鼓動地<lb/>
来驚破霓裳羽衣曲又云君王掩面救不得囘看血淚<lb/>
相和流<hi>案白居易詩刋本回看或作囘首</hi>此固無禮之甚侍兒扶起嬌<lb/>
無力始是新承恩澤時此下云云殆可掩耳也遂令天<lb/>
下父母心不重生男重生女此等語乃樂天自以為得<lb/>
意處然而亦淺陋甚夕殿螢飛思悄然孤燈挑盡未成<lb/>
<pb n="KR4i0021_WYG_001-13b"/>
眠此尤可笑南内雖凄凉何至挑孤燈耶惟叙上皇還<lb/>
京云天旋地轉囘龍馭到此躊躇不能去馬嵬坡下泥<lb/>
土中不見玉顔空死處君臣相顧盡沾衣東望都門信<lb/>
馬歸歸来池苑皆依舊太液芙蓉未央栁叙太真見方<lb/>
士云風吹仙袂飄飄舉猶似霓裳羽衣舞玉容寂寞淚<lb/>
䦨干梨花一枝春帶雨一篇之中惟此數語稍佳爾長<lb/>
恨歌元和元年尉盩厔時作是時年三十五謫江州十<lb/>
一年作琵琶行二詩工拙逺不侔矣如琵琶行雖未免<lb/>
<pb n="KR4i0021_WYG_001-14a"/>
于煩悉然其語意甚當後来作者未易超越也<lb/>
韓退之詩愛憎相半愛者以為雖杜子美亦不及不愛<lb/>
者以為退之于詩本無所得自陳無已輩皆有此論然<lb/>
二家之論俱過矣以為子美亦不及者固非以為退之<lb/>
于詩本無所得者談何容易耶退之詩大抵才氣有餘<lb/>
故能擒能縦顛倒崛竒無施不可放之則如長江大河<lb/>
瀾翻洶湧滚滚不窮収之則蔵形匿影乍出乍沒姿態<lb/>
横生變怪百出可喜可愕可畏可服也蘓黄門子由有<lb/>
<pb n="KR4i0021_WYG_001-14b"/>
云唐人詩當推韓杜韓詩豪杜詩雄然杜之雄猶可以<lb/>
兼韓之豪也此論得之詩文字畫大抵從胸臆中出子<lb/>
美篤于忠義深于經術故其詩雄而正李太白喜任俠<lb/>
喜神仙故其詩豪而逸退之文章侍從故其詩文有廊<lb/>
廟氣退之詩正可與太白為敵然二豪不並立當屈退<lb/>
之第三<lb/>
栁栁州詩字字如珠玉精則精矣然不若退之之變態<lb/>
百出也使退之収斂而為子厚則易使子厚開拓而為<lb/>
<pb n="KR4i0021_WYG_001-15a"/>
退之則難意味可學而才氣則不可强也<lb/>
韋蘓州詩韻髙而氣清王右丞詩格老而味長雖皆五<lb/>
言之宗匠然互有得失不無優劣以標韻觀之右丞逺<lb/>
不逮蘓州至于詞不廹切而味甚長雖蘓州亦所不及<lb/>
也<lb/>
世言白少傅詩格卑雖誠有之然亦不可不察也元白<lb/>
張籍詩皆自陶阮中出専以道得人心中事為工本不<lb/>
應格卑但其詞傷于太煩其意傷于太盡遂成冗長卑<lb/>
<pb n="KR4i0021_WYG_001-15b"/>
陋爾比之吴融韓偓俳優之詞號為格卑則有間矣若<lb/>
収斂其詞而少加含蓄其意味豈復可及也蘓端明子<lb/>
瞻喜之良有由然皮日休曰天下皆汲汲樂天獨恬然<lb/>
天下皆悶悶樂天獨舍旃仕若不得志可為龜鑑焉此<lb/>
語得之<lb/>
退之于籍湜輩皆兒子畜之獨于東野極口推重雖退<lb/>
之謙抑亦不徒然世以配賈島而鄙其寒苦盖未之察<lb/>
也郊之詩寒苦則信矣然其格致髙古詞意精確其才<lb/>
<pb n="KR4i0021_WYG_001-16a"/>
亦豈可易得<lb/>
論詩文當以文體為先警䇿為後若但取其警䇿而已<lb/>
則楓落吴江冷豈足以定優劣孟浩然微雲淡河漢疎<lb/>
雨滴梧桐之句東野集中未必有也然使浩然當退之<lb/>
大敵如城南聫句亦必困矣子瞻云浩然詩如内庫法<lb/>
酒却是上尊之規模但欠酒才爾此論盡之<lb/>
韋蘓州律詩似古劉隨州古詩似律大抵下李杜韓退<lb/>
之一等便不能兼隨州詩韻度不能如韋蘓州之髙簡<lb/>
<pb n="KR4i0021_WYG_001-16b"/>
意味不能如王摩詰孟浩然之勝絶然其筆力豪贍氣<lb/>
格老成則皆過之與杜子美並時其得意處子美之匹<lb/>
亞也長城之目盖不徒然<lb/>
世以王摩詰律詩配子美古詩配太白盖摩詰古詩能<lb/>
道人心中事而不露筋骨律詩至佳麗而老成如隴西<lb/>
行息夫人西施篇羽林閨人别弟妹等篇信不減太白<lb/>
如興䦨啼鳥換坐久落花多<hi>案王維詩刋本啼鳥換或作啼鳥緩</hi>草枯鷹<lb/>
眼疾雪盡馬蹏輕等句信不減子美雖才氣不若李杜<lb/>
<pb n="KR4i0021_WYG_001-17a"/>
之雄傑而意味工夫是其匹亞也摩詰性淡泊本學佛<lb/>
而善畫出則陪岐薛諸王及貴主逰歸則饜飫輞川山<lb/>
水故其詩于富貴山林兩得其趣如興䦨啼鳥換坐久<lb/>
落花多之句雖不誇服食器用而真是富貴人口中語<lb/>
非僅笙歌歸院落燈火下樓䑓之比也<lb/>
張司業詩與元白一律専以道得人心中事為工但白<lb/>
才多而意切張思深而語精元體輕而詞躁爾籍律詩<lb/>
雖有味而少文逺不逮李義山劉夢得杜牧之然籍之<lb/>
<pb n="KR4i0021_WYG_001-17b"/>
樂府諸人未必能也<lb/>
李義山劉夢得杜牧之三人筆力不能相上下大抵工<lb/>
律詩而不工古詩七言尤工五言微弱雖有佳句然不<lb/>
能如韋栁王孟之髙致也義山多竒趣夢得有髙韻牧<lb/>
之専事華藻此其優劣耳<lb/>
地險悠悠天險長金陵王氣應瑶光休誇此地分天下<lb/>
只得徐妃半面糚李義山此詩非誇徐妃乃譏湘中也<lb/>
義山詩佳處大抵類此詠物似瑣屑用事似僻而意則<lb/>
<pb n="KR4i0021_WYG_001-18a"/>
甚逺世但見其詩喜説婦人而不知為世鑒戒玉桃偷<lb/>
得憐方朔金屋妆成貯阿嬌誰料蘓卿老歸國茂陵松<lb/>
柏雨蕭蕭<hi>案李商隠詩刋本妝成或作修成</hi>此詩非誇王母玉桃阿嬌<lb/>
金屋乃譏漢武也景陽宫井剰堪悲不盡龍鸞誓死期<lb/>
腸斷吴王宫外水濁泥猶得𦵏西施此詩非痛恨張麗<lb/>
華乃譏陳後主也其為世鍳戒豈不至深至切内殿張<lb/>
絃管中原絶鼓鼙舞成青海馬鬭殺汝南雞不覩華胥<lb/>
夢空聞下蔡迷宸襟他日淚薄暮望賢西夫雞至于鬭<lb/>
<pb n="KR4i0021_WYG_001-18b"/>
殺馬至于舞成其窮歡極樂不待言而可知也不覩華<lb/>
胥夢空聞下蔡迷志欲神仙而反為所惑亂也其言近<lb/>
而旨逺其稱名也小其取類也大杜牧之華清宫三十<lb/>
韻鏗鏘飛動極叙事之工然意則不及此也卜肆至今<lb/>
多寂寞酒壚從古擅風流浣花牋紙桃花色好好題詩<lb/>
詠玉鉤此詩送入蜀人雖似誇文君酒壚而其意乃是<lb/>
譏蜀人多麤鄙少賢才爾義山詩句其精妙處大抵類<lb/>
此<lb/>
<pb n="KR4i0021_WYG_001-19a"/>
往年過華清宫見杜牧之温庭筠二詩俱刻石于浴殿<lb/>
之側必欲較其優劣而不能近偶讀庭筠詩乃知牧之<lb/>
之工庭筠小子無禮甚矣劉夢得扶風歌白樂天長恨<lb/>
歌及庭筠此詩皆無禮于其君者庭筠語皆新巧初似<lb/>
可喜而其意無禮其格至卑其筋骨淺露與牧之詩不<lb/>
可同年而語也其首叙開元勝逰固已無稽其末乃云<lb/>
艷笑雙飛斷香魂一哭休此語豈可以瀆至尊耶人才<lb/>
氣格自有髙下雖欲强學不能如庭筠豈識風雅之㫖<lb/>
<pb n="KR4i0021_WYG_001-19b"/>
也牧之才豪華此詩初叙事甚可喜而其中乃云泉煖<lb/>
涵牕鏡雲嬌惹粉嚢嫩嵐滋翠葆清渭照紅糚是亦庭<lb/>
筠語耳<lb/>
王介甫云逺引江山来控帶平看鷹隼去飛翔疑非介<lb/>
甫語又云留歡薄日晚起視飛鳥背又云灑筆飛鳥上<lb/>
為王賦雌雄語雖稍工而不為難到東坡云飛鳥皆下<lb/>
翔失之易也李太白登西靈寺塔云鳥拂瓊簷度霞連<lb/>
練栱張亦疑非太白語廬山謠云翠景紅霞映朝日鳥<lb/>
<pb n="KR4i0021_WYG_001-20a"/>
飛不到吴天長登髙壮觀天地間大江茫茫去不還此<lb/>
乃真太白詩矣如介甫東坡皆一代宗匠然其詞氣視<lb/>
太白一何逺也陶淵明云迢迢百尺樓分明望四荒暮<lb/>
則歸雲宅朝為飛鳥堂此語初若小兒戯弄不經意者<lb/>
然殊有意味可愛<lb/>
杜牧之序李賀詩云騷人之苖裔又云少加以理奴僕<lb/>
命騷可也牧之論太過賀詩乃李白樂府中出瑰竒譎<lb/>
怪則似之秀逸天拔則不及也賀有太白之語而無太<lb/>
<pb n="KR4i0021_WYG_001-20b"/>
白之韻元白張籍以意為主而失于少文賀以詞為主<lb/>
而失于少理各得其一偏故曰文質彬彬然後君子<lb/>
元微之戯贈韓舎人云玉磬聲聲徹金鈴箇箇圎髙踈<lb/>
明月下細膩早春前此律詩法也五言律詩若無甚難<lb/>
者然國朝以来惟東坡最工山谷晚年乃工山谷嘗云<lb/>
要須唐律中作活計乃可言詩雖山谷集中亦不過白<lb/>
雲亭宴集十韻耳<lb/>
韓退之之文得歐公而後發明陸宣公之議論陶淵明<lb/>
<pb n="KR4i0021_WYG_001-21a"/>
桞子厚之詩得東坡而後發明子美之詩得山谷而後<lb/>
發明後世復有揚子雲必愛之矣誠然誠然往在桐廬<lb/>
見吕舍人居仁余問魯直得子美之髓乎居仁曰然其<lb/>
佳處焉在居仁曰禪家所謂死蛇㺯得活余曰活則活<lb/>
矣如子美不見旻公三十年封書寄與淚潺湲舊来好<lb/>
事今能否老去新詩誰與傳此等句魯直少日能之方<lb/>
丈涉海費時節𤣥圃尋河知有無桃源人家易制度橘<lb/>
州田土仍膏腴此等句魯直晚年能之至于子美客從<lb/>
<pb n="KR4i0021_WYG_001-21b"/>
南溟来朝行青泥上壮逰北征魯直能之乎如莫自使<lb/>
眼枯収汝淚縱横眼枯卻見骨天地終無情此等句魯<lb/>
直能到乎居仁沉吟久之曰子美詩有可學者有不可<lb/>
學者余曰然則未可謂之得髓矣<lb/>
往在柏䑓鄭亨仲方公美誦張文潛中興碑詩戒曰此<lb/>
㺯影戯語耳二公駭笑問其故戒曰郭公凛凛英雄才<lb/>
金戈鐵馬從西来舉旗為風偃為雨灑掃九廟無塵埃<lb/>
豈非㺯影戯乎水部胸中星斗文太師筆下蛟龍字亦<lb/>
<pb n="KR4i0021_WYG_001-22a"/>
小兒語耳如魯直詩始可言詩也二公以為然<lb/>
作麤俗語倣杜子美作破律句倣黄魯直皆初機爾必<lb/>
欲入室升堂非得其意則不可張文潛與魯直同作中<lb/>
與碑詩然其工拙不可同年而語魯直自以為入子美<lb/>
之室若中興碑詩則真可謂入子美之室矣首云春風<lb/>
吹船著浯溪末云涷雨為洗前朝悲鋪叙云云人能道<lb/>
之不足為竒<lb/>
乙夘冬陳去非初見余詩曰竒語甚多只欠建安六朝<lb/>
<pb n="KR4i0021_WYG_001-22b"/>
詩耳余以為然及後見去非詩全集求似六朝者尚不<lb/>
可得况建安乎詞不逮意後世所患鄒員外徳久嘗與<lb/>
余閱石刻余問唐人書雖極工終不及六朝之韻何也<lb/>
徳久曰一代不如一代天地風氣生物只如此耳言亦<lb/>
有理<lb/>
獨坐燒香静室中雨聲初罷鳥聲空瓦溝柏子時時落<lb/>
知有寒天朩杪風此絶句非余得意者而陳去非獨稱<lb/>
誦不已張巨山出去非詩巻戒獨愛其征牟書事一首<lb/>
<pb n="KR4i0021_WYG_001-23a"/>
云神仙非異人由来本英雄蒼山雨中髙緑草溪上豐<lb/>
者而去非亦不自以為竒也王雱云作文字易識文字<lb/>
難刪詩定書湏仲尼乃可蕭統文選之有不當又何怪<lb/>
也<lb/>
王介甫只知巧語之為詩而不知拙語亦詩也山谷只<lb/>
知竒語之為詩而不知常語亦詩也歐陽公詩専以快<lb/>
意為主蘓端明詩専以刻意為工李義山詩只知有金<lb/>
玉龍鳯杜牧之詩只知有綺羅脂粉李長吉詩只知有<lb/>
<pb n="KR4i0021_WYG_001-23b"/>
花草蜂蝶而不知世間一切皆詩也惟杜子美則不然<lb/>
在山林則山林在廊廟則廊廟遇巧則巧遇拙則拙遇<lb/>
竒則竒遇俗則俗或放或收或新或舊<hi>案説郛刋本作或刻或奮</hi>一<lb/>
切物一切事一切意無非詩者故曰吟多意有餘又曰<lb/>
詩盡人間興誠哉是言<hi>案此條及下條原本未載今據學海類編増入</hi>
孔子曰詩三百一言以蔽之曰思無邪世儒解釋終不<lb/>
了余嘗觀古今詩人然後知斯言良有以也詩序有云<lb/>
詩者志之所之也在心為志發言為詩情動于中而形<lb/>
<pb n="KR4i0021_WYG_001-24a"/>
于言其正少其邪多孔子刪詩取其思無邪者而已自<lb/>
建安七子六朝有唐及近世諸人思無邪者惟陶淵明<lb/>
杜子美耳餘皆不免落邪思也六朝顔鮑徐庾唐李義<lb/>
山國朝黄魯直乃邪思之尤者魯直雖不多説婦人然<lb/>
其韻度矜持冶容太甚讀之足以蕩人心魄此正所謂<lb/>
邪思也魯直専學子美然子美詩讀之使人凛然興起<lb/>
肅然生敬詩序所謂經夫婦成孝敬厚人倫美教化移<lb/>
風俗者也豈可與魯直詩同年而語耶<lb/>
<pb n="KR4i0021_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵗寒堂詩話巻上<lb/>
</p>
<p>
</p>
  </div>
<div>
<head>嵗寒堂詩話巻下</head> <lb/>
    <p>
<pb n="KR4i0021_WYG_002-1a"/>
欽定四庫全書<lb/>
　嵗寒堂詩話巻下<lb/>
　　　　　　　　　　　　宋　張　戒　撰<lb/>
已上人茅齋○余嘗聞劉右司棐以子美枕簟入林僻<lb/>
茶𤓰留客遲最得避暑之佳趣余不以為然鄭武子曰<lb/>
此句非不佳但多僻與遲兩字若云枕簟入林茶𤓰留<lb/>
客豈不快哉<lb/>
冬日洛城北謁𤣥元皇帝廟○以神武定天下髙祖太<lb/>
<pb n="KR4i0021_WYG_002-1b"/>
宗之功也何必以家世不若商周為愧而妄認老子為<lb/>
祖必不足以為榮而適足以貽世笑子美云世家遺舊<lb/>
史謂老子為唐之祖其家世不見于舊史也守祧嚴具<lb/>
禮謂以宗廟事之也五聖千官等句雖若状吴生畫手<lb/>
之工而其實謂無故而畫五聖千官于此也凡此事既<lb/>
明白但直叙其事是非自見六義所謂賦也身退知周<lb/>
室之卑漢文景尚黄老垂拱無為而天下治老子之道<lb/>
如此故子美云谷神如不死養拙更何鄉也<lb/>
<pb n="KR4i0021_WYG_002-2a"/>
戲為六絶句○此詩非為庾信王楊盧駱而作乃子美<lb/>
自謂也方子美在時雖名滿天下人猶有議論其詩者<lb/>
故有嗤㸃哂未休之句夫子美詩超今冠古一人而巳<lb/>
然而其生也人猶笑之殁而後人敬之况其下者乎子<lb/>
美忿之故云爾曹身與名俱滅不廢江河萬古流龍文<lb/>
虎脊皆君馭歴塊過都見爾曹也然子美豈其忿者戲<lb/>
之而已其云或看翡翠蘭苕上未掣鯨魚碧海中若子<lb/>
美真所謂掣鯨魚碧海中者也而嫌于自許故皆題為<lb/>
<pb n="KR4i0021_WYG_002-2b"/>
戲句<lb/>
自京赴奉先縣詠懐五百字○少陵在布衣中慨然有<lb/>
致君堯舜之志而世無知者雖同學翁亦頗笑之故浩<lb/>
歌彌激烈沈飲聊自遣也<hi>案此詩刋本自遣或作自適</hi>此與諸葛孔<lb/>
明抱膝長嘯無異讀其詩可以想其胸臆矣嗟夫子美<lb/>
豈詩人而已哉其云彤庭所分帛本自寒女出鞭撻其<lb/>
夫家聚斂貢城闕聖人筐篚恩實欲邦國活臣如忽至<lb/>
理君豈棄此物多士盈朝廷仁者宜戰慄<hi>案此詩刋本鞭撻或作鞭</hi>
<pb n="KR4i0021_WYG_002-3a"/>
<hi>箠實欲或作實願</hi>又云朱門酒肉臭路有凍死骨榮枯咫尺異<lb/>
惆悵難再述方幼子餓死之時尚以常免租税不𨽻征<lb/>
伐為幸而思失業徒念逺戍卒至于憂端齊終南此豈<lb/>
嘲風詠月者哉盖深于經術者也與王吉貢禹之流等<lb/>
矣<lb/>
哀王孫○觀子美此詩可謂心存社稷矣烏朝飛而夜<lb/>
宿今夜飛延秋門上呼又向人家啄大屋者長安城中<lb/>
兵亂也鞭至于斷折馬至于九死骨肉不待同馳驅<hi>案此</hi>
<pb n="KR4i0021_WYG_002-3b"/>
<hi>詩刋本又向或作又来不待或作不得</hi>則達官走避胡之急也以龍種與<lb/>
常人殊又囑王孫使善保千金軀則愛惜宗室子孫也<lb/>
雖以在賊中之故不敢長語臨交衢然且為王孫立斯<lb/>
須者哀之不忍去也朔方健児非不好身手而昔何勇<lb/>
鋭今何愚不能抗賊使宗室子孫狼狽至此極也竊聞<lb/>
太子已傳位必云太子者以言神器所歸吾君之子也<lb/>
言聖徳北服南單于又言花門助順所以慰王孫也其<lb/>
哀王孫如此心存社稷而已而王深父序反以為譏刺<lb/>
<pb n="KR4i0021_WYG_002-4a"/>
明皇失子美詩意矣<lb/>
行次昭陵○自文物多師古以下四句不惟美太宗之<lb/>
治亦歎今之不然也書云上帝降灾于下方太宗即位<lb/>
之初兵戈猶未巳然太宗指揮而安率土遂盪滌汙俗<lb/>
而致太平其易如此玉衣晨自舉鐵馬汗常趨盖歎其<lb/>
威靈如在寂寥開國日流恨滿山隅歎後世子孫寂寥<lb/>
無復太宗開國時遺風是以流恨滿山隅也<lb/>
洗兵馬○山谷云詩句不鑿空强作對景而生便自佳<lb/>
<pb n="KR4i0021_WYG_002-4b"/>
山谷之言誠是也然此乃衆人所同耳惟杜子美則不<lb/>
然對景亦可不對景亦可喜怒哀樂不擇所遇一發于<lb/>
詩盖出口成詩非作詩也觀此詩聞捷書之作其喜氣<lb/>
乃可掬真所謂情動于中而形于言言之不足不知手<lb/>
之舞之足之蹈之也其曰東走無復憶鱸魚南飛覺有<lb/>
安巢鳥<hi>案此詩刋本安巢或作安枝</hi>言人思安居不復避亂也曰寸<lb/>
地尺天曰竒祥異瑞曰皆入貢曰争来送曰不知何國<lb/>
曰復道諸山皆喜躍之詞也隠士休歌紫芝曲言時平<lb/>
<pb n="KR4i0021_WYG_002-5a"/>
當出也詞人解撰河清頌<hi>案此詩刋本解撰或作角撰河清或作清河</hi>言當<lb/>
作頌聲也田家望望惜雨乾布榖處處催春種言人思<lb/>
歸農也淇上健兒歸莫懶城南思婦愁多夢言戍卒之<lb/>
歸休室家之思憶叙其喜躍不嫌于䙝故云歸莫懶愁<lb/>
多夢也至于鶴駕通宵鳯輦備雞鳴問寝龍樓曉雖但<lb/>
叙一時喜慶事而意乃諷肅宗所謂主文而譎諌也攀<lb/>
龍附鳯勢莫當天下盡化為侯王汝等豈知䝉帝力時<lb/>
来不得誇身强雖似憎惡武夫而熟味其言乃有深意<lb/>
<pb n="KR4i0021_WYG_002-5b"/>
易師之上六曰開國承家小人勿用三略亦曰還師罷<lb/>
軍存亡之階子美于克捷之初而訓勅将士俾知帝力<lb/>
不得誇身彊其憂國不亦至乎子美吐詞措意毎如此<lb/>
古今詩人所不及也山谷晚作大雅堂記謂子美詩好<lb/>
處正在無意而意已至若此詩是已<lb/>
秦州雜詩○長江風送客孤館雨留人此晚唐佳句也<lb/>
然子美塞門風落朩客舎雨連山則留人送客不待言<lb/>
矣第十八首塞雲多斷續邉日少光輝此兩句畫出邉<lb/>
<pb n="KR4i0021_WYG_002-6a"/>
塞風景也山雪河氷野蕭索青是烽煙白人骨亦同<lb/>
苦竹○觀此詩前四句則苦竹叢在目前矣<lb/>
乾元中寓居同谷七歌○杜子美李太白才氣雖不相<lb/>
上下而子美獨得聖人刪詩之本旨與三百五篇無異<lb/>
此則太白所無也元微之論李杜以為太白壮浪縱恣<lb/>
擺去拘束摹寫物象誠亦差肩于子美至若鋪陳終始<lb/>
排比聲韻李尚未能歴其藩翰况堂奥乎鄙哉微之之<lb/>
論也鋪陳排比曷足以為李杜之優劣子曰不學詩無<lb/>
<pb n="KR4i0021_WYG_002-6b"/>
以言又曰詩可以興可以觀可以羣可以怨邇之事父<lb/>
逺之事君序曰先王以是經夫婦成孝敬厚人倫美教<lb/>
化移風俗又曰上以風化下下以風刺上主文而譎諌<lb/>
言之者無罪聞之者足以戒子美詩是已若乾元中寓<lb/>
居同谷七歌真所謂主文而譎諌可以羣可以怨邇之<lb/>
事父逺之事君者也氣劘屈賈壘目短曹劉墻誠哉是<lb/>
言乾元元年春萬姓始安宅故子美有長安卿相多少<lb/>
年之羨且曰我生胡為在窮谷中夜起坐萬感集盖自<lb/>
<pb n="KR4i0021_WYG_002-7a"/>
傷也讀者遺其言而求其所以言三復玩味則子美之<lb/>
情見矣<lb/>
劍門○一夫怒臨闗百萬未可傍余嘗聞之王大卿俁<lb/>
曰一夫怒乃可若不怒雖臨闗何益也昭陵泥功山岳<lb/>
麓寺鹿頭山七歌遭田父泥飲又上後園山脚収京北<lb/>
征壮逰子美詩設詞措意與他人不可同年而語如状<lb/>
昭陵之威靈乃云玉衣晨自舉鐵馬汗常趨<hi>案此詩刋本鐵馬或</hi>
<hi>作石馬</hi>状泥功山之險乃云朝行青泥上暮在青泥中白<lb/>
<pb n="KR4i0021_WYG_002-7b"/>
馬為鐵驪小兒成老翁状岳麓寺之佳乃云塔劫宫墻<lb/>
壮麗敵香厨松道清涼俱<hi>案此詩刋本塔劫或作塔級宫墻或作宫壇香厨或作石</hi>
<hi>厨清涼或作清崇</hi>此其用意處皆他人所不到也鹿頭山云逰<lb/>
子出京華劒門不可越<hi>案此詩刋本京華或作咸京</hi>七歌云山中儒<lb/>
生舊相識但話宿昔傷懐抱遭田父泥飲云久客惜人<lb/>
情如何拒鄰叟又上後園山脚云到今事反覆故老淚<lb/>
萬行龜䝉不可見况乃懐故鄉<hi>案此詩刋本不可或作不復懐故或作復舊</hi>
皆人心中事而口不能言者而子美能言之然詞髙雅<lb/>
<pb n="KR4i0021_WYG_002-8a"/>
不若元白之淺近也収京云賞應歌杕杜歸及薦櫻桃<lb/>
有旨哉與陸宣公諌徳宗尋訪内人疏何異子美顛沛<lb/>
造次于兵戈之中而毎以宗廟為言如北征往往是也<lb/>
此其意尢不可及壮逰云河朔風塵起岷山行幸長兩<lb/>
宫各警蹕萬里遥相望不待褒貶而是非自見矣<lb/>
江頭五詠○物類雖同格韻不等同是花也而梅花與<lb/>
桃李異觀同是鳥也而鷹隼與燕雀殊科詠物者要當<lb/>
髙得其格致韻味下得其形似各相稱耳杜子美多大<lb/>
<pb n="KR4i0021_WYG_002-8b"/>
言然詠丁香麗春梔子鸂鶒花鴨字字實録而已盖此<lb/>
意也<lb/>
屏迹二首○用拙存吾道若用巧則吾道不存矣心跡<lb/>
雙清從白首而不厭也子羙用意如此豈特詩人而已<lb/>
哉桑麻深雨露燕雀半生成此子美觀物之句也若非<lb/>
幽居豈能近此物情乎妙哉造化春工盡于此矣<lb/>
奉酬嚴公寄題野亭之作○嚴云莫倚善題鸚鵡賦杜<lb/>
云阮籍焉知禮法疎二人贈答不可謂無意也<lb/>
<pb n="KR4i0021_WYG_002-9a"/>
陳拾遺故宅○此宅盖拾遺與趙彦昭郭元振輩嘗題<lb/>
字于壁間云公後登宰輔少陵詩紀此而已<lb/>
謁文公上方○此僧不下階除十年餘雖長者布金而<lb/>
禪龕只晏如子美以為大珠脱玷翳白月當空虛必髙<lb/>
僧也庭前猛虎卧或實有之子美不徒用事爾汲引吹<lb/>
嘘盖傳法之意<lb/>
舍弟占歸草堂檢校聊示此詩○此非詩也家書也弟<lb/>
歸檢校草堂乃令數鵝鴨閉柴荆趂臘月栽竹可謂隠<lb/>
<pb n="KR4i0021_WYG_002-9b"/>
居之趣矣<lb/>
江陵望幸○此非詩乃望幸表也通蜀照秦含越控吴<lb/>
則指陳江陵建都大畧也甲兵分聖旨居守付宗臣則<lb/>
祈請語也氣象廓然可與兩都三京齊驅並駕矣<lb/>
山寺○章留後逰山寺以僧告訴遂為顧兵徒咄嗟檀<lb/>
施開子美諷之曰以兹撫士卒孰曰非周才又曰窮子<lb/>
失淨處髙人憂禍胎何哉夫窮子以淨處為安髙人隠<lb/>
士以避世為福以近人為禍今山寺以使君之威咄嗟<lb/>
<pb n="KR4i0021_WYG_002-10a"/>
檀施開雖棟宇興修而煩擾之禍必自此始矣子美之<lb/>
詩有味其言也<lb/>
寄司馬山人十二韻○子美自云道術曽留意先生早<lb/>
擊蒙又乞哀于山人云相哀骨可換亦遣馭清風然則<lb/>
子美亦嘗于仙術留意耶子美于仙佛皆嘗留意但不<lb/>
知其果有得否爾云有時騎猛虎虛室使仙童恐未必<lb/>
實録也<lb/>
嚴鄭公宅同詠竹○階下新松○竹欲令無翦伐松欲<lb/>
<pb n="KR4i0021_WYG_002-10b"/>
髙一百丈雖云美意亦有譏也<lb/>
觀李固請司馬弟山水圖○寒天留逺客碧海挂新圖<lb/>
此兩句不待他求而得髙人之趣匡牀竹火爐無長物<lb/>
也可謂簡易矣<lb/>
莫相疑行○以子美之才而至于頭白齒落無所成真<lb/>
可惜也故嘗有中宵秪自惜晚起索誰親之句<hi>案此詩刋本中</hi>
<hi>宵作宵中或作消中</hi>穀梁子曰名譽既聞而有司不舉有司之罪<lb/>
也有司舉之而王者不用有國者之罪也子美之自惜<lb/>
<pb n="KR4i0021_WYG_002-11a"/>
盖嘆時之不用人之不知耳悲夫往時文彩動人主今<lb/>
不幸而流落至于饑寒趨路傍晚将末契託少年豈其<lb/>
得已當面輸心背面笑<hi>案此詩刋本契託或作節契輸心或作論心</hi>乃俗子<lb/>
常態古今一也夫子美名垂萬年豈與世上兒爭好惡<lb/>
者哉而或者疑之故有寄謝之句且題曰莫相疑行<lb/>
赤霄行○子美自以為孔雀而以不知已者為牛自當<lb/>
時觀之雖曰薄徳可也自後世觀之與子美同時而不<lb/>
知者庸非牛乎子美不能堪故曰老翁慎莫怪少年葛<lb/>
<pb n="KR4i0021_WYG_002-11b"/>
亮貴和書有篇丈夫垂名動萬年記憶細故非髙賢盖<lb/>
自遣也淵明之窮過于子美抵觸者固自不乏然而未<lb/>
嘗有孔雀逢牛之詩㤀懐得失以此自終此淵明所以<lb/>
不可及也歟<lb/>
杜鵑○山谷云臣甫杜鵑再拜詩為明皇遷南内時作<lb/>
也<lb/>
武侯廟○孔明卧于南陽之時豈期為人用耶及𤣥徳<lb/>
三顧意氣相感遂許以驅馳更幼主之托抗表以辭仗<lb/>
<pb n="KR4i0021_WYG_002-12a"/>
義北伐卒死于軍義風凛然竦動千載故子美于空山<lb/>
之中覩其遺廟而曰猶聞辭後主不復卧南陽者追想<lb/>
而嘆慕之也此詩若草草不甚留意而讀之使人凛然<lb/>
想見孔明風采比夫李義山魚鳥猶疑畏簡書風雲長<lb/>
為䕶儲胥之句又加一等矣<lb/>
鬭雞○簾下宫人出樓前御栁長此名鬭雞乃看棚詩<lb/>
爾<lb/>
偶題○此少陵論文章也夫文章千古事得失寸心知<lb/>
<pb n="KR4i0021_WYG_002-12b"/>
作者皆殊列名聲豈浪垂烏可以輕議哉<lb/>
秋野○易識浮生理難教一物違水深魚極樂林茂鳥<lb/>
知歸夫生理有何難識觀魚鳥則可知矣魚不厭深鳥<lb/>
不厭髙人豈厭山林乎故云吾老甘貧病榮華有是非<lb/>
秋風吹几杖不厭北山薇<hi>案此詩刋本吾老或作衰老北山或作此山</hi>此子<lb/>
美悟理之句也杜子美作詩悟理韓退之學文知道精<lb/>
于此故爾<lb/>
晴○啼鴉争引子鳴鶴不歸林下食遭泥去髙飛恨久<lb/>
<pb n="KR4i0021_WYG_002-13a"/>
隂<hi>案此詩刋本啼鴉或作啼烏</hi>子美之志可見矣下食遭泥去則固<lb/>
窮之節髙飛恨久隂則避亂之急也子美之志其素所<lb/>
蓄積如此而目前之景適與意㑹偶然發于詩聲六義<lb/>
中所謂興也興則觸景而得此乃取物<lb/>
舟中出江陵南浦奉寄鄭少尹審○少陵遭右武之朝<lb/>
老不見用又處處無所遇故有百年同棄物萬國盡窮<lb/>
塗之句余三復而悲之<lb/>
送盧十四弟侍御䕶韋尚書靈櫬歸上都○觀歴代史<lb/>
<pb n="KR4i0021_WYG_002-13b"/>
冊人主之美莫先于納諫陸宣公云以太宗有經緯天<lb/>
地之文有底定禍亂之武有躬行仁義之徳有理致太<lb/>
平之功其為休烈耿光可謂極盛矣然而人到于今稱<lb/>
詠以為道冠前古澤被無窮者則從諫改過為其首焉<lb/>
是知諫而能從過而能改帝王之美莫大于斯子美刺<lb/>
規多諌諍端拱自光輝之句即此意也<lb/>
可嘆○觀子美此篇古今詩人焉得不伏下風乎忠義<lb/>
之氣愛君憂國之心造次必于是顛沛必于是言之不<lb/>
<pb n="KR4i0021_WYG_002-14a"/>
足嗟嘆之嗟嘆之不足故其詞氣能如此恨世無孔子<lb/>
不列于國風雅頌爾天上浮雲如白衣斯須改變如蒼<lb/>
狗古往今来共一時人生萬事無不有<hi>案此詩刋本如白或作似白</hi>
此其懐抱抑揚頓挫固已傑出古今矣河東女兒不知<lb/>
以何事而抉眼去其夫豈秋胡婦不忍視其夫之不義<lb/>
而死者乎丈夫正色動引經偉哉王季友之為人也羣<lb/>
書萬巻常暗誦而孝經一通獨把翫在手非深于經術<lb/>
者焉知此味乎季友知之子美亦知之故能道此句古<lb/>
<pb n="KR4i0021_WYG_002-14b"/>
今詩人豈知此也貧窮老痩家賣履<hi>案此詩刋本履一作屩或作屐</hi>而<lb/>
髙帝之孫二千石之貴乃引為賔客雖三年之久而未<lb/>
曽語小心恐懼閉其口賔主之間如此與夫勢利之交<lb/>
朝暮變炎凉者異矣故曰太守得之更不疑人生反覆<lb/>
看亦醜<hi>案此詩刋本亦醜或作已醜</hi>陳蕃設榻于徐孺北海徙履于<lb/>
康成顔囘陋巷不改其樂澹䑓滅明非公事未嘗至于<lb/>
偃之室于王季友復見之子美以為可以佐王也故曰<lb/>
用為羲和天為成用平水土地為厚死為星辰終不滅<lb/>
<pb n="KR4i0021_WYG_002-15a"/>
致君堯舜焉肯朽夫佐王治邦國者非斯人而誰可乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0021_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嵗寒堂詩話巻下<lb/>
</p>
<p>
</p>
  </div></body>
</text>\m</TEI>
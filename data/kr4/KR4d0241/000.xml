<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0241_WYG_000-1a"/>
欽定四庫全書　　　　　集部四<lb/>
　提要<lb/>
　　定庵類稿四巻　　　　别集類三<hi>宋</hi>
　　　　<hi>臣</hi>等謹案定庵類稿四卷宋衛博撰博宋史<lb/>
　　　　無傳其集諸家亦未著錄惟散見永樂大典<lb/>
　　　　中考宋中興百官題名記載乾道四年正月<lb/>
　　　　衛博為樞密院編修官四月致仕知其終於<lb/>
　　　　是職然平生事蹟已不可考惟集中送楊舒<lb/>
<pb n="KR4d0241_WYG_000-1b"/>
　　　　州詩有我昔懷軍書西行盡淮泗語知其嘗<lb/>
　　　　參戎幕耳所作凡表劄牋啟序記書疏之類<lb/>
　　　　無所不備而什九皆為他人屬草者特原本<lb/>
　　　　多直標題目不署明代字故往往不可辨别<lb/>
　　　　今以宋史參証如辭免職名劄有更化之初<lb/>
　　　　叨居政地及長沙資殿等語則當為代黄祖<lb/>
　　　　舜作辭免御營使江淮都督表有戎輅親征<lb/>
　　　　及太上起臣於戎馬飲江之際陛下眷臣於<lb/>
<pb n="KR4d0241_WYG_000-2a"/>
　　　　龍飛御極之初等語則當為代楊存中作又<lb/>
　　　　所上諸啟中如魏參政為魏杞葉參政為葉<lb/>
　　　　顒洪參政為洪遵周參政為周葵蔣樞密為<lb/>
　　　　蔣芾皆一時名臣又有奉使汴京真定府燕<lb/>
　　　　賔館錫宴諸表似嘗從人使金者而集中送<lb/>
　　　　薛左司序則稱諫大夫王公將出疆求幕下<lb/>
　　　　士監丞陶公以某進㑹疾作不果考之於史<lb/>
　　　　使金者乃王之望旋即召還則博實未北行<lb/>
<pb n="KR4d0241_WYG_000-2b"/>
　　　　諸表殆預擬而未及用者葢博本以表奏四<lb/>
　　　　六擅長故每為當時顯貴者所羅致而觀其<lb/>
　　　　所作亦大都工稳流麗有汪藻孫覿之餘風<lb/>
　　　　非應酬牽率者可比惜其流傳不廣㡬致亡<lb/>
　　　　佚謹抄撮薈粹釐為四巻存其梗概俾不至<lb/>
　　　　終就湮沒焉乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
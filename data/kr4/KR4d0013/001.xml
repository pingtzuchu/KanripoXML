<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0013_SBCK_001-1a"/>
宋林和靖先生詩集卷之一<lb/>
　　五言律詩<lb/>
　　　湖楼晩望<lb/>
湖水混空碧慿䦨凝睇勞夕寒山翠重秋凈鳥行髙<lb/>
逺意極千里浮生輕一毫叢林数未遍杳靄隔漁舠<lb/>
　　　秋日西湖閒泛<lb/>
水氣并山影蒼茫已作秋林深喜見寺岸静惜移舟<lb/>
踈葦先寒折殘虹帶夕收吾廬在何䖏㱕興𧺫漁謳<lb/>
　　　上湖閒泛艤舟石凾因過下湖小墅<lb/>
平皋望不極雲樹逺依依及向扁舟泊還㝷下瀬㱕<lb/>
<pb n="KR4d0013_SBCK_001-1b"/>
青山連石埭春水入柴扉多謝提壷鳥留人到落暉<lb/>
　　　西湖舟中值雪<lb/>
浩蕩彌空濶霏霏接水濆舟移忽自却山近未全分<lb/>
凍軫間清泛温鑪接薄薫悠然詠招隱何許嘆離群<lb/>
　　　西村晩泊<lb/>
弭棹危橋外霜村乍夕隂田園向埜水樵採語空林<lb/>
白鳥飛㱕逺青山重複深那堪遲新月誰復賞微吟<lb/>
　　　湖村晩興<lb/>
滄洲白鳥飛山影落晴暉映竹犬𥘉吠弄舡人合㱕<lb/>
水波随月動林翠帯烟微寺近踈鍾起蕭然還掩扉<lb/>
<pb n="KR4d0013_SBCK_001-2a"/>
　　　湖山小隱<lb/>
猿馬分清絶林蘿擁翠微歩穿僧徑出肩搭道衣㱕<lb/>
水墅香菰熟烟崖早笋肥功名無一點何要更忘機<lb/>
園井夾蕭森紅芳堕翠隂晝岩松䑕静春塹竹鷄深<lb/>
歳課非無秫家藏獨有琴顔原遺事在千古壮閑心<lb/>
衡門鄰晩島環堵背寒崗片月通蘿徑幽雲在石床<lb/>
客逰抛鄠杜漁事擬滄浪𬋩樂非吾尚昻頭肯自方<lb/>
　　　小隱自題<lb/>
竹樹繞吾廬清深趣有餘鶴閒臨水乆蜂懶採花踈<lb/>
酒病妨開卷春隂入荷鋤甞憐古圖畫多半冩樵漁<lb/>
<pb n="KR4d0013_SBCK_001-2b"/>
　　　小隱<lb/>
門徑獨蕭然山林屋舎邉水風清晩釣花日重春眠<lb/>
苒苒苔衣滑磷磷石子圓人寰諸洞府應合署閒仙<lb/>
　　　北山晩望<lb/>
晩來山北景圖畫亦應非村路飄黄葉人家<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>翠微<lb/>
樵當雲外見僧向水邉㱕一曲誰横笛蒹葭白鳥飛<lb/>
　　　中峰<lb/>
中峰一徑分盤折上幽雲夕照前村見秋濤隔嶺聞<lb/>
長松含古翠衰藥動微薰自愛蘇門嘯懐賢思不群<lb/>
　　小圃春日<lb/>
<pb n="KR4d0013_SBCK_001-3a"/>
岸幘倚微風柴籬春色中草長團粉蝶林暖墜青虫<lb/>
載酒爲誰子移花獨乃翁扵陵偕隱事清尚未相同<lb/>
　　　春夕閒詠<lb/>
屐齒徧庭深若爲擁鼻吟㣲風引竹籟斜月轉花隂<lb/>
静賞應難極孤懐自不禁蒼然小池上烟露逹青岑<lb/>
　　　春日感懐<lb/>
衡宇日蕭寂髙舂猶掩扉春風似有舊社燕亦重㱕<lb/>
覧照老已具開樽人向稀頽然此心曲特底属芳菲<lb/>
　　　郊園避暑<lb/>
柴門鮮人事氛垢頗相忘愛彼林間静復兹池上<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>
<pb n="KR4d0013_SBCK_001-3b"/>
託心時散帙遅客復携觴况有陶籬趣㱕禽語夕陽<lb/>
　　　園廬秋夕<lb/>
蘭社裛衰香開扉趣自長寒烟宿墟落清月上林塘<lb/>
意想殊爲適形骸固可忘援琴有餘興聊復寄吟觴<lb/>
　　　山村冬暮<lb/>
衡茅林麓下春色已微茫雪竹低寒翠風梅落晩香<lb/>
樵期多獨徃茶事不全忙雙鶯有時起横飛過野塘<lb/>
　　　山中冬日<lb/>
殘雪照籬落空山無俗諠雞寒懶下樹人晏獨開門<lb/>
廢圃春犖動囬塘霧氣昏誰家歲酒熟輙棹憶西村<lb/>
<pb n="KR4d0013_SBCK_001-4a"/>
　　　旅舘冩懐<lb/>
垂成㱕不得危坐對滄浪病葉驚秋色殘蟬怕夕陽<lb/>
可堪踈舊計寕復更剛腸的的孤峰意深宵一梦狂<lb/>
　　　出曹川<lb/>
詩懐動歎嗟驢立㡌隂斜雨濼生新鹻茅樷夾舊槎<lb/>
午烟昏獨店岡路透誰家幾日江南興扁舟泊岸沙<lb/>
　　　盱眙山寺<lb/>
下傍盱眙縣山崖露寺門踈鍾過淮口一徑入雲根<lb/>
竹老生虚籟池清見古源髙僧拂經榻茶話到黄昏<lb/>
　　　留題李頡秫亭<lb/>
<pb n="KR4d0013_SBCK_001-4b"/>
兼琴枕鶴經盡日卧秫亭啼鳥舊相語幽人誰欲聴<lb/>
半䦨花籍白一徑草盤青何必對樽酒此中堪獨醒<lb/>
　　　翠微亭<lb/>
亭在江干寺清凉更翠㣲秋階響松子雨壁上苔衣<lb/>
絶境長難得浮生不擬㱕旅懐何計是西崦入斜暉<lb/>
　　　埜城寺水亭<lb/>
金井前朝事林僧問不知緑苔欺破閣白鳥占閒池<lb/>
清楚曽經晋荒唐直到隋南廊一聲磬斜照獨凝思<lb/>
　　　汴岸曉行<lb/>
驢僕劔装輕㝷河早早行孤烟開店道平野喝農耕<lb/>
<pb n="KR4d0013_SBCK_001-5a"/>
老木廽堤暗𥘉陽出浪明覊逰事無盡塵土拂吾纓<lb/>
　　　淮甸南逰<lb/>
幾許揺鞭興淮天晩景中樹林兼　黒草实着霜紅<lb/>
胆氣誰憐俠衣装自咲戎寒威敢相掉獵獵酒旗凮<lb/>
　　　聞葉𥘉秀才東帰<lb/>
髙鴻多北向極目雨餘天春滿呉山樹人登汴水船<lb/>
吟生千里月醉盡一囊錢　伎懐郷邑時清復少年<lb/>
　　　病中謝馮彭年見訪<lb/>
老去已多病况當梅雨時山空門自掩晝永枕頻移<lb/>
晩燕巢尤<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>新篁籜未披若非求伴至誰復問棲遅<lb/>
<pb n="KR4d0013_SBCK_001-5b"/>
　　　冬日衞樞至<lb/>
冷話復長吟俱非俗者心空斎㽞並宿幾度梦相㝷<lb/>
鳥乱槐枝折烟㣲雪氣侵如何急前去羸馬萬山深<lb/>
　　　偶書<lb/>
閒看是斯文無秦儗自焚病耒兼萬事休去負深雲<lb/>
直語時多忌幽　俗不分如何麋与鹿猶此傍人群<lb/>
　　　中峯行楽却望北山因而成咏<lb/>
拂石玩林壑曠然空色秋帰雲帶層巘踈葦際滄洲<lb/>
固自堪長徃何為難乆㽞庻将濠上想聊作剡中逰<lb/>
　　　将帰四明夜坐話别任君<lb/>
<pb n="KR4d0013_SBCK_001-6a"/>
酒酣相向坐别泪<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>吟衣半夜月𣣔落千山人憶帰<lb/>
乱塵終古在長瀑倚雲飛明日重携手前期易得違<lb/>
　　　和梅聖俞雪中同虚白上人來訪<lb/>
湖上玩佳雪相将惟道林早烟村意逺春漲岸痕深<lb/>
地僻過三徑人閑試五禽帰橈有餘㒷寕復北山隂<lb/>
　　　和黄亢與季父見訪<lb/>
積水凝懸舘船寛或結樓一窓方寄傲二巷忽同逰<lb/>
怨慕採菱曲蒼茫拾翠洲㣲凮起蘋末㱕路滿清愁<lb/>
　　　和史宫賛<lb/>
門對逺岑青常時亦懶扄乆貧慚嗜酒多病負窮經<lb/>
<pb n="KR4d0013_SBCK_001-6b"/>
鶴迹秋偏静松隂午𣣔亭蜀荘何足問惟觧似沉溟<lb/>
　　　和天竺慈雲大師<lb/>
林表飛來色猶憐乆卜鄰㳂洄一水路梦想五天人<lb/>
謝絶空园草沉溟滿几塵暮雲如有得寕謝寄声頻<lb/>
　　　和朱仲方送然杜師無為還歴湯<lb/>
㱕路過東関行行一錫間破林霜後月孤寺水邉山<lb/>
頂笠衝殘葉腰装歇暮湾香灯旧吟杜清思逐師还<lb/>
　　　和酬杜從亊題壁<lb/>
弭盖入衡宇相看情獨深簾踈秋樹色老大故人心<lb/>
佳話頻移晷清標幾拂襟寥然長卿壁題此比兼金<lb/>
<pb n="KR4d0013_SBCK_001-7a"/>
　　　夏日寺㞐和酬葉次公<lb/>
午日猛如焚清凉愛寺軒鶴毛横蘚陣蟻穴入莎根<lb/>
社信題茶角楼衣笐酒㾗中餐不勞問筍菊净盤鐏<lb/>
　　　僧院夏日和酬朱仲方<lb/>
一院掩蕭森晨凉又夕隂鶴應輸静立蝉合伴清吟<lb/>
著壁雲衣重通簾竹翠深卧屏來㸔否天姥雪千㝷<lb/>
　　　送長吉上人<lb/>
嚢集暮雲萹行行肯廢禅青山買未暇朱闕去隨縁<lb/>
茗試幽人井香焚賈客船淮流遅新月吟玩想忘眠<lb/>
　　　懐長吉上人北逰<lb/>
<pb n="KR4d0013_SBCK_001-7b"/>
青山日已逺香祴漸多塵應愛淮流上聊逢月色新<lb/>
孤禅安逆旅警句語誰人復有傷離客中林病過春<lb/>
　　春日送袁成進士北歸<lb/>
春潮上海門歸鴈逺行分千里倦行客片帆還送君<lb/>
酒波欺碧草歌疊褭晴雲來歲東堂桂聊酬一戰勛<lb/>
　　送茂才馮彭年赴舉<lb/>
相送不覺逺離亭寒日斜川途分野色僮御想京華<lb/>
背水當公戦凌雲属賦家前春得意䖏酣燕上林花<lb/>
　　送史殿省典封州<lb/>
馬援䟽蠻邑銅標何可窮人烟時亦有海色自如空<lb/>
<pb n="KR4d0013_SBCK_001-8a"/>
髭髮柂分白旌旗瘴戴紅惟應恃<hi>疑</hi>藥罷都在酒醪中<lb/>
　　　送王舎人罷兩浙憲赴闕<lb/>
上問還旌節明廷覲冕旒清溪傾綺席蠧簡壓歸舟<lb/>
逺俗今無訟閑田亦有秋公期論爵賞當拜富民侯<lb/>
　　　送昱師赴請姑蘇<lb/>
同載闔閭人衣嚢覆㲲巾新烟赤岸暝融雪太湖春<lb/>
鍾逺移齋候香遅上定身當知舉如意寳地雨花頻<lb/>
　　　送皎師歸越<lb/>
林間乆離索忽忽望西陵静户𥘉聞扣歸舟又說登<lb/>
野烟含樹色春浪疊沙<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>幸謝雲門路同㝷苦未能<lb/>
<pb n="KR4d0013_SBCK_001-8b"/>
　　送越倅楊屯田赴闕<lb/>
越中分治罷山水别來𥘉詩景多留石船㾗半載書<lb/>
野程江樹逺公讌郡楼虗看塞嚴徐召清風滿直廬<lb/>
　　送思齊上人之宣城<lb/>
林嶺藹春暉程程入翠㣲泉聲落坐石花氣上行衣<lb/>
詩正情懐澹禅髙論語稀蕭閑水西寺駐錫莫忘歸<lb/>
　　　送僧機素還東嘉<lb/>
康樂遺踪地言歸已有期江流富春闊山呇括蒼危<lb/>
錫潤飛晴靄羅寒濾曉澌東巖有凾石應許折松枝<lb/>
　　　送僧休復之京師<lb/>
<pb n="KR4d0013_SBCK_001-9a"/>
金錫指㱕㠶　曉風春江片席逺松月一房空<lb/>
新句别離後舊山䰟夢中到京當䄂刺舘閣盡名公<lb/>
　　　送僧之姑蘇<lb/>
𬒳請閶門寺扁舟積水遥㡬程衝臘雪一飯泊村橋<lb/>
岑色晴空暎檀烟逺吹飄公台悉餘鎮講罷即相招<lb/>
　　　送聞義師謁池陽郡守<lb/>
渺渺大江流㳂洄過㡬州登艫忽此别振錫未嘗逰<lb/>
九子㝷真界千兵見假侯松枝談妙字鈴閣想遅留<lb/>
　　　寄思齊上人<lb/>
松下中峰路懐師日日行静鍾浮野水深寺隔春城<lb/>
<pb n="KR4d0013_SBCK_001-9b"/>
閣掩茶烟晩廊廽雪溜清當期相就宿詩外話無生<lb/>
　　　寄呉肅秀才<lb/>
肄業寄僧房暑天湖上凉竹風過枕簟梅雨潤巾箱<lb/>
引步青山影供吟白鳥行明年重訪舊身帯桂枝香<lb/>
　　　寄錢紫㣲<lb/>
晞髮起𥘉晨中丘謝病身空持白雲意遥贈紫㣲人<lb/>
畫轂坊門逺蒼苔掖署春元和舊文體當許継清塵<lb/>
　　　寄清暁闍梨<lb/>
前時春雪晴林壑趣彌清㡬憶山隂講兼忘谷口耕<lb/>
樹叢帰夕鳥湖影浸寒城還肯重相訪柴門掩杜衡<lb/>
<pb n="KR4d0013_SBCK_001-10a"/>
　　　寄胡介<lb/>
憶着胡居士長㸔古佛書衡門惟老母一飯共寒𬞞<lb/>
墨迹多圖鶴山名愛畫廬㡬囬曽㑹宿風雪滿庭除<lb/>
　　　寄孫仲簿公<lb/>
低折滄洲簿無書整兩春馬從同事借妻怕罷官貧<lb/>
道僻牧閒藥詩髙笑古人仍聞長吏奏表乞瑣<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>頻<lb/>
　　　寄和昌符<lb/>
家近太行居西歸壓一驢同儕多及第髙論獨知書<lb/>
名迹牧藏遍公卿扣謁踈離愁不可寫蝉噪夕陽𥘉<lb/>
　　　聞越僧灵皎逰天台山因而有寄<lb/>
<pb n="KR4d0013_SBCK_001-10b"/>
天竺秋重入招提隔翠林㡬囬聞桂子無復隔山隂<lb/>
峰曉雲衣破溪寒石色深捫蘿諸勝㮣孤病負同㝷<lb/>
　　　寄曹南任懶夫<lb/>
闗門却坐忘一燼隱居香午瀬懐泉瀑秋耕負曉岡<lb/>
道深玄草在貧乆褐衣荒料得心交者㣲吟為楚狂<lb/>
　　　途中囬寄閭丘秀才<lb/>
極目半秋色此情聊慘悽行人古道上落日破村西<lb/>
劍飲無髙㑹驢逰困觧携秪因風與月吾子有新題<lb/>
　　　淮甸城居寄任刺史<lb/>
擾擾非吾事深居断俗情石莎無雨痩秋竹共蝉清<lb/>
<pb n="KR4d0013_SBCK_001-11a"/>
劍在慵閑拂詩難憶細評寥然獨榰枕淮月上山城<lb/>
　　　寄輦下傳神法相太師<lb/>
禁寺諸供奉如師藝學稀粉輕昏古本羅重拆秋衣<lb/>
净鹻生缾暈連隂長竹圍筭應支遁馬毛骨苦無肥<lb/>
　　　寄臨川司理趙時校書<lb/>
逺宦風波隔歸期歲月頻天形孤鳥晚烟色大江春<lb/>
驛路向江郭船檣留估人髙䑓望不極空使鬢華新<lb/>
　　　寄祝長官<lb/>
懐想與君勞區區未劇曹深心頼黄卷垂老愧青𫀆<lb/>
臨事終存道為詩轉近騷廬江五畒宅歸去亦蓬蒿<lb/>
<pb n="KR4d0013_SBCK_001-11b"/>
　　　寄茂才馮彭年<lb/>
異代甘泉賦誰當頌太㣲無如摛藻妙所惜賞音稀<lb/>
漸逺江關樹方單客子衣扁舟艤何許霰雪暮霏霏<lb/>
　　　射弓次寄彭城四君<lb/>
襟掩皂貂斜晴鼙嚮水涯箭翎沉白雪貼暈破㣲霞<lb/>
氣為傍觀壮言因决勝誇細釵金捍彀更憶五侯家<lb/>
　　　贈金陵明上人<lb/>
髙杜似東林脩行歲月深講多刪舊抄齋早換幽禽<lb/>
上國名流重諸方學者㝷長因對清話山閣轉松隂<lb/>
　　　贈崔少㣲<lb/>
<pb n="KR4d0013_SBCK_001-12a"/>
賢才負聖朝終日掩衡茅尚静師髙道甘貧絶俗交<lb/>
晒碑㸔壁蠧蒸木拾隣梢却憶楊夫子劳劳事解嘲<lb/>
　　　贈任懶夫<lb/>
未肯求科第深坊且隱居勝逰携野客髙卧㸔兵書<lb/>
點藥醫閑馬分泉灌晚𬞞漢廷無得意誰擬薦相如<lb/>
　　　知縣李大博替<lb/>
惠愛復公清三年報政成絃歌敦雅俗桃李藹春荣<lb/>
縣治嘗逰刄朝趍乆彯纓相門如有相他日碩持衡<lb/>
　　　贈蔣公明<lb/>
髙亢近誰同心閑愛子慵居深避俗客睡起聴隣鐘<lb/>
<pb n="KR4d0013_SBCK_001-12b"/>
𥿄軸𫾣晴響茶鐺煑晚濃南齋屢招宿幽話數諸峯<lb/>
　　　喜馬先輦及第後見訪<lb/>
肄業十年𥘉蕭然此飯𬞞何期桂枝客来訪竹林居<lb/>
香炷㸔新誥塵㾗拂舊書囬軒應睠睠将與嶺雲踈<lb/>
　　　贈胡人<lb/>
妻児終儗弃舊識盡名賢髙節嫌趍世常流笑學仙<lb/>
金方燒易得星度筭来玄秪說㝷山去相期巳数年<lb/>
　　　贈張繪祕教九題<lb/>
　　　詩将<lb/>
風騷推上将千古聳威名子羙嘗豋拜昌齡合按行<lb/>
<pb n="KR4d0013_SBCK_001-13a"/>
<hi>瑠琉堂圖以王昌齡為詩夫子</hi>籠紗疑斾影擊鉢認金聲唱和知誰<lb/>
敵長驅勢已成<lb/>
　　　詩家<lb/>
風月騷人業相傳能㡬家清心長有慮幽事更無涯<lb/>
隱奥誰知到陵夷即自嗟千篇如可得聊儗當豪車<lb/>
　　　詩匠<lb/>
詩流有匠手萬象片心通山落分題月花摇刻句風<lb/>
勞形忘底滯巧思出樊籠唐律如刪正斯人合立功<lb/>
　　　詩筆<lb/>
青鏤墨淋漓珊瑚架最冝静援花影轉孤卓漏聲遅<lb/>
<pb n="KR4d0013_SBCK_001-13b"/>
題柱吾無取如椽彼一時風騷兼草隷千古有人知<lb/>
　　　詩狂<lb/>
岸幘都旁若窮捜無遁形寫嫌僧閣窄吟怕酒船停<lb/>
絶頂寒曽上閑門夜不扃興䦨猶拍髀毫末視青冥<lb/>
　　　詩魔<lb/>
花露<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>晴春秋燈落燼頻只縁吟有味不覺坐勞神<lb/>
寄逺情無極捜竒事轉新此魔降不得珎重五天人<lb/>
　　　詩牌<lb/>
矗方標勝㮣讀䖏即忘歸静壁懸虚白危楼釘翠㣲<lb/>
清衘時亦有絶唱世還稀一片題誰作吾廬水石圍<lb/>
<pb n="KR4d0013_SBCK_001-14a"/>
　　　詩筒<hi>樂天早與㣲之唱和常以竹筒貯詩往還</hi>
唐賢存雅製詩筆仰<hi>朱諒</hi>防閑逓去權應緊<hi>詩權出薛許昌</hi>封<lb/>
迴債已還<hi>詩債出賈司倉</hi>帶班猶恐俗和節不妨山酒箧将<lb/>
書簏誰言季孟間<lb/>
　　　詩壁<lb/>
数題留粉堵還勝在屏風坐讀棊慵下眠看酒恰中<lb/>
僧房秋色冷山驛晚陽紅更有栖遅句家徒一畒宫<lb/>
　　　閔師見寫陋容以詩奉答<lb/>
顧我丘壑人煩師與之寫北山終日懸風調一何野<lb/>
林僧忽焉至欲揖頃方罷復有條上猿驚窺未遑下<lb/>
<pb n="KR4d0013_SBCK_001-14b"/>
　　　監郡太博惠酒及詩<lb/>
塵事乆謝絶園廬方晏隂鏗然郢中唱伸玩清人心<lb/>
况復對樽酒百慮安能侵何以比交情松桂寒蕭森<lb/>
　　　送牛秀才之山陽省兄<lb/>
之子詠陟岡别我歲時晏後夜失群鴻髙天着行鴈<lb/>
䠂山逺近出江樹青紅間尊酒無足辭離愁滿行盻<lb/>
有佳句云草泥行郭索雲木呌鈎輈考失全篇<lb/>
重刋林和靖先生詩集卷之一終<lb/>
<pb n="KR4d0013_SBCK_001-1a"/>
和靖先生補<lb/>
卷一<lb/>
淮甸南逰　樹林兼<hi>雨</hi>黒　聞葉初秀才東歸　口伎懐<lb/>
鄉邑<hi>諸本並缺一字</hi>偶書　幽<hi>懐</hi>俗不分　送僧休復之京師<lb/>
<hi>田衣獵</hi>曉風<lb/>
卷二<lb/>
過蕪湖縣　風稍檣<hi>碇</hi>網初下　松衣石<hi>髮闘</hi>山幽<lb/>
卷三<lb/>
寄宣城宗言姪　謝家原住青山<hi>郭郄氏近攀</hi>丹桂枝<lb/>
牀頭詩卷媿<hi>吾癡中林獨處仍多病早晩能來</hi>慰所思<lb/>
　　　寄西山勤道人<lb/>
天竺山深桂子丹白猿嗁在白雲間死生不出千門<hi>此二十字</hi>
<pb n="KR4d0013_SBCK_001-1b"/>
<hi>並題影寫本均脫去</hi>
口略秀才<hi>諸本並缺一字</hi>
　　　西湖孤山寺後舟中寫望<hi>以下四首影寫本全缺</hi>
天竺横分景色寛孤山背後泊船看林藏野路秋偏靜水<lb/>
映漁家晩自寒拂拂烟雲初淡蕩蕭蕭蘆葦半衰殘春鋤<lb/>
數點誰驚起書破晴雲粉字乾<lb/>
　　　小隱<lb/>
魯望無來已百年又生吾輩在林泉誰知隱遯爲髙尚敢<lb/>
道文章到聖賢月界曉窗琴嶽潤竹揺秋机墨雲鮮南塘<lb/>
一霎霏微雨更擁漁蓑上鈞船<lb/>
　　　梅花二首<lb/>
宿靄相粘凍雪殘一枝深映竹叢寒不辭日日㫄邊立長<lb/>
<pb n="KR4d0013_SBCK_001-2a"/>
願年年末上看蘃訝粉綃裁太醉蒂疑紅蠟綴初乾香篘<lb/>
獨酌聊為夀從此群芳興亦䦨<lb/>
孤根何事在柴荆村色仍將臘候并横隔片烟爭向靜半<lb/>
粘殘雪不勝清等閑題詠誰為愧子細相看似有情搔首<lb/>
夀陽千載後可堪青草雜芳英<lb/>
讀王黄州詩集　放達有唐惟<hi>白</hi>傅　左遷商<hi>嶺</hi>題無數<lb/>
三入承明口未休<hi>各本皆缺一字</hi>
<pb n="KR4d0013_SBCK_001-2b"/>
<pb n="KR4d0013_SBCK_001-2b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0421_SBCK_000-1a"/>
湛然居士文集序<lb/>
夫文章以氣為主浩然之氣養於<lb/>
胸中發為文章不期文而文有餘<lb/>
矣古之君子其文見於簡䇿宏深<lb/>
渾厚言近而㫖逺辝約而義深非<lb/>
後世以雕篆為工者所能比盖其<lb/>
浩然之氣貫於中也諸葛孔明暨<lb/>
近代范文正公懐王佐之才有開<lb/>
<pb n="KR4d0421_SBCK_000-1b"/>
物成務之略自任天下之重初不欲<lb/>
以文名世然出師一表可與伊訓說<lb/>
命相表裏而萬言一書議者亦比於<lb/>
管仲樂毅二子者豈嘗學為如<lb/>
此之文也㢤其忠義之氣形之於文<lb/>
亦不自知其所以然也嗚呼世之作<lb/>
文者非不衆也言語非不工也及其<lb/>
建功定業任大持重不若㫺之人<lb/>
<pb n="KR4d0421_SBCK_000-2a"/>
者其胷中所養者小也今吾<lb/>
湛然居士其庶㡬乎公當<lb/>
聖朝開剏之際膺鹽梅鼎鼐之任<lb/>
仰賛<lb/>
天子茂弘德威臣上古所不臣之國<lb/>
籍禹貢所不籍之地公之功業著<lb/>
見於天下炳如日星雖月氏殊俗<lb/>
蠻荆逺方莫不仰戴其威名<lb/>
<pb n="KR4d0421_SBCK_000-2b"/>
觀其從事征討軍務倥偬宜其<lb/>
不暇留意於文字間然雄篇傑<lb/>
句散落人間復如彼其多或吟詠<lb/>
其情性或寄意于玄機千彚萬<lb/>
状會歸于正又皆肆筆而成若<lb/>
不用意為者人雖服其精敏意<lb/>
者何為而能然邪殊不知公善養<lb/>
其浩然之氣充於其中形于言<lb/>
<pb n="KR4d0421_SBCK_000-3a"/>
動發於功業見扵文章有不得<lb/>
不然者矣孔子曰有德者必有言<lb/>
其是之謂乎邇者中書省都事<lb/>
宗公仲亨更新此集募工鏤版<lb/>
過雲中同監納樊子通見属為<lb/>
序㣲以為文章者公之餘事也<lb/>
公之德業天下共知之固不待文<lb/>
而顯也其文天下共傳之又奚待<lb/>
<pb n="KR4d0421_SBCK_000-3b"/>
以序而彰哉雖然不為之辭者<lb/>
㣲東城一鄙人也幸齒于門下<lb/>
士之末若復獲挂名于文集中<lb/>
固所願也於是乎書<lb/>
癸已年十月晦日九山居士李㣲<lb/>
子㣲序<lb/>
<pb n="KR4d0421_SBCK_000-4a"/>
</p>
<p>
</p>
  </div>
</body>
</text>
</TEI>
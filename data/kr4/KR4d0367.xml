<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4d0367_SBCK_001-1a"/>
疊山集卷之一　里生潭石黃溥編<lb/>
　絕句<lb/>
　　思親五首<hi>壬午九月寄書老母</hi>
九十萱親天下稀十年甘㫖誤庭闈臨行有懇慈心<lb/>
喜再覩衣冠兒便歸<lb/>
九十萱親天下稀吾王何在子何之倚閭旦暮無他<lb/>
念一片好心天得知<lb/>
九十萱親天下稀人無容力荷天慈衣冠禮樂江東<lb/>
聚此是癡兒奉母時<lb/>
九十萱親天下稀平生敎子欲何為楚王肯立韓公<lb/>
<pb n="KR4d0367_SBCK_001-1b"/>
子良也歸韓亦有辭<lb/>
九十萱親天下稀敎兒只誦白華詩溪氷山玉人無<lb/>
愧百拜慈闈喜可知<lb/>
　　代上杜按察三首<lb/>
東南官吏欠淸風五十年来世道窮須信太平在今<lb/>
日人間又有杜祁公<lb/>
慶暦諸公開太平選賢按察救生靈當時只有一杜<lb/>
𣏌豈若先生眞福星<lb/>
萬物寧無吐氣時平生愛誦杜陵詩如今天下知元<lb/>
結六百年間再見之<lb/>
<pb n="KR4d0367_SBCK_001-2a"/>
　　送程楚翁遠游<lb/>
近日人傳庾嶺梅南枝落盡北枝開長安舊日元無<lb/>
此盡是江南人送來<lb/>
　　寄謝叔魯三首<lb/>
紅葉飄揺霜露淸去年今日正同行夜来似與君相<lb/>
見明月一窓梅影横<lb/>
一歲思君君不来君来我去欠徘徊歸時只見留詩<lb/>
在何日相逢暢好懷<lb/>
平生結客知心少亂世逢人笑口難近日老天頻送<lb/>
喜誰来對酒共淸歡<lb/>
<pb n="KR4d0367_SBCK_001-2b"/>
　　五星<lb/>
五緯煌煌聚在秦項王稱覇沛公臣誰知四百年天<lb/>
下巳属寛仁大度人<lb/>
　　元旦阻雨二首<lb/>
洪鈞一轉歲開端草木羣生亦喜懽安得明年此時<lb/>
節江東重覩舊衣冠<lb/>
莫道新年賀客遲晴天暖日却相期春風只被多情<lb/>
苦紅嫩靑新總要詩<lb/>
　　戯道士阮太虚<lb/>
阮郞正好住天台玉女多情忍放回雨散雲收一天<lb/>
<pb n="KR4d0367_SBCK_001-3a"/>
碧薫風吹夣到瑶䑓<lb/>
　　春日聞杜宇<lb/>
杜䳌日日勸人歸一片歸心誰得知望帝有神如可<lb/>
問謂余何日是歸期<lb/>
　　謝送夏衣<lb/>
南州乆客困炎歊汗浥春衫上白毛細葛含風常着<lb/>
㸔此情猶勝舊祶袍<lb/>
　　謝惠楮衾<lb/>
吳宫金蹙鳯花綾春暖熏蘢換水沉那似氷橋楮夫<lb/>
子滿床明月解㣲吟<lb/>
<pb n="KR4d0367_SBCK_001-3b"/>
　　贈儒醫陳西岩<lb/>
猪苓桔梗■為竒藥蘢書囊用有時莫把眼前窮逹<lb/>
論要知良相即良醫<lb/>
　　桃<lb/>
㝷得桃源好避秦桃紅又見一年春花飛莫遣随流<lb/>
水怕有漁郞来問津<lb/>
　　覔茶<lb/>
茂綠林中三五家短墻半露小桃花客行馬上多春<lb/>
日特扣柴門覔一茶<lb/>
　　贈畫士劉信可二首<lb/>
<pb n="KR4d0367_SBCK_001-4a"/>
毛頴摧鋒入墨池白雲窓下展烏絲乘君袖裏孤山<lb/>
月冩盡橫斜竹外枝<lb/>
譜係庭筠岀管城<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中千畒盡秋清兒童不悞揮毫<lb/>
意閑傍虚簷聽雨聲<lb/>
　　竹<lb/>
新篁姢姢如綠玉瀟然出塵澹無欲淸風明月誰主<lb/>
張留得此君在空谷<lb/>
　　扇<lb/>
蒲葵也解歸掌握紈素未應捐篋中莫把暗塵涴明<lb/>
月好驅大暑来淸風<lb/>
<pb n="KR4d0367_SBCK_001-4b"/>
　　菊<lb/>
淵明豈但隱逸人淵明素懷諸葛志淸香不獨占秋<lb/>
天菊潭一滴三千歲<lb/>
　　賦松<lb/>
喬松磊磊多竒節冬無霜雪夏無熱根頭更有千歲<lb/>
苓知誰可語長生訣<lb/>
　　與魏梅墅<lb/>
義熈陶令書甲子春秋仲尼尊天王孔明漢賊不兩<lb/>
立梁公寸念臣而皇<lb/>
　　花影<lb/>
<pb n="KR4d0367_SBCK_001-5a"/>
重重疊疊上瑶䑓幾度呼童掃不開剛被太陽收拾<lb/>
去又敎明月送將来<lb/>
　　絶粒偶書二首<lb/>
丹府金童善主家百神聽命靜無譁從今何必餐松<lb/>
栢但吸日精吐月華<lb/>
龜㗸甘露爭先到鳯吸醴泉随後来投在太淸仙酒<lb/>
甕道人日飲兩三盃<lb/>
疊山集卷之一<lb/>
<pb n="KR4d0367_SBCK_001-5b"/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_002-1a"/>
疊山集卷之二　里生潭石黄溥編<lb/>
　五言八句<lb/>
　　古詩贈相士吳楚峯<lb/>
世亂異人岀高者為神仙方術皆救世可知愚與賢<lb/>
喜君風鑒别妙䖏不可傳着眼㸔福人要識太平年<lb/>
　　贈宋相士<lb/>
堕甑㸔無益乘軒計亦踈忍貧吾自解過論子姑徐<lb/>
但得耆而艾飽觀詩與書時乎一盃酒此外儘從渠<lb/>
　　求𥿄衾<lb/>
避世知無地危身只信天寧持龔勝扇不着挺之綿<lb/>
<pb n="KR4d0367_SBCK_002-1b"/>
養性真同道知心有宿縁𥿄衾加惠絮晴日卧雲邉<lb/>
　　贈相士郭少仙<lb/>
崇蘭生深林澹泊一點芳江梅倚脩竹醖藉萬斛香<lb/>
氣骨抱金玉精神貯氷霜若以色見我照紅還海棠<lb/>
　　送張子高歸延平<lb/>
亂世讀書少前人敎子難靑燈嘗合席紅葉䟎歸鞍<lb/>
梅自知春近松應耐歲寒樓高新月好後夜與誰㸔<lb/>
　　送劉治中之信州<lb/>
氷玉古溪山治中今士元邦人敬文簡道化望曾孫<lb/>
朱子書堂在東萊講席存十年儒道晦此日喜登門<lb/>
<pb n="KR4d0367_SBCK_002-2a"/>
　七言八句<lb/>
　示兒二首<lb/>
門戸興衰不自由樂天知命我無憂大兒安得孔文<lb/>
舉生子何如孫仲謀天上麒麟元有數人間豚犬不<lb/>
須愁養男不敎父之過莫視詩書如㓂讎<lb/>
千古興亡我盡知一家消息又何疑古来聖哲少才<lb/>
子世亂英䧺多義兒靖節少陵能自解孔明王猛使<lb/>
人悲只虞錯改金根字焉用城南勸學詩<lb/>
　　代上張經歴<lb/>
中原自古多豪傑晉國尤多賢大夫學問斷無虚議<lb/>
<pb n="KR4d0367_SBCK_002-2b"/>
論功名須有大規模臂間弓矢真良將舌底詩書笑<lb/>
腐儒自恨兩賢相識晚不妨盃酒恣歌呼<lb/>
　　贈卜者魏易齋<lb/>
伯陽曾著易參同奪盡隂陽造化功白玉五城人可<lb/>
到黄金一鼎道無窮先生救世心良苦後派多才命<lb/>
必通魏本大各名易顯子明且爲筮江東<lb/>
　　題東觀壁<hi>二首</hi>
觀外好㸔船往廻觀中幾度見桃開常瞻𬗋炁靑牛<lb/>
去又帶白雲黃鶴来天地無情搔短髮古今多變付<lb/>
殘盃醉中尚有醒時眼不信玉山人可推<lb/>
<pb n="KR4d0367_SBCK_002-3a"/>
老樹猶能識道回好懷長對碧天開靑山綠水何人<lb/>
管明月淸風要我来少日曽聞黃石敎平生幾擲左<lb/>
慈盃道兄慣見人間事快抱棊枰信手推<lb/>
　　和曹東谷韻<lb/>
萬古綱常擔上肩脊梁鐵硬對皇天人生芳穢有千<lb/>
載世上荣枯無百年此日識公知有道何時與我詠<lb/>
遊仙不為蘇<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>即龔勝萬一因行拜杜䳌<lb/>
　　和葉愛梅韻<lb/>
道逢患難正當行禮食從来孰重輕綠鬂行蔵堪檢<lb/>
點白頭去就要分明了知死别如龔勝未必生還似<lb/>
<pb n="KR4d0367_SBCK_002-3b"/>
子卿緯地經天文不喪許君獨擅大聲名<lb/>
　后土茫茫兩屩行綱常事重此身輕大江有士一<lb/>
　人半千載見君雙眼明俯仰元無愧今古英䧺何<lb/>
　必盡公卿早知莫買成都卜省得人知大隱名<lb/>
　　　右葉愛梅詩<lb/>
　　和游古意韻<lb/>
死易程嬰豈不知十年死後未為非文辭未必改秦<lb/>
甥<hi>左傳瑕吕飴■說秦穆事</hi>敲朴徒能抱御衣無志何劳悲廟黍<lb/>
<hi>此言離黍一詩忠矣然畧無興周之志與文侯之命辭氣相似曾不如秦無衣之有■也</hi>得仁更<lb/>
不食山薇<hi>余㓜受敎先人武王太公周公一聞扣馬之諌旣殺紂心焦然不寧君臣合謀惟有</hi>
<pb n="KR4d0367_SBCK_002-4a"/>
<hi>興㓕繼絶以謝天下以係人心故立武庚為殷王盡有商畿内之地姑命三叔以監之其王者位号尚如</hi>
<hi>故與周竝立至三監挟淮夷叛始殺武庚始<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>王爲公黜殷命而封微子於宋故周書曰用告商王孔子</hi>
<hi>序書曰成王旣黜殷命殺武庚命㣲子啓代殷後可見前此殷命未絶殷王如故伯夷雖采薇西山見周</hi>
<hi>家能悔過遷善雖死無怨并薇蕨不食而死之故孔子曰求仁而得仁又何怨先君子云此說聞之韓澗</hi>
<hi>泉解論語</hi>儒冠有愧一厮養<hi>見史記漢書武臣張耳陳餘傳</hi>何忍葵心對<lb/>
落暉<lb/>
　滿腔忠孝有天知不管人間事巳非萬里乾坤雙<lb/>
草屨百年身世一麻衣行蔵自信床頭易卧病惟<lb/>
　飡隴首薇倘過宗周見離黍幾多新淚向殘暉<lb/>
　　　右游古意詩<lb/>
<pb n="KR4d0367_SBCK_002-4b"/>
　　和毛靜可韻<lb/>
孟韓相慕乆懸懸恨不論詩早十年吾道不行知有<lb/>
命斯文將喪更由天此生何恨為龔勝来世誰能知<lb/>
少連不信無人扶宇宙是邦豪傑巳林然<lb/>
　一襟書傳日星懸湖海聲名五十年事不求知惟<lb/>
　此理文之未喪豈皆天人方驚怪歐陽子我獨悲<lb/>
傷魯仲連㸔鏡倚樓秋巳暮風巾霜屨重依然<lb/>
　　　右毛靜可詩<lb/>
　　和詹蒼崖韻<lb/>
八閩英傑盛如林安得三忠存至今舊俗風流千載<lb/>
<pb n="KR4d0367_SBCK_002-5a"/>
事精忠大義一般心早知平陸風波惡何必巔崖雲<lb/>
霧深此日脊梁非鐡硬小顔拳瓜定相侵<hi>謂雲峯起義</hi>
　　初到建寧賦詩一首<lb/>
　　　魏參政執拘投北行有期死有日詩别妻子<lb/>
　　　良友良朋<lb/>
雪中松栢愈靑靑扶植綱常在此行天下乆無龔勝<lb/>
潔人間何獨伯夷淸義高便覺生堪捨禮重方知死<lb/>
甚輕南八男兒終不屈皇天上帝眼分明<lb/>
　　疊翁老師將有行賦詩言别綱常九鼎生死一<lb/>
　　毛慷慨激烈高風凛然真可以廉頑立懦天應<lb/>
<pb n="KR4d0367_SBCK_002-5b"/>
　　足患痼疾莫能往餞囘視后山之送彼翁為有<lb/>
　媿矣斐然拜和未知能徹師聽否臨風凄斷<lb/>
　萬疊靑山只麽靑從容時止又時行斯文未䘮予<lb/>
　何畏舉世随流我獨淸日月精忠今古在丘山道<lb/>
　義死生䡖吾翁鐵脊文翁侶無愧淵明與孔明<lb/>
　先生心事炳丹靑頋影何曾愧獨行商嶺芝能如<lb/>
　橘隱首陽粟不似薇淸綱常正要身扶植出處端<lb/>
　為世重䡖安得寒泉來㑹㝛參同極論到天明<lb/>
　　　右門人建安梅埜魏天應和韻<lb/>
　　疊翁老師因行賦詩讀其辭而見其心天地鬼<lb/>
<pb n="KR4d0367_SBCK_002-6a"/>
　　神昭布森列不可誣也為之感慨激烈正孫辱<lb/>
　　在師門弟子之軄敢不拜一語以激揚先生之<lb/>
　　義氣用韻斐然<lb/>
　山色愁予渺渺靑平生心事杜䳌行霜饕雪虐天<lb/>
　終定歲晚江空水自淸肩上綱常千古重眼前荣<lb/>
　辱一毫䡖離明坤順文箕事此是先生素講明<lb/>
　　　右門人蒙齋蔡正孫和韻<lb/>
　　辭洞齋華父二劉兄惠寒衣<lb/>
　　　離羅内阱何損麒麟反君事讎忍為狗彘凡<lb/>
　　　勸吾入燕吐<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中不平而後死者皆非忠於<lb/>
<pb n="KR4d0367_SBCK_002-6b"/>
　　　謀人者也南八男兒死爾不可為不義屈豈<lb/>
　　　敢曰將以有為乎平生學問到此時要見分<lb/>
　　　明辱惠寒衣義不當受大㒹果聰明識道理<lb/>
　　　<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中無滯礙何必受昌黎先生衣服為别耶<lb/>
　　　小詩寫心謾發一笑<lb/>
平生愛讀龔勝傳進退存亡斷得明范叔綈袍雖見<lb/>
意大㒹衣服莫留行此時要㸔英䧺様好漢應無兒<lb/>
女情只碩諸賢扶世敎餓夫含笑死猶生<lb/>
附錄<lb/>
　七言八句<lb/>
<pb n="KR4d0367_SBCK_002-7a"/>
　　　送疊山先生北行<lb/>
　流落﨑嶇十二年幾回灑血杜䳌前一雙芒屨乾<lb/>
　坤窄萬古丹心日月懸桉上灵龜元不食樊中孤<lb/>
　鶴且安眠逃名不得名終在行止非人亦有天<lb/>
　　　又陳逹翁建安泉石<lb/>
　孤忠不忘綉衣時跣足徉狂老亂離鸚鵡可能逃<lb/>
　圈網麒麟能肯受鞭覊半生苦被名相誤萬里甘<lb/>
　將死自期今日如公能有幾此身無媿作男兒<lb/>
　　　送疊山先生北行<lb/>
　希夷何意出山中心事當年漢卧龍行止但慿天<lb/>
<pb n="KR4d0367_SBCK_002-7b"/>
　作主别離初不淚沾<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>定知晚菊能存節未必寒<lb/>
　松肯受封大義昭明千載事前程儘更好從容<lb/>
　　　右門人王濟淵道可<lb/>
　打硬脩行三十年如今證驗做儒仙人皆屈膝甘<lb/>
　為下公獨高聲罵向前此去好慿三寸舌再来不<lb/>
　直一文錢到頭畢竟全淸節留取芳名萬古傳<lb/>
　　　右門人張子惠叔仁<lb/>
　　　挽疊山先生　洪平齋<lb/>
　千古精忠日月光恨無麟筆冩堂堂還家耻作梁<lb/>
　江總辟榖誰知韓子房後死十年應有待䡖生萬<lb/>
<pb n="KR4d0367_SBCK_002-8a"/>
　里故非狂有兒可拾江邉骨須信人亡道不亡<lb/>
　　　又　趙澗邊<lb/>
　西山東海莫容身芒屨蕭蕭萬里塵去住更無寛<lb/>
　歲月死生惟有一君親丹心故國紅雲冷白骨他<lb/>
　鄕塞草春不是回頭春巳暮至今猶說似痴人<lb/>
　　和道士陳天隱三首<lb/>
明知儒道本同流未了因縁不自由紫府寥陽随念<lb/>
到紅塵辛苦幾時休精神嘗與天来往軀殻不知誰<lb/>
滯留穹壤豈無陸脩靜知君認得故吾不<lb/>
豈不逍遥自采真世間何地可容身碧潭秋月元無<lb/>
<pb n="KR4d0367_SBCK_002-8b"/>
物麗日祥風只愛春天上儘多知巳友塵中安得見<lb/>
心人赤虬一躍蓬莱近又恐丹丘有宿因<lb/>
學道無魔道不成神人得計是無名光風自覺長瀟<lb/>
灑明月何曾有死生早悟梅山難養性何如福地别<lb/>
㝷盟梅花香裏堪聮句莫笑人間石鼎鳴<lb/>
疊山集卷之二<lb/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_003-1a"/>
疊山集卷之三　里生潭石黃溥編<lb/>
　五言長篇<lb/>
　　謝劉純父惠木綿布<lb/>
嘉樹種木綿天何厚八閩厥土不宜桑蚕事殊艱辛<lb/>
木綿收千株八口不憂貧江東易此種亦可致富殷<lb/>
奈何来瘴厲或者畏蒼旻吾知饒信間蚕月如𡵨邠<lb/>
兒童皆衣帛豈但奉老親婦女賤羅綺賣絲買金銀<lb/>
角齒不兼與天道斯平均所以木綿利不卑江東人<lb/>
避秦衣木葉矧肯羞懸鶉天下有元德孔融願卜鄰<lb/>
綈袍望不及共裘志自仁贈我以兩端物意皆可珎<lb/>
<pb n="KR4d0367_SBCK_003-1b"/>
潔白如雪積麗宻過綿純羔縫不足貴狐腋難擬倫<lb/>
絺纊皆作貢此物不薦陳豈非神禹意隱匿遺小民<lb/>
詩多草木名箋䟽欲諄諄國家無楚越欲識固無因<lb/>
剪裁為大裘窮冬勝三春拜嘉重感激觸物尤酸辛<lb/>
吁嗟彼寒谷鄒律今不神三宫坐穹廬雨雪或十旬<lb/>
安得遺此惠飛到君王身塞上寒墮指挾纊誰為温<lb/>
人各賜兩端費銀二萬斤大軍四十萬談笑却胡塵<lb/>
感君道義交何異骨肉親可與知者道衆人笑且嗔<lb/>
玉案未能報瓊琚情則真春秋二百年幣交幾君臣<lb/>
季札有贈好千古尚如新<lb/>
<pb n="KR4d0367_SBCK_003-2a"/>
　　謝張四居士惠𥿄衾<lb/>
何年擣玉楮瑩潔無滓垽淸興厭純綿安有塵可振<lb/>
夜卧白晝中氷雪心不紊夣覺梅花香爐紅絶煙煴<lb/>
疑到玉皇前俯視日月暈人間綺羅帳何異錦覆糞<lb/>
吾慕忍寒人從師游魯隣爵祿不可辭高舉巳在汶<lb/>
獨憐無褐民茅簷凍欲僨大裘正萬丈徳心欠廣運<lb/>
天下皆無寒孔孟有素藴願與物為春衾鉄吾不愠<lb/>
以君志趣高惠我無俗韻縞帶報紵衣僑札真契分<lb/>
　　謝人惠米線<lb/>
玉粒百糓王有功滿人寰㫪磨作瓊屑飛雷落九關<lb/>
<pb n="KR4d0367_SBCK_003-2b"/>
翕張化瑶線弦直又可彎湯鑊海沸騰玉龍自相扳<lb/>
銀濤衮雪浪岀沒幾漩澴有味勝湯餅飫歌不愁癏<lb/>
包裏數十里瑩潔無點班興師遠持糒此物正可頒<lb/>
千萬一日飽不費金數鍰長安權貴人五鼎靳笑顔<lb/>
玉食過九重恨無土字<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>豈知有瓊糜天雨到市闤<lb/>
願獻空峒帝馬迷龍難攀<lb/>
　　謝人冬至送鴨酒<lb/>
陽復且閉關萬物畏坤含雙鳬飛天外鶩食何貪婪<lb/>
儒道又一㤗十年亂愈餤誰家讀書堂庭階無靑藫<lb/>
此時談詩書蓮經提魚籃平生太玄文知者無一譚<lb/>
<pb n="KR4d0367_SBCK_003-3a"/>
之子愛野鶩驥駒舞两驂厚顔酒食饌不獵懸鶉䳺<lb/>
寒威甚毒矢三盃勝七䤴爛醉㝷梅花登峯吾尚堪<lb/>
　　乞醯<lb/>
平生忍酸寒鼻吸醋三斗先民耻乞字乞醯良可醜<lb/>
賣鷄買魚烹鷄魚誰舎取將為水晶鱠聊恱苦吟口<lb/>
主人曰無醯調和只宜酒一夜嚴霜寒池氷堅可扣<lb/>
誰知酒不氷流斯魚可走旁觀粲然笑易牙知此否<lb/>
始知五味和醎酸必相有提壷我有求君甕肯發瓿<lb/>
宿諾惠未来望梅渴巳乆似聞君醸醯巧心岀楊柳<lb/>
楊柳属他人膓斷香山叟舉瓢酌醯時又憶玉纎手<lb/>
<pb n="KR4d0367_SBCK_003-3b"/>
一顧一心酸淚珠滿翠袖此亦人至情何不告朋友<lb/>
古人有乞漿得酒意愈厚又恐酒俱来太歲正在酉<lb/>
<hi>時乙酉歲</hi>
　　謝黄禪師華嚴㑹供食<lb/>
十兆九萬拜求道心如惔毗盧頂上珠直欲一手探<lb/>
天厨送誰饌衆腹豈敢貪君有維摩心作蠒憐呉蚕<lb/>
八萬四千供只湏丈室凾昔我聞晨鍾今載草堂柵<lb/>
流年急如梭長歌愧僊藍勇㝷趙州關何畏白髪鬖<lb/>
願為護法輪金甲持長錟又恐囘道人晚遇黄龍南<lb/>
　　贈道士阮太虚何存齋<lb/>
<pb n="KR4d0367_SBCK_003-4a"/>
六道四生苦何人不煩惱官人自做官道人自脩道<lb/>
相逢不下馬各自㝷蓬島前生非親契今生如何好<lb/>
本来無因縁安得有果報来非人捉来到是天送到<lb/>
我若不呈醜道敎一齊倒春風縳不住秋月蝕愈皎<lb/>
莫登時貴門談天恨欠早對靣不相識開口便激惱<lb/>
譬如弄雜劇徒取傍人笑道我是風㒹知我已明了<lb/>
莫愁我饑渴天厨食自飽真宰善解家未敢與人道<lb/>
　七言長篇<lb/>
　　菖蒲歌<lb/>
有石竒峭天琢成有草夭夭冬夏靑人言菖蒲非一<lb/>
<pb n="KR4d0367_SBCK_003-4b"/>
種上品九節通仙靈異根不帶塵埃氣孤操愛結泉<lb/>
石盟明窓凈几有宿契花林草砌無交情夜深不嫌<lb/>
淸露重晨光疑有白雲生嫩如秦時童女登蓬瀛手<lb/>
携綠玉杖徐行瘦如天台山上聖賢僧休糧絶粒孤<lb/>
鶴形勁如五百義士從田横英氣凛凛磨靑㝠淸如<lb/>
三千弟子立孔庭回琴點瑟天機鳴堂前不入紅粉<lb/>
意席上常聽詩書聲恠石篠簜皆充貢此物舜廟當<lb/>
共登神農知巳入本草靈均蔽賢遺騷經幽人躭翫<lb/>
發仙興方士服餌延脩齡綵鸞紫鳯琪花苑赤虬玉<lb/>
麟芙蓉城上界真人好淸凈見此靈苗當大驚我欲<lb/>
<pb n="KR4d0367_SBCK_003-5a"/>
携之朝太淸瑶草不敢專芳馨玉皇一笑留香案錫<lb/>
與有道者長生人間千花萬草儘榮艶未必敢與此<lb/>
草爭高名<lb/>
　　荆棘中杏花<lb/>
牆東荒蹊抱村斜荆棘狼籍盤根芽何年丹杏此留<lb/>
種小紅濈濈爭春華野人慣見謾不省獨有詩客来<lb/>
咨嗟天真不到鉛粉筆冨艶自是宫闈花曲池芳逕<lb/>
非宿昔蒼苔濁酒同天涯京師惜花如惜玉曉檐賣<lb/>
徹東西家杏花㸔紅不㸔白十日忙殺遊春車誰家<lb/>
園裏有此樹鄭重巳着重幃遮阿嬌新寵貯金屋明<lb/>
<pb n="KR4d0367_SBCK_003-5b"/>
妃遠嫁愁淸笳落花縈簾拂床席亦有飄泊沾泥沙<lb/>
天公無心物自物得意未用相陵誇黄昏人歸花不<lb/>
語惟有落月啼棲鴉<lb/>
　　贈何古梅學醫<lb/>
永州何仙藥最靈神丸能潰邕州城廣西兩道再淸<lb/>
平百萬赤子荷更生笙鶴一去三百年東南忽變為<lb/>
腥膻為血為肉生靈苦在者瘡痍何日痊上界真人<lb/>
有同性不學神仙學孔孟有術醫國無人知要為吾<lb/>
民救㣲命察脉肥瘠韓子精論疾隂陽子産明神功<lb/>
端不讓思邈古道依然如宋淸得錢賣藥少取利無<lb/>
<pb n="KR4d0367_SBCK_003-6a"/>
錢乞藥喜捨施好客来時入酒鑪無朋終日閱書市<lb/>
憶昔民生三皇前下夀無疾享百年神人妙用不可<lb/>
見本草靈素猶有傳古云醫不通三書世上斷不服<lb/>
其藥如君<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中有炎黄冷笑三書盡糟粕我聞上帝<lb/>
最好生活人功多朝玉京請㸔岐臾至陶葛神仙多<lb/>
是良醫成東南干戈二十秋人無貧富眉長愁千人<lb/>
幸有一人在到䖏呻吟無歌謳遺黎若要家平康但<lb/>
願良醫自天䧏不龜手藥有靈時好㸔良醫作良相<lb/>
　　贈畫梅吳雪塢<lb/>
　吳君雪塢善畫梅竹<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>次爽豁所交多賢人梅竹<lb/>
<pb n="KR4d0367_SBCK_003-6b"/>
　其所好雪塢其所居穹壤間如有五更風雪夜當<lb/>
　門獨立人必能知吳君之不凡矣廣信謝枋得贈<lb/>
　之詩曰<lb/>
冷凝寒極雪漫漫天下無人知袁安起来門前問梅<lb/>
竹吾友可以話歲寒歲寒心膓似鐡石不與萬木同<lb/>
摧殘有時醉中畫梅竹洪鈞只在掌握間人生莫與<lb/>
天爭巧上帝一見𨳩笑顔八極俗物不足道千年陳<lb/>
人無可觀誰人奈得此雪過春風去後終湏還千紅<lb/>
萬紫爭爛熳梅竹携手隱空山臯陶庭堅不祀苦程<lb/>
嬰杵臼存孤難豈無當門獨立者五更風雪不相干<lb/>
<pb n="KR4d0367_SBCK_003-7a"/>
上帝慈仁須動念醒来紅日上三竿<lb/>
　　謝藥<lb/>
雪深不能鑱黄精天寒不能<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>茯苓瑶草共食何日<lb/>
長還丹獨鍊何時成如来憐我似鶴形指揮龍樹露<lb/>
神靈佛無老死無生㓕何用劳我以長生<lb/>
　　謝惠椒醤等物<lb/>
堇茶易地味不甘薑桂到老性愈辣人言申椒能變<lb/>
化我見苾芬終不㓕古来郊廟薦徳馨此物氣味通<lb/>
神明開口一笑露眼睛望君點化佛先成<lb/>
孔子愛食蔬菜羮羮中無醤必不食先生執醤饋高<lb/>
<pb n="KR4d0367_SBCK_003-7b"/>
年此味珎羞豈易得瓶中有粟豈過望誰憐陶令分<lb/>
嘉餉喜君不作無髮人免得東坡借擂醤<lb/>
　　謝麫<lb/>
豐年自古說来牟四月麥熟勝秋收天厨送食不待<lb/>
求有麫䬪飥吾何憂安得化身為兒童戯沙作麪可<lb/>
報荅授記或為阿育王請鑄八萬四千塔<lb/>
　　崇真院絶粒偶書付兒熈之定之并呈張蒼峰<lb/>
　　劉洞齋華甫<lb/>
西漢有臣龔勝卒閉口不食十四日我今半月忍渴<lb/>
飢求死不死更無術精神常與天往来不知飲食為<lb/>
<pb n="KR4d0367_SBCK_003-8a"/>
何物若非功行積未成便是業債償未畢太淸羣仙<lb/>
宴㑹多鳯簫龍笛鳴瑶瑟豈無道兄相提携騎龍直<lb/>
上寥天一<lb/>
　　寒食鄆州道中<hi>沁春園調</hi>
十五年来逢寒食節皆在天涯歎雨濡露潤還思宰<lb/>
柏風柔日媚羞㸔飛花麥飯𥿄錢隻鷄斗酒幾誤林<lb/>
間噪喜鴉天笑道此不由乎我也不由他<lb/>
鼎中鍊熟丹砂把紫府淸都作一家想前人鶴馭常<lb/>
遊綘闕浮生蟬蛻豈戀黄沙帝命守墳王令脩墓男<lb/>
子正當如是邪又何必待過家上塜晝錦荣華<lb/>
<pb n="KR4d0367_SBCK_003-8b"/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_004-1a"/>
疊山集卷之四　里生潭石黄溥編<lb/>
書<lb/>
　　上程雪樓御史書<lb/>
十月朔日丁憂人謝枋得稽顙再拜奉書于雪樓御<lb/>
史中丞相公執事大元制世民物一新宋室孤臣只<lb/>
欠一死某所以不死者以九十三歲之母在堂耳罪<lb/>
大惡極獲譴于天天不勦厥命而奪其所恃以為命<lb/>
先妣以今年二月二十六日考終於正寝某自今無<lb/>
意人間事矣禮曰傷哉貧也生無以為養死無以為<lb/>
塟某㓜讀此書何知其苦乃今身履之而後痛楚不<lb/>
<pb n="KR4d0367_SBCK_004-1b"/>
能禁某三十一而入仕五十一而休官平生實歴不<lb/>
滿八月俸祿無一毫歸家養親已不可言孝矣惟黽<lb/>
勉送死或可以少贖前過親喪在淺土貧不能禮塟<lb/>
苫塊餘息心死形存小兒傅到郡縣公文乃知○○<lb/>
欲求至誠無偽以公滅私明逹治體可勝大任之才<lb/>
執事薦士凡三十賤姓名亦玷其中執事將隆㫖督<lb/>
郡縣以禮聘召有願應詔者以資幣厚遣乘傳上京<lb/>
弓旌招賢輪帛迎士此禮不見於天下乆矣豈非淸<lb/>
明一盛事乎有志經世者孰不興起惜乎求異才而<lb/>
及某非其人非其人貽笑於天下取譏於後世非<lb/>
<pb n="KR4d0367_SBCK_004-2a"/>
夣卜求賢之初意也揚善者順天薦賢者報國執事<lb/>
爲君謀亦忠矣自燕京至上饒五千里當執事薦士<lb/>
時豈知某有毋之䘮衰絰之服不可入公門草土之<lb/>
衘不可徹殿陛姓名不祥者不可辱古靈薦藁也稽<lb/>
之古禮子有父母之䘮君命三年不過其門所以敎<lb/>
天下之孝也解官持服在大元制典尤嚴自伊尹傅<lb/>
說之後三千年間山林匹夫辭烟霞而依日月者亦<lb/>
多矣未聞有冒哀匿服而膺幣聘者傳曰求忠臣必<lb/>
於孝子之門爲人臣不盡孝於家而能盡忠於國者<lb/>
亦未之有也某親喪未克塟持服未三年若違禮背<lb/>
<pb n="KR4d0367_SBCK_004-2b"/>
法從郡縣之令順執事之意其為不孝莫大焉○○<lb/>
以道徳仁義治天下取士必忠孝人有不塟其親而<lb/>
急於得君者人心何在天理何在非聖君賢相所忍<lb/>
聞也且夫至誠無偽以公滅私明達治體可勝大任<lb/>
三代而下真足當此選者惟諸葛孔明一人孔明居<lb/>
隆中執事生古郢皆荆楚竒才也孔明未遇時立心<lb/>
制行必有大過人者襄陽耆舊能言之此執事所熟<lb/>
聞亦執事所碩學今天下果有人物髣髴孔明者乎<lb/>
有斯人應斯詔固世道之福亦儒道之幸光岳之氣<lb/>
乆裂者未全六經之道乆微者未昌置八紘羅六合<lb/>
<pb n="KR4d0367_SBCK_004-3a"/>
以求才老者怯而不可用壮者狂而不可信少者未<lb/>
成才而不可得姑取吉人善士以和光同塵當饋可<lb/>
無思拊髀可無歎野史記之曰甚哉上下之相蒙也<lb/>
此豈○○所樂哉此豈執事所碩哉語曰人豈不自<lb/>
知某自知不才乆矣亡國之大夫不可以圖存李左<lb/>
車猶能言之况稍知詩書頗識義理者乎某之至愚<lb/>
極闇决不可以辱召命亦明矣當執事薦士時特不<lb/>
知某有毋之喪耳倘知之必不以不祥姓名瀆旒冕<lb/>
執事豈不聞前朝之事乎淳祐甲辰丞相史嵩之父<lb/>
沒天子詔起復嵩之雖不来大學生呌閶闔而攻之<lb/>
<pb n="KR4d0367_SBCK_004-3b"/>
其詞曰天子當爲國家扶綱常為天地立人極奪情<lb/>
非令典起復非羙名朝臣惟徐忠公元杰上䟽主正<lb/>
論力勸君父宜令嵩之終三年䘮人心天理不可泯<lb/>
滅此嵩之所以夀終吉宋之所以幸存三十年也咸<lb/>
淳甲戌而後不復有禮法矣賈似道起復為平章文<lb/>
天祥起復為帥閫徐直方起復為尚書陳宜中起復<lb/>
為宰相劉黻起復為執政饒信斗筲穿窬之徒鑚刺<lb/>
起復不可勝數三綱四維一旦斷絶此生靈所以為<lb/>
肉為血宋之所以暴亡不可救也豈非後車之明鑒<lb/>
乎忠臣論事必識大體君子取人先觀大節執事不<lb/>
<pb n="KR4d0367_SBCK_004-4a"/>
可稱匪其人而孤○○求才之意某不可進不以禮<lb/>
而誤執事知人之明不待智者而知之矣為人子止<lb/>
於孝為人臣止於忠某不能為忠臣猶碩為孝子傳<lb/>
曰君子成人之羙不成人之惡執事能亮某之心使<lb/>
某幸而兔不孝之名是成我者之恩與生我者等也<lb/>
某家在弋陽執事僑寓旴江相望二百餘里當徒跣<lb/>
以謝門墻惟服色悽慘不可以謁達官貴人敢以書<lb/>
白于侍御者語曰士屈於不知已而伸於知已執事<lb/>
豈不聞某為江南一愚直人乎人無所不至惟天不<lb/>
可欺某所以發露真情而不暇文飾其辭者亦恃執<lb/>
<pb n="KR4d0367_SBCK_004-4b"/>
事必知已也不備某稽顙再拜<lb/>
　　上丞相劉忠齋書<lb/>
七月吉日門生衰絰謝枋得謹齋沐裁書百拜託友<lb/>
人吳直夫獻于内相尚書大丞相國公忠齋先生鈞<lb/>
座惟天下之仁人能知天下之仁人惟天下之義士<lb/>
能知天下之義士賢者不相知多矣能灼見三俊之<lb/>
心者必聖人也某自壬戌以後小夫竿牘不至門墻<lb/>
者二十七年孰不以為簡先生曰斯人也非簡我也<lb/>
必愛我也今天下能知某之心者孰有過於先生乎<lb/>
事有當言而不言則非所以酧知已某敢不避誅斥<lb/>
<pb n="KR4d0367_SBCK_004-5a"/>
而僣言之君子之所爲必非衆人之所識湯可就桀<lb/>
亦可就必道義如伊尹者能之伯夷柳下惠不能也<lb/>
佛肸召可往公山弗擾召可往必聖神如孔子者能<lb/>
之曾顔閔不能也傳曰人各有能有不能先生之所<lb/>
能某自知某必不能矣○○本無滅宋之心郝奉使<lb/>
將命来南欲使南北百萬億蒼生同享太平之樂至<lb/>
仁也只此一念自足以對越上帝賈似道執國命十<lb/>
六年欺君罔上誤國殘民其惡不可一二數拘行人<lb/>
負歲幣滿朝無一人敢言其非兵連禍結亡在旦夕<lb/>
滿朝無一人敢聲其罪善類亦可自反矣天怒于上<lb/>
<pb n="KR4d0367_SBCK_004-5b"/>
人怨于下國滅主辱理固宜然天實為之人豈能救<lb/>
之哉○○之禮三宫亦可謂厚矣○○保全亡國之<lb/>
臣亦可謂有㤙矣江南無人才未有如今日之可耻<lb/>
春秋以下之人物本不足道今可求一人如瑕吕飴<lb/>
甥程嬰杵臼厮飬卒亦不可得矣先生少年為倫魁<lb/>
晚年作宰相功名富貴亦可以酧素志矣奔馳四千<lb/>
里如大都拜見○○豈為一身計㢤将以問三宫起<lb/>
居使天下後世知君臣之義不可廢也先生此心某<lb/>
知之天地鬼神知之十五廟祖宗之靈亦知之衆人<lb/>
豈能盡知之乎師友之相知古今寜幾人㢤事有可<lb/>
<pb n="KR4d0367_SBCK_004-6a"/>
效忠於淸朝者某不可不言先生亦不可不察近覩<lb/>
路縣及道錄司備奉尚書省指揮江淮行省叅知管<lb/>
公將㫖来南根㝷好人根㝷不覷面皮正當底人此<lb/>
令一下人皆笑之何也江南無好人無正當人乆矣<lb/>
謂江南有好人有正當人者皆欺○○也何以言之<lb/>
紂之亡也以八百國之精兵不敢抗二子之正論<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>
王太公凜凛無所容急以繼㓕興絶謝天下殷之後<lb/>
遂與周並立使三監淮夷不叛則<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>庚必不死殷命<lb/>
必不黜殷之位號必不奪微子亦未必以宋代殷而<lb/>
䧏爲上公也多士多方依依然不忘舊君者三十年<lb/>
<pb n="KR4d0367_SBCK_004-6b"/>
成王周公以忠厚之心消其不平之氣曰商王士曰<lb/>
有殷多士曰殷逋播臣未敢以我周臣民例視之太<lb/>
平君相待亡國臣民何如此其厚也豈非殷之舊國<lb/>
故都猶有好人猶有正當人乎唐人哀六國之滅者<lb/>
也妃嬪媵嬙王子皇孫辭樓下殿輦来干秦朝歌夜<lb/>
絃爲秦宫人至今讀者猶惻楚六國臣子無一痛心<lb/>
刻骨亦可謂無人矣楚懷王不過一至愚極闇之主<lb/>
耳播弃忠直信任姦邪送死咸陽無足哀者楚人乃<lb/>
憐之如悲其親戚豈不曰楚本無罪不過弱而不能<lb/>
自立耳楚滅矣義陵一邑惓惓於舊君者惟一心扶<lb/>
<pb n="KR4d0367_SBCK_004-7a"/>
老携㓜肥遯桃源後六百年兒孫尚不與外人相接<lb/>
以秦皇帝之威靈蒙恬蒙毅之智勇豈不能䀆執楚<lb/>
人而拘之天常民彛不可泯滅姑留此軰以勸吾忠<lb/>
臣義士可也豈非楚之舊國故都猶有好人猶有正<lb/>
當人乎女真之破汴京也刼二帝㩀中原土地人民<lb/>
皆其有矣粘罕多智人也知地廣人稠未易心服一<lb/>
讀馬伸秦檜議狀為之動心變色亟思一筞處之爾<lb/>
後南北戰者六七年女真之待二帝亦慘矣宋之臣<lb/>
子不敢置兩宫扵度外也今年遣使祈請明年又遣<lb/>
使祈請今年遣使問安明年又遣使問安一使死於<lb/>
<pb n="KR4d0367_SBCK_004-7b"/>
前一使繼於後王倫一市井無賴狎邪小人耳謂梓<lb/>
宫可還太后可歸諸君子切齒怒罵終則二事皆符<lb/>
其言行人洪忠宣拘留燕山開門授徒室燃敬其忠<lb/>
信誠慤一日問之曰天下何時可太平忠宣曰息兵<lb/>
飬民則太平又曰何如則可以息兵飬民忠宣讀孟<lb/>
子齊宣王問諸侯救燕一章以對和聲琅誦曰天下<lb/>
固畏齊之强也今又倍地而不行仁政是動天下之<lb/>
兵也又讀孟子樂天畏天一章曰小國能畏天大國<lb/>
能順天室燃曰善㢤善㢤吾計決矣曾幾何時宻授<lb/>
秦檜以江南稱藩國納歲幣之說而息兵飬民矣女<lb/>
<pb n="KR4d0367_SBCK_004-8a"/>
真自丁未以後安處中原享國百有八年而宋自戊<lb/>
午至甲午偷安江南者九十七年非秦檜之功皆洪<lb/>
忠宣讀孟子勸室燃之力也豈非江左臣子猶有好<lb/>
人猶有正當人乎以某觀之江南無好人無正當人<lb/>
乆矣求好人正當人於今日尤難某江南一愚儒耳<lb/>
自景定甲子以虚言賈實禍天下號為風漢先生之<lb/>
所知也昔歲程御史將㫖招賢亦在物色中旣披肝<lb/>
瀝膽以謝之矣朋友自大都来乃謂先生以賤姓名<lb/>
薦朝廷過聽遂煩旌招某乃丙辰禮闈一老門生也<lb/>
先生誤以忠實二字褒之入仕二十一年居官不滿<lb/>
<pb n="KR4d0367_SBCK_004-8b"/>
八月斷不敢枉道随人以辱大君子知人之明今年<lb/>
六十三矣學辟糓飬氣已二十載所欠惟一死耳豈<lb/>
復有他志自先生過舉之後求得道高人者物色之<lb/>
求好秀才者物色之求藝術人者物色之奔走逃遁<lb/>
不勝其苦中書行省魏叅政之言勒令福建有官不<lb/>
仕人呈文慿根脚者又從而困辱之此非先生之賜<lb/>
而何然先生豈有心於害某㢤大抵朝廷一畨求賢<lb/>
不過為南人貪酷吏開一畨騙局趂幾錠銀鈔欺君<lb/>
誤國莫大焉今則道錄司備叅政管公將隆㫖根㝷<lb/>
好人不覷面皮正當人又物色及某矣某斷不可應<lb/>
<pb n="KR4d0367_SBCK_004-9a"/>
聘者其說有三一曰老母年九十三而終殯在淺土<lb/>
貧不能備禮則不可大塟妻子㸑婢以某連累死於<lb/>
獄者四人寄殯叢冡十一年矣旅魂飄飄豈不懷㱕<lb/>
弟姪死國者五人體魄不可㝷遊魂亦不可不招也<lb/>
凡此數事日夜關心某有何靣目見先生乎此不可<lb/>
應聘者一也二曰有天下英主必能容天下之介臣<lb/>
微介臣不能彰英主之仁微英主不能成介臣之義<lb/>
某在德祐時為監司為帥臣嘗握重兵當一面矣蒯<lb/>
通對高祖曰彼時臣但知有齊王韓信不知有陛下<lb/>
也滕公說高祖曰臣各為其主季布為項羽將而盡<lb/>
<pb n="KR4d0367_SBCK_004-9b"/>
力乃其職耳項氏臣可得而盡誅耶某自丙子以後<lb/>
一解兵權棄官逺遁即不曽降附先生岀入中書省<lb/>
問之故府宋朝文臣降附表即無某姓名宋朝帥臣<lb/>
監司寄居官員䧏附狀即無某姓名諸道路縣所申<lb/>
歸附人戸即無某姓名如有一字䧏附天地神祗必<lb/>
殛之十五廟祖宗神靈必殛之甲申歲○○䧏詔赦<lb/>
過宥罪如有忠於所事者八年罪犯悉置不問某亦<lb/>
在恩赦放罪一人之數夷齊雖不仕周食西山之薇<lb/>
亦當知武王之恩四皓雖不仕漢茹商山之芝亦當<lb/>
知高帝之恩况羮藜含糲於〇○之土地乎〇〇之<lb/>
<pb n="KR4d0367_SBCK_004-10a"/>
赦某屢矣某受○○之恩亦厚矣若效魯仲連蹈東<lb/>
海而死則不可今旣爲○○之㳺民也莊子曰呼我<lb/>
為馬者應之以為馬呼我為牛應之以為牛世之人<lb/>
有呼我為宋逋播臣者亦可呼我為大元游惰民者<lb/>
亦可呼我為宋頑民者亦可呼我為○○逸民者亦<lb/>
可為輪為彈與化徃来䖝臂䑕肝随天付予若貪戀<lb/>
官爵昩於一行縱○○仁恕天涵地容哀憐孤臣不<lb/>
忍加戮某有何面目見○○乎此不可應聘者二也<lb/>
某受太毋之恩亦厚矣諫不行言不聽而不去猶願<lb/>
勉竭駑鈍以報上也太毋䡖信二三執政之謀挈祖<lb/>
<pb n="KR4d0367_SBCK_004-10b"/>
宗三百年土地人民盡獻之○○無一字與封疆之<lb/>
臣議可否君臣之義亦大削矣三宮北遷乃自大都<lb/>
寄帛書曰吾已代監司帥臣具姓名歸附宗廟尚可<lb/>
保全生靈尚可救護三尺童子知其必無是事矣不<lb/>
過紿群臣以罷兵耳以宗社為可存以生靈為可救<lb/>
陽紿臣民以歸附此太母之為人君自盡為君之仁<lb/>
也知宗社不可存生靈不可救不從太母以歸附此<lb/>
某為人臣自盡為臣之義也語曰君行令臣行志又<lb/>
曰制命在君制行在臣大臣者以道事君不可則止<lb/>
孔子嘗告我矣君臣以義合者也合則就不合則去<lb/>
<pb n="KR4d0367_SBCK_004-11a"/>
某前後累奉太毋詔書並不回奏惟有繳申二王乞<lb/>
解兵權盡納岀身以来文字生前致仕削籍為民遯<lb/>
逃山林如殷之逋播臣耳聞太毋上仙乆矣北向長<lb/>
號恨不即死然不能寄一功徳䟽如任元受故事今<lb/>
日有何面目捧麥飯洒太毋之陵乎此不可應聘者<lb/>
三也今朝廷欲根㝷好人不覷面皮正當底人某决<lb/>
不可當此選先生若以三十年老門生不背負師門<lb/>
為念特賜仁言為某陳情於江淮行省叅知管公碩<lb/>
移關諸道路縣及道錄司不得縱容南人貪酷吏多<lb/>
開騙局脅取銀鈔重傷國體大失人心俾某與太平<lb/>
<pb n="KR4d0367_SBCK_004-11b"/>
草木同沾聖朝之雨露生稱善士死表於道曰宋處<lb/>
士謝某之基雖死之日猶生之年感㤙報㤙天實臨<lb/>
之司馬子長有言人莫不有一死死或重於太山或<lb/>
輕於鴻毛先民廣其說曰慷慨赴死易從容就義難<lb/>
先生亦可以察某之心矣干冒鈞嚴不勝恐懼戰慄<lb/>
之至<lb/>
　　與叅政魏容齋書<lb/>
九月吉日前宋逋播臣○○游民謝某謹齋沐頓首<lb/>
致書于大叅政公閣下大元制世民物一新宋室逋<lb/>
臣只欠一死上天䧏才其生也有日其死也有時某<lb/>
<pb n="KR4d0367_SBCK_004-12a"/>
碩一死全節乆矣所恨時未至耳〇○慈仁如天不<lb/>
妄殺一忠臣義士雖曰文天祥被姦民誣告而枉死<lb/>
後来冤狀明白姦民亦正典刑其待亡國之逋臣可<lb/>
謂厚矣某雖至愚極蒙豈不知恩所以寧為民不爲<lb/>
官者忠臣不仕二君烈女不事二夫此天地間常道<lb/>
也有伊尹之道有伊尹之志則何事非君何使非民<lb/>
若伯夷柳下惠則自知不能為伊尹决不敢學伊尹<lb/>
矣自丙戌程御史號雪樓將隆㫖宣喚之後今苐五<lb/>
次蒙〇〇以禮招徠上有尭舜下有巢由上有成湯<lb/>
下有随光上有周<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>下有夷齊某所以效虞人之死<lb/>
<pb n="KR4d0367_SBCK_004-12b"/>
而不往碩學夷齊之死而不仕者正欲使天下萬世<lb/>
知○○之量可與為堯舜可與為湯武能使謝某不<lb/>
失臣節視死如歸也兹蒙大叅相公拘管周先生道<lb/>
院日夜劳動錄事司吏卒十餘人及坊正屋主監守<lb/>
豈不憂某之逃走耶某是男兒死即死耳不可為不<lb/>
義屈何必逃走大叅相公憂慮亦大劳矣先民有言<lb/>
慷慨赴死易從容就義難某兹蒙大叅相公縲紲而<lb/>
到大都以縗絰見留忠齊諸公且問諸公容一謝某<lb/>
聽其為大元閑民於大元治道何損殺一謝某成其<lb/>
為大宋死節於大元治道何益只恐前誤大宋後誤<lb/>
<pb n="KR4d0367_SBCK_004-13a"/>
大元上帝監觀必有報應諸公自無面目立於天地<lb/>
間某毋喪未塟㨿禮經不可除服只當縗絰見公卿<lb/>
凶服不可入君門○○有命當歴冩江南官吏貪酷<lb/>
生靈愁苦之狀作萬年書獻陛下一聽進退忠臣不<lb/>
事二君烈女不事二夫此某書中第一義也某自九<lb/>
月十一日離嘉禾即不食煙火今則并勺水一果不<lb/>
入口矣惟碩速死與周夷齊漢龔勝同垂靑史可以<lb/>
愧天下萬世為臣不忠者兹蒙頒賜仰見禮士之盛<lb/>
心某聞之食人之粟者當分人之憂衣人之衣者當<lb/>
任人之劳乘人之車者當載人之難某旣以死自處<lb/>
<pb n="KR4d0367_SBCK_004-13b"/>
度此生不能報荅恩遇矣義不敢拜受所有鈞翰䑓<lb/>
餽事件盡交還来使回納使帑外郎又傳鈞㫖云欲<lb/>
訪問某何事某初志亦願效一得之愚今則决不敢<lb/>
矣魯有公甫文伯死其毋敬姜不哭室老曰焉■有<lb/>
子死而不哭者夫其毋曰孔子聖人也再逐於魯而<lb/>
此子不能從今其死也未聞有長者来内人皆行哭<lb/>
失聲閨中自殺者二此子也必於婦人厚而於長者<lb/>
薄也吾所以不哭君子曰此言岀於毋之口不害其<lb/>
為賢毋也若岀於婦人之口則不兔為妬婦矣言一<lb/>
也所居之位異則人心變矣某義不岀仕者也今雖<lb/>
<pb n="KR4d0367_SBCK_004-14a"/>
有忠謀竒計則人必以為妬婦矣恐徒為天下所笑<lb/>
惟相度容之干冒鈞嚴不勝悚慄<lb/>
　　與楊石溪書<hi>名以成字習之石溪號也白石人</hi>
枋得雲卧空山猶有雪夜思袁安者高誼今所無也<lb/>
執事共學寧幾時問遺數至㒒亦可以愧矣施者猶<lb/>
未厭君子固過於厚乎宋朝盛時文章家非一人歐<lb/>
蘇起<graphic n="KR1839" url="https://raw.githubusercontent.com/kanripo/KR-Gaiji/master/images/KR1839.png" mimeType="image/png"/>方僻壤以古道自任發為詞華經天緯地天<lb/>
下學士皆知所宗隱然挈宋治於兩漢之上七十年<lb/>
来文體卑陋極矣天運循環必有作者是不難亦為<lb/>
之而巳矣枋得頗有興起斯文之意倡而無和言而<lb/>
<pb n="KR4d0367_SBCK_004-14b"/>
莫聽近來始得張伯大與習之兄弟能卓然自立不<lb/>
從俗浮沉豈特時文當為天下雄今之同志即後之<lb/>
同傳枋得深有望焉惜乎相聚之日淺所願切磋講<lb/>
究者十未二三私懷如有欠執事乃以為徳何邪<lb/>
疊山集卷之四<lb/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_005-1a"/>
疊山集卷之五　里生潭石黃溥編<lb/>
　書<lb/>
　　與李飬吾書<lb/>
某惟祖宗於舎選擢倫魁視進士上三恩數尤渥賜<lb/>
𫀆笏大成殿下即日授國子錄升崇化堂與兩司成<lb/>
衆學官序爵而坐不待親民而入朝固以執政宰相<lb/>
望之矣後雖渝初意失舊法西澗七年給札亦未為<lb/>
遲執事坐爐亭時聲名赫赫震京師諸老先生恨識<lb/>
面之晚岀塲屋以程文示同志皆心䧏辭服推讓為<lb/>
第一登名日果巍然冠羣英七年三優如執左契科<lb/>
<pb n="KR4d0367_SBCK_005-1b"/>
目由人重誰不以西澗芳躅期之恬退六年僅得一<lb/>
學官在外為漕司掾人皆曰不才宰相必不能容天<lb/>
下第一流人物當以飬吾進退去就覘之陸宣公有<lb/>
言興王之良佐皆是季世之棄才飬吾不屈節受穹<lb/>
官於陳宜中留夣炎劉黻柄國之時吾知天地祖宗<lb/>
之意已有所属宇宙大變一世無全人饒信持文之<lb/>
士勇為亂臣賊子者尤衆少康逃匿有仍氏者四十<lb/>
年宣王逃匿召公家者十有四年夏周諸侯公卿大<lb/>
夫背叛者不見於史筞是何三代忠臣之多也飬吾<lb/>
潔身全節扵深山宻林間屹然如黃河之有砥柱先<lb/>
<pb n="KR4d0367_SBCK_005-2a"/>
儒謂世有非常之變天必豫出非常之人以擬之吾<lb/>
扵是有望矣藝祖皇帝最重讀書人天地折缺之餘<lb/>
正望其整頓人極傾顛之際正望其扶持在天之靈<lb/>
想亦不能忘情也子房不能存韓而歸漢孔明不能<lb/>
興漢而保蜀君子憐之今日之事視二子尤難愚公<lb/>
移山精衛填海取訕笑於腐儒俗吏鄙夫庸人固宜<lb/>
程嬰杵臼藥毅申包胥果何人哉天地間大事决非<lb/>
天地間常人所能辦使常人皆能辨大事天亦不必<lb/>
産英䧺矣夷狄不可為諸夏之王古今未有絶正統<lb/>
之時使君臣上下同一豺狼蛇豕之心而可立國秦<lb/>
<pb n="KR4d0367_SBCK_005-2b"/>
始皇隋文帝必不再世而亡矣使五帝三王自立之<lb/>
中國而終為戎狄所滅使君無桀紂幽厲之惡而一<lb/>
廢不復興少康宣王東周蜀漢之事皆不可信矣人<lb/>
力終有窮天道終有定壮老堅一節終始持一心吾<lb/>
獨扵飬吾有望某嘗有言人可回天地之心天地不<lb/>
能奪人之心大丈夫行事論是非不論利害論逆順<lb/>
不論成敗論萬世不論一生志之所在氣亦随之氣<lb/>
之所在天地鬼神亦随之碩飬吾益自<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>重儒者常<lb/>
談所謂為天地立心為生民立極為去聖繼絶學為<lb/>
萬世開太平正在我軰人承當不可使天下後世謂<lb/>
<pb n="KR4d0367_SBCK_005-3a"/>
程文之士皆大言無當也<lb/>
　　與建寧路毋府判薦朱山長<lb/>
知公度量足以翕受一世之人物敢以士獻朱文公<lb/>
之後能世濟其羙者亦罕矣四方善類幾年長太息<lb/>
某客閩十三年所交朋友能讀四書者儘多求其明<lb/>
辨力行真踐實履果無愧文公四書之敎者惟泳道<lb/>
朱公沂一人癸未年初識之逆旅中状貌與文公無<lb/>
異揖而問其姓字則文公曾孫也聽其議論覘其志<lb/>
趣絶似西北人無一點江南時文氣習遂為莫逆交<lb/>
毎歲或一相會觀其論古今人物高下國家興廢善<lb/>
<pb n="KR4d0367_SBCK_005-3b"/>
類仕止乆速之故掃盡華葉獨存根株使其老為太<lb/>
平民正謂胡瑗嘉祐真講官也生不逢時可為浩嘆<lb/>
乙亥巳前侍從監司太守以遺逸薦者衆矣泳道皆<lb/>
不應聘某問其故則曰吾家如侍郎在總領鑑畿漕<lb/>
秘撰<hi>浚</hi>非不遇賢宰相以文公之故穹官膴仕如取<lb/>
諸寄終為一俗吏既無𥙷於世道徒有沗於家聲此<lb/>
某所深愧也所以用力文字與郡國薦名必由科舉<lb/>
奮身者碩一洒從祖從叔從兄之耻使文公之道取<lb/>
信於萬世也天耶命耶今何言哉某聞而悲之惟誦<lb/>
努力加飡飯無事長相見兩句以相勉今在建安書<lb/>
<pb n="KR4d0367_SBCK_005-4a"/>
院與釋菜碩梅庵枉駕訪之延至門下與之談論必<lb/>
有以契盛心者若信其非江南時文氣習則碩以建<lb/>
安武夷書院山長或提督官待之亦扶持世道興起<lb/>
斯文第一義也<lb/>
　　與劉秀岩論詩<lb/>
詩於道最大與宇宙氣數相關人之氣成聲聲之精<lb/>
為言言巳有音律言而成文尤其精者也凡人一言<lb/>
皆有吉凶况詩乎詩又文之精者也某辛未年為陳<lb/>
月泉序詩云五帝三王自立之中國仁而巳矣中國<lb/>
而不仁何以異夷狄理之變氣亦随之近時文章似<lb/>
<pb n="KR4d0367_SBCK_005-4b"/>
六朝詩又在晚唐下天地西北嚴凝之氣其盛於東<lb/>
南乎當時朋友皆笑之言幸而中此說有證先人受<lb/>
敎章泉先生趙公澗泉先生韓公皆中原文献說詩<lb/>
甚有道凡人學詩先将毛詩選精深者五十篇為祖<lb/>
次選杜工部詩五言選體七言古風五言長篇五言<lb/>
八句四句七言八句四句八門類編成一集只湏百<lb/>
首次於文選中選李陵蘇武以下至建安晉宋五言<lb/>
古詩樂府編類成一集次選陶淵明韋蘇州陳子昻<lb/>
柳子厚四家詩各類編成一集次選黃山谷陳后山<lb/>
兩家詩各編類成一集此二家乃本朝詩祖次選韓<lb/>
<pb n="KR4d0367_SBCK_005-5a"/>
文公蘇東坡二家詩共編成一集如此揀選編類到<lb/>
二千詩詩人大家數盡在其中又於洪邃編晚唐五<lb/>
百家王荆公家次通選唐詩内揀七言四句唐律編<lb/>
類成一集則盛唐晚唐七言四句之妙者皆無遺矣<lb/>
人能如此用工時一吟詠不出三年詩道可以横行<lb/>
天下天下之言詩者無敢縱矣某舊日選毛詩陶詩<lb/>
韋詩后山詩為刼火所焚今欲編類無借書之地江<lb/>
仲龍有劉果齋火前杜詩頗存某曾為校正今為阮<lb/>
二道士所執矣執事若有意謾借李杜陶韋黄陳文<lb/>
選詩随得一種便發来當為揀擇必有一得可以備<lb/>
<pb n="KR4d0367_SBCK_005-5b"/>
風騷壇下奔走之未某今在書坊借得庵宇甚淸幽<lb/>
秋冬無他往尚可来聽敎有懷如海當與握手精談<lb/>
也<lb/>
　　為蔡文節公子孫免差科書<lb/>
某等輒有愚慮之一得仰裨敎道之萬分切惟賢者<lb/>
不得見得見其象者可以崇之矣古之人不得見得<lb/>
見其似者可以續之矣范文正公守嚴州求嚴子陵<lb/>
之後而兔租稅奉祠事者四家黃子畊守台州求謝<lb/>
上蔡之後給以田宅者數人余景瞻守南劍求楊龜<lb/>
山之後賜以室廬飬以廩稍者十餘口皆明時士大<lb/>
<pb n="KR4d0367_SBCK_005-6a"/>
夫盛徳事也故家遺俗之昌微豈特與郡政有相關<lb/>
者斯文之興䘮世道之汚隆君子亦相覘之伏見先<lb/>
賢西山先生蔡文節公學貫天人道高百世師事朱<lb/>
文公最乆文公敬之無以異於二程之尊康節也慶<lb/>
元學禁五十九人惟文節受禍最慘子孫最多賢人<lb/>
以為天道可信厥子節齋九峰二先生守父訓明師<lb/>
道以徳行文學為東南師表厥孫覺軒以立言垂不<lb/>
杇乆軒先生文肅公精忠大節尊主庇民使文公之<lb/>
道愈信於天下士大夫能讀文公書者多矣未有一<lb/>
門三世力扶道脉如蔡氏者家傳淸白恒産本不多<lb/>
<pb n="KR4d0367_SBCK_005-6b"/>
其曾孫蔡某某某自至元十三年歸附後邅貪酷轉<lb/>
運破其家又奪其田逃難江西近方還里田為横民<lb/>
冒佃者半荒菜無人耕墾者半路官撥入馬站戸家<lb/>
有一物直錢則鬻以飬馬今則無可鬻者矣皆為困<lb/>
窮民鄉人之善者大夫之賢者見之莫不流涕范文<lb/>
正之免租黃子耕之給田宅余景瞻之賜室廬廩稍<lb/>
不可望於今人矣切見文公門人能扶植道脉如劉<lb/>
文簡公黃文肅公之家皆蒙宣慰使薦舉省府褒表<lb/>
應有田産並免差科其巳站戸而破産者並與分簡<lb/>
岀站與儒戸一例優恤獨蔡文節公一門三世尊信<lb/>
<pb n="KR4d0367_SBCK_005-7a"/>
師道有功名敎尤在諸賢之右特以孫孤弱寒窶不<lb/>
為當路逹官貴人所知不得與劉文簡黃文肅兩家<lb/>
同沾淸朝仁厚之澤豈非明世一闕事乎况蔡某等<lb/>
巳係試中儒人必蒙優恤某等切聞師誨見義必為<lb/>
庸敢合辭鳴號於大夫君子之前欲望台慈俻詞申<lb/>
呈建寧路總管府福建道行尚書府省乞賜指揮劄<lb/>
下建寧路建陽縣將蔡文節公家子孫充為站戸而<lb/>
産去稅存者特與分簡出站照文公門人子孫及儒<lb/>
户體例除地稅商稅外並免一應差科于以扶持名<lb/>
敎興起人心有關於三極之道甚大豈特儒家有所<lb/>
<pb n="KR4d0367_SBCK_005-7b"/>
勸奨知所趍向而巳哉主張綱維是在師道干冒師<lb/>
尊下情不勝俯伏俟命之至<lb/>
　　與天師張簡齋書<lb/>
某介怙慈仁輒有忱懇閩右武夷一派士大夫尊道<lb/>
傳法者固多能推廣教主美意者寕㡬人以某所見<lb/>
察之奉行正一敎法的有契人行道濟物活人之功<lb/>
者惟建安周君震一君儒者也厥祖告院先生乃一<lb/>
世名流趙愚菴信菴吴履齋徐意一余樵隱咸羅致<lb/>
門下爲重客建士黃魁以下習春秋者皆師之其尊<lb/>
文質軒先生累膺旌幣逃名山林年六十四之精神<lb/>
<pb n="KR4d0367_SBCK_005-8a"/>
丰度如三十少年杜門謝客翛然出塵望而知其為<lb/>
有道君子家在城府不妄友一人其逰建上一見如<lb/>
故交辱館粲于迎仙道院者兩旬因識其子孫八九<lb/>
人孝慈友悌一家之三代也持敬乃其冡子晨夕事<lb/>
玉虚玄帝如嚴君婚友疾病囏厄有祈焉如響斯荅<lb/>
武夷觀阨於河西僧上下無敢出一手援持敬默禱<lb/>
之帝一夕僧感夣震驚獄遂散某遇夜朝斗忽見四<lb/>
人跨高馬而来一人黑衣披髮端坐於庭前乃玄帝<lb/>
也道士黄君亦熟視禮拜此持敬至誠所感召也持<lb/>
敬慕簡齋如天人隆師尊道一念真切行五百里而<lb/>
<pb n="KR4d0367_SBCK_005-8b"/>
瓣香叅禮儻蒙異眄而厚遇之如某受賜亦足以勸<lb/>
天下學道者意長𥿄短益重懷慕仰祈台照<lb/>
書<lb/>
　　與道士桂武仲<lb/>
某於建寧城中識周質軒先生有道之士近古之逸<lb/>
民也其人忠厚䔍敬言不妄發人不妄交行不妄動<lb/>
猶有趙信菴王脩齋之風家在城府與時貴寓公士<lb/>
友無一人往来某不知何脩何飾獨蒙異顧館粲兩<lb/>
旬聽其議論挹其精神翛然出塵埃之外真可謂可<lb/>
與神逰八極之表者其令似周兄持敬少慕道敎脩<lb/>
<pb n="KR4d0367_SBCK_005-9a"/>
真行法以濟活人為心一毫無所利捨宅爲道院奉<lb/>
事玄帝如嚴君玄帝助之如父詔子感應神異不可<lb/>
一二數建邵得道者此其第一流也持敬平生以不<lb/>
登祖師正一玄壇不識簡齋天師真人為大欠行六<lb/>
百里持瓣香叅禮可謂盡心焉耳矣某旣拜書簡齋<lb/>
不封蠟而經台覧持敬與某交通如兄弟望尊契兄<lb/>
留之門墻介之謁簡齋倘有所祈全頼吹嘘將大與<lb/>
之力黃兄方外亦古君子某甚敬之并累造化惟仁<lb/>
賢留意焉<lb/>
　　薦冩神黃鑑堂<lb/>
<pb n="KR4d0367_SBCK_005-9b"/>
某聞諸吳履齋其父吳正肅公題門榜曰寛著<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>襟<lb/>
行好事大開庭戸納春風履齋强為善有大庇天下<lb/>
寒士心固無愧家學出正肅之門如徐意一者好賢<lb/>
樂善慈惠恢廓之風猶有傳也恃此有禱黃鑑堂丹<lb/>
靑不減顧愷之閻立本達官貴人多收之其人淳朴<lb/>
有古意不善干謁藝愈精而愈窮十三年来中國之<lb/>
衣冠盡變鑑堂鬻技不售是亦宋人資章甫而適越<lb/>
也寒餓之不恤時時袖先朝知名士詩卷示僕蘄一<lb/>
辭湔濯尾鬛或可增價於唐肆嗟乎東門種瓜南山<lb/>
射虎塗人皆得以躙躒豈能為鑑堂先容哉士竆易<lb/>
<pb n="KR4d0367_SBCK_005-10a"/>
為徳斗升水亦可活涸轍惟仁賢念之<lb/>
　　與菊圃陳尚書劄<lb/>
某揆時春到牡丹風明日健伏惟某官道隆徳厚天<lb/>
相人懷台候動止萬福漢人一月不見黃叔度鄙吝<lb/>
滿懷某問不至先生門下半年矣天下誰能有一言<lb/>
半辭以雪玉我哉某少日酷信書謂患難夷狄皆可<lb/>
行道辟世者小文夫也易居吾無才諧世吾無術<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>
然役役氛埃中武夷訪九曲龍虎訪仙岩秦人之家<lb/>
計猶在今而後知辟世者非小丈夫也日讀道家書<lb/>
頗有益不敢號於人曰吾慕安期生河上公梅子真<lb/>
<pb n="KR4d0367_SBCK_005-10b"/>
也獨怪荀陳兩家父兄子弟皆名賢上關天象下係<lb/>
人望乃能免禍於漢魏之際使生於今世必以得道<lb/>
高人蒙縶維矣不知當時何以能自全碩先生敎之<lb/>
某㓜誦元公愛蓮說至晉人愛菊則疑何也吕不韋<lb/>
以菊花為季秋之候其說根於周訓又根於夏時三<lb/>
代聖人咸以此花為上品知味者不止一正則也晉<lb/>
人特好人之所好耳及觀文公書而信之狄梁公孤<lb/>
蹇獨航勳徳無可疑周内史三字文公不可為賢者<lb/>
諱晋處士於是不可及矣晋人非愛菊也愛花之隱<lb/>
逸者也濂溪斯言正為陶靖節發也忠献老圃靖節<lb/>
<pb n="KR4d0367_SBCK_005-11a"/>
三徑易地皆然先生可謂善自為謀矣萬世宗師非<lb/>
此時乎児曺讀離騷突然問某曰菊英無零落露墜<lb/>
矣可飲乎小子惑焉某得一說而解之曰不蘭不常<lb/>
有得蘭露之堕者亦當飲之秋菊不常有得菊英之<lb/>
落者亦當飡之愛之至敬之至也吾於是重有感焉<lb/>
賢者不得見得見其象者亦可嘉之矣古之人不得<lb/>
見得見其似者亦可續之矣良臣不得見得見其文<lb/>
行不失世守者亦可盡力張之矣某不才先文簡扶<lb/>
世衛道之志不可泯也先生之愛我也不徒與其潔<lb/>
直欲與其進安知其意不在斯乎此生得列乎衆芳<lb/>
<pb n="KR4d0367_SBCK_005-11b"/>
何敢忘滋蘭樹蕙之大造天行有消息易道無終窮<lb/>
康節不云乎苟有命世之才民雖夷狄三變而帝道<lb/>
可舉何嘗曰天下不可為海濵大老聞有善飬老則<lb/>
歸之觀其所飬者必先觀其自飬先生之自飬者厚<lb/>
矣某何敢為斯文致煩禱三山紫翠逺在烟靄無有<lb/>
間冠星佩霞窓雲閣霧者盛徳之家也天上祥釐何<lb/>
所不備士而尊道役於𬗋炁老仙者非一人儻可使<lb/>
走也碩從庚桑椘之後伏乞台照<lb/>
疊山集卷之五<lb/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_006-1a"/>
疊山集卷之六<lb/>
序<lb/>
　　送史縣尹朝京序<lb/>
建陽號難治秋苗不滿九千石站戸不征輸者過半<lb/>
飬新軍餘五百人郵卒不與焉邑當廣南江浙諸道<lb/>
之要㑹省官御史宣慰按察多行部鄰郡守貳多假<lb/>
途驛使將宸命来往煩廩庖者無虚日令尹迎必數<lb/>
十里外遇霖霪積潦瞻馬首倐至跪拜泥淖馬糞中<lb/>
移時不敢興馬上人命之退則退客就館用大牲小<lb/>
則刲羊刺豕折爼充庭號曰獻茶飯令拱手立堂下<lb/>
<pb n="KR4d0367_SBCK_006-1b"/>
三跪進酒上食客露頂趺坐必醉飽喜動顔色無不<lb/>
滿上馬去送必數里外而歸令尹對妻子舉酒相賀<lb/>
曰吾知兔矣子事父臣事君不如是其嚴甚於皁隷<lb/>
之奉主人翁也為令尹者劳矣哉中原将家子史尹<lb/>
宰邑三年以寛平和易為政不求赫赫名民安之但<lb/>
見其可狎不見其可畏余隱者耳不聞理亂𥘉不知<lb/>
史君何如人也癸未十月政和民不靖流毒千里平<lb/>
民無辜而死者幾萬人史君得龔遂對漢宣帝遺意<lb/>
人以為賊盜吾以為赤子人方治亂絲而棼之吾乃<lb/>
治亂繩而解之不殺一人而定㑹大赦閩浙更生者<lb/>
<pb n="KR4d0367_SBCK_006-2a"/>
何止百萬赦未至而冤死者亦多矣史稱活千人者<lb/>
子孫有封史君之後其昌乎旣受代僦廬託妻子于<lb/>
此邑亦以士民依依不忍相捨也如京師謁吏部求<lb/>
祿以飬毋朋友載酒崇肉而餞之者五十人前期各<lb/>
賦詩余聞而岀山謁之一見如舊識因道前朝四十<lb/>
年遺事宰相之仁鄙將帥之知愚軍民之苦樂兵財<lb/>
之多寡士大夫人品之高下史君無問不知如響斯<lb/>
荅如飬叔之射葉矢必中的庖丁之解牛刀必中窽<lb/>
傴僂丈夫之承蜩累丸愈多而愈不失其錙銖聽之<lb/>
者心快神暢可喜可敬可憤可泣始知東南科舉士<lb/>
<pb n="KR4d0367_SBCK_006-2b"/>
誤天下蒼生者百年曽不如中原將家子不習時文<lb/>
者可與談天下事今人以作邑為劳宜乎史君但見<lb/>
其逸也余老且病矣只欠一死囘思少年遇知巳如<lb/>
忠齋劉公敬齋謝公梅石趙公則堂家公實堂吳公<lb/>
泉石靑陽公皆待以國士期以遠業入仕二十一年<lb/>
居官僅八月宰相薦拔者十一人皆議論不合絶意<lb/>
浮世事退而尚友安期生梅子真遂爲穹壤間無用<lb/>
之物予之負知已多矣不知諸老先生存者幾人子<lb/>
遊中原過齊魯燕趙當歴歴為予問之朱希真云早<lb/>
年京洛識前軰晚景江湖無故人難與兒童談舊事<lb/>
<pb n="KR4d0367_SBCK_006-3a"/>
夜攀庭樹數星辰予毎誦此詩未始不臨風洒淚也<lb/>
安得明敏卓犖之才如史君者日罄欬吾側㢤朋友<lb/>
謂予舊有能詩聲當以詩為贈余方讀禮言且不成<lb/>
文豈能寫衢童壤老之真情乎有揚觶者曰不載酒<lb/>
崇肉又不賦詩者罰余乃自罰為建陽士大夫餞令<lb/>
尹史君詩序<lb/>
　　送方伯載歸三山序<lb/>
景定二年司暦者曰星有天尾旅于奎塡與辰從月<lb/>
後㑹四星不相能也乃季春月朔同軌其占為文運<lb/>
不明天下三十年無好文章儒者望淸臺而詬曰何<lb/>
<pb n="KR4d0367_SBCK_006-3b"/>
物瞽叟為此妖言司暦者聞而笑曰豈特無好文章<lb/>
經存而道廢儒存而道殘科舉程文將無用矣皆疾<lb/>
其為妖言也後十六年而驗滑稽之䧺以儒為戯者<lb/>
曰我大元制典人有十等一官二吏先之者貴之也<lb/>
貴之者謂有益於國也七匠八娼九儒十丐後之者<lb/>
賤之也賤之者謂無益於國也嗟乎卑哉介乎娼之<lb/>
下丐之上者今之儒也○○哀憐之令江南路縣各<lb/>
置敎諭二人又用輔臣議諸道各置提舉儒學二人<lb/>
提舉旣曰大有司設首領官知事令史尤繁學帑有<lb/>
羡鈔廩有羡粟歲磨時勘月稽日察有欺弊毫髪比<lb/>
<pb n="KR4d0367_SBCK_006-4a"/>
去之十年亦責償無赦饑雀羸䑕饞涎吐吞不敢啄<lb/>
囓學官似尊貴實卑賤祿不足以救寒餓甚者面削<lb/>
如咽針如肌骨柴如嘈類啁啾相呼而謀曰我國朝<lb/>
治贓吏法最嚴管僧食僧管醫食醫管匠食匠御史<lb/>
按察不敢問豈不曰時使之然法使之然敎之必不<lb/>
改比而誅之則不忍也吾徒管儒不食儒將坐而待<lb/>
斃乎椎肌剜肉於儒戸不足則括肉𫾣髄及鄉師滑<lb/>
稽之䧺以儒為戲者又曰管儒者益衆食儒者益繁<lb/>
豈古之所謂獸相食者歟抑亦率獸而食人者歟儒<lb/>
不勝其苦逃而入僧入道入醫入匠者什九建安科<lb/>
<pb n="KR4d0367_SBCK_006-4b"/>
舉士餘二萬戸儒者六百儒貴歟賤歟榮歟辱歟可<lb/>
以發一慨也九仙方伯載三百年儒家一才子也㓜<lb/>
登陳忠肅公門有遠志强記而善問落筆皆英氣薄<lb/>
科舉程文不爲而喜爲詩某每以科舉程文敎子孫<lb/>
見後進學文者必勸之間語伯載曰以子之才屑爲<lb/>
程文應儒選孰不貴重子伯載哆頥而笑掉臂而去<lb/>
曰吾始以先生爲知我者也今而後知先生非知我<lb/>
者也馬之日千里者豈衘勒轡䇿所能覊哉吾人品<lb/>
豈在娼之下丐之上者乎吾豈不能爲塲屋無用之<lb/>
文所以膠口不肯道者碩爲大元一逸民超然岀乎<lb/>
<pb n="KR4d0367_SBCK_006-5a"/>
十等人之外也先生果知我者乎請從此辭某始而<lb/>
疑中而怪終而大敬之携其手坐之堂上而告之由<lb/>
辛酉至庚寅三十年文運大明今其時矣天下豈終<lb/>
無好文章乎古之所謂經天緯地曰文者必非塲屋<lb/>
無用之文也子旣薄塲屋之文而不為文而經天緯<lb/>
地必有所傳矣安得借一席地相與講明之乎予方<lb/>
挟龜筞坐卜肆豈得巳哉是亦不碩為儒者以予所<lb/>
不碩而碩予為之有愧於忠恕之道多矣雖然天地<lb/>
之大無儒道亦不能自立况國乎秦之後為漢嫚儒<lb/>
者莫如漢帝尊儒者亦莫如高帝子能為董公為子<lb/>
<pb n="KR4d0367_SBCK_006-5b"/>
房為四皓帝必不敢以儒之腐者竪者待子矣安知<lb/>
以文章名天下者不在子乎安知使儒道可尊可貴<lb/>
者不自子始乎戊子四月甲子序<lb/>
　　送黃六有歸三山序<lb/>
積雪融而登徂徕可以觀松烈火息而登崑岡可以<lb/>
觀玉道行乎貧賤患難夷狄而不失其所守者可以<lb/>
言君子矣窮而能固者聖人所尚老而能壮者詩人<lb/>
所羙漢人合而言之曰窮當益堅老當益壯古之人<lb/>
有行之者太公是也仕而不選於侯國夫而見棄於<lb/>
室人傭而擯屠而市不利以八十老翁而仰食於魚<lb/>
<pb n="KR4d0367_SBCK_006-6a"/>
鈎不亦堅乎非龜筮文王亦不知其賢岀奇筞脫其<lb/>
主於囚人亦未敢以王佐許之閟光采韜鋒頴退然<lb/>
若無能者又幾年相三君定天下致太平年巳百有<lb/>
餘矣辭三公而侯伯自暇自逸誰敢議之逆旅無嚴<lb/>
衛途人罄欬亦可通夜䦨聞有云客寢甚安非就國<lb/>
者不俟昩爽攬衣宵行何其壯也秦漢而下將相亦<lb/>
有斯人否乎晚唐士大夫若能以憂道捄世之心易<lb/>
其嘆老嗟卑之心則唐之天下何至於亂亡羡光榮<lb/>
求一飽雖大賢亦不能兔歐陽子悲之流弊數百年<lb/>
其禍不至於中國皆被髮左衽不止也嗟乎夷而滅<lb/>
<pb n="KR4d0367_SBCK_006-6b"/>
五帝三王自立之中國有天地以来無此變也同人<lb/>
者必辨其族類之可同随時者必随其正則無咎時<lb/>
文俗士盛年豈肯為匪人氣以窮而䘮志以老而衰<lb/>
㒹迷沉㝠形生神死狺狺然曰我善同人我善随時<lb/>
是不亦大可悲乎漢人堅壯之言有㫖㢤三山黄六<lb/>
有坐太學以文章為諸公貴人重客逢世大亂貧不<lb/>
能自活稍䧏心屈道為路敎為山長為訓導官亦可<lb/>
自詭曰師儒囂囂然不屑携二子行五百里敎學以<lb/>
代耕暇則歴訪先賢講習之所借書吟誦著述不休<lb/>
聞有好善而遺世者雖窮途巔崖邃谷必杖屨求見<lb/>
<pb n="KR4d0367_SBCK_006-7a"/>
遇某於途立談如莫逆交氣愈豪志愈不屈夜相與<lb/>
席地擁爐談太公大節六有拊髀雀躍若有契於心<lb/>
斯人也馬文淵之徒歟萬木彫殘喬榦聳翠砠嵬同<lb/>
爐虹氣燭天拙工族匠睥睨於其旁不以為奇亦當<lb/>
以為怪况天下後世豈無卞和公輸乎余懼六有不<lb/>
畏窮而畏老也敢以此說勉之子歸君子鄉見菊圃<lb/>
陳公芳山陳公及諸老先生與吾同志者道吾言豈<lb/>
不曰斯人也向来狂殺今尚狂乎丙戌建子月序<lb/>
　　交信錄序<lb/>
天下有逹道不曰朋友而曰朋友之交交者精神有<lb/>
<pb n="KR4d0367_SBCK_006-7b"/>
契道徳有同非外相慕也不交以朋友視君臣父子<lb/>
夫婦昆弟則䟽矣易大傳曰定其交而後求定者見<lb/>
其心之可交也交亦豈易定哉公卿求士見其才不<lb/>
見其心能負人吾視魏■侯翟廷尉悲之士求公卿<lb/>
見其勢不見其心能汗人吾視楊䧺班固蔡邕笑之<lb/>
契之敎人曰朋友有信孔門合交與信並言信而交<lb/>
交而信亦可以無悔矣同富貴相忘而有九官十臣<lb/>
同貧賤相踈而有仲尼弟子同患難相怨而有東漢<lb/>
黨人此謂交此謂信此朋友得以列於人倫也今人<lb/>
錄求交曰雲萍雲萍皆無情之物義巳不信交何能<lb/>
<pb n="KR4d0367_SBCK_006-8a"/>
堅請名之曰交信錄交無上下無貴賤無死生吾盡<lb/>
吾信不敢求諸人百年之間萬世之後倘能無愧天<lb/>
地而謂之人始可見朋友之助始可言交信矣<lb/>
　　程漢翁詩序<lb/>
詩亡而春秋不可續宇宙間一大變也程君漢翁出<lb/>
雲栖吟藳一編示某某誦懷古四詩涕泗交頥不能<lb/>
禁覽盡卷乃欣喜雀躍知天下尚有英才黍離之悲<lb/>
無衣之■匪風下泉下思盡在是矣江北多豪傑吾<lb/>
有望焉因詩以見志漢翁所韞蓄所樹立所成就豈<lb/>
易量哉吾於是重有感焉藝祖最重讀書人雖超世<lb/>
<pb n="KR4d0367_SBCK_006-8b"/>
絶俗之才不由科舉程文奮身必不得行其志三百<lb/>
年後以學術誤天下者皆科舉程文之士儒亦無辭<lb/>
以自解矣某從先朝名將相逰泛論邊事自端平甲<lb/>
午至景定甲子儒以時文名而捐軀報國不畏鋒鏑<lb/>
斧鉞能使武夫心服為國家延數十年之命者僅得<lb/>
曹毅節彭文子余義夫徐有功王景宋五人焉至有<lb/>
功貶死吾知國不可以為國矣漢翁勉旃陸宣公有<lb/>
言興王之良佐皆季代之棄才在季而愚當興而智<lb/>
漢翁豈肯終為愚者乎後日天下英雄必有借漢翁<lb/>
為儒解嘲者人之喜談樂誦又當過於五人者矣吾<lb/>
<pb n="KR4d0367_SBCK_006-9a"/>
之起敬起愛漢翁者不特詩道而止也<lb/>
　　重刋蘇文忠公詩序<lb/>
世由道升䧏有道如蘇文忠公竟爲世所屈始熈寧<lb/>
訖靖康權爐消鑠勢浪摧壓身後難未歇也道無損<lb/>
世變何忍言淳熈天子尊先猷以勸臣節海内家有<lb/>
眉山書矣其文如靈鳯祥麟不必聖人然後識屢以<lb/>
詩得禍儒者疑焉同志以詩鳴於其言毋不敬信獨<lb/>
不與其詩異㢤温凉寒暑有神氣而無形迹風人之<lb/>
詩也宇宙不多見獨不聞宣王幽厲之雅乎周人之<lb/>
免禍者幸公之得禍者不幸也詩固未易作識詩亦<lb/>
<pb n="KR4d0367_SBCK_006-9b"/>
未易也帝張咸池於洞庭鳥高飛魚深潜渝歌郢曲<lb/>
童兒婦女拊掌雀躍矣光嶽全氣震爲大音泗古㳺<lb/>
今斯人㡬見唐人誦杜子羙詩必憐其忠公之詩獨<lb/>
不可憐乎公大節細行如秋月脫雲寒潭見底惜其<lb/>
道與程正公不同黨禍自此起賢者不相知果不可<lb/>
謂之命歟抑亦可謂之命歟爲川洛學者两怒交毁<lb/>
自陷其師我思聖賢以作汝民極相勉一念偏黨人<lb/>
心無所歸㑹矣民極將誰望邪小人剥君子夷狄盗<lb/>
中原二公亦不虞禍至此極也已公之道豈易及也<lb/>
哉元豐甲子自黄移汝有詞别交游功名富貴之念<lb/>
<pb n="KR4d0367_SBCK_006-10a"/>
澹然矣郡再火於秋季仲覽得其碧絹書者屢流落<lb/>
衢途皆儒家收之果有守護撝訶者耶過江興境上<lb/>
題名石壁麾筆墨淋漓竹上又不滅至今新篁葉■<lb/>
有墨點瓜之如煙煤蕃衍五歩内移根易地則不生<lb/>
邦人愛之號曰東岐墨竹後有八十年余謫居富川<lb/>
親見二事嗟乎公乃天地間不可無之人其文亦天<lb/>
地間不可無者詩豈衆人所能識哉書市厄於火藝<lb/>
文四庫百無一遺好善者先刻東坡詩王吕而下章<lb/>
蔡而上以國事與公為仇者衆矣生平亦能詩文豈<lb/>
不工巧今人不借之齒牙公論果至是而定乎此謂<lb/>
<pb n="KR4d0367_SBCK_006-10b"/>
民彛此謂天道<lb/>
　　贈地理楊南川序<lb/>
楊君南川挾風水之術游富貴家老而不倦誦楊救<lb/>
貧所著三龍經極熟聽者欣然想其術之精也富貴<lb/>
家用其術不能去其貧楊君不色怨衝炎風濡梅雨<lb/>
杖笻竹行數百里鳴於人曰吾術能使貧者富賤者<lb/>
貴憂患者逸樂及遇富貴人家又不合而去何邪合<lb/>
不合無益損於楊君心勤而身困藝精而道窮世變<lb/>
使之然邪楊君之命固當然邪嗟乎古有負超世絕<lb/>
倫之才懷世天入神之技不為當時所尚徒有来世<lb/>
<pb n="KR4d0367_SBCK_006-11a"/>
之名者多矣獨楊君乎哉吾聞南唐范太史㳺浙東<lb/>
三年不遇露香請命于窮旻碩救貧民積善者十家<lb/>
至今两浙名公卿數百年松楸欝欝有佳氣者皆范<lb/>
公所卜也楊君亦能有范公之心乎人不知之天必<lb/>
知之何憂乎不遇<lb/>
　　觀音經序<lb/>
西方聖人以好善為教多矣中國人無智愚賢不肖<lb/>
■敬信觀世音如天如父母何也人窮必呼天疾痛<lb/>
必呼父母天與父母未必能救之也捨天與父母則<lb/>
無可鳴籲者矣今人見親戚朋友落坎窞坐困䉫力<lb/>
<pb n="KR4d0367_SBCK_006-11b"/>
可以援而不援聞其鳴號之聲若不聞者皆是也觀<lb/>
世音獨以㝷聲救苦自任不待人之鳴號於我㝷其<lb/>
窮苦之聲而拯救之仁矣㢤天與父母不能盡之仁<lb/>
觀世音盡之矣人之敬信觀世音如天如父母亦宜<lb/>
是心也豈特觀世音有之天下有溺者由巳溺之禹<lb/>
之所思也天下有飢者由巳飢之稷之所思也天下<lb/>
匹夫匹婦有不被尭舜之澤者若巳推而内諸溝中<lb/>
伊尹之所思也禹稷伊尹之所思即觀世音之所㝷<lb/>
也此道豈難能㢤一念惻隱廣而充之仁不可勝用<lb/>
矣龍泉龔君某狀貌奇偉視瞻有力某一見知其非<lb/>
<pb n="KR4d0367_SBCK_006-12a"/>
庸人忽岀觀世音普門品經一卷示某曰吾印此碩<lb/>
與天下好善者共之嗟乎仁哉龔君之志乎禹稷伊<lb/>
尹之所思自此一念充之而巳矣充之無窮百萬億<lb/>
蒼生墮㒹崖受辛苦者皆可拯救苦聲何必㝷苦海<lb/>
皆先登矣安知子非佛地位人乎勉之敬之吾猶有<lb/>
望<lb/>
疊山集卷之六<lb/>
<pb n="KR4d0367_SBCK_006-12b"/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_007-1a"/>
疊山集卷之七　里生潭石黄溥編<lb/>
　記<lb/>
　　寧庵記<lb/>
張仁叔塟本生母于邵武縣和平里之鶴巢原墓去<lb/>
故廬百歩有田四十畒歲收禾三百秤有𬞞圃竹林<lb/>
悉施以飬蓮社報徳堂佛者命周覺先主之擇其徒<lb/>
一人守塜扁其廬曰寧庵今考妣二親而祠春秋薦<lb/>
蘋蘩寒食洒麥飯悉於田園收之守塜人執祀事如<lb/>
法請張氏子孫主祭其為寧親謀亦遠矣仁叔垂涕<lb/>
洟而告某曰子知寧庵之義乎予㓜失怙恃本生毋<lb/>
<pb n="KR4d0367_SBCK_007-1b"/>
義父收張氏孤敎育之使成人本生毋義父捐世予<lb/>
無以酬恩此庵之所以志予無涯之戚也予㓜誦蓼<lb/>
莪詩未知其情之真惻今知之矣予之生親之所以<lb/>
劬瘁也予為赤子飲乳於親之懷者三年乳皆親之<lb/>
血也乳之盈涸由飲食之豐約劳苦不可言予為孩<lb/>
提親喜曰吾有兒矣拊之則察其肥瘠而欣憂畜之<lb/>
則候其飢飽而飲食予能行可以免其提携矣長之<lb/>
則惟恐其氣體之不壯育之則惟恐其徳性之不敏<lb/>
親行而予不隨顧之如有遺吾行而親不隨復之如<lb/>
有失其岀也腹我而語之曰吾行矣汝在家毋登髙<lb/>
<pb n="KR4d0367_SBCK_007-2a"/>
而臨深也其入也腹我而語之曰吾歸矣汝在家必<lb/>
無人念其飢飽寒燠也予漸長知學親心可以少寛<lb/>
矣憂其壯而未有室也旣有室慮其子孫未能衆多<lb/>
也詩以妻子好合兄弟翕和而後父母之心順誠哉<lb/>
言乎予為貧衣食奔走親忍留之膝下離家則戒之<lb/>
謹愼乆客則碩其速歸夣想其劳逸卜占其遠邇倚<lb/>
門閭而望聽烏鵲而喜精神常役役肝膽常懸懸也<lb/>
自予有生以来吾親之心無一日得寧者以予故古<lb/>
之人以生為劳以老為逸以死為息吾親老而未嘗<lb/>
佚今其息乎其心亦可以少寧乎詩曰欲報之徳昊<lb/>
<pb n="KR4d0367_SBCK_007-2b"/>
天罔極終吾生無以報吾親言之則痛切思之則悶<lb/>
絶惟孝子仁人知棺羙而槨厚土深而木宻人謂吾<lb/>
親可以妥靈幽扃矣予恐不足恃所恃守塜有其人<lb/>
守塜者不足恃所恃蓮社佛者為之主蓮社佛者不<lb/>
足恃所恃者有田園以養其生田園不足恃所恃造<lb/>
物有以鑒予之心予之報親者誠有罪予之思親者<lb/>
寔可閔昊天明明豈不能使吾親䰟魄少寧乎子盍<lb/>
為我記之嗟乎孝矣哉仁叔思親之苦也人與天相<lb/>
去至逺者形也至近者心也一念之善人莫能知而<lb/>
天必知之一事之善人不能助而天必助之自今巳<lb/>
<pb n="KR4d0367_SBCK_007-3a"/>
往甘露自當應其誠迅雷何忍驚其魄燕或有増其<lb/>
土鹿不敢觸其松虎狼亦能衛其墓况於人乎况於<lb/>
君家之子孫乎親可寧子之心亦可寧矣楊坊千家<lb/>
市習俗以市道相尚以詩書名家者皆異邦人擇鄕<lb/>
者不居吾屢觀仁叔之家晨昏一飯飲一𬞞果未獻<lb/>
祖考不敢嘗田廬悉卑守塜者居茅屋聚數十學子<lb/>
終日嘈嘈敎句讀疲神耗氣以飬生事叔父母如事<lb/>
親愛堂弟如愛子吾知其為孝弟忠信人也問其師<lb/>
友則續溪楊公玉溪黎公學間有根源豈習俗所能<lb/>
移矣寧親一念天寔臨之某嘗執史茟當大書其事<lb/>
<pb n="KR4d0367_SBCK_007-3b"/>
俾後来傳孝友者有證天道有所托而明民極有所<lb/>
寄而立斯一扶世傳道一助也仁叔名子惠家在蒼<lb/>
峰下因以自號云<lb/>
　　東山書院記<lb/>
　　天子　年番陽李榮庭譔書辭託張國<lb/>
賢彭汝翼来告謝枋得曰䔍行先生趙公及其子忠<lb/>
定福王嚴事朱文公文公過其廬忠定長子崇憲師<lb/>
之忠定從弟汝靚有東山書院雲風堂乃䔍行忠定<lb/>
兄弟敎子孫之所題則文公茟也天下大亂汝靚之<lb/>
後寒飢濵於死終不以非道去貧書院遂為北胥徒<lb/>
<pb n="KR4d0367_SBCK_007-4a"/>
所有榮庭不忍見鬻常産倍價取之不敢曰吾廬設<lb/>
先聖燕居堂師友講習藏脩各有所規矩如國初四<lb/>
書院肄業則明體適用如湖學碩與天下英才共之<lb/>
俾文公之道大明於斯世䔍行忠定之家學亦不絶<lb/>
矣子以為何如枋得曰大哉李君之志也亦知學之<lb/>
有功於天地乎古之大臣能以道覺其君民者自伊<lb/>
尹始能以學勉其君民者自傳說始於國家若無所<lb/>
輕重也君不幸而有受之暴臣不幸而有文王之聖<lb/>
流風遺俗猶繫天人之心者百餘年八百國之精兵<lb/>
不能敵二子之正論武王太公凛凛無所容急以興<lb/>
<pb n="KR4d0367_SBCK_007-4b"/>
滅繼絕謝天下殷之後遂與周並立使三監淮夷不<lb/>
叛則武庚必不死殷之命必不黜殷之號位必不奪<lb/>
㣲子亦未必以宋代殷而䧏為上公也殷亡矣多士<lb/>
多方不服者三十年成王周公以忠厚之心消其不<lb/>
平之氣曰商王士曰有殷多士曰殷逋播臣未敢以<lb/>
我周臣民例而觀之矧敢視之如㓂讎乎殷人何以<lb/>
得此於聖賢哉人紀不絶天地頼焉伊尹傅說之敎<lb/>
隱然在人心者未泯也江沱漢廣之民一變為鴃舌<lb/>
文王召公之道化何在後九百年一夫忠懷潔操以<lb/>
楚人之聲音而不失風雅之情性指天為正有殞無<lb/>
<pb n="KR4d0367_SBCK_007-5a"/>
他楚亡矣義陵一邑思楚逃秦隱居桃源者六百年<lb/>
子孫猶不與世接召南之敎離騷之義吾於此見之<lb/>
我孔孟立敎齊魯時曰吾將以扶持三極國人未必<lb/>
盡信也合天下精兵而不敢加一城之弦歌懸穹爵<lb/>
重祿而不能奪五百士之死義漢高帝雄心覇氣謂<lb/>
一世無人聞此二事為之駭愕為之涕泗孔孟之敎<lb/>
與天地為無窮者固不止此此亦可以見其小驗矣<lb/>
自有天地以来儒道之不立至今日極矣李君方將<lb/>
求師講道為江左諸儒倡孰不迂之然而宇宙間無<lb/>
此迂士天地且不立况人乎由伊傅至孔孟窮逹雖<lb/>
<pb n="KR4d0367_SBCK_007-5b"/>
不同其道皆有功於天地子知之矣枋得切有請焉<lb/>
今日師文公學孔孟者必自讀四書始意之誠家國<lb/>
天下與吾心為一誠之至天地人物與吾性為一夫<lb/>
人能言之手指目視常在於人所不見戒謹恐懼常<lb/>
在於已所獨知天下能㡬人㢤不心曠神怡於人所<lb/>
不堪之憂不去欲存理於視聽言動之隠語人曰舜<lb/>
之事吾可以有為四代禮樂吾可以自信舜與路不<lb/>
分於鷄鳴之善利人與禽獸不分於晝夜之存亡語<lb/>
人曰吾正人心即可成周孔吾知性善即可為堯舜<lb/>
孔孟六經之敎萬世文公四書之助孔孟所望於天<lb/>
<pb n="KR4d0367_SBCK_007-6a"/>
下英才者果如是乎嗟乎五帝三王自立之中國竟<lb/>
滅於諸儒道學大明之時此宇宙間大變也讀四書<lb/>
者有愧矣雖然逹而行道者有負於孔孟學者所當<lb/>
戒也窮而明道者終無負於孔孟學者所當勉也榮<lb/>
庭祖仰高國賢祖介持皆以有道祠于學汝翼則䔍<lb/>
行四世孫觀其志當有立於天下所學必進而未止<lb/>
也<lb/>
　　圓峯道院祠堂記<lb/>
非其鬼而祭聖人不許祀非族歆非類神與民同歸<lb/>
一愚上無祭法下無祭義難與衆人言矣許真君立<lb/>
<pb n="KR4d0367_SBCK_007-6b"/>
功江湖建邵墇上民营道院于圎峯山祠祭勤而誠<lb/>
吾不知其故隱君魏公創祠堂一區自有道院大家<lb/>
小民相祠基施財産竹木瓦石黄冠經始守靈瑣先<lb/>
後捨施有毫髮勤劳於斯者必祭朔望有齋饌晨夕<lb/>
有香燈如士大夫之奉家廟魏公属余記其事客或<lb/>
譏之曰閩人祀許真君非古也以其驅龍蛇逐厲鬼<lb/>
有大造于民精神在天變化不可測時雨暘捄水旱<lb/>
民祈祥逺疾者應如響祀之可矣此祠無乃謟歟余<lb/>
曰不然而獨不聞盤庚之書乎曰胥及逸勤爾祖其<lb/>
從與享之為人臣而勤干王家先王必念之不忘天<lb/>
<pb n="KR4d0367_SBCK_007-7a"/>
子有大享必使之與享也曰古我先后旣劳乃祖乃<lb/>
父繼之曰我先后綏乃祖乃父為人臣而劳於王事<lb/>
先王亦念之不忘在天之靈亦不忍相舍也人有勤<lb/>
勞於神之宫室者神其忘諸乎祭無小大咸曰報本<lb/>
猫有功禾稼則迎虎有功禾稼則迎此人情忠厚之<lb/>
至祭有法有義法否而義可三代聖人不能禁之矣<lb/>
神有功于民則祀民勤勞于神亦祀祠堂季世之古<lb/>
道也豈可以謟疑之哉吾因是重有感焉六蓼失國<lb/>
國人不自哀而臧文仲哀之曰臯陶庭堅不祀忽諸<lb/>
吾考其時臯陶子伯益有有後嬴為強諸侯趙為晉<lb/>
<pb n="KR4d0367_SBCK_007-7b"/>
世卿終亦有國矣蓼雖滅臯陶祀未殄也臧文仲悲<lb/>
傷<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>惻如疾痛之切体膚使及見秦滅趙楚滅嬴其<lb/>
為臯陶哀當何如也文武成康之宗廟而盡為禾黍<lb/>
東遷君相曾不動念心搖摇而不忍去天悠悠而不<lb/>
我知一行役大夫之外無人矣春秋臣子寧無豺獺<lb/>
之心乎以老子之學尊其師崇其敎能壯其宫室又<lb/>
不忘先後勤劳之人為人臣而念君父能以魏公之<lb/>
心為心臧孫可無哀黍離可不作天下事何至如今<lb/>
日乎祠堂歲月皆不書書其作事有古道俾忠臣孝<lb/>
子聞之縱無忿心亦有愧色<lb/>
<pb n="KR4d0367_SBCK_007-8a"/>
　　擎天巖記<lb/>
記曰予宦逰東南州郡於山則見衡岳之髙且大亦<lb/>
猶以為未見者西北耳自謂高大之勢不两立豈意<lb/>
復有峩峩然峙於天半者猶自謂偉雖未獲班名志<lb/>
載亦足見東南之峙勢不孤名山巨麓惟建為最幔<lb/>
亭紫翠乾坤之尸縐萃焉自賔雲之曲不鼓曾孫無<lb/>
復夢虹橋矣泛漁舟而覔桃花者誰歟閩之秦川有<lb/>
曠世高逸之士姓祖諱道悟深貶綺紈之習力慕金<lb/>
宗之竒參老瞿曇學法西乾遂謀歸隱盖遊蜂之房<lb/>
不畜鴻鵠之卵涔蹄之水不泄龍伯之宫必有其山<lb/>
<pb n="KR4d0367_SBCK_007-8b"/>
可與白毫紺相光芒高大而後以操蛇有靈導之蒼<lb/>
莾即天池而草創焉擎天之始立首其名而不與於<lb/>
志載未可憾有其實而不述其實之迹爲可憾也或<lb/>
者謂王史無㣲曾記于玆歲月寖乆六丁歸之山之<lb/>
僧曁鄉之士周有方復匃予記予以不敏辭之惜予<lb/>
身局偏方不得挹燕趙之勁氣以壯吾文閎肆斯言<lb/>
寧不有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>靣目於司馬子長歟今車書一統玉帛㑹<lb/>
同向之未見者可見矣能附乎輿轍則馳穆王之駿<lb/>
周遊而歴覽之未爲誇奈何駑駘之才不足以馳騁<lb/>
千里列鼎之味雖珍孰若採首陽之甘脆天地蜉蝣<lb/>
<pb n="KR4d0367_SBCK_007-9a"/>
可與白毫紺相光芒高大而後以操蛇有靈導之蒼<lb/>
莾即天池而草創焉擎天之始立首其名而不與於<lb/>
志載未可憾有其實而不述其實之迹爲可憾也或<lb/>
者謂王史無㣲曾記于玆歲月寖乆六丁歸之山之<lb/>
僧曁鄉之士周有方復匃予記予以不敏辭之惜予<lb/>
身局偏方不得挹燕趙之勁氣以壯吾文閎肆斯言<lb/>
寧不有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>靣目於司馬子長歟今車書一統玉帛㑹<lb/>
同向之未見者可見矣能附乎輿轍則馳穆王之駿<lb/>
周遊而歴覽之未爲誇奈何駑駘之才不足以馳騁<lb/>
千里列鼎之味雖珍孰若採首陽之甘脆天地蜉蝣<lb/>
<pb n="KR4d0367_SBCK_007-9b"/>
萬物芻狗吾當出一言以警聾瞶又安能以皎皎之<lb/>
白而濛世之温蠖乎如是則身隱矣焉用文之斯文<lb/>
之所以作者良有以也夫崇岡萬仭過者閱者孰不<lb/>
敬服其高大之勢一日抃鼇不戴靈鳯高翔玉沈荃<lb/>
化乆矣高山仰止渺然予懷覽方輿者又將何以耶<lb/>
嶽不生才山川俱捨諸否則移文山靈俾出良翰東<lb/>
蒞崐崘之墟西極崦嵫之頂環區宇而圖之奚止乎<lb/>
擎天一柱之可觀也疊山謝枋得譔<lb/>
　　宋辛稼軒先生墓記<lb/>
稼軒字㓜安名弃疾列侍淸班乆歴中外五十年間<lb/>
<pb n="KR4d0367_SBCK_007-10a"/>
身事四朝僅得老從官號名稼軒垂殁乃謂樞府曰<lb/>
侂胄豈能用稼軒以立功名者乎稼軒豈肯依侂胄<lb/>
以求富貴者乎自甲子至丁卯而立朝署四年官不<lb/>
為邊閫乎不掌兵權耳不聞邊議後之誣公以片言<lb/>
雙字之文致其罪孰非天乎嘉定名臣無一人議公<lb/>
者非腐儒則詞臣也公論不明則人極不立人極不<lb/>
立則天之心無所寄世道如之何枋得先伯父嘗登<lb/>
公之門生五歲聞公之遺盛風烈而嘉焉年十六歲<lb/>
先人以稼軒奏請教之曰乃西漢人物也讀其書知<lb/>
其人欣然有執節之想乃今始與同志升公之堂瞻<lb/>
<pb n="KR4d0367_SBCK_007-10b"/>
公之像見公之曾孫多英傑不凡固知天於忠義有<lb/>
報矣爲信陵置乎塜者慕其能其人也祭田掃墓而<lb/>
厥者感其進高能得士也謂武侯祠至不可忘思其<lb/>
有志定中原而碩不遂也有疾聲大呼于祠堂者如<lb/>
人鳴其不平自昏莫至三更不絶聲近吾寢室愈悲<lb/>
一寺數十人驚以爲神公有英雄之才忠義之心剛<lb/>
大之氣所學皆聖賢之事朱文公所敬愛毎以股肱<lb/>
王室經綸天下竒之自負欲作何如人昔公遇仙以<lb/>
公真祠乃靑兕也公以詞名天下公初卜得離卦乃<lb/>
南方丙丁火以鎮南也後之誣公者欺天亦甚哉二<lb/>
<pb n="KR4d0367_SBCK_007-11a"/>
聖不㱕八陵不祀中原子民不行王化大讎不復大<lb/>
耻不雪平生志碩百無一酬公有鬼神豈能無抑欝<lb/>
哉六十年来世無特立異行之士為天下明公論公<lb/>
之疾聲大呼於祠堂者其意有所托乎枋得倘見君<lb/>
父當披肝歴膽以雪公之冤復官還職䘏典易名錄<lb/>
後改正文傳立墓道碑皆仁厚之朝所易行者然後<lb/>
錄公言行于書史昭明萬世以為忠臣義士有大節<lb/>
者之勸此枋得敬公本心親國之事亦所以為天下<lb/>
明公論扶人極也言至此門外聲寂然枋得之心必<lb/>
有契於公之心也以隻雞斗酒酬於祠下文曰嗚呼<lb/>
<pb n="KR4d0367_SBCK_007-11b"/>
天地間不可一日無公論公論不明則人極不立人<lb/>
極不立天地之心無所寄本朝以仁為國以義待士<lb/>
夫南渡後宰相無竒才逺略以苟且心術用架漏規<lb/>
模紀綱法度治兵理財無可恃所恃扶持社稷者惟<lb/>
士大夫一念之忠義耳以此比来忠義第一人生不<lb/>
得行其志沒無一人明其心全軀保妻子之臣乘時<lb/>
抵瞞之軰乃苟富貴者■天下之疑此朝廷一大過<lb/>
天地間一大冤志士仁人所深悲至痛也公精忠大<lb/>
義不在張忠獻岳武穆下一少年書生不忘本朝痛<lb/>
二聖之不歸閔八陵之不祀哀中原子民之不行王<lb/>
<pb n="KR4d0367_SBCK_007-12a"/>
化結豪傑志斬虜馘挈中原還君父公之志亦大矣<lb/>
耿京孔公家比者無位尤能擒張安國歸之京師有<lb/>
人心天理者聞此事莫不流涕使公生於藝祖太宗<lb/>
時必旬日取宰相入仕五十年在朝不過老從官在<lb/>
外不過江南一連帥公沒西北忠義始絶望大讎必<lb/>
不復大耻必不雪國勢逺在東晉下五十年為宰相<lb/>
者皆不明君臣之大義無責焉耳<lb/>
疊山集卷之七<lb/>
<pb n="KR4d0367_SBCK_007-12b"/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_008-1a"/>
疊山集卷之八　里生潭䂖黄溥編<lb/>
　墓銘<lb/>
　　平山先生毋制機墓銘<lb/>
人與天地並立為三才形氣有小大人豈小於天地<lb/>
哉衆人與聖人皆可為堯舜知覺有先後衆人豈後<lb/>
於聖人哉古之君子學足以見天地聖人之大全意<lb/>
一誠天下國家與吾心為一誠一至天地人物與吾<lb/>
性為一可言而不可行為其事而無其功非儒道也<lb/>
宋朝喜用儒能談理性書者取穹官如執左劵五帝<lb/>
三王自立之中國乃滅於儒術盛行之時豈不大可<lb/>
<pb n="KR4d0367_SBCK_008-1b"/>
哀乎吾讀平山先生母公行實未嘗不流涕太息安<lb/>
得斯人與之論儒道哉公仁人也少年見蜀人死於<lb/>
亂離如痛入肌髄收遺髏露骼藏之叢冡者以萬計<lb/>
流亡苦寒飢頼衣食以更生者又幾萬人帑不留錢<lb/>
廩不留粟悉傾倒施捨以活民命家以此屢空嗟乎<lb/>
一少年書生惻隱滿<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>懷真能以天地萬物爲一體<lb/>
豈非英雄人哉其尉安化也峒岷作亂單車半夜入<lb/>
鼪鼯篁竹間推赤心暁以禍福開其生路凶渠感恩<lb/>
羅拜至泣下民社以寧糴谷萬餘䂖爲社倉有凶嵗<lb/>
四境無餓民邑庠不飬士始闢齋舎豐廩庖日以六<lb/>
<pb n="KR4d0367_SBCK_008-2a"/>
籍四書講明士皆䔍文行令有當為之事而不為者<lb/>
公皆為之士民愛戴如父母其攝令衡陽也善政與<lb/>
善敎並行百姓得懽心而歌舞之無以異於安化也<lb/>
部使者交薦堂除南康令公辭曰世與道交相䘮乆<lb/>
矣人物大凋零碩作一冷官為國家育英才可乎分<lb/>
敎黃州兼領雪堂河南兩書院事程蘇二先生道不<lb/>
同而其趋一公為諸生明辨旣知其所以異又知其<lb/>
所以同敎人必明體適用文武無不能精粗皆可以<lb/>
為湖學再行於斯世功臣貴將子孫皆碩立講下江<lb/>
淮湖右後進生經公講畫有文名者尤多㳂江两帥<lb/>
<pb n="KR4d0367_SBCK_008-2b"/>
借隆望以精神一閫衛靈公豈能知仲尼㢤際可耳<lb/>
公養耳後帥辟為幹辦公事又辟主管機宜文字雖<lb/>
不能委心受敎公竭智殫慮葺罅袽漏猶能護一靣<lb/>
風寒叛膽敵心有所憚不犯副閫界時宰頗知公除<lb/>
禮部架閣仍賛軍機任改秩襄圍急將相皆天奪其<lb/>
鑒陽援而隂棄公有筞可以解圍可以弭兵可以使<lb/>
南北百萬億蒼生全性命知時宰必不用襄必䧟國<lb/>
必亡天下必大亂憂憤成疾竟以庚午閏十月十三<lb/>
日終于黃州官舎家無餘財厥子無以終大事軍民<lb/>
悲憐歛殯塟祭諸費皆閫帥給之公諱廷瑞字仁叔<lb/>
<pb n="KR4d0367_SBCK_008-3a"/>
家世河中之龍門後唐同光丙戌高祖平章母公昭<lb/>
裔從孟知祥入蜀遂家焉公生於成都中進士第興<lb/>
元府推官諱岩老官其曾祖登科宰南溪諱諫者其<lb/>
祖太學上舎生諱自誠者其父生於己卯享年五十<lb/>
二娶劉氏生三男遇辰逢辰應辰皆以竒才實學為<lb/>
逹官當方面者所知繇進士選舉入仕或辤祿廬墓<lb/>
或貳郡或丞邑止者得伯夷柳下惠之仁仕者合伊<lb/>
摯吕牙之道皆豪傑士也逢辰仕建安條上四十事<lb/>
說逹官為生靈留一髮生意人望翕然辛未正月十<lb/>
一日子孫奉公柩塟於興國軍大冶縣鄉曰永豐里<lb/>
<pb n="KR4d0367_SBCK_008-3b"/>
曰白雉原曰黃龍山嗚呼公生而英偉年十二記六<lb/>
經巳能通大義作賦早有聲春秋程文冠一郡恢廓<lb/>
有大志惠義而力仁為布衣已能哀憐鋒鏑遺黎塟<lb/>
死者活生者皆以萬計吾所謂古之君子學足以見<lb/>
天地聖人之大全意一誠而天下國家與吾心為一<lb/>
誠一至而天地萬物與吾性為一此之謂儒道公其<lb/>
庶幾乎鄕三貢始登己未進士苐仕止一掌故佐邊<lb/>
閫其沒也年方五十二諸公貴人苟能用其材行其<lb/>
道豈不能轉亡為存易亂為治天與人不合世與道<lb/>
相違惜哉吾歴覽前史渡江後賢相如張公徳逺虞<lb/>
<pb n="KR4d0367_SBCK_008-4a"/>
公仲言趙公景温游公景仁謝公徳方皆蜀人也雖<lb/>
不能用太平如慶暦元祐時其心真足以合天其徳<lb/>
真足以服人亦可以為大臣矣使公不死其才必大<lb/>
用用則必無愧於五君子一賢之壽夭吾道之行廢<lb/>
與國脉世運相關豈特其一身之不遇為可恨哉王<lb/>
晉公范文正平生喜種隂徳子孫食其報人以為天<lb/>
道可必母氏之後其大乎枋得與公仲子相識晩而<lb/>
相知深請予銘公墓乃銘曰<lb/>
才可以扶國之亡而為興道可以挽世之䧏而為升<lb/>
天不假孔明公瑾以年人巳知漢業之必傾計公平<lb/>
<pb n="KR4d0367_SBCK_008-4b"/>
生之隂徳非古之大丈夫則不能黄河之源不可窮<lb/>
則奔流萬里而入海松根之茯苓不可<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>則柯葉千<lb/>
嵗而長靑匪春種而秋獲信雲族而雨盈志有續而<lb/>
道有傳必長拔巔崖辛苦之蒼生而見其淸平<lb/>
疊山集卷之八<lb/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_009-1a"/>
疊山集卷之九　里生潭石黄溥編<lb/>
　說<lb/>
　　秋旦說<lb/>
元祐黨人之子孫能不忘其祖抗志礪行俾人知樵<lb/>
陽上官氏有後如君者亦罕矣君以秋旦自號此意<lb/>
豈易與今人言哉天地間一年之氣莫淸於秋一日<lb/>
之氣莫淸於旦人與天地相似者血氣也有能反觀<lb/>
吾所性所樂於此時者幸以藐然之軀與天地並立<lb/>
為三極可無愧矣冬之閉者春之發晦之息者明之<lb/>
見學之誠者動之神聖人合夜氣旦氣行啓我者昭<lb/>
<pb n="KR4d0367_SBCK_009-1b"/>
昭君固不必問予亦不必辨吾聞道家書有云太㣲<lb/>
淸都不晝不夜其氣常如六月之淸旦是不是然不<lb/>
然吾不敢臆决也姑以理測之氣之輕淸者浮而為<lb/>
天必有真宰主乎其中日月運轉乎其下光芒輝彩<lb/>
豈不呈露乎其上彼且不知雷電風雲霧雨霜雹為<lb/>
何物俯而視之九萬里下浮埃之濛濛逰氣之冥冥<lb/>
俗物之茫茫人心之膠膠曾不足獻吾一笑斯人也<lb/>
斯志也不快不慕豈尚秋旦而巳哉嗟乎木蘭不常<lb/>
有見其墜露則飲之秋菊不常有見其落榮則飡之<lb/>
賢者不得見而見其象古之人不得見而見其似寧<lb/>
<pb n="KR4d0367_SBCK_009-2a"/>
能無虚空跫然之聲乎元祐黨人之子孫有文學有<lb/>
才智有行義如君者豈易得哉惜乎吾道乆與世人<lb/>
相違吾言不足為子贈也人間之氣莫淸於秋旦儒<lb/>
家所能言君家所巳知也天上之氣常如六月之淸<lb/>
旦儒家所不言君亦未可忽也<lb/>
　　江仲龍字說<lb/>
陶靖節心與天一神逰天外俯視六合何物茫茫始<lb/>
淵明而終元亮君子憐之菊豈碩為隱逸哉以靖節<lb/>
而隱顯之者亦靖節也建安江君自名應隆自號曰<lb/>
菊隱求字於予孔明長笑隆中時人皆以伏龍待之<lb/>
<pb n="KR4d0367_SBCK_009-2b"/>
宜以仲龍字大丈夫生於亂世消息盈虧惟天所命<lb/>
窮則晉䖏士逹則漢丞相吾俯仰無愧怍矣孟子曰<lb/>
易地則皆然顔子曰有為者亦若是或曰子言善矣<lb/>
彼豈有此志乎噫不志者不志之必有志者志之矣<lb/>
䟦<lb/>
　　鷺洲書院記䟦<lb/>
廬陵郡属邑㤗和有龍洲前邑宰愛其勝壘䂖為基<lb/>
創為書院大丞相文忠公周公記之或謂文忠公曰<lb/>
邑有學矣非贅乎文忠曰三代盛時自王畿建於六<lb/>
鄉六遂為學者二為序者十二為庠者三百諸侯三<lb/>
<pb n="KR4d0367_SBCK_009-3a"/>
鄉三遂庠序常半之家塾猶未論㤗和子男邦也略<lb/>
考圖籍浮屠之居百區老子之宫亦十五區而額存<lb/>
屋廢者不與焉歐陽公著本論謂三代之民不從事<lb/>
田畒則從事禮樂不在其家則在庠序是以王者之<lb/>
政明聖人之敎行雖有佛老無自而入今也昔之庠<lb/>
序皆轉而為寺觀何不疑於彼而疑於此也是邦先<lb/>
賢所以主張學校如此白鷺之於龍洲同一章貢水<lb/>
也周文忠節即世四十有八年而有書院于此書院<lb/>
之與郡庠相望一水設謂敎化有不切能不以贅得<lb/>
之雖然由文忠之說則吾邦雖復數書院猶以不為<lb/>
<pb n="KR4d0367_SBCK_009-3b"/>
足也<lb/>
　　大學解義䟦<lb/>
大學解義一篇臨川老儒徐公著述也朱文公平生<lb/>
精神志碩悉在四書後進剽竊緒餘髙可以取卿相<lb/>
下亦投合有司而掇巍科天下家藏其書人尊其道<lb/>
與六經論語孝經孟子並行惜乎知之者尚未致行<lb/>
之者尚未力四書何負人人負四書亦多矣是編初<lb/>
意豈欲發朱文公言意所未盡者邪抑尊信文公之<lb/>
學誠求實踐自不能已於言者邪厥子以示某某覽<lb/>
盡卷不能賛一辤所望於徐公之子者惟於力行二<lb/>
<pb n="KR4d0367_SBCK_009-4a"/>
字加意焉俾人知朱文公之學不徒議論要見樸實<lb/>
則此編亦必為世所尚矣<lb/>
　　蕭氷厓詩卷䟦<lb/>
詩有江西派而文淸昌之傳至章泉澗泉二先生詩<lb/>
與道俱隆自二先生沒中原文獻無足證江西氣脉<lb/>
將間斷矣幸而二先生所敬者有澗谷羅公在巍巍<lb/>
然穹壤間之魯靈光也氷厓乃澗谷所知詩家因取<lb/>
其計二十六■刋以示余逃虚空而聞跫音也觀其<lb/>
詩可以知其人歳在癸未淸明日龍虎山敬題卷後<lb/>
疊山集卷之九<lb/>
<pb n="KR4d0367_SBCK_009-4b"/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_010-1a"/>
疊山集卷之十　里生潭䂖黃溥編<lb/>
　啓<lb/>
　　代宗臣正啓<lb/>
恭審王春尊周人統用夏宗臣垂法一新正月之觀<lb/>
同姓上封獨載内陽之㤗受天靈貺必世英賢恭惟<lb/>
某官仁意春生道心日麗天才俊逸合吟紅藥於東<lb/>
風佛性淸髙獨愛靑蓮之明月風飄飄而遠引麟振<lb/>
振而誰知詩禮楚交加意穆生之醴英雄元徳留心<lb/>
康成之言知學問之無窮宜徳業之可大想見斯時<lb/>
之草木未忘故國之山川江曲新蒲動野老行吟之<lb/>
<pb n="KR4d0367_SBCK_010-1b"/>
志宫前嫩柳懷上皇攀折之恩碩消西北之嚴凝廣<lb/>
布東南之温厚掃淸飈霧見舊日之官儀充滿乾坤<lb/>
賀今春之喜氣某草心㳺子花淚逋臣嫋嫋秋風思<lb/>
公子而遠望萋萋春色恨王孫之不歸愧無存趙之<lb/>
忠空有依劉之幸詩懷雲樹淸樽即日而論文夢遶<lb/>
烟花紫禁何時而獻頌後賀禮簡前期心長<lb/>
　　代賀丞相正啓<lb/>
鳳紀更端復對堯天之暦龍躔回次又新夏正之初<lb/>
維時元勲坐膺純嘏恭惟某官勲高王室忠蕳帝心<lb/>
以道徳而位三公應千載明良之運理隂陽而遂萬<lb/>
<pb n="KR4d0367_SBCK_010-2a"/>
物成億年朞定之功宜誕受於春褀用永扶於皇極<lb/>
某一違鈞範五見嵗華身在西陲阻効椒觴之祝神<lb/>
馳東閣輙輸竹簡之誠<lb/>
　　又<lb/>
天序更端人正啓旦寔四方之資始慶萬物之咸亨<lb/>
伏惟某官道冒羣倫徳隆間世服華夷之重望建社<lb/>
稷之茂勲坐隆師席之儀刑益重聖朝之羽翼為國<lb/>
碩艾四方咸聳於具瞻享時休嘉百福同資於康壽<lb/>
某属臨獻歳　跪　觴仰企崇墉益　飲<lb/>
　　代干丞相免追筭功賞錢粮啓<lb/>
<pb n="KR4d0367_SBCK_010-2b"/>
出車還役方吟洗甲之詩計簿見疑乃有償金之責<lb/>
此生此日惟公惟天切以黄䂖談兵無賞豈能得士<lb/>
孔明治國散財斯可聚人任危事者異平時圗大功<lb/>
者忘小費陳平用間盡捐四萬之黃釡季子合從豈<lb/>
止一雙之白璧上不問其出入之數下得神其鼓無<lb/>
之權故能離敵國骨鯁之臣終於滅楚連異姓兄弟<lb/>
之國足以弱秦洪惟仁厚之朝善用英雄之士羣臣<lb/>
分鎮州郡之粟可移百里皆兵府庫之藏不借昔我<lb/>
寧考若公先王當輪䑓悔用兵之餘以淮閫礪復讎<lb/>
之志捐期征伐誓還萬里之封疆傳檄招徠盡致兩<lb/>
<pb n="KR4d0367_SBCK_010-3a"/>
河之豪傑雖仗義而有感豈吝財而可為想盛時不<lb/>
計分榖之㣲故忠臣得為社稷之計孔明不死雖復<lb/>
漢以何難召虎再生此興周之有望誰謂武皇虚耗<lb/>
之日頗有秦季督責之風車轔馬蕭惟恨捐金之晩<lb/>
弓弭矢箙即云上簿之欺始因一二事之可疑併與<lb/>
千萬人而不信為父榷子寧不痛心以君使臣亦必<lb/>
有禮伏念某承家忠義賦性狂愚參中原文獻之傳<lb/>
頗知衣節得安定體用之學不事空談辛苦兩科棲<lb/>
遲幾載流涕讀興元之詔血誠起雍丘之兵淸朝將<lb/>
以勸忠宣幕因而假寵非有祖狄千人之廩又無張<lb/>
<pb n="KR4d0367_SBCK_010-3b"/>
巡百里之權用官劵能幾何得義士以萬計戍兵絶<lb/>
餉間逢子敬之指囷大姓假錢多籍軍師之作保方<lb/>
狂虜入淸江之境以孤軍守臨汝之城悍將武夫固<lb/>
有坐而觀者監司太守幾欲委而去之乃以三州責<lb/>
之一士賴元勳再整乾坤之力使内地不見師旅之<lb/>
勞豈期全軀保妻子之臣皆譛人者不念援𫀆先士<lb/>
卒之伍將属子乎謗言来自貪夫貝錦成於邇列胡<lb/>
銓義旅似蒙騷動之疑宗澤精兵竟以飢羸而散猶<lb/>
幸坤大臣之容物有如㤗君子之包荒未投光範之<lb/>
書已拜明綸之渥真為知已豈但感恩其奈右司無<lb/>
<pb n="KR4d0367_SBCK_010-4a"/>
宰相之公心有負裕陵之訓本朝廼胥吏之天下果<lb/>
如同父之言忽傳拘索之甚嚴不曰㑹計之巳當千<lb/>
金而慕徙木將取信於市人二卯而棄干城豈可聞<lb/>
於鄰國况子文之家巳毁顔氏之瓢屢空慈母忍貧<lb/>
乆闕南陔之飬室人徧責何止北門之憂可憐平地<lb/>
之無銅安得上天之雨玉强為師說誰資弟子以萬<lb/>
鍾亦有誥身不直將軍之一醉興言及此撫巳知危<lb/>
主爾忘身公爾忘私碩盡為臣之義寒不得衣飢不<lb/>
得食亦為賢相之羞兹盖伏遇某官忠孝通乎神明<lb/>
度量包乎宇宙平生學問惟韓范可以齊駈不世功<lb/>
<pb n="KR4d0367_SBCK_010-4b"/>
名雖伊周未能遠過不以春秋而䋲臣下毎用皇極<lb/>
以受人才使稼軒之帑屢空無辭于罰若師魯之錢<lb/>
公使當辨其冤萬形有弊而惟理難磨一心合天則<lb/>
何事不濟矧小人之有母尤君子之用情誰能憐措<lb/>
大之窮賜之十萬不敢受北軍之賞還以五千特在<lb/>
出爾反爾之間即為生我育我之造元金具在悔不<lb/>
如荘子之明璞玉猶存或可效卞和之獻<lb/>
　　代干執政薦舉啓<lb/>
闢黃扉而熈萬類雖後陶甄掞華藻而被羣才敢希<lb/>
題品具輸悃欵登徹崇嚴切以國家端出治之源宰<lb/>
<pb n="KR4d0367_SBCK_010-5a"/>
輔受舉能之責入則垂紳正笏日謁帝以進賢出則<lb/>
濡牘剡章歳限員而薦士維中外之同體共推揚之<lb/>
一心凡借齒牙立生羽翼曾謂駑駘之賤妄經臯樂<lb/>
之前如某者才謭命竒地寒族替弓治淪箕裘之緒<lb/>
鼎儀墜閥閱之傳顛躓窮途侵㝷半世原念登門之<lb/>
始凾蒙下榻之知時際秉鈞哀深陟岵適在幽隱之<lb/>
地莫逢造化之功墻角殘𬞞自絶阿衡之鼎海隅斷<lb/>
梗空瞻傅說之舟旣請字民庶諧將母逮甫戍期之<lb/>
及㑹新遴選之嚴掃軌里㞐已更六載易階京秩尚<lb/>
闕四章在行道巳猶怜矧趨風之有舊恭惟某官爽<lb/>
<pb n="KR4d0367_SBCK_010-5b"/>
邦碩輔命世真儒嗣洪烈於臯䕫綂正傳於洙泗建<lb/>
牙藩翰暫均剖竹之勞推轂英豪罔替拔茅之志倘<lb/>
矜鎻陋當辱記憐賜之顧盻之隆假以扶揺之便某<lb/>
謹當鏤膺載徳銘已知恩是日崇墉獲厠登龍之列<lb/>
異時大治碩為附鳯之階<lb/>
　　代干上司公庇啓<lb/>
長榜書名誤玷掌徭之選遠方隨牒第深懷祿之情<lb/>
豈不堪拜揖於上官將以受約束於下執切以難莫<lb/>
難乎使之為宰能不能者皆自其人野王之請試長<lb/>
安薛恭而僅理宋邑盤根然後别其噐朝歌有意於<lb/>
<pb n="KR4d0367_SBCK_010-6a"/>
除姦羙稻不可為之虀袁甫惟求於治劇雖事之繁<lb/>
簡或異亦材之大小不同某誤着青𫀆濫紆墨綬不<lb/>
能操刀使之製錦未嘗登車何以獲禽僅若落山陽<lb/>
以尹鼯猱焉可治都昌而化豺虎第綢繆以結果徒<lb/>
奔走於抗塵河陽號一縣花潘安仁豈於㣲官而敢<lb/>
陋彭澤為五斗米陶淵明或以小兒而見羞矧廢置<lb/>
之際未免鄰城之嗤而退進之間或遭官長之罵誰<lb/>
為之地碩出其門兹盖伏遇某官氣飬之浩然道識<lb/>
其大者振鴛鵉之翼而騫翔路要垂虹電之光以熠<lb/>
燿淸朝我馬之維駒維騏維駱維駰暫屈咨詢之問<lb/>
<pb n="KR4d0367_SBCK_010-6b"/>
甘棠之勿剪勿伐勿敗勿拜將形聽斷之思賜環行<lb/>
𥙷於公卿推轂未忘於官属某敢不班揚明令敬服<lb/>
常箴惟學道切慕於弦歌而奉法碩寛其轡䇿獻梅<lb/>
花之賦敢期直指之稱誦木瓜之詩當盡厚報之意<lb/>
其為欣抃曷旣敷陳<lb/>
　　代干丞相遷除啓<lb/>
丹衷激切夙懷知過之憂黄閣深嚴莫遂趨承之便<lb/>
彌極遡風之慕敢稽脩敬之勤恭惟某官星斗垂文<lb/>
乾坤廓量負五百年名世之傑展九萬里南溟之程<lb/>
經綸四海而無所不長酬酢萬變而未嘗或屈大節<lb/>
<pb n="KR4d0367_SBCK_010-7a"/>
凛凛而可畏宏猷綽綽而有餘懷堯舜之道以致君<lb/>
耻威文之事而在巳朝廷由之為輕重天下係之為<lb/>
安危自登槐席之尊益注楓宸之眷謀王體而斷國<lb/>
論熈帝載而代天工坐隆兵寢刑措之勲益致俗阜<lb/>
民安之效羣才登用庶政脩明一陶晏粲之期永輔<lb/>
盈成之業明良際遇載賡虞氏之歌聖賢相逢碩繼<lb/>
王褒之頌切念某材猶樗櫟景迫桑榆一官奔走於<lb/>
塵勞七任沈迷於簿領退有帝號之迫進無左右之<lb/>
容栖栖嘆巳之未逢落落與世而難合高山流水覺<lb/>
之知音白雪陽春終乖寡和幸遇大鈞之播物况開<lb/>
<pb n="KR4d0367_SBCK_010-7b"/>
東閣以招賢旣乆託於帡幪當不忘於操履心同涸<lb/>
轍碩歸滄海之波迹類寒荄覬沐陽春之澤<lb/>
　　代干杜按察追索書板啓<lb/>
布衣命薄忘繡梓之羣書絲轡威行還靑氊之舊物<lb/>
誰誥季孫之賞盗親逢魯國之真儒吾有二天公如<lb/>
十日切以萬形有弊長存道義之名千古在前難泯<lb/>
詩書之澤㣲若書生之議論上關天運之文明秦火<lb/>
無遺不焚御府之六籍蜀冦已慘尚留䂖室之九經<lb/>
未聞孔孟之徒不勝跖蹻之熖造化必能為之主神<lb/>
明亦自有其人伏念某才愧雕龍學幾刻鵠諸老文<lb/>
<pb n="KR4d0367_SBCK_010-8a"/>
章之印頗有傳成三代金䂖之碑亦嘗編集奈五窮<lb/>
之難送慨萬卷之空蟠忍㝷活計於錐刀寧問生涯<lb/>
於梓匠簡無編竹似有益於國人書旣同文碩廣傳<lb/>
之天下豈期狗䑕尤甚豺狼衆憐三篋之盡亡彼得<lb/>
五車而自喜贖以金而不許毁於櫝則可憂凡為攘<lb/>
竊之民恃有逋逃之主仲塗印昌黎之集自知不免<lb/>
於貧唐僧失蘭亭之文恐抱無涯之戚不逢大造何<lb/>
有餘生南山之判一傳符澤之姦大窘漢除㢘吏盗<lb/>
牛即日而来歸魯有素王竊玉踰時而書得兩載懷<lb/>
亡弓之恨一朝喜去珠之還𬗟想西蜀之先賢起敬<lb/>
<pb n="KR4d0367_SBCK_010-8b"/>
捨遺之有道物皆吐氣恨無數十軰之使君士盡歡<lb/>
顔碩見千萬間之廣厦當日未酬於素志老天必啓<lb/>
其後人此盖伏遇某官草堂嫡孫闕里先覺襟懷洒<lb/>
落光風霽月之無邊志慮淸明秋水長天之相映自<lb/>
攬轡登車之後有遡川獨航之心正觀豈無謀謨孰<lb/>
若如晦之善斷慶暦固多按察獨稱杜𣏌之長才不<lb/>
惟山岳之動搖自覺乾坤之軒豁蠻夷不變吳當受<lb/>
罰於春秋文獻足徵宋或可言於殷禮凡一予一奪<lb/>
之際皆衆好衆惡之公治鑑可垂之無窮儒家各傳<lb/>
之不杇幸斯文之未喪知我其天喜吾道之將行以<lb/>
<pb n="KR4d0367_SBCK_010-9a"/>
公為命感激辭短皈依心長<lb/>
　　謝宋亦山惠米啓<lb/>
右某啓伏蒙台慈餽白米十碩者言念瓊糜精潔豈<lb/>
無騷客之粻玉粒馨香乃拜仁人之賜五升不糴一<lb/>
飯知恩切以士必無求始能全於素節人言好施豈<lb/>
盡岀於誠心餽之儻或無辭受者不知何義萬鍾雖<lb/>
富焉能凂於孟軻九百固多不可辭於孔子故簞食<lb/>
惡其非道而壺飡可以得賢伏念某旅不齎粮師非<lb/>
學稼菊飡蘭糗半生耻飫於肥甘矛淅劒炊十載俻<lb/>
嘗於危苦亦羡粟有餘之農父甘為飯不足之廣文<lb/>
<pb n="KR4d0367_SBCK_010-9b"/>
少慕沂公何敢謀於温飽晚同無巳頗能忍於飢窮<lb/>
豈無貸監河之書終不寫魯公之帖誰謂心腸之鐡<lb/>
䂖尚憐氣味之金蘭靑精欲轉其好容白粲忽驚於<lb/>
愁眼<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>堪負米動慈母之歡顔不畏絶粮見門人之<lb/>
愠色五斗無折腰之愧三鍾可攘臂而遊雖免炊沙<lb/>
終慙不穡吾能報徳敢忘重施之秦輸人或有言何<lb/>
獨不辭於宋餽共惟某官膏梁味義菽粟飽仁士待<lb/>
公秧何止閔憂於苗長民思我粒必能爕理而黍豐<lb/>
爰命廩人無飢客子某敢不風歌授粲雅詠裹粮豪<lb/>
傑襟期已見指囷之義功名志碩尚能倒廩而言辭<lb/>
<pb n="KR4d0367_SBCK_010-10a"/>
雖有窮意則難䀆<lb/>
　　謝人惠𥿄衾啓<lb/>
平生真實不為布被之欺雅志孤高亦有𥿄衾之惠<lb/>
寢興知感寤寐難忘切以荃壁葯房薄塵寰之帷帳<lb/>
蓉裳蘭佩笑濁世之綺羅觀騷人之淸脩乃志士之<lb/>
法則獨無竒服如此寢衣服木質之氛埃真成玉楮<lb/>
敷竹床而瑩潔無異瑶䑓近而南浦之名儒逺則西<lb/>
州之耆俊儉於奉已銘以示人某最厭黄紬之矜夸<lb/>
未見靑綾之華煖雄心英氣尚有侵獸皮之言義膽<lb/>
忠肝不听泣牛衣之語得此琪圃瓊林之物稱其玉<lb/>
<pb n="KR4d0367_SBCK_010-10b"/>
壺氷<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>之懷何須柳絮以鋪氊恐有梅花之入夢精<lb/>
神愈爽思慮無邪物外獨淸疑是卧袁安之雪室中<lb/>
生白宛然宿杜老之雲共惟某人睡不抛書寝猶思<lb/>
學喜留詩客醒常攜枕簟而逰静聽鍾聲卧不覺衣<lb/>
裳之冷某共承珍貺碩廣徳心因鉄衾而歌千間儻<lb/>
遂庇寒之志得布裘而長萬丈必無不煖之民<lb/>
　　謝惠醋啓<lb/>
道心苦淡自知吸釅之難德意醇醲乃有作酸之惠<lb/>
香浮頬舌感在衷肝切以設醴雖微庸見尊賢之意<lb/>
饋漿亦末可觀敬老之誠物有薄而用宏禮若輕而<lb/>
<pb n="KR4d0367_SBCK_010-11a"/>
義重我聞周典官有醯人掌五齊之調和合七菹而<lb/>
醖釀上則登于王所共者有嚴下而賜及賔筵禮之<lb/>
亦厚使膳羞而無此恐滋味之缺然塩必有梅前聖<lb/>
之望良弼鼻能吸醋後賢以取相才自非其物之可<lb/>
珍何有斯人之善喻伏念某言無可口事不皺眉静<lb/>
觀世味之噞喁堪憐聚蚋獨愛道真之嚅嚌又笑醯<lb/>
鷄渴飢不足以害心飲饌何求於養體猶未安於㣲<lb/>
分爰有請於淡交遂煩小奚專致巨甕乃烹雨韮頓<lb/>
添春菜之光華以漬冬萍不厭朝虀之索漠鄰何待<lb/>
乞客亦可供盡忘東野之酸或止相如之渴共惟某<lb/>
<pb n="KR4d0367_SBCK_010-11b"/>
官滿懷藴籍落筆森嚴行獨剛方不效微生髙之直<lb/>
量兼容忍真有范魯公之能遂令寒寠之庖頗知曲<lb/>
直之味某嚥津佩徳流歠懷仁碩子和羮當雨霖之<lb/>
重任為吾發覆窺天地之大全既以心藏不須言謝<lb/>
　　賀蔡芳源判鎭為道士啓<lb/>
共審潔身汙世寄迹黃冠滿目氛埃儒術不勝其拘<lb/>
賤逰神淸靜道家尚可以逍遥隱然千古之逸民或<lb/>
是四明之狂客切以安期志大豈碩學於神仙荘子<lb/>
才髙何空談於道徳聊以避秦梁之俗不忍聞楚漢<lb/>
之争因思前哲㣲言亦羡後天不老秋夜發幽人之<lb/>
<pb n="KR4d0367_SBCK_010-12a"/>
嘆欲鍊形䰟凱風取王子之詞必存神氣果知此意<lb/>
寧有幾人共惟某官光風洒落之襟懷白日淸明之<lb/>
志操濂溪而下考亭而上徧參諸老之書西山之節<lb/>
乆軒之忠自得一家之學未展平治脩齊之藴肯為<lb/>
淸虚恬淡之逰静觀世變之推遷忍見人生之辛苦<lb/>
皇帝王伯之道一䧏如今衣冠禮樂之區大變至此<lb/>
惟聖賢乃能避世惟明哲可以保身不嫌茅宇之凄<lb/>
凉轉為道觀何必玉隆之嚴邃乃寄仙家上界喜聞<lb/>
蔡真人之詞新宫不讓山元卿之筆廬山泉䂖再期<lb/>
脩靜之留華岳烟霞幸有希夷之隱而恐聞十行之<lb/>
<pb n="KR4d0367_SBCK_010-12b"/>
丹詔終將擁一朶之紅雲某欲訪松花共㝷瑶草靑<lb/>
牛何徃常占紫炁於凾關白鶴高飛或聽玉笙於碧<lb/>
落<lb/>
疊山集卷之十<lb/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_011-1a"/>
疊山集卷之十一　里生潭䂖黃溥編<lb/>
啓狀<lb/>
　　聘啓<lb/>
典刑猶在愧文定之嫡孫聲氣相從慕安昌之愛女<lb/>
春生葮樹風有桃梅恭惟親家某人令愛小娘㓜未<lb/>
及䈂巳著徳音之羙某次學生童而佩韘粗知學問<lb/>
之方龜筮告猶鸞鳯得偶子當嚴於擇婦我祖名言<lb/>
女必謹於事人君家羙意<lb/>
　　聘定啓<lb/>
親不失其親可隆親誼㓜及人之㓜得講㓜婚幸出<lb/>
<pb n="KR4d0367_SBCK_011-1b"/>
自天㤙歸有地髮方覆額巳勤采藻之儀角正垂髫<lb/>
猶事弄梅之劇幸两小絶猜嫌之念故一言契姻好<lb/>
之盟鴈幣肅将庸固早年之堅約鳯飛協卜庶諧晚<lb/>
歳之和鳴<lb/>
　　又<lb/>
仰少府之名門曾諧舊眷襲文昌之末裔復訂新盟<lb/>
况草木之味本同故柯斧之言易合五齡六歳㓜而<lb/>
嫁㓜而婚寸帛尺書宜爾家宜爾室豈特效恭於子<lb/>
婿盖將有望於父師如切磋如琢磨亦有仁義而已<lb/>
矣胥敎誨胥保惠母曰筐篚云乎哉<lb/>
<pb n="KR4d0367_SBCK_011-2a"/>
　　又<lb/>
百世婚姻况早得魚嬉之隊一言成事盖亦由鳯吉<lb/>
之占對偶信是有縁蹇脩易於為力誰謂司農之姪<lb/>
締好劉墻敢圖法從之孫獲妻馮氏旣新盟之議定<lb/>
宜巧樣之催妝尺楮寸縑兹遺行人之問信綠衫紅<lb/>
䄂要㸔舞膝之娛前<lb/>
　　又<lb/>
門䦨多喜同為耕鑿之民聲氣相求宜講姻㜕之好<lb/>
媒言允契天幸何多令女鬢未成雲已婉容儀之謹<lb/>
某男髮方總角幸寛襁褓之憂豈曰小哉姻不嫌於<lb/>
<pb n="KR4d0367_SBCK_011-2b"/>
及早㑹言近止喜即遂於于歸<lb/>
　　回定啓<lb/>
自蜀郡来五世託名門之好必齊姜娶一書寫非偶<lb/>
之慙是誠因親而締親所藉以㓜而及㓜旣無嫌於<lb/>
兩小暫時為摘花騎竹之娛宜偕老於百年指日奉<lb/>
執櫛傳巾之事辱冰語致將忱之奠鴈欲歳寒成聚<lb/>
戯之隊魚可不如期以堅永好舅姑即父母幸毎推<lb/>
錫類之仁童稚不婚姻何敢諉先儒之說<lb/>
　　又<lb/>
觀書月下喜聞得婦於㓜年折花門前幸獲問郎於<lb/>
<pb n="KR4d0367_SBCK_011-3a"/>
同里况黃龔並高於地望宜朱陳亦締於世姻令男<lb/>
己學吟龍茂著竒童之譽小女喜占鳴鳯愧無少女<lb/>
之詞雖嫁娶以長大為期然男女之婚姻貴早荷不<lb/>
棄長于鄰友之陋碩早諧盧郎年少之期好音速報<lb/>
鳯樓人此正佳婿靑春早作蟾宫客當繼前脩<lb/>
　　又<lb/>
樂天示勧深虞生育之遲延壽訪婚欲見曾玄之早<lb/>
盖一生之計惟在於少而萬世之嗣莫重於婚若两<lb/>
小了無猜嫌宜二妙合於羈角况令孫淸徹已聞駒<lb/>
齒之生而姪女無知方在鳩車之嵗荷不遺於葑菲<lb/>
<pb n="KR4d0367_SBCK_011-3b"/>
喜獲締於葭莩雖云鵬鷃之不齊自是馬牛之相應<lb/>
資財不論何未忘夷虜之懷他日有行正有頼舅姑<lb/>
之敎<lb/>
　　又<lb/>
謝安之姪生而敏頗關叔父之情庾公之女㓜而孤<lb/>
喜道姻盟之好惟因親致親相契之乆故以㓜及㓜<lb/>
得有所歸雖童心稚識之無知何劳違慮然男室女<lb/>
家之早定式慰先懷<lb/>
　　又<lb/>
兩小無嫌乆誦弄梅之句一言有契遽承采菲之盟<lb/>
<pb n="KR4d0367_SBCK_011-4a"/>
俱勿失赤子之心可卜見玄孫之慶弄璋載育巳呈<lb/>
撃甕之奇拆線未能欠覓穿針之巧詎意孩提之戯<lb/>
克承夫婦之緣兹辱魚緘復勤鴈幣報君靑玉案旣<lb/>
巳深張生何以之羞遺子黃金籝碩兾守韋氏不如<lb/>
之訓<lb/>
　　七月請期啓<lb/>
男女之生幸而得耦婚姻之道貴在及時禮有請期<lb/>
義當修贄祖宗繼体重嚴親迎之辰父母有心尤重<lb/>
于歸之日肅將嘉幣庸試新妝鳯鸞佇聽於祥占烏<lb/>
鵲歡迎於巧夕手舞至切心罄奚殫<lb/>
<pb n="KR4d0367_SBCK_011-4b"/>
　　回啓<lb/>
月燭雲軿行矣赴銀河之約吳牋蜀錦此其為蓬蓽<lb/>
之光然愧無百兩之儀寧不㤗三周之禮折蟾宫之<lb/>
桂母富貴之相忘採南澗之蘋惟敬共之有恪<lb/>
　　八月請期啓<lb/>
始卜佳期幸爾秋期之叶再占吉月依然夜月之圎<lb/>
諒由淑女之促裝足與素娥而為侣兹相配合可想<lb/>
和鳴爛即覩於盈門敬可無於納幣貧者為禮非財<lb/>
貨愧乏多儀之子于歸冝室家豈勝至碩<lb/>
　　回啓<lb/>
<pb n="KR4d0367_SBCK_011-5a"/>
紅箋寵貺辱厚意之鼎来丹桂香浮喜佳期之漸近<lb/>
旣有言歸之約當嚴往送之辭琴瑟和鳴行應曩時<lb/>
之占鳯門闌多喜尚期他日之乘龍<lb/>
　　九月請期啓<lb/>
古者制禮婚姻非受幣不交今也從宜男女以及時<lb/>
為貴况在黄華之候輙脩紅葉之縁占其吉於卜人<lb/>
巳云允叶聽其成於媒氏兾必能從<lb/>
　　回啓<lb/>
瀼瀼湛露滋開黄菊之數枝拂拂好風吹送彩雲之<lb/>
五朶因悟親朋之邇且承迎禮之隆御輪再舉於三<lb/>
<pb n="KR4d0367_SBCK_011-5b"/>
周行李愧無於百兩祗崇姻好兾略煩文宜其室宜<lb/>
其家自今始矣俾爾昌俾爾熾勿替引之<lb/>
　　十月請期啓<lb/>
愧非韓樂幸因蹶里之相攸夙定文祥必講渭梁之<lb/>
親迎言旣遂矣迨其吉兮預陳鳴鴈之期属届獻羔<lb/>
之候言秣車言秣馬行詠于歸以采藻以采蘋庶無<lb/>
失軄<lb/>
　　回啓<lb/>
好記橙黄正十月為良之景喜傳梅信占三星在戶<lb/>
之期旣叶佳辰敢違嚴命女有行而餞于禰巳敎其<lb/>
<pb n="KR4d0367_SBCK_011-6a"/>
謹蘋藻之供母命嫁而送之門當與之贄棗栗以見<lb/>
　　十一月請期啓<hi>納成迎人出贅</hi>
曩諧占鳯巳欽季諾之承今漸登龍欲效秦貧之贅<lb/>
况一陽来復之際正两家合好之時輙修鴈奠之儀<lb/>
并致鸞装之禮菲然為敬固慙無百两之將行矣升<lb/>
堂誓益殫半子之職<lb/>
　　回啓<lb/>
早慿月斧修成月鑑之圎今泛星槎来促星橋之駕<lb/>
牋牘戾止圭幣輝如自顧菲然何以當此旣重厪於<lb/>
委貺詎敢後於拜嘉禮重御輪適十月為良之候式<lb/>
<pb n="KR4d0367_SBCK_011-6b"/>
嚴施袵属一陽来復之時<lb/>
　　十二月請期啓<lb/>
天地之義旣諧卜吉之從婚姻以時敢後親期之請<lb/>
預慿媒介以布腹心月取季冬日涓癸卯書先伸於<lb/>
一𥿄好永結於千春<lb/>
　　回啓<lb/>
糓旦于差已叶蔡龜之卜瓊英是尚行觀堂著之容<lb/>
弟虞装槖之空不作盈門之爛我則冰薄公其嵗寒<lb/>
探隴首之玉梅已傳春信聽城頭之畫角行促暁妝<lb/>
　　回啓<hi>未允</hi>
<pb n="KR4d0367_SBCK_011-7a"/>
龜卜叶從曩荷冰人之請魚牋下逮遽言星户之期<lb/>
然雖貴於及時奈偶迫於多事桃夭方春之候此固<lb/>
良辰蘋采行潦之中尚容後歳永為好也姑少遲之<lb/>
陂量容智燭是幸<lb/>
疊山集卷之十一終<lb/>
<pb n="KR4d0367_SBCK_011-7b"/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_012-1a"/>
疊山集卷之十二　里生潭䂖黃溥編<lb/>
劄<lb/>
　　通王府尹劄<lb/>
某伏以仲冬謹時晴曦流愛共惟某官眷隆九陛望<lb/>
重一麾后皇賛襄台候動止多福某謹沐神雪慮蠲<lb/>
拔毫牋申敬于千騎行軒之次仰祈矜休<lb/>
某切謂天欲惠頋于横浦為千里宅生之寄以有豈<lb/>
弟君子出而父母斯民矧惟二天照臨之初萬口歌<lb/>
頌為至和諸福鼎来不禱而叶某安敢贅請<lb/>
某伏審某官光膺鳯檢暫撫兾城成命甫攽輿情交<lb/>
<pb n="KR4d0367_SBCK_012-1b"/>
抃共惟慶愜某承之附庸天幸棲身道徳覆照之下<lb/>
日在南埜與扶笻之老騎竹之童北望朱幡爭先快<lb/>
覩卷卷賛喜踊躍萬分<lb/>
某共惟某官前軰盛心斯文元氣忠孝名門之衣鉢<lb/>
才猷淸廟之璠璵風度照人芒寒色正詩書澤物玉<lb/>
韞山暉乃知衣冠甚盛之家必有社稷非常之器天<lb/>
才無施不可春脚所至有聲暫劳一駕於熊<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>来活<lb/>
乆枯之鮒轍恐未止甘泉之計及巳興宣室之思天<lb/>
若有意斯民何止賜金而增秩公必從兹大用即㸔<lb/>
鳴玉以趨朝凡在帡幪尤深傾傒某敢因慶幅而私<lb/>
<pb n="KR4d0367_SBCK_012-2a"/>
布之仰祈台炤<lb/>
某去冬謁告言旋天闡竒機共遇某官分月臨川道<lb/>
路之人更相告曰是間長史宰相才也子盍往致敬<lb/>
焉某於此時所期先生者又有岀於他人所期之外<lb/>
也然自跪違㤗階倐又朞嵗引睇霄躔無食息敢移<lb/>
尊嚮忽得好音適属福星委炤之下感念之餘始歎<lb/>
人之幸㑹喜甚折屐遭際有如是耶惟是不習絲譜<lb/>
五枝已窮喜後之謀罔知攸濟所幸仁賢二千䂖惠<lb/>
然肯来以下慰三邑顒傒之切某首當引睇牙旂躬<lb/>
負弩矢俯伏道左以修属吏之恭則蘇天之芘又有<lb/>
<pb n="KR4d0367_SBCK_012-2b"/>
出於意外之望某不勝拳拳<lb/>
某䇿名贄敬之初無以見其歸依之萬一斐然儷語<lb/>
疥于申蕃蕪類不工醜愧萬狀倘蒙一覽而擲之榮<lb/>
佩千億<lb/>
某仰惟隨軒蓬閬仙輯邈在霄漢某不敢凌節百拜<lb/>
申敬惟下邑先庚敎條拱俟頒暁<lb/>
　　通黄府判劄<lb/>
某伏以權輿半春錦綉萬象共惟某官屏星照乘和<lb/>
氣載塗穹垕迪簡台候動止千福某雪手露香贄忱<lb/>
籖府仰干丙在<lb/>
<pb n="KR4d0367_SBCK_012-3a"/>
某切惟宣化承流守相之尊等耳地方千里位並元<lb/>
侯以十萬戸之歡聲為八千春之善頌則夫金鼎翠<lb/>
釜有請則䛕<lb/>
某嘗聞玉華之秀甲於閩棗名閥倚天實鍾間氣慶<lb/>
雲呈瑞孰不碩快覩争先風北枝南無階望履詎圖<lb/>
試邑行戴二天此造化者巧爲之遇合也遥瞻丈盖<lb/>
此心如飛<lb/>
某共審奉詔監州抗旌戒道来共一輪之明月先回<lb/>
四境之陽春伏深慶惬某幸正趨承倍增欣抃謹綴<lb/>
猶小啓一書端控燕雀之悃仍蒙弘慶賜以粲觀某<lb/>
<pb n="KR4d0367_SBCK_012-3b"/>
下情慰惬<lb/>
某仰以某官性資氷絜徳量天寛惟涵飬深而燭理<lb/>
明宜設施弘而臨事果䕫城製錦載賡杜工部之詩<lb/>
越囦依紅細攷王右軍之帖荐分半刺殊加恩意别<lb/>
乗驥足之馳詎容席暖属車貂尾之從亟待詔温<lb/>
其庠序諸生不習為吏剸繁治劇用重其才水毁木<lb/>
飢二軍艱字雖撫字之心如日而焦熬之鬂巳霜末<lb/>
路尤艱險灘未渉尚祈矜念曲賜庇存祗佩恩私介<lb/>
丘莫喻矣<lb/>
某不敢凌躐申寳閎仙輯之起居伏恐属邑應有先<lb/>
<pb n="KR4d0367_SBCK_012-4a"/>
庚條目拱竢行下<lb/>
　　回主簿交代劄<lb/>
某伏以月𨳩周正雲慶魯書共惟某官司印花城趣<lb/>
装榖旦后皇右綏台候動止千福某雪手露香奏記<lb/>
籖史仰干丙在<lb/>
某聞之二氣五行之運在天爲寒暑在人爲語默動<lb/>
息調元賛化儒者事也况一理身之隂陽乎雖然存<lb/>
我以<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>蒼生碩爲國寳此不貲之軀乃副輿望<lb/>
某佩服春藻秋蘭之馨乆矣箕南斗北無由快星鳯<lb/>
之瞻不謂天假機縁得托雲仍之好平生碩識荆州<lb/>
<pb n="KR4d0367_SBCK_012-4b"/>
却無負此言矣中夜攬衣擊節自慶<lb/>
某伏審榮膺綸誥来領印曹先聲一馳和氣四洽諒<lb/>
惟歡慶切惟某官以南岩世家為西江名士峩冠司<lb/>
業堂則何蕃之徳行舉幡帝闕下則王咸之氣節朝<lb/>
奏暮召可謂希世之遇矣尚屈鸞鳯於枳棲何耶然<lb/>
張集賢起於魯山鄭相國興於汜水萬里脩途胥此<lb/>
焉出奉紫泥而班玉筍不夙則暮<lb/>
某鈆槧晚生世居昭武烏洲學優而仕代不乏人在<lb/>
嘉定間則伯氏果齋對䇿大廷擢居鼎甲獨某不克<lb/>
■宗少也三預賢書迨其强仕某年猶未脫埸屋俛<lb/>
<pb n="KR4d0367_SBCK_012-5a"/>
試南廊䟽居次等遂得令闕趨来梅川甫書下考乃<lb/>
蒙大鑒章先生檄入郡幕繼蒙綉使李先生俾攝信<lb/>
豐俱以一削收錄于是羈留幕底者兩年囘視薄職<lb/>
不無曠瘝然此心惓惓無日不在朱墨間屈指嵗除<lb/>
僥倖書滿幾生修結得際交承洗龜拂篆以為告新<lb/>
之圖某之志也掩瑖匿過以為淑後之計則執事事<lb/>
也引領車音拜手以白某及瓜而代有日矣修尺牘<lb/>
以通是好禮也乃為執事所先懈怠之咎無以自文<lb/>
謹列件劄将以儷語申控卑悰并酬榮施倘垂電光<lb/>
榮佩千億<lb/>
<pb n="KR4d0367_SBCK_012-5b"/>
某皇恐晉躐申問契家翠水瑶池台眷伏想烟霞萃<lb/>
祉日月常春新治趋條敢不肅拜<lb/>
　詞<lb/>
　　薦父靑詞<hi>代王菉猗女</hi>
父今捐弃永無侍奉之期女旣有家難報劬勞之徳<lb/>
潔齋丹悃號籲蒼旻伏念妾先考學慕醇儒老為寒<lb/>
士愛人利物雖莫展其素懷謹行信言不敢欺於洪<lb/>
造豈期一疾即反九泉妾生無飬志之能没缺送終<lb/>
之禮受㤙罔極茹痛何窮仁君猶悲憐緹縈之詞河<lb/>
伯亦閔念曹娥之苦父子之情至切天人之應惟誠<lb/>
<pb n="KR4d0367_SBCK_012-6a"/>
皈命羽衣投誠金闕伏碩矜哀愚悃超度先䰟覺本<lb/>
性之虚明赦凡情之罪悔宿愆盡洗無乆滯於冥途<lb/>
片善可書或再生於樂國<lb/>
　　吾友張四居士爲僧敢献善頌<lb/>
天台羅漢形模也學丹霞剗草少年大振宗風好箇<lb/>
五山長老<lb/>
疊山集卷之十二<lb/>
<pb n="KR4d0367_SBCK_012-6b"/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_013-1a"/>
疊山集卷之十三　里生潭䂖黃溥編<lb/>
　表<lb/>
　　賀玄天上帝生辰表三月三日<lb/>
臣某言伏為今月初三日恭遇上聖降誕休辰者帝<lb/>
降人寰必真元之㑹合民懷天徳逢初度以懽愉宇<lb/>
宙昌期華夷同慶臣誠懽誠抃頓首頓首切以虹流<lb/>
瑞彩天開秋昊之神龍噀祥波佛現世尊之聖受大<lb/>
極兩儀之正鍾三光五嶽之全䔍生髙真孰若華旦<lb/>
恭惟玉虚師相玄天上帝北辰合徳春日同仁賛化<lb/>
玉淸道生天而至妙調元金闕功裨帝以難名契真<lb/>
<pb n="KR4d0367_SBCK_013-1b"/>
宰於東皇對長生之南極乾坤比壽永覆載於萬靈<lb/>
日月齊光常照臨於六合臣欣逢瑞節難報鴻㤙有<lb/>
始有初歳歳今辰之歌舞無窮無極人人洪造之生<lb/>
成臣無任瞻天望聖懽抃慶快之至謹奉表百拜稱<lb/>
賀以聞臣誠懽誠抃頓首頓首謹言<lb/>
　　又<lb/>
臣聞天生大聖實輔相於元工民受洪㤙冝懷思其<lb/>
初度對玉虚而稱慶睇金闕以敷忱臣中謝切以白<lb/>
帝之司三秋史紀虹流之旦素王之存諸夏轉言麟<lb/>
紱之辰能奉若於皇穹宻綱維於人極𬗟想發祥之<lb/>
<pb n="KR4d0367_SBCK_013-2a"/>
始誰無尊道之誠伏念臣一善蔑聞百殃寧免逢南<lb/>
方之䘮亂何地逃生賴北極之明靈助天濟世聞此<lb/>
日騎箕之瑞効衆星拱斗之儀有始有初豈不知於<lb/>
帝力無窮無極期永庇於人寰伏碩洪造垂仁髙真<lb/>
錫福回乾坤之和氣掃飈霧之妖氛念昔䧏神救萬<lb/>
民之微命自今悔道開億載之太平臣無任瞻天仰<lb/>
聖激切屏營之至<lb/>
　　許旌陽飛昇日賀表<lb/>
仙䧏塵寰體天心而濟世帝嘉神績乗秋氣以昇霄<lb/>
華貊歡聲古今盛事臣中賀臣聞赤虬紫霧聞仙子<lb/>
<pb n="KR4d0367_SBCK_013-2b"/>
之逺遊黃鶴白雲想至人之髙舉孰若一門之積徳<lb/>
盡超八極以登天恭惟真君道極髙明誠參化育驅<lb/>
龍蛇於境内旣成神禹之功挈雞犬於雲中不假淮<lb/>
南之鼎慕真風而雖遠遇華旦而難忘臣欲報恩仁<lb/>
敬修賀禮苾苾蘋蘩之薦依依葵藿之誠日月齊光<lb/>
長戴神明之徳乾坤有造碩為仁壽之民臣無任激<lb/>
切屏營之至<lb/>
疊山集卷之十三<lb/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_014-1a"/>
疊山集卷之十四　里生潭䂖黃溥編<lb/>
　䟽<lb/>
　　梅野起居䟽<lb/>
世有子産孰頒焚室之材里有少陵冝助草堂之費<lb/>
錢財易得道義難窮梅野先生詩書巳廢於秦灰棟<lb/>
宇何堪於鄭火參充巳爲貧士忍聞稱賀之言池魚<lb/>
本是善人孰動救災之念今見眼前之突兀順恢身<lb/>
外之帡幪若不寄貲豈敢嗔於錄事倘能買宅是亦<lb/>
遇於韓公見義必爲當仁不讓千萬間大庇寒士須<lb/>
還天下英雄三十年始有此廬莫作詩人笑語<lb/>
<pb n="KR4d0367_SBCK_014-1b"/>
　　城隍䟽五月二十八日<lb/>
日餘二日即更建午之書雲粲五雲喜遇生申之旦<lb/>
懽聲載路和氣滿城共惟城隍土主全封號乃武乃<lb/>
文作威作福呼吸須臾之雨露叱咤頃刻之雷霆佐<lb/>
漢有功四百載綿延社稷配天無極億萬年帶礪山<lb/>
河赫赫厥靈洋洋如在某等素喜蒙恩之乆幸逢震<lb/>
夙之初夀永基圖碩借椿齡而為壽封褒忠恵更㸔<lb/>
芝檢之增封<lb/>
　　鳳林新建蓮堂疏<lb/>
地勝鳳林接東林而長乆天　象敎托儒敎以扶持<lb/>
<pb n="KR4d0367_SBCK_014-2a"/>
旣善念之有孚冝道塲之壯觀胡先生愛靑山之好<lb/>
與無用者不同謝靈運種白蓮之勤想專心而不雜<lb/>
巳捨鍾山之宅上續遠公之燈或疑香火之光明豈<lb/>
可規模之狹小所謂鼎新日月方知特地乾坤大碩<lb/>
力大功縁必是大雄猛漢好布施好福徳須還好修<lb/>
行人一佛辦心諸天助力維摩八萬四千座半日化<lb/>
成雪峰三百八十庒一家喜捨不可蹉過直下承當<lb/>
陶淵明十八大賢且作廬山之隱者王文正百餘名<lb/>
士尚歌浄社之太平<lb/>
　　景祐真星生辰䟽<hi>睢陽大将張抃七月二十五日</hi>
<pb n="KR4d0367_SBCK_014-2b"/>
南岳䧏神爲生民而立命普天蒙福逢𥘉度以懷恩<lb/>
合衆志之精純對九霄而籲告𬗟思唐世爰有忠臣<lb/>
助兩賢以守一城提孤軍而勝百萬宗社資其翼戴<lb/>
江淮得以安全幽爲神明爲人節義無慙於天他生<lb/>
當封死當廟英靈永鎮於華夷粤若是邦同歸大造<lb/>
兹遇乗東維之旦誰無拱北極之心葵藿秉誠蘋蘩<lb/>
昭敬設金山之淨供演寳藏之秘文四生六道之超<lb/>
昇三界萬靈之来䧏悉遵佛敎庸神休有始有初豈<lb/>
不知於帝力無窮無極碩永庇於人寰伏碩上聖垂<lb/>
仁明神賜鑒百糓告成於秋日四民常在於春風念<lb/>
<pb n="KR4d0367_SBCK_014-3a"/>
昔生賢救兩間之厄運自今悔禍開億載之太平<lb/>
　　福善王生辰䟽八月初四<lb/>
天将救世䧏崧岳之神明民欲酬㤙依金山之佛法<lb/>
潔嚴恭之一念露悃欵於三靈某等猥以下愚竊聞<lb/>
上世良弼騎箕尾而䧏為萬古之星辰文公應斗牛<lb/>
而生救一邦之水旱皆帝心之妙簡與民命以相關<lb/>
共惟福善尊王正直而英靈慈仁而睿哲握中夏文<lb/>
明之運存西方賢聖之風為國選才士必功名道義<lb/>
代天與善民皆富壽康寧萬年保佑於此邦兆姓歡<lb/>
呼於誕節太極兩儀之正融作異人三光五嶽之全<lb/>
<pb n="KR4d0367_SBCK_014-3b"/>
昔生賢救兩間之厄運自今悔禍開億載之太平<lb/>
　　福善王生辰䟽八月初四<lb/>
天将救世䧏崧岳之神明民欲酬㤙依金山之佛法<lb/>
潔嚴恭之一念露悃欵於三靈某等猥以下愚竊聞<lb/>
上世良弼騎箕尾而䧏為萬古之星辰文公應斗牛<lb/>
而生救一邦之水旱皆帝心之妙簡與民命以相關<lb/>
共惟福善尊王正直而英靈慈仁而睿哲握中夏文<lb/>
明之運存西方賢聖之風為國選才士必功名道義<lb/>
代天與善民皆富壽康寧萬年保佑於此邦兆姓歡<lb/>
呼於誕節太極兩儀之正融作異人三光五嶽之全<lb/>
<pb n="KR4d0367_SBCK_014-4a"/>
鍾為一佛宜修慶禮庸表㣲忱牲牢不見於苾芬酒<lb/>
醴難昭其誠敬欲報乾坤厚徳無如水陸大齋三界<lb/>
萬靈對休辰而懽喜四生六道依大造以超昇雖無<lb/>
𥙷於神功示不忘於聖力恭望明靈䧏鍳穹厚垂仁<lb/>
好生仰体於天心錫福同歸於皇極金風玉露巳開<lb/>
豐年之祥璧月珠星早見太平之象攘竊隂消於狗<lb/>
䑕貪殘永絶於豺狼民安禮義之彛士復詩書之澤<lb/>
鄕閭和樂固無日而不春廟貌尊嚴尚與天而齊壽<lb/>
　　化道衣䟽<lb/>
　某人熟朝真之科敎習事帝之容儀入我觀門共<lb/>
<pb n="KR4d0367_SBCK_014-4b"/>
　成道法豪家大族長者善人必有仁心共成好事<lb/>
黃絹銀章頒皇恩而訓戒朱衣玉珮在帝所以周旋<lb/>
倘二者之得兼亦一生之竒遇賀知章結草宇必承<lb/>
君命以修真陸簡寂得䂖壇難以朝衣而拜斗有誰<lb/>
施捨成我因緣豈無地位九分人或遇神仙一㑹客<lb/>
天台山之採藥便逢福地以逍遥玄都觀之栽桃不<lb/>
負恩門之培植<lb/>
　　曁公聖者生辰䟽<lb/>
天生賢聖欲普濟於微氓民戴恩仁何忍忘其初度<lb/>
潔齊致慮籲告明靈伏念某等性本顓蒙命尤迍蹇<lb/>
<pb n="KR4d0367_SBCK_014-5a"/>
回心向道碩為良善之人從俗随時寧兔悔尤之事<lb/>
全危身於離亂歎生理之艱難日虞虐吏之誅求時<lb/>
有過軍之煩擾十室而九無温飽五年而屢告飢荒<lb/>
頼通覺大師之靈有覆載小民之徳雨暘從欲疾疫<lb/>
無憂凡蒼生之感神功如赤子之依慈母思帝力者<lb/>
必虹流之旦懷素王者必麟紱之晨欲薦愚忱敢遵<lb/>
釋敎演金山之妙法敷寳藏之微言福及幽㝠心通<lb/>
上下伏願帝垂憐憫神䧏吉祥一佛重来必潜消於<lb/>
厄運萬方有幸碩早見於太平<lb/>
　　重建觀音寺䟽<lb/>
<pb n="KR4d0367_SBCK_014-5b"/>
㝷聲救苦是名觀音與佛有緣樂我淨境野火燒虚<lb/>
空而不盡法燈歴今古以長明歳星巳周天道必復<lb/>
宰官長者寧忘𥙷陀現身大臣檀那還記靈山舊話<lb/>
諸天助力不日成功紫竹林中散光風於三界綠楊<lb/>
枝上洒甘露於八荒使衆生識大慈悲此善果勝諸<lb/>
福徳寳珠瓔珞豈無普門品之仁賢樓閣玲瓏盡見<lb/>
華嚴經之富貴<lb/>
　　虎溪蓮社道堂脩諸天閣䟽<lb/>
蓮社虎溪是法雲地善𦦨慧地華嚴龍海化叨利天<lb/>
兠率天此非一蜃氣吹嘘所得成湏五鳯手經營之<lb/>
<pb n="KR4d0367_SBCK_014-6a"/>
乃可鈎心閗角共㸔抱地之縵廻佩玉鳴鑾不是飛<lb/>
雲之歌舞俯視千大千世界上有二十二天人世出<lb/>
世間漢来漢現希有希有西方天竺國飛来真如真<lb/>
如昨日妙高䑓夣見吾為法施汝辦肯心<lb/>
　　洪山廟照華嚴第十五㑹<lb/>
　善人長者共成華嚴㑹今幾年矣佛果巳成愈修<lb/>
　愈好善根已大更種更深丙戌年第十五㑹供食<lb/>
　科儀随人喜捨此為好事碩發肯心<lb/>
華嚴經一十五㑹歳歳相逢維摩座八萬四千人人<lb/>
要飽佛果不難成熟善根更好栽培天下功縁供飬<lb/>
<pb n="KR4d0367_SBCK_014-6b"/>
之功㝡大人間福徳有施之福無窮慕聖僧而水府<lb/>
設齋聞合論而神宵送食觀音瓔珞效恭敬於世尊<lb/>
天女寳花獻殷勤於長者此是菩提地位湏還廣大<lb/>
心<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>碩傾帑廩之餘財共賛鄕閭之好事曾記兒童<lb/>
戯供也能生阿育王家請㸔川老談經直要到毗盧<lb/>
頂上<lb/>
　　東山白蓮堂修造䟽<lb/>
誦彌陀經多有西方公據祝聖人壽又見東林道塲<lb/>
天燈巳放光明鬼火豈能魔障要識白蓮凈土世世<lb/>
無窮請㸔紅日出山朝朝如是前此規模窄狹今當<lb/>
<pb n="KR4d0367_SBCK_014-7a"/>
棟宇修崇五十三叅華嚴樓閣有幾多富貴八萬四<lb/>
千寳座殿堂非一䖏安排居士辦心諸天着力豈無<lb/>
長者捐火宅之金銀恐有名賢捨鍾山之屋宇且頌<lb/>
餘財餘粟便歌羙奐羙輪一日圎成八方讃嘆七寳<lb/>
布施好留我佛國因縁萬代流傳只道是君家福徳<lb/>
　　永福堂塑佛像順昌西岩<lb/>
西方極樂國福在西岩南無阿弥陀現於南劍盡道<lb/>
菩提無樹何須淨土栽蓮然化身亦有色身因像法<lb/>
可求正法想觀音之救難滿靣慈悲思勢至之度人<lb/>
通身怜憫一佛遠公之接引諸天聖侣之護持巧手<lb/>
<pb n="KR4d0367_SBCK_014-7b"/>
莊嚴善人施捨大千七寳布福徳何如此福徳之多<lb/>
三十二相觀如来咸有見如来之喜<lb/>
　　仁夀堂化粧塑佛<lb/>
民皆仁夀一心碩見弥陀佛有因緣好事湏煩長者<lb/>
欲現如来之妙色共培居士之白蓮化身不難要淸<lb/>
淨要圎滿諸相具足誰布施誰莊嚴此日發心諸天<lb/>
助力寳珠瓔珞信手拈来金銀硨磲隨意喜捨豈特<lb/>
道塲之光彩有關闔邑之禎祥三四五佛善根自有<lb/>
種善根之報千萬億刼福徳何如此福徳之多<lb/>
　　東嶽廟粧塑天堂地獄閻羅像䟽<lb/>
<pb n="KR4d0367_SBCK_014-8a"/>
善惡灾祥之報猶影響之應聲神祗鬼魅之靈在典<lb/>
禮而有像敢干長者仝發好心借佛說以度人即嶽<lb/>
祠而設敎天堂果有宜君子之先登地獄豈無必小<lb/>
人而後入韓柱國不須身後包閻羅只在眼前何吝<lb/>
餘財共成善事可以勸脩身立命之士可以化遷善<lb/>
遠罪之民變鑊湯而爲淸凉何待問觀音大士捨魚<lb/>
池而作忉利毋煩念寳勝如来<lb/>
　　白蓮社經堂䟽<lb/>
廬山一條瀑布流到東林華峰十丈藕舡種成淨社<lb/>
從此枝枝葉葉䖏䖏田田何人不過虎溪橋是水盡<lb/>
<pb n="KR4d0367_SBCK_014-8b"/>
入龍宫藏此為諸佛菩薩之所護念又待最後檀那<lb/>
而得圓明任他栽火裏凢紅㸔我出泥中淸白從聞<lb/>
修竟悟色香空<lb/>
疊山集卷之十四<lb/>
<pb n="KR4d0367_SBCK_014-9a"/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_015-1a"/>
疊山集卷之十五　里生潭石黃溥編<lb/>
　文<lb/>
　　代五顯廟巫祝為還碩人放罪文<lb/>
社令解到罪人一名枷鎻待罪九月二十八日靈順<lb/>
廟掌善惡判官具呈照得某人頃罹罪罟幸脫累囚<lb/>
思宿業而多慙恐後灾之難免遂投雲瑣自首前愆<lb/>
旣荷校而在庭且席藁而待鉞若論舊惡當伏嚴誅<lb/>
適逢皇天誕聖之辰宜廣上帝好生之徳姓某一名<lb/>
合與不合踈放取神㫖奉五顯靈官大帝神㫖凶人<lb/>
不善自有常刑上帝好生豈容䀆法况十載苦干戈<lb/>
<pb n="KR4d0367_SBCK_015-1b"/>
之禍爾萬姓在湯火之中人思解撓以除苛天必滌<lb/>
瑖而蕩穢欲新汙俗何吝寛恩姓某本是愚民自䧟<lb/>
大譴旣束身而俟罪必滌慮而洗心情亦可憐理冝<lb/>
從恕經有宥過無大之訓律有自首原罪之文刑人<lb/>
發蒙利於說梏死囚歸獄縱以還家吾欲並生爾冝<lb/>
遷善知人身之難得毋再犯刑思天網之至踈常懷<lb/>
報徳姓某一名當㕔踈放仍申天曹地府闗東岳城<lb/>
隍司應有干連綰繋去䖏照㑹<lb/>
　　代昭懿廟巫祝為婦人還碩放罪文<lb/>
本廟㩀掌善惡判官具呈罪囚一名某鄕里某氏供<lb/>
<pb n="KR4d0367_SBCK_015-2a"/>
招本命某年月昨因丁丑年十月十三日北兵討擄<lb/>
逃難深山自念田野愚民性資昏闇平生虚度不種<lb/>
善根一念妄行俱是惡業旣逢離亂恐致死亡遂發<lb/>
悔心仰投洪造是日對虚空啓許夫人行宫私獄案<lb/>
碩懇禱庇覆或可保全凡今未死之年皆出再生之<lb/>
造今月十五日伏遇大聖降誕之辰謹齋戒沐浴荷<lb/>
枷扭帶繩索前詣行宫門下潔身請罪聽候裁斷施<lb/>
行本司㸔詳某氏曾逢大難遂發悔心仰賴聖㤙幸<lb/>
逃末劫果能遷善旣獲延年旣械杻以在廷同囚徒<lb/>
而請罪當大聖䧏誕之日體上帝好生之心或播寛<lb/>
<pb n="KR4d0367_SBCK_015-2b"/>
條更全㣲命取自神㫖裁斷奉昭惠崇福善利順懿<lb/>
天人神㫖上帝好生初無殺意下民犯法豈是本心<lb/>
自從開天地以来方見大干戈之慘能逃末劫必有<lb/>
善根某氏愚婦何知悔心甚苦惡人齋戒猶可動於<lb/>
上天死囚来歸自當開其生路經有宥過無大之訓<lb/>
律有自首原罪之條一善可名諸惡不問在縲紲而<lb/>
非罪咸與維新脫桎梏而發蒙姑從大赦如能積徳<lb/>
更與延年某氏踈放仍申天曹闗嶽府照㑹<lb/>
疊山集卷之十五<lb/>
</p>
<p>
</p>
  </div>
<div> <lb/>
    <p>
<pb n="KR4d0367_SBCK_017-1a"/>
重刻疊山先生文集後叙<lb/>
事可傳諸不朽而歆止夫人心者維文與行而巳矣<lb/>
傳曰大上有立徳其次有立功其次有立言雖乆不<lb/>
廢若疊山先生謝公者非所謂不朽者邪先生節義<lb/>
勛庸彪炳史籍傳播天下莫不趯然思奮况弋邑又<lb/>
公之故鄕餘澤遺文流布未艾其漸漬感激將不益<lb/>
深矣乎賢幸承乏玆土涖政之初瞻拜公祠心竊慕<lb/>
焉旣而閱故籍得公遺集而諷誦之又竊慕焉欲廣<lb/>
布於人人使因公之文以興起其徳義爰購舊刻猶<lb/>
獲有存者盖昔之里彦潭石黄公溥雅重公誼編輯<lb/>
<pb n="KR4d0367_SBCK_017-1b"/>
梓行而藏諸其家顧年乆板多殘毁磨滅弗可記識<lb/>
遂㑹縣博士凃君勳福君應璧穆君旺參伍校讐鳩<lb/>
工飜刻之以公其傳夫存遺集而世守者鄕人景徳<lb/>
之誠也校刻而傳之咸俾因文以淑行者有司任風<lb/>
教之責也賢不敏不敢以風教之責自諉而尤樂夫<lb/>
鄕人景徳之誠不衰故相與翼勵表章之振起乎鄕<lb/>
邑以用光于前休於戲苟使興起之善非止於一鄕<lb/>
一邑達之天下皆若而人䖏則孝友成俗岀則忠盡<lb/>
事君平居則犯顔敢諌脫遇危難則伏節而死義不<lb/>
徒怙勢衒文殉名滅性則玆集也庶幾其不朽也夫<lb/>
<pb n="KR4d0367_SBCK_017-2a"/>
嘉靖丁酉歲秋七月旣望後學古姚黄齊賢汝思拜<lb/>
書<lb/>
<pb n="KR4d0367_SBCK_017-2b"/>
</p>
<p>
</p>
  </div>
        </body>
</text>\m</TEI>
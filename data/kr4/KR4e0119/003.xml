<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻三</head> <lb/>
    <p>
<pb n="KR4e0119_WYG_003-1a"/>
欽定四庫全書<lb/>
　東園文集巻三<lb/>
　　　　　　　　　　　　　明　鄭紀　撰<lb/>
　　奏議<lb/>
　　　修明祀典疏<lb/>
臣竊惟人君一身百神之主自古聖帝明王致敬郊廟<lb/>
對越神祇以仁孝之心達精明之德非惟妥神靈而昭<lb/>
感召所以收放合離格君心萃天下之道莫有要於此<lb/>
<pb n="KR4e0119_WYG_003-1b"/>
也然交神之道必誠敬以立其本而節文度數以將之<lb/>
自昔周公制禮情文兼備是以郊則天神格廟則人鬼<lb/>
享和氣致祥享國長久漢唐而下諸君皆因循茍簡廟<lb/>
制不復祀典不明千載而下遺憾猶存用是國朝斟酌<lb/>
而行卒難盡復然凡立法創度皆始於粗而終於精故<lb/>
周公謹厥始君陳和厥中畢公成厥終既厯三紀世已<lb/>
變而風始移孔子曰如有王者必世而後仁魯兩生亦<lb/>
曰禮樂百年而後可興今聖朝傳世厯年已過其數正<lb/>
<pb n="KR4e0119_WYG_003-2a"/>
教化洽禮樂興之時也臣愚不揣據已見於禮制情文<lb/>
少有未備者數條開具上陳伏望皇上采擇而去取之<lb/>
立為國朝定制以破漢唐之陋俾千載而下復見三代<lb/>
帝王禮樂之盛則宗社生靈不勝幸甚<lb/>
一祭祀之禮所以追養而繼孝也故古者孝子如懼不<lb/>
　及祭後陶陶遂遂如將復入蓋以如在之時有限而<lb/>
　思成之意無窮是以齊三日思其居處思其笑語思<lb/>
　其所嗜思其所樂必見其所為齋者而後已獻必九<lb/>
<pb n="KR4e0119_WYG_003-2b"/>
　爵王一后二王三后四王五后六王七后八賔九必<lb/>
　期神之歆格而後已近世人君安逸之氣盛愛戀之<lb/>
　心衰自迎神至徹饌曾無一飯之頃故百凡禮節悉<lb/>
　皆粗畧祖考精神判不相接雖祭猶不祭也其何能<lb/>
　致感通之妙也哉恭惟皇上孝心純篤已見於臨御<lb/>
　之初但儀文之末未免為前代禮制所拘而心有不<lb/>
　安者伏願自今以後致祭之日端莊靜一虚心想慕<lb/>
　務使列聖音容宛若在目將祭之時先入太廟神位<lb/>
<pb n="KR4e0119_WYG_003-3a"/>
　前致其瞻仰就於陳設禮物一一巡視已畢然後行<lb/>
　禮初獻必須皇上自行徧詣皇祖考妣位前各進三<lb/>
　爵畢則讀祝復位亞獻或皇太子長成或親王未曾<lb/>
　之國者代之終獻則貴戚大臣否則内閣儒臣亦可<lb/>
　毎獻皆如初禮則九獻之禮可彷彿於古人矣臣嘗<lb/>
　考之古者祭禮天子九鼎公侯七鼎大夫五鼎士三<lb/>
　鼎獻數因之貴賤之等截然不紊今慶成之宴酒必<lb/>
　九進王府之宴酒則七進亦古之儀制也近世以來<lb/>
<pb n="KR4e0119_WYG_003-3b"/>
　不分貴賤祭禮通行三獻者豈厚於養生而薄於奉<lb/>
　祭耶蓋為朱文公家禮所誤耳夫文公家禮乃取周<lb/>
　公儀禮十七篇之中士冠禮士昏禮士喪禮士祭禮<lb/>
　而成之蓋為士庶人不得不可以為悦者而設非謂<lb/>
　公卿大夫之禮皆止於是也是禮公卿大夫且不可<lb/>
　行况天子乎此禮制名器之大端臣不得不辨也郊<lb/>
　社二丁因此可以類推若夫升降跪拜之節自有成<lb/>
　規不敢復陳<lb/>
<pb n="KR4e0119_WYG_003-4a"/>
一名者實之賔實乃名之主名實貴乎相須孔子為政<lb/>
　必先正名為是故也然臣嘗考孔子之實不過魯國<lb/>
　一司寇耳漢隋以來皆有加贈至唐𤣥宗始諡為文<lb/>
　宣王宋加至聖元加大成而文宣王之諡贈皆如故<lb/>
　國朝因之近年言者欲加帝號而國子監祭酒周洪<lb/>
　謨則謂孔子周人當用周制其所封乃天王之王非<lb/>
　國王之王此則不通之論夫孔子雖生於周而封爵<lb/>
　實在於唐使封於周稱為天王可也既封於唐烏可<lb/>
<pb n="KR4e0119_WYG_003-4b"/>
　以謂之天王耶名實背馳至於如是伏望皇上大推<lb/>
　崇儒重道之恩易其王爵加以帝號固也不然則仍<lb/>
　其王爵冕服章旒改為九數勿使王者而僭天子之<lb/>
　禮亦可也其十二籩豆八佾之制如加帝號則天下<lb/>
　通行否則兩京國學乃皇帝遣官行禮是祭用生祿<lb/>
　之義也在外府州縣學有司致祭只依王禮庶幾孔<lb/>
　子在天之靈受之始安言者不此之務反以天下第<lb/>
　一等名器牽強遷就兩無一當豈所以尊崇也哉<lb/>
<pb n="KR4e0119_WYG_003-5a"/>
一聖人之道莫大於人倫人倫有五莫先於父子臣竊<lb/>
　見顔淵曾參子思皆配享殿堂而其父顔路曾㸃孔<lb/>
　鯉尚列坐兩廡事死如生其道果如是乎縱顔路諸<lb/>
　賢壓於聖門之品第限於列代之命封而顔淵諸子<lb/>
　之心必有不自安者臣愚以為文廟之旁别置一室<lb/>
　以祀顔路曾㸃孔鯉可也又國子監文廟唐宋以下<lb/>
　配享諸儒多坐㦸門北向今則俱要遷繼兩廡之末<lb/>
　庶幾公私恩禮兩盡而無嫌矣<lb/>
<pb n="KR4e0119_WYG_003-5b"/>
一周公制禮作樂垂教萬世孔子之道實所傳受宋真<lb/>
　宗已封為文憲王廟祀如故元末已來舊廟傾廢故<lb/>
　址猶存往年巡撫山東都御史重新其廟奏請嵗祀<lb/>
　憲宗皇帝准其所請頒降祭文去其王號以周太師<lb/>
　為稱蓋以節該欽奉太祖髙皇帝詔書謂厯代忠臣<lb/>
　烈士以實封為實號後世溢美之稱皆與革去其孔<lb/>
　子善明先王之要道為天下師所有封爵宜仍其舊<lb/>
　欽此欽遵臣伏惟明詔所言正名定分度越千古但<lb/>
<pb n="KR4e0119_WYG_003-6a"/>
　所謂忠臣烈士者初未嘗指為周公今孔子之王仍<lb/>
　舊周公之王革去以制禮作樂之聖而混於忠臣烈<lb/>
　士之列豈當時下詔之本㫖耶惜禮官未嘗言及於<lb/>
　是耳伏望皇上推廣太祖髙皇帝尊崇孔子之心以<lb/>
　及周公則非惟聖詔有所發明而孔子在天之靈亦<lb/>
　少慰矣<lb/>
一命稟有生之初非今所能移自古聖賢不過修身行<lb/>
　法順之而不違庶幾可以轉禍為福益壽延年於萬<lb/>
<pb n="KR4e0119_WYG_003-6b"/>
　一也自此之外更無他術𢎞治三年六月十九日臣<lb/>
　任國子監祭酒因禮部取撥修齋監生六名臣以僧<lb/>
　道修齋設醮拜奏青詞太祖髙皇帝律有正條皇上<lb/>
　登極又有明禁且天生聖人非彼淫邪所能損益因<lb/>
　而上章勸罷奉聖㫖禮部知道時以儀物已備因而<lb/>
　立案不行去年七月修齋如舊彼若有靈宜乎保佑<lb/>
　聖躬四時迪吉夫何未越兩月聖躬欠寧幸賴郊廟<lb/>
　降福春秋鼎盛調燮有方不久平復齋醮之有益無<lb/>
<pb n="KR4e0119_WYG_003-7a"/>
　益不待智者亦能辯之今去修設之期尚有半年合<lb/>
　用儀物尚未興舉伏望皇上斷自睿衷即行革罷使<lb/>
　天下愚民無所藉口而風俗教化亦漸有可觀矣<lb/>
一南北二京通衢去處異服之人席地説法或架座涅<lb/>
　槃男婦環觀動經千百煽惑人心畧無忌憚城隍廟<lb/>
　靈濟宫等處毎月朔朢燒香獻紙不下萬數不論官<lb/>
　民之家閨女少婦塞道填門僧童道行捧茶接待廉<lb/>
　恥一喪無所不為風俗教化由是而偷詞訟盜賊由<lb/>
<pb n="KR4e0119_WYG_003-7b"/>
　是而起京都且然况天下乎如䝉乞勅都察院在京<lb/>
　著巡街御史五城兵馬司在外則巡按按察司并府<lb/>
　州縣巡捕官嚴加緝捕問擬如律男子仍發充軍婦<lb/>
　女坐罪家長庶幾世道隆盛可坐致矣<lb/>
一禮樂之設所以饗郊廟宴臣僚其事為至重也故唐<lb/>
　虞之時伯夷寅清而典禮后䕫直温而典樂慎重之<lb/>
　意何其至哉今太常寺禮樂之司也近年多掌以道<lb/>
　官教坊司亦禮樂之屬也近年悉領以優人且天地<lb/>
<pb n="KR4e0119_WYG_003-8a"/>
　神人幽明一理理者序與和而已彼道家絶夫婦之<lb/>
　禮優人亂男女之倫以如是之人而掌禮樂之事欲<lb/>
　求禮之序樂之和其可得乎近者皇上罷黜丁永中<lb/>
　而簡儒臣以掌太常此實反正之漸也至於教坊司<lb/>
　本身以作樂為職妻女以接客為生其於交神之道<lb/>
　誠有不可竊計國初人民稀少京師寥落故寛其法<lb/>
　禁以填實之今舟車輳集逐末者多正當抑使歸農<lb/>
　然後可也伏望皇上因俗為政著令禮部查其名籍<lb/>
<pb n="KR4e0119_WYG_003-8b"/>
　開豁從良男子仍充樂工妻女不許接客則民俗以<lb/>
　正風俗以敦而禮樂之道實不外是也<lb/>
　　　進聖功圖説以輔養皇儲<lb/>
臣竊見古昔帝王唐虞而下周為最盛自秦以降漢為<lb/>
足稱然周家厯年八百七十有餘而夏商皆不能及漢<lb/>
室厯年幾乎五百而唐宋逺不如之其故何哉輔養太<lb/>
子之道有不同也周文王為世子朝於王季日三雞初<lb/>
鳴而衣服至於寢門外問内豎以安否視膳宰之饌羞<lb/>
<pb n="KR4e0119_WYG_003-9a"/>
武王之事文王帥而行之成王之為太子方在襁褓之<lb/>
中太公為太師道之教誨周公為太傅傅之德義召公<lb/>
為太保保其身體又置三少皆端人正士與之居處出<lb/>
入又使伯禽朝夕與遊成王有過則撻伯禽以警戒之<lb/>
是在襁褓之中所接者皆正人所見者皆正行所聞者<lb/>
皆正言而嬖佞之徒淫邪之事妖誕之語一切不接其<lb/>
耳目是以幼成若天性習慣若自然既冠之後又有記<lb/>
過之史撤膳之宰進言之旌敢諫之鼓瞽史誦詩大夫<lb/>
<pb n="KR4e0119_WYG_003-9b"/>
進謀士傳民語前後左右所言無一不出於正是以學<lb/>
積厥躬德造罔覺垂裕後昆而享國長久也漢文帝時<lb/>
賈誼上疏曰天下之命縣於太子太子之善在於早諭<lb/>
教而選左右故太子乃生而見正事行正道聞正言左<lb/>
右前後皆正人凡武王周公之所以教成王者悉舉之<lb/>
以吿文帝文帝深納其言後景帝為太子時與梁王共<lb/>
車不下司馬門張釋之劾之文帝遂悔其不能教子而<lb/>
免冠謝罪於薄太后之前傳至光武猶知大㑹羣臣為<lb/>
<pb n="KR4e0119_WYG_003-10a"/>
太子擇傳賜以車馬印綬明帝臨雍拜老尊桓榮以師<lb/>
禮輔養之道雖未及於周然賈誼所陳者大畧亦見舉<lb/>
行故其君德多有成就而享國亦致長久也唐宋太子<lb/>
更易不常輔導之臣未聞有如賈誼之論者唐不足言<lb/>
宋朱熹論天下急務雖曾及之又非輔導之官孝宗亦<lb/>
不能用其享國不如漢者宜矣我太祖髙皇帝掃除戎<lb/>
狄再造中華功過周漢嘗建大本堂取古今圖書充其<lb/>
中延四方名儒教皇太子諸王選才俊之士以充伴讀<lb/>
<pb n="KR4e0119_WYG_003-10b"/>
俾其誨以崇德尚齒尊賢之道太宗文皇帝亦有文華<lb/>
寶鑑之賜又嘗召皇太孫徧覽農具欲知小民稼穡艱<lb/>
難其教養儲君之道固已符周而邁漢今皇太子受中<lb/>
宫之胎教傳列聖之心學年未一紀禮欲三加天下臣<lb/>
民欣欣相吿以為堯舜禹湯文武之復出也今正儲之<lb/>
後教法未立加冠有期宫臣未備此臣愚有所未悟也<lb/>
夫教法未立陛下之意必謂皇太子幼小且著少年近<lb/>
侍與其遊戲數年安用生疎秀才官人在其左右拘禁<lb/>
<pb n="KR4e0119_WYG_003-11a"/>
妨礙不得自由也竊聞古先聖王之教世子始於胞胎<lb/>
繼而襁褓又繼而小學正欲拘禁妨礙使其不得自由<lb/>
而後幼習可變茍於五六嵗之時不以正道拘禁而使<lb/>
儇薄巧佞之人引以淫邪縱侈之行至十年之上已化<lb/>
為一家雖輔以周召亦無如之何矣此教法所以不可<lb/>
不立也宫臣未備陛下之意必謂東宫無事之地兼官<lb/>
太多徒費廩祿而已竊聞周太子之官有三公三少以<lb/>
及僚屬漢又有太傅少傅家令門大夫洗馬中庶子舍<lb/>
<pb n="KR4e0119_WYG_003-11b"/>
人侍講詹事等官祿俸有常又不時賞勞而畧無所愛<lb/>
吝者何耶誠以太子國本宗社安危國祚修短繫焉故<lb/>
於小費有所不惜我太祖髙皇帝於東宫官僚職重者<lb/>
取廷臣勲德老成者兼之又置諭德等官及選名儒為<lb/>
之賔友其於周漢遺制未嘗少減此官臣所以不可不<lb/>
備也臣疎逺棄材過憂大計似不知諱避者然臣伏誦<lb/>
太祖髙皇帝聖諭有曰天子之子與公卿庶人之子不<lb/>
同公卿士庶人之子係一家之盛衰天子之子係天下<lb/>
<pb n="KR4e0119_WYG_003-12a"/>
之安危即賈誼所謂天下之命縣於太子太子正而天<lb/>
下定之意也况今皇太子已出襁褓可接縉紳即賈誼<lb/>
所謂早諭教之時然五經四書深逺難通古人有獻千<lb/>
秋金鑑錄者有獻贊道賦者有舉承華要畧者皆非幼<lb/>
年易曉臣故采前代并聖朝儲君童冠受學踐阼等事<lb/>
凡百條毎條摘其事實畫圖於前又錄其出處斷論于<lb/>
後謹撰箋文一通附寫巻首取易䝉以養正聖功之義<lb/>
名曰聖功圖裝演成帙上進皇帝陛下伏望睿覽采擇<lb/>
<pb n="KR4e0119_WYG_003-12b"/>
倘少有禆益乞宣付東宫講官以補講讀萬分之一庶<lb/>
幾皇太子見此圖畫必樂觀而易曉講官因此圖畫可<lb/>
以指示而解説見跡以求義假粗而見精日濡月染則<lb/>
古今之嘉言善行盡在皇太子之胷中然後次第以及<lb/>
經書子史以廣其見聞則教法立矣復選六卿有德行<lb/>
者兼宫臣師保之職别選儒臣方直骨骾者補一府兩<lb/>
坊之缺俾其更畨侍直近侍内臣亦必慎選年四十五<lb/>
嵗以上讀書知理質朴敢言者充之不用少年新進浮<lb/>
<pb n="KR4e0119_WYG_003-13a"/>
薄之人俱以内閣大臣領之則宫臣備矣夫教法既立<lb/>
宫臣既備固美矣然臣又聞前代東宫有資善堂𢎞教<lb/>
殿及太子新宫等名我太祖髙皇帝亦嘗建大本堂於<lb/>
南京今文華殿係陛下退朝便殿延詢羣臣政治經筵<lb/>
勸講之所或非皇太子所宜居往年春坊講讀去處又<lb/>
太淺狹恐非崇重國本之意臣愚更望皇帝陛下於文<lb/>
華殿之東别搆宫殿一所以為皇太子朝夕講讀并受<lb/>
百官朝賀非惟可以復祖宗之舊制亦可以聳天下之<lb/>
<pb n="KR4e0119_WYG_003-13b"/>
觀瞻皇太子必曰父皇為我讀書進學新建宫殿我可<lb/>
不勉勵以副其意耶若然則作聖之功可必而信乎堯<lb/>
舜禹湯文武之復出也豈不美哉<lb/>
　　　奏取羅兊遺貲賑濟疏<lb/>
臣竊聞民者邦之本食者民之天故善保邦者必蓄衆<lb/>
而容民善養民者必思艱而圖易今年自夏徂秋南直<lb/>
𨽻地方旱魃為虐應天廬鳳數府赤地千里六合江浦<lb/>
等縣顆粒無收人民流移死亡者無數小男幼女百十<lb/>
<pb n="KR4e0119_WYG_003-14a"/>
文中錢無人肯買父母受其號聒不過用草綑縛生丢<lb/>
水中者有之又不忍子女之死與其同投下水有之又<lb/>
聞放粮賑濟攜妻抱子來至南京報無姓名不得闗支<lb/>
内飢外寒殭死道旁者有之近於十二月二十前後一<lb/>
日城中各門凍死五十七人自後毎日不下十數人地<lb/>
方不肯報官有司不敢具奏雖救荒之官屢差賑濟之<lb/>
文疊出而米價騰湧不止人民飢餓自若時去秋成未<lb/>
逺各處粮食尚有來者猶且如是若至明年二三四月<lb/>
<pb n="KR4e0119_WYG_003-14b"/>
青黄不接之時將若之何臣抱病數月連陳三疏不䝉<lb/>
俞允伏枕側聞中心如割臣竊見毎年審錄重囚陛下<lb/>
皆於犯人罪情死中求生未嘗輕殺一人豈有無罪之<lb/>
人忍置於死地耶特深居九重未得盡知故爾此正如<lb/>
救焚拯溺之勢若更虚泛文移而無切實處置非惟民<lb/>
生性命之重為可哀憐而祖宗根本之地亦宜憂慮見<lb/>
今京倉粮米只勾三年闗給再難動支臣偶聞新故太<lb/>
監羅兊遺下金銀數多段疋器皿莫計伏望皇上垂念<lb/>
<pb n="KR4e0119_WYG_003-15a"/>
無辜坐歸死地大奮乾剛特勅南京内外守備及京堂<lb/>
公正官員逐一查檢照數買米督令五城兵馬司分方<lb/>
給粥暫救飢民性命則一方生靈幸甚祖宗根本幸甚<lb/>
　　　疏通錢法疏<lb/>
竊惟法立而弊必生弊滋而法必壅此理也亦勢也臣<lb/>
叨署本部印信節准戸部咨為疏通錢法事内開舉行<lb/>
鼓鑄之典禁革私鑄之弊此足見聖世裕國阜民通商<lb/>
利用之逺猷敢不欽遵奉行但立法必極深而研幾革<lb/>
<pb n="KR4e0119_WYG_003-15b"/>
弊貴拔本而塞源茍或不然則官局之樣錢一行而山<lb/>
林之爐火四達雖日殺一人亦莫禁止張榜巡街或恐<lb/>
無益於事其故何耶利者民之所趨也臣聞鑄錢之法<lb/>
毎鑄料一百斤内用薄餅南銅七十五斤黒鉛二十五<lb/>
斤加畨錫三四斤下爐溶化傾出鑄料一百斤若所鑄<lb/>
之錢只重一錢則一百斤之料該錢一萬六千文計其<lb/>
鑄料資本該值銀七兩并炭火油麻等項寛計作銀一<lb/>
兩鑄造刮磨至於精緻可用毎錢一千文該工食銀六<lb/>
<pb n="KR4e0119_WYG_003-16a"/>
分一萬六千該工食銀九錢六分通計物料工食毎一<lb/>
萬六千錢節長補短共用銀九兩其錢依時價毎七十<lb/>
文值銀一錢則一萬六千文該值銀二十三兩一本將<lb/>
及二息况近日私鑄之錢毎文只重六分而銅鉛相半<lb/>
則一本將五息矣豈能禁其不為耶臣愚以為前代之<lb/>
鼓鑄錢幣不過欲操財貨之機籥便商民之行使而已<lb/>
非專欲藉之以充庫藏也其錢毎文有重而半兩者有<lb/>
輕而四銖者國朝洪武之錢最小而重一錢永樂之錢<lb/>
<pb n="KR4e0119_WYG_003-16b"/>
稍大而重八分其輕重大小初亦無定制也臣愚以為<lb/>
今鑄樣錢若以一錢六分為則比之永樂之錢再大一<lb/>
圜毎鑄料一百斤只該錢一萬文仍要鑄匠刮磨光潔<lb/>
如是則本息相去不逺而人自不為此立法之幾深也<lb/>
又鼔鑄之初錢猶未多且自𢎞治十八年起朝廷頒給<lb/>
俸償下民折納粮料并各布政司戸口食鹽京班皂𨽻<lb/>
但凡官司出納務要俱用新鑄大錢其民間行使仍用<lb/>
前代真正舊錢數年之後新錢充足然後天下通行兩<lb/>
<pb n="KR4e0119_WYG_003-17a"/>
京戸部仍添設辦錢局衙門一官一吏錢匠十名如不<lb/>
别設衙門只將寶源局改屬戸部管轄凡各府州縣上<lb/>
納新錢毎一百文多餘一文真偽可疑者發與辯驗正<lb/>
錢毎貫秤其斤兩輕重餘錢銷鎔驗其銅鉛多寡若與<lb/>
原鑄則例不合即以私鑄論罪如是則贗偽莫逃而人<lb/>
自不敢為此革弊之本源也又戸部咨開鑄數似乎太<lb/>
多恐銅價乗機騰踊官庫積蓄有限鑄造人工亦太勞<lb/>
擾不如鑄少而法精常行而不廢則嵗積月累而錢自<lb/>
<pb n="KR4e0119_WYG_003-17b"/>
不可勝用矣行間又准南京都察院咨内有禁約奢侈<lb/>
之文大略與禁約私鑄之例相同若此説可行則奢侈<lb/>
吏有不禁自無之説容當另行陳奏臣係職掌錢粮之<lb/>
官偶有所見不敢自黙亦非敢變更成命也<lb/>
　　　奏行水兊以充京儲疏<hi>𢎞治十三年奏奉聖㫖准為定例見今南京戸</hi>
　　　　<hi>部遵行軍民稱便此疏已無存稿俟求補入</hi>
　<lb/>
　東園文集巻三<lb/>
</p>
<p>
</p>
  </div>
</body>
</text>
</TEI>
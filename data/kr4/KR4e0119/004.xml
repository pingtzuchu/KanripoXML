<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻四</head> <lb/>
    <p>
<pb n="KR4e0119_WYG_004-1a"/>
欽定四庫全書<lb/>
　東園文集巻四<lb/>
　　　　　　　　　　　　　明　鄭紀　撰<lb/>
　　奏議<lb/>
　　　奏設武舉以培養將材疏<lb/>
臣近於本年某月日准本部咨准南京兵部咨該本部<lb/>
題為陳言邊務等事内開保國公朱暉奏要舉保將材<lb/>
通行南京五府六部等衙門自文書到日為始俱限兩<lb/>
<pb n="KR4e0119_WYG_004-1b"/>
箇月以裏各舉所知二三人具奏立簿記註陸續推用<lb/>
等因到部備咨到臣竊惟天下之事有救急於一時者<lb/>
有預備於異日者屯兵積糧設險招募此救急於一時<lb/>
也培養將材訓練軍馬此預備於異日也兹者額森小<lb/>
醜屢犯邊塵朝廷已命大將督領大兵又遣重臣整飭<lb/>
兵備屯聚踰年彼若不聞偶因水草不給暫歸巢穴以<lb/>
待再舉初非畏怯而逺遁此無他用兵之道先聲而後<lb/>
實今之將官先聲何在無怪其然也臣愚則謂天之生<lb/>
<pb n="KR4e0119_WYG_004-2a"/>
材未有不養而成者今兩京武學外衛軍生爭習舉業<lb/>
以竊科名韜畧弓馬邈不相識兵部季考雖有賞罰而<lb/>
無進退不過視為虚文故有應薦而來率皆不養之士<lb/>
其志智膽氣去見在膏粱乳臭之徒寧幾何耶昔唐設<lb/>
武科開元一舉而得裴端復天寶再舉而得郭子儀宋<lb/>
行武舉景德一科而髙志寧出天聖一舉而令狐挺出<lb/>
於時祿山回紇搔動中外子儀單騎揚兵唐室再造元<lb/>
昊稱帝智髙逆謀志寧請兵覆其巢挺教狄青擣其虛<lb/>
<pb n="KR4e0119_WYG_004-2b"/>
兩朝神鼎震而復定之數子之力誠不誣也今國朝已<lb/>
立武學但武舉未設夫有武學而不設武舉欲人之習<lb/>
武藝是猶有儒學不設鄉試欲人之窮經也難矣臣愚<lb/>
以為今日之計必須依倣唐宋故事開設武舉之科以<lb/>
策論定去取以弓馬定髙下凡在京并外衞指揮千百<lb/>
戸襲替兒男軍民舍餘人等有志武藝者俱許三年一<lb/>
次鄉試悉如民生應試者例徵聘名儒以司考較初塲<lb/>
則以武經百將傳并諸家兵法試其論策而觀其韜畧<lb/>
<pb n="KR4e0119_WYG_004-3a"/>
智識該博斷制之材次塲則試以古今陣勢兵器車舟<lb/>
名物俾其圖畫貼説各注制度行使之法而觀其布置<lb/>
運用變化開合之妙俱糊名易書定為上中下三等末<lb/>
塲則於教塲中試其弓馬鎗刀鉋銃以觀引衆致逺斬<lb/>
將奪旗之勇京闈則欽命總兵官二員㑹同兵部官巡<lb/>
按京畿御史并選委各營把總公正官員省闈則巡按<lb/>
御史㑹同都布按三司五更試起日晡而罷當日公定<lb/>
優劣亦分為上中下三等隨即密封送入試院與考試<lb/>
<pb n="KR4e0119_WYG_004-3b"/>
官分配等第論策弓馬陣法俱優者列為上等論策頗<lb/>
優而弓馬稍次者列於中等之前弓馬頗優而論策不<lb/>
及者列於中等之後論策弓馬俱不及者退在下等照<lb/>
例擇日揭曉上中二等送該部引奏㑹試下等者發回<lb/>
原衛肄業以俟後科三科不中者照依原襲等級遞降<lb/>
帶俸差操其公侯伯應襲子孫免其鄉試徑送㑹試俱<lb/>
如春闈事例兵部奏請命官初中二塲策論陣圖分别<lb/>
等第與鄉試一般末塲則兵部請欽命京營總兵官五<lb/>
<pb n="KR4e0119_WYG_004-4a"/>
府掌府事并科道掌印等官於大較塲中考試務盡一<lb/>
日之力俾弓馬陣勢各得以盡其材等第揭曉俱照前<lb/>
例下等先發在京武學肄業三科不中止照原襲帶俸<lb/>
差操不與管事上中二等兵部奏請於内苑閑曠去處<lb/>
設立教塲禮部預定儀注請聖駕親臨御幄先試弓馬<lb/>
次及陣勢如周禮春教振旅夏教茇舍王執路鼓諸侯<lb/>
執賁鼓以教坐作進退疾徐疏數之節漢文帝躬著戎<lb/>
服親御鞍馬與良家材官馳射上林講習戰陳宋太祖<lb/>
<pb n="KR4e0119_WYG_004-4b"/>
御講武殿親試禁兵刻木為箭鏃以木綿兩兩相射以<lb/>
分等級我太祖髙皇帝經理淮甸親閱將士分隊習戰<lb/>
勝者賞銀十兩因諭之曰刃不素持必致血指弓馬不<lb/>
素習而欲攻戰未有不敗者吾故擇汝等練之今陛下<lb/>
親閱武舉非惟逺稽古制近法祖宗而片時之頃英雄<lb/>
畢集而將兵將將之術亦得以兼收於淵臆矣試罷就<lb/>
於㑹試上等之中㕘以御試名次拔出三人以居一甲<lb/>
其餘照依原定次數分為二甲亦用黄榜張掛一甲原<lb/>
<pb n="KR4e0119_WYG_004-5a"/>
應襲者即襲其祖父官爵原無官者定與見任應襲武<lb/>
職二甲三甲者只作冠帶舍人名目俱給本等祿米并<lb/>
隨身口粮分送各邊跟隨總兵官殺賊一年更換一邊<lb/>
各邊厯遍又曾經戰一二次鎮巡總兵官具奏巡按御<lb/>
史覈實方許起送該部查審明白就以原襲并應得官<lb/>
爵到任管事如此則將武弁人人自奮非徒有志者不<lb/>
肯甘居人下無志者亦欲保其父祖官爵非徒襲替者<lb/>
得其科甲之榮而帶俸者亦有進身之階愚鈍者變為<lb/>
<pb n="KR4e0119_WYG_004-5b"/>
智謀輭弱者變為驍勇邊務夷情日見精熟膂力膽氣<lb/>
日見粗豪不十年間虎豹豼貅之士聚集京師頂背相<lb/>
望惟陛下隨材任使可為干城可為腹心我國家億萬<lb/>
年之業將安於泰山區區小醜豈足以煩聖慮也哉如<lb/>
此則臣今日雖不妄薦一人而十年之後人材衆多當<lb/>
不乏任使矣不然年年嵗嵗臨飢揠苗遇渴掘井滿其<lb/>
所得不過枯朽汙濁之物不足以救飢渴豈不為小醜<lb/>
羣聚非笑乎臣踈逺凡庸過憂大計然累本自陳不䝉<lb/>
<pb n="KR4e0119_WYG_004-6a"/>
俞允尸位茍祿於心何安是以偶有所見不忍不陳儻<lb/>
䝉采錄則今乞骸林下死亦瞑目伏望皇上普日月之<lb/>
明奮乾剛之斷勿謂祖宗未有舊制後世不可更張昔<lb/>
有周盛時周公謹厥始君陳和厥中畢公成厥終未及<lb/>
百年世道三變亦未嘗拘於文武舊制之有無也蓋國<lb/>
無人則虛臣久處南都在京將帥固不深知然率非習<lb/>
學經戰之士一有召遣四顧無人其虛甚矣茍不趂今<lb/>
為之預養向後子孫承襲不過依舊非惟朝廷不得真<lb/>
<pb n="KR4e0119_WYG_004-6b"/>
材任用而武臣亦非保守世祿之逺圖也如䝉乞勅廷<lb/>
臣㑹議將臣所奏斟酌去取立為定制勿謂曠世盛典<lb/>
因臣而行垂死之年别有希望不過念太祖太宗創業<lb/>
之艱難聖子神孫守成之不易故不知避忌妄獻芻蕘<lb/>
惟陛下亮其狂而察其志毅然舉行不勝幸甚<lb/>
　　　奏革制外濫支官糧疏<lb/>
竊惟南京乃根本重地不可以不培植而培植莫急於<lb/>
京儲臣因見近日京儲費出無經錢糧存積有限劄令<lb/>
<pb n="KR4e0119_WYG_004-7a"/>
四川清吏司巻查本部每年坐派浙江等處起運南京<lb/>
倉粮一百二十七萬餘石南京舊額官軍嵗支粮米一<lb/>
百二十餘萬其中一十萬石係三箇月水兌所積者實<lb/>
支派運粮米一百一十餘萬量入為出故有七年之積<lb/>
近因各該衙門奏將送船餘下一萬一千七百三十四<lb/>
名毎名月支米一石差撥裝運之時又支行粮司禮監<lb/>
内官監神帛堂内織染局兵仗局各色名匠共五千七<lb/>
百四十九名舊例只免戸内差役不曾食粮今每名月<lb/>
<pb n="KR4e0119_WYG_004-7b"/>
支米三斗太醫院醫士醫生一百四十六名醫士有家<lb/>
小者毎名月支米七斗無家小者月支米五斗醫生有<lb/>
家小者每名月支米四斗無家小者月支米三斗寶鈔<lb/>
提舉司紙鈔匠二百八十一名毎名月支米五斗光祿<lb/>
寺太常寺㕑役共九百五十名舊例有家小者月支米<lb/>
六斗無家小者月支米三斗各各添支二斗及投充新<lb/>
軍四千九百二十名每名月支米一石每嵗共添支粮<lb/>
米二十二萬六千一百七十餘石并舊額官軍該支俸<lb/>
<pb n="KR4e0119_WYG_004-8a"/>
月等粮大約一百五千萬餘石况值連年各處災傷原<lb/>
派起運粮米拖欠數多所入不足以供所出見今各倉<lb/>
實在粮米除本年閏四月坐放外自𢎞治十一年起至<lb/>
𢎞治十五年止只有三百一十七萬二千餘石僅勾二<lb/>
年有餘支放且江西布政司𢎞治十六年該起運南京<lb/>
倉粮四十七萬餘石并湖廣二布政司見催舊欠粮米<lb/>
雖已奏准折銀至今尚未解到後來京儲愈見缺乏已<lb/>
經本部尚書王軾奏要今後㑹計南京粮儲量加增添<lb/>
<pb n="KR4e0119_WYG_004-8b"/>
戸部覆題㑹計錢粮已有定數勢難損彼益此是蓋通<lb/>
融天下之大勢誠為至論除遵奉外然坐派既不得加<lb/>
增虚耗又不為撙節誠恐年復一年倉粮消耗殆盡根<lb/>
本之地良可憂也其投充新軍既已入伍雖嵗費粮米<lb/>
將及六萬石固難更改其送船軍餘舊例每船二十名<lb/>
差撥之時餘丁每名月支行粮三斗聽守半年者毎名<lb/>
該一石八斗短差兩月者每名該六斗行之已久並無<lb/>
廢事今則俱照馬船粮船事例每月支米一石差撥之<lb/>
<pb n="KR4e0119_WYG_004-9a"/>
時又支行粮誠為重疊濫費况今各衞補造快船已完<lb/>
亦有一年輪差不及一次者夫以空閑之人虛耗京儲<lb/>
之積不為撙節可乎查得南京朝陽等門守門餘丁各<lb/>
倉修倉餘丁俱係每月支米三斗其送船餘丁合無每<lb/>
船照舊名數比照守門修倉事例不拘在家差撥每月<lb/>
俱支米三斗及照各色名匠俱係上元江寧二縣徭役<lb/>
况做工之日工部又給工價并醫士醫生紙鈔匠㕑役<lb/>
等項新添粮米俱舊例所無者一併革去庶使倉粮不<lb/>
<pb n="KR4e0119_WYG_004-9b"/>
致濫費祖宗根本得以培植緣係撙節京儲培植國本<lb/>
事理未敢擅便擬合具奏如䝉乞勅該部從長計議將<lb/>
前項新添送船餘丁粮米并民匠人等舊例原無而新<lb/>
近奏計者及㕑役舊有經減省而後奏復者通行革去<lb/>
則七年之積不久可復根本之固千萬世如一日也<lb/>
　　　上清理財賦四事<lb/>
臣備員南京戸部節准戸部咨為缺乏邊儲等事除編<lb/>
印鹽引文簿陸續賷發各運司該邊收候開中外臣竊<lb/>
<pb n="KR4e0119_WYG_004-10a"/>
惟各邊粮草缺乏已甚鹽法不通商少報中借撥則天<lb/>
倉銀兩有限穵運則近邊民力不堪切思虜情狡偽坐<lb/>
老我師覘我主客人馬不支旦夕粮草不繼即欲大舉<lb/>
入冦是乃彼以逸待勞之策實為我剝牀以膚之災也<lb/>
若不預先處置未免臨事倉皇臣謹陳清理財賦四事<lb/>
以備聖明裁處<lb/>
一曰廣邊屯自古千里餽粮士有飢色故寓兵於農因<lb/>
　粮於敵如趙充國屯田湟中大獲地利卒破先零且<lb/>
<pb n="KR4e0119_WYG_004-10b"/>
　言自燉煌東至遼東一萬一千五百餘里皆可乗塞<lb/>
　列地而屯諸葛亮伐魏屯田渭濱百姓按堵軍無私<lb/>
　馬夫湟中在今陜西蘭縣渭濱在今陜西渭南縣燉<lb/>
　煌在今涼州東至遼東則寧夏榆林延綏大同宣府<lb/>
　皆其一帶之地世代不同地土則一豈有可屯於古<lb/>
　而不可屯於今耶但近裏膏腴之地軍容債帥吞為<lb/>
　己業軍士代耕自收子粒臨邊儘有可耕之地又不<lb/>
　能設法防禦畏怯往耕却將近邊耕民遷入城堡以<lb/>
<pb n="KR4e0119_WYG_004-11a"/>
　防失機動輒借撥穵運煩瀆聖聽又有遥度之論則<lb/>
　曰朔方風沙易壅地畝冦警出没擾害農工夫古今<lb/>
　一地豈今有風沙冦擾而古獨無耶况各布政司軍<lb/>
　屯尚且差官清理縱清出多寡卒難逺致若邊屯一<lb/>
　清不過半年坐享儲積豈可以差官小擾而失此大<lb/>
　利乎為今之計合無選差有才識堂上官數員分投<lb/>
　領勅前往各邊專督屯種將近裏熟田清出若干頃<lb/>
　畝離邊積逺可以用力開墾者相兼配搭先儘見在<lb/>
<pb n="KR4e0119_WYG_004-11b"/>
　軍餘毎人給佃若干餘田招募各處無業小民并行<lb/>
　附近法司衙門將問擬徒流凶犯頗有身家者發遣<lb/>
　前來俱給與牛具耔種俾其兼配佃種嵗收耔粒一<lb/>
　半入官募佃許其永為己業囚佃聽其限滿而歸所<lb/>
　耕去處仍行㑹同鎮巡總兵等官督軍嘹哨設法防<lb/>
　䕶且守且耕如今日耕此一方則併力合作防守之<lb/>
　人亦聚一處明日耕彼一方亦然如是則我衆可以<lb/>
　遞耕彼衆不得我擾數年之後何患無趙充國之地<lb/>
<pb n="KR4e0119_WYG_004-12a"/>
　利諸葛亮之按堵也<lb/>
二曰徵寺租竊見南方各處寺院粮額多至數千租税<lb/>
　不下數萬朝廷欲其領衆焚脩保障國家今邊疆連<lb/>
　年騷擾不見少顯分寸之功是其無有而不足信也<lb/>
　明矣况近年以來僧道爭奪住持盡將所有租税投<lb/>
　獻勢力之家代其營為常住不得升合間有一二自<lb/>
　收者又多潛養私人置立家計焚脩之事耳不及聞<lb/>
　合無差官各處清理查其戸報丁粮吊其遞年租簿<lb/>
<pb n="KR4e0119_WYG_004-12b"/>
　扣其實收租税内存若干與其應當粮差并籍報有<lb/>
　名人衆齎粮外其餘租税悉徵在官依時變賣銀兩<lb/>
　造冊解部發邊應用候二三年間邊儲充實再議區<lb/>
　處如此則每年所入難以數計矣<lb/>
三曰折逋負臣本部所屬江南司府州縣各項錢粮浙<lb/>
　江等布政司應天等府各年拖欠秋粮等米豆麥稻<lb/>
　穀一百二十餘萬石馬草一百四十餘萬包折粮綿<lb/>
　布六千餘疋折粮苧布二十三萬餘疋已上四項大<lb/>
<pb n="KR4e0119_WYG_004-13a"/>
　約可折銀一百餘萬兩内除各年水旱災傷減免量<lb/>
　除三分之一尚該銀七十萬兩多是粮里包攬在身<lb/>
　一時難以追足且本色運費倍於正粮合無准令依<lb/>
　時折價仍寛限三年與其解京完納庶民困少甦而<lb/>
　邊儲有濟<lb/>
四曰清鈔貫本部該徵江西湖廣福建三布政司戸口<lb/>
　食鹽并蘇常二府税課等衙門錢鈔兼收鈔一千四<lb/>
　百八十八萬七千四十餘貫南京五城兵馬司房鈔<lb/>
<pb n="KR4e0119_WYG_004-13b"/>
　并各宣課司大勝等闗及各衙門戸口食鹽鈔共七<lb/>
　百一十萬八千三百餘貫蕪湖荆州二處抽分銀大<lb/>
　約六萬餘兩上新河九江二處鈔闗大約每年折銀<lb/>
　三萬餘兩雖亦各有所用較之今日京儲邊餉實在<lb/>
　所緩及將南直𨽻各府州縣并湖廣江西福建等布<lb/>
　政司備用戸口食鹽暫借三年其錢鈔兼收者每一<lb/>
　萬貫折銀二十兩其餘鈔每一萬貫折銀八兩并荆<lb/>
　州蕪湖銀兩俱解本部收庫聽邊取用及遇米價中<lb/>
<pb n="KR4e0119_WYG_004-14a"/>
　平與米閒月兼支以為官軍俸粮庶幾邊餉有所補<lb/>
　助京儲不致闕乏<lb/>
　　　便宜設法急救饑荒疏<lb/>
臣竊惟南京根本重地連年水旱軍民缺食去冬今春<lb/>
流移餓死不可勝數今年麥苗又為本年三月初間大<lb/>
雪損傷若不預為設法區處誠恐日後愈難支持據本<lb/>
部委官雲南清吏司郎中鄧琛呈奉本部劄付為賑濟<lb/>
災傷軍民事除遵依外照得近年本部侍郎鄭紀奏行<lb/>
<pb n="KR4e0119_WYG_004-14b"/>
水兊事例免其竹蓆䭾脚之費每石加耗三斗軍民兩<lb/>
便甚良法也但彼時各倉粮米積有六七年之上以故<lb/>
毎年只行三箇月而止今倉粮不勾三年支給合無自<lb/>
本年閏四月起至九月止俱行水兊餘月判倉每年可<lb/>
積餘米二十餘萬石可以濟今而預後待他年倉粮再<lb/>
有六七年之積照舊只行三箇月等因到部又據本部<lb/>
委官郎中賈璇呈奉劄付坐放應天等衞六合等縣四<lb/>
月閏四月軍民丁口共該少欠米十萬石呈乞早賜措<lb/>
<pb n="KR4e0119_WYG_004-15a"/>
處以救飢荒等因行間又該本司案呈據南京旗手等<lb/>
衞指揮千百戸等官張翰等呈稱各衞所官員俸粮原<lb/>
有事例毎年四月分折絹八月分折布除遵依外今照<lb/>
南京地方連年水旱田禾無收米價髙貴軍民缺食艱<lb/>
難不能過活如䝉准呈乞為憐憫分豁將四月分俸粮<lb/>
暫且闗支本色至五月照舊住支折絹等因到司案呈<lb/>
到部臣等查得南京軍倉粮米為因各處災傷該徵粮<lb/>
米運到者少拖欠者多毎年官軍該支粮米一百三十<lb/>
<pb n="KR4e0119_WYG_004-15b"/>
萬石有餘近年以來加以南京太醫院醫士寶鈔提舉<lb/>
司鈔匠及投充軍人并送船餘丁行粮等項共該毎嵗<lb/>
添支米二十萬石有餘各倉粮委實只是勾二年之上<lb/>
支給及查得臣先年奏准每年水兊三箇月毎米一石<lb/>
脚耗米三斗見今在倉粮米三百四十萬餘石俱係水<lb/>
兊積出餘米之數見在倉粮既無陳腐之虞官攢又無<lb/>
守支之苦且郎中鄧琛呈稱每年要添水兊三箇月不<lb/>
過推廣舊例以便民情而增國計似為有理及據委官<lb/>
<pb n="KR4e0119_WYG_004-16a"/>
郎中賈璇呈稱江北少欠賑濟十萬石緣查京倉軍儲<lb/>
實難動支亦所離江北窵逺暫將各處運到粮米畧倣<lb/>
水兊事體免其<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹篩曬每石折准脚耗三斗留彼河<lb/>
下以近就近給散飢民實為便益欲待奏請定奪不無<lb/>
緩不及事合行一面暫撥各納倉米就彼河下給散積<lb/>
出脚耗就令作正支放勾數即止其南京各衞所指揮<lb/>
千百戸等官呈要將𢎞治十七年四月分俸粮暫與闗<lb/>
支本色待至五月二麥成熟照舊折支絹疋亦乃權宜<lb/>
<pb n="KR4e0119_WYG_004-16b"/>
救荒事理已經南京守備等官㑹議不為常例欲候奏<lb/>
請明降誠恐有悞放期除行南京旗手等衞所造冊將<lb/>
各官本年四月分俸粮暫支本色至五月折支絹疋下<lb/>
年照舊施行去後緣係加添水兊撥粮賑濟并分豁官<lb/>
員俸粮事理具本專差辦事官某齎捧奏聞<lb/>
　　　致仕第十九疏<lb/>
臣竊惟士君子立身天地間惟禮與法二者而已禮法<lb/>
既亡名節安在臣考諸古禮國法凡在官者年至七十<lb/>
<pb n="KR4e0119_WYG_004-17a"/>
俱許致仕唯老成重望為國家之柱石者不拘臣今已<lb/>
過致仕之年尚從旅進之列時論不容中心有愧在禮<lb/>
固不可留論法亦所當去禮不可留而留法所當去不<lb/>
去是迷貪位固祿之心而忘棄禮滅法之恥臣自少荷<lb/>
䝉朝廷作養之恩至於今日豈忍若是耶近因久病暫<lb/>
出管事神衰氣倦頭暈目昏己身不能自存部事有何<lb/>
補益乞休十有八章無由一奉俞允或者謂臣有心求<lb/>
去何必待報而行臣恐非大臣出處之義隱忍依違進<lb/>
<pb n="KR4e0119_WYG_004-17b"/>
退狼狽今病勢益增死亡無日不得已將本部印信咨<lb/>
送南京吏部委官署掌買舟卜程以待休命臣又照得<lb/>
成化間學士錢溥與臣同是經筵講官侍郎方滿三年<lb/>
即准致仕臣官三品已十年矣尚書佀鍾與臣同是戸<lb/>
部堂上年未七十亦准致仕臣年七十又加二矣伏望<lb/>
皇上大施恩典一視同仁乞勅吏部查照前例容勅臣<lb/>
退歸田里庶官無尸位素餐之譏人免鐘鳴漏盡之誚<lb/>
不惟臣一身之幸實天下士風之幸也<lb/>
<pb n="KR4e0119_WYG_004-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0119_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東園文集巻四<lb/>
</p>
<p>
</p>
  </div>
</body>
</text>
</TEI>
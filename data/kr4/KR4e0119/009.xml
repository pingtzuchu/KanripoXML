<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻九</head> <lb/>
    <p>
<pb n="KR4e0119_WYG_009-1a"/>
欽定四庫全書<lb/>
　東園文集巻九<lb/>
　　　　　　　　　　　　　明　鄭紀　撰<lb/>
　　序<lb/>
　　　釣臺集序<lb/>
炎祚改符新都易號南陽宗室圖復舊物天造草昧漢<lb/>
之為漢未可知也海内英雄聞風奔附皆欲效勤王討<lb/>
賊尺寸之功以垂竹帛今漢鼎已定延訪幽隠粉飾中<lb/>
<pb n="KR4e0119_WYG_009-1b"/>
興正抱道君子雲龍魚水相逢之日也先生物色故人<lb/>
三徵而後至何耶伊之耕莘傅之築巖吕之釣渭時未<lb/>
嘗無終身之念也一旦幣聘之勤繪圖之肖夢兆之徵<lb/>
遂翻然而起各成一代之業後世未嘗有非其改節者<lb/>
今先生雖應聘而起終不為所屈又何歟此無他光武<lb/>
少與先生遊學其知先生者必深計先生者必熟矣自<lb/>
莽地皇壬午起兵至漢建武己丑而後下詔于七八年<lb/>
之間身跡存歿畧不往來于懐其與抱薪進飯卒然相<lb/>
<pb n="KR4e0119_WYG_009-2a"/>
遇之殷勤者有間矣豈先生儒腐不足與談兵歟湯以<lb/>
伊為阿衡丁置傅於左右文師吕為尚父光武於先生<lb/>
撫之以咄咄目之以狂奴官之以諫議其處先生也亦<lb/>
䙝而易矣豈先生特孤髙一節之士於師傅之道或有<lb/>
未聞與不然必先生之知光武者亦深計光武者亦熟<lb/>
又用是之故蚤見預料而不敢以商周諸君待之乎嗚<lb/>
呼先生之自處與光武之處先生者不必深論矣但此<lb/>
集一出不知世之夜行不休奔走權倖之門者讀之以<lb/>
<pb n="KR4e0119_WYG_009-2b"/>
為何如惜乎出之稍晩也然自今以往亦不為無益焉<lb/>
故書之<lb/>
　　　豐清敏公遺事序<lb/>
宋熈寧元祐間黨論方興四明豐公相之由嘉定進士<lb/>
厯太子中允監察御史裏行諫議大夫中司八座居近<lb/>
侍者三十餘年凢君心之邪正朝政之得失與夫相臣<lb/>
之賢否宦官之邪佞知無不言言無不盡不畏權倖不<lb/>
避讒毁卒以鈎黨中傷除名紀休致林下正考究古今<lb/>
<pb n="KR4e0119_WYG_009-3a"/>
人物得公之裔孫司訓耘與其子編修熈所藏公遺事<lb/>
一編見示紀再拜而誦讀之其危言峻行謇謇諤諤溢<lb/>
於簡編間凛然猶有生氣然官雖貴顯而家甚貧既薨<lb/>
田僅七十餘畝屋止數間嚢篋蕭然子孫不能自給二<lb/>
子安常泰常俱先卒皆有二子安常任太學正諸生賻<lb/>
錢二百萬妻于氏恐汚夫之清節不受安常已官一子<lb/>
泰常之子未官公先貤郊恩以及之其母以長幼有序<lb/>
亦辭不受願俟後郊盖大學之道自身而家而國而天<lb/>
<pb n="KR4e0119_WYG_009-3b"/>
下叙不可紊而功不可闕公之本源澄徹外物不足以<lb/>
累其身故二婦之賢一不受非義之財一不受越次之<lb/>
恩盖家庭之間薰蒸透徹積中發外不能自己其忠言<lb/>
讜論格君匡國特其緒餘耳豈足為公多耶昔晦菴先<lb/>
生敘公遺事後謂孟軻誦仲尼稱水曰源泉混混不舍<lb/>
晝夜有本者如是正謂此也後世士大夫論列時事擊<lb/>
摶臣僚震動朝野如公者間亦有之至於身家則莫能<lb/>
彷彿其萬一此公之所以允為宋室名臣而後世所以<lb/>
<pb n="KR4e0119_WYG_009-4a"/>
難也公裔孫父子之間與紀皆有斯文瓜葛故書此以<lb/>
貽之<lb/>
　　　劉子賢簡札序<lb/>
此劉君子賢與予簡札也其字拙其詞未工其記問亦<lb/>
未甚富予乃萃而為巻者君莆之水南人家貧甚兄弟<lb/>
四人皆衣食於敎授父蚤喪淺塟于菆母朱孀鞠之稍<lb/>
有知詳其故遂匍匐菆所覆柩哭至嘔血殞絶而蘇蘇<lb/>
復絶既冠母命迎相君跪謝曰父在淺土兒天地間一<lb/>
<pb n="KR4e0119_WYG_009-4b"/>
罪人何以夫人之女母彊偪不置乃迎嵗餘猶異枕席<lb/>
母覺諭之不可日菆哭乆而羸削骨立鄉人哀之合錢<lb/>
助塟畢始復常嵗大比與同軰赴科塲監吏呵逐搜檢<lb/>
法甚峻君嘆曰此豈待賢禮耶遂拂袖歸竟不出居家<lb/>
毎日鷄鳴而起盥櫛衣冠率諸弟若婦詣母問安旦則<lb/>
侍食毎食魚肉醇酒必極豐潔自與家衆鹽虀而已衆<lb/>
時有異志君鎖項自罪不食衆感悟乃釋提學周僉憲<lb/>
聞之召見弗往周先拜之尋餽白金五兩辭曰助養老<lb/>
<pb n="KR4e0119_WYG_009-5a"/>
母君拜而受之語諸弟曰此為吾母餽也勿他費日於<lb/>
常饌之外必加一味以彰人之惠金盡則止初居水南<lb/>
閙市中不自適乃買地於旁僻先建祠堂梁之朝有跳<lb/>
躍而來欲敚其地君錯愕不知所云遂屈節訴于前且<lb/>
曰吾盡萬難之䇿以妥吾先仁人君子其忍敗吾事耶<lb/>
其人憐而與之成化庚子與予㑹講雲峒山中踰半載<lb/>
毎晨㑹揖必胥致誨語以出凢入聖相期待退而讀正<lb/>
書論正事暮又如之見人一善寢興食息此心未嘗少<lb/>
<pb n="KR4e0119_WYG_009-5b"/>
忘生平足跡不歩城府達君貴人甚少往還獨與予交<lb/>
最厚予受其矩□最多觀諸簡札可見也聖學以誠敬<lb/>
為入門踐履為實地若吾子賢者其庶幾者歟予别子<lb/>
賢八千里外一年于兹矣偶閱書笥得此數紙遂表而<lb/>
出之俾朝夕間心目如見而不懈於用力也且用是萬<lb/>
一朝堂之上知林下有此正人士類之中知斯文有此<lb/>
正氣海内閭巷之間後生小子知人生有此正學於世<lb/>
道未必無少補也<lb/>
<pb n="KR4e0119_WYG_009-6a"/>
　　　鄭氏族譜序<lb/>
古人作譜所以敬其祖也後世作譜則多誣其祖也如<lb/>
第一代為髙祖則自髙至𤣥以世計之凡九代以年計<lb/>
之幾三百年以人計之生齒繁衍者何啻千數百人茍<lb/>
無以繫屬之為子孫者將相視為塗人矣此譜圖之所<lb/>
以作也譜圖既立則披閲之間彼吾父也吾祖也吾曽<lb/>
若髙也彼吾初從也吾再從也吾三從四從以至於羣<lb/>
族也生則致其養死則致其哀長則慈幼卑則奉尊服<lb/>
<pb n="KR4e0119_WYG_009-6b"/>
制有重輕禮節有殺隆非敬其祖乎若吾閩之譜其間<lb/>
則有可言者昔光州王潮兄弟克夀以三千衆入閩分<lb/>
處閩越間審知據閩偏重故鄉但仕籍中有自光州固<lb/>
始來者遂得美官遷且不次故閩人自隋唐以來土著<lb/>
舊姓亦遷就其譜曰自光州固始入閩以希不次之恩<lb/>
且謂昔漢武帝以閩人難服徙其衆於江淮之間遂虚<lb/>
其地至王潮而復有閩非誣其祖乎吾邑樂山之鄭與<lb/>
予同出於周鄭國桓公同一受姓也西晉而亂同一渡<lb/>
<pb n="KR4e0119_WYG_009-7a"/>
江也露莊淑三公同一入莆也後露公居莆田淑公居<lb/>
仙遊莊公居興化而鄭氏之入莆者復析為三焉樂山<lb/>
之鄭則宋元間有仁仲公者因避回寇遂居仙遊蜚山<lb/>
下今譜則以仁仲公為始遷之祖仁仲生徳新徳隆徳<lb/>
悟徳隆生仙字伯真即號樂山者仙生恭寛信其後子<lb/>
孫悉見圖系中信之仲子詔賜七品散官凰請予敘于<lb/>
篇端予以吾鄭先世譜敘此譜載之詳矣國朝永樂初<lb/>
樂山公重修斯譜而復自叙蜚山世系又加詳焉予復<lb/>
<pb n="KR4e0119_WYG_009-7b"/>
奚言宋眉山蘇氏譜亭記有曰凡在此者死必赴冠娶<lb/>
必告少而孤則老者字之貧而無歸則富者収之其不<lb/>
然者族人所共誚譲也敢舉之以為后世子孫告<lb/>
　　　新里甲日録序<lb/>
士君子之生世也出則憂乎天下處則憂乎鄉邦濟時<lb/>
澤物之心未嘗一日忘也紀家食幾二十年厯觀前代<lb/>
取民之制什一法壊春秋變而税畝秦變而口錢漢變<lb/>
而筭賦唐變而兩税宋又變而青苗寛剰費出無經徵<lb/>
<pb n="KR4e0119_WYG_009-8a"/>
斂無藝而民之不堪命也宜矣國朝賦法民田不過五<lb/>
升官田不與征役視什一之法則又輕矣何氓百家之<lb/>
中衣食於稱貸者什凢七八農家銍艾在手釡甑已空<lb/>
顛覆逋亡版圖日削莫知其由近偶得里甲日録而觀<lb/>
之縣令黄時毎甲直一月用銀二十餘兩十六圖一嵗<lb/>
計之用銀三千餘兩悉皆庖厨之共妻妾之奉與夫過<lb/>
客來使權門饋贈之需而已至於祭飲科貢物料之類<lb/>
國典所載者率以一科十歲又千兩有畸夫以百六十<lb/>
<pb n="KR4e0119_WYG_009-8b"/>
户之民而共三四千金之費欲免稱貸逋亡之患不亦<lb/>
難乎是雖黄流禍之慘然當時里正雄長射時吞噬亦<lb/>
不能謝其咎也今縣令彭君下車之初一念仁慈正吾<lb/>
民息肩之日第民風土俗未能周悉予弟今年備名里<lb/>
正因㑹集同事澡神滌慮議定供應事目萃為一録自<lb/>
聖夀祀飲而下至於役夫什廪之徵量輕酌重分條類<lb/>
目上可以給公家下可以舒民困嵗計用銀不滿五百<lb/>
毎甲一嵗出銀不過三四兩視諸往年則七八分之一<lb/>
<pb n="KR4e0119_WYG_009-9a"/>
也録成呈白縣堂隨與里甲百四十户合盟以堅之以<lb/>
為一嵗共需之則而田野之民欲永其傳請予題其篇<lb/>
端予嘗攷吾邑盛衰之蹟唐宋之盛譜誌所載不必言<lb/>
矣國初富庶不減于前尋值虎寇為災民耗大半宣徳<lb/>
間縣令王公以救焚拯溺之心為改絃易轍之政起塗<lb/>
炭之民于枕席之上吾民立碑建祠報頌不衰近年則<lb/>
自枕席復推入塗炭之中是又猛於虎而虣於寇者矣<lb/>
同一法制也同一品秩也同一土地人民也趨向之不<lb/>
<pb n="KR4e0119_WYG_009-9b"/>
同如是亦獨何歟孔子論治國曰節用而愛人邵子有<lb/>
言諸賢能寛民一分之力則民受一分之惠愚敢舉是<lb/>
為山氓祝<lb/>
　　　五十自儆序<lb/>
居士生宣徳癸丑閠八月自後厯十有七閏皆未有值<lb/>
是月者成化壬寅居士年五十嵗且閏且值是月衆皆<lb/>
異之以為天人際㑹不偶然也至今日諸親朋攜壺觴<lb/>
為居士夀族衆子弟亦舉酒為夀居士難之曰丈夫生<lb/>
<pb n="KR4e0119_WYG_009-10a"/>
世負天地萬物之責於身近則夀乎一家逺則夀乎一<lb/>
國又逺則夀乎天下萬世豈區區於一身之嵗月也耶<lb/>
子弟晉而復曰天下之本在國國之本在家家之本在<lb/>
身今日一身之夀實家國天下萬世之夀也予又難之<lb/>
曰古者百歲為上夀八十為中夀六十為下夀五十者<lb/>
何居諸子弟又晉曰五十中身之年也過則夀不及則<lb/>
夭是五十者雖未為夀實夀之階也予又難之曰五十<lb/>
未為夀汝軰曷為而夀之耶諸子弟未有以對居士為<lb/>
<pb n="KR4e0119_WYG_009-10b"/>
之解曰汝等以居士少登科甲官近侍又得推恩封父<lb/>
母終榮養之樂居家約子弟禮法中無敢違越營祠墓<lb/>
有制度可觀清苦恬退之節頗見重於時事功又頗多<lb/>
於鄉邑居士之成立甚早也天地造化於人恒無全功<lb/>
固為夀之汲汲焉然汝軰之知居士者亦淺矣孔門十<lb/>
五志學居士少雖有是志焉三十而立居士則未立也<lb/>
四十不惑居士則未不惑也五十知天命居士則未知<lb/>
天命也孔門事業居士未嘗有一就者今雖去此兼程<lb/>
<pb n="KR4e0119_WYG_009-11a"/>
而進以補前功而循序其将來其成亦已晩矣汝軰何<lb/>
憂造化之窮耶昔衛武公年九十有五猶箴儆于國自<lb/>
卿以下至於師長士茍在朝者無謂我耄而舍我必恪<lb/>
恭於朝以交戒我汝等不能以此儆我顧欲舉酒為夀<lb/>
耶諸子弟謝而退居士亦謝諸賔友謁祠堂追感悲酸<lb/>
者久之僉曰善哉先生之夀其亦異乎世人之夀也因<lb/>
書以自儆<lb/>
　　　臺頖留行詩序<lb/>
<pb n="KR4e0119_WYG_009-11b"/>
成化丁未春今福建提學憲副韋君同予校文南宫方<lb/>
出簾遂偕有提學之命是日同拜者七人三副四僉職<lb/>
䘖雖重而與吏部都臺體統有闗舊規叅謁皆屈膝為<lb/>
容君時瑣幃予翰苑迺曰禮貴得中今我軰以風化為<lb/>
職而先枉已可乎君曰然遂得免詘予嘗私幸與公之<lb/>
志同也既領勑予往兩浙南北屢遷君之東廣繼遷閩<lb/>
南訊候不相通者十有數年予乞恩歸掃始得邂逅于<lb/>
臬司翊日郊餞小叙契闊而已抵家未幾聞公有自陳<lb/>
<pb n="KR4e0119_WYG_009-12a"/>
之疏八閩師生合章懇留君之去意益堅羣情莫申迺<lb/>
形於詩章寄贈别之名而示挽留之意盖欲諷詠之間<lb/>
或有所歆動而解公志也仙頖教尹佑等既装成帙顓<lb/>
一生奉獻題之曰臺頖留行請序於予予用是而奉叩<lb/>
曰君作士於閩師生恩義正爾浹洽今日之去或有所<lb/>
激而然乎或比於義而然乎有所激則出處之機由乎<lb/>
人比於義則休致之期尚未至無一可者方今外服大<lb/>
僚惟提學之官以道徳性命為心以禮樂詩書為業執<lb/>
<pb n="KR4e0119_WYG_009-12b"/>
經而來者非良民之俊秀則京貴之子孫髙者欲探羲<lb/>
黄之閫奥窺孔氏之門墻下者騁文詞以媒科目又其<lb/>
下者則敚貢營廪得則喜失則怒而毁譽隨之非淵源<lb/>
之學洞鑒之明鐵石之堅鮮不為所困矣公之去志豈<lb/>
有激於此耶然公向既不詘于大則今不詘于此從可<lb/>
知矣夫幼而學壮而行老而歸仕途之律令也國制年<lb/>
七十許致仕今合閩師生挽留之切如是則聖天子崇<lb/>
儒惜才之意又可知矣此公之去志似未可決也姑書<lb/>
<pb n="KR4e0119_WYG_009-13a"/>
之以為臺頖留行詩序<lb/>
　　　孝感亭詩序<lb/>
天之生人不過是理與氣之流行人所得以有生者亦<lb/>
不過體其塞性其帥而已聖人盡性踐形則天之所以<lb/>
與我者渾然全具無少欠缺其積之盛而誠之至自與<lb/>
天地合徳日月合明四時合序鬼神合吉凶故喘息呼<lb/>
吸之間天地造化之理左右逢原觸之無不動感之無<lb/>
不應如庖羲之河圖神禹之洛書文之岐鳳武之丹書<lb/>
<pb n="KR4e0119_WYG_009-13b"/>
皆理之常無足怪也學未至於聖人者能極一念之誠<lb/>
亦足感動天地如祥之冰鯉宗之冬笋攅之白烏甘露<lb/>
之類是也夫聖人之徳全體之太極也學者之行各具<lb/>
一太極也感召之理不係乎徳行之大小而係乎一念<lb/>
之誠與不誠而已祥宗之徒與羲禹文武固非等倫然<lb/>
其當時豈不知冰不可魚冬之不能笋與夫荒山之廬<lb/>
不可居耶但其一念之誠止知父母而不計其理之有<lb/>
無亦不顧其身之利害也身且不顧豈有意求知於人<lb/>
<pb n="KR4e0119_WYG_009-14a"/>
而垂名於後耶茍有一毫求知垂名之心則其當時悲<lb/>
酸痛哭之意皆自為也非為父母也夫以父母之形軀<lb/>
易吾身之名譽其不孝之罪烏得而贖耶績庠有許生<lb/>
欽者家貧父歿不能葬殯于附屋之茅亭苫塊其側哀<lb/>
號所感祥物襍出南臺侍御郭君仲端宰績時得狀書<lb/>
孝感二字以名其亭奉勑提學司馬君林君亦屢奨與<lb/>
之少宗伯康公學士程公皆有述作為之播揚邑泮諸<lb/>
大夫師儒歌章不下數十什其族子鄉貢進士魁為之<lb/>
<pb n="KR4e0119_WYG_009-14b"/>
類次成編因仲端索題予既嘉生之孝得以垂後又悲<lb/>
生之名恐渉於求知也然君子有終身之喪生既見知<lb/>
於人去此之後朝思暮感寝食不忘一言一行務與天<lb/>
地造化脗合無間行不敢率易以虧辱其親積之既乆<lb/>
則誠意周流無所不至如良賈深藏而珍寳自見君子<lb/>
若愚而徳譽日彰徽之賢士大夫於生又非盡於此而<lb/>
止也<lb/>
　　　遊武夷山序<lb/>
<pb n="KR4e0119_WYG_009-15a"/>
成化癸卯夏五月予同侍御林貴實同起告中舟過武<lb/>
夷山下羽士數人出迎溪滸且請遊焉遂為易小舟輕<lb/>
帆短棹泝流而入時侍御眩舟不能從予獨與羽士一<lb/>
二人先往自一曲而上厯厯指㸃相告如羽宫之後屹<lb/>
然倚空者天柱峯也峯之西崖石上有霜翎朱頂如畫<lb/>
者仙鶴巖也峰之絶頂為龍洞其後為兠鍪二曲則鐵<lb/>
板障玉女峯旁有凌霄題詩諸嵒先賢遺筆在焉至如<lb/>
虎嘯嵒架壑船㑹仙試劍水樂諸石則三曲之山也宴<lb/>
<pb n="KR4e0119_WYG_009-15b"/>
仙嵒大藏鷄窠諸岩又四曲也又轉數棹羽士起謂予<lb/>
曰此五曲之山御茶園在焉園有先春殿龍井前為碧<lb/>
雲橋又少轉為晦菴精舍有隠屏接筍諸峰石室玉華<lb/>
諸岩又有丹爐藥竈釣磯鐵笛亭形跡宛然予入舍朱<lb/>
先生前徘徊瞻慕久之忽岩日西暝遂宿寒栖舘中翊<lb/>
旦趣篙師盡余興灘甚險篙師舍篙而負羽士亦助其<lb/>
篙至六曲則有仙掌峰瀑布泉又有仙浴塘小桃源諸<lb/>
洞七曲八曲則有上水龜石梯又有樓巖仙蛻具下水<lb/>
<pb n="KR4e0119_WYG_009-16a"/>
龜猫兒諸石有如猛将者有如嬌女者有突兀如樓臺<lb/>
者有周匝如城壘者有聮飛者有劍削者竒形怪狀層<lb/>
見疊出顧盼不暇夫自一曲而上諸峰有髙插天者有<lb/>
峭而梯雲者有吞吐起伏如龍奔虎踞者至如九曲則<lb/>
羣峰之頂又皆石田茆屋竹徑花塢悠然江村之趣絶<lb/>
與八曲不相似予因舍舟而岸穿徑緣陌而造野人之<lb/>
家游洽盡興返櫂而歸至五曲遥見一人肩輿迤邐巖<lb/>
石上且顧且指少焉下輿立石上如招如呼即而眎之<lb/>
<pb n="KR4e0119_WYG_009-16b"/>
則侍御也因移棹往迎與入精舍如昨禮又同宿舘中<lb/>
賡和櫂歌諸韻又翊旦侍御返肩輿予亦因故棹而歸<lb/>
瞬睫至山下不覺神飄氣逸俯仰天地相為浮沉初不<lb/>
知山之非我與我之不為山也亦不知水之非天與天<lb/>
之不為水也既登岸侍御謂予曰此境不常有此遊不<lb/>
易得可無以紀其勝乎予以天下未嘗無山然不皆石<lb/>
也不石則不竒間有石焉又不皆草與木也不草不木<lb/>
則不秀間有石而草木也然又不皆水不水則不清間<lb/>
<pb n="KR4e0119_WYG_009-17a"/>
有水焉又皆不如是之轉曲也不曲則不幽獨兹山也<lb/>
大而名世者三十有六小者千百不能計皆無不石者<lb/>
也石必呀罅多滲暗泉奇草恠木襍出其間山之下皆<lb/>
環清溪深而潭淺而瀨澄澈清瑩寒氣逼人溪九曲曲<lb/>
皆環抱幽深可容栖息夫奇秀清幽山水之四徳天下<lb/>
山水多不能全而武夷獨全之是宜騷人韻士戀戀不<lb/>
能釋于懐也雖然泰䝉生孔孟濂洛出周程武夷為八<lb/>
閩項背一脉為考亭九峰諸山在宋則晦菴先生而下<lb/>
<pb n="KR4e0119_WYG_009-17b"/>
師友淵源真儒軰出再脉而為福為莆自宋至今人材<lb/>
愈盛不衰是山川固不負於人而古人於山川亦何嘗<lb/>
有負耶我軰今生於斯長於斯又得徜徉於斯其所以<lb/>
自處當何如耶故書之以告吾閩同志相與勉之毋貽<lb/>
武夷山川羞是為序<lb/>
　　　西湖文㑹序<lb/>
成化丁未予同考禮闈纔出簾遂被命提學兩浙尋召<lb/>
入國學厯南都至今官今年春兩疏乞休致不䝉俞允<lb/>
<pb n="KR4e0119_WYG_009-18a"/>
因請歸掃先行期於九月四日南京科道部寺諸官僚<lb/>
昔出禮闈門下者四十餘人闔席為餞叙座主門生之<lb/>
禮情味洽甚予以門座之禮多講於釋褐之日毎衰於<lb/>
貴顯之後今去是時十有餘載諸生已躋顯秩猶於是<lb/>
拳拳在念可謂厚矣因於席上口占七言絶句一章以<lb/>
紀一時盛㑹諸生倚韻而和明日遂成巻帙名曰禮闈<lb/>
舊雅已巾笥自隨越旬日至杭三庠諸生謁拜武林驛<lb/>
舘執弟子禮甚恭盖半為舊日之在門者退而謀舉盃<lb/>
<pb n="KR4e0119_WYG_009-18b"/>
以盡師生之禮意恐予行促不留因予年友之子鄭孟<lb/>
繩先達懇状予曰昔在浙無教澤相及今去此已十年<lb/>
諸生之意勤不衰是即南都之禮闈也予何行之促耶<lb/>
至日諸生陳殽具舟泛於西湖之上更酬迭勸恩禮尤<lb/>
洽予因賦近體七言律四首諸生亦倚韻而和次日巻<lb/>
帙又成名曰西湖文㑹與前帙合収巾笥客中時一披<lb/>
展老懐為之頓開因併序之<lb/>
　東園文集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻十一</head> <lb/>
    <p>
<pb n="KR4e0119_WYG_011-1a"/>
欽定四庫全書<lb/>
　東園文集巻十一<lb/>
　　　　　　　　　　　　　明　鄭紀　撰<lb/>
　　題跋<lb/>
　　　恭題南京守備太監臣陳祖生審録勅諭後<lb/>
仁者以天地萬物為一體必九州四海之外無一物不<lb/>
得其所然後有以盡仁者之量故舜繼堯而若上下草<lb/>
木鳥獸禹繼舜而鳥獸魚鼈咸若湯丈之解網禁厲為<lb/>
<pb n="KR4e0119_WYG_011-1b"/>
是故也盖萬物之氣乃吾之氣一物失所則吾氣不貫<lb/>
氣有不貫則痿痺而不仁矣在物且然况於人乎臣伏<lb/>
覩𢎞治四年五月三日皇帝勑諭南京守備司禮監太<lb/>
監陳祖生審録罪囚有曰冤抑致傷和氣又曰詳察言<lb/>
詞旁詢知証毋惑浮言毋拘成案又曰務得實以全民<lb/>
命以稱朕好生之意臣紀謹拜手稽首颺言曰大哉皇<lb/>
言乎仁哉皇心乎其即天地好生之言萬物一體之心<lb/>
而為囚者求生道焉求之不得則死者與我皆無恨矣<lb/>
<pb n="KR4e0119_WYG_011-2a"/>
是故生固仁也殺之亦仁也此天地所以位萬物所以<lb/>
育氣無不和而四靈畢至舜禹湯文之治復見於今日<lb/>
矣臣紀何幸躬逢其盛敢再拜稽首用獻緝熈之祝<lb/>
　　　恭題宣廟御筆春草圖後序<lb/>
古者聖帝明王之治天下也使草木鳥獸魚鼈咸若盖<lb/>
仁者以天地萬物為一體氣象也臣拜覩是圖然後知<lb/>
帝王胸襟浩然無際此天地所以位萬物所以育也與<lb/>
且是圖作於丙午乃宣宗御極之初十年之内物阜民<lb/>
<pb n="KR4e0119_WYG_011-2b"/>
安幾致刑措豈偶然哉豈偶然哉<lb/>
　　　恭題宣廟畫犬後<lb/>
是物畜之最靈善解者盖以防虞警侮為職跳號捕噬<lb/>
是其材也今乃俛首帖身傴僂偃伏若無所事何也盖<lb/>
聖明之世邊塵不驚夜户不閉亦晦其材職以伺時而<lb/>
已然亦可謂吠形不吠聲也與<lb/>
　　　恭題宣廟御筆畫馬後<lb/>
國子監生臣唐凱奉所藏宣廟皇帝御筆畫馬求題臣<lb/>
<pb n="KR4e0119_WYG_011-3a"/>
紀再拜而言曰天下之馬伯樂一顧價増十倍彼但善<lb/>
識馬耳凡馬遇之且如是况騏驥負千里之良而沐萬<lb/>
乗濡染之恩者乎臣以是馬當無價也今四方無虞縻<lb/>
閑縶散固可為國家喜亦不能不為斯良惜之<lb/>
　　　題蔡忠惠公茶譜<lb/>
是録石刻原在邑坊張家予得其摹本相隨文笥幾三<lb/>
十年矣往嵗張遭回禄石刻已灰而摹本幸存予恐其<lb/>
紙墨久而腐漶則先正之手澤自我斬也故梓以代焉<lb/>
<pb n="KR4e0119_WYG_011-3b"/>
嗚呼四賢一不肖之詩傳頌華夷不書温成之碑有功<lb/>
人紀其復塘減税造橋植樹特緒餘耳况是録乎然君<lb/>
謨小楷朱子嘗稱其宋朝第一今吾邑所傳惟荔枝譜<lb/>
茶録二者而已荔譜已刻于郡評者謂荔譜結搆不如<lb/>
茶録之精嚴㸃畫不如茶録之遒勁亦或然也重君謨<lb/>
者不能不重於是録<lb/>
　　　題晦菴同年録<lb/>
此有宋紹興十八年晦菴朱先生登狀元王佐榜第五<lb/>
<pb n="KR4e0119_WYG_011-4a"/>
甲第九十人同年録也嗚呼紹興在宋南渡之初于今<lb/>
幾四百年矣其間科甲之録不知有幾而是本獨存于<lb/>
世狀元不知若而人王佐猶見稱于今殆必有故矣科<lb/>
甲果足恃耶兹以提學侍御王君明仲將梓以示南畿<lb/>
士子故著之有志于斯者尚勉圖之<lb/>
　　　書清源郡侯家譜後<lb/>
此宋清源郡侯陳公世譜也公生南渡髙宗紹興四年<lb/>
甲寅登孝宗隆興元年進士厯兵部侍郎敷文閣待制<lb/>
<pb n="KR4e0119_WYG_011-4b"/>
提舉太平興國宮寧宗嘉定元年戊辰致仕累封清源<lb/>
郡侯食邑一千一百户卒嘉定十四年辛巳又三年癸<lb/>
未葬留坡山之麓紀昔在翰林告中曽同其裔孫靖安<lb/>
司訓機展謁墓下今𢎞治己未復得登拜因按譜圖追<lb/>
考嵗月公生先予三百年致仕之年七十有五退居田<lb/>
里之年十有四卒之年八十有八厯官久故政聲譽望<lb/>
滿朝廷歸田乆故題咏墨跡遍鄉郡屏山去留坡未四<lb/>
五里故得兩謁公墓而詳公之嵗月如此因誌之以起<lb/>
<pb n="KR4e0119_WYG_011-5a"/>
陳氏子孫之善繼與後人之視今者云<lb/>
　　　書陳士賢輓章後<lb/>
方伯陳公士賢予同年友也公台人剛介清儉之操海<lb/>
内士夫無不敬慕論者獨以為矯激太過似乎沽名予<lb/>
昔行部至台祠公于鄉賢台士亦有以是私議之者予<lb/>
折之曰行善而名隨之聖賢不惡也惟有意行善以取<lb/>
名則不可耳然亦必有善而後可以得名未有無善而<lb/>
得名者汝但考其行之善與不善耳得名之由奚必計<lb/>
<pb n="KR4e0119_WYG_011-5b"/>
焉茍行善可以得名誰禁汝勿為耶士議乃息雖然使<lb/>
天下皆公難為聖賢之中正使天下無公難為世俗之<lb/>
卑汚然則如公者在聖門當進之在後世當仰之嗚呼<lb/>
天下烏可以無公哉<lb/>
　　　跋終慕圖<lb/>
予以子於父母一體而分喘息呼吸氣常相通黔婁父<lb/>
得疾而驚蔡順母噬指而悟氣體流通初無間隔人子<lb/>
思慕其親豈可以他求耶如吾之四體父母所遺也則<lb/>
<pb n="KR4e0119_WYG_011-6a"/>
足容必重手容必恭焉吾之兄弟父母所生也則兄友<lb/>
其弟弟敬其兄焉祖宗父母所尊也子孫父母所親也<lb/>
則敬其所尊愛其所親焉由是充之近而宗䣊父母遺<lb/>
澤之所被也則恩禮相將使其稱孝而稱弟焉逺而天<lb/>
下父母之同胞也則居官臨民使之老安少懷各得其<lb/>
所焉如是則自身而家而鄉䣊而天下凡吾身之所接<lb/>
皆父母之可慕也又何以圖為哉雖然由乎中固所以<lb/>
應乎外觸於外亦可以感其中古人有聞風而哭者望<lb/>
<pb n="KR4e0119_WYG_011-6b"/>
雲而思者則是圖未必不為慕親之一助也<lb/>
　　　跋肅軒夀圖<lb/>
箕疇恭作肅魯論仁者夀聖人之言各有所指然合而<lb/>
觀之肅則整齊嚴肅之謂仁則心存而不放之謂疇之<lb/>
肅仁之見乎外也論之仁敬之存乎中也非敬無以<lb/>
為仁仁者未嘗不敬合仁與敬則天宇湛然萬境澄澈<lb/>
故不經不舒無鉛無汞自然血氣循軌精神内固彭鏗<lb/>
李耳不足言矣東白學士肅軒之友也其得此者最深<lb/>
<pb n="KR4e0119_WYG_011-7a"/>
予將與之敷此以夀天下又未知肅軒能相從與否也<lb/>
　　説<lb/>
　　　蒼鷹擊黄狐説<lb/>
天之生物品别類分羽者飛毛者走各正其性命而不<lb/>
相通盖理同而氣異也其氣既異則形聲動息嗜惡之<lb/>
類皆判然不相干矣鷹以羽族而擊狐狐以毛族乃不<lb/>
能辯其非類而甘受何也鷹武禽也狐妖獸也武者正<lb/>
妖者邪邪不可以敵正况鷹以搏擊為職者耶茍見狐<lb/>
<pb n="KR4e0119_WYG_011-7b"/>
之妖而舍之則天下之獸皆狐矣如職何豈論其族類<lb/>
之同異乎已也哉雖然今日一狐明日又一狐鷹有限<lb/>
而狐無窮亦未見其可也然則為鷹謀者如何狐族之<lb/>
長有麟焉性最仁厚百獸宗之鷹若狀狐之行以訴之<lb/>
麟麟將有以處之焉茍號於百獸曰吾族有狐汝知之<lb/>
乎汝等今見狐必搏而噬之以告於予毋使鷹之侵吾<lb/>
族此䇿之下也集百獸於郊藪伏狐於前聲其罪示以<lb/>
搏噬之威俾其呼羣引類自相悔悟以反邪而歸正此<lb/>
<pb n="KR4e0119_WYG_011-8a"/>
䇿之中也以吾仁厚之德出應王者之瑞趾角之風由<lb/>
閨門而及天下心正氣和薰蒸透徹俾兩間位育鍾靈<lb/>
孕秀舉毛之族皆麟之性山林之間欲求一狐而不得<lb/>
此䇿之最上也嗚呼此豈所以責鷹也但可以告麟爾<lb/>
然鷹亦不可因麟而廢其職<lb/>
　　　陳氏三子説<lb/>
禮子生三月而父名之及冠而賔字之字者所以敬其<lb/>
名而責以成人之道也其禮不亦重乎建徳邑愽陳君<lb/>
<pb n="KR4e0119_WYG_011-8b"/>
伯宣名其三子長洧次曰淮三曰漢冠期有差雲南憲<lb/>
副林君待用以賓禮字洧曰若濟盖取濟人溱洧之義<lb/>
也淮曰若導盖取導淮自桐柏之義也漢曰若宗盖取<lb/>
江漢朝宗于海之義也皆未有説兹者伯宣秩滿來京<lb/>
迺請於予予謂以乗輿濟人仁者之事也仁雖急於濟<lb/>
人其本在於仁身心純乎理而無人欲之私斯可謂之<lb/>
仁矣順水之性而導之而行其所無事智者之事也智<lb/>
雖善於處事其本在於格物致知以明其理俾方寸之<lb/>
<pb n="KR4e0119_WYG_011-9a"/>
間灼有定見斯可謂之智矣江漢朝宗于海猶諸侯同<lb/>
宗于王忠者之事也忠雖主於事君其本在於存實理<lb/>
於心而無虚偽以襍之斯可謂之忠矣雖然洧也仁茍<lb/>
未能明夫理則昧趨向之路而惑於他歧而仁無自進<lb/>
淮也智茍不能體夫理則私欲間斷而所知為徒知也<lb/>
漢也忠茍非智以知之仁以體之則斯理何由而實存<lb/>
諸心耶夫學問之功必由師友以成三子於父有師道<lb/>
於兄弟則同胞之友也家庭之間合命名與字之義講<lb/>
<pb n="KR4e0119_WYG_011-9b"/>
習交資互益使所知所行之理皆實於已則成人之道<lb/>
備矣他日相繼出而世用於濟人於處事於事君舉此<lb/>
而措之耳夫何難遂書之以為三子終身規<lb/>
　　贊<lb/>
　　　大司徒王公軾公服圖像贊<lb/>
天之生材也不偶其處之也亦不偶昻昻司徒造化之<lb/>
友赫赫中丞霹靂之手其神采也氷玉之清其貌狀也<lb/>
山岳之厚髯掀霜雪寒氣吐蛟龍吼胸藏百萬甲兵帝<lb/>
<pb n="KR4e0119_WYG_011-10a"/>
錫九天印綬屹矣李世勣之長城凛然周亞夫之細柳<lb/>
威望趙充國頡頏勲猷寇萊公先後中國倚為重輕外<lb/>
夷問其安否功銘彞鼎也常存名垂竹帛也不朽嗚呼<lb/>
如公之人其都將相而享期頥豈但身世之榮寔維邦<lb/>
家之夀<lb/>
　　　太常卿陳公音畫像贊<lb/>
神完氣充海涵春育背盎面睟春臺玉燭安重之態儼<lb/>
然可尊和厚之容藹然可掬一舉鹿鳴登金歩玉侍講<lb/>
<pb n="KR4e0119_WYG_011-10b"/>
經筵從容啟沃奉常南都百神是屬歛容對越洞洞屬<lb/>
屬其處已也卑以自牧其接人也不立邊幅惠洽鄉閭<lb/>
恩覃宗族志在簡編教存棫樸出詞吐句不雕不琢仕<lb/>
厯三朝荐沾寵渥業傳二子同登科目人皆知公居常<lb/>
處順廓然有容不知摧奸折暴聞者頸縮是盖天之賦<lb/>
予者厚公之涵養也深宜其生前也有譽有福其死後<lb/>
也以嗣以續<lb/>
　　　封太常博士李公畫像贊<lb/>
<pb n="KR4e0119_WYG_011-11a"/>
汾山降神泮水書紳文章科甲盡付後人青衿錦服曰<lb/>
惟此身我忝姻㜕助寫其真<lb/>
　　　尹教授畫像贊<lb/>
體之豐貌之恭乃輯乃雍禮度舂容志之尅學之賾一<lb/>
嘘一吸文星昭灼神之愉氣之紓靡縱靡拘仙溪師儒<lb/>
中之悦外之樂載瞻載噩劍州郡博<lb/>
　　　蘇巡檢畫像贊<lb/>
瞿然之形其徳孔良闇然之色其中日彰蚤奮志青燈<lb/>
<pb n="KR4e0119_WYG_011-11b"/>
之下隨邁迹紫薇之堂握省篆觀國光分巡羅之符精<lb/>
警摘之方半文半武一弛一張宋祖召還蜀中俊傑景<lb/>
徳封事武勇明强正風雲之際遇躭山水之徜徉草亭<lb/>
石沼謝其兵甲芒鞋竹杖代我冠裳噫若人也真可繼<lb/>
令尹百年全節發運使千古之餘芳<lb/>
　　　外舅黄公畫像贊<lb/>
其神休休其氣悠悠不吐不茹匪剛匪柔蚤奮翮於霄<lb/>
漢晚正首於林丘廣右海南徳政多留龍池席麻鄰好<lb/>
<pb n="KR4e0119_WYG_011-12a"/>
兩脩琴罇自適杖屨優游有子與孫克紹箕裘嗟我外<lb/>
舅樂且無憂<lb/>
　　　陳經府贊<lb/>
其重如山其温如玉如松之茂如蘭之郁蜚山鍾秀泮<lb/>
水樂育抱藝南宫大庭首録橋門馳聲松江贊幕投紱<lb/>
歸來于蜚之麓有子有孫且耕且讀觴咏優游萬事自<lb/>
足噫進則事君退則善俗而今而後仙溪後生小子孰<lb/>
不仰先生之芳躅<lb/>
<pb n="KR4e0119_WYG_011-12b"/>
　　　東園年五十自贊<lb/>
前爾十年孔門絶望夫見惡者適爾之年蘧氏自知其<lb/>
往行之非後爾四十五年武公求交戒於國噫非孔無<lb/>
以勵爾志非蘧無以寡爾過非武無以收爾功爾其受<lb/>
戒知非以去夫人所惡庻無愧乎爾容<lb/>
　<lb/>
　<lb/>
　東園文集巻十一<lb/>
</p>
<p>
</p>
  </div>
</body>
</text>
</TEI>
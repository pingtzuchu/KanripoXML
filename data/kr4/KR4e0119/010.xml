<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻十</head> <lb/>
    <p>
<pb n="KR4e0119_WYG_010-1a"/>
欽定四庫全書<lb/>
　東園文集巻十<lb/>
　　　　　　　　　　　　　明　鄭紀　撰<lb/>
　　書<lb/>
　　　簡彭從吾<lb/>
某昔在制中逺辱書慰報謝末由榮行間又莫能執轡<lb/>
相從愧感至今不釋近者顧辱手誨勤渠足見仁人君<lb/>
子不忘疎逺有如是也東廣之招曽聞之井庵侍御梅<lb/>
<pb n="KR4e0119_WYG_010-1b"/>
嶺逺候誤愛之過也豈勝感佩近聞章薦陳公甫先生<lb/>
以人事君固大臣第一等事也然公甫當此之時孑然<lb/>
衆咻之中脱如所請於大事恐未必有濟夫君子治世<lb/>
猶良毉之治疾當先其所急者竊意今之所急莫先於<lb/>
師道師道立則善人多善人多則治道備今師道頽圯<lb/>
教化陵夷可為長太息可為流涕尚何望於人乎何望<lb/>
於治道乎以今之人材治今之天下雖周召復生亦無<lb/>
如之何矣况公甫乎倘老兄於公甫移章薦之心為之<lb/>
<pb n="KR4e0119_WYG_010-2a"/>
廣聚生徒尋省下閑曠院宇禮致其中選民間俊秀子<lb/>
弟十二嵗以上二十嵗已下者授以小學之書使洒掃<lb/>
應對入孝出弟之教如寒之必衣飢之必食作止語黙<lb/>
隨事體貼不徒付諸口耳之間則放心日収而大學之<lb/>
本立矣然後教以格致誠正之功修齊治平之道趨向<lb/>
既定由是拔長於短徙有於無數十年之後薰蒸融徹<lb/>
五嶺之南豈但一公甫耶盖以今世父兄望其子弟與<lb/>
子弟之所自望者大則媒科甲小則諳簿帳而已初不<lb/>
<pb n="KR4e0119_WYG_010-2b"/>
知更有一種問學之若是者借使知之亦曰此古人之<lb/>
事我何敢為萬一有趨向近似者則羣然非短不至消<lb/>
阻淨盡不置也此無他君子徳風小人徳草居髙位者<lb/>
未聞有如是之風耳竊喜老兄今日以有為之才居得<lb/>
為之位且國朝舊有社學之制聖天子毎勑諭提學憲<lb/>
臣必拳拳於忠信孝弟之條此又可為之時也遵依國<lb/>
典稍加潤澤使師生供具有所資給而於官司既無所<lb/>
費國法又無所碍日振月作朝鼓暮翼使其形銷跡改<lb/>
<pb n="KR4e0119_WYG_010-3a"/>
而不自知則逺近見聞良心善性油然而生為父兄者<lb/>
豈甘棄其子弟為子弟者豈甘自棄其身耶所謂五嶺<lb/>
之南不止一公甫在此日也夫陽復於下則隂消於上<lb/>
自然之理如有王者必世而後仁聖人之論盖如是茍<lb/>
徒曰今之居官逺則九載近則三年簿書期㑹日且不<lb/>
足迂緩之談何日収功則非紀之所知也恃愛之深有<lb/>
此瑣屑倘賜采納亦或可以少助斯文於萬一焉人便<lb/>
謹此不宣<lb/>
<pb n="KR4e0119_WYG_010-3b"/>
　　　簡陳石齋<lb/>
紀無似然毎以見絶於賢者是懼天順丁丑始落第還<lb/>
家而西江吳徵君至莫由一見成化乙酉方得告歸侍<lb/>
而先生繼至又如之是豈賢者之見絶於某耶實某之<lb/>
自絶也近聞先生被徵不起某年幾半百已無意於世<lb/>
味繼此之事誠未可知兹因廣使之歸敬訊起居兼伸<lb/>
筮瀆某近與鄉之同志劉友子賢讀書雲洞山中子賢<lb/>
年三十有四以孝友稱於宗䣊者幾二十年矣質醇志<lb/>
<pb n="KR4e0119_WYG_010-4a"/>
鋭上偪古人某之昏愚多得箴砭然大方無涯時難捉<lb/>
摸先生特起東南海内爭趨洛閩之統續在今日紀未<lb/>
接丰儀輟通簡札恐蹈瞽躁之愆然學孔希顔異世且<lb/>
爾况閩廣相去咫尺之間乎惟不鄙惠教幸甚<lb/>
　　　復岳䝉泉<lb/>
某罪逆深重禍延先考䝉俯垂吊慰不勝悲感近依士<lb/>
禮已奉先柩附塟鄭林之世墓矣昨承手誨以白金四<lb/>
錠助喪足見仁人君子之用心也銘佩銘佩但禮有云<lb/>
<pb n="KR4e0119_WYG_010-4b"/>
君子不家於喪故司徒旅歸四布今先人大事已㐮復<lb/>
受是惠是家喪也謹用返璧惟君子愛人以徳不罪是<lb/>
幸祗領盛念實與受均也使還謹此草草失次<lb/>
　　　奉少師劉先生<lb/>
昔中行氏以衆人待豫譲譲以衆人報之智伯以國士<lb/>
待豫譲譲以國士報之豫譲特戰國人物耳尚知擇其<lb/>
所宜報况不為譲者乎某昔與敖編修同自翰林出提<lb/>
學政時則有文康先生焉後入成均不才負謗賴執事<lb/>
<pb n="KR4e0119_WYG_010-5a"/>
極口過譽代泄不平之氣所謂士屈於不知己而信於<lb/>
知己者是文康某之中行執事某之智伯也茍有聞見<lb/>
而不為執事陳之謂之國士可乎近者丘仲深入閣南<lb/>
都士夫知者謂主上重其才名不知者謂假以侵偪楊<lb/>
㢘夏鍭之疏知者以謂主上廣於聽納不知者謂喜其<lb/>
攻擊某嘗熟思之知者之言固是不知者之言亦未可<lb/>
必其全非也夫愛花必專封䕶衣必忌䑕仲深之名豈<lb/>
始顯於今日耶楊夏之疏豈異於張昇耶盖化工無全<lb/>
<pb n="KR4e0119_WYG_010-5b"/>
天道惡滿自古皆然執事之今日即文康之昔日也文<lb/>
康宣劾解綰之變其來盖有漸矣且文康之事莫詳於<lb/>
執事不知是時亦曽惜其不早見而預處焉否也惟以<lb/>
處文康於昔日者而自處於今日則周公不得專美於<lb/>
周韋賢不得擅名於漢矣昔歐陽公有言修平生名節<lb/>
被後生描畫殆盡惟有蚤求退以全晩節豈可更竢驅<lb/>
逐真名言也某售知執事之深如是執事秉政乆必不<lb/>
棄某於此地何苦不知避忌而强進是説盖愛䕶執事<lb/>
<pb n="KR4e0119_WYG_010-6a"/>
之名節有重於愛身故也執事倘不罪某之過言則趂<lb/>
今實録已進聖體已安皇儲已建國家無事勇猛裁决<lb/>
不必聞於家庭不必告於僚友不必謀於筮術俾進退<lb/>
去就之間從容自由無些係累則不徒為一代之全人<lb/>
而已若泄一言於外則迎合而阻格者不曰恩䕃之未<lb/>
周則曰倚托之方隆不曰禄位之有加則曰耆年之未<lb/>
艾斷無一人肯賛執事之决者終使異日士大夫歸咎<lb/>
天地造化之靳乎人也豈不深可惜哉紀誠發於中不<lb/>
<pb n="KR4e0119_WYG_010-6b"/>
覺狂妄惟虚心亮之不備<lb/>
　　　簡魏國公<lb/>
竊聞古典國之大事在祀與戎夫戎者選將練兵折衝<lb/>
禦侮千年宗社倚之以奠安四海生靈賴之以保障謂<lb/>
國大事固其宜矣祀者不過交接神明於俎豆之間而<lb/>
已顧迺與之同其大何歟殊不知天下之事有本有末<lb/>
有微有顯末易見而本難知顯易求而㣲莫測記曰祭<lb/>
者教之本也君子之教必由其本順之至也又曰祭有<lb/>
<pb n="KR4e0119_WYG_010-7a"/>
十倫見事鬼神之道焉見君臣之義焉見父子之倫焉<lb/>
見貴賤之等焉見親疏之殺焉見爵賞之施焉見夫婦<lb/>
之别焉見政事之均焉見長幼之序焉見上下之際焉<lb/>
人君之治天下其有外君臣父子爵賞貴賤等第而别<lb/>
有所為耶故堯舜禹萬古之大聖也其傳受帝位一則<lb/>
曰格于文祖一則曰受終于文祖于神宗既類于上帝<lb/>
又禋于六宗又望于山川又徧于羣神其時巡方岳既<lb/>
柴望秩于山川又歸格于藝祖用特牲商人宗廟樂歌<lb/>
<pb n="KR4e0119_WYG_010-7b"/>
謂以假以享我受命溥将自天降康豐年穣穣來假來<lb/>
享降福無疆文王彖易王假有廟利見大人亨利貞用<lb/>
大牲孔子曰用大牲順天命也周公作洛肇修殷禮祀<lb/>
于新邑咸秩無文我太祖髙皇帝掃平海内定鼎金陵<lb/>
既建天地壇以祀皇天后祗又建太廟以奉四世聖祖<lb/>
又建山川社稷諸壇以嚴報賽又建厯代帝王廟自伏<lb/>
羲以至元世祖又建開國功臣廟自中山武寧王以及<lb/>
畧地攻城大小諸將至於前代神祗有功民社者俱遷<lb/>
<pb n="KR4e0119_WYG_010-8a"/>
祀于欽天山之陽建神樂觀以為演樂習禮之所設壇<lb/>
署諸官以主供薦之事養牲則有官旗看守則有廟户<lb/>
又設太常寺以總領其事所以興其頽而舉其廢作其<lb/>
怠而起其勤也夫古先聖王之尊崇祀典與我太祖髙<lb/>
皇帝之敬奉神祗夫豈無所為而為耶誠以人君一身<lb/>
天地百神之主天地雖逺百神雖幽而神妙精靈洋洋<lb/>
乎上下左右之間人君嚴其廟貌潔其犧牲盛其服器<lb/>
備其聲樂萃其精神以享以祀以妥以侑則逺無不届<lb/>
<pb n="KR4e0119_WYG_010-8b"/>
幽無不格幽明流通神人諧協天地自位萬物自育雨<lb/>
暘時若寒暑不戾四靈畢至雖不陳師鞠旅訓卒練兵<lb/>
而國祚自爾延長宗社自爾奠安是祀之一事非徒與<lb/>
戎同其大而實又有大於戎也第以本寺所屬各處廟<lb/>
觀俱是國初創造經今百有餘年如神樂觀演樂正殿<lb/>
湮朽不支提調衙門回禄年久醴泉亭迺太祖髙皇帝<lb/>
敬迓天休之地已傾頽仆地御製碑文翳于草莽供祀<lb/>
人員祭服梁冠七孔八裂舞衣履鞋不能蔽體臨祭登<lb/>
<pb n="KR4e0119_WYG_010-9a"/>
臺汚穢薰人又如功臣之廟開國元勲中山武寧王而<lb/>
下六王生平何等服用見今時享宰牲之所破蓆蔽盖<lb/>
從祀武臣有凳無卓路人見之泚顙汗顔况生等受朝<lb/>
廷之付託乎近年禮部尚書耿奏准有遇祭之年先期<lb/>
修理匠工物料出於工部搬運雜役則出於衛所提調<lb/>
指揮見有姓名兹者本寺移文工部已備料匠矣内外<lb/>
守備已撥人搬運矣昨日忽承差到趙指揮來諭衛所<lb/>
無軍可撥只著本寺厨役幇助夫本寺役厨名額雖有<lb/>
<pb n="KR4e0119_WYG_010-9b"/>
三百五十正統十四年扣減月粮逃亡過半見今在役<lb/>
不滿一百五十人毎日太廟看趕鴉雀額占四十六名<lb/>
積年不動實在本寺供役僅有百名毎月初二十二二<lb/>
十二日天地壇打掃三次毎次盡數分遣且不勾用毎<lb/>
十四二十九日太廟抹殿拾草二次毎次三十五人毎<lb/>
年孝陵懿文陵帝王功臣等十廟文廟司井等五祀中<lb/>
山王蔣廟等處更無旬月不祭如四孟之類多是雇人<lb/>
備役又毎年八次進鮮赴京來回便是三箇餘月毎月<lb/>
<pb n="KR4e0119_WYG_010-10a"/>
南京太廟薦新不下二三次豈有一丁可以差撥他用<lb/>
且各役俱是北方逺人貧病相仍其中日間應役昏夜<lb/>
叫街者有之豈可重勞其力耶自古舉大功不惜小費<lb/>
成逺圖者不計近功執事自持節以來愛恤軍士有如<lb/>
父子市童巷婦靡不霑恩第於修理壇塲不發夫役似<lb/>
乎重其末而輕其本明於顯而暗於微此則衛帥户侯<lb/>
之職若夫守備留都代聖天子主宰百神則不當如是<lb/>
也况兹役不過三五月工程可畢所費甚小所闗甚大<lb/>
<pb n="KR4e0119_WYG_010-10b"/>
倘賜采録惠然撥用不勝幸甚<lb/>
　　　與龎大叅<lb/>
士君子之處世有如閉户者有如纓冠者時之所遇然<lb/>
耳生歸掃山中休疏再上固不宜於纓冠矣然宋之大<lb/>
儒有言小民寃抑勢或可言則為言於上與之求直是<lb/>
君子之居鄉又不顓於閉户也竊以今閩人寃抑未有<lb/>
慘於軍伍之一事去嵗兵部勘合有逃軍十分為率清<lb/>
出三分之例是盖剔廢警惰作新軍政之術非直謂不<lb/>
<pb n="KR4e0119_WYG_010-11a"/>
問久近逃亡槩以三分齊之也邇者郭繡衣按閩欲立<lb/>
奇功以徼顯擢故將十年里老加以必死之刑或婦翁<lb/>
丁盡則報其女子名曰女婿軍或籍前軍後則考其譜<lb/>
圖名曰同姓軍或買絶軍田産則受爭田之人首告名<lb/>
曰得業軍朝煆夕煉務足三分用是小氓只顧目前性<lb/>
命不計日後禍貽有將已子頂作軍身父名僉作長解<lb/>
者有姪作軍身叔為長解者有兄弟二三名迭為軍解<lb/>
者俱捏作鬼名填批起解計鬼軍一名軍妻顧覔盤纒<lb/>
<pb n="KR4e0119_WYG_010-11b"/>
糜費逺衛用銀六七十兩近不下三五十兩俱是該管<lb/>
里老鬻田賣子以求一時之生就中有出門而縊死者<lb/>
有中途而病故者有到衛而隨逃者批文未銷而清勾<lb/>
已到郡邑矣夫始欲茍延性命則揑鬼為人終而既登<lb/>
案籍須要以人代鬼嵗往年續循環不已併里老之家<lb/>
丁户俱盡而根株猶未息絶此延建汀漳諸府長樂閩<lb/>
清沙尤諸縣皆將椎牛結甲以尋鄧茂七之故習幸而<lb/>
郭以病去其幾稍寢嗚呼危哉雖然郭之慘徧施於他<lb/>
<pb n="KR4e0119_WYG_010-12a"/>
縣獨未及於仙遊郭去而應同知於莆仙二縣悉行郭<lb/>
公他郡之法而加慘焉且以父子叔姪兄弟迭為軍解<lb/>
者悉依鬼名造冊齎繳毎日照名偪打起解道路鄉村<lb/>
哭聲振響以故聞執事按莆謂今日當道惟執事可以<lb/>
聞此言今日居家惟生可以此言進匍匐相率踵生之<lb/>
門而哀訴焉生查國初編籍仙遊一縣六十四圖六千<lb/>
四百餘户時抽充軍役計一千九百有奇大約四分之<lb/>
中一軍而三民也永樂宣徳以來賦役重併虎瘴交災<lb/>
<pb n="KR4e0119_WYG_010-12b"/>
人户消磨十去八九至正統景泰間只有一十二里天<lb/>
順間又將外縣流民附籍増為一十四里今合軍民二<lb/>
籍僅有一千四百户若以國初一千九百餘户之軍責<lb/>
備於今日雖闔縣人民盡解為軍尚少五百餘户况果<lb/>
如是則一千四百之户又能保得幾年而不盡絶耶生<lb/>
處閉户之時而受纓冠之託者即不忍寃抑之民無與<lb/>
求直圖生耳是以忘輕躁之罪而取汚賤之名亦所不<lb/>
恤惟執事其亮之倘肯采納一二承天恩浩蕩之後許<lb/>
<pb n="KR4e0119_WYG_010-13a"/>
其自首前日揑鬼之愆改正文册從實清查則非惟一<lb/>
邑之幸實八閩之幸也非惟一時之幸實萬世之幸也<lb/>
臨楮汗顔不備<lb/>
　　　復張東白<lb/>
某啟樊生至得知夀堂老夫人晩景勝常可喜可喜人<lb/>
生天地間此外無他樂也所喻内閣諸老相處區區無<lb/>
意於是乆矣歸疏十餘上未奉俞允前月已將部印咨<lb/>
出再疏懇凟倘得奉身而退與莆之故老結社林泉以<lb/>
<pb n="KR4e0119_WYG_010-13b"/>
終餘年時先生偶未即起必道洪都以求易簀之誨便<lb/>
中同至武夷一遊尤所願也兩載不曽通問懶與拙耳<lb/>
勿罪勿罪樊生歸草此奉復<lb/>
　　　與費子充<lb/>
天下大器未有速成而能堅乆者厯觀前代洎國朝名<lb/>
臣碩輔莫不皆然賢友年纔弱冠才名冠天下世俗所<lb/>
志所學如是足矣區區以為上天生才之意必不止此<lb/>
嚮聞請告極慰老懐昨見令伯大人道不久將促装且<lb/>
<pb n="KR4e0119_WYG_010-14a"/>
喜且思賢友自休沐以來四五年矣尊甫夫人在堂晨<lb/>
昏饋奉之禮必極愛敬無少欠缺弟兄伯叔天倫當亦<lb/>
無憾此外不知所讀何書功程次第如何計必以古昔<lb/>
聖賢自期待而不安於世俗之淺陋可知也近世所謂<lb/>
儒者但以詩文相髙尚既無孝弟以立其本是以於用<lb/>
世之學畧無所見一旦處以樞要其不誤天下事特偶<lb/>
然爾予往曽與羅一峯張東白約於武夷山聚首十年<lb/>
尋以彼此疊遭大故卒不果行至今猶有遺憾賢友當<lb/>
<pb n="KR4e0119_WYG_010-14b"/>
可畏之年處進退之地天下大器當有待而無疑矣斯<lb/>
文瓜葛願望匪輕人便草率附此不盡<lb/>
　　　簡劉希賢<lb/>
生與先生同沐聖朝作養之恩于今四十有五矣先生<lb/>
弼亮叅賛與國咸休生疎逺菲才曽無寸補豈忍甘負<lb/>
國恩若是之恝耶第天之所生人之所稟各有定分不<lb/>
能皆齊今必欲强而齊之非徒無所容其力亦非知命<lb/>
之君子也惟先生愛人以徳力為賛允俾生進退以禮<lb/>
<pb n="KR4e0119_WYG_010-15a"/>
而養仕途㢘恥之風則調燮化理之功豈居近日捄止<lb/>
修建延夀塔之下耶偶以陳黄門行附此懇切恃愛瑣<lb/>
瑣勿罪<lb/>
　　　簡馬少傅<lb/>
士屈於不知己而信於知己古人有是論也昨者得侍<lb/>
都下屢辱誨言一則曰剛方太過一則曰豪氣太盛又<lb/>
與林亨大之書并其子庭㭿傳示盛意無所不至不謂<lb/>
之知己可乎愧生不才弗克承受今此本之陳伏望懇<lb/>
<pb n="KR4e0119_WYG_010-15b"/>
切覆題期以必得俞允俾垂死之日生還家鄉則成我<lb/>
之恩與生我者等矣兹以陳黄門行便附此懇懇并因<lb/>
之以面謝焉<lb/>
　　　與饒侍御<lb/>
仙遊之在國初二十六里六十四圖以一邑之田給一<lb/>
邑之食人民富庶風化敦龎百餘年于兹矣近者消耗<lb/>
只有一十四圖田園地業半為莆有而其中一二名為<lb/>
大户之家者方且倚芘京宦各里皆立寄莊之户詭寄<lb/>
<pb n="KR4e0119_WYG_010-16a"/>
粮米求免差徭存留在户者十無一二故邑之小民上<lb/>
年糧米不滿一石者不編夫馬今朋湊編排升合不遺<lb/>
上年山地之米不編今則地米一體編排葢均徭驛傳<lb/>
如舊而粮米優免日多是又以本邑小户之民而代本<lb/>
邑大户之差也近者行查詭寄以均賦役是仙遊小民<lb/>
千載之遇何大户之寄粮者既阻抑里書於下京宦之<lb/>
受寄者又陳告於上認為己業使小民莫大之惠竟落<lb/>
落也可嘆可嘆大凡詭寄田糧皆立正賣文契印税干<lb/>
<pb n="KR4e0119_WYG_010-16b"/>
證卒難辯理特各年召佃收租一事畧可驗耳然又繁<lb/>
瑣勞攘莫若只查寄莊之户是何名字莆田既已優免<lb/>
仙遊又免是一身而冒受兩恩一官而兼支二俸於理<lb/>
於法何如大抵寄莊實詭寄而立今若只查仙遊各里<lb/>
寄莊人户不拘田粮多寡詭寄有無但在莆者既免則<lb/>
在仙者一例不免詭寄之弊不待革而自無矣今均徭<lb/>
方編驛册未定正撥亂反正之時惟終惠以慰小民之<lb/>
望<lb/>
<pb n="KR4e0119_WYG_010-17a"/>
　　　復東白學士<lb/>
紀再拜邇承來諭足見執事與諸内閣先生相愛之深<lb/>
然所以知我者或恐太淺也今聖天子孝敬精勤朝廷<lb/>
治安四方寧謐某以老朽之年䝉賜休林下無任感激<lb/>
若復出冒寵榮則為貪位嗜禄人矣朝廷亦何取而用<lb/>
之哉使還草此信謝并於晦菴木齋西涯諸老處道區<lb/>
區意幸幸歸田録一册附奉請教<lb/>
　<lb/>
<pb n="KR4e0119_WYG_010-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東園文集巻十<lb/>
</p>
<p>
</p>
  </div>
</body>
</text>
</TEI>
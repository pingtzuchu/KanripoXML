<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻十三</head> <lb/>
    <p>
<pb n="KR4e0119_WYG_013-1a"/>
欽定四庫全書<lb/>
　東園文集巻十三<lb/>
　　　　　　　　　　　　　明　鄭紀　撰<lb/>
　　祝文<lb/>
　　　梁山祈雨祝文<lb/>
天地者萬物之父母山川者天地之輔弼天地包括乎<lb/>
萬方山川鎮定乎一境若夫雨暘時若隂陽叙順品物<lb/>
流形萬物化生是固天地發育之功實乃山川輔相之<lb/>
<pb n="KR4e0119_WYG_013-1b"/>
力其或氣化閉塞雨澤愆期勾者不萌甲者不拆是雖<lb/>
天地之大不能不憾於人惟爾山川之神豈能辭其責<lb/>
耶粤兹仙遊古號有年之邑惟我歸徳又號有年之鄉<lb/>
夫何今年己未始于仲夏爰厯仲秋片雲不作㸃雨莫<lb/>
施山童澤龜沙煎石爛苗方秀者色變而黄穗欲吐者<lb/>
胎枯而縮形容憔悴似求活於片時根葉燥焦惟可供<lb/>
乎一火農夫始則輪更守䕶争汲乎㣲㳙今則袖手相<lb/>
看抛棄為荒野靡神不舉靡愛斯牲師巫而造歌哭而<lb/>
<pb n="KR4e0119_WYG_013-2a"/>
請胡天冥冥曽無一應職其所由豈達官耆老不能率<lb/>
先於鄉閭乎抑里正保甲未免陵轢於孤寡乎豈閭左<lb/>
少年之不檢乎抑强宗豪右之横逆乎豈帷幕之不脩<lb/>
乎抑簠簋之不飾乎豈權門之請託太勤乎抑公家之<lb/>
漁獵太甚乎凡此灾咎宜加其身豈可滛威徧加羣動<lb/>
紀生於斯長於斯偶奉國恩歸掃于兹閔雲漢之孑遺<lb/>
脩荒政之有自欲曝尫也疑於暴欲焚巫也近於疏其<lb/>
能潤澤百里觸石而出膚寸而合者惟我梁山之神乎<lb/>
<pb n="KR4e0119_WYG_013-2b"/>
用是紀等謹率羣黎百姓就於建興道塲齋素三日上<lb/>
禱于神惟神體天地好生之心續萬民垂絶之命㑹鳳<lb/>
頂仙臺之英靈集龍潭烏池之精脉一嘘一吸雲烟蔽<lb/>
野一跂一動雷電轟天月離于箕風揚沙矣惟爾有神<lb/>
為我箕之月離于畢俾滂沱矣維爾有神為我畢之戒<lb/>
鼓駭衆我不駭也鬬龍不覿我則覿也驟不崇朝黄可<lb/>
青也徐則入土焦可潤也争汲者報賽而登塲哭歌者<lb/>
含哺而鼔腹春秋書有年金縢載大熟古跡重興功載<lb/>
<pb n="KR4e0119_WYG_013-3a"/>
丕績紀等將立石頌徳上達聖朝牲帛祝號將與五岳<lb/>
四瀆並享祀典於無窮矣惟爾有神尚其懋建厥職無<lb/>
作神羞<lb/>
　　上梁文<lb/>
　　　御書閣上梁文<hi>屏山</hi>
伏以五倫莫大於君親百行莫先於忠孝恭惟紀末學<lb/>
㣲才遭逢盛世階銜榮列于六卿誥軸兼隆乎三代金<lb/>
章玉璽壯西漢之雄文鳳縠鸞紋昭大明之盛典傳家<lb/>
<pb n="KR4e0119_WYG_013-3b"/>
至寳曠世殊恩既匭匣之珍藏宜樓臺之壯麗美輪美<lb/>
奐擁家廟以朝陽斯翼斯翬附影堂而拱北元首股肱<lb/>
之際㑹門庭閭里之光輝日吉時良賔嘉宴美謹呈小<lb/>
頌同舉髙梁<lb/>
抛梁東複閣層樓曉日紅三品階銜皇帝制一家恩寵<lb/>
祖孫同<lb/>
抛梁西危樓髙與紫雲齊豈但一門添盛事八閩翹首<lb/>
望仙溪<lb/>
<pb n="KR4e0119_WYG_013-4a"/>
抛梁南一門三世聖恩覃古來忠孝男兒事留與莆陽<lb/>
作美談<lb/>
抛梁北仙溪人建御書閣問渠何事寵恩重道是先公<lb/>
多種徳<lb/>
抛梁上屏山巍峩髙萬丈天顔咫尺霄漢中百世兒孫<lb/>
争拱向<lb/>
抛梁下聖製宸章照華夏欲昭君寵報親恩豈為東園<lb/>
重聲價<lb/>
<pb n="KR4e0119_WYG_013-4b"/>
伏願上梁之後南湖宗派喬木孫枝徳與日俱新學與<lb/>
年並進潤身謀道振振乎仁厚之風保族睦隣藹藹乎<lb/>
敦龎之俗監愚民逐利争田之巧智思爾祖愛人濟物<lb/>
之良心强拔禍根廣滋徳種青雲接武黄甲聯名享富<lb/>
貴與國咸休保家門極天罔墜<lb/>
　　　玉音樓上梁文<lb/>
伏以陽鳳淮龍真主正九重而凝命洛龜河馬宸章霈<lb/>
萬國以同春鍾阜帝鄉金陵王氣留都民部乃東南財<lb/>
<pb n="KR4e0119_WYG_013-5a"/>
賦所鍾聖世王言實生靈命脉攸繫紫泥封啟緑野恩<lb/>
覃百尺危簷摩雲霄之彩鳳半空複道峙殿闕之青龍<lb/>
綸渙自天音聞如玉禹謨舜典補秘書閣未備之詞章<lb/>
殷禮周文衍皇極疇重敷之徳澤乾父坤母地厚天髙<lb/>
共軄南都沐累朝恩波之浩蕩翹頭北闕瞻列聖道徳<lb/>
之光華日吉時良功成事集㣲詞一祝聖夀萬年<lb/>
抛梁東傑閣層樓映日紅聖世恩波深似海華夷一統<lb/>
沐春風<lb/>
<pb n="KR4e0119_WYG_013-5b"/>
抛梁西樓閣峥嶸天覺低鳳誥龍章春浩蕩嵩呼華祝<lb/>
萬方齊<lb/>
抛梁南御墨宸章正作函國計不虧民食足江南共沐<lb/>
聖恩覃<lb/>
抛梁北百尺髙樓依帝闕中藏聖世皇極書蒼生萬姓<lb/>
霑恩澤<lb/>
抛梁上新築樓臺髙千丈御墨淋漓雲漢間水天見此<lb/>
應相譲<lb/>
<pb n="KR4e0119_WYG_013-6a"/>
抛梁下一代宸章涵萬化危樓髙閣與雲齊南都從此<lb/>
増聲價<lb/>
伏願上梁之後皇恩天降聖徳日新君明臣良時清國<lb/>
泰民田不歸於戚里國計少入於宫幃錢楮免内庫之<lb/>
増収兵甲致外夷之逺服南都根本百世敷榮北闕山<lb/>
河千年鞏固雖官階之有隔願祝頌於無疆<lb/>
　　祭文<lb/>
　　　祭太常卿愧齋陳先生音文<lb/>
<pb n="KR4e0119_WYG_013-6b"/>
人孰不生徳足潤身名能稱情則生不徒生也人孰不<lb/>
死學淑英髦澤流孫子雖死猶不死也維公早從塾師<lb/>
已稱白眉長録泮庠聲問四馳壬午鄉薦頭角始見癸<lb/>
未㑹闈傳臚金殿既登甲第進學中祕涵養陶鎔遂成<lb/>
大器列銜纂脩玉署遨遊芸皇進祿金帛寵優遂歩花<lb/>
塼日侍講筵敷陳聖學啟沃淵淵禮闈葩經聘司文衡<lb/>
陶沙卞璞一網羣英南都寅直闕人共職迺貳奉常以<lb/>
崇厥秩陛辭而南典禮是耽兩壇十廟厯載三三朝天<lb/>
<pb n="KR4e0119_WYG_013-7a"/>
于邁清卿大拜老成練達夙夜匪懈維嶽降神生甫及<lb/>
申壺山間氣今屬何人公之器局泰山喬岳公之徳性<lb/>
良金美玉公為文詞若不搆思連篇累牘牛尾繭絲公<lb/>
之問學天髙海闊萬理昭融活活潑潑公之燕居怡怡<lb/>
愉愉不矜不肆天真自如公之色履不愠不喜渾然之<lb/>
中有條有理公之行藏外圓内方一臨利害千夫莫當<lb/>
公之父母荐膺帝祉焚黄髙阡重纓疊組公之兄弟如<lb/>
鴻如鴒傳衣拜命聮歩登瀛公之教子飽經厭史鄉榜<lb/>
<pb n="KR4e0119_WYG_013-7b"/>
聮名觀光帝里公之接人陽和津津禮賢下士恤匱周<lb/>
貧公之睦族恩愛彌篤疎戚有差悉沾餘禄公之傳經<lb/>
海内髦英宦途邂逅半其陶成嗚呼天之賦公也何備<lb/>
其敓公也何亟夀不滿乎六旬名可傳於百世<lb/>
　　　祭工部侍郎黄公孔昭文<lb/>
維公之先黄岩故族天之生公因材而篤少游泮林早<lb/>
登科第爰列清班荐躋要地人謂銓衡利權槖籥公居<lb/>
十載門可羅雀人謂邦土布泉藪淵公將兩考嚢如罄<lb/>
<pb n="KR4e0119_WYG_013-8a"/>
懸先公職方褒親莫及公拜龍章三世同秩先公㕔事<lb/>
僅足旋馬公官兩京不添一瓦公僅一子其温如玉十<lb/>
年甲科兩官部屬公之諸孫岌岌嶷嶷重闈百嵗紹此<lb/>
裘箕嗚呼圓方相函萬化參錯理無完虧氣有厚薄公<lb/>
於報國甚周謀身多缺奉先榮顯安居陋劣惟誨兒孫<lb/>
既賢且哲是公於理之所有者强探力求分之所限者<lb/>
戒盈守拙盖公之所能者人所不能者天然皇恩諭祭<lb/>
顓官卜阡百世之下永賁重泉嗚呼生榮死哀裕後光<lb/>
<pb n="KR4e0119_WYG_013-8b"/>
前人或不能於其一而公獨享其全是乃天人相與之<lb/>
妙夫豈偶然耶<lb/>
　　　祭秦京兆文<lb/>
東兗名族也累葉青氊廟祀雷土也世澤綿綿君登科<lb/>
甲也列職諫垣獻納黼扆也幾千萬言指奸摘佞也班<lb/>
行聳肩出掌馬政也勤勞塞淵騏騮億兆也騋牝三千<lb/>
帝簡在衷也光禄南遷黄封内法也賜宴經筵天庖奏<lb/>
玉也皇祖歆然本根重地也京兆闕員帝顧廷臣也莫<lb/>
<pb n="KR4e0119_WYG_013-9a"/>
或汝先曰兹赤子也汝其惠鮮君初拜命也多方訪延<lb/>
法便於民也循途不遷一有疲弊也易調改絃振振麟<lb/>
趾諤諤鷹鸇吐氣也孱弱歛跡也豪權人或不見知也<lb/>
謂君疎畧倨傲法網或愆其或見知也謂君簡直質朴<lb/>
多方少圓嗚呼知與不知也孰真孰諓取人於後代也<lb/>
曷求其全君厯三卿也二十餘年今日發嚢也袴敝裘<lb/>
穿是盖君不賈生前之譽也而貽以身後之賢<lb/>
　　　祭黙軒楊先生瓉文<lb/>
<pb n="KR4e0119_WYG_013-9b"/>
公以莆彦著録仙庠先兄實齋交誼深長紀自髫丱摳<lb/>
趍門墻觀瀾學海極目汪洋公惟庚午擢秀文塲倚廬<lb/>
三載授我大方幸逢癸酉叨觀國光公惟丁丑遭遇英<lb/>
皇大庭獨對天卿正郎百僚仰式庻職提綱庚辰瓊宴<lb/>
紀竊餘芳追隨官邸啟發精詳游我道藝沃我文章紀<lb/>
因親老乞告還鄉公遂大拜參政省堂甘棠河洛霖雨<lb/>
湖湘方承帝簡置于廟廊公遂引疾壺山之陽伯塤仲<lb/>
篪一咏一觴兒孫繞膝雲路書香齊眉伉儷鳳誥龍章<lb/>
<pb n="KR4e0119_WYG_013-10a"/>
破除利鈕揮脱名韁琴書適興泉石徜徉結亭浦嶼曳<lb/>
杖林塘城市無跡榮辱兩忘鄉邦蓍蔡家國禎祥紀幸<lb/>
歸掃筐贄㣲將再霑雨化大破茅荒胡别未幾二豎猖<lb/>
狂逺聞㓙訃擗踊徬徨涕泗如雨霑襟濡裳薄陳牲醴<lb/>
寫我哀腸公不我棄憐兹惨傷<lb/>
　　　祭蔡母文<lb/>
靈之生兮粹天質服母訓兮良自飭居深閨兮重金璧<lb/>
歸名門兮宜家室婦之儀兮姑之則妻之兢兮母之式<lb/>
<pb n="KR4e0119_WYG_013-10b"/>
薦蘋蘩兮助宗室驅脂鈆兮歸紡績相夫君兮揚清徳<lb/>
教賢兒兮奮鵬翮胡天年兮不滿百蟠桃瘁兮瑶池竭<lb/>
浮山寂寂兮暮雲黒萱草凄凄兮鎖秋色我與賢兒兮<lb/>
重契結聞㓙訃兮腸欲裂酒一觴兮奠幽宅靈有知兮<lb/>
其來格<lb/>
　　雜著<lb/>
　　　仙夢辯<lb/>
邑之東北有山曰九仙山湖曰鯉湖俗謂臨川何氏九<lb/>
<pb n="KR4e0119_WYG_013-11a"/>
子尋煉山中丹成乗鯉升仙而得名也其翁與媪跡至<lb/>
於是弗見而逝土人異而祠之凡祈禱多應有女適張<lb/>
適楊適范適信亦因而血食焉范為尤顯稱曰范侯今<lb/>
湖之上有閣像翁於其中九仙列其前范侯侍其側邑<lb/>
人有疑則刑牲束楮密疏于范范則報羣仙以授所丐<lb/>
者寐後珓于范以質虛實退乃述所夢與守祠者開發<lb/>
其祕多有應者然其間亦嘗附㑹遷就以助其靈者十<lb/>
恒七八由莆而閩而天下靡不聞風而翹想之士大夫<lb/>
<pb n="KR4e0119_WYG_013-11b"/>
遊宦兹土莫不函疏叩闗而至皆以是夢何仙為主而<lb/>
范侯為使也予曰不然人之一身精神魂氣流行不息<lb/>
日之發用則為事夜不應事則遊逸而為夢夜之所夢<lb/>
不過日用之事耳周禮六夢有正夢有思夢正夢謂安<lb/>
静而夢思夢謂寤思所想而夢是祠在萬山之中一塵<lb/>
不到泉聲樹色毛骨生寒雖搔擾之人經越信宿亦自<lb/>
神清氣定邪妄不生且其丐功名則心主功名丐夀數<lb/>
則心主夀數丐男嗣衣食則心主男嗣衣食以專主之<lb/>
<pb n="KR4e0119_WYG_013-12a"/>
心入静定之境則兼周禮所謂正與思者也物我一理<lb/>
朕兆感通而吉㓙悔吝豈有不前知也哉今人平居無<lb/>
事之時其夢若有應驗者亦此理之形見爾果孰傳而<lb/>
孰授之耶不然黄帝夢風后髙宗夢傅説皆錙銖不爽<lb/>
抑嘗到此山中而見所謂何范者耶故為説以辯之<lb/>
　　　家譜引<lb/>
渾沌之初天地定位上下摩盪氣化而生萬物是天地<lb/>
乃萬物之父母也物既成形各以氣類交感而形化生<lb/>
<pb n="KR4e0119_WYG_013-12b"/>
矣形化之後各父其父各子其子各孫其孫千枝萬派<lb/>
勢不可混而無别古先聖王迺賜姓命氏以别其族如<lb/>
虞之姚夏之姒商之子周之姬之類姬之後又别為鄭<lb/>
為魯為衛不一而足然推原其始則皆黄帝之後而為<lb/>
厥初生民者之子孫也盖初之别姓以種類之夥親疎<lb/>
無别則恩愛混於所施恐厚其所薄而薄其所厚仇怨<lb/>
攻争由是而起其意亦甚善也後世别之既乆遂隔骸<lb/>
膜而分爾汝賢者知有父子有兄弟以至堂從功緦之<lb/>
<pb n="KR4e0119_WYG_013-13a"/>
間恩愛流通有差無間不肖者知有父子兄弟而已至<lb/>
於堂從功緦之親則相視如塗人焉其又甚者父子兄<lb/>
弟之間亦皆相仇讐况堂從乎此則分别既乆之弊而<lb/>
近世賢士君子譜圖之所由作也夫先王賜姓一本之<lb/>
散於萬殊也近世譜圖萬殊之歸於一本也其實皆欲<lb/>
保全恩愛於無窮焉吾鄭受姓始于周桓公之新鄭至<lb/>
梁陳間露莊淑三公始著姓于莆三邑之鄭宗之屏山<lb/>
舊譜始於祕書公至國朝正統十四年厄於兵燹故今<lb/>
<pb n="KR4e0119_WYG_013-13b"/>
新譜則以三秀為始而譜之為第一代焉三秀公而下<lb/>
贈南京户部右侍郎清泉公為再世封翰林院檢討累<lb/>
贈南京户部右侍郎松庵公為三世自此而下十世以<lb/>
至百世之逺皆由此而系是三秀為一本而萬殊百世<lb/>
之後又萬殊而一本此屏山新譜之大畧也然今日在<lb/>
吾新譜者親未盡服未窮如蘇氏譜亭記之所謂斯人<lb/>
固未宜有百世之後寧保其終無耶使今日之譜常修<lb/>
而不廢則子孫嵗時聚㑹閱而指曰某公某公之子某<lb/>
<pb n="KR4e0119_WYG_013-14a"/>
公某公之孫某其兄弟也某其從兄弟也某其再從三<lb/>
從兄弟也某其族兄弟也千枝萬派其始皆一人之身<lb/>
皆三秀之遺體也顧盼之頃孝友之念油然而生借有<lb/>
如斯之人亦何以自立於其間哉嗚呼譜法之繫人其<lb/>
重矣乎吾族之中自兹以往豈無一二人之賢者乎賢<lb/>
者當以譜責為己任毋甘自棄以勵族人可也於是乎<lb/>
書<lb/>
　　　訓屏山鄉學子弟<lb/>
<pb n="KR4e0119_WYG_013-14b"/>
古者師之所以教弟子之所以學方其少時必先之以<lb/>
洒掃應對進退之節以收其放心繼之以事親敬長入<lb/>
孝出恭之禮以培其根本然後詩書六藝之文以輔翼<lb/>
潤澤之是童丱之日涵養有素而聖賢之胚胎已具及<lb/>
其既長乃教以格致誠正修齊治平之道所以進之於<lb/>
充實之美光輝之大以收其成功而記誦詞章之學不<lb/>
與焉逮其徳成名顯如尹之起莘説之肖巖吕之載渭<lb/>
風虎雲龍氣類交感而成不世之業固有由也西漢去<lb/>
<pb n="KR4e0119_WYG_013-15a"/>
古未逺猶有孝弟孝廉之科鄉舉里選之法故士習雖<lb/>
襍霸術然亦未至全離其真也唐宋以來以明經進士<lb/>
博學宏詞設科以鎖院命題糊名易書立法於是惟濂<lb/>
洛闗閩諸儒得不傳之緒非科目所能累其他白首窮<lb/>
經埋頭蠧簡於收培涵養之教耳不及聞幸而㨗巍科<lb/>
躋顯位則自以為英邁盖世人莫己若嗚呼諸生平日<lb/>
立言皆欲以聖賢自期待於此宜必知所擇矣<lb/>
　　　歸田咨目<lb/>
<pb n="KR4e0119_WYG_013-15b"/>
　　民之有生均稟同賦而氣習之拘亦或有不齊者<lb/>
　　所以上古聖神繼天立極我列聖法古設官無非<lb/>
　　欲防其太過引其不及以歸於中道而已此國家<lb/>
　　臣子不問居位去位皆不得不任其責也紀嚮歸<lb/>
　　掃時見吾莆禮俗大不古若心竊憫之今去祭掃<lb/>
　　時又六七年適致政還鄉著歸田咨目十條以自<lb/>
　　警束以訓子孫以告鄉人非敢任移風易俗之責<lb/>
　　但不欲助其縱侈耳倘有憐我老境無日勿破此<lb/>
<pb n="KR4e0119_WYG_013-16a"/>
　　戒俾得優游林下數年為淨鬼入地足矣<lb/>
一嚮歸掃時只不作本處司府縣之書今并兩京中外<lb/>
　之書俱不作也<lb/>
一餽送往復之禮人情不能無也但近時吾莆大家留<lb/>
　飲則五鳳卓面餽送則羊酒盤盒非惟競鬬奢侈抑<lb/>
　或預投物餌奢侈則壞禮俗投餌則傷名節不可不<lb/>
　預為之處今紀到家之日諸親友係本房兒女親家<lb/>
　則賀禮四事餘親只二事鄉里近者一事逺者只果<lb/>
<pb n="KR4e0119_WYG_013-16b"/>
　酌以叙鄉情而已邀請不用開卓食物不過魚肉三<lb/>
　四味過則例一定固却<lb/>
一本家留客鮮鹹魚肉不過三味蔬菜不拘果品因家<lb/>
　中所有不用粘疊高聳酒不過五行七行而止飲量<lb/>
　以杯爵大小為度不得擲色高歌日飲抵暮亂性敗<lb/>
　度莫過於此戒之戒之<lb/>
一親朋往還談詩論禮者日來不厭若欲伸冤訴枉求<lb/>
　書囑事而先以禮物羅致者一定閉門不納<lb/>
<pb n="KR4e0119_WYG_013-17a"/>
一田園廬舎不過足食安居而已若貪心不止雖季氏<lb/>
　石崇亦不滿其意也今故鄉田廬足供晩景若子孫<lb/>
　衆盛之日聽其自行恢拓决不作千年之計若鄉間<lb/>
　不明田地尤平日之所禁絶者免勞窺獻<lb/>
一仕宦退處家鄉者正冝韜光養晦以保晩節子孫親<lb/>
　戚平日或有慿藉與人尚氣角力者今當包羞忍恥<lb/>
　以免災咎或有被人欺辱不必來告<lb/>
一老年以禮致仕但遇慶祭鄉飲非疾必赴上官下顧<lb/>
<pb n="KR4e0119_WYG_013-17b"/>
　者當面拜謝于家不必回拜郡邑大夫來者不賀去<lb/>
　者不送若素相敬愛者詩文以代親友好事有以咨<lb/>
　目中酒食相邀登臨無事干囑者非盛暑隆寒不却<lb/>
　若酒食過豐不辭而歸<lb/>
一作文賦詩儒者職業若達官大老徳業隆盛人所共<lb/>
　知者志銘表狀須與撰作其餘詩文有關世教者不<lb/>
　拒但年老力恐不勝<lb/>
一鄉邦吉凶禮節悉付諸子應酬老年難費精力有同<lb/>
<pb n="KR4e0119_WYG_013-18a"/>
　時親故死亡必往弔哭<lb/>
一冠婚喪祭一依文公家禮并國朝定制朔望家廟行<lb/>
　禮上官貴客臨門須著有官服色若平時接見親友<lb/>
　只用野服有故出入但用兩人肩輿衣匣行李挑而<lb/>
　不扛不用在官隸卒里甲人夫<lb/>
　　昔晦菴先生致仕欲以野服見客恐違俗為人非<lb/>
　　議故咨目客位以自釋紀平日取信於人者未如<lb/>
　　晦菴而違俗非止於野服一事此歸田咨目之所<lb/>
<pb n="KR4e0119_WYG_013-18b"/>
　　由作也見者幸垂鑒察<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東園文集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻八</head> <lb/>
    <p>
<pb n="KR4e0119_WYG_008-1a"/>
欽定四庫全書<lb/>
　東園文集巻八<lb/>
　　　　　　　　　　　　　明　鄭紀　撰<lb/>
　　序<lb/>
　　　送王懋學提學山西序<lb/>
予初觀河南癸卯賢書見懋學姓名魁多士而未嘗識<lb/>
其人也丁未予同考春闈合諸經得天下解魁十餘人<lb/>
懋學預焉既撤簾懋學偕門下士晋見禮度甚偉似有<lb/>
<pb n="KR4e0119_WYG_008-1b"/>
諸中者之所形然後信其擅髙名之不虛也是年予被<lb/>
命提學兩淛懋學以例歸榮不相接者四五年矣嚮予<lb/>
自國學改南都懋學適來主南户事始間得相見叩其<lb/>
底裏盖於書少有不讀讀必融㑹貫通窮極理趣不為<lb/>
尋章摘句之學其論談又能援引古今成敗證以時事<lb/>
得失有處天下事確然不可拔之勢其所著述髙古典<lb/>
則有左傳西漢風命意立論多發先輩之所未發者皆<lb/>
可施於政治事為之實非無用之空談也其志學不間<lb/>
<pb n="KR4e0119_WYG_008-2a"/>
晝夜寒暑聞士大夫家有未見之書必力求一覽期必<lb/>
得而後已在官署公牘未収書巻已先展矣往往坐是<lb/>
成疾亦不廢去嵗監儲鳳陽猶假予儀禮通解以行後<lb/>
以病侵務煩上牒求告時予轉户部正喜得其朝夕繼<lb/>
見以資老拙懋學已家食矣無何天官卿聞其學適山<lb/>
西提學僉憲缺員上其名補之命下懋學偶亦勿藥遂<lb/>
促裝以行山西薦紳南都者徵文為贈諫垣李崇嶽以<lb/>
屬於予夫古之仕者幼學壯行始終一理壯而達之事<lb/>
<pb n="KR4e0119_WYG_008-2b"/>
業幼而窮之時固已全備但時之至舉此而措之耳無<lb/>
待他求也故三代而上咎䕫稷契伊傅周召之事業卓<lb/>
乎其不可及三代而下董汲魏張韓范富歐之徒亦庶<lb/>
幾焉葢有本者如是也近世學者習為科舉文字并其<lb/>
家庭灑掃應對昏定晨省之禮目不及見自旦達暮手<lb/>
不停披悉皆藻繪時文惟欲求媚主司之心目而已父<lb/>
兄之所責望師友之所引掖已身之所期待止此而已<lb/>
間有談及孝弟忠信禮義㢘恥之事則羣聚而非詆之<lb/>
<pb n="KR4e0119_WYG_008-3a"/>
不以為妄則以為愚至無與立談者嗚呼是果孰妄而<lb/>
孰愚耶或謂時制以文取士無恠其然矣予以國朝提<lb/>
學勑諭先徳行而後文藝敦實行而戒浮華茍天下提<lb/>
學之官皆能欽遵聖諭而行務使生徒躬行孝弟實徳<lb/>
潤身則積中發外出詞吐氣自爾精純通暢科目亦在<lb/>
其中入仕之時舉而措之咎䕫伊周事業将不在於古<lb/>
人矣此盖懋學已試之成驗於行申以贈之<lb/>
　　　送俞良佐清戎西蜀序<lb/>
<pb n="KR4e0119_WYG_008-3b"/>
三代而上寓兵於農比閭族黨之民即伍兩卒旅之師<lb/>
三時務農一時講武人皆土著一有調用不持衣粮自<lb/>
衛身家故有効死之樂而無逃亡之患漢唐以後寓農<lb/>
於兵有禁兵廂兵之名有畿兵州兵之號土著變為更<lb/>
畨然初募之時猶以二十而兵六十而罷民無常兵之<lb/>
勞無事之日則兵散于府将歸於朝國無養兵之患勞<lb/>
逸得均聚散有期故甘數年之辛勤免一家之騷擾近<lb/>
世以來籍農為兵兵民一裂不可復合戈甲一具祖孫<lb/>
<pb n="KR4e0119_WYG_008-4a"/>
流傳程途萬里妻子啼號有死之往無生之還故鬼名<lb/>
徇法朝解夕亡此國家之大政非臣下之敢議也但舉<lb/>
清理一端論之國朝自洪武九年有抽丁有朶籍有問<lb/>
發錯綜行伍犬牙相制近者數百里逺者數千里土著<lb/>
之兵十無一二鄉井離析水土異宜故死病相籍逃亡<lb/>
接踵此清理之官既分之司府又督之憲臺無非欲分<lb/>
辯尺籍查究埋沒之意近年司馬又以清出分數為陞<lb/>
降之例用是督者貪功閩淛之間幾激嘯聚之變嗚呼<lb/>
<pb n="KR4e0119_WYG_008-4b"/>
其可悲也哉𢎞治辛酉南京江西道監察御史俞君良<lb/>
佐奉勑四川清理軍政便道歸省臺僚諸君闔餞都門<lb/>
之外徵予言以壮行色予以臺職克舉甚難世人於此<lb/>
不貪功則廢職不損兵則害民非問學之疏通操履之<lb/>
堅定與家教之淵源殆不能良佐游泮時予在兩浙試<lb/>
桐士屢居案首未幾遂領鄉薦上南宫對大廷若探嚢<lb/>
物然初拜山東長清令守法近民政平訟理被召憲臺<lb/>
風紀肅然其父葵軒公由天順甲申進士拜監察御史<lb/>
<pb n="KR4e0119_WYG_008-5a"/>
巡按真定西江激濁揚清深得憲體以註誤左遷澧州<lb/>
判轉茶陵守今六安鄖陽在在有聲謝事卒于家夫良<lb/>
佐以如是之學問如是之操履如是之家聲持憲節以<lb/>
往西蜀職益張而功益顯兵不迷而民不擾可不卜而<lb/>
知然予於良佐愛之深於其所蒞之事復憂之切故因<lb/>
其行也不得不盡言以規之於是乎書<lb/>
　　　送陳孔彰僉憲西蜀序<lb/>
天道化生萬物必賴乎人力以收功不然天亦一物而<lb/>
<pb n="KR4e0119_WYG_008-5b"/>
已開闢之初人皆巢居鮮食與禽獸無異羲農堯舜數<lb/>
大聖人者出為繼天立極之君任叅賛範圍之責又有<lb/>
禹稷諸臣為之輔佐九州一壑禹平治之稷教稼穡實<lb/>
因以成功是三代之民得以粒食者禹之賜也至秦廢<lb/>
井田開阡陌溝洫之制為之蕩然故民窮盜起二世遂<lb/>
亡夫智者行其所無事不與水争勢也不與水争地也<lb/>
不與水争利也争勢則激争地則壅争利則分三者皆<lb/>
智者之所無而小智之所有故民不三代也宜矣西漢<lb/>
<pb n="KR4e0119_WYG_008-6a"/>
以來論水利者李冰稱首丈翁次之李穿二江于成都<lb/>
沃野千里號為陸海丈穿煎謏口溉繁田人獲其利二<lb/>
江煎謏皆蜀地也不知今蜀之利視李文之日何如大<lb/>
抵水性就下平則易壅險則易激激則易分天下之水<lb/>
惟蜀最為險激而易於分者然分之害莫甚於碾磑磑<lb/>
之利莫横於强宗國朝於蜀初無水官今之設者亦未<lb/>
數年盖用是而有覺也吾鄉部署之賢曰陳孔彰者由<lb/>
進士厯主事員外郎今擢僉憲于蜀則捧璽勅而往者<lb/>
<pb n="KR4e0119_WYG_008-6b"/>
才三人焉孔彰閩之宦族國初以來翰林臺諫代不乏<lb/>
人則家庭累世之化既有以立其本監京儲而出納精<lb/>
𣙜關税而宿弊革則部署又有以發其用今移是於蜀<lb/>
碾磑之分强宗之横不必言矣近者四方多壘京儲屢<lb/>
耗予方欲建議于朝請以元都燕時虞翰林所進築隄<lb/>
捍水募民耕種之説行於京城東南之漫地倘得小試<lb/>
豈能舍吾孔彰而他求耶孔彰行矣予日望之<lb/>
　　　送張希臯僉憲山西序<lb/>
<pb n="KR4e0119_WYG_008-7a"/>
士君子於天下之事無一不當知亦無一不當為而職<lb/>
業所攸繫者尤當致力焉國朝法古建官設按察司以<lb/>
肅外司之僚屬廉庶官之臧否而黜陟之是盖古之監<lb/>
司其職任可謂重矣𢎞治丙辰山西按察司僉事缺員<lb/>
天官卿以南京刑部員外郎張君希臯補之制可南都<lb/>
薦紳與其有鄉好者徵文為贈予以山西古冀州之地<lb/>
東北抵宣府為天朝之北門西北抵沙漠為虜廷之南<lb/>
户葢天下之大保障也其屬為府者三為州者五為衛<lb/>
<pb n="KR4e0119_WYG_008-7b"/>
者二十餘守禦諸所不與焉是又天下精兵健馬之所<lb/>
聚也近者大司馬論奏以京軍之疲戰馬之耗兵器之<lb/>
敝訓練之弛通行兩京堂上官區處夫古者寓兵於農<lb/>
三時務農一時講武廬井之伍即行陣之師器械車馬<lb/>
皆出於田兵無久戍之苦農無逺餉之勞此䇿之上也<lb/>
漢趙充國之罷兵屯田棗祗之募民許下諸葛亮之分<lb/>
屯渭濵以逸待勞以飽待飢䇿之中也近世雖有屯田<lb/>
之名而無給邊之實邊塞膏腴皆為權力所有墩臺更<lb/>
<pb n="KR4e0119_WYG_008-8a"/>
畨又與操耒以耕粟米之利悉入私門兵士不免預鬻<lb/>
草料以充誅求濳質鎧甲以共衣食平時既已疲弊不<lb/>
支臨戰豈能奮勇以克敵耶此則所謂無䇿也然今之<lb/>
土地皆監司之轄屬兵民皆監司之統馭其巨奸宿蠧<lb/>
皆其所當廉劾者希臯往僉其事應諮於僚長者諮之<lb/>
應聞於上者聞之應寘于法者寘之其職業所當致力<lb/>
者孰有大於是焉希臯承父叅政公家學之傳以書經<lb/>
魁解京闈厯官秋曹綽有能聲是職之舉固有餘力然<lb/>
<pb n="KR4e0119_WYG_008-8b"/>
予於希臯之行則深有望焉於是乎書<lb/>
　　　送郭總兵鎮守廣西序<lb/>
固國不可以不備邊而備邊莫先於選将選之之道大<lb/>
要有三閥閱以觀其世講韜畧以觀其智識履厯以觀<lb/>
其練習如是則臨陣不怯料敵有術應變有素若曹武<lb/>
穆使唃厮囉聞名以手加額契丹使疾趨不敢仰視郭<lb/>
令公由武舉為節度使單騎見虜吐蕃夜引兵而去趙<lb/>
充國起羽林厯事武昭宣擊匈奴先零罕开七十餘城<lb/>
<pb n="KR4e0119_WYG_008-9a"/>
以全取勝是也漕運叅將郭君某鎮守淮安之七年為<lb/>
𢎞治壬子廣西副總兵缺員上勑廷臣議補大司馬馬<lb/>
公薦君累經戰陣堪任重寄平江伯陳公薦君才識老<lb/>
成謀猷出衆少宰張公薦君履厯年深練達有加上合<lb/>
衆章勑君以都指揮同知充副總兵鎮守廣西道經南<lb/>
都大總兵魏國公君婣友也徵予言為贈君廬之合肥<lb/>
人高祖從太祖髙皇帝起兵淮甸陞指揮使父襲祖職<lb/>
厯陞中軍都督府同知掛征西前将軍印君襲陞都指<lb/>
<pb n="KR4e0119_WYG_008-9b"/>
揮僉事是即武穆之閥閱也成化庚寅試中兵部陞署<lb/>
都指揮同知是得令公之韜畧也君昔為指揮使時征<lb/>
口外西夏兩廣為都指揮同知時掌十二團營尋奉勅<lb/>
總督淮揚蘇松海道再奉勑叅将漕運鎮守淮安又三<lb/>
年奉勑督運賑蜀亦嘗有充國之履厯也司馬以任重<lb/>
薦平江以才猷薦少宰以練達薦者皆不為虚譽而邊<lb/>
将兹選可謂得人矣雖然予聞古人命将天子跪而推<lb/>
轂曰閫外之事将軍自制故政令歸一而功易立近世<lb/>
<pb n="KR4e0119_WYG_008-10a"/>
邊疆兵柄操以中貴故舉措掣肘而事難行君兹行其<lb/>
亦慮及於此乎然天下未有正而不勝誠而不動者中<lb/>
貴亦人耳彼之侵漁我以廉潔彼之躁擾我以鎮定彼<lb/>
之驕悍我以謙恭以我之誠破彼之偽以我之正攻彼<lb/>
之邪譽望以弭之容色以消之論議以轉移之積之嵗<lb/>
月則彼将歸吾掌握之内而不自知矣夫何慮焉茍不<lb/>
能盡誠於已而復掣肘於人非予之所知也於是乎書<lb/>
　　　送十三弟廷秀司教貴池序<lb/>
<pb n="KR4e0119_WYG_008-10b"/>
易序卦傳曰有天地然後萬物生焉故受之以屯物生<lb/>
必䝉故受之以䝉彖曰童䝉求我是師道之具於易也<lb/>
書曰惟天地萬物父母惟人萬物之靈又曰作之君作<lb/>
之師是師道之見於書也故上古聖神繼天立極於是<lb/>
有司徒之官典樂之職小學則教以洒掃應對進退之<lb/>
節大學則教以窮理正心修已治人之道惟欲全其天<lb/>
之所付以克肖乎天而已孔孟既歿師道隠㣲坑于秦<lb/>
黄老于漢蛙鳴蝉噪於宋晉梁陳之間師道之不絶者<lb/>
<pb n="KR4e0119_WYG_008-11a"/>
一綫耳隋唐以來有河汾之髙第昌黎之師説而師道<lb/>
漸始復明吾祖莊露淑三先生倡道南湖實相後先至<lb/>
于有宋若濂洛闗閩之淵源泰山湖蘇之教法而師道<lb/>
又大明於世吾莆學者雖宗宋儒實南湖之啟發也朱<lb/>
晦菴嘗云莆陽惟有鄭夾漈讀得天下八分書夾漈即<lb/>
南湖之孫子也逮入國朝法古制治以人材為先君師<lb/>
養䝉之道復還今日於是天下府州縣俱建學立師以<lb/>
養之其勑諭提督學校之官必先徳行而後文藝吾莆<lb/>
<pb n="KR4e0119_WYG_008-11b"/>
文物遂甲天下其任師儒之職南湖孫子殆居其半廷<lb/>
秀南湖淑公裔也少受業於予繼從其伍兄鄉貢進士<lb/>
廷容又與廷容之子今涇縣學訓導大和為家庭師友<lb/>
於師道固已知其大都矣然予少游鄉校時猶習洒掃<lb/>
應對之禮今則易以破承對偶既長遊邑庠猶宿齋㑹<lb/>
饌尊師處友以修敬長愛親之職今則易以誇耀時丈<lb/>
奔走㨗徑其於古人大小學之功一旦掃地無餘矣予<lb/>
嚮年於兩浙於國學亦嘗以上古聖神國朝時制之法<lb/>
<pb n="KR4e0119_WYG_008-12a"/>
小試一二言者謂予在浙江貽患於一方在國學貽患<lb/>
於天下是或别有一種道理予未之知也今廷秀分教<lb/>
于池欲行予之小試人或以為貽患於池欲因其破承<lb/>
㨗徑之習非惟得罪於先聖且得罪於聖明之世矣廷<lb/>
秀其将所擇焉<lb/>
　　　送黄太守之程畨序<lb/>
貴州古西南夷羅施鬼國之地元以宣慰司之國初分<lb/>
其地𨽻雲川湖三省永樂間乃合而省之與雲川湖埒<lb/>
<pb n="KR4e0119_WYG_008-12b"/>
仍司宣慰以𨽻之宣慰之屬有八畨長官司成化間又<lb/>
陞程畨之司而府之以𨽻于貴以流官易酋長以拜除<lb/>
昜承襲盖用夏變夷之漸也開府之初守之者鄧公廷<lb/>
讃鄧滿而代則汪君某時府治粗立形勢未備參錯於<lb/>
盧韋卧龍諸畨司之間羅羅犵犵獸形鳥語王化未能<lb/>
卒加土俗未能遽變鄧則因其俗而撫之徵逋召役徐<lb/>
而不疾解紛釋争寛而不猛酒食之餽笑而留之不色<lb/>
拒或因而醉飽之居民有疾給以藥物或親為診視腰<lb/>
<pb n="KR4e0119_WYG_008-13a"/>
刀負弩不之禁采山獵獸不之革是鄧之視民如子民<lb/>
之視鄧如父家人父子藹然以終秩故案牘生塵溪硐<lb/>
按堵公去後之思至今不衰汪或懲鄧之疎而約以法<lb/>
矯鄧之縱而齊以威逋役不使愆期曲直必正于法餽<lb/>
不敢行疾不敢告刀弩采獵不得以自由有公家之法<lb/>
制無民牧之恩情民始不堪起而拒之又得鄧之貴為<lb/>
解圍是鄧因俗以治民而不任以法故民感其徳而化<lb/>
汪則任法以治民而不結以恩故民拂其情而變夫豈<lb/>
<pb n="KR4e0119_WYG_008-13b"/>
民之過哉治民者之過也𢎞治甲子程畨以缺守聞上<lb/>
命南京兵部郎中黄君某補之赴任有期代黄而郎者<lb/>
予鄉友陳君𢎞載率諸僚徵文為贈夫道有升降政由<lb/>
俗革程畨始則狃乎陋俗自成化開府至今幾三十年<lb/>
矣溪硐之間老者已死城郭之内幼者方生死者與土<lb/>
俗而澌盡幼者迓王化于将來盖漸有易俗之機而未<lb/>
純者君兹往也一於鄧則恐失之干寛固不可也一於<lb/>
汪則又失之于嚴其可乎夫程畨既有易俗之機君若<lb/>
<pb n="KR4e0119_WYG_008-14a"/>
斟酌鄧汪而推誠以感之誘掖其情而轉移于法又何<lb/>
患西南之民而不中國也哉君揚之儀真人先大夫某<lb/>
公以國醫顯官于朝君侍側而登京闈儒道醫術實兩<lb/>
兼焉古人謂治民如治病以君之學術如是於治道也<lb/>
何有是為序以豔其行<lb/>
　　　送姚懋明守永州序<lb/>
君子之仕也不患無職業患才不足以共職不患無人<lb/>
患惠不足以及民有才與惠也或掣肘壅滯而不得行<lb/>
<pb n="KR4e0119_WYG_008-14b"/>
與無均也國朝設官置吏甸圻之外上有藩臬下有郡<lb/>
邑上以臨乎下下以承乎上體統秩如也藩臬之官非<lb/>
不欲惠澤之及民也然位髙勢逺事必經郡邑以達郡<lb/>
邑之官皆賢則達之易不幸未必賢也一事之行今日<lb/>
閣于郡明日閣于邑督責愈勤而奉行愈滯欲民實沾<lb/>
其惠也難矣縣令非皆無才可以立事也然位卑而力<lb/>
薄民親而勢翫凢事必受藩臬之約束而後可行茍能<lb/>
得其信任則設施展布無所不利否則叅駁之摧挫之<lb/>
<pb n="KR4e0119_WYG_008-15a"/>
繫逮之欲才之得濟其事也亦難矣惟郡守之職則不<lb/>
然其品秩名位上則與藩臬頡頏下則與民庶相接藩<lb/>
臬行部至郡必遇以殊禮事之可否得以堅請而罷行<lb/>
之其於閭閻細民有父母之親無門㦸之嚴郡守喜怒<lb/>
民得而知小民休戚守得而聞一有善政朝出㕔堂暮<lb/>
達四境咫尺之間無敢壅逆然則有藩臬之尊以展其<lb/>
才又有邑令之親以達其惠其惟郡守乎夫邑令所難<lb/>
者皆郡守之所易郡守之所易者又藩臬之所難然則<lb/>
<pb n="KR4e0119_WYG_008-15b"/>
共郡守之職者當何如其用心耶南京禮部郎中姚懋<lb/>
明吳人也以春秋領辛卯京薦登乙未進士拜水部主<lb/>
事分治臨清滿考以母老請改南京儀部厯今官去年<lb/>
冬簡任永州守鄉之薦紳南都者徵言為贈予以湖南<lb/>
天下大藩也永湖南大郡也懋明之才之惠所施有其<lb/>
地矣始臨清之繁劇今禮曹之幽静繁劇足以擴其知<lb/>
能幽静足以養其心術則懋明之才之惠所資又有其<lb/>
本矣然則今日守永當見其易而不見其難也故書之<lb/>
<pb n="KR4e0119_WYG_008-16a"/>
以為懋明贈<lb/>
　　　送萬侯之僊遊序<lb/>
𢎞治甲寅天官卿簡國學生需銓曹試補縣令宣城萬<lb/>
廷器與簡榜注吾邑時予適奏績于京張榜之日予先<lb/>
陛辭出郭不得與侯遇及還南都侯亦便道過家既而<lb/>
復來謁予因别之任且詢訪政俗甚勤予告之曰吏之<lb/>
治民猶毉之治疾也侯知毉道乎内傷者固其本外感<lb/>
者治其標固本莫善參苓治標莫先薑桂此毉家之律<lb/>
<pb n="KR4e0119_WYG_008-16b"/>
令東垣仲景所以垂令名於無窮也吾邑有宋盛時丈<lb/>
物衣冠八閩稱首國初猶有六十四圖主客户以數萬<lb/>
計永樂已後逋耗極矣宣徳間縣令王公彛漸次培植<lb/>
民方蘇息今所存里圖僅得五分之一皆王之遺民也<lb/>
然俗尚侈靡驕惰家無甔石之儲而屋宇服器務求美<lb/>
麗男女婚姻互相誇張子弟恥耕作生徒恥從師春田<lb/>
茂草夏案生塵用是家家逋負動以千計數科不第一<lb/>
人此内傷之疾然也且以寡弱之良民而夾强大之鄰<lb/>
<pb n="KR4e0119_WYG_008-17a"/>
敵乘機窺伺吞田索質連綿其巻不䧟之以人命則誣<lb/>
之以軍丁吏縁而羅織不竭資産以賠償之不止也兼<lb/>
以郡𨽻搆差百色誅求凢有催科擡一作十小民一年<lb/>
勤動不足以共一月之費而典田宅鬻子女纍纍相繼<lb/>
此外感之疾然也夫以壯實之夫兼以内外夾攻之證<lb/>
尚無可望其生况羸弱之人乎所喜者去古未逺故家<lb/>
遺俗猶有存者據予耳目所逮而言之張徳源之好施<lb/>
陳履素之敦龎林孟光之野朴鄭德安之古澹後生小<lb/>
<pb n="KR4e0119_WYG_008-17b"/>
子猶能誇頌而向慕之侯兹往也和易以親之懇切以<lb/>
諭之播勤儉之風以節其驕奢之習驅游民使歸田畆<lb/>
誘倦學使就師儒則農有餘粟科不乏人而參苓之功<lb/>
奏矣剛不吐柔不茹刁豪之來禮貌以消之威嚴以鎮<lb/>
之禍可嫁而民不可虐石可下而法不可詘則兇豪斂<lb/>
跡良善安生而薑桂之功收矣就中積習既乆薰蒸融<lb/>
液安知張陳林鄭不復見於今日也異時侯喬遷大邦<lb/>
吾邑之民不奉侯以配東湖之祠而歌之以為僊遊東<lb/>
<pb n="KR4e0119_WYG_008-18a"/>
垣仲景也耶<lb/>
　　　送廖侯之僊遊序<lb/>
今上履元之三年春適天下百司朝㑹之期勑天官卿<lb/>
大式序而簡别之以新治道用是吾莆一守二令皆缺<lb/>
員天官卿既以刑部員外郎王存敬補守遂合天下舉<lb/>
人之在選部者拔之得李某與侯以補二令命下人咸<lb/>
以莆仙之小大為侯欣戚侯獨不介抱予時方被命到<lb/>
京又從而慰解之侯益樂於就職行且有日吾邑舉人<lb/>
<pb n="KR4e0119_WYG_008-18b"/>
張炫與侯同事南宫者謂予宜有言贈予以仁者以天<lb/>
地萬物為一體大而天髙地下川流山峙小而草木之<lb/>
榮枯羽鱗之飛躍尊而君長卑而民庶親而父兄子弟<lb/>
疎而鄉閭近而家庭逺而蠻貊其分雖殊其理則一貫<lb/>
而無遺其氣則流通而無間各隨吾身之所居與力之<lb/>
所至者為廣狹必處之使各得其所而休戚苦樂與吾<lb/>
常相闗屬然後謂之仁布衣尚憂天下事况以人民土<lb/>
地為職守者仙為莆陽屬邑唐及五代與他邦齒自宋<lb/>
<pb n="KR4e0119_WYG_008-19a"/>
天聖以後人物科第遂甲閩中迨至元世漸以零替沐<lb/>
浴國朝膏澤百有餘年尚未蘇復然人民雖稀而地土<lb/>
廣饒材木足以供棟宇舟車樵蘇之用泉源足以溉以<lb/>
漁以漕以𣙜榖粟足以贍鄰封牧畜足以給賔祭老疾<lb/>
民易於為生也大家尚㢘恥小民畏刑罰賦税不後期<lb/>
訟訴田園之外無深情市無争衒野無攘敓上司送迎<lb/>
嵗無一二官易於為政也雖然邑當興泉之交民多受<lb/>
敵為地之廣饒也豪右毎窺伺而相吞為民之畏法也<lb/>
<pb n="KR4e0119_WYG_008-19b"/>
兇强多羅織而相虣為按部少至也幽抑多不能以自<lb/>
直為税無後期也上司徵科毎厚凢此則疾痛疴癢之<lb/>
切身者不能不賴於司牧之仁之也侯廣之増城人由<lb/>
戊子鄉薦登太學作養之深固有以知夫民之當仁聆<lb/>
其論列時事理到識明又不至於昧其所用侯之政民<lb/>
之生予益見其無難矣因書之以為仙民賀<lb/>
　<lb/>
　東園文集巻八<lb/>
</p>
<p>
</p>
  </div>
</body>
</text>
</TEI>
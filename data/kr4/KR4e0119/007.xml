<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻七</head> <lb/>
    <p>
<pb n="KR4e0119_WYG_007-1a"/>
欽定四庫全書<lb/>
　東園文集巻七<lb/>
　　　　　　　　　　　　　明　鄭紀　撰<lb/>
　　序<lb/>
　　　壽太子太保吏部尚書介軒王公八十序<lb/>
𢎞治乙卯太子太保兼吏部尚書致仕三原王公介軒<lb/>
年八十某月某日其初度之辰也先期其子南京前軍<lb/>
都督府經厯承佑將乞恩歸省以為公壽南都文武公<lb/>
<pb n="KR4e0119_WYG_007-1b"/>
卿大夫咸賦詩助其侑觴退紀為序紀以天将壽人之<lb/>
國必生老成人以延其命脉焉彼老成之人非能移其<lb/>
齒數以益之也其言行政事皆上天至理之所存人君<lb/>
得之則君徳全下民受之則民生厚國家命脉雖出於<lb/>
天而斯人實造之也昔三代之時享國長遠莫過於周<lb/>
其八百餘年之天下雖曰后稷文武世澤深長然當成<lb/>
康之時周公為太師召公為太保迓休定命之力詎可<lb/>
誣耶自後享國惟漢有天下四百餘年唐則幾於三百<lb/>
<pb n="KR4e0119_WYG_007-2a"/>
宋則三百有奇雖創業中興各有賢主然申公之勸力<lb/>
行狄梁公之復唐祚韓范富歐諸公之定儲靖國縱非<lb/>
周召之偶而社稷之功又可誣耶公正統辛酉領鄉薦<lb/>
戊辰登進士改翰林庶吉士厯大理評事至太子少保<lb/>
兼兵部尚書乞骸之疏凡十餘上始得致仕未踰年今<lb/>
上即位復遣使召陞吏部尚書尋加太子太保兼吏部<lb/>
尚書幾六載疏又十數上始得㫖賜寳鈔乗傳還鄉有<lb/>
司給輿米公自登進士至致仕食禄四十六載厯事五<lb/>
<pb n="KR4e0119_WYG_007-2b"/>
朝職銜十有九轉享年八十國朝以來元勳故老百無<lb/>
一二殆亦天地間氣之所生歟或者謂公為郡守辯獄<lb/>
賑飢全活數萬民方伯平盗止殺保障一方巡撫之挫<lb/>
權奸止貢獻民受實惠督河之疏通漕運叅賛之培植<lb/>
根本冢宰之薦賢為國杜絶私門與夫論諫諸奏章無<lb/>
非格君心厚邦本之藥石公之徳澤如是此其所以得<lb/>
夀也或又謂我太祖髙皇帝以布衣登萬乗掃夷狄以<lb/>
清中原撥反弔伐之功湯武視之當有慚徳三代而下<lb/>
<pb n="KR4e0119_WYG_007-3a"/>
不足言矣故天欲延國朝運祚過於往古萬萬必得多<lb/>
壽之人為之輔翼此天之所以夀公也予以謂天非為<lb/>
國家而夀公固不足以知天謂天徒為國家而夀公亦<lb/>
未足為盡知天也盖天素有夀國之意特難其人耳於<lb/>
是鑒視百僚惟公徳業足以當之此天之所以夀公而<lb/>
公之所以得夀也書曰天夀平格保乂有殷其斯之謂<lb/>
歟雖然古人有致政家居而朝廷有大利害知無不言<lb/>
者有致仕十有五年猶著諫疏百二十巻以上者公受<lb/>
<pb n="KR4e0119_WYG_007-3b"/>
上天夀國之寄不知今日林下以為何如<lb/>
　　　夀履素陳先生七十序<lb/>
履素居士邑之蜚山人生於洪武戊寅距今年閲春秋<lb/>
七十矣鄉人榮之相與崇殽載酒禮居士之廬以為夀<lb/>
謂予宜有言以張之予觀上世之人有數百嵗者中古<lb/>
時猶有百餘嵗者秦時有人避亂入山中不通人世亦<lb/>
有二三百嵗者今之人至七十而上則閭里傳誇以為<lb/>
稀年而夀之國朝毎加恩海内必優寵有差盖以得之<lb/>
<pb n="KR4e0119_WYG_007-4a"/>
者少故也是豈造化之窮不足於賦予歟或人所養之<lb/>
失其道歟皆不可得而知也予嘗驗諸火與木焉如紅<lb/>
爐置於暗室不扇不颺則光焰終日移于疾風之中不<lb/>
旋踵而寒灰矣木生深山斧斤牛羊所不至則聳壑凌<lb/>
霄大者百圍小者合抱厯寒暑星霜不能計其久近若<lb/>
膚村達徑則不待拱把而摧腐無遺矣是何也得其養<lb/>
與不得其養故也予在庠時嘗友居士之子景猷見居<lb/>
士與人為禮必罄折以為恭與人對坐終日手足不移<lb/>
<pb n="KR4e0119_WYG_007-4b"/>
與人言聲音似不欲出喉或尊禮之報必加不敢後横<lb/>
逆相臨受而消之不介于懐時多指目之以為迂以為<lb/>
愚以為怯為懦為鈍為拙予時尚幼亦未窺居士之門<lb/>
户也及往嵗得告歸謁鄉之父老首及居士之門目其<lb/>
貌耳其言與往者不殊尺寸然後知居士之迂之愚之<lb/>
怯之懦之鈍之拙正予數年涵養修飾而未能者毎嵗<lb/>
舉行鄉飲居士處賔介之位十有餘年去嵗行禮有期<lb/>
有司戒宿如故事居士稱疾不赴邑中士大夫咸相謂<lb/>
<pb n="KR4e0119_WYG_007-5a"/>
曰不得陳履素為賔鄉飲可勿舉也有司力起之衆望<lb/>
乃慰嗚呼予閱人多矣如居士者僅見於今日是所謂<lb/>
暗室之火深山之木者七十之夀豈足多哉然予聞居<lb/>
士之先自萬泉公渡江而南厯唐宋元至于我朝代有<lb/>
顯人如郡守肇慶公直學心田公縣令上村公或置學<lb/>
田以培士彚或造仙溪橋以利渉鄉人至今思之不衰<lb/>
居士於天順間與修腰帶水以壮學宫而用力居多是<lb/>
即増學田之意也今修安利橋居士雖與諸父老同事<lb/>
<pb n="KR4e0119_WYG_007-5b"/>
而用心獨勤是即造仙溪橋之意也居士與肇慶諸公<lb/>
生異世而舉動毎相似然則居士之迂之愚之怯之懦<lb/>
之鈍之拙殆亦肇慶諸公有所發之歟是居士之夀亦<lb/>
肇慶諸公之夀也居士能以肇慶諸公之夀為夀後之<lb/>
子若孫若曽若𤣥能如居士之於肇慶諸公則其夀又<lb/>
居士之所為也居士與家君松庵生同甲子而家君差<lb/>
長數月予既夀家君於堂上退即屬居士為夀之文居<lb/>
士繼此等而上之踰七而八而九而至於百嵗則予毎<lb/>
<pb n="KR4e0119_WYG_007-6a"/>
夀家君之後而居士之文又可以次第而成也若居士<lb/>
之子之孫之曽之𤣥有如居士之夀者時予則老矣恐<lb/>
不腆紙筆即今日之文亦可以夀之矣因預祝於此云<lb/>
　　　贈宫保閔公總憲内臺序<lb/>
太子少保都察院左都御史屠公簡卿天曹有㫖議代<lb/>
廷臣僉拔卿亞資望深重者以聞上意代兹固難代代<lb/>
者亦難留中月餘欲起先以是秩致政者得免代遷臺<lb/>
諫交争廷議遂以公名進制可赴召有期南都公卿大<lb/>
<pb n="KR4e0119_WYG_007-6b"/>
夫闔餞于石城門外守備魏國公倡詩為别左銀臺吕<lb/>
君秉之集而成巻退予敘于右方予以天之生人不能<lb/>
皆君子未免有小人雜於其間人君之用人亦不能皆<lb/>
君子但君子其長官足矣葢君子小人迭為進退君子<lb/>
進則小人退小人盛則君子衰理勢之必然也在易復<lb/>
之初九一陽始生於下其力尚微然羣陽因之彚進積<lb/>
而為臨為泰而至於夬則變為純陽矣姤之初六一隂<lb/>
始生於下其害未見然羣隂因之彚進積而為遯為否<lb/>
<pb n="KR4e0119_WYG_007-7a"/>
而至於剥則變為純隂矣宋至道景徳間李文靖王文<lb/>
正諸公執政故慶厯以來韓范富歐相繼而起羣賢滿<lb/>
朝熈寧間王安石執政則章吕曽蔡之徒亦相繼而起<lb/>
是文靖盖初九之復安石則初六之姤也今臺諫之争<lb/>
廷臣之拔帝心之簡必得公而後定其得抑姤扶復之<lb/>
意歟公由天順甲申進士拜監察御史厯副使按察使<lb/>
都御史迺者自總督兩廣軍務召還為南京刑部尚書<lb/>
未一載又有是命厯官三十餘年勲階十有餘轉端方<lb/>
<pb n="KR4e0119_WYG_007-7b"/>
凝重始終一節其臺端之表儀廟堂之風裁不必言矣<lb/>
十三道官僚方以獻納激揚為務又得公以綱領之則<lb/>
吐氣揚眉價増百倍親昵無幸位疏逺無遺材羣賢濟<lb/>
濟布列中外豈但如慶厯以來數君子而已耶雖然心<lb/>
純則賢才輔賢才輔則天下治茍非積其誠意以格之<lb/>
于先使君心純於上則所進未必為所用所用未必皆<lb/>
所進徒汲汲争辨於可否之間非予所望也公姓閔名<lb/>
珪字朝瑛淛之湖人<lb/>
<pb n="KR4e0119_WYG_007-8a"/>
　　　贈都憲陳公巡撫延綏序<lb/>
𢎞治庚申秋延綏缺巡撫天官卿以南京大鴻臚陳公<lb/>
本仁名請上簡公擢都察院右僉都御史奉勑便宜行<lb/>
事其權任可謂專且重矣按圖志陜城之北為延安為<lb/>
綏徳延綏之北為榆林城榆林迺巡撫行臺整勑兵備<lb/>
之所太監總兵叅将遊擊官軍咸在已北則沙漠矣先<lb/>
此北寇内侵我師失律近之警報又急於前命下人多<lb/>
危之公獨曰君子生世當為國家分憂豈可以地方多<lb/>
<pb n="KR4e0119_WYG_007-8b"/>
故為慮耶遂促装上道南都公卿闔席餞于都門之外<lb/>
復有詩歌以壮行色退予為序予以古之将相初無定<lb/>
位後世文武分為兩途國朝以都憲巡撫而總督軍務<lb/>
則合文武而為一矣然兵法因地而施長江大河戰必<lb/>
以舟髙山峻嶺戰必以馬平原曠野戰必以車此古今<lb/>
不易之通論也近世征戰之法率用馬歩操江船隻亦<lb/>
備名數而車戰之法則寥寥焉愚意山陜地方高峻者<lb/>
多而平曠之處亦在在有之髙峻則馬平曠則車馬但<lb/>
<pb n="KR4e0119_WYG_007-9a"/>
便衝突而已車則行載甲兵止環營寨上可施弩刀下<lb/>
可芘士卒其利甚博昔衛青破匈奴以武剛車公孫賀<lb/>
以輕車出雲中田豫以員陣車平代都是山陜用車之<lb/>
明驗也况車有大小大者施於平曠小者與馬并行髙<lb/>
峻彼胡騎蹂踐而來遇車上之刀㦸弓弩必不復能進<lb/>
而吾之将士亦有所依附而不寒心不知此法可行於<lb/>
今日否也雖然此特兵車之盛而已茍觀容債帥左右<lb/>
縱横粮餉恣其扣除資装極其誅剥丁力聽其占役官<lb/>
<pb n="KR4e0119_WYG_007-9b"/>
旗士卒垂首喪氣雖有堅甲利兵将安用之此則巡撫<lb/>
合文武為一之權受朝廷既重且專之責他人不得而<lb/>
與焉公以江西文獻之族生長邊轅起家進士昔居諫<lb/>
垣謇謇諤諤文事武備兼収並蓄今日之行豈但泰然<lb/>
不以為慮己耶聖天子可無西顧邊民可無内徙士卒<lb/>
可無前日之患者端有望矣是為序<lb/>
　　　送同寅强廷貴考績序<lb/>
士君子處天下事唯於理之可為者為之而已矣能是<lb/>
<pb n="KR4e0119_WYG_007-10a"/>
然後能自立於天地間若曰是利身吾趨之是任怨吾<lb/>
避之欲有所立也難矣君子非惡福而愛禍也以愛惡<lb/>
有重於禍福者且禍福係乎天非愛惡所能趨避也君<lb/>
子豈勞心於人所不能之事哉亦惟循其理而已予同<lb/>
僚强君廷貴南甸溧陽鉅族也永樂間世父徙籍滄州<lb/>
始為滄人以丙戌進士宰涇起為監察御史成化庚子<lb/>
巡按遼東時有權倖觀軍容恣威舞智擅開邊釁以邀<lb/>
功賞兵餉匱乏士卒疲苦君上章直指其罪詞語峻激<lb/>
<pb n="KR4e0119_WYG_007-10b"/>
憲宗皇帝大怒下君獄理官順風㫖欲中以危法置君<lb/>
死罪不得状竟戍遼越四年癸卯用言者賜還復原職<lb/>
致仕于家又五年丁未今上登極復起為山東按察司<lb/>
副使未踰年召拜大理少卿又未踰年轉都察院右僉<lb/>
都御史巡撫大同又未踰年改南京通政司右通政與<lb/>
予為同僚兹者合少卿僉都通政三秩為一考獻績于<lb/>
朝行且有日南都公卿各賦詩為别退予為序予以君<lb/>
向之巡遼也權倖之威燄漲天豈不知觸之必禍也君<lb/>
<pb n="KR4e0119_WYG_007-11a"/>
以事之當行有重於禍焉得而避之及其戍遼也倖燄<lb/>
猶存自分得保首領于遼足矣未幾得致政及其還鄉<lb/>
也自慶以為得優游林下足矣數年擢今職然則前日<lb/>
之禍固非君所避今日之福豈君之所趨哉亦曰循理<lb/>
以事天而已予昔休棄山中仰君丰裁有年今幸與君<lb/>
先後改官於兹接君之談論跡君之行事信盛名不虛<lb/>
勲業不偶也然觀君所遭禍福視宦途之尋常進退利<lb/>
鈍者奚翅天淵耶使當世士大夫皆能如君之為則權<lb/>
<pb n="KR4e0119_WYG_007-11b"/>
門要路皆雀羅矣予於君之事而有感焉於是乎書<lb/>
　　　送太宰泉山林公奏績序<lb/>
公與予同領景泰癸酉鄉薦公登成化丙戌進士厯官<lb/>
翰林春坊二十餘年𢎞治庚戌擢國子祭酒尋以禮部<lb/>
侍郎掌國子監事盖在國學幾十年矣上以人材所以<lb/>
輔君而出治也國學育之銓曹用之茍所用非所育寧<lb/>
無枉乎乃移公吏部侍郎與今致仕太子太傅尚書屠<lb/>
公今叅賛機務南京兵部尚書韓公同主銓課天下舉<lb/>
<pb n="KR4e0119_WYG_007-12a"/>
人下第入監毎三年登進士恒居新科之半入選之時<lb/>
公一一記其姓名材貌與二公相品題云某學行敦篤<lb/>
某材氣充贍某節操剛方某可掌風紀某可司獻納某<lb/>
可治繁某可治簡因材授任毫髪不爽未一年得人之<lb/>
聲聞于中外偶南京吏部缺尚書上遂以公補之履任<lb/>
以來與少宰楊公相與正儀刑端表率南都百僚顒然<lb/>
孚仰國家毎有大事必㑹集商𣙜愽采衆論公發一言<lb/>
羣僚莫不悦從皆足培植基本滋養元氣非但小小補<lb/>
<pb n="KR4e0119_WYG_007-12b"/>
塞其罅隙而已故甫三載而徳業益隆聲望日著然古<lb/>
人三載考績首以敷言之試終有車服之庸公兹往其<lb/>
所以庸者乃聖天子之殊恩其所敷者則皆人人之所<lb/>
願聞也近年以來進士拜親民之官欲其重名器而立<lb/>
事功固善矣然超遷太速民無實惠寧不賈虛名於傳<lb/>
舍乎廟堂任老成之人欲其稽天謀而考古徳固善矣<lb/>
然雜流入仕者率多髮秃囊空民何堪焉就中當有乗<lb/>
除變通之術以濟之否也公家庭之學受於先公之太<lb/>
<pb n="KR4e0119_WYG_007-13a"/>
守傳於司馬之郎官玉陛之前自有對揚幸以教我将<lb/>
為贈言諸公道焉<lb/>
　　　送曽學士致政序<lb/>
南京翰林院侍讀學士南洲曽公士美三年奏最上疏<lb/>
乞歸情懇上以侍從詞臣特賜俞允兼與應得誥命公<lb/>
還至南都若銀臺徐君以中夏君廷璋諸隨公歩瀛者<lb/>
相率請文為贈夫幼學壮仕老歸君子立身之大節也<lb/>
先生少游郡庠以文章馳名江右連不得志於主司因<lb/>
<pb n="KR4e0119_WYG_007-13b"/>
貢卒業南雍成化辛卯領京闈鄉薦戊戌㑹試登正榜<lb/>
殿試䇿對出人意表憲宗皇帝親擢第一甲第一人賜<lb/>
進士及第拜翰林修撰尋言事忤權貴調南翰今上登<lb/>
極召修憲宗實録陞左春坊左諭徳三典禮闈未幾南<lb/>
院缺長改今職掌院事往嵗以年七十欲請休致士林<lb/>
中咸以公状頭人望學士清密之地朝廷不輕畀詞臣<lb/>
得學士之封者百無四五公尚精力宜少待得推三載<lb/>
之恩以盡孝思公黽勉共職至今年秋當最期至京陛<lb/>
<pb n="KR4e0119_WYG_007-14a"/>
見後未引滿即上疏懇辭迺獲前命公喜形於色即促<lb/>
装南還君子立身大節公始終無恨矣雖然昔白居易<lb/>
以刑部尚書致仕結社香山自號香山居士鑿龍門八<lb/>
節灘為遊賞之樂范景仁既退居客至無貴賤皆野服<lb/>
見之不復報謝張嘉貞致仕不營家産有勸其市田宅<lb/>
者答曰吾為将相何憂飢寒比見朝士廣占良田身後<lb/>
適足為無賴子孫酒食之資吾不取也公兹歸結社山<lb/>
中有太子少保蹇齋尹先生國子祭酒冰王羅先生皆<lb/>
<pb n="KR4e0119_WYG_007-14b"/>
詞林舊好也杖屨相隨詩酒從事南洲勝境獨不可為<lb/>
龍門乎野服不報自有舊俗子孫無賴之資可保其不<lb/>
為也此又老歸之後一大節也聊以公之歸卜之<lb/>
　　　送魏都檢致政序<lb/>
𢎞治紀元秋八月南京都臺檢校魏君淑英以年踰六<lb/>
袠致政還鄉里道經于淛憲副仲禮其從子也延致外<lb/>
館予與同僚諸君往候之見其神氣怡怡笑語詡詡富<lb/>
貴功名畧無一毫係累態衆咸異焉予解之曰四時之<lb/>
<pb n="KR4e0119_WYG_007-15a"/>
序功成者退消息盈虛理數之常也君蚤受庭訓遊邑<lb/>
庠卒業胄監如是之學講之熟矣且厯官都臺數十年<lb/>
更事益深閱人益多以所見聞質其所學其榮辱成敗<lb/>
之跡又驗之廣矣今日之處固所宜然或晋而言曰先<lb/>
生知魏君矣然而未深也龍溪為漳附邑濵海環山城<lb/>
郭幽野實晦菴先生舊遊之地至今俗尚詩禮民業畊<lb/>
桑故家文獻閭巷相望士君子經遊其地者咸有移家<lb/>
之愿况君生於斯長於斯聚族黨於斯禮俗之美實其<lb/>
<pb n="KR4e0119_WYG_007-15b"/>
世業其在南都也引領南睇毎曰九龍之山臨漳有臺<lb/>
我登眺也石獅之嵒竹外有樓我棲息也東西二湖我<lb/>
釣游也屏山之石我題詠也龍江月池紫霞赤嶼我之<lb/>
筆床茶竈猶在也薦紳故老山翁溪叟又與我之相還<lb/>
往於諸景之中以共樂夫餘年者也跡則都城而心已<lb/>
嵒穴矣居則軒裳而夢魂已杖屨矣况今得以適意而<lb/>
歸者乎予起而謝曰子之言是也成化乙巳予游漳時<lb/>
君始釋内艱正郎林䝉庵郡守劉思侃副郎盧深容大<lb/>
<pb n="KR4e0119_WYG_007-16a"/>
尹董敦仁俱已致政相與登臨覽勝倡酬終日之數山<lb/>
水皆几硯壺觴之所從事者今纔餘三載而道君之行<lb/>
藏遂不及此豈遽忘之耶殆不然予之所論君所以自<lb/>
得於中也子之所言君所以借助於外也使其中所得<lb/>
有未深雖方壺蓬島襍陳於前香山洛社諸老日折簡<lb/>
以相招其能强之耶因兩其説以為君贈且以訊仕途<lb/>
諸君子云<lb/>
　　　宦途贈别圖序<lb/>
<pb n="KR4e0119_WYG_007-16b"/>
四時之序功成者退天之道也君子幼而學壮而仕老<lb/>
而歸所以順天也國子助教遺菴林先生文華領正統<lb/>
丁卯鄉薦厯邑博士至今官一握青氊幾四十年矣豪<lb/>
傑之士出其門墻者項背相望今年六十有六上疏乞<lb/>
骸骨上允之天官卿嘉其知退給劄令有司致禮先生<lb/>
装潢為軸大司宼何公廷秀題于上方京之薦紳親友<lb/>
又别為巻冊繪圖分景賦咏累數百篇道淛其内弟少<lb/>
宰彭公鳳儀適巡視于此留話信宿為序贈别者之意<lb/>
<pb n="KR4e0119_WYG_007-17a"/>
又丐余言以續其後夫模寫風景鋪叙情懐諸作盡矣<lb/>
余又何言先生今致仕而歸處其鄉也或問仕與處鄉<lb/>
孰難曰仕易處鄉難或惟予言之迂因解之曰官守不<lb/>
加言責不及入則家庭出則閭里桑梓相過非親即故<lb/>
有銜杯之樂無按劍之猜處鄉似乎易矣獄訟盈庭簿<lb/>
書滿案亟則民怨緩則吏欺强宗豪右亂政奪法者攘<lb/>
臂側目于旁仕似乎難矣雖然仕也者殊鄉異井民聚<lb/>
觀乎下者望風奔走但覘一時之得失莫測平昔之淺<lb/>
<pb n="KR4e0119_WYG_007-17b"/>
深故吾之信易孚而彼之心易感茍天資之美少自檢<lb/>
律則迎刃生風山揺岳動又平易以施之仁慈以發之<lb/>
則頌聲載道古循良之名殆可得而取也處鄉則左鄰<lb/>
右舍皆我比肩微言細行在其耳目欲興一善俗也彼<lb/>
将聚而訾曰汝之某事未善也欲倡一義舉也彼將指<lb/>
而證曰汝之某事未義也宗族鄉黨豈盡得其歡心乎<lb/>
少年無行豈盡無慢侮乎所識窮乏豈盡無厚望乎寃<lb/>
抑豈盡無求直乎妻孥豈盡無嘆咨乎田園劑券豈盡<lb/>
<pb n="KR4e0119_WYG_007-18a"/>
無逋負乎是非毁譽豈盡無所動於中乎數者茍有一<lb/>
焉雖居鄉閭不能一朝居也是仕雖難未有如處鄉之<lb/>
難也雖然豈終無可處之道也老少安懐童冠浴詠此<lb/>
其上也鬻金㑹客結社賦詩此其次也如或不然惟杜<lb/>
門以謝客習静以怡神榮辱不知是非不聞以先我而<lb/>
逝者處餘年以先世遺我者遺子孫則又其次也如是<lb/>
亦未見其難也或恠且釋因書為先生贈先生兹歸先<lb/>
試其難余將繼至以觀其易<lb/>
<pb n="KR4e0119_WYG_007-18b"/>
　　　宦途贈處圖序<lb/>
成化丁未予拜命兩淛至杭時省政則吾莆吳君思周<lb/>
叅之黄君汝器議之學政則予承其乏明年戊申今上<lb/>
改元三月間虞部林君居魯以督𣙜至六月刑部右侍<lb/>
郎兼都察院左僉都御史從吾彭公以巡視地方至視<lb/>
予與思周汝器皆禮意甚洽初無纎芥形迹予軰亦忘<lb/>
其巡視也甫旬日從吾巡寧紹以及温處汝器以分方<lb/>
偕行無何四川少叅陳君宗調兩廣僉憲李君元鎮克<lb/>
<pb n="KR4e0119_WYG_007-19a"/>
美惠州貳守林君仲璧皆以朝賀還雲南大叅方君宜<lb/>
約亦以拜除道杭思周與予合酒殽讌集潮鳴寺中諸<lb/>
君誇頌聖天子新政亹亹不倦傾戀之餘襍以鄉園舊<lb/>
事情懐懽甚翊日宗調蚤發弗及餞繼而元鎮克美仲<lb/>
璧俱行予餞于淛江驛仲璧以舟中有他客弗與因分<lb/>
俎品餞于舟中時與二君懽㑹不減潮鳴也是夕汝器<lb/>
以從吾有金衢之往歸自温處又翊日宜約行思周汝<lb/>
器亦餞于驛中予以理装之衢弗偕乃追留之至晚予<lb/>
<pb n="KR4e0119_WYG_007-19b"/>
携觴至居魯亦至相與傾倒者乆之夜既深居魯歸去<lb/>
予與宜約共宿驛舍殆又不減於元鎮克美之餞也是<lb/>
夜五鼔潮人報候遂得與宜約聯棹桐江以抵蘭衢再<lb/>
翊日從吾亦至蘭又得夜話舟中因知元鎮克美仲璧<lb/>
諸君皆得相見於衢溪之上明發從吾下桐江巡嘉湖<lb/>
以歸于杭予考較畢别宜約于衢亦歸從吾謂思周曰<lb/>
昔子路去魯謂顔淵曰何以贈我顔淵曰何以處我今<lb/>
吾與諸君十人于兹贈者半處者亦半豈偶然耶遂命<lb/>
<pb n="KR4e0119_WYG_007-20a"/>
工繪圖首倡近體一章以寓聚㑹之懽又因原韻聮成<lb/>
五章以為諸君贈在處黨者如之予觀從吾之作氣象<lb/>
宏渾深得贈言之體予不揣有云去去蚤償經濟債還<lb/>
家莫待雪盈頭句甚拙而意頗真贈與處或可通用也<lb/>
圖成從吾叙于右方虛左以待思周思周於予為鄉榜<lb/>
長兄命服其勞遂書之異日宦途邂逅披圖而觀則湖<lb/>
山奇秀舟帆往還有客數人于于詡詡於江籬亭柳之<lb/>
間者即今日也<lb/>
<pb n="KR4e0119_WYG_007-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東園文集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻二</head> <lb/>
    <p>
<pb n="KR4e0119_WYG_002-1a"/>
欽定四庫全書<lb/>
　東園文集巻二<lb/>
　　　　　　　　　　　　　明　鄭紀　撰<lb/>
　　奏議<lb/>
　　　太平十策<hi>天順八年正月上時憲宗皇帝登極優㫖采納今無存稿俟求補入</hi>
　　　致仕疏<lb/>
臣年三十二嵗係福建興化府仙遊縣人由天順四年<lb/>
進士改翰林院庶吉士天順六年九月十六日授本院<lb/>
<pb n="KR4e0119_WYG_002-1b"/>
檢討中祕讀書史館共職兩年于兹矣今年正月以來<lb/>
染患風濕証候腰腿疼痛步履拘攣朝參不便侍從維<lb/>
艱兹奉冊封慈懿皇太后詔書内一款兩京文職官員<lb/>
年未及七十有願自陳致仕者聽欽此欽遵臣竊惟人<lb/>
材國家之元氣也元氣衰則四肢百骸莫能運動人材<lb/>
衰則萬幾庶政孰與彌縫國朝自景泰以來市童有兩<lb/>
京三祭酒一部兩尚書侍郎都御史賤似景山猪之謡<lb/>
人材之衰極矣陛下登極之初不遑他圖首惟是念此<lb/>
<pb n="KR4e0119_WYG_002-2a"/>
詔之頒乃涵養人材保全元氣之良策其為國家長逺<lb/>
慮淵乎微乎臣年雖纔三十有竒亦是未及七十之數<lb/>
禀賦衰薄疾病纏綿且父母俱已踰六望七之年近得<lb/>
家書衰老尤甚臣因思慕成疾旬月不能侍朝今進無<lb/>
以盡忠退無以盡孝尸居職守心切憂惶伏望聖恩俯<lb/>
念誠悃特許致仕俾臣父母得仰餘生之賜而國家元<lb/>
氣實荷無窮之休士風幸甚天下幸甚<lb/>
　　　養病疏<lb/>
<pb n="KR4e0119_WYG_002-2b"/>
臣年三十二嵗由天順四年進士授翰林院檢討厯俸<lb/>
將及二年不意自本年三月内因本身患病父母年老<lb/>
自陳致仕不䝉俞允原病轉加莫能共職近得家書父<lb/>
母臥病在床晝夜憂念病勢愈增竊惟人生天地間惟<lb/>
忠與孝二者而已是雖難以兩全然亦不可偏廢臣若<lb/>
父母未老本身無恙而託病偷閑固不可謂之忠若父<lb/>
母已老身且多病而戀祿貪位豈得謂之孝乎况親無<lb/>
百嵗期國有萬年計臣當此時甘㫖久違養親之日甚<lb/>
<pb n="KR4e0119_WYG_002-3a"/>
促倘繼此後疾病稍痊報國之日尚長伏望陛下容情<lb/>
<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切俯賜哀憐乞勅吏部許臣暫歸原籍調病養親病<lb/>
愈親終回任共職則忠孝之道得以兩全臣子之職不<lb/>
至偏廢感戴天恩寧有極耶<lb/>
　　　勸御經筵以勤聖學疏<hi>孝宗皇帝登極時進奉聖㫖這本所言朕當體</hi>
　　　　<hi>行此疏今無存稿俟求補入</hi>
　　　論齋醮祝延聖壽疏<lb/>
臣聞大學有言堯舜帥天下以仁而民從之桀紂帥天<lb/>
<pb n="KR4e0119_WYG_002-3b"/>
下以暴而民從之其所令反其所好而民不從臣竊見<lb/>
陛下登極之初左道害政者戮必首加耗國病民者刑<lb/>
不少貸去淫祠以嚴祀典禁齋醮以正人心故李孜省<lb/>
鄧常恩之徒舉無噍類國王佛子絶跡禁門中外臣民<lb/>
爭先快覩以為唐虞三代之君復生於今世矣此正大<lb/>
學帥天下以仁而民從之之謂也奈何政令方行人心<lb/>
方悦忽然復有大慈恩寺大興隆寺朝天宫三處每處<lb/>
要做吉祥好事三晝夜合用物件該衙門辦用之㫖愚<lb/>
<pb n="KR4e0119_WYG_002-4a"/>
於此誠有所未曉也殆必以陛下萬壽聖節在邇先期<lb/>
焚修以伸禱祝其意亦未嘗不善也但此事乃孜省常<lb/>
恩之徒所以欺罔先朝以竊富貴者陛下誅戮其人未<lb/>
及三載承襲其事如同一日天下之禁革甚嚴京師之<lb/>
舉行如故恐所好與所令不同非所以帥天下者也况<lb/>
佛老之法本起於漢而盛於唐二帝三王之世實未有<lb/>
也然堯舜之壽百有餘嵗文武之壽九十餘年漢唐諸<lb/>
君逺不過中身近不滿一紀此其無有而不足信雖至<lb/>
<pb n="KR4e0119_WYG_002-4b"/>
愚之人亦能知之豈以陛下英明之主而有所不知乎<lb/>
殆必又有以孜省常恩之言乗間而入陛下有所不覺<lb/>
耳借使有之今圻甸災傷未復邊疆吿警方急亦宜減<lb/>
省費用以蘇民力節縮錢糧以防不測可也况實無有<lb/>
而實不信陛下何既廢於初政而又復行於今日耶若<lb/>
謂陛下一身百世鴻圖之付託萬方黎庶之依歸臣子<lb/>
祝頌當不擇時臣愚以為今日之祝果有萬分一之補<lb/>
亦所宜然况實徒費而實無益陛下何以有用之財而<lb/>
<pb n="KR4e0119_WYG_002-5a"/>
充無益之費乎臣有一粒靈丹可延萬年聖壽願為陛<lb/>
下獻焉一粒者何仁是也仁乃天地生物之心而人得<lb/>
以生者在天則為元繼之者善萬物資始是也在四時<lb/>
則為春雲行雨施品物流形是也在人則為仁心之德<lb/>
愛之理是也仁非徒能生人而又能養人非徒能養人<lb/>
而又能壽人以生人言之一陽初動二氣相感而人形<lb/>
已具以養人言之心廣體胖睟面盎背而人身以安以<lb/>
壽人言之仁者安靜有常慎終如始不窮奢侈以耗其<lb/>
<pb n="KR4e0119_WYG_002-5b"/>
氣不躭宴樂以損其神以萬物為體以四海為家興一<lb/>
遊畋恐勞乎民力萌一宴樂恐傷乎民財是以血氣循<lb/>
軌而不亂精神内固而不浮壽之根由我而立天地位<lb/>
而萬物育和氣集而休祥應壽之徵由天而降此孔子<lb/>
所以曰仁者壽而堯舜文武相傳延齡益筭之秘訣也<lb/>
彼漢唐諸君烏足以語此耶臣願陛下恒存初政之心<lb/>
勿惑世俗之論日御經筵講明經史暮還宫壼涵養身<lb/>
心嚴近狎之戒杜乗間之門絶遊樂之萌節供具之費<lb/>
<pb n="KR4e0119_WYG_002-6a"/>
分憂黎庶注念邊疆以仁為安宅而日處其内以仁為<lb/>
廣居而終食不違則一粒靈丹瑩然於陛下之胷次矣<lb/>
由是體信達順心平氣和自我而立者天髙海闊自天<lb/>
而降者川至日升何患堯舜文武之壽不可及耶臣此<lb/>
言雖儒生之緒餘實陛下之素講者睿覽之餘寧不幡<lb/>
然而動乎第恐近習嬖佞之人以蠱惑從諛為職業者<lb/>
將曰此先帝之素行道塲之故典也曰政令已出不可<lb/>
改易也曰神已預待恐加譴怒也曰此祈星拜斗以事<lb/>
<pb n="KR4e0119_WYG_002-6b"/>
上帝非淫邪所可比也臣愚又敢迎而破之曰彼謂已<lb/>
行故典而大明律見有明禁洪武禮制不見采錄何故<lb/>
典之有耶彼謂政令不易夫政令貴乎盡善不貴乎不<lb/>
易令茍善矣不易可也茍為未善雖十易亦無害也曰<lb/>
神靈譴怒臣在浙江毁拆淫祠不下數百所皆土俗相<lb/>
傳立致禍福者夫臣以螻蟻之質彼尚不能少加禍譴<lb/>
况陛下得天地之正氣受日月之全光蓋將億萬斯年<lb/>
而為天地祖宗神人主矣彼何神也而能增損予奪於<lb/>
<pb n="KR4e0119_WYG_002-7a"/>
其間耶曰祈星拜斗以事上帝臣以為毎嵗正月陛下<lb/>
親率百官大祀南郊尊享之禮極矣於此又何加焉况<lb/>
事天享帝天子之事諸侯行之尚以為僭彼輩滅絶天<lb/>
理實天地間一罪人也近年各處擒挐賊首多其黨類<lb/>
又安可變名易號對越於上帝之前耶大抵臣於此輩<lb/>
本無仇怨但念君子德風小人德草宫中髙髻城内半<lb/>
額今陛下以修促短長在其掌握故不惜萬乗之尊不<lb/>
愛千金之費而傾三晝夜之誠則天下愚夫愚婦傾囊<lb/>
<pb n="KR4e0119_WYG_002-7b"/>
破産得以為詞揭榜揚旛無復顧忌此民財之所以竭<lb/>
民生之所以困災異之所由興盜賊之所由起也臣荷<lb/>
陛下之深恩處風化之首善故不避斧鉞冒進芻蕘伏<lb/>
望陛下斷以至理勿滯成説將三處修齋趂未舉行而<lb/>
止以祛百世之惑以續千聖之統以慰萬民之望則宗<lb/>
社幸甚生靈幸甚風化幸甚<lb/>
　　　上救荒備荒十事<lb/>
臣聞自古帝王之所愛者莫大於人民所憂者莫先於<lb/>
<pb n="KR4e0119_WYG_002-8a"/>
荒旱故商湯禱旱以六事自責周禮以十二荒政聚萬<lb/>
民月令天子布德行惠命有司發倉廩賜貧窮魏漢以<lb/>
來有移民移粟之政有入粟蠲租之令或嵗樁别貯或<lb/>
内帑撥還凡此皆荒政之可考者竊見山東地方連年<lb/>
不雨寸草不生饑民流徙徧滿路途京師内外三冬少<lb/>
雪人心惶惶罔知攸措近者陛下引咎自責下詔求言<lb/>
臣有以知陛下今日之心即商湯之心今日之政即周<lb/>
禮之政必能節内廷濫費以率百官汰中涓冗食以蘇<lb/>
<pb n="KR4e0119_WYG_002-8b"/>
萬姓善言無有不納既納無有不行者魏漢諸君不足<lb/>
言矣然大海不擇細流髙山不嫌簣土臣伏覩近者求<lb/>
言之詔雖止京師然兩京一體不容緘黙謹將救荒備<lb/>
荒之政酌古準今對揚明詔萬分之一伏望陛下俯垂<lb/>
采納急救生靈天下不勝幸甚<lb/>
　　　救荒五事<lb/>
一山東地方荒旱已甚巡撫官奏行承差吏納銀事例<lb/>
　此固救急權宜之法也然人一日無食則飢三日無<lb/>
<pb n="KR4e0119_WYG_002-9a"/>
　食則病五七日無食則死矣今各處農民聞募而後<lb/>
　納銀有司收完而後給糴文移展轉近則經時逺過<lb/>
　半載夫以仰口待哺之民而拘嵗時斂散之望其能<lb/>
　得免於死亡乎臣謹按宋熙寧間災旱下詔留截上<lb/>
　供米一百二十三萬石巡門俵給今運糧船隻水淺<lb/>
　難行宜將已到山東地方者毎船截借一百石毎石<lb/>
　耗米七斗截出四斗共計一百四十石委廉幹官員<lb/>
　因飢民流到河下者搭蓋寛厰安歇煮粥濟療其在<lb/>
<pb n="KR4e0119_WYG_002-9b"/>
　家鄉者分投齎糧驗口給散待募到銀兩依數起送<lb/>
　戸部轉發太倉交收配抵官軍月糧其餘糧米毎石<lb/>
　仍截出耗米三斗照前給濟不用抵還尚在毎石米<lb/>
　正耗一石四斗只運到通州令今年下半年京軍該<lb/>
　支太倉月糧者與預支三箇月毎石加其脚米五升<lb/>
　如是庶民命絶而復蘇運船輕而易達京軍寛剰而<lb/>
　國計不虧誠為便益<lb/>
一宋趙抃知越州遭嵗大饑民死過半賑濟之方無所<lb/>
<pb n="KR4e0119_WYG_002-10a"/>
　不至又下令修築城池使飢民各食其力而越得全<lb/>
　此古人已試之明驗也見今修理黄河合用人力去<lb/>
　年工部侍郎陳政奉勅而來令沿河起撥人夫十萬<lb/>
　有司已備六萬毎人夫一日只扣工食銀二分毎日<lb/>
　該銀一千二百兩毎年該銀四十三萬二千兩又未<lb/>
　知幾年可畢臣以為河患多是山東地方宜行令各<lb/>
　府州縣查報飢民丁口數目少壯起撥河下做工將<lb/>
　前項夫銀抽出三分之一糴米毎五日給米一斗五<lb/>
<pb n="KR4e0119_WYG_002-10b"/>
　升俾其一半自食上工一半還給老穉則河道得成<lb/>
　而民飢可療逺處人民亦得免起撥之擾<lb/>
一宋張詠知成都兩川荒旱屯兵三萬人無半月之糧<lb/>
　詠訪知鹽廩充實乃下其估聽民以米相易民爭趨<lb/>
　之未踰月得米數十萬斛軍中喜而呼曰此翁善幹<lb/>
　國臣以為今山東轉運有膠萊濵州諸塲長蘆轉運<lb/>
　有滄州青州諸塲倉鹽豈無餘積若低估募商則數<lb/>
　十萬糧可朝呼而夕至矣如或不敷兩淮運司相去<lb/>
<pb n="KR4e0119_WYG_002-11a"/>
　亦未甚逺則募江南之商以米來易而補修河飢民<lb/>
　工食亦可<lb/>
一宋富弼知青州活饑民四十餘萬募民為兵萬餘人<lb/>
　臣以為山東之民飢餓如是若下令招募少壯者藉<lb/>
　而為兵止終本身以備京營之缺則投充之人豈但<lb/>
　萬餘而已如是則國得兵以強兵得糧以養一舉而<lb/>
　兩得矣<lb/>
一蘇松浙江等處去嵗頗災近䝉賑恤已漸復業矣其<lb/>
<pb n="KR4e0119_WYG_002-11b"/>
　承差吏典上納銀兩俱係應天府暫貯在庫已發三<lb/>
　千兩蘇松賑濟去訖見在銀兩尚多合行盡數解送<lb/>
　戸部准抵前項截借之數<lb/>
　　　備荒五事<lb/>
一地利之入有限國用之出無窮以有限之入給無窮<lb/>
　之出雖掊尅聚斂之臣相繼進用亦無所施其力且<lb/>
　如太祖太宗之世親王分封不過數十府祿米以萬<lb/>
　石為差親親之恩可為厚矣今諸王將軍殆徧天下<lb/>
<pb n="KR4e0119_WYG_002-12a"/>
　祿米之供數十倍於前此皆陛下法祖隆親之道所<lb/>
　當然者豈臣下所敢議耶但於武職官員冗食數多<lb/>
　洪武年間在京在外留守各都司衞所以全設計之<lb/>
　只有官二萬八千七百五十四員至成化元年已有<lb/>
　八萬二千五百四十餘員今又不知加增若干天順<lb/>
　五年在京官軍一季俸銀一十餘萬餘兩今又不知<lb/>
　加增幾何嵗入有限嵗出無窮亦宜量為處置臣考<lb/>
　古者文武混為一途將相更為出入兵寓於農民不<lb/>
<pb n="KR4e0119_WYG_002-12b"/>
　養兵其法盡善盡美無以加矣其後井田法廢文武<lb/>
　殊途至唐長安二年始立武舉之制開元有軍謀宏<lb/>
　逺堪任將帥之科宋真宗有軍謀深逺武藝絶倫之<lb/>
　科頗有可觀今武學雖立而無教育之方襲替如故<lb/>
　而無勸懲之典徒具虛文曷臻實效臣愚以為當今<lb/>
　法制惟科舉為至公合無將武職應襲子弟年十五<lb/>
　已上盡數送入武學選武職諳練弓馬戰陣者毎月<lb/>
　三班毎班五日教其騎射陣法下班之日赴武學講<lb/>
<pb n="KR4e0119_WYG_002-13a"/>
　誦武經將傳并名家韜畧兵法悉倣生儒科目制度<lb/>
　毎三年一舉第一塲試其弓馬第二塲試其陣法上<lb/>
　命公侯伯都督各一員㑹同兵部堂上官六科掌科<lb/>
　給事中十三道掌道御史就教塲中試之第為上中<lb/>
　下等編列名號封送兵部收在第三塲試其經傳韜<lb/>
　畧命翰林春坊國子監等衙門有學行兵法官員就<lb/>
　貢院中試之一照糊名易書等制亦第上中下等取<lb/>
　兵部原收第一塲第二塲名號比對若弓馬陣法經<lb/>
<pb n="KR4e0119_WYG_002-13b"/>
　傳韜畧三塲俱在上等者許其襲替父祖原職若三<lb/>
　塲俱在中等并三塲中有一二在上等餘在中下等<lb/>
　者亦許襲替支半俸隨操不與軍政候下次試中全<lb/>
　支管事三塲俱下者不許襲替著令回原衞所半支<lb/>
　優給教習以竢再試其扣除俸糧設立常平倉收貯<lb/>
　如此非惟可以撙節糧儲以備荒而實可以作興將<lb/>
　士以備用其為國家之益亦大矣哉<lb/>
一江南寺觀田連阡陌嵗入百萬扣其糧差衣鉢之外<lb/>
<pb n="KR4e0119_WYG_002-14a"/>
　毎年剰餘租税難以數計因此爭奪住持大為清規<lb/>
　之累私借錢債盡入勢豪之門臣先年奏章已曾論<lb/>
　及未䝉舉行若懼其佛法有靈災祟之來臣甘受之<lb/>
　期三五年之間常平糴本足用再議區處况佛素以<lb/>
　慈悲廣大為心救苦救難為教儻有真佛在世見百<lb/>
　姓饑荒苦難如此豈不慈悲而樂助也哉如䝉乞勅<lb/>
　該部查臣前奏㑹議斟酌施行<lb/>
一國無三年之積不足以為國所謂三年之積非必倉<lb/>
<pb n="KR4e0119_WYG_002-14b"/>
　庫之錢糧也通為九年之畊當餘三年之食耳今天<lb/>
　下貧民豐嵗朝無夜糧㓙年父不顧子鄉閭之間無<lb/>
　積故也臣姑舉可以足民者一二言之如戸口食鹽<lb/>
　鈔貫毎貫鈔南京時價直銀一釐今解戸交與攬頭<lb/>
　用銀三釐五毫則毎貫虛用銀二釐五毫矣查得南<lb/>
　京内庫該收湖廣江西福建三布政司額鈔共計一<lb/>
　千一百二十餘萬毎年買鈔外虛費銀二萬四千餘<lb/>
　兩尚有南北直𨽻浙江等布政司額錢餘剰銀兩可<lb/>
<pb n="KR4e0119_WYG_002-15a"/>
　以類推袢襖毎件布花染造價銀六錢今各縣造成<lb/>
　袢襖解到南京毎件包與攬頭進納用銀八錢共計<lb/>
　該銀一兩四錢矣他如羅緞銅錫硃漆弓絲茶蠟之<lb/>
　類又可類推如䝉行令各府州縣將京師所有上年<lb/>
　一向齎價來買者俱依常年納過價值解銀赴部交<lb/>
　收買送内庫交納如此每年所省計不下數十萬兩<lb/>
　所謂寛一分則民受一分之惠民富而國不致於獨<lb/>
　貧何荒年之足慮耶<lb/>
<pb n="KR4e0119_WYG_002-15b"/>
一河下拽船人夫一事言者雖多訖無定論臣查得南<lb/>
　京濟川江淮驍騎等衞馬快船近二千隻終年差使<lb/>
　無時休息非惟人夫難以接應而船隻亦易損壞臣<lb/>
　之愚見毎年所差只用五百隻其餘與其歇役修理<lb/>
　以備下年更替五百隻之中南京河下灣泊五十隻<lb/>
　儀真徐州臨清直沽毎處一百隻通州河下五十隻<lb/>
　除半年聽差船外南京河下者仍南京兵部總管儀<lb/>
　真等四處隨處管閘或管糧官帶管通州河下者仍<lb/>
<pb n="KR4e0119_WYG_002-16a"/>
　彼處分守官帶管毎年更替支帶應得行糧到彼食<lb/>
　用合差黄船亦照前例内該進鮮者修促淺小庶可<lb/>
　刻日計程鮮物不壞差撥之時南京兵部委官㑹同<lb/>
　科道官就於河下泊船去處公同差去人員看驗物<lb/>
　件秤定斤兩毎一百斤折准一扛儘船裝載毎隻船<lb/>
　驛遞共撥人夫三十名其差去内臣并家人隨身行<lb/>
　李多不過十扛駕船水夫除本船合用什物外毎名<lb/>
　行糧不過三斗行李不過五十斤俱逐一公同秤驗<lb/>
<pb n="KR4e0119_WYG_002-16b"/>
　填簿具呈該部依數具奏及通行儀真至通州等處<lb/>
　帶管船隻官員知㑹差去官員給與應得應付公文<lb/>
　備開公差職名糧廩船隻扛物斤兩人夫名數轉行<lb/>
　前路官司一體應付但有多撥人夫一名官降調邊<lb/>
　方吏革役不敘其南京河下㑹裝船隻只送到儀真<lb/>
　聽從彼處帶管船隻官員㸃撥該差夫船一依原行<lb/>
　知㑹公文照數看驗秤盤過船原船依限回還聽差<lb/>
　以次徐州臨清直沽等處俱照前例交遞秤盤至通<lb/>
<pb n="KR4e0119_WYG_002-17a"/>
　州仍查照原行應付車輛人夫蓋節節交盤非惟私<lb/>
　攬人貨不得而御用器物亦不至於浥濕撑駕之人<lb/>
　亦得少休矣如此則只用沿河驛遞人夫接應亦有<lb/>
　餘力其各附近州縣協助雇夫價銀暫依上年徵收<lb/>
　以充常平糴本三年之後停止勿徵在京内外官員<lb/>
　欽差公幹者照前一體秤盤應付如是非惟撙節夫<lb/>
　銀可助荒政而聽用船隻徧滿官河緊急差召時刻<lb/>
　可集深為利便<lb/>
<pb n="KR4e0119_WYG_002-17b"/>
一各衞糧船本身重大毎船裝米不及三百石自儀真<lb/>
　開船半年猶未到京以致毎石要加耗七八斗纔勾<lb/>
　盤費今除見運船隻外至上厰改造之時毎衞只存<lb/>
　督運官乗坐一隻大船不動其餘只用半料成造量<lb/>
　裝糧米二百石毎船用軍六名撑駕可與民船一般<lb/>
　行走毎石米只用加耗米五斗剰米二斗就發該縣<lb/>
　常平倉收貯以便賑濟姑以一百萬計之便餘耗米<lb/>
　二十萬矣然凡此類皆荒政之大端必須選差風力<lb/>
<pb n="KR4e0119_WYG_002-18a"/>
　官員奉勅專理務期成功若泛泛文移決無所濟且<lb/>
　往年陜西四川大荒之後就舉此事則今日山東即<lb/>
　得受用矣今山東雖因循挨推亦自過去然安知數<lb/>
　年之後天下無山東乎書曰惟事事乃其有備有備<lb/>
　無患此備荒之政決不可以不講亦不可以緩講也<lb/>
　<lb/>
　<lb/>
　<lb/>
<pb n="KR4e0119_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東園文集巻二<lb/>
</p>
<p>
</p>
  </div>
</body>
</text>
</TEI>
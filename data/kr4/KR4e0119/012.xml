<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東園文集巻十二</head> <lb/>
    <p>
<pb n="KR4e0119_WYG_012-1a"/>
欽定四庫全書<lb/>
　東園文集巻十二<lb/>
　　　　　　　　　　　　　明　鄭紀　撰<lb/>
　　銘類<lb/>
　　　奉政大夫浙江按察司僉事孫君墓誌銘<lb/>
𢎞治己酉春三月予行部四明傳使馳公訃至嗚咽乆<lb/>
之遂促程歸哭翊日其孤國子生欽奔自南都將以還<lb/>
葬發引有期絰杖匍匐奉江西按察司僉事黄君九成<lb/>
<pb n="KR4e0119_WYG_012-1b"/>
所述事狀晉而請銘於予按狀公姓孫諱弁字文冕先<lb/>
世髙陽義族里人宋尚書智諒公其始祖也數傳至銀<lb/>
靑光禄大夫安卿公為祁門令又居祁門至八世祖文<lb/>
新公徙浮梁之官莊今遂為浮梁人曽祖復原祖忠文<lb/>
皆隠弗耀父彦俊封山西道監察御史母徐氏繼王氏<lb/>
皆封孺人配甯氏封孺人皆以公貴也公生魁梧跌宕<lb/>
不類凡兒年十六遊邑庠遂嶄然露頭角成化戊子以<lb/>
書經魁江西鄉薦壬辰登吳寛榜進士時方慎選守令<lb/>
<pb n="KR4e0119_WYG_012-2a"/>
公遂有龍游之拜始下車搜剔民隠魁宿蠧弊次第罷<lb/>
更之重農桑緩催督事不後期民不識吏龍游浙閩之<lb/>
衝民尚賈衒少業詩書學宫頽廢生徒不檢公程督有<lb/>
方人知向學不一二年廟堂齋號庖廪門路煥然一新<lb/>
鄉民不知之也邑人胡工部彦超録公善政有愛民如<lb/>
子讞獄如神諸異績天官卿聞之起拜山西道監察御<lb/>
史奉勅清理兩廣邊儲廣襍夷民難繩法律崖㢘儋萬<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>海諸州二司巡守終秩不至倉庾盈縮更代楮墨而<lb/>
<pb n="KR4e0119_WYG_012-2b"/>
已公節至羣奸輸伏邊積如山先是巡撫朱公以便宜<lb/>
開渠千八百里抵瓊以代海道避風濤絫嵗無成附渠<lb/>
十縣民力不堪公立罷之民頌載塗朱亦不以為嫌癸<lb/>
卯奉命巡南圻時守備中貴鷹犬縱横為虣日乆莫敢<lb/>
誰何公首劾之人皆危公上為之降㫖逐其鷹犬圻甸<lb/>
稱快蕪湖𣙜丁七十户舊已罷免督𣙜者又私復之公<lb/>
悉革去揚子江已逮强徒以賂寢案公悉㢘正其罪江<lb/>
寨肅然乙巳以年勞陞浙江按察司僉事公子惠如龍<lb/>
<pb n="KR4e0119_WYG_012-3a"/>
游剸制如兩廣昻昻風裁如南圻時而涵養抱負又逺<lb/>
且大焉初分道嘉湖郡邑之吏偽篆撥注者三四百人<lb/>
悉寘于法不少貸贗徒重足而立繼分寧紹台三郡豪<lb/>
右之家以亂政敓法為世業細民幽隠如甕而䝉也公<lb/>
鋤强扶弱畧無顧忌姚宦宕兒屋妓城壕訓滛引寇民<lb/>
俗騷然公下令三日壕有屋者族逮之即時復為荒墟<lb/>
妓亡寇息民生以安嚴有池王劉馬諸豪又有九龍十<lb/>
虎之號稍有睚眦則杯酌一呼金革隨至白晝衡行無<lb/>
<pb n="KR4e0119_WYG_012-3b"/>
敢仰視者公患之榜示編門限旬日間能自輸者宥之<lb/>
過限不至者先捕殺之且聞于朝而籍沒之羣徒股慄<lb/>
相率自輸者惟恐後時予亦部嚴公謀於予曰嚴在萬<lb/>
山中士民囿於風氣今數姓子弟之在泮者先生徙于<lb/>
郡庠以分其聲勢開其聰明如何予遂如公䇿後嵗餘<lb/>
與公再至嚴人夜不閉門村無犬吠公之賜也尋以萬<lb/>
夀賀節公當行三郡耆民聮疏乞借欽差巡視地方侍<lb/>
郎彭公移丈奬勞民喜得終惠無何訃至農嘆于野旅<lb/>
<pb n="KR4e0119_WYG_012-4a"/>
嘆于途賈嘆于市官僚吏胥咨嗟于公庭鄉氓父老若<lb/>
喪所生然越數月哀不能泄嚴民趙仲寅等聯疏因郡<lb/>
邑以達私如羊祐於峴山韓愈於潮陽故事䥴碑立祠<lb/>
以答公恩二司未及報催陳至再不已其功徳入人之<lb/>
深有如此者公卒於𢎞治己酉三月二十六日距生宣<lb/>
徳癸丑某月某日享年五十有七男一即欽女三某某<lb/>
某其婿也是年八月四日欽扶柩而歸將以某年月日<lb/>
與先孺人合塟於某里某山之原嗚呼予於公生同年<lb/>
<pb n="KR4e0119_WYG_012-4b"/>
官同僚又行部同方且知公視他人獨詳銘烏可以不<lb/>
佞辭銘曰<lb/>
浮梁之孫尚書之裔祁門載遷銀青是繼曰至于公西<lb/>
江擢桂魁星上騰禮闈登第出宰大邦民歌愷悌起立<lb/>
内臺帝簡誰蔽憲節所臨羣邪屏翳監司兩浙陽和風<lb/>
厲廟貌血食春秋掃祭我勒貞珉用昭千世<lb/>
　　　文林郎監察御史井菴林公墓誌銘<lb/>
成化乙巳監察御史林公致政于家又明年丁未十一<lb/>
<pb n="KR4e0119_WYG_012-5a"/>
月晦卒于正寢兹卜塟城南寳澗山之原其孤近龍奉<lb/>
其内弟廣西少叅吳君昭所述事狀請銘於予予與公<lb/>
鄉薦同年養疾同歸疾痊同起以兄弟相視者三十有<lb/>
五年矣銘安可辭按狀公諱誠字貴實姓林氏唐邵州<lb/>
刺史藴公之後元至正間譯史諱安者其髙祖也曽祖<lb/>
仁嗣國朝永樂間贈兵部員外郎祖英兵部員外郎父<lb/>
輝永樂甲辰進士母吳氏國子博士某公女公生二十<lb/>
四日喪父員外公攜育京邸甫七嵗員外公亦喪公遂<lb/>
<pb n="KR4e0119_WYG_012-5b"/>
無依艱危萬狀人所不忍言幾弱冠稍能自植家貧無<lb/>
以從師毎於親友處私聽講解即能通曉大義自是益<lb/>
自刻意勤苦忘寢食至嘔血不廢越三年浸浸有成迺<lb/>
授徒自給以屢經挫抑因號抑庵景泰癸酉領福建鄉<lb/>
薦天順甲申登彭教榜進士為迎毋計上疏養疾到家<lb/>
旋治居室奉母以居水陸甘㫖力可致者不備不止毎<lb/>
割牲留客必先取一股以供母殽體不具不恤也以養<lb/>
病養親而歸又號曰頥庵未幾部檄起拜廣東道監察<lb/>
<pb n="KR4e0119_WYG_012-6a"/>
御史迺迎毋就養供餽竭俸入已身恒無完衣成化戊<lb/>
子天變抗疏劾閣老商輅舊與廢易難立清朝報罷遂<lb/>
稱疾且力争前疏欲罷輅以回天變願革職以謝輅憲<lb/>
宗皇帝怒降㫖云昔唐太宗用王珪魏徵朕用商輅有<lb/>
何不可下公獄官校就班執公以出公北面大呼曰姦<lb/>
臣擅殺諫官左右為之縮頸尋以言職得復官己丑奉<lb/>
勑巡畿甸陳言禁操軍攘奪以安民生革公差夾帶以<lb/>
蘇民困等六事俱䝉采納所至霜威凜凜至於水利農<lb/>
<pb n="KR4e0119_WYG_012-6b"/>
桑庻務凢有當興當革者皆以次罷行之以其志欲勞<lb/>
民勸相如井養之不窮又號曰井庵庚寅改勑總理京<lb/>
畿學政教條嚴肅務以敦尚孝弟削抑浮靡惜隂有圖<lb/>
家政有序皆身先之不遵敎者黜罰不貸强宗豪右嘱<lb/>
簡盈几一不發視但以至公行之故謗言日起而聲譽<lb/>
亦因之而著三年秩滿勑贈父如其官封母吳氏為太<lb/>
孺人壬辰復疏養疾遂奉母以歸時母舅某歿於官舍<lb/>
遺孤即今少叅也年方若干嵗公撫教婚娶視如同胞<lb/>
<pb n="KR4e0119_WYG_012-7a"/>
未及冠遂占鄉魁登黄甲累員外郎至今官公力也母<lb/>
嘗有疾夜禱北辰日躬湯藥體不著席者數十日母卒<lb/>
喪葬一依文公家禮而哀瘠過之喪畢建祠堂於居室<lb/>
之東以奉史譯公以下神主又倡興金橋之祠以藏藴<lb/>
公以下祧主嵗時㑹拜謁講宗盟其中又立鄉社以事<lb/>
土榖之神以古有先賢死祭土社之禮迺以翰林侍講<lb/>
陳公用配焉性喜種樹又築圃於寳澗山之陽荔栗橘<lb/>
柚梅杏之属可共籩實杉松桐柏茶檜之属可以備器<lb/>
<pb n="KR4e0119_WYG_012-7b"/>
用者皆布列有章逺而玉湖又逺而石磐稱是焉暇則<lb/>
乗肩輿攜壺約友傾倒終日又號曰雲山學圃癸卯疾<lb/>
痊還京予送至武夷宿文公精舍數日而别至京又奉<lb/>
勑巡按兩浙專理鹽課以地震上言修省十事而首以<lb/>
言路當先出京數程風中口眼扶病至淛鹽塲宿弊剔<lb/>
刮無遺又校集毉方刋布諸郡巡部至嘉興以學宫祭<lb/>
器多周制迺曰吾巡畿甸尚為豫譲立祠先師孔子可<lb/>
無報乎遂命工依式範之計五百餘事驛送闕里予往<lb/>
<pb n="KR4e0119_WYG_012-8a"/>
歲謁孔林衍聖公并其文移圖式出以示予曰此林侍<lb/>
御之功也甲辰上章乞骸不允又陳時政八事多有采<lb/>
行乙巳又上不待報即以原奉符勑差人進繳徑自淛<lb/>
抵家莆士大夫相與駭愕踰數月報章下特許致仕盖<lb/>
知公不可留也諸薦紳髙之倡為急流勇退詩章以贈<lb/>
公喜曰雲山之圃今始為我有矣因賦詩以自娯其目<lb/>
曰爇一炷香讀一巻書彈一曲琴静一時坐啜一甌茶<lb/>
吟一首詩草一幅字飲一杯酒熟一覺睡又號曰九一<lb/>
<pb n="KR4e0119_WYG_012-8b"/>
道人公穎敏軒豁有大畧與人談論高爽雋永聽者不<lb/>
厭見義之可為者果决而行畧無退縮立朝數載知無<lb/>
不言不避權勢退處于家事母奉先必極愛敬婣族子<lb/>
姪貧不能存與之婚娶喪不能舉助其營築毎過人家<lb/>
酒未入唇即起若語塲圃之事則劇論移時用是人得<lb/>
窺所好頗招物議然考其立朝大節濟世雄才耳目所<lb/>
及指不多屈實莆中一人物也生於宣德丙午六月五<lb/>
日距卒享年六十有二娶宋氏大勝關大使孔才之女<lb/>
<pb n="KR4e0119_WYG_012-9a"/>
先公卒勑贈孺人繼俞氏南京兵部侍郎俞公從女孫<lb/>
勑封孺人子男四長淵泉蚤卒宋出次即近龍又次近<lb/>
豸近麟則側室張黄穆出也女三適瑶王瑞王秀松皆<lb/>
宋出寳澗之墓三竁坐某向某公告時自營也今窆公<lb/>
于中虚右與左為俞張夀焉平生製作甚多少留稿今<lb/>
所存者詩文若干巻并奏議數通而已銘曰<lb/>
公之為人温温克克公之處世卼卼臲臲公之立朝謇<lb/>
謇諤諤公之居家澄澄澈澈公之政望轟轟烈烈公之<lb/>
<pb n="KR4e0119_WYG_012-9b"/>
進退斬斬截截嗚呼君子取人先觀大節我銘公墓千<lb/>
載不滅<lb/>
　　　劉母朱氏墓誌銘<lb/>
世人之於父母類以得沐聖朝褒封之榮為足以報其<lb/>
罔極之恩人亦以是稱為令子也然此亦國家待士之<lb/>
常禮耳父母未必皆賢但有貴子則可以得之於子子<lb/>
亦未必皆賢但有年勞則可以及其親若莆田劉母朱<lb/>
氏者有子四人皆不貴長閔好學師古以孝友篤實稱<lb/>
<pb n="KR4e0119_WYG_012-10a"/>
鄉邦凡莆仙士大夫與之友者無不登堂拜母部使按<lb/>
部必先禮其廬致俸廩以助養提學周公羅公尤加敬<lb/>
重郡守王公貳守朱君為建學舘迎致其中朝夕共餽<lb/>
如養母然卒之日闔郡邑兩泮僚属親臨賻殮為文以<lb/>
奠之有母儀婦道女中之師之句發引又偕送出郭門<lb/>
之外士夫縞素相属於途逺近觀者嘖嘖嘆羨以為榮<lb/>
盖莆中不世之盛事也夫朱氏一孤孀閔一韋布耳畧<lb/>
無一毫勢力足以動人而其生榮死哀視曽受褒封之<lb/>
<pb n="KR4e0119_WYG_012-10b"/>
榮者或不能及是豈獨閔之賢所致而母之賢亦從可<lb/>
知矣按狀母姓朱字季貞莆水南之塔麓人考士季妣<lb/>
林氏封南京禮科給事中韓仲公之從女弟也幼敏悟<lb/>
過人七嵗能紉綴衣裳自是女紅粗細皆極工巧聞人<lb/>
子齋素可以祈親永命即絶葷腥及笄父母力勸迺止<lb/>
父母有疾即不食日夜侍養未嘗就寢及卒哭幾喪明<lb/>
且致心疾服飾去鮮麗年二十歸劉為晦齋先生配晦<lb/>
齋蚤失怙恃㷀㷀孤立門户艱棘朱氏為治内蠱修頽<lb/>
<pb n="KR4e0119_WYG_012-11a"/>
葺廢稍得自存嵗時相晦齋饋祀祖先必誠必敬撫諸<lb/>
孤從子女如已出叔父母居城中時迎養于家如事舅<lb/>
姑遇族黨尊幼恩禮有差無不得其歡心年三十有六<lb/>
晦齋謝世子女皆幼亦有在胎中者庖無越宿之儲門<lb/>
無五尺之童與功緦强近之親獨力治喪一於禮不茍<lb/>
衣食於紡績恒達旦不眠女稍長教以婉娩女儀迨嫁<lb/>
教以婦道男稍長遣就外傅夜歸課其業且誨以人倫<lb/>
大義勤儉立家嘗曰吾聞汝祖忠信孝友見重鄉閭祖<lb/>
<pb n="KR4e0119_WYG_012-11b"/>
母刲股減年以祈親夀汝父念及即流涕不已汝曹可<lb/>
不效之乎撫諸子自孩提至婚娶衣食均一有異出者<lb/>
人不之覺其子亦不自知諸孫亦然或少有過差則叱<lb/>
撻之不少貸成化丙申以故居閙市恐奪家教遂謀子<lb/>
閔遷諸近村先建祠堂以奉先世神主嵗時旦望率子<lb/>
婦拜謁如禮有所薦祭必先期營辦稱家有無務極精<lb/>
潔少不如意則終日鬱鬱不安待諸婦慈而有則畜婢<lb/>
僕嚴而不苛婦有過姑教之不改然後叱之笞之又不<lb/>
<pb n="KR4e0119_WYG_012-12a"/>
改將繼之以出家甚貧合諸子婦贄修紡績而節縮之<lb/>
隣里有急雖升合必相周朱之母儀婦道大率類此宋<lb/>
蔡忠惠知制誥仁宗嘉之曰有子如此其母之賢可知<lb/>
蘇文忠母讀范滂傳文忠曰某若為滂夫人許之乎母<lb/>
曰汝若為滂吾顧不能為滂母耶然則二子之賢由母<lb/>
之教乎抑二母之名由子之顯乎以予觀之朱之母子<lb/>
殆不多譲也母生於永樂甲午四月二十有七日卒於<lb/>
𢎞治辛亥八月二十有九日享年七十有八子男四長<lb/>
<pb n="KR4e0119_WYG_012-12b"/>
即閔次閩誾庶出授徒于鄉闌平海衛庠生先卒女三<lb/>
長適國子學録黄英次適朱祐季庶出適余淮孫男七<lb/>
大繼大佐大興大美大齊大睦大全孫女七曽孫男三<lb/>
自新自遷自警孫女二墓在興福里之東山一名象峰<lb/>
坐癸向丁凢七竁西上其一閔之祖考兆二府君其二<lb/>
祖妣李氏三則考晦齋府君皆成化癸卯春正月十五<lb/>
日葬也四則今葬朱氏實卒之年十一月二十四日也<lb/>
五為閩誾所生之母俞氏夀藏其六與七則祖姨李氏<lb/>
<pb n="KR4e0119_WYG_012-13a"/>
與伯妣李氏葬焉其地斗南鄭廷綱義助也銘曰<lb/>
柔而剛靜而方美含章坤道常劉之孀惠且莊訓兒郎<lb/>
登寳堂人云亡名愈芳<lb/>
　　　伍母李夫人墓表<lb/>
蜀之棠邑有處士伍君諱謙者以隠德為鄉善人邑之<lb/>
宦族李氏女年十八歸處士為冡婦時處士之祖父父<lb/>
皆在堂祖母年髙無齒不能粒食李氏毎晨登堂拜太<lb/>
舅若舅畢即入北堂問太姑安否解衿乳之如是日數<lb/>
<pb n="KR4e0119_WYG_012-13b"/>
次不替寒暑太姑數十年不聞榖氣而肌膚潤澤起居<lb/>
强健若少婦然毎乳必引李氏衣祝之曰我之殘年汝<lb/>
所與也徳之厚者報必大汝之子孫當有顯者夀百嵗<lb/>
而終後李氏果生丈夫子三人長從政次從教次從敬<lb/>
處士謝世諸孤皆未成立從敬尚在襁抱家無擔石之<lb/>
儲李氏年方三十矢志孀居勤儉立家刻意教子景泰<lb/>
癸酉從敎遂領鄉薦而起掌教陜之乾庠從政從敬且<lb/>
耕且讀毎遇李氏設帨之晨兄弟齋沐告天以祝其夀<lb/>
<pb n="KR4e0119_WYG_012-14a"/>
李氏年九十四無恙而逝從政一子福從教一子詔從<lb/>
敬三子長性中成化戊戌曽彦榜進士厯某州知州擢<lb/>
浙江按察司僉憲奉勑提督兩浙蘇松水利次方次詔<lb/>
與詔俱備邑庠弟子員貴顯有日性之長子某亦然餘<lb/>
若孫皆嶷岌可望太姑所以祝李氏者已見於今日矣<lb/>
往歲予提學兩浙與性為同僚性泣語予曰某早喪母<lb/>
非祖母李氏無以至今日今李氏沒已若干年墓石未<lb/>
表敢以累大筆予以孝者仁之發施於父母為孝子於<lb/>
<pb n="KR4e0119_WYG_012-14b"/>
舅姑為孝婦然世之所謂孝婦者能養其舅姑足矣况<lb/>
及其太姑乎能養足矣况養以身之膏血乎夫孝而不<lb/>
愛其身則其孝無所不至矣噫李氏雖賢不過一婦人<lb/>
耳其居處不出閨門見聞不及隣里無師友之講明與<lb/>
名教之責望且於舅之属又因其夫非始生而有也乃<lb/>
能致其孝養如是其於世教不亦重乎故表而出之<lb/>
　　　中奉大夫湖廣左布政使嚴公墓表<lb/>
公姓嚴諱洤字宗源别號鈍菴世居莆城烏石山下曽<lb/>
<pb n="KR4e0119_WYG_012-15a"/>
大父以姚姓贅嚴因戎嚴籍後公欲復姚姓以戎例拘<lb/>
不果公生七歲喪母十八歲喪父兄弟三人稍長者二<lb/>
人俱蚤世獨公最幼公年十五補郡庠生父歿當繼伍<lb/>
衛帥奇之不忍奪其志伍其他丁公得益肆志於學正<lb/>
統丁卯領福建鄉闈書經三魁戊辰㑹試乙榜不就卒<lb/>
業太學時窻友柯公孟時亦以家貧奮起戎中一見公<lb/>
喜曰吾得良友也遂相與勵志勤苦文章行檢俱以古<lb/>
人自期待不安小成太學季魁二公居多由是莆田文<lb/>
<pb n="KR4e0119_WYG_012-15b"/>
物愈重海内景泰辛未柯公以殿元官翰林甲戌公繼<lb/>
之登孫賢榜進士亦改庶吉士入翰林預修寰宇志有<lb/>
銀幣之賜丙子拜江西道監察御史未幾繼母林氏歿<lb/>
守制于家己卯服闋改道雲南奉勑提學南畿下車嚴<lb/>
教條肅士習考校必先徳行文詞必根理趣請託不通<lb/>
權豪之門雖多謗憾而江之東士風文氣實為一變蘇<lb/>
松常鎮畿内頡頏郡也而鎮士毎不齒於三郡公嘗至<lb/>
鎮今少詹事兼翰林院侍讀費君廷言時以貢起公視<lb/>
<pb n="KR4e0119_WYG_012-16a"/>
其器宇不凡試其文又如之迺寢其貢且奬以奪魁衆<lb/>
皆駭愕是年果領京闈而起㑹試遂魁天下今鎮士得<lb/>
與三郡齒者公之與也丁亥陞浙江按察司副使仍督<lb/>
畿學甫半載以不便行事改湖廣奉勑撫流民將三載<lb/>
又改勑提學然於政教之施視南畿則稍濟以寛湖士<lb/>
安之滿九載陞廣東按察使有賊首王黎檢等烏合二<lb/>
百餘衆嘯聚後山去廣城不兩舍村市震慴公設䇿擒<lb/>
之黎檢誣仇者繫逮四十人公辯而釋之未幾有王豆<lb/>
<pb n="KR4e0119_WYG_012-16b"/>
皮等復據黎檢故巢聲勢過之公給募帖俘其首賞銀<lb/>
十兩從半之不數日巢無噍類三府重臣皆致禮為公<lb/>
慶庚子陞湖廣右布政使湖民舉首加額曰吾舊父母<lb/>
復來也凡有施設不令而行未幾荆㐮缺巡撫大臣内<lb/>
外守土官合薦公未報公因督修江隄過勞成疾竟不<lb/>
起數日左布政之命下而公不及見矣惜哉公賦性嚴<lb/>
毅莅事精勤置身於禮法中自布衣至極品動履不差<lb/>
尺寸遇人一於誠心不茍合人先來加禮者報之必隆<lb/>
<pb n="KR4e0119_WYG_012-17a"/>
惟恐後或少忽之者報必欲稱亦不少貸作字雖忙偪<lb/>
紙墨必精佳在家庭不冠不坐言動矜持居官謹守法<lb/>
律毫髮不貳初至廣指揮張淮逮獄議斬公覈之應立<lb/>
功先議者銜之公曰豈可以人之性命悦人也及公遷<lb/>
湖淮竢于途酬以珍寳公峻拒之曰吾知有法而已豈<lb/>
為汝也公與人雖不茍合然於故人情分甚篤兖州通<lb/>
判陳君汝玉與殿元公皆太學同志者二人先歿公毎<lb/>
語及必流涕先軰曽景修以書經倡莆教授徳安父子<lb/>
<pb n="KR4e0119_WYG_012-17b"/>
繼歿官所僅一孫隨母改適徳人家鄉皆莫之知公曰<lb/>
此吾私淑師也物得之資其歸以奉曽祀公厯官中外<lb/>
三十餘年卒之日囊如懸磬其學行政迹則各著于所<lb/>
在固不表而彰也子恭慮世逺而不聞其詳故請予表<lb/>
之<lb/>
　　行狀<lb/>
　　　奉議大夫南京太常寺卿愧齋陳公行狀<lb/>
公莆涵江人姓陳諱音字師召行孜七别號愧齋先世<lb/>
<pb n="KR4e0119_WYG_012-18a"/>
出胡公之後宋明州觀察使淬與其子仲剛俱死靖康<lb/>
之難詔旌其里居曰忠孝坊者公涵江之祖也曽祖宗<lb/>
義祖光逺俱不仕父崇澄號耕樂以公貴累贈南京太<lb/>
常少卿母黄氏累贈恭人公自幼穎異既長補邑庠生<lb/>
都憲牟公俸為閩憲僉時試之見所作文字大驚曰此<lb/>
豈但科目耶遂不以弟子禮臨之天順壬午領福建鄉<lb/>
薦癸未秋中㑹試正榜甲申登彭教榜進士改翰林院<lb/>
庶吉士讀書中祕成化乙酉授本院編修丁亥八月預<lb/>
<pb n="KR4e0119_WYG_012-18b"/>
修英宗皇帝實録成陞從六品俸賜白金文綺戊子編<lb/>
修初考推恩贈耕樂公如其官黄氏為孺人庚寅上時<lb/>
政十數事皆關國家大體壬辰以乆曠丘隴告歸省甲<lb/>
午復任丙申二月陞本院侍講并陞加俸隨簡入經筵<lb/>
辛丑禮部㑹試同考所取士至今稱為得人時中貴之<lb/>
有力者之母死公卿咸赴弔公獨曰吾素無相識不往<lb/>
又有某姓者恃寵驕縱廷臣福威在其掌握中一日私<lb/>
遣爪牙捕中書舍人楊某并拷辱其妻公與楊隣居聞<lb/>
<pb n="KR4e0119_WYG_012-19a"/>
之登墉大呵曰汝何人非奉朝㫖敢擅辱京職其人反<lb/>
詰曰汝何人敢不畏東厰答曰我翰林侍講陳音也恐<lb/>
傷國家元氣聞者謂公素温厚今迺能如是仁者必有<lb/>
勇信夫癸卯三月吏部以南京太常寺缺少卿欲得謹<lb/>
厚文學儒臣補之廷議推公上可之公自履任以來凡<lb/>
遇歲時薦享該本寺掌行者孝陵必越宿出郊先百官<lb/>
率属以共職帝王功臣諸廟則夜初分而往雖大雨雪<lb/>
無後期文廟之祭或公主之必具服端坐竢過子刻乃<lb/>
<pb n="KR4e0119_WYG_012-19b"/>
行不丙其丁也郊廟之禮雖南都不舉而值洒掃曬亮<lb/>
之期必躬臨督属務極乾潔不敢慢至如梅笋梨橙諸<lb/>
新品該差人馳薦太廟者必逓選属官之勤慎者付之<lb/>
不至䙝誤所属如協律賛禮司樂知觀等職該本寺考<lb/>
選諳習無過者具名銜以待銓注公悉秉至公吏部無<lb/>
駁易者公居頽圯飾以俸入右廂隙地結茆為亭名曰<lb/>
清風自為文記之亭前牡丹數本毎歲盛開選客賦詩<lb/>
歡賞終日後同僚沈君廷美至遂譲以與之自移居于<lb/>
<pb n="KR4e0119_WYG_012-20a"/>
左傍别結臺榭亦如之己酉南京翰林院缺長官内閣<lb/>
具題命公兼掌院事自後凡南京吏禮二部有缺卿亞<lb/>
物議多歸之其僚属私相祝曰願朝廷毋敓我公壬子<lb/>
八月少卿九年秩滿吏部欲他擢重違所属意仍卿公<lb/>
本寺前此公奏績未回二子舉華同領閩藩鄉薦及公<lb/>
至二子偕計亦至南都内外守備重臣暨府部而下諸<lb/>
公卿趨慶盈門鄉人職役于兹及都下慕公名者聮帛<lb/>
綴綵以為賀恒填巷陌公賦性醇厚處世坦易無他腸<lb/>
<pb n="KR4e0119_WYG_012-20b"/>
與人交一於誠意不立邊幅人皆樂為公傾倒或有犯<lb/>
之者亦不與校惟曰也罷故士夫間皆以也罷先生稱<lb/>
之其在翰林如今宗伯舜咨曰川尚矩學士賔之祭酒<lb/>
鳴治明仲諸先生直廬史館無頃刻相離凡讌集論談<lb/>
公不預則不能成懽今在南都無旬月不通訊候海内<lb/>
士大夫以公識與不識為重輕處同僚前則牛君大經<lb/>
今則廷美人稱為異姓兄弟遇幕属如子姪至於厨𨽻<lb/>
之賤亦未嘗加以惡言族人到官邸者疎戚恩意有差<lb/>
<pb n="KR4e0119_WYG_012-21a"/>
皆極其懽好無失鄉人雖流品之賤亦接遇以禮或有<lb/>
急難亦必隨力為之捄解蚤年四方來從學者堂室不<lb/>
相容至更畨而晉公因材成就人人各有所得今兩京<lb/>
如太常卿齊章而下執弟子禮者不下數十人各省藩<lb/>
臬郡縣又難屈指焉今雖不設講而舊徒仕于内外者<lb/>
薄物必獻嵗時介使常滿庭公初簡入内書堂教書從<lb/>
遊幼宦今亦有職守南都者咸事公以父禮公為文不<lb/>
甚搆思信筆立成四方求請無虚日公應之且無後期<lb/>
<pb n="KR4e0119_WYG_012-21b"/>
與人交際禮意厚薄或疑所施公必從其厚故人之報<lb/>
公也亦厚疾革守備太監陳蔣二公争為需材值近百<lb/>
金酬之不受鄉人并属吏相率請禱北辰祈延嵗夀皆<lb/>
出誠心盖公醇厚之徳入人之深類如此公生於正統<lb/>
丙辰三月十有七日卒于𢎞治甲寅六月二十有二日<lb/>
享年五十有九娶黄氏翰林檢討約仲之曽孫女鄉貢<lb/>
進士孟益之子善鳴女也累贈恭人繼娶林氏貴州按<lb/>
察使坦之從子某之女也兄弟二人公居長鄉貢進士<lb/>
<pb n="KR4e0119_WYG_012-22a"/>
員其次也子男二長即舉黄出娶某氏次即華林出予<lb/>
女夫也女亦二長適太子太傅户部尚書翁世資之男<lb/>
洪次適貴州按察使卓天錫之男某孫男五須孝須友<lb/>
須政須某舉子也須禮華子也孫女幾葬期墓地待請<lb/>
命于朝而後定兹將發引歸于正寢先次其行蹟大都<lb/>
請立言君子采録為銘<lb/>
　　傳<lb/>
　　　蘇子興傳<lb/>
<pb n="KR4e0119_WYG_012-22b"/>
子興姓蘇名廣應天府上元縣鳳城鄉中保三圖人出<lb/>
都城通濟門四十五里曰雄花鎮其居也蚤喪父家貧<lb/>
别無生業母某氏年老子興俾弟慶居家侍養自傭役<lb/>
於官受值以給之因版圖以其属長子興為户故公門<lb/>
中皆呼為蘇子興𢎞治辛亥予改官南都子興適在傭<lb/>
執役謹慤予愛之去年春奏績上京令其視装子興心<lb/>
以母老不欲往亦不敢自白遂矢志素餐為母祈安母<lb/>
晩嵗多疾子興毎求假歸省不敢越期出門且行且號<lb/>
<pb n="KR4e0119_WYG_012-23a"/>
將入城迺止予尋得狀假多寛期去冬母遘腫疾醫巫<lb/>
襍治弗効人或告之曰刲股可以療疾子興復求假密<lb/>
市一小匕首而歸是夜沐浴焚香拜告天地露左臂令<lb/>
弟慶捻起其肉髙寸許自以匕首斷之血噴弟面驚仆<lb/>
于地移時方蘇子興遂以其肉細切和米煑粥天明捧<lb/>
以食母母水漿不入口已旬日粥至强起啜數口曰此<lb/>
粥何香滑如是頗可吾口遂盡所有越二日腫漸消子<lb/>
興臂瘡未合偪假期復來不欲人知其故同起居者覺<lb/>
<pb n="KR4e0119_WYG_012-23b"/>
其運臂不類平昔强詰之始知少宗伯圭峯董先生聞<lb/>
召至官邸視其臂為之辛酸呼子孫家衆觀之錫以白<lb/>
金饌食予遣其奉歸共母以彰尊賜子興到家母疾十<lb/>
已去七八一日偶思食鷄卵子興趨入城貸市未獲其<lb/>
夜風雨驟至忽一牝雞趨入卧内若有驅之者然子興<lb/>
喜且訝遂訪叩同室内外無覓雞者迺畜之連得卵十<lb/>
數餘持歸食母疾去殆盡子興以瘡故又驅馳勞瘁因<lb/>
而成疾予使毉治之毉曰汝胃虚宜以肉補之子興曰<lb/>
<pb n="KR4e0119_WYG_012-24a"/>
吾方為母齋素不敢奉教弟慶來視對哭移時及歸戒<lb/>
之曰慎勿令母知吾疾也又二日弟慶復來道母疾已<lb/>
平復子興之疾亦併脱去矣子興年既長人勸其娶妻<lb/>
謝曰吾奔走之人勤勞所得僅足供母若移是以娶妻<lb/>
如母何兹者鄰媪聞其孝以女與之慶年方十八嵗嘗<lb/>
為母煑粥母嗔其失時不食慶號終日亦不食人謂其<lb/>
可為子興之弟也<lb/>
論曰子興村巷一細民耳不事詩書不識名譽且貧窮<lb/>
<pb n="KR4e0119_WYG_012-24b"/>
不能自存而孝親至於如是天亦毎報應之如影響世<lb/>
之膏粱子弟談經飾美視父母如途人不知見子興當<lb/>
何如耶嗚呼是豈子興之資稟與人殊也盖人性皆善<lb/>
利欲害之子興殆以貧且拙而全其天乎<lb/>
　<lb/>
　<lb/>
　<lb/>
　東園文集巻十二<lb/>
</p>
<p>
</p>
  </div>
</body>
</text>
</TEI>
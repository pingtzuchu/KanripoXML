<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>翠寒集</head> <lb/>
    <p>
<pb n="KR4d0498_WYG_001-1a"/>
欽定四庫全書<lb/>
　翠寒集<lb/>
　　　　　　　　　　　　　元　宋無　撰<lb/>
　　烏夜啼<lb/>
露華洗天天堕水燭光燒雲半空紫西施夜醉芙蓉洲<lb/>
金絲玉簧咽清秋鼙鼓鞭月行春雷洞房花夢酣不廻<lb/>
宫中夜夜啼栖烏美人日日歌吴歈吴王國破歌聲絶<lb/>
鬼火青熒生碧血千年壊塚耕狐兎烏銜紙錢掛枯樹<lb/>
<pb n="KR4d0498_WYG_001-1b"/>
髑髏無語滿眼泥曽見吴王歌舞時烏夜啼啼為誰身<lb/>
前歡樂身後悲空留瑟怨傳相思烏夜啼啼别離<lb/>
　　自君之出矣<lb/>
自君之出矣妾不出閨門懐君不敢恨惟有感君恩<lb/>
　　又<lb/>
自君之出矣妾自奉尊嫜知君不思妾亦當思故鄉<lb/>
　　公無渡河<lb/>
九龍争珠戰淵底洪濤萬丈湧山起鱷魚張口奮靈齒<lb/>
<pb n="KR4d0498_WYG_001-2a"/>
含沙射人毒如矢寧登髙山莫涉水公無渡河公不可<lb/>
止河伯娶婦蛟龍宅公無白璧獻河伯恐公身為泣珠<lb/>
客公無渡河公不然憂公老命沉黄泉公沉黄泉公勿<lb/>
怨天<lb/>
　　戰城南<lb/>
漢兵鏖戰城南窟雪深馬僵漢城没凍指控弦指㫁折<lb/>
寒膚著鐵膚皸裂軍中七日不火食手殺降人吞熱血<lb/>
漢懸千金購首級將士銜枚夜深入天愁地黑聲啾啾<lb/>
<pb n="KR4d0498_WYG_001-2b"/>
鞍下髑髏相對泣偏裨背負八十創破旗裹屍横道旁<lb/>
殘卒忍死哭空城露布獨有都䕶名<lb/>
　　公莫舞<lb/>
公莫舞公莫舞鴻門王氣歸真主何人睚眦赤龍子手<lb/>
循玊玦目相語令公莫舞公楚舞劍光射日白虹吐人<lb/>
發殺機天不與撞斗帳中唉亞父霸業明朝棄如土<lb/>
　　長門怨<lb/>
金壺咽淚蓮花澁銀箭浮遲渇烏泣知更阿監羅襪氷<lb/>
<pb n="KR4d0498_WYG_001-3a"/>
瞑對星河玊階立内官唱漏催曉籌芙蓉夢破燕支愁<lb/>
起来妝罷窺繡户三十六院殘燭幽建章風傳鳯吹逺<lb/>
翠華晨幸昭儀館箜篌不語心自語愁長如天恨天短<lb/>
紅裀暖踏楊花雪絳縷閒封守宫血鸚鵡空猜警蹕聲<lb/>
春寒緊䕶流蘓結<lb/>
　　寳劍謡<lb/>
銕精蒼玊龍景潜萬丈虹孤電走白日老氷立秋空提<lb/>
出天地愁八極来清風未逢龍準帝古匣塵土䝉大蛇<lb/>
<pb n="KR4d0498_WYG_001-3b"/>
當道兮若㫁秋蓬嗚呼寳劍兮亦將遇乎英雄<lb/>
　　枯魚過河泣<lb/>
北溟有鯤歕薄崑崙氣吞積石摧禹門過河河水枯蹤<lb/>
跡困泥塗垂涎向海若能濟涓滴無中流有魴鯉不貸<lb/>
斗升水巨口走噞喁逆游莫若鮪鯤兮鯤兮爾泣何由<lb/>
龍伯知决雨津倒天池洚水横行隨鯤所之揚鰭為謝<lb/>
魴與鯉還有桃花春漲時<lb/>
　　玉津園棄景鐘歌<lb/>
<pb n="KR4d0498_WYG_001-4a"/>
炎精不靈火不徳赤熛怒帝䘮英魄羿弓射日日無光<lb/>
黄金大鏞破釡色天崩七廟移神虚鬼哭長陵一坏土<lb/>
十二盤傾夜月寒漢銅仙人淚如雨六龍屈曲眠秋草<lb/>
草根蟪蛄語昏曉紫苔滿地愁古春東風吹得乾坤老<lb/>
蝸涎鳥篆銀泥剥烏啄蒲牢戲左角更殘漏㫁聲莫聞<lb/>
凡鷄司晨尊鐵鐸<lb/>
　　妾薄命<lb/>
雲母屏琢春氷鮫女織綃蟬翼輕比妾妾薄命比君君薄<lb/>
<pb n="KR4d0498_WYG_001-4b"/>
情紅綿拭鏡照膽明還疑妾貌非傾城傾城從來有人妒<lb/>
况復君心不如故故人心尚峯九疑新妾那能無故時補<lb/>
天天髙填海海深不食蓮菂不知妾心<lb/>
　　天馬歌<lb/>
天馬天上龍駒生天漢間兩目夾明月蹄削崑崙山元<lb/>
氣飲沆瀣躍步超人寰天上玊帝老不騎饑食虎豹曉<lb/>
出闗滅没流彗姿歘忽紫電顔黄道三十六萬里日馳<lb/>
週天去復還時乎降精渥洼中龍性變化終難攀天馬<lb/>
<pb n="KR4d0498_WYG_001-5a"/>
來瑞何朝化為龍應童謡騶虞仁獸耻在坰龍亦絶跡<lb/>
歸赤霄風沙豈無大宛種雖有八極安能超天馬來雲<lb/>
霧開天廐騕褭鳴龍媒龍媒不鳴鳴駑駘<lb/>
　　古硯歌<lb/>
神媧踏雲補天去遺下一團蒼黑天千年萬年乾不得<lb/>
長帶盤古青紫烟玉工剖天天化石石内星精有餘魄<lb/>
琱光發炯成禹璧海王川后輸𤣥液帝青呵霧坤倪濕<lb/>
匣月不開太隂泣破天殘缺無人補一穴絲絲漏春雨<lb/>
<pb n="KR4d0498_WYG_001-5b"/>
空藏老石磨今古補天何時與天語<lb/>
　　五雜組<lb/>
五雜組角黍絲往復還借書瓻不得已居九夷<lb/>
五雜組冠冕纓往復還戍卒更不得已困平城<lb/>
　　湖上意<lb/>
晚過鴛鴦浦無心唱採蓮莫嗔蘭槳急為要趂前船<lb/>
　　江上意<lb/>
朝來暮還去寒潮不曽住江水亦有情佳期幾畨誤<lb/>
<pb n="KR4d0498_WYG_001-6a"/>
　　甘露寺放舶至𤓰洲風作<lb/>
天造西來險山迴北固形㫁崖纒赤日孤柱擘蒼溟此<lb/>
地何能限長江或有靈然犀夜照浪飲馬曉吞星鐵鎖<lb/>
沈寥廓樓船没杳㝠乾坤一衣帶吴楚兩郵亭擊楫人<lb/>
人倦吹笳處處聽海門沙自白𤓰步草猶青夢墮浮家<lb/>
樂魂遭捩柁醒計程秋獵地問舍暮漁汀倐忽波濤變<lb/>
匆忙網罟停疾颷移蚌室暗雨卷龍庭贔屭黿鼉壯谽<lb/>
谺樹石腥危檣連偪仄髙岸失竛竮世事無深測生涯<lb/>
<pb n="KR4d0498_WYG_001-6b"/>
獨未寧愁煩復消釋題咏紀曽經<lb/>
　　送鄧侍郎歸江西<hi>光薦</hi>
中國衣冠盡孤臣蹈海迴秦思魯連操漢憶賈生才天<lb/>
逺文星隱江平畵鷁摧人尋芳草去雁到故鄉来山色<lb/>
催行櫂波聲送客杯身還蘓武節夢泣李陵臺水落蛟<lb/>
龍縮城空鼓角哀蒼梧雲浩蕩黄屋浪崔嵬夜雨江蘺<lb/>
濕春風杜若開祇令少微動慎莫應三台<lb/>
　　李翰林墓<lb/>
<pb n="KR4d0498_WYG_001-7a"/>
嗜酒傲明時何因賀監知承恩金馬詔失意玊環詞名<lb/>
與三閭並身將四皓期匡山有書讀應亦嘆歸遲<lb/>
　　又<lb/>
一騎紫鯨去空掩謝山塋落月今誰弔長庚夜自明乾<lb/>
坤沈秀氣江水帶哀聲天上多宫府文章不可輕<lb/>
　　長相思<lb/>
昨夜相逢處朦朧春夢中遼西書不到莫是戍遼東<lb/>
　　月上人還西湖<lb/>
<pb n="KR4d0498_WYG_001-7b"/>
南峯歸度夏舊業在烟霏半夜聞清磬一燈明翠微雲<lb/>
蘿尋寺逺猿狖見人稀想到經行處天花繞錫飛<lb/>
　　次友人春别<lb/>
波流雲散碧天空魚雁沈沈信不通楊栁昏黄晚西月<lb/>
梨花明白夜東風秋千庭院人初下春半園林酒正中<lb/>
背倚欄杆思往事畵樓魂夢可曽同<lb/>
　　答王子長<lb/>
病後得書頻情知未立身孤燈風雨夜兩處别離人乙<lb/>
<pb n="KR4d0498_WYG_001-8a"/>
鳥歸來社辛夷開過春如逢元白問莫說為詩貧<lb/>
　　廢宅<lb/>
金谷花開得幾春東風吹逐路傍塵蛙鳴私地為官地<lb/>
燕認新人是故人珠履賣錢豪客散玊釵乗傳舞娥顰<lb/>
獸環一鎖歌鐘㫁時有鴞聲恐四隣<lb/>
　　春愁<lb/>
金雁塵香暗鳯絃紅繩風緊閣秋千園林寂寞無鶯燕<lb/>
一段春愁是杜鵑<lb/>
<pb n="KR4d0498_WYG_001-8b"/>
　　南峯宴坐僧<lb/>
空嵒槁木形入定掩松扃鵲供銜来菓猿看誦罷經雲<lb/>
霞埋衲重苔蘚上鞋青只有樵人識曽因採茯苓<lb/>
　　訪山中隱者<lb/>
遥聞擣藥聲知有幽人家相尋却無路又隔一谿花<lb/>
　　别惠上人<lb/>
秋歸虎谿月攜錫入雲松又向深山住還聞古寺鐘出<lb/>
生供野鳥持呪伏潭龍好去東林下吟看五老峯<lb/>
<pb n="KR4d0498_WYG_001-9a"/>
　　銅陵五松山中<lb/>
樵聲聞逺林流水隔雲深茅屋在何處桃花無路尋身<lb/>
黄松上鼠頭白竹間禽應有仙家住避秦來至今<lb/>
　　浦口<lb/>
浦口晚潮來佳期那可待浪急行蘭舟蘋花更難採<lb/>
　　山中書事<lb/>
學道志雲霄自然塵念抛雨寛琴上線風響樹間瓢果<lb/>
熟供猿食松髙任鶴巢看他陳處士終被華山招<lb/>
<pb n="KR4d0498_WYG_001-9b"/>
　　泰伯廟<lb/>
古者吾夫子曽稱三讓名後來秦失鹿劉項死相争<lb/>
　　三髙祠<lb/>
退能合天道隱亦是人豪借問祠前水如今幾個髙<lb/>
　　金陵送倪水西之江陵<lb/>
楚江江上暮雲東萬里春波去意濃桃葉歌殘秣陵酒<lb/>
梨花夢㫁景陽鐘沅湘水落瓊瑶合巴蜀山來錦繡重<lb/>
囘雁峯前見歸雁相思何處再相逢<lb/>
<pb n="KR4d0498_WYG_001-10a"/>
　　戍婦言<lb/>
姑嫜有妾奉征戰盍郎行早取封侯去封侯妾亦榮<lb/>
　　送葛鍊師逺遊<lb/>
仙翁去醉碧桃春鶴背風吹萬里身洞裏棋髙饒幾子<lb/>
瓢中詩好寄何人三峯紫翠浮芒屩五岳烟霞染葛巾<lb/>
歸日定知能縮地莫教青竹化龍鱗<lb/>
　　雲雨<lb/>
雲雨朝朝暮暮新襄王魂㫁楚江春武丁曽有中宵夢<lb/>
<pb n="KR4d0498_WYG_001-10b"/>
惟覔巖前版築人<lb/>
　　華盖峰逸人<lb/>
十步九巖壑結茅無四隣山中春雨過水上落花新採<lb/>
藥逢毛女焚香對羽人時攜一瓢酒醉著去朝真<lb/>
　　岳陽夜泊圖<lb/>
長憶巴陵山水秋老來看畵却成愁箇中無聽猿啼處<lb/>
若聽猿啼更淚流<lb/>
　　江南思<lb/>
<pb n="KR4d0498_WYG_001-11a"/>
暮雨娥皇廟春風西子城相思行不得更聽鷓鴣聲<lb/>
　　寄王子長<lb/>
薄宦仍依楚長聞傍酒壚客愁三月盡春夢五更初吟<lb/>
卷看花掩行牀並竹鋪江湖有佳句知我毎相於<lb/>
　　明皇竝轡圖<lb/>
三郎沉醉玊環随不上金輿索馬騎老大獨歸南内裏<lb/>
風流無復並鞍時<lb/>
　　贈皖山道士<lb/>
<pb n="KR4d0498_WYG_001-11b"/>
世人曽不識頭帶樹皮冠閒種藥來賣醉將琴去彈鶴<lb/>
銜仙菓下猿竊玊書看莫服丹砂好恐師生羽翰<lb/>
　　送謝士良之江東<lb/>
謝安遊賞去别酒惜臨分萬里甘為客三春苦送君風<lb/>
㠶敧逆水江樹入空雲若過青山下須題李白墳<lb/>
　　春閨<lb/>
閒畵金釵記逺人杜鵑啼血又殘春琵琶絃上無多字<lb/>
近日相思彈不真<lb/>
<pb n="KR4d0498_WYG_001-12a"/>
　　送僧還天目<lb/>
缾錫亂峰西藤蘿晝掩扉山蔵翠微寺僧向白雲歸梵<lb/>
寂風沉磬禪深雪到衣想曽行道處猿鳥共忘機<lb/>
　　破牕<lb/>
蘚畫蟲絲紙半無雨分錢㸃入櫺踈秋風吹得青燈滅<lb/>
螢火飛來照讀書<lb/>
　　寄郴陽廖有大<lb/>
逺宦身安不題書淚幾行千山萬水路一日九迴腸鶗<lb/>
<pb n="KR4d0498_WYG_001-12b"/>
鴂懐春語蘼蕪入夢香王孫歸未得歸得早還鄉<lb/>
　　沙門島<lb/>
孤嶼壓滄海風濤直下危蛟人依蜃市魚女祭龍祠月<lb/>
黒犀牛鬭波紅螮蝀垂登臨有竒觀感慨但言詩<lb/>
　　漢宫<lb/>
武帝昇遐玊殿空金人夜泣月明中三千嬪御無行幸<lb/>
猶費丹砂飼守宫<lb/>
　　沙上<lb/>
<pb n="KR4d0498_WYG_001-13a"/>
四望無邊際中浮一片沙人家居釣艇官賦種蘆花渚<lb/>
緑紅蒿短江清白鳥斜乘流欲東去萬里寄生涯<lb/>
　　牆頭杏花<lb/>
紅杏西隣樹過牆無數花相煩問春色端的屬誰家<lb/>
　　金陵懐古<lb/>
宫甎賣盡雨崩牆苜蓿秋紅滿夕陽玉樹後庭花不見<lb/>
北人租地種茴香<lb/>
　　墨梅寄因上人<hi>六言</hi>
<pb n="KR4d0498_WYG_001-13b"/>
寒枝香在天外疎花影流水中梨雲夜深清夢草𤣥筆<lb/>
底春風<lb/>
　　又<lb/>
夢覺霜林墮月眼明野水浮枝横玉不吹春去㫁縑閒<lb/>
寫相思<lb/>
　　長信秋<lb/>
長信秋来月自圓夜香猶拜玊階前妾今不願君王寵<lb/>
惟願君王壽萬年<lb/>
<pb n="KR4d0498_WYG_001-14a"/>
　　句曲王尊師<lb/>
不與俗人接草堂雲自封有時鍊丹去無處覔行蹤樹<lb/>
暖猴捫蝨花香鹿養茸曽期尸解後終隱大茅峰<lb/>
　　萍<lb/>
風波長不定浪跡在天涯莫怨身輕薄前生是柳花<lb/>
　　山中僧<lb/>
雪頂霜眉齒半稀跏趺苔石看雲歸山童掃葉鶴飛起<lb/>
狼籍松花滿衲衣<lb/>
<pb n="KR4d0498_WYG_001-14b"/>
　　唐人四馬卷<lb/>
金銜初脫齒新齊蹄玊無聲赤汗微昨日杏園春宴罷<lb/>
滿身紅雨帶花歸<lb/>
　　又<lb/>
簇仗回來玊勒閒黄門牽向落花間君王不愛長楊獵<lb/>
嘶入春風十二閑<lb/>
　　又<lb/>
霜蹄踏月早朝囘尾弄紅絲拂紫苔日暖龍池初洗罷<lb/>
<pb n="KR4d0498_WYG_001-15a"/>
尚方聞進御鞍來<lb/>
　　又<lb/>
太僕新調試錦韉九重日色照連錢春来興慶池邉路<lb/>
偏稱宫中軟玊鞭<lb/>
　　宫人斜<lb/>
步摇明月冷無光骨掩春泥草亦芳艶魄不随紅粉盡<lb/>
化為蝴蝶舞昭陽<lb/>
　　遊楞伽寺<lb/>
<pb n="KR4d0498_WYG_001-15b"/>
蘿逕入蒼靄鐘聲來翠微招提在何許雲外一僧歸<lb/>
　　猿<lb/>
巴峡聞聲愁㫁腸冷泉照影緑隂凉藤摇亂雨領兒過<lb/>
樹曬斜陽拾蝨忙獻菓去尋幽洞逺攀蘿来撼落花香<lb/>
空山月暗無人見啼入白雲深處蔵<lb/>
　　鶴<lb/>
毛骨珊珊白雪清千年世上頂丹成晴飛碧落秋空濶<lb/>
露立瑶臺夜月明仙島雲深歸有信天壇花落步無聲<lb/>
<pb n="KR4d0498_WYG_001-16a"/>
時来華表何人識依舊翻身上玊京<lb/>
　　遊天姥山<lb/>
欲去不得路自將蘿蔦捫相逢採藥叟偶入落花村晴<lb/>
草鹿眠軟雨潭魚上渾無人動烟火應取曉霞吞<lb/>
　　寄題無照西園<lb/>
近地棲禪室祇園草木薰鞋香花洞雨衣潤石欄雲松<lb/>
吹和琴雜茶烟到樹分遥知道林輩来此論𤣥文<lb/>
　　寄㫁江上人<lb/>
<pb n="KR4d0498_WYG_001-16b"/>
長江瀉百灘句截㫁狂瀾片石青松下孤風白日寒空<lb/>
花随麈落曉月對棋殘誰共清吟癖嵒扉敞夜䦨<lb/>
　　寄錢翼之<lb/>
作賦擬相如何人誦子虚琴彈中散操扇玩右軍書北<lb/>
闕青雲近南冠白髪踈煩君傳遺逸著我入樵漁<lb/>
　　揚州即事<lb/>
玊壘開方面金湯控上游連營驃騎宅重柝雁行樓彊<lb/>
弩虚空發飛橋日夜浮烟生烽燧地草死虎狼秋此處<lb/>
<pb n="KR4d0498_WYG_001-17a"/>
兵威震當時國步憂六年襄郡守三䇿藎臣謀大將深<lb/>
圍陷長江萬里休兩淮先按堵孤注獨横籌破竹纔乗<lb/>
勢聞風已置郵乾坤機軸轉海嶽版圖收春變山堂栁<lb/>
波通汴水鷗平坡南下馬逺渡北来舟無復瓊花夢猶<lb/>
餘芍藥愁塵埃何豎子還擁黒貂裘<lb/>
　　商人婦<lb/>
日日湖頭望望夫夫未囘無情春水恨秪送别船来<lb/>
　　玉環病齒圖<lb/>
<pb n="KR4d0498_WYG_001-17b"/>
一㸃春寒入瓠犀海棠花下獨顰眉内厨幾日無宣喚<lb/>
不問君王索荔枝<lb/>
　　琵琶<lb/>
一片相思木聲含古塞秋琵琶是誰製長撥别離愁<lb/>
　　杜工部祠<lb/>
老病思明主乾坤入苦吟秋風茅屋句春日杜鵑心詩<lb/>
史孤忠在文星萬古沉秪應憶李白到海去相尋<lb/>
　　山中<lb/>
<pb n="KR4d0498_WYG_001-18a"/>
半嶺松聲樵客分一溪春草鹿成羣採芝人入翠微去<lb/>
丹竈石壇空白雲<lb/>
　　湘竹杖寄無住<lb/>
采向舜妃江廟前得來賈客木蘭船老宜泉石搘慵態<lb/>
吟稱烟霞倚瘦肩宴坐夜和金錫憇經行春卓紫苔穿<lb/>
知師道價神龍䕶莫漫騰空去九天<lb/>
　　老將<lb/>
殺氣消磨暗鐵衣夜看太白劍無輝舊時麾下誰相問<lb/>
<pb n="KR4d0498_WYG_001-18b"/>
半去封侯半不歸<lb/>
　　老馬<lb/>
瘦蹄生入玊門闗病放沙場戰骨閒歸齕殘芻應有淚<lb/>
將軍頭白戍天山<lb/>
　　老農<lb/>
倩搔背痒坐深村愛說前朝賜帛恩縣帖不来尋社長<lb/>
自攤牛契教𤣥孫<lb/>
　　老牛<lb/>
<pb n="KR4d0498_WYG_001-19a"/>
草繩穿鼻繫柴扉殘喘無人問是非春雨一犁鞭不動<lb/>
夕陽空送牧兒歸<lb/>
　　如鏡伐竹架過牆葡萄㫁竹揷地復生枝葉無住<lb/>
　　序曰瑞竹余以詩贈之<lb/>
為引寒藤延晚翠試栽碧玉動秋根鳯梢依舊生虚籟<lb/>
龍籜相將添逺孫林月過庭窺㫁影茶烟潤色到啼痕<lb/>
湯休麗藻題還徧貝葉應多此處繙<lb/>
　　無題<lb/>
<pb n="KR4d0498_WYG_001-19b"/>
花影玲瓏滿繡牀自調緑綺背紅牕惆悵佳期學絃線<lb/>
七條哀怨不成雙<lb/>
　　寄衣曲<lb/>
聞有宫袍賜翻令閨意傷良人在行伍秪待妾衣裳<lb/>
　　又<lb/>
征衣須早寄遥憶藁砧寒莫訝啼痕少相思淚已乾<lb/>
　　贈竺鍊師<lb/>
姓疑乾竺古先生霞外幽栖近四明履斗星移冠劍影<lb/>
<pb n="KR4d0498_WYG_001-20a"/>
步虚風引珮環聲蘂宫夜喚青鸞降花洞朝騎白鹿行<lb/>
長使芝童看藥竈為耽瓊液過蓬瀛鶴傳仙語歸華表<lb/>
魚寄丹書上赤城怪石醉中拈筆畵險棊靜裏按圖争<lb/>
玉桃竊慣慵留種瑶草尋多盡識名縮地日攜龍作杖<lb/>
臥雲時約鳯吹笙海邊定與安期遇闗上當逢尹喜迎<lb/>
我本翠寒山道士相随便欲採黄精<lb/>
　　送翟山人<lb/>
聖代容髙尚山林隱去休方知堯舜日亦自有巢由<lb/>
<pb n="KR4d0498_WYG_001-20b"/>
　　贈日東僧<lb/>
肄業重溟外随縁大夏中錫飛鯨海静杯渡蜃樓空音<lb/>
信千峯隔華夷一水通秋深故國夢應與逝川東<lb/>
　　江山萬里圖<lb/>
只尺寒流千萬峰湍聲寂寂暮猿空買船欲泛春潮雨<lb/>
楚樹吴雲是畵中<lb/>
　　江南曲<lb/>
遥天碧蕩蕩逺草緑愔愔併作相思海春来一様深<lb/>
<pb n="KR4d0498_WYG_001-21a"/>
　　蕃釐觀感瓊花<lb/>
后土祠南裔坤維嫓室家國封嚴典禮宫祀尚褒嘉不<lb/>
是神靈異焉能眷邇遐應須有玊女到此賞瓊葩麗服<lb/>
從空降明粧倚日斜同揮五雲扇共駐七香車月姊羞<lb/>
調粉風姨罷散花青童迴絳節金母屏彤霞故事唐時<lb/>
盛佳名數代誇塵根雖下界天意在中華雪讓瓏璁巧<lb/>
氷銷刻鏤瑕人間惟獨爾地上更何加萬蘤殊寥落羣<lb/>
芳避艶邪玫瑰誠執御芍藥等泥沙聖運俄驚輟兵强<lb/>
<pb n="KR4d0498_WYG_001-21b"/>
忽肆拏舛訛難核實真贋遂聱才雷雨還驚蟄潜蔵重<lb/>
發芽旁枝微舊崛新葉漫榮荂尤品終蕪没珍蕤逐水<lb/>
涯兩朝成草莽九廟雜龍蛇古殿蘭旗暗殘爐桂燎賒<lb/>
蕣顔愁想像珠樹絶驕奢寂寞無雙譽徘徊但自嗟八<lb/>
仙聊免俗消得寳欄遮<lb/>
　　送母丘秀才自黔中歸益川<lb/>
黔南萬里地劍外去寧親蜀魄花成血山魈樹隱身竹<lb/>
枝歌峡夜椰子醉蠻春歸訪王孫宅彈琴有故人<lb/>
<pb n="KR4d0498_WYG_001-22a"/>
　　郊外晚望<lb/>
野曠行人少林荒夕照微烟中一聲笛何處牧兒歸<lb/>
　　揚州<lb/>
紅橋二十四明月照笙歌若是迷樓在遊人應更多<lb/>
　　寄山中僧<lb/>
名山舊隱巗巒秀精舍蕭閒殿閣虚像禮旃檀千古佛<lb/>
經翻貝葉五天書獸依草座跏趺後禽下花臺施食餘<lb/>
空翠濕衣横楖栗紺泉澄盋涌芙蕖鷲峰夢遶雲中寺<lb/>
<pb n="KR4d0498_WYG_001-22b"/>
鹿苑身栖物外居清梵夜迴松月冷孤禪晝起栢煙疎<lb/>
曙鐘寒韻侵虚籟午供春香入野蕪道念有時憐老病<lb/>
塵縁無計問真如逺公若許来同社陶令何妨去結廬<lb/>
便向東林傍尊宿菩提從此發心初<lb/>
　　遊三茅華陽諸洞<lb/>
冠帶寒星帔剪霞步虚去宴玊宸家醉歸却跨青鸞下<lb/>
衝落碧桃無數花<lb/>
　　又<lb/>
<pb n="KR4d0498_WYG_001-23a"/>
玉案清香徹夜焚紫烟成盖覆茅君數聲金磬秋壇霽<lb/>
敲碎遥天一縷雲<lb/>
　　又<lb/>
書滿琅函秘不開雲牕霧閣鎖青苔門前白鹿將麑過<lb/>
定是避秦人引来<lb/>
　　又<lb/>
淡染雲霞五色衣杏壇朝罷對花披洞中養隻千年鶴<lb/>
長被仙人来借騎<lb/>
<pb n="KR4d0498_WYG_001-23b"/>
　　墨梅<lb/>
生意𤣥烟裏春工毛穎中枝頭兩三蕋開不假東風似<lb/>
到孤山下斜枝入眼中分眀幾㸃雪欲折又成空<lb/>
　　杭州<lb/>
錦繡波翻太液空一池寒雨落芙蓉内前尚有中官住<lb/>
却聽西蕃寺裏鐘<lb/>
　　羅嗊曲<lb/>
玉井荷花碧中蔵偶意深綠房千萬菂多少可憐心<lb/>
<pb n="KR4d0498_WYG_001-24a"/>
　　四皓<lb/>
四老本英雄来成羽翼功向令秦重士未必隱山中<lb/>
　　子陵<lb/>
乾坤罷戰塵漁釣可藏身何事劉文叔猶来覓故人<lb/>
　　孔明<lb/>
有心興漢室不意託孤兒帝昔曽三顧臣今表出師<lb/>
　　淵明<lb/>
心寄羲皇上生逢晉宋時風流千古意只有杜䳌知<lb/>
<pb n="KR4d0498_WYG_001-24b"/>
　　春歸<lb/>
報道春歸去忙来看落紅豈知春不去還在綠隂中<lb/>
　　漁父<lb/>
紉草成春服汲湘供晚炊人間風浪險醉裏幾曽知<lb/>
　　馬塍<lb/>
桃李宫城近偏承雨露恩至今耕種地一半作花園<lb/>
　　蘓堤<lb/>
漢苑花何處唐陵栢已空相逢大堤柳令我憶蘓公<lb/>
<pb n="KR4d0498_WYG_001-25a"/>
　　玉津園<lb/>
御愛花無主長生樹幾時青青輦路草盡屬牧羊兒<lb/>
　　武穆墳<lb/>
若論將軍勇神京反掌圖中原數千里可惜葬西湖<lb/>
　　祚徳廟<lb/>
祀典當時盛忠曽保趙孤誰知宋祚絶今與廟俱無<lb/>
　　景靈宫<lb/>
孟月祠原廟都人憶故宫當年駕幸處喬木鳥呼風<lb/>
<pb n="KR4d0498_WYG_001-25b"/>
　　杭州<lb/>
山勢猶龍鳯行宮已劫灰北人偏悵望曽見汴京来<lb/>
　　建業懐古<lb/>
離居迫馳道晨往内西門屏營無顧問偶逢路人言昔<lb/>
有六代宫今為百姓園阿閣餘故基層城但頽垣金鋪<lb/>
失嚴邃玊座變荒原陳昏蚤堕滅隋奢亟崩奔樂極終<lb/>
復悲替興相覆翻結綺徒構恨臨春工鎖寃貴嬪艶亦<lb/>
無麗華皆不存髙堧鳥烏集沃壤蓬麻繁鴞如拜月魄<lb/>
<pb n="KR4d0498_WYG_001-26a"/>
蝶化尋芳魂草遺舊裙色花泫新啼痕空餘龍津水流<lb/>
入魚藻渾猶涵睿澤在尚感陽和恩孰知涓滴微曽悦<lb/>
萬乘尊坐令芻蕘賤禊飲汙其源念彼禾黍地凄然難<lb/>
具論寵深乃見辱涕下還成吞<lb/>
　　海上自之罘至成山覽秦皇漢武遺跡<lb/>
霧氣沈坤極濤聲撼北溟雲霞五色水丹碧萬重屏脉<lb/>
絡華夷秀并吞宇宙青石梁横地户洞構壓風霆砰磕<lb/>
紛鳴鼔漰渹疾建瓴提封思霸主廵狩陟遐坰黔首何<lb/>
<pb n="KR4d0498_WYG_001-26b"/>
多難皇居不少寧山驅麟避藪海塞蜃遷庭鹵簿周荒<lb/>
服鱗蟲畏典刑天吴驚象駕精衞泣鑾鈴浪激秦嬴怒<lb/>
崕崩漢武靈空悲祖龍死但覺鮑魚腥采藥終驕妄求<lb/>
仙竟杳冥惟聞傳二世無復享千齡古昔飛騰客能存<lb/>
變化形解交烏兎髓定翳鳯凰翎玉檢微藏㫖金丹别<lb/>
有經東華司笇厯南岳攷功銘億劫開𤣥閟三宮䕶紫<lb/>
扃睿仁斯可冀淫暴詎堪聽漫致安期舄虚邀阿母軿<lb/>
昆池波鼎沸阿閣土花零夜雨虵升樹春潮蛤上汀茂<lb/>
<pb n="KR4d0498_WYG_001-27a"/>
陵迷亂草禁苑暗流螢奢侈如飄電危亡若炳星明君<lb/>
當至治方士或来停火宅休生棘情河易轉萍願逢清<lb/>
静化昌運幾時丁<lb/>
　　憶舊寄金陵馮壽之<lb/>
憶昔江東日離居託孟隣儒家見君好談席偶情親南<lb/>
斗文昌近西山爽氣新驪珠驚俗眼瓊樹倚芳晨大雅<lb/>
今重覩竒才豈易倫珊瑚生海網汗血出天津句滿鷄<lb/>
林賈名齊雁塔人傳經心入聖用筆意凝神射䇿應先<lb/>
<pb n="KR4d0498_WYG_001-27b"/>
手蔵環定後身巨流思待濟吾道詘當伸落魄傷遲邁<lb/>
依棲笑隱淪三年為倦翼萬里作窮鱗伏枕思霜橘歸<lb/>
溪戀紫蓴鴻稀石城信魚隔太湖濵故宅閒多草空船<lb/>
獨採蘋夜吟酬蟋蟀暮景歎麒麟老恐襟期㫁悲懐轍<lb/>
跡陳舊峰還似洛淮水想猶秦勝地登臨數殊鄉夢寐<lb/>
頻潮吞李白月花動謝安春有興須相覓無聊漫自呻<lb/>
休疑交契濶尚覺膽輪囷逺物那堪贈佳音欲細詢勞<lb/>
歌因奉寄題罷更沾巾<lb/>
<pb n="KR4d0498_WYG_001-28a"/>
　　詠石得天字<lb/>
肢脉崑崙析胚渾混沌先靈分𤣥島峙秀聚景雲鮮覆<lb/>
壓風雷窟枝撐宇宙穿崚嶒敧篠霧歴棘聳蘿烟嶪嶪<lb/>
棲危壁磷磷過瘦㳙雨攻繩眼㫁浪擊彈窩圓筆架珊<lb/>
瑚豎屏圍瑪瑙偏骨攅獰鬼竦脊凸老蛟跧劍卓空蒼<lb/>
色矛森紫翠顛醜宜鐫鳥篆剛可利龍泉怪漬潮紋溼頑<lb/>
和地軸連篔簹梢映帶薜荔葉縈纒磊磈蛇身縮崩崢鳯<lb/>
勢偏蘚侵題字處藤絡倚笻邊碎礫鋪文貝尖峰斫黛<lb/>
<pb n="KR4d0498_WYG_001-28b"/>
蓮竇深膏乳滴甃潤土花㳂儼若峨冠者昻如峻士焉<lb/>
磴危欺木屐磯滑怯苔氊移恐嵐光動捫嗔野蔓牽衝<lb/>
湍聲類磬㵼瀑韻成絃硬性辭斤鑿嵌形欠畵傳鼔歌<lb/>
傷莫續鼎句嘆難聨砥礪誠由著磨礲學及遷畜竒希<lb/>
抱璞煉餌詫飛仙寸勢垂千仞嵬胎結幾年巖暉知産<lb/>
玉峡束見奔川織女支機穩山人作枕便隕星沈戰域敲<lb/>
火出漁船異或稱羊化疑應訝虎眠龜埋遺碣下麟仆<lb/>
古塋前屹立中流壯平施大礎堅懐沙嗟放逐凝魄惜<lb/>
<pb n="KR4d0498_WYG_001-29a"/>
嬋娟徳必穹碑紀詞當巨硯研險思經灔澦功擬勒燕<lb/>
然嵩岱歸諸掌蓬瀛寄一拳不須填碧海直欲補青天<lb/>
　　答無住和太初韻見寄<lb/>
寳地人来少檉隂自晚晴片雲依石潤孤磬出花清竹<lb/>
筧分泉細檀烟上㲲輕勒銘留水寺應供宿江城適楚<lb/>
濤喧定歸吴雪滯行雨苔粘凍屐廊葉覆閒枰琴為蛇<lb/>
紋買書因鳥跡評眼髙無佛祖詩癖有山兄句妙唐風<lb/>
在心空漢月明晝禪休樹影夜梵雜松聲夏減遊方興<lb/>
<pb n="KR4d0498_WYG_001-29b"/>
秋添住岳情何時修白業去結嬾殘盟<lb/>
　　簡翼之<lb/>
碧樹綠蕪空亂雲故人何處隔江村舊書在手再三讀<lb/>
新恨從頭又一畨竹幘随行家具活蘭亭摹出典刑存<lb/>
幾時定訪揚雄宅為問太𤣥經裏言<lb/>
　　送陳衡中之越<lb/>
見說㑹稽郡風流如晉時貧惟將母去清不要人知修<lb/>
竹王猷宅春風夏禹祠到官游有暇好寄剡中詩<lb/>
<pb n="KR4d0498_WYG_001-30a"/>
　　蟬<lb/>
髙栁夕陽收繁絃奏未休數聲風露飽一殻古今愁凉<lb/>
思知秦樹哀鳴亂渭流年年離别處幾曲送殘秋<lb/>
　　上馮集賢<lb/>
忠言如海膽如山趣入金門虎豹間玊笋曉班聨鷺序<lb/>
紫檀春殿對龍顔氣凌百辟星辰動賦就三都造化閒<lb/>
豈向長沙淹賈傅淳風㑹見筆追還<lb/>
　　送閔思齊浙東帥府掾<hi>希賢</hi>
<pb n="KR4d0498_WYG_001-30b"/>
南越連閩徼東瀛貢百蠻軍營威帥閫記室比官班之<lb/>
子稱時彦羣公譽早攀詩壇堪白戰幕府政朱顔横槊<lb/>
金飈動談兵玊帳閒貨通夷舶富民羡國風還夜柝鯨<lb/>
潜海春旗豹隱山攜琴遊有暇挈榼酒休慳將佐知書<lb/>
貴勲名待詔頒孟堅詞訟作留照汗青間<lb/>
　　喜馬伯庸待制扈從還京<hi>祖常</hi>
嚴蹕傳聲入建章漢官趨陛肅鴛行駕迴黄道清塵動<lb/>
人在金鑾白日長承詔曉聞天語近賜衣春覺聖恩香<lb/>
<pb n="KR4d0498_WYG_001-31a"/>
馬卿賦獵兼忠諌獨許驂乘錫尚方<lb/>
　　送陳行之之信州推官<lb/>
漢守曽懸榻家聲復世綸賛亷推雅士列郡重嘉賔昭<lb/>
代詳刑讞賢僚體聖仁袴襦憐故老狴犴念寃人英幹<lb/>
登時望文華異等倫固宜膺寵渥豈但活罷民江左名<lb/>
藩舊風流佐幕新平反須有頌剛决看如神郄鑒初榮<lb/>
養黄香早締婣錦還鄉已晝綵戲室俄春自補尋山屐<lb/>
誰親墊雨巾拊循恩易洽煦嫗俗當淳曲動陽闗疊樽<lb/>
<pb n="KR4d0498_WYG_001-31b"/>
移祖帳陳未能忘手握何得更情親羡爾丹霄貴悲余<lb/>
白髪貧尚期金鼎藥猶客素衣塵巖壑將幽賞烟霞欲<lb/>
隱淪交游千古事離别百年身楚澤寒多雁吴波暖見<lb/>
鱗相思不相見音問莫辭頻<lb/>
　　寄翰苑所知<lb/>
多士當文治明良際盛時騷壇先佩印䇿陣已搴旗西<lb/>
極蹄千里南溟翼四垂疾雷天地破崩嶽鬼神移學過<lb/>
三都賦神超七步詩隂何須大賞鮑謝只平欺尺璧光<lb/>
<pb n="KR4d0498_WYG_001-32a"/>
難掩華鐘響發遲人遊丹桂窟鳯噦碧梧枝漢室方虚<lb/>
席枚臯復擅詞數承恩詔見趨赴重官儀黄閣登清要<lb/>
蒼生息舊疲星辰侵履舄桃李傍堦墀珂里豪家逐銅<lb/>
駝樂部随行歌金騕褭醉舞玊參差杜曲花偏滿蓬壺<lb/>
酒不辭弓開射熊館劍倚化龍陂秀彦居同宷軒車出<lb/>
共馳侯門相雜遝寒素獨吁嘻塵榻應容下仙舟可待<lb/>
追亦慚才莫逮終負志難衰攀附羞蘿蔦徬徨向路岐<lb/>
未酬題柱興徒抱練絲悲幽谷音猶澁鹽車力尚卑泥<lb/>
<pb n="KR4d0498_WYG_001-32b"/>
途淹騄駬荆棘困黄鸝睍睆還求友騰驤却避羈愁吟<lb/>
長鋏伴閒夢矮牀知縫掖今誰貴乘桴任所之短章非<lb/>
善頌聊以展吾私<lb/>
　　尋貞白先生舊居<lb/>
百折歴雲嶠千花通水源寒藤垂到地怪石立當門白<lb/>
壤煉丹赤清池磨劍渾曽来誦經處片雨滴苔痕<lb/>
　　江干暮泊<lb/>
野色随墟落江臯烟景饒逺村明晚燒髙岸没春潮覽<lb/>
<pb n="KR4d0498_WYG_001-33a"/>
鏡芳年去援毫藻思銷琴書苦行役不敢問漁樵<lb/>
　　子陵祠堂<lb/>
一見故人歸去来漁竿不肯博三台漢陵今日無坏上<lb/>
惟獨先生有釣臺<lb/>
　　己亥秋淮南饑客中懐故里朋遊寄之<lb/>
行李依吴榜飄蓬更楚鄉山川嵗云暮風雨夜何長此<lb/>
地從兵革斯民復旱蝗薦饑懐賑粟乆渇望攜漿船婦<lb/>
争遺穗樵童拾棄芒哭䘮多藁𦵏征旅少贏粮豈有灾<lb/>
<pb n="KR4d0498_WYG_001-33b"/>
重併而無户損傷一年租幸免衆口飯誰將生晚羞干<lb/>
禄憂時念彼蒼悲歌思請劍頽墮輒椎牀宵枕當寒溜<lb/>
晨梳候曙光牧羊人戢戢放馬草荒荒木落明秋野江<lb/>
空月照霜城烏頭併白水樹葉先黄羈客情難遣朋儕<lb/>
興不忘投瓊花院内博塞竹林傍尚恐詩盟淺猶嗔吏<lb/>
鞅妨偏提随欵段笭箵下滄浪稍遂田園計終須蘿薜<lb/>
蔵松筠親戚輩麋鹿弟兄行春寺尋暄暖晴波泛渺茫<lb/>
清泉濯足冷紫菊染巾香醉任王侯貴閒辭禮數忙龎<lb/>
<pb n="KR4d0498_WYG_001-34a"/>
公厭州府陶令樂柴桑酬答幽期惬交游素願償短章<lb/>
應得附真賞莫能量頗似岑參句多因杜甫揚流傳千<lb/>
載後直欲繼前唐<lb/>
　　南峰歸雲菴<lb/>
雲伴老僧居翠微老僧應共白雲飛杖藜西去雲東去<lb/>
日暮僧歸雲亦歸<lb/>
　　建業閒居春思<lb/>
杜曲芳菲早江城店舍烟雨青榆荚地風白栁花天愁<lb/>
<pb n="KR4d0498_WYG_001-34b"/>
結丁香上酲餘禁酒前病多遊冶少春事亦留連<lb/>
　　寄眠雲處士<lb/>
聞説華陽洞人間第八天茅君旌屢降𢎞景駕常延地<lb/>
吐黄金氣潭流碧玊泉神丹光夜發朱草葉春妍羽客<lb/>
家相接麟洲脉共連山遺秦女藥鋤得漢朝錢處士懐<lb/>
貞遯長生契宿縁童顔曽辟榖鶴相合成仙嘯傲三峯<lb/>
上披研萬象先囊攅五行物劍握七星權石銚青精飯<lb/>
風爐紫术烟赤松齊逺躅𤣥俗並遐肩九轉功將就雙<lb/>
<pb n="KR4d0498_WYG_001-35a"/>
親念復䖍却攜瓊笈轉歸枕白雲眠薊子家嘗歴壺公<lb/>
訣盡傳路囘蓬島下杖化葛陂邉經案苔侵徧閒枰雨<lb/>
滴穿池留洗瓢水壁挂㫁琴絃蕙帳狷空怨蘿牕月自<lb/>
懸嵒存容悵望澗去意潺湲局乆棊多變寰清鼎又遷<lb/>
衲衣期異日築室定他年季世嗟予晚幽栖志獨堅欲<lb/>
随蒲坐具已辦布行纒學道無如此遊方恐未然尚遲<lb/>
甘㫖奉更被苦恩牽腦慮精難滿心憂影或偏蘚壇情<lb/>
願掃茶竈手能煎根究嬰兒後參同混沌前求真不易<lb/>
<pb n="KR4d0498_WYG_001-35b"/>
遇師匠早哀憐<lb/>
　　辟支嵒道人<lb/>
髪寒多不剃門雪少曽開瓦鉢幾星芋石牀三面苔縁<lb/>
衣蝨嬾拾避獵鹿長来見説嵒頭樹前生手自栽<lb/>
　　水驛<lb/>
水驛相連曉夜行渾無心記短長亭莫笑楊花道飄泊<lb/>
人生自有一浮萍<lb/>
　　李陵臺<lb/>
<pb n="KR4d0498_WYG_001-36a"/>
寒風揚塵走沙石朔氣僵人馬辟易五千步卒當數萬<lb/>
空拳奮張争無敵單于趣降聲疾呼道窮矢盡身為俘<lb/>
歸無面目見天子築臺何顔懐故都義血不染戰場草<lb/>
寧甘北首隂山老空垂逺涕望漢天難洒茂陵松栢邊<lb/>
　　靈巗寺上方<lb/>
霸業銷沈烟樹濃吴王臺殿梵王宫屧廊人去土花碧<lb/>
香徑僧歸秋葉紅颶母射嵒風動地蛟精徙穴霧迷空<lb/>
明朝江郭重囘首寺在翠微蒼靄中<lb/>
<pb n="KR4d0498_WYG_001-36b"/>
　　大滌山道士<lb/>
童顔幾寒暑編葉當衣裳琴古面無漆栢枯身有香樹<lb/>
精為老僕石髓作乾糧不語坐松下天風吹髪凉<lb/>
　　西湖酒家壁畵枯木<lb/>
衡岳喬松道途逺成都古栢山川隔忽驚老樹刺眼来<lb/>
疑是頽崖壓東壁拗怒風雷龍虎氣盤摺造化乾坤力<lb/>
隂連滄海一片秋秀奪西湖兩峯色寒雲苒惹霾晝影<lb/>
凍蘚縁㳂借春碧醉翁睥睨欲掛衣禪伯經營思憩錫<lb/>
<pb n="KR4d0498_WYG_001-37a"/>
烏鳶㝠下踏枝空猿猱夜過嗔藤仄鐵幹銅柯嗅不香<lb/>
蒼雪𤣥烟潤將滴便擬攀蘿解糾纒何煩平地生荆棘<lb/>
直須掃去曲碌姿揮作昻霄數千尺<lb/>
　　客夜思親<lb/>
老妻病女去淮西慈母居吴鶴髪衰我獨天涯聽夜雨<lb/>
寒燈三處照相思<lb/>
　　梁隆吉遺馮筆并詩答以長句<lb/>
吴剛夜入廣寒闕生擒老兎出秋月嫦娥泣雨蟾影孤<lb/>
<pb n="KR4d0498_WYG_001-37b"/>
靈藥不舂玊杵歇桂花凝毫拔蒼綠蜀絲纒金縷湘竹<lb/>
紫蘭蕋笑春風愁蓮花仙冠墜簮玊松腴㸃漆光照眸<lb/>
藤肪搗雪滑欲流樂毅小帖排銀鈎天馬歴塊無九州<lb/>
夢中忘筆那有花古錐畫地飛龍蛇覺来尋錐亦無處<lb/>
但見鳥跡留平沙<lb/>
　　二喬卷<lb/>
國色雙花相並栽周郎分得小枝来漢宫早有君王見<lb/>
金屋須教一處開<lb/>
<pb n="KR4d0498_WYG_001-38a"/>
　　南岳李道士畵雙松圖<lb/>
道士醉臥天柱峰睥睨石上千年之老松松精相感入<lb/>
夢寐化作蒼髯雙老龍酒腸空洞生鱗角飛出兩龍醉<lb/>
不覺須臾霹靂撼五岳豐隆縮手不敢捉神靈頃刻歸<lb/>
虚無壁上但見雙松圖松耶龍耶莫能詰棟梁霖雨蔵<lb/>
秃筆<lb/>
　　眀皇臥吹簫圖<lb/>
珊瑚枕上玊簫横一曲霓裳萬里行漫道九重宫殿逺<lb/>
<pb n="KR4d0498_WYG_001-38b"/>
幾曽掩得外邉聲<lb/>
　　僧日觀畵蒲萄<lb/>
玊山道人蒼壁立胸瀦萬斛松煤汁吐作千年古怪藤<lb/>
猶帶西湖烟雨濕元氣淋漓草木活太隂菌蠢蟲蛇蟄<lb/>
鬚縈翠霧瘦蛟走睛抉𤣥珠黒龍泣神剜鬼刻字崛竒<lb/>
水精火齊光陸離天魔擎来帝青寳鯨波涌出珊瑚枝<lb/>
墨花酣春馬乳漲醉夢渇想西凉姿風牕秋疑螙葉語<lb/>
露架夜憶虬柯垂須臾掩卷何所見月落庭空無影時<lb/>
<pb n="KR4d0498_WYG_001-39a"/>
　　喜虚碧自龍虎歸<lb/>
雨巾風帽别真師雪滿天壇駕鶴遲囊佩山圖行幾日<lb/>
棋逢仙客看多時丹房芝术春英長玉洞烟霞夜夢離<lb/>
定有壺公逺相送瓢中添著幾篇詩<lb/>
　　琵琶亭<lb/>
聽徹哀絃淚兩行香山居士未心降當年杜老吞聲哭<lb/>
恨不相逢在曲江<lb/>
　　雨篷為吟友題<lb/>
<pb n="KR4d0498_WYG_001-39b"/>
家分半席並鷗眠興墮吴頭楚尾天機杼曉聲柔櫓月<lb/>
簾帷暝色片㠶烟魚龍窟宅同春夢鷄犬圖書當夜船<lb/>
咫尺五湖晴景好釣竿閒在草堂前<lb/>
　　昭君曲<lb/>
氊城萬里風雪寒妾行雖危漢室安漢室已安妾終老<lb/>
妾顔穹廬豈長好漢家將相多良䇿更選嬋娟滿宫掖<lb/>
單于世世求和親漢塞自此無風塵<lb/>
　　虎丘<lb/>
<pb n="KR4d0498_WYG_001-40a"/>
吴晉豪華冷劫灰竺乾金刹壓崔嵬𤣥黄半夜虎精泄<lb/>
紫翠一峯鰲背来池水暗通浦海入巖扉寒枕白雲開<lb/>
輪蹄未散鬼吟寂萬壑松風僧定囘<lb/>
　　送金華黄晉卿之諸暨州判官<hi>溍</hi>
夫子今衡鑒斯文屬在兹擅場年鼎盛抱業器瓌竒鶚<lb/>
薦嶄頭角鶯遷奮羽儀詞源傾渤澥筆陣偃蛟螭太極<lb/>
鈎深賦先儒射䇿辭秋闈前决勝春榜後名馳激切波<lb/>
瀾立鐫鑱物象危光芒牛斗宿標格鳯凰池袍色宫花<lb/>
<pb n="KR4d0498_WYG_001-40b"/>
稱才華制草宜馬驕曽杏苑臚唱果丹墀王事勤州佐<lb/>
官聮逼郡麾談經猶寳地視篆必𤓰期漸覺要章寵徐<lb/>
看利澤施治應黄霸最民定邵棠思郢雪聆髙調郇雲<lb/>
喜近披晚陪靈運屐早訪董生帷梓匠寧辭斵樗材忝<lb/>
辱知塵凡勞㸃化傳玩指瑕疵我自哀王粲伊誰説項<lb/>
斯碧山招未隱白髪病相欺嵗晏空江急風迴落木悲<lb/>
雨来孤枕夜夢别故人時留滯飄蓬梗攀援折桂枝願<lb/>
言多善政尚得播聲詩<lb/>
<pb n="KR4d0498_WYG_001-41a"/>
　　觀沈氏盆開雙頭蓮花戲作<lb/>
一枝傾國又傾城笑並香腮百媚生湘浦二妃窺寳鏡<lb/>
星宫雙六下銀泓金波影儷嬋娟巧玉露心分沆瀣清<lb/>
曽向鴛鴦屏上看野花空得合歡名<lb/>
　　送宗上人游金陵<hi>别傳</hi>
千峰亂水上一榻到應分古像焚香禮寒鐘出定聞瓶<lb/>
離劍池月錫入秣陵雲好去北山住草堂休勒文<lb/>
　　吴中菊花盛開<lb/>
<pb n="KR4d0498_WYG_001-41b"/>
菊花三百六十種處處名園花不同安得化身千百億<lb/>
一花著取一吟翁<lb/>
　　悼郭祥卿録判<hi>麟孫</hi>
燕臺氣槩汾陽裔赤驥騰驤彩鳯飛吏鞅晚淹彭澤米<lb/>
酒錢春典杜陵衣西山手板情還適東里角巾身不歸<lb/>
空有遺文落人世朱絃聲絶賞音稀<lb/>
　　題玉環聮轡圖<lb/>
赭袍紅映縷金衣笑並花驄酒力微試問六龍西幸日<lb/>
<pb n="KR4d0498_WYG_001-42a"/>
有人曽侍翠華歸<lb/>
　　閲張上卿仙遊録<lb/>
漢祖龍飛日真人豹隱中綸音来薊北驛傳起江東聖<lb/>
徳深𢎞教𤣥門厚植功垂衣軒帝治問道廣成風獸夢<lb/>
符坤極鴻門建震宫雨敷皇澤意雪應紫宸衷白玉刋<lb/>
章重黄金範櫑雄制詞天藻疊冠佩露華濃宣室繁釐<lb/>
受髙禖敬祀恭嚴齋迎景祚正念格晨穹宇宙樞機運<lb/>
雷霆寂黙通扈驂鑾從近恩賚上方隆裔演留侯系經<lb/>
<pb n="KR4d0498_WYG_001-42b"/>
開柱史䝉五朝膺顯渥百辟仰精忠宗戚勲封盛師生<lb/>
祿秩崇力辭君九錫首邁爵三公第宅仙官府逍遥綺<lb/>
皓翁漆園春未老蓬島藥何窮詔下瑶京鶴神昇絳闕<lb/>
虹自期冲舉去誰識壽齡終霄駕烟霞逺星壇杖屨空<lb/>
圖容曽翰苑遺蹟漫崆峒太上元無象微謡詎得工獨<lb/>
存清浄化為國致年豐<lb/>
　　答無住上人<lb/>
隱去看看白髪新草堂資盡箧生塵五陵亦有閒相識<lb/>
<pb n="KR4d0498_WYG_001-43a"/>
只把黄金笑買春<lb/>
　　吴江石橋新成<lb/>
五色何年補泬寥百弓無地駕瓊瑶老龍千尺臥寒玉<lb/>
雌霓半空横彩綃天路行看星象逼江濤怒息水犀囂<lb/>
騎鯨便欲超銀漢直踐台階挹斗杓<lb/>
　　淵明像<lb/>
環堵蕭然瓢屢空不詳姓字一衰翁此身自謂羲皇上<lb/>
却墮閒入畵卷中<lb/>
<pb n="KR4d0498_WYG_001-43b"/>
　　答馬懐秀兄弟見訪<lb/>
移家連晚嵗屏跡值春寒舊業遺松逕幽棲逺杏壇數<lb/>
椽容膝易五斗折腰難有客来排闥無人為整冠諷詩<lb/>
稱鮑照臥雪念袁安下里余誰和髙山爾自彈迎門屐<lb/>
齒折扶病帶圍寛乍喜交時彦相尋到冷官隣驚都騎<lb/>
盛僕出草堂看光價連城璧風流萟苑蘭老嗟傾盖晚<lb/>
貧覺布衣單午竈添茶具烟蓑罷釣竿傳呼聞杜曲榮<lb/>
耀滿江干文雅多歆艷殷勤少接歡長鯨鈎上掣巨闕<lb/>
<pb n="KR4d0498_WYG_001-44a"/>
匣中蟠筆力千鈞弩襟懐百丈瀾籍通金馬選詔待紫泥<lb/>
乾樂毅曽强趙夷吾遂霸桓貴應聮萬石功定服三韓<lb/>
留取刋彝鼎勲名未汝䦨<lb/>
　　太白扁舟圖<lb/>
錦袍烟艇夜郎西酒思金鑾入直時不道相思杜陵老<lb/>
愁吟落月屋梁詩<lb/>
　　雨夜懐虚碧<lb/>
共有烟霞疾襟期江海分故人年老别寒雨夜深聞地<lb/>
<pb n="KR4d0498_WYG_001-44b"/>
肺潜通嶽峨眉秀拂雲何時負笈去稽首五千文<lb/>
　　清明病中<lb/>
少年令節醉花前老病花前服藥眠自檢銅人試榆火<lb/>
午牕燒艾起新烟<lb/>
　　簡無功<lb/>
種種念予髪垂垂懐老禪公卿既無分巾盋欲随縁布<lb/>
韤雲門寺銅瓶雪竇泉他年調水牯鼻孔不煩穿<lb/>
　　春歸<lb/>
<pb n="KR4d0498_WYG_001-45a"/>
釀蜜筒香蜂報衙杏梁泥歇燕成家浮萍㫁送春歸去<lb/>
盡向東流載落花<lb/>
　　漁莊為魏濟民賦<lb/>
彭澤歸来菊未荒便投簮紱弄滄浪一篷烟火蓴鱸興<lb/>
數畝茅茨橘柚香欵乃幾時歌古調籧篨何處避殘陽<lb/>
釣閒若枕圖書臥應被人稱是墨莊<lb/>
　　雪夜有懐<lb/>
雪壓狐裘醉玉京夜聞歌吹到天明寒牕病起今頭白<lb/>
<pb n="KR4d0498_WYG_001-45b"/>
始聽春蠶食葉聲<lb/>
　　竹枝詞<lb/>
莫折閶門楊栁條帶將離恨過楓橋向道春愁不禁蕩<lb/>
蘭舟長放櫓輕摇<lb/>
　　唐宫詞補遺<lb/>
海内昇平服四夷逺邦貢物盡珍竒近頒手詔俱停罷<lb/>
獨許南方進荔枝<lb/>
　　又<lb/>
<pb n="KR4d0498_WYG_001-46a"/>
罷朝輕輦駐花邉催喚黄門住静鞭三十六宫人笑語<lb/>
上前爭索洗兒錢<lb/>
　　又<lb/>
昭陽仙仗五雲中遥聽笙簫起碧空夜半月明人望幸<lb/>
君王自在廣寒宫<lb/>
　　又<lb/>
宫娥随駕蜀山迴春日還從内苑来聞道上皇憂寢食<lb/>
御前休報海棠開<lb/>
<pb n="KR4d0498_WYG_001-46b"/>
　　髪白解嘲<lb/>
吴霜兩鬢早先秋聞道愁多㑹白頭溪上鷺絲渾似雪<lb/>
想應無那一身愁<lb/>
　　大禹祠<lb/>
力平水土勢囘天功業三千五百年四海九州皆禹跡<lb/>
獨留陵寢越山邉<lb/>
　　青衣洞隱者<lb/>
清泉自盥沐丱髪不冠巾看盡世間事爭如林下人嘯<lb/>
<pb n="KR4d0498_WYG_001-47a"/>
雲嵒谷應坐石鹿糜親莫棄茅菴去白桃花又春<lb/>
　　西湖所見<lb/>
綠䦨干䕶水鱗鱗蘓小門前栁㺯春聽得語聲嬌不見<lb/>
隔簾佯喚賣花人<lb/>
　　貞義女廟<lb/>
貞女浣紗日行人去國悲生前漂母餽身後謫仙詞白<lb/>
月沈魂在黄金報徳遲如何孟少府到此不題詩<lb/>
　　題許山人居<lb/>
<pb n="KR4d0498_WYG_001-47b"/>
葺茅栖碧巘梯路上雲危樹影池摇曲泉聲石礙遲鳥<lb/>
銜丸罷藥猿拾著殘棋見説仙家伴時来覓紫芝<lb/>
　　江東客中<lb/>
詩人不是欠生涯野性從前嬾在家冷眼春来元有分<lb/>
看山看雪看梅花<lb/>
　　秣陵晚眺<lb/>
天塹鴻流擁積沙石城虎踞漫雄誇山陵青草六朝地<lb/>
巷陌烏衣百姓家紫盖黄旗消王氣瓊枝璧月弔庭花<lb/>
<pb n="KR4d0498_WYG_001-48a"/>
孤雲更作降旛勢目㫁樓船日又斜<lb/>
　　田間見<lb/>
破屋無茅柱脚斜一農頭白病看家年来水澇秧難蒔<lb/>
却傍湖塍種藕花<lb/>
　　公子家<lb/>
朱門當道擁髙槐拂曉鳴騶散乳鴉紅叱撥驕矜匼匝<lb/>
黑崑崙黠解琵琶姬將銀蠟燒明月犬帶金鈴臥落花<lb/>
不信銅駝荆棘裏百年前是五侯家<lb/>
<pb n="KR4d0498_WYG_001-48b"/>
　　宫詞<lb/>
月照芙蓉水殿秋仙韶一曲奏凉州髙皇尚愛梨園舞<lb/>
宣索當年菊部頭<lb/>
　　又<lb/>
條脫金寒翠袖氷羊車夢裏轆轤聲薰爐宿得沈香火<lb/>
暖却春纖暖玉笙<lb/>
　　姑蘓臺<lb/>
妖艶分明搆禍胎黄金瓌麗更危臺笙歌夜倚東風醉<lb/>
<pb n="KR4d0498_WYG_001-49a"/>
粉黛春從南國来原草翠迷行輦跡野花紅發舞衣灰<lb/>
豪華肯信今為沼烟水翻令後世哀<lb/>
　　長卿<lb/>
一病文園渇思深秪應惆悵為鳴琴老来減盡凌雲氣<lb/>
却賦長門易酒金<lb/>
　　席上贈歌者<lb/>
十疋吴綾賞水新一聲歌歇杏梁塵家徒四壁門如水<lb/>
那得明珠換美人<lb/>
<pb n="KR4d0498_WYG_001-49b"/>
　　垂虹亭秋日遣興<lb/>
滿袖玉皇香案烟綵霓背上俯晴川紅黄霜樹珊瑚海<lb/>
黑白雲花玳瑁天𤣥圃空離樓十二丹墀罷對字三千<lb/>
吟豪醉蘸吴江水寫與騎鯨李謫仙<lb/>
　　阿房宫圖<lb/>
千門萬户矗青㝠六國脂膏四海兵豈但此中非帝業<lb/>
當時猶更有儒坑<lb/>
　　送牟都事景陽赴浙東帥幕<hi>應復</hi>
<pb n="KR4d0498_WYG_001-50a"/>
蜀郡方齊魯文翁邁儁賢箕裘承憲業星宿近台躔宇<lb/>
宙汾陽鼎風雲祖逖鞭閫威分海徼節制控閩川餽餉<lb/>
功曽立廉能蹟屢傳儒冠真耀武帥府重芳年參畫旌<lb/>
麾右馳驅將相前豪揮驚草檄燕集見華篇吏牘分占<lb/>
授軍機妙轉旋百蠻元震讋諸校益貞堅訓練羣材進<lb/>
鈞陶衆彦遷栁營兵鎮肅蓮幕紱光鮮除内恩終許安<lb/>
邉詔必憐酒容山簡醉騎想葛强聨日月新堯厯車書<lb/>
舊漢天揚雄兼賦頌嘉什到甘泉<lb/>
<pb n="KR4d0498_WYG_001-50b"/>
　　騾綱圖<lb/>
劍閣清塵犯屬車綱羸馱得荔支無却嫌畵史才情少<lb/>
不作承平舞馬圖<lb/>
　　初夏别業<lb/>
别墅清深無俗人蛛絲牕户網游塵緑隂鏤日新歡夏<lb/>
紅雨鏖花故惱春病去情懐逢酒惡困来天氣與茶親<lb/>
壁間烏帽長閒却肯學陶家戴漉巾<lb/>
　　燕<lb/>
<pb n="KR4d0498_WYG_001-51a"/>
銜得香泥去花間日午時玊人方睡起莫訝卷簾遲<lb/>
　　謝僧遺石鎗<lb/>
逺寄竒鎗紫玊形寒翁歡喜欲鐫銘茅峰道士傳茶訣<lb/>
林屋山人送水經崖瀑松風添瑟縮地鑪槐火共青熒<lb/>
矮瓶未罄長鑱健且傍雲根飽茯苓<lb/>
　　荷錢<lb/>
拾来虚費藕絲穿暴富池塘積萬千人世不平如買得<lb/>
夏天那有盖鷗眠<lb/>
<pb n="KR4d0498_WYG_001-51b"/>
　　春日野步書田家<lb/>
翳日榿隂翠幄遮葑圍髙下奕枰斜陂塘幾曲淺深水<lb/>
桃李一溪紅白花赬尾自跳魚放子緑頭相並鴨眠沙<lb/>
春郊景物堪圖寫輸與烟樵雨牧家<lb/>
　　客燕雨懐<lb/>
<graphic n="KR2085" url="https://raw.githubusercontent.com/kanripo/KR-Gaiji/master/images/KR2085.png" mimeType="image/png"/>門飛雨布袍泥遊子魂銷幾夢歸賦有聲華羞狗監<lb/>
淚無氣槩笑牛衣客愁萬斛添杯量春瘦三分減帶圍<lb/>
不似江南烟艇小栁花如雪荻魚肥<lb/>
<pb n="KR4d0498_WYG_001-52a"/>
　　寒食<lb/>
十日花時九雨風年年百五病愁中春寒不禁香篝火<lb/>
紅蠟青烟憶漢宫<lb/>
　　舊内臣家老馬<lb/>
罷直奚官雪滿腮少年曽扈上之囘金砧戍削蹄多裂<lb/>
玉秣辛酸齒半摧苜蓿地閒春草遍葡萄宫廢野花開<lb/>
病嘶破櫪秋風夜猶憶先朝較獵来<lb/>
　　蠶婦<lb/>
<pb n="KR4d0498_WYG_001-52b"/>
□得新絲白將来織素縑自慙非錦綺尚被舞人嫌<lb/>
　　端石硯<lb/>
千年嵒璞斬新硎一片琳腴截紫青雲漢帶星来玊匣<lb/>
墨池蒸雨出滄溟烟開霧斂天晶彩海静江澄地典刑<lb/>
要與陶泓作佳傳老磨松液寫黄庭<lb/>
　　東風<lb/>
東風吹緑上汀洲染出江南一片愁長到春来問芳草<lb/>
不知何地可忘憂<lb/>
<pb n="KR4d0498_WYG_001-53a"/>
　　無題效李商隱<lb/>
粧淺顰深凭綺疏小郎新拜執金吾絃中言語分明怨<lb/>
裀上腰肢準擬扶翠履鴛寒慵鬭草紅牙馬暖罷摴蒱<lb/>
無人商略心頭事潜向花間卜紫姑<lb/>
　　旱鄉田父言<lb/>
疲牛病喘餓桑間碌碡閒眠麥地乾殘稅驅將兒子去<lb/>
豆畦却倩草人看<lb/>
　　雙陸<lb/>
<pb n="KR4d0498_WYG_001-53b"/>
金縷紋桑斵局堅紅雲倒浸一池蓮星環紫極無多㸃<lb/>
月印銀潢有兩弦行采砧聲鳴素練計籌花片落牙錢<lb/>
箇人慣受卑棲苦長為歸遲罰綺筵<lb/>
　　秣陵寓居<lb/>
荒園日日涉蓬蒿破屋年年盖把茅向石側生花倚勢<lb/>
縁牆直上荳攀髙歸兮春草蕪三徑老矣松風有二毛<lb/>
莫笑家貧拙於事長鬚能壓榨頭糟<lb/>
　　春病起即事<lb/>
<pb n="KR4d0498_WYG_001-54a"/>
壯懐玊具劍空攜老去金門獻賦遲服藥身軀多病日<lb/>
養花天氣半隂時愁鄉塵積瑶琴嶽夢境寒生翠被池<lb/>
春事幾何公事急可憐蝴蝶掛蛛絲<lb/>
　　孟能静席上出四物分韻得牙背㧓花字詩成贈<lb/>
天女纎纎罷散花嬰兒一掌玊蔵瑕寒生鈎弋兩三指<lb/>
春屈柔荑四五芽骸垢有瘡膚起粟臂風無力手長麻<lb/>
老夫技癢煩消遣休忤仙姑打蔡家<lb/>
　　蘭<lb/>
<pb n="KR4d0498_WYG_001-54b"/>
分向湘山伴野蒿偶并香草入離騷清名悔出羣芳上<lb/>
不入離騷更自髙<lb/>
　　許山人家<lb/>
桐君種藥隱蘅臯竹祖生孫共養髙茶脚碧雲凝午椀<lb/>
酒聲紅雨滴春槽休糧貌古添清瘦餌术身輕長緑毛<lb/>
仙詔未頒遲拔宅家資猶戀一溪桃<lb/>
　　答無功嵗暮見寄<lb/>
豆稭灰動擁罏天品字煨殘骨柮烟詩草病多刪枕上<lb/>
<pb n="KR4d0498_WYG_001-55a"/>
眼花書乆廢燈前老依蕭寺僧留宿相對蒲團夜不眠<lb/>
筋力漸衰餘習在夢中去趂暗門船<lb/>
　　書趙集賢詩翰後<lb/>
九天宫闕鬱嵯峨公昔騎龍上大羅文在玊堂多煥爛<lb/>
泪經銅狄一滂沱原陵禾黍悲鄷鎬人物風流繼永和<lb/>
今日吴牋拜遺墨只堪哀怨不堪歌<lb/>
　　司空圖敘生平警句如人家寒食月花影午時天<lb/>
　　又如得劍乍如添健僕忘書乆似憶良朋云云即<lb/>
<pb n="KR4d0498_WYG_001-55b"/>
　　令郊島操觚恐不免㫁數鬚而下一字既讀馮海<lb/>
　　粟子虛詩序拈出若干聨新琢驚人不讓表聖亟<lb/>
　　覓翠寒全集讀之語語如煅嵗煉年者然出之甚<lb/>
　　易質之白家老嫗應亦解頤直前無唐人矣元人<lb/>
　　不足言也湖南毛晉識<lb/>
　<lb/>
　<lb/>
　翠寒集<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>李遐叔文集巻一</head> <lb/>
    <p>
<pb n="KR4c0036_WYG_001-1a"/>
欽定四庫全書<lb/>
　李遐叔文集巻一<lb/>
　　　　　　　　　　　　　唐　李華　撰<lb/>
　　　望瀑泉賦<lb/>
曙無雲兮川無波泛余舟於空碧彼廬山浮重湖之上<lb/>
兮峨極天之峻壁凝黛色之深明噫林嶺之岑寂何神<lb/>
造之杳冥躍騰泉於山脊孤流皎皎於蒼梁翠淙千仭<lb/>
兮懸帛玉繩縋於寥天銀河垂於廣澤春風雷兮簁霜<lb/>
<pb n="KR4c0036_WYG_001-1b"/>
雪穿重雲而下射白龍倒飲於平湖若天地之初闢委<lb/>
滔滔兮東迤詎知夫維今之在昔何倚髙帆而一望豁<lb/>
余心兮灑滌近古有雁門上德兮昭洗塵昏柴桑間士<lb/>
兮捨印推尊靈境殊象詮微究源人已古兮山在泉無<lb/>
心兮道存将黙貫於精極欲置之而不言<lb/>
　　　含元殿賦<hi>并序</hi>
宫殿之賦論者以靈光為宗然諸侯之遺事盖務恢張<lb/>
飛動而已自兹已降代有詞傑播於聲頌則無聞焉夫<lb/>
<pb n="KR4c0036_WYG_001-2a"/>
先王建都營室必相地形詢卜筮考以農隙工以子來<lb/>
虞人獻山林之幹太史占日月之吉雖班張左思角立<lb/>
前代未能備也而曩之文士賦長笛洞簫懷握之細則<lb/>
廣言山川之阻采伐之勤至於都邑宫室宏模廓度則<lb/>
畧而不云其體病矣至若隂陽慘舒之變宜於壮麗棟<lb/>
宇繩墨之間鄰於政教豈前修不逮将俟聖德而啓臣<lb/>
心輒極思慮作含元殿賦陋百王之制度出羣子之胸<lb/>
臆非敢厚自夸耀以希名譽欲使後之觀者知聖代有<lb/>
<pb n="KR4c0036_WYG_001-2b"/>
頌德之臣焉其詞曰<lb/>
維皇髙宗穆端命於元穹萬有千嵗鍾景祚於洪裔建<lb/>
北宫之尊嚴上取法於天帝乃圖正殿之逌居規崇山<lb/>
而定制信神明幽贊而人謀襲契不然何前王曠此之<lb/>
雄麗也先是大司空帥其屬執度而相之曰美哉川原<lb/>
騖乎其大亘坤靈兮配乾剛坤順乾而為龍舒廣衍兮<lb/>
走羣山紛却面而朝宗陵正陽之奕奕鬱佳氣之葱葱<lb/>
盖昊天之作而皇祇授元聖獲以造新宫也乃審於龜<lb/>
<pb n="KR4c0036_WYG_001-3a"/>
筮龜筮叶從太卜以告神人咸同皇曰欽哉是将宜於<lb/>
朕躬因以鴻稱含元建名易乾坤之説曰含𢎞光大又<lb/>
曰元亨利貞括萬象以為尊特巍巍乎上京則命徵盤<lb/>
石之匠下荆揚之材操斧執斤者萬人涉磧礫而登崔<lb/>
嵬擇一幹於千木規大壮於喬枚聲坎坎於靑雲若神<lb/>
踣而顛摧勢動連崖拉風捽雷倒勁梢於窮谷斬巨柢<lb/>
於昭回時也山祗効靈波神作氣為桴為筏羽疉鱗萃<lb/>
朝泛江漢夕出河渭雲奔山横交積於作宫之地於是<lb/>
<pb n="KR4c0036_WYG_001-3b"/>
農事旣收靈臺勿亟子來而就役者周邦畿而薄四海<lb/>
咸忘勞而獻力乃張為廣庭考正極星邦伯是經國工<lb/>
研精剗盤岡以為址太階積而三重因博厚而順髙明<lb/>
築陵天之四墉四墉既列太階如截下上相嶔崿以沈<lb/>
沈其始也星鎚電交於萬堵霜鋸氷解於千尋擁棟為<lb/>
山攅扞如林乃卜日月之吉以成帝室虹梁勁於中極<lb/>
榱桷<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>以礱宻折姑繇以為楹隳喬山以為礩飛重簷<lb/>
以切霞烱素壁以留日神標峻樀鬼疉層楣髙卑迭作<lb/>
<pb n="KR4c0036_WYG_001-4a"/>
尋尺相持木從繩而後正棟操宇而不危階瑩氷級瓦<lb/>
敷鱗差蕩晶景而升降歘睒眥以交輝聳大厦之奇傑<lb/>
勢将頓而復飛爰詔有司練日推時徵考室於周頌㑹<lb/>
公卿以落之丕赫哉如俯如跂若合若離踈森修邃以<lb/>
窅徼怳<graphic n="KR2946" url="https://raw.githubusercontent.com/kanripo/KR-Gaiji/master/images/KR2946.png" mimeType="image/png"/>騀而巖巍謂衝飈激海兮漩奫淪以無底奔<lb/>
雷觸山兮掉巚㟧而傾㩻石鮫拖首於堂廡狀出雲而<lb/>
撑鬐崇髙之制靈丘上盤隣斗極之光耀邇天漢之波<lb/>
瀾察鑿枘之吞吐吸山巖而水攅建升龍之大斾邈不<lb/>
<pb n="KR4c0036_WYG_001-4b"/>
不至於階端峥嶸孱顔下視南山照燭無間七耀迴環<lb/>
㰹欱赫以突兀攄閎𢎞以蕭榝捧帝座於三辰衝天街<lb/>
之九達進而仰之騫龍首而張鳳翼退而瞻之岌樹巔<lb/>
而崪雲末嶷兮峨峨巨鰲戴仙山而出滄波劃兮煌煌<lb/>
燭龍坼穹穴而臨北方排層城而廓帝居豁閶闔而面<lb/>
蒼蒼左翔鸞而右棲鳳翹兩闕而為翼環阿閣以周墀<lb/>
象龍行之曲直夾雙壺以鴻洞啓重門之呀赫趨堂塗<lb/>
而未半望宸居而累息惟上聖之欽明爰聽政而布德<lb/>
<pb n="KR4c0036_WYG_001-5a"/>
去雕璣與金玉絀漢京之文飾熾丹雘於<graphic n="KR3232" url="https://raw.githubusercontent.com/kanripo/KR-Gaiji/master/images/KR3232.png" mimeType="image/png"/>
                    <graphic n="KR2163" url="https://raw.githubusercontent.com/kanripo/KR-Gaiji/master/images/KR2163.png" mimeType="image/png"/>抗重霄<lb/>
而競色若乃紫微晨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>彤墀夜明雲薄萬拱風交四榮<lb/>
冬止其陽則釋裘而燠夏休其隂則捐絺以淸旂獵風<lb/>
而振響葉墜露而成聲懸櫨駢凑竦柱奔列複檻罾綴<lb/>
髙忩景爇黭日翳而罘連曤天開而中絶形持神而欲<lb/>
離足僂步而將跌貯昭訓之崇崇瞵光範之揭揭其南<lb/>
則丹鳳啓途遐矚荆吳十扇開閉隂陽睢盱容鼎九扃<lb/>
方駕五車示王者之無外不樹屏於淸都望仙闢於巽<lb/>
<pb n="KR4c0036_WYG_001-5b"/>
維建福敞於坤隅偃朱旗而櫜𤣥甲屯仡仡之驍夫其<lb/>
後則深闈秘殿曼宇踈楹瑞木交隂𤣥墀砥平鮮風歴<lb/>
廡凌霰飄英䕃藹武闉增華穆淸玉燭内融則嘉盛豐<lb/>
備太陽臨照而天下文明古有六寢御兹一人今也三<lb/>
朝繇古是因布大命於宣政澹𤣥心於紫宸羲和弭節<lb/>
於通乾望舒停景於觀象宻勿旒扆臣人是仰左黄閣<lb/>
而右紫微命伊臯以為長其下則鶡冠魚服良家茂族<lb/>
厲禁非宜金吾領之其前則置兩石以䘏刑張三侯以<lb/>
<pb n="KR4c0036_WYG_001-6a"/>
興武告善之旌登聞之鼓節晷漏於鍾律架危樓之筍<lb/>
簴以辨内外之差以正東西之序天光流於紫庭倒景<lb/>
入於朱户騰祥雲之郁靄映旭日之葱蘢淸渠導於元<lb/>
氣玉樹生於景風夷坦數里徘徊無窮羅千乗與萬騎<lb/>
曾不得半乎其中厥初經營天下旣乂文物未周孤其<lb/>
壮麗盖重施於勞非不懐也乃眷睿孫睿孫開元萬㝢<lb/>
晏清而大和掩書契之所論既克廣於崇搆聲明備而<lb/>
益尊盖聖皇之孝也輝綽變化兮動揺乾坤其東於是<lb/>
<pb n="KR4c0036_WYG_001-6b"/>
𢎞文教而開館對日華之淸閾盖左學之遺制恊前王<lb/>
之講德其西於是延載筆之良史俯月華之峻扉集賢<lb/>
人於别殿朝命婦於中闈王風闡而成化隂敎備而不<lb/>
虧加以詠周詩而展親睦魯衛而敦敘因合族而來宴<lb/>
置更衣之豐宇至於殿内諸曹則左右有局通軒並廡<lb/>
物有恒司供無廢舉又有銀璫珥貂寺人巷伯奉宣出<lb/>
納之命更踐宫中之役熊羆之旅董以龍武矛㦸森森<lb/>
材官羽林聲破丘山氣讋飛沈爪抉千鈞跟騰百尋克<lb/>
<pb n="KR4c0036_WYG_001-7a"/>
壯皇威恊比其心其外則校人掌馬天駟在閑以備順<lb/>
逰放牧其間望我鑾和陟彼髙山猶慮憲章或遺國容<lb/>
未備乃立掌匭之司舘通事之吏職在達下情於上天<lb/>
儆王言於有位堧通太極隥指龍池重門内注複道潜<lb/>
移幽峻肅以相屬光彤融以熺熺懸象著明帝座維三<lb/>
皇居設位俯察仰參翼室正中游宫次南北起含元其<lb/>
容眈眈摠而言之如山之夀則曰蓬萊如日之升則曰<lb/>
大明自兹而北燕逰所經達於苑囿不可殫名周廬更<lb/>
<pb n="KR4c0036_WYG_001-7b"/>
呵匝以環衛南端百仭上極霄際却視㽎崟經途廣深<lb/>
繚以層城黕為重隂至若時雨膏田九農恞暢雲歸山<lb/>
穴儵以昭曠白日麗於宫隅混晶光而益壯於是風師<lb/>
歛威纎壒不升頴絶揺芒葉無翻稜自中徂外鏡洗川<lb/>
澄弦直閭閻井畫溝塍靡迤秦山陂陁漢陵知稼穡之<lb/>
艱難見皇王之廢興及乎𤣥冥戒寒海神飛雪瑶城粉<lb/>
野琪樹森列玉宇琁堦雲門露關天華爽霽朗日朝徹<lb/>
赤旗降庭朱柱艷月仰白帝而金精開披河宫而銀燭<lb/>
<pb n="KR4c0036_WYG_001-8a"/>
發其或蠻夷不至帝用興戎降元帥於天上發神謀於<lb/>
禁中皇靈震耀殄厥渠凶矯矯武臣此焉獻功效俘虜<lb/>
而陳噐械恢莫大之威容爾乃時殷仲冬日正南至上<lb/>
公奉斚羣后在位一人夀昌萬國承賜式燕以樂欣欣<lb/>
且醉乃撞宫懸砯碣天地及乎獻嵗元辰東風發春懸<lb/>
法象魏與人維新儼文物於王庭兼九伐而宿陳威儀<lb/>
之嚴山嶽振振若太一披絪緼而俯百神既而咸造勿䙝<lb/>
㑹朝清明璿柄指寅寢闈發扃皇帝御衮龍之法服佩<lb/>
<pb n="KR4c0036_WYG_001-8b"/>
蒼璧之純精執鎮圭導朱紘降輦登階微聞玉聲於是<lb/>
典禮之官賛王就位南面穆然至若甸侯采衛要荒閩<lb/>
貊輸其方賮㒺不來格統以千官六卿二伯司儀敘進<lb/>
象胥重譯肅肅委皮乾乾奠璧設以庭燎天烘地赫雷鼓<lb/>
殷殷朱干玉戚神簴如生熊羆愕眙危昂歇向歊爛歕<lb/>
射金根玉輅太常少帛火烈門旂霜交陛㦸乃進元元<lb/>
以觀禮珿億兆之增增金吾南首麾之以肱遞攀援而<lb/>
聳仰齊屨企而冠騰太史來告卿雲勃興灑豐澤於生<lb/>
<pb n="KR4c0036_WYG_001-9a"/>
人答上𤣥之休徵申命司冦緩刑冡卿降德秩山川而<lb/>
問耆老周雨露而均邦國華戎竭歡喜氣填塞揭金雞<lb/>
於太清炫晨陽於正色慶抃之聲不踰辰而靁四域當<lb/>
斯時也驅周驟漢於廓煥爛王臨於朝天地貞觀靈宫<lb/>
巖巖上下交贊盖所以法乾道而遵帝度豈惟安體而<lb/>
明威者哉夫瑶臺之靡不可以刑萬國土階之陋不可<lb/>
以儀天下奢不孫而儉固允執中於大位洪範曰皇建<lb/>
其有極富哉上聖之宏議也詩歌楚室頌美泮宫諸侯<lb/>
<pb n="KR4c0036_WYG_001-9b"/>
之事也雲夢甘泉宴恢景福辟王之志也論諸侯曷若<lb/>
戴天子嘉辟王曷若尊聖人烈烈盛唐祖武宗文五帝<lb/>
赧德六王慙勲而政本乎慈用過乎儉夫蒼生所奉者<lb/>
惟君所愛者惟親寜有君親宅體於卑室而臣子得安<lb/>
其身乎故有熊明庭帝姚總期從人欲也天垂定星易<lb/>
有大北君人者法焉聖朝猶斥其華而憑其質今是殿<lb/>
也者惟䥫石丹素無加飾焉身居𤣥妙心與萬姓同畎<lb/>
畝之勞以是臨衆何衆不賔以是享神何神不若其德<lb/>
<pb n="KR4c0036_WYG_001-10a"/>
歟雖欲宫崑崙而館不周城八極而隍四海猶未足儲<lb/>
鴻醇而俯丕耀豈咸鎬一京之所在崇四瀆之前式勅<lb/>
懷鉛之小臣俾讐書於禁中正百代之遺文由是循環<lb/>
天造耳目維新敢頌成功告於神宗無媿斯干之什式<lb/>
昭聖德之容頌曰<lb/>
帝作含元含元言言崒若日觀呀為天門太階三層逺<lb/>
法崑崙鎮兹秦野揭以周原列文祖宗永錫孝孫孝孫<lb/>
有慶於以施令奄甸萬姓受天休命歌之頌之管磬宜<lb/>
<pb n="KR4c0036_WYG_001-10b"/>
之穆穆皇君夀考無期既成斯文客有勸之上者對曰<lb/>
前王之光祥絶瑞乃聖朝之細事今休徵已厭於聰明<lb/>
頌聲亦飫於天意私歌竊抃乃臣子之本志又焉足以<lb/>
薦聞哉客曰不然今至尊明發不寐有懷先皇周文之<lb/>
孝也允恭克讓光溢海外堯舜之謙也自即位以來上<lb/>
下之休嘉神人之詠歌歌於睿躬則固辭頌於宗廟則<lb/>
無斁今吾子之文明昭乎累聖之耿光羙於大君之孝<lb/>
德可進而退宜言而黙使雅頌之音巻而不舒猶坦蕩<lb/>
<pb n="KR4c0036_WYG_001-11a"/>
其胸臆無乃過歟為人之下者有可達於君親雖濵於<lb/>
死亦冐行之况宗廟啓其心哉臣華嘗聞遷善之規願<lb/>
附升歌之末<lb/>
　　　哀節婦賦<hi>并序</hi>
武康尉薄自牧嘗謂余曰僕有賢女適江隂尉鄒待徵<lb/>
徵亦良士僕志之矣鄒子孤立時無古人誰復知之余<lb/>
常記其言及江左之亂待徵解印竄匿其妻為盜所驅<lb/>
將辱之妻宻以待徵官告託付村媪尋待徵付焉而後<lb/>
<pb n="KR4c0036_WYG_001-11b"/>
就死嗚呼自䘮亂以來士女以貞烈殆斃者衆余不盡<lb/>
知之若薄氏者與其父逰聞其聲義動於江南又焉得<lb/>
不賦之命曰哀節婦賦云爾<lb/>
昔嵗羣盜並起横行海浙江隂萬戸化為凝血無蘭不<lb/>
焚無玉不折峩峩薄媛淵然明節自牧之子待徵之妻<lb/>
玉德蘭姿女之英兮鄒也避禍伏於榛莽婉如之嬪執<lb/>
為囚虜匍匐泥沙極望無睹出授官之告託垂白之姥<lb/>
姥感夫人爰達鄒君兵解求屍宛在江濆哀風起為連<lb/>
<pb n="KR4c0036_WYG_001-12a"/>
波病氣結為孤雲鳬雁為之哀鳴日月為之䝉昏端表<lb/>
移景而恒直勁芳貫霜而獨存知子莫若父誠哉長者<lb/>
言<lb/>
　　　贈禮部尚書孝公崔沔集序<lb/>
文章本乎作者而哀樂繫乎時本乎作者六經之志也<lb/>
繫乎時者樂文武而哀幽厲也立身揚名有國有家化<lb/>
人成俗安危存亡於是乎觀之宣於志者曰言飾而成<lb/>
之曰文有德之文信無徳之文詐臯陶之歌史克之頌<lb/>
<pb n="KR4c0036_WYG_001-12b"/>
信也子朝之告宰嚭之詞詐也而士君子恥之夫子之<lb/>
文章偃商傳焉偃商殁而孔伋孟軻作盖六經之遺也<lb/>
屈平宋玉哀而傷靡而不遠六經之道遯矣論及後世<lb/>
力足者不能知之知之者力或不足則文義寖以微矣<lb/>
文顧行行顧文此其與於古歟夫帝唐文行臣太子賔<lb/>
客贈禮部尚書博陵孝公崔氏諱沔字善沖安平公愷<lb/>
之少子也世為德表門為上族振發純英滋漸名訓大<lb/>
包淑和髙厲遐清行先乎孝藝裕乎文資孝可以股肱<lb/>
<pb n="KR4c0036_WYG_001-13a"/>
王室揆文可以弼成邦教進士登第舉賢良方正對策<lb/>
第一召見拜校書郎歴陸渾主簿朝廷以公直躬正詞<lb/>
擢左補闕以公嫉邪忿佞除殿中侍御史文端武淑遷<lb/>
起居舎人學該典禮拜尚書祠部員外郎議事惟允遷<lb/>
給事中立言成訓改中書舎人辭乞就養授虞部郎中<lb/>
節髙天下擢御史中丞剛亦不吐降著作郎道冠儒林<lb/>
遷秘書少監動為人範除左庶子宜均大政拜中書侍<lb/>
郎望尊地逼出為魏州刺史人惟求舊入為左散騎常<lb/>
<pb n="KR4c0036_WYG_001-13b"/>
侍貳東宫居守集賢院學士秘書監太子賔客兼懷州<lb/>
刺史罷州復職副守薨於位時開元二十四年冬仲月<lb/>
旬有七日春秋六十七贈禮部尚書海内冠帶涕哀宗<lb/>
師公為御史緩輸誠之囚持國屬之罪為給事中拒貴<lb/>
倖怗恩之詔削大臣忤旨之刑為中丞數發太倉減上<lb/>
林禽鳥之給以賑艱食陜東之人仆而復起宦官犯法<lb/>
執以按劾權寵屏息朝章大行權貢舉時得陸尚書景<lb/>
融李揚州瑱宋上黨遥宋兵部鼎等僉為國噐在中書<lb/>
<pb n="KR4c0036_WYG_001-14a"/>
詔命之出上考天時下從人心異於斯者必替其否在<lb/>
魏州屬雨水敗稼乃弛禁便人先行後聞活者萬計公<lb/>
自為常侍賔客恒任介正德播天下而不容於朝置之<lb/>
散地竟孤其道時乎初公與元兄御史渾齊名弱冠逰<lb/>
京師縉紳儒學之士皆曰崔氏伯仲必至台司旣而御<lb/>
史君夭殁公終於副守則向之所屬遹為人慟哉公之<lb/>
侍疾也孝達於神祗居憂也哀貫乎天地䘮期有數而<lb/>
茹蔬終身慈不貸奸貞不肆直道勝而齊物德全而及<lb/>
<pb n="KR4c0036_WYG_001-14b"/>
人愽厚崇髙篤實有耀儔於古烈盖魯衛之君子歟在<lb/>
魏州車駕東巡闗外諸侯公為上第由是分掌選署仕<lb/>
進之族知勸焉親交隣里飢者待公而炊寒者待公而<lb/>
裘蒸嘗之奠待公而後具故禄廩雖厚家未嘗足開元<lb/>
中天下富穰車服過制公菲飲食卑宫室濯衣澣冠俾人<lb/>
瞻我而化其不化者亦慚乎心矣見天下之善如不及<lb/>
從而佐之見天下之不善如探湯從而誨之則卒蹈於<lb/>
中庸翻然於不廸已過半矣中朝議政或疑羣謀未允<lb/>
<pb n="KR4c0036_WYG_001-15a"/>
公援六經伸百氏覆於時事事舉其中天下莫不諷誦<lb/>
焉文集經亂離多散逸今其存者二十九巻長子成甫<lb/>
進士擢第校書郎陜縣尉知名當時不幸早世嗣子祐<lb/>
甫論譔先志一巻為第三十傳祖禰之美合於禮經見<lb/>
公文章知公行事則人倫之叙治亂之源備矣豈唯比<lb/>
物諧聲為文章而已乎奉詔修道德經疏藏於三閣行<lb/>
乎天下反魏晉之浮誕合𤣥言於世教其於道也至乎<lb/>
哉祐甫純孝而文直清而和希公門者謂公存焉明發<lb/>
<pb n="KR4c0036_WYG_001-15b"/>
不寐泣次遺文以華北州隣壤婚姻之舊嘗趨公門備<lb/>
閲家編祐甫代華為校書郎華以是味公之道也熟詞<lb/>
則不敏有古之直焉<lb/>
　　　揚州功曹蕭頴士文集序<lb/>
開元天寶間詞人以德行著於時者曰河南元君德秀<lb/>
趙郡李華為碣以文學著於時者曰蘭陵蕭頴士字茂<lb/>
挺梁國鄱陽忠烈王之後曽祖某官大父某官考諱某<lb/>
莒縣丞咸有位不至尊君七歲能誦數經背碑覆局十<lb/>
<pb n="KR4c0036_WYG_001-16a"/>
歲以文章知名十五譽滿天下十九進士擢第歴金壇<lb/>
尉桂州參軍秘書正字河南參軍辭官避地江左永王<lb/>
修書請君遁逃不與相見淮南連帥表君為揚州功曹<lb/>
相國諸道租庸使第五琦請君為介君以先世寄殯嵩<lb/>
濮因之遷祔終事至汝南而没春秋若干嗚呼天下儒<lb/>
林為之顦顇君為金壇尉也㑹官不成為揚州參軍也<lb/>
丁家難去官為正字親故請君著書未終篇御史府以<lb/>
君為慢官離局奏謫罷職為河南參軍寮屬多嫉君才<lb/>
<pb n="KR4c0036_WYG_001-16b"/>
名上司以吏事責君君拂衣渡江遇天下有故其髙節<lb/>
深識皎皎如此君謂六經之後有屈原宋玉文甚雄壯<lb/>
而不能經厥後有賈誼文詞最正近於理體枚乗司馬<lb/>
相如亦瓌麗才士然而不近風雅揚雄用意頗深班彪<lb/>
識理張衡宏曠曹植豊贍王粲超逸稽康標舉此外皆<lb/>
金相玉質所尚或殊不能備舉左思詩賦有雅頌遺風<lb/>
干寶著論近乎王化根源此外皆夐絶無聞近日陳拾<lb/>
遺文體最正以此而言見君述作君以文章制度為已<lb/>
<pb n="KR4c0036_WYG_001-17a"/>
任時人咸以此許之不幸殁於旅次有文十巻行於世<lb/>
其篇目雖存章句遺逸古所謂有其義而無其詞者也<lb/>
是後之為文者取以為法焉今海内至廣人民至衆求<lb/>
君之比不可復得難乎哉君有子一人曰存為蘇州常<lb/>
熟縣主簿雅有家風知名於世以華平生最深見託為<lb/>
叙力疾直書云爾<lb/>
　　　楊騎曹集序<lb/>
開元天寶之間海内和平君子得從容於學以是詞人<lb/>
<pb n="KR4c0036_WYG_001-17b"/>
材碩者衆然將相屢非其人化流於茍進成俗故體道<lb/>
者寡矣夫子門人德行言語政事文學四者無人兼之<lb/>
雖德尊於藝亦難乎備也後之學者希慕先賢其著也<lb/>
亦名髙天下行修言道以文吾見其人矣𢎞農楊君諱<lb/>
極字齊物隋觀德王之後祖正朞魯王府諮議父珣永<lb/>
平令得進士舉邦族髙之君㓜孤事繼母以孝聞讀書<lb/>
務盡其義為文務申其志義盡則君子之道𢎞矣志申<lb/>
則君子之言信矣舉進士時刑部侍郎樂安孫公逖以<lb/>
<pb n="KR4c0036_WYG_001-18a"/>
文章之冠為考功員外郎精試羣材君以南陽張茂之<lb/>
京兆杜鴻漸瑯邪顔真卿蘭陵蕭穎士河東栁芳天水<lb/>
趙驊頓丘李琚趙郡李㠋李傾南陽張階常山閻防范<lb/>
陽張南容髙平郗昂等連年髙第華亦與焉既而丁艱<lb/>
禮足哀餘名教稱之外調補太子正字歴右驍騎衛曹<lb/>
參軍求道於𢎞正禪師百千人中獨受心要與清和張<lb/>
茂之房安禹鉅鹿魏㓜卿為禪惠之交河南元德秀陸<lb/>
據崔器范陽盧治為道義之交大官薦賢使臣請介莫<lb/>
<pb n="KR4c0036_WYG_001-18b"/>
不推君為首以方外為意不之受也識者讜議以論道<lb/>
許之質純氣和動必由道談笑中雅名理入𤣥所著文<lb/>
章多入𤣥中雅之才者也不幸嬰風疾逝於京洛享年<lb/>
五十八向道之流聞之涕洟君及張房既没而邊疆起<lb/>
釁殘虐天下神祐善人安靜其終始乎終始之理至矣<lb/>
逰方之内為哀逰方之外為道或固然歟永泰二年余<lb/>
旅疾延陵故人之孤更來候余君子孤年十餘一身奉<lb/>
親孝敬和敏有先人風與余鄰居昕夕相望候余小間<lb/>
<pb n="KR4c0036_WYG_001-19a"/>
捧君之集十巻詩賦贊序頌記䇿凡一百七十五篇咨<lb/>
余為序眎之愴然且名之曰德元字之曰長宗昔許衛<lb/>
尉與徐孝穆友善衛尉孤善心年在童孺奉孝穆牋曲<lb/>
盡情禮孝穆憐之延譽當時况德元在羇旅之中集先<lb/>
人文拜乎床下求宣往烈余於孝穆之感不其倍乎乃<lb/>
如其篇第因舉其行事以德元孤㓜不知先父之執故<lb/>
為備陳之<lb/>
　　　雲母泉詩序<lb/>
<pb n="KR4c0036_WYG_001-19b"/>
洞庭湖西𤣥石山俗謂之墨山山南有佛寺寺倚松嶺<lb/>
松嶺下有雲母泉泉出石中引流分渠周遍庭宇發源<lb/>
如乳湩末派如淳漿烹茶淅蒸灌園潄齒皆用之大浸<lb/>
不盈大旱不耗自墨山西北至石門東南至東陵廣輪<lb/>
二十里盡生雲母牆階道路烱烱如列星井泉溪澗色<lb/>
皆純白鄉人多夀考無癖痼疥搔之疾華深樂之潁川<lb/>
陳公天寶中與華同為諫官公性與道合忽於權利方<lb/>
挂冠投簮顧華以名山之契乾元初公貶清江丞移武<lb/>
<pb n="KR4c0036_WYG_001-20a"/>
陵丞華貶杭州司功恩復左補闕上元中俱奉詔徵公<lb/>
自清江至武陵道路多虞制書不至華泝江而西次於<lb/>
岳陽江山延望日夕相顧屬思與髙賢共飲雲母之泉<lb/>
躬耕墨山之下敢違朝命以狥私欲秋風露寒洞庭㣲<lb/>
波一聞猿聲不覺涕下况支離多病年齒始衰願餌藥<lb/>
扶夀以究無生之學事乖志負火爇予心寄懐此篇亦<lb/>
以書公之志也<lb/>
晨登𤣥石嶺嶺上寒松聲朗日風雨霽髙秋天地清山<lb/>
<pb n="KR4c0036_WYG_001-20b"/>
門開古寺石竇含純精洞徹淨金界夤緣流玉英澤藥<lb/>
滋畦茂氣染茶甌馨飲液盡睂夀飡和皆體平瓊漿駐<lb/>
容髪甘露瑩心靈岱谷謝巧妙匡山徒有名願言構蓬<lb/>
蓽荷鍤引泠泠訪道出人世招賢依福庭此心不能已<lb/>
寤寐見吾兄曽結潁陽契窮年無所成東西同放逐虵<lb/>
豕尚縱横江漢阻擕手天涯萬里情恩光起憔悴西上<lb/>
謁承明秋色變江樹相思紛以盈猨啼巴丘戍月上武<lb/>
陵城共恨川路永無由㑹友生雲泉不可忘何日遂躬<lb/>
<pb n="KR4c0036_WYG_001-21a"/>
耕<lb/>
　　　登頭陁寺東樓詩序<lb/>
侍御韋公延安威清江漢舅氏員外象名髙天下賓主<lb/>
相持賢乎哉王師雷行北舉幽朔太尉公分麾下之旅<lb/>
付帷幄之賓與前相張洪州夾攻海冦方收東越夏首<lb/>
地當郵置吉語日聞喜氣填塞於江湖生人鼓舞於王<lb/>
澤頭陀古寺簡棲遺文境勝可以澡濯心靈詞髙可以<lb/>
繼聲金石二大夫㑹臺寺之賢擕京華之舊十有餘人<lb/>
<pb n="KR4c0036_WYG_001-21b"/>
燦如瓊華輝動江甸涉金地登朱樓吾無住心酒亦隨<lb/>
盡將以斗擻煩襟觀身齊物日炤元氣天清太空無有<lb/>
逺近皆如掌内辨衡巫於㸃黛指洞庭於片白古今横<lb/>
前江下茂樹方黑春雲一色曰屈平宋玉其文宏而靡<lb/>
則知楚都物象有以佐之舅氏謂華老於文德忘其瑣<lb/>
劣使為諸公叙事不敢煩也詞達而已矣<lb/>
　　　江州卧疾送李侍御序<lb/>
侍御歴惣漢上湖陰江左之賦王府之入不匱愛人之<lb/>
<pb n="KR4c0036_WYG_001-22a"/>
頌有餘前相國劉公居佐帝庭行恤人隱侍御時賢髙<lb/>
譽盛府舊僚傳檄速駕江城風動當天心厭兵品物思<lb/>
理將束貪狼之口掩破骨之傷濡足而前化危為安此<lb/>
大丈夫懸弧四方之志與夫竄身漁釣山林枯槁異日<lb/>
論也天下有道貧且賤焉恥也今聖人在上䕫龍宣力<lb/>
而老夫甘心貧賤得非人生窮達固有分耶方理舟潯<lb/>
陽追迹幽人解纓網陵顥淳雖病痼齒衰而神王顦顇<lb/>
之中齊榮辱一視聽是非哀樂無自入矣侍御忽告余<lb/>
<pb n="KR4c0036_WYG_001-22b"/>
行余知悒焉軫心豈紛累未滌將悲亦有道且以簮擊<lb/>
茶甌歌而餞之曰江沉沉兮雨凄凄洲渚没兮𤣥雲低<lb/>
傷别心兮聞鼓鼙<lb/>
　　　送十三舅適越序<lb/>
舅氏適越華拜送西階之下俟命席端舅氏曰吾交侍<lb/>
御鮑君夫玉待琢者也知我者鮑君成我者鮑君是以<lb/>
如越求琢於鮑昔子路去魯告顔生曰何以贈我夫贈<lb/>
人以言古之道也况背楚山凌浙河覩㑹稽之險掉鏡<lb/>
<pb n="KR4c0036_WYG_001-23a"/>
水之波窺禹穴之㝠㝠仰秦望之峨峨如不誡我汝將<lb/>
若何華拜手曰柔而立咎繇所以成九德也寛而靜師<lb/>
乙所以諧五聲也文犀明珠之珍伏於掌握之間此君<lb/>
子所以恢令名也再拜稽首<lb/>
　　　送薛九逺逰序<lb/>
士之舒羽毛宣聲調不在髙位自有道竒王允𤣥晏發<lb/>
左思名盛當時價壓百代薛都卿以夷澹養素以文章<lb/>
導志自浙右㳺湖左一句一韻遍於衣冠江山為之鮮<lb/>
<pb n="KR4c0036_WYG_001-23b"/>
潤煙景以之明滅其餘情性所得盖古人之儔歟南陽<lb/>
有畧兼有道之髙𤣥晏之道論其措意則王允左思豈<lb/>
其逺乎惠然訪余告以行邁將棹溪吳越濡札江嶠東<lb/>
南勝事落爾胷中况為諸侯上賓知大夫之官族古所<lb/>
貴勉之哉病叟李遐叔贈<lb/>
　　　送房七西逰梁宋序<lb/>
君子既學之患不能行也河南房敬叔其行之者歟我<lb/>
思古人之道其房君哉安親於羇旅之中講道於茅茨<lb/>
<pb n="KR4c0036_WYG_001-24a"/>
之下不改其樂以文㑹之吾與房也顔子屢空曽參衣<lb/>
敝聞宋之君子落落有竒節竒節發於仁義者也以顔<lb/>
曾之行求仁義之均勉旃斯有望<lb/>
　　　送薄九自牧往義興序<lb/>
中明檢而能曠年邁體衰而人罕知之陽羨山深水濶<lb/>
海隅幽阻而人罕知之以中明之𤣥姿黙識陽羨之清<lb/>
漪秀石人乎哉清乎哉之子所以為貴也詩者輔佐情<lb/>
懐其舊俗則泰伯之讓德延陵之髙風因是而阻王孫<lb/>
<pb n="KR4c0036_WYG_001-24b"/>
縁物而興之逺也夫<lb/>
　　　送張十五往吳中序<lb/>
邯鄲遐叔風病目疾家貧不能具藥爰以言自醫南陽<lb/>
張士容引㡌攝策晨告余曰雖耕楚田而無耰費相里<lb/>
杭州刑部郎李君以道教我以文博我將求飦粥於二<lb/>
賢可乎余諗之曰嘗讀大雅美張仲之德子其後乎欲<lb/>
而求仁愚以為可今賢士君子多在江淮之間吾見二<lb/>
丈夫必開館拂席眕相如之玉聲盡家之有無也不爾<lb/>
<pb n="KR4c0036_WYG_001-25a"/>
者人而不仁如禮何人而不仁如樂何息言息言此獲<lb/>
麟之絶筆也<lb/>
　　　送觀往吳中序<lb/>
見觀送蘭州兄詩敬不踰節情而中禮是篇也得詩人<lb/>
之一端矣先王省方命太師陳詩以觀人風固非逺嶠<lb/>
之松雪清江之雲月變也久矣將如之何觀其勉之在<lb/>
昔蘭陵府君髙平𤏡公柏仁懿公兄弟三人有重名於<lb/>
天下鉅鹿蘭陵之穆也故揚州孝公後之觀之世父也<lb/>
<pb n="KR4c0036_WYG_001-25b"/>
髙平𤏡之嫡也吾後之宣城文昭公柏仁之嗣也故中<lb/>
丞蘇州後之夫知卿大夫之族姓班位之髙下見貴春<lb/>
秋而此道將亡自族之不知况他人乎觀於經感士匄<lb/>
郯子之祖德於史慕子長孟堅之自叙羇旅無書往吳<lb/>
中蒐以備家傳之遺闕附之於篇吾病矣老矣是行也<lb/>
慰我祇命聿修之心永泰二年四月庚寅叔父華序<lb/>
　　　送何萇序<lb/>
廬江何秀才棹流千里候余柴門執弟子見師之禮余<lb/>
<pb n="KR4c0036_WYG_001-26a"/>
竦然自何德以堪之意者賢大夫賈廬州待余異等談<lb/>
余過實是以致秀才神邁氣專文詞有調孤雲超忽逈<lb/>
出秋江若㳺公卿間必成名然赤光湛盧擬物冰斷其<lb/>
發也在磨礪而已用此申千里之報也何氏之先喆比<lb/>
干德通神明受策阜昌世為大官有勲有德遹追來孝<lb/>
亦以祝秀才也元老趙公華參疇年之歡夫貴與尊議<lb/>
功論德不究其涯秀才將奉郡之命宣方面之烈我思<lb/>
古人實獲我心<lb/>
<pb n="KR4c0036_WYG_001-26b"/>
　　　卧疾舟中相里范二侍御先行贈别序<lb/>
華與二賢早相得偕修君子之儒而獨無成偕勵人臣<lb/>
之道而獨失節偕遇文明之運而獨衰病天寶中奉詔<lb/>
廉軍政北至朔垂駐車山陰辱司徒公太尉公一盼之<lb/>
恩先時為伊闕尉沗相公尚書約子孫之契不幸孤負<lb/>
所知虧頓受汙流落江湖於今六年大明升於陽谷幽<lb/>
蟄附於光耀元惡掃除太階如砥天下衣冠謂華為相<lb/>
府故人詔書屢下促華赴職稽首震惶恨無毛羽左司<lb/>
<pb n="KR4c0036_WYG_001-27a"/>
員外郎張公侍御史相里公殿中侍御史張公監察御<lb/>
史范公嚴公望髙職雄持斧登車江湖霜清道路風起<lb/>
華也潦倒龍鍾百疾叢體衣無完帛器無兼蔬以妻子<lb/>
為童僕以笠履為車服並轂無由呻吟舟中大别之陽<lb/>
有焞龜之父揲蓍之老華請占命之厚薄乃裹龜囊蓍<lb/>
而言曰三靈人為宗則人過於蓍龜也耳目主於心則<lb/>
心過於視聽也足下被儒者之服讀先聖之書與身消<lb/>
息足知性命胡為而煩予予之二物不足占足下華病<lb/>
<pb n="KR4c0036_WYG_001-27b"/>
不能拜拳拳扣頭敬承先生况服勤西方之教久齊生<lb/>
死之域言其外者則儒不成矣與匹夫同敗名節矣與<lb/>
墨劓同既衰病矣與廢疾同雖牽率危憊匍匐顛沛君<lb/>
父含𢎞宰政不遺適為朝廷之穢相府之羞也又安得<lb/>
恃為故人哉其内者則大師㣲㫖幸逰其藩甘露灌注<lb/>
於心源寶月照明於眼界無得之分可與進矣負薪之<lb/>
憂忍不為言江亭憑檻平視漢臯武昌栁暗湓城花發<lb/>
一榮一枯有懽有慼離别之念又焉得不悲乎四言詩<lb/>
<pb n="KR4c0036_WYG_001-28a"/>
雅之遺也以貺雅士盍以雅為贈乎則知車馬佩玉之<lb/>
多反為末也病夫李華序<lb/>
　　　與表弟盧復書<lb/>
八月八日外兄李華敬簡盧十五弟則之處秋風漸髙<lb/>
路出泗上將詣職役如所料乎往返勞止當與時俱暢<lb/>
也華疹疾無聊賢姊與諸君尋常耳福卿漸減弟勿憂<lb/>
之與弟别來十餘年比聞在代朔之地明時道舉出身<lb/>
乃能上為寡姊下為孤甥求為雁門主簿束身戎馬之<lb/>
<pb n="KR4c0036_WYG_001-28b"/>
間始終無過之地此一難也時方艱危動隔生死骨肉<lb/>
妻子寄在河朔一身萬里省姊淮南此二難也喪亂以<lb/>
來時多茍且松貞玉粹亦變頺流唯弟卓然介立寒俗<lb/>
文詞學問守正不移金石之聲冷然在聽此三難也五<lb/>
姓之中盧為峻茂根源上古歴世著明降及聖唐仁賢<lb/>
不絶外家陵替稍久弟其勉之盧氏有諶翁祭法又世以<lb/>
書聞華恨未見弟為廣訪求也南祖分於何祖帝師今<lb/>
有四房誰各承後弟為華具條流相報也頃撰軍器舅<lb/>
<pb n="KR4c0036_WYG_001-29a"/>
神道碑後其房族由來意欲如軍器之志廣外家之美<lb/>
令萬代聞見不復討譜牒也華質性鈍弱而慕汲黯卜<lb/>
式之直晚歲思夫子互鄉之見林宗賈淑之後若悟此<lb/>
道仁在其中易坤元之説曰含𢎞光大品物咸亨大雅<lb/>
曰既明且哲德合天德老氏所𢎞夫子所述既自以為<lb/>
戒亦規弟持正也弟正直太過不能容納時人是以相<lb/>
箴努力無忽近有鄭五書信否四姊處得消息無怱怱<lb/>
不次華敬簡<lb/>
<pb n="KR4c0036_WYG_001-29b"/>
　　　與弟莒書<lb/>
三兄報汝吾疹疾一定汝憂吾疾今吾將息一一用汝<lb/>
語念汝知之且作判官事中丞叔父小心戒慎不離使<lb/>
司昔田仁任安俱大將軍舍人卧馬廐中無何詔大將<lb/>
軍出征匈奴遣大夫趙禹選大將軍官屬舍人衣服鮮<lb/>
明二子冠帶顦顇趙禹獨與二子言論於禁中即日召<lb/>
見皆拜二千石汝有二子之實未遇趙公之舉馬廐髙<lb/>
眠古今一也又仲尼嘗為委吏歎曰富貴如可求雖執<lb/>
<pb n="KR4c0036_WYG_001-30a"/>
鞭之士吾亦為之魏舒為郎官時屬沙汰乃襆被而出<lb/>
自言曰當自我始大才當大用如時人不識何為歎憤<lb/>
哉先師曰不患無位患所以立汝能自修况事叔父吾<lb/>
之休廢永無榮耀於伯仲之間自非深仁髙義長才厚<lb/>
德又焉肯惠於朽壤枯木哉莒省吾意當努力也不次<lb/>
三兄報<lb/>
　　　與外孫崔氏二孩書<lb/>
八月十五日翁告崔氏之子兩孩省吾出身入仕行四<lb/>
<pb n="KR4c0036_WYG_001-30b"/>
十年晚有汝母已養汝二人矣吾逮事裴氏鄭氏崔氏<lb/>
諸姑于氏堂姑皆賢明淑哲為内外師範意欲與汝言<lb/>
之裴氏始恩慈見吾一善未嘗不流涕祝吾成立見吾<lb/>
伯仲書題誨責疏畧話及舊事云無此例吾伯仲書題<lb/>
比今日中外書題其間疎宻不啻百十也吾小時猶省<lb/>
長幼每日兩時櫛盥起居尊行三時侍食飲食訖然後<lb/>
敢食猶責不如禮今者諸子日出髙眠爭覽盤器何曽<lb/>
有此儀可為歎息世教如此何得不亂婦人亦要讀書<lb/>
<pb n="KR4c0036_WYG_001-31a"/>
解文字知今古情狀事父母舅姑然可無咎詩序云哀<lb/>
窈窕思賢才而無傷善之心焉是關雎之義也易曰主<lb/>
中饋無攸遂婦人但當主酒食待賓客而巳其餘無自<lb/>
專之禮詩云將翺將翔佩玉瓊琚此奉舅姑助祭祀之<lb/>
儀也又曰將翺將翔弋鳬與雁此主酒食待賓客之儀<lb/>
也禮經所載汝其記之又婦人將嫁三月教於公宫祖<lb/>
廟既毁教於宗室嫁則廟見不見廟者不得為婦今此<lb/>
禮凌夷人從茍且婦人尊於丈夫羣陰制於太陽世教<lb/>
<pb n="KR4c0036_WYG_001-31b"/>
淪替一至於此可為墮淚汝等當學讀詩禮論語孝經<lb/>
此最為要也吾小時南市㡌行見貂㡌多帷㡌少當時<lb/>
舊人已歎風俗中年至西京市㡌行乃無帷㡌貂㡌亦<lb/>
無男子衫袖䝉鼻婦人領巾覆頭向有帷㡌羃離必為<lb/>
瓦石所及此乃婦人為丈夫之象丈夫為婦人之飾顛<lb/>
之倒之莫甚於此觸類而長不可勝言舉其一端告及<lb/>
汝耳勿謂幼小不遵訓誡所見所聞頽風敗俗故申明<lb/>
舊事不能一一也阿馬來説汝誦得數十篇詩賦麗麗<lb/>
<pb n="KR4c0036_WYG_001-32a"/>
已能承順十五姊顔色十七伯極鍾念吾旅病乍聞甚<lb/>
慰意凡人不患尊行不慈訓患身不能承順耳汝承十<lb/>
五姊仁慈十七伯訓誘又質性柔順當不扶自直吾所<lb/>
告者括羽汝耳不次翁告崔氏二子省<lb/>
　　無疆頌八首<lb/>
臣華言伏以漢明帝時徼外蠻夷槃木白狼獻詩歌德<lb/>
屬事史官况臣自曽祖至臣備國家職員臣又逮事𤣥<lb/>
宗肅宗今以餘年獲事陛下官歴御史補闕尚書郎命<lb/>
<pb n="KR4c0036_WYG_001-32b"/>
薄多病不獲奔赴闕庭恐先朝露同於泥塵若無歌詩<lb/>
頌德曽蠻夷不若也敢述列聖為無疆頌式昭皇家大<lb/>
慶無窮謹昧死稽首以聞<lb/>
　　　髙祖元頌一<lb/>
昊昊旻天監於下甸興有德行維隨之杪時黷隂凝陽潜未<lb/>
登人思炤矣雷行龍興盪濯雰慝文明乎萬國垂仁蒸<lb/>
人載親天監保我子孫巍巍皇皇後之皇丕承之<lb/>
　　　太宗烈頌二<lb/>
<pb n="KR4c0036_WYG_001-33a"/>
髙祖受天命誕興太宗承天之命帝煬昏逾黎民毒痛<lb/>
甚爇於爐甚溺於塗以號以呼呼天無辜髙祖謂太宗<lb/>
爾必有天下爾其訏謨太宗稽首恭受天命臣請滌除<lb/>
張我師撫征四國剪薙羣慝鼓一方三方震驚黙昭其<lb/>
靈隨顧而平我負我乳我安我成以奉君父以臨天下<lb/>
任忠孝文武建禮章樂舞我雖明德諫則納汝時惟帝<lb/>
降佑之自古明后莫如我德我勛唐無疆天子之無疆<lb/>
本太宗休命<lb/>
<pb n="KR4c0036_WYG_001-33b"/>
　　　髙宗康頌三<lb/>
肇為址為堂實勤實勩付俾厥裔丕承后帝思不忘神<lb/>
棐靜康不耀而光不求而昌自中方外達夷𦍑瞻我大<lb/>
邦助祭在於廟執貢朝於王油油時雲雨厥百穀漻漻<lb/>
景風扇彼嘉榖飴口飽腹以厭以足俾夀而福都阜成<lb/>
天人<lb/>
　　　中宗興頌四<lb/>
屏蠆之毒舋而為蝮謀虐天之族天佑聖祚八柱將覆<lb/>
<pb n="KR4c0036_WYG_001-34a"/>
帝告五臣保翼朕躬赫赫彤彤日升雲中百臣受命鉞<lb/>
爾頑兇故曰再造我天下生人舞鼓既成矣又奉父母<lb/>
　　　睿宗德頌五<lb/>
后戚之禍再興有危兢兢廟祧震怒陰命聖子翼登聖<lb/>
父奮其神旅宵杖金斧殄殱逆亂大聖照臨元元宅心<lb/>
歸祚於有功有德於乎盛德<lb/>
　　　𤣥宗文頌六<lb/>
丕鑠𤣥宗之明克孝克仁允武允文宣祖宗之光垂於<lb/>
<pb n="KR4c0036_WYG_001-34b"/>
子孫盛禮畢舉大樂畢成百蠻來賓元元阜殷戎或不<lb/>
賓遣師徂征罔不頓顙踣於雷霆在漢方昌用刑慘酷<lb/>
中都繫考六萬餘人使者按録誅千萬人其後賢王光<lb/>
武赫赫誅沛賓客以千以百孝明稱賢楚獄連年坐死<lb/>
逮捕以萬以千猶曰漢祚宜長越我祖宗不忍用刑至<lb/>
於𤣥宗哀彼鈇鑕降為鞭抶誕告萬國大為屋室醫彼<lb/>
百疾追懐登遐止害禽畜旁為陂池養鱗介族既濡既<lb/>
渥昆蟲草木享國五十年㝢縣晏然逆臣犯天天念蒸<lb/>
<pb n="KR4c0036_WYG_001-35a"/>
人若曰寧我負恥不忍人戰死乃告元子理兵朔鄙西<lb/>
幸蜀都命元子受圖天下既定父堯子舜歸於國都無<lb/>
不忻愉無不涕濡傳聖自頤升靈太微嗚呼上聖之道<lb/>
之純不可度思<lb/>
　　　肅宗孝頌七<lb/>
穆穆孝慈有如肅宗之誠達於神祇爰訓六師震登北<lb/>
陲陵陵雷馳西戎南蠻北狄東夷咸舉其旂佐皇之威<lb/>
帝心如天無噬無慾㽬然丘岳破裂崖谷逆𨽻傾覆朝<lb/>
<pb n="KR4c0036_WYG_001-35b"/>
社大復届於海之外服以盥以濯以舞以躍帝在東宫<lb/>
孝如文王蒸蒸其心天地知其孝既收鎬洛祀於陵廟<lb/>
奉迎上聖天日並照有㐫有孽將噬將齧我旂方設則<lb/>
已顛蹶如燂於雪尊嚴而仁仁覆而嚴大臣小臣莫不<lb/>
潔廉躬勤百度百度如其素<lb/>
　　　今上昭頌八<lb/>
大邦之興維天相之曷興曷相有德繼王昔殷王盤庚<lb/>
武丁紹登殷明矧我帝君丕承天命疊引其慶生我皇<lb/>
<pb n="KR4c0036_WYG_001-36a"/>
聖幼冲聖敬實左右肅宗開國御戎羣師禀教舉則成<lb/>
功自西自東如霆如風蕩滌元兇罔不率從既登大位<lb/>
於變時雍人咸曰上如太宗延億兆斯年地博天崇罔<lb/>
不爾容𤣥宗元孫為𤣥宗烈文肅宗元子承肅宗孝理<lb/>
　　　平原公遺德頌<lb/>
維上帝降靈為賢弼我大邦鈞明説望協期陳謨仗鉞<lb/>
出師丕赫厥勛大君以距嶺縁湖八州之域天下震擾<lb/>
此邦全寧内輔宗師外飫軍旅咽頤荆越鍾以眷右乃<lb/>
<pb n="KR4c0036_WYG_001-36b"/>
命平原賓䕶東宫而尊大之師長邦憲肅清華夷朱旂<lb/>
暢榖平原戾止秋霜伊何視我直方春雨伊何𢎞我愷<lb/>
悌公張氏諱鎬字從周河内儒家時賢薦讓詔書徴起<lb/>
三年之間位登將相吉甫方叔平原兼之間歲臨海往<lb/>
往頑覆浙左滔上饒灊皖冦徒戕害長吏潜逼鍾陵宜<lb/>
春盗帥家兵遍山吏不敢問又愁苦之公黙麾偏師勿<lb/>
駭吾人無聲無色羣兇梟夷下遂其順上遂其仁咸曰<lb/>
不有平原遑恤吾身平原之政以類而舉是邦胡寃公<lb/>
<pb n="KR4c0036_WYG_001-37a"/>
薨於鎮八州文武吏人老幼途哭家祭不能舉首夫山<lb/>
傾川竭未為成灾大臣盛德捨榮即哀災之大者刻頌<lb/>
之義發乎心播乎聲施事為教感哀為德公故吏侍御<lb/>
史博陵崔賁文明殿中侍御史昌黎韓洄幼深監察御<lb/>
史趙郡李惟岳謨道大理寺丞王士華子秀刑部尚書<lb/>
員外郎袁州刺史張澹惟清袁州别駕吳郡陸調牧臣<lb/>
及耆夀袁維清彭正運施希廷李開雲百姓彭伋潘玉<lb/>
等一十二人咨余為頌撫石而泣故其詞也哀皇矣明<lb/>
<pb n="KR4c0036_WYG_001-37b"/>
皇求公於埜官在諫省將鋤悖兇謂公有勛庸授公肅<lb/>
宗納為輔翼專征獯戎或蹇或通易簡昭融帝命平原<lb/>
八州隄封深湖大江宣布睿德淳此下國蕩除妖賊安<lb/>
其父子爰及家室峕萬峕億山川出雲生此元臣獻歲<lb/>
發春三靈化醇今則逝矣南方愁辛嗚呼平原如其仁<lb/>
如其仁<lb/>
　　　潤州丹陽縣復練塘頌<hi>并序</hi>
大蜡之祭辭曰土反其宅水歸其壑先王因流下而導<lb/>
<pb n="KR4c0036_WYG_001-38a"/>
之故曰九川滌源因迆滙而瀦之故曰九澤既陂以疏<lb/>
天地之氣以利元元之用崇伯汨五行而殛羽山臺駘<lb/>
障大澤而封汾川洪範首之春秋載之地有廣狹事無<lb/>
今古大江鉅區惟潤州其藪曰練湖幅員四十里菰蒲<lb/>
菱芡之多龜魚鱉蜃之生厭飫江淮膏潤數州其傍大<lb/>
族强家泄流為田專利上腴畝收倍鍾富劇滛衍自丹<lb/>
陽延陵金壇環地三百里數合五萬室旱則懸耜水則<lb/>
具舟人罹其害九十餘祀凡經上司紛紜與予八十一<lb/>
<pb n="KR4c0036_WYG_001-38b"/>
斷嗚呼曲能掩直强者以得之老幼怨痛沉聲無告永<lb/>
泰元年王師大剪西戎西戎既駾矣生人舒息詔公卿<lb/>
選賢良先除二千石以江南經用所資首任能者是歲<lb/>
十一月二十三日拜前常州刺史京兆韋公損為潤州聲<lb/>
如飈馳先詔而至吏人畏伏男女相賀即日上無貪刻<lb/>
下無寃憤公素知截湖閏壤災甚螟蝥臨事風生指期<lb/>
以復羣謗雷動山鎮恬然中明獨裁文之以禮乃白本<lb/>
道觀察使兼御史中丞韋公元浦中丞撫掌愜心如公<lb/>
<pb n="KR4c0036_WYG_001-39a"/>
之謀且曰興利除害待其人而後行非常之政敢歸叔<lb/>
父公乃申戒縣吏卒徒闢之人不俟召呼抃從役畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>蓋<lb/>
埜浚皋成蹊増理故塘繚而合之廣湖為八十里像月<lb/>
之規儔金之固水復其所如鯨噀射洶洶隠地雷聞泉<lb/>
中先程三日若海之彌望灝灝如吞吐日月沉沉如韞<lb/>
蓄風雨所潤者逺原隰皆春耕者飽憂者泰於是疏為<lb/>
斗門既殺其溢又支其澤沃塉均品河渠通流商悦奠<lb/>
價人勇輸賦遐邇受利豈惟此州每歲萌陰乗陽二氣<lb/>
<pb n="KR4c0036_WYG_001-39b"/>
相薄大雨時行羣潦奔流水勢所入盈而無傷龍見方<lb/>
雱稼䝉其渥時前相國彭城公劉尚書晏統東方諸侯<lb/>
平其貢税聞而悦之白三事以聞詔書褒異焉彭城公<lb/>
宣命至江南捧詔授公公率元僚掾史令丞以下至於<lb/>
耆艾西向拜手忻戴皇明人心上感天降嘉澤如有神<lb/>
祇昭協厥志公正直而和專靜而斷嫉惡宥過惠人察<lb/>
奸純鈞精堅百練不耗伐冰之貴降從士禮詩云靖恭<lb/>
爾位好是正直宜其享福也吏人入賀公拱而謝之曰<lb/>
<pb n="KR4c0036_WYG_001-40a"/>
尚書劉公觀察韋公奉行王澤也鄙何力之有焉丹陽<lb/>
令杜孟寅秉公之清白延陵令李令從如公之愛人金<lb/>
壇令胡玘禀公之成規及丹陽耆夀周孝瓌百姓湯源<lb/>
等拜首而請曰兊為澤兊恱也水歸於澤而澤恱於人<lb/>
百年浸塞而公啓之臣哉隣哉克諧帝休永代是式三<lb/>
縣無灾若不碣而刻之則王命不揚於厥後後之人無<lb/>
以倚負也華嘗學古見訪為頌曰<lb/>
望沄沄兮視㝠㝠鳥閒魚樂葭菼生膏腴利倍起訟爭<lb/>
<pb n="KR4c0036_WYG_001-40b"/>
斯人怨抑痛無聲韋公正直動神靈百年游淀為漻清<lb/>
饑者飫兮病者寧詔書光寵恩濡榮劃然眊矒復皎明<lb/>
追琢刻頌揚棻馨<lb/>
　　　四皓後讚<lb/>
時濁代危賢人去之商洛深山鸞鳳潜飛漢以霸興皇<lb/>
王道衰玉帛雖至先生不歸吾非固然可動而起龎眉<lb/>
皓髪來䕶太子至尊動容奪嫡心已四賢暫屈天下定<lb/>
矣返駕商山白雲千里<lb/>
<pb n="KR4c0036_WYG_001-41a"/>
　　隱者讚七首<lb/>
　　　嚴君平<lb/>
先生㝠㝠隠於卜肆宗師老氏精究易義爰衣爰食止<lb/>
足非利垂簾燕居黙養真氣誨人不倦人恱其風皦昧<lb/>
柔剛在我域中心與世逺事與人同不臣大君不友上<lb/>
公在貴反賤齊明若䝉遼哉逺哉微玅𤣥通弋者何為<lb/>
仰慕飛鴻<lb/>
　　　嚴子陵<lb/>
<pb n="KR4c0036_WYG_001-41b"/>
五彩雖美玉不汙質光武盛明子陵不屈羊裘魚釣以<lb/>
此終日網羅遍埜乃致雲鴻降尊申舊延卧禁中舒禮<lb/>
展肢加於帝躬星官告占天下聞風富春長往潄濯清<lb/>
江<lb/>
　　　申屠子龍<lb/>
齊宣燕昭折節下賢羣儒畢至冠帶森然天子尊崇盛<lb/>
於堯年爰及暴嬴書焚人坑東漢祖宗悉尚儒生生徒<lb/>
横議公府畏名肆其吻端以正鈞衡物極變興子龍遐<lb/>
<pb n="KR4c0036_WYG_001-42a"/>
征身全道髙惟智惟明<lb/>
　　　陳留老父<lb/>
去危圖安危則不隕竭而後汲力亦隨盡麒麟遐步終<lb/>
日不踠逃刑諸生自脫何晩深乎智叟孤逰㝠逺<lb/>
　　　管幼安<lb/>
我蠶我衣我耕我食推心而動神佐正直溟波是涉仗<lb/>
此之力島夷卉服移吾淳德衡門栖遲台佐讓職時非<lb/>
吾世語不如黙<lb/>
<pb n="KR4c0036_WYG_001-42b"/>
　　　留侯<lb/>
孺子心壯陰仇國寃結客飛鎚天下雷喧神付幽符帝<lb/>
納宻言去則項亡就則劉興唯天有鑒類日之昇𤣥機<lb/>
靜運四海波澄絶粒謝峕方追赤松强為國起鎮定東<lb/>
宫安危在我萬古清風<lb/>
　　　皇甫義真<lb/>
桓靈政昏舋因宦者黄巾四起血流天下京師動揺鬼<lb/>
哭匝埜義真受鉞誓衆而前即日掃除京觀如山渠帥<lb/>
<pb n="KR4c0036_WYG_001-43a"/>
已死破棺折元謡頌風興家邦獲安世故紛紛罕有令<lb/>
人既成其勲又保其身東漢純臣嗚呼義真<lb/>
　　先賢讚六首<lb/>
　　　管敬仲<lb/>
小白圖霸尊周服楚聿求仁智扶我此舉叔牙知人㧞<lb/>
管於廡一言而合爰制師旅布命諸侯威行九土周王<lb/>
南面列國來朝朝服濟河心無動揺束髪左袵遷乎一<lb/>
朝邢歸衞存楚貢包茅懸車北討山戎遁逃三歸備職<lb/>
<pb n="KR4c0036_WYG_001-43b"/>
不足累德七子仕楚後人霑臆<lb/>
　　　隨武子<lb/>
周衰晉霸世有哲卿范武在秦晉國如傾將中軍帥世<lb/>
主夏盟典禮攸興刑政以清神歆正詞國賴直清諸侯<lb/>
朝貢楚不敢爭告老歸政身全德明溥傳嵩岱首冠春<lb/>
秋楚子歎息趙文綢繆馨聞百代風暢春流<lb/>
　　　東里子産<lb/>
荆王晉侯虐我小邦南則荆侵北則晉攻捄首捄尾跼<lb/>
<pb n="KR4c0036_WYG_001-44a"/>
不能起當炎獲濯國氏之子孤明内斷頌興謗止入陳<lb/>
事周權禮並理諸侯新睦霸主恱喜遺愛不忘我行溱<lb/>
水<lb/>
　　　䲭夷子皮<lb/>
龍蟠幽谷潜伏非時蟬脫髙枝飲露而飛進如風行退<lb/>
若雲歸㝠㝠其義幾赫其歸小粤霸興强吳蕩夷功成<lb/>
不居先生傳之<lb/>
　　　樂生<lb/>
<pb n="KR4c0036_WYG_001-44b"/>
明明昭王文武樂君君臣相趨龍見雲蒸既佐弱燕削<lb/>
恥南伐風驅雲鼓齊國瓦裂弔厥罷人旌其故節宗彛<lb/>
樂器歸獻燕闕化弱為强摧堅俾折鎮以仁義期之感<lb/>
悦梁趙屏風秦楚餌節天厭諸姬燕不可扶昭王不席<lb/>
樂生道孤讒行將換齊復為都季命隣君君告謀燕痛<lb/>
詞而泣義貫於天勁飈遐舉攝轡將奔趙王慚羞故國<lb/>
獲存赫赫髙皇戎輅北轅徘徊趙墟封其子孫遺風可<lb/>
師名教之源<lb/>
<pb n="KR4c0036_WYG_001-45a"/>
　　　謝文靖<lb/>
在昔符秦將伯晉邦百萬雷行飲馬竭江江淮岌嶪力<lb/>
屈則降謝公從容子弟董師以少擊多一鼓殱夷<lb/>
　　　二孝讚<hi>并序</hi>
靈武二孝曰侯知道程俱羅目不覩朝廷之容耳不聞<lb/>
韶夏之聲足不登齊魯之境所見戎馬旃裘參於夷狄<lb/>
而能生養以孝殁奉以哀穿壙起墳出於身力鄉人助<lb/>
之者哭而反之廬於塜次號泣無節侯氏七年矣程氏三<lb/>
<pb n="KR4c0036_WYG_001-45b"/>
年矣根於天性陶我孝理其至乎哉埃垢積首草生髪<lb/>
間每大漠晨空連山夜寂人煙四絶虎豹與隣擁墳椎<lb/>
膺聲氣咽塞下入九泉上徹九天背爛心朽皮枯節攣<lb/>
草木先秋而凋落景氣不時而凝閉殊鳥異獸助之悲<lb/>
號萬物有極此哀無窮大哉二子能以孝終始乎語曰<lb/>
孝如曽參不忍離其親生既不忍殁忍離之哉二子之<lb/>
孝過於曽氏矣昔吳起忍與母盟陳湯忍匿父喪起謀<lb/>
復楚伯而戮死湯功釋漢恥而囚廢神道昭昭若何無<lb/>
<pb n="KR4c0036_WYG_001-46a"/>
報九州之衆誰非人子踐霜露者聞風永懐士有感一<lb/>
諾一顧猶或與之死生嘉一草一木猶或為之歌詠而<lb/>
况百行之宗終天之慼乎華奉使朔陲欲親往弔焉屬<lb/>
河淩絶渡願言不果憑軾隔川寄聲二孝同為讃一章<lb/>
敢旌善人所以附惇史其文曰<lb/>
厥初生人有君有親孝於親者為子忠於君者為臣兆<lb/>
自天命降成人倫背死不義忘生不仁愚及智就為之<lb/>
禮文禮文不能節其哀繄道德之元純至哉侯氏創鉅<lb/>
<pb n="KR4c0036_WYG_001-46b"/>
病殷手足胼胝成此髙墳蔬果為奠茅蒲為茵其奉也<lb/>
敬其生也貧大漠黄沙空山白雲柏庭既夕松路未晨<lb/>
冦戎接境豺狼成羣夜黑飈動如臨鬼神哭無常聲逈<lb/>
徹蒼旻風雨漂揺支體鱗皴色慘莪蒿聲酸棘薪苴斬<lb/>
三年爾獨終身嗟嗟程生其哀也均顧後絶配瞻前無<lb/>
隣冬十一月河冰塞津吾將唁之其路無因寄誠斯文<lb/>
揮涕河濱<lb/>
　　　靈濤讚<lb/>
<pb n="KR4c0036_WYG_001-47a"/>
泱泱靈川滄溟一支每歲八月雄濤應期昧爽風生凛<lb/>
若切肌凄清陰渰曠朗陽晞雪山横江神物驅之萬里<lb/>
齊足千車並馳雷破天動山搥地移湯室雲分却躍鷺<lb/>
飛突象瑳切奔鯨合離踣逃䕫魑竄蟄龍羆共工折柱<lb/>
武安行師羣源委㑹祥怪叢滋熾毒乗人帝降明威一<lb/>
日再至洗其纎疵仲秋大至以蕩以夷世稱伍員忿憾<lb/>
而為肇開混元寧莫常斯惟天隂隲日用不知是述是<lb/>
讃嗚呼慎詞<lb/>
<pb n="KR4c0036_WYG_001-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李遐叔文集巻一<lb/>
</p>
<p>
</p>
  </div>
<div>
<head>李遐叔文集巻二</head> <lb/>
    <p>
<pb n="KR4c0036_WYG_002-1a"/>
欽定四庫全書<lb/>
　李遐叔文集巻二<lb/>
　　　　　　　　　　　　　唐　李華　撰<lb/>
　　　三賢論<hi>元魯山蕭穎士劉迅</hi>
或曰吾讀古人之書而求古人之未獲嗟夫遐叔謂<lb/>
曰無世無賢人其或世教之至淪於風波雖賢不能<lb/>
自辨况察者未之究乎鄭衛方奏正聲間發極和無<lb/>
味至文無彩聽者不達反以為怪譎之音太師樂工<lb/>
<pb n="KR4c0036_WYG_002-1b"/>
亦失容而止曼都之姿雜於顦顇被緼絮䝉蕭艾美<lb/>
醜夷倫自以為陋此二者既病不自明又求者亦昏<lb/>
將剖其善惡在遷政化端風俗則賢不肖異貫而後<lb/>
賢者自明而察者不惑也余兄事元魯山而友劉蕭<lb/>
二功曹此三賢者可謂之達矣或曰願聞三子之畧<lb/>
遐叔曰元之志行當以道統天下劉之志行當以六<lb/>
經諧人心蕭之志行當以中古易今世元齊愚智劉<lb/>
感一物不得其正蕭呼吸折節而獲重禄不易一刻<lb/>
<pb n="KR4c0036_WYG_002-2a"/>
之安元之道劉之深蕭之志及於夫子之門則達者<lb/>
其流也然各有病元病酒劉病賞物蕭病貶惡太亟<lb/>
奬善太重元奉親孝居喪哀撫孤仁狥朋友之急蒞<lb/>
職明於賞罰終身貧而樂天知命焉以謂王者作樂<lb/>
崇德殷薦上帝以配祖考天人之極致也而詞章不<lb/>
稱是無樂也於是作破陣樂詞恊商周之頌推是而<lb/>
論則見元之道矣劉名儒史官之家兄弟以學著稱<lb/>
乃述詩書禮樂春秋為五說條貫源流備古今之變<lb/>
<pb n="KR4c0036_WYG_002-2b"/>
推是而論則見劉之深矣蕭以史書為煩尤罪子長<lb/>
不編年陳事而為列傳後代因之非典訓也將正其<lb/>
失自春秋三家之後非訓齊生人不録次序纉修以<lb/>
迄於今志未就而歿推是而論則見蕭之志矣元據<lb/>
師保之席瞻其形容不俟其言而見其仁劉被卿佐<lb/>
之服居賓友之地言理亂根源人倫隠明參乎元精<lb/>
而後見其妙蕭若百練之鋼不可屈折當興廢去就<lb/>
之際一生一死之間而後見其大節視聽過速欲人<lb/>
<pb n="KR4c0036_WYG_002-3a"/>
人如我志與時多背恒見詬於人取其中節之舉是<lb/>
可以為人師矣學廣而不偏精其貫穿甚於精者又<lb/>
文方復雅商之至當以律度百代為任而古之能者<lb/>
往往不至焉超絶孤厲不可謂不知者言也茂挺父<lb/>
為莒丞得罪清河張惟一時佐㢘使按成之茂挺初<lb/>
登科自洛至莒道邀使車發詞哀乞惟一涕下即日<lb/>
捨之且曰蕭贊府生一賢才資天下風教吾由是得<lb/>
罪亦無憾夫如是得不謂之孝乎哉曰三子者各有<lb/>
<pb n="KR4c0036_WYG_002-3b"/>
所與逰乎遐叔曰若太尉房公可謂名公矣每見魯<lb/>
山則終日歎息謂予曰見紫芝眉宇使人名利之心<lb/>
盡矣若司業蘇公可謂賢人矣每謂當時名士曰使<lb/>
僕不幸生於衰俗所不恥者識元紫芝廣平程休士<lb/>
美端重寡言河間邢宇紹宗深明持參宇弟宙次宗<lb/>
和而不流南陽張茂之季豐守道而斷趙郡李崿伯<lb/>
髙含大雅之素崿族子丹叔南誠莊而文丹族子惟<lb/>
岳謀道沉䆳㢘靜梁國喬潭德源昻昂有古風𢎞農<lb/>
<pb n="KR4c0036_WYG_002-4a"/>
楊拯士扶敏而安道清河房垂翼明志而好古河東<lb/>
柳識方明遐曠而才是皆慕於元者也劉在京下嘗<lb/>
寢疾房公時臨扶風聞之通夕不寐顧謂賓從曰挺<lb/>
卿若不起無復有神道尚書劉公每有勝理必詣與<lb/>
談終日忘返退而嘆曰聞劉公清言見皇王之理矣<lb/>
殷直清有識尚恨言理少對未與劉面常想見其人<lb/>
河東裴騰士舉朗邁真直弟霸士㑹峻清不雜隴西<lb/>
李廣敬叔堅明而粹范陽盧虚舟㓜真質方而清潁<lb/>
<pb n="KR4c0036_WYG_002-4b"/>
川陳讜言士然談而不厭吳興沈興宗季長專靜不<lb/>
渝潁川陳兼不器行古之道渤海髙適達夫落落有<lb/>
竒節是皆重劉者也工部侍郎韋述修國史推蕭同<lb/>
事禮部侍郎楊浚掌貢舉問蕭求人海内以為德選<lb/>
汝南邵軫緯卿詞學標幹天水趙驊雲卿才美行純<lb/>
陳郡殷寅直清達於名理河南源衍季融粹微而同<lb/>
㑹稽孔至惟微述而好古河南陸據德隣恢恢善於<lb/>
事理河東柳芳仲敷該練故事長樂賈至㓜幾名重<lb/>
<pb n="KR4c0036_WYG_002-5a"/>
當時京兆韋收仲成逺慮而深南陽張有畧維之履<lb/>
道體仁有畧族弟邈季遐温其如玉中山劉頴士端<lb/>
疎明簡暢潁川韓極佐元行備而文樂安孫益盈孺<lb/>
温良忠厚京兆韋建士經中明外純潁川陳晉正卿<lb/>
深於詩書天水尹徴之誠明貫百家之言是皆厚於<lb/>
蕭者也尚書顔公重名節敦故舊與茂挺少相知顔<lb/>
與陸據柳芳最善茂挺與趙驊邵軫洎華最善天下<lb/>
謂之顔蕭之交殷寅源衍睦於二交之間不幸元罷<lb/>
<pb n="KR4c0036_WYG_002-5b"/>
魯山終於陸渾劉避地逝於安康蕭歸塟先人殁於<lb/>
汝南今復求斯人有之無之是必有之而察之未克<lb/>
也三賢不登尊位不享下壽居易委順賢人之達也<lb/>
不䝉其教生人之病也予知三賢也深故言之不怍<lb/>
云<lb/>
　　　正交論<lb/>
上古無文飽於和氣從化而避何交之哉至於善惡<lb/>
分利害競而後有交交天命也附奔走之友夫友天<lb/>
<pb n="KR4c0036_WYG_002-6a"/>
縱也亦然微鮑子之知管氏則諸夏遷為左袵無歸<lb/>
生之説屈建則椒舉死於他國大者濟天下叔牙夷<lb/>
吾是也小者全宗族聲子伍舉是也慈明奉元禮一<lb/>
如大人真長喪仲祖臨柩動色由是近於骨肉之恩<lb/>
不止於交逰而已矣王邑崇繼前好父事君卿梁松<lb/>
恃貴遺舊構䧟伏波兩存其道而後兼善是知人事<lb/>
艱難僅發於造次生死變禮不必更相代朋友漸於<lb/>
講習縁情而親於我為重憂危相急仕進相推望而<lb/>
<pb n="KR4c0036_WYG_002-6b"/>
不從厚實生怨詩曰喪亂既平既安且寧美道德相<lb/>
成也又曰將恐將懼維予與汝將安將樂汝轉棄予哀<lb/>
勢利相傾也三代之教自家行國樹之以私經啓其心<lb/>
而修則家事理次定朋友端其性術攝稱從之聲與<lb/>
實諧次諸侯無貢士及於政是以富有賢哲動符六<lb/>
經王策既衰小雅皆廢諸侯無貢士之理司馬無論<lb/>
材之政猷或先王教存國有君子聖人生於魯七十<lb/>
子遍逰諸侯文武之道噎口復明<hi>疑</hi>孔伋孟軻之徒並不<lb/>
<pb n="KR4c0036_WYG_002-7a"/>
儒尊漢代人心尚樸辟署由州郡公府往往有竒節駭<lb/>
俗之士東京宗祖好學海内翕然是以王室多柱石之<lb/>
臣交逰有死生之友降及魏晉亦未甚媮近代無鄉里<lb/>
之選多寄𨽻京師隨時聚散懐牒自命積以為常吠形<lb/>
一發羣響雷應銓擇多誤知之固難使名實兩虧朋<lb/>
友道薄蓋由此也况衆邪為雄孤正失守誘中人之性<lb/>
易於不善求便身之路庸未直道不從流俗脩身俟死<lb/>
者益寡焉加以三尊闕師訓之喪朋友無寢門之哭學<lb/>
<pb n="KR4c0036_WYG_002-7b"/>
府無衰服之制禮亡浸逺言者為非人從以偷俗用不<lb/>
篤弊在不專經學淪於茍免者也師乏儒宗則道不<lb/>
尊道不尊則門人不親友非學者則義不固義不固則<lb/>
交道不重選不由鄉則情不繫府情不繫府則舉薦<lb/>
寡恩三者化人之大端而情禮盡曠徼倖道長而純慤<lb/>
道消悲夫禮首於冠而成人筮日筮賓即事於廟同師<lb/>
之友鄉邦之族醮而禮之楊<hi>疑</hi>相與字之身何以不嚴<lb/>
友何以不敬雖有暴慢無自入焉嗚呼士夫畧之禮<lb/>
<pb n="KR4c0036_WYG_002-8a"/>
以墜於地久矣信義不厚斯有漸歟後進未較是以非<lb/>
辨者多附成而逺敗成或非經敗或非義三代之理不<lb/>
能無是矧弊末乎於是大雅之友掃除無妄之交風動<lb/>
利招則不悔機罔名眩則甘心鼎鑊傾之以勢則不畏<lb/>
於天地餌之以權則忍絶其親愛茍患所不至故詩有<lb/>
谷風之刺禮有邦朋之禁以此防人猶或踰之嗟夫竒<lb/>
巧釣情者明哲所惡鋒芒逆物者道家不取受施忘惠<lb/>
者仁義之蠧跡均心異者蠻貊之俗面附背擕者人道<lb/>
<pb n="KR4c0036_WYG_002-8b"/>
所棄逺賢奔利者商販之行俞可强不者僕妾恒性愛<lb/>
子遺親者犬彘之心若然者無代無之嗚呼至交之道<lb/>
殆絶乎如有唱而無應非唱者過也善交者不好甘而<lb/>
惡章貴棄同而即和鮑叔潔㢘而敬管仲三歸至知之<lb/>
契故無與二君子不器交議宜然義在切切偲偲匡救<lb/>
其闕善則輔宣之過則以規誨之不從則一心以蔽之<lb/>
不幸寘於刑辟則生死以全之傳曰朋友無大故不棄<lb/>
此之謂也茍能久要之約必存平生之言可復如樓䕶<lb/>
<pb n="KR4c0036_WYG_002-9a"/>
終身與吕公同食張裔養楊恭母如親則家室有歸人<lb/>
誰虞死古者言之不出恥躬之不逮也行之難言之得<lb/>
無訒乎務省諸身而已矣<lb/>
　　　質文論<lb/>
天地之道易簡易則易知簡則易從先王質文相變以<lb/>
濟天下易知易從莫尚乎質質弊則佐之以文文弊則<lb/>
復之以質不待其極而變之故上無從暴下無從亂記<lb/>
曰國奢則示之以儉國儉則示之以禮禮謂易知易從<lb/>
<pb n="KR4c0036_WYG_002-9b"/>
之禮非酬酢裼襲之煩也儉謂易知易從之儉非茅茨<lb/>
土簋之陋也蓋逹其誠信安其君親而已質則儉儉則<lb/>
固固則愚其行也豐肥天下愚極則無恩文則奢奢則<lb/>
不遜不遜則詐其行也痼瘠天下詐極則賊亂故曰不<lb/>
待其極而變之固而文之無害於訓人不遜而質之艱<lb/>
難於成俗若不化而過則愚之病淺於詐之病也無恩<lb/>
之病緩於賊亂之極也故曰莫尚乎奢也奢而後化之<lb/>
求固而不獲也利害遲速不其昭昭歟前王之禮世滋<lb/>
<pb n="KR4c0036_WYG_002-10a"/>
百家之言世益欲人專一而不為詐難乎哉吉㓙之儀<lb/>
刑賞之級繁矣使生人無適從巧者弄而飾之拙者眩<lb/>
而失守誠偽無由明天下浸為陂池蕩為洪流雖神禹<lb/>
復生誰能救之夫君人者修德以治天下不在智不在<lb/>
功必也質而有制制而不煩而巳太康啓子禹孫當斯<lb/>
時有堯舜遺人親受禹之賜國有羿奪之内則夏之六<lb/>
卿外則夏之四岳而羿浞愚弄鬭爭内外黙然一以聽<lb/>
命至少康艱難而後復國由是觀之則聖有謨訓何補<lb/>
<pb n="KR4c0036_WYG_002-10b"/>
哉漢髙除秦項煩苛孝文𤣥黙仁儉斷獄幾措及於武<lb/>
帝修三代之法而天下荒耗則文不如質明矣漢氏雖<lb/>
歴産禄吳楚之亂而宗室異姓同力合心一舉而安且<lb/>
漢德結於人心不如夏家諸吕吳楚之强倍於羿浞安<lb/>
漢至易而復夏至難何也周德最深周公大聖親則管<lb/>
蔡為亂逺則徐奄並興四夷多難復子明辟兼虞夏商<lb/>
之典禮後王之法備矣太平之階厚矣至成王季年而<lb/>
後理惟康王垂拱囹圄虚空逮至昭王南征不返因是<lb/>
<pb n="KR4c0036_WYG_002-11a"/>
陵夷則郁郁之盛何為哉周法六官備職六宫備數四<lb/>
時盛祭車服盛飾至於下國方五十里卿大夫士之多<lb/>
軍師之衆大聘小聘朝覲㑹同地狹人寡不堪覲謁大<lb/>
何得不亂小何得不亡記云周之人强仁窮賞罰故<lb/>
曰殷周之道不勝其弊考前後而論之夏衰失於質而<lb/>
無制周弱失於制而過煩故也愚以為將求至理始於<lb/>
學習經史左氏國語爾雅荀孟等家輔佐五經者也及<lb/>
藥石之方行於天下考試仕進者宜用之其餘百家之<lb/>
<pb n="KR4c0036_WYG_002-11b"/>
説䜟緯之書存而不用至於喪制之縟祭禮之繁不可<lb/>
備舉者宜省之考求簡易中於人心者以行之是可以<lb/>
淳風俗而不泥於坦明之路矣學者局於恒教因循而<lb/>
不敢失於毫釐古人之説豈或盡善數骨肉之罪而褒<lb/>
叔向不忍聞之言而書昭伯敬龜筴之信而陳勾僂使<lb/>
不仁之人萌芽賊心而仁義之士閉目掩巻何如哉其<lb/>
或曲書常言無禆世教不習可也則煩潰日亡而易簡<lb/>
日用矣海内之廣億兆之多無聊於煩彌世曠久今以<lb/>
<pb n="KR4c0036_WYG_002-12a"/>
簡質易煩文而便之則晨命而夕周踰年而化成蹈五<lb/>
常享五福理必然也孔子言以約失之者鮮矣與其不<lb/>
遜也寧固傳曰以欲從人則可記曰大樂必易大禮必<lb/>
簡顔子曰無施勞經義可據也如是為政者得無以為<lb/>
惑乎<lb/>
　　　卜論<lb/>
天地之大德曰生舜好生之德洽於人心五福首乎夀<lb/>
麟鳳龜龍謂之四靈龜不傷物呼吸元氣於介蟲為長<lb/>
<pb n="KR4c0036_WYG_002-12b"/>
而夀古之聖者刳而朘之觀其裂畫以定吉㐫殘其生<lb/>
勦其夀既勦殘之而求其靈夫何故愚未知夫天地之<lb/>
心聖逹之謨靈之夀之而夭戮之朘其肉鑚其骸精氣<lb/>
復於無物而貞悔發於焦朽不其反耶夫大人與天地<lb/>
合其德與日月合其明與四時合其序與鬼神合其吉<lb/>
㐫不當妄也夀而夭之豈合其德乎因物求徴豈合其<lb/>
明乎毒靈介而徼其神豈合其序乎假枯殻而决狐疑<lb/>
豈合其吉㐫乎洪範曰爾有大疑謀及卜筮聖人不當<lb/>
<pb n="KR4c0036_WYG_002-13a"/>
有疑於人以筮也夫祭有尸自虞夏商周不變戰國蕩<lb/>
古法祭無尸尸之重重於卜則明廢龜可也又聞夫鑄<lb/>
刀劍者不成則屠犬彘血而祭之被髪而哭之則成而<lb/>
利蓋不祥器也其神者躍為龍蛇穿木石入泉源以至<lb/>
發烱光聲音人不能自神因天地之氣化天地之物而<lb/>
為神固無悉然是亦為怪古者成宫室必落之鍾鼓器<lb/>
械必釁之豈神明貴殺享羶腥歟今亡其禮未聞屋室<lb/>
不安身而器物不利用由是而言則卜筮陰陽之流皆<lb/>
<pb n="KR4c0036_WYG_002-13b"/>
妄作也夫潔壇墠而布精誠求福之來𬗟不可致耕夫<lb/>
蠶婦神一草木禱一禽畜鼓而舞之謂妖祥如答實歟<lb/>
妄歟犧文之易更周公之述以為至矣揚子雲為太𤣥<lb/>
設卦辯吉㐫如易之告若使後代有如揚子雲又為<lb/>
一書可筮則象數之變其可既乎專任道德以貫之則<lb/>
天地之理盡矣又焉假夫蓍龜乎又焉徴夫鬼神乎子<lb/>
不語是存乎道義也<lb/>
　　　唐丞相太尉房公德銘一首<lb/>
<pb n="KR4c0036_WYG_002-14a"/>
𤣥宗季年逆將持兵天錫房公言正其傾羣兇害直事<lb/>
乃不行虜起幽陵連覆二京帝慈蒸人避狄西蜀爰命<lb/>
撫國理兵北朔登賢為輔讓子以續公賚册書亦捧瑞<lb/>
玉聖人神聖天地咸若子孝臣忠元元踴躍命帥中軍<lb/>
謀殱羿浞人或有言志屈道行公曰不可屈則佞生柄<lb/>
不在公象昏曀明退師儲宫出守函谷入為尚書正色<lb/>
諤諤又刺汾澮遽臨彭濮何負而東何負而西公受挫<lb/>
抑邦人悽悽帝懐明德俾我不迷徴拜秋官僉曰休哉<lb/>
<pb n="KR4c0036_WYG_002-14b"/>
薨殂䦘中國瘁人哀喬嶽隕躓輔星昏霾天子洟涕迎<lb/>
崇上台巖巖岱宗瞻其峻極赫赫房公尊其盛德昔撫<lb/>
宜春列邦是式建銘江濱以慰南國<lb/>
　　　四皓銘一首<lb/>
天靜地一黙成四時人妙其用三靈推移遯蛻秦禍出<lb/>
扶漢危道不可屈南山採芝飽和全終皆享期頤山下<lb/>
水濱四墳纍纍悚慕𤣥風俳徊古祠<lb/>
　　　故相國兵部尚書梁國公李峴傳<lb/>
<pb n="KR4c0036_WYG_002-15a"/>
梁公諱峴字某其先隴西人曽祖曰吳王太宗愛子也<lb/>
父曰信安郡王𤣥宗之大臣肅宗之軍佐也公年二十<lb/>
學道於大智禪師志深行苦禪師謂曰汝當為國家陳<lb/>
力縁不在此也自太子通事舍人五遷為魏州刺史化<lb/>
行河朔再遷為京兆尹歲大水至尊幸温湯每冬為恒<lb/>
畿補進奉萬計公止府縣無所獻上知其貞亮益以重<lb/>
之甸服千里饑不為害忠矣哉權臣所排出守零陵再<lb/>
遷御史中丞荆州等五道副元帥徴為宗正卿鳳翔太<lb/>
<pb n="KR4c0036_WYG_002-15b"/>
守時兵荒之後兩京未復公為政人不勞而公賦足智<lb/>
矣哉除尚書左丞禮部尚書御史大夫兼京兆尹公明<lb/>
賞罰而隠人過下吏不逮上延威伸令引自謝責而慰<lb/>
安之推德及人剛柔皆化仁矣哉平訟獄刑察以人情<lb/>
斷以古義正詞匡上直法伸下明矣哉遷吏部尚書平<lb/>
章事以正直進以正直退貶蜀州刺史遷為御史大夫<lb/>
兼江陵尹節度觀察使入為禮部尚書宗正卿加黄門<lb/>
侍郎平章事以道事君不可則止可謂大臣歟行垂益<lb/>
<pb n="KR4c0036_WYG_002-16a"/>
之道事堯舜之君公志不申元元失望除太子詹事又<lb/>
歴御史大夫禮部尚書遷吏部領選江西改兵部復命<lb/>
至南陽詔兼衢州刺史一州之人如得父母永泰二年<lb/>
八月薨於衢州一州之人如絶乳育天地痛心朝廷悲<lb/>
懐贈太子少師謚曰某兵部尚書少師同先父之職國<lb/>
家孝治追其世德乎周之興也内有周召外有伯禽康<lb/>
叔漢之盛也東平入輔聖德巍巍公為股肱衛侯之哭<lb/>
柳莊曰非寡人之臣社稷之臣也公可謂社稷之臣歟<lb/>
<pb n="KR4c0036_WYG_002-16b"/>
夫子稱閔子騫曰孝哉閔子騫稱史魚曰直哉史魚宣<lb/>
盛德者一言蔽之與公逰者詠公之德曰柱石天下儀<lb/>
刑縉紳宗韓房後惟公一人公享年五十五伯兄峘戸<lb/>
部尚書統江淮嘗與公並為御史大夫及公之逝伯季<lb/>
同齒哀哉仲兄嶧戸部尚書散騎常侍一門親賢繼美<lb/>
畢榮盛矣哉公嗣子大理司直孝孤女范陽盧浩妻哀<lb/>
有餘禮孝因其心孝矣哉哀奉世父尚書公之裳帷自<lb/>
信安歸於上都跣行號哭三千餘里以大厯二年某月<lb/>
<pb n="KR4c0036_WYG_002-17a"/>
日窆於某原禮也夫人河南獨孤氏祔焉夫人某官某<lb/>
之女以才淑禮法聞於邦族公為茂德崇勲之後享大<lb/>
名尊位有令兄弟有賢夫人有孝男有孝女全美如是<lb/>
雖古烈無之<lb/>
　　　李夫人傳<lb/>
夫人趙郡李氏諱某字某號惠日自後魏義豊懿公璨<lb/>
七代至明經君𤣥福道義德禮歸於一門魏史所謂事<lb/>
親孝謹風度審正是也年十三歸於貴鄉丞范陽盧公<lb/>
<pb n="KR4c0036_WYG_002-17b"/>
善觀姑崔夫人待子婦甚嚴年髙多疾自夫人奉養體<lb/>
氣日和姑視夫人愛子如也夫人奉養姑慈親如也撫<lb/>
下掩其小過因而誨之則大過無從生矣姑怒責幼賤<lb/>
夫人則跪請曰此誠違教尊宜降責新婦不安請引外<lb/>
懲恥既而輕罰復命姑或未厭則曰責誠未塞伏以尊<lb/>
慈恐他日追憐傷尊之心崔夫人撫而咲曰李新婦不<lb/>
惟安吾兼變吾性自是委以家政其柔明婉敏皆此類<lb/>
也盧公嘗為宕州司法參軍夫人隨官西南𦍑戎不知<lb/>
<pb n="KR4c0036_WYG_002-18a"/>
長幼之别夫人之威儀敬順聞於殊俗𦍑戎化焉太夫<lb/>
人因疾喪明夫人奉衣則安奉膳則飽每曰此女在側<lb/>
吾忘失明及居憂泣血三年終身銜戚讀論語詩書禮<lb/>
傳古史箴頌近世調賦合於雅者盡諷之善鼓琴幽閒<lb/>
自娛志普門之教肸蠁符應六姻孤㓜歸夫人者如不<lb/>
孤焉開元元年終春秋五十無子有女一人孝慈明惠<lb/>
如夫人之德歸於安邑令趙郡李公遺孤檢校吏部員<lb/>
外華不及逮事感慕罔極聞於外家十不存一哀書大<lb/>
<pb n="KR4c0036_WYG_002-18b"/>
畧敢告史官<lb/>
　　　唐贈太子太師崔公神道碑<lb/>
禮之中庸曰父為士子為大夫葬以士祭以大夫是禮<lb/>
也於國為恩於人為孝朝廷贈趙公之先人故晉州司<lb/>
法參軍贈清河太守三至太子少師褒少師之德揚趙<lb/>
公之孝國之恩也書之洪範曰是訓是行以近天子之<lb/>
光趙公奉若少師之訓為國股肱翊大君之明可謂忠<lb/>
矣傳曰有明德者必昌於後世後必有逹人故叔梁紇<lb/>
<pb n="KR4c0036_WYG_002-19a"/>
有子曰文宣王陳仲弓有孫曰司空羣積德於身以垂<lb/>
厥後猶洪河廣大於涓流太山峻極於丘陵藴百行惟<lb/>
少師宣六德惟趙公父慈子孝移孝於忠盛矣哉維烈<lb/>
山氏以稼穡代畋漁伯夷以秩禮諧神人太公以大勲<lb/>
平禍亂季子以讓德辭社稷崔氏其後也有魏臣名琰<lb/>
降至宋度支郎中贈冀州刺史元孫隕身成名興起百<lb/>
代生魏吏部尚書左僕射貞烈公亮六為吏部郎三為<lb/>
吏部尚書再為大中正連部二千石一為大將軍歴寺<lb/>
<pb n="KR4c0036_WYG_002-19b"/>
中太常光禄大夫男為部官女為九嬪與伯父之子僕<lb/>
射休首出羣姓為海内甲門孫曰肇師以令望為中書<lb/>
侍郎以才辨為聘梁使中書孫諱道淹北齊安州總管<lb/>
掾生少師之祖諱方騫皇朝萬年主簿臨洺子臨洺子<lb/>
生少師烈考諱貞固皇朝武功主簿贈吏部尚書娶趙<lb/>
郡李氏新定之子髙都之姪中外之甲光標士林少師<lb/>
諱景晊清河東武城人也三歲丁太夫人憂十二居武<lb/>
功艱號哭無時隣里輟相終制讀書歲不踐閾一覽數<lb/>
<pb n="KR4c0036_WYG_002-20a"/>
紙終身不忘年十七與親兄晙一舉明經同年擢第二<lb/>
十三調補梁州南鄭縣尉以能政聞轉蜀州晉原縣尉<lb/>
以清白器幹為按察使倪若水表薦大理評事以親累<lb/>
貶利州葭萌丞歴梓州鹽葶丞晉州司法參軍公風度<lb/>
詳雅器宇方深有道者悦之而不厭不仁者憚之而遷<lb/>
善蘧瑗在衛衛多君子子賤居魯魯有賢人若至聽詞<lb/>
必察臨事能斷吏不忍欺人不敢犯刺史齊景胃洎州<lb/>
長舉公清明中正差充支使畢構代齊假為判官開元<lb/>
<pb n="KR4c0036_WYG_002-20b"/>
三年終於官舎春秋四十權厝於印山𤣥元廟西北原<lb/>
公之逝也宗族嘆曰孝可以動神祇而不夀僚友嘆曰<lb/>
仁可以師天下而不貴聞者歎曰清可以激貪俗而不<lb/>
昌命矣天乎盛德必興宜有後也夫人滎陽鄭氏皇朝<lb/>
兵部郎中衛州刺史𤣥昇之子吏部侍郎平章事惜之<lb/>
女弟以德範儀少師以才明訓趙公天寶十二載享齡<lb/>
六十九終於京兆崇賢里殯於長安南社陵原有一子<lb/>
二女神龍中申明舊詔著之甲令以五姓婚媾冠冕天<lb/>
<pb n="KR4c0036_WYG_002-21a"/>
下物惡大盛禁相為姻隴西李寶之六子太原王瓊之<lb/>
四子滎陽鄭温之三子范陽盧子遷之四子盧輔之六<lb/>
子公之八代祖元孫之二子博陵崔懿之八子趙郡李<lb/>
楷之四子士望四十四人之後同降明詔斯可謂美宗<lb/>
族人物而表冠冕矣在周則邵單為公族媯嬴為上國<lb/>
西京竇傅之貴東漢表揚之盛魏以茍陳為德門南朝<lb/>
以王謝為髙望方之於公川谷江海也嗣子圖以文學<lb/>
早知名射策上第官歴臺省尋拜蜀郡長史兼御史中<lb/>
<pb n="KR4c0036_WYG_002-21b"/>
丞加節度使時安禄山起幽朔連䧟潼關賫表腰金懇<lb/>
迎𤣥宗省表垂泣召宰相謂曰世亂識忠良今見之矣除<lb/>
中書侍郎益州長史節度等如故及乗輿至蜀朝廷羽<lb/>
儀如京之制終古難之肅宗幸彭原將復天下以劔南<lb/>
無事不假此人詔赴行在咨以締搆扈從還宫日月並<lb/>
照𤣥宗獲申聖慈肅宗獲申聖孝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>侯功大博陵賞尊<lb/>
詔曰一匡天下大庇生人遷特進中書令集賢殿大學<lb/>
士修國史封趙國公昔成王以曲阜命周公王曰叔父<lb/>
<pb n="KR4c0036_WYG_002-22a"/>
親親也以營丘命太公王曰叔舅賢賢也惟肅宗以亦<lb/>
趙國錫崔公今上以少師贈先公三代之極教也後轉<lb/>
太子少師兼御史大夫東京留守尋為工部尚書揚州<lb/>
長史浙江東西二道觀察使吏部尚書知省事餘如故<lb/>
又轉尚書右僕射四年某月日龜筮叶吉奉少師滎陽<lb/>
夫人之喪合祔於東京河南邙山之某原禮也世傳清<lb/>
白子孝臣忠山東士大夫以五姓婚姻為第一朝廷衣<lb/>
冠以尚書端揆為貴士惟公兼之清河崔氏至趙公三<lb/>
<pb n="KR4c0036_WYG_002-22b"/>
代僕射可謂盡善矣太山羊道世傳清德北海范毓兒<lb/>
無常親總比二者為公家法華學放史氏敢播風烈焉<lb/>
昔孔悝銘鼎備舉前代史克頌魯獨美僖公用以誕敷<lb/>
先人昭示後代在禮然也今兹作頌書國家之孝理列<lb/>
聖君之得人崔氏之世緒少師之懿範趙公之孝思士<lb/>
正祖德末為不朽崔氏之門為不朽矣若斯者華安得<lb/>
不頌之其文曰<lb/>
周之上公讓為大夫秦之司徙家於冀都伯從清河德<lb/>
<pb n="KR4c0036_WYG_002-23a"/>
緒繁多仕至揚州出將封侯惟德惟器魏之中尉降及<lb/>
元魏郡從並貴才如尚書德如評事古之廷評伏念惟<lb/>
刑我聞德聲繼佐葭萌安道和俗化行三蜀彼汾之曲<lb/>
片言折獄清風人穆升聞輦轂葦轍蒲帷公行不歸哲<lb/>
人其萎後賢用微滎陽夫人柔明佐君嫁有喜聞首代<lb/>
馨芬髙陽才子唐虞多士克先趙公大雅爰起有子如<lb/>
是可謂孝矣崇原既平伊洛攸清永安厥靈萬有斯年<lb/>
子孫以寧<lb/>
<pb n="KR4c0036_WYG_002-23b"/>
　　　慶王府司馬徐府君碑<lb/>
君諱堅字某名與宗人同故以字稱東海郯人也象德<lb/>
所自如山積髙佐人施澤如水鍾下三代以降仁賢不<lb/>
絶至宋齊間位望益尊三公令僕常伯卿將追贈衮司<lb/>
降嬪帝女南朝衣冠宗正國子博士東筦男諱文逺有<lb/>
盛名於國朝東筦生王屋令士安柝城以東人受其賜<lb/>
王屋生大理卿贈越州都督諱有功社稷之衛也髙宗<lb/>
棄萬國太后臨朝宗室元臣以猜受釁頑虐阿指扇成<lb/>
<pb n="KR4c0036_WYG_002-24a"/>
大獄海内懔懔不保其生凶殘朋黨嚼牙頓翼起於上<lb/>
國延及諸夏不止於此將圖我國家三分烝人其一為<lb/>
血宗社垂靈而生大理俾幹刑典扞蔽本朝元惡憚其<lb/>
義烈人鬼衛其愷悌惟身與族隨正而行爭性命於豺<lb/>
狼之口解威怒於雷霆之下大者完州郡小者活門閭<lb/>
累為羣兇所排阽於破滅神佐貞獨終以真合昔咎繇<lb/>
事唐虞釋之定國當盛漢赫赫大理而丁此時功倍古<lb/>
人聲動百代是之謂也君即大理之元子直温秉廉深<lb/>
<pb n="KR4c0036_WYG_002-24b"/>
於德行祖考之訓叢乎厥躬以蔭宿衛調臨郎主簿親<lb/>
累故也歴懐州參軍郡王府戸曹陜州司法清方知名<lb/>
朝廷以先父之勞超拜大理司直聞者皆垂泣而喜平<lb/>
端讞議果振家風皇舅太尉希堿以先大理嘗拔家寃<lb/>
表讓官於君以申蓼莪罔極之感拜恭陵令除陳州别<lb/>
駕改陜州入為岐王府司馬轉慶王府階朝議大夫襲<lb/>
封東筦侯開元十六年四月二十九日終於洛陽南郊<lb/>
居春秋六十八不登期頤不至大官嗚呼惜哉天地之<lb/>
<pb n="KR4c0036_WYG_002-25a"/>
於物順也君子如之窮逹之於人命也君子安之為君<lb/>
德性與是相凖執親之喪哀毁逾禮迨啓手足不貽憂<lb/>
於坟墓孝也守官廉平未嘗違道干譽奉長臨下小大<lb/>
悉心一夫得罪則為之損容色有可緩者忻忻然出之<lb/>
仁也惠文太子之在岐邸膚敏好學上最器念四時鍾<lb/>
渥澤賓客多詞人君每引道書滿盈之誡以扶俊德忠<lb/>
也仁孝與忠雖無位為貴禮所謂以道得人而已况承<lb/>
前人之烈光被聖代之冕服乎夫人贊皇縣君趙郡李<lb/>
<pb n="KR4c0036_WYG_002-25b"/>
氏北州望族左司郎中公掩之孫杭州刺史自抱之女<lb/>
左司博古杭州知人訓成懿淑光配有德後君六歲而<lb/>
終合祔於濟源之燕川南原龜從筮從兆因德叶嗣子<lb/>
光禄少卿㲄前蜀郡兵曹參軍殷句容尉毅出言舉足<lb/>
不墜孝慈㲄行備忠厚辭無枝葉朗而不華直而容衆<lb/>
有古人之情君子之度為大理正負荷前猷歴宰三縣<lb/>
牧守一郡人感懐之刋石繼起再蒞京邑不求名聲推<lb/>
心而理盛德有後曷其崇髙神道聰明豈曠人欲君從<lb/>
<pb n="KR4c0036_WYG_002-26a"/>
父弟惲御史中丞陳留太守河南採訪清廉有威所向<lb/>
霽肅大理歿而有中丞中丞歿而有光禄徐氏之興將<lb/>
在裔乎爰族幽兆與天地極是文也華無媿詞銘曰<lb/>
三命益恭慶祚猶鍾矧我大理金人門宗扞蔽皇家枝<lb/>
梧羣兇百族感慕大哉勲庸克生茂德山鎮泉塞巻以<lb/>
道風舒為士則如何喆人終始藩國在昔偃王仁義逌<lb/>
興㳂源而下勲德相承或西討濟河或北義延陵又有<lb/>
逹者魯連服膺綿綿世祀奕奕髦士晉宋齊梁名臣繼<lb/>
<pb n="KR4c0036_WYG_002-26b"/>
起薦躡公府連嬪帝子東筦以降羽儀清朝美矣哉如<lb/>
金如玉如翰如翹君子踐修德音孔昭抑抑仁人宜於<lb/>
進退合符黄老不皦不昧推心無方我德用大建世何<lb/>
居松門已藹永言孝思光禄有之式播芳烈為將來師<lb/>
　　　東都聖禪寺無畏三藏碑<lb/>
惟和尚輪王梵嫡號善無畏釋迦如來季父甘露飯王<lb/>
之後其先自中天迴因難分八王烏茶父曰佛手王以<lb/>
和尚生有聖姿早兼德藝故歴試焉十歲統戎十三嗣<lb/>
<pb n="KR4c0036_WYG_002-27a"/>
位睹諸兄舉兵搆亂不得已而後征之接刅中體捍輪<lb/>
傷頂軍以順勝兄以愛全乃白母后告羣臣曰向者親<lb/>
征義斷恩也今以國讓行其志也因置位於兄固求入<lb/>
道太后哀許賜以傳國寶珠南至海濱殊勝招提入法<lb/>
華三昧聚沙建塔誓一萬區黑蛇傷指而不退息身寄<lb/>
商舶往中印度宻脩禪誦口放白光無風三日而舟行<lb/>
萬里與商人同遇羣盗阽於併命和尚慰帖徒侣黙誦<lb/>
真言七俱眡尊全現身相盗果為他冦所殱冦乃露罪<lb/>
<pb n="KR4c0036_WYG_002-27b"/>
歸誠指蹤夷險越窮荒踰毒水至中天境上乃遇其王<lb/>
王之夫人即和尚妹也和尚服凡品而徒侣以君禮奉<lb/>
之王問獲其由嗟稱不足菩提眷屬是日同歸慈雲布<lb/>
蔭一境丕變於是發三乗之藏究諸部之宗品偈章句<lb/>
誦無遺者説龍宫之義理得師子之頻伸名振五天尊<lb/>
為稱首郍爛陀寺像法之泉源衆聖之都㑹乃捨寶珠<lb/>
瑩大像額端晝如月魄夜則光耀僧有逹摩鞠多掌定<lb/>
門之秘鑰佩如來之宻印顔如四十許實八百年也和<lb/>
<pb n="KR4c0036_WYG_002-28a"/>
尚投體兩足奉為本師鉢中非國食示一禪僧華人也<lb/>
見油餌尚温粟飯餘煖愕而嘆曰中國去此十萬八千<lb/>
里是彼朝熟而午時至此何神速也㑹中盡駭而和尚<lb/>
黙然本師謂和尚曰中國白馬寺重閣新成吾適受供<lb/>
而反汝能不言真可學也乃授以摠持宻教龍神圍繞<lb/>
森在目前無量印契一時受頓即日灌頂為天人師稱<lb/>
曰三藏三藏有六義内為戒定慧外為經律論以陀羅<lb/>
尼而統攝之惟陀羅尼菩提速疾之輪下脫吉祥之海<lb/>
<pb n="KR4c0036_WYG_002-28b"/>
三世諸佛生於此門夫慧照所傳一燈而已殊異燈亦<lb/>
無邊由是有百億釋迦微塵三殊菩薩金剛總攝於諸<lb/>
定向月懸同於法身頓升階位隣於大覺此其㫖也和<lb/>
尚遍禮聖迹周行大荒不悔艱難每所三至為迦葉剃<lb/>
髪愛觀音摩頂嘗結夏於靈鷲山有猛獸前路深入山<lb/>
穴穴明晝有摩尼立像左右侍者色相如生中印大旱<lb/>
求和尚請雨觀音大聖在日輪中手執淨瓶注水地中<lb/>
感咽於雙樹之下問往昔於佛世之人為者不言十問<lb/>
<pb n="KR4c0036_WYG_002-29a"/>
其一鎩金為貝葉寫大般若鎔銀起窣堵波等佛身相<lb/>
母后謂和尚巳化泪竭喪明及寄疏問安朗然如故大<lb/>
雄威後外道如林九十六宗各專其見和尚皆隨所執<lb/>
乗喻破疑解邪縳於心門捨迷津於覺路法雨大小而<lb/>
均澤定水方員而滿器仆異學之旗鼓建心王之勝幢<lb/>
使其以金制狂即身觀佛大師喜曰善男子中國有縁<lb/>
可以行矣乃頂辭奉下至迦葉濕彌國中夜次河河無<lb/>
津梁浮空以濟受請於長者有羅漢降曰我小乗之聖<lb/>
<pb n="KR4c0036_WYG_002-29b"/>
大德是登地菩薩乃讓席推尊和尚受以名衣乃升空<lb/>
而去烏傷國有白䑕馴遶日獻金錢講毗盧於突厥之<lb/>
庭而可敦了請法和尚乃安禪樹下法為金字列在空<lb/>
中突厥之妻有以手按其乳乳為三道飛注和尚口者<lb/>
乃合掌端容曰此我前生母也或悟舉刅三斫支體無<lb/>
所傷破者唯聞銅聲而已至雪山天池而和尚不愈本<lb/>
師自空而至曰菩薩身同世聞不捨生死汝久離諸相<lb/>
寧有病耶言畢而冲天則洗然而愈矣路出吐蕃與商<lb/>
<pb n="KR4c0036_WYG_002-30a"/>
旅同次夷人貪貨率衆合圍乃宻為心印而蕃豪請罪<lb/>
至中國西境夜有神見曰此東非弟子界也文殊師利<lb/>
實䕶中州禮足而滅以駞負經至西川涉龍沙䧟駞疋<lb/>
没於泉下和尚入泉三日止龍宫而化之牽駞出岸經<lb/>
無霑濕睿宗道尊德盛立契無為詔僧若那及將軍史<lb/>
獻出玉門塞表以俟來儀開元紹興重光大化聖皇夢<lb/>
與真僧見其姿狀非常躬御丹青圖之殿壁及和尚至<lb/>
止與夢合符天子光靈而敬悦之飾内道塲尊為教主<lb/>
<pb n="KR4c0036_WYG_002-30b"/>
自寧薛二王而下皆跪席捧器為師賓大士於天台接<lb/>
梵筵於帝座禮國師以廣成之道致人主於如來之乗<lb/>
巍巍法門於此為盛有術者握鬼神之契參變化之功<lb/>
承詔御前効其神異和尚恬然不動而術者手足無施<lb/>
矣其餘秘要代莫聞也累請居外勑諸寺遞送隨駕至<lb/>
洛京詔於聖善寺安置自出内之後奔走華夷和尚臨<lb/>
之貴賤如一奉儀形者蓮華開於眼界禀言説者甘露<lb/>
降於心源超然自悟曰有其人矣法侣髙標惟尊奉長<lb/>
<pb n="KR4c0036_WYG_002-31a"/>
老寳思其餘皆接以門人之禮禪師一行者定惠之餘<lb/>
術窮天地有所未逹咨而後行和尚質粹神邁氣和言<lb/>
簡不捨律議而身心自在不離坐席而願力俱圓有來<lb/>
畢應蠲應無礙故衆妙懸解藝能兼於百工大悲普薰<lb/>
草木同於一子不知其極也於本院鑄金銅靈塔以此<lb/>
功德應縁䕶世手為模範妙極人天寺衆以銷冶至廣<lb/>
庭除深隘慮風至火盛災延寶坊笑而言曰無可為憂<lb/>
自當有騐及鼓鑄之日大雪蔽空靈塔既成瑞花飄席<lb/>
<pb n="KR4c0036_WYG_002-31b"/>
前後奉詔穰旱致雨滅火返風昭昭然遍諸耳目矣從<lb/>
容上請大庇緇林正法之興係於龍象信也表求還國<lb/>
優詔不許開元二十三年十一月七日右脅累足湼槃<lb/>
於禪室享齡九十九僧臘八十法界凄凉天心震悼詔<lb/>
鴻臚卿李現威儀賓律師以某月日塟於龍門西山涕<lb/>
慕傾都山川變色弟子寶思禪師滎陽鄭氏明畏禪師<lb/>
瑯琊王氏皆髙族上才超然自覺息言為樂説之辨妙<lb/>
用即禪那之宗入和尚之室惟茲二人而乾元之歲再<lb/>
<pb n="KR4c0036_WYG_002-32a"/>
造天維大君心證無縁之悲躬行不匱之孝由是釋梵<lb/>
扈蹕天師濟師凶穢掃除人祇清淨位光付囑教大興<lb/>
行二禪教師爰以偈頌刻諸金口法離文字道不可名<lb/>
以慰門人感慕之心有同顔子喟然之嘆其文曰<lb/>
釋宫尊種罷扶出持捨位成道為天人師度微塵寰行<lb/>
甘露慈仁消大怖辨洗羣疑法本不滅今子得之隨方<lb/>
演教聿來中國帝君承迎天花滿祴懽喜園花惟聞薝<lb/>
蔔百千萬億調服其心灌頂在昔聲聞現今山王髙妙<lb/>
<pb n="KR4c0036_WYG_002-32b"/>
海月圓深因於示滅空悲鶴林伊水西山㝠㝠𤣥室金<lb/>
棺此閉式瞻無日雙寶昭興教尊言宻歸我者因因明<lb/>
悟實<lb/>
　　　故左谿大師碑銘<hi>并序</hi>
百億三昧無非度門於覺昭中而得自在過去大士峕<lb/>
惟左谿左谿傅氏之子法號𤣥朗字惠明其先北地泥<lb/>
陽人漢魏大族隨晉南渡家於義烏今為東陽義烏人<lb/>
也自江夏太守極梁居士翕賢逹相承世謂居士為諸<lb/>
<pb n="KR4c0036_WYG_002-33a"/>
佛化身杳不可測左谿則居士六代孫梵行之門宜生<lb/>
上德母葛氏夢天降靈瑞而娠左谿心靜體安迄於乳<lb/>
育生九年矣辭家入道兼綜羣言曰此法門之畎澮也<lb/>
如意年中剃度𨽻義烏清泰寺尋光州岸律師受具戒<lb/>
就㑹稽印宗禪師商律部重山深林怖畏之地蜀處巖<lb/>
穴凡三十年宴居左谿因以為號每言石泉可以洗昏<lb/>
䝉雲松可以遺身世吾以此始亦以此終於所居一方<lb/>
建立精舎約而不陋跪懴其間如來諸大弟子皆菩薩<lb/>
<pb n="KR4c0036_WYG_002-33b"/>
僧大迦葉之頭陀舎利弗之智慧羅㬋羅之宻行須菩<lb/>
提之解空此四者皆最上乗同趣異名分流合體舎利<lb/>
弗先佛滅度佛以法心付大迦葉此後相承凡二十九<lb/>
世至梁魏間有菩薩僧菩提逹摩禪師傳楞迦法八世<lb/>
至東京聖善寺𢎞正禪師今北宗是也又逹摩六世至<lb/>
大通禪師大通又授大智禪師大智禪師降及長安山<lb/>
北寺融禪師蓋北宗之一源也又逹摩五代至璨禪師<lb/>
今南宗是也又逹摩四代至信禪師信又授融禪師住<lb/>
<pb n="KR4c0036_WYG_002-34a"/>
牛頭山今徑山禪師承其後也至梁陳間有惠文禪師<lb/>
學龍樹法授惠思大師南嶽祖師是也思傳智者大師<lb/>
天台法門是也智者傳灌頂大師灌頂傳縉雲威大師<lb/>
縉雲傳東陽大師左谿是也又𢎞景禪師得天台法居<lb/>
荆州當陽傳其禪師俗謂蘭若和尚是也左谿所傳止<lb/>
觀其本祇樹園内常聞此經燃燈佛前無有少法因字<lb/>
以詮義因義以明理因理以同如定慧雙脩空有皆捨<lb/>
此其畧也菩薩或以性海度或以普門化香象至底彌<lb/>
<pb n="KR4c0036_WYG_002-34b"/>
樓最髙其餘幽贊不知充滿法界夫知上法易行上法<lb/>
難脩上法易證上法難明謂左谿為有則實無所行謂<lb/>
左谿為無則妙有常住視聽之表巍巍左谿因恭禪師<lb/>
重研心法十八種物行頭陀教厥後奉東陽威大師得<lb/>
最上乗詮第一義現聲聞像𢎞大覺心不可名也偏袒<lb/>
跪膝奉觀音上聖願生兜率天親近彌勒殫罄衣鉢嚴<lb/>
具尊儀焚香稽首則舎利降靈光發寺非正陽座屋宇<lb/>
凋落殿移則像毁財匱則力難左谿錫杖指揮工人聽<lb/>
<pb n="KR4c0036_WYG_002-35a"/>
命如從舊舘儼若天成心不離定中口不嘗藥味耄期<lb/>
之歲同於壯齡告門人曰吾六印道圓萬行無得戒為<lb/>
心本爾等師之天寶十三載九月十九日就滅春秋八<lb/>
十二僧夏六十四四輩號慟如慕如疑香木幢幡雷動<lb/>
山谷鄉人或夢左谿居寶閣第四重者寤告其隣與之<lb/>
夢協兜率天者第四天也願力所届廣度人天既茶毗<lb/>
已門人分舎利建塔於左谿遵像法也城邑之人願獲<lb/>
親近分半舎利起塔於州某原申永慕也左谿僻在深<lb/>
<pb n="KR4c0036_WYG_002-35b"/>
山衣弊食絶布紙而綻掬泉而齋如繒纊之温均滑甘<lb/>
之飽誦經則翔禽下聽洗鉢則羣猿來捧宴坐一室同<lb/>
法界之大蕭然一院等他方之逰或問曰萬行皆空云<lb/>
何苦行對曰本無苦樂妄習為因衆生妄除我苦隨盡<lb/>
又問曰山水自利如聚落何對曰名香挺根於海岸如<lb/>
來成道於雪山未聞籠中比大寥廓至若旱蛙躍流瞽<lb/>
犬能視雲雷興而獵者捨弓矢鱗介絶而漁者壤罾梁<lb/>
舉其倬然曷可殫載弟子衢州龍丘九嵓寺道賓越州<lb/>
<pb n="KR4c0036_WYG_002-36a"/>
法華寺僧法源僧神邕本州靈隠寺僧𤣥靜淨嵓寺僧<lb/>
法開蘇州報恩寺僧道遵皆菩薩僧開左谿之秘藏常<lb/>
州福業寺僧守真杭州靈耀寺僧法澄靈隠寺僧法真<lb/>
明州天寶寺僧道源淨安寺僧惠從本州開元寺僧清<lb/>
辨純得醍醐飽左谿之道味入室弟子本州開元寺僧<lb/>
行宣常州妙樂寺僧湛然見如來性傳左谿之法門新<lb/>
羅僧法融理應英純理應歸國化行東表𢎞左谿之妙<lb/>
頥菩薩戒弟子傳禮王光福等菩提惠牙霑左谿之一<lb/>
<pb n="KR4c0036_WYG_002-36b"/>
雨清辨禪師等荷擔遺烈見請斯文銘曰<lb/>
慈石凑金澄流見月法與心起縁隨定設衆生來度我<lb/>
為舟筏將如趙代豈望荆越趨道云何知之在行殈煩<lb/>
惱鷇開絶滅城不住之住無生之生兜率天樂徘徊下<lb/>
迎潺湲左谿東入滄海青松白日人亡地在四輩盡哀<lb/>
時乎不待頌德空嶺刼衣無改<lb/>
　　　潤州天鄉寺故大德雲禪師碑<lb/>
東南苾蒭之上首曰長老雲公報年若干永泰二年某<lb/>
<pb n="KR4c0036_WYG_002-37a"/>
月日湼槃於潤州丹徒天鄉寺人天痛慕江海寂寥御<lb/>
史中丞韋公元甫頃臨潤州常申跪禮無何韋公兼觀<lb/>
察領浙西按部至京江來修謁問長老曰如來遺教付<lb/>
囑仁賢貧道有檀像一龕敬以相奉意深言簡聞者凄<lb/>
然韋公致别之明日長老繩床跏趺無病而滅嗚呼至<lb/>
矣哉昔支遁與謝公為山水之逰竺法師與王度為生<lb/>
死之約古今同道如見其人長老每言曰得天師於牧<lb/>
馬求善法於鬻香不可不敬樂羊以食子見疑苾蒭以<lb/>
<pb n="KR4c0036_WYG_002-37b"/>
草繁成忍不可不仁智瑶死於大縣頂生退於什宫不<lb/>
可不廉留侯先期而黄石悦𤣥謀懇乞而觀音降不可<lb/>
不信學此四者以為教端内訓緇褐外化羣品其餘觸<lb/>
類而長道遍恒沙長老法號法雲獲度於神龍之歲俗<lb/>
姓申氏其先魏都之望出於姜姓左右宣王詩所謂惟<lb/>
岳降神者也曽祖寧皇朝考功員外郎祖靖睦州遂昌<lb/>
縣令父儉不仕以復楚之忠烈相韓之勲伐蓄靈韜曜<lb/>
鍾美後人長老童丱人道誦法華經景龍歲受具於本<lb/>
<pb n="KR4c0036_WYG_002-38a"/>
州龍興寺𤣥昶律師由是萬計俱圓各冠同列與鶴林<lb/>
絢律師偕往嵩頴求法於大照和尚以心眼視徹見無<lb/>
邊界果在掌中隨心舒巻喻菴羅熟終當自知此其端<lb/>
也道在兼愛故無棄物有志於道來問長老曰飲甘露<lb/>
者當淨其身有涉道未泓來問長老曰菩提為寶耶無<lb/>
知無德湼槃為空耶常樂我淨由是江景禪教有大照<lb/>
之宗焉至若願力所𢎞莊嚴佛教像飾同日月之照厨<lb/>
供盡人天之福積若山川流於他方凡聖去來緇素皆<lb/>
<pb n="KR4c0036_WYG_002-38b"/>
以天鄉為中路之化城也夫三界為牢鬼神同死使桎<lb/>
梏輪轉無解脫時佛性在煩惱之中佛身即衆生之體<lb/>
大法平等無所不同雪山滿月是為真語同音半字寧<lb/>
為妄説如來毫相始於東土菩薩求法遍在西方慈悲<lb/>
之間固非一致若乃昆明刼灰夏時同學化來周穆之<lb/>
歲星隕魯莊之年甘泉金人之祀伊存浮圖之説謂之<lb/>
為妄則常情不測謂之為實則迂濶難明立定哀之時<lb/>
書隠桓時事憑魯史之文猶未之詳况超乎視聽之外<lb/>
<pb n="KR4c0036_WYG_002-39a"/>
出乎名言之域固宜然也國史傍録往往合符者則宣<lb/>
尼稱西方有聖𤣥老云吾師竺感厥乾後夢孝明漸於<lb/>
中國楚王英尤敦此道嘗奉縑贖罪詔曰王誦黄老之<lb/>
微言尚浮圖之仁祠潔齋三月與神而為誓其還縑以<lb/>
助伊蒲塞桑門之盛饌浮圖仁祠即塔廟也潔齋為誓<lb/>
即禮懴也伊蒲塞則優婆塞也至魏受禪洛陽宫中有<lb/>
浮圖毁除之沙門以佛舎利擲水生光由是移於道車<lb/>
廣開禪室僧㑹楊化於三吳惠持演教於三蜀震曜聾<lb/>
<pb n="KR4c0036_WYG_002-39b"/>
瞽無代之法壤也因蓋吳同亂之積其後也賴曇休堅<lb/>
持之誓自菩提逹摩降及大照禪師七葉相乗謂之七<lb/>
祖心法傳示為最上乗南方以殺害為事北方多豪右<lb/>
犯法故大通在北能公在南至慈救愍曲無不至其餘則<lb/>
澄公威神止石羯之虐惠始定力悛赫連之暴淨檢尼<lb/>
部之初曇柯律藏之始道安垂範羅釋詮譯惠逺道生<lb/>
闡教於廬匡盃渡寶誌著異於江浙公之慈靈鎮攝智<lb/>
者之遵揚真極清膺昏季在壤尋舉稠公之衣而定興<lb/>
<pb n="KR4c0036_WYG_002-40a"/>
廢馳仲尼之記而崇建立唐撫運同符聖覺中州徼外<lb/>
人智如林𤣥莊無畏繼興夷夏不可悉數舉其殊尤長<lb/>
老既滅門人僧某等戒還本原智人無學以某月十六<lb/>
日遷定於寉林寺西江湖晦㝠道路悽慟初吏部侍郎<lb/>
齊潮採訪江東見天鄉殿宇傾圯孰尸完葺乃請禪師<lb/>
與絢公當謂寺僧乾最得堅固力求真實智乾元初奏<lb/>
請天下二十五寺長講戒律天鄉即其一焉爾後率同<lb/>
心願善繕理禮部員外郎崔令欽常為丹徒宗仰不怠<lb/>
<pb n="KR4c0036_WYG_002-40b"/>
於何吳越震擾緇侣竄伏長老挺身於戈劍之間宴坐<lb/>
於虎狼之口大浸不溺大火不焚天鄉獲全長老之力<lb/>
也韋中丞以句容令田少文悦長老之風𢎞無生教故<lb/>
托句容䕶辨塟事刺史韋公損奉善逝甚深之㫖行菩<lb/>
薩廣大之慈大理司真兼丹徒令史坦惟爭道周如潤<lb/>
州者長之兄弟之子曰堂搆為當代詞人脩在家梵行<lb/>
與門人俾華贊德於萬斯年其文曰<lb/>
至哉𤣥德髙標法流法而不著行而不求輪王自在象<lb/>
<pb n="KR4c0036_WYG_002-41a"/>
寳調柔黑夜生月驚波起州洲淪大浸日落中夜方外<lb/>
常在人間代謝性不遷易法無髙下億萬人天從吾受<lb/>
化從受化已委順知時諸佛如是今廼得之清江朗月古<lb/>
人仁祠以我遺法為人導師<lb/>
　　　揚州隆興寺經律院和尚碑<lb/>
菩薩調伏身心具一切智調伏心者為定慧調伏身者<lb/>
為律議假煩惱而後有身心有身心而後開知見權衡<lb/>
並用何莫由之如來於鹿野苑中為五俱輪始開此法<lb/>
<pb n="KR4c0036_WYG_002-41b"/>
持律第一有優波離如來謂戒為性源因定見性定為<lb/>
慧本因慧得常不依科教無所成實乃宣告四輩攝獲<lb/>
身心命以優波長老集毗尼藏以優波無縁此土摩訶<lb/>
迦葉啓廸當來而付囑之興禪同祖數世去聖滋逺枝<lb/>
剖條分今學者所宗四分為盛此間有數息諸觀以攝<lb/>
亂意是蓋禪那之濫觴也夫沙門奉律猶世間行禮若<lb/>
備中和易直之心而無升降周旋之節於為義非為義<lb/>
非為半人恭惟世間皆歸佛性體無分别俱㑹一乗勝<lb/>
<pb n="KR4c0036_WYG_002-42a"/>
妙法蠡爰傾海水明徹寳器方貯醍醐禪律二門如左<lb/>
右翼和尚執持戒律兼修定慧恩制落<hi>闕</hi>為人式瞻六<lb/>
十年矣和尚法號懐仁其人也惟天寳十載十月十四<lb/>
日晨起盥漱繩床跏趺心奉西方既曛就滅於龍興寺<lb/>
春秋八十三僧夏六十緇素弟子北拒泗沂南踰嶺徼<lb/>
望哭者千族㑹塟者萬人其上首曰越州開元寺僧曇<lb/>
一福州開元寺僧宣一常州興寧寺僧義宣杭州譚山<lb/>
寺僧惠鸞東京敬愛寺僧璿光潤州栖霞寺僧法瑜僧<lb/>
<pb n="KR4c0036_WYG_002-42b"/>
乾印潤州天鄉寺僧法雲揚州崇福寺僧明幽延光寺<lb/>
僧靈一龍興寺僧惠逺等天下甘露正味調柔人中象<lb/>
王利根成熟音樂樹下長流福慧之泉雪山峯頂仰見<lb/>
清涼之日金剛决定煩惱無餘優曇開敷香潔盈滿罔<lb/>
不成實樂説辨才得法華三昧衆所知識物之依怙法<lb/>
施之恩重羣居之感深哀奉色身經始靈塔於某原像<lb/>
教也幽公自㓜及哀所親侍靜言𤣥梵俯托斯文試言<lb/>
之曰先陀姿者分於一名摩醯目者夾於三㸃衆法歸<lb/>
<pb n="KR4c0036_WYG_002-43a"/>
善羣縁體無道豈逺人𢎞之在我外離諸相猶行邪道<lb/>
内度四生方為靈覺至若調牛良田唯待天雨渡䭾巨<lb/>
海何䕶持囊喻夫靈藥毒草同在林中甘泉淤泥共生<lb/>
地下疇能了逹惟我宗師和尚太原郭氏厥後遷於淮<lb/>
在孩抱之歲誓齒道門親慈所鍾志不可奪因瑶臺成<lb/>
律師受具戒律文有往哲所疑時賢或誤一言曲分於<lb/>
象表精理自得於環中聲振京師如晞日月諸寺固請<lb/>
綱領乃黙而東歸既還揚都府允羣願常誦金剛般若<lb/>
<pb n="KR4c0036_WYG_002-43b"/>
波羅宻經如意輪陀羅尼般若佛心我得此心衆生亦<lb/>
如謂天台止觀是一切經義東山法門是一切佛乗色<lb/>
空兩亡定慧雙照不可得而稱也寒不加服暑不攝齊食<lb/>
不求飽居不易坐四方施捨歸於大衆一身有無均於<lb/>
最下朝廷之士銜命往復路出維揚終歲百數不踐門<lb/>
閾以為大羞仰承一盻如洗飢渴和尚與人子言依於<lb/>
孝與人臣言依於忠與上人言依於敬佛教儒行合而<lb/>
為一慮學者流誤故親教經論延來者聽受故大起僧<lb/>
<pb n="KR4c0036_WYG_002-44a"/>
坊將警羣迷故廣圖菩薩因地善䕶諸命故曲濟衆生<lb/>
壽量以文字度人故工於翰墨法皆佛法兼採儒流以<lb/>
我幔為防故自負衣鉢以規範為任故綱正緇林發揮<lb/>
道宗故上紆睿禮以感慕遺跡故不逺他邦以龍象參<lb/>
議故再至京國以軌度端明故研精律部黄門侍郎盧<lb/>
藏用才髙名重罕有推挹一見和尚慕味循環不能離<lb/>
坐退而嘆曰宇宙之内信有當人黄門於院内置經藏<lb/>
巖以香燈天地無疆象法常在太子少保陸象先吏部<lb/>
<pb n="KR4c0036_WYG_002-44b"/>
尚書畢構少府監陸餘慶吏部尚書崔日用祕書監賀<lb/>
知章禮部尚書裴寛中書侍郎嚴挺之河南尹崔希逸<lb/>
太守房琯中書侍郎平章事崔渙禮部尚書李澄詞人<lb/>
氾水尉王昌齡等所瞻奉願同灑掃建塔之地廣狹如<lb/>
素髙卑得中周臨四衢平覩千里門人環侍列相薦以<lb/>
名香空曠寂寥以哀以慰夫子門人輕重諸侯之國如<lb/>
來弟子皆為釋梵之師敬恱其風以偈銘曰<lb/>
佛境無二佛心皆一隨其根源乃起禪律持戒外奬觀<lb/>
<pb n="KR4c0036_WYG_002-45a"/>
空内謐是藏私耶衆僧秘宻昏醉億萬求醒者希如來<lb/>
戒定與爾為歸性空因戒垢重初微彼上人者深乎道<lb/>
機真空不生妙果無得開明戒定洗去怨賊衣染利波<lb/>
鼻聞薝蔔白月正圓如何昏黑昏黑既已四輩號咷不<lb/>
見金襯空圖白毫月明江濶月落山髙逈野孤塔羣心<lb/>
鬱陶訓迪真子森然朗達阿難苾蒭迦葉菩薩仙髪承<lb/>
足諸天奉鉢智火遽燃獨留緇揭月苦淮甸風悲楚川<lb/>
千株茂樹百道春泉佛日長晦浮圖巋然哀哀龍象大<lb/>
<pb n="KR4c0036_WYG_002-45b"/>
芘羣縁<lb/>
　　　潤州鶴林寺故徑山大師碑銘<lb/>
道行無跡妙極無象謂體性空而本源清淨謂諸見滅<lb/>
而覺照圓明我天人師示第一義師無可説之法義為<lb/>
不二之門其定也風輪駐機其慧也日宫開照其用也<lb/>
春泉利物三者備體誰後誰先入無量而不動開法華<lb/>
而踴出湛兮以有無觀聽而莫測寥兮以逺近思惟而<lb/>
不窮智德皆空為真實際大悲恒寂遍撫羣迷月入百<lb/>
<pb n="KR4c0036_WYG_002-46a"/>
川之中佛匝千花之上修而證者𤣥同妙有應而起者<lb/>
旁作化身先大師適來此土化身歟適去他方補處歟<lb/>
不可得而知也自如來現滅四魔横恣人天無怙寄命<lb/>
崩崖勝大敵者那羅延身消大毒者伽陀妙藥抜䧟扶<lb/>
墜而生大師大師延陵馬氏諱𤣥素字道清崇髙紹興<lb/>
於法外徑緒不繫於人間慈母方娠厭患葷肉長至之<lb/>
日誕彌仁尊生有異祥乳育安靜既齓稽首父母求歸<lb/>
法門即日獲請出依精舎如意年中剃度𨽻江寧長壽<lb/>
<pb n="KR4c0036_WYG_002-46b"/>
寺既進具已戒光還照定水澄源鵝王之不受泥塵香<lb/>
象之頓除羈鎖未之比也身長七尺體無凡骨眉毛際<lb/>
臉口若方舟目不顧睇聲侔扣玉入南牛頭山事威大<lb/>
師撞鐘大鳴入海同味迦葉以頭陀第一大師亦斗藪<lb/>
塵勞聞一知十未嘗請益觀法無本觀心不生喻金剛<lb/>
之最堅比獅子之無畏圓月照海髙深盡明慧風吹雲<lb/>
宇宙皆淨威大師摩頂謂曰東南正法待汝興行命於<lb/>
别位開導來學於是騶虞馴擾表仁之至也衆禽之獻<lb/>
<pb n="KR4c0036_WYG_002-47a"/>
果明化之均也接足有繞百千人俱大師悉以菩薩呼<lb/>
之教習大乗戒妄調伏自性還源無漸而可隨無頓而<lb/>
可入摩尼照物一切如之吾當黙然無法可説或有信<lb/>
願雙極懇求心要於我渴仰施汝醍醐問禪定耶吾無<lb/>
修問智慧耶吾無得道惟心證不在言通壊帝釋輪終<lb/>
為世論自淨而已無求色聲既悟者小無微塵大無三<lb/>
界當悟者内殊雖隠猶作來因藥草萬殊根莖等潤貌<lb/>
和言寡飢至飽歸或有聞尊稱而遷善見色身而獨得<lb/>
<pb n="KR4c0036_WYG_002-47b"/>
我無爾念道溥慈圓食不問醎酸口不言寒暑身同池<lb/>
水飽蚊蚋之飢渴道離人我順衆生之往來貴賤寃親<lb/>
是法平等故饋甘味而不辭同於糗糒奉上服而不拒<lb/>
齊於弊褐俾夫家有道侣府無爭人開元中本寺僧法<lb/>
宻請至京口潤州刺史韋銑灑掃鶴林茲焉供養有屠<lb/>
者恣忍積骸如山聞大師尊名來仰真範忽自感悟懴<lb/>
悔求哀大師受之又白言和尚大悲當應我供大師衲<lb/>
衣跏趺未嘗出戸公侯稽首不為動揺至是如其懇乞<lb/>
<pb n="KR4c0036_WYG_002-48a"/>
忻然降詣夫盗隠其罪虎慈其子仁與不仁皆同佛性<lb/>
不生不滅無去無來今濁流一澄清水立現諸佛所度<lb/>
我亦度之天寳中揚州僧希𤣥宻請至廣陵便風馳帆<lb/>
白光引棹楚人相慶佛日度江梁宋齊魯傾都來㑹津<lb/>
塞途盈人無立位解衣投施積若丘陵皆委於所在行<lb/>
無住捨禮部尚書李憕時為揚州牧齋心跪謁為衆唱<lb/>
首望慈月者誰不清涼傳百億明燈照四維上下塵沙<lb/>
之數皆趨佛乗二州以貪法之心移牒踰月均吾喜捨<lb/>
<pb n="KR4c0036_WYG_002-48b"/>
成汝堅牢無非道塲還至本處天寳十一載十一月十<lb/>
一日中夜坐滅嗚呼菩提位中六十一夏父母之生八<lb/>
十五年赴哀位者可思量否至有浮江而奠望寺而哭<lb/>
十里花雨四天香雲幢幡蓋網光蔽日月以其月二十<lb/>
一日四衆等號捧全身建塔於黄鶴山西原像法也州<lb/>
伯邑宰執喪師之禮率申哀慕江湖震悼曩於寺内移<lb/>
居髙松互偃湼槃之夕椅桐雙枯虎狼哀號聲破山谷<lb/>
人祇<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>慟天地晦暝及發引登原風雨如掃慈烏覆野<lb/>
<pb n="KR4c0036_WYG_002-49a"/>
靈鶴徊翔有情無情德至皆感初達摩祖師傳法三世<lb/>
至信大師信門人達者融大師居牛頭山得自然智慧<lb/>
大師就而證之且曰七佛教戒諸三昧門語有差别義<lb/>
無差别羣生根器各各不同唯最上乗攝而歸一涼風<lb/>
既至百寶皆成汝能總持吾亦隨喜由是無上覺路分<lb/>
為此宗融大師講法則金蓮冬敷頓錫而靈泉湧溢東<lb/>
夷西域得神足者赴㑹聽焉融授巖大師巖授方大師<lb/>
方授持大師持授威大師凡七世矣真乗妙縁靈祥嘉<lb/>
<pb n="KR4c0036_WYG_002-49b"/>
應僉具傳録布於人世門人法鏡吳中上首是也門人<lb/>
法欽徑山長老是也觀音普門文殊佛性惟二菩薩重<lb/>
光道源門人法勵法海親奉微言感延霜露繕崇龕座<lb/>
開搆軒楹時惟海公永報師訓廬孔氏之墓起淨明之<lb/>
塔世異人同泫然長慕僧端等蔭旃檀樹皆得身香菩<lb/>
薩戒弟子故吏部侍郎齊澣故刑部尚書張均故江東<lb/>
採訪使潤州刺史劉日正故廣州都督梁昇卿故採訪<lb/>
使潤州刺史徐嶠故採訪使常州刺史劉同昇故潤州<lb/>
<pb n="KR4c0036_WYG_002-50a"/>
刺史韋昭理故給事中韓賞故御史中丞李丹故涇陽<lb/>
令萬齊融禮部員外郎崔令欽道流人望莫盛於此弟<lb/>
子嘗聞道於徑山猶樂正子春之於夫子也洗心瞻仰<lb/>
天漢彌髙鏡公門人悟甚深者大理評事楊詣過去聖<lb/>
賢諸功德藏志之所至無不聞知魯史從告况乎傳信<lb/>
其文曰<lb/>
濁金清境在爾銷練磨之瑩之功至乃現膏漬炷然光<lb/>
明外遍陽升律應草木皆變啓迪瘖瞽惟吾大師息言<lb/>
<pb n="KR4c0036_WYG_002-50b"/>
成教捨法興悲辰極不動風波自移境由心寂道與人<lb/>
隨杳然𤣥黙湛入無餘性本非垢云何淨除身心宴寂<lb/>
大拯淪胥内光無盡萬境同如甘露正味琉璃妙器遍<lb/>
施大千無同無異度未度者化周縁備道樹忽枯湼槃<lb/>
時至我無生滅隨世因縁吉<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>殿上應化諸天寂寂靈<lb/>
塔滔滔逝川恒沙刼壊智月常圓<lb/>
　　　淮南節度使尚書左僕射崔公頌德碑銘<lb/>
在昔召公相武王除害去虐敷命帝廷周公佐成王卜<lb/>
<pb n="KR4c0036_WYG_002-51a"/>
洛定宅登頌清廟奉康王㑹朝封宫克致太平惟崔公<lb/>
相𤣥宗保寧聖德鎮安天下輔肅宗掃除凶穢紹享天<lb/>
命今上振宣明威撫綏淮海惟申伯翊宣王登南邦興<lb/>
周室小白率諸侯征楚翟奉王職與崔公叶德同勲皆<lb/>
姜姓也夫議盛德論大功贊大賢舉其殊倫卓然昭明<lb/>
不已書其細申大體也故詩陳方叔之烈曰方叔元老<lb/>
克壯其猷又美韓侯之封曰有倬其道韓侯受命今述<lb/>
崔公亦不名不備官古之制也後魏尚書亮八代至公<lb/>
<pb n="KR4c0036_WYG_002-51b"/>
海内首族人倫德範公少負文學重名且兼宏畧揚於<lb/>
王庭甲科入仕歴京兆倉曹參軍再遷司勲員外丁太<lb/>
夫人憂以毁聞終喪拜刑部員外兼侍御史知劍南節<lb/>
度留後使逆臣起幽陵䧟潼關至尊哀兆人思古公避<lb/>
狄之義於是帝居西南依我心膂拜中書侍郎平章事<lb/>
劍南節度採訪使𤣥宗克讓聖子家為唐虞公出納王<lb/>
命至於朔方弼諧二聖孝慈光明自西自東殄殱元惡<lb/>
天討之師岌如山行冦若霜藁鼓燎無存帝曰爾圖實<lb/>
<pb n="KR4c0036_WYG_002-52a"/>
叶朕志官中書令封趙國公公拜稽首臣敢上冒以負<lb/>
天明帝遂其髙俾作少師訓東宫兼長邦憲居守洛京<lb/>
乃傳濟王又典汾州王德日宣汾州阜安乃統江淮主<lb/>
三軍督萬人加工部尚書時征鎮之司恃勲奸令公獨<lb/>
露奏慝用輟興轉吏部淮南既清軍有餘逸夷難江南<lb/>
萬里康哉六歲在鎮心馳王幄戀慕之極至於流涕獻<lb/>
章請朝帝恩降允公不俟駕建斾將馳耆耋泣訢吏人<lb/>
遮道即日詣闕乞留者三百餘人公申諭而行至於京<lb/>
<pb n="KR4c0036_WYG_002-52b"/>
師天子大悦曰趙國公先帝元臣嘗為朕師自我不見<lb/>
於今六年有司如朕意待之加尚書左僕射遂淮南之<lb/>
請所部八州人舞手蹈足秘書少監兼廬州刺史長樂<lb/>
賈深忠於王室推心馭下嘉績昇聞戴公仁明思揚盛<lb/>
德合肥令彭城劉商先後之族臨人惠和一州之老㓜<lb/>
咸曰我州我邑敷王德澤崔公封内我是以安其仁不<lb/>
銘其德不可謂賢華嘗忝公逰咨以為頌夫五岳視三<lb/>
公四瀆視諸侯公入掌三公之政出踐諸侯之長昔鄭<lb/>
<pb n="KR4c0036_WYG_002-53a"/>
武公為卿士詩人賦緇衣魯僖公為周賢侯史克頌坰<lb/>
野敢附前烈以書公不朽故褒大臣則王室尊崇美政<lb/>
則王命行不唯頌公尊天王也今載公朝覲之禮以𢎞<lb/>
大之其文曰<lb/>
思崔公出鎮之崇克孝克忠宣帝之武恢帝之功自蜀<lb/>
自朔至於秦宫出納大命决事於𠂻思崔公烈烈郁郁<lb/>
以邕以肅乃統淮服洎江之澳闐闐長轂霞斾霜鏃蠢<lb/>
爾兇毒罔不顛覆思崔公三世元臣德綏生人乃朝於<lb/>
<pb n="KR4c0036_WYG_002-53b"/>
王王顧殊倫且曰東南飲化如春為朕腹心寧其咏吟<lb/>
思崔公入覲於王鸞聲央央珮玉以鏘秉珪奉璋公復<lb/>
於揚四牡其驤公慕彤庭涕濡於裳思崔公廬江州邑<lb/>
孰不垂泣我公之還陽和起蟄乃求樂石樂石爰立刋<lb/>
之頌之介福攸集州人斯及<lb/>
　<lb/>
　<lb/>
　李遐叔文集巻二<lb/>
</p>
<p>
</p>
  </div>
<div>
<head>李遐叔文集巻三</head> <lb/>
    <p>
<pb n="KR4c0036_WYG_003-1a"/>
欽定四庫全書<lb/>
　李遐叔文集巻三<lb/>
　　　　　　　　　　　　　唐　李華　撰<lb/>
　　　中書政事堂記<lb/>
政事堂者自武徳已來常于門下省議事謂之政事堂<lb/>
故長孫無忌授司空房𤣥齡起復授左僕射魏徴授太<lb/>
子太保皆知門下省事至髙宗光宅元年裴炎自侍中<lb/>
除中書令執宰相筆乃移政事堂於中書省記曰政事<lb/>
<pb n="KR4c0036_WYG_003-1b"/>
堂者君不可以枉道於天反道於地覆道於社稷無道<lb/>
於黎元此堂得以議之臣不可悖道於君逆道於人黷<lb/>
道於貨亂道於刑尅一方之命變王者之制此堂得以<lb/>
移之兵不可以擅誅權不可以擅施貨不可以擅蓄王<lb/>
澤不可以擅奪君恩不可以擅間私讐不可以擅報公<lb/>
爵不可以擅私此堂得以誅之事不可以輕入重罪不<lb/>
可以生入死法不可以剥害於人財不可以擅加於賦<lb/>
情不可以委之於倖亂不可以啟之於萌伐紊不賞削<lb/>
<pb n="KR4c0036_WYG_003-2a"/>
紊不封聞荒不救見饉不驚逆諫自賢違道傷古此堂<lb/>
得以殺之故曰廟堂之上樽爼之前有兵有刑有挺有<lb/>
刃有斧鉞有酖毒有夷族有破家登此堂者得以行之<lb/>
故伊尹放太甲之不嗣周公逐管蔡之不義霍光去昌<lb/>
邑之亂狄公正廬陵之位自君弱臣强之後宰相主生<lb/>
殺之柄天子掩九重之耳燮理化為權衡論思變成機<lb/>
務道變傾身禍敗不可勝數列國有傳青史有名可以<lb/>
為終身之誡無罪記云<lb/>
<pb n="KR4c0036_WYG_003-2b"/>
　　　御史大夫壁記<lb/>
君以文明照臨百官官紏其邪職有邦憲由京師而端<lb/>
下國王化所係不惟威行御史大夫其任也用捨决於<lb/>
天心得失震於人聽舉直錯枉果而不撓則公卿屏氣<lb/>
道路生風率其屬以正於朝瞻我衣冠不仁者逺茍異<lb/>
於是為君子羞政之雄雌與徳輕重故名公在位天下<lb/>
仰賴焉秦官有御史大夫在漢為三公職副丞相丞相<lb/>
闕則大夫遷或名司空或復舊號史足徵也議大政必<lb/>
<pb n="KR4c0036_WYG_003-3a"/>
下丞相御史其廷署古曰府近曰臺其衣冠章綬品秩<lb/>
所視載於甲令聖朝臣唐虞髙尚之賢内周漢不賓之<lb/>
俗登人於五福荐樂於九歌帝徳廣運而瑞草生天威<lb/>
震動而神羊至故柱石骨鯁之老更拜焉距義寧至先<lb/>
天登宰相者十二人以本官叅政事者十三人故相任<lb/>
者四人藉威聲以陵徼外按戎律者八人官或改稱大<lb/>
司憲臺或分為左右肅政罷置不恒從其宜也開元天<lb/>
寳中刑措不用元元休息由是務簡益重地清彌尊在<lb/>
<pb n="KR4c0036_WYG_003-3b"/>
難其人多舉勲徳至宰輔者四人宰輔兼者一人故相<lb/>
任者一人兼節度者九人異姓封王者二人尊號加孝<lb/>
徳之明年樂成公自尚書左丞兼文部遷崇徳也昭融<lb/>
禮經嗣續文雅張仲孝友山甫將明風度可以師長人<lb/>
倫動静可以訓齊天下喬岳鎮定嘉量平均心為百行<lb/>
之宗體備四時之氣雅有之曰文武吉甫萬邦為憲樂<lb/>
成有焉至若教行於無訟之前慮辨於未萌之始未萌<lb/>
而慮則求煩不獲無訟而教則何用不臧寛細瑕為大<lb/>
<pb n="KR4c0036_WYG_003-4a"/>
體復故事為新政小人畏法君子夷心無隠情於國家<lb/>
無愧辭於神道堂堂乎大雅之素也初㕔壁列先政之<lb/>
名記而不叙公以為艱難之選將俟俊人謂華嘗備屬<lb/>
僚或知故實授簡之恩至屬詞之藝寡無以允副非常<lb/>
之待所報者直質而少文天寳十四載六月十五日記<lb/>
　　　御史中丞壁記<lb/>
皇帝受天明命垂五十年大道成俗黎民於變百官設<lb/>
而無事三辟存而不論振古未然也猶以為成嵗資於<lb/>
<pb n="KR4c0036_WYG_003-4b"/>
降霜律人本於持憲憲司之拜尤覈名實王猷其逺乎<lb/>
夫察風俗平寃滯踣邪佞延俊賢云誰司之職惟御史<lb/>
御史亞長曰中丞貳大夫以領其屬士丐為伯游之佐<lb/>
司馬乃令尹之偏古之制也漢儀大夫副丞相以備其<lb/>
闕㕘惟國綱鮮臨府事故中丞專焉意者殄兇人之豪<lb/>
挾君子之道各行其志無所牽束行止與大臣絶位指<lb/>
顧則周行振聳政體宜之晉宋元魏以還無御史大夫<lb/>
由是中丞威望愈尊禮有加等如火烈烈如霜肅殺不<lb/>
<pb n="KR4c0036_WYG_003-5a"/>
可犯也屬時清無獄朝尚寛政行葦忠厚王化根源周<lb/>
室仁及草木而愷悌流乎頌聲漢文好黄老而公卿恥<lb/>
言人過舉盛徳則儀刑著矣焉用察察闕闕以恟主人<lb/>
哉欲以此道行於軍旅故東西幕府皆兼大夫餘軍多<lb/>
假憲司之號聖皇之志也天寳中君臣於道徳之間又<lb/>
新其化以尚書左丞張公為大夫太府少卿庾公為中<lb/>
丞天下翕然名教知勸大夫睦中丞也羽翮得清風之<lb/>
助中丞奉大夫也律呂本黄鍾之宮耆儒碩老罕云遇<lb/>
<pb n="KR4c0036_WYG_003-5b"/>
此盛矣公中和備體沉潜經徳易直且武温文而清遵<lb/>
王路以整多方由夫身而貞百度此外盡餘事也古之<lb/>
制記者先諸徳而後諸事至若命官之始省復之代名<lb/>
號冠緌之差禄秩位員之數辭尚體要況皆知之今不<lb/>
書省文也華昧學淺藝承命維谷羣言之首非所克堪<lb/>
然故史也勉以酧徳天寳十四載九月十日記<lb/>
　　　著作郎壁記<lb/>
化成天下莫尚乎文文之大司是為國史職在褒貶懲<lb/>
<pb n="KR4c0036_WYG_003-6a"/>
勸區别昏明故駉牧頌于魯侯祈招諷於楚子史官之<lb/>
任有述作焉盖王者之元符生人之極教也昔沮諷倉<lb/>
頡為黄帝史臣文字以興其來尚矣若南正北正建于<lb/>
顓頊羲氏和氏命於唐堯更虞夏商代序天地周官宗<lb/>
伯之屬有太史正嵗年以序事小史奠系代辨昭穆内<lb/>
史受納訪以詔王聴理外史達書名於四方前志所載<lb/>
有左史記事或箴王之闕或司過於朝所典不同其納<lb/>
君於善一也傳曰天子有日官則史使史偏是也諸侯<lb/>
<pb n="KR4c0036_WYG_003-6b"/>
有日御則禆灶子韋是也倚相在楚南史在齊董狐在<lb/>
晉邦司之直也其事舉則三靈不慝其政息則百度惟<lb/>
危故先王貴之至於漢廷參用周禮太史公既殁其子<lb/>
遷緘金匱石室之文焉降及東京永平中特詔班固著<lb/>
作東觀繼其事者楊彪蔡邕由是太史但掌天文律厯<lb/>
而已小雅寢周聖人生魯道尊而文武將墜徳至而天<lb/>
地不通感於獲麟嘆於與蜡爰制國典丘明傳之因厯<lb/>
象以正時元假鬼神而討有罪善人勸焉滛人懼焉百<lb/>
<pb n="KR4c0036_WYG_003-7a"/>
代之英所由用也向若前代闕能文之史曠記事之官<lb/>
雖舜禹之烈無聞焉有國有家何以直道而行也魏太<lb/>
和年肇以著作名官為中書屬晉元康年改𨽻秘書朝<lb/>
服單衣介幘始親職必選名臣傳厯宋齊梁陳官品第<lb/>
六元魏髙齊周隋秩從五品魏則王沉以侍中兼之衛<lb/>
凱以尚書帶之至於有晉若史材之美陳壽自佐郎遷<lb/>
元舅之尊庾亮以中書領宋則徐爰何承天齊則沈約<lb/>
裴子野梁則陸雲姚察陳則顧野王張正見後魏則<lb/>
<pb n="KR4c0036_WYG_003-7b"/>
崔光髙允北齊則邢子才魏收周則蘇亮栁蚪隋則虞<lb/>
綽王邵皆一朝名選也貞觀初詔梁文昭公鄭文貞公<lb/>
統英儒盛才修五代史天子親垂筆削與春秋合符巍<lb/>
巍乎史氏之光耀也因是開館於内别立史官多以著<lb/>
作郎領帶其職而舊司所掌唯碑誌宗祝之文在焉然<lb/>
以其能綜羣言且居百乘出典下國轉為郎官經緯斯<lb/>
文昭宣有政或上遷秘書少監或擢拜中書舍人固不<lb/>
易其任也天命元聖降而為唐唐之建官罔非俊乂若<lb/>
<pb n="KR4c0036_WYG_003-8a"/>
虞永興徳函大雅魏侍中才髙王佐鄭吏部絶韻鏘鳴<lb/>
崔司業雄詞飛動皆厯焉今上兼帝王之極功摠文武<lb/>
之能事思所以比崇軒皥紹美唐虞潤色乎大猷發明<lb/>
乎皇道問誰獻箴則賔客崔氏問誰執簡則恒傳吳公<lb/>
胡諭徳遊刃詩騷韋庶子貫珠今古濟濟多士時惟秉<lb/>
文盛矣哉同風乎雅頌也名岳已遷别封天柱舊章不<lb/>
改尚列周官登陟蓬萊之峰循環藏室之奥從容簡貴<lb/>
信君子保明𢎞道之司歟今大著作清河崔公名傑天<lb/>
<pb n="KR4c0036_WYG_003-8b"/>
寳三載自秘書郎拜閱天禄之圖書踐人文之苑囿澡<lb/>
身於三徳研慮於六經執謙而光好善能擇惠風吟於<lb/>
秀水朗月鏡於安流代為元臣家曰茂緒壯宮室者必<lb/>
鄧林之條幹乎以儒雅之姿從班蔡之後揮綽令譽達<lb/>
於清朝則百禄隨之曷其有極矣先是命官之記不列<lb/>
於齊以華職忝末班與聞前志拜命之辱敢叙官之守<lb/>
云時天寳七載二月辛亥記<lb/>
　　　壽州刺史壁記<lb/>
<pb n="KR4c0036_WYG_003-9a"/>
禹貢淮海惟揚州彭蠡三江在焉漢文帝封淮南王長<lb/>
子安為王都壽春即此州也兩漢揚州刺史治于此州<lb/>
墠壇猶在後魏盧潜為揚州亦鎮于兹潜有惠政時人<lb/>
比之羊祜厥後州境或南或北隨人推遷國朝一家天<lb/>
下華夷如一壽春郡在淮南𨽻揚州其風俗山川可得<lb/>
而知也某年以兼侍御史揚州司馬獨孤問俗為壽州<lb/>
刺史公有徳政理外如内易不遺物周不害通忠孝簡<lb/>
于王室亷平聞於天下剛克以順柔謹而肅公理州三<lb/>
<pb n="KR4c0036_WYG_003-9b"/>
年遷御史中丞鎮江夏工部郎中楚中張緯之代公為<lb/>
州牧某部郎中韋延安代張典此州僉有政聞故書其<lb/>
事以慰楚人之心<lb/>
　　　京兆府員外參軍壁記<lb/>
東漢中平以來王室多難元臣統戎括郡才而不遺徵<lb/>
衆慮而從善故公府置參軍事雖位髙八命權重三軍<lb/>
茍好謀而成亦參于幕下迄于魏氏沿漢舊章洎有晉<lb/>
將殄于全吴石苞責禮于孫楚由是府朝致敬稍用下<lb/>
<pb n="KR4c0036_WYG_003-10a"/>
寮逮南北分于帝郊華夷寖于王澤而此官之選益以<lb/>
衆矣及隋平江嶺唐有天下聖人貴因循而重改作思<lb/>
豫備而戒不虞故因其名而降之秩則殷周之損益可<lb/>
知也至若兩京垂戎於四方府吏同體于郎署非夫公<lb/>
卿盛徳之𦙍才望當仁之流不可膺其任今王國多士<lb/>
賢能嵗益職員之外猶以命之取類乎律呂起于黄鍾<lb/>
滄浪發于清漢人皆以為美也趙郡李諲碣石峯巒藂<lb/>
臺楨幹嬰年聞禮敬睦傳於家庭綺嵗入官名節動于<lb/>
<pb n="KR4c0036_WYG_003-10b"/>
寮友敏以經徳清而達和自懐濟衆人之心仍有封侯<lb/>
之骨嘉魚在藻良馬食苗如其人有其位干雲萌于甲<lb/>
拆貫革兆于機張且曰清階因之故事則鍾繇李𦙍魏<lb/>
舒王尊事炳于前代韋僕射李大夫陸少保杜尚書功<lb/>
宣于盛朝叔父侍郎發跡於河南黄門顧公漸羽于京<lb/>
兆驥子躡乘黄之皁鵷雛入威鳳之巢榮縻九霄縱遊<lb/>
千里其可必也夫其職諧易簡道在中和髙步同于列<lb/>
仙彈冠預于朝㑹若乃簿書堆案則譽發彀中醪醴蒲<lb/>
<pb n="KR4c0036_WYG_003-11a"/>
壺亦名髙方外動静皆適剛柔兩持是以為從事者所<lb/>
貴師古之事車服盤盂畢聞旌記用垂後代飾布徳音<lb/>
況朝之命官闕而不載以華聞于舊史請以直書故畧<lb/>
具所知疑殆頗闕云爾<lb/>
　　　河南府參軍壁記<lb/>
文與武邦之大司㕘以彌綸而果于折中軍以厲禁而<lb/>
闕其暴蔑彌綸之謂文厲禁之謂武居一稱而兼二義<lb/>
參軍有焉漢車騎將軍張温行司空專征闗右始徵幽<lb/>
<pb n="KR4c0036_WYG_003-11b"/>
州刺史陶謙參軍事由是上將之府以為常儀魏驃騎<lb/>
將軍石苞鎮揚州晉文王命孫楚參苞軍事賔主降禮<lb/>
始于孫石時方用武則軍師之謀主天下乂安則府公<lb/>
之屬吏盖因府郡之長使持節領諸軍故雖列曹悉以<lb/>
參軍為號若以漢晉儔于聖代郡國比于神州則治亂<lb/>
不侔而小大相妨矣參軍自國朝以來躋盛位者數十<lb/>
人逺則僕射韋公師保中朝今則中丞蔣公澄清東夏<lb/>
用賢而衣冠焯叙踵武而聲度相隣選部所以較卿佐<lb/>
<pb n="KR4c0036_WYG_003-12a"/>
之材舉公侯之胄是以慎署斯職而要其徳藝傳所謂<lb/>
仕而優則學學而優則仕處下僚而無咎悔從吏道而<lb/>
獲安閒差池鵷鷺之間宴息風雲之外矣京兆韋昱門<lb/>
髙器全其文也若英敷華其武也長劍淬鍔朗玉調律<lb/>
鷙禽乗秋服楚傳之訓誡傳漢相之經術每從容府中<lb/>
或有異政雖不吾以必預咨謀如川决防如竹迎刃夫<lb/>
然則貴與壽功與名非斯人而誰獲君子之所貴者名<lb/>
位不失其人聲聞不忘於後故蒐録官族第其遷授俾<lb/>
<pb n="KR4c0036_WYG_003-12b"/>
將來俊茂有所觀焉時天寳九載九月十三日記<lb/>
　　　安陽縣令㕔壁記<lb/>
令長之位詳于漢官土地之宜列於禹貢談者備矣而<lb/>
詞人畧焉則此官之職守此境之風俗可知也國朝之<lb/>
有天下淇漳之間于京師為近守宰之寄于元元最親<lb/>
故授署此官延至王庭曲䝉睿渥制令褒賜與内官同<lb/>
法清貫往往超拜天寳以來東北隅節度位冠諸侯按<lb/>
數軍鉦鼓兼本道連帥以河北貢篚征稅半乎九州邊<lb/>
<pb n="KR4c0036_WYG_003-13a"/>
于山戎嵗備勍冦每置長吏朝廷特難之或操尚虧渝<lb/>
或中丞遷換或流亡未復或委罪刑書由是使臣慎簡<lb/>
其人宻表陳請鍾恩光於異土萃人物于東州不然何<lb/>
公方振羽青雲胡為而在此堂也公以徳行文學為人<lb/>
倫羡慕自是而道藝隣于昔賢自登封主簿撫有兹邑<lb/>
以西門沉巫為不仁仲康解綬為斷酌古中道為今令<lb/>
圖下車無何休聞四塞他疆之人父母之尸祝之則境<lb/>
内之歡可以心見君子哉至若由身立政謀近及逺邑<lb/>
<pb n="KR4c0036_WYG_003-13b"/>
人趨拜静聞堂上之琴軍師往來潜預幕中之畫所利<lb/>
者大豈惟安陽夫然則繁纓曲縣衷甸四牡人所願也<lb/>
於公宜之記事者志盛徳而旌善人今特書公何尊王<lb/>
命其春秋之義歟天寳十載記<lb/>
　　　臨湍縣令㕔壁記<lb/>
鄧為天下扄闥兩都南蔽秦漢以來多封將相姻戚故<lb/>
其人益豪彊内全邑曰南陽曰穰曰臨湍盖古新城也<lb/>
穰州府所理吏不暇息南陽領户既寡姦俠所歸惟臨<lb/>
<pb n="KR4c0036_WYG_003-14a"/>
湍境清人閒從仕者所樂開元裂此鄉三千户為菊潭<lb/>
縣天寳至徳之間狂虜南侵南陽為戰地地荒人散千<lb/>
里無煙猶以郵置之衝往復王命權置官吏招集疲人<lb/>
如寒加裘如餒併食聖朝臨下有赫哀撫兆人誅元兇<lb/>
清天下詔方鎮選良吏平昌孟威字承顔自左驍位兵<lb/>
曹參軍本道節度使表為此縣始至户不盈百為政七<lb/>
月盡室而歸者千餘家難矣哉古之為政者先諸人後<lb/>
諸身先其人則人不勞後其身則身自逸承顔勤恤老<lb/>
<pb n="KR4c0036_WYG_003-14b"/>
㓜而休息之損有餘補不足而煦育之人諭其心則不<lb/>
勞而理矣古之來者觀諸其家知乃為政承顔奉版輿<lb/>
冒虜塵北越鞏洛歸家於漢上又以清白之禄為甘旨<lb/>
之資臣子之道卓然則其餘可知也令長品秩章綬人<lb/>
皆知之故不書今所書儀能也寳應二年七月甲辰左<lb/>
補闕李華記<lb/>
　　　故中岳越禪師塔記<lb/>
智之深者反照仁之大者無思反照而萬類同明無思<lb/>
<pb n="KR4c0036_WYG_003-15a"/>
而一切咸寂真如住乎無住妙有生乎不生惟禪師至<lb/>
其極也禪師法號常超發定元于大照大師垂惠用於<lb/>
聖善和上證無得于敬受闍黎司徒郭公舉為東京大<lb/>
徳御史中丞鄭公表敷教于三吳乃沿漢至黄鶴磯州<lb/>
長候途四輦瞻繞請主大雲寺浩浩羣醉願霑醒藥於<lb/>
是以𣑽網地還其本源楞伽法門照彼真性荆越之俗<lb/>
五都僑人有度者矣寳應二年暮春季旬之二日證滅<lb/>
於禪居縗杖百千江哀山悴凡入諸佛正位二十九夏<lb/>
<pb n="KR4c0036_WYG_003-15b"/>
存父母遺體五十九年門人寳藏熈怡等號捧香㲲建<lb/>
塔東岡遵像法也禪師滄州人姚姓靈和應于海碣弱<lb/>
嵗齒於儒者既而捨孔氏之經為釋門之𦙍聞西河攝<lb/>
䕶第一乃往從師次諸嵩潁服勤上法理妙詞簡神凝<lb/>
道深盖六度之龜麟人天之海岳也嗟夫雨寳之珠伏<lb/>
於泥下燎原之火隠在木中開示有期繼生宗範摩訶<lb/>
達摩以智月開瞽法雷破聾七葉至大照大師門人承<lb/>
囑累者曰聖善和上環注源流含靈福備乃灌其頂龍<lb/>
<pb n="KR4c0036_WYG_003-16a"/>
像如林及强敵逆天兩京淪翳諸長老奉持心印散在<lb/>
羣方大怖之中人獲依怙則不言之教無為之益廣矣<lb/>
大矣覺之正之黙兹<hi>闕</hi>照不為深乎弟子司封員外郎<lb/>
趙郡李華泣舉雙林敬表仁旨時廣徳二年正月六日<lb/>
　　　盧郎中齋居記<lb/>
鴻鵠遡清風凌顥氣翺翔自得於冥冥之間故虞衡矰<lb/>
繳不能為患甘芻豊秣覊縶駿驥首冠䥑錫身被纓瓖<lb/>
力方盛也騁於康逵及其殆也困於鞭策由是智者髙<lb/>
<pb n="KR4c0036_WYG_003-16b"/>
鴻鵠而卑駿驥豈妄而論哉今兇渠假息五兵未偃廟<lb/>
堂有風力之臣征鎮皆方召之老則仁人静士戢伏自<lb/>
持各其志也尚書左司郎中嗣漁陽公盧振字子厚奉<lb/>
世徳而聿修之味道風而遊泳之處于九江南郭荒榛<lb/>
之下不貽害於身不假力于人夷堆墆實窪穽尋尺無<lb/>
遺材草木不移植書堂齋亭成于指顧髙松茂條森于<lb/>
門巷晏然燕居勝自我得君子出則行其志也公以瑚<lb/>
璉之器為郎官以干將之㫁宰赤縣君子入則善其身<lb/>
<pb n="KR4c0036_WYG_003-17a"/>
也公就鴻鵠之冥冥捨騏驥之馳騁況大江在下名山<lb/>
當目嘉賔時來携手長望可以頥神逺壽暢其天和浴<lb/>
乎沂風乎舞雩吾與㸃也尋陽僑舊推仁人焉廣徳二<lb/>
年四月五日趙郡李華云<lb/>
　　　賀遂員外藥園小山池記<lb/>
悅名山大川欲以安身崇徳而獨往之士勤勞千里豪<lb/>
家之制殫竭百金君子不為也賀遂公衣冠之鴻鵠執<lb/>
憲起草不塵其心夢寐以青谿白雲為念庭除有砥礪<lb/>
<pb n="KR4c0036_WYG_003-17b"/>
之材礎礩之璞立而象之衡巫堂下有畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>之坳圩埴<lb/>
之凹隨而象之江湖種竹藝藥以佐正性華實相蔽百<lb/>
有餘品鑿井引汲伏源出山聲聞池中尋竇而發泉躍<lb/>
波轉而盈沼支流脈散而滿畦一夫躡輪而三江逼户<lb/>
千指攅石而羣山倚蹊智與化侔至人之用也其間有<lb/>
書堂琴軒置酒娱賔卑痺而敞若雲天尋丈而豁如江<lb/>
漢以小觀大則天下之理盡矣心目所及自不忘乎賦情<lb/>
遣辭取興兹境當代文士目為詩園道在抑末敦元可<lb/>
<pb n="KR4c0036_WYG_003-18a"/>
以扶教趙郡李華舉其畧而記之<lb/>
　　　鶚執狐記<lb/>
某嘗目異鳥擊豊狐于中埜雙睛燿宿六翮垂雲迅猶<lb/>
電馳厲若霜殺吻决肝腦𤓰刳腎腸昂藏自雄倐歘而<lb/>
遊問名於耕者對曰此黄金鶚也其何快哉因識之曰<lb/>
仁人秉心哀矜不暇何樂之有曰是狐也為患大矣震<lb/>
驚我姻族撓亂我閭里喜逃徐子之盧不畏申孫之矢<lb/>
皇祇或者其惡貫盈而以鶚誅之予非斯禽之快也而<lb/>
<pb n="KR4c0036_WYG_003-18b"/>
誰為悲夫髙位疾僨厚味腊毒遵道致盛或罹諸殃況<lb/>
假威為孽能不速禍在位者當洒濯其心㧞除兇慝惡<lb/>
是務去福其大來不然則有甚于狐之害人庸忸于鶚<lb/>
之能爾<lb/>
　　　厨院新池記<lb/>
遇知已而用者非唯于人物亦有之初厨院因前池餘<lb/>
𣲖浸潤坳堂數步及霤纔供厨飪滌器而已邑大夫南<lb/>
陽范愔跡累人羣心在遐曠每沐浴之暇訪道山林見<lb/>
<pb n="KR4c0036_WYG_003-19a"/>
其有天造池沼之形而遂為溝瀆乃命黄冠等頥指廣<lb/>
袤鑿周於下駢石以涯之蓄流以深之清瀾忽平秋隂<lb/>
滿院執爨無欲清之僕挈瓶無汲深之勞不造機事而<lb/>
功贍於物范公實所謂新池知已矣静勝則道純境幽<lb/>
則神完予與吳天師采真洞府朝夕窺臨瑩澈心膽滑<lb/>
昏潜遁事茍愜于心則與登姑蘓望五湖而齊矣故因<lb/>
碑籀餘地刻而誌之猶詩人有泌泉之作大厯五年嵗<lb/>
號閹茂八月一日記<lb/>
<pb n="KR4c0036_WYG_003-19b"/>
　　　太子少師崔公墓誌銘<lb/>
聖唐祖宗重光丕變萬國𤣥宗肅宗今上三后繼明格<lb/>
于上下其輔弼之臣曰趙公奉先少師之訓有大功于<lb/>
王室少師諱璟眰字某清河東武城人也惟成于姜水<lb/>
氏曰有呂徳莫厚乎粒蒸人大庭之烈也勲莫盛乎除<lb/>
暴虎尚父之明也讓莫大乎推社稷季子之髙也丁公<lb/>
之元子曰季克讓乞歸老于崔氏宜乎其盛也八代祖<lb/>
元孫宋度支郎中以忠順烈見危致命夫人携二子亮<lb/>
<pb n="KR4c0036_WYG_003-20a"/>
敬黙依夫人之黨挺志羈旅之中安親危窘之際亮即<lb/>
公七代祖也八為尚書一為僕射孫肇官至中書侍郎<lb/>
元子北齊安州摠管府掾諱道淹公之曾祖也生萬年<lb/>
主簿臨洺令諱方騫公之大父也生武功主簿贈吏部<lb/>
尚書諱貞固公之考也郎中珣王侍僕射利主公中書<lb/>
之名望安州之道徳臨洺之愛人武功之體道荀淑以<lb/>
盛徳及子陳寔以素風及孫誠哉吾聞其語矣今見其<lb/>
人也公孫抱太夫人終童㓜武功府君逝根于至性毁<lb/>
<pb n="KR4c0036_WYG_003-20b"/>
過乎哀鄉黨憐之皆曰純孝既除喪外從禮訓内積憂<lb/>
慕啜菽飲水厲志讀書誦無遺文釋無遁義皆一覽也<lb/>
年十七與親兄䀵同舉明經調補梁州南鄭尉轉蜀州<lb/>
晉原尉前後使臣表公第一遷大理評事親累貶利州<lb/>
葭葫丞厯梓州鹽亭丞樂天知命貞獨自晦君子哉改<lb/>
晉州司法參軍政尤一道刺史按察使皆以上聞克河<lb/>
東支使畢尚書構為連帥也假公判官仁者悅不仁者<lb/>
懼遘厲終于官舍春秋四十權厝于山邙𤣥元廟西北<lb/>
<pb n="KR4c0036_WYG_003-21a"/>
原識與不識罔不相弔時人之安放後人之不幸滎陽<lb/>
夫人鄭氏皇朝兵部郎中衛州長史𤣥昇之女吏部侍<lb/>
郎平章事愔之妺終京兆崇賢里權殯於長安東南杜<lb/>
陵原夫人鞙佩紛燧以寧顔色澄羃酒以奉蒸嘗輔佐<lb/>
君子黔婁之室也撫道賢子孟軻之母也内訓傾謝婦<lb/>
儀無師嗚呼哀哉大厯四年龜筮從吉嗣子圓尚書右<lb/>
僕射趙國公哀奉先少師夫人之裳帷合祔于河南北<lb/>
邙山某原禮也趙公初為益州刺史屬逆藩内向天下<lb/>
<pb n="KR4c0036_WYG_003-21b"/>
兵起至尊出長安避狄未有岐下之都因奉表上迎保<lb/>
寧聖徳遷為中書令翼大明復天下肅宗申養𤣥宗申<lb/>
慈趙公之宣力也事今上鎮揚州為吏部尚書左僕射<lb/>
崔氏之門公盡善哉洪河在北清洛在南二室之下邙<lb/>
原髙起是地也是宜君子幽宅寧于斯永保子孫昌于<lb/>
斯其文曰翼翼孝嗣衘哀不言祇感永斯常試討論齊<lb/>
為霸國鄭甸姬姜協徳貽慶後昆在昔貞烈爰有魏嶼<lb/>
播遷建都公將南轅造舟人便開漕利源宜有令𦙍中<lb/>
<pb n="KR4c0036_WYG_003-22a"/>
書玉振安州榮道臨洺體順尚書葆光公以徳鎮既輸<lb/>
典刑亦清維晉天不我遺時將疇師夫人之徳柔善有<lb/>
則鼓鍾於宫聞於四國從夫訓子天下是式不及劬勞<lb/>
趙公罔極克誕趙公蓼莪孝思奉若先訓其貴如斯今<lb/>
日之禄先人之慈保寕幽宅天地無期<lb/>
　　　揚州司馬李公墓誌銘<lb/>
公諱某字某趙郡髙邑人也在昔咎繇謨明𤣥元道徳<lb/>
安武之功秦人息甲廣武之畧淮隂東面魏則中書為<lb/>
<pb n="KR4c0036_WYG_003-22b"/>
臣齊則常侍參佐命丞動隣邦明喆于周隋水部才冠<lb/>
時倫訓迪于忠孝國朝則蒲州之仁政趙州之懿徳趙<lb/>
州生晉陽尉諱某道崇位卑鍾慶身後官婚人物為山<lb/>
東上族五百餘年矣公少孤以經明行修登第直崇文<lb/>
館授雍丘尉屬國家升中秦山縣當馳道徵責萬計臨<lb/>
事無違居至卑而不折當大務而不撓外兄許公蘇尚<lb/>
書頲特親重之秩滿考六經覽羣書手抄二百巻觀其<lb/>
仁義厯交城尉無何丁内艱柴毁終禮授榆次尉裴尚<lb/>
<pb n="KR4c0036_WYG_003-23a"/>
書伷先為太原尹亷察河東公引公在幕賢者知勸不<lb/>
仁者懼既而從調朝廷詔有司精求令長公以崇璧之<lb/>
咨鍾彛之重屈為蕭令邑臨古汴之衝每歳為害公因<lb/>
租之集兩稅一石置于水濵治之為防水不敗稼蕭人<lb/>
賴之徐方歌之則政之利人餘可知也選授太原府法<lb/>
曹參軍事大都阜殷囂訟填積公鏡其詐實皆叶身中<lb/>
大原王之北門枕扼夷夏屬强敵首亂悉衆來攻公撫<lb/>
弦登陴左右軍師完城池潰㐫醜有力焉詔加朝散大<lb/>
<pb n="KR4c0036_WYG_003-23b"/>
夫遷太子洗馬拜右諭徳進階正議大夫東宫圖書亡<lb/>
逸有司命公留北部蒐訪焉淮南節度故相崔尚書圓<lb/>
表公為揚州右司馬將任以州政方祖道遘厲而終享<lb/>
年六十有六廣徳二年六月十三日也長子規前刑部<lb/>
員外郎兼侍御史次子覲故沂州沂水縣丞次子覿故<lb/>
太原府榆次縣尉次子峴前汾州平遥縣丞㓜子觀前<lb/>
左監門衛率府兵曹參軍事泣血茹悲哀號萬里求仁<lb/>
者之助于江湖奉迎裳帷于太原歸安洛汭禮罔不備<lb/>
<pb n="KR4c0036_WYG_003-24a"/>
某年月日窆於某原禮也規有公遺風國之才臣嘗為<lb/>
晉州吏職中外宣力王室聞于天下公其不亡矣公有<lb/>
文有武簡而能肅不伐其勞推其美于人神明質髙嶷<lb/>
如山孤味道于老莊還性于禪惠每渉危必免阽患無<lb/>
傷冥然禮順疑若靈助盖徳之所至者也嗚呼位不尊<lb/>
壽不遐時耶命耶華於公諸從雁行為公所知感規之<lb/>
孝祇述盛烈以慰諸孤之心其銘曰<lb/>
貴為侯伯來日赫赫百夫之特所稱者徳神錫純嘏道<lb/>
<pb n="KR4c0036_WYG_003-24b"/>
無違者淮南鎮楊為右司馬嘗蒞蕭人蕭人以淳嘗掾<lb/>
太原功宣北藩艾綬銀章大夫之尊春秋匪懈榮於寢<lb/>
門宜其永世天胡降戾仁而有子哀號萬里維嵩之隅<lb/>
維汾之涘我卜我筮壽宮修止與天無期寧極于斯子<lb/>
孫百代拜手於斯<lb/>
　　　著作郎贈秘書少監權君墓表<lb/>
君姓權氏諱皋字士繇天水人符秦尚書僕射翼之後<lb/>
世為著姓祖某父某咸有令徳君既冠進士及第試臨清尉<lb/>
<pb n="KR4c0036_WYG_003-25a"/>
持節兼本道使籍君表為薊縣尉充判官無何主將以<lb/>
逆節露君乃詐死扶親渉江既免禍累知幾其神先帝<lb/>
聞而嘆之除評事御史方議大用屬太夫人病危君侍<lb/>
奉憂勞因中痼疾無何太夫人終君泣血三年厥疾用<lb/>
加服除遷起居舍人著作郎大厯元年四月某日不幸<lb/>
逝于丹徒因殯焉享齡四十嗚呼識者痛哭聞者痛心<lb/>
君有大節不可奪大名不可掩大才不可及大行不可<lb/>
名天與之仁不與之年哀哉自開元天寳以來髙名下<lb/>
<pb n="KR4c0036_WYG_003-25b"/>
位華方疾不能備舉然所憶者曰河南元君徳秀元終<lb/>
十年而南陽張君有畧張没二年而君夭元之志如其<lb/>
道徳張之行如其經術君之才如其聲望一人倫其瘁<lb/>
乎公素與昌黎韓㓜深京兆王鎮卿洎華友善韓許君<lb/>
曰可以為宰輔王評君曰可以為師保華評君曰分天<lb/>
下之善惡一人而已矣夫人隴西李氏仁賢有一子某<lb/>
生七年哀禮過成人嗚呼有後哉朝廷贈君以秘書少<lb/>
監悼賢也華自疾病風曳杖而往哭之嘗聞師乙之言<lb/>
<pb n="KR4c0036_WYG_003-26a"/>
曰温良而能斷者宜歌齊權君可謂温良而能斷者也<lb/>
故為齊風表君之墓云<lb/>
忠於而國孝於而家潔而不滓瑜而不瑕仁胡不壽為<lb/>
善者何君不幸耶時不幸耶<lb/>
　　　元魯山墓碣銘<hi>并序</hi>
維唐天寳十二載九月二十七日魯山令河南元公終<lb/>
于陸渾草堂春秋五十九服名節者無不痛心嗚呼堂<lb/>
内有篇簡巾褐枕履琴杖簞瓢而已堂下有接賔之位<lb/>
<pb n="KR4c0036_WYG_003-26b"/>
孤甥受學之室過是而往無以送終名髙之士陸渾尉<lb/>
梁園喬潭賻以清白之俸遂其喪塟以明月十二日窆<lb/>
於所居南岡禮也公諱徳秀字紫芝延州使君之子後<lb/>
魏七葉易為元公其裔也世有明哲承而述之㓜挺全<lb/>
徳長為律度神體和氣貌融視色知教不言而信大易<lb/>
之易簡黄老之清浄惟公備焉延州即世之後昆弟凋<lb/>
落慈親羸老無小無大仰給于公及應府貢如京師不<lb/>
忍離親躬負安輿往復千里以才行第一進士登科丁<lb/>
<pb n="KR4c0036_WYG_003-27a"/>
艱聲動於心既過苴枲刺血畫佛像冩經以不貲之身<lb/>
申罔極之報食無鹽酪居無爪翦者三年先人未祔于<lb/>
兆身迫堂室緘未忘之哀參調求仕銓試超等補南和<lb/>
尉黜陟使以至行上聞授左龍武軍録事因墜傷足樂<lb/>
正之憂愀然滿容以甥姪婚仕為念受署魯山令以痼<lb/>
疾不能趨拜故後長吏僉以客禮待之嘗獲盜未刑屬<lb/>
濵山之鄉稱猛獸為害盜請于庭曰感明府慈仁願殺<lb/>
獸贖罪公哀而許焉僚佐堅請公旡變慮乃從破械縱<lb/>
<pb n="KR4c0036_WYG_003-27b"/>
之盜果屍獸復命吏人老㓜咨嗟震動發于庭宇播于<lb/>
四鄰則政化之行可知也公自㓜居貧累服齊斬故不<lb/>
及親在而娶既孤之後單獨終身人或以絶後諭焉對<lb/>
曰兄有息男不曠先人之祀矣厯官俸禄悉以經營𦵏<lb/>
祭衣食孤遺代下之日柴車而返南遊陸渾考一畝之<lb/>
宅發八笥之直唯匹帛焉居無扃鑰牆藩之禁達生齊<lb/>
物從其所好時屬歉嵗渉旬無烟彈琴讀書不改其樂<lb/>
好事者携酒食以饋之陶陶然脫遺身世涵泳道徳拔<lb/>
<pb n="KR4c0036_WYG_003-28a"/>
清塵而棲顥氣中古以降公無比焉知我或希晦而不<lb/>
耀故也是宜為國老更論道佐世而羔雁不至殁于空<lb/>
山可勝慟耶所著文章根𤣥極則道演寄情性則𤣥于<lb/>
思善人則禮咏多能而深則廣吳公子觀樂曠達而妙<lb/>
則現題窮于性命則蹇士賦可謂與古同轍自為名家<lb/>
者也又其惡萬金之藏鄙十卿之禄富貴之辯吾得其<lb/>
真至哉元公越軼古今冲邃㝠冥純朗朴渾範於生靈<lb/>
凡與門人吟慕遺風諡曰文行先生從古也夫誄徳銘<lb/>
<pb n="KR4c0036_WYG_003-28b"/>
功厥義有三上以簡神明中以鋪光烈下以聳示後人<lb/>
斯文之作由此志也其銘曰<lb/>
天地元醇降為仁人隠耀韜精凝和葆神道心𤣥微消<lb/>
息詘伸載襲先猷竭盡報親貞玉白華不緇不磷縱翰<lb/>
祥風蛻跡泥塵今則已矣倐反其真仰徳如在瞻賢靡<lb/>
因懐哉永思泣涕銘云<lb/>
　<lb/>
　李遐叔文集巻三<lb/>
</p>
<p>
</p>
  </div>
<div>
<head>李遐叔文集巻四</head> <lb/>
    <p>
<pb n="KR4c0036_WYG_004-1a"/>
欽定四庫全書<lb/>
　李遐叔文集巻四<lb/>
　　　　　　　　　　　　　唐　李華　撰<lb/>
　　　祭劉評事兄文<lb/>
維乾元二年嵗次已亥六月乙未朔三日丁酉趙郡李<lb/>
華祭於劉三兄之靈惟兄髙韻曠度拔于時倫徳契中<lb/>
和道符深仁泉明其照情性其文踈近無二心冥則親<lb/>
雅敦名教素逺權利夷險一節通塞一致有時不適與<lb/>
<pb n="KR4c0036_WYG_004-1b"/>
道偕醉事隨沉浮量混同異白雲何逺清風自至人或<lb/>
知兄王佐之器豈人無福而兄夭年浙東幕庭喪此一<lb/>
賢識與不識辛酸泫然秦失五羖舂不相杵清標髙志<lb/>
行乃動主繄我夫子列在中士職無所統談笑而已居<lb/>
室言善感於千里綿江越湖掩涕相視追懐曩晨道則<lb/>
同謀定交梁國周旋兩都更相黙喜吾道不孤契闊艱<lb/>
難誰榮誰枯良願再諧握手東吴羇旅情倍天倫豈殊<lb/>
去嵗季冬將膺使檄累辱來召陵江掛席持酒歡酣憂<lb/>
<pb n="KR4c0036_WYG_004-2a"/>
懐頓釋携手終日晤言竟夕無食不均無衣不易題序<lb/>
申餞清深義激贈言綢繆寵我行役渉泗而還遽承遘<lb/>
癘猶復垂念尺書相繼將慶有瘳俄哀永逝萎我盛徳<lb/>
天胡不惠嗚呼痛哉華江濵憔悴風濕所侵疾不果問<lb/>
喪不果臨無由執紼從兹破琴異鄉之慟于此何心不<lb/>
言少别便為古今嗚呼痛哉光烈幕府親兄重兄恩深<lb/>
撫孤義感平生臨弔盡哀行路涕零躬䕶喪事推以信<lb/>
誠古風復存今見哀榮嗚呼痛哉孀妻晝哭弱子縗絰<lb/>
<pb n="KR4c0036_WYG_004-2b"/>
蕭蕭旅塋空對江月想像遊處心呼鬱結羽毛相依忍<lb/>
此凋闕寢門之悲悽斷吳越蘇門朗嘯于此長絶泣戒<lb/>
將命往申微醊此如不祭祇益酸咽兄性與道合栖心<lb/>
福庭故於是奠不列葷腥願垂惠照以濟幽靈值佛開<lb/>
法長為弟兄素心惟此敢告冥冥尚享<lb/>
　　　祭劉左丞文<lb/>
維年月日左補闕趙郡李華謹奉清酌微奠祭於故國<lb/>
子祭酒劉十六兄之靈痛矣夫時方刑措誼傳長沙運<lb/>
<pb n="KR4c0036_WYG_004-3a"/>
丁中興衍廢于家命與道乖末如之何先師微言行已<lb/>
堙塞續儒濟徳俾世為則專門繼起人用不惑季孟叔<lb/>
仲並華於國文傾遷固理破楊墨濁斯渾清曲莫容直<lb/>
孤玉沉韻髙鴻墜翼疇昔之年逆藩悖天帝命西平董<lb/>
戎于闗上宰奸回蔽明怙權阻以監撫海内飜然督哥<lb/>
舒將盍不速轅兄在西陲飛章上言諭引古今易亡為<lb/>
存時憚奸邪不聞帝閽文武房公慷慨獨論迎吠狺狺<lb/>
竟寢斯文華忝諫官亦嘗披肝千里同氣寤寐永歎請<lb/>
<pb n="KR4c0036_WYG_004-3b"/>
授監帥用鎮豐安乞固上黨乞備太原心竭犬馬事屈<lb/>
羣頑哥舒表華掌記轅門明明仁兄紹介三軍舉族在<lb/>
此懼為禍原竟迫方寸辜天負恩聖朝孝理未忍行戮<lb/>
爰詔三司伏念哀鞠網釋烏鳥恩開桎梏實賴仁人再<lb/>
春枯木房公介然明華于朝兄志提挈出泥登霄言于<lb/>
宰司大啟學徒陳沉泊華可備師儒堂堂昌言光我囚<lb/>
拘楮中不行何日忘諸功曹垂侍恩比天倫手足是比<lb/>
榮枯一人友愛惟深憐眷益親難阨流離存亡永分冀<lb/>
<pb n="KR4c0036_WYG_004-4a"/>
遊門閫以慰酸辛誰謂凋落今惟二人嗚呼哀哉弟㕘<lb/>
邦憲兄鎮海夷云去存殁共彼有期謂天無親胡與善<lb/>
違孺子攀號逺奉裳帷季氏呼天割我四支平生故人<lb/>
横涕交頥寄窆空原時追興師官尊地偏禮不成儀回<lb/>
望舊邦素車遲遲潯陽地古舉目悽悲執紼流慟誰堪<lb/>
此時余生易感況已衰羸泣薦潢汙魂兮臨之尚享<lb/>
　　　祭亡友揚州功曹蕭公文<lb/>
乾元三年二月十日孤子李華以清酌之奠致祭於亡<lb/>
<pb n="KR4c0036_WYG_004-4b"/>
友故揚州功曹蘭陵蕭公之靈嗚呼茂挺平生相知情<lb/>
體如一嵗月之别俄成古今天乎喪予此痛何極華釁<lb/>
罰深重艱棘所鍾殊方永慕觸目號裂孤窮易感況哭<lb/>
故人以足下才惟挺生名葢天下道孤命屈淪阨終身<lb/>
避亂全潔忠也冒危遷祔孝也有王佐之才先師之訓<lb/>
而殁於道路何負於天天乎痛哉華疇昔之嵗幸忝周<lb/>
旋足下不棄愚劣一言契合古稱管鮑今則蕭李有過<lb/>
必規無文不講知名當世實賴吾人循環往復何日忘<lb/>
<pb n="KR4c0036_WYG_004-5a"/>
此而況泣血千里羇旅相依聞此一哀心骨皆斷痛之<lb/>
至者言不能宣是欲寄辭秖益填塞茂挺茂挺君其降<lb/>
靈尚饗<lb/>
　　　祭亡友張五兄文<lb/>
維永泰二年嵗次庚午正月某朔日趙郡李華謹遣從<lb/>
姪詹事府丞亷以茶乳䟽果之奠敬祭於亡友張兄博<lb/>
士之靈嗚呼痛哉先生之終人倫不幸况乎小子最飽<lb/>
道風何悲如之先生以道為貴以徳為富以樂天知命<lb/>
<pb n="KR4c0036_WYG_004-5b"/>
為壽則非其道而貴者賤也非其徳而富者貧也不樂<lb/>
天不知命而壽者天也然先生道貴徳富加以樂天知<lb/>
命之壽固無限矣所痛者仁而無後天道何以為善與<lb/>
神理何以為正直滔滔江水此慟何窮嗚呼哀哉華殘<lb/>
年衰病足不履地撫膺而哭欲往無由千里申奠不任<lb/>
酸咽仁兄先生俯鑒悲懐尚饗<lb/>
　　　徳先生誄<lb/>
或問曰徳先生者奚氏余曰南陽張姓有畧其名維之<lb/>
<pb n="KR4c0036_WYG_004-6a"/>
其字也或曰與古誰倫可造七十子乎余曰七十子或<lb/>
賢或恒人方于賢原憲宓不齊其比也或曰大哉余曰<lb/>
七十子親聖人之道者也七十子得聖人疆畛之際維<lb/>
之得聖人衣冠之潤向使獲親聖人則鱗差耕雍也或<lb/>
曰何咎而瞽余曰聖賢偕時故春秋之亂冉耕惡疾左<lb/>
丘明卜商皆瞽聖如夫子失司冦饑于陳蔡忠如萇𢎞<lb/>
明謀尊王室而戮死君子道消故仁賢窮維之鄰道昌<lb/>
黎韓極亦以徳聞與維之同病不幸二子不以病為僉<lb/>
<pb n="KR4c0036_WYG_004-6b"/>
不喪中明者也或曰夫如是得無誄之余誄之曰神胡<lb/>
病後之人而奪先生噫嘻哀夫人徳甫余將疇兄<lb/>
　　　弔古戰塲文<lb/>
浩浩兮平沙無垠夐不見人河水縈帶羣山糾紛黯兮<lb/>
慘悴風悲日曛蓬㫁草枯凜若霜晨鳥飛不下獸挺亡<lb/>
羣亭長告予曰此古戰塲也嘗覆三軍徃徃鬼哭天隂<lb/>
則聞傷心哉秦歟漢歟將近代歟吾聞夫齊魏徭戍荆<lb/>
韓召募萬里奔走連年暴露沙草晨牧河氷夜渡地濶<lb/>
<pb n="KR4c0036_WYG_004-7a"/>
天長不知歸路寄身鋒刃腷臆誰愬秦漢而還多事四<lb/>
夷中州耗斁無世無之古稱戎夏不抗王師文教失宣<lb/>
武臣用竒竒兵有異於仁義王道迂濶而莫為嗚呼噫<lb/>
嘻吾想夫北風振漠敵兵伺便主將驕敵期門受戰埜<lb/>
竪旄旗川迴組練法重心駭威尊命賤利鏃穿骨驚沙<lb/>
入面主客相搏山川震眩聲析江河勢崩雷電至若窮<lb/>
隂凝閉凛冽海隅積雪没脛堅冰在鬚鷙鳥休巢征馬<lb/>
踟蹰繒纊無温墮指裂膚當此苦寒天假强徒憑凌殺<lb/>
<pb n="KR4c0036_WYG_004-7b"/>
氣以相剪屠徑截輜重横攻士卒都尉新降將軍復没<lb/>
屍填巨港之岸血滿長城之窟無貴無賤同為枯骨可<lb/>
勝言哉鼔衰兮力盡矢竭兮弦絶白刃交兮寳刀折兩<lb/>
軍蹙兮生死决降矣哉終身夷狄戰矣哉暴骨沙礫鳥<lb/>
無聲兮山寂寂夜正長兮風淅淅魂魄結兮天沉沉鬼<lb/>
神聚兮雲羃羃日光寒兮草短月色苦兮霜白傷心慘<lb/>
目有如是耶吾聞之牧用趙卒大破林胡開地千里遁<lb/>
逃匈奴漢傾天下財殫力痛任人而已其在多乎周逐<lb/>
<pb n="KR4c0036_WYG_004-8a"/>
獫狁北至太原既城朔方全師而還飲至策勲和樂且<lb/>
閒穆穆棣棣君臣之間秦起長城竟海為闗荼毒生人<lb/>
萬里朱殷漢擊匈奴雖得隂山枕骸遍埜功不補患蒼<lb/>
蒼蒸民誰無父母提携捧負畏其不壽誰無兄弟如足<lb/>
如手誰無夫婦如賓如友生也何恩殺之何咎其存其<lb/>
没家莫聞知人或有言將信將疑悁悁心目寢寐見之<lb/>
布奠傾觴哭望天涯天為之愁草木凄悲弔祭不至精<lb/>
魂無依必有凶年人其流離嗚呼噫嘻時耶命耶從古<lb/>
<pb n="KR4c0036_WYG_004-8b"/>
如斯為之奈何守在四夷<lb/>
　　　賢之用舍<lb/>
上之於賢也患不能好之好之也患不能求之求之也<lb/>
患不能知之知之也患不能任之任之也患不能終之<lb/>
終之也患不能同其心而化于道是故士貴夫遇懼夫<lb/>
遇而不盡也<lb/>
　　　君之牧人<lb/>
古之帝者非不欲厚其養泰其身固揣于變化之原而<lb/>
<pb n="KR4c0036_WYG_004-9a"/>
要之以極亦至矣盖以為上逸則下困困百衆逸一人<lb/>
而非天意也極非天意亦不忍為也故下逸而上困帝<lb/>
者甘心焉況百姓逸君孰與困書曰元后作民父母父<lb/>
母勞於養子則襁褓之疾弭<hi>闕</hi>則父母之心泰推是而<lb/>
求之聖人志于儉薄不得不爾也<lb/>
　　　國之興亡解<lb/>
為國者同於理身身或不和則藥石之鍼炙之若夫扶<lb/>
疾而不攻疾病則斃扶之者屍也齊隋之亡也以貞於<lb/>
<pb n="KR4c0036_WYG_004-9b"/>
終始為惑茍而無恥為明慢于事職為髙賢見義不為<lb/>
為長者繩違用法則附强而潰弱也議于得失則異寡<lb/>
而同衆也尚學希古謂之誕趣便中時謂之工觀其燥<lb/>
濕而輕重之候其成敗而褒貶之肉食之尊以滋味餬<lb/>
口忍危亡而僥禄利自是而下則曰上司猶如之我于<lb/>
國何有設能憤發則逆為備豫動開束闑氣沮志衰志<lb/>
亦從化倖于生者炎炎而四合死于正者求援而無繼<lb/>
麒麟悲鳴鳳鳥垂翅鴟鼓害翼犬呀毒喙則蛇鴆虎狼<lb/>
<pb n="KR4c0036_WYG_004-10a"/>
之徒其可向耶嗟乎心腹支體一也為病者萬焉雖有<lb/>
岐緩而不請岐緩視之而不救噫齊隋不亡得哉反是<lb/>
而理則王道易易也<lb/>
　　　材之小大<lb/>
攀巢之雛羽翼將成習飛而從其母不幸為烏鳶所震<lb/>
墮于塵轍伐氷之家有侈女焉琱車繡茵過于中陌遇<lb/>
而憐之薦以白玉之笥粒以清江之稻胡然而然材小<lb/>
為貴養而翫之易為力也充轅之牛望若山行其生也<lb/>
<pb n="KR4c0036_WYG_004-10b"/>
任重致逺以利天下其死也筋角皮骨皆為器用水旱<lb/>
寒暑之不時鞭驅竭乏登降重岡踣起塗潦蹄離節坼<lb/>
力氣皆頓病矣目猶睨人盜烏爪其背嘴其肉猶恨啄<lb/>
噉之未逞烏烏而相呼羣犬引其腸胃狺狺而争之車<lb/>
馬往復于傍以千萬計不顧也胡然而然材大為累扶<lb/>
而救之難為功也向若不憚斯須之勞而存之其利固<lb/>
厚矣悲夫材之大也為累材之小也為貴戾于理悖于<lb/>
道莫甚焉君天下者辨而返之則不世而仁矣<lb/>
<pb n="KR4c0036_WYG_004-11a"/>
　　　木蘭賦<hi>并序</hi>
華容石門山有木蘭樹鄉人不識伐以為薪餘一本方<lb/>
撡柯未下縣令李韶行春見之息馬其隂喟然嘆曰功<lb/>
列桐君之書名載騷人之詞生于遐深委于薪燎天地<lb/>
之産珍物將焉用之爰戒虞衡禁其剪伐案本草木蘭<lb/>
似桂而香去風熱明耳目在木部上篇乃採斫而歸理<lb/>
疾多騐由是逺近從而採之幹剖枝分殆枯槁矣士之<lb/>
生世出處語黙難乎哉韶余之從子也嘗為余言感而<lb/>
<pb n="KR4c0036_WYG_004-11b"/>
為賦云<lb/>
泝長江以遐覽愛楚山之寂寥山有嘉樹兮名木蘭鬱<lb/>
森森以苕苕當聖政之文明降元和于九霄更祲沴之<lb/>
為虐貫霜雪而不凋白波潤其根柢𤣥雪暢其枝條沐<lb/>
春雨之濯濯鳴秋風以蕭蕭素膚紫肌緑葉緗蒂踈密<lb/>
聳附髙卑䕃蔽華如霜雪實若星麗節<hi>一作氣</hi>勁松竹香<lb/>
濃蘭桂宜不植于人間聊獨立于天際徒翳薈兮為隣<lb/>
挺堅芳兮此身嘉名列于道書墜露飲乎騷人至若靈<lb/>
<pb n="KR4c0036_WYG_004-12a"/>
<hi>一作如雲</hi>山霧歇藹藹林樾當楚澤之晨霞映洞庭之夜月<lb/>
發清明于視聴洗煩濁于心骨韻衆壑之空峒澹微雲<lb/>
之滅没露草白兮山凄凄鶴既唳兮猿復啼窅深林以<lb/>
冥冥覆百仞之𤣥谿彼逸人兮有所思戀芳隂兮步遲<lb/>
遲悵幽獨兮人莫知懐馨香兮將為誰惋樵父之無惠<lb/>
混衆木而皆盡指晝<hi>疑盡</hi>類而揮斤遇仁人之不忍方甘<lb/>
心而勦絶俄固扺於傾殞憐春華而搴芳顧落日而迴<lb/>
軫達者有言巧<hi>一作功</hi>勞智憂養命蠲疫<hi>一作疾</hi>人胡不求<lb/>
<pb n="KR4c0036_WYG_004-12b"/>
枝殘體剥澤盡枯留顦顇空山離披素秋鳥避弋而髙<lb/>
翔魚畏網而深遊不材則終其天年能鳴則免于爼羞<lb/>
奚此木之不終獨隠見而罹憂自昔論<hi>一作淪</hi>芳于朝市<lb/>
墜實于林丘徒欝咽而無聲可勝言而計籌者哉吾聞<lb/>
曰人助者信神聴者直則臧倉譖言宣尼失職出處語<lb/>
黙與時消息則子雲投閣方回受殛故知天地無心死<lb/>
生同域紜紜品物物有其極至人者委性循於自然寧<lb/>
任夫智之與力也雖賢愚各全其好草木不夭其生植<lb/>
<pb n="KR4c0036_WYG_004-13a"/>
<hi>一作殖</hi>已而已而翳<hi>疑</hi>不可得<lb/>
　　　言毉<lb/>
晉侯方圖秦既而有疾秦伯使毉和視之將行戒之曰<lb/>
鄰國相病大夫何以為行對曰臣不發藥石請以詞痊<lb/>
晉侯而國無害秦伯悅以卿禮遣之和至于晉晉君幄<lb/>
銅鞮之宮憑豊肥倚柔容更衣被珠玉者百許人膳夫<lb/>
列鼎于庭而後延客客辭曰始受命于寡君以除君疾<lb/>
為役今大國反以色與食病臣非臣所及也中軍師對<lb/>
<pb n="KR4c0036_WYG_004-13b"/>
曰此寡君待先生之禮也不意為過敬惟所擇客曰臣<lb/>
轡而馳千里形甚勞而氣不足所欲者酒一盛果一器<lb/>
腒鱐佐飯而已其餘不敢煩大國再拜受賜而診之曰<lb/>
君聲流而陽氣濁而浮色寒而容壯與楚王相若亦可<lb/>
為也亦不可為也晉侯曰楚子何如而方寡人客曰臣<lb/>
嘗聘楚楚境大而富山川林藪之盛踰淮而竟南海晉<lb/>
與齊秦不敵也晉侯曰寡人未嘗渉楚且置楚王願聞<lb/>
其國之說客曰君不念臣亦未究楚封疆之事直以所<lb/>
<pb n="KR4c0036_WYG_004-14a"/>
見言之楚也近郊去郢尚三百里引車登岡平視諸宫<lb/>
丹素燭天仰不見空如水漂浮半在其中滄波動揺低<lb/>
昂隨風藹藹南極山松不盡乍伏乍起參差髙卑流雲<lb/>
重輕或滅或明道路緜緜縈山繞川車葢如軒稍覺登<lb/>
原赤霄冒頂舉手摩天向之髙者乃在車下隂谿冥冥<lb/>
投石無聲狀其乳苑之内則連山黯以當户容杳杳而<lb/>
嶪嶪若堅刃與慢塗呀將拆而復合露封隙之嵌空聲<lb/>
小往而大答聳崖峴以日爌穿偃仆而雲罯濵江皋衍<lb/>
<pb n="KR4c0036_WYG_004-14b"/>
百里芳草往往白沙日炙皛溔緑墅芊緜走舉蒼連箘<lb/>
簵楩梓橘柚之林密孕元氣寒暑若一翳不流風幽不<lb/>
漏日猨狙飛走經息百態啾啾互號終昕竟晦墜英紛<lb/>
目如雪蔽路四望無人移足没屨黄鳥時鳴白鷴飛度<lb/>
臨險瞰江江隗為潭庱庱不動常有神怪龜魚涵泳露<lb/>
鱗出介纎草以䬙風颭波起崩濤迸沫勢不得止精怖<lb/>
魂怕毛骨洗然攀木瞑眸猶懼踣泉頽麓踈冗繁源鼻<lb/>
歕支流瀯瀯合注湯湯晝夜有聲當暑清凉透崖撲湍<lb/>
<pb n="KR4c0036_WYG_004-15a"/>
躍而後逝初疑可及忽似無際旋眩迴榾淜泊兊宕輥<lb/>
石敵磨火發川上纔夷又亞傾沙委浪白烟微蒼盈波<lb/>
滿望澹澹灧灧久而生垠浙浙飛雨冥冥起雲沅湘春<lb/>
生蒼梧日晚聲與聴盡色隨望逺蘋荇荷華組繡一川<lb/>
愕羽族之多名紛合散于水間泛隨流而將下時逆浪<lb/>
而復還喧呼雷駭沈起雲翻兩不相傷貌豫體閒縁涯<lb/>
疊觀照江成霞碧水漣漪淺深見沙旁經闈闥溢浸欄<lb/>
檻上有嬪嬙緜音入雲侵杳眇而將絶隨隤風而復聞<lb/>
<pb n="KR4c0036_WYG_004-15b"/>
齊宋鄭衛之樂張于宮中撞金擊石草木競發堅城雉<lb/>
圻崇山峯墜鳥獸狂悸淮湖皆沸首飾戴千金一膳傾<lb/>
千家恥不相及者以粒計倉禄之衆半于平人秣馬之<lb/>
費倍于租人其餘竒麗之富奉養之侈率與是侔楚王<lb/>
甚泰而楚人甚病申叔請老而不與政言未畢晉侯舒<lb/>
氣而伸幹曰向先生言亦可為也何哉客曰此未足累<lb/>
楚故曰可為也若張而無厭則不可為也晉侯色生力<lb/>
起斥御者撤膳羞而請曰先生終說寡人病幸間矣客<lb/>
<pb n="KR4c0036_WYG_004-16a"/>
乘時而動之曰楚使令尹司馬理兵于北疆以臨敝邑<lb/>
敝邑大夫少者則請開闗以戰老者則曰君務息人楚<lb/>
恃其富强因侈生欲未足畏也寡君乃發府將賙而四<lb/>
境寡小君以四時之用為請寡君曰是出于人而歸于<lb/>
人無人則無是夫何愛焉申命上大夫布幣于人而謝<lb/>
之曰孤不徳使爾父兄子弟不自保于楚師故罄以相<lb/>
勞秦人感君皆泣婦人處子亦請執報楚楚朝聞而夕<lb/>
巻師君臣震伏而受職于秦此先王不戰之術也晉侯<lb/>
<pb n="KR4c0036_WYG_004-16b"/>
洸然以楚事而照于晉遂輟謀秦由是大國修好小國<lb/>
來朝戎狄皆附客果以詞痊晉故曰言毉<lb/>
　　　韓公廟碑銘<hi>并序</hi>
唐之元老有大庇于生人曰韓公公盡力天朝位尊將<lb/>
相三城立廟軍帥乞靈則祠之天寳季嵗華奉使朔方<lb/>
展敬祠下式瞻風采像與神合沈沈如生嗚呼生以功<lb/>
為臣殁以靈為神神乎宜奉公總戎疆外懸衡審政拒<lb/>
隴循河緜亘萬里堅城雄防扞蔽三輔介胄之士垂十<lb/>
<pb n="KR4c0036_WYG_004-17a"/>
萬人瞻我麾節以為進退先是突厥犯塞乗勝入朔方<lb/>
遊騎至安定守軍不到經畧失守虜乃驅監牧之騋牝<lb/>
退存廬帳進圍聚邑鳴弓躍馬規復漠南邊人揺心元<lb/>
聖軫念節將更至咸以為請縉紳獻議則以和親為便<lb/>
中宗未之許也初以公耋老且重煩之及卜師于太宮<lb/>
之庭惟公之吉至尊親臨前殿授以兵符公承命徂征<lb/>
北蕃逆駭記所謂君子有其時有其命公得其二而伸<lb/>
其一者也公忠貫神明慮幾造化鎮以長策潰其姦謀<lb/>
<pb n="KR4c0036_WYG_004-17b"/>
一麾偏師屠名王復喪馬奪壍拂雲維而城之並河之<lb/>
阿列築三鎮將精士銳談笑就役匈奴莫敢南視雷哭<lb/>
而遁老㓜望公以相震怖不然則乗冰轉鬬無日無之<lb/>
既而㨿河山翫其動静納行旅歸之袵席憑墉而望匹<lb/>
馬單兵不匿形影虜由是械手足而刳腹心朝廷無草<lb/>
竊之虞天下减征役之半矣詩云文武吉甫萬邦為憲<lb/>
又曰方叔元老克壯其猷公之謂也帳下之厮尚有存<lb/>
者曰公號令素嚴人無違禁自將吏騎卒咸有旗表節<lb/>
<pb n="KR4c0036_WYG_004-18a"/>
不常出出則賞罰隨之賞無非功罰無非罪上流而下<lb/>
競心行而事從謀全功成由此術也三城既就刋木標<lb/>
櫓記之種落刻其降年後皆如之豈挺生上將之龜策<lb/>
也竒鑒先物之然也夫鳥獸草木出其倫輩猶或利害<lb/>
憑焉況殊績功勲終始天地翼輔先聖寵綏元元有茅<lb/>
社之尊符節之重後奉者果一勝遂一謀庸非明神幽<lb/>
賛之效雅有吉甫薄伐至于太原王命南仲城彼朔方<lb/>
傳稱齊桓伐戎攘狄以其病燕滅衛魏絳和戎狄合諸<lb/>
<pb n="KR4c0036_WYG_004-18b"/>
侯從古及今以為大功其餘秦恬漢青之倫纔丘垤耳<lb/>
尚或筮頌颺之簡策貴之況忠武卓異屨屐今昔而詠<lb/>
歌無之非古也竊感趙孟懐隨武之徳寤寐永歎奉銘<lb/>
神宮其文曰<lb/>
赫爾韓公司武有經受命北伐渠魁就刑敢或不順鼔<lb/>
行風霆崇岱壓卵滄波灌螢沈泉雷動機發冥冥功奮<lb/>
三城人揺億齡謀出先後構危于寧張天之威恢廟之<lb/>
靈北狄頓顙山戎來庭萬里寢析縁河罷扃趨拜故祠<lb/>
<pb n="KR4c0036_WYG_004-19a"/>
徳謝惟馨翔望何有羣山青青感激遺風徘徊涕零吾<lb/>
誰與歸式薦斯銘<lb/>
　　　唐故東光縣主神道碑銘<hi>并序</hi>
先朝宗室之望曰紀王太宗第十子也惟帝族母師曰<lb/>
東光縣主紀王第三女也自天降祐生有令徳年八嵗<lb/>
王不豫循環左右不食累日王撫首諭焉為之進膳縣<lb/>
主察起居未復憂色如初動于神祇王疾用間周文樂<lb/>
正之養不過焉至若天人之秀元氣之純積于中文于<lb/>
<pb n="KR4c0036_WYG_004-19b"/>
外其容可知也孝以奉親慈以臨下尊師傅服澣濯其<lb/>
徳可知也禮傳為簪珥詩書為佩玉原心而顧身體訓<lb/>
而成教其言可知也降尊而處下推泰而從約詣繡繪<lb/>
之妙適飲膳之和其功可知也年十八受封邑王擇聞<lb/>
喜公以妻之聞喜有王佐之材委㑹藩邸縣主以皇孫<lb/>
之貴和鳴侯家隂徳莫違煇動邦教養先姑如寧膝下<lb/>
奉君子如見大賔以徽柔睦娣姒以莊敬端㓜賤鵲巢<lb/>
之化存焉太后臨朝諸武專政魯衛之國剪焉丘墟紀<lb/>
<pb n="KR4c0036_WYG_004-20a"/>
王流竄巴濮薨于道路縣主承訊崩心嘔血每一發聲<lb/>
飛鳥哀鳴草木無色外除之後衣裳無純綵杯圏無甘<lb/>
食耳不聴聲首不加飾自朝廷達於宇内罔不哀之太<lb/>
后復辟中宗出震日昇𤾉谷天下文明雷破羣隂品物<lb/>
咸遂以王懿親盛徳詔有司備禮物陪塟昭陵聞喜公<lb/>
時為孝義令詔書至河縣主聞之嘔血而絶絶而復蘇<lb/>
告諸子曰家國再造寃酷獲申為我謝中外親親下見<lb/>
先王瞑目無恨言未畢而薨春秋五十有四時神龍元<lb/>
<pb n="KR4c0036_WYG_004-20b"/>
年二月二十二日有司以聞中宗震悼召聞喜公問公<lb/>
悉以對上歔欷久之殿省垂泣六宫悽愴乃下詔褒美<lb/>
史官撰徳弔祭賵贈禮過其備矣深於春秋者歎曰孝<lb/>
之至不忘其親忠之至乃心王室自古賢士大夫莫能<lb/>
備舉惟縣主有焉紀王之陷非罪也泣血以終哀中宗<lb/>
之撫興運也則感深而殞絶忠孝兩極首其人倫使百<lb/>
代之下聞其風者有以勸焉其為不匱逺矣鳴呼天輔<lb/>
善人宜其有後男十人女十人四子至大夫曰遇曰遘<lb/>
<pb n="KR4c0036_WYG_004-21a"/>
曰邁邁仁則踐修孝惟明發少子徳位兼盛曰逈今河<lb/>
南尹兼東都留守上柱國禄益厚而慕益深不逮劬勞<lb/>
之報故也銜涕投簡而命下吏敬銘三章式表幽宅其<lb/>
文曰<lb/>
肅雍王門天帝之孫因心則孝懐盛敬尊配美良士如<lb/>
賔禮存泣血終身豈惟霜露慶集家國魂清冡墓壽絶<lb/>
哀歡事髙緗素天作邙山萬化攸歸地閉金印泉深衮<lb/>
衣國風悽愴彤管無輝<lb/>
<pb n="KR4c0036_WYG_004-21b"/>
　　　台州乾元國清寺碑<lb/>
天寳十五載逆將犯闕塵翳郊廟上皇哀蒼生避狄幸<lb/>
蜀皇帝誓復君父之恥理兵于朔方避狄仁之盛也復<lb/>
恥孝之大也惟仁盛孝大故<hi>疑</hi>不逾年而收京師奉陵<lb/>
寢凶孽走而天降之戮化<hi>一作元</hi>氣和而人至于道巍巍<lb/>
乎堯舜之烈不足比崇天子齊心𤣥黙運行慈煦為<hi>一作</hi>
<hi>與</hi>元吉卿士妙講<hi>一作議妙</hi>化之宗以為五帝三王之道皆<lb/>
如來六度之餘也厥初生人降及<hi>闕</hi>古君臣父子日用<lb/>
<pb n="KR4c0036_WYG_004-22a"/>
而不知故𤣥聖昇竺乾而師有古先<hi>闕字</hi>尼有言三皇<lb/>
五帝皆非聖者而西方有聖人其為大千之尊乳育羣<lb/>
聖明矣夫玉帛非為禮之本捨玉帛則無以為禮象飾<lb/>
豈施教之源捨象飾則無以為教建塔廟為禮<hi>一作尊威</hi>容<lb/>
履霜堅冰物有其漸於是卿士從兆人從九圍之中列<lb/>
刹相望矣盈川非古邑也襟東江西山因而城之寺在<lb/>
逺郊信者勞止自官吏耆耋至于商旅咸以津梁未建<lb/>
為媿為羞邑城之西有浄名廢寺背連山而面盈川杉<lb/>
<pb n="KR4c0036_WYG_004-22b"/>
栝晝暝緇褐經行寒潭夕清車馬無聲境勝心閑十金<lb/>
果成耆壽徐君賛録事徐知古等請於縣令隴西李公<lb/>
平平請于前刺史趙郡李公丹丹請於河南等五道度<lb/>
支使御史中丞京兆第五公琦琦聞於天子墨制曰可<lb/>
僧義璿等伏以乾元之初元惡掃除國步既清廟易名<lb/>
牓因改曰乾元國清寺昭睿功也自所志<hi>闕二字</hi>天下各<lb/>
州縣之長僚吏以降多捨清白之俸徵梓人求繪工為<lb/>
民儲福為佛成宮髙殿倚雲長廊生風蓮花出界開在<lb/>
<pb n="KR4c0036_WYG_004-23a"/>
空中自江南無有是刹上座某等至某都維那某奉前<lb/>
佛之心印得輪王之髻珠第五公以上智利國人登宰<lb/>
輔李使君以全徳公才持憲為郎今刺史陳郡殷公日<lb/>
用忠武傑出長城江海専知官司馬隴西李公乾嘉峻<lb/>
<hi>一作俊</hi>能撡綱清可匡俗縣令李令宗室<hi>闕</hi>儒政之善者<lb/>
皆易簡詣于真境清浄符于度門醍醐勝<hi>闕</hi>甘露妙源<lb/>
正性無說𢎞之在言其詞曰<lb/>
東裔名刹西方樂土吴山倚垣越水當户檉松黝藹下<lb/>
<pb n="KR4c0036_WYG_004-23b"/>
有象潭龍在泉中水容耽耽景象光澈江湖氣含天清<lb/>
寳界地湧靈龕大聖蒸蒸動乎天地百神奔走戎服既<lb/>
備命將誓師殄殱逆類奉迎太上開闢正位神人什憤<lb/>
品物咸遂鼓舞賡歌上通元氣<hi>闕</hi>思不泊雜㳫禎瑞輪<lb/>
帝御㝢像法昭融項<hi>一作須</hi>彌四洲建大<hi>一作大起</hi>蓮宫倬彼<lb/>
盈川秀冠越中縣有徳政州有名公奉宣睿謀爰度崇<lb/>
工<hi>一作爰崇</hi>梵侣開士慈雲惠風願言上報聖壽無窮建表<lb/>
勒名堂堂乎鍾<lb/>
<pb n="KR4c0036_WYG_004-24a"/>
　　　杭州開元寺新塔碑<lb/>
漢永平中佛教初至洛陽始置寺度騰蘭二<hi>一作三</hi>徳古<lb/>
者官之庭府稱寺盖敬而尊之比于曹署此其源也杭<lb/>
州開元寺梁天監四年豫州刺史譙郡戴朔捨宅為寺<lb/>
寺號方興名僧惠圜營建之後處士戴𤣥范賔恭増飾<lb/>
之至開元二十六年改為開元寺庭基坦方雙塔樹起<lb/>
日月逝矣材朽將傾廣徳三年三月西塔壊凶荒之後<lb/>
人願莫展太常卿兼杭州刺史張公伯儀忠簡帝心威<lb/>
<pb n="KR4c0036_WYG_004-24b"/>
静吴越駐車跪禮徘徊感嘆乃捨清白之俸為君為親<lb/>
修而復之兵部員外郎兼侍御史范公倫人之珪璋國<lb/>
之俊彦<hi>四字一作望者</hi>法師什曇獻上座什雲卿寺主什崇逺<lb/>
都維那什惠達什法祥長樂寺什曇景等戒香扶其永<lb/>
誓道力䕶其成功于是劒南荆揚之巨材諸郡倕輸之<lb/>
懿匠竭耗神明三年畢事乙栗結仡穿貫顥氣晃爚景<lb/>
象烘若鎔金距畢<hi>疑作卑</hi>躋髙凡為七級級有佛事環迴<lb/>
㫬轉幢網盈映如梵什宮踐乎上<hi>闕</hi>俯視萬井有若棊<lb/>
<pb n="KR4c0036_WYG_004-25a"/>
布仰瞻天宇雲在身下傍眺江山列在<hi>闕二字</hi>過乎阯謂<lb/>
傾峯動<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>岌嶪其側既鏤以丹素飾以青紫<hi>九字一作既雕既鏤</hi>
<hi>以素以青浴緑漬紫</hi>掀腸閃目百變百移如有靈物𡻭<hi>一作累</hi>跪稜<lb/>
層雷嵬攅欒摽江壓湖孤島突天不可名也霞照丹户<lb/>
如開日宫風揺和鈴若下天樂聲徹有頂輪䕃空界影<lb/>
入清江形鎮大地所濟者廣巍巍度門先大徳什懐亮<lb/>
住持之固如山不動先<hi>一作老</hi>法師什道貞華嚴秘宗香<lb/>
象至㡳先法師什藏暉三藏扃鑰吾方啓之過去人縁<lb/>
<pb n="KR4c0036_WYG_004-25b"/>
在世慈願不有偈頌其如佛恩華嘗官是邦感深霜露<lb/>
忝太常一面與兵部為寮敬申其美以佐法門之宏觀<lb/>
其文曰<lb/>
亭亭掲堅逈出江甸秋天泬寥百里獨見如海浮來如<lb/>
地踊現以壯州邑以調羣心餌藥解病依舟濟深卿曹<lb/>
郎署共布黄金<lb/>
　　　杭州餘杭縣龍泉寺故大律師碑<lb/>
大樸既雕淳源不復生人溺于迷妄自拔無由我梵惟<lb/>
<pb n="KR4c0036_WYG_004-26a"/>
哀之力現靈東方雷起羣蟄間生龍象調御人天巍巍<lb/>
乎大明燭幽而品物知向矣噫稠林枝幹榮枯不息火<lb/>
宅煙熖起滅相尋于衆生速壊之身有諸佛常存之性<lb/>
垢衣纒寳而不見濁水求珠而未得法無髙下根有淺<lb/>
深由是啟禪那證入之門立毗尼攝䕶之藏土因水而<lb/>
成器火得薪而待燃惟此二宗更相為用律行嚴用<hi>一無</hi>
<hi>此字</hi>奉則浄無瑕缺戒定<hi>一無此字</hi>光深照則測見本源次修<lb/>
定門而自調伏云何為大定地雖傾而不動云何為修<lb/>
<pb n="KR4c0036_WYG_004-26b"/>
我心雖寂而無住然後登般若之岸上楞伽之峯以此<lb/>
身為法身了無得為真得或有黙修𤣥契於文義受教<lb/>
頓悟於宗師不由門階徑造堂室微塵學者時得一人<lb/>
復有大悲空隘而不窮𢎞誓海涸而不盡俯從像法以<lb/>
導世間則我大律師其人也師諱道一字法籥餘杭嚴<lb/>
氏生族姓之家是為因地作如來之子寧有本縁故祖<lb/>
考不書尊上乗也禮峻山岳神閒江海機對敏洽應受<lb/>
融明自襁褓至于成童顔色無違視聴皆正年甫八嵗<lb/>
<pb n="KR4c0036_WYG_004-27a"/>
辭親就師鴻鵠入冥自然方外蓮花出水不染泥間<hi>一作</hi>
<hi>世間</hi>十七預剃度𨽻龍泉寺受具于光州崖律師行相珠<lb/>
圓滌流鏡澈始就山隂聴崖講湼槃經師既歸而為衆<lb/>
敷闡同時聴者奉以為師恭惟此經佛最後說教旨深<lb/>
圓故草𤣥著義法華經大事因縁授聲聞記口誦心奉<lb/>
誓盡當來金綱經滅度無邊悉離諸相誦起信論滌除<lb/>
邪妄開導心宗常所受持皆為義什於華嚴入普賢性<lb/>
海於維摩得不二法門凡厯見聞莫非心證從文悟理<lb/>
<pb n="KR4c0036_WYG_004-27b"/>
也白日頓明於世界飛鳥自在于空中從理乗如也嘗<lb/>
謂天台觀門往誓深教吾所歸也夫垢因戒浄惠定以<lb/>
生未有愛尚存而坐登三昧每嘆曰持心繫于刹那求<lb/>
道本于清浄使學徒解怠由軌範不明教之興衰在我<lb/>
而已矣乃䕶一席<hi>闕</hi>心必隨嘗講大乗方攝齊登座侍<lb/>
者布蓆微爽律文即命撤席澣衣以俟明日其檢身激<lb/>
下皆此類也自是江南律學砥礪彌精矣至若齊塲星<lb/>
列談座雲繞四衆仰山王之髙萬里赴龍宮之㑹逺夷<lb/>
<pb n="KR4c0036_WYG_004-28a"/>
逾海而來聴長老順風而請益至仁生滅至辨成簡判<lb/>
析疑問若陽和解冰𢎞敷妙理如止水觀月化童䝉為<lb/>
上智伏我慢為調柔引諸佛戒定之池浴衆生輕重之<lb/>
垢垢自流去池常湛然又以儒墨者般若之笙簧詞賦<lb/>
者伽陀之鼔吹故博通外學時復著文在我法中無非<lb/>
佛事故李大理昇期崔河南希逸嘗撫本州麾幢往復<lb/>
故成御史廣業令廬華州元裕兵部韓員外賞屈身郡<lb/>
邑䑳舸洄洽及鄉人故汴州何司户寒同與叩絶韻于<lb/>
<pb n="KR4c0036_WYG_004-28b"/>
清風味𤣥機于永夕廬山師友今古一時誠願密𢎞崇<lb/>
修本寺導容纓綱髙殿棟宇工人殫其百櫨信士竭其<lb/>
千金佛宮嚴麗一方勝絶冩大藏經手自刋校學者賴<lb/>
焉席常住因通給無閡凡聖均焉于天竺寺造慈氏變<lb/>
相憑髙為臺與衆均福光靈肹蠁如在㑹中永以報生<lb/>
育劬勞之恩光先師訓誘之徳不離宴坐應者如歸天<lb/>
寳十三年春忽洒飾道塲端理經論惟銅瓶錫仗留置<lb/>
左右具見五天大徳十八羅漢幡葢迎引請與俱西二<lb/>
<pb n="KR4c0036_WYG_004-29a"/>
月八日恬然化滅報齡七十六僧臘五十七生以其日<lb/>
滅亦如之昔同如來捨位之辰今是菩薩往生之日古<lb/>
先大士無此明徵先時院庭有百合兩本對發白花光<lb/>
如月輪照于昏夜嗚呼慈雲既歸花亦彫萎物感如是<lb/>
人哀可知至某月日遷厝于寺之西偏江嶺淮湖緇麻<lb/>
縞素茶毗之㑹聲動山川寂寥原野人亡地古悲夫一<lb/>
為人師六十年矣逺名利故不遊京國樂閒安故不出<lb/>
户庭有請方去故深慈密行莫得而究焉門人之冠者<lb/>
<pb n="KR4c0036_WYG_004-29b"/>
一行禪師惠罕法師律梁寺乾應律師蘇州東林寺懐<lb/>
哲律師湖州開元寺惠燈少明之記長者寳藏修身執<lb/>
持導師化城無處瞻仰眷屬之賢有若族人神都等如<lb/>
來影中怖畏都盡力生今地哀號不窮以華悅曽史之<lb/>
風尚竺乾之道追書本行見託斯文銘曰<lb/>
苕溪教源因戒生定百千人俱見性清浄裂除意網磨<lb/>
拂心鏡雖㑹一乘終修萬行說法登壇天龍諦聴須彌<lb/>
峯頂白月孤映彼迷方者從我得正報盡生盡歸自法<lb/>
<pb n="KR4c0036_WYG_004-30a"/>
身最朝涕泣江上門人炬滅隂夜舟沉海津雪山靈草<lb/>
無復青春欲報之徳蒼蒼罔極既㫁言語又非空色假<lb/>
言喻空觀我為則<lb/>
　　　衢州龍興寺故律師體公碑<lb/>
器為外物挹泉者器有以濟饑渇也身為妄聚奉道者<lb/>
身有以成大覺也泉不離器道不離身器存則饑渇洗<lb/>
除身修則大覺無礙故律為知見根本開入扃户持其<lb/>
要得其宗者有若長老體公盖毗尼之堂室尸羅之燈<lb/>
<pb n="KR4c0036_WYG_004-30b"/>
炬三昧之舟筏也信安有名山名川山秀川清家為將<lb/>
宗母曰徐性地靈開祐降神而生徐氏既孕夢婆羅門<lb/>
告曰姊當生男詔興大法長老既齓好聚沙起窣堵波<lb/>
焚草為香採花為供年十有五瓊章鶴姿兄為浄安寺<lb/>
上首乃往從學日誦萬言兄歎曰吾祖父昆弟六人出<lb/>
家受習之速無其比也年二十一通大乗小乗千紙如<lb/>
意年中配度浄安寺遊厯㑹稽遇光律師受其戒誦戒<lb/>
至三日屬衆僧布席登座宣說無有遺文住洛京五年<lb/>
<pb n="KR4c0036_WYG_004-31a"/>
與本州策律師東陽超至法師同講問為法門儀表萬<lb/>
嵗元年歸信安稟受者千人由是江南律範端嚴第一<lb/>
衲衣袒肩跣足行乞手蒔松竹繕造僧房苦行貫天地<lb/>
大慈包世界於辨才得自在於文義得解脫于人法得<lb/>
無我于觀照得甚深刺史徐嶠之率參佐縣吏耆艾以<lb/>
降請居龍興寺迎供者多不知同日紛然辨鬬聞于長<lb/>
老曰吾修無諍三昧不唯自利𢎞願利人咄因吾身生<lb/>
彼嗔恨乃别立一室<hi>闕</hi>纔方丈晏然安居不踐門閾刺<lb/>
<pb n="KR4c0036_WYG_004-31b"/>
史李暢跪請移居大方至於涕淚俯如其請因入法華<lb/>
三昧口不息誦身不親席大事因縁我得心證請左溪<lb/>
大師講止觀鑄鐘七千斤隣州長吏稽首延請結艦浮<lb/>
川幢葢彌望瞻禮萬計行無住悲建講堂門樓厨庫房<lb/>
宇畫諸佛刹鑿放生池聞者敬觀者信聴者悟日月無<lb/>
私之照江湖不言之潤如來權實之門其至矣哉收材<lb/>
江湖方構佛殿羣盜據州寺半為墟址如鳥巢形若枯<lb/>
木凶猾棄刃稽首歸仁寳應二年六月九日自升繩床<lb/>
<pb n="KR4c0036_WYG_004-32a"/>
跌坐而滅享齡九十二僧臘七十一緇素號慟楚越悽<lb/>
悲至廣徳元年十二月三日焚于州西某原起塔安神<lb/>
諸佛之遺教也唯長老貌清神逺仁深行獨卓為道器<lb/>
注為法源謙非外儀質乃内<hi>一作哀非</hi>至若調伏住持之固<lb/>
禮誦跪繞之勤耄期不衰寒暑如一學窮必究理精必<lb/>
詣猶自以為功微道淺未足為師真金純金萬寳之最<lb/>
也趺滅之夕則異香滿室閉塔之日則羣鶴翔鳴信安<lb/>
王禕趙太常頥真鄭庶子倬李中丞丹前相國李梁公<lb/>
<pb n="KR4c0036_WYG_004-32b"/>
峴皆為此州躬往圍繞趙太常敬因長老立文殊萬聖<lb/>
之象李梁公増感先人泣下雙林之間長老在世靈徵<lb/>
繁多日輪降照于梁端大龍修敬于池上寒蒲<hi>一作笋</hi>挺<lb/>
擢于冰下彩芝<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>瑩於禪室慶雲覆㑹仰歎千人此其<lb/>
盛者弟子僧㑹藏爰自童䝉服勤左右四十年矣惠命<lb/>
阿難結集如來之言顔氏之子鑚仰素王之道杭州靈<lb/>
隠寺大徳惠逺婺州開元寺大徳清辨本州六度寺大<lb/>
徳惠炬<hi>一作矩</hi>大乗寺主浩然本寺上座惠達寺主法㑹<lb/>
<pb n="KR4c0036_WYG_004-33a"/>
都維那神爽等輪王之位我敬奉之妙光之法我敬行<lb/>
之爰請伽陁式播𤣥烈銘曰<lb/>
付囑戒藏遵行威儀光還性静翼具禽飛止法根本深<lb/>
仁得之蓮花不濡性本清浄彼上人者無時非定定不<lb/>
離儀儀不離性色身雖滅此滅皆寂寂然不動斯為正<lb/>
真鎔金起塔哀<hi>闕</hi>門人<lb/>
　　　荆州南泉大雲寺故蘭若和尚碑<lb/>
肇有含氣則鷹鸇逐鳥虎狼噬人人最靈于其間嗜欲<lb/>
<pb n="KR4c0036_WYG_004-33b"/>
萌而六根動利害交而五兵作文<hi>一作雲疑</hi>演乾坤至于性<lb/>
命老陳道徳循于天下不究因縁之本不知大千之廣<lb/>
而内盜方扇心塵益悖長圍合於三界猛熖流于四生<lb/>
乗時雷雨惟佛能救<hi>一作救世</hi>于是超六度之岸轉三乗之<lb/>
輪馭指南于迷路建髙燈于黑夜翻海滅焰擎山潰圍<lb/>
蒼生既孤再獲慈母人天之奉大矣逺矣微塵法門吾<lb/>
道一貫承此印者歸乎上仁和尚諱惠真南陽冠族張<lb/>
氏也父大禮銀青光禄大夫坊州刺史靈降右闕慶延<lb/>
<pb n="KR4c0036_WYG_004-34a"/>
仁宗太夫人陳氏誦法華經屢有祥應既誕和尚體益<lb/>
康寧而衾褥彌潔每啼聞誦經則止而聴之六嵗法言<lb/>
輒諧經義七嵗誦書日記萬言黙誦<hi>一作尋</hi>法華經安樂<lb/>
行品因捨儒學専精大乗年十三剃度𨽻西京開業寺<lb/>
事髙僧滿意意公門人皆釋侣珪璋和尚年㓜道尊以<lb/>
為之冠十六受十戒持䕶峻整名重京師進具經旨遍<lb/>
覽毗尼意謂未圓尋文果闕乃往天竺求梵本至海上<lb/>
遇浄三藏自摩竭陀還浄公謂曰西方學者亦殊宗貫<lb/>
<pb n="KR4c0036_WYG_004-34b"/>
假欲詮正如異執柯<hi>一作就何</hi>因悉授所賫律集與之俱返<lb/>
纔二年間罔不懸解績成手部名曰毘尼孤濟藴始以<lb/>
五月十六日結夏安居僧聞盡愕喧然雷動門人來問<lb/>
答曰迦利底迦星此其候門人未達既而無畏三藏以<lb/>
五月十五日至京師衆僧怪而問故三藏曰五視<hi>一作是</hi>
迦利底迦星合時來正當日結夏耳迦利底迦星即火<lb/>
星也由是緇林聳歎與聖人<hi>一無人字</hi>合符梵僧長老尚多<lb/>
初至長安和尚修謁膜拜方半多公喜曰爾非真耶留<lb/>
<pb n="KR4c0036_WYG_004-35a"/>
之座隅宻付心要當陽𢎞景禪師國都教宗帝室尊奉<lb/>
欲以上法靈境歸之和尚衣<hi>疑</hi>請京輔大徳一十四人<lb/>
同住南泉以和尚為首昔智者大師受法于衡岳祖師<lb/>
至和尚六葉<hi>闕</hi>種<hi>一作鍾</hi>荆土龍象相承步至南泉厯詮<lb/>
幽勝因起蘭若居焉地與心寂同吾定力室與空明同<lb/>
吾惠照躬行勤儉以率門人人所不堪我將禪悅至于<lb/>
捨寢息齊寒暑食止一味茶不非時賞遇嵗荒野人茹<lb/>
草和尚如之門人勸諭對曰順正行事亦如來教也中<lb/>
<pb n="KR4c0036_WYG_004-35b"/>
宗聞之將以禮召時𢎞景禪師在座啟于上曰此人遙<lb/>
敬則可願陛下不知强也撰菩提心記示心初因開佛<lb/>
知見升堂入室者則必親受此外物<hi>一無物字</hi>祕之立教之<lb/>
宗以律斷身嫌戒降心過應捨而常在無行而不息離<lb/>
心色<hi>一作色心</hi>則浄浄皆亦離則無生内外中間無非實際<lb/>
要因四攝成就五身始以上觀悟入終于蓮花正受平<lb/>
等法門究竟于此師子國目加三藏來謁歎曰印度聞<lb/>
仁者名以為古人不知在世<hi>一作界</hi>本國奉持心記久矣<lb/>
<pb n="KR4c0036_WYG_004-36a"/>
其尊稱微言冥究佛心而神扃<hi>一作局</hi>遐域一行禪師服<lb/>
勤規訓聰明辨達首出當既奉詔徵泣辭和尚而自咎<lb/>
曰弟子于和尚法中痛無少分後與無畏譯昆盧經義<lb/>
有不安日以求正决于一言聞者洗心每謂以法授人<lb/>
不宜容易從人受法鮮克有終故善來衆生悉䝉慈覆<lb/>
至于悟戒承法千無一焉或問南北教門豈無差别對<lb/>
曰家家門外有長安道又問曰修行功用逺近當殊答<lb/>
曰滴水下巖則知朝海又問<hi>闕</hi>無信根如何勸發曰兒<lb/>
<pb n="KR4c0036_WYG_004-36b"/>
喉既閉乳母號慟<hi>一作奚為</hi>大悲無縁亦為歔欷嚴而<hi>一作端嚴</hi>
簡重慈而有威其門能進者寡矣弟尚書右丞紹真行<lb/>
備乎身徳及乎人元老太保陸公象先名臣韓京兆朝<lb/>
宗宋兵部鼎常刑部虚舟僉契慈縁而承善誘如其仁<lb/>
哉天寳十載二月既望北首右脇臥入禪定中夜而滅<lb/>
享齡七十九經夏六十報年之限湼槃之時同于如來<lb/>
昔未曽有遺命門人曰聖教無服慎勿行之弟子正知<lb/>
法璨等哀聞大千感動他界先時雙泉竭大霧昏白光<lb/>
<pb n="KR4c0036_WYG_004-37a"/>
照室半若横血法門無䕃之徵也刑部韋侍郎時臨荆<lb/>
州躬䕶喪事以三月一日厝于西巖山林變衰鳥獸號<lb/>
咽有意于道者莫不摧心洒涕和尚質孤晴山神瑩澄<lb/>
海妙聲宣布而剛强悽感慈眼運照而濁惱清凉使祥<lb/>
光洞明枯木蕃榮得舍利于神人教天龍于冥晦其𤣥<lb/>
慈幽䕶則病者愈死者生髙僧遙請而帝夢叶學徒聴<lb/>
法而天樂下昭聞殊方不可殫載初聞一行終天子賜<lb/>
諡曰大惠禪師及和尚滅度追諡同之二方如來皆同<lb/>
<pb n="KR4c0036_WYG_004-37b"/>
一號此其證也正知者闍梨持和尚心印璨法闍利轉<lb/>
和尚義輪以華聞風永懐俾强名道其辭曰<lb/>
荆南正法大士相傳灌頂尊記乃吾師焉<hi>一作吾師受焉</hi>備修<lb/>
衆善不染羣縁法華三昧惠照無邊菩薩普門我願亦<lb/>
然煩惱牙折菩提鏡懸戒比秋月法若春泉不動南楚<lb/>
仁周大千本來常浄自性無遷漸則生頓光依魄圓隨<lb/>
順生死芭蕉豈堅蕭蕭塔樹永對爐烟<lb/>
　　　杭州刺史㕔壁記<lb/>
<pb n="KR4c0036_WYG_004-38a"/>
唐虞之代四岳十二牧分掌諸侯宗周有方伯連帥之<lb/>
職秦有監郡漢魏以還初曰部刺史後曰州牧近代罷<lb/>
州牧復為郡太守太守刺史無恒其稱職同九卿假以<lb/>
符節雖親如魯衛貴若周召任切<hi>一作功</hi>安人往往除拜<lb/>
天寳中朝廷以尚書郎人物之髙選二千石元元之性<lb/>
命始以省郎臨大部若宻邇京師或控壓衝㑹萬商所<lb/>
聚百貨所殖將擇良吏重難之杭州東南名郡後漢分<lb/>
㑹稽為吴郡錢塘屬隋平陳置此州咽喉吴越勢雄江<lb/>
<pb n="KR4c0036_WYG_004-38b"/>
海國家阜成兆人户口日益増領九縣所臨蒞者多當<lb/>
時名公宋丞相劉僕射崔尚書訏謨大政其間劉尚書<lb/>
裴給事之盛徳逺業魏左丞蘇吏部之公望遺愛在人<lb/>
韋太原崔河南劉右丞侯中丞節制方隅有事已來承<lb/>
制權假以相國元公旬朔之間生人受賜由是望甲餘<lb/>
州名士良將遞臨此部況郊海門池浙江三山動搖於<lb/>
掌端靈濤歕激於城下水牽卉服陸控山夷駢穡二十<lb/>
里開肆三萬室近嵗灾沴繁興冦盜連起百戰之後城<lb/>
<pb n="KR4c0036_WYG_004-39a"/>
池獨存王師雷動元惡授<hi>一作折</hi>首乳哺疲人分命賢哲<lb/>
詔以兵部郎中范陽盧公㓜平為之公體仁而清直方<lb/>
簡亮文以輔徳武以静人澄況有清江之姿巍<hi>一作魏</hi>峨<lb/>
有秋山之狀麾幢戾止未逾三月降者遷忠義歸者喜<lb/>
生育旌次讓利轅門無聲人咸曰休哉以卿佐之才遵<lb/>
王澤敷徳政吾見其為公為侯福履宜之未見其極也<lb/>
刺史冠服印綬甲令載之故不書詞尚體要古史之遺<lb/>
也永泰元年七月二十五日記<lb/>
<pb n="KR4c0036_WYG_004-39b"/>
　　　衢州刺史㕔壁記<lb/>
有漢已還州綂郡郡或連十城州或部十郡江南多大<lb/>
郡如㑹稽丹陽鎮領遐濶分置部都尉自富春而南太<lb/>
末一縣抵於建安今此州即古㑹稽西部之地也雖官<lb/>
明吏修如曠阻何厥後相因損益無恒時更亂離罷置<lb/>
紛糅聖朝字育元元納于大中自衛公纍單于英公滅<lb/>
句麗天下和平户口繁衍元聖溥行葦蓼蕭之澤于下<lb/>
廷延公卿議割州邑謂疆與府近則易為理人與吏親<lb/>
<pb n="KR4c0036_WYG_004-40a"/>
則易為安以婺州封畛為廣分置衢州領六縣猶為大<lb/>
郡近嵗析玉山全邑洎須江南鄉益信州而不為寡去<lb/>
年江湖不登兹境稍穰故浙右流離多就遺秉凡増萬<lb/>
餘室而不為衆吴越地卑而此方髙厚居者無疾人斯<lb/>
永年名山大川既麗且清俗尚文學有古遺風國朝不<lb/>
以州領郡郡與州更相為號遷復從宜事之當也置觀<lb/>
察之司而董臨之此州長吏之選甲於他部忠貞之老<lb/>
則武威<hi>一作陵非</hi>公李僕射傑親賢之望則信安郡王禕遺<lb/>
<pb n="KR4c0036_WYG_004-40b"/>
政行為故事名位光於屋壁開元天寳中始以尚書郎<lb/>
超拜名郡賀蘭大夫為之李郎中為之自徼外悖天地<lb/>
之慈犯雷霆之誅賀蘭起北海之師郎中佐浙東之幕<lb/>
有文有武家頌户歌元惡天討餘凶稔罪聖恩示以鈇<lb/>
鉞之威未即大刑以為不教人戰是謂棄之乃分諸州<lb/>
置節度以鎮之州有防禦軍刺史為之使俾與夫持節<lb/>
某州諸軍事名實副焉以此州宻邇山隂爰𨽻浙東㕔<lb/>
事馮髙㦸户臨江武文左右麾幢成列千夫長百夫長<lb/>
<pb n="KR4c0036_WYG_004-41a"/>
上寮郡椽屬邑官吏進退無聲趨拜風生仕不登州談<lb/>
不為榮凡為州者儒不毅勇則頓威攻守所由敗也勇<lb/>
不儒和則失人邦國所由困也故二千石之任方今為<lb/>
難至尊垂憂勤于兆人延俊乂於髙位以蘇州刺史陳<lb/>
郡殷公文可以成政武可以安人明斷良謀忠在王室<lb/>
其理也寛不容怠嚴不拒情清白貫於神明簡易契於<lb/>
黄老徳必有隣歌聲宜繼由是命公典此邦也至若建<lb/>
置城府之年月升降品第之等差風俗貢賦之宜男女<lb/>
<pb n="KR4c0036_WYG_004-41b"/>
隄封之數圖諜備矣老㓜傳之今之所書畧舉勲徳也<lb/>
元年建寅月二十一日左補闕趙郡李華於江州附述<lb/>
　　　常州刺史㕔壁記<lb/>
晉分丹陽為毘陵後改為晉陵隋置常熟縣剏常州理<lb/>
之無何常熟𨽻蘇州始為晉陵置常州當楚越之襟束<lb/>
居三吴之髙爽其地恒穰故有嘉稱領五縣版圖十餘<lb/>
萬望髙地劇此闗外名邦自强敵侵擾江湖流毒地荒<lb/>
人亡十里一室天子詔宰政審可以安人者以工部侍<lb/>
<pb n="KR4c0036_WYG_004-42a"/>
郎賛皇公覽允帝俞拜為此邦昔齊人聞石<hi>闕</hi>　至舉<lb/>
國大理賛皇東轅明詔先下吏愉人泰如時之春視之<lb/>
猶身歸者遍野賛皇公以為易簡本乎悠久久於其道<lb/>
而化成封章上請求理三嵗詔書寵異進品正議大夫<lb/>
優賢報功於時為盛自吴通上國越盟諸夏秦裂郡國<lb/>
智如伍員才若鴟夷以及我國家賢良臨州者甚衆未<lb/>
有濬河渠引大江漕有餘之波漑<hi>一作益</hi>不足之川溝延<lb/>
申浦至於城下廢二埭之隘促數州之程海夷浮舶弦<lb/>
<pb n="KR4c0036_WYG_004-42b"/>
發望至出古人剏物之知見君子濟衆之心大矣哉一<lb/>
境清浄無為<hi>一信言</hi>而理此舉大畧也漢制刺史部領郡<lb/>
國遷為太守太守課最入為公卿及魏晉以來或稱州<lb/>
牧國朝州刺史郡太守更相為名親賢如寧岐弼諧如<lb/>
狄宋皆拜焉在部視侯伯入朝亞卿尹其車服皂盖朱<lb/>
轓華蟲七梳進賢兩梁冠玉佩青綬古有銅獸竹使符<lb/>
太守不假節刺史臨兵則持節今雖無事亦稱使持節<lb/>
戒不虞也降銅魚詔書合之代獸符也夫子門人髙弟<lb/>
<pb n="KR4c0036_WYG_004-43a"/>
者衆唯稱雍也可為諸侯至哉古之為理本於徳行賛<lb/>
皇公秉心宣猷盡瘁王室愷悌君子民<hi>一作人</hi>之父母為<lb/>
王者輔宜哉永泰二年二月庚戌賛皇公從子檢校吏<lb/>
部員外郎華述<lb/>
　　　唐丞相故太保贈太師韓國公苗公墓誌銘<hi>并序</hi>
永泰元年四月戊子唐舊相太保韓國公薨天子輟朝<lb/>
羣臣出次五月壬午贈太師七月丙子詔使中謁者蒞<lb/>
祭京兆少尹䕶喪龍旗輤車鹵簿哀導加于一等園塋<lb/>
<pb n="KR4c0036_WYG_004-43b"/>
封樹碑版垂後盛于當朝葬我韓國公夫人名本于宏<lb/>
才非此運不揚元勲出于忠烈非死之中登日月九天<lb/>
之上乾坤閉而復闢均軸折而再駕故肅宗皇帝于行<lb/>
在見公曰欲求良弼其在兹乎公諱晉卿字元輔上黨<lb/>
壼闗人祖龔夔贈太子太師父殆庶贈禮部尚書公成<lb/>
童好學弱冠工文二登甲科三入髙等始自郡邑臺省<lb/>
之任終乎廊廟台輔之器至如牧四郡使四道在人為<lb/>
政之絶跡于公能事之常格故不足叙天寳之末奸黨<lb/>
<pb n="KR4c0036_WYG_004-44a"/>
亂常公身在陷穽心圖遼廓謁至尊于幕殿議大計于<lb/>
轅門天子壯之拜為左相公于時與兵部尚書汾陽郡<lb/>
王經畧大業翊賛中興公撫于内汾陽營于外克二京<lb/>
復九廟尊先帝返上皇公之功也乾元二年元兇授首<lb/>
陳希烈等四十八人議在殊死公抗疏上論以四方猶<lb/>
虞罪當寛宥三司質定其事不行於戯慶緒之誅也不<lb/>
用公議使有思明之難朝議之減復行公計果今天下<lb/>
大安仁人之言不可已已上元二年𤣥宗升遐詔公攝<lb/>
<pb n="KR4c0036_WYG_004-44b"/>
政肅宗違代令公當國道合君臣時契雲龍于二主功<lb/>
髙宇宙徳鍾社稷于一身夫平計之勃安之總有平勃<lb/>
之勲伊攝之霍立之再當伊霍之任人臣貴極今古罕<lb/>
儔公晚嬰衰疾屬辭樞務遂得特紆聖眷俯降臣禮赤<lb/>
墀之下杖策來朝宣室之中肩輿入見此則明主上徳<lb/>
而屈體忠臣感恩而忘形君臣之間斯為盛矣無何有<lb/>
詔冊授太保軍國大務仍咨訪焉公至和為心太素為<lb/>
體以虛舟應物世累不能干其神以公器濟時江海不<lb/>
<pb n="KR4c0036_WYG_004-45a"/>
能開其慮故軒裳鍾鼎于我如浮雲大位遐年在生為<lb/>
逆旅享年七十有七厯任二十有四順如也夫人韓國<lb/>
夫人博陵崔氏詩書之門金玉其度先公而殁今則祔<lb/>
焉嗣子發丕堅粲垂向吕稷望咸等並强學懿文保家<lb/>
繼代忠足以勵行孝足以揚名叙徳立銘願昭先烈掌<lb/>
文之客敢忘大猷其詞曰<lb/>
有唐宗臣為國元老清明淳粹全徳體道磊落臣節深<lb/>
沈廟謨智能逃難忠則忘軀幽薊弄兵咸秦振蕩舉族<lb/>
<pb n="KR4c0036_WYG_004-45b"/>
南棄拔身北嚮一見先皇其言甚壯指麾籌畫爰立作<lb/>
相天地反正蒼生之望伊昔南狩衣冠下從三司獻議<lb/>
萬乘將同諫書一出天下稱公二聖登遐萬方是荷聖<lb/>
皇在闇務輟宸坐稱政臨朝非公不可彼蒼不仁殱我<lb/>
鼎臣天歸說夢嶽降申神嵯峨碑版突兀封樹嗚呼相<lb/>
國韓公之墓<lb/>
　　　雜詩<hi>六首</hi>
黄鍾叩元音律呂更循環邪氣悖正聲鄭衛生其間典<lb/>
<pb n="KR4c0036_WYG_004-46a"/>
樂忽涓微波浪與天渾嘈嘈鴟梟動好鳥徒緜蠻王吉<lb/>
歸鄉里甘心長閉闗<lb/>
𤣥黄與丹青五氣之正色聖人端其源上下皆有則齊<lb/>
侯好紫衣魏帝婦人飾女奴厭金翠傾海未滿臆何忍<lb/>
嚴子陵羊裘死荆棘<lb/>
甘酸不私人元和運五行生人受其用味正心亦平爪<lb/>
牙相殘傷日與性命争聖人不能絶鑚燧與炮烹嗜慾<lb/>
乗此熾百金資一傾正消神耗衰邪勝體充盈顔子有<lb/>
<pb n="KR4c0036_WYG_004-46b"/>
餘樂瓢中寒水清<lb/>
隂魄淪宇宙太陽假其明臣道不敢專由此見虧盈未<lb/>
聞東菑稼一氣嘉穀成上天降寒暑地利乃可生葛藟<lb/>
附柔木繁隂蔽曽原風霜摧枝幹不復庇本根女蘿依<lb/>
松柏然後得長存<lb/>
孔光尊董賢胡廣慚李固儒風冠天下而乃敗王度絳<lb/>
侯與博陸忠樸受遺顧求名不考實文弊反為蠧<lb/>
結交得書生書生鈍且直争權復争利終不得其力我<lb/>
<pb n="KR4c0036_WYG_004-47a"/>
逢縱横者是我牙與翼相旋如疾風竝命趨紫極奔車<lb/>
得停軌風火何相逼仁義豈有常肝膽反為賊勿嫌書<lb/>
生直鈍直深可憶<lb/>
　　　寄趙七侍御自餘干谿行經弋陽至上饒山川<lb/>
　　　　幽麗思與雲卿同遊邈不可得因叙疇年之<lb/>
　　　　素寄懐於篇云<lb/>
揺槳曙江流江清山復重心惬賞未足川迴失前峯凌<lb/>
灘出極浦曠若天池通君陽青嵯峨開坼混元中九潭<lb/>
<pb n="KR4c0036_WYG_004-47b"/>
魚龍窟仙成羽人宫隂奥潜鬼物精光動煙空𤣥猿啼<lb/>
深蘢<hi>楚越謂竹樹深者為蘢</hi>白鳥戲葱䝉飛湍鳴金石激溜鼓雷<lb/>
風雨濯萬木鮮霞照千山濃草閒長餘緑花静落幽紅<lb/>
渚煙見晨釣山月聞夜舂覆谿窈窕波涵石淘溶溶丹<lb/>
丘忽聚散素壁相奔衝白日破昏靄靈山出其東勢排<lb/>
昊蒼上氣壓吴越雄迴頭望雲卿此恨發吾衷昔日蕭<lb/>
邵遊四人纔成童<hi>華與趙七侍御驊故蕭十功曹頴士故邵十六軫未冠游太學皆苦貧共</hi>
<hi>弊同年三人登科相次典校邵後三人及第也</hi>屬詞慕孔門入仕希上公緯卿<lb/>
<pb n="KR4c0036_WYG_004-48a"/>
陷非罪折我昆吾鋒<hi>邵字緯卿以寃横貶卒南中</hi>茂挺獨先覺拔身<lb/>
渡京虹斯人謝明代百代墜鵷鴻<hi>蕭天寳末知亂棄官往江東殯𦵏先人游</hi>
<hi>于汝南</hi>世故墜横流與君哀路窮<hi>敵人陷兩京華與趙受辱賊中</hi>相顧無<lb/>
死節䝉恩逐殊封<hi>華貶杭州司功趙貶泉州晉江尉</hi>天波洗其瑕朱衣<lb/>
備朝容<hi>華承恩累遷尚書郎趙拜補闕御史</hi>一别凡十年豈期復相從餘<lb/>
生得携手遺此兩孱翁羣遷失鸎羽後凋惜長松衰旅<lb/>
難重别悽悽滿心胷遇勝悲獨遊貪竒悵孤逢禽尚彼<lb/>
何人胡為束樊籠吾師度門教投弁躡遐蹤<lb/>
<pb n="KR4c0036_WYG_004-48b"/>
　　　仙遊寺有龍潭穴弄玉祠<lb/>
捨事入樵逕雲木深谷口萬壑移晦明千峯轉前後嶷<lb/>
然龍潭上石勢若奔走開坼秋天光崩騰夏雷吼靈溪<lb/>
自兹去紆直互紛紏聴聲静復喧望色無更有冥冥翠<lb/>
微下髙殿映杉栁滴滴洞穴中懸泉響相扣昔時秦王<lb/>
女羽化年代久日暮松風來簫聲生左右早窺神仙籙<lb/>
願結芝木友安得羡門方青囊繫吾肘<lb/>
　　　詠史<hi>十一首</hi>
<pb n="KR4c0036_WYG_004-49a"/>
昻藏獬豸獸出自太平年亂代乃潜伏縱人為禍愆常<lb/>
聞斷馬劍每壯朱雲賢身死名不滅寒風吹墓田精靈<lb/>
如有在幽憤滿松烟<lb/>
漢皇修雅樂乗輿臨太學三老與五更天王親割牲一<lb/>
人調風俗萬國和且平單于驟欵塞武庫欲銷兵文物<lb/>
此朝盛君臣何穆清至今壝壇下如聞簫韶聲<lb/>
巢許在嵩潁陶唐不得臣九州尚洗耳一命安能親緜<lb/>
邈數千祀丘中誰隠淪朝遊公卿府夕是山林人蒲帛<lb/>
<pb n="KR4c0036_WYG_004-49b"/>
揚側陋薜蘿為縉紳九重念入夢三事思降神且設庭<lb/>
中燎寧窺泉下鱗<lb/>
漢時征百越楊僕將樓船幕府功未立江湖已騷然島<lb/>
夷非敢亂政暴地仍偏得罪因懐璧防身輒控弦三軍<lb/>
求裂土萬里詎聞天魏闕心猶在旗門首已懸如何得<lb/>
良吏一為制方圓<lb/>
秦滅漢帝興南山有遺老危冠揖萬乘幸得厭征討當<lb/>
君逐鹿時臣等已栝槁寧知市朝變但覺林泉好髙臥<lb/>
<pb n="KR4c0036_WYG_004-50a"/>
三十年相看成四皓帝言翁甚善見顧何不早咸稱太<lb/>
子仁重義亦尊道側聞驪姬事申生不自保暫出商山<lb/>
雲朅來趨灑掃東宫成羽翼楚舞傷懐抱後代無其人<lb/>
戾園滿秋草<lb/>
日照崑崙上羽人披羽衣乗龍駕雲霧欲往心無違此<lb/>
山在西北乃是神仙國靈氣皆自然求之不可得何為<lb/>
漢武帝精思徧羣山糜費巨萬計宫車終不還蒼蒼茂<lb/>
陵樹足以戒人間<lb/>
<pb n="KR4c0036_WYG_004-50b"/>
天生忠與義本以佐雍熈何意李司隸而當昬亂時古<lb/>
墳襄城野斜徑横秋陂況不禁樵采茅莎無孑遺髙標<lb/>
尚可仰精爽今何之一忤中常侍銜寃誰見知嘗觀黨<lb/>
錮傳撫巻不勝悲<lb/>
文侯耽鄭衛一聴一忘餐白雪燕姬舞朱弦趙女彈滛<lb/>
聲流不返惂蕩日無端獻嵗受朝時鳴鐘讌百官兩牀<lb/>
陳管磬九奏殊未闌對此唯恐臥更能整衣冠<lb/>
蜀主相諸葛功髙名亦尊驅馳千萬衆怒目瞰中原曹<lb/>
<pb n="KR4c0036_WYG_004-51a"/>
伯任公孫國亡身不存社宫久蕪没白鴈猶飛翻勿言<lb/>
君臣合可以濟黎元為蜀諒不易如曹難復論<lb/>
六國韓最弱末年尤畏秦鄭生為韓計且欲疲秦人利<lb/>
物可分社原情堪滅身咸陽古城下萬頃稻苗新<lb/>
沂水春可渉泮宫映楊葉麗色異人間珊珊搖珮環展<lb/>
禽恒獨處深巷生禾黍城上飛海雪城中暗春雨適來<lb/>
鳴珮者復是誰家女泥沾珠綴履雨濕翠毛簮電影開<lb/>
蓮臉雷聲飛蕙心自言沂水曲采萍兼采菉歸逕雖可<lb/>
<pb n="KR4c0036_WYG_004-51b"/>
尋天隂光景促憐君貞且獨願許君家宿徒勞惜衾枕<lb/>
了不顧雙蛾艷質誠可重淫風如禮何周王惑褒姒城<lb/>
闕成陂陁<lb/>
　　　春遊吟<lb/>
初春遍芳甸千里藹盈矚美人摘新英步步翫春緑所<lb/>
思杳何處宛在吴江曲可憐不得共芳菲日暮歸來淚<lb/>
滿衣<lb/>
　　　長門怨<lb/>
<pb n="KR4c0036_WYG_004-52a"/>
弱體鴛鴦薦啼妝翡翠衾鴉鳴秋殿曉人静禁門深每<lb/>
憶椒房寵那堪永巷隂自驚羅帶緩非復舊來心<lb/>
　　　奉使朔方贈郭都䕶<lb/>
絶塞臨光禄孤營佐貳師鐵衣山月冷金鼓朔風悲都<lb/>
䕶徵兵日將軍破虜時揚鞭玉闗道回首望旌旗<lb/>
　　　尚書都堂瓦松<lb/>
華省祕仙蹤髙堂露瓦松葉因春後長花為雨來濃影<lb/>
混鴛鴦色光含翡翠容天然斯所寄地勢太無從接棟<lb/>
<pb n="KR4c0036_WYG_004-52b"/>
臨雙闕連甍近九重寧知深澗底霜雪嵗兼封<lb/>
　　　海上生明月<hi>科試</hi>
皎皎秋中月團團海上生影開金鏡滿輪抱玉壺清漸<lb/>
出三山岊將凌一漢横素娥嘗藥去烏鵲遶枝驚照水<lb/>
光偏白浮雲色最明此時堯砌下蓂莢自將榮<lb/>
　　　晚日湖上寄所思<lb/>
與君為近别不啻逺相思落日平湖上看山對此時<lb/>
　　　寄從弟<lb/>
<pb n="KR4c0036_WYG_004-53a"/>
眼病身亦病浮生已半空迢迢千里月應與惠連同<lb/>
　　　奉寄彭城公<lb/>
公子三千客人人願報恩應憐抱闗者貧病老夷門<lb/>
　　　春行寄興<lb/>
宜陽城下草萋萋澗水東流復向西芳樹無人花自落<lb/>
春山一路鳥空啼<lb/>
　<lb/>
　<lb/>
<pb n="KR4c0036_WYG_004-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李遐叔文集巻四<lb/>
</p>
<p>
</p>
  </div>
        </body>
</text>\m</TEI>
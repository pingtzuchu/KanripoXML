<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>江月松風集卷一</head> <lb/>
    <p>
<pb n="KR4d0560_WYG_001-1a"/>
欽定四庫全書<lb/>
　江月松風集卷一<lb/>
　　　　　　　　　　　　元　錢惟善　撰<lb/>
　　古詩二首<lb/>
鳯麟别千載騷雅流餘聲南入蒼梧天鴻雁雝雝鳴騁<lb/>
目江上秋秋雲白英英扣舷欲何之山水遺韶韺<lb/>
白馬㡬朝夕震盪赤帝闕不洗鴟夷魂千年屬鏤血我<lb/>
欲騎赤蚪東上探禹穴手披青玉書逍遥弄明月<lb/>
<pb n="KR4d0560_WYG_001-1b"/>
　　送韓介石之平江財賦提舉分韻得館娃宫<lb/>
吳宫沒花草千年㳺鹿麋薌徑空陳迹琴臺餘故基雲<lb/>
木薆秀峰秋蒓生廢池湖波澹空碧扁舟想鴟夷伊人<lb/>
已云逺逸駕誰能追可憐當時樂徒令後來悲今君賦<lb/>
逺游登覽却蛾眉青楓莫天濶曠望瓊琚辭<lb/>
　　次韻<lb/>
負郭豈無資躬耕樂田野交交桑扈鳴好雨光風灑扣<lb/>
角長夜歌荷蓑卧牛下曉行隴畝間新水沒秧馬我聞<lb/>
<pb n="KR4d0560_WYG_001-2a"/>
行路難自古多轗軻<lb/>
五栁風翛翛牀頭酒初熟萬事不挂懐敝屣視金屋長<lb/>
嘯歌逺遊瞻彼嶽之麓餐霞飲沆瀣逝將老雲谷<lb/>
　　懐李坦之<lb/>
懐哉謫仙人白駒在雲谷𤣥風不可攀髙枝㺯黃鵠馮<lb/>
湖望西山爽氣照書屋間賦招隠篇悠然逺榮辱勸我<lb/>
以浮白贈我以結緑落日錢塘江呑聲空注目閉門客<lb/>
不來長歌飯黄犢<lb/>
<pb n="KR4d0560_WYG_001-2b"/>
　　對月酌酒<lb/>
對月不飲酒何以陶吾生明輝散空白照我千載情泠<lb/>
然輙忘寐但覺風露清寒蛩襍羣籟天地皆秋聲流光<lb/>
不可駐長江終夜鳴酒盡月欲堕浩歌倚層城<lb/>
　　陪吳叔勝諸君吳山小飲客有期不至者作詩貽<lb/>
　　　之分得人字限十韻<lb/>
晴嵐欎孤翠幽亭萃嘉賔維時風日美適目江山新鳴<lb/>
絃調初夏擷芳惜餘春息景在茂樹俯淵窺潜鱗雍雍<lb/>
<pb n="KR4d0560_WYG_001-3a"/>
文字飲楚楚尊爼陳徳馨幽蘭佩石澗蒼苔䄄清賞暫<lb/>
消摇素期非隠淪黄鳥鳴吾傍嚶嚶若懐人百年㡬良<lb/>
㑹緬兹寂寞濵披拂松雲下結廬行卜鄰<lb/>
　　松聲樓為行可仕上人賦<lb/>
南山多巨松空翠拂靈石根蟠茯苓脂寒凝一泓碧結<lb/>
樓附清隂下有雲半席天籟發蚪髯神光生琥珀馮虚<lb/>
奏韶濩震霆鼓潮汐猛若鐵騎奔銜枚襲空壁悄若鶴<lb/>
在隂仙音飛九澤嫋嫋如有情泠泠寂無迹道人了不<lb/>
<pb n="KR4d0560_WYG_001-3b"/>
聞落月滿樓白<lb/>
　　送酸齋學士之西川<lb/>
薊北文章客風流逈不羣潮聲秋别夢月色夜留君三<lb/>
峽吞秦樹千峰抹楚雲形骸捐水石來往更殷勤<lb/>
　　山村輓詞<lb/>
詩窮八十年江海正凄然玉麈風生頰青山雪滿顛門<lb/>
墻張籍俊墓表孟郊賢出處人皆識哀歌徹九泉<lb/>
　　送沈敬叔之建徳次王性存韻<lb/>
<pb n="KR4d0560_WYG_001-4a"/>
惜别風花急喚愁江草新鱸魚肥可釣鷗鳥靜相親月<lb/>
轉星灘夜潮廽漁浦春贈行無好句家訓足書紳<lb/>
　　湖居<lb/>
負郭輪蹄逺殘春櫻筍佳湖天翻白浪山日黯黄霾夢<lb/>
蝶烏皮儿觀魚畵舫齋何人契幽賞髙致到無懷<lb/>
　　中秋見月懷故人<lb/>
海月大如斗江雲明似霞秋聲歸絡緯暮色起蒹葭席<lb/>
散金蟾彩衣浮玉露華更深望牛女安得挂星槎<lb/>
<pb n="KR4d0560_WYG_001-4b"/>
　　送洪安道歸睦并簡洪君寔<lb/>
講徹西湖席梅邊袂欲分明經期董子采藥訪桐君畎<lb/>
畝經綸手江山錦繡文青溪回首處長嘯倚松雲<lb/>
　　靈璧手印篇<hi>有序</hi>
　　　漢以江都王女細君嫁烏孫王女過靈璧嘗扶<lb/>
　　　以石後人鐫石為模腕節分明故述其事而為<lb/>
　　　之辭<lb/>
漢香飛入烏孫國踰白龍堆行絶域萬里窮愁天一方<lb/>
<pb n="KR4d0560_WYG_001-5a"/>
曾駐鳴鑣倚靈璧靈璧亭亭立空雪石痕不爛胭脂節<lb/>
神颷吹影髙撩秋堤雲欲補中原月穹廬作室墻以旃<lb/>
佩環魂託胡歌傳當時雙泪洒成血血成碧色苔花堅<lb/>
青塜相望去不歸歸時定化黃鵠飛千年恨隔氊城夢<lb/>
漢使者過空霑衣<lb/>
　　王氏節婦詩<hi>有序</hi>
　　　丙子歳天台王氏妻為兵所掠至嵊縣青楓嶺<lb/>
　　　嚙指題五十六字石上投滹江而死迄今血書<lb/>
<pb n="KR4d0560_WYG_001-5b"/>
　　　宛然泰定初邑徐丞始上其事請立廟旌之晉<lb/>
　　　張仲舉首唱作詩一章邀好事者同賦又聞丙<lb/>
　　　子間襄陽賈尚書兒婦韓魏公五世孫也岳州<lb/>
　　　破被擄之明日以衣帛嚙指書長詩渡江中流<lb/>
　　　自溺而死其詩多有可稱者有江南無謝安塞<lb/>
　　　北有王猛之句士大夫咸膾炙之因感其節同<lb/>
　　　其事類故并及之云<lb/>
昔聞江南賈尚書兒嫓韓氏身塟魚嘗以血濺雲錦襦<lb/>
<pb n="KR4d0560_WYG_001-6a"/>
至今波蕩青瓊琚嚙指堂堂丈夫氣乃見蒼茫甲兵際<lb/>
倚舷不忍渡中流翻然直向龍宫遊嗟嗟赤城王氏妻<lb/>
青楓嶺滑愁雲低滹江水黑幽魂啼峭壁萬仭無由梯<lb/>
望夫不來歸路迷石痕雨碧風凄凄君臣失國時所偶<lb/>
兒女䘮我家何有丹精貫日昭不朽朝廷立廟滹江口<lb/>
荆揚孰謂風俗媮嗚呼貞節無與儔二女允也忠義流<lb/>
他年太史須編收<lb/>
　　八月十五夜風雨後見月有懐<lb/>
<pb n="KR4d0560_WYG_001-6b"/>
天柱峰頭月華碧自古人間風雨隔飄然砍探蟾窟游<lb/>
萬里隂霾妬良夕𤣥雲忽開黃道明顧兎涵秋抱氷魄<lb/>
嫦娥偷藥常少年桂子薌霏羽衣濕飛仙挾我凌太清<lb/>
萬丈寒光湛虚白美人不來空夜凉白紵歌闌露花積<lb/>
　　登五雲山<lb/>
普覺遺衣久不傳五雲故色尚蒼然斷崖蘿薜三千丈<lb/>
喬木風霜四百年龍井雨深泉獨厚漁村潮上月初圓<lb/>
寳坊金碧紅塵聚何以兹山更絶縁<lb/>
<pb n="KR4d0560_WYG_001-7a"/>
　　永昌王傅長丈杜伯誠還西凉索賦<hi>時伯誠以王命收書</hi>
使星光動斗牛精黼黻文章禮樂成青海昔為傳箭地<lb/>
玉闗今有讀書聲東探禹穴千年迹西望秦雲萬里情<lb/>
充棟汗牛寧衒富要期多士答昇平<lb/>
　　九日鳯池小集分韻得花字<lb/>
寂寂禪宫一徑賖傷心摇落异繁華錦池冷浸鳳皇影<lb/>
畵壁秋生苔蘚花九日江山又風雨百年臺殿自烟霞<lb/>
徘徊快拭登臨目更約西湖泛釣槎<lb/>
<pb n="KR4d0560_WYG_001-7b"/>
　　送曹克明員外之湖廣省<lb/>
錢唐西望武昌城天際飛艎㡬日程三峽波濤下江漢<lb/>
九嶷雲霧接巫衡笑談落落蕭曹佐登覽蒼蒼屈宋情<lb/>
更把文風變丹徼不須銅柱紀南征<lb/>
　　送陳續古之㑹稽教諭<lb/>
負笈西遊未十年絶江又泛剡溪船碧窗夜靜雲分榻<lb/>
綘帳春吟雪滿氊人憶蘭亭晉文物神留玉筍禹山川<lb/>
知君懷古登臨處喬木蒼烟思渺然<lb/>
<pb n="KR4d0560_WYG_001-8a"/>
　　送丘以敬淮海山長<lb/>
中州文學振家聲英妙當年月旦評鶚薦早登賔貢選<lb/>
龍飛得被聖恩榮月明潮落金山寺雪盡江<hi>缺</hi>鐵甕城<lb/>
弦誦洋洋徧淮海憑髙懷古有餘情<lb/>
　　題杜甫麻鞋見天子圖<lb/>
四郊多壘未還鄉又别潼闗謁鳳翔九廟君臣同辟難<lb/>
十年弟妹各殊方中原百戰洗兵甲萬里一身愁虎狼<lb/>
寂寞當時窮獨叟按圖懷古恨茫茫<lb/>
<pb n="KR4d0560_WYG_001-8b"/>
　　分韻送諸暨胡允文<lb/>
登瀛藉甚冠多士入剡蕭然訪故人埜雪推篷休汎夜<lb/>
樵風傾葢穏行春破琴獨羡戴安道衣錦孰如朱買臣<lb/>
招隠歌闌却乗興濯纓時復過谿濵<lb/>
　　久旱聞丞相禱雨上竺喜而賦詩<lb/>
海霞炎日火流金萬里蒼旻不肯隂山澤那無作霖意<lb/>
雲霓未得憫農心西湖夜熱波猶沸南土秋乾雨不淫<lb/>
林下何人坐忘寐短檠賦罷碧窗深<lb/>
<pb n="KR4d0560_WYG_001-9a"/>
　　方養心自廬山歸<hi>時傳養心已仙去故以丁令威嘲之</hi>
萬里扁舟拂釣磯琵琶空怨不霑衣廬山正想陸修靜<lb/>
華表忽聞丁令威種杏豈無髙士隠巢松曾有謫仙歸<lb/>
月明夢到西江上五老峰前白鶴飛<lb/>
　　奉和左轄吳公禱雨天目山有感<lb/>
乾坤亢旱兵塵後廊廟憂深畎畝間千里西成望甘澤<lb/>
百靈前導謁名山清秋雲雨蛟龍窟白日雷霆虎豹闗<lb/>
俄頃神功廻造化作霖未許老臣閑<lb/>
<pb n="KR4d0560_WYG_001-9b"/>
　　次韻答仲臣梁君<lb/>
説詩久不來匡鼎千里月明歸思遲南國詞臣空擬些<lb/>
東闗逆旅漫歌噫無才我乏瓊瑶報有志君㸔禮樂施<lb/>
安得錦箋三百幅便風日日寄相思<lb/>
　　喜得家報<lb/>
昨夜燈花今夜書西湖歸夢緑隂初吟邊欲寫留春意<lb/>
呼酒旋烹雙鯉魚<lb/>
　　雪夜<lb/>
<pb n="KR4d0560_WYG_001-10a"/>
水鏡氷凝玉萬家有人和雪嚼梅花夜闌酒醒歌招隠<lb/>
欲喚扁舟向若耶<lb/>
　　又<lb/>
凌室冲冲已鑿氷兩峰髙聳玉稜層漁郎睡熟蘆花被<lb/>
冷照篷窻雪一燈<lb/>
　　過清壑雲扉用吾子行留題韻<lb/>
縣壁削青雲繞扉挂藤走翠石鈎衣洞簫聲逺人何處<lb/>
風送岩花撲面飛<lb/>
<pb n="KR4d0560_WYG_001-10b"/>
　　題髙彦敬竹石<hi>又序</hi>
　　　彦敬自䟦云草窻出謬紙一幅就破研完僧筆<lb/>
　　　磨臭膠墨命寫竹頼有紅酒一尊少助浩然之<lb/>
　　　氣故有此君子不可轉之妙態校官仇山村屠<lb/>
　　　月汀鄧匪石今歸之吳子靜子靜乃草窗外孫<lb/>
　　　故及之<lb/>
石似於<hi>烏</hi>檡<hi>徒/</hi>竹似槎<hi>於檡虎也</hi>尚書醉墨洒流霞弁陽寳<lb/>
繪今餘㡬片紙清風想外家<lb/>
<pb n="KR4d0560_WYG_001-11a"/>
　　四月十九日與索木魯子昇登雷峰墖<lb/>
百轉鶯聲兩部蛙不知春色在天涯緑隂千里飛紅雨<lb/>
濯錦江邊正浣花<lb/>
　　送王君寔赴臺都事<hi>并序</hi>
　　　行省都事王公君寔近除南臺都事宸翰所定<lb/>
　　　也將行求餞章其人天性至孝以親喪未𦵏不<lb/>
　　　茹葷酒者十有七年省臺交章史館立傳起身<lb/>
　　　憲府書吏兩任亷司知事以河南都事而為南<lb/>
<pb n="KR4d0560_WYG_001-11b"/>
　　　臺監察御史以江浙都事而有是除所至以亷<lb/>
　　　能清直見稱<lb/>
翠埽蛾眉蹴浪花江山乗傳挹清華羽儀要路叅䑓閣<lb/>
骨鯁平生相國家傳列太常旌孝友班聫御史削奸邪<lb/>
遥知案牘無塵務簾捲芙蓉晝煮茶<lb/>
　<lb/>
　<lb/>
　江月松風集卷一<lb/>
</p>
<p>
</p>
  </div>
<div>
<head>江月松風集卷二</head> <lb/>
    <p>
<pb n="KR4d0560_WYG_002-1a"/>
欽定四庫全書<lb/>
　江月松風集卷二<lb/>
　　　　　　　　　　　　元　錢惟善　撰<lb/>
　　故宫春望次平禹成韻<lb/>
登臨休賦黍離章千里江流接大荒劍鎻血華空楚舞<lb/>
鏡埋香骨失秦粧薜蘿山鬼啼螢苑荆棘銅駝卧鹿場<lb/>
寂寞萬年枝上月夜深猶照舊宫墻<lb/>
　　久雨大風二首<lb/>
<pb n="KR4d0560_WYG_002-1b"/>
蒼生愁暑雨甲子變秋霖風自四方至雲從六月隂聞<lb/>
雞休舞劍聽雁欲霑襟渺渺江湖夢區區畎畆心<lb/>
東南稱樂土旱潦異中原淫雨憂天漏顛風畏海翻旱<lb/>
禾登越甸秋水漫吳門學道甘清苦翛然愧飽温<lb/>
　　懷師魯國賔二君子<lb/>
讀書燈火似秋凉夢筆還成五色章風雨鷄鳴君莫舞<lb/>
江湖魚樂我相忘清談常想東西席髙卧何須上下牀<lb/>
他日逺來山水窟苔花如雪扣漁榔<lb/>
<pb n="KR4d0560_WYG_002-2a"/>
　　奎章典籖逹兼善除南臺監察御史因寄小詩奉<lb/>
　　賀并簡大龍翔笑隠長老<lb/>
風雨鷄聲起夜闌相思欲寄翠琅干校讐東壁圖書府<lb/>
搏擊南臺耳目官萬里江行過采石九重天語出金鑾<lb/>
他年了却埋輪志芋火山中對嬾殘<lb/>
　　送趙季文侍嚴君心逺公官浙東帥府<lb/>
江驛霜晴木葉乾庭闈正喜共之官山中圖史隨賔幕<lb/>
海上旌旗擁帥壇島賈獻琛兼百粤秦兒采藥渺三韓<lb/>
<pb n="KR4d0560_WYG_002-2b"/>
知君覽勝登天姥定駕長風振羽翰<lb/>
　　和沈若水山居韻<lb/>
誰識山中隠者廬白雲無路問樵夫閒將槲葉紉衣佩<lb/>
静試蓮花刻漏壺入海已憐方士拙卧雲偏羡列仙癯<lb/>
甕頭春色多藏酒更有琴書足自娛<lb/>
　　送吉甫赴江西省同考試<lb/>
楚士如雲集豫章百年文物自歐陽雕蟲未足追騷雅<lb/>
相馬當知出牝黃寶劔徹天占太史<hi>亦作晉相</hi>朱簾捲雨讌<lb/>
<pb n="KR4d0560_WYG_002-3a"/>
滕王此行身價南金重要貢真材作棟梁<lb/>
　　早發葑門得風直抵皁林泊<lb/>
白龍廟前風浪生扁舟初離闔閭城嬋娟霜月雁千里<lb/>
顛倒衣裳雞五更櫓答漁歌江入夢帆迎野色樹移城<lb/>
葦間何限秋蕭瑟愁絶胡笳出塞聲<lb/>
　　寄題邢氏清寧樓<hi>唐微天師題扁</hi>
縱目東南極杳冥乾坤萬里正清寧檻憑江樹霏烟雨<lb/>
簾捲淮波蕩月星賔讌仍招古藤客仙書聊憶紫陽銘<lb/>
<pb n="KR4d0560_WYG_002-3b"/>
秋風三疊詞難和樓上居人本姓邢<lb/>
　　述懐<lb/>
倦遊湖海十年餘人物如雲想國初貞觀名臣重房杜<lb/>
建安才子數應徐聞雞起舞闗河壯射虎歸來事業疎<lb/>
便欲巢雲尋五老短檠依舊滿床書<lb/>
　　送故朱儁卿安厝定山斗門<lb/>
埋玉空山巷不歌春暉精舍鬰嵯峨籜龍頭角驚雷雨<lb/>
木客衣裳雜薜蘿入樹雲霏千㸃翠出溪泉涌半江波<lb/>
<pb n="KR4d0560_WYG_002-4a"/>
懐人俯仰成陳迹漫憶蘭亭紀永和<lb/>
　　送南泉隂陽教授許存古北上<lb/>
南遊千里宦桐城春滿錢唐衣繡榮禹穴藏書期太史<lb/>
客星犯斗覔君平驛晴馬上㸔山色江夜燈前聼雨聲<lb/>
折栁不堪容易别望雲心逺定懸旌<lb/>
　　送浙江憲掾王庭訓遷江西<lb/>
長西挂席向洪都憲幕諸郎喜有儒鵰鶚九霄同奮擊<lb/>
鵾鵬六月快摶扶學傳齊魯文無害詩到匡廬興不孤<lb/>
<pb n="KR4d0560_WYG_002-4b"/>
草色緑波天共逺尊前莫忘唱吳歈<lb/>
　　宫詞二首和符安理鎮撫韻<lb/>
放生池上月沉鈎掖樹如雲易得秋鐘動景陽梳洗早<lb/>
轆轤聲轉井幹樓<lb/>
夢驚鴛瓦落宫墻殿鎻長秋怨夜凉教授後庭今白髮<lb/>
舊時博士漢披香<lb/>
　　題兩童牧二牛圖<lb/>
齊侯聞飯牛黃帝問牧馬二竪真若人三生已忘我應<lb/>
<pb n="KR4d0560_WYG_002-5a"/>
無醉尉呼莫止宿亭下遲遲髙栁隂解衣盤礴臝<lb/>
　　杏花<lb/>
等鸎期燕引遊蜂知隔垂楊第㡬重壇近緇帷忘晝永<lb/>
宫催羯鼓助春濃綘烟輕潤香鬚裊紅雪乾圓粉泪溶<lb/>
寂寞曲江人不見貞元朝士憶時雍<lb/>
　　次彦清韻送斯道<lb/>
葛洪有約遊天竺恵逺無心過石橋溪樹鎻青嵐雨霽<lb/>
湖風皺碧岸氷銷忘形野老時分席洗耳山人昔挂瓢<lb/>
<pb n="KR4d0560_WYG_002-5b"/>
横碧齋西夢泉上春猿秋鶴定相招<lb/>
　　送魯子昇<lb/>
作吏能忘勢逢人每説詩同庚慚我長莫逆受君知語<lb/>
輙傾肝膽情難慰别離江湖還有夢風雨豈無期<lb/>
　　即事<lb/>
壺隠初逃谷樓居欲近江攤書山繞席岸幘月臨窗白<lb/>
鳥汙秋箑青蟲撲夜釭蕭然無物累靜勝此心降<lb/>
　　題賈治安同知秋林平逺圖<lb/>
<pb n="KR4d0560_WYG_002-6a"/>
軒葢昂昂五大夫傲然下晲石烏檡扁舟人似青山瘦<lb/>
折簡從來不可呼<lb/>
　　送月彦明之台録事司宣差<lb/>
入政裁煩劇承恩擢儁髦窻芸堆舊笈宫錦置新袍台<lb/>
嶺連天姥霞城枕海濤絃歌有餘暇送目到金鰲<lb/>
　　送陳子敬王子仁<lb/>
倦遊年少滯江南憂患驚心百不堪韶海有人遺白葛<lb/>
洞庭無客寄黄柑凉風拂衽聼喉轉夜雨移燈覆手談<lb/>
<pb n="KR4d0560_WYG_002-6b"/>
寂寞嵗寒梅共我月明索笑碧雲簷<lb/>
　　書金字經二首<lb/>
旃檀香滿梵王居丞相旌旄映使車四十二章傳貝葉<lb/>
五千餘卷集金書當年鹿苑無文字後世龍龕校魯魚<lb/>
要與石經同不朽河清海晏太平初<lb/>
羲獻能書稱異代騰蘭傳法度流沙天香字字融金液<lb/>
雲錦重重叠寳華了義何須談般若前身我亦寫楞伽<lb/>
儼然似㑹靈山上欲向龍宫訪大家<lb/>
<pb n="KR4d0560_WYG_002-7a"/>
　　西臺都事劉文美東平人來遊江南訪舊今囬淮<lb/>
　　　西<lb/>
西臺辭案牘南國泛舟航淮海壯遊夢闗山古戰塲秋<lb/>
風秦樹老春雨楚萍香此際多佳句驚人奪夜光<lb/>
入蜀題行紀游吳憶講幃一亷伸正氣羣杜畏公非讀<lb/>
律師黃卷論文友白衣明時休老去臺閣想風威<lb/>
　　山居有懐<lb/>
窗前草帶不須刪車馬來稀夢亦閒夜雨欲添漁浦浪<lb/>
<pb n="KR4d0560_WYG_002-7b"/>
夕陽偏照富春山豈無髙士藏𤣥豹㑹有幽人寄白鷴<lb/>
見説城南春正好相期杖履過桃闗<lb/>
　　春日寄平常居士<lb/>
硯落燕泥書滿樓看山卧到越中遊一池春水養科斗<lb/>
半樹夕陽揩牸牛埜<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>療饑多筍蕨隴雲呈瑞盡來牟<lb/>
北窗人在羲皇上應埽蒼苔枕石頭<lb/>
　　寄題野航亭為洛水陳景文作<lb/>
靜觀塵水日茫茫大地誰能一葦航祖笏不妨傳相業<lb/>
<pb n="KR4d0560_WYG_002-8a"/>
漁蓑正好藉禪床晚潮欲上横春雨秋水才深載夕陽<lb/>
萬里卧遊唯一息白鷗入夢是滄浪<lb/>
筆床茶具了生涯彷彿當時畵舫齋雲卧東山思入剡<lb/>
雨吟西澗記遊淮百年泛宅同漂梗萬事虚舟等夢槐<lb/>
自是人間閒宰相不愁炎瘴過瓊崖<lb/>
　<lb/>
　<lb/>
　<lb/>
<pb n="KR4d0560_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江月松風集卷二<lb/>
</p>
<p>
</p>
  </div>
<div>
<head>江月松風集卷三</head> <lb/>
    <p>
<pb n="KR4d0560_WYG_003-1a"/>
欽定四庫全書<lb/>
　江月松風集卷三<lb/>
　　　　　　　　　　　　元　錢惟善　撰<lb/>
　　洛陽陌<lb/>
驅車洛陽陌周道何逶遲玉帛走侯甸金湯固城池潘<lb/>
令好桃李阮生多路岐銅駝卧荆棘索靖獨先知<lb/>
　　隴頭水<lb/>
嗚咽隴頭水東西流至今胡馬不敢飲野狐時見侵月<lb/>
<pb n="KR4d0560_WYG_003-1b"/>
明古磧在氷合交河隂隴底有白骨啣寃啼夜深<lb/>
　　闗山月<lb/>
落落漢時月蕭蕭古戰場揚輝子卿節逐影細君裝髙<lb/>
卧玉闗外低沉青海旁不似閨中夜秪照繡鴛鴦<lb/>
　　長安道<lb/>
車馬如流水樓臺結彩虹王孫來戚里豪士遇扶風不<lb/>
睹衣冠盛空聞意氣雄鳶肩亦何事日暮醉新豐<lb/>
　　折楊栁<lb/>
<pb n="KR4d0560_WYG_003-2a"/>
何處好楊柳攀條贈逺行花飛度江水客醉蹋歌聲秋<lb/>
色彫榆塞春隂接鳯城一枝不敢折為近亞夫營<lb/>
　　梅花落<lb/>
笛裏梅花落何處最多愁紛飛江月夕吹破隴雲秋腸<lb/>
斷白榆塞夢回黄鶴樓行人不堪聼雙泪滴孤舟<lb/>
　　湘淚竹筦<lb/>
黃陵廟前捐佩玦龍影摇文織湘血翠幃塵滴不乾雲<lb/>
湘水無聲楚鬼咽蠻娘㺯作呉娥吟五音嘹喨生枯節<lb/>
<pb n="KR4d0560_WYG_003-2b"/>
一聲直向天上聞手挾飛仙挽秋月嗚嗚似向烟中語<lb/>
十二螺鬟排律吕黄鶴樓空人不還斷腸聲裏招神女<lb/>
　　金銅雙騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>歌<lb/>
闔閭城外吳王陵金精化虎曾上騰漢侯珠襦爛玉柙<lb/>
秦皇銀海燒魚燈佳城鬰鬰三千載摩挲長狄今何在<lb/>
石田耕破雙<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>蹄泉下房星黯無彩雲霧晦㝠辭夜臺<lb/>
朱斑繡澁筆生苔<hi>闕</hi>哀我弔古伊孰儔好事稱是神明<lb/>
噐我疑出自祁連冡百戰功殉龍種<hi>闕</hi>
<pb n="KR4d0560_WYG_003-3a"/>
　　峴山分題送錢德謙之湖州學録山在州南五里<lb/>
　　唐李適之為别駕嘗登此有酒樽在焉東坡守吳<lb/>
　　興日嘗登之有詩云吳興勝襄陽以吳興襄陽同<lb/>
　　有峴山故也<lb/>
我昔遊吳興㝠搜峴山首前瞻李别駕後仰蘇太守文<lb/>
章世爭傳風雨樽不朽登臨豈無人二子名獨乆因之<lb/>
憶襄陽形勝開闢有羊杜嘗愛之聞望掲星斗致令墮<lb/>
淚碑感慨千載後虎據彼則然漁釣此為右兩地雖為<lb/>
<pb n="KR4d0560_WYG_003-3b"/>
殊能事果同否煩君吊陳迹長歌傳巵酒<lb/>
　　蚤起<lb/>
披衣起危坐心清聞曉鐘流光入窗白月淡西南峰游<lb/>
魚躍風藻幽禽翻水松青山如膏沐逺樹烟為容舟人<lb/>
與漁子□蒲深處逢<lb/>
　　保叔墖<lb/>
金刹天開畵鐵簷風語鈴野雲秋共白江樹曉逾青鑿<lb/>
屋岩藏雨黏崖石墜星下看湖上客歌吹正沈冥<lb/>
<pb n="KR4d0560_WYG_003-4a"/>
　　酸齋學士輓詩<lb/>
身騎赤虬攬江海手擕錦囊入蘭蓀月明采石懷李白<lb/>
日落長沙吊屈原萬里壯遊遺劔履十年髙卧老乾坤<lb/>
萋萋芳草漢陽路王孫不歸遥斷魂<lb/>
　　南谷平章夀福樓落成<lb/>
壯觀湖山開甲第黑頭宰相考中書氣占牛斗窺南極<lb/>
手摘星辰切太虛賔客風流常座滿神仙縹緲好樓居<lb/>
飛闌十二標霞外注目吳山千里餘<lb/>
<pb n="KR4d0560_WYG_003-4b"/>
　　江心寺分韻得風字送陳輔賢之温州教授<lb/>
永嘉美山水物色分禪宫斷流涌金碧倒景驚魚龍兩<lb/>
峰横翠黛雙㙮卧彩虹齋鼓得寒汐漁歌生晚風蕭然<lb/>
地形勝逈覺塵囂空維昔有帝子駐蹕鯨濤中至今小<lb/>
金焦突兀摩蒼穹陳君富春彦五嵗稱神童三年為博<lb/>
士豈徒事雕蟲江心隔千里客星渺孤篷<lb/>
　　題華山圖<lb/>
西嶽秋髙翠揷天紫霞堆裏卧神仙長生漫憶金莖露<lb/>
<pb n="KR4d0560_WYG_003-5a"/>
消渇惟思玉井蓮石室有圖空想像洞房無鎻絶攀縁<lb/>
逺遊約我乗風氣白谷青崖思渺然<lb/>
　　送著作兼善赴奎章典籖<lb/>
龍飛天子中興年使者弓旌集後賢閶闔早朝班玉筍<lb/>
瀛州夜直賜金蓮五經同異須劉向三絶才名數鄭䖍<lb/>
黼黻當時遺老在長歌黄鵠送樓船<lb/>
　　題夷齊採薇圖<lb/>
海濱二老共歸周扣馬鷹揚似不侔寂寞西山採薇後<lb/>
<pb n="KR4d0560_WYG_003-5b"/>
清風未許屬巢由<lb/>
　　謝公墩分題送蔡恒之赴建康江寧<lb/>
鍾陵何鬰蒼中有半山寺緬懐謝公游盤桓此擕妓當<lb/>
時縱清談于今見髙致舒王起千載休官老其地蕭然<lb/>
愛兹墩胡為較名字嗟公雅好事閑處亦留意是墩在<lb/>
穹壤正與秋毫似那知人去來豈識姓同異嘗觀逹人<lb/>
心於物了無繫道不似町畦情偶似形器君行吊古餘<lb/>
一笑遣塵累<lb/>
<pb n="KR4d0560_WYG_003-6a"/>
　　送魏好義尹分水<lb/>
東來衆水發新安厯厯桐川第二灘萬叠冷雲藏亂石<lb/>
一江春水落驚湍青山隔樹連漁浦白鳥迎潮入釣壇<lb/>
地占客星髙隠處時飛鳬鴈上雲端<lb/>
　　題金明寺圖<lb/>
金明池涌槖駞虹駕幸瓊林歳歳同貔虎羽儀陳鹵簿<lb/>
魚龍角觝戲珠宫樂游臺殿今成沼習戰旌旗昔蔽空<lb/>
寂寞畵圖傳後鑑六飛回首塞池紅<lb/>
<pb n="KR4d0560_WYG_003-6b"/>
　　懐泳南江并簡黄晉卿州判<lb/>
憶宿南山小蘭若蒲床莞席岸烏紗埽雲曉辨諸峰樹<lb/>
聼雨夜煎雙徑茶白傅中原繙貝葉逺公何日刻蓮花<lb/>
逃空欲辟人間世江海蒼茫可泛槎<lb/>
　　長洲苑分韻題送于夢臣赴平江經厯<lb/>
長洲陳迹帶姑蘇倒影層臺枕太湖緑草一州春走犬<lb/>
青楓兩岸夜啼烏絶江旌葢誇吳使佩苑文章勝蜀都<lb/>
登覽無煩重感慨芰荷香裏想乗鳬<lb/>
<pb n="KR4d0560_WYG_003-7a"/>
　　題吳和之所藏五麒麟<hi>石名</hi>
靈壁幻成麟一角鳴球尚想獸蹌蹌泗濵無復供王貢<lb/>
木潤𤣥雲寳繪堂<lb/>
　　題柏仲節所藏錢舜舉金碧山水<lb/>
浩蕩鷗波萬里春回頭車馬九衢塵往來共載乗魚客<lb/>
揖讓相逢化鶴人苕霅溪山浮紫翠蓬萊宫殿涌金銀<lb/>
桃花流水知何處猶有征夫逺問津<lb/>
　　懐大滌山李坦之徴君古律二首<lb/>
<pb n="KR4d0560_WYG_003-7b"/>
岩岩石室山髙臥如太白餐霞誦黄庭嘯月呼木客軌<lb/>
途脫軒冕武庫森羽㦸翠瓢酌丹泉清風振重席雖談<lb/>
老氏𤣥猶抱左傳癖曠尋方外遊杳若人間隔飛仙渺<lb/>
蓬瀛弱水浮碣石吾將泛星槎子亦躡鳬舄鹿門走冠<lb/>
葢韋布慕岩澤歸去採山中巢雲在蒼壁<lb/>
嘗思脫屣出塵寰何羡封侯過玉闗夷甫不平牛背上<lb/>
石生無事馬蹄間家懷萬里藂藂菊樓對西湖面面山<lb/>
何日擕書游大滌翠蛟亭下聼潺湲<lb/>
<pb n="KR4d0560_WYG_003-8a"/>
　　訪一溪長老宿桂子亭<lb/>
杖藜清逺溪幽事獨神領澗碧繞嵐霏林緑散風影坐<lb/>
忘人間世臥遊塵外境何年猨鳥羣歸來錬丹井<lb/>
　　宰淵徵昇仙詞<lb/>
武夷九曲水縈廻棹轉歌聲夜壑哀鍊藥偶擕丹鼎去<lb/>
乗雲豈待玉棺來夢歸淮海身為鶴夀及喬松背有鮐<lb/>
見説仙書遺肘後六丁下取叱風雷<lb/>
　　題王氏夀慶堂<hi>先世居蜀</hi>
<pb n="KR4d0560_WYG_003-8b"/>
江左衣冠蜀又吳蓬萊清淺見麻姑碧桃洞府非塵世<lb/>
玉樹階庭即畵圖采藥他年入龍虎捫參何日返魚鳬<lb/>
九霞觴進長生酒五色雲中舞鳯雛<lb/>
　　題畵扇<hi>六言</hi>
銀氣蒸成雲白嵐霏散作空青中有幽人小隠松風澗<lb/>
水泠泠<lb/>
　　秋熱<lb/>
融風未肯西秋陽逾六月夢登天姥雲坐想蓬婆雪列<lb/>
<pb n="KR4d0560_WYG_003-9a"/>
仙好乗空王者□扇暍若人不復見滄浪一晞髪<lb/>
　　送極元講師主四明<lb/>
杯渡蒼茫不泛槎蓬萊雲氣赤城霞蜃樓上繞靈仙宅<lb/>
貝闕潜通海若家晝講風生鐵如意夜禪月照白蓮華<lb/>
知師訪舊山隂道細數千峰過若耶<lb/>
　　過吳淞江<lb/>
柔櫓江聲急垂虹曙色分天風摇素浪海日破𤣥雲肅<lb/>
肅夜來雁營營秋後蚊詩成渾不覺漁唱隔烟聞<lb/>
<pb n="KR4d0560_WYG_003-9b"/>
　　雲濤軒為吳孟師作<lb/>
剛仙消摇壒埃外乗飈穏坐金蟇背笑彼壺中縮坤軸<lb/>
廣庭何處聆天籟蒼茫豈但豪嵩衡浩蕩直欲杯蓬瀛<lb/>
蜃氣樓臺倐變幻鶴形車葢相逢迎須㬰回驂向天目<lb/>
把帝青珠捫斗縮冷浸瓊田漲氷谷倒射龍宫摇貝闕<lb/>
前道山靈後河伯笑琢石華拏海月歸來齋居浙江滸<lb/>
嶧山之碑爛秦雨四壁蕭蕭懸石鼓鍾鼎旂常輕一羽<lb/>
日與天香游時歌大人賦夢想澄澄秋萬頃目數英英<lb/>
<pb n="KR4d0560_WYG_003-10a"/>
春五素東海揚塵走蒼狗勸君且酌杯中酒一息萬里<lb/>
且搔首更招子虛問烏有<lb/>
　　輓傅景文<lb/>
卧病西湖曲招魂富渚陽賦髙唐八韻律熟漢三章丹<lb/>
旐風為馬青山石化羊應從赤松子不見少微光<lb/>
　　悼西山猨<lb/>
老衲敲松喚不還黑衣何處落潺湲似曾索果西湖上<lb/>
無復號弓楚峽間挂月影沈千尺樹嘯雲聲斷萬重山<lb/>
<pb n="KR4d0560_WYG_003-10b"/>
覊雌寂寞成孤怨更約他山獻玉環<lb/>
　　喜白髪為陳師復賦<lb/>
勲業無成散似樗青銅欣見二毛初中郎興動秋風起<lb/>
太傅詩成壯嵗餘皎皎易汙時一沐星星難染漫千梳<lb/>
等閒得此無情物自有忘憂滿架書<lb/>
華顛何必嘆浮生正數朝梳雪數莖黔首難愚秦子弟<lb/>
馬肝空賜漢公卿不愁春去成雲往唯愛秋來對月明<lb/>
老去故人容易别登山臨水更多情<lb/>
<pb n="KR4d0560_WYG_003-11a"/>
　　題廣微天師昇龍圖<lb/>
噓氣成雲薄太清墨卿靈怪研池腥波濤光彩失雙劔<lb/>
風雨晦㝠驅六丁朱火騰空超碧落翠鱗垂水捲滄溟<lb/>
真人上挾飛仙去安得攀髯過紫庭<lb/>
　　題節婦吕氏傳後<hi>有序</hi>
　　　節婦婺州永康何季長妻季長得北山何公魯<lb/>
　　　齋王公學父子舉其學出西山真公鶴山魏公<lb/>
　　　學者稱寛居先生節婦年二十九季長卒有一<lb/>
<pb n="KR4d0560_WYG_003-11b"/>
　　　子名述生甫三月時南江冦盗充斥人死兵戈<lb/>
　　　者十八九吕氏能披荆棘犯霜露保育其子若<lb/>
　　　女且全其家至治二年春二月郡邑長吏文學<lb/>
　　　博士奉承詔㫖備醪餼具禮幣旌表其門<lb/>
世變嫠居日氷清斷織時始知家學舊不與國風衰旌<lb/>
表神明裔流傳絶妙詞柏舟懷往古鳥繞越南枝<lb/>
　<lb/>
　江月松風集卷三<lb/>
</p>
<p>
</p>
  </div>
<div>
<head>江月松風集卷四</head> <lb/>
    <p>
<pb n="KR4d0560_WYG_004-1a"/>
欽定四庫全書<lb/>
　江月松風集卷四<lb/>
　　　　　　　　　　　　元　錢惟善　撰<lb/>
　　杭學初正講座憲使吳公命也詩以美之<lb/>
使君天下士草木知名姓威風凛直指恩露承寵命柏<lb/>
府往簽司薇垣前秉政繡衣重監臨驄馬相照映齋沐<lb/>
謁黌宫釋菜見先聖拜跪瞻衮冕戞擊備鐘磬衿佩歌<lb/>
鹿鳴牙纛肅魚媵升堂成揖讓振席竦觀聽教由師匠<lb/>
<pb n="KR4d0560_WYG_004-1b"/>
尊禮始皋比正巍坐煥且嚴髙談響斯應道統續泗沂<lb/>
造詣希顔孟經籍光日星訓詁過王鄭皇家羅俊英鄉<lb/>
賔推孝行六舘四方萃五老萬乗敬被漸王化逺絃誦<lb/>
士風盛微公孰舉揚有識咸賛詠儀榘一旦新黼黻千<lb/>
載慶公賢如昌黎公學似安定辭闢異端熾業肄諸生<lb/>
泳不棄小有才所貴焉用佞去邪直踰繩燭幽明比鏡<lb/>
客憐敝貂蘓衆援飯牛寗輿歸月旦評事待秋風請鳳<lb/>
池山公啓冠豸湯子諍何時居中書蒼生慰懸磬<lb/>
<pb n="KR4d0560_WYG_004-2a"/>
　　贈真風道人<lb/>
平生逺慕列禦㓂御風泠然九州九西行入秦北走燕<lb/>
東浮並海南窺斗漆園傲吏八極游崆峒真人千歳夀<lb/>
消摇更上歌風臺弔古戰場一杯酒<lb/>
　　題龍虎孫希文尊師為蕭泰定所作丹房寓隠圖<lb/>
結茅雲裏萬塵空辟榖相期伴赤松晝夜常明羽人國<lb/>
春秋不老蕋仙宫飛騰䑛藥容鷄犬蟠伏成形看虎龍<lb/>
縮地壺天今有術願辭覊絆問叅同<lb/>
<pb n="KR4d0560_WYG_004-2b"/>
　　春遊曲和傅子通韻<lb/>
蛾眉曉壓黛雲冷蟻波緑泛秋蛇影千金難買能賦人<lb/>
轆轤升沉舊宫井青絲不梳慵早起十二螺鬟翠相倚<lb/>
鸚鵡解言天上愁紅雨香漂御溝水曦車急急催飛光<lb/>
杯中淺深愁短長東隣誰唱斷腸曲游絲落絮春茫茫<lb/>
　　金蓮<lb/>
凌波仙子出塵姿飛燕身輕太液池翠葢紅裳空裊娜<lb/>
錦心黄槖自清竒美人襯歩行春處學士承恩照夜時<lb/>
<pb n="KR4d0560_WYG_004-3a"/>
五老峰髙誰攬秀卧游閒對碧漣漪<lb/>
　　定山十詠<lb/>
　　風水二洞<lb/>
　　　洞在定山南稚川嘗鍊丹于此東坡與李節推<lb/>
　　　同遊唱和見集中方𤣥英許郢州林和靖皆有<lb/>
　　　詩<lb/>
空穴来風自吸噓垂岩出水水渠渠天門此際通閶闔<lb/>
海眼何年泄尾閭隠者難招應化鶴飛仙可挾更乗魚<lb/>
<pb n="KR4d0560_WYG_004-3b"/>
留題太守懐蘇白好事今無五馬車<lb/>
　　鳳凰雙髻<lb/>
　　　鳳凰山名在定山西其頂有兩峰儼然如髻形<lb/>
鳯來天目憩東南瓊樹巢空百鳥慚千仭翺翔秋綰髻<lb/>
兩髦髧鬌暮棲嵐誰嘲風落烏紗㡌自借山為碧玉篸<lb/>
仙女洗頭休望岳相期岸幘對虛談<lb/>
　　朱梁夜泊<lb/>
　　　在定山北江船抵暮或避風俱泊橋下<lb/>
<pb n="KR4d0560_WYG_004-4a"/>
長虹下飲逆流渾雪色沙寒石闘喧晚飯鐘催隣驛寺<lb/>
寄漁燈映並山村月明欲解江靈語風横難招海賈魂<lb/>
省得楓橋曾繫纜一篷烟雨夢吳門<lb/>
　　定山早行<lb/>
　　　謝靈運富春渚詩有曰定山面雪霧即此也<lb/>
前峰月吐四更初空翠沾衣積雨餘溪火夜明經略彴<lb/>
澗雲秋重負籧篨篠林虎與人爭畔茅屋雞催客趂虛<lb/>
不似闗山行役者勞勞服賈逺牽車<lb/>
<pb n="KR4d0560_WYG_004-4b"/>
　　六和觀月<lb/>
　　　在定山北山名月輪寺臨大江遇月尤竒古錢<lb/>
　　　唐令張君房曾宿此寺月中桂子下塔如牽牛<lb/>
　　　子咀之無味<lb/>
招提髙轉月輪峰樓閣清虚十二重秋憶天香飄古桂<lb/>
冷凝岩雪落長空池光照夜明金鯽塔影横江卧玉龍<lb/>
聞道廣寒從此往竹房開處約飛笻<lb/>
　　五雲賞雪<lb/>
<pb n="KR4d0560_WYG_004-5a"/>
　　　在定山北梁普覺禪師道場宋故事每嵗臘前<lb/>
　　　主僧奉表以雪進黎明城中霰猶未集葢其地<lb/>
　　　特髙故寒云<lb/>
獻瑞名山自昔聞化人臺殿雜金<hi>闕</hi>樹靈尚吐三花秀<lb/>
雲凍全消五色文鳥絶空江知棹泊鹿迷深徑待樵分<lb/>
興來更上髙寒處此境應無蕭使君<lb/>
　　龍門曉雨<lb/>
　　　在定山西兩峰壁立如門上有龍潭能興雲雨<lb/>
<pb n="KR4d0560_WYG_004-5b"/>
　　　歳旱禱之輙應<lb/>
神劖峭壁竦雙扉雨挾腥風下翠微黑入太隂迷爽氣<lb/>
白翻藂薄散朝霏螺横襍樹應藏景蛟吐癡雲未霽威<lb/>
回首他山新似沐登樓時攬女蘿衣<lb/>
　　漁浦春潮<lb/>
　　　與定山相對謝靈運富春渚詩有曰宵濟漁浦<lb/>
　　　潭者是也邱希範亦有旦發漁浦潭作<lb/>
江漲夜來髙㡬尋輕濤拍岸失蹄涔遲明帆發星灘逺<lb/>
<pb n="KR4d0560_WYG_004-6a"/>
盡日舟横雨渡深杜若風回赬鯉上桃花浪起白鷗沉<lb/>
越人艇子來何處欸乃若聞空外音<lb/>
　　浮嶼藏魚<lb/>
　　　在定山側浮江如盤石下有潭聚魚玲瓏可觀<lb/>
　　　潮出海門中分為兩派東派沿越岸向富春西<lb/>
　　　派則直抵兹山而廻諺謂之回頭浪<lb/>
潭色空澄島影孤潜鱗時出迓天吳浪吞泗磬秋浮玉<lb/>
月照驪龍夜吐珠萬騎西來疑灔澦扁舟東去想陶朱<lb/>
<pb n="KR4d0560_WYG_004-6b"/>
投淵每笑窮漁者何處烟波覔釣徒<lb/>
　　浙江耀武<lb/>
　　　將壇在定山北每嵗春秋萬夫長分翼江上帥<lb/>
　　　士卒習水戰于此<lb/>
年年江上習舟師故事相傳刼火池春日樓船觀晉相<lb/>
秋風弓弩學吳兒素車白馬迎旟隼紫鳯𤣥夷畏虎貔<lb/>
日暮元戎歸細栁散花洲畔凱歌時<lb/>
　　觀廢宫城<lb/>
<pb n="KR4d0560_WYG_004-7a"/>
吾聞女媧氏立極斬鰲足又聞帝軒轅疆理定坤軸外<lb/>
以禦裔夷上以應列宿犬牙各有分雉堞遥相屬後世<lb/>
慎屏翰磐石固宗族召伯力營謝齊侯重城濮下逮虎<lb/>
視秦壯勞萬里築漢興閭左戍子嬰天下戮在徳不在<lb/>
險此理甚昭燭商辛尚雕峻劉徹務窮黷季氏憂顓㬰<lb/>
公孫恃巴蜀胡云厯代亡不鑒前車覆惟昔宋南渡錢<lb/>
唐稱輦轂衣冠晉王謝鼎社周郟鄏地氣有回旋天道<lb/>
好反覆長江既失守炎祚乃訖録江山仍畵圖廟闕盡<lb/>
<pb n="KR4d0560_WYG_004-7b"/>
回禄載瞻金瞿曇頋號<hi>缺</hi>　毒恢基钁女墻分甎甃僧<lb/>
屋壞灰餘雪彩朽壁爛椒馥色侵禁籞莎根蟠故宫木<lb/>
内湖亂蒲荷人家種萄苜懷古感耆父攀危讓童牧哀<lb/>
哀雁孤鳴啾啾鬼隂哭歌殊彼黍離傷深茂草鞠千年<lb/>
城復隍萬變岸為谷撫膺慨金湯臨風送鴻鶩秋風逺<lb/>
埽睂夕陽聊送目平生渺堪輿藏可一粒粟盛衰傳自<lb/>
然不竇戒吾辱<lb/>
　　過環山求虞卿家訪申屠光逺<lb/>
<pb n="KR4d0560_WYG_004-8a"/>
千峰繚繞似環滁中有幽人此著書三徑曾陪羊仲入<lb/>
一亭還擬醉翁居晚風馬上花難折春日窻前草不除<lb/>
可喜異鄉同是客它年絶跡樹為廬<lb/>
　　久旱酷熱以杜詩林熱鳥張口為韻分得口字<lb/>
朱鳥居炎荒蒼龍集癸酉陽烏爥雲漢山蜩脫塵垢天<lb/>
瓢韜玉符風鐸緘金口洞庭收雨工常山潜電母魚跳<lb/>
渾渾波龜拆每毎畝渇想秦陵𤓰虛懐華峰藕懽應遲<lb/>
御史寃豈在孝婦載瞻天咫尺願賜水升斗<lb/>
<pb n="KR4d0560_WYG_004-8b"/>
　　劉時守待制見和定山十咏作詩以謝<lb/>
玉<hi>缺</hi>　士來湘中笑攬衡嶽呑雲夢西瞻蛾睂呼太白<lb/>
南望蒼梧登祝融射魚昔號𤣥真子樵青隨處携詩筒<lb/>
扁舟匹馬萬里外曾渡瀛海過崆峒識荆載拜二十載<lb/>
棄襦誰復憐終童辭官錢唐聽江雨願言擊壤歌元豐<lb/>
定山品題缺自靈屹然當道江爭雄雲泉靈洞自竒絶<lb/>
燒丹嘗聞留葛洪浮山下鏁蛟龍窟百川砥石為之東<lb/>
五雲髙標太古雪日輪日上清虚宫招提翬飛翥龍鳯<lb/>
<pb n="KR4d0560_WYG_004-9a"/>
漁子暝宿蘆花風是間勝槩難指數作者往往皆名公<lb/>
山靈昨夜見我夢喜得珠玉傳無窮杖屨何時此幽討<lb/>
潤色舊觀重發蒙問公前身竟是誰香山居士東坡翁<lb/>
　　分題賦三髙亭送王彦昭之平江<lb/>
長往非求身後名此亭髙占五湖情歸吳豈為蓴鱸計<lb/>
去越終偕粉黛行漁子一時隨獺祭詩人千載預鷗盟<lb/>
筆牀茶具扁舟興還約烟波老此生<lb/>
　　近竹軒<lb/>
<pb n="KR4d0560_WYG_004-9b"/>
參差翠繞屋西偏手種琅玕已十年座有清風多簡册<lb/>
門無俗客勝林泉北窗夢到羲皇上東里家居剡水前<lb/>
投老此君同寂寞横經才罷又鳴絃<lb/>
　　題江行圖<lb/>
七澤秋連楚雨昏布㠶千里向荆門舟行莫近清湘泊<lb/>
楓樹青青亦有猨<lb/>
　　故廸功郎項君挽辭<lb/>
　　　君諱缺字用文台州寧海人也國朝取宋之師<lb/>
<pb n="KR4d0560_WYG_004-10a"/>
　　　在江上時宰拜表請出督戰風所私具疏留已<lb/>
　　　鄉校試諸生以裴度征淮西事為問君設對極<lb/>
　　　論時事斥其情狀讀史漢忠義節槩之事必感<lb/>
　　　慨或至垂涕以廸功郎浙東提刑司凖遣而國<lb/>
　　　亡矣大德中嘗具便宜二十事為書萬言將上<lb/>
　　　之既而自名退翁以終其身至大三年夏五月<lb/>
　　　壬辰卒年五十七後十六年當泰定三年冬十<lb/>
　　　一月壬子塟<lb/>
<pb n="KR4d0560_WYG_004-10b"/>
江海之官後乾坤革命初醉醒千日酒出處萬言書泪<lb/>
落忠臣傳名全義士廬使公躋上夀應可致安車<lb/>
　　望雨<lb/>
落月相隨曉挈瓶井眢何處汲清泠雲霓失望憂千里<lb/>
河漢成章耿七星驅厲文能誦風伯禱龍官屢謁山靈<lb/>
孰知太守勤民念歌市重看喜雨亭<lb/>
　　送張仲舉赴昇庠訓導<lb/>
巷居身已困流傳江海聲名四十年鸚鵡賦成因鶚表<lb/>
<pb n="KR4d0560_WYG_004-11a"/>
斗牛光輙見龍泉史雲豈肯留賓閣傒載終期<hi>缺</hi>帝前<lb/>
若到秣陵應攷古未容秋興理漁船<lb/>
　　次陳君瑞遊鳯皇山光明寺<lb/>
左瞻劔㦸龍門並上脫冠巾鳯髻雙齋近木魚鳴晝廡<lb/>
行遲松䑕落晴窻雲深不覺山藏寺溪漲應隨雨到江<lb/>
未識此中真樂地三生先喜俗縁降<lb/>
　　芙蓉次斯道韻<lb/>
池上殷紅一萬枝紛披應不為秋衰錦城主者愁風雨<lb/>
<pb n="KR4d0560_WYG_004-11b"/>
玉案仙人涴粉脂蘭棹渉江辭越女雲裳擁水却馮夷<lb/>
月明四十餘里路夜宴何須歩障施<lb/>
　　江聲得五字<lb/>
小海歌闌渺平楚中流日暮猶鳴櫓怪疑鐵笛和龍吟<lb/>
清應氷絃出魚舞響入蘆花暗長潮寒吞樹影晴飛雨<lb/>
溯源欲聼巫峽秋夢繞峨眉月三五<lb/>
　　竹軒為吳江朱君賦<lb/>
若人嵇阮流髙標疇敢伍家居近吳松種玉繞環堵寒<lb/>
<pb n="KR4d0560_WYG_004-12a"/>
碧千畆雲秋聲四簷雨開徑友元卿瞻淇師衛武怡情<lb/>
即邱壑忘形孰賔主徑造謝輪蹄眩摇雙碧吐<lb/>
　　<hi>缺題</hi>
<hi>缺</hi>
　火心靈養寸丹寂寞剡中餘野興裵回歳杪接農懽<lb/>
山川何處真竒絶晴泛扁舟十八灘<lb/>
　　苦熱夜坐<lb/>
樓居小溪上凉生二更後流螢入深竹鳴蜩息髙柳浩<lb/>
<pb n="KR4d0560_WYG_004-12b"/>
歌欲凌歊新浴聊去垢靜引白團扇沉思碧筒酒散髮<lb/>
濯風露開窻納星斗明河與海通皓月隨行走賞幽勿<lb/>
造𤣥佳句難成偶所懐不可招南澗蒼髯叟<lb/>
　<lb/>
　<lb/>
　<lb/>
　<lb/>
　江月松風集卷四<lb/>
</p>
<p>
</p>
  </div>
<div>
<head>江月松風集卷五</head> <lb/>
    <p>
<pb n="KR4d0560_WYG_005-1a"/>
欽定四庫全書<lb/>
　江月松風集卷五<lb/>
　　　　　　　　　　　　元　錢惟善　撰<lb/>
　　三月既望求虞卿申屠光逺葉子實諸友載酒過<lb/>
　　西山酹右丞公墓飲泉菊亭<lb/>
真人漢飛龍孺子嬴失鹿三輔歸版圖九月走臣僕豫<lb/>
章收楚材遺珠貢揚牧黃鵠下瑶池白駒出空谷緬惟<lb/>
右轄公戎裝映儒服堂堂貴黥相便便夢松腹騎箕感<lb/>
<pb n="KR4d0560_WYG_005-1b"/>
商宗烹雌遇秦繆英雄北海孔詞藻東吳陸一時彗星<lb/>
䟽萬里儋州秃名因直言奮恩被昭代録虎賁輿承明<lb/>
紫微端秉軸羊裘耕富春赤松期辟榖翩然五湖舟南<lb/>
歸得休沐首丘全要領不貽隴西辱我生後百年慕藺<lb/>
仰髙躅相逢盛徳後再行西山麓佳城何鬰鬰爽氣殊<lb/>
肅肅至今白雲裏猶藏君賜轂麗句吟月梅遺文記泉<lb/>
菊玉筯丞相篆寒芒射人目彼哉負國者地下有餘戮<lb/>
公乎不可作釃酒塜上木<lb/>
<pb n="KR4d0560_WYG_005-2a"/>
　　奉和太常博士柳公浦陽十咏詩<lb/>
　　仙華岩雲<lb/>
　　　縣北有仙華岩翠掌浮空雪景尤竒<lb/>
仙華生白夜光澄五指分明最上層氷凍金莖承沆瀣<lb/>
月寒玉筍揷觚稜麻姑雨葢從空降少女雲軿自此升<lb/>
㡬欲凌空披鶴氅剛風浩渺興難乗<lb/>
　　白石湫雲<lb/>
　　　白石龍湫在縣東南能出雲為雨<lb/>
<pb n="KR4d0560_WYG_005-2b"/>
雲雨深涵白石泓魚鱗屋冷氣輕清中藏異瑞成銀甕<lb/>
下隠神蛟見句嬰岩客裁詩春靄靄山靈澤物夜英英<lb/>
誰因肺渇嫌寒冽澗底歸來更拾荆<lb/>
　　龍峰孤塔<lb/>
　　　在縣東龍峰古塔實為蒼龍左角<lb/>
巋然特立梵王宫梯級惟容鳥道通翠壁雲綃經刼火<lb/>
鐵簷鈴雨落秋風髙標揷漢蒼龍左倒影横江白鶴東<lb/>
何日捫蘿尋勝跡不愁千里目難窮<lb/>
<pb n="KR4d0560_WYG_005-3a"/>
　　寳掌冷泉<lb/>
　　　寳掌山唐千歳和尚道場有㸔經行道洞巖竇<lb/>
　　　出泉極甘寒<lb/>
清泠寒沁白芙蓉靈物蜿蜒古有龍山見曇華森寳掌<lb/>
洞藏貝葉和金鐘聽猿欲訪三生石見鶴還疑五老峰<lb/>
赤脚只從泉上去蕭然卧雪㸔雲松<lb/>
　　月泉春夜<lb/>
　　　月泉書院祠朱吕二先生學者肄業其中<lb/>
<pb n="KR4d0560_WYG_005-3b"/>
泉在空山月在天東萊夫子武夷仙擔簦有客來長白<lb/>
載酒何人學太𤣥心印寒潭同皎潔書聲春雨襍潺湲<lb/>
一燈肯借棲松桂飽聽南薰鼓舜絃<lb/>
　　南江夕照<lb/>
　　　南江橋西望原麓返照如畵圖中<lb/>
目盡江南送夕陽空明直下接漁梁千重雲岫連平逺<lb/>
五色霜林映渺茫孤鶩倒飛天上下長虹髙卧水中央<lb/>
白雲紅稻多秋思付與詩翁了醉鄉<lb/>
<pb n="KR4d0560_WYG_005-4a"/>
　　潮溪夜漁<lb/>
　　　去縣五十里溪流始大有魚蝦之産<lb/>
魚蝦溪産正鮮肥水沒蘆花舊釣磯笭箵候潮秋得計<lb/>
參差吹月暮忘歸九淵貝闕疑龍國一道鷗波似鮚埼<lb/>
黃帽櫂歌回夜半船頭髙卧緑蓑衣<lb/>
　　東嶺秋隂<lb/>
　　　縣東東山嶺平林廣野秋常多隂<lb/>
青山失色暗丹楓廣埜平林杳靄中半嶺無雲時慘澹<lb/>
<pb n="KR4d0560_WYG_005-4b"/>
尺天不雨亦空濛㝠㝠南向藏𤣥豹漠漠東開見白鴻<lb/>
髙處夕陽難攬結埽除隂翳待雄風<lb/>
　　深褭江源<lb/>
　　　浦陽江源出深褭山在縣西十里<lb/>
深褭淵源萬古流溯洄誰解泛扁舟險疑灔澦來巴蜀<lb/>
髙訝崑崙近斗牛混混直從開闢有洋洋未許網羅求<lb/>
東行須過浦陽汭清咏難追謝守逰<lb/>
　　昭靈仙蹟<lb/>
<pb n="KR4d0560_WYG_005-5a"/>
　　　昔黃帝少女于仙華巖上昇下有昭靈廟水旱<lb/>
　　　禱之輙應<lb/>
肌膚氷雪藐姑人此地昭靈迹未陳華表鶴歸終解語<lb/>
鼎湖龍起後攀鱗雨香寳穡瓊田晚露冷琪花碧澗春<lb/>
仙馭時隨青鳥去定陪崑圃宴羣真<lb/>
　　半閒雲<lb/>
白衣蒼狗自悠悠川上山中任去留賔主已忘同舍宿<lb/>
神仙何事帝鄉遊無心更出千峰雨有約平分一榻秋<lb/>
<pb n="KR4d0560_WYG_005-5b"/>
寄與聽松閒宰相好來怡悦伴湯休<lb/>
　　瓊花賦管侯家所植者<lb/>
廣陵移種謝家池折却東風第一枝承露掌寒生玉粟<lb/>
欝金香重綴氷蕤女車曾過唐昌觀煬帝空游后土祠<lb/>
十二䦨干天上夢㸔花應不似當時<lb/>
　　故翰林待制劉公時中挽詞<lb/>
平生寳繪燎秦灰有酒長教笑口開中夜聞鷄曾起舞<lb/>
晚年愛菊竟歸來聖賢欲獻王褒頌綘灌那知賈誼才<lb/>
<pb n="KR4d0560_WYG_005-6a"/>
悵望龜溪埋玉後湘江雨濕釣磯苔<lb/>
　　奉送前御史監察河南僉事逹兼善移官淮西三<lb/>
　　十韻<lb/>
弱冠魁髙第臚傳孰雁行臨軒知主聖獻頌屬臣良御<lb/>
酒頒光禄恩袍出尚方聲華初赫奕眉宇最清揚秉筆<lb/>
居青𤨏登瀛歩玉堂窮經聞道統瑞世應文昌慣立螭<lb/>
頭陛曾含雞舌香蓂階瞻日表芸閣侍奎章才可讎東<lb/>
觀勲宜紀太常玉書探禹穴石鼓識陳倉學士陪天上<lb/>
<pb n="KR4d0560_WYG_005-6b"/>
詞官近帝旁規忠進洪範斬佞請干將烏府風雲㑹金<lb/>
陵壁壘彊法嚴秦御史篆逼漢中郎薦剡符輿論褰帷<lb/>
肅憲綱在庭峩獬豸當道去豺狼拜命辭中禁分司震<lb/>
大梁舉賢持藻鑑務本篤耕桑往事摩銅狄終身感素<lb/>
王金鰲憑要眇鯨海入蒼茫舊約桃花縣新除枳子鄉<lb/>
携家來帢幘乗驛度艅艎講易懷龍井論詩擊燕<hi>缺</hi>同<lb/>
心如律吕分手未參商楚望陵藩屏徐方接要荒石牛<lb/>
仍角觝金斗直光芒山憶浮槎至州傳戰艦藏絶江應<lb/>
<pb n="KR4d0560_WYG_005-7a"/>
泛月入境定飛霜人物周公瑾神仙魏伯陽長淮萬里<lb/>
外鵰鶚正翺翔<lb/>
　　曉入白岩山<lb/>
榽橋低小路縈廻樹裏人家門未開馬上西風凉似雨<lb/>
濕雲吹下白岩來<lb/>
　　又<lb/>
騎馬入亂峰乗流絶溪渡曉來岩上風吹落樹頭露<lb/>
　　故婺録事文林周公挽詞<lb/>
<pb n="KR4d0560_WYG_005-7b"/>
東南耆舊半彫零士類於公見典型秋色愁予兩淚雨<lb/>
夜光墜地一文星扶摇嘗擊三千水富貴將登五十齡<lb/>
為縣有能公論在傳家清白遺麟經<lb/>
凝塵冉冉繐帷寒痛絶郎君問曉寒進士杏園三月宴<lb/>
勞人花縣十年官山中圖史遺雙硯海内才名惜二難<lb/>
此别豈知成隔世西風吹淚洒秋蘭<lb/>
却埽城南水竹居病多時讀養生書四知清節辭金際<lb/>
五字新詩夢草餘聽雨毎留聨臥榻㸔山空約借肩輿<lb/>
<pb n="KR4d0560_WYG_005-8a"/>
天台髙逺濤江濶丹旐翩翩祖奠初<lb/>
　　滿城縣學瑞芝<hi>并序</hi>
　　　浙西憲府經厯汲郡劉君瑞卿前為滿城縣宰<lb/>
　　　新修孔子廟時天厯元年冬也越明年有芝草<lb/>
　　　七華一莖生大成殿中右楹礎石上監察御史<lb/>
　　　南鄭王君伯成序其事于是諸公作詩以美之<lb/>
有美滿城宰芝生孔子堂文明來瑞異徳化見慈祥頖<lb/>
水魯歌頌齋房漢樂章因之挹眉宇髯㦸冷秋霜<lb/>
<pb n="KR4d0560_WYG_005-8b"/>
　　題郭天錫山水<lb/>
擁腫無根山癩頭銀雲截翠半空㳺酒醒拭目知何處<lb/>
華嶽飛來一片秋<lb/>
　　秋熱得雨有懷<lb/>
今夏五月凉殘暑不易過楚氣蒸火雲商飈動塵堁涸<lb/>
澤鱣魚虞大夏燕雀賀寒泉當晝濯茂樹終日坐𤣥白<lb/>
逃士嘲丹鉛督兒課蛟龍候帝符霖雨須王佐力田歳<lb/>
乃旱良農心亦堕忽爾天瓢傾令我客愁破萬事付鷗<lb/>
<pb n="KR4d0560_WYG_005-9a"/>
波百年同蟻磨秋髙海濤北夜朗江月大天香桂一枝<lb/>
地籟竹千箇懐人當此時狂歌誰敢和<lb/>
　　柬叔仁并寄子平徴君<lb/>
天際長風送曉㠶林深空翠裛春衫新知傾葢渾如舊<lb/>
多病論詩迥不凡紅雨入窻花<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>蒼雲穿壁笋纎纎<lb/>
子陵臺畔能同隠何必商山與傳巖<lb/>
　　述懷寄光逺并柬城南諸友<lb/>
野人無事久忘機肯信紛華有是非花信欲闌鶯百囀<lb/>
<pb n="KR4d0560_WYG_005-9b"/>
麥芒初長雉雙飛書中歳月仍為客枕上江山屢夢歸<lb/>
時復思君倚深樹不知殘雨濕春衣<lb/>
青青草色接平蕪翠涌千峰入座隅戴勝晨呼采桑女<lb/>
於莵夜警牧豬奴羽觴洛水聞修禊單祫温泉想舞雩<lb/>
欲泛蘭舟過春渚一樓烟雨似西湖<lb/>
紅塵飛不到岩棲燕子人家樹木低兩岸春風吹杜若<lb/>
一株寒雨入棠梨指桐仙去山中邑訪戴人非雪後溪<lb/>
㡬夜思親唯有夢柳花路上蹋香泥<lb/>
<pb n="KR4d0560_WYG_005-10a"/>
　　書懷<lb/>
春夢渾難記年光不可留絮輕隨野馬椹熟醉林鳩緑<lb/>
樹深藏徑青山直上樓功名等閒事一笑拂吳鈎<lb/>
　　偶成<lb/>
苔花洗春雨藉此聼潺湲終日無客至滿樓都是山<lb/>
　　寄光逺<lb/>
沙淨花如雪江昏雨似絲山靈揚鬼火木客和人詩萬<lb/>
里丈夫志十年童子師此行深自愧未謁子陵祠<lb/>
<pb n="KR4d0560_WYG_005-10b"/>
　　上已懐古二首<lb/>
泛雪舟杭似剡中種𤓰丘壠想江東當年三鶴成陳迹<lb/>
只有青山尚姓桐<lb/>
不見風流葉右丞橫山陳迹復誰登老拳曾醒將軍醉<lb/>
當日蘭亭恐未能<lb/>
　　寄求唐卿<lb/>
求仲不來閒竹徑子陵難見隔雲山已拚斗酒留春住<lb/>
更約扁舟載月還<lb/>
<pb n="KR4d0560_WYG_005-11a"/>
　　富春附海舶還省侍望拜子陵祠堂<lb/>
祥飈來西南五兩候明發龍驤萬斛輕鼍鳴五音節烹<lb/>
羊祭波臣巨壑東連渤饋餉方走燕樓船不征越時余<lb/>
游富春附載㸔山笏望拜子陵祠客星炯林樾他年如<lb/>
陸行瓣香重上謁歸來見慈顔懽喜入心骨嗟爾畎畆<lb/>
民輕命鮫鯨窟啖利亦細微風濤乃倉卒渺渺三神山<lb/>
蒼蒼一毫髪鞭石笑秦皇欲令海濤竭至今采藥人島<lb/>
上成珠闕疇能往從之桃花千嵗月<lb/>
<pb n="KR4d0560_WYG_005-11b"/>
　　送李士㢘調浙東帥府史并柬石室禪師<lb/>
借問東遊何日還滿城栁色唱陽闗惜花心老笙詩裏<lb/>
夢草吟新案牘間兩地相思㡬風雨片雲只隔一江山<lb/>
老禪雪竇非塵世試聼𤣥談半日閒<lb/>
　　送姑孰陶性之學正赴京師求仕<lb/>
赤縣觀光日青雲發軔初長楊應獻賦行李只挑書五<lb/>
栁嘗歸去三茅非隠居聖明今在上未仕復何如<lb/>
　　賦酪櫻桃<lb/>
<pb n="KR4d0560_WYG_005-12a"/>
聞道醍醐稱䗶櫻熟紅仍帶露香傾氷漿出盎和崖蜜<lb/>
火齊堆盤化水精樊素口脂難並美烏孫肉食漫傷情<lb/>
尊前從此誇風味專與歌姬解宿酲<lb/>
　　送陳輔賢侍母之栁州興寧簿<lb/>
十年學就何蕃舍百里才淹楚子邦桂嶺風霜連橘井<lb/>
洞庭烟浪接郴江維舟夜聽啼猿獨入饌朝供躍鯉雙<lb/>
别後夢魂思舊業富春山遶白雲窗<lb/>
　　送王景賢侍母之閩省父<lb/>
<pb n="KR4d0560_WYG_005-12b"/>
雲海移親舍天風送客桅求書吳子國訪古粤王臺嵐<lb/>
氣千峰雨灘聲半夜雷燕山翻入夢一路桂花開<lb/>
　　送桂希賢還四明<lb/>
爾家住近慈溪曲陟岵觀雲客身獨一行作吏走官府<lb/>
十載明經笑塲屋丈夫落落志四方讀律師古卑申商<lb/>
養親寧免干升斗取士未可拘尋常江山清竒數明越<lb/>
千里東歸正炎熱禱雲處處望霖雨息䕃時時防道暍<lb/>
扁舟早發江之臯别酒滿酌新蒲萄亟趨庭闈侍扇枕<lb/>
<pb n="KR4d0560_WYG_005-13a"/>
重來應及秋風髙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0560_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江月松風集卷五<lb/>
</p>
<p>
</p>
  </div>
<div>
<head>江月松風集卷六</head> <lb/>
    <p>
<pb n="KR4d0560_WYG_006-1a"/>
欽定四庫全書<lb/>
　江月松風集卷六<lb/>
　　　　　　　　　　　　元　錢惟善　撰<lb/>
　　題濮陽老人手卷<lb/>
濮陽老人年七十一身白屋勝朱扉往來岐路風波險<lb/>
摇落江潭樹木稀坐上歌聲彈劍鐵壁間燈影挂弓衣<lb/>
故山何處交遊盡嵗歳春來送雁歸<lb/>
　　送魏好義宰樂清<lb/>
<pb n="KR4d0560_WYG_006-1b"/>
樂清茂宰之官去山瘦溪寒一路秋月下鮫人來象浦<lb/>
雲間禪衲徧龍湫絃歌百里兼農事翰墨三年了宦遊<lb/>
王謝登臨舊岩壑不妨退食繼風流<lb/>
　　送李徳夫福建運司書吏<lb/>
吳栁初黄越樹丹照人秋色送征鞍雲隨親舍回揚子<lb/>
山引郵城入候官萬古鹽饒輸海賦兩潮漁上助盤飡<lb/>
武夷我有南遊約欲借扶摇駕羽翰<lb/>
　　十六夜登拱北樓㸔月蝕<lb/>
<pb n="KR4d0560_WYG_006-2a"/>
龍宫涌出白蓮花拱北樓髙叠鼓撾萬里光輝瞻玉兔<lb/>
三分破缺食金蟇長歌野老頭垂白再拜微臣額蹋沙<lb/>
夜半氷輪復端正誰從海上泛靈槎<lb/>
　　寄中竺長老竹泉禪師<lb/>
嘗過石橋尋逺公塵縁未得一相逢澗聲如雨月明夜<lb/>
兩箇猿啼千丈松<lb/>
　　送馬士瞻北上<lb/>
十五年前烏府掾説書幕下最風流陳情似聞李令伯<lb/>
<pb n="KR4d0560_WYG_006-2b"/>
好事復見韓荆州五弦手彈海月曉一櫂夢到江雲秋<lb/>
此去定除山水郡依紅泛緑肯同遊<lb/>
　　柬柯博士<lb/>
芸香閣下丹邱生十年不見雙眼明圖書一代聚東壁<lb/>
風浪扁舟歸赤城落筆楚山春雨曉披襟海岳秋天晴<lb/>
欲求樹石挂林屋夜半只愁神鬼驚<lb/>
　　賦歳晚江村<lb/>
何地謀生樂吾農卒歳晴不辭王賦重但願泰階平水<lb/>
<pb n="KR4d0560_WYG_006-3a"/>
縮江聲落風饕雪意成同雲如可解斜日尚能明<lb/>
　　送李時方回東平<lb/>
吳山青入縣門來一徑蕭蕭長緑苔南國棠隂遺老頌<lb/>
西河栁色故人杯九天應戴神羊立千里仍騎瘦馬廻<lb/>
别後逋仙更相憶東風開徧手栽梅<lb/>
　　夀松老人汪拱宸八秩<lb/>
蒼髯緑髮古仙翁身住空同第㡬峰欲采紫芝從綺皓<lb/>
却摩銅狄問喬松珠明秋水蜯胎老酒釀春花琥珀濃<lb/>
<pb n="KR4d0560_WYG_006-3b"/>
氷雪相㸔彌夀艾此生夢不到秦封<lb/>
　　賀叚吉甫新任照磨江浙行省<lb/>
祥琴初撫拜新除喜劇彈冠欲廢書南省并從丞相幕<lb/>
西山相對騎曹居黃衫分宴参珠履華服承顔侍板輿<lb/>
聞道詞章多藻麗紫薇香露筆花舒<lb/>
　　王敏夫挽詞<lb/>
十歳能詩早絶倫前身應是玉樓人共稱王勃天才敏<lb/>
自顧虞翻骨相屯龍劔篋空啼鬼母象車賦好冠王賔<lb/>
<pb n="KR4d0560_WYG_006-4a"/>
西山何處埋瓊樹愁絶梅花野水濱<lb/>
　　元日紀事<lb/>
望闕衣冠拜紫宸九重鳴樂奏韶鈞上天膏澤何多雨<lb/>
下土萌芽自發春門外泥深騎馬滑橋邊水上倚樓頻<lb/>
餞寒最喜條風早歌罷青陽已得辛<lb/>
　　初春聽雨<lb/>
殘年立春十日雨客子聽雨萬端憂五更狼籍梅花雪<lb/>
一似蕭騷梧葉秋埜岸宿雲穿樹出湖天新漲壓城流<lb/>
<pb n="KR4d0560_WYG_006-4b"/>
一晴鳴鳥在窗户拄杖相期載酒遊<lb/>
　　元日次韻<lb/>
朝廷有道荷天恩元日嘗隂寘勿論春事憑梅問消息<lb/>
年華㸔竹長兒孫田翁火炬占風色海鬼桃枝蝕浪痕<lb/>
送故迎新無限意不妨醉倒罄壺尊<lb/>
　　次韻黄孟成貽墨齋先生<lb/>
翩翩佳公子吳娃相勸酒便娟杜曲花依約章臺柳寄<lb/>
書魚滿尺買笑珠論斗若非玉堂仙定是金谷友<lb/>
<pb n="KR4d0560_WYG_006-5a"/>
　　與黙齋先生聨句成口號<lb/>
官柳新晴啼乳鴉外甥昨夜喜還家河魨江鱭都供酌<lb/>
獨奈春寒惱杏花<lb/>
春風吹開杜若花春日多病憶還家自是老懐容易惡<lb/>
錯怨鄰女弄琵琶<lb/>
　　菊隠為求唐卿賦<lb/>
聞説富陽求處士百年心事付黃花九英燦爛秋餐露<lb/>
六氣澄清旦食霞種竹門前同蔣徑見山籬下似陶家<lb/>
<pb n="KR4d0560_WYG_006-5b"/>
兒童報道松醪熟便漉烏巾不待賖<lb/>
　　運司經厯范明府致仕歸太原<lb/>
海玉篇章細討論白頭幕府最承恩吳鹽美利踰猗氏<lb/>
晉産竒材過大宛江上春潮桃葉滿道旁夜月李花繁<lb/>
島居民力罷煎竈扶䇿何時叩帝閽<lb/>
　　送梁叔逺<lb/>
久慕張翰入洛年束書未覓賀循船緑波草色江南岸<lb/>
綘闕虹光兾北天異路飛騰辭狗監故鄉拜埽識牛眠<lb/>
<pb n="KR4d0560_WYG_006-6a"/>
臨岐愧乏黄金贈爛醉桃花酒十千<lb/>
　　送王文正還魚臺<lb/>
春雨杏花落緇帷方讀書江河行泛鷁鄉邑夢觀魚作<lb/>
賦殊王粲明經埒魏舒慚無繞朝䇿握手更躊躇<lb/>
　　元宵月蝕<lb/>
不復燒燈似往年無風簾幙㸔嬋娟彈筝玉宇明千里<lb/>
伐鼓氷輪沒半邊不信中秋有妖孽可憐今夜最清圓<lb/>
五更光魄渾依舊怪語深慙盧玉川<lb/>
<pb n="KR4d0560_WYG_006-6b"/>
　　粉團花下夜飲<lb/>
萬花碎煎玉團團晴雪飛香夜不寒恰似玉人相對立<lb/>
酒尊移月近前㸔<lb/>
姑射仙人白羽麾夜深和月下瑶池落英散作白蝴蝶<lb/>
香滿東風金屈巵<lb/>
　　題錢選毛女<lb/>
槲葉紉衣紺髪青宫粧變盡尚娉婷君王若問長生樂<lb/>
只有胡麻與伏靈<lb/>
<pb n="KR4d0560_WYG_006-7a"/>
　　送滕義甫赴建康學訓導<lb/>
建業山川似伊洛故人文藻並應徐佩衿北面諸侯學<lb/>
幣帛東來御史書宫樹雲荒龍映虎岸花風細雀啣魚<lb/>
明年定有公車召却擬横經論石渠<lb/>
　　次孟伯貞韻寄罕玉庭<lb/>
道人新刻蓮花漏不肯出城頭髪長一榻松風時入定<lb/>
半簾梅雨晝燒香溪聲衝激青林曉山氣侵陵白苧凉<lb/>
見説移居舊安養我來翻恐老僧忙<lb/>
<pb n="KR4d0560_WYG_006-7b"/>
　　端午日與劉環翁遊故内寺<lb/>
百尺青銅宫井西當時曾見鳯來栖轆轤響絶西風起<lb/>
從此月明烏夜啼<lb/>
　　題竹石<lb/>
怪石蹲虎爭欲射老竹化龍誰敢騎飛將不來仙客去<lb/>
向日海霧精靈悲<lb/>
　　次韻晨起二章用答吳寅夫見憶<lb/>
晨起悦新沐散髪風霧凉沉沉北窻雨素書閲岐黃燕<lb/>
<pb n="KR4d0560_WYG_006-8a"/>
坐萬念寂空林薝蔔香思君成夢寐春草滿池塘<lb/>
晨起坐髙閣焚香誦黃庭樹合野雲碧山浮江雨青神<lb/>
不在尊爼酒香肴亦馨扁舟望子乆拏音未由聆<lb/>
　　建徳山中洪水雨後作寄黙齋從事<lb/>
鴻發瀟湘郡澒洞裂崖石蛟蜃夜移居雞犬朝失宅客<lb/>
子憂緒繁江山亂清碧杖藜不出門行潦髙數尺螢火<lb/>
息風條窗户雨氣積凉月盪殘暉光照床頭白床上無<lb/>
所有芸香二三䇿懐人耿無寐披襟坐通昔<lb/>
<pb n="KR4d0560_WYG_006-8b"/>
　　送洪省吾歸淳安<lb/>
君家山水鄉耆舊半遺逸讀書錦溪上平生事著述識<lb/>
君因令弟晤言能㡬日相見既遲暮賦歸復倉卒雨林<lb/>
碧㝠㝠雲嶺青嵂嵂岩石忽破裂江波尚奔溢扁舟從<lb/>
此逝六月海風慄余聞彼山中美木多椅漆山水有餘<lb/>
音為我斵琴瑟斵成倘相遺鼓以軒轅律豈無薰風來<lb/>
返我太古質君歸與世違幽栖保貞吉濯纓松下流長<lb/>
嘯時抱膝寄語山中人悠哉勿輕出<lb/>
<pb n="KR4d0560_WYG_006-9a"/>
　　送月明徳從左丞相公入貢朝賀<lb/>
送客江河秋潦新凉風似水月如銀掄才南省儀曹掾<lb/>
進賀中宫賛相臣野濶斗牛連析木天髙𤣥武直鈎陳<lb/>
清尊九月都門道定對黃花憶故人<lb/>
　　八月二日夜與仲仁孟宣同坐聽雨<lb/>
寂寞陳蕃榻清秋坐鄉晨乾坤同是客風雨獨愁人巷<lb/>
閉休沽酒燈明更接茵詩成還寄逺欲采越江蘋<lb/>
　　再送梁叔原<lb/>
<pb n="KR4d0560_WYG_006-9b"/>
二月曾期上國游遲遲行李又經秋月明太液飛黄鵠<lb/>
塵滿長安躍紫騮兩榜名門見喬梓一尊故里酹松楸<lb/>
楚楓初赤吳雲白若過蕪城試倚樓<lb/>
　　題張仙人隠居圖<lb/>
百年曹氏宅萬古張仙山藏書白雲裏結屋青林間泉<lb/>
迸石虹裂樹深溪鳥閒我欲從子遁騎驢相往還<lb/>
　　洪安道挽詩<lb/>
自悲獻玉屢無功夜壑藏身萬事空家學一編耽傳癖<lb/>
<pb n="KR4d0560_WYG_006-10a"/>
客懐千首坐詩窮梅花有約閒湖上桂樹無香死月中<lb/>
見説錦溪墳墓好㡬時絮酒酹西風<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0560_WYG_006-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江月松風集卷六<lb/>
</p>
<p>
</p>
  </div>
<div>
<head>江月松風集卷七</head> <lb/>
    <p>
<pb n="KR4d0560_WYG_007-1a"/>
欽定四庫全書<lb/>
　江月松風集卷七<lb/>
　　　　　　　　　　　元　錢惟善　撰<lb/>
　　東湖老農為盛仲仁作<lb/>
老農生計在東湖二頃良田宅一區斗酒熟時多稻蠏<lb/>
扁舟到處有蓴鱸風霜兩鬢秦毛頴烟雨千頭楚木奴<lb/>
便欲相從買黄犢醉吹鐵笛和吳歈<lb/>
　送鑑虚堂分題得多稼亭<lb/>
<pb n="KR4d0560_WYG_007-1b"/>
多稼亭前祝華封家家擊壤樂時雍雲連白水觀秋刈<lb/>
月滿青山聽夜舂毎喜豐年占二麥更㸔甘露䧏雙松<lb/>
帶經久欲追髙鳯早賦歸田去學農<lb/>
　　九月晦日張機仲同宿明慶亨㑹堂上人房是夜<lb/>
　　讀羅昭諫詩<lb/>
寳坊金碧近閭閻閣道沉沉警夜嚴萬石華䲔驚海獸<lb/>
四簷鐵鳯語飛亷傷時我豈同昭諫覔句師能及道潜<lb/>
一榻茶烟清夢熟因思松瀑洒氷簾<lb/>
<pb n="KR4d0560_WYG_007-2a"/>
　　十月望日雨後與湯鼎臣過包山福泉<lb/>
峰廻路轉絶人烟葉隕霜乾塞澗泉山勢斷時江自見<lb/>
石根踈處樹相連人生安得灰為念衲子從教雪滿顛<lb/>
忽有海鷗潮上起分明落照在漁船<lb/>
　　寄牛彦伊<lb/>
不見故人今㡬年移家江上㸔風烟銀絲鱸膾最鮮美<lb/>
石勢蝃蝀何連蜷詞藻故鄉追晉問聲華他日擅臚傳<lb/>
梅花遲子西湖酒乗興何須雪下船<lb/>
<pb n="KR4d0560_WYG_007-2b"/>
　　聞項可立先生訃<lb/>
文星此夜落丹丘知是仙人赴玉樓乆待明堂修禮樂<lb/>
豈期髙閣東春秋百年丘壑全歸璧萬里江湖不繫舟<lb/>
堂上慈親踰九十哭兒泪逐海波流<lb/>
　　大風雷雨雹<hi>是日漳州李智甫作耗</hi>
江城奔雨撼風雷飛雹如驅萬馬來蜥蜴吐成嵩頂見<lb/>
蛟龍攝取凌人猜聲疑玉斗鴻門碎勢似氷山白日摧<lb/>
个个錢文如刻就未應傷稼必為灾<lb/>
<pb n="KR4d0560_WYG_007-3a"/>
　　送文煥回揚州<lb/>
洞簫吹徹玉人家騎鶴樓髙酒幔斜春滿揚州二三月<lb/>
明年我欲看瓊花<lb/>
　　送安慶董榮卿之徽州試吏<lb/>
聞昔安豐有董生昌黎為作董生行淮水湯湯出桐柏<lb/>
迄今千載揚嘉名爾家安慶隣安豐譜系葢與生同宗<lb/>
李掾相携過南省時復負笈來黌宫逺遊不負丈夫志<lb/>
捧檄初為郡曹吏新安髙髙江發源西風挂帆疾于騎<lb/>
<pb n="KR4d0560_WYG_007-3b"/>
無從簿書廢文學要識吾儒有真樂紫陽適傳今在誰<lb/>
為持瓣香訪林壑<lb/>
　　次韻錢良貴江行<lb/>
晚潮西下月東出欲吊鴟夷事渺茫鼓角髙樓森虎旅<lb/>
㠶檣逺島聚魚商秋聲衝激風濤㟁暝色接連烟水鄉<lb/>
無限客愁禁不得芙蓉城郭夜偏凉<lb/>
　　題方仙翁手卷<hi>仙翁即青溪道士</hi>
先生聞是漢諸儒長往千秋不可呼偶向青天騎一鶴<lb/>
<pb n="KR4d0560_WYG_007-4a"/>
絶勝赤縣下雙鳬史官自昔遺名氏仙蹟從今入畫圖<lb/>
顧我平生躭讀易欲從鷄犬扣虚無<lb/>
　　送劉彦昇百夫長致仕歸毘陵<lb/>
盟府勲勞舊清時將校閒有官居澤國無夢到天山老<lb/>
識兵書變醉乗烟艇還秋風吹畫角興在五湖間<lb/>
　　送徐子羽回建昌省親且過金陵訪舊并柬笑隠<lb/>
　　長老<lb/>
楚材落落似君稀重過金陵逸興飛燕子巷深秋草合<lb/>
<pb n="KR4d0560_WYG_007-4b"/>
鳯皇臺舊晚山圍十年學古猶為客一日思親便賦歸<lb/>
暫向石頭城下泊好從丈室問禪機<lb/>
　　送李士元歸湖南養親<lb/>
談笑胸中有六經掾曹辭去鬂星星江心見月秋偏白<lb/>
淮口逢山晚更青捧檄誰知毛令喜濯纓共詫楚人醒<lb/>
綵衣正好尋幽討只恐徵車下驛亭<lb/>
　　讀錢伯仁墓誌<lb/>
錦樹彫零譜牒分先生髙臥富春雲水邊種竹聽秋雨<lb/>
<pb n="KR4d0560_WYG_007-5a"/>
石上㸔山對夕曛白璧沉埋甘隠遯黃金鋤去樂耕耘<lb/>
清風不與身同冺宰木成隂鶴守墳<lb/>
　　題風雨歸牧圖<lb/>
野隂雲氣合蒼茫壁立山精白石藏蓑笠歸來牛背穏<lb/>
不迷風雨似尋常<lb/>
不見人烟聞鬼車長林昏黑雨如麻晚晴却㸔前峰翠<lb/>
過得溪南即是家<lb/>
　　班姬題扇圖<lb/>
<pb n="KR4d0560_WYG_007-5b"/>
無復承恩柘館春偶題紈扇淚盈巾賦成不費黄金買<lb/>
羞比長門失寵人<lb/>
　　送張小山之桐廬典史<lb/>
君家樂府號吳鹽况是風姿美笑談公幹才名傾鄴下<lb/>
子山詞賦擅江南霜晴萬木丹青徧雨暝千峰紫翠含<lb/>
縣幕從容釣臺去臨流應自漱餘酣<lb/>
　　送陳敬復携妻子往沛中省覲<lb/>
逺訪庭闈挈細君寸心千里獨殷勤吳船晚入蕪城雨<lb/>
<pb n="KR4d0560_WYG_007-6a"/>
楚甸秋連沛國雲酒熟鄉隣多黍稷肉均里社美榆枌<lb/>
别懷總付南來雁竚立蒼茫對夕曛<lb/>
　　就柬敬復乃翁伯甹助教<lb/>
一代文章獨好竒十年契濶總成詩寄書親舊憑雙鯉<lb/>
作樂朝廷待一夔登嶽每懷天下士歌風猶想沛中兒<lb/>
故人感槩思鄉國落日荒城畫角吹<lb/>
　　九月旦日吕彦孚約泛湖預為登髙之會後二日<lb/>
　　見馬彦初云夢余得詩一句隔岸人家竹最多因<lb/>
<pb n="KR4d0560_WYG_007-6b"/>
　　足成之時坐客凡八人<lb/>
十五丫鬟歛翠蛾檻船穏泛白鷗波入橋是處花無數<lb/>
隔岸人家竹最多樂事預為重九飲醉鄉擬賦八仙歌<lb/>
菊花滿揷烏巾小少壯懽娱奈爾何<lb/>
　　送賈運使惟一<lb/>
郎官南省才華盛耆舊中朝徳望隆煮海豈無齊相筴<lb/>
居官猶有魯儒風北方人品甄陶異西子湖山興趣同<lb/>
若訪魚臺舊游釣瓣香先謁孔林中<lb/>
<pb n="KR4d0560_WYG_007-7a"/>
　　送李從道遷江東憲書吏<lb/>
氣味何曾識綺紈風神時復寫檀欒掾曹無事歸來早<lb/>
落筆晴窗翠雨寒<lb/>
　　九日與武仲仁登尊勝塔寺<lb/>
鹿苑蕭條景龍山慘淡隂百年多感慨九日此登臨宫<lb/>
葉詩誰寫籬花酒共斟不知城外雨逸思滿幽襟<lb/>
香火今朝寺雲山前代宫雕闌陳迹在白塔瞑烟籠雨<lb/>
注蛟龍柱風悲孤鳳桐惟應江上水千古酹英雄<lb/>
<pb n="KR4d0560_WYG_007-7b"/>
　　題山居圖<lb/>
婆娑夏木䕃清湍終日㸔山罷釣竿絶跡不交當世士<lb/>
野橋無路蘚花漫<lb/>
　　吕徳甫妻施氏挽詞<lb/>
窻户凄風慘碧紗别愁分倚入胡笳沉綿無益三年艾<lb/>
憔悴猶看十日華泪濕鮫綃如雨散塵昏鸞鏡似雲遮<lb/>
夫君何處魂能斷兒讀殘詩到月斜<lb/>
　　送石處道貢江西憲掾<lb/>
<pb n="KR4d0560_WYG_007-8a"/>
擾擾黄塵事馬蹄扁舟忽上大江西斗牛夜靜龍光見<lb/>
霞鶩秋髙鶚表齊清白聲名馳逺道平安消息到深閨<lb/>
滕王閣在今猶古何日臨風手共擕<lb/>
　　送吕彦孚游四明<lb/>
買山活計未能成炊黍浮名本自輕擕妓每為湖上醉<lb/>
辭親暫作甬東行三江九堰無多路雙屐孤舟已半生<lb/>
握手丁寧南至後探梅細説歳寒情<lb/>
　　吕彦孚留别錢良貴次韻以送<lb/>
<pb n="KR4d0560_WYG_007-8b"/>
束書忽問浙東船聚散闗情重惘然千里江山隨雁去<lb/>
四更風雨聽雞眠故人留别短長句逺客思家新舊年<lb/>
至日登臨天姥望應題節物五雲邊<lb/>
　　送方大道之安仁縣教諭<lb/>
仕途惟有此送爾欲彈冠百里安仁縣三千分教官日<lb/>
新桐子業春在杏花壇去去望彭蠡㝠鴻響夜闌<lb/>
　　寄吕彦孚<lb/>
心跡都無海島疑光隂翻欲隙駒馳兒童㡬見成斑髩<lb/>
<pb n="KR4d0560_WYG_007-9a"/>
昆季相知讓白眉流水桃花通剡縣逺江鴨緑帶髙麗<lb/>
四明勝處君游遍一一歸來為寫詩<lb/>
　　寄四明延慶講主我菴無公<lb/>
說法魚龍不敢騷四明城郭靜風濤别離但覺成斑髩<lb/>
瞻仰何由睹白毫百衲雲衣披紫鳯五更江月吼蒲牢<lb/>
平生興在湖山裏安得扁舟共手操<lb/>
　　題遂初園圖送劉士舉仁和縣尹滿歸萊州<lb/>
縣令歸來樂有餘若翁康健已懸車腰鎌穫稻新為酒<lb/>
<pb n="KR4d0560_WYG_007-9b"/>
手板㸔山暫罷書萬井風烟連海市四時花竹映鄰居<lb/>
故人為撰名園記却擬登堂賦遂初<lb/>
　　送錢良貴之蘭溪<lb/>
一年一度省親廻歸客程途節序催去國未慙羊子别<lb/>
卜鄰還挈孟光來山中訪友休題鳳海上懷人本姓回<lb/>
行李無人舟一葉袖香知有橘三枚<lb/>
　　十一月初三日與袁鵬舉錢良貴同登雷峰墖訪<lb/>
　　魯山文公講主<hi>袁浙西錢浙東</hi>
<pb n="KR4d0560_WYG_007-10a"/>
錢塘門外黄妃墖猶有前朝進士題一字排空晴見雁<lb/>
千燈照水夜燃犀周遭地帶江湖勝孤絶山同樹木低<lb/>
二客共馳千里目故鄉各在浙東西<lb/>
　　楊志行挽詞<lb/>
謝政還鄉里誅姦補聖朝玉堂開制苑烏府重賔僚名<lb/>
與曹劉並魂如屈宋招空齋書萬卷霜月夜蕭蕭<lb/>
　<lb/>
　<lb/>
<pb n="KR4d0560_WYG_007-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江月松風集卷七<lb/>
</p>
<p>
</p>
  </div>
<div>
<head>江月松風集卷八</head> <lb/>
    <p>
<pb n="KR4d0560_WYG_008-1a"/>
欽定四庫全書<lb/>
　江月松風集卷八<lb/>
　　　　　　　　　　　　元　錢惟善　撰<lb/>
　　送兼善郎中朝京師<lb/>
名重西臺為御史禮優南省冠賔僚周官故事行春見<lb/>
唐殿新詩和早朝夢筆生花修五鳳彎弧穿葉試雙鵰<lb/>
孰知風月同髙潔肯向江湖慰寂寥<lb/>
　　寄光希照禪師<lb/>
<pb n="KR4d0560_WYG_008-1b"/>
三載音書杳諸方道價行舊游湖上寺新離石頭城歳<lb/>
暮煨黄獨秋來采决明相思不可見江上共潮生<lb/>
　　程國珍雙親同慶八袠<lb/>
鶴髮升堂綵服趨春風入席奏笙竽庭闈自結同年㑹<lb/>
鄉里爭傳拜慶圖鸞誥待封承寵渥燕毛成禮接歡娱<lb/>
從今八十躋髙夀更㸔曾孫戯掌珠<lb/>
　　袁徳齋昇仙詞<lb/>
小隠城南水竹村嵳峩樓閣耀朝暾山中弟子歌桑户<lb/>
<pb n="KR4d0560_WYG_008-2a"/>
海上仙人説羡門鵞換黄庭空有帖鶴歸華表定能言<lb/>
末由酹酒梅梁下萬壑千峰翠雨昏<lb/>
　　六月游包山福泉<lb/>
平生鹿門趣有意此誅茅地控江分月山因人姓包海<lb/>
鷗飛落日野馬牧荒郊流水千花樹重期載酒肴<lb/>
　　送尹希善之宣城縣令<lb/>
謝守登臨處能官儘自佳戴星趨憲府喜雨問農家溪<lb/>
水偏宜酒山田盡種𤓰敬亭湏繫馬吟到日西斜<lb/>
<pb n="KR4d0560_WYG_008-2b"/>
　　元宵偶作<lb/>
彈壓城池夜屬櫜放燈那復事奢豪水晶宫裏香風細<lb/>
曾見神山駕六鰲<lb/>
寺前楊柳夜迢迢何處香風度玉簫天上舊時明月色<lb/>
鳳城曾照賞元宵<lb/>
　　送朱子招遊金陵<lb/>
自送越人遊兾北先從揚子過金陵雨中情緒難分手<lb/>
海内聲名已折肱歸雁去時開畵鷁流鶯啼處别青綾<lb/>
<pb n="KR4d0560_WYG_008-3a"/>
此游不似幽居者頭白山林祗待徴<lb/>
　　正月十六日遊湖上<lb/>
東風杖屨偶相從試傍新堤覔舊蹤花竹園池通一徑<lb/>
金銀樓閣倚千峰林烟日午青先暝湖水天寒緑未濃<lb/>
賣酒壚頭人似玉抱琴時復醉臨卭<lb/>
　　送陳新甫太祝造祭器還京師<lb/>
先皇入廟從昭穆太祝還朝告鼎彛制作喜存三代意<lb/>
蒸嘗應永萬年思公庭作樂羣趨事宣室承恩尚問釐<lb/>
<pb n="KR4d0560_WYG_008-3b"/>
黼黻太平班馬在諸君擬賦漢歌辭<lb/>
　　送丘長卿之樂清尉<lb/>
大冠黄綬初為尉小學青衿盡送師莫倚弓刀能弭盗<lb/>
且從山水徧題詩夷猶吴榜乗風穏吚軋潘輿度嶺遲<lb/>
聞説上官當五月吹簫人唱海榴詞<lb/>
　　送王子仁之閩帥府<lb/>
三嵗抽毫直理官南游且盡一尊懽白雲姥嶺慈親舍<lb/>
緑樹人家嚴子灘幕下文思方雜沓軍前烽火漸平安<lb/>
<pb n="KR4d0560_WYG_008-4a"/>
儒生無意封侯事老我江湖一釣竿<lb/>
　　張園雜賦<lb/>
清夜無眠叠鼓催竹梢垂露㸃蒼苔滿池月色如霜白<lb/>
一片蛙聲似雨來<lb/>
野鶴孤雲思不殊好風時至立須臾夜深庭户光凌亂<lb/>
月照青桐第㡬株<lb/>
螢火隨風撩亂飛樹頭殘雨滴人衣無端疎竹偏宜月<lb/>
寒碧蕭蕭夜入扉<lb/>
<pb n="KR4d0560_WYG_008-4b"/>
　　二馬<lb/>
草間二馬脱羈絡毛鬛蕭蕭兩相嚙舉頭忽向夕陽嘶<lb/>
臺上胡歌猶未歇<lb/>
　　寄金伯仁<lb/>
畵舫相逢對夕曛别來無日不思君水花晚淨湖中雨<lb/>
林木晴鋪澗底雲三徑主人真好客一家兄弟總能文<lb/>
重期酩酊南風裏盡把詩題舞女裙<lb/>
　　故陳母夫人張氏挽詞<lb/>
<pb n="KR4d0560_WYG_008-5a"/>
弔䘮逺自四方至合塟初諧百歳期孝友哭家城破日<lb/>
尊榮見子宦成時盡稱剪髻隆賔禮獨後登堂拜母儀<lb/>
博士新銘埋玉地晉陵西望白雲馳<lb/>
　　送李可度<lb/>
暫駕仙舟絶海濤未應歸夢又金鰲漢家長者為廷尉<lb/>
江左參軍辟掾曹十月蛟鼉淮浪靜九天雁隼朔雲髙<lb/>
匡時有用須公等莫遣吳霜㸃髩毛<lb/>
　　挽翟公<lb/>
<pb n="KR4d0560_WYG_008-5b"/>
忽報蒼桐旅襯回麥舟千載感陳雷病危瘴海鵬程短<lb/>
官近長沙鵩賦哀地下文章仍著作天涯魂魄定歸來<lb/>
鄉人漫號將軍墓樹影蕭蕭掩夜臺<lb/>
　　和錢良貴寄春山韻<lb/>
江寺當幽僻禪林絶垢氛人生真是夢世故不須聞靜<lb/>
見千波月閒留半榻雲寳華飃滿座聽法有龍君<lb/>
　　寄趙初心<lb/>
風流文采舊王孫一代衣冠禮數存天上神仙居海島<lb/>
<pb n="KR4d0560_WYG_008-6a"/>
雪中賓客讌梁園金魚換酒尊常滿寳鴨焚香火自温<lb/>
紅袖烏<hi>缺</hi>扶醉<hi>缺</hi>梅梢新月照黄昏<lb/>
　　送張石隠歸東陽<lb/>
餘不溪上張公子一日乗槎過婺州客徧江湖成落魄<lb/>
才兼書畵擅風流月明八詠樓中醉雪盡雙林寺裏遊<lb/>
覔取東陽髙價酒一尊為我載廻舟<lb/>
　　十五日吕彦孚王槐卿方雲器馬彦初同過三茅<lb/>
　　觀山時雪晴雲散憑虚望逺不知身世之在城市<lb/>
<pb n="KR4d0560_WYG_008-6b"/>
　　也賦詩一首以記之<lb/>
三茅真觀聚羣仙閬苑蓬壺思𣺌然澗雪晴飄松上雨<lb/>
埜雲冷䕶洞中天眼髙但覺江湖小心逺那知井邑連<lb/>
欲與梅花爭比夀抱琴擕酒酌秊年<lb/>
　　賦夀梅<lb/>
問梅此地欲尋真不抵孤山野水濵却月觀深千嵗夀<lb/>
返魂香在半邊春苔皴朽幹元無恙花綴枯梢似有神<lb/>
雪壓畵闌開較晚不隨㸃額化芳塵<lb/>
<pb n="KR4d0560_WYG_008-7a"/>
　　送陳衆仲之官翰林應奉<lb/>
畵鷁齊飛發棹謳泛江㡬日過揚州曉雲最白梅花驛<lb/>
春雨初香杜若州一代文章闗氣運十年館閣擅風流<lb/>
緑波草色連天逺不是尋常送别愁<lb/>
寂寞江南鄭廣文青藜夜照校書勤懐人遥望燕臺月<lb/>
奉使還探禹穴雲春咏燭花深夜剪早朝諫草鎻窗聞<lb/>
相知愧乏青瓊報目送風㠶日易曛<lb/>
　　兼柬張仲舉徵君<lb/>
<pb n="KR4d0560_WYG_008-7b"/>
鼓枻坐春水快意如登瀛燒香把銅爵眠月舒錦鯨公<lb/>
才不世出豈特千人英國史馬遷賛月旦許劭評東觀<lb/>
徵博士南郡别諸生媿無雙南金贈此千里行萍香大<lb/>
江滿草緑長淮平紅藥有花譜金盤遺酒名若逢杜書<lb/>
記暫息廣陵城<lb/>
　　送顧君澤遷平江<lb/>
舊識黄堂掾風流見逸才秋蓴魚蠏郡春樹鹿麋臺遷<lb/>
檄郵亭送離尊客棹催有詩須寄我握手更徘徊<lb/>
<pb n="KR4d0560_WYG_008-8a"/>
君家九峰下作吏擅時名隠語中郎學歌章大雅聲江<lb/>
雲龍廟濕山雪虎邱明回首片㠶逺桃花春水生<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0560_WYG_008-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江月松風集卷八<lb/>
</p>
<p>
</p>
  </div>
<div>
<head>江月松風集卷九</head> <lb/>
    <p>
<pb n="KR4d0560_WYG_009-1a"/>
欽定四庫全書<lb/>
　江月松風集卷九<lb/>
　　　　　　　　　　　　元　錢惟善　撰<lb/>
　　送趙季文之官湖州分韻得蘇瓌潭<lb/>
憶昔蘇瓌墮此潭至今遺事作清談雲深不雨千峰潤<lb/>
風定無波一鏡涵鵷鷺班行終可造蛟龍窟穴暫湏探<lb/>
前身恐是烏程尉罨畵溪山性所躭<lb/>
　　和季文山齋早春<lb/>
<pb n="KR4d0560_WYG_009-1b"/>
方壺元不離人間倚遍東風十二闌煙雨樓臺春似畵<lb/>
水雲窗户晝生寒遥知洗鼎煎茶待定許敲門借竹看<lb/>
醉後石橋花爛熳翠禽啁唧在簷端<lb/>
落梅風細小窻寒石上餘香㸃㸃斑不惜壺觴千日醉<lb/>
只愁庭舘一春閒澗雲生白元非雨江樹排青更有山<lb/>
擕取畵圖溪上去鶴聲應到夢魂間<lb/>
　　與馬彦初日暮遊興元寺河上<lb/>
逺山凝紫白雲歸髙處時來攬翠微流水野梅春寂寂<lb/>
<pb n="KR4d0560_WYG_009-2a"/>
壞城宫樹晚依依雪晴孤雁過江去林暝亂鴉盤塔飛<lb/>
地下修文呼不起眼前殊覺故人稀<lb/>
　　題子昂疎竹逺山圖<lb/>
玉立湘江濶東風不自持巫山何處是春雨埽蛾眉<lb/>
　　翠竹靈壁圖<lb/>
江上聞瑶瑟雲端擁翠旗楚王空有夢那得見貞姿<lb/>
　　客樓即事<lb/>
未能辭市井那得老江湖不伐田家樹仍還合浦珠客<lb/>
<pb n="KR4d0560_WYG_009-2b"/>
窻春雨靜親舍暮雲孤時復登樓望青山入座隅<lb/>
　　送姚德莊之淳安縣學教諭<lb/>
少壯功名擬彀中誰憐短褐尚飄蓬山深縣郭民風儉<lb/>
烟濕㕑庖學廩豐弟子讀書庭草緑鄰人擕酒野花紅<lb/>
煩君為問青溪友獨喜諸洪有兩龔<lb/>
　　送中瑞師典簿楊元城還京師<lb/>
上國皇華使中宫符寳郎每瞻天日表長憶水雲鄉御<lb/>
榻先馳貢賔筵逺送將壯游誰得似閭里共輝光<lb/>
<pb n="KR4d0560_WYG_009-3a"/>
湖上山居好天涯驛騎遥三年兩奉使千里又還朝江<lb/>
樹迎潮立林花避雨飄多情那忍别剪燭坐春宵<lb/>
　　送方以愚赴銅陵縣尹<lb/>
參軍重作宰才美獨能兼首為詢彫瘵仍當舉孝亷柳<lb/>
隂春繫馬山色書垂簾見説銅陵郡編氓盡聳瞻<lb/>
　　題清暉亭<lb/>
叚家亭子近湖山紫翠横從几案間畵省歸來林壑暝<lb/>
黃庭臨得簿書間花邊著綵從兒戯竹下擕琴送客還<lb/>
<pb n="KR4d0560_WYG_009-3b"/>
不獨詩懷似靈運白雲相對拄魚斑<lb/>
　　又<lb/>
鄴侯新第宅何氏好山林賸醉江南酒閒題溪上衿池<lb/>
春圓草夢庭午直槐隂康樂湖中作令人誦到今<lb/>
　　二月望日與吕彦孚錢良貴方雲器過龍華寺㸔<lb/>
　　桃花未開興盡而回<lb/>
二月龍華寺桃花寒未開千峰間白日一徑亂蒼苔訪<lb/>
舊山僧化啼春野鳥哀前朝遺跡在燕麥在禖臺<lb/>
<pb n="KR4d0560_WYG_009-4a"/>
　　送上清員外薛𤣥卿歸瓊臺<lb/>
詩名早已繞京華奉使南乗貫月槎臺上風含蒼玉佩<lb/>
洞中春老碧桃花歩虚縹緲聨珠斗靈閣嵳峩逼紫霞<lb/>
築舘緱山誠有約百年須啖棗如𤓰<lb/>
聽松復羡陶貞白嚙蕋兼懐郭景純犬吠瓊林疑有雪<lb/>
鶴歸滄海竟無塵層臺恍若崑山頂仙浦遥通析木津<lb/>
我欲把詩題石壁天風何日駕麒麟<lb/>
　　題任月山畵馬<lb/>
<pb n="KR4d0560_WYG_009-4b"/>
神駿蕭蕭白黑文圉人調習未能馴五陵年少黄金絡<lb/>
騎向長安不動塵<lb/>
　　晚雨過白墖<lb/>
宋宫傳是唐朝寺白塔崔嵬寢殿前夏雨染成千樹緑<lb/>
暮嵐散作一江烟蒼苔門外銅鋪暗細栁營中畵角傳<lb/>
寂寞葫蘆宫井畔野人拾得舊金鈿<lb/>
　　送慶雲壑西堂之揚州化縁<lb/>
白雲一壑包山臥偶訪檀那作逺行天上賜衣披紫鳯<lb/>
<pb n="KR4d0560_WYG_009-5a"/>
雨中投寺聽華鯨風濤此日長江險梁棟明年大厦成<lb/>
已誦法華踰萬徧早回天竺話三生<lb/>
　　送王舉之入京就柬樵谷<lb/>
短衣匹馬佩吳鈎欲寫闗河萬古愁射雁秋風髙紫塞<lb/>
聽鶯春色滿皇州黃塵驛路三千里白玉京城十二樓<lb/>
無酒送君懷抱惡過江為覔故人舟<lb/>
　　過寅賔亭<lb/>
寅賔亭上聽松聲夏木叅天緑染成千歲鶴歸城郭是<lb/>
<pb n="KR4d0560_WYG_009-5b"/>
四更雞動海波明每逢野客分雲坐慣引山童踏雪行<lb/>
載酒誰能忘勝槩賦詩我獨寄幽情<lb/>
　　江雲劉先生挽章<lb/>
先生家在錦溪村冠盖相從似鹿門亡國敢言邊塞急<lb/>
清朝應見典型存京庠事往嗟誰及鄉校官卑道益尊<lb/>
冉冉白雲留不住山中何處酹貞魂<lb/>
　　送藍信之省掾滿歸北上<hi>豫章人</hi>
近㸔江月正懐思逺望燕雲又别離南省共稱三語掾<lb/>
<pb n="KR4d0560_WYG_009-6a"/>
東膠猶説五經師龍泉光彩干牛斗金匱文章刻鼎彛<lb/>
追逐相君行樂地西湖佳處總新詩<lb/>
　　思雲軒為汪㑹之以敬父子作乃祖號雲留先生<lb/>
　　思雲者思其祖也<lb/>
兒時不識雲指雲謂為天愛雲及少壯賦詩輙成篇靄<lb/>
靄春雲好英英秋更鮮望之不可即逝將挾飛仙朅來<lb/>
錦溪上留與髙人眠髙人去弗返子孫更綿綿絃琴松<lb/>
桂裏日與雲周旋見雲思祖父心旌愈懸懸九京不可<lb/>
<pb n="KR4d0560_WYG_009-6b"/>
作抱雲為<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然雲或爾飄散爾無雲棄捐帝鄉太清境<lb/>
親舍落日邊嗟余平生懷蹉跎成暮年<lb/>
　　待月亭<lb/>
廣寒宫殿海雲遮坐聽譙樓度鼓撾何處香飄丹桂子<lb/>
暗中光湧白蓮花莫言清景昏難見正想高輪曉易斜<lb/>
塵世能逢此良夜狂歌起舞醉流霞<lb/>
　　玉簷馬為彦孚作<lb/>
堂上讀書春晝長時聞簷馬動丁當空中環珮聲髙下<lb/>
<pb n="KR4d0560_WYG_009-7a"/>
風裏鸞和勢激揚遲似渇烏傳玉漏清于顧兎搗𤣥霜<lb/>
特懸雅樂今餘㡬愛此自然宫與商<lb/>
　　蓬萊贈天目周上人<lb/>
慣聽黄梅嶺頭雨却卧青蓮峰頂雲手結草菴終作住<lb/>
身披芰製不曾焚六時漏學廬山刻十丈花從太華分<lb/>
見説上人無所染定中日日對南薰<lb/>
　　七月旦日與吕彦孚錢良貴拉袁鵬舉游湖值風<lb/>
　　雨聨成口號<lb/>
<pb n="KR4d0560_WYG_009-7b"/>
泛湖此日故人期一葉扁舟任所之雲霧兩峰青帢幘<lb/>
波濤萬頃碧琉璃豈同袁紹飲河朔恰似岑參遊渼陂<lb/>
醉裏不愁風雨至只疑昏黑有蛟螭<lb/>
芰製荷衣六月寒清氷𤓰果設杯盤棹歌浪湧飄毛髪<lb/>
談麈風生出肺肝白雨滿湖山不見紅裙入坐酒都乾<lb/>
潢汙歸路沒人膝須記扁舟此日懽<lb/>
　　錢子雲有二齋號風雲可月索賦<lb/>
道人燕坐讀楞伽童子燒香更煮茶雪月四簷春滿室<lb/>
<pb n="KR4d0560_WYG_009-8a"/>
夢中何處覓梨花<lb/>
凉生石壁靜無燈窻户微明月已升散髮夜深松影裏<lb/>
滿身風露蹋<hi>缺</hi>氷<lb/>
　　送陳乗彛代父回台城夀祖母<lb/>
蒼江兩岸赤城霞十日籃輿坐到家池上稱觴夀王母<lb/>
蟠桃開遍漢時花<lb/>
　　次陸孔昭韻寄葉子中<lb/>
白雲南望日思親牛斗髙連析木津懐想漫馳千里夢<lb/>
<pb n="KR4d0560_WYG_009-8b"/>
飛騰不負百年身讀書異土寧無友積徳名門尚有人<lb/>
見説中朝多好事盡開賔閣致儒珍<lb/>
　<lb/>
　<lb/>
　<lb/>
　<lb/>
　<lb/>
　江月松風集卷九<lb/>
</p>
<p>
</p>
  </div>
<div>
<head>江月松風集卷十</head> <lb/>
    <p>
<pb n="KR4d0560_WYG_010-1a"/>
欽定四庫全書<lb/>
　江月松風集卷十<lb/>
　　　　　　　　　　　　元　錢惟善　撰<lb/>
　　送楊仲賢之金華縣典史分題得金華洞<lb/>
吳興郡曹掾左幕向金華雲氣藏山寺溪光入縣衙仙<lb/>
人同採藥茂宰共栽花洞府予能到騎羊㺯碧霞<lb/>
　　寄髙平田長老<lb/>
餘不溪上楊家寺雲徑迢迢九里松旁舍泉香新釀酒<lb/>
<pb n="KR4d0560_WYG_010-1b"/>
前峰月出始聞鐘天龍未散靈山㑹石馬猶存夏屋封<lb/>
見説計籌真隠地他年卜築許相從<lb/>
　　送域無住律師住四明五臺<lb/>
大士無心過海行胡僧卓錫此經營龍能䕶法壇場㓗<lb/>
花不沾衣戒律精長夏雲中雪山冷髙秋河上月波清<lb/>
故人只在隣峰住何日為賔學許生<lb/>
　　新安徐氏號茂林亭曰深凈<lb/>
髙士卜居山水幽寄題珠玉盡名流清風不待開三徑<lb/>
<pb n="KR4d0560_WYG_010-2a"/>
落日還同泛八溝枕簟嫩凉宜醒酒琴書真味足消憂<lb/>
㡬時得過雲林下一潄潺湲卧石頭<lb/>
　　題柯敬仲博士明雪窗長老蘭竹石合景四幅各<lb/>
　　一首<lb/>
適從楚畹來邂逅此君子乃知岩壑姿風致頗相似<lb/>
光風泛崇蘭玉立共瀟洒襟抱有雙清嵗暮遺逺者<lb/>
　　又<lb/>
石逾玉潤不生苔鐵笛吹殘自裂開絶似雨晴炎海上<lb/>
<pb n="KR4d0560_WYG_010-2b"/>
一雙翡翠忽飛來<lb/>
　　九日與吕彦孚陸孔昭袁鵬舉乗風雨泛湖中有<lb/>
　　期而不至蔡東流上官東閣楊邊梅分韻得滿朱<lb/>
　　二字<lb/>
九日雨凄其西風吹不斷空懐戲馬臺無復啇飈舘湖<lb/>
濶浪花明林昏烟樹短紅船大于屋坐客不能滿<lb/>
時序多風雨雲林總畫圖翠屏低晚嶂黑米長秋菰未<lb/>
遂羣賢集那能四美俱扁舟載西子唯願學陶朱<lb/>
<pb n="KR4d0560_WYG_010-3a"/>
　　九月望日與楊亷夫司令袁鵬舉陸孔昭賔王泛<lb/>
　　湖過岳墳及林和靖墓分韻得横字<lb/>
梅花岡上酹先生詩句猶同水月清僧飯林鐘時復扣<lb/>
客來野鶴不能鳴百年榛莾餘瀛嶼九月芙蓉似錦城<lb/>
更約雪晴湖上宿洞簫留向夜深横<lb/>
　　送張定之還宜興<lb/>
引領白雲天際飛思親未及一年歸洞庭橘熟霜前摘<lb/>
更學兒啼舞綵衣<lb/>
<pb n="KR4d0560_WYG_010-3b"/>
　　題半間雲<lb/>
蜀嶺廬峰半是雲青城樵者受氤氲晨霑席上㸔山笏<lb/>
暮濕窗間辟蠧芸閒逐蛟龍行雨去靜棲鸞鶴與松分<lb/>
更從真訣披三素莫把詞章繡五紋<lb/>
　　寄李公平御史<lb/>
姓名不待覆金甌已作人間第一流烏府先生來建業<lb/>
玉堂學士下瀛洲十年麗澤從諸老一日清風動五侯<lb/>
江海相知惟賀監㡬時醉解驌驦裘<lb/>
<pb n="KR4d0560_WYG_010-4a"/>
　　題東閣為上官作<lb/>
歳晚溪山倚東閣夜深風雪夢西湖不同何遜當年興<lb/>
獨玩先天太極圖<lb/>
　　題耕樂堂為許生作<lb/>
畎畆區區樂半生此生惟有慕莘耕豈同巢父終忘世<lb/>
獨愛龎公不入城笑我窮經為左計呼兒擊壤慶西成<lb/>
烹雞饟黍年年約莫道儂家是許行<lb/>
　　送王文敏重入京師<lb/>
<pb n="KR4d0560_WYG_010-4b"/>
漢室徴賢日王褒有軼材風雲行獻頌江海更<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>杯安<lb/>
得雙金贈真同萬里廻皇猷能黼黻應不數鄒枚<lb/>
聖恩頒漢詔星使遍堯封應聘多耆碩更張法祖宗金<lb/>
臺明易水玉仗過居庸未遂觀光願清時不易逢<lb/>
　　題萱蕙同芳圖<lb/>
風光轉蕙及萱花一笑相逢子墨家不采幽香同結佩<lb/>
空教零落怨年華<lb/>
　　題魯彦康所藏范寛山水手卷<lb/>
<pb n="KR4d0560_WYG_010-5a"/>
㸔雲終日坐蒼苔溪上千峰紫翠堆種竹人家臨水住<lb/>
抱琴客子過橋來欲書盤谷先生序更把潯陽處士杯<lb/>
他日卜居能似畵草堂題作小蓬萊<lb/>
　　松雪竹石蘭<lb/>
鳯皇栖老楚琅玕白雪猗蘭一再彈空憶玉堂聽雨夜<lb/>
不知翠袖倚天寒<lb/>
　　松雪竹<lb/>
松雪齋前見此君白鷗波冷翠紛紛蕭騷不是湘江雨<lb/>
<pb n="KR4d0560_WYG_010-5b"/>
要眇還成楚峽雲<lb/>
　　遊冷泉亭<lb/>
絺綌生凉坐酒醒暫于樹底㺯清泠煑茶博士那知味<lb/>
覔句賔王尚有靈石上白雲終日濕洞中瑶草四時青<lb/>
我來不宿空歸去夜夢廬山潄玉亭<lb/>
　　鷺鷥手卷<lb/>
摩詰畵成詩益妙夫差鼓破事全非雨蒲烟篠寒沙暝<lb/>
無數連拳㡬箇飛<lb/>
<pb n="KR4d0560_WYG_010-6a"/>
　　顯應觀書事<lb/>
樓觀窺江郭新晴撲紫嵐深林疑有雨積溜響空潭素<lb/>
髪何由變忘機庶可叅明朝重與子來此潄餘酣<lb/>
　　送方叔髙之泉州南安尉<lb/>
枳籬茅屋共桑麻韓偓詩中是縣衙政喜簿書辭帥府<lb/>
久勞弓劍慰山家海州風靜來犀象岩洞巢空竄虺蛇<lb/>
有詔令民皆復業繞城新植刺桐花<lb/>
　　次韻李克讓過丘以敬仁夀寺讀書所<lb/>
<pb n="KR4d0560_WYG_010-6b"/>
先生讀書處庭草似人長烟郭萬家畵風濤六月凉問<lb/>
竒能載酒習靜自焚香暫此招提宿非因事覺王<lb/>
　　送人之金陵<lb/>
之子好文翰扁舟東適吳金陵龍虎氣六代帝王都明<lb/>
月采驪頷朝陽鳴鳯雛畏途方酷烈善寳百金軀<lb/>
　　畵馬<lb/>
西風㺯影四蹄霜背有連錢匹練光神駿何曾受羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>
蕭蕭想見華山陽<lb/>
<pb n="KR4d0560_WYG_010-7a"/>
　　送海東之<lb/>
一言不合便投劾肯負平生萬卷書南省幕中歌鳯鳥<lb/>
西風江上鱠鱸魚翩翩去就為時重落落逢迎與世踈<lb/>
想得扁舟明月夜夢魂唯是到匡廬<lb/>
　　早起<lb/>
四壁蟲聲一樹風滿樓月色五更鐘起來但覺東方白<lb/>
草上瀼瀼露氣濃<lb/>
　　八月十五日蔡忠伯楊亷夫司令袁鵬舉賔王陸<lb/>
<pb n="KR4d0560_WYG_010-7b"/>
　　孔昭同登江樓觀潮以李白浙江八月何如此潮<lb/>
　　似連山卷雪來分韻賦詩限七言律期而不至者<lb/>
　　楚石長老吕彦孚<lb/>
白馬濤頭駕素車至今猶自詫靈胥千年元氣淋漓後<lb/>
八月長風震盪初顧兎盈虚端不爽神龍變化竟何如<lb/>
須臾日落江明練東逝滔滔泄尾閭<lb/>
　<lb/>
　江月松風集卷十<lb/>
</p>
<p>
</p>
  </div>
<div>
<head>江月松風集卷十一</head> <lb/>
    <p>
<pb n="KR4d0560_WYG_011-1a"/>
欽定四庫全書<lb/>
　江月松風集卷十一<lb/>
　　　　　　　　　　　　元　錢惟善　撰<lb/>
　　題遺安軒為吳江朱君竹子誠作<lb/>
子孫何以遺方寸繫安危穫稻水雲裏讀書風雨時寜<lb/>
無五湖興應有鹿門期遲我來看竹彈琴更賦詩<lb/>
　　空隠子以燈花寫草蟲人物葢用雲巢家法且書<lb/>
　　坡翁題雍秀才八詩于右<lb/>
<pb n="KR4d0560_WYG_011-1b"/>
戲把燈花幻草蟲世間筆墨詎能同雲巢家法坡仙語<lb/>
令我披圖悟色空<lb/>
　　雪岩為管公賦<lb/>
金華洞天古時雪光彩射人猶栗冽仙翁縛屋岩之阿<lb/>
披氅逍遥㺯松月或云髙處産瑶琨晝夜照耀天無昏<lb/>
千年水精化為石壁立萬仞誰能捫仙翁胸中有丘壑<lb/>
故倚孱顔若栖鶴天風吹開白雲去等間見此青岝㠋<lb/>
云胡玉氣生氤氲是中四月方知春百年富貴一餉爾<lb/>
<pb n="KR4d0560_WYG_011-2a"/>
氷山未必同吾真玉宇瓊樓每欲往琪樹瑶花嵗應長<lb/>
更于何處覔此境冷逼衣裳成夢想手中笑把雙芙蓉<lb/>
飲似氷壺驂白龍覺來問我何所見彷彿瀑布香爐峰<lb/>
　　寄吕彦孚<lb/>
覔句隠烏几談經坐虎皮乾坤秋已半風雨夜何其聚<lb/>
散偏相憶窮愁不自悲但令交有道莫惜鬂成絲<lb/>
　　李君彦何道衡雨中見訪留宿以今日重來白首<lb/>
　　分韻得今日二字各賦詩二首以記之<lb/>
<pb n="KR4d0560_WYG_011-2b"/>
二子來相訪空堦落葉深江山雖異縣風雨忽同衾四<lb/>
十未聞道二毛何見侵文章須邁古情好祗如今<lb/>
薄暮故人來豪談極真率孤燈明簡書杯酒薦梨栗雨<lb/>
聲正蕭蕭風條尤瑟瑟對床不能寐相期復何日<lb/>
　　楊亷夫司令以詩美杜清碧先生逹兼善郎中率<lb/>
　　吾曹同賦<lb/>
獨慕崆峒鄒道士共稱京兆杜徵君鍊丹室裏金銀氣<lb/>
懐友軒中虎豹文何處同舟追李郭平生講道擬河汾<lb/>
<pb n="KR4d0560_WYG_011-3a"/>
明年約我武夷去共寫松風㺯白雲<lb/>
近傳水北幽居好鞍馬相尋多出城説易長懐白岩老<lb/>
題詩只寄丹丘生郎官幕府擅文藻科目人才繫重輕<lb/>
憶昨同舟過湖日風篁聲裏問龍泓<lb/>
　　放猿為魯至道禮部侍郎作<lb/>
飛來峰下又成羣好事誰如魯使君金鎻曾經湘岸雨<lb/>
黑衣猶帶峽山雲不應泪落舟中聽只許禪餘石上聞<lb/>
千尺長松挂孤影夜深澗月白紛紛<lb/>
<pb n="KR4d0560_WYG_011-3b"/>
　　送羅敬之侍親之長林并柬樂清尉丘長卿<lb/>
送子之何許窮年雨雪深風橋連越嶠島嶼帶長林煮<lb/>
海惟深計趨庭寄好音近聞樂清尉無事亦鳴琴<lb/>
　　庚辰臘日大雨雪至明年元日承普安善卿劉環<lb/>
　　翁賽甫思誠韓思學四卿元洎袁鵬舉朱子昭同<lb/>
　　酌抵暮而歸三日納復禮謂當作詩以紀因綴七<lb/>
　　言律一首<lb/>
舊歳新年雨雪飛風來西北逞寒威𤣥㝠未授青皇令<lb/>
<pb n="KR4d0560_WYG_011-4a"/>
黑夜還同白日輝羣玉山川迷畵舫五雲宫闕㸃朝衣<lb/>
衆賔盡醉成清賞為埽柴門一尺圍<lb/>
　　四日吕謙甫吕彦孚昆仲相招飲家園<lb/>
玉樹庭堦好弟昆雪晴開讌勝梁園已呼翠袖歌金縷<lb/>
肯使烏巾負緑尊節近燒燈田蟹大春生坐褥埜熊温<lb/>
罷歸蠟屐愁氷滑慙愧吾親重倚門<lb/>
　　至元六年庚辰十又二月庚辰朔己亥大雨雪戊<lb/>
　　申復雨雪至七年辛巳正月朔旦己酉雨雪大作<lb/>
<pb n="KR4d0560_WYG_011-4b"/>
　　癸丑甲寅復大雪因賦詩以記<lb/>
城郭雪深三四尺窮谷大川那可量虎狼憑威肆貪虐<lb/>
雀鳥凍死何哀傷海中三山失顔色堯時十日無晶光<lb/>
梅花相㸔夜忘寐門外不知回野航<lb/>
　　雪晴次丘以敬韻<lb/>
雪深難覔故人家曉日初翻城上鴉睡覺只驚窻户白<lb/>
一簾晴響滴簷花<lb/>
　　王松友索賦<lb/>
<pb n="KR4d0560_WYG_011-5a"/>
吾聞王子喬昔與赤松友若人今復見茯苓千嵗夀家<lb/>
居金華縣初平時邂逅十年走燕趙功名亦何有南歸<lb/>
獲至寳珠玉燦雙袖願言山水好松花釀春酒抱琴弦<lb/>
松風寧有聼者否終當賦逺游又别山中叟<lb/>
　　素華臺在龍虎山太𤣥子觀月之所<lb/>
環珮鏘鏘月下聞層臺髙起離人羣天香散滿三珠樹<lb/>
灝氣凝成五素雲辟穀相從赤松子吹簫唯向玉晨君<lb/>
要餐瓊屑渾無計願事吳剛乞斧斤<lb/>
<pb n="KR4d0560_WYG_011-5b"/>
　　送伍景麟杞從龍歸東平<lb/>
兩賢瑞世即龍麟頭角峥嶸邁等倫千里同舟求聖學<lb/>
㡬時聨璧貢王賔山中夜月思丹桂天末凉風咏白蘋<lb/>
博盡黄金書萬卷却歸潁上理絲綸<lb/>
　　極目亭四首<lb/>
南望富春渚雲山縱復横野雲低驛樹秋色帶州城千<lb/>
古共登覽一江空戰爭海門遥見白應是晚潮生<lb/>
遐覽東南際清秋樹木稀天空孤鳥沒江瞑一㠶歸月<lb/>
<pb n="KR4d0560_WYG_011-6a"/>
出金天豁山藏翠雨微道人能伏虎深夜亦開扉<lb/>
五色雲中百尺梯憑髙但覺鳥飛低江山今古何嘗異<lb/>
氣候朝昏自不齊地近天河垂象緯雨交海日見虹霓<lb/>
竹房開在禪栖處待我重來改舊題<lb/>
南北峰來几案前朶雲飛動絶攀縁金烏曉浴扶桑國<lb/>
白雁秋横落木天林壑千重還紫翠江湖一色歛風烟<lb/>
尋常引領爭如雪玉宇瓊樓更覺仙<lb/>
　　次韻吕彦孚秋懐二首<lb/>
<pb n="KR4d0560_WYG_011-6b"/>
逺樹秋聲細髙樓月色多頭顱成老大勲業轉蹉跎漫<lb/>
憶袁臨汝空懐馬伏波好天如此夜無酒奈君何<lb/>
金天垂月露秋氣入窗紗最戀姜肱被頻過賈島家無<lb/>
官寧夢鹿有妾解塗鴉深夜㸔書喜燈明眼未花<lb/>
　　芙蓉白描手卷<lb/>
秋花石上玉狻猊金尾翛翛歛四蹄零落舊時宫女扇<lb/>
撲螢曾見畵闌西<lb/>
　　夀諼堂<lb/>
<pb n="KR4d0560_WYG_011-7a"/>
夀母堂前多樹諼斑衣時復奉輕軒宜男花發春還夏<lb/>
拜慶圖成子又孫人好巢烏當屋宇客來剪髻助盤飡<lb/>
索詩已買東歸棹昨夜連環夢倚門<lb/>
　　石上枯<hi>蓮上人琴名</hi>
君不見零陵湘水西石上枯桐一千尺朝陽無復鳯鸞<lb/>
鳴竅中猶有蛟龍蟄震霆一夜烈火焚賞音邂逅超道<lb/>
人斵作三琴號神品□鍾焦尾斯其倫好事相擕東入<lb/>
海蓮師獲之極珍愛世經喪亂恐若失古製宛然遺韻<lb/>
<pb n="KR4d0560_WYG_011-7b"/>
在南風吹斷蒼梧隂如此良貭那易尋凴誰更寫栁州<lb/>
賛即是當時霹靂琴<lb/>
　　㽔賔鐡<lb/>
君不見朱雀大尉家曹鎠弟子善琵琶平泉别墅朗談<lb/>
處有物跳出青蓮花月白風清縱幽賞視之乃是鐵方<lb/>
響辟如以鐸求黄鍾宫聲相應無差爽琵琶雖妙爭如<lb/>
琴雅鄭未必無知音蓮師之談過聰頴間以鐵寫禪之<lb/>
心請師試鼓㽔賔調定有鏘然躍深沼琴兮鐵兮何要<lb/>
<pb n="KR4d0560_WYG_011-8a"/>
妙我當往和蘇門嘯<lb/>
　　翠雨亭<lb/>
亭子蕭然十畆秋晴光摇曵屋簷頭楚雲冉冉文竿濕<lb/>
山雨娟娟翠黛愁公子玉樓春夢覺野人黃卷夕隂浮<lb/>
月明更鼓湘靈濕鸞鳯飛翔卒未休<lb/>
　　十月朔旦錢良貴來訪已而袁鵬舉亦至遂同登<lb/>
　　三茅觀過清逺堂然後歸<lb/>
被髪真君來武當凛然生氣坐髙堂一池雨浸青銅色<lb/>
<pb n="KR4d0560_WYG_011-8b"/>
半壁雲銷寳篆香落葉空林人往返古松流水鶴回翔<lb/>
著書若許依丹竈鷄犬相從歳月長<lb/>
　<lb/>
　<lb/>
　<lb/>
　<lb/>
　<lb/>
　江月松風集卷十一<lb/>
</p>
<p>
</p>
  </div>
<div>
<head>江月松風集卷十二</head> <lb/>
    <p>
<pb n="KR4d0560_WYG_012-1a"/>
欽定四庫全書<lb/>
　江月松風集卷十二<lb/>
　　　　　　　　　　　　元　錢惟善　撰<lb/>
　　漁村意<lb/>
丙穴漁來江盡頭𤣥真卜築更深幽對門燈火三家市<lb/>
何處烟波萬里舟明月竹枝揚子夜西風木落洞庭秋<lb/>
棹歌一曲閒來往指㸃儂家鸚鵡洲<lb/>
　　芭蕉室為吳江上人賦<lb/>
<pb n="KR4d0560_WYG_012-1b"/>
手種芭蕉㡬見春緑隂繞屋不生塵能書懐素題詩徧<lb/>
到寺昌黎聽雨頻覆鹿隍中誰辨夢狎鷗波上共觀身<lb/>
扁舟欲過維摩室仍約華陽説偈人<lb/>
　　夜坐志喜<lb/>
母在髙堂兒在旁燈前補綴舊衣裳移居獨喜親年徤<lb/>
得句空歌子夜長千里鴻飛半江月四鄰誰和滿天霜<lb/>
翛然牀榻如僧舍紙帳梅花入夢香<lb/>
　　松花石<lb/>
<pb n="KR4d0560_WYG_012-2a"/>
徂徠之松㡬千尺千歳之餘乃成石棟梁竒材學尸解<lb/>
幻作萇𢎞血華碧虵鱗剥落霜蘚痕茯苓不見心為煩<lb/>
耳邊無復聆天籟醉裡直欲搘雲根漆身未信青龍化<lb/>
鐵色真同𤣥處卧日莫遇爾終南下飛將彎弧那敢過<lb/>
或疑織女曾支機又云恐是天星堕東老家富美園池<lb/>
於此列坐彈琴棋閉門枕流隔江雨蒼官前來夢中語<lb/>
若非黄石定赤松穀城山下還相逢<lb/>
　　賦狐白裘送余仲懐歸歙<lb/>
<pb n="KR4d0560_WYG_012-2b"/>
珍裘非一腋價重兩驌驦輕疑紫貂缺粲若銀鼠光相<lb/>
徳推晏子客計侮秦王若人不復見送爾意茫茫<lb/>
　　翌日同袁鵬舉過定香橋訪隠者不遇<lb/>
誦經聲隔竹林聞知有禪房逺俗氛野水菰蒲藏小艇<lb/>
寒烟樹木翳斜曛雨花臺古龍歸井落月廊深犬吠雲<lb/>
不見故人歸去晚扁舟重過雪紛紛<lb/>
　　楊隠君挽詩<lb/>
　　　君諱亮字明叔上饒人其子觀登至順二年進<lb/>
<pb n="KR4d0560_WYG_012-3a"/>
　　　士第授饒州録事再授翰林撿閲而君卒學士<lb/>
　　　揭公志其墓<lb/>
銘章讀罷泪如波髙士云亡奈若何身入風濤親在念<lb/>
恩沾雨露子登科明經數世傳家學㑹塟千人息巷歌<lb/>
昨日西樓遊宴處佳城欎欎枕松蘿<lb/>
　　一峰晴雪<hi>石名</hi>
醉倚崔嵬夢剡溪覺來翻訝衆峰低孤標想見天山北<lb/>
萬里飛來蜀國西每怪珠光含霽月不知玉氣吐晴霓<lb/>
<pb n="KR4d0560_WYG_012-3b"/>
風流欲喚坡仙起雪浪齋中共品題<lb/>
　　送熊元成回豫章<lb/>
栁梢昨夜東風起吹破官河一尺氷太史藏書探禹穴<lb/>
謫仙沽酒醉金陵斗間雙劒千年見月下孤舟萬里乗<lb/>
歸去故山重著述洛陽紙價為君增<lb/>
　　元日立春<lb/>
長安日近仰楓宸萬國衣冠拜一人北斗轉杓行木徳<lb/>
東風吹暖報花神傷時感物中年境送故迎新半夜春<lb/>
<pb n="KR4d0560_WYG_012-4a"/>
明日樂遊珠翠出寳坊香拂鈿車塵<lb/>
　　杜録事挽詩<lb/>
　　　公諱輝字輝卿其先飛狐人曽為平陽録事百<lb/>
　　　姓號杜父調真定録事君子謂有古循吏風遷<lb/>
　　　京畿倉監以疾卒年四十九妻胡氏傷公之歿<lb/>
　　　致疾而死合葬雲中武周山其子允為嘉興崇<lb/>
　　　徳同知<lb/>
甘泉從幸有揚雄曾屬時巡作上宫豈弟化民真杜父<lb/>
<pb n="KR4d0560_WYG_012-4b"/>
雍熙遺俗變唐風猶聞天上中書薦已覺人間大夢空<lb/>
千里並喪能合塟㝠㝠魂夢入雲中<lb/>
　　人日喜晴分韻得人字<lb/>
雪盡東風起城邊栁色匀百年同是客此日喜逢人煖<lb/>
泛波間緑香飄霽後塵從今追勝賞莫負六橋春<lb/>
　　送張文郁考滿北上<lb/>
張君昔掾行省幕起身六曹騰薦鶚玉壺風露濯心胸<lb/>
寳劔塵埃歛鋒鍔家居東魯風俗淳夢入五湖波浪惡<lb/>
<pb n="KR4d0560_WYG_012-5a"/>
閉門官况政自佳三年抱病麾杯杓今君考滿將北歸<lb/>
俸廩蕭然一如昨初自都下來江南有孫偕行訪文學<lb/>
前師李氏後師丘中間從余究伊洛授書不似童子記<lb/>
哦詩欲追古人作君今歸裝盛籖軸擕孫還鄉罄囊槖<lb/>
况當英妙力孤苦勿嗜紛華嗤澹薄學海須要涵百川<lb/>
書櫉無但支兩脚麗澤相資聖所貴他山之石可為錯<lb/>
豈無樽酒報殷勤聊寫兹懐慰離索<lb/>
　　正月十六日與劉生雪中過三茅觀<lb/>
<pb n="KR4d0560_WYG_012-5b"/>
天風吹放氅疑到玉皇家不見赤松子唯逢蕚緑華春<lb/>
回丹鼎火凍折使星槎明月㸔晴色江山景又加<lb/>
　　顧碧蟾先生挽詩<lb/>
壯歳歸來即養恬西山㸔雨捲朱簾底須待詔登金馬<lb/>
祗欲求仙事玉蟾德種爭㸔三子秀著書已似一夫潜<lb/>
廣陵城外新營𦵏欲酧先生涕泗霑<lb/>
　　送帖君澤歸湖廣<lb/>
撾鼓發船歸武昌杏花驛路早春光侍親河泊新之任<lb/>
<pb n="KR4d0560_WYG_012-6a"/>
為客乾坤總是鄉絶唱郢中傳白雪濯纓江上有滄浪<lb/>
登臨何處偏懐古落日蘭亭思渺茫<lb/>
　　和王仲仁見寄<lb/>
髪齒已如許江湖何所之忽收前月信未和去年詩至<lb/>
寳懐雙璧新愁理亂絲為親能捧檄此意獨余知<lb/>
　　訪逺山觀師云寂已隔歳矣感而賦詩<lb/>
忽到觀公院蕭蕭影在帷山林曽㡬見塵世漫多為不<lb/>
作緇衣别猶聞説偈辭逺山何黤慘揮泪日斜時<lb/>
<pb n="KR4d0560_WYG_012-6b"/>
　　三月初五日送劉師魯先生殯陸志尹孔昭昆仲<lb/>
　　招飲湖船<lb/>
緑楊多處小汀洲適意人生勝宦遊雙槳微風文鷁動<lb/>
千波倒影白虹流遺珠爭羡雲間陸荷鍤空懐地下劉<lb/>
時復湖天文字飲醉鄉何必更封侯<lb/>
　　聞彦孚後園牡丹盛開與錢良貴有賦詩之興因<lb/>
　　為長句以記其美<lb/>
池舘深深賦牡丹繁枝開徧未春殘鬰金香染芙蓉帳<lb/>
<pb n="KR4d0560_WYG_012-7a"/>
藥玉杯傾瑪瑙盤䕶日兼防風雨至娛親時挈子孫㸔<lb/>
每從綺席陪清賞漫詫楊家百寳闌<lb/>
　　三月望日與袁鵬舉賔王同遊北山東山神仙宫<lb/>
　　諸勝處訪喜鵲寺茂上人不遇泛舟而回<lb/>
自憐躭句平生樂時得尋真半日閒白白楊花迷道上<lb/>
青青梅子落林間三千歌舞如春夢四十飛騰未老顔<lb/>
喜鵲寺中因舉訪前身記得是香山<lb/>
　　雨後登吳山過城隍廟眺望<lb/>
<pb n="KR4d0560_WYG_012-7b"/>
偶向吳山髙處望凄凉猶是覺繁華百家香火祠神宇<lb/>
二月笙歌賣酒家𣺌𣺌風㠶來海島㝠㝠江樹接烟沙<lb/>
倚闌貪㸔西湖上古木荒城日又斜<lb/>
　　新正試筆次韻清溪野史髙作<hi>以下續集</hi>
田家欲雨唯㸔月人日多隂重卜年髩雪紛紛梳易落<lb/>
燈花冏冏笑堪憐擬尋夢草池邊句<hi>靈運</hi>即買浣花溪上<lb/>
船<hi>少陵</hi>風俗再淳民樂業會㸔斗米直三錢<lb/>
　　題倪雲林畵<lb/>
<pb n="KR4d0560_WYG_012-8a"/>
　　　曲江老人喜雲林之畵與詩不徒作葢識其人<lb/>
　　　之賢故次其韻以發清賞<lb/>
太丘遺澤被諸孫東蔡深居雨外村濁水摩尼因見地<lb/>
好山罨畵正當門得錢賸買詩千卷留客時沽酒一尊<lb/>
名利區區等春夢貪夫未覺古槐根<lb/>
　　<hi>缺題</hi>
幽人好樓居層梯離塵垢俯瞰江練澄仰觀雲幕收須<lb/>
臾獨憑闌萬象森列宿先得海底月飛光入窻牖犀然<lb/>
<pb n="KR4d0560_WYG_012-8b"/>
半渚分珠吐蜯胎剖吹笛和龍吟金蟇落吾手舉杯縱<lb/>
鯨吸玉兎墮吾口天髙豁懐抱露下濕衣袖清風滿乾<lb/>
坤識此㡬人否豈惟樓得之吾心月自有對影舞且歌<lb/>
太白千古友<lb/>
　　題風雨䕶嬰圖<lb/>
焚香敬誦昔人詩如遇空山雷雨垂老婦䕶兒驚掩耳<lb/>
欲歸無語先茅茨<hi>一作零陵燒作斵琴枝</hi>
　　梅道人墨菜<lb/>
<pb n="KR4d0560_WYG_012-9a"/>
晚菘香凝墨池濕畦菜摘盡春雨泣梅花菴中吳道人<lb/>
寫遍羣蔬何徳色怪我坐客寒無氊牀頭却有買菜錢<lb/>
四時之蔬悉佳味乃知此等吾尤便有客忽擕畵卷至<lb/>
一笑落筆南風前<lb/>
　　題破窻風雨<lb/>
一燈風雨寒窻破讀書不知秋怒號恍如扁舟在江海<lb/>
但覺四壁皆波濤對床髙卧無此客倚劍長歌空二毛<lb/>
曉㸔庭樹故無恙千峰雲氣落青袍<lb/>
<pb n="KR4d0560_WYG_012-9b"/>
　　題松雪墨竹<lb/>
小橋流水雪晴時曾折幽芳寄所思明月觀深春夢逺<lb/>
玉堂仙客寫横枝<lb/>
　　題趙彦徵畵<lb/>
玉堂學士研猶存三絶名家尚有孫何處有山如此畵<lb/>
便將歸計問田園<lb/>
　　送賈元英之照潭<lb/>
照潭遥望九華山弓馬蕭蕭日暮還夢裡無題唯寄内<lb/>
<pb n="KR4d0560_WYG_012-10a"/>
胸中有䇿欲平蠻落花閉户眠黃犬明月開籠放白鷴<lb/>
絳灌何曾輕賈誼早隨鵷鷺入朝班<lb/>
　　清送齋<lb/>
神仙宫府曾為吏一日東風即棹頭太白豈惟凌鮑謝<lb/>
元卿只合友羊求門前種樹青連屋湖上聽潮白滿樓<lb/>
遥憶五經名隠地峨眉髙聳蜀天秋<lb/>
　<lb/>
　<lb/>
<pb n="KR4d0560_WYG_012-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江月松風集卷十二<lb/>
</p>
<p>
</p>
  </div></body>
</text>\m</TEI>
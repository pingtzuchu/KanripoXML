<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>梁園寓稿巻一</head> <lb/>
    <p>
<pb n="KR4e0065_WYG_001-1a"/>
欽定四庫全書<lb/>
　梁園寓稿巻一<lb/>
　　　　　　　　　　　　　明　王翰　撰<lb/>
　五古<lb/>
　　古詩五首<lb/>
空堂霜氣肅落木集已多牆隂數叢菊嵗晏承陽和寘<lb/>
巻下堂行自愛顔色佳掇英汎濁醪為我駐年華淵明<lb/>
已黄土幽姿徒爾嘉惆悵南山上千載空烟霞<lb/>
<pb n="KR4e0065_WYG_001-1b"/>
清風汎欄楯明月耿房帷夜永草蟲弔天長鴻鴈悲容<lb/>
華漸銷鑠陽景空中馳寶劒光陸離白馬黄金鞿丈夫<lb/>
貴循名詎以别離為含情掩瑶琴涕泗空漣洏<lb/>
日暮洛陽道北山正嶕嶢髙墳望纍纍嵗久青松凋為<lb/>
問葬者誰云是漢唐朝龜龍卧深草文字半沉銷凄風<lb/>
撲霜葉隂雲慘寒郊頹垣隠狐兔荒棘鳴鴟鴞千載雍<lb/>
門琴令人涕淚交<lb/>
夷齊千載後西山淡無姿賢人千載生空林老蕨薇青<lb/>
<pb n="KR4e0065_WYG_001-2a"/>
青廟前栢髙髙堂下碑空山閲今古同與天地摧倜儻<lb/>
魯連子抱義不逢時片言為解紛尺素殺軍師恥秦誓<lb/>
蹈海辭趙非金為頽波無回流砥柱髙崔嵬芳名在簡<lb/>
策壯士飲風儀<lb/>
今日天氣佳曳杖出衡門凉露濕芒屨清風感帨巾幽<lb/>
鳥避人飛游魚畏釣沉蛛絲映空張飢隼號北林惡彼<lb/>
機事深安能降我心歸來遣世慮濁酒聊自斟<lb/>
　　思山吟<hi>并序</hi>
<pb n="KR4e0065_WYG_001-2b"/>
　　　余本山野人自計懶殘與世而無為者也適以<lb/>
　　　升斗所縻動值轗軻今放出田里猶衣人衣食<lb/>
　　　人食不能擺脱世故而為快也徒自羨歸鳥望<lb/>
　　　行雲懐故山之松菊作思山吟以寫其悒悒且<lb/>
　　　自朂云<lb/>
南山有松樹托根白雲岑枝葉冒霜雪不易太古心我<lb/>
昔來結茅相對嵗月深輕花釀春酒寒聲雜清琴野馬<lb/>
被羈鞅沐猴强冠簪華靡非其心動踐所不任我罪非<lb/>
<pb n="KR4e0065_WYG_001-3a"/>
所得脱身事幽尋歸來治田疇損物猶蟊蟫矯首望故<lb/>
山白雨翳青林首丘匪可忘治任須及今往從荷蓧徒<lb/>
永與世幽沉<lb/>
　　牧羊<lb/>
羔羊不受秣呦呦索晨牧稚子懼出門動與虎狼觸埀<lb/>
鞭不敢前常向風雨哭我老輕其生仗策入幽谷原平<lb/>
散漫食逕狹相追逐霜餘野草白沙寒山水緑荒磴隨<lb/>
漁樵深林雜麋鹿讀書坐磐石摴蒱向臯陸為感䝉莊<lb/>
<pb n="KR4e0065_WYG_001-3b"/>
言歸塗不可暮<lb/>
　　黄河曲<lb/>
行吟散鬱積日暮黄河曲黄河崑崙來萬里經平陸西<lb/>
北限秦晉東南走梁宋龍門夜雨深砥柱秋濤横黿鼉<lb/>
時出没鯨鯢相簸弄艱險自天設萬騎安所用人事多<lb/>
乖迕山河有變更孝武宣房歌千載有餘清朱梁白馬<lb/>
禍草木動悲鳴聖人總四溟天地還清寜河當一澄徹<lb/>
因之作頌聲<lb/>
<pb n="KR4e0065_WYG_001-4a"/>
　　示子礪<lb/>
我家本燕雲皇考昔膴仕門户早單弱田園久廢寘中<lb/>
原喪亂頻骨肉不得恃兄弟棄草野松楸作平地今我<lb/>
雖偶存貧病苦交至有爾且煖眼嗣續得不墜富貴人<lb/>
所願詩書須爾事頭角似稍長難以襍童稚玉琢終待<lb/>
磨木揉後成器寸隂必自惜前脩可追跂數數恐傷恩<lb/>
斯言爾當誌<lb/>
　　秋蟬抱葉而吟葉脱而墮困於羣螘亟遣僕置髙<lb/>
<pb n="KR4e0065_WYG_001-4b"/>
　　　樹且憐而作詩弔之<lb/>
一氣無停機四時仍代用萬物生兩間潛植與蠢動時<lb/>
至靡不榮運往詎所慟蟬生糞壤間潛化自能羾登木<lb/>
喜得時鳴響甚恣縱既免螳蜋搏幸脫痀瘻中或學秦<lb/>
箏鳴或作雅琴弄或緩美人歌或繁小子誦或靜而獨<lb/>
鳴或聚而相哄不料甕内鷄遽儗竹上鳳凉颸一朝發<lb/>
繁霜藉草重强鳴聲噎塞處危心愡恫所付既靡盬脱<lb/>
落難持控髙蜚翅剪鎩不飲腹空洞局促塵埃中螘困<lb/>
<pb n="KR4e0065_WYG_001-5a"/>
况集衆我行庭樹間見之心為痛呼兒置深穩聊盡爾<lb/>
餘哢作詩予時哉含悽不成諷<lb/>
　　言懐呈董仲綸訓導<lb/>
南山有佳樹衆鳥寒相依佳樹何團圞嵗暮心不移髙<lb/>
枝聊可嬉低枝安我棲有巢不能庇敢望故林飛古劒<lb/>
光射斗陸沈還不朽欲淬使之利持此恐傷手不若兩<lb/>
錢錐反以得取售向市空抱歸令人顔甚厚螔蝓涎自<lb/>
濡蛟龍嘘成雲螔蝓以自足蛟龍或可馴大小各逍遥<lb/>
<pb n="KR4e0065_WYG_001-5b"/>
鵰鷃何足論方崖秋氣髙天宇何蕭騷主人有西成客<lb/>
子免焦勞道途何縱横使我顔色消世故多紛紜萬事<lb/>
徒嗸嗸一笑欲拂衣青山頻見招筳篿幾欲折秋風戀<lb/>
綈袍書之雙淚下楮觚不能操<lb/>
　　題管鮑論交圖<lb/>
黄金是何物能摧壯士心有金交契厚有金交意深一<lb/>
朝金用盡相看同路人古人重交道敬至義自伸我觀<lb/>
管鮑徒交厚情最親知心兩無猜巽讓常欣欣斯可愧<lb/>
<pb n="KR4e0065_WYG_001-6a"/>
薄俗外物非所珍子魚能一擲幼安同浮塵棄之同一<lb/>
道中有偽與真髙風魯連子千載名如新<lb/>
　　初冬述懷<lb/>
東風作雪意竹窓寒策策老鴟向晨鳴飢鼠當晝嚇不<lb/>
㸑米瓶空止飲酒罇側妻子色悽凉吾心自安適前途<lb/>
有風雪行路黒如漆貂裘重不煖素顔慘無質吾生抱<lb/>
大拙黙坐永朝日鶴長與鳬短天性為至佚化工諒均<lb/>
平守𤣥保真白誦詩晤童子或當發䝉宻<lb/>
<pb n="KR4e0065_WYG_001-6b"/>
　　關山蚤行圗<lb/>
早起去山店鷄鳴月在天瘦馬戀殘蒭僕夫煩力牽山<lb/>
外有畏途石粗履幾穿行行二十里彷彿聞炊烟林間<lb/>
宿鳥散揺蕩露漙漙遲明據鞍睡夢裏到長安<lb/>
　　讀韓信傳<lb/>
有功當記録有罪當凖理忘功治其罪漢祖少恩耳不<lb/>
忍一身誅况及三族死千載胡公言為雪泉下恥<hi>胡氏有功</hi>
<hi>罪相凖之説其論甚平綱目取之</hi>
<pb n="KR4e0065_WYG_001-7a"/>
　　讀儀秦傳<lb/>
强秦奮關中六國環恣睢西上望函谷壯士不能踰地<lb/>
開天府險灋倣申韓餘治道既出下民性皆異趍彼哉<lb/>
蘇張徒挾詐從横書捭闔中時議三寸撓萬夫韓趙弗<lb/>
敢違齊楚從其驅車騎頗張皇威焰烜赫如最緩來踵<lb/>
迹代衍還連茹軻也論王道妾婦明其狙周綱既陵替<lb/>
秦治非逺圖土地何其貪生民何其辜兵甲日以縻膏<lb/>
血日以塗至今載簡冊莊士長不愉斯人在三代讒口<lb/>
<pb n="KR4e0065_WYG_001-7b"/>
伏顯誅<lb/>
　　四老<lb/>
漢祖匿私愛吕氏不寜處大位埀轉易禍福在反覆諌<lb/>
口徒期期不勝留侯術四老髙蹈士斯出亦頗辱安劉<lb/>
實滅劉為趙速剪戮周昌縱强相何濟几上肉激烈鴻<lb/>
鵠歌不救身後毒子房多廟筭此舉良不足<lb/>
　　初冬述懷時樊女南遷<lb/>
北風吹大荒晨霜隕羣木天宇淡寥寥河水來汨汨候<lb/>
<pb n="KR4e0065_WYG_001-8a"/>
鴈常悲鳴蟄蟲已跧伏聿念逺行者衣敝逢嵗暮况是<lb/>
羈纍人何以營水菽愁來安用生酸痛徹心骨<lb/>
　　望雲生<lb/>
峩峩太行山悠悠行子心憑髙望鄉國白雲翳遥岑目<lb/>
觸心亦馳親居宛在臨欲發久裴回悒悒傷中襟孝哉<lb/>
狄文惠才器真遺珠推轂五龍起扶日升天衢元功照<lb/>
簡策存與天地俱許公純孝心羮牆見昏曉辭家曠定<lb/>
省作郡理紛擾懐親慕昔賢襟韻同表表惟此逺業期<lb/>
<pb n="KR4e0065_WYG_001-8b"/>
令譽庶終保<lb/>
　　雪晴齋居<lb/>
停午隂風生向夜星彩没入盃湯已冰挾纊肌欲粟始<lb/>
見微霰零俄驚素花數皓色射窓楮輕聲碎軒竹雅琴<lb/>
無秦箏佳茗勝<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁愛此清夜吟共剪西窓燭<lb/>
　　雪夜茗㑹<lb/>
嵗月忽云徂倐爾值嘉令軒裳謝東纒蓬茅養清靜溪<lb/>
合𤣥氷積階平白雪盛時惟朋儕臨杖屨造門徑開門<lb/>
<pb n="KR4e0065_WYG_001-9a"/>
延客入拜揖須展敬土爐火新熾石鼎安欲正寒井方<lb/>
及深清泠絶泥濘竒茗畜時久待此佳客命蠅聲響不<lb/>
歇蟹目亂無定盞斚滌已潔槃托拭更淨咽沃肝肺清<lb/>
潄袪齒牙病坐覺昏睡除言出清淡勝幸拜髙軒臨媿<lb/>
乏珍饌飣鄭重彌明仙聊為盡吟興<lb/>
　　孝思堂<lb/>
雙親久謝世嵗月倐已徂音容宛猶在曷以侍槃盂晝<lb/>
思儼在堂暮思恒倚閭思之不能置淚下霑衣裾陵中<lb/>
<pb n="KR4e0065_WYG_001-9b"/>
有蓼莪堂下有風木草木尚有因獨無父母屬哀哀慈<lb/>
母勞戚戚嚴父鞠此心何時已終身詎為足<lb/>
　　題靜學齋為陳司訓<lb/>
昔日武鄉侯教子著明訓嘉言載簡策千古挹芳潤我<lb/>
心身上衣皦皦化為緇我身庭中樹時時風撓之内外<lb/>
受紛擾聲利何由辭陳均古好學逸情知繕性不惟誦<lb/>
書史迹不邁門徑理超性亦澄物遣道自勝跧居有餘<lb/>
樂誓不歎貧病朋儕從講問冠屨來相依一朝施樂育<lb/>
<pb n="KR4e0065_WYG_001-10a"/>
賢哲端可希為國儲賢才文館多光輝青雲終自致白<lb/>
日看翻飛<lb/>
　　謁微子祠<lb/>
朝登微子嶺上有微子祠我來拜堂下升堂瞻聖儀三<lb/>
人儼相向衣冠肖古時嗟此崇黎地何以知祀兹好徳<lb/>
本彞性公議孰掩之林木交䕃翳岡巒互參差泉脈且<lb/>
甘冽周道通四馳我欲告邑人好刻銅盤詞<lb/>
　　渉潞水<lb/>
<pb n="KR4e0065_WYG_001-10b"/>
早發黎城縣一水横其前其涘立行人相聚聲喧喧我<lb/>
問今何之欲渡無所縁縣官欲安橋漂流隨奔湍邑人<lb/>
議舟航沙淺膠其船幾人徒涉之激射若洄漣相望無<lb/>
百步艱險如登天我觀古聖人舟楫用濟川杠梁有國<lb/>
政使民無病褰聖人知有窮而况私智焉退居待水落<lb/>
王事匪可延扶掖一濟之河伯誠所憐作詩識吾喜書<lb/>
之山石巔<lb/>
　　講堂前右植石榴左植脩竹是年蝗灾竹為所食<lb/>
<pb n="KR4e0065_WYG_001-11a"/>
　　　石榴味苦感而有作<lb/>
芳樹吐佳花時近君子居君子惜芬香且愛枝葉敷外<lb/>
飾内不徳細葉含辛毒妖蝗羣飛来四野無嘉榖此木<lb/>
免噬嚙為爾受性獨所喜彼偶存所悼惟脩竹抗節異<lb/>
羣木畜甘勝諸菽坐見顔色改無復青隂穆向惡尚免<lb/>
禍外直恒遭戮轉首霜節至問訊南窓菊<lb/>
　　送胡仲雅南歸<lb/>
秋風拂庭梧有客逺行邁行邁将何之家林稍雲外向<lb/>
<pb n="KR4e0065_WYG_001-11b"/>
與父母别來敘兄弟愛褰裳上中條秋河方迅快握手<lb/>
復幾時良㑹止一再華筵接髙論芳徳曳蘭佩歸計何<lb/>
匆匆令人增永嘅<lb/>
郊園秋氣薄征驂方載路送客上中條執手話離素揺<lb/>
揺千里心竟以親愛故髙亭多秋風假道繁曉露念子<lb/>
逺行邁空山日將暮搔首望江南髙林起煙霧<lb/>
中秋明月低疋馬獨南歸雨館蟲聲切霜臯樹影稀雲<lb/>
開鴻鴈過沙暖鶺鴒飛想到江南日髙堂戱綵衣<lb/>
<pb n="KR4e0065_WYG_001-12a"/>
　　講堂前種竹舊極盛茂近為<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>蝗所食頓見枯落<lb/>
　　　斐然君子無所托興復有可類者甚可悼焉<lb/>
嫋嫋庭下竹移根自當年時霑雨露滋近砌揺芳妍持<lb/>
此氷霜操嵗寒心特堅<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>蟲自何來遶叢亂飛遝致使<lb/>
枝葉碎勁節亦虧騫嘉實竟不成鳯飢亦可憐百繞髙<lb/>
堂下令我心憂煎<lb/>
　<lb/>
　<lb/>
<pb n="KR4e0065_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁園寓稿巻一<lb/>
</p>
<p>
</p>
  </div>
<div>
<head>梁園寓稿巻二</head> <lb/>
    <p>
<pb n="KR4e0065_WYG_002-1a"/>
欽定四庫全書<lb/>
　梁園寓稿巻二<lb/>
　　　　　　　　　　　　　明　王翰　撰<lb/>
　七古<lb/>
　　叩馬圖<lb/>
商家社稷埀年久如何竟落獨夫手妖姬一寵四海毒<lb/>
犬馬紛紛鹿臺走周侯神聖天命新渭濱晚起釣璜臣<lb/>
旌旗東指盟津野朝歌王氣空沉淪兄弟遼海古墨胎<lb/>
<pb n="KR4e0065_WYG_002-1b"/>
數言馬首驚風雷君臣義分固如此天意喪殷誰能回<lb/>
歸來懐義腹應飽周粟無食可終老首陽山暖蕨薇甘<lb/>
想見形容不枯槁黄河水渾難濯纓世賢豈待文王興<lb/>
一窮直與天地並景公千駟鴻毛輕披圖一見長太息<lb/>
習習清風生几席衣冠儼若見儀刑貪夫而㢘懦夫立<lb/>
　　過韓廟<lb/>
紛紛天下逐秦鹿白蛇中斷鬼夜哭将軍晚從隆凖公<lb/>
仗劒登壇萬人服西來鐵馬疾如風魏豹就虜猶兒童<lb/>
<pb n="KR4e0065_WYG_002-2a"/>
背水一戰趙壁破飛書纔入燕城崩叱咤素號萬人敵<lb/>
龍生敗死猶骨栗帳下悲歌騅不逝霸業無成劒鋩赤<lb/>
将軍有功當封齊假王一請君臣疑鳥盡弓藏良可惜<lb/>
拭淚更讀歸賜碑<lb/>
　　七夕篇<lb/>
七夕家家望河鼓烏鵲翩翩彩鸞舉玉宇無聲河漢流<lb/>
風逓吹歌喧萬户我自少小攻文章天孫為乞雲錦裳<lb/>
五色炫爛秋霞光對客落筆聲鏘鏘刻楮三年費心曲<lb/>
<pb n="KR4e0065_WYG_002-2b"/>
畫蛇豈容添一足人生所貴在真醇以巧衒人猶衒玉<lb/>
勸君乞巧莫乞深巧深入骨淫人心人心淫慝不可滌<lb/>
栁州商監猶昨今我為多技足憂患寜復此夕雜童丱<lb/>
閉門却掃省前非遥禮舂陵香一瓣<hi>周子有拙賦</hi>
　　毛述古山水<lb/>
近山青青綰髻螺逺山淡淡浮黛蛾喬松䕃石鐵作柯<lb/>
白雲帖水迷磵阿幾家老屋岩石側長林落木秋瑟瑟<lb/>
枯槎側倒枕長溪路入隂崖行轉窄樓臺隠隠出木末<lb/>
<pb n="KR4e0065_WYG_002-3a"/>
山下僧歸背夕日渡頭市散賣魚歸平蕪落日蒼烟堆<lb/>
兒子柴門指相似遥望沙觜孤帆開行人走迭山店宿<lb/>
髯客跨驢如跨鹿蒼頭苦怨行李重步武跛蹩胼生足<lb/>
畫工以畫傳其意人生所貴在寡欲蜀山楚水天下險<lb/>
君胡為乎苦踧踖此圗題作行路難非冩烟霞樂心曲<lb/>
　　樊宗亮墨竹<lb/>
宗亮風神本瀟洒胷中自有萬竹竿蒼龍雨過影在壁<lb/>
彩鳯月冷鳴空山新詩數句細字寫銀鈎挂在青琅玕<lb/>
<pb n="KR4e0065_WYG_002-3b"/>
毫素醉揮烏帽脫鵞緑淺蘸端溪寒當時直欲乘興寫<lb/>
豈料今日埀涕㸔<lb/>
　　徐士清墨竹<lb/>
士清世上清狂士狂寫墨竹竟得名狂發拈筆寫一箇<lb/>
鐵網出海珊瑚青持縑候謁四方客醉臥木榻呼不醒<lb/>
如山白璧不敢換時拂素壁千竿成士清士清狂且真<lb/>
死為狂鬼應有神南山松下昔有墳墳作平地松為薪<lb/>
壁間墨竹墨如新我詩便作篔簹記千載更有如斯人<lb/>
<pb n="KR4e0065_WYG_002-4a"/>
　　鑄鏡行<lb/>
妾念嫁時新鑄鏡鑄成團團秋月色從夫從軍藏入匣<lb/>
鏡面已昏妾面隔紅顔落為霜葉枯緑髮已隨秋草白<lb/>
妾顔雖改心不轉手攜團鏡情脈脈昨日書來在桑乾<lb/>
新衣未寄舊衣單秋風入户吹羅幌妾身未衣念郎寒<lb/>
何時降王來欵塞罷負長戈卸征鎧歸來對鏡試春衫<lb/>
團鏡重磨妾掃黛<lb/>
　　冬日齋居遣懐<lb/>
<pb n="KR4e0065_WYG_002-4b"/>
十月雪花大如手朔吹奔騰撼北牖閉門伏几讀古書<lb/>
招客圍爐飲醇酎世上行路風塵多河冰寒積白峩峩<lb/>
為儒無補謾癡絶坐竊俸廩将如何夙昔早有林泉興<lb/>
野鶴山猿自天性一落紅塵竟不歸白雲久塞南山徑<lb/>
廟堂之臣䕫與龍明堂之材栢與松揖遜堯舜邁往古<lb/>
制作禮樂同皇風我本山中釣魚者偶弄文墨自陶冩<lb/>
沐猴安可着衣冠夢入雲林亦瀟洒滄浪之水何時清<lb/>
水清待我濯長纓束書從此便歸去為續沙頭鷗鷺盟<lb/>
<pb n="KR4e0065_WYG_002-5a"/>
　　送劉允中游關中<lb/>
赤日當天凝不移黄塵吹風雙眼迷劉生觸此入關西<lb/>
百趼不倦輕路蹊我問劉生胡為爾載酒問道嚴登躋<lb/>
自言我生如醯雞欲挾扶揺運天池又言我生如櫪馬<lb/>
擬棄棧豆追駃騠關中形勝天下少壯觀竒聞恣探討<lb/>
濁涇清渭光動揺太華終南翠如掃槖泉西去弔三良<lb/>
商顔南來尋四皓渭河橋邊楊夫子直節千年照青史<lb/>
常平坂下馬太史萬丈文光猶不死金童仙去謾荒凉<lb/>
<pb n="KR4e0065_WYG_002-5b"/>
石馬陵空自碕礒劉生兹游冠平生胷次磊落氣峥嶸<lb/>
豪邁不盡逺逰興摳衣載質仍傳經歸來多載晉唐帖<lb/>
璞玉精金等竒絶知生好古不好餘青李來禽滿筐篋<lb/>
我将得此課羣兒日向明窓臨一葉我亦平生湖海心<lb/>
㑹稽禹穴窮幽深孰知病廢坐空室門屏咫尺如遥岑<lb/>
送君斯逰傷我心不覺淚下沾衣襟<lb/>
　　狡兔行<lb/>
中條山下三尺雪狡兔不出深藏穴連日不食仍苦飢<lb/>
<pb n="KR4e0065_WYG_002-6a"/>
偷入林間行蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>林間山麓無豐養草根木實恣噬齧<lb/>
崗頭獵騎如雲來俛耳縮頸心惙惙蹤跡發露一躍出<lb/>
健足過眼才一瞥黄犬脱手疾風飛蒼鷹掣臂翻雲抉<lb/>
窘迫只作嬰兒啼狼藉平原洒毛血兔肉不甘皮不美<lb/>
徒逞騎射供笑咥笑者何樂死何苦更忍搜索倒絶滅<lb/>
世上只言兔性狡不見人心更險譎<lb/>
　　題賈原善典寶寒潭漁隠圖<lb/>
君家舊在寒潭住故寫新圖記幽趣木落秋山潭水空<lb/>
<pb n="KR4e0065_WYG_002-6b"/>
猶把長竿倚溪樹角巾野服身翩翩彷彿當年孟浩然<lb/>
王門曳裾今幾年夢魂長繞寒潭邊他年賜告承恩渥<lb/>
歸結草屋臨風煙朝朝擊榜向嵓石只許白鷗伴幽寂<lb/>
春來舉櫂入春潭㑹見桃花汎晴碧<lb/>
　　北海鯨時北征納克楚<lb/>
偃蹇長鯨横北海怒歕風雷九州垓九州壯士賁育徒<lb/>
雄劒長弓幾千隊長鯨掉尾鱗鬛張壯士辟易弓劒傷<lb/>
九州塵土山岳動蔽虧日月無晶光長鯨長鯨爾當弭<lb/>
<pb n="KR4e0065_WYG_002-7a"/>
上帝威靈不可比一朝怒遣似飛來盡赤溟波千文水<lb/>
山岳重安日月明長鯨長鯨爾獨死<lb/>
　　擁翠軒<lb/>
梁園先生夷山曲斸地開軒種脩竹千竿森立隔塵囂<lb/>
十里蒼雲净炎燠彈琴焚香意不俗滿巻佳章詠淇澳<lb/>
有時曳杖冠峩峩披拂幽叢逸興多樽罍每置清隂裏<lb/>
日待嵇阮來經過髙挂幽軒一凭几繞屋姢姢翠如洗<lb/>
莫遣家僮掃落花恐損庭前青鳳尾<lb/>
<pb n="KR4e0065_WYG_002-7b"/>
　　送毛教授扈従汝寜<lb/>
稽山海上青連延山隂自古多名賢毛生登第方青年<lb/>
風神不減王逸少手中巨筆如脩椽立馬一掃三萬言<lb/>
飄然滿紙飛雲煙天官注意求才諝曳裾更入東平府<lb/>
東平揀賢如揀珠直向稠人識眉宇辭家躍馬蔡州行<lb/>
蔡州舊是懸瓠城汝南先賢有遺迹勞君逺訪披榛荆<lb/>
天生才器元無敵日侍賢王親且宻朝朝染翰擅詞林<lb/>
日日談經趨講席先生有徳如陽春半載交情清且真<lb/>
<pb n="KR4e0065_WYG_002-8a"/>
讀書不獨破萬巻吐論便欲迴千鈞汀草青青汝水緑<lb/>
八月扁舟渡洄曲市中倘遇賣藥翁為我跪問長生録<lb/>
　　酒家謡<lb/>
大梁城中百萬家誰家沽酒為生涯青帘白晝埀到地<lb/>
書言美酒非為誇座中多是江南客賣茶販鹽為本業<lb/>
自從伴着如花人囊楮畨畨巻秋葉日長不厭秦箏繁<lb/>
夜䦨不放清歌歇篋裏黄金索已無朝來暮去情漸疎<lb/>
秋風吹斷髙唐夢但見陽臺明月孤昨日書來寄親語<lb/>
<pb n="KR4e0065_WYG_002-8b"/>
老病空床淚如雨寄與佳兒促早歸何用離鄉作商賈<lb/>
市中賣得舊衣錢獨向黄河買去船<lb/>
　　騶虞圖<lb/>
陽翟之山幾千里山頭千丈神光起騶虞瑞世生其間<lb/>
百獸爭趨似羣螘漆光𤣥章耀朝日雪色白毛濯秋水<lb/>
騶虞含仁性不殘兩虎常從供飲食野人奔走告王庭<lb/>
整駕取之勞玉趾鸞旗不動仙仗閑逡巡俛首伏雕䦨<lb/>
鼓吹導引入城市填衢塞巷居民㸔咸言聖人堯舜徳<lb/>
<pb n="KR4e0065_WYG_002-9a"/>
基業永固安如山玉燭調元風雨時草木蕪蕪禽獸繁<lb/>
儲祥兆和四靈至騶虞稀見從古難朅來賜宴承運殿<lb/>
羣臣拜賀歡心顔鶴駕東行獻金闕天門曉啓紅光發<lb/>
雕籠舁入龍顔喜千官聚㸔稱竒絶聖主謙沖不敢當<lb/>
賢王遜美情尤切寵章飛動賜金敕虎士騰挐分玉節<lb/>
歸命丹青寫作圖記此竒形前代無深林妥尾走妖狐<lb/>
枯槎礪吻鳴老烏落木紛紛下空谷隂風䬃䬃吹黄蘆<lb/>
一朝金門拜賜歸華堂展玩皆懽呼什襲珍藏為至寳<lb/>
<pb n="KR4e0065_WYG_002-9b"/>
金璧雖多孰敢估<lb/>
　　具慶堂詩為臨潁教諭張朝宗作<lb/>
沱江之水清如玉紫霞山髙翠堪掬山下華堂畫不如<lb/>
藹藹蒼烟䕃喬木翁媪相扶近百年遺經教子成世賢<lb/>
一朝典教來潁川孝心養親人共憐少者割鮮長行酒<lb/>
具慶人間更稀有昔年聞說朱夀昌何似賢名世難朽<lb/>
時向賓筵戲綵衣新詩千首總珠璣它年復領天官薦<lb/>
除書更捧懽親闈<lb/>
<pb n="KR4e0065_WYG_002-10a"/>
　　題上清張真人畫隂厓長嘯圖<lb/>
穹厓壁立三千尺萬梃蒼官並厓立半空埀瀑似飛龍<lb/>
怪石秋隂䕶苔色水邊鵠立是神仙意欲飛空陵紫烟<lb/>
白雲不隔華陽洞緑波逺入桃花源羽衣翩翩無覓處<lb/>
萬壑千巖鎻烟霧龍吟鳯噭下青㝠天風振落三花樹<lb/>
上清宫中仙子家興來繞筆飛烟霞蘇門一嘯聞千古<lb/>
但恨不得隨仙槎<lb/>
　<lb/>
<pb n="KR4e0065_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁園寓稿巻二<lb/>
</p>
<p>
</p>
  </div>
<div>
<head>梁園寓稿巻三</head> <lb/>
    <p>
<pb n="KR4e0065_WYG_003-1a"/>
欽定四庫全書<lb/>
　梁園寓稿巻三<lb/>
　　　　　　　　　　　　明　王翰　撰<lb/>
　七古長短句<lb/>
　　瑶臺篇<lb/>
中條與太華天際浮脩眉巨靈擘之翠壁斷日月彷彿<lb/>
纒東西瑶臺之峯去天才咫尺下視齊州九㸃煙霧迷<lb/>
中有至人骨法竒芙蓉作裳荷製衣𤣥雲石上紫芝秀<lb/>
<pb n="KR4e0065_WYG_003-1b"/>
碧沙洞中瑶草肥我時來尋步屧遲杖藜直入白雲栖<lb/>
林藏鼎竈自與人間隔雲間或聞犬與雞吾知子兮詎<lb/>
學商山采芝之黄綺首陽食蕨之夷齊亦不學遺世節<lb/>
分三休宜避地為逺豺狼欺有商碩輔此版築至今草<lb/>
木含精輝千年斯人踵芳躅抱養元氣蟠塗泥一日幡<lb/>
然作霖雨坐使四海枯槁春淋漓歸來濯足清漣漪浩<lb/>
歌明月當嵓扉山靈有文慎勿移<lb/>
　　仙逰篇<lb/>
<pb n="KR4e0065_WYG_003-2a"/>
無錢可買季子田無地可置楊公廛中條山下饒斥鹵<lb/>
營田一區屋數椽牀頭閒讀種樹書有酒可斟琴可絃<lb/>
酒酣耳熱聲嗚嗚對客起舞身翩翩既不能騎鯨鼓浪<lb/>
逰汗漫又不能披雲掃霧瞻青天我來此世三十年豪<lb/>
氣壓倒江湖前輕舄兩隻鳬扁舟一葉蓮足濯滄海流<lb/>
頭枕崑崙巔仙山鼇背青連延三十六宫飛紫煙仙人<lb/>
一笑三千年摩頂授我長生詮我欲舉手謝塵世此身<lb/>
縈繞終無縁仙兮仙兮辭我清淚之連連盻我美目之<lb/>
<pb n="KR4e0065_WYG_003-2b"/>
娟娟羣仙知我不可留送我淡月清風邊歸來兩耳聲<lb/>
喧喧六合塵土厭腥羶呼兒汲取薔薇露滌手為冩仙<lb/>
逰篇<lb/>
　　勸君酒<lb/>
勸君酒嵗将暮新嵗冉冉來舊嵗堂堂去去者挽不回<lb/>
來者無由駐春風吹落花花落深可惜不知向君面吹<lb/>
落嬌紅色歌緩聲舞埀手昨日少年今白首嵗将暮勸<lb/>
君酒<lb/>
<pb n="KR4e0065_WYG_003-3a"/>
　　楊白花辭<lb/>
楊白花初二月飛滿春江正愁絶有客沙頭來告别共<lb/>
挽長條落香雪<lb/>
楊白花春㝠㝠飄颻無定止化作青浮萍悠悠亦是無<lb/>
根蒂可是無情動有情<lb/>
　　城南行<lb/>
城南陌上東西路戴勝飛來桑葉緑緑桑枝低挂羅裙<lb/>
佳人採桑春日曛陌頭騎馬年少客新着春衫面晳白<lb/>
<pb n="KR4e0065_WYG_003-3b"/>
翠鞭時拍馬韉吟吟髙調急驚春心女郎遥隔桑隴聴<lb/>
無由一笑開春襟低眉躑躅立多時回頭轉盻情亦深<lb/>
妾為盧郎婦君有秋胡金妾以節奉夫君以金奉母好<lb/>
置美酒夀髙堂君撾鼓妾萬舞援箏莫彈陌上桑箏聲<lb/>
哀鳴兩心苦<lb/>
　　棠梨墓歌<lb/>
棠梨花白春似雪棠梨葉赤秋如血春來秋去棠梨枝<lb/>
長夜漫漫幾時徹明月照青鏡香霧綰翠鬟草寒蟲嘖<lb/>
<pb n="KR4e0065_WYG_003-4a"/>
嘖花落鶯關關青燈耿𤣥閟黄土埋紅顔楊栁樓頭紅<lb/>
粉謌舞罷春風斂翠蛾莫厭樽前金叵羅君看岡頭窣<lb/>
堵波<lb/>
　　為祥符縣滕碩先生題騶虞巻<lb/>
陸渾之疆伊闕之旁氣盤勢阻水匯山蒼神獸見之當<lb/>
八月西律行天金氣洩向嵎不怒亦不嘯貌閑言和心<lb/>
且狎但見黒章眹眹暎林薄白雪被身毛質潔更有兩<lb/>
虎作輿衛供奉飲包不敢闕賢王致之獻上京詞臣制<lb/>
<pb n="KR4e0065_WYG_003-4b"/>
為影頌聲聖皇褒崇賜金勑王言致此由皇靈騶虞之<lb/>
身上天去至今形質留丹青承運殿上親賜與白璧不<lb/>
換千金輕騶虞千年為上瑞拜表又賀黄河清<lb/>
　五律<lb/>
　　龍江别意二首<lb/>
京華同作客執手未能分白雁天浮水青山樹入雲寫<lb/>
愁詩似盡惜别酒生紋薄暮空回首髙城日正曛<lb/>
送客都門道旗亭酒一罇雨餘芳草合風定落花繁曉<lb/>
<pb n="KR4e0065_WYG_003-5a"/>
樹連雲暗春江帶雨渾明朝定相憶遥望一銷魂<lb/>
　　和王清源教諭寒夜雜詠<lb/>
筋力年來減窮愁客裏增夜風揺棨㦸霜氣壓觚稜砌<lb/>
凍花粘甓窗虚紙照冰哦詩清不寐明發寄良朋<lb/>
　　過黎城縣<lb/>
曉過黎城縣川原似畫成雞棲連樹着牛鐸上山鳴小<lb/>
酌茅柴酒新嘗蕎麥羮周文猶用武聖代不煩兵<lb/>
　　過沁水縣<hi>米貴市無得賴司訓陳先生送酒米一飯而過</hi>
<pb n="KR4e0065_WYG_003-5b"/>
邑小居民衆途衝過客多田荒多間石路險半登坡市<lb/>
米如炊玉村醪似飲河廣文青眼顧相慰問如何<lb/>
　　初冬<lb/>
值此初冬候頑雲凍不消風威連夜動雪意挾寒驕官<lb/>
冷裝寒薄川回得信遥山中多故舊何用作書招<lb/>
　　洛水春風寫竹作<lb/>
行幐青竹杖溪上獨來時風定游絲墮天長去鳥遲閑<lb/>
雲流水意隨栁傍花詩無限幽人思尋常少得知<lb/>
<pb n="KR4e0065_WYG_003-6a"/>
　　送陳主簿歸四明<lb/>
祖帳近郊坰花明爛漫春十年三度嶺萬里一吟身東<lb/>
海老埀釣西亭醉問津謀身温飽外詩酒見天真<lb/>
　　賀三十生子<lb/>
立年古有室生子未為遲湯餅皆佳客弄璋多好詩藍<lb/>
田生拱璧清水出摩尼從此喬家宅烟樓不可卑<lb/>
　　禹功巖<lb/>
琬琰何時寫磨崖紀聖功石紅經火烈字緑見苔封疏<lb/>
<pb n="KR4e0065_WYG_003-6b"/>
決功能就懐襄害亦窮魚鰕民免化至徳與天同<lb/>
　　挂鼓石<lb/>
竒峯名挂鼓今古竟相傳樹宻清隂合烟消翠影圎斒<lb/>
斕驚踞虎騫舉類飛鳶月夜聞鼉吼猶疑餘韻喧<lb/>
　　題山居幽趣圖<lb/>
幽人愛岑寂林下築幽居觸石雲生谷通泉溜决渠鶴<lb/>
眠春院靜猿去晚林疎時有採芝客商歌振碧虚<lb/>
　　山居幽趣斷前詩句成<lb/>
<pb n="KR4e0065_WYG_003-7a"/>
買得青山好林居事事清曉窓分竹色夜枕落泉聲露<lb/>
滴琴書潤雲隨几杖生未能脱簪笏猿鳥莫忘情<lb/>
　　騶虞詩<lb/>
騶虞神后出佳氣藹山隅瑞世千年出從風百獸趨質<lb/>
同金獬豸性異白於菟想見唐堯治窓前展畫圖<lb/>
　　風木軒為吳審理賦<lb/>
庭際瞻嘉樹蕭蕭日有聲霜風仍見慘嵗月若為情有<lb/>
幸榮三釡無時捧一甖空階揺落處相對淚縱横<lb/>
<pb n="KR4e0065_WYG_003-7b"/>
　　過湖口縣<lb/>
澄江東去急南槳入湖深林密藏秋雨山髙倒夕隂麗<lb/>
譙臨小縣佛閣出遥岑當得風濤便無由得賞心<lb/>
　　過九江府<lb/>
早發潯陽岸秋風鴻鴈髙谷容通窈窱江色變葡萄堅<lb/>
壁雄千雉危檣艤萬艘琵琶亭下水猶似響檀槽<lb/>
　五言排律<lb/>
　　存心堂詩為彭州判作<lb/>
<pb n="KR4e0065_WYG_003-8a"/>
虚静元無迹靈臺本湛然服膺還有得逐物亦能遷凖<lb/>
定知髙下銅光見醜妍祗應求大用未是泥塵編北闕<lb/>
辭華衮南荒拜繡旃聽韶丹陛下納表五雲邊走馬來<lb/>
鍾阜持麾到潁川自今霄漢上爭看徳星懸<lb/>
　　金陵送别圖為體方黄先生作<lb/>
聖代開文運西江盛偉人雅懐多藴藉大器負經綸家<lb/>
世聯簮笏聲光動縉紳文雄才似水詩俊筆如神白雪<lb/>
難同調青雲好致身應時鳴鸑鷟當世得麒麟入作王<lb/>
<pb n="KR4e0065_WYG_003-8b"/>
門客來為上國賓清操居侍従博學待諮詢文府多裁<lb/>
製經筵費討論晚山别館盛春水片帆新祖席多才彦<lb/>
囊詩盡襲珍吹臺追逸客梁苑作詞臣契合應無間交<lb/>
游㑹有因夷山登覽快汴水往游頻行樂追攀屢論文<lb/>
懷抱伸相知惟管鮑交契得雷陳擬向髙陽里相依為<lb/>
卜鄰<lb/>
　　游上方寺和卞長史韻<lb/>
尋幽來寳地聨轡盡佳朋隔水微聞磬窺林逺見燈未<lb/>
<pb n="KR4e0065_WYG_003-9a"/>
談超世法先見小乘僧古殿生虚籟隂廊挂斷氷幽軒<lb/>
聊借憩髙塔險難登石鉢青蓮長天香翠靄凝風幡生<lb/>
夙悟雷皷報晨興延坐分竒茗登臨挂瘦藤毒龍僧作<lb/>
伴香象佛能乘學道分真妄叅禪祖秀能悟空魔女去<lb/>
入定睡蛇騰境界清凉勝山林氣象增雅懐端可重塵<lb/>
抱不須矜暫結跏趺坐心源返照澄<lb/>
　　送栁思之武陟令<lb/>
柳氏河東秀何年去逺遐祗應尋玉斧得以住金華拱<lb/>
<pb n="KR4e0065_WYG_003-9b"/>
璧來埀棘名駒産渥洼居鄉曾領薦治縣久栽花浪毁<lb/>
金為礦虚言玉有瑕㸔山吟好句見字識名家重睹中<lb/>
天日還乘貫月槎承恩辭紫禁霑命賜黄麻未署移山<lb/>
判先驅露冕車兒童騎竹馬父老候闉闍明日麗譙鼓<lb/>
鼕鼕報早衙<lb/>
　<lb/>
　<lb/>
　梁園寓稿巻三<lb/>
</p>
<p>
</p>
  </div>
<div>
<head>梁園寓稿巻四</head> <lb/>
    <p>
<pb n="KR4e0065_WYG_004-1a"/>
欽定四庫全書<lb/>
　梁園寓稿巻四<lb/>
　　　　　　　　　　　　　明　王翰　撰<lb/>
　五絶<lb/>
　　山居即事五首<lb/>
羣狙戲絶巘一一聨臂下雨黑人蚤歸竊食巖下稼<lb/>
每愛羅家老殷勤久不窮秋風新栗熟先送滿筠籠<lb/>
清朝微雨歇雲氣行丹崖幾家挑菜女笑下青峯來<lb/>
<pb n="KR4e0065_WYG_004-1b"/>
意閒禽鳥狎同出更同栖日髙人尚眠就向窓前啼<lb/>
餉田分野飯社酒倒山樽茅舍無人守春風自閉門<lb/>
　　憶山居<lb/>
一别南山後于今已十年相應東嶺月空照草堂前<lb/>
　　無題五首<lb/>
惆悵昨宵夢千思與萬思黄河流入海豈有上天時<lb/>
心緒渾無定春空百尺絲夢隨蜀帝魄啼血向花枝<lb/>
愁來情緒惡錦瑟只閒抛一任朱絃絶何勞鳯嘴膠<lb/>
<pb n="KR4e0065_WYG_004-2a"/>
猶記城南别歌殘折栁枝春深歸未得腸斷落花時<lb/>
坐見三春去無心作冶逰可憐明月夜獨自倚髙樓<lb/>
　七絶<lb/>
　　閒居書事<lb/>
功名場上早抽身不蹋長安陌上塵明月清風無盡識<lb/>
天将真景付閒人<lb/>
　　邨居感事三首<lb/>
共待優人是貴人滿村簫鼓沸秋雲夜來鄉校追呼急<lb/>
<pb n="KR4e0065_WYG_004-2b"/>
總道兒童不好文<lb/>
早婚禮義已全乖偷薄成風更可哀幾欲持毫濡滄海<lb/>
不勝今日續新臺<lb/>
親喪未葬不成哀笙笛悠悠笑語開月落燈昏梵唄歇<lb/>
就中扶出醉人來<lb/>
　　題寒梅凍雀圖<lb/>
氷肌翠袖淡無痕照影羅浮江上村霜鳥寒蜂解清意<lb/>
徘徊風月欲黄昏<lb/>
<pb n="KR4e0065_WYG_004-3a"/>
　　題明皇吹簫圖二首<lb/>
逆豎誰教解巧機玉簫新進上方吹進宫已自幾千里<lb/>
亡國何須數百枚<lb/>
朝退從容適且安梁州新譜合清歡玉簫取次閑拈處<lb/>
便有霖鈴蜀道難<lb/>
　　詠史五首<lb/>
漢鼎恢圖入笑談豈期失利向東山召時已有忌才意<lb/>
不待論封始犯顔<hi>孔融</hi>
<pb n="KR4e0065_WYG_004-3b"/>
鋤菜忘金志亦雄眼髙四海却如空當時不識公孫度<lb/>
必托中山大耳公<hi>管寜</hi>
剛愎從來蹈禍機管生聰悟更知微若非太守能容物<lb/>
亦嘆秋風鸚鵡飛<hi>邴原</hi>
慢罵狂生捋虎鬚比言雀鼠意何如只縁要假劉郎手<lb/>
兼道才名亦是虚<hi>禰衡</hi>
一擲難如不顧人豫章一屈匪躬臣葛巾野服非君物<lb/>
合着當年夷皓身<hi>華歆</hi>
<pb n="KR4e0065_WYG_004-4a"/>
　　昭君怨<lb/>
回首長門淚暗流氊城春似漢宫秋琵琶强勸單于酒<lb/>
酒正酣時妾正愁<lb/>
　　讀汝南遺事三首<lb/>
城南驚見宋人旗寄重承麟事已遲愧似二陵從北狩<lb/>
非干鞍馬倦驅馳<lb/>
行院忠心匪石貞乘輿北幸志難伸誰知汝水深如海<lb/>
能殺田横五百人<hi>仲徳在徐邳時人無老少皆以行院呼之</hi>
<pb n="KR4e0065_WYG_004-4b"/>
火烈幽蘭國祚終絳山風節更髙崇九泉若見諸藩鎮<lb/>
羞殺恒山武相公<hi>恒山王仙</hi>
　　南陌詞<lb/>
南陌東邊楊栁枝長條拂水緑參差行人不似枝頭絮<lb/>
也有無風到地時<lb/>
南陌東邊千樹花東家開罷落西家無心却愛西窓竹<lb/>
只向牆隂長笋芽<lb/>
南陌東邊草染裙嫩青深翠一時新王孫去後無消息<lb/>
<pb n="KR4e0065_WYG_004-5a"/>
春雨春烟惱殺人<lb/>
　　墨桃華<lb/>
武陵溪畔春風面研緑調朱染得真尤愛倪生能畫意<lb/>
只将淡墨冩精神<lb/>
　　雪夜雜詩<lb/>
閉門吟詠學飢鳶孤興髙情自一天清景惟詩收拾得<lb/>
党家麤俗亦徒然<lb/>
不燻被煖知風定未曉窓明覺雪深一夜小齋清不寐<lb/>
<pb n="KR4e0065_WYG_004-5b"/>
詩成旋教小童唫<lb/>
滿天星斗曉來收萬丈瑶臺夢裏遊物到嵗寒偏耐㸔<lb/>
一軒松竹不勝幽<lb/>
明河清淺䕶溪沙白鶴歸來處士家雪與寒梅有成約<lb/>
夜來才放兩三花<lb/>
詩翁老去不禁寒日在柴門已返關清曉家僮呼我起<lb/>
牆頭驚失夜來山<lb/>
　　雙𤓰圖二首為瞿長史賦<lb/>
<pb n="KR4e0065_WYG_004-6a"/>
開圖好似吳興筆愛與青斑為寫生中有周詩千古意<lb/>
子孫蕃大更才名<lb/>
碧叢抽穗為芣苢青蔓懸𤓰若㫖苕一段天機精妙處<lb/>
便堪持此換瓊瑶<lb/>
　　瞿長史黄瓜圖<lb/>
車前楚楚初抽穗桂髓綿綿引嫩條葉底翠罌真可摘<lb/>
孰云不可報瓊瑶<lb/>
　　和王清源秋日漫興五首<lb/>
<pb n="KR4e0065_WYG_004-6b"/>
苒苒沙汀展翠氊行行苔徑踏青錢適來倚杖㸔雲處<lb/>
閒與白鷗相對眠<lb/>
閒扶藜杖立沙頭水落空江露逺洲紅日轉山将市散<lb/>
幾多漁艇漾寒流<lb/>
信我行藏自有天任他嵗月似奔川狂歌痛飲閒消遣<lb/>
不過人間一百年<lb/>
菊花霜後半凋殘壁下蛩吟不奈寒多少朱門盡豪俊<lb/>
十年掉臂不相干<lb/>
<pb n="KR4e0065_WYG_004-7a"/>
白鳥飛飛緑栁長雨收秋水滿横塘敗荷折柄餘殘翠<lb/>
老藕着花留晚香<lb/>
　　望嵩山<hi>昔汝海楊飛輕登嵩陽樓詩曰清洛逺披宫女佩碧嵩髙插羽人冠予過汝州見少</hi>
　　　<hi>室宛然如一冠適有輕霞揺曳其上又如簮紱然予竒而作詩以記之</hi>
獵獵西風巻暮隂芙蓉古様暎遥岑物華呈瑞天然巧<lb/>
横冠青霞作玉簪<lb/>
　　和郵亭壁間趙氏韻<hi>其夫嘗任朝官以事從軍詩語頗涉不平余故矯其意而</hi>
　　　<hi>賡之</hi>
<pb n="KR4e0065_WYG_004-7b"/>
駟馬髙車亦可誇簞瓢陋巷足生涯自從任運無心後<lb/>
楚越方知是一家<lb/>
　　賺蘭亭圖<lb/>
山隂樂事已塵埃留落名書到辨才殉葬昭陵何足貴<lb/>
他年佳傳更新裁<lb/>
　　題白鷺圖<lb/>
埀栁含風緑線長舂鉏飛下玉雙雙一溪春水無人渡<lb/>
低掠蒹葭過石淙<lb/>
<pb n="KR4e0065_WYG_004-8a"/>
　　白雲思親圖<lb/>
暮山髙處白雲生游子登臨淚滿纓恨不此身生羽翼<lb/>
隨雲飛去到親庭<lb/>
　　題子陵釣臺圖<lb/>
浪迹江湖隠姓名徴書何事下青㝠狂奴一語如真有<lb/>
何用區區奏客星<lb/>
　　題畫竹三首為黄伴讀作<lb/>
　　　雲望天風<lb/>
<pb n="KR4e0065_WYG_004-8b"/>
翠壑風生萬竹啼清秋揺落怨凄凄疎叢頫仰渾無定<lb/>
鳴鳯來時不得棲<lb/>
　　　金風玉露<lb/>
玉宇風生秋滿天露華凉冷浸芝田適來雲表臯禽下<lb/>
獨立蒼苔警不眠<lb/>
　　　淇水晴暉<lb/>
淇水悠悠緑似苔衛侯文雅亦賢才可憐培養千年後<lb/>
盡塞宣房更可哀<lb/>
<pb n="KR4e0065_WYG_004-9a"/>
　　孟浩然<lb/>
詩愛襄陽老布衣玉堂字字總珠璣秋風歸興輸張翰<lb/>
不道槎頭鯿正肥<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0065_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁園寓稿巻四<lb/>
</p>
<p>
</p>
  </div>
<div>
<head>梁園寓稿巻五</head> <lb/>
    <p>
<pb n="KR4e0065_WYG_005-1a"/>
欽定四庫全書<lb/>
　梁園寓稿巻五<lb/>
　　　　　　　　　　　　　明　王翰　撰<lb/>
　七律<lb/>
　　奉教題龍江送别圖<lb/>
曉日曈曨帳殿開五雲光彩上蓬萊鸞牋續巻題金薤<lb/>
鶴駕臨江送玉杯上國旌旗分将相從官詞賦總鄒枚<lb/>
蘭舟棹舉歈歌發回首青山繞鳯臺<lb/>
<pb n="KR4e0065_WYG_005-1b"/>
　　夜月吹簫圖<lb/>
梧桐月轉欲棲鴉閒弄參差隔紫霞彩鳯暗巢長樂樹<lb/>
金鶯偷語上陽花鬬粧凉露霑釵玉簇仗香雲繞扇紗<lb/>
吹到凉州移别調君王親為按紅牙<lb/>
　　和卞長史郊行<lb/>
夢裏尋春覺後遲分明曾到武陵西川光浴日驪珠動<lb/>
石氣蒸雲翠葢齊一曲栁塘初下鴈數家茅屋不聞鷄<lb/>
世間萬事荘周蝶且共隨花信馬蹄<lb/>
<pb n="KR4e0065_WYG_005-2a"/>
　　次韻峨眉山<lb/>
霧作衣裳雲作屏玻璃萬頃着娉婷望夫石上偏多雨<lb/>
織女河邊欲隕星螮蝀夏凉收淺絳蟾蜍秋冷抹長青<lb/>
可憐天際微顰處六國興亡一夢醒<lb/>
　　雪後簡伯純縣令<lb/>
大地山河罄一湔臘間三白見豐年天人巧剪銀河水<lb/>
山岳新開玉井蓮我欲忍寒還罷釣人誰乘興未歸船<lb/>
閉門不作袁安臥賴有夷山令尹賢<lb/>
<pb n="KR4e0065_WYG_005-2b"/>
　　和黄體方郊行<lb/>
長河水落露汀沙隔水依稀似見花曠野蒿萊千萬畝<lb/>
荒村籬落兩三家栁塘灔灔新堤固麥隴青青小徑斜<lb/>
自是逰人耽野趣哦詩驢背不知賖<lb/>
　　題望雲思親圖<lb/>
草鋪平野樹蒼蒼遊子登臨倍感傷鴻鴈去邊生客思<lb/>
白雲飛處望親鄉山遮故國身難越水接遥天恨共長<lb/>
何日得歸盱水上一樽春酒夀髙堂<lb/>
<pb n="KR4e0065_WYG_005-3a"/>
　　送吳指揮扈從汝寜<lb/>
曽屬櫜鞬侍玉墀分藩又従汝南馳幽蘭亭古連青瑣<lb/>
懸瓠城髙駐綵旗射藝逺過猿臂巧畫名不減虎頭癡<lb/>
從容退食知多暇好為裁詩寄所思<lb/>
　　破屋<lb/>
大梁城内宋門前借得盧仝屋數椽一片危牆将倒地<lb/>
四周破瓦好窺天風穿每恨塵凝座雨漏長憂濕滿氊<lb/>
欲向浣花新卜築無人為送草堂錢<lb/>
<pb n="KR4e0065_WYG_005-3b"/>
　　送馬文隆縣令歸臨潁<lb/>
醉把離杯汴水頭大梁風物又新秋金門賜宴連朝醉<lb/>
華館題詩數日留斛麥每承賢宰送綈袍不待故人求<lb/>
乞書儻許歸桑梓投老瑶臺續舊游<lb/>
　　丹山歸隠<lb/>
洞天深入結茅茨陶令歸來鬢未絲篠簜拂檐巢翡翠<lb/>
蒹葭近釣隠鸕鷀細炊白石能成飯淨掃蒼苔好看棊<lb/>
縱有徴書何處覓桃源去路少人知<lb/>
<pb n="KR4e0065_WYG_005-4a"/>
　　慈竹軒<lb/>
何物風摽可悦神數竿脩竹雜蘭蓀開軒翠色連書幌<lb/>
隠几清隂落酒樽未覩朝陽鳴鸑鷟方欣春雨長兒孫<lb/>
羨君得此堪娱老况復髙堂更樹萱<lb/>
　　奉教題夷山晚望圖<lb/>
朝朝鶴駕駐山頭極目天南是越州洱海川原何日到<lb/>
蜀江風浪幾回留鶺鴒每誦常聯榻花萼相輝共倚樓<lb/>
友愛天倫情最切别來幾許鬢成秋<lb/>
<pb n="KR4e0065_WYG_005-4b"/>
　　古山道人詩巻<lb/>
青山峩峩自太古中有物外真仙人一朝不隨舜花晝<lb/>
千載要見蟠桃春初平入山羊作隊丁令還家鶴語神<lb/>
自今好覓麻姑去看到滄海飛黄塵<lb/>
　　臨池清興為張敬惟作二首<lb/>
夷山山下有行窩池水經春緑似蘿佳客到門常載酒<lb/>
道人求字不籠鵞樹連别院鶯聲滑苔長閒庭鳥迹多<lb/>
自是心傳有家法莫忘三折始成波<lb/>
<pb n="KR4e0065_WYG_005-5a"/>
梁園雜沓市塵紅中有幽人趣不同門掩緑苔行白鶴<lb/>
窓開蒼雪落青松晴泥汨汨蟠蚯蚓春水深深見活東<lb/>
好似髙情陶靖節求工元不在絲桐<lb/>
　　送陳惟一司訓還鄢陵伯振教授寫墨竹以送予<lb/>
　　　就題於上<lb/>
曽上陳家聚徳亭<hi>亭在城外其址尚存</hi>雲孫典教繼家聲許由祠<lb/>
下花連塢彭祖崗邊水繞城纂史王門存藻鑑横經庠<lb/>
序樂羣英廣文特寫寒梢碧為表平生一節貞<lb/>
<pb n="KR4e0065_WYG_005-5b"/>
　　人日喜晴和體方伴讀韻<lb/>
年年此日不常晴今日晴光品物生地底昆蟲将啓蟄<lb/>
世間草木盡回榮璿璣運轉天時正玉燭調和氣候平<lb/>
且喜新正風景好題詩不似劒南情<lb/>
　　榖日喜晴和體方韻<lb/>
榖旦占年喜得晴春來無物不回生日昇暘谷氷初泮<lb/>
星轉蒼龍木向榮斗米三錢書嵗稔遺蝗千尺見時平<lb/>
風流只有梁園客特寄新詩為寫情<lb/>
<pb n="KR4e0065_WYG_005-6a"/>
　　送金伴讀歸汝寜省家<lb/>
大梁門外分襟處南望白雲是蔡州且喜承恩延講席<lb/>
又䝉榮賜上歸舟幽軒月上吴城閉洄曲春生汝水流<lb/>
及到家庭元夕近滿街燈火照懽㳺<lb/>
　　送郭工副煥章之汝寜放糧<lb/>
羨公本是汾陽後致用還優經濟才千里黄塵承命去<lb/>
萬倉紅粟被恩開栁添新緑遮文斾梅送殘香入酒杯<lb/>
莫待梁園春事已公餘策馬早歸來<lb/>
<pb n="KR4e0065_WYG_005-6b"/>
　　和黄體方伴讀新蟬韻<lb/>
滿地殘花過雨天槐隂庭院響新蟬輕敲金奏當窓外<lb/>
閑撥銀筝向枕邊曉露吸殘青草岸晚風吹出緑楊烟<lb/>
家山深處林亭好曾被繁聲聒醉眠<lb/>
　　和體方逰相國寺<lb/>
夷山寳刹自唐家石塔横空半欲斜神鹿聴經翻貝葉<lb/>
毒龍噴水出曇華呪師碧眼渾如鵠老衲弓身曲似蝦<lb/>
知我登堂來問法呼童先㸃趙州茶<lb/>
<pb n="KR4e0065_WYG_005-7a"/>
　　題騶虞圖<lb/>
陽翟山前洛水濱騶虞瑞世自驚人珠璣落紙矜能賦<lb/>
金碧爭輝㸔寫真猛氣折衝風淅瀝素毛抖擻雪精神<lb/>
適來拜賜端門下他日披觀勝鳯麟<lb/>
　　琴月軒詩巻<lb/>
幽人獨坐敞華亭霽宇無塵河漢横窗紙漸明知月上<lb/>
琴絲微冷覺秋生霜凝碧樹烏三繞露下蒼苔鶴一鳴<lb/>
更得梅花相慰藉聞香三弄不勝清<lb/>
<pb n="KR4e0065_WYG_005-7b"/>
　　題畫竹為胡子澄作<lb/>
伶倫截得碧琅玕裊裊新梢露未乾便與鈞天裁鳯管<lb/>
不将江浦製魚竿蒼梧帝子蛾眉老空谷佳人翠袖寒<lb/>
只有幽軒隠君子時時寫入畫圖㸔<lb/>
　　挽草堂李先生為李居恭<lb/>
文江江上草堂寛逰宦歸來鬢已皤酒飲賢人秋社散<lb/>
星亡處士夜臺寒詩成自挽應難和琴在無絃不用彈<lb/>
自是承家有新録埋名千古便須刋<lb/>
<pb n="KR4e0065_WYG_005-8a"/>
　　奉教送汝陽王之國汝寜<lb/>
宗藩百世鎮夷門列郡分封合禮文仙李盤根隨地盛<lb/>
銀潢瀉𣲖自天分山川西去連秦晉風教南來及汝墳<lb/>
此去賢王思聖澤千年職貢效殷勤<lb/>
　　客中清明<lb/>
梁園三月遇清明旅况蕭條百感生故苑雨餘春草緑<lb/>
髙城日上曉煙輕花間歌管懽娱動月下鞦韆笑語聲<lb/>
老去更無兒女念秪餘拜掃最關情<lb/>
<pb n="KR4e0065_WYG_005-8b"/>
　　環翠堂二首為王審理<lb/>
一曲清流上四圍世家種徳有餘輝親藩開巻題金薤<lb/>
令子趨庭着繡衣風引晴嵐來几席鳥拖秋色入簷扉<lb/>
江山孕秀門庭貴夾路青槐四牡騑<lb/>
華堂夙構玉為屏故相當年識地靈諸子鳯毛成令器<lb/>
雙親鶴髮見遐齡門前秋水千尋碧窗外寒山四面青<lb/>
珍重賢王揮彩筆流傳百代播芳馨<lb/>
　　題瞿徳臯奉親讀書處<lb/>
<pb n="KR4e0065_WYG_005-9a"/>
日向華堂奉起居夜歸芸閣坐觀書養親願祝千齡夀<lb/>
稽古須通萬巻餘汗簡青青裁楚竹厨羮白白饌江魚<lb/>
它時㑹作龍頭客忠孝傳家定不虚<lb/>
　　梁園言懐<lb/>
秋入梁園木葉稀可憐歸計尚棲遲形骸不為裁詩瘦<lb/>
鬢髮還因覽鏡悲官路未通身已老文章雖好數先竒<lb/>
囊中清俸餘多少又被窮人五鬼知<lb/>
　　寒潭漁隠<lb/>
<pb n="KR4e0065_WYG_005-9b"/>
浪迹江湖作散人碧潭霜冷見潛鱗蘆華織被長眠雪<lb/>
荷葉裁衣不涴塵載酒幾迴尋賀老畫圗何處訪𤣥真<lb/>
自今已是成嘉遯莫向桃源别問津<lb/>
　　慎獨齋<lb/>
危坐窮經得趣深敬存直欲禁邪淫道求實用惟王業<lb/>
學到真知見聖心方寸不欹天地位氣機纔動鬼神臨<lb/>
先生猶恐多岐盛用扁髙齋要自箴<lb/>
　　送趙煉師歸白雲庵<lb/>
<pb n="KR4e0065_WYG_005-10a"/>
白雲菴對白雲岑殿宇崢嶸雲氣深裊裊青猿啼竹裏<lb/>
雙雙赤鯉見潭心靈風䬃爽神君至秋月空明木客吟<lb/>
羨子早年歸福地愧予何日遂投簪<lb/>
　　暮秋梁園言懐呈體方伯振二詩伯<lb/>
一夕青霜木葉殘地爐無火客衣單敢思瀲灔葡萄釀<lb/>
孰厭闌干苜蓿盤交到忘形貧亦好拙知學步老尤難<lb/>
涓埃未報君恩重不欲歸田學挂冠<lb/>
　　送時志秀才赴禮闈<lb/>
<pb n="KR4e0065_WYG_005-10b"/>
梁園自古文辭盛解后憐公有俊才大器不為三語掾<lb/>
雄文奪得一經魁鳯凰臺上詩情好龍虎榜頭春意回<lb/>
想到京華方二月須憑歸鴈寄音來<lb/>
　　和賜瞿長史象牙笏韻<lb/>
周旋庭陛已多年名器新頒秩九遷價重一雙和氏璧<lb/>
賜同十萬水衡錢摛辭每搢金坡下對命髙擎玉殿前<lb/>
舊物青氊何足貴好俱簪綬盛家傳<lb/>
　　奉教和王達善學士梅花四詠<lb/>
<pb n="KR4e0065_WYG_005-11a"/>
　　　梅影<lb/>
黄昏相對自清神移上䦨干似寫真窗外横斜因得月<lb/>
水邊凌亂正愁人瘦宜苔徑偏留迹雅比花隂不染塵<lb/>
何必臨風香萬斛一枝揺弄自生春<lb/>
　　　梅香<lb/>
雪為丰采月為神檀蘂風傳始辨真髙似廣寒攀桂客<lb/>
幽如湘水佩蘭人氷蕤吹破黄金粟玉骨薫穠紫麝塵<lb/>
世上羣芳孰可比可憐茉莉屬殘春<lb/>
<pb n="KR4e0065_WYG_005-11b"/>
　　　梅魂<lb/>
秪疑姑射是花神傲兀風霜可見真庾嶺有情能駐馬<lb/>
羅浮無夢更迷人氷花借月方成魄雪態生香自出塵<lb/>
一段素靈招不得誰家紙帳又添春<lb/>
　　　梅格<lb/>
皓彩名香總入神世間俗眼久迷真靚妝可比惟西子<lb/>
艷態相㸔是北人籬菊也貪彭澤酒海棠終汚馬嵬塵<lb/>
古來知己林和靖别作孤山一様春<lb/>
<pb n="KR4e0065_WYG_005-12a"/>
　　世府賜新茘枝<lb/>
門山嵗嵗獻時新飛舸凌波不動塵露顆摘來方盛夏<lb/>
風花開處正芳春濃含異味真堪貢逺帶餘香足可珍<lb/>
金殿翠盤方進罷分嘗何幸到愚臣<lb/>
　　對月和卞長史韻<lb/>
滄溟東望色浮金轉上寒空秋已深我欲登樓乘逸興<lb/>
誰能對影有新吟懸知此夕三更月曾照前人萬古心<lb/>
喚醒謫仙波底醉一壺芳酒與同斟<lb/>
<pb n="KR4e0065_WYG_005-12b"/>
　　奉教和秋日四題<lb/>
　　　秋意<lb/>
黄昏簾幕雨纖纖一段凄凉到枕邊冉冉光隂留不住<lb/>
悽悽情思苦難傳潘安有興因他遣宋玉多愁為此牽<lb/>
爭似無心隨化盡數杯閒臥釣魚船<lb/>
　　　秋信<lb/>
寒來消息是誰傳金井梧桐一葉先殘暑已消團扇底<lb/>
新凉纔到短檠前問詳多在蛩聲裏寄逺常從鴈影邊<lb/>
<pb n="KR4e0065_WYG_005-13a"/>
流浪浮生都不覺知機林外有鳴蟬<lb/>
　　　秋色<lb/>
嵐光淡淡復濃濃多在園林夕照中緑減一川煙際草<lb/>
紅添千樹水邊楓落霞孤鶩吟難盡折葦殘荷畫不工<lb/>
只有謫仙情思苦灞陵傷别意無窮<lb/>
　　　秋聲<lb/>
客窓欹枕夢難成風入空簷爽籟生穿過竹間金奏響<lb/>
飄來松頂翠濤驚一聲長笛吹霜急萬户清砧擣月明<lb/>
<pb n="KR4e0065_WYG_005-13b"/>
不識砌蛩縁底事向人也作不平鳴<lb/>
　　陳如心家飲罷言懐<lb/>
飲罷髙齋借榻眠臥聴更漏意蕭然空牀夢斷雨方急<lb/>
短燭吟殘花倒懸舊館偶來還是客明公相見即如仙<lb/>
奔騰老驥渾無力擬向亨途借一鞭<lb/>
　　驢死口號簡孫知縣<lb/>
每向家山駞醉歸長鳴曽入浣花溪尋詩不畏途衝雪<lb/>
沽酒那憂路有泥貧裏市來渾似馬客中亡去棄如鷄<lb/>
<pb n="KR4e0065_WYG_005-14a"/>
吳山不是多賢舊便欲徒歸塵土迷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0065_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁園寓稿巻五<lb/>
</p>
<p>
</p>
  </div>
<div>
<head>梁園寓稿巻六</head> <lb/>
    <p>
<pb n="KR4e0065_WYG_006-1a"/>
欽定四庫全書<lb/>
　梁園寓稿巻六<lb/>
　　　　　　　　　　　　　明　王翰　撰<lb/>
　七律<lb/>
　　聞呼鷹<lb/>
九月清霜殺草萊誰人出獵傍山隈一聲髙向林邉起<lb/>
大翮飜從雲外來秪為戀恩飛不去豈因求食唤將回<lb/>
當年亦有荆州牧曽築秋風百尺臺<lb/>
<pb n="KR4e0065_WYG_006-1b"/>
　　和成紀善許州懷古<lb/>
漢季英雄總不如開屯遷許造邦初水生江口愁難渡<lb/>
火烈磯頭怨未除月照禪臺文甓斷風穿獻廟玉床虚<lb/>
寒烟衰草繁昌道欲讀殘碑幾字餘<lb/>
　　三省軒<lb/>
一片靈臺玉琢成時時㸃檢要惺惺通開舊壁方窺月<lb/>
澄净汙池始見星幾樹好梅連屋白滿庭芳草入簾青<lb/>
功夫到此規模大不為區區老一經<lb/>
<pb n="KR4e0065_WYG_006-2a"/>
　　送成紀善省親闗中<lb/>
端門賜告得馳歸雪霽沙堤净不泥寒度鴈聲天逺近<lb/>
早行林影月髙低河源出塞金繩直嶽色連雲翠葢齊<lb/>
戱綵髙堂稱壽畢歸期先報鄭門西<lb/>
　　和王道録韻其人嘗住茅山<lb/>
兩首新詩墨色濃飄然逸氣有仙風藜床清夢飛為蝶<lb/>
竹杖通靈化作龍商皓芝田雲更白葛公丹井水猶紅<lb/>
他年勾曲尋真去㑹向松邉問小童<lb/>
<pb n="KR4e0065_WYG_006-2b"/>
勾曲仙山紫翠濃茅君出入跨天風髙林賣杏曽教虎<lb/>
大鼎燒丹乞與龍瑶草種成連澗碧蟠桃看得滿林紅<lb/>
何時來問長生訣還入羣羊覔牧童<lb/>
　　雪禁體<lb/>
彤雲埀地四茫茫微霰初零集下堂重壓竹梢還欲折<lb/>
宻封梅蕋不能香氣凌盃酒渾無力凍澁琴絃已不張<lb/>
擬學歐公吟白戰挑燈痴坐惱詩腸<lb/>
　　再用前韻<lb/>
<pb n="KR4e0065_WYG_006-3a"/>
北風吹雪正微茫無間茅茨與畫堂留得暎書徧瑩潔<lb/>
掃來煑茗更清香凍堅玉漏應難滴力勁雕弓不易張<lb/>
只有㶚橋驢背客敲詩搜徧九迴腸<lb/>
　　和黄體方伴讀雪中即事<lb/>
凛凛隂風捲暮霞朝看庭樹總開花漁舟一葉迷煙渚<lb/>
獵騎千羣踏晚沙淡抹牆腰疑月色旋添池面結氷華<lb/>
乾坤萬象俱清絶何問陶家與党家<lb/>
　　奉教和懷友詩韻<lb/>
<pb n="KR4e0065_WYG_006-3b"/>
南望停雲思有餘兩經霜葉落庭除故人一去長懸榻<lb/>
驛使重來不寄書終日倚欄吟伐木何時對酒賦嘉魚<lb/>
轉頭又近重陽節孰與登髙共把萸<lb/>
　　和韻送陸員外<lb/>
邂逅梁園始識君喜瞻眉宇勝空聞胷中泉石元無價<lb/>
筆底珠璣迥不羣一曲離歌迷汴水滿襟歸興隔江雲<lb/>
何時共貰金陵酒對景新題興更分<lb/>
　　扈從鄭門迎駕<lb/>
<pb n="KR4e0065_WYG_006-4a"/>
萬里西來渡䟦提賢王親迓築沙堤曇花水冷蒼龍蟄<lb/>
貝葉芸香白馬嘶郁郁彩雲髙捧日紛紛花雨净無泥<lb/>
歸依大覺資王化更演洪恩及庶黎<lb/>
　　和劉菊庄先生韻<lb/>
中條西畔築髙亭夜讀林臯燈散星雨足小園催種藥<lb/>
雪埋孤硯為窮經疎梅得月連窗白芳草和煙滿徑青<lb/>
擬和小山招隠句他時把酒與君聽<lb/>
家近王官舊有亭十年為客鬢星星心同陶令惟疎酒<lb/>
<pb n="KR4e0065_WYG_006-4b"/>
宗繼文中不續經俗子毎看雙眼白故人相對一燈青<lb/>
挂冠欲買扁舟去說與沙鷗亦不聽<lb/>
　　和黄伴讀雪意<lb/>
彤雲水墨冩難工四野蒼茫一望中三麥正欣霑臈雪<lb/>
千林先與戰東風昏昏淡月驚枝鵲漠漠飛沙失塞鴻<lb/>
乘興有時佳客過莫教相對酒樽空<lb/>
　　謝士烈送柴<lb/>
三年為客住梁園兩眼昏眵雪滿顛詩好毎教髙士許<lb/>
<pb n="KR4e0065_WYG_006-5a"/>
家貧多得故人憐驅寒但恨樽無酒借煖今欣竈有煙<lb/>
慚愧題書問餘用欲求蒭豆苦無錢<lb/>
　　和體方立春日暄晴<lb/>
春透簾櫳已解寒春盤相送擬追歡輕氷向暖難成凍<lb/>
殘雪經銷不作團階下草芽方展緑枝頭梅子已生酸<lb/>
袁安今有伸眉意莫作冬前故態看<lb/>
　　送陳參政任滿赴京<lb/>
佳政曽聞儗峴山名邦佐治笑談間官銜舊侍金鑾殿<lb/>
<pb n="KR4e0065_WYG_006-5b"/>
人物今聨玉筍班汴水放船氷已泮隋堤送别栁初攀<lb/>
百寮祖帳東門盛冠葢朝天望早還<lb/>
　　春雪<lb/>
一冬天氣喜温温留作春寒故惱人宻灑紙窗疑是雨<lb/>
旋鋪芳徑不生塵舞同栁絮能争巧飛入梅花竟亂真<lb/>
賦罷兔園看霽景梁臺草色一畨新<lb/>
　　題王審理山居幽趣圖<lb/>
買得青山似畫屏石田茅屋稱幽情曉分竹色連窗碧<lb/>
<pb n="KR4e0065_WYG_006-6a"/>
夜送泉聲到枕清松下濕衣聞露滴溪邉倚杖看雲生<lb/>
他年報答君恩重歸去重尋鷗鷺盟<lb/>
　　春雨亭<lb/>
儀封教官亭子好春雨題名意更深雲起逺山凝望眼<lb/>
雨鳴孤枕又驚心紛紛草木生還足忽忽光隂老易侵<lb/>
不為東臯農事喜一犂端直萬黄金<lb/>
　　送通許張知縣考滿<lb/>
繁臺草緑水流澌正是郎官考績期昔向斗牛占劍氣<lb/>
<pb n="KR4e0065_WYG_006-6b"/>
今騎齋馬勸農時雨餘梁苑花如錦風煖隋堤栁拂絲<lb/>
比到神京春正好蓬萊宫殿碧參差<lb/>
　　題臨清書臺圖<lb/>
小溪春漲没沙汀竹樹連雲䕃草亭輕染麥光臨碧落<lb/>
細研鵝緑冩黄庭芸香散帙秋熏蠧松火明窗夜讀經<lb/>
好似瑶山西崦下諸峯相對玉為屏<lb/>
　　送河南王府判考績<lb/>
三年佐治住東周又及南轅報政秋千里暮雲迷汴水<lb/>
<pb n="KR4e0065_WYG_006-7a"/>
一簾疎雨别嵩丘鳯臺曉上留新句虎監春行訪舊㳺<lb/>
料得歸期在初夏杖藜攜酒待仙舟<lb/>
　　奉教詠白象<lb/>
馴象安南産雪毛浮洋北貢壓神鰲行襄御輦隨仙仗<lb/>
入衛皇宫聽舜韶皓彩想從銀渚浴穹形端似玉山髙<lb/>
適來王㑹圖中見勢比騶虞意更豪<lb/>
　　送黄先生裳歸嵩縣<lb/>
終軍懷抱賈生才深閉衡門乆不開鶚薦兩從天外下<lb/>
<pb n="KR4e0065_WYG_006-7b"/>
鹿車今許隴頭回陸渾山好明如畫伊水波澄緑似苔<lb/>
西望白雲親舎近滿襟歸興不須哀<lb/>
　　别汴城諸友<lb/>
三載王門老曳裾文章鄙俚世情疎病多傍肆常求藥<lb/>
視短停燈乆廢書報主壯心空磊落向人别意謾躊躇<lb/>
他年相憶知何處淚灑黄河遡汴渠<lb/>
　　思親處為孟叙倉代作<hi>張氏</hi>
夷山孝子思親處正是江南親望時碧岫萬重連海徼<lb/>
<pb n="KR4e0065_WYG_006-8a"/>
白雲千里落天涯慈闈乆别寧無夢客舎紓情只有詩<lb/>
逺道絶音心更苦年來觸目總成悲<lb/>
　　承顔堂為瞿述作<lb/>
孝子愉親供色養承顔新冩墨浮光座間共喜雙椿壽<lb/>
庭下重瞻五桂芳綵服舞嬉春正好白華樂頌日偏長<lb/>
武林千載清槐路㑹見賢孫構肯堂<lb/>
　　簡臨潁大尹馬文隆<lb/>
三載王門老教官授經日日近金鑾麝飄金墨詩情好<lb/>
<pb n="KR4e0065_WYG_006-8b"/>
蟻泛宫壺酒興寛老去毎生鄉土念歸來端為故人懽<lb/>
何時策杖瑶峯下閑共雲山賦考槃<lb/>
　　南行留别<lb/>
五月南行道路長黄埃滿面汗流漿入淮四望山如米<lb/>
過潁三程水似湯老去不堪鞍馬倦客行端為簡書忙<lb/>
回頭却憶金門樂白紵烏紗坐晚凉<lb/>
　　甘泉亭為徐儀賓作<lb/>
開國名臣忠孝家靈泉湧出潄雲牙香浮翠甃清涵玉<lb/>
<pb n="KR4e0065_WYG_006-9a"/>
冷浸銀床碧露沙恩重王庭分徳澤祥開戚里永年華<lb/>
自今百世同霑溉福慶源源豈有涯<lb/>
　　龍江送别圖<lb/>
雲霽天街生晚寒賢王鶴駕從千官珠璣争璨文章麗<lb/>
花蕚相輝兄弟懽玉勒馬回風日好錦颿船放水雲寛<lb/>
化成一代天倫厚傳共周詩永不刋<lb/>
　　望雲思親圖<lb/>
白雲天際閑舒巻却似揺揺行子心雲氣有時還變滅<lb/>
<pb n="KR4e0065_WYG_006-9b"/>
子心無日不登臨髙林度過含疎雨逺岫飛迴落晚隂<lb/>
不羡梁公為令子但存忠孝古猶今<lb/>
　　送夏典儀丁艱回金陵<lb/>
梁園嵗晚仍奔赴清血霑襟誦蓼莪鄉訃數行心已折<lb/>
家庭千里夢先過冶亭山暝蒼烟合采石江空落木多<lb/>
此去䝉恩借才俊促歸南陌待鳴珂<lb/>
　　雪夜聨詩圖<hi>徐旭楊景華黄體方</hi>
三子清標骨已仙要將大雅繼唐賢詩吟栁絮春風外<lb/>
<pb n="KR4e0065_WYG_006-10a"/>
人在梅花夜月邉光奪蘭膏微有暈氣凌茶竈濕無烟<lb/>
想應一榻團欒處絶勝山隂訪戴船<lb/>
　　送孫克讓赴京<lb/>
梁王臺下分攜處疋馬行吟日暮時囊槖半藏青李帖<lb/>
簡編重補白華詩金壺賜酒浮香蟻彩筆生花㸃玉螭<lb/>
想到京華未殘臈好音莫遣寄來遲<lb/>
　　静熙軒為伯振教授賦<lb/>
逸客林居更闢軒開軒時復看雲眠偶來碧澗攜明月<lb/>
<pb n="KR4e0065_WYG_006-10b"/>
閑弄枯桐作響泉松火夜窗揺絳影木香晨榻散青煙<lb/>
客來相對無塵抱共説南華第二篇<lb/>
　　陵陽春曉圖為審理賦<lb/>
陵陽山下林亭好更有髙人為卜隣幾箇修篁鳴翠雨<lb/>
一溪流水隔紅塵靈尨過磵能迎客幽鳥到窗如唤人<lb/>
一住梁園驚嵗月春來頓覺夢歸頻<lb/>
　　赴任亷州教授别臨穎教諭張朝宗司訓丁宗岱<lb/>
别館傷心雙淚連畏途南去幾扶顛杳如萍水家何在<lb/>
<pb n="KR4e0065_WYG_006-11a"/>
縱有鱗鴻信不傳七十歸來如隔世八千行到已經年<lb/>
城南記取分襟處他日相逢是偶然<lb/>
　　南行赴合浦别臨潁知縣朱士容<lb/>
南來六月别京畿邑宰賢明更可依仕路白頭如我少<lb/>
世途青眼似公稀蠻江波浪何時到嶺海風烟甚日歸<lb/>
來嵗中秋明月底與誰把酒共清暉<hi>時中秋前一日作</hi>
　　送故人韓士林北上<lb/>
少年鞍馬事弓刀闗塞風塵變二毛午夜謾彈豪士鋏<lb/>
<pb n="KR4e0065_WYG_006-11b"/>
一寒誰借故人袍新豐遣興惟沽酒澤畔行吟秖命騷<lb/>
此去周南莫留滯金臺重築待英髦<lb/>
　　舟中望廬山<lb/>
宫亭風静鏡光平回望匡廬翠靄凝寳劔揷天青玉立<lb/>
香爐照日紫烟升侵雲鳥道還通谷隔水僧房秖見燈<lb/>
擬向中峯看瀑布生憎髙岫白雲興<lb/>
　　登吳城山望湖亭<lb/>
遷客登臨暫艤船吳山絶頂出風煙豫章南去帆衝雨<lb/>
<pb n="KR4e0065_WYG_006-12a"/>
彭蠡西來浪接天髙士置芻思孺子華亭留句憶坡仙<lb/>
當時石砮今何在空向神祠一惘然<lb/>
　　贈陳仲寛劉嘉善二賢者<lb/>
藉甚才名英妙年江湖何幸得同船清時未許公藏器<lb/>
晚嵗翻令我着鞭人物一雙真白璧文章百選中青錢<lb/>
他時邂逅逢知已一薦雲衢上九天<lb/>
　　送監稅李公考績<lb/>
幾年攜杖看山心回首離情滿素襟畫蠲衝開江水緑<lb/>
<pb n="KR4e0065_WYG_006-12b"/>
𤣥猿啼斷越山深長干沽酒臨風酌采石題詩對月吟<lb/>
復職歸來春欲半梅闗花盡已成隂<lb/>
　　欝林州道中<lb/>
一生夢不到亷州七十方知事逺㳺山接蒼梧從北去<lb/>
水通合浦向南流鬼門闗外人行少<hi>在北流縣南</hi>海角亭邉<lb/>
客過愁只有鶬鵞似鄉舊數聲呌斷瘴雲秋<hi>北方飛鳥雖鴈不過</hi>
<hi>嶺南惟鶬鵞至焉</hi>
　　題郝陵川瓊花賦後<lb/>
<pb n="KR4e0065_WYG_006-13a"/>
后土祠前春未歸揚州城下塞鴻稀仙人種玉雲迷洞<lb/>
使客揮毫露濕衣共道肝腸如鐵石誰知咳唾有珠璣<lb/>
茂陵屬國詩雖好空向羊羣看雪飛<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0065_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁園寓稿巻六<lb/>
</p>
<p>
</p>
  </div>
<div>
<head>梁園寓稿巻七</head> <lb/>
    <p>
<pb n="KR4e0065_WYG_007-1a"/>
欽定四庫全書<lb/>
　梁園寓稿巻七<lb/>
　　　　　　　　　　　　明　王翰　撰<lb/>
　七律<lb/>
　　憶平陸舊逰<lb/>
金鷄山頂鄧家園乗興來逰坐水邉柿葉染霜圍錦帳<lb/>
菊花承露散金錢溪頭怪石如人立洞口蒼苔待我眠<lb/>
何日再同三二友一壺濁酒送殘年<lb/>
<pb n="KR4e0065_WYG_007-1b"/>
　　懷東城舊逰<lb/>
水邉臺榭竹間亭日日幽閑共客尋妙曲唱闌懽再和<lb/>
芳樽引滿却重斟筝彈夜月金鶯語笛弄春風綵鳯吟<lb/>
徃事已同風雨去衰殘無復有初心<lb/>
　　雙鶴<lb/>
愛爾仙姿乆出胎如何困滯在塵埃他山松頂足明月<lb/>
何處水邉無緑苔引頸有時思逺漢戀恩終日立空街<lb/>
自今便好仙山去莫為羣雞生怒猜<lb/>
<pb n="KR4e0065_WYG_007-2a"/>
　　讀歐文<lb/>
先生筆底有風雷訓練强兵自握機埋獄龍泉須斂鍔<lb/>
藴山荆璞不藏輝經丘覔壑滁山樂問舎求田潁水歸<lb/>
本論實宗原道説眉山何事不傳衣<lb/>
　　借木綿衫<lb/>
木綿如雪勝香羅一借斯文不再過近照翠奩知恰好<lb/>
更加烏帶問如何涴餘但覺薫香減書罷常愁醉墨多<lb/>
友義自今誠可重同袍詩句正堪哦<lb/>
<pb n="KR4e0065_WYG_007-2b"/>
　　晉陽寒食<lb/>
并州三月逢寒食旅况蕭條百感中草吐嫩芽猶滯雪<lb/>
栁含輕絮未隨風髙原拜掃家家哭小院鞦韆處處同<lb/>
猶記去年張谷里落紅撲馬畫橋東<lb/>
　　韓教授取抄詩稿以是答之<lb/>
白髪刁騷六十翁一生何事坐詩窮雕天運海非為貴<lb/>
流水行雲始見工市玉不容夸腐䑕探珠直欲犯驪龍<lb/>
當年束槀牛腰大今日樽前一笑空<lb/>
<pb n="KR4e0065_WYG_007-3a"/>
　　大雪偶成<lb/>
北風吹雪散瓊英疑是雲孫巧剪成平地鋪來偏潔白<lb/>
漫天飛處總輕明銀河傾瀉呈祥瑞玉燭調和兆太平<lb/>
來嵗改元新治化萬邦無事樂春耕<lb/>
　　鬭雞亭二首<lb/>
一丘獨立勢崔嵬形迹還疑是古臺龍井效靈霑縣邑<lb/>
神祠肖像儗公台谷雲度水風牽過野霧埋山雨洗開<lb/>
如此風光良不惡思鄉何用賦歸哉<lb/>
<pb n="KR4e0065_WYG_007-3b"/>
亭上題詩記我來我來望眼與君開荒陂斷壟依林麓<lb/>
曠野孤村入草萊勝概已為先輩賞登臨常使後人哀<lb/>
行藏有命非吾必何問雲臺與釣臺<lb/>
　　送孫太雅赴京<lb/>
蓼莪誦罷淚沾巾吉服初成值早春昔入枌榆曽宰社<lb/>
適來芹泮乆為賓雪消江上風濤壯雨過淮西草樹新<lb/>
此去青雲髙躡足竚看鵰鶚離風塵<lb/>
　　秋懷<lb/>
<pb n="KR4e0065_WYG_007-4a"/>
秋窻昨夜秋風起百感心成一寸灰千里鴈來書未至<lb/>
五更蟲語夢初回地連洛汭浮雲斷山接滎陽夕照開<lb/>
何日黄河航一葦中條山頂望青臺<lb/>
　　鬭雞亭秋望<lb/>
扶笻獨上鬭雞亭俯瞰平郊望眼明路入洧川寒曉斷<lb/>
山連新鄭暮雲横煙生茅屋人家少風起沙崗鴈陣驚<lb/>
况是老年多抱疾豈堪登眺重傷情<lb/>
　　梅花次韻<lb/>
<pb n="KR4e0065_WYG_007-4b"/>
秖疑姑射是花神素影横窻月寫真斜出短籬猶皓鶴<lb/>
獨居空谷似佳人風前落去多沾石水畔開時不染塵<lb/>
總把百篇珠玉盛端能换得十分春<lb/>
　　徳星圖<lb/>
昔人亭子有遺堆日日登臨車馬來二老髙風留故事<lb/>
諸郎雅望盡竒材衣冠㑹集星辰動賓主相逢懷抱開<lb/>
千古清芬人共仰何須聨步到公台<lb/>
　　再詠<lb/>
<pb n="KR4e0065_WYG_007-5a"/>
昔人乆已為塵土猶記儀形入畫圖共輓小車兄弟樂<lb/>
笑揮談柄主賓娛禮行樽俎賢人聚光動雲霄太史書<lb/>
誰寫富春嚴處士滿江明月釣臺孤<lb/>
　　送陳詞訓回京<lb/>
幾年蹤跡困名塲一第棲遲又可傷旅眼慣看秦樹碧<lb/>
征衣尚染洛塵黄燕城北望雲山斷京國南歸道路長<lb/>
我欲留君同是客驪駒初唱勸離觴<lb/>
　　望雲軒為白先生賦<lb/>
<pb n="KR4e0065_WYG_007-5b"/>
大行髙岫晚崔嵬千里平郊霽景開毎為望雲生逺思<lb/>
那堪愛日起深哀老親徙倚腸應斷㳺子登臨首重回<lb/>
嵗乆慈幃疎定省小軒終日獨徘徊<lb/>
　　簡臨潁令馬文隆<lb/>
三年我作鄢陵客半載爾為臨潁官嵗月無情空冉冉<lb/>
風塵不定浩漫漫愁來白髪三千丈醉倚畫樓十二闌<lb/>
老去功名已無意任抛青鏡不須看<lb/>
　　中秋和趙孟𢎞二首<lb/>
<pb n="KR4e0065_WYG_007-6a"/>
廣寒深處有仙家跨出秋空白玉蟆顥氣挾寒成露顆<lb/>
輕風拂曙結霜華氷盤出海無纎翳寳鑑當空絶㸃瑕<lb/>
擬向清虚瞻兔魄不堪老眼欲生花<lb/>
銀漢昭回勢欲流瑶臺露下冷光浮輕風捲雨作佳夕<lb/>
皓彩射空生素秋老子據床多逸興孀娥依桂不生愁<lb/>
此宵常被隂霾悞來嵗髙堂得賞不<lb/>
　　雲林書舍為黄金華題<lb/>
山中四序多佳趣况住白雲綠樹間繞舎流泉聲㶁㶁<lb/>
<pb n="KR4e0065_WYG_007-6b"/>
隔簾幽鳥語闗闗晴窻閣筆抄書罷春沼留香洗硯殘<lb/>
羡子妙年方膴仕豈容歸隠佩秋蘭<lb/>
　　壽王教諭<lb/>
楊栁初青鶯語嬌祝君五福若春濤亭前衆子皆蘭玉<lb/>
席下諸生列俊髦九萬鵬程天地闊八千椿筭海山髙<lb/>
花開滿眼春無際儘放詩豪與酒豪<lb/>
　　過趙州石橋和杜緱山韻<lb/>
隔斷紅塵竟不飛客行石磴不粘泥髙連曉岸堆晴雪<lb/>
<pb n="KR4e0065_WYG_007-7a"/>
斜跨青波卧彩霓山勢逺連滄海闊地維平見太行低<lb/>
故園回首幾千里悵望碧山山更西<lb/>
　　過渉縣<lb/>
兩岸青山幾萬里中間一水走如龍數家市肆無居貨<lb/>
百戸廂民盡務農兵燹罕經祠廟古蝗灾不值嵗時豐<lb/>
前朝令尹多佳政道側蒼碑記范公<lb/>
　　自涉至黎城山行即事<lb/>
涉城城下渡衡漳一道青林百里長雲表連峯馳健馬<lb/>
<pb n="KR4e0065_WYG_007-7b"/>
途中亂石卧羣羊溪頭雨過莓苔滑谷口風來藥草香<lb/>
鞍馬倦人聊少憇山蟬無數噪斜陽<lb/>
　　過李靖祠<lb/>
神頭嶺下衛公祠樓觀穹窿覆古碑堪笑韓彭真豎子<lb/>
指揮褒鄂似嬰兒金戈鐵馬興王日羽扇綸巾滅冦時<lb/>
戰策本期經國用初心不與亂臣知<lb/>
　　王寨遇雨<lb/>
西風吹雨晚瀟瀟山館無人夜寂寥病後豈堪鞍馬倦<lb/>
<pb n="KR4e0065_WYG_007-8a"/>
老來偏怯路岐遥孤燈耿耿夢初斷雙棹悠悠魂欲消<lb/>
自是竒窮多坎壈非干王事獨賢勞<lb/>
　　過東吳嶺<lb/>
東峯西峯相對起南人北人來經過潭光清心漾天影<lb/>
松聲聒耳鳴雲和馬蹄凌兢陟石磴猿臂聨引垂岩阿<lb/>
舉頭西望見姑射煙林逺繞青嵳峩<lb/>
　　和丁志善韻<hi>余去年平陸將入京志善寄詩作别余用韻寄志善云</hi>
君到吳山我夏城山齋寂寞硯生氷每逢夜雨成新恨<lb/>
<pb n="KR4e0065_WYG_007-8b"/>
竚望停雲寄逺情去館舊書今暫束閒門無客晝長扃<lb/>
年來病廢知何用擬結江湖鷗鷺盟<lb/>
　　過眉山二蘇先生墓<hi>葬處亦謂之峩眉山在汝州郟縣</hi>
玉堂得意少知幾嶺海歸來兩鬢絲此處青山好埋滑<lb/>
何年赤壁重銜悲應知雙塚秋風日正是連床夜雨時<lb/>
千古英靈猶不死燭天文焰照峩眉<lb/>
　　洪武戊寅予去官平陸有律詩二章曽録示宋廣<lb/>
　　　文至洪武辛巳告放歸田里復賡前韻二首仍<lb/>
<pb n="KR4e0065_WYG_007-9a"/>
　　　簡宋廣文<lb/>
一别吳山又四年客途流落㡬扶顛諸生專業無多子<lb/>
同宦居官有幾員感舊聽殘秋夜雨思鄉吟斷夕陽天<lb/>
有時一付掀髯笑得失原來是偶然<lb/>
三年奔走聽朝雞誰料歸來覔舊題塵暗粉垣詩尚在<lb/>
雨生苔蘚徑都迷天涯逺見孤帆小地底平鋪萬瓦低<lb/>
何幸再同三二友一樽聊為浣愁棲<lb/>
　　紅葉<lb/>
<pb n="KR4e0065_WYG_007-9b"/>
秋來萬木着新黄只有楓林醉曉霜炬火乗風焚赤壁<lb/>
錦帆迎日下維揚亂飄村島迷樵逕逺泛宫溝出苑牆<lb/>
最愛家園近重九數枝籬外伴秋香<lb/>
　　中秋感舊<lb/>
老到形骸病日侵追思往事倍傷心故人别我如雲散<lb/>
濁酒同誰對月斟佳節毎從愁裏過舊逰多向夢中尋<lb/>
當年半醉題詩處猶在瑶臺第一岑<lb/>
　　過周尚謙故居<lb/>
<pb n="KR4e0065_WYG_007-10a"/>
十年行役事多艱一宦纔通兩鬢斑白社儘容陶令醉<lb/>
長沙不放賈生還草深藥逕經年塞栁映柴門盡日闗<lb/>
未遇遺孤閒話舊不堪相對淚潺湲<lb/>
　　乆雨述懐<lb/>
秋來連日雨涔涔入夜閒愁苦不禁冉冉緑苔沿砌長<lb/>
瀟瀟黄葉擁門深匡時疎拙無竒策憂國衰殘負此心<lb/>
長夜不眠空倚枕挑燈時復一長吟<lb/>
　　題都門送别<lb/>
<pb n="KR4e0065_WYG_007-10b"/>
鶚章一薦入青雲送别都門酒半樽江口山晴横紫翠<lb/>
石頭樹暝欲黄昏郎官本應星辰貴民物均霑雨露恩<lb/>
竚看功庸書上考綸音重下紫薇宸<lb/>
　　九日登瑶臺山<lb/>
幾年蹤跡漫棲遲今日登臨逸興飛緑酒喜隨藜杖到<lb/>
白頭須挿菊花歸蒼山日暮林煙合潦水霜清鴈影稀<lb/>
願祝加飡强健在年來此㑹莫相違<lb/>
　　清明有感<lb/>
<pb n="KR4e0065_WYG_007-11a"/>
春水初生芹吐芽栁綿飛雪滿澄沙竹雞亂語桑蹊暗<lb/>
野雉低飛麥隴斜風散紙錢人上塚雨昏喬木客還家<lb/>
太平有象真堪詠一幅青帘傍杏花<lb/>
　　清明登瑶臺<lb/>
百丈仙臺與客逰和風吹面正輕柔誰家修竹偏臨水<lb/>
何處埀楊不映樓緩步偶逢佳處歇放懷莫厭醉時謳<lb/>
君看巫谷橋中水斷送年光日夜流<lb/>
　　簡茅津渡梁巡檢二首<lb/>
<pb n="KR4e0065_WYG_007-11b"/>
逰宦天涯二十年歸來雙鬢已皤然逢人寫帖常求米<lb/>
送客裁詩不當錢畫虎不成慚我拙登龍有幸喜君賢<lb/>
金龜不惜知音費也向長安學醉眠<lb/>
曽向吳山訓子衿豈期貧病苦相侵一身卒嵗無衣褐<lb/>
十口逢灾罄槖金載酒乆無來問字絶絃今已少知音<lb/>
賢侯與我雖非舊傾葢相知意更深<lb/>
　　講堂雨中看新竹<lb/>
瀟瀟疎雨落庭除數尺新篁解籜餘粉節乍開蛇蜕滑<lb/>
<pb n="KR4e0065_WYG_007-12a"/>
翠翎初長鳯毛疎不貪異味供佳客須待長竿釣巨魚<lb/>
若保嵗寒心不改閒齋長伴子猷居<lb/>
　　千葉石榴花<lb/>
牡丹開罷到羣芳一種仙葩更異常雨浥繁英雞幘碎<lb/>
風梳宻葉翠翎長舞裙偏愛分腥血笑靨應知姑射香<lb/>
庭院開時多愛惜莫教秋信到銀床<lb/>
　　送外孫蘇敬<hi>時為大同府學生</hi>
流落風塵㑹合難相逢老淚濕征衫兵餘親舊憑誰問<lb/>
<pb n="KR4e0065_WYG_007-12b"/>
道逺音書乆不緘函内儀容須黙記墓頭斷碣欲重劖<lb/>
他年榜首青雲客擬向南宫問阿咸<lb/>
　　送胡叔雅從軍<lb/>
中條山下分攜處躍馬南行道路長挿月雕弓秋有力<lb/>
倚風寳劒夜生光龍韜策畧前賢敵麟閣功名後代揚<lb/>
奏凱歸來當賜節忠肝義膽永難忘<lb/>
　　初冬述懐<lb/>
帶起儒冠五十年悮身方覺為儒冠家貧那得連朝醉<lb/>
<pb n="KR4e0065_WYG_007-13a"/>
嵗歉難逢一日懽藜杖縛床宜足矮木綿裁被稱身寛<lb/>
功名百念如灰冷只有詩狂不可鐫<lb/>
　　予去嵗九日與史文英張仲禮㑹飲瑶臺山皆有<lb/>
　　　詩題于觀壁予末句曰但願加餐强健在來年<lb/>
　　　此㑹莫相違今年在平陸追和其韻以寄云<lb/>
秋來為客獨依依厭見天邉朔鴈飛在路既歌王式去<lb/>
荒村偏喜杜陵歸别來詩酒懽應少老去親朋見亦稀<lb/>
九日瑶臺有前約也應相憶怨相違<lb/>
<pb n="KR4e0065_WYG_007-13b"/>
　　和馮大尹九日見寄二首<lb/>
昔住吳山嵗月深歸來聊復别儒林喜逢佳節陪髙宴<lb/>
未向明時歎陸沉官俸請教供色養芳樽沽得稱閒吟<lb/>
太平無事雙親健為表當年忠孝心<lb/>
青山緑樹擁殘陽攜客登髙過野堂千里歸心勞望眼<lb/>
九秋吟興惱詩腸鷗眠曲水荷應盡蝶遶疎籬菊正芳<lb/>
嵗月無情彈指過不堪衰鬢又添霜<lb/>
　　和徐知縣重興學校<lb/>
<pb n="KR4e0065_WYG_007-14a"/>
開基聖主振宏綱繼統皇王正典常萬道紅光増日彩<lb/>
千行彩篆粲龍章史官秉筆書鴻業髦士横經集鱣堂<lb/>
深感熙朝遵祖訓復令吾道藹輝光<lb/>
　　戊寅大赦<lb/>
雜遝懽聲徧九垓金雞銜赦下天街鼎湖已墮乘雲去<lb/>
寳座初登禁網開萬姓共朝龍虎地五雲常繞鳯凰臺<lb/>
小臣何幸霑恩澤作頌應慙是菲才<lb/>
　　和合浦庾司訓讀書韻<lb/>
<pb n="KR4e0065_WYG_007-14b"/>
道統相傳只一心聖心日月本來明舞儀靈鳯簫韶奏<lb/>
告錫𤣥圭水土平禮樂夔龍千古盛勲庸周召萬人英<lb/>
自從尼父刪修後不識河汾續得成<lb/>
　<lb/>
　<lb/>
　<lb/>
　<lb/>
　梁園寓稿巻七<lb/>
</p>
<p>
</p>
  </div>
<div>
<head>梁園寓稿巻八</head> <lb/>
    <p>
<pb n="KR4e0065_WYG_008-1a"/>
欽定四庫全書<lb/>
　梁園寓稿巻八<lb/>
　　　　　　　　　　　　明　王翰　撰<lb/>
　七律<lb/>
　　中秋小酌録呈諸賢友二首<lb/>
浮雲四斂見膧朧蟾泣秋霄海霧空萬里素虹生碧落<lb/>
九天丹桂墮金風玉光浮動舞衣上銀漢横斜醉眼中<lb/>
入手酒杯須强飲不知來嵗與誰同<lb/>
<pb n="KR4e0065_WYG_008-1b"/>
待月空庭得月遲月臨山頂發清輝初離滄海寒光濕<lb/>
纔轉瑶臺列宿稀清助婆娑看處興影隨零亂舞時衣<lb/>
相逢盡是他鄉客休唱驚烏遶樹飛<lb/>
　　送曹李二秀才南上<lb/>
鶚章一薦入青雲恥作求田問舍人銅雀賦成還可貴<lb/>
錦囊詩在未為貧幸逢聖治隆千古不信儒冠悞一身<lb/>
二子才竒真倚玉來年占斷杏園春<lb/>
　　弔劉敬可<lb/>
<pb n="KR4e0065_WYG_008-2a"/>
平生時與道相違一宦纔通兩鬢絲身後尚存鸚鵡賦<lb/>
生前空嘆鶺鴒詩蒼天有意應難測黄壤無情更可悲<lb/>
江上梅花謾開徹一壺村酒與誰攜<lb/>
　　環翠軒<lb/>
兹軒新創古城隈地僻幽尋客到稀風引浮嵐來几席<lb/>
鳥拖空翠入簷扉長楊㧞地青千尺疊嶂當軒玉四圍<lb/>
單父政平民訟息時來徙倚弄金徽<lb/>
　　九日登瑶臺和李儼夫韻<lb/>
<pb n="KR4e0065_WYG_008-2b"/>
九日攜朋上峻臺擬將笑口酒邉開天長落日揺林麓<lb/>
野曠孤煙起草萊身世飄零容易老江山如此不常來<lb/>
今朝幸忝龍山㑹醉卧黄花繡作堆<lb/>
　　再題玩梅軒<lb/>
含章殿下春歸去聊挽東風入硯池對影莫辭金谷酒<lb/>
披香空費錦囊詩不妨月底成三友何必江南寄一枝<lb/>
絶勝孤山山下客空林風雪撲頭時<lb/>
　　雨中望條山<lb/>
<pb n="KR4e0065_WYG_008-3a"/>
樹色昏昏慘不開静林何處是樓臺巒光隔戸乍無有<lb/>
雲影過簾常往來虞坂泥深愁困驥傅巖碑濕自生苔<lb/>
翠屏何日重相對欲倩南風掃宿霾<lb/>
　　鹽池曉望<lb/>
涿鹿城頭曙色分素池如練迥無塵翠屏倒浸山光静<lb/>
銀漢平鋪月色新五月南風凝雪甸四時飛鳥避雲津<lb/>
想應須待調羮手擬共江梅入八珍<lb/>
　　虞城送别<lb/>
<pb n="KR4e0065_WYG_008-3b"/>
寒雲漠漠樹蒼蒼瘦馬頻驅古坂長版籍初歸周徳化<lb/>
山川終屬晉封疆地連虢國風烟合路入閒田草木荒<lb/>
送客重嗟興廢事清笳吹恨滿離腸<lb/>
　　王官谷<lb/>
西風策馬問王官松逕縈紆上百盤泉響夜潭穿石竇<lb/>
峯髙天柱矗雲端一鳴共許才華舊三詔方知節操寒<lb/>
花落鳥啼人不見休休亭上倚欄干<lb/>
　　秦樓夕照<hi>此下二首分題送閆知縣作</hi>
<pb n="KR4e0065_WYG_008-4a"/>
簷前歸鳥去紛紛十二欄干帶夕曛風颺繡旌紅窈窕<lb/>
光流綺席碧氤氲珠簾捲雨擡秋水玉笛吟霜遏綵雲<lb/>
君到神京多壯觀建章鳷鵲隠祥氛<lb/>
　　瑶臺夜月<lb/>
月滿珠宫露滿階鞭鸞羽客上瑶臺香浮明水仙壇静<lb/>
雲散秋空桂殿開靈鶴有聲通碧嶂蟠桃留影印蒼苔<lb/>
想君他日蓬萊上應對清輝寄逺懐<lb/>
　　題蘇莊洞神觀樓<lb/>
<pb n="KR4e0065_WYG_008-4b"/>
萬疊青山百尺樓倚欄空翠潑雙眸波澄碧簟鋪沙際<lb/>
霜重紅綃剪樹頭玉洞月明丹火冷寳壇風細劍光流<lb/>
平生作客多秋興便擬登臨賦逺逰<lb/>
　　楊村至張郭店道中<lb/>
牛羊相喚下髙原雞犬柴桑半掩門野水滿陂揺渌静<lb/>
疎鐘一扣破黄昏離鴻的的沉沙磧瘦馬時時銜草根<lb/>
景物令人自悽切不須為客亦消䰟<lb/>
　　望中條山懐道卿王先生<lb/>
<pb n="KR4e0065_WYG_008-5a"/>
雨洗烟嵐千萬岑卜居真得古人心<hi>用司空圖事</hi>黄金揮盡<lb/>
詩書富白髪從生道義深出處須因時顯晦聲名不逐<lb/>
世浮沉幾時聽雨蓬忩底樽酒論文細細斟<lb/>
　　過陽城祠<lb/>
荆棘叢深隠壊垣半庭殘甓草芊芊餘生本擬成孤憤<lb/>
直諫雖伸已五年嶺徼風煙驚鵩鳥條山花木怨啼鵑<lb/>
當初只合終佳遯謾費昌黎論一篇<lb/>
　　重逰栢塔寺有感<lb/>
<pb n="KR4e0065_WYG_008-5b"/>
曽伴衰翁宿上房海榴樹下掛詩囊白雲隔洞迷雞犬<lb/>
翠竹摧梢失鳯凰<hi>人呼山為鳯凰頭</hi>靈籟聲回驚殿鐸雨花香<lb/>
散滿禪床逺公化去誰同話月落空庭塔影長<lb/>
　　瑶臺頂<hi>已下八首送趙原仁赴京</hi>
十二仙鬟接紫青玉田日暖曉烟輕風回鶴駕鸞聲逺<lb/>
月濕鯨波兔影清古殿秋隂雷雨黒蒼崖返照瀑泉明<lb/>
恨無畫手王摩詰冩作新圖送客行<lb/>
　　秦樓<lb/>
<pb n="KR4e0065_WYG_008-6a"/>
瀟瀟棟宇自明昌城郭人民半杳茫簾捲太行秋氣壯<lb/>
忩揺汾水素波光目窮白鳥天邉樹詩落青山雲外莊<lb/>
於此登臨送君去䦨干留我倚斜陽<lb/>
　　涑水<lb/>
一派靈源滚滚來風揺錦浪岸花開橋分野色行人去<lb/>
雨没沙痕釣客回秋净霜澄明似練春深烟染碧如苔<lb/>
羡君自有朝宗志莫怪磯頭鷗鷺猜<lb/>
　　碧流橋<lb/>
<pb n="KR4e0065_WYG_008-6b"/>
山下寒泉勝醴甘板橋倒影静波涵䦨干春曉看魚樂<lb/>
蹤跡霜晨見客貪洗耳欣聞清漱玉染衣偏愛翠揉藍<lb/>
勸君莫愴河梁别擬泛星槎到斗南<lb/>
　　巫咸谷橋<lb/>
陵谷誰知幾變遷市橋猶號古商賢紅塵閒看送車馬<lb/>
緑水静聞流管絃萬古山川能尚質一時花栁自争妍<lb/>
王家平乂君當勉莫作臨岐一愴然<lb/>
　　司馬斷碑<lb/>
<pb n="KR4e0065_WYG_008-7a"/>
事業堂堂三代前可憐碑石幾多傳眉山手墨已無半<lb/>
哲廟宸書僅得全荒塚雨餘生直棘杏園春晚少啼鵑<lb/>
江南君到逢司馬為問渠孫若箇賢<lb/>
　　巫咸谷<lb/>
深谷逶迤策馬過松門行盡入煙蘿鳯聲出樹大音作<lb/>
鳥跡留沙古篆多草樹昔年霑帝澤泉流今日是恩波<lb/>
知君要上經綸策未許煙霞理釣蓑<lb/>
　　禹城<lb/>
<pb n="KR4e0065_WYG_008-7b"/>
空城隠隠枕鳴條大禹卑宫萬國朝九數契中非出洛<lb/>
八年在外獨乘橇雨收殘壘苔㾗緑燒過髙臺草色焦<lb/>
君去明州經㑹稽神祠走奠莫辭遥<lb/>
　　栢塔寺<hi>已下十首送趙原仁歸浙東</hi>
嵓隈寺古極幽尋石逕人稀苔蘚深寳鐸有聲生晚籟<lb/>
栢林無雨結秋隂山猿抱子眠青竹野鹿生麑下碧岑<lb/>
君正妙年方樹立未甘習静便投簮<lb/>
　　正心堂<lb/>
<pb n="KR4e0065_WYG_008-8a"/>
昔人經制有規箴名扁公堂作正心方寸不欹天地位<lb/>
氣機才動鬼神臨無私自覺琴書樂有止何勞簿領尋<lb/>
分手屬君崇此志他年階下有棠隂<lb/>
　　巫咸頂<lb/>
孤峯削出冠羣山古洞隂風振畫欄翠竹尚敲環珮冷<lb/>
白雲猶㸃鬢毛斑兩朝勛耀壁經在千古斜陽草樹閑<lb/>
於此送君還有擬商家相業尚能攀<lb/>
　　孤石嶺<lb/>
<pb n="KR4e0065_WYG_008-8b"/>
鳥道縈紆入太虚雲根百丈峙山隅錦苔春滑搘機後<lb/>
玉骨秋寒塞海餘蒼怪合教狂米拜秀靈端似美人居<lb/>
南歸送過石城下好倩西風鴈寄書<lb/>
　　楊公祠<lb/>
中條山下古祠荒祠下疎槐葉半黄五載醉鄉心兀兀<lb/>
一封諫疏語琅琅朝廷獨立寸心赤嶺徼思歸兩鬢霜<lb/>
此去却當書上考五雲飛出紫泥香<lb/>
　　玉谿<lb/>
<pb n="KR4e0065_WYG_008-9a"/>
樹隂回合四圍山一道飛泉轉玉環嫩竹掃花風外亞<lb/>
新苔封字雨中斑韋編三絶誰能贊麟筆千年獨可攀<lb/>
更羡君才長史學㑹看執政紀朝班<lb/>
　　中條山<lb/>
首尾相蟠千里來中分闗陜勢崔嵬鑿開地脈黄流出<lb/>
劈破雲根翠壁開古雪埋峯明劒㦸蒼烟鎻樹失樓臺<lb/>
金陵自古多佳麗詩到鍾山不易裁<lb/>
　　李綽堰<lb/>
<pb n="KR4e0065_WYG_008-9b"/>
長堤西去勢蜿蜒經理相傳大定賢秋蚓行泥身确确<lb/>
蒼龍照水影翩翩緑楊三月飛春雪碧草千年起暮烟<lb/>
君到汴河南去路擬將詩句詠當年<lb/>
　　原上寺<lb/>
髙原古刹四無鄰水石清幽洗毒塵林下誦經飜貝葉<lb/>
籬邉掃雪折霜筠風回峻嶺猿聲響雨過沿溪虎跡新<lb/>
䕶國招提有真印參禪應現宰官身<lb/>
　　譙樓秋望<lb/>
<pb n="KR4e0065_WYG_008-10a"/>
樓下九衢千丈塵樓頭爽氣豁煩襟秋髙姑射林煙薄<lb/>
霜落長汾鴈影沉萬物生成君相力二儀清静聖賢心<lb/>
掀髯大笑無人識徙倚闌干獨自吟<lb/>
　　讀馮瀛王長樂叙<lb/>
五朝榮寵正堪羞忍更為文耀士流節義却交王婦立<lb/>
安危徒羡聶生憂兔園文鄙誰堪讀鄉國臺髙謾乆留<lb/>
閉口安身竊師保不知誰起告嘉猷<lb/>
　　送丁大尹之稷山<lb/>
<pb n="KR4e0065_WYG_008-10b"/>
百里歌謡化已深改轅何以慰民心情髙未减藍田記<lb/>
道重宜横單父琴姑射月髙秋寂寂素汾霜落晚沉沉<lb/>
福星今夜西南望一片閑雲思不任<lb/>
　　宿介休<lb/>
吟斷西風首重搔一肩行李不勝勞雲移天影霽光淡<lb/>
雨洗山容秋氣髙末路艱危心易感少年凌轢意偏豪<lb/>
月明孤館不成夢起坐挑燈讀楚騷<lb/>
　　上張思廣助教<lb/>
<pb n="KR4e0065_WYG_008-11a"/>
嵗月多因酒破除自慚彈鋏為歌魚萬夫膽氣雙蓬鬢<lb/>
四海聲名一草廬霍岳雨晴神惠溥堯祠風煖聖心虛<lb/>
年來頓有江湖夢且莫頻修光範書<lb/>
　　題李延齡罔極堂詩巻<lb/>
萬里燕城烽火飛天涯親骨未曽歸白雲遮眼荒山逺<lb/>
春雨驚心宿草稀風急廣庭無静木月寒繐帳有明衣<lb/>
吾親亦被兵塵隔安得相逢淚不揮<lb/>
　　題髙以正正心齋詩巻<lb/>
<pb n="KR4e0065_WYG_008-11b"/>
鏡裏靈臺本湛然不知何處得雲烟河源既濁流難潔<lb/>
竿表先傾影亦偏若向静時無隔蔽不容動處指媸妍<lb/>
羡君有志窺賢聖霽月光風共此天<lb/>
　　送李可宗歸汴<lb/>
中原烽火二十年避地今成雪滿顛無柰憶鄉愁似海<lb/>
不禁哭子淚如泉入門惆悵看松菊隔水依稀認墓田<lb/>
此夜中條山館裏歸心應不負啼鵑<lb/>
　　偶書二首<lb/>
<pb n="KR4e0065_WYG_008-12a"/>
大笑髙吟泄不平區區寵辱若為驚舌頭極快深藏劍<lb/>
意緒難防類守城五反自當懲小忿三休足可了余生<lb/>
篷忩終日忘形坐一席從教野老争<lb/>
庸庸韈線愧才疎多口曽招禍有餘去就已如巢幕燕<lb/>
功名渾類上竿魚昨非今是無多逺覆雨翻雲一任渠<lb/>
萬事從今都撥置荷鉏歸去理殘書<lb/>
　　喜雨二首<lb/>
六合塵埃眼孔黄百年愁思鬢毛蒼輕雷欲送千山雨<lb/>
<pb n="KR4e0065_WYG_008-12b"/>
灝氣先供一枕凉須覺風光成樂土忽疑身世上羲皇<lb/>
須㬰雲破遥山出的的林稍挂夕陽<lb/>
鳴鳩拖雨過中條清意令人酒半消香靄畫簾凝不動<lb/>
烟沉緑樹聚還飄大田多稼望中變八月滄江枕上潮<lb/>
耕鑿雖勤皆帝力昇平今見到漁樵<lb/>
　　送陳主簿歸四明<lb/>
獵獵南風蹔艤舟一杯聊為浣離愁洛陽醉裏花經眼<lb/>
隋岸行時栁拂頭一巻離騷吟澤國半肩襏襫舞滄洲<lb/>
<pb n="KR4e0065_WYG_008-13a"/>
幾時結屋鄮山下釣月畊雲共白鷗<lb/>
　　送楊秉文赴京<lb/>
中條山下栁絲飛送客花村問酒旗風逓晴嵐沉極浦<lb/>
雨添新水漲前磎問程見説孤烟外散飲那逢落照時<lb/>
渭北江東更愁絶暮雲春樹總相思<lb/>
　　和陳克齋清明登瑶臺有感<lb/>
曽將簿領上仙臺今日清明偶獨來接步翠藤揺露下<lb/>
題名青壁拂雲開自收栢子歸香鼎旋拾松花入酒醅<lb/>
<pb n="KR4e0065_WYG_008-13b"/>
如此山川良不惡無端鄉思更難裁<lb/>
物外僊山十二臺松間騎馬記曽來思鄉懐古腸堪斷<lb/>
感物傷時眼倦開窈窕一聲青玉案葡萄千斛紫霞醅<lb/>
無邉花栁皆愁思何事東君費剪裁<lb/>
露洗空山白玉臺當年金母御風來磵邉瑶草香難歇<lb/>
洞裏碧桃花自開雨後苔㾗侵舊字座間山影蘸新醅<lb/>
去家逰子愁千種白紵輕衫誰與裁<lb/>
　　和悼亡二首<lb/>
<pb n="KR4e0065_WYG_008-14a"/>
夢覺西忩淚暗流不堪春盡獨登樓蛛絲度過縈羅幌<lb/>
燕子飛來上玉鈎心事不隨蕉葉展淚㾗更比燭花稠<lb/>
從今不傍䦨干角曽倚瓊肩對月謳<lb/>
九泉玉骨已埋氷哭盡東風竟失聲萬古香䰟心不死<lb/>
一春嬌眼淚難晴珠沉滄海終無夢劔合延津自有情<lb/>
幾欲冩真何處擬梨花和月上銀屏<lb/>
　　孤山道中二首<lb/>
一徑通村入翠㣲巖花清曉正霏霏崖鴉失侣頻相喚<lb/>
<pb n="KR4e0065_WYG_008-14b"/>
野雉將雛近不飛晨汲轆轤鳴北室夜眠襏襫挂柴扉<lb/>
月髙犬吠空林静多是山人採藥歸<lb/>
四望田疇如掌平孤峯㧞起近蒼冥半山傑閣依空住<lb/>
一炷清香下界馨石洞往看龍氣黒雲龕夜見佛燈青<lb/>
悔來不着登山屐自掃天花禮上層<lb/>
　　福善寺宣和畫壁<lb/>
宣和崇畫古來稀名筆誰知向此揮貝葉冩成清梵語<lb/>
空花飛滿古天衣呪師持鉢䧏龍下禪子談經跨虎歸<lb/>
<pb n="KR4e0065_WYG_008-15a"/>
他日重來持粉墨近忩臨榻得依稀<lb/>
　　福善寺開元石幢<lb/>
孤山山下開元寺石刻觚稜尚宛然琬琰字形存晉法<lb/>
依稀文律記唐賢樹經刼火枝全死塔裂驚霆瓦半懸<lb/>
階下村翁還好事摩挲為問幾何年<lb/>
　　班管清響異常予甚愛之昨失於道以其相從最<lb/>
　　　乆為吾樂多矣不能忘情作詩紀之<lb/>
秀出千林特異材失來一月不登臺揚州祠下催瓊蘂<lb/>
<pb n="KR4e0065_WYG_008-15b"/>
赤壁磯頭送酒杯對月幾傷閑袖手臨風可忍謾支頦<lb/>
繁絃急管徒塵耳卧聽空山萬竅哀<lb/>
　　喜雨和朱宣韻<lb/>
時逼新秋旱愈加穰穰無復滿田車雲頭迸電金繩出<lb/>
雨脚埀天玉柱斜蝸上空牆留篆字蚓穿平地破苔花<lb/>
使君亭上詩成後為播芳名及逺遐<lb/>
　　先約九日共城中諸賢友登瑶臺至日風雨大作<lb/>
　　　予處荒村無菊酒自娛閉門兀坐終日晚命童<lb/>
<pb n="KR4e0065_WYG_008-16a"/>
　　　兒取筆書近體詩明日寄與約者<lb/>
物外仙臺許共逰幅巾藜杖映清秋黄華空歎嵗年暮<lb/>
白髪不禁風雨愁有帖催租敗詩興無錢對酒恐囊羞<lb/>
明年再㑹俱强健一躡凌雲到上頭<lb/>
　　中秋對月望瑶臺感舊兼簡城中諸朋友二首<lb/>
碧落無雲河漢流野亭孤坐思悠悠廣寒殿啟銀蟾躍<lb/>
古桂香飄玉斧收詩客乆回千里駕仙臺髙接五城樓<lb/>
遥知樽酒陪清賞簫罷臨風恣唱酬<lb/>
<pb n="KR4e0065_WYG_008-16b"/>
孤負中秋又一年草忩閑坐不成眠莫辭醁酒十分滿<lb/>
能對清輝幾度圓三匝短歌悲晚景一聲長笛破秋烟<lb/>
人生憂樂無窮達莫把清狂説玉川<lb/>
　　送解克銘周仲玉吳所宗赴京<lb/>
萬疊青山萬疊愁茅津飲餞蹔維舟避名不必言雞鳯<lb/>
混迹何妨喚馬牛雨霽烟嵐分島嶼水生鳬鴈下汀洲<lb/>
殊鄉風物須珍重堂上慈親已白頭<lb/>
　　苦雨用洪武韻成<lb/>
<pb n="KR4e0065_WYG_008-17a"/>
白日韜光不肯晴擁衾熟睡失昬明雲來忩戸蛟龍入<lb/>
水積堂階蛙蚓行欲買扁舟繫籬落只愁平地化滄溟<lb/>
誰言煉石神功大不與秋旻補漏傾<lb/>
　　解氏從子繼嗣詩巻<lb/>
百派泉分共此源一支纔絶痛終天楷模少似盧家正<lb/>
風義多稱鄧氏賢識字更過阿買俊能詩未及仲容年<lb/>
芝蘭玉樹階庭物詎肯低眉愧謝𤣥<lb/>
　　寄李延齡<lb/>
<pb n="KR4e0065_WYG_008-17b"/>
回首匆匆嵗又殘新裁詩句問平安竹忩夜讀薫爐煖<lb/>
芸閣冬眠布被寒客乆莫辭杯㶑灧官貧休厭菜䦨干<lb/>
馮君若問予生意贏得豐年菽水歡<lb/>
　<lb/>
　<lb/>
　<lb/>
　<lb/>
　梁園寓稿巻八<lb/>
</p>
<p>
</p>
  </div>
<div>
<head>梁園寓稿巻九</head> <lb/>
    <p>
<pb n="KR4e0065_WYG_009-1a"/>
欽定四庫全書<lb/>
　梁園寓稿巻九<lb/>
　　　　　　　　　　　　明　王翰　撰<lb/>
　七律<lb/>
　　平陸縣丞何徳舉吾文字友也官滿報政京師近<lb/>
　　　書來陞嵩縣知縣余作近體詩答之<lb/>
塵慮今朝一笑開嵩陽賢令寄書來但驚風雨生華翰<lb/>
頓覺陽春被草萊攜酒入雲尋好石談詩和月坐蒼苔<lb/>
<pb n="KR4e0065_WYG_009-1b"/>
如今情致都無此欲報瓊瑶愧不才<lb/>
　　言懐柬解州典教黎先生<lb/>
袖拂烟霞卧石磯平田漠漠樹依依碧天雲静鶴心逺<lb/>
白露江寒鴈影稀㣲命未霑生不偶老懐雖壯事多違<lb/>
中條儘有誅茅處一任王孫歸不歸<lb/>
　　虞城懐古<lb/>
虞坂山深樹石蒼偶來弔古獨彷徨草生夜雨閑田緑<lb/>
蓬斷秋風假道荒覇業千年慙詭譎忠臣一諫繫存亡<lb/>
<pb n="KR4e0065_WYG_009-2a"/>
行人莫向空城宿拍枕河聲東去長<lb/>
　　燈夕在平陸感舊三首<lb/>
曽向斜街寄醉眠燕城回首幾經年風柔廣陌燈初挂<lb/>
雲散仙臺月正懸吟筆欲揮詩唾玉舞裙才動步生蓮<lb/>
而今寂寞揚雄宅獨對長檠雪滿氊<lb/>
海子橋頭踏月明金魚館裏聽簫聲九重燈火連三夜<lb/>
萬井笙歌徹五更綺陌人歸珠翠落綵雲仙下珮環輕<lb/>
轉頭已作昇平夢誰信桑田碧海生<lb/>
<pb n="KR4e0065_WYG_009-2b"/>
佳節相逢處處同老來無復舊情悰山城嵗歉燈還惡<lb/>
官舍愁深酒不醲末路行藏詩句裏故鄉風物夢䰟中<lb/>
夜深孤坐無人語閑撥爐灰到暮鐘<lb/>
　　逰西城馮叟花園二首<lb/>
小圃尋幽攬轡過地偏花木得春多燕回芳草輕輕舞<lb/>
鶯入埀楊緩緩歌薝蔔引條舒翠幄牡丹開蕚捲香羅<lb/>
浮生好向花前醉嵗月無情柰老何<lb/>
張谷東頭訪隠君栁花吹雪白紛紛藥苗經雨和煙種<lb/>
<pb n="KR4e0065_WYG_009-3a"/>
泉脈穿雲帶月分僧謁晨齋燒玉筍客來晚飯煑香芹<lb/>
清歡未盡催歸去啼鳥一聲春日曛<lb/>
　　喜雨再用前韻似丁大尹<lb/>
龍公傾雨洒愆陽挽落銀河萬丈長華委亂紅霑曉砌<lb/>
苔生新緑徧隂墻煙空洲渚蒹葭静水滿陂田䆉稏香<lb/>
頼有琴堂賢守令聊將詩句冩荒凉<lb/>
　　觀舞天魔<lb/>
憶昔開元天上樂遺音傳向世間來鵾弦夜撥風生殿<lb/>
<pb n="KR4e0065_WYG_009-3b"/>
羯鼓春敲花滿臺荔子漿寒醒未解海棠日煖夢初回<lb/>
誰知百戰功成後一曲霓裳種禍胎<lb/>
　　九日無菊<lb/>
常年九日争攀菊今嵗秋香似要催詩客毎怜佳節近<lb/>
花神還待蚤霜開江頭子美空揺艣籬下淵明懶舉杯<lb/>
蕭索故園惟落木紛紛蜂蝶謾飛來<lb/>
　　洪武甲子中秋夜祀風雷山川前此積雨是夜晴<lb/>
　　　霽喜而賦詩以誌云<lb/>
<pb n="KR4e0065_WYG_009-4a"/>
連日霪霖此夜乾滿天星月照虛壇靈風㣲動飄鐘磬<lb/>
清露斜飛濕佩冠祈報有常羣物阜幽明無間寸心丹<lb/>
山林野客知何幸亦入鴛行列後班<lb/>
　　宫之竒廟<lb/>
空山遺廟逺難尋斜入荒林一逕隂碧瓦落風蒼䑕走<lb/>
畫梁窺月訓狐吟顛軨兵入亡唇齒函谷臣歸去腹心<lb/>
若此貪昬何可諌知機難似五羊深<lb/>
　　古胔塚<hi>在平陸西山堡下</hi>
<pb n="KR4e0065_WYG_009-4b"/>
西山堡下埋殤處䰟魄啾啾哭可怜月黒平郊寃燐走<lb/>
雨昏深草鬼狐眠荒墳乆揜衣冠化枯骨猶傷箭鏃穿<lb/>
安得銷兵長不用直令黔首盡天年<lb/>
　　平陸城樓晚望<lb/>
連日南風掃宿霾髙樓獨上遣羇懐山圍晉國千峯合<lb/>
河壯秦闗萬里來鴈帶斷雲歸極浦鴉鳴殘日下髙厓<lb/>
茅津磵口人争渡一片輕帆向晚開<lb/>
　　病中遣懐柬王居賢監税<lb/>
<pb n="KR4e0065_WYG_009-5a"/>
客中伏枕值清和强起推忩看雨過萬片晴雲歸太華<lb/>
千巖流水灌長河菜挑翠縷初登爼杏綴黄金重壓柯<lb/>
為問維揚老詩伯杖藜攜酒樂如何<lb/>
　　再用夏日即事韻答丁志善<lb/>
端坐槐隂日欲斜晝長多睡更思茶山頭雨過堆青翠<lb/>
天際風輕散暮霞割盡黄雲人刈麥削開蒼玉客分𤓰<lb/>
賡酬共擬陶情思誰得佳章筆有華<lb/>
　　雪夜遣懐二首<lb/>
<pb n="KR4e0065_WYG_009-5b"/>
雪後山房寒意饒卧聞風怒響林梢烏啼壊堞悲無食<lb/>
鶴立髙松喜有巢濁酒沽來聊慰藉拙詩吟罷更推敲<lb/>
剡溪有興誰堪訪閑探梅華過逺郊<lb/>
山寒挾雪晚稜稜半樹梅華瘦不勝幾縷茶烟晨竈煖<lb/>
一爐松火夜忩明年光冉冉壯心盡世事紛紛客夢驚<lb/>
擬買緑蓑歸去好五湖煙水一魚罾<lb/>
　　歸興<lb/>
何不歸來老尚饕孰令奔走混兒曹價兼始識吳鈎利<lb/>
<pb n="KR4e0065_WYG_009-6a"/>
和寡方知郢曲髙往事無成空墮甑世情多險每藏刀<lb/>
故山舊隠林泉右莫作栖烏傍月號<lb/>
　　竹林寺<hi>金舌和尚道場</hi>
來訪山中古道場憇眠聊借贊公房三生定水龍花供<lb/>
一味枯禪栢子香風逗竹聲晴作雨山含灝氣晚生凉<lb/>
髙僧茶罷跏趺坐愧我棲遲兩鬢霜<lb/>
　　題周尚謙金陵送别巻<hi>尚謙奔母憂</hi>
白下相逢醉玉缸豈期㐫問促歸裝雨昏江浦暮颿杳<lb/>
<pb n="KR4e0065_WYG_009-6b"/>
雲接淮山春樹長忍看哀音藏篋笥難忘慈線在衣裳<lb/>
到家正是薫風候應對萱華淚萬行<lb/>
　　讀元人詩選選中虞詩居多<lb/>
適來文物百餘年總萃才華共一編瀚海風髙鯤獨運<lb/>
朝陽日暖鳳孤騫九州寳鼎千鈞重一串驪珠百顆圓<lb/>
珍重囊箱莫遺放他年須待注家傳<hi>内多虞伯生作故以鯤鳳及之</hi>
　　雪興<lb/>
空中萬鶴舞翩翩林下幽人喜欲顛香炧半消琴罷操<lb/>
<pb n="KR4e0065_WYG_009-7a"/>
燭華未翦句成聫興隨藜杖孤山下夢遶扁舟剡水邉<lb/>
更擬江臯新卜築短蓑披玉釣寒煙<lb/>
　　送江源南還<lb/>
　　　源從予受業年十三從父前縣丞江以徳仕往<lb/>
　　　栁州竟殁於任源收其骨艱難來歸今還葬於<lb/>
　　　江西廣信府<lb/>
萬里從逰竟獨歸不堪淚盡瘴江陲宗原去世英靈活<lb/>
惠叔收親骨相竒丹荔黄蕉蠻客祭素車白旐楚人悲<lb/>
<pb n="KR4e0065_WYG_009-7b"/>
秖今南去誰相慰欲作哀吟恐不支<lb/>
　　送洪洞劉允中入關<lb/>
自攜書劍入西州到處登臨數日留青葢逺分關樹曉<lb/>
碧峯髙聳嶽蓮秋栢梁臺下尋詩去皇子陂前載酒㳺<lb/>
回首西風動鄉念壯懐應不賦登樓<lb/>
　　和鄧舍韻二首<lb/>
從來瑾玉不藏瑕芹泮叨飡幾嵗華佳句已承來甲第<lb/>
好書還擬與東家素絲種種渾如雪銀海昏昏眩有花<lb/>
<pb n="KR4e0065_WYG_009-8a"/>
百事無成空潦倒蓬門載酒敢停車<lb/>
皎知白璧瑩無瑕肝肺峥嶸吐皓華新政喜聞亷叔度<lb/>
義風孰效魯朱家揮毫早已吟風葉聽履應須掃落花<lb/>
自愧清貧無一物近來詩藁欲盈車<lb/>
　　折股後呈諸友人<lb/>
憂患因身苦不知折來未是學良醫埀堂自忽千金戒<lb/>
大厦元非一木支鑿齒自甘纔半足曽參深為不全悲<lb/>
訪君莫怪來常晚遐軌從今不可追<lb/>
<pb n="KR4e0065_WYG_009-8b"/>
　　金陵送别圖<lb/>
幾年與子賦同袍白下分攜首重搔行李挈來金薤重<lb/>
離筵飲處玉瓶髙風飄鳬鴈晴還逺浪挾魚龍晚更豪<lb/>
㑹向萍鄉問嘉政相思莫遣夢勞勞<lb/>
　　與鄒知縣相公<lb/>
九重屬意為民深守令清銜豈易任賓客屯雲希解帶<lb/>
簿書流水静彈琴徵求殊欠催科計考績方知撫字心<lb/>
㑹待治成三載後滿城花柳藹春隂<lb/>
<pb n="KR4e0065_WYG_009-9a"/>
　　上軍官<lb/>
上將臨戎擁碧油營屯萬竈駐貔貅身輕百戰勇無敵<lb/>
威重三邉功最優刁斗月明嚴警夜兠鍪霜冷正防秋<lb/>
歸來擬挂封侯印圖畫凌烟閣上頭<lb/>
　　簡孫縣丞<lb/>
一見氷銜識至公好輸贊佐著民庸千家開戸夜無盗<lb/>
疋馬行田秋有農詩句偶成閑冩竹簿書纔簡便哦松<lb/>
他年胄史書良吏擬上嘉名繼召龔<lb/>
<pb n="KR4e0065_WYG_009-9b"/>
　　與張文秀教諭<lb/>
廣文標致不可及皎皎渾如出水蓮才器直為金馬客<lb/>
文章真是玉堂僊年年士子登甲第日日衣冠肅講筵<lb/>
官俸雖清能愛客客來未便坐無氊<lb/>
　　白燕<lb/>
王謝堂前寄此生邇年毛骨變輕明烏衣道逺歸來老<lb/>
紅線樓髙飛出驚華月照梁空有影柳風吹雪只聞聲<lb/>
誰家寳匣新開處應對青鸞恨不勝<lb/>
<pb n="KR4e0065_WYG_009-10a"/>
　　黒蝴蝶<lb/>
一自南華夢裏驚守𤣥心悟更通靈鐵絲細剪雙眉曲<lb/>
墨紙新裁兩翅輕燕子簾前渾髣髴梨花枝上最分明<lb/>
天然不用施朱粉容易滕王為冩生<lb/>
　　紅梨花<lb/>
西郭墻頭帶雨枝春風特與换芳姿香同白雪鶯難認<lb/>
影落紅雲蝶欲癡醽醁醺酣春未醒胭脂勻淺曉偏宜<lb/>
世間縱有徐熙筆畫出竒葩更可疑<lb/>
<pb n="KR4e0065_WYG_009-10b"/>
　　白桃花<lb/>
武陵仙子厭紅裳欲與梨花鬭靚芳崔䕶再來難映面<lb/>
劉郎歸去不成粧青條辨李無繁蘃縹蔕疑梅欠異香<lb/>
陌上看時偏被惱難吟難認更難忘<lb/>
　　葡萄酒<lb/>
揉碎含霜黒水晶春波灧灧煖霞生甘漿細挹紅泉溜<lb/>
淺沫輕浮綘雪明金剪玉鈎新製法紫駝銀甕舊豪名<lb/>
客愁萬斛可消遣一斗凉州换未平<lb/>
<pb n="KR4e0065_WYG_009-11a"/>
　　言懐簡丁志善三首<lb/>
揮涕臨岐作别難豈期今日偶生還早知刺舌懲多口<lb/>
何事低眉致厚顔詩寄碧雲生晚戍書來黄葉滿秋山<lb/>
一盃濁酒清燈夜猶恐相逢是夢間<lb/>
白首如新固不虚操戈機變更愁余早年定約成婚嫁<lb/>
嵗晚相期共卜居本為叔牙知管仲豈期張耳害陳餘<lb/>
自今取友須加慎至聖猶言失宰予<lb/>
百年能得幾迴過耳熱寧辭頓蹋歌渌酒蹔烘顴頰赤<lb/>
<pb n="KR4e0065_WYG_009-11b"/>
𤣥霜難染鬢毛皤閑中倒指同年少老限驚心去日多<lb/>
千里不辭雞黍約好將伐木苦吟哦<lb/>
　　再逰竹林寺<lb/>
碑石千年記李唐髙僧神異更張皇山間木潤龍騰氣<lb/>
林際燈明佛放光金舌有人傳正印石頭無客問空王<lb/>
我來蹔借禪床坐閑潄清泉净水香<lb/>
　　上劉道益知縣<lb/>
半世儒冠不負予清時甘分作樵漁買牛已賣腰間劍<lb/>
<pb n="KR4e0065_WYG_009-12a"/>
换米從招架上書美政共推賢守令僑居渾勝舊鄉閭<lb/>
相從六七青衿子時詠春風學舞雩<lb/>
　　簡暢真空上人<lb/>
萬頃澄波片月沉觀時似有却難尋菩提作樹元非相<lb/>
玉鏡生塵豈是心三世願香飄静界諸天法雨洒檀林<lb/>
何時盡棄人間事為問無生對碧岑<lb/>
　　侯村寺遣懐二首<lb/>
徑寸明珠忍暗投浮雲富貴不須求東山有識方髙枕<lb/>
<pb n="KR4e0065_WYG_009-12b"/>
渭水無心下直鈎隨栁偶從前浦去看花閑到上方逰<lb/>
何時婚嫁塵縁畢爛醉秋風上釣舟<lb/>
我為勞形損性靈時來野寺伴山僧拂開素壁留新句<lb/>
剔落蒼苔讀舊銘花雨逺從天外至磬聲多向月中聽<lb/>
幽忩一夜渾無寐洗盡塵根兩耳清<lb/>
　　逰静林寺<lb/>
尋幽偶到南山寺絶境人間那得雙貝葉繙經神鹿聽<lb/>
曇華貯水毒龍降法雷振座響磬鐸靈風入殿揺幡幢<lb/>
<pb n="KR4e0065_WYG_009-13a"/>
題詩每向上方宿雪峯倒影沉西忩<lb/>
　　得南信四首<lb/>
死别吞聲事已難何如生别徹心酸青絲尚繫殘箴綫<lb/>
絳縷猶存舊帶鞶瘴海不收泉下骨荒山誰葬木皮棺<lb/>
只縁老病身猶在哭得無聲淚始乾<lb/>
聞道烏蒙萬里州天南地北兩悠悠饑來口喫誰家飰<lb/>
死去屍填何處溝衣弊不堪逢嵗暮囊空兼恐值年憂<lb/>
白頭未白餘多少消得秋風一夜愁<lb/>
<pb n="KR4e0065_WYG_009-13b"/>
傳來消息未全真生死應知子母分蚤解胡笳悲蔡琰<lb/>
不嫌荆布嫁陳雲長號夜雨垂青血薄祭秋風亂白紛<lb/>
南望雲南在何處鴈行凄斷不堪聞<lb/>
負汝逃生出四圍饑寒奔走入山隈父從舊友干衣去<lb/>
母向隣家借米回早是㓜時長處困誰知嫁後又逢災<lb/>
佳人命薄誠如此毁璧長歌心更哀<lb/>
　　謁三皇廟<lb/>
混沌鑿來天地分蚩蚩鹿豕尚同羣龜圖已闡先天畫<lb/>
<pb n="KR4e0065_WYG_009-14a"/>
鳥迹初呈上古文肇創禮儀猶罔象未開風氣自氤氲<lb/>
誰還太古熙熙俗卉服窪樽讀典墳<lb/>
　　春日郊行<lb/>
林外鳩鳴客夢殘起來隨意岸青綸春深池面生新水<lb/>
晚霽雲頭露逺山野寺穠花飛蛺蝶髙岑喬木囀綿蠻<lb/>
杖挑二百青錢在擬買村醪一醉還<lb/>
　　侯村夏日即事<lb/>
睡足西忩日尚留起來推枕强梳頭一川麥浪荒村逺<lb/>
<pb n="KR4e0065_WYG_009-14b"/>
滿院松隂野寺幽徒見衣冠驚俗輩空教文字邁時流<lb/>
朱門欲謁誰青眼擬向溪邉買釣舟<lb/>
　　傅巖曉霽<lb/>
雲過西山宿雨收霏霏空翠潑雙眸清流抱磵鳴沙磧<lb/>
白鷺依林下蓼洲野廟丹青從古冩空山版築至今留<lb/>
年年民庶思霖雨猶向髙巖祠下求<lb/>
　　茅津晚渡<lb/>
峽束春濤萬丈深唤船人立石巖隂棹聲欵乃連山應<lb/>
<pb n="KR4e0065_WYG_009-15a"/>
旗影悠揚隔水深宿雨乍收山積翠夕陽倒射浪浮金<lb/>
南來北去人空老浩浩東流無古今<lb/>
　　金雞曉月<lb/>
一山雄峙太陽津絶頂翹翹逈出羣碧樹九秋含月色<lb/>
黄流千古抱雲根雨平故壘金函出水打荒墳石槨傾<lb/>
幸際太平無警急髙原時見老農耕<lb/>
　　吳廟秋風<lb/>
勾吳樹業向荆南至徳曽聞固讓三永立武王元有道<lb/>
<pb n="KR4e0065_WYG_009-15b"/>
受封虞仲更何慙碑殘野火文全㓕樹響山風戰欲酣<lb/>
禽鳥亦知亡國恨向人啼斷入烟嵐<lb/>
　　閒田春色<lb/>
斂衽重尋𤓰瓞詩二君被化聖明時人心似日雲煙蔽<lb/>
聖徳如天草木知風煖平原花發早雨昏髙樹鳥歸遲<lb/>
如今猶有風流在阡陌縱横不忍犁<lb/>
　　沙間桃林<lb/>
十里芳桃蒸晚霞一川紅雨㸃溪沙莎汀浪煖漁舟出<lb/>
<pb n="KR4e0065_WYG_009-16a"/>
茅屋風輕酒斾斜陌上筦弦多醉客林間雞犬有仙家<lb/>
此中疑是秦人種策杖尋源逐落花<lb/>
　　虞城暮雨<lb/>
凍雨森森萬竹齊獨驅羸馬踏青泥顛軨磵險垣墉䕶<lb/>
畢軫城荒蔓草迷井伯不忠宜作虜百奚先去更知機<lb/>
徘徊欲問鄍門處滿目西風禾黍低<lb/>
　　條山積雪<lb/>
三日髙眠閉小齋西山一望失樓臺傍巖松竹璚林列<lb/>
<pb n="KR4e0065_WYG_009-16b"/>
當戸峯巒畫帳開青斾曉誇新酒出玉蓑寒駕小舟來<lb/>
披衣閑拓巖忩看原上鳴弓獵騎排<lb/>
　　箕山落照<lb/>
行盡箕山第幾重亂峯髙下夕陽紅泥塗軒冕夔龍上<lb/>
土木形骸鹿豕中洗耳溪頭餘晚瀬棄瓢巖畔有寒松<lb/>
自從避讓歸何處一入霞烟更不逢<lb/>
　　底柱鳴瀾<lb/>
一柱亭亭似削成峽深雲冷古苔青洄波浮沫雙輪轉<lb/>
<pb n="KR4e0065_WYG_009-17a"/>
巨浪漂山萬鼓鳴鬼鑿尚留神禹迹龍圖髙拱帝虞靈<lb/>
知今聖代當呈瑞直待何年始見清<lb/>
　　謝李榮惠棗實<lb/>
君園紫玉三百斛分散貧家勝赤珠晨食甘香宜豆粥<lb/>
晚炊柔脆雜雕胡作餻尤可供兒索和藥須知益老痡<lb/>
准擬買田酬夙願耕餘親手種千株<lb/>
　　食苜蓿<lb/>
東臯雨過土膏潤採擷登厨露未晞生處碧條儕莧藋<lb/>
<pb n="KR4e0065_WYG_009-17b"/>
糝時白粲埒珠璣闌干敢傚詩人諷顑頷多慙戰馬肥<lb/>
還勝紅藍徧中國冶容争不濟年饑<lb/>
　　中留道中<lb/>
秋風爛漫熟禾黍夾路垂埀棗盡紅長鎌在腰來婦女<lb/>
小籃負背走兒童野菊開花清露濕樓桑墜葉白烟籠<lb/>
夕陽山下少人去杖藜隨意數飛鴻<lb/>
　　寄董仲倫四首<lb/>
天地清空一㸃塵此身聚散夢難真閉門咸谷花争發<lb/>
<pb n="KR4e0065_WYG_009-18a"/>
策杖王官草自春榮辱盡抛身世了行藏都入笑談新<lb/>
堂堂正道行將去更莫回頭别問津<lb/>
不見能詩董召南夢中時復接清譚韜潜每愛龜藏六<lb/>
貪得常嗔狙怒三臨晉河深魴鯉出首陽山近蕨薇甘<lb/>
髙堂戱綵娛親暇萬巻圖書燈一龕<lb/>
同學連床聽兩眠此情回首幾經年愁心多碎蟲聲裏<lb/>
歸夢常懸鴈影邉兒女漸多生計薄文章雖拙道根全<lb/>
興來抱膝吟梁甫憊卧西忩日滿川<lb/>
<pb n="KR4e0065_WYG_009-18b"/>
自信肝腸是鐵石愁來寸寸即成灰西飛白日誰能繫<lb/>
東注黄流可得回造物戱人真窟壘才名忌我太崔嵬<lb/>
林泉處處埋名了野鳥岩花勸一杯<lb/>
　　雪巢為張子𤣥道士賦<lb/>
團團茅葢一巢輕雪滿千山虚白生象外乾坤還太古<lb/>
望中樓觀盡通明雲藏宿鶴渾無跡水落長松暗有聲<lb/>
人在空寒最髙處羽衣瑶佩不勝清<lb/>
　　和靳天章彭城懐古<lb/>
<pb n="KR4e0065_WYG_009-19a"/>
戯馬臺前擁斾旌三齊纔破到彭城項王帳底猶虞舞<lb/>
漢祖軍中盡楚聲百二山河功自棄八千子弟勢都傾<lb/>
月明閒却烏江渡長使英雄恨不平<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0065_WYG_009-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁園寓稿巻九<lb/>
</p>
<p>
</p>
  </div>
        </body>
</text>\m</TEI>
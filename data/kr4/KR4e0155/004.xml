<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清惠集巻四</head> <lb/>
    <p>
<pb n="KR4e0155_WYG_004-1a"/>
欽定四庫全書<lb/>
　清惠集巻四<lb/>
　　　　　　　　　　　　　明　劉麟　撰<lb/>
　奏疏<lb/>
　　　推薦將官疏<lb/>
准兵部咨為傳奉事該司禮監太監扶安傳奉聖㫖説<lb/>
與兵部即今邊方多事原選團營聼征人馬着如法操<lb/>
練以備調用營伍官軍缺少的便上𦂳設法選補務要<lb/>
<pb n="KR4e0155_WYG_004-1b"/>
充實將官已經推舉不係見任的便行文取來聼用在<lb/>
京在外軍職有謀出衆可備征戰的還着兩京九卿科<lb/>
道官及撫按官從公具名推薦你部裏再加訪察奏請<lb/>
取來以備緩急之用但不可狥私濫舉欽此欽遵備咨<lb/>
到臣訪得分守保定地方副總兵官左軍都督府都督<lb/>
僉事楊鋭器度忠醇而不悍不渝韜畧優長而有為有<lb/>
守昔在安慶戮力討賊繕城浚井逆覩㺄吞之變破艦<lb/>
焚樓首挫烏合之鋒今守保定推食解衣傾赤心於軍<lb/>
<pb n="KR4e0155_WYG_004-2a"/>
士訓射辭田振清譽於屬僚况先是忠邪一疏士論相<lb/>
髙而迄今歌頌同聲賢名益著似兹武臣可謂内竭謀<lb/>
猷而外消禍亂隨試皆有成効者也然保定乃畿輔重<lb/>
地南連諸郡北接三闗在鋭領之必謂踰于涯分而總<lb/>
兵專職鎭守重權以鋭充之終當大有作為况前任廵<lb/>
撫都御史周季鳳夙嘗論薦不謂寢閣至今假令本官<lb/>
精力坐銷其於人材不無可惜如䝉乞勅兵部再加訪<lb/>
察果若臣言早為陞用或以保定地方之重更代茍難<lb/>
<pb n="KR4e0155_WYG_004-2b"/>
其人亦必查鋭勞績量議階勲改加服色責令分守行<lb/>
事照舊如此則輿論獲平臣工攸勸其為鋭者必將借<lb/>
前筯以報稱之餘而作長城於聖明之下矣<lb/>
　　　積榖預備倉糧以賑民疏<lb/>
直𨽻廣平府知府蔣彬申據冀州武邑縣知縣王紀議<lb/>
稱本縣秋糧原額每年該二千八百餘石三年共訃七<lb/>
千餘石小民輸納不前甚至賣産鬻子若限三年之内<lb/>
積榖有三萬餘石揆之事勢實難舉行乞要寛減立為<lb/>
<pb n="KR4e0155_WYG_004-3a"/>
成法一節為照積榖一事天下大命所闗古者三年耕<lb/>
餘一年之食九年耕餘三年之食經國大計何以加此<lb/>
但地有南北産有肥瘠民有多寡誠有如王紀之所論者<lb/>
焉合無俯從本官所請具奏量為寛減或將在庫一應<lb/>
贜罰變賣銀兩糴榖上倉一則以備荒歉一則以通仕<lb/>
路惟復别有定奪等因具申到案又據武邑縣申准本<lb/>
府帖文備奉廵撫劉都御史案驗該吏部題奉聖㫖這<lb/>
行取各官還要歷俸三年以上知縣仍著撫按官查考<lb/>
<pb n="KR4e0155_WYG_004-3b"/>
任内照例積糓及數的方許起送欽此欽遵續該吏部<lb/>
覆題積榖事例户部議行未久將今次行取官員暫照<lb/>
舊規起送奏奉欽依准行外為照儲積大計方今風憲<lb/>
缺官取用之日天語丁寧垂念如此又云及數方許起<lb/>
送其綜覈名實之嚴思患預防之意可謂至切至重若<lb/>
非吏部用人之急再為寛請則各官皆難起送惰慢既<lb/>
彰遷除無望豈不靡然自棄雖有他美亦無以自贖也<lb/>
見今任淺未䝉行取官員可不各思其事及此閒暇勤<lb/>
<pb n="KR4e0155_WYG_004-4a"/>
政受詞多方區畫不訃私囊毎存國計片紙一錢俱為<lb/>
儲積損豪右之利抑緇黄之濫作奸者繩之犯科者繩<lb/>
之務使倉有餘粟民有所天災生則發賑以安人心盗<lb/>
起則足食以安兵訃陞遷則起送不留行取則考查無<lb/>
碍不惟公私有頼而上下亦交盡矣如不率從本院臨<lb/>
期亦行題請不容起程雖廷議急於用人而虚名無實<lb/>
之人亦難擢用慮恐各官因循誤事再此申明務須勉<lb/>
修職業毋貽後憂為此仰各府當該官吏俱查照節奉<lb/>
<pb n="KR4e0155_WYG_004-4b"/>
勅諭并近奉欽依内事理原行所屬各官務要照例積<lb/>
榖聼候本院委官查盤不許虚文抵飾以舊作新以無<lb/>
為有索民領狀冐作放支攪和糠粃以為實數一應弊<lb/>
端俱不准理仍題問罪即行罷黜又有地瘠民貧極災<lb/>
去處備由申來但不許一槩謬申惹咎抄案依准差該<lb/>
吏賫繳奉此案照先奉本府帖文為勅諭事節奉廵撫<lb/>
劉都御史案驗前事行令照數積榖已經遵行外今奉<lb/>
前因安敢玩視自取罪譴為照今議定積糧之數雖江<lb/>
<pb n="KR4e0155_WYG_004-5a"/>
南膏腴之地嵗嵗豐登猶或難完况江北以來地利不<lb/>
同若不分别等第一槩取盈竊恐徒為張急難收後効<lb/>
兹以武邑一縣言之原額二十五里三年扣該三萬通<lb/>
計一縣丁口三萬有餘毎年秋糧止該二千五百餘石<lb/>
總計三年不過七千有餘葢亦盡一縣丁口所輸僅得<lb/>
如此之數輸納不全中間鬻男賣女者已不能無若三<lb/>
萬措置又不能出此丁口之外且措置見行之法多在<lb/>
詞訟之門使人人皆訟然亦有貧富不同富者尚可貧<lb/>
<pb n="KR4e0155_WYG_004-5b"/>
者何堪豈能使其一一如法不恤其貧而必欲罰贖以<lb/>
充其數縱使不恤至於蕩産流移而復賑之是科之使<lb/>
貧而行吾惠也似非積榖本意且守令賢愚不能奉行<lb/>
偏駁不一竊恐令嚴事急衰懦者將引退以避責貪饕<lb/>
者或假此以營私急于功以圖進用者皆將不顧民命<lb/>
而刻意料理鼔舞好尚之間追徵逼廹之下安保不至<lb/>
於他虞如逆瑾之時徵求太急而山東河南之寇一時<lb/>
蠭起皆其所激征討勦捕之費與措置之入其利孰多<lb/>
<pb n="KR4e0155_WYG_004-6a"/>
事勢或致如此本欲濟民而反病民本欲彌變而反致<lb/>
變於此必有稱停損益之法可也若此數不足陞遷不<lb/>
得離任行取不得起送繼是任者亦不能神運鬼輸以<lb/>
足其數亦惟甘坐罷去耳為今之計必分别南北計嵗<lb/>
豐㓙量減分數立為成法其罪人紙米悉令納糓上倉<lb/>
不許折收輕價以圖侵漁贜罰銀錢及變賣贜物隨時<lb/>
變賣議糴不許久貯以致花費如此則倉廪雖未充盈<lb/>
而有司猶有善政生民之福社稷之福也為此合闗本<lb/>
<pb n="KR4e0155_WYG_004-6b"/>
縣煩為轉達裁處等因備闗到縣具申到臣已經牌仰<lb/>
本官議處囘報去後今據前因惟國以民為本百姓以<lb/>
食為天經制之大儲蓄為上故將欲安民者必先積糓<lb/>
但百里之外風氣頓殊而物之不齊物之情也今使九<lb/>
州一律勢豈能同若北方郡縣毎里必取一千五百之<lb/>
數十里百里以數而推地至百里糧至一十五萬北方<lb/>
里社戸口幾何生産幾何常賦㡬何詞訟幾何是就其<lb/>
耕桑所入盡數取之不足以充前數即以武邑一縣言<lb/>
<pb n="KR4e0155_WYG_004-7a"/>
之原額二十五里三年例該積糓二萬五千常出常賦<lb/>
三年不過七千餘石今欲至二萬五千則是額外巧取<lb/>
倍於常賦數多其他州縣亦多類此况是以十年為率<lb/>
災傷俱半又勢有所不能行者積穀惟詞訟一事其言<lb/>
為正但有力者少無力者多近有事例雖有力亦減若<lb/>
令事事輸榖人人贖罪則貧者死於縲絏猾者逃於異<lb/>
鄉本欲積糧而其源反塞非計之得此外又有勸諭一<lb/>
途不過望門横索未免濫及無辜加以官貪吏弊其害<lb/>
<pb n="KR4e0155_WYG_004-7b"/>
不可勝言昔也止於貧者不安今也富者亦無不病尤<lb/>
為失計縱使用刑勸諭一切不顧而見行之數太多亦<lb/>
恐未足本官有見於此所以闗申詳切揆之事勢委有<lb/>
不能若謂成命已下不敢違阻而大勢相懸難於責効<lb/>
循良者累嵗不遷横斂者胥䜛致慝蓄積未盈本根先<lb/>
瘁國家一舉而理財用人之道皆廢誠可憂也為今之<lb/>
計必須俯鑒北方地瘠民貧將前項積糓之數或照所<lb/>
辦秋糧以為嬴縮又視災傷輕重以為行止十里以下<lb/>
<pb n="KR4e0155_WYG_004-8a"/>
議積糧一萬五千石改積若干二十里三十里以至七<lb/>
百里八百里俱各以秋糧為則照前遞減如每嵗納糧<lb/>
千石者止可令其積榖九百石八百石秋糧萬石令其<lb/>
積榖九千石八千石而百十皆然又不及數方照前議<lb/>
夫復何詞中間又有水旱蟲荒兩收無望仍與官民分<lb/>
豁小饑則發銀逺糴大饑則開倉議賑不必更拘前數<lb/>
以恤貧民其應否分豁即照奏勘災傷以為分數如此<lb/>
則事有本末政有差等官才民力經久可行再查直𨽻<lb/>
<pb n="KR4e0155_WYG_004-8b"/>
保定六府見今數年水旱相仍而大奸大盗縦横之後<lb/>
民之憔悴其在北方尤為特甚欲議積榖如數必須仍<lb/>
待豐年見今勅㫖已布雖竭力奉行不過理刑贖罪盤<lb/>
驗賠補常行之數安能便有厚積惟是廵撫以來禁約<lb/>
諸司不敢擅興工作裁抑浮費月稽季考一錢寸帛囊<lb/>
括在公除起運糧站等項額例不敢輕重者聼其轉解<lb/>
外其餘百計清查但有贏餘上倉入庫一一查盤封號<lb/>
計今所積除已經放賑開除不算外見在倉糧共四十<lb/>
<pb n="KR4e0155_WYG_004-9a"/>
六萬五千九百七十三石有零自廵撫以後日月所積<lb/>
約有二十萬餘石銀兩亦除放賑修倉修庫等項開除<lb/>
不算外見在鞘封及新收未曾入鞘一應可以糴榖官<lb/>
銀通計共該銀十萬一千五十餘兩遵照勅㫖就其區<lb/>
畫救時之意莫如議糴雖前項銀數不多而費不煩公<lb/>
斂不動衆損上益下計出政平中熟而糴擇地而行擇<lb/>
户而授毎銀一兩糴糓三石每一上中人戸領銀不過<lb/>
三十兩糴糓不過百石或者以為價減斗增比之望門<lb/>
<pb n="KR4e0155_WYG_004-9b"/>
勸罰不為無故即使榖價稍貴斗石稍增每銀一兩所<lb/>
增三斗六斗有事而發悉以為民不為太甚但前項銀<lb/>
兩儲積一方命脉全在於此括索之煩怨有所集今欲<lb/>
倒囊動支誠非細故况此本六府掌印各官經收就令<lb/>
支銷出入一人之手必致事久難明合無勅下户部選<lb/>
差公正主事一員親詣各府望秋糴買督率各該官吏<lb/>
搶揚播晒潔浄乾圓仍預先定擬何處地僻有糧儲糓<lb/>
宜少何處地衝糧少儲糓宜多斟酌分派已定倉厫已<lb/>
<pb n="KR4e0155_WYG_004-10a"/>
修者如法鋪墊未修者一面完修若厫座不彀亦許量<lb/>
為增盖臣已預先行屬整理未盡其修倉糴糧地方亷<lb/>
幹官員俱聼本官從宜定委奸貪誤事者悉聼拘提參<lb/>
䆒臣亦多方覺察從公區處事完之日將支過銀兩糴<lb/>
過糧數通行造冊回奏不足之數許待豐年仍將舊積<lb/>
糧數通行查盤另厫收貯仍將新買舊積糧數分别明<lb/>
白置立木牌書記各厫之上以便查考其盤驗若侵欺<lb/>
短少悉聼本官拏䆒追賠如此則任土立法政有可經<lb/>
<pb n="KR4e0155_WYG_004-10b"/>
以義制利官有定守理財用人之道一舉而兩得矣<lb/>
　　　分别情罪早賜發落以安地方疏<lb/>
按直𨽻順徳府内丘縣申稱本年七月二十八日䝉錦<lb/>
衣衛官校前去順徳府將知府羅玉邢臺縣署印大名<lb/>
府魏縣知縣王芳典史驛遞等官通行捉拏口稱奉有<lb/>
聖㫖未委虚的仍徃大名府去訖次月初三日大名府<lb/>
禀報兵備副使劉秉監被拏與内丘所禀相同案查先<lb/>
據副使劉秉監呈稱本年五月内前去順徳府公幹住<lb/>
<pb n="KR4e0155_WYG_004-11a"/>
宿察院本月二十四日公事已完欲囬大名府隨據該<lb/>
府龍岡驛禀稱有經過賴太監將到本職當令夫役搬<lb/>
運巻箱起行間忽有跟隨本官家人賴宗等騎馬從中<lb/>
門直入職衙門稱説甚麽兵備管着我等語職當將守<lb/>
門人役責治及將賴宗等戒諭就被各兇仍騎馬匹由<lb/>
中路前去架揑不知何等虚詞禀報太監賴義就被本<lb/>
官帶領賴宗等前來職衙門揪採凌辱詆罵之言至不<lb/>
忍聞職據理與論本官理屈詞窮稱説職不行廻避等<lb/>
<pb n="KR4e0155_WYG_004-11b"/>
因具呈到院㑹同廵按監察御史王鈞看得太監賴義<lb/>
等奉迎恭穆獻皇帝神主竭力奔馳日行常至三百餘<lb/>
里地方自有公幹以來未聞人衆速行如此電掣風飛<lb/>
官吏誠有不能前知而預待者方其始去也倐忽即至<lb/>
姓名不通是以兵備副使劉秉監迎候不及至入相見<lb/>
劉秉監既不廻避又復喧攘則罪豈可辭今彼各執一<lb/>
詞其事之有無聖明必能洞察臣等又復何言若奉迎<lb/>
既還之時臣等俱到地方叅候行禮别無違誤且臨近<lb/>
<pb n="KR4e0155_WYG_004-12a"/>
順徳府治沙河水漲神輿前渡官吏後行水勢驟增洶<lb/>
湧可畏因而阻隔然而僅差數刻之間追從不及人所<lb/>
共知是日各官隨即趨至内丘縣公同行禮亦是順徳<lb/>
境内地方中間如署印官魏縣知縣王芳部夫撥馬又<lb/>
在各官之後力所難及且居官平素公勤幹辦臣等選<lb/>
委在彼協助辦事誠有自取况不係邢臺縣的確正官<lb/>
前次賴義經過之時王芳又在原縣管事並無失禮今<lb/>
一旦誤遭逮繫其情不無可憫又切惟聖孝純篤奉迎<lb/>
<pb n="KR4e0155_WYG_004-12b"/>
之舉恨不親御六飛以申至敬顧乃託之義等戒以遄<lb/>
行惻隱可知今聞官吏有所違忤豈不赫然震怒以為<lb/>
大罪殊不知一義不合而百禮不成水患人情並成乖<lb/>
異地方之不幸耳夫馳驟太速人不及知䟦渉既難禮<lb/>
行不及此劉秉監羅玉所以小失而大廢也陛下仁聖<lb/>
天髙聼逺豈能䆒極細微各官事情本只如此何足深<lb/>
治臣等待罪撫按提挈綱維實膺重寄盛禮遄行而戒<lb/>
飭不嚴大水驟至而區處無術以致激怒近臣煩黷天<lb/>
<pb n="KR4e0155_WYG_004-13a"/>
聼烏得無罪亟欲罷黜庶足以為地方誤事之戒其為<lb/>
署印官王芳委的因人連累罪不由已伏希皇上宥而<lb/>
釋之以昭平明之度其劉秉監羅玊麤鄙忿厲相應推<lb/>
問但近日大同地方戕殺重臣軍情内叛山西與直𨽻<lb/>
壤地相連若冇奔潰旦夕可至易州兵備既已誤撤大<lb/>
名兵備又復拏觧則防守𦂳闗之處一切無人事機如<lb/>
此誠可寒心况副使劉秉監久寄兵民操守如法剿捕<lb/>
劇盗戰陣有功羅玊政拙心公民今愛戴俱係𦂳要應<lb/>
<pb n="KR4e0155_WYG_004-13b"/>
用官員亦乞勅下問官早與歸結責令囬任保障地方<lb/>
雖有急變猶為可及如此則聼徳惟聰綱維允賴而情<lb/>
法亦協於中矣<lb/>
　　　乞恩休致疏<lb/>
臣係南京廣洋術官籍江西饒州府安仁縣人由進士<lb/>
歴官八任二十九年以至今職嘉靖二年二月二十日<lb/>
本院到任次月二十五日前到地方行事不料嘉靖三<lb/>
年正月以來得患脾胃虚瘵之症日就尫羸調理不復<lb/>
<pb n="KR4e0155_WYG_004-14a"/>
見今狼狽不能供職切思臣本草茅逺沐列聖陶鎔之<lb/>
徳近承陛下收用之仁叨享禄位不為不久于兹每欲<lb/>
竭智盡心圖惟報稱但臣識淺才凡身孱病劇空懐海<lb/>
嶽莫効涓埃是以日夜憂慙汗常沾背盖心有餘而力<lb/>
不逮也臣正徳年間久病在家本已不能供事及至仰<lb/>
承收用則已衰憊不支但陛下膺天繼統世際亨嘉當<lb/>
此風虎雲龍之㑹聖作物覩之時奔走疏附孰無是心<lb/>
故微臣受命懽忻踊躍止足之戒不勝其向徃之誠又<lb/>
<pb n="KR4e0155_WYG_004-14b"/>
熱中而妄進也黽勉從事殆將三年新政異恩躬逢其<lb/>
盛臣於此時妄擬頽齡或成强健亦將僥倖以副初心<lb/>
豈期量滿災生形枯氣竭時雖際遇命已衰殘耳目雖<lb/>
存視聼非舊强聞則眩强視則昏實奄奄垂盡而藥久<lb/>
無功也本欲觀風而身轉畏風本欲强食而食不稱事<lb/>
惻惻可哀將一朝僵仆而竟以貪得鮮終也嗟乎人臣<lb/>
事君進禮退義然而病瘁栖栖顧戀不去禮義之正固<lb/>
如是乎縱欲自留如曠廢何今臣藥餌自隨遷延僻縣<lb/>
<pb n="KR4e0155_WYG_004-15a"/>
一月之間多半閉門茍惟尸素猶之可也萬一貽患罪<lb/>
將何如今來撫屬地方二麥連天三闗無警是以臣雖<lb/>
抱病幸無誤事知止乞骸此其時也伏乞聖明憐臣新<lb/>
衰查臣舊病放歸田里使終餘年不勝仰感天恩之至<lb/>
臣又伏望陛下愼選賢能代臣廵撫俾之訓兵養民以<lb/>
佐太平之治是臣之退非直茍利臣身而已也<lb/>
　　　仰乞天恩懇求休致疏<lb/>
臣南京廣洋衞千戸官籍江西饒州府安仁縣人臣頃<lb/>
<pb n="KR4e0155_WYG_004-15b"/>
因患病誤事備將遷除履歷並患病乞休緣由具本令<lb/>
家人劉亨齎赴通政司奏奉聖㫖劉麟素有才望着用<lb/>
心廵撫地方不准辭吏部知道欽此欽遵備咨到臣臣<lb/>
聞命之日感愧交至臨藥涕零夫狗馬已不堪驅逐而<lb/>
天地猶垂豢飬之恩其在人臣豈不勉圖報稱奈何微<lb/>
臣志願無窮而命分有限自前始奏以至於今前後二<lb/>
十餘日形容益减引歩益難皮骨空存神精非故未論<lb/>
生還何以供事况畿輔重地萬一誤事如國法何如公<lb/>
<pb n="KR4e0155_WYG_004-16a"/>
論何縱欲茍延待愈而鰥曠在躬憂畏焚灼不能一朝<lb/>
居也臣之詞懇悉具前奏冀有感悟惟是不奉命允再<lb/>
陳病狀今勢已廹切别無縁由伏望皇上念臣平生全<lb/>
臣末路憐臣疾苦賜臣生還實不勝感戴天恩之至<lb/>
　　　終乞天恩亟求休致疏<lb/>
臣南京廣洋衞千戸官籍江西饒州府安仁縣人見任<lb/>
前職廵撫地方臣本薄劣誤䝉聖恩謂畿輔重地將臣<lb/>
以太僕寺卿超擢徃充其任鍚臣之榮踰臣之分疾病<lb/>
<pb n="KR4e0155_WYG_004-16b"/>
偶作恐懼弗寧已曾二次具本乞休濫荷洪恩俱未俞<lb/>
允吏部知道毎咨到臣輒自感激思奮犬馬至愚豢飬<lb/>
知戀而天地深恩負戴難名敢不專心藥物勉圖報稱<lb/>
緣臣身由南産形骸素弱宦途北土風氣相違兼以自<lb/>
少不能謹疾向衰即已彫殘夫省方問俗固君之所以<lb/>
命臣而立綱陳紀則臣之所以報君今臣在地方廵行<lb/>
未遍疾苦不知撫事久荒叨竊實甚凡若此者非惟内<lb/>
省之憂則足以減食而輿論之來能無抱恙又惟自古<lb/>
<pb n="KR4e0155_WYG_004-17a"/>
人君以任賢為明而人臣以修職為正陛下不以臣為<lb/>
不肖舉此大任付之將任賢以修職也而臣抱病曠職<lb/>
遲留不去罪孰甚焉况當朝廷清明之日乃有昏眊叨<lb/>
竊之人厚顔强立謂人容已謂已無罪凡庸自恕尤可<lb/>
怪也况六府三闗錢糧兵馬既繁恩怨是非亦衆非病<lb/>
倦衰殘之人所可久居伏望皇上大寛失職之誅俯置<lb/>
包荒之内憐臣於危廹有生之際察臣於懇惻無為之<lb/>
言敕下吏部容令致仕俾臣幸終偷惰卒獲固窮誠不<lb/>
<pb n="KR4e0155_WYG_004-17b"/>
勝感激之至<lb/>
　　　終乞天恩四求休致疏<lb/>
臣思患病日久已嘗三次具本乞休其入仕以來遷除<lb/>
履歷之詳廵撫以後鰥曠誤事之實俱已悉陳不敢煩<lb/>
復以黷天聼臣竊思之一官久病陳乞再三别無他故<lb/>
何至謬䝉聖情久不俞允豈不以其人為可用之人或<lb/>
疑其疾為可藥之疾雖極言狼狽之狀而亦不加憫念<lb/>
也尸位已深豢飬如故渥恩所至死不能㤀然不知臣<lb/>
<pb n="KR4e0155_WYG_004-18a"/>
臣下瞻戀之私尤有甚於主上垂憐之意今不幸如斯豈<lb/>
期得已夫人中氣日虧則客邪日甚纒綿既久憔悴難<lb/>
言大凡攻治之法所資者藥也臣則脾虚不能傳送雖<lb/>
甘瞑眩而藥不可到頥飬之術所資者味也臣胃弱不<lb/>
能消納雖努力吞啖而食不下咽二者交廢理攝無方<lb/>
雖陛下盎以春陽膏同湛露其朽木寒灰無以承之也<lb/>
比日以來粥食减少脉理短濇自汗畏風瀉痢頻仍加<lb/>
以兩足消腫不常必賴扶持而起不聞畿輔重地委此<lb/>
<pb n="KR4e0155_WYG_004-18b"/>
奄奄欲仆之人也是以不避誅戮再此懇祈陛下許之<lb/>
雖若捐之設身處地其實哀之微臣得之雖若負之生<lb/>
順死安其實成之葢知止得止臣有安命之義而乞骸<lb/>
得骸上有造命之仁於國無損於臣有終自古聖賢亦<lb/>
不以為非也惟陛下少加憐察臣又伏枕深思病勢至<lb/>
此縱甘叨竊曾幾何時展轉求臣之志不能作臣之氣<lb/>
辭榮請罷如殍待餔不飽不已伏望皇上矜臣廹切固<lb/>
陋之情敕下吏部容令致仕俾臣早遂生還不勝感激<lb/>
<pb n="KR4e0155_WYG_004-19a"/>
之至<lb/>
　　　終乞天恩五求休致疏<lb/>
臣頃因患病備將休退縁由四次具本令家人齎奏奉<lb/>
聖㫖劉麟着照前㫖亟出供職吏部知道聞命之時憂<lb/>
惶無措竊惟臣之所禀弱不勝衣人所共見幸不僵仆<lb/>
全由調理所以行年四十有三之日即乞致仕家居臣<lb/>
亦自知臣力之不足也况今年長於前心灰於舊加以<lb/>
風土不宜其弱其痼不言可知夫人孰無身而臣實已<lb/>
<pb n="KR4e0155_WYG_004-19b"/>
早衰身孰無病而臣實孤重託毎遇地方有事日永途<lb/>
長粥食不繼强吞餅餌滿悶無聊傳送不及瀉痢以作<lb/>
氣虚火動痰眩乘之是時喘息尚微遇事安能酬應以<lb/>
故累次陳情惟求一退且人之脾胃闗係一身醫書有<lb/>
言糓入於胃脉道以通其血氣乃行此之謂也今臣前<lb/>
後諸疾分毫不減誠以脾胃一敗而元氣隨之雖百計<lb/>
千方竟不可復入春以來肝木盛强前病已甚中滿痞<lb/>
痛耳瘁目黄人或駭於望聞醫亦失於工巧只今屏處<lb/>
<pb n="KR4e0155_WYG_004-20a"/>
尚憂殞絶其於撫事委的躭延雖聖明矜憫誅殛未加<lb/>
而愚昧叨竊悲慙無措伏望皇上憫臣難治之疾察臣<lb/>
難已之情勅下吏部容令休致使臣早還鄉土則雖死<lb/>
之年猶生之日臣不勝兢業感戴之至<lb/>
　　　乞恩宥罪卒求休致疏<lb/>
臣頃以受病之源及誤事之實五次具本差家人賫奏<lb/>
無非畏死完名祈天返禄以終臣節而已猥䝉聖恩不<lb/>
加誅罰仍令供職寵榮踰分悲懼交并縁臣抱病以來<lb/>
<pb n="KR4e0155_WYG_004-20b"/>
庶事叢脞具奏以後百患紆縈雖狗馬之心本憐生飬<lb/>
而蒲栁之質日見彫零即今沉痼已深不能救藥心神<lb/>
恍惚難再當官邦畿重託撫鎮清階必不以臣為無恥<lb/>
授之此官以為飬疴素餐之計顧今垂死敢復遷延况<lb/>
三闗之兵馬錢糧力雖勤而績用未著六府之貪亷功<lb/>
過心雖勞而舉措或乖古人有言慈父不能愛無益之<lb/>
子仁君不能畜無用之臣臣之誤國妨賢必不可用震<lb/>
怒不加亦云幸矣蠱壊不治豈敢安然况臣始病迄今<lb/>
<pb n="KR4e0155_WYG_004-21a"/>
曠職又逾數月乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0155_WYG_004-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清惠集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清惠集巻十</head> <lb/>
    <p>
<pb n="KR4e0155_WYG_010-1a"/>
欽定四庫全書<lb/>
　清惠集巻十<lb/>
　　　　　　　　　　　　　明　劉麟　撰<lb/>
　書簡<lb/>
　　　與陳繡山<lb/>
仰惟承家節操為政風流古之人與良由忠信為主而<lb/>
精進不已望其氣大廷尉復生也孝徳隆重今古罕聞<lb/>
某也在友而婣厚幸真切良慰良慰昨者儀物周悉不<lb/>
<pb n="KR4e0155_WYG_010-1b"/>
鄙寒素人皆為區區榮之僕豈敢忽金紫之光無容加<lb/>
喙但腰笏攬有九華獨在中邦之中古馮翊扶風也以<lb/>
斯徳臣典斯仁土足以成君之政豈惟崇階寵服之照<lb/>
耀一時哉思往彼一觀藉君以為東道主真千載竒逢<lb/>
惜乎時過身朽心有餘而力不足也<lb/>
　　　與辜廿三二首<lb/>
疎懶多病之人不宜在官解去之意甚久不謂今日始<lb/>
遂秋凉明春即圖相見欲展墓也末閒先此問訊掌珠<lb/>
<pb n="KR4e0155_WYG_010-2a"/>
之慶何如豈工力日費而取採皆不堪用耶凡人五十<lb/>
以還皆老境也可以行樂者並須留意會時幸以告我<lb/>
僕僕世俗逺之為得不知執事以為何如脫冕之日即<lb/>
思左右恨不能飛至一㑹無任保愛<lb/>
　　　二<lb/>
端居寂寂忽奉手書逺慰寒灰之下盎然春生文魴逺<lb/>
惠並皆珍感卑人罷歸實坐鄙拙不能低昂時變方為<lb/>
知者嗤咲髙明翻多許與豈人各有見固不可以皆同<lb/>
<pb n="KR4e0155_WYG_010-2b"/>
耶抑亦愛我而忘其失也臥龍山碑愚民誤相戲謔何<lb/>
至知親如執事者亦復藉口可愧可愧客嵗垂槖入廬<lb/>
方賴世勲之禄以給饔飱且恃以無恐今又以例裁去<lb/>
兒女輩時有菜色俯仰不知計之所出先祖母尚客食<lb/>
僧房情事之切何以過此空之之切至不能跬步而西<lb/>
也奈何倘肯於燕閒之中以區區十年心跡反覆究竟<lb/>
吾之隱㣲將不能逃於深識之下矣匆匆裁答不盡有<lb/>
懐尚容另布<lb/>
<pb n="KR4e0155_WYG_010-3a"/>
　　　與張太守<lb/>
饒吾父母邦也虚冒美名其實為貧為瘠間有裕者勤<lb/>
儉失中有葛屨履霜之象故民思豫恒以不得賢太守<lb/>
為隱今遇閣下臨治吾知庶之富之又教之矣其於新<lb/>
政未霑一日之澤何以言之吾所知者江陰之政羣姓<lb/>
仰若慈父至今惻惻今以邦伯之尊臨之取已然之業<lb/>
輕車廣路不問可知其善願以不死之年歸來展掃扶<lb/>
杖一觀清化老逢知已林泉大快其樂何如必先為鞠<lb/>
<pb n="KR4e0155_WYG_010-3b"/>
躬再拜以致公賀然後稽首頓首為丘隴族黨以謝其<lb/>
私又然後登芝山望鄱湖弔古論今以伸復頻年之闊<lb/>
嗟乎太平野老百年一遇豈細幸哉久欲布此惜無人<lb/>
便又恐郵者匪人或藉以利其私顧反獲罪用是遲遲<lb/>
然未嘗一日忘吾水木之本源也真切真切但此郡民<lb/>
夥政繁訟獄亦劇未免勞尊幸為道為民加飡加攝為<lb/>
慰<lb/>
　　　與張南五首<lb/>
<pb n="KR4e0155_WYG_010-4a"/>
得來書不能答凡慰下第有程語曰天老其才其理本<lb/>
是然惡其熟又惡其妄悅人不欲以告只可曰丈夫用<lb/>
世自有時也野老私心誠憂吾子騰踏舎我今若此倘<lb/>
能西來就一師席吟眺往來一如昔者若一夕僵仆斂<lb/>
予手斂予足遂執予紼又示吾二孺以躃踊之節期至<lb/>
則為吾題曰此有呉延陵季子之墓又招號社中人合<lb/>
辦兩石勒君所為傳一置寒泉之下一置瀆南坦上仍<lb/>
煩為祝之曰在泉者陵在巔者谷石乃合瑞傳以永糓<lb/>
<pb n="KR4e0155_WYG_010-4b"/>
令呉興人知有張君也他日君陟華秉要將盡友天下<lb/>
英賢或與之語南坦子生若此吾傳之若此其終若此<lb/>
事有定評又與傳合然後捐俸資握椒漿招予於司空<lb/>
之門曰歸來乎歸來乎呉興南洲張氏子茲一申久要<lb/>
義乎有友如此某將凄然颯然登君之筵歆君之奠食<lb/>
其芬芳將貽君以福有如此石傳曰使死者有知生者<lb/>
不愧其言可謂信矣不然以君之多聞猶未得禄養以<lb/>
奉夀堂何以取必於天天不可必徴之人事諒亦終不<lb/>
<pb n="KR4e0155_WYG_010-5a"/>
相負惟君子自信自慰<lb/>
　　　二<lb/>
區區呉行修納婦之闕典謝得孫之流慶耳非成禮而<lb/>
退無可以為君告者獨㑹文衡山得渠走筆為書兩橋<lb/>
記於石且書且酌且教且謔文雅風流沛然可槩全呉<lb/>
將竹堂蕭寺化作石渠天禄此亦可當樂事竒聞之訪<lb/>
苐樂過災生梁上君子一顧四壁蕭蕭所聞更竒并附<lb/>
愽一笑<lb/>
<pb n="KR4e0155_WYG_010-5b"/>
　　　三<lb/>
讀來翰知念我懇懇思致如泉筆力足以駕之九夏炎<lb/>
蒸彼此之貺略盡即可作除煩滌暑之方矣此處知君<lb/>
學術凡人遇炎暑則發狂大呌以已私肆怨於天大可<lb/>
笑也除却之法古昔有之相君坐政事堂偶大政填委<lb/>
煩躁毒烈幾不可解適農人自赤日中來相公勞之曰<lb/>
今日暑熾爾等何戡農者曰無因問却之之法農曰吾<lb/>
外無纒組内無憂思耘耔告劇則憇大樹之下日光在<lb/>
<pb n="KR4e0155_WYG_010-6a"/>
東吾憇其西日轉而西吾憇其東妻饁未至吾枕流潄<lb/>
石籍草為茵小睡南薰之下而妻餉且至既飽而歌誠<lb/>
不知相公之所謂暑者勞者愕然曰吾亦不知炎暑之<lb/>
所在矣蓋炎自内出者甚自外至者輕要在不使炎入<lb/>
吾心此却除之法耳一笑一笑區區能除九夏之炎而<lb/>
不能却隆冬之火豈吾近得良方自病後小悟也耶孟<lb/>
子有曰人恒過然後能改是知除煩却熱之方者矣人<lb/>
非聖賢誰能比此南洲夫子駕鶴選勝調氷雪藕蒸於<lb/>
<pb n="KR4e0155_WYG_010-6b"/>
外而動於中衆人之所謂暑也是奚足哉偷安度日恨<lb/>
無一作可酬來玉亦是為暑所動也一笑<lb/>
　　　四<lb/>
季冬朔日與弟鳳飲小飲得吾子書有憤惋之氣有超<lb/>
逸之思用古人竒合妙應之跡繼以鉛刀弱弓之喻所<lb/>
感深矣嗟乎古之豪傑逆者多竒順者不然豈人品相<lb/>
懸逆能致竒盛夏濃陰風雷大至激之使然耳讀吾子<lb/>
書悵想龍蟠震澤之陽雷聲若隱隱在吾耳矣幸自愛<lb/>
<pb n="KR4e0155_WYG_010-7a"/>
不以順逆芥蔕於中藏器愈精所取愈大逆愈久竒愈<lb/>
甚老朽無成不足言也後㑹期以秉燭敢不如約麟雖<lb/>
衰病寸心猶壯君實亮之<lb/>
　　　五<lb/>
竹窻臥語起我沉痾倉扁弗如也且有山藥珍味並感<lb/>
並感昨童子報瓮頭春釀初成聊致一樽風雨之夕落<lb/>
葉空山相知者多於此處拳拳更有生鴈一隻伴入古<lb/>
人有兔斯首恐亦不須多也面晤在即不悉<lb/>
<pb n="KR4e0155_WYG_010-7b"/>
　　　與黄小峰<lb/>
小峰令尹本易事者今則難事在逆境也奈何垂問拳<lb/>
拳一切鄙懐未佈客嵗問書於時望亦偲偲足慰小峰<lb/>
之愛比命駕入山豈惟時望禮事之不足雖麟不免俱<lb/>
無廣舟使大賔匍匐小舫吾黨安乎其翁走階下趨堂<lb/>
隅擎拳曲跪者累日夜吾黨安乎如此者不可枚舉難<lb/>
乎易乎大都言此非難行之為難是以君子慎其易者<lb/>
也有竹訟未解閣下貴<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>方寢支持之法不知所出不<lb/>
<pb n="KR4e0155_WYG_010-8a"/>
得不加之意大賔尊重恐不宜忽所云枉顧村墟咫尺<lb/>
儘可從容毋煩過念聞夙有廣牀近有竒石佳哉適哉<lb/>
游歌之興生哉漁哉樵哉仙哉小峰得之不知獄吏之<lb/>
尊李亭又其下也<lb/>
　　　與吳行可八首<lb/>
昨日成舍舟中羣譁衆諤以取吾帶病息奄奄非此則殘<lb/>
喘不保一笑一笑方為吾帶稱幸今得圍於文章之腹<lb/>
不謂其遽返只勞我充吾僕僕耳有罪髙麗紙竟何如<lb/>
<pb n="KR4e0155_WYG_010-8b"/>
閣下為程山作葬保已不理於口今又為吾徒作書保<lb/>
其亦大不理耶今欲引玉作瓦投之計豈不知學士之<lb/>
不可幸有保者忠信不減季路吾無憂矣輒具稿求教<lb/>
敢問午塘信邁當是何日拱聴嗣音當並妙翰而下繡<lb/>
山先生亦不知何日可正講席有懐懸懸昨龍子過余<lb/>
言跨塘李子之愛感感皆本充吾會中叱名是慰<lb/>
　　　二<lb/>
日者樂甚明日夢夢醉中忘其所謂樂者世常曰景星<lb/>
<pb n="KR4e0155_WYG_010-9a"/>
慶雲豈不髙朗獨許身或有不然觀莊懿之於貞潔其<lb/>
授受之真托明雲星其義深矣讀吾子之書深有感焉<lb/>
今不盡也只以前醉中意一言之凡親誼文雅風致常<lb/>
不能兼是以大烹華筵皆無真味難與俗人言也若夫<lb/>
一召散齊老少一鄉一國天下無不可盡惟午塘能然<lb/>
蓋玉堂居養不凡渠又品格本髙故八面皆可觀且今<lb/>
子之才之氣實似之異日躋膴仕到通顯西掖梧桐之<lb/>
下當自見之今所造朽者畏之矣幸益自愛殘喘無故<lb/>
<pb n="KR4e0155_WYG_010-9b"/>
姑與子飲酒而已<lb/>
　　　三<lb/>
秋仲八日麟偶得生魚銀刀錦紋長三尺有竒聞髙旌<lb/>
薄暮方到兒所奉教難矣明日視魚雖在淺水猶能跳<lb/>
躍新酒頗佳予既烹而食之苐過此聞教不知當是何<lb/>
時耿耿奉今書言近事甚悉藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>一節語涉嘲誚不欲<lb/>
聞者只以大杖撲兒便了其叙述陳氏兄弟大强人意<lb/>
撫州必過家計先得一㑹甚幸甚幸繡山處正欲致書<lb/>
<pb n="KR4e0155_WYG_010-10a"/>
辱示感感一二日賫上獨長技十事敢一較否久不得<lb/>
面如此青春何端望留神若能白戰夜分東林之腹爛<lb/>
其盈門大可樂也近作内光小亭頗有次第不敢不告<lb/>
　　　四<lb/>
辱垂顧感感今晨困不能起即刻初平謹具狀三陳踵<lb/>
門謝過無疑也獨重幣藏之不謹或有他故村童無可<lb/>
使者敢借重為言平生幸毋往返益重吾過不敢重役<lb/>
坐無聞無藝非有它也從容當更有復若三先生已行<lb/>
<pb n="KR4e0155_WYG_010-10b"/>
望充吾轉達則命小僕持回然不受之情不謾初見繡<lb/>
山又見東山又見鳬川何廷尉髙門之多賢耶麟心甚<lb/>
驚麟無以自喻喻之吾子吾是以益知漢人曰髙大其<lb/>
門閭亦不虞同生而親見也豈惟婚姻之私好哉坐以<lb/>
繡山屈小充吾罪罪<lb/>
　　　五<lb/>
吾不能為此役也久矣今諸君欲之奈何其中差訛理<lb/>
謬想孝子仁人必有不堪然託匪其人咎將安歸草草<lb/>
<pb n="KR4e0155_WYG_010-11a"/>
具稿塞白可愧可愧昨拜蟹魚諸惠正謀一聚而客之<lb/>
過我絡繹鄭校人曰魚既烹而食之即如不烹亦不可<lb/>
以獻惟有㫖酒一罌香橙無恙長嘆耳矣誌草煩達之<lb/>
繡山先生古名士如錐處囊中豈不穎出痛改一番尤<lb/>
示孝徳麟書名固自若也千萬千萬<lb/>
　　　六<lb/>
命揭永思思夢中人命兒作書書夢中語愚父子皆不<lb/>
足以成雅志竊觀吾子之操修則日孳孳也所命者或<lb/>
<pb n="KR4e0155_WYG_010-11b"/>
溺於愛而不加察耳只痔疾稱痼豈真痼耶毋乃懲子<lb/>
陽之失而明其似耶昔者平江侯患此至不能朝謁上<lb/>
賜輿而洞其坐處上見其朝曰爛窟臀老陳來耶亦享<lb/>
髙夀其終也以他疾幸毋過憂苐二件可愛之物被他<lb/>
阻當必兩刀肆段可也意者為充吾法家拂士因謝塵<lb/>
勞日增問學不為無助夢覺陳編不在雞口而在牛後<lb/>
且日相追随而不離者畏寒末能親造堂隅亮恕亮恕<lb/>
　　　七<lb/>
<pb n="KR4e0155_WYG_010-12a"/>
敢問痔毒近何如大凡魔障之來已非一日其去也亦<lb/>
非一日及其既去計其復來亦非一日吾不為子憂今<lb/>
日之去而憂異日之來若然當移今日之心以處去後<lb/>
之日則痔不足慮矣前書云云毋乃憂之過乎不然何<lb/>
以擬其倫程山痔漏至二十孔以上不聞設戒所謂國<lb/>
大而忘戰也今子之痔所腫痛凸出此痔之常因是不<lb/>
堪而警戒猛省為福豈有量哉即日增減之狀希示及<lb/>
為慰外龍尚伊留小冊在坦令作字已胡塗數字不能<lb/>
<pb n="KR4e0155_WYG_010-12b"/>
傳至烏鎮二君厚甚問聞不少敢煩致之<lb/>
　　　八<lb/>
昨會孔樂不在麟在風日客因暢懐自成懽耳當是見<lb/>
花見月凡春秋日誠一圖之何必索取宫諭之帶然後<lb/>
快耶髙麗紙亦欲化去難保也才子如虹之氣麟衰颯<lb/>
久矣與有竹强誇鮑老當筵耳昨又以過飲致搆寒虐<lb/>
蓋罔念作狂更將奚尤病榻閱邸報荷觀英主名將命<lb/>
徳討罪一段新竒號令宛然截瘧良方也望日麟似可<lb/>
<pb n="KR4e0155_WYG_010-13a"/>
郤枕幸一過我披輯邸報次第講論以開鄙懐感甚感<lb/>
甚子明事正自難復何以復之所貽書燈其光有限制<lb/>
類匡衡之璧専照一書類孫康之雪若減十年當夜夜<lb/>
坐其下也感仰此器興味不淺<lb/>
　　　與張石川十九首<lb/>
奉到教帖因締思之閣下本文獻邦中巍然文獻家蔚<lb/>
然文獻身計自中嵗在國涵濡文獻已光吳中知閣下<lb/>
四體百骸九竅無一不文麟想宿世有縁之骨乃辱久<lb/>
<pb n="KR4e0155_WYG_010-13b"/>
存是以純文被洽生死得所大幸大幸今觀所奉諸文<lb/>
雖醖釀多端其宣布則自川老結知以來漸露漸愽至<lb/>
於融液浚翁開其端川老揚其波衡翁諸翁横其瀾老<lb/>
頭皮不孔不墨一箇古恠狂人强名曰善遭逢諸善類<lb/>
得之也百世之下將謂真有若人豈不可憂以川老任<lb/>
此公議必盡力扶持終惠可耳不然天下病之若教而<lb/>
不變先生法語巽語具在又知不率則皇天降罰於時<lb/>
繹思將或不能自棄亦不敢自絶於天日乾夕惕庶幾<lb/>
<pb n="KR4e0155_WYG_010-14a"/>
省訓堂下友也恐懼之狀何可云喻古沖文得龍池書<lb/>
周旦桓圭衮裳也雖魯公家廟碑何以加諸想一代盛<lb/>
時均有此名世之業獨厠名其中若天下慕之是以不<lb/>
得公權之書當世少之麟見龍池書而不見此書幾成<lb/>
子都之眇歸當造請曰川老金針撥轉瞳人矣學顔者<lb/>
無慮數百家何嘗到此幸甚幸甚已借得脚力不復可<lb/>
留只道得文獻大凡三星良金見今得力一碑巍然所<lb/>
助不小萬感萬感<lb/>
<pb n="KR4e0155_WYG_010-14b"/>
　　　二<lb/>
仰惟先生素愛已深入麟之膚裏發諸藻雅若草木受<lb/>
氣於根而以秀以實於今至鶴夀之來鹿門諸項處分<lb/>
極矣不能名狀惟時祝千嵗願先生為夀域中第一人<lb/>
也忽忽嵗暮仰計華誕不逺跛人抱膝未獲堂拜㑹周<lb/>
甥以其母之故至此玉潤不減襄敏可以代僕託其造<lb/>
請麟已拜渠渠必能拜公千嵗千嵗千千嵗麟已遙祝<lb/>
薄儀馳獻伏冀鑒存外平山真筆一軸隨上世茍無仙<lb/>
<pb n="KR4e0155_WYG_010-15a"/>
則已有則風神固應如此望其昂藏飄髯徤步彷彿石<lb/>
川但不冠忠靖且亦書有小詩非慶夀家法不文而真<lb/>
朴有如此圖幸以知已别作一項區處庶木訥之士有<lb/>
措足之地也<lb/>
　　　三<lb/>
先生髙才仙蹤汗漫豈以户庭小水為念今厄之瑤池<lb/>
弱水豈必真在海東漢人告其君曰乗轎謂非忠愛不<lb/>
可也麟識不逮古先生盛逰敢一出息今聞變諜諜祗<lb/>
<pb n="KR4e0155_WYG_010-15b"/>
令社中責公取友之無法且仍前不敢出息第玉體内<lb/>
驚外躓有可憂耳公昔却癭方之脫屣傾檣斷檝則楸<lb/>
枰之有鴻鵠豈真能動公之心益公之智列子之風周<lb/>
王之駿不宜馭以為常念之念之伏計震驚已久麟省<lb/>
候不至不逮門下結草諸臣多矣可慙可罪况也無戎<lb/>
麟復何言今過呉門正當趨謁請荆又不獲盡蓋安仁<lb/>
丘隴亦疾風震雷之驚此行亦抵自救久當盡得鄙情<lb/>
今不克告麟有一言此後事在得已望有出從橋無任<lb/>
<pb n="KR4e0155_WYG_010-16a"/>
拳拳麟更有一戲談蘭亭不以贈友或為蛟龍所得麟<lb/>
之於彼孰親不能不辨即有副本脫或見詒亦不敢拜<lb/>
前車之戒麟敢蹈耶一笑一笑辱示和古諸作竒氣駿<lb/>
發犯濤之力屠龍之手觸之愈壯不可以駑骨視騏驥<lb/>
也客有自閩中來造古沖太宰第道彼有事文不可得<lb/>
公之雅文已到感激感激銘於赤肉團中墓道禮成一<lb/>
併叩首<lb/>
　　　四<lb/>
<pb n="KR4e0155_WYG_010-16b"/>
承教種種騶虞細孫所荷尤多徳澤汪濊流於世世人<lb/>
羣罕有跛子何以圖報昔書已言實未一踐不幾于漫<lb/>
乎大都厚施沛然河注一來澗滿再分池溢量狹氣短<lb/>
者圖之不得今致箬溪雄詞語甚覈軸甚侈與石川之<lb/>
作又益以趙岳諸家照耀小堂五星聚明也山丘一圖<lb/>
詞翰古雅風度清真文光觸天半面中存不記圖像出<lb/>
誰氏之筆其黄生乎何當何當川君聞人録及庸愚常<lb/>
百方區畫傳示浚川之文已得即欲轉之古沖風動鹿<lb/>
<pb n="KR4e0155_WYG_010-17a"/>
門有作又曰併寄若草木因風以聲其聲相振動不可<lb/>
窮矣洋洋乎渢渢乎豈一處耶浮沈離合極於生死可<lb/>
謂備矣天生君子人倫藥物麟獨瞑眩其中何當何當<lb/>
誼分須直造省訓堂下千百叩首惜右足未平左足又<lb/>
作奄奄之息僅可待浚川之銘上石親齎即往衆泉百<lb/>
千癡瘴懸於知己之手不卜何時得與判伯楚東所刻<lb/>
公典喬篆併合亦呉興盛事錢虜所未覩也只騶虞之<lb/>
徒能敬承否承否有命川公之施又何如流會委于海<lb/>
<pb n="KR4e0155_WYG_010-17b"/>
有徳如海報益難矣苐貧子說金分文不曾到手適友<lb/>
人寄牡丹詩云自信紅粧好其如白髮何川君念之<lb/>
　　　五<lb/>
鶴來奉示何詳生人老病耳此示盡之有出於四事之<lb/>
外者履述一篇衮褒肉骨夐出常情方仕途匆匆所識<lb/>
若半天下今不食之果幾何元氣攸在懿行不羣夫子<lb/>
行之珍重珍重初槀已付本公遂有寛限之請意者秋<lb/>
以為期若然想應未殂吾事濟矣夫子為圖不朽若投<lb/>
<pb n="KR4e0155_WYG_010-18a"/>
嘉種於地后稷配天不在克商之豐務本者感當何如<lb/>
况峴山之㑹自君作之何如又惟衣被朽夫皆呉淞絶<lb/>
品不特山蠶縐紗如此功徳如此施予膏同湛露廣若<lb/>
滄溟弱草纎鱗麟也夭焉游焉耳矣以善養人今世無<lb/>
聞石川有焉極感極感求之人事在四方之外也麟也<lb/>
兩足蹌踉兩社未出石川之徳未報浚川之誌已到曰<lb/>
病曰死曰苦在麟一身玉峰懸弧之吉乃援衡山之例<lb/>
而我上下八袠生且老乎諺云油煠青魚破了膽自家<lb/>
<pb n="KR4e0155_WYG_010-18b"/>
有苦只自煎也一笑一笑麟苦報君之難耳足疾次之<lb/>
古沖太宰作文事有南平吏詣湖州府二守伍魯齋處<lb/>
來問履述而無書必待於似樓而得於私淑伍則以為<lb/>
真傳腆儀並下索履述甚亟想執事大篇已往而乃復<lb/>
有此意者伍伯垂念之過遂紛紛耳嗟乎稿苗不厭多<lb/>
雨苐湖人憂澇有望月之喘也知之知之伍吏去五日<lb/>
而鶴至想古沖不忘面授之真夏中未可得文當太白<lb/>
于三三六六之間吾事其有秋乎附上浚川先生誌銘<lb/>
<pb n="KR4e0155_WYG_010-19a"/>
伏惟垂覽<lb/>
　　　六<lb/>
麟平望别來仰而思之公心何厚麟報何疎能詳癸丑<lb/>
一嵗即可盡百年公案麟沐浴甘雨舉世莫知知麟苦<lb/>
寒則示之以深隱之豹至於喜雪則遺以可嚙之氊區<lb/>
區懐之有生之年喫著不盡也一扇清風使人魂返故<lb/>
鄉豈真饑寒之中骨哉匪麟有是心拙妻亦有是言垂<lb/>
鑒庖丁出先大夫之臣似樓舟中更享其所和之味竒<lb/>
<pb n="KR4e0155_WYG_010-19b"/>
甚竒甚苐大賔在前咀嚼不暇味有不盡黿鼎僅一染<lb/>
指歸有餘憾麟有乳羊而不獲烹不逮峴山多矣藥物<lb/>
一申足慰愛才之志君子豈真以飲食為輕重哉來示<lb/>
云云甚得道理公能于馳驟之際雅中和鸞之節王良<lb/>
未必能如深服深服畫冊精絶不凡使予塗抹可惜若<lb/>
兩徵車又奉宣無法俱損雅志似樓公得之必曰張銀<lb/>
臺老矣何以災此竒物麟直愚而已矣因命作書頗不<lb/>
愜追思衡翁嘗以祝枝山數字見投似亦勸麟進步今<lb/>
<pb n="KR4e0155_WYG_010-20a"/>
思之已若夢中煩盛使為訪求他日有命當一二似老<lb/>
馬思奮直一笑耳春江畫册遣行煩鼎言謝曰明良在<lb/>
上無凍餒之老矣况食天曹之玉屑攜似樓之佛手雖<lb/>
王母蟠桃漢皇仙掌未足喻也八十本非竒夀此後或<lb/>
加日月端由君子同有是味者想同有是謝幸勿見遺<lb/>
　　　七<lb/>
嗟乎區宇本大禍生則小人道本强不修則弱北敵之<lb/>
患東南何與今日倭冦與北敵何異人老計策可笑由<lb/>
<pb n="KR4e0155_WYG_010-20b"/>
是財賦之鄉化為戎馬不知何地化為財賦今倭有轉<lb/>
箭之驚將無徵兵之理况沴氣相召穿窬作於比隣縱<lb/>
横生於俎豆是則患在几席之下皆北敵南倭之餘毒<lb/>
也敢問公等罷兵息民當是何時石川入贊廟謨揮戈<lb/>
挽日固未可必辟地辟色古亦有東海之濵北海之濵<lb/>
聖人居之踰河蹈海或為廡下之舂或就歩兵之酒逺<lb/>
而桃源近而醉鄉皆商山之類也此則人人可學坐而待<lb/>
亡所謂遊人莫逐呉宫燕呉宫火發焚爾窠善類為朋<lb/>
<pb n="KR4e0155_WYG_010-21a"/>
更相勸此其時也危邦不入亂邦不居豈亦權謀術數<lb/>
之鄙却走馬以糞天下未有日也出位之言不名<lb/>
　　　八<lb/>
仰惟君心何厚初東夷犯順無州不到君州鄰近若憂<lb/>
家之徒進謀總統退飭墉宇日無暇時世家如此郡邑<lb/>
亦寧乃灑然若無方以區區上塚為念問遺既周面示<lb/>
尤切至損詩酒之資以壯行李計别後當坐對空樽日<lb/>
嚼杞菊豈不自苦奈何天復苦之毁傷屋廬爰及琴書<lb/>
<pb n="KR4e0155_WYG_010-21b"/>
毋乃闊略之甚納言不霑君禄久矣今又若此已若無<lb/>
家豈無厚禄故人或知之當一處也苐孝先之腹便便<lb/>
萬巻固自苦耳天乎天乎大任未降空乏先至比來播<lb/>
遷筋骨心志煩頓可知方聞變之初謂崑有巖城正恃<lb/>
先生知我我可以宗而主之髙松在前女蘿施之豈料<lb/>
桃蟲拚飛百城振動麟歸至金衢驚勢湍飛士人行者<lb/>
皆舎舟策馬有家累者皆舎館待定麟以㷀㷀琴劒車<lb/>
輕路熟不吟不眺身在暑前災危得免只到家惡緒紛<lb/>
<pb n="KR4e0155_WYG_010-22a"/>
紛此耳鳴腹痛只可自知不足以黷此中治送終之事<lb/>
坐以待盡入秋體力差可又復謀生乃専人馳候因黄<lb/>
子得見風雅之刻厚心忘已何以為喻黄曰石川老先<lb/>
生處困而亨吳中衣冠企慕風神超逸社中諸賢皆不<lb/>
逮也麟乃曰丈夫不淫不屈不移此公可謂兼有之矣<lb/>
麟陽山風濤之變有以知之惟其定耳近來啟處何如<lb/>
行窩何安仙眷郎君非僦居可廣及門之客幾人想揮<lb/>
毫吟灑不讓杜陵歌叟庖丁能無改乎想勝事固多不<lb/>
<pb n="KR4e0155_WYG_010-22b"/>
如意者亦有汝明曰滿城追崇如雲如水老先生如神<lb/>
如佛不知飯顆山頭亦能消滅蒼耳藂中豈無勾惹㣲<lb/>
服不如佩玉理也麟心懸懸麟於此當東而西亦運數<lb/>
使然今名臣開府百司生氣大綱大明沴毒全消獻功<lb/>
奏凱以舒主憂君等秉筆書勳以酬大業劬勞安宅只<lb/>
旦夕耳麟以老骨出逺自危自恐生意無多常夢夢也<lb/>
此中友楝塘於石川甚勤以為區區如侍左右麟粗復<lb/>
不詳楝塘不解得真耗可復之天目山人非草草者楝<lb/>
<pb n="KR4e0155_WYG_010-23a"/>
塘文物僅有一樓亦厄於火諸不上樓者猶存淵明遇<lb/>
火今和陶之作墨色尚新傷於虎也何君子之多難耶<lb/>
想文明氣象宜爾近石菴宫保亦遭鄰火公拜之風返<lb/>
百物無恙只此當永光社長靈光巍巍不可頌耶麟何<lb/>
以諜諜憂切思長不覺覼縷又思先生一航常似米家<lb/>
如蘭亭護持者尚多汝明載曰坦中風雅當如煨燼之<lb/>
餘亦可以例推感石川不事家人生理僅有此樂用切<lb/>
拳拳恐悅生之興少損為先生不樂者累日陳禮並同<lb/>
<pb n="KR4e0155_WYG_010-23b"/>
雖然人物之妙實存乎人至於玉體者監識百靈之主<lb/>
可置一嘆於其間耶况八萬蠻箋到笥天趣出諸手中<lb/>
豈若他人託形影於糟粕之餘世澤汗牛敢附一問<lb/>
　　　九<lb/>
鶴夀持種種文教義聲感感正義未詳私懐憤發輒一<lb/>
披露麟辱交盡一世文儒無慮千百蓋上下七十餘年<lb/>
乃得納言一人心有隱憂每每欲言中止者無數僕之<lb/>
上世自南陽奉公家監鎮興安宋開寳八年迄今嘉靖<lb/>
<pb n="KR4e0155_WYG_010-24a"/>
戊午世自千三千九厯常衡權度春夏艶桂振一字一<lb/>
行凡九傳族人在安仁烟以千計一烟奚啻一人吾蔭<lb/>
常五公位下僅生一人傳之吾父不絶如綫比兒牖及<lb/>
序得孫十三嫡孫祼卿曾孫曰騶虞辱奉百字令以侈<lb/>
大之黄仲之繪圖製詞是也麟濫登八座今得年八十<lb/>
有五仰而思之何以得此於天哉厚幸厚幸難言嗟乎<lb/>
逝者已矣乃有夫子自同官以及同社綿綿延延上下<lb/>
垂三十餘年前後引之左石翼之過則抑之善則匡之<lb/>
<pb n="KR4e0155_WYG_010-24b"/>
疾瘥顛躓則扶持之無所不用其恩蓋窮古今而一見<lb/>
也麟何人斯而得此於今麟今血氣漸燼奉君惻惻有<lb/>
知豈直世道衰頽不以麟之不肖而委成大誼若此持<lb/>
公論者或曰君子之過不然者則曰彼姝者子何以畀<lb/>
之是則麟有罪焉已未在即君子察之善哉白沙陳先<lb/>
生之言此身乃一大皮囊色裹一塊骯髒骨肉麟以此<lb/>
較之光明洞達靈犀一㸃貴賤懸殊也夫子之杖夫子<lb/>
曳之曾子之簀曾子易之豈無所重歟古曰不死於婦<lb/>
<pb n="KR4e0155_WYG_010-25a"/>
人之手豈無義歟<lb/>
　　　十<lb/>
麟得延年以石川之仁也只嘗遺我以詩詩曰八十七<lb/>
年住世新春即其時良苦良苦雖然或麟沗竊之過歟<lb/>
抑知已守約之妙歟恃愛一請寛限垂示佳篇小字精<lb/>
妙付之兒曹寳以傳家大字付之表正以張斯文之盛<lb/>
春分前後徯公一來終前約以衍來慶不可少也麟今<lb/>
日食似增肌肉似減以服天王補心丹而然或者市藥<lb/>
<pb n="KR4e0155_WYG_010-25b"/>
弗精合者偏重望吾契謀忠信之醫家合和一二斤救<lb/>
度梁孟敬老狂百嵗可得麟也踰梁敢忘今日之恩春<lb/>
得藥夏服之秋則生辰吉㐫若執事或有勝逰麟將謀<lb/>
之盧扁必開此闗幸執事憐之若勿藥得年相見一笑<lb/>
老𣆀彭祖人耳豈以梁孟敬為必可則耶不識張果老<lb/>
以為何如鶴童此來真若華亭仙客因其復命忉忉祈<lb/>
請不厭不惓以俟後教<lb/>
　　　十一<lb/>
<pb n="KR4e0155_WYG_010-26a"/>
麟欽服大義自君之終慕也若移之於友久要不忘麟<lb/>
媿不如省訓堂上烏衣從君直到廬居若久要見之行<lb/>
事其梓堂乎惟斯二者今之君子所希逢也有文章納<lb/>
才俊逺聲利脫塵凡又皆出格麟恨不如檣上烏衣随<lb/>
君直窮牛女今年二社再下吾樓大書大作大餽又十<lb/>
倍平時鶴有衣鶻有容妻子霑恩並使不朽何戡何戡<lb/>
賤夫婦所自謀者則速貧速朽敢僭期如是之深長乎<lb/>
反而求之久要實源終慕根本盛大其誰知之麟也太<lb/>
<pb n="KR4e0155_WYG_010-26b"/>
倉一稊明牕一塵何足以知之收拾所施髙於天峰闊<lb/>
於五寖麟如折足之鼎觀者皆曰不祥麟亦莫知所處<lb/>
君能以朴約自待麟將宥密是圖所謂庶幾終譽鳥之<lb/>
將死其鳴若此惟一聴之今書云云别楮具答粘連啓<lb/>
端首柬所謂不忍遽違麟有甚焉中言五峰上逮玉峰<lb/>
竊有未然蓋丞負五峰也餘左簡端不盡<lb/>
　　　十二<lb/>
一清谿堂佳勝豈必重陽客有狂者以菊開為真重陽<lb/>
<pb n="KR4e0155_WYG_010-27a"/>
請一移之第區區命落奔忙是日約菴夫人下世音至<lb/>
本至親又故里賢母以初一受弔今過期已久不安不<lb/>
安溧有髙賢繆南村者令終已葬此老孤介出羣南宫<lb/>
一薦即還不受一命不霑寸禄潔如圭璋宛然銀臺老<lb/>
臣但欠一野航耳矣死之日囊篋蕭蕭麟已為立一髙<lb/>
石題名然不敏于文公一麾毫數語可乎墓有宿草麟<lb/>
未一弔不安不安家碧橋隔橋有馬竹湖者光禄少卿<lb/>
守職逢怒賜杖而殂交親憐之訃至月餘同家有馬孟<lb/>
<pb n="KR4e0155_WYG_010-27b"/>
河吉士於麟拳拳交知不在天池超山之下麟中抱紛<lb/>
紛生老病死種種麟今如在淖泥一足拔一足又落本<lb/>
圖避夀諸公逗阻然燕峰則選鋒也納言則無適不然<lb/>
遂不可脫豈盡一嵗皆生辰乎人曰得年之幸麟曰與<lb/>
死為鄰一笑一笑一諭及衡山五湖則川君所同本春<lb/>
社即思叩頭只淖泥不可出耳即到清谿豈待招號然<lb/>
一揖而退病死甚於生老不然則滅信犯義規者至矣<lb/>
念之念之<lb/>
<pb n="KR4e0155_WYG_010-28a"/>
　　　十三<lb/>
麟今已宿清谿谿畔正不知川老何在能為一出否乏<lb/>
舟乏力乞假雇覓不能如身之使臂當東而西一程分<lb/>
作三程逗留迷程不與焉乃知仙舟之妙匪獨公之髙<lb/>
朗信義過我也専人馳請不一一生麟頓首石川老納<lb/>
言先生門侍只以古沖一喜心緒一亂彼此先聲約信<lb/>
津梁逺近非主管名勝之神鮮不滯左林下與通顯相<lb/>
接甚難惟公注意<lb/>
<pb n="KR4e0155_WYG_010-28b"/>
　　　十四<lb/>
拏舟特造一終鶴壽之約比至則行窩主者入杭賴春<lb/>
洲禪師典却袈娑不鐘而飯不甚寂寥以内外有變不<lb/>
能恭候而去留一二小物在中即横塘家召工計刀尺<lb/>
之義惟川君垂亮怨君感君無限幽悰盡化為三枚兩<lb/>
謊取醉而去古沖之行相見非逺山門冒雨草草不備<lb/>
　　　十五<lb/>
秋社上下情况寒露日柬上云云比至清谿與春洲擘<lb/>
<pb n="KR4e0155_WYG_010-29a"/>
蟹剥橘悵仰之私一柬付春洲和尚云云皆不再黷苐<lb/>
徘徊吳門為日頗久長年三老與官船不同襄敏之内<lb/>
難已寒而古沖之徵進漸迫吉㐫不容並行况親戚兒<lb/>
女相期日久客有能為雞鳴者則度闗而去彼中必少<lb/>
淹留五有堂前恐是會期也若古沖與川君有約不可<lb/>
以區區之故違左自毗陵至金淵不三四日而返麟必<lb/>
遵舊路而來正亳州奏凱淮海澄清之日釃酒臨江行<lb/>
者居者均承萬福與執事平望分攜趨歸刈秫造桑落<lb/>
<pb n="KR4e0155_WYG_010-29b"/>
之酒為八十一嵗之計公許之乎解纜閶門雖若悵往<lb/>
實有後圖伏惟照亮<lb/>
　　　十六<lb/>
苕城覓舟翥鳳如彼跛鼈如此可笑可笑邑中長老聞<lb/>
川公之使即如公車之至過者紛紛拒之不敢甚嚴蓋<lb/>
小狐濡尾之象也短翮能脫蓬蒿十三日可奉接光霽<lb/>
也此非三艫脚船不可尚繫他人籬下嗟乎麟讀傳時<lb/>
方歎息殘生何由一見君子君子至止乃從事不敏私<lb/>
<pb n="KR4e0155_WYG_010-30a"/>
恨以為失禮公論以為負恩蓋蚓蟠泥中不能奮此升<lb/>
天翼也即時努力想人生會合有數其消息彼此全在<lb/>
川公至教温然春至固當敬趨况雷丞之言克謹王事<lb/>
孰謂老臣無狀不逮雷丞接浙就道謹順來㫖盛价畏<lb/>
容苦言先狀先狀謝過伏惟照察讀奉候沖公之作神<lb/>
爽飛動欲次韻未能今以聞召之語書上儻見大人亦<lb/>
昭此寸赤獨得罪社長吾無以自解者均惟憐察俚語<lb/>
上大作小註曰峴山云云今已辦乳羊家有舊醅可復<lb/>
<pb n="KR4e0155_WYG_010-30b"/>
共乎只恐十八國諸侯皆在峴山之山殊勝之寺非吾<lb/>
輩所有也一笑一笑<lb/>
　　　十七<lb/>
春别以來聞動定並佳大慰大慰麟衰病聞警不堪兒<lb/>
輩燕雀處堂事多召亂難言也逺慮小記别楮頃執事<lb/>
有移家之勞又紀綱之臣駐劄在彼封疆之臣畢㑹旦<lb/>
夕咨詢必有四方之客鄴架法書名畫不得相親恐不<lb/>
獨陽山風浪之為祟也想髙懐吟詠不絶異時聖人省<lb/>
<pb n="KR4e0155_WYG_010-31a"/>
方采者得之曰詩史此外無良史矣但野航未得西來<lb/>
所謂孤舟盡日横也惜哉惜哉此際善人憔悴屬當隱<lb/>
避善嗇加餐自重自愛非復常談麟也醉飽耳矣周來<lb/>
得教當熟復不然放乎中流聴其所止而休焉周師慎<lb/>
言力行善業匪惟兒輩得師吾亦得友信如納言所云<lb/>
會乃翁致意已得古沖太宰文皆先生之力也行當録<lb/>
出以聞附告<lb/>
　　　十八<lb/>
<pb n="KR4e0155_WYG_010-31b"/>
計自伏枕盲者放歌以迄於今麟聞今番秋社甚樂惜<lb/>
哉不與聞罪我者甚切麟不與者三如之何其不我疑<lb/>
嗟乎吾情如耳鳴安可使社中大老知之即今不安之<lb/>
狀無以自喻所恃者川君一人如一木之於顛厦如不<lb/>
可支則亦逃之若桃源可矣又不可得則無何有之鄉<lb/>
乎二者不知孰近又思區區明年八袠近可知也必如<lb/>
是可以無責於世君許之否乎麟罪人得公佳圖佳作<lb/>
又召示吾子徐生書云有深刻在彼雖未即拜領譬之<lb/>
<pb n="KR4e0155_WYG_010-32a"/>
渴者已入梅林齒津津其將下咽知恩知罪獨不知報<lb/>
謝其老馬反為駒乎其不澣之衣乎麟不能即逃將謀<lb/>
之浦海濱鄧梓堂儻能垂憐釋我於清涼之淵雖非無<lb/>
何有之鄉亦一社東之桃源也我之於川君猶夷吾之<lb/>
有鮑叔豈惟今少雖古亦不多幸勿以茍簡朽劣之失<lb/>
遽生疑貳麟在投杼之時維先生念之舊疾又作不甚<lb/>
害事然亦無好懐值襄敏人行匆匆諸不能備先一禳<lb/>
罪並一謝恩嗟乎自霅峰家蒼頭來奉覆舟諸作以至<lb/>
<pb n="KR4e0155_WYG_010-32b"/>
九月授衣可謂非久麟罪何言周人飯罷它不一一<lb/>
　　　十九<lb/>
道逢鶴子川君之徳至矣盡矣即當放棹而來苐此出<lb/>
本以述職者例有一見持三日糧作計不逺髙照髙照<lb/>
嗟乎頻年慈惠珠玉盈箱一筆衮襃星河注室皆非尺<lb/>
楮所能云喻惟是登堂叩首少似承藉之法不即死滅<lb/>
不食此言幸容還山授衣與妻子一言一年生理亦殘<lb/>
喘所係非肆為遲緩以重取罪况華誕尚逺均在可寛<lb/>
<pb n="KR4e0155_WYG_010-33a"/>
鶴子告僕云云君子恩信如春陽播物豈尋常尺寸之<lb/>
仁哉只䃘䃘小人應接不暇君如湛露麟非豐草瓊珠<lb/>
下濺多狼籍耳北城擊柝月暗寒更新兼節制自宜奉<lb/>
之燒燈别鶴極草草不足宣布萬一惟有悚慴<lb/>
　　　與陸北川<lb/>
計自秉節西行一嵗間三奉仙語示明誼重士夫進步<lb/>
者能左顧舊老或有之萬里一言足矣所以杜老曰安<lb/>
穩髙詹事也若今者有死生骨肉之誼稀承稀承仰惟<lb/>
<pb n="KR4e0155_WYG_010-33b"/>
鶴山之石升菴之䟦不謂頽齡繼見徳心藻範當與鶴<lb/>
山並永古人或輕富貴而不能輕此必有所重石渠天<lb/>
禄金谷銅駝加災於石非不振躍較之愚溪愚谷衡山<lb/>
湘水似有不同想心逺地偏造物所不靳者故幽人豪<lb/>
士得以騁其竒氣特有取焉不然禹書何以獨在鶴麓<lb/>
鶴麓非禹故迹乃自衡西澗谷中數弓之下疏剔磨洗<lb/>
而後得愽雅君子考古辨訛而後傳凡以隔人境其天<lb/>
全也閣下矜念衰窮固已私矣因使我古沖制作不類<lb/>
<pb n="KR4e0155_WYG_010-34a"/>
草木獨區區受賜也哉羅池廟碑韓文蘇書豈一賢所<lb/>
専力者麟何人斯濫承此美何幸何幸今天下之士豈<lb/>
無託名鴻筆如區區者百世之下豈無光怪竒崛以斯<lb/>
謀斯業酬君者傳竒之事自昔皆然苐遇不遇有幸不<lb/>
幸也惜乎言行膚淺不足以煩北川大儒是可憂也<lb/>
　　　與陳楝塘<lb/>
麟也瞻戀難名或偶言之與内傷客感相值溷我本志<lb/>
匪肆則渙即有不似患不在固耳嘗與先生期一私晤<lb/>
<pb n="KR4e0155_WYG_010-34b"/>
卒不得請以麟為一物與先生格之已格而致其知誠<lb/>
者誠此正者正此至身而止計殘齡無多或曰後是可<lb/>
蓋前愆先生許之乎不得已而忘而愆猶之可也得已<lb/>
而忘而愆將不為君子之棄物乎自棄何言棄之不能<lb/>
以寸成物之仁豈不少損私晤非違公索隱以求異者<lb/>
良由區區受性偏頗又蔽錮拘滯或有四十九年之非<lb/>
居之不疑大可哀也今日髙明滿座誰與圖此可仰而<lb/>
哀者惟先生一人試舉其一安仁展掃是也人禮之恒<lb/>
<pb n="KR4e0155_WYG_010-35a"/>
胡為瑣屑江險道長人短考終命亦非細故方戰於理<lb/>
欲之間非先生誰與裁決昔者康山有疑質之多所判<lb/>
決麟有深銘是以今日懇懇仰祈晤語不寧展掃一事<lb/>
念之念之五月還山生理糾紛理之月餘未復即此亦<lb/>
能碍人考終過此料理終事比兒偶庭過問之曰蓋棺<lb/>
事託之何人兒不能對嗟乎吾志不行於國吾學不信<lb/>
於友吾法不行於家吾夫子曰予不得大葬予死於道<lb/>
路乎以是知夫子非游心於寂滅者麟今蠢然一物不<lb/>
<pb n="KR4e0155_WYG_010-35b"/>
能自格而乃上擬古哲不必楝塘始知其非曾家啓手<lb/>
啓足不可式乎逝者以正全歸生者以徳愛人吾事畢<lb/>
矣豈有友如先生而一終不我圖耶獨剰住月日不可<lb/>
前知潛窺大化諒亦無多今人動以衛武吕望許人劣<lb/>
妻子聞之遂以為真此等人前正好說夢第念麟之蠢<lb/>
蠢學孔不如陽明師友學老不如慧巖主臣蝺蝺寥寥<lb/>
莫有甚於此時鷹虎二旋青牛一駕又非麟所敢知者<lb/>
深惟剰住之業雖小而多有不矜之累徂落之節雖重<lb/>
<pb n="KR4e0155_WYG_010-36a"/>
而短人之命漸㣲不能無望於賢者治槨漆之未乾而<lb/>
金玉之音適至恩施種種一簀佳哉不華而筦此不易<lb/>
之簀也即納之所治之間當步拜乾坤正氣之門四顧<lb/>
尚有窒碍傷哉麟也不學無術守死罔傳善道罔功惟<lb/>
尊慈垂念卜一静宇聚以辨之學焉問焉其朝聞也乎<lb/>
簮筆謹書<lb/>
　　　與張臨溪<lb/>
昔奉義範於新第方之郡前之居頗逺囂塵可愛只朽<lb/>
<pb n="KR4e0155_WYG_010-36b"/>
人匆匆不曾頻頻請教時有小悔幸箬谿在彼常得逺<lb/>
書又有佳惠計所聞見不減苕城以盛徳不泄邇不忘<lb/>
逺也喜足償悔珍重珍重今因顧使敬候起居冀惟寳<lb/>
嗇麟今七十有七苕城之晤滇南之書不知可奉幾迴<lb/>
古語曰逺書珍重何由達信難達也老人尤難升菴曰<lb/>
箬翁已遷幸臨溪獨在蓋記一脈於仁明公不憚煩教<lb/>
麟如箬是一箬也又恐榮擢在邇吾與楊子失望如何<lb/>
幸天書至日勞一徤走坐守楊家數日舊作新吟悉索<lb/>
<pb n="KR4e0155_WYG_010-37a"/>
見寄已登鐵筆者每種悉索副本蓋此中聒索於我者<lb/>
曰箬溪臨溪在彼我亦何辭麟素不以私干撓法家只<lb/>
此一病亮之示予諸件有小單開具粘連奉覆雖鄙瑣<lb/>
甚感荷也區區瞻戀之私不減楊子書何能悉<lb/>
　　　與凌藻泉二首<lb/>
困憊嵗餘得手書播然振動魔祟為之退舎喜閣下澤<lb/>
行於邑而道成於家邑政得之士論徵諸道路家政得之<lb/>
勒文伏想楝溪先生敦仁藻雅昭升上下可大受而弗<lb/>
<pb n="KR4e0155_WYG_010-37b"/>
一小試含章永貞此仁人孝子之所不能處者勒文多<lb/>
矣閣下行之駿惠前修而廟有鼎彛不獨收著作之華<lb/>
勲也辱在切磋之下者豈以言語例論集窮得一小冊<lb/>
是溪長而深練如飛瀑湖月失其光而海風得其委敢<lb/>
以藍青俚說陳於賢喬梓之間哉力疾獵求頗盡巻帙<lb/>
掩巻病作作者一日初得而驚驚斯閱閱斯暢暢斯喜<lb/>
喜斯躍躍傷吾足足痛斯怨一心之㣲一日而氣候不<lb/>
齊吾病固宜也匪閣下大施設能奪吾氣吾氣先弱而<lb/>
<pb n="KR4e0155_WYG_010-38a"/>
重以故義新勲一寒一暑雖十年前亦未能勝也是父<lb/>
是子豈人人可跂及哉詳示腆惠皆奪於勒文失吾故<lb/>
步大罪大罪<lb/>
　　　二<lb/>
病䰟讀二集日無餘力今晨少蘇再誦手教暢别已久<lb/>
前後無論嵗月形容常在千里追存闔闢回獲留放令<lb/>
人坐春臺中百物芸芸彼此暌業雪消雲斂真徤筆無<lb/>
雙豈獨黄丞相蘇學士軒輊有雄辨哉令人加災梨棗<lb/>
<pb n="KR4e0155_WYG_010-38b"/>
豈皆是物君既有此大美三釜三十鍾何足以為練溪<lb/>
有無哉孝徳已詳别楮茲因所示書又復瑣瑣皆愛才<lb/>
之心随得即興是以辭煩意復即刻又讀至凌溪父子<lb/>
璘珣輝映泫然淚下僕以今手書求公其管窺也乎豈<lb/>
惟昨病今日又病病不在足匪擗以慓而戚戚不已老<lb/>
心亦有時而跳乎此可與十九年不寐者言之也遂什<lb/>
襲而藏之枕簟烹茶襪履非凡聊以忱心而憂其真跳<lb/>
七十九嵗跳亦晩矣墨尚未試𤣥覽在茲安安將不在<lb/>
<pb n="KR4e0155_WYG_010-39a"/>
茲乎多謝多謝三見來使愿謹可念不異黔陽熊掌老<lb/>
人二十六年事可勝慨仰<lb/>
　　　復蘆村孫氏<lb/>
麟也一拜粗展而髙堂百禮並加反身修省恐愧不已<lb/>
締觀有孫族屬之茂因承世徳建祠之義非源逺本深<lb/>
何以至此祖母一人下逮吾門變衰為吉真河潤九里<lb/>
也又聞祔食髙寢乃古昔仁孝之盛又里閈所無聞者<lb/>
麟垂死得之歸與孫曾言母家興禮如此麟八十不虚<lb/>
<pb n="KR4e0155_WYG_010-39b"/>
生也當銘於世世麟不即死更圖後會即今感仰恩徳<lb/>
豈一言所能宣<lb/>
　　　與吳月山<lb/>
聞考最將北上雖榮行而勞擾也計貴任一考尚未有<lb/>
轉遷之者且京中故舊亦少似宜遲遲但執事之心決<lb/>
功名之際不敢多論想吉人自有天相登途保愛僕株<lb/>
坐溧城延師教子生理日㣲牖兒可學比前不同敢為<lb/>
至親告翰來論養生一事其𤣥關一竅中而已矣蓋人<lb/>
<pb n="KR4e0155_WYG_010-40a"/>
受天地之中以生故邵子云天向一中分造化合二合<lb/>
三合四以至無筭莫不皆然所論藥物全是只無火候<lb/>
終非至訣苐古人傳藥不傳火其候甚難歸根復命正<lb/>
是𦂳要去處妙在存想存者存吾神也性也想者想吾<lb/>
身也命也存則歸根想則復命存想不已内照光明心<lb/>
不動形都冺羣邪退聴於是藥得火行不運而動不煉<lb/>
而化然後一氣居神常伸於萬物之上未論飛升大道<lb/>
不逺日月恍兮惚兮其中若有所立亦不凢矣真如聖<lb/>
<pb n="KR4e0155_WYG_010-40b"/>
果予生淺見何足以知之綿綿若存惟翁留心下學至<lb/>
於上達必由心悟實所未到不誕<lb/>
　　　與施吾菴<lb/>
日者晉拜草草然髙門上下内外雝雝秩秩曠十餘年<lb/>
而喜見真朽人之大幸也歸路充然豈特一日飲食恩<lb/>
義之厚哉且掌珠之慶曾不踰旬麟又於此際及門豈<lb/>
亦湯餅有分之人耶敢以區區壽年為郎君祝麟能勉<lb/>
强逾百不亦可乎一笑一笑貧窶無以為禮輒有金錢<lb/>
<pb n="KR4e0155_WYG_010-41a"/>
以為佩帶之物雖一鈎之㣲而長命富貴四字或多於<lb/>
萬金冀如所言為慶豈有量哉吉行與吾兒謀作長亭<lb/>
之會事切阿牖當百計追随不後如老朽之不盡於海<lb/>
濵也真切<lb/>
　　　與李友竹四首<lb/>
聞送喪之鬬雄哉雄哉要得長興寜静須猛將一員打<lb/>
合包龍圖恊力治之大則調兵小則盡法黄小峰也不<lb/>
濟事阿狗言眼珠打出隨即放入亦不分意必有此等<lb/>
<pb n="KR4e0155_WYG_010-41b"/>
眼珠方稱此等手段溧陽蠻不足言也一笑一笑四山<lb/>
陳媽小浦翁北溪翁面上俱有掌痕佛惠面上並無一<lb/>
掌終是佛力䕶持今後只宜念佛<lb/>
　　　二<lb/>
古云投桃報李翁遺我以李而今又有甜桃種種爛然<lb/>
盈筥雖方朔所偷未必過此勸翁圖之蓋真味真色西<lb/>
王母家空有名耳大嚼深感不自量輒有稷米數升漫<lb/>
往麟見吾夫子之祀必有黍稷又出后稷聖人所樹麟<lb/>
<pb n="KR4e0155_WYG_010-42a"/>
自勸工不在種桃之下倘少輟膏梁之味一煩見意若<lb/>
以桃李之門方之則大可笑耳多謝多謝<lb/>
　　　三<lb/>
廣心堂蘭花盛開思與翁對坐啜茶風味不減野蔬亭<lb/>
下所少者肥鵞白麪適意處正不必事事相同況半鬚<lb/>
一來百年無事未卜歸皋丘開笑口董老五十造墳九<lb/>
十住世向後未必何如想天開壽域一例施行竹翁處<lb/>
二者之間真訣有聞幸以見教開懐痛飲毋負緑野堂<lb/>
<pb n="KR4e0155_WYG_010-42b"/>
中種花本意不拒幸幸<lb/>
　　　四<lb/>
東原呉推府已從箬溪之子逰於地下矣竹翁振衣亭<lb/>
成能來振衣者幾人闗山八千風塵一柩極目愁雲滿<lb/>
旌酸雨謂人生朝露誠易乾也可傷可傷今後遇飲須<lb/>
當盡醉不宜代之以茶一笑<lb/>
　　　與李養静<lb/>
日來有牽牛而過堂下者今執事賜肉不以其他得毋<lb/>
<pb n="KR4e0155_WYG_010-43a"/>
戒乎古人聞醢即覆所食醢魯醢非衞醢也以其似耳<lb/>
今吾不敢覆以尊者之賜也吾弟為作脯曰行人得牛<lb/>
邑人之災乎亦苦於解紛乎弟如射牛麟亦作脯而已<lb/>
一笑一笑足愈當拜未間惶恐<lb/>
　　　與王槐雪<lb/>
黷擾仙丈固云有罪然滿闌秋色麟多取之而不為貪<lb/>
絶勝金蕉之賜謹謝雅愛更聞翁有不盡之情麟豈無<lb/>
不盡之意公勿真訝以為貪也然受用過度失我本來<lb/>
<pb n="KR4e0155_WYG_010-43b"/>
又非麟之福矣何如<lb/>
　　　謝箬翁紗厨宴柬<lb/>
紗厨之惠西林先生雅致出格若止以金贈公不愛千<lb/>
金何有於此止以帛贈公沖素自如紈綺靡麗非其所<lb/>
尚又何有於此且金帛積亦能散為造物所忌昨見紗<lb/>
厨髙爽洞達非金非帛而意興逼人静可游息動可徜<lb/>
徉春宜遲日夏宜清風秋宜明月冬宜獸爐溪山相映<lb/>
卉木交暉倚檻㣲吟對景小酌雖居天壤逺囂絶塵紗<lb/>
<pb n="KR4e0155_WYG_010-44a"/>
厨主人誠為勝遇今日北邊告警烽火相望聖上祝禱<lb/>
以保社稷羣公夙夜屏息贊襄内事夏老居寵舉朝莫<lb/>
及而主人一旦震怒禍在不測使北騎秋髙未退邊圉<lb/>
未寧君臣之憂殆不可解而公方養静東山透出𤣥闗<lb/>
紗厨寄興莫可限量雖蓬島安期諸公亦止此矣地上<lb/>
行仙非公誰與耶更願時檢道經益究𤣥理調和七情<lb/>
櫛節五味多蓄名香遍植嘉卉鶴髮朱顔優游百嵗造<lb/>
物不忌大盜不取則西林先生之惠豈有紀極耶晨起<lb/>
<pb n="KR4e0155_WYG_010-44b"/>
有感謹此附謝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清惠集巻十<lb/>
</p>
<p>
</p>
  </div>
</body>
</text>
</TEI>
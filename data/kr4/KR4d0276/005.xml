<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>自鳴集巻五</head>
    <p>
<pb n="KR4d0276_WYG_005-1a"/>
欽定四庫全書<lb/>
　自鳴集巻五　　　　　　　宋　章甫　撰<lb/>
　　七言律<lb/>
　　　和韓文雪晴<lb/>
天公逞巧逐時新戲把乾坤作爛銀净壓邊塵無戰馬<lb/>
寒持使節有詩人夜長霜月争催曉年近江山逼放春<lb/>
歸壽髙堂先一醉稱觴漢殿及嘉辰<lb/>
　　　春望<lb/>
<pb n="KR4d0276_WYG_005-1b"/>
東風吹水豈容平小雨催花却易晴旅燕欲來春社近<lb/>
故人何處晚山横不才媿忝諸侯客苦思難攻五字城<lb/>
芳草滿庭無一事竹間幽鳥變新聲<lb/>
　　　送張楊子<lb/>
堂上絃歌吏早休三年官舍冷於秋諸公極力争推挽<lb/>
野老何知欲借畱去矣青雲皆坦路歸歟明月只扁舟<lb/>
都城故舊如相問草滿空山自牧牛<lb/>
　　　憶王履方<lb/>
<pb n="KR4d0276_WYG_005-2a"/>
江頭今日少風埃時有閒雲出斷崖入網河豚來近市<lb/>
争巢野鵲堕空堦偶行芳草得佳句不見故人無好懐<lb/>
愁送客㠶西去盡日隨潮水到秦淮<lb/>
　　　送張王叔<lb/>
春風端的解相期吹盡桃花作雨飛政苦無錢供劇飲<lb/>
可堪臨水送將歸窮愁度日添詩巻老病憂時減帶圍<lb/>
後夜思君望銀漢雙星㑹處有光輝<lb/>
　　　送李清宇<lb/>
<pb n="KR4d0276_WYG_005-2b"/>
行李過門復小留劇譚同此小牎幽三杯酒力客愁破<lb/>
一夜雨聲春事休舊燕尋巢元未毁新鶯出谷自相求<lb/>
槐牙凖擬供湯餅初夏重來定到不<lb/>
　　　和韓無咎使君弔李謫仙<lb/>
力士能令妃子嗔長安無復謫仙人宮袍却換江東酒<lb/>
野服終為帝外臣孤塚道傍空怨結兩峯煙際自愁顰<lb/>
騎鯨捉月知何在太白光芒夜夜新<lb/>
　　　賢府主禱雪而應喜極有詩<lb/>
<pb n="KR4d0276_WYG_005-3a"/>
湖海雙魚乆不傳幽人門巷轉蕭然寒威直與酒為地<lb/>
雪片忽共梅争妍自撥小爐猶有火擬留佳客苦無錢<lb/>
金篦刮眼何時得咫尺春風欲換年<lb/>
　　　和朱少翁除夕<lb/>
破曉東風又磔鷄人心物態兩推移建瓴歲月今將老<lb/>
漂梗江湖少不覊獨坐舊諳為客味長愁新賦悼亡詩<lb/>
多慙府主鶯花約歸去西疇恐後期<lb/>
　　　送十八兄<lb/>
<pb n="KR4d0276_WYG_005-3b"/>
故園别去踰三紀男子生來志四方千里勞君雙足趼<lb/>
百窮笑我兩眉長雪深客舍衣裘冷春晚家山杖履香<lb/>
歸省松楸終有日臨分老淚亦沾裳<lb/>
　　　苦旱<lb/>
巫歌瓦鼓自村村下鬼安能謁帝閽盡室每愁風巻屋<lb/>
何時得見雨翻盆久無蚯蚓來堂上頗說飛蝗集穀根<lb/>
投老躬耕營一飽客懷歲晚不堪論<lb/>
　　　送張安國<lb/>
<pb n="KR4d0276_WYG_005-4a"/>
萬里煙霄早致身一麾到處作陽春隨時用舍知無愠<lb/>
落筆縱横信有神江國雲山愁送逺桂林風土獨宜人<lb/>
笑談坐攝羣偷化便合歸來據要津<lb/>
　　　和周師禹所寄<lb/>
九載光隂俯仰間百年人世幾悲懽竹棲夣斷傷春晚<lb/>
雲壑書來喜歲寒别久更憐詩筆健愁多須放酒杯寛<lb/>
相望江北江南路桞絮隨風又作團<lb/>
　　　次仲韓韻兼簡若晦<lb/>
<pb n="KR4d0276_WYG_005-4b"/>
世途時事兩艱難上水船行八節灘旅鴈喚愁秋巳盡<lb/>
隣鷄驚夢夜將闌醉狂終是心情懶老瘦非關骨相寒<lb/>
閑憶能詩俞與趙久無妙語發毫端<lb/>
　　　張王臣自湖南官滿趨朝舟過白沙和惠資福<lb/>
　　　二詩末章見及次韻<lb/>
别來身世轉乖違老病交攻若有期目力半昏難結字<lb/>
心情全懶罷吟詩魚沉湖海無書日犬吠柴荆有客時<lb/>
三逕莫嫌猶寂寞地偏花木得春遲<lb/>
<pb n="KR4d0276_WYG_005-5a"/>
叢桂書齋念昔遊紅蓮幕府喜歸休秋風起柁蒹葭渚<lb/>
春月停橈杜若洲未用把詩輕萬户直須呼酒散千憂<lb/>
賛公亦是江湖舊更問君能少住不<lb/>
　　　次張子儀韻<lb/>
半身江海慣浮遊邂逅今成客此州憂國幸逢年穀熟<lb/>
望鄉長恨晚山稠連天煙雨雙鴻鴈滿地風波一白鷗<lb/>
獨把酒杯悲節物何時弟勸與兄酬<lb/>
　　　燈夕韓使君惠谷簾泉<lb/>
<pb n="KR4d0276_WYG_005-5b"/>
憶昨嬉遊不忍閒祇今但欲掩柴關短檠無恙客多病<lb/>
明月有情天若慳落日哦詩方袖手故人憶我未還山<lb/>
歸家且酌康廬水恍墮干嵓紫翠間<lb/>
　　　和劉巖隠道士<lb/>
青眼難逢阮步兵白鬚新識老彌明清談畧洗塵埃盡<lb/>
妙句仍看欬唾成休說有身真是患但知得酒不須名<lb/>
焦桐更倩揮毫手要聽秋崖夜鶴鳴<lb/>
　　　題天開圖畫<lb/>
<pb n="KR4d0276_WYG_005-6a"/>
史君新築北城隈舉酒標名綉斧來一覧江山因勝地<lb/>
四時圖畫自天開坐令宋史空盤礴豈有并刀解剪裁<lb/>
暇日莫辭頻領客年豐無事好銜杯<lb/>
　　　多日不收家信再和呈丁合州<lb/>
郵亭盤礴巳六日清坐了無塵事隨書寄弟兄猶未到<lb/>
夢遊京浙不勝馳江邊短艇雨千㸃竹裏踈煙梅一枝<lb/>
兒女未知為客恨但争柑橘遶庭墀<lb/>
　　　呈胡徳器<lb/>
<pb n="KR4d0276_WYG_005-6b"/>
相逢縱酒又連旬醉倒誰知主與賔舌在莫談當世事<lb/>
眼明仍是故鄉人不愁春與花俱減但恨君如我更貧<lb/>
淮上風煙隨分好他年凖擬作比鄰<lb/>
　　　戲答王通一<lb/>
底事重來淮上村九關難上阻司閽短衣他日欲射虎<lb/>
堂印何時看倒盆花著襟裾無定力雪侵鬚鬢有愁根<lb/>
天河且挽洗瘡疥若問甲兵君莫論<lb/>
　　　予歸自都梁魏子深來自滁州坐間酌酒<lb/>
<pb n="KR4d0276_WYG_005-7a"/>
道路長年笑此身絶憐塵土涴衣巾飛花數㸃巳愁客<lb/>
歸鴈一聲如喚人州縣驅馳君欲老江湖流落我常貧<lb/>
相逢却恨成匆遽不醉沙頭爛熳春<lb/>
　　　寄荆南友人<lb/>
餘生自拚一虛舟未害尋詩慰客愁梅欲飄零猶醖藉<lb/>
栁纔依約巳風流關心弟妹無黄犬入夢江湖有白鷗<lb/>
别後故人相念否東風應倚仲宣樓<lb/>
　　　過家留一夕曹文復和韻再作<lb/>
<pb n="KR4d0276_WYG_005-7b"/>
賢聖何曽時一中扁舟但困打頭風按田外嘆裹糧乏<lb/>
還舍内嗟瓶粟空論事時遭瞋目視催科隔絶滿堂烘<lb/>
匆匆結束又西邁望眼却隨黄鵠東<lb/>
　　　九日<lb/>
登高長是易銷魂多病新來目更昬强引兒童追節物<lb/>
久拚身世任乾坤江風冷拂烏紗㡌籬菊香浮老瓦盆<lb/>
回首西湖如昨日交游凋謝不堪論<lb/>
　　　王夢得意久出逺歸惠詩次韻<lb/>
<pb n="KR4d0276_WYG_005-8a"/>
手栽桃李巳成花久客歸心急莫鵶别後新詩圓似彈<lb/>
依前瘦馬鈍如蛙路長人困煎茶店春去鶯啼賣酒家<lb/>
三徑未荒還寄傲只應清夢到京華<lb/>
　　　寄韓漕子雲<lb/>
詔書淮上遂休兵玉帛相隨下帝京且喜王師還禁衛<lb/>
獨煩使節在邊城轉輸積雪河冰合離别春風塞草生<lb/>
細札催歸應不晚到家猶及趂清明<lb/>
　　　上黄漕<lb/>
<pb n="KR4d0276_WYG_005-8b"/>
漢初曲逆未侯日窮巷席門誰見收固是知人甚難事<lb/>
懸知同類合相求客懐夜雨打破壁世事春江横釣舟<lb/>
為報能文韓吏部吹噓籍湜預名流<lb/>
　　　雨中簡李牧之<lb/>
提壺勸飲方多病布穀催耕未有田老去情懐非宿昔<lb/>
日長圖史得周旋客愁正是連山雨時事渾如上水船<lb/>
問訊詩翁無恙否遥憐裋褐聳雙肩<lb/>
　　　燈夕戲簡胥直夫<lb/>
<pb n="KR4d0276_WYG_005-9a"/>
小雨催耕苦未勻東風吹水起魚鱗兵戈關塞今年定<lb/>
燈火江城此夜新萬㸃飛花愁客子一天明月屬遊人<lb/>
舊時面壁胥居士何處笙歌作好春<lb/>
　　　次韓無咎盱眙道中韻<lb/>
人家過午絶炊煙隴上羸牛挽不前冦退皇恩方掩骼<lb/>
民饑客飯只烹鮮觀風到處春隨馬楗水歸時月滿川<lb/>
王事獨賢無倦色雞鳴起坐屋三椽<lb/>
　　　蘇訓直方夷吾相挽同飯招隠<lb/>
<pb n="KR4d0276_WYG_005-9b"/>
登臨筋力猶如昨興廢循環自有時青石獨存超士傳<lb/>
粉牌新得省郎詩雲山改色風生座野鹿無蹤水滿池<lb/>
勝處只宜文字飯不須紅袖苦追隨<lb/>
　　　重九前一日示弟姪<lb/>
人生百歲未易滿我巳五十仍加三異縣長憐九月九<lb/>
故園逺在南山南緑尊青眼舊相得黄菊白頭還好篸<lb/>
明早汝輩早同出脚力躋攀吾尚堪<lb/>
　　　九日憶俞若晦<lb/>
<pb n="KR4d0276_WYG_005-10a"/>
出處殊途㑹面難君留湖上我江干黄花三度不同醉<lb/>
白髮數莖尤寡歡鶚立寥寥天地大鴈飛漠漠水雲寒<lb/>
登髙時節還相憶朝露誰憐墜木蘭<lb/>
　　　愁坐<lb/>
俗物滿前無好懐可堪時序苦相催飛蚊掃迹夜方静<lb/>
過鴈傳聲寒巳來多病不勝杯㶑灧逺遊只恐馬虺尵<lb/>
書忩愁坐令人瘦獨上江樓日幾回<lb/>
　　　同楊徳駿任致道登北觀留題壁間<lb/>
<pb n="KR4d0276_WYG_005-10b"/>
年來多病廢幽尋眼底風光亦倦吟歲暮情懐傷老大<lb/>
雪晴筋力試登臨一江煙水分南北千里雲山自古今<lb/>
杖屢頻來端不惡只愁東望起歸心<lb/>
　　　春晚寺居即事<lb/>
晚晴鳥雀喜窺簷客舍餘寒怕捲簾多病新來知本草<lb/>
安心老去讀楞嚴髪稀㡌側頭慵櫛火冷香消手自添<lb/>
百念不生惟飽飯春山蔬笋十分甜<lb/>
　　　閒吟<lb/>
<pb n="KR4d0276_WYG_005-11a"/>
春風略不欺貧賤美酒真堪託死生芳草又依窮巷緑<lb/>
殘尊重與故人傾雨餘入饌添蔬笋晝永欹眠憶弟兄<lb/>
但得一㕓供送老更將詩頌紀昇平<lb/>
梅花白盡栁初黄春未平分日巳長老眼明邊湖水緑<lb/>
閑愁來處楚山蒼髙吟且喜詩無病痛飲方知酒有腸<lb/>
南北故人强健否誰知旅鬢欲秋霜<lb/>
　　　蒜山夜歸<lb/>
雙雙鷗鳥落蒼灣㸃㸃征帆返照間多病久無鐘鼎夢<lb/>
<pb n="KR4d0276_WYG_005-11b"/>
忘機長伴水雲閒江心古寺入圖畫煙際好山如髻鬟<lb/>
踏月歸時聞短笛津頭知有釣舟還<lb/>
　　　野歩<lb/>
天寛地大我何憂白首行歌得自由窮既有神安可送<lb/>
富如非義豈容求四時無出三春好萬事都拚一醉休<lb/>
茅屋酒旗遥喚客餘寒未許脫駝裘<lb/>
　　　得蔡深源信<lb/>
左右圖書一小軒閉門謝客蔡深源别來三歲喜無恙<lb/>
<pb n="KR4d0276_WYG_005-12a"/>
老去百懐誰與言神魚不肯貪香餌天馬難令駕短轅<lb/>
若憶當年常欵曲茆簷軟語負朝暄<lb/>
　　　簡唐先生谷<lb/>
藩籬落日鳥雀閙江湖西風鴻鴈髙病軀巳厭秋夜永<lb/>
農事更傷終歲勞窮愁滿眼未容遣俗物敗意時相遭<lb/>
隠芝庵中有髙士拄杖請來同出遨<lb/>
　　　送彬禪客<lb/>
越王樓畔彬禪客為法南游蚤出關曽駕鉄船衝巨浪<lb/>
<pb n="KR4d0276_WYG_005-12b"/>
又攜錫杖過他山夢回故國非無侣身比孤雲只獨閑<lb/>
君到諸方如問我年來多病鬢毛斑<lb/>
　　　即事<lb/>
平邊活國不關儂晝永新添炙背功鳩婦仳離天欲雨<lb/>
鵲巢低穏歲多風一彈指頃韶光半㣲破顔時夢事空<lb/>
但得餘生無病惱從渠南北與西東<lb/>
　　　湖上吟<lb/>
誰家短笛吹楊柳何處扁舟唱采菱湖水欲平風作惡<lb/>
<pb n="KR4d0276_WYG_005-13a"/>
秋雲太薄雨無憑近人白鷺麾方去隔岸青山喚不譍<lb/>
好景滿前難着語夜歸茅屋望疎燈<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0276_WYG_000-1a"/>
欽定四庫全書　　　　　集部四<lb/>
　提要<lb/>
　　自鳴集六巻　　　　　别集類三<hi>宋</hi>
　　　　臣等謹案自鳴集六巻宋章甫撰考宋有二<lb/>
　　　　章甫一字端叔浦城人熈寧三年進士官至<lb/>
　　　　都官郎中著有孟子解義十四巻楊時為作<lb/>
　　　　墓誌其文今載龜山集中一字冠之鄱陽人<lb/>
　　　　徙居真州自號易足居士即撰此集者也甫<lb/>
<pb n="KR4d0276_WYG_000-1b"/>
　　　　行事不槩見惟張端義貴耳集有云張冠之<lb/>
　　　　名甫有文集十巻多從于湖交游<hi>案于湖乃張孝祥之</hi>
　　　　<hi>别號</hi>豪放飄蕩不受拘覊淳熈間淮有三士舒<lb/>
　　　　之張用晦和之張進卿真之張冠之也據其<lb/>
　　　　所述可畧見其為人其以章為張葢刋本字<lb/>
　　　　訛耳又陸㳺入蜀記稱乾道六年八月二十<lb/>
　　　　八日同章冠之秀才登石鏡亭訪黄鶴樓故<lb/>
　　　　址則甫葢嘗應舉矣其集不見于宋史藝文<lb/>
<pb n="KR4d0276_WYG_000-2a"/>
　　　　志文淵閣書目雖有其名而傳本乆絶其得見<lb/>
　　　　于世者惟名賢小集拾遺所載湖上吟一首<lb/>
　　　　詩家鼎臠所載寄荆南故人一首而巳今撿<lb/>
　　　　永樂大典所收自鳴集詩句頗多其格律雖<lb/>
　　　　稍近江湖一𣲖而骨力蒼秀亦具有研鍛之<lb/>
　　　　之功觀其别陸游詩有人生相知貴知心道<lb/>
　　　　同何必問升沉之句謝韓元吉寄茶詩有别<lb/>
　　　　公宛陵今五春渴心何啻生埃塵之句次韻<lb/>
<pb n="KR4d0276_WYG_000-2b"/>
　　　　吕祖謙見寄詩有山林舊約都茫茫憶君著<lb/>
　　　　書看屋梁之句是其所與酬贈者皆一時俊<lb/>
　　　　傑之士故耳濡目染尚能脱化町畦自成杼<lb/>
　　　　柚頗為不墜雅音謹裒次釐訂析為六巻至<lb/>
　　　　雜説三篇以禪家機鋒論道徳仁義之㫖援<lb/>
　　　　儒入墨是殆不得志于時者之肆志放言然<lb/>
　　　　其害理巳甚今故附其説于集末而特加紏<lb/>
　　　　正以著其失焉乾隆四十六年九月恭校上<lb/>
<pb n="KR4d0276_WYG_000-3a"/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>自鳴集巻四</head>
    <p>
<pb n="KR4d0276_WYG_004-1a"/>
欽定四庫全書<lb/>
　自鳴集巻四　　　　　　　宋　章甫　撰<lb/>
　　五言律<lb/>
　　　次韓旡咎途中寄陸務觀<lb/>
風髙微退鷁雲好合從龍蕭艾長貪雨松筠却耐冬禁<lb/>
途今不逺歸興未應濃莫羡朱雙轂相期禄萬鍾<lb/>
戎馬驅馳日江湖邂逅間笑談無逆旅翰墨落名山畫<lb/>
省春風入漁舟夜月還唱酬能見記書札忍令慳<lb/>
<pb n="KR4d0276_WYG_004-1b"/>
寒梅欺雪白臘酒愛鵝黄花下觥籌亂燈前錦繡香醉<lb/>
吟揮字大愁别聽更長近報蛾眉好何時奉一觴<lb/>
晝永渾無事昏歸只掩門甘貧同陋巷多病似文園對<lb/>
月人千里論文酒一尊逺懐霄漢路愁絶虎狼村<lb/>
園笋看成竹庭榴巳著花老來猶是客歸去亦無家萬<lb/>
事大槐國一身焦穀芽心閒聊黙坐紅日下天涯<lb/>
　　　即日<lb/>
苦憶花吹盡生嫌草長齊鸎啼春巳暮客散日還西孺<lb/>
<pb n="KR4d0276_WYG_004-2a"/>
子抛書巻童奴理菜畦怒雷將急雨一夜水平堤<lb/>
吟苦知音少棋低敵手多故人無恙不薄酒奈愁何未<lb/>
暇兔三窟聊同鷗一波傳聞江北路人應力田科<lb/>
醉裏三春了山中五載留日長知巳夏雨冷忽如秋書<lb/>
貸監河粟箱存季子裘曲肱朝睡美身外付悠悠<lb/>
　　　春盡<lb/>
晝永花陰直風輕麥浪勻僧歸還逼夏鶯語欲留春鬚<lb/>
髮垂垂老親朋往往貧地偏人事少聊以寄吾真<lb/>
<pb n="KR4d0276_WYG_004-2b"/>
　　　獨登南樓兼懐嚴聖幾俞若晦<lb/>
𤓰茗難逃暑蚊蠅正作秋勞生一念錯晩境萬縁休筆<lb/>
老無新語囊空有敝裘閑攜瘦籐杖獨上郡南樓<lb/>
城外江山好樓前市井喧登髙明逺目直北望中原濟<lb/>
世原無䇿傷心不忍言唯餘憂國淚還共水潺湲<lb/>
晝景微微斂陰雲稍稍低炎凉催旅燕風雨聽鳴雞獨<lb/>
立江樓上相思浙水西詩情兼酒伴何日手重攜<lb/>
　　　夜坐<lb/>
<pb n="KR4d0276_WYG_004-3a"/>
枕簟遲遲睡軒忩一一開市收人語寂江迥水風來熠<lb/>
燿明衣袂嬋娟到酒杯新凉兒女健促織巳相催<lb/>
　　　喜凉<lb/>
暑氣今全減人心始少蘇客愁生海燕秋意入庭梧歲<lb/>
月真虛擲詩書只自娛荆山誰獻玊齊國正吹竽<lb/>
老去孤黄妳愁來賴麴生客居宜落寞寒事費經營歲<lb/>
稔鍜聲急夜長燈影明深懐不成寐四壁候蟲鳴<lb/>
　　　宿靈巖<lb/>
<pb n="KR4d0276_WYG_004-3b"/>
異縣經年客靈巖一夕留涼風吹薄暮明月照中秋閱<lb/>
世身將老尋山興未休還驅羸馬去訪古大江頭<lb/>
　　　不寐<lb/>
不眠知夜永危坐起憂端木葉紛猶落篝燈炯未殘年<lb/>
華今晼晚邊堠且平安以我衣裳冷遥憐弟妹寒<lb/>
　　　聞鴉<lb/>
栁暗啼春處庭空反哺時鳴聲元自樂世俗亦多疑凶<lb/>
吉何須問雌雄未易知寧棲丈人屋莫借上林枝<lb/>
<pb n="KR4d0276_WYG_004-4a"/>
　　　除草<lb/>
惡草溷嘉蔬涼風獨荷鉏薅耘非敢後滋蔓恐難除女<lb/>
大知艱食兒癡亦廢書歸來一長嘆不是厭山居<lb/>
　　　春日村居<lb/>
築圃未成趣栽桃纔試花年饑兒强飯春困婦煎茶為<lb/>
客空遲暮逢人只歎嗟上天新號令雷雨起龍蛇<lb/>
村迥客來少山寒春到遲修塘留野水挿槿補疎籬旁<lb/>
舎閑相過幽人舊有期出門看逺燒拄杖立多時<lb/>
<pb n="KR4d0276_WYG_004-4b"/>
冬暖惟憂麥春寒却勒花地偏宜鳥雀江逺少魚蝦驚<lb/>
犬時時吠歸鴻字字斜故園芳草色遊子亦思家<lb/>
浦樹微微改溪流稍稍深春來差少病歲後苦多陰隴<lb/>
畝三年夢親朋萬里心感時仍念舊老淚欲霑襟<lb/>
土室宜冬夏柴門玩歲時不嫌貧作祟直恐老相欺草茁<lb/>
牛羊壯山空虎豹飢天晴好挑菜吾亦伴兒嬉<lb/>
　　　新涼<lb/>
白帝揚鑣後炎官退舎初江山驚客恨風月到吾廬黄<lb/>
<pb n="KR4d0276_WYG_004-5a"/>
妳宜相就青奴稍見疎寄聲蓮社友秋興復何如<lb/>
　　　同湯叔度兄弟賦秋聲<lb/>
古木斜陽暮寒江澹月秋蕭騷初滿耳蟋蟀最關愁茆<lb/>
屋疑鳴雨雲溪想枕流幾囘連别恨為我過西州<lb/>
　　　送潘致虛之湖南<lb/>
久客兒童狎窮居草木長蛙聲猶鼓吹燕子亦炎涼度<lb/>
日工詩律傷時灑淚行輸君載明月先我過瀟湘<lb/>
　　　即事<lb/>
<pb n="KR4d0276_WYG_004-5b"/>
暑雨何時了江雲不肯開窮途惟有死薄俗動相猜怪<lb/>
事供詩巻閑愁付酒杯欲從湖海去安得小舟來<lb/>
俯仰憐身世飄零玩歲時道途多異說客子有新詩日<lb/>
落乾坤慘風生草木悲髙樓空北望清淚不勝垂<lb/>
天意誠難測人言果有不便令江海竭未厭虎狼求獨<lb/>
下傷時淚誰陳活國謀君王自神武况乃富貔貅<lb/>
門靜悠悠日春愁淡淡天風塵殊未巳形影自相憐有<lb/>
客還詩債無人與酒錢感時歌慷慨憂國淚潺湲<lb/>
<pb n="KR4d0276_WYG_004-6a"/>
風急收殘雨花輕㸃客衣江山爭秀發燕雁不同飛異<lb/>
縣交遊少中原信息稀王師戰甚苦方解蔡州圍<lb/>
弟妹今安在飄零各賤貧詩成難寄逺目斷更傷神風<lb/>
俗殊方異交情白首新辛勤營一飽愧此百年身<lb/>
探報無虛日淮東有捷音周王方北伐蠢動敢南侵四<lb/>
海當多事羣公在一心祖宗功業盛徳澤結民深<lb/>
兩淮仍蜀道羣冦再侵尋不戒兵猶火唯誇旅若林皇<lb/>
圖終復古天意亦難諶咨爾無猖獗須思後患深<lb/>
<pb n="KR4d0276_WYG_004-6b"/>
羣冦仍猖獗城邊即棄捐休兵雖上䇿講信竟虛傳人<lb/>
事今如此天心恐未然忍令唇齒地當此染腥羶<lb/>
初失清河口駸駸遂逼人餘生偷歲月無處避風塵精<lb/>
銳看諸將謀謨仰大臣愞夫憂國淚欲忍巳沾巾<lb/>
　　　江北<lb/>
江北多戎馬江南有戰船艱難吾欲老輾轉夜無眠歸<lb/>
去須三逕飄零又一年鄰舟聽客語愁絶晩來天<lb/>
　　　山行<lb/>
<pb n="KR4d0276_WYG_004-7a"/>
江行風浪惡石路僕夫勞一水幾囘渡亂山無數髙村<lb/>
醪清似鏡早稻細如毛愁聽田家語令人首屢搔<lb/>
　　　松滋縣作<lb/>
月近中秋白雲隨落日横途窮諳客味歲晚見交情念<lb/>
舊傷存没憂時尚戰爭西風催起柁鷗鷺莫寒盟<lb/>
　　　十二月朔巢縣道中<lb/>
瘦馬從揺兀行裝更寂寥老來寧浪出此去有佳招歲<lb/>
暮風霜苦山長館舎遥兒曹應念我今日是生朝<lb/>
<pb n="KR4d0276_WYG_004-7b"/>
　　　守倅元日唱酬次韻<lb/>
别駕篇章敏黄堂句法新宜民多受福把筆競題春拖<lb/>
玊丹墀曉鳴珂紫陌塵退朝如有作應亦念兹辰<lb/>
　　　舟中簡祖顯<lb/>
計拙生無益時危老可傷江山雙敝屣詩酒一空囊夜<lb/>
雨茒廬破秋風菊逕荒閑隨枕流客蓑笠釣滄浪<lb/>
散髮扁舟上秋江一叚清魚肥新入饌鷗狎舊同盟浦<lb/>
樹參差出雲山逺近迎君詩妙圖寫不減謝宣城<lb/>
<pb n="KR4d0276_WYG_004-8a"/>
　　　雨中簡孫文輔<lb/>
多病愁陰晦長貧慣寂寥一江雲漠漠十日雨瀟瀟蛙<lb/>
黽誇秋水魚鰕趂晩潮新來疏酒盞頗覺負清宵<lb/>
馬瘦憑誰相龜靈故自焦世途何偪仄物性各逍遥君<lb/>
老嗟黄綬吾衰感黑貂雨寒無病惱酒熟即招邀<lb/>
寂寂諸縁省緜緜一氣存心情親藥褁口味滅盤飱龎<lb/>
藴無生話維摩不二門秋聲揺萬壑落葉㑹歸根<lb/>
　　　贈李君玊<lb/>
<pb n="KR4d0276_WYG_004-8b"/>
奔走空塵土歸來日暝時喜迎蓮社客細說錦囊詩短<lb/>
世相逢晚髙樓欲下遲坐中無賀監誰與解金龜<lb/>
老大何堪客窮愁畧不醒髪因閑事白眼為好山青月<lb/>
下南飛鵲風前自照螢倚君如玊樹蒲栁愧凋零<lb/>
　　　登譙樓<lb/>
老大心雖懶登臨眼尚明水流春後煖樓迥晚來晴翔<lb/>
集鳩無數歸飛雁一鳴欄干成獨倚愁絶莫雲平<lb/>
　　　次郝澤民韻<lb/>
<pb n="KR4d0276_WYG_004-9a"/>
歸雁衝寒去棲烏向日啼山明初過雨沙淨不多泥江<lb/>
上梅花細村中酒價低無人可同出課僕理荒畦<lb/>
　　　次通一見詒韻<lb/>
酒力添春意詩魔惱夜眠老來尤惜日客裏又逢年送<lb/>
雁寒雲外尋梅野水邊無錢供劇飲空枉故人篇<lb/>
　　　送任政道<lb/>
蕭寺同時客交情子更深有時長共說無事即相尋臨<lb/>
水初分袂因風數寄音青雲如得路珍重歲寒心<lb/>
<pb n="KR4d0276_WYG_004-9b"/>
　　　和沈商卿次前韻<lb/>
故人邊上去春到未還家奔走因王事艱難感歲華詩<lb/>
壇推俊逸醉帽想歌斜莫怪書題少新年眼更花<lb/>
逢人問行李幾日至東園别去將三月書來得五言淮<lb/>
山分限域風土異寒暄四大知安穩根塵要反源<lb/>
　　　王漕舟行邵白枯河之間一花獨秀有詩次韻<lb/>
志在冥鴻上舟行白鷺羣水花明晚色詩態藹春雲獨<lb/>
立興三歎孤斟為十分錦囊曽不惜還遣野人聞<lb/>
<pb n="KR4d0276_WYG_004-10a"/>
　　　陪王漕右司遊東園<lb/>
籍甚皇華使詩清思不羣建臺多暇日領客總能文花<lb/>
好盃重勸茶香手自分禮寛情爛熳小雨夜深聞<lb/>
不到東園久從公喜再遊名花移别島新竹俯長流蕩<lb/>
漾扁舟穩囘還一逕幽胷中擅丘壑此地得冥搜<lb/>
晝永花紅困煙輕草緑齊緩行金𤨏細爛醉玊東西棋<lb/>
局觀成敗河魚入品題門闌老賓客勝處謝招攜<lb/>
　　　再用前韻<lb/>
<pb n="KR4d0276_WYG_004-10b"/>
公合麒麟畫吾今麋鹿羣别離頻換歲夢寐昔論文寒<lb/>
盡春生後涇清渭濁分喜還親几席語妙得時聞<lb/>
昔闥清華選湖山爛熳遊秋筠同節操春柳似風流鬚<lb/>
鬢莖莖白園林事事幽天然詩句好初不待窮搜<lb/>
紅紫今無幾寒暄尚未齊春愁人更瘦午醉日還西課<lb/>
僕除新草呼兒檢舊題空庭可徐步藜杖故相攜<lb/>
　　　次王勉夫見招<lb/>
浪迹踰三紀知音只數公拙非今日用愚與古人同賔<lb/>
<pb n="KR4d0276_WYG_004-11a"/>
客雖常滿簞瓢或屢空躬耕逢歲旱拄杖立西風<lb/>
風月分公宇圖書靜客堂交情知爛熳暇日想徜徉我<lb/>
老嗟筋力詩成損腎腸報章慚不敏秋至足悲傷<lb/>
　　　送謝王夢得監稅借示詩巻兼簡王僉<lb/>
人入江西社詩參活句禪盤珠無滯迹溪月有餘妍不<lb/>
採龎公藥宜先祖逖鞭淹留茒屋底愁坐筭商船<lb/>
歲月易飄忽文章空怪竒宦遊君未逹耕種我長飢事<lb/>
往休三歎春來又幾時官閑宜把酒蓮幕最相知<lb/>
<pb n="KR4d0276_WYG_004-11b"/>
　　　憶弟妹<lb/>
新年思弟妹何處有田園見面寧無日傷心不忍言飄<lb/>
零空歲晚契濶又春暄腸斷東來水滔滔共一源<lb/>
　　　憂旱<lb/>
貧賤甘羈旅淹留賴薄田悠悠將送老比比不逢年旱<lb/>
魃工為虐雷公豈易鞭醉能忘萬事安得酒如川<lb/>
　　　白露<lb/>
歲旱今如此天髙豈不聞家家望秋穀日日有閑雲聖<lb/>
<pb n="KR4d0276_WYG_004-12a"/>
主焦勞甚羣公獻納勤老農愁欲死祈禱漫紛紜<lb/>
烈日照平野狂風吹槁苖皇天無一雨白露只明朝世<lb/>
路多艱險人心恐動搖愁來惟有酒聊以永今宵<lb/>
　　　薦饑<lb/>
隴畆還枯旱鉏犁謾苦辛饑寒知不免盜賊恐相因憂<lb/>
國書生志安民聖主仁豐凶端有數天本愛斯民<lb/>
久客身長健頻年穀不登天時有差忒人事亦因仍鵬<lb/>
運溟南北魚呼水斗升世途惟論報誰飯在家僧<lb/>
<pb n="KR4d0276_WYG_004-12b"/>
　　　和俞若晦晚步<lb/>
日落帆歸疾天寒潮應遲老蟾還照客宿鳥未安枝懐<lb/>
抱難忘酒工夫不到詩徘徊江上路此意有誰知<lb/>
　　　閏月二日清坐<lb/>
淮海秋風日柴荆老病夫詩因窮處得愁到酒邊無俗<lb/>
物妨青眼浮生喜白鬚繩床供午寢清夢落江湖<lb/>
秋閏遲收穫年衰惜友朋每懐人似玊安得酒如澠鵲<lb/>
語何多誕蟬聲故可憎茶香新落磨亦足洗炎蒸<lb/>
<pb n="KR4d0276_WYG_004-13a"/>
　　　聞下親征詔志喜<lb/>
聞下親征詔軍民喜溢顔天威方一怒國步久多艱思<lb/>
古傷心處平戎反掌間書生苦衰愞空使鬢毛斑<lb/>
　　　秋日<lb/>
奔走傷形役艱難感物華澹煙籠逺樹小雨濕寒沙喚<lb/>
客尊無酒撩人菊有華弟兄書不至過盡鴈行斜<lb/>
故人多鬼録久客又驚秋為計無三窟懐歸在一丘鷄<lb/>
鳴風雨晦鴈急稻粱謀憶我山中友天寒夜飯牛<lb/>
<pb n="KR4d0276_WYG_004-13b"/>
　　　清宇移居<lb/>
懐抱俱牢落相逢得暫開有時逃酒去排日送詩來撫<lb/>
事空三歎移家又一囘秋涼安穩住莫負菊花杯<lb/>
　　　九日壽之見過<lb/>
老去猶耽酒歸來自撥醅絶憐黄菊好仍有故人來懐<lb/>
古空三歎挼香更一杯横山無十里騎馬未須囘<lb/>
　　　過清宇新居再用開字韻<lb/>
市逺囂塵息聰眀老眼開句從天外得書自日邊來久<lb/>
<pb n="KR4d0276_WYG_004-14a"/>
住當成趣相看不忍囘涼生初却扇月出好銜杯<lb/>
書帙兒能整柴扉手自開夢殘江月上酒醒竹風來舊<lb/>
集秋重校微吟日幾囘初無俗客飯當有故人杯<lb/>
　　　送孟希道<lb/>
異縣交游少隣牆歲月深肴蔬長共醉風雨亦相㝷去<lb/>
路逾千里離筵惜寸隂功名君努力衰病我何心<lb/>
　　　寄棻庵主<lb/>
問訊棻庵主庵中事若何得詩堪供佛學道想無魔關<lb/>
<pb n="KR4d0276_WYG_004-14b"/>
塞兵戈定江湖歲月多他年白蓮社藜杖飽經過<lb/>
　　　秋興<lb/>
宿昔驅蠅手今還把蠏螯家愁難止酒天氣近登高歲<lb/>
月形容改鄉關夢寐勞小牕無晤對風葉暮蕭騷<lb/>
　　　答仲韓醉中見和<lb/>
外事添蛇足餘生嚼<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>螯牀頭新酒熟江上逺山髙紀<lb/>
詠能偷暇登臨莫憚勞獨醒誠可笑辛苦賦離騷<lb/>
　　　春日山居<lb/>
<pb n="KR4d0276_WYG_004-15a"/>
流轉情何恨艱難老見侵兒啼妨午睡花落攪春心得<lb/>
句從誰說開尊祗自斟移家近城市湖水幾時深<lb/>
客舎逢迎少村居道路迷雨晴知虎過煙暝有鴉啼輕<lb/>
薄看諸子辛勤愧老妻人生真寄耳巢燕亦添泥<lb/>
村陋渾成俗雲山要可人短籬雞唱午芳樹鳥啼春地<lb/>
僻愁仍少身閑懶更真扁舟因送客重到大江濱<lb/>
　　　登樓<lb/>
空室才容膝樓髙適與隣清秋宜眺逺瘦䇿故來頻鳥<lb/>
<pb n="KR4d0276_WYG_004-15b"/>
雀寧知我江山不厭人哦詩兼把酒地主未嘗嗔<lb/>
　　　卜煥之求雙竹<lb/>
結屋清江上憐君雅趣深自移雙竹種分得半簷陰特<lb/>
立夷齊節相看管鮑心祇應風雨夜聽此兩龍吟<lb/>
　　　問祖顯疾<lb/>
念子何多病逢人問好音可無安樂法未用短長吟陋<lb/>
巷隣南北春風酒淺深杯蛇弓落影應巳斷疑心<lb/>
隱几維摩詰傷春杜拾遺觀身如聚沫憂國正攅眉藥<lb/>
<pb n="KR4d0276_WYG_004-16a"/>
裹添新說腰圍減舊時朝來强飯不問訊一憑詩<lb/>
　　　送野堂禪師赴蔡公寳文之招<lb/>
早歲識諸公雙眸四海空叢林今日異風月往時同晚<lb/>
境無茒屋秋江又釣篷毗耶大居士游戲有神通<lb/>
　　　次恵老見詒<lb/>
别去忽三紀餘生能幾年相看雙眼碧且喜一燈傳禪<lb/>
病君無惱詩狂我欲仙劇談成絶倒還似蜜中邊<lb/>
　　　次郭遐齡所攜張安國詩韻<lb/>
<pb n="KR4d0276_WYG_004-16b"/>
早作諸公客過門競挽留憂時心尚壯懐舊涕難收富<lb/>
貴來何晚文章老更優尊前身健在不必問封侯<lb/>
</p>
<p>
</p>
  </div>
</body>
</text>
</TEI>
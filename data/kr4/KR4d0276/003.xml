<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>自鳴集巻三</head>
    <p>
<pb n="KR4d0276_WYG_003-1a"/>
欽定四庫全書<lb/>
　自鳴集巻三　　　　　　　宋　章甫　撰<lb/>
　　七言古<lb/>
　　　督祖顯和章<lb/>
孫侯二尺短檠前何啻頌詩三百篇金鑾玉堂未歸去<lb/>
聊結江湖山水縁官閑不復弄朱墨勝日過門無惡客<lb/>
春風快馬紫遊韁花底黄鸝盡相識酒酬談辯翻波瀾<lb/>
得句全勝得好官我亦從來有詩癖撚髭一字吟難安<lb/>
<pb n="KR4d0276_WYG_003-1b"/>
不知辛苦竟何益聞道何妨死今夕他年儻使無知音<lb/>
盈編不作一錢直日來頗怪詩筒遲恐君豫辦磨崖詩<lb/>
中原窟穴尚狐兔未應便草閑居賦<lb/>
　　　放歌招孫祖訓俞國寳飲<lb/>
兒時望春春不來春衣隔年催剪裁平明出遊薄暮囘<lb/>
惟恐雲氣興風雷豈知樂極還悲哀十年黄塵涴青鞋<lb/>
管領鸎花巳無意感時念舊時傷懐去年寒食丹徒縣<lb/>
家寄毗陵不相見今年寒食江陵府妻子相看淚如雨<lb/>
<pb n="KR4d0276_WYG_003-2a"/>
迂儒憂國更憂家枉殺清明不見花無端栁絮攪愁思<lb/>
一逕漫漫春日斜主人知我坐憔悴故遣斗酒來相慰<lb/>
呼妻安穏置床頭箇是貧家一祥瑞床頭三日未開嘗<lb/>
耿耿憂心自如醉朝來忽覺體中佳吻角流涎巳難制<lb/>
細君平日但濡唇瓦盆對酌可無人招朋一飲舒清興<lb/>
要須脫畧任天真髙郵孫夫子相逢不作鬲上語臨川<lb/>
俞先生客裏傷春作詩苦二公問學該今古胷吞雲夢<lb/>
輕阿堵我酒雖不多酒行詩可歌杖藜乗興速來過不<lb/>
<pb n="KR4d0276_WYG_003-2b"/>
來吟醉奈春何<lb/>
　　　聞鵓鴣<lb/>
陰雲欲暗江頭樹屋角先聞鵓鴣語瀟瀟漸作打牕聲<lb/>
誰道巢居不知雨雨晴喚婦却同飛須知此物心無機<lb/>
豈比人間情義變銜寃誓死不相見<lb/>
　　　題九歌圖<lb/>
大夫放逐沅湘濱嘗作九歌祠鬼神鬼神幽逺不可見<lb/>
肴酒芬芳猶福人飡菊佩蘭君不識從彼讒人為鬼蜮<lb/>
<pb n="KR4d0276_WYG_003-3a"/>
楚江嗚咽楚雲愁坐對此圖三歎息<lb/>
　　　題王無邪九華圖<lb/>
雲錦仙翁人不識多生九華茹芝客少年登覽妙形容<lb/>
三十七峯俱改色手提髙士談墨圖煙雲到處隨巻舒<lb/>
珠璣衮衮入題詠縑素往往爭臨摹雪潭四時濺飛雪<lb/>
歎我幻軀方病渇何由得共山中人脚踏寒流弄明月<lb/>
　　　王夢得捕蝗二首<lb/>
相逢每歎俱飄流尊酒作意同新秋蝗蟲日來復滿野<lb/>
<pb n="KR4d0276_WYG_003-3b"/>
府帖夜下還呼舟江天尚黒客騎馬草露未晞人牧牛<lb/>
路長遥想兀殘夢家在風煙蘭杜洲<lb/>
江頭曉日方曈曈僕夫喘汗天無風茅簷汲井洗塵土<lb/>
野寺煮餅燒油葱平生憂國寸心赤在處哦詩雙鬢蓬<lb/>
村民喜識長官面樹陰可坐毋匆匆<lb/>
　　　分蝗食<lb/>
田園政爾無多子連歲旱荒飢欲死今年何幸風雨時<lb/>
豈意蝗蟲乃如此麥秋飛從淮北過遺子滿野何其多<lb/>
<pb n="KR4d0276_WYG_003-4a"/>
撲滅焚瘞能幾何羽翼巳長如飛蛾天公生爾為民害<lb/>
爾如不食焉逃罪老夫寒饑悲惱纒分而食之天㦯憐<lb/>
　　　憫農<lb/>
前村後村水車聲伊伊軋軋終夜鳴皇天不雨四十日<lb/>
髙田何止龜兆出田家眼穿望早禾早禾不熟奈饑何<lb/>
今年神祠禱不應沽酒買牛空費多天公髙居民父母<lb/>
有耳應聞下民語乞我滂沱半朝雨免遭縣吏鞭笞苦<lb/>
　　　田家苦<lb/>
<pb n="KR4d0276_WYG_003-4b"/>
何處行商因問路歇肩聽說田家苦今年麥熟勝去年<lb/>
賤價還人如糞土五月將次盡早秧都未移雨師懶病<lb/>
藏不出家家灼火鑽烏龜前朝夏至還上廟著衫奠酒<lb/>
乞杯珓許我曽為五日期待得秋成敢忘報陰陽水旱<lb/>
由天工憂雨憂風愁殺儂農商苦樂元不同淮南不熟<lb/>
販江東<lb/>
　　　送茶與人<lb/>
雲氣昏昏釀秋雨歲月驚心遽如許潮生晚浦足風波<lb/>
<pb n="KR4d0276_WYG_003-5a"/>
頗憶青燈夜深語贈君江南春露芽恐君誦詩眼生花<lb/>
一杯靜對沈煙斜世事從渠如亂麻<lb/>
　　　早雪<lb/>
賤夫流落來淮海兩紀悠然忘凍餒烏薪白粲不論錢<lb/>
近歲山林禁樵採去年差官打炭窰淮民畏事誰敢燒<lb/>
官軍巡山得心力草木欣欣有顔色九月未霜雲漫漫<lb/>
雪花爭先飛作團凍坐孤吟還自寛邊頭牽挽人夫寒<lb/>
　　　雪中張仲庠惠十詩老嬾不能追逐戲答古風<lb/>
<pb n="KR4d0276_WYG_003-5b"/>
　　　兼簡陳伯茂<lb/>
愛君詩好韻倔竒快如天馬不容羈惜君有錢不沽酒<lb/>
盡日苦吟難療飢我生真成錯料事陳子生涯畧相似<lb/>
敢持短兵與君接笑我老來長退怯空山一夜雪盈階<lb/>
軒牕晃耀如瑶臺尊中尚喜有餘緑紅潮兩頰心悠哉<lb/>
安得萬里江變作葡萄醅笑呼姮娥共起舞夜闌更酌<lb/>
北斗杯一醉三千年從教海水揚塵埃妻孥笑我言此<lb/>
樂恐未諧典衣且復沽茅柴淮南有薄田與汝歸去來<lb/>
<pb n="KR4d0276_WYG_003-6a"/>
願身長健眉長開好挿梅花醉幾回<lb/>
　　　春日呈韓丈<lb/>
陽烏陰兔爭馳騁人世光陰刹那頃玊盤生菜亂青絲<lb/>
三歲公家喫春餅前年班春池陽城民物熙熙簫鼓聲<lb/>
去年轉粟巡邊徼聖朝初下和戎詔祗今塞上不傳烽<lb/>
野梅官栁競春風相從且作無事飲莫辭節物來匆匆<lb/>
明年上國春應早棠棣隂中詩更好詩成但遣阿買書<lb/>
郵筒寄我江南道<lb/>
<pb n="KR4d0276_WYG_003-6b"/>
　　　劉祼卿送筍<lb/>
俗子貪錢如食蜜幽人愛竹如種玊君家大隱城一隅<lb/>
萬个深圍數間屋陽春不住長兒孫犢角猫頭還滿目<lb/>
却恐繁陰礙風月童奴時取供肴䔩朝來想挂北牕坐<lb/>
應念先生食無肉故遣此君來起予爛斑嫩籜森盈束<lb/>
先生飢腸非雷吼米糝鹽醯羮杞菊急呼瀹釡然枯薪<lb/>
殷勤留客晨炊熟不羡侯家五鼎烹得此一飽萬事足<lb/>
客去關門聽雨眠枕上詩成翻水速<lb/>
<pb n="KR4d0276_WYG_003-7a"/>
　　　清明病中遣酒問訊史授夫<lb/>
一榻蕭然唯坐卧風雨欺人打窓破數片飛花何處來<lb/>
寒食清明病中過疎狂閑憶少年時問栁㝷花夜不歸<lb/>
春衣一任酒狼籍玊山自有人扶持日月變遷衰相現<lb/>
世途迫隘令人倦耳冷那聞白雪歌眼寒不識春風面<lb/>
懐君著書坐僧房呼兒與撥浮蛆香往澆萬巻文字腸<lb/>
莫學病夫多感傷<lb/>
　　　惜花<lb/>
<pb n="KR4d0276_WYG_003-7b"/>
前朝西風不肯住紅雨毿毿落深樹昨日東風更放顛<lb/>
香雪紛紛飄滿園四時催人頭髪白薄相春風亦欺客<lb/>
漸覺繁枝過眼空歴歴黄花亂疎麥野店沽酒酸如虀<lb/>
先生不飲春將歸屋頭向晚雨聲急自炷爐香坐盤膝<lb/>
　　　旴𣅿館中題雲山圖<lb/>
北風三日吹黄土長淮浪髙少人渡客愁正坐小牕間<lb/>
眼明見此江南山好山連娟螺髻鬟白雲無心終日閒<lb/>
野橋溪水流彎環旁有幽人晝掩關道路只今多險艱<lb/>
<pb n="KR4d0276_WYG_003-8a"/>
林泉有約吾當還黄精可駐冰雪顔時時令人雙鬢斑<lb/>
　　　葉子逸以惠山泉瀹日鑄新茶餉予與常鄭卿<lb/>
惠山泉甘苦不冷日鑄茶香方是真廣文喚客作妙供<lb/>
石銚風爐皆手親神清便欲排閶闔且了吾人淡生活<lb/>
缾芽分送巳無餘杯水尚容消午渇<lb/>
　　　戲簡樂長卿<lb/>
長卿談兵氣飄揚半生謾趂槐花忙塵埃緑綺誰拂拭<lb/>
雞羣野鶴空昂藏何必明經取青紫請君囊書獻天子<lb/>
<pb n="KR4d0276_WYG_003-8b"/>
中原猶未息兵戈萬里横行丈夫事愞夫株守衡門裏<lb/>
初無長鬚給薪水故舊經年絶尺書烏鵲玩人頻送喜<lb/>
欲行萬里囊無錢移床且對薫風眠兒啼妻怒了不問<lb/>
誦詩過午聲琅然<lb/>
　　　雨涼成詩一首簡子逸<lb/>
坦率每愁遭怒嗔閉門直欲全吾真美人娟娟不可見<lb/>
薄俗往往難相親夢斷風扉自開闔還喜晚凉生意活<lb/>
未能衝雨過蘇端且乞新詩慰飢渇<lb/>
<pb n="KR4d0276_WYG_003-9a"/>
　　　戲簡李清宇<lb/>
四十九年真大謬三百六旬長鮮驩人生一夢何足較<lb/>
田穀薦饑良獨難酒邊志氣漫豪放鏡中骨相殊酸寒<lb/>
輸與能詩李供奉水旱不憂吾有官<lb/>
　　　送張安國<lb/>
前日見公如桂林梅黄風雨天多陰今年見公長沙去<lb/>
草緑江湖春水深借問長沙多少路盡是前年曽到處<lb/>
如公正合在朝廷胷中素藴經綸具吾君一視而同仁<lb/>
<pb n="KR4d0276_WYG_003-9b"/>
且欲煩公蘇逺人親朋漫作别離惡王事敢辭行役頻<lb/>
嗟予潦倒百無用客食淮南兩相送青山可買坐無錢<lb/>
日長只作還鄉夢九重早晚催賜環了却功名歸故山<lb/>
屋頭乞我茒三間布襪青鞋相伴閒<lb/>
　　　題趙純甫渭川千畝圖<lb/>
君家天姥山前居未辦種竹先作圖不惟要與千户等<lb/>
亦念豈可一日無勁節虛心聽霜露細香靜色宜風雨<lb/>
玊版禪師得飽參翠袖佳人定何許津津喜氣見眉間<lb/>
<pb n="KR4d0276_WYG_003-10a"/>
凖擬他年如此閑可無嵇阮相往還俗客儻來君掩關<lb/>
　　　題張希頴筠坡圖<lb/>
縁坡種竹自成趣籃輿造門今有誰張侯好事果絶俗<lb/>
因人隔江來覓詩披圖識面恨不早更愛諸公妙詞藻<lb/>
繁霜宻雪得天全明月清風為君好易足堂前方欲栽<lb/>
摩挲短軸心眼開忽思江南讀書處碧玊如椽歸去來<lb/>
　　　颺稻行<lb/>
屋頭場地如鏡光未曉相呼來破場今年慚愧好天色<lb/>
<pb n="KR4d0276_WYG_003-10b"/>
颺稻得風尤省力分時往往只論<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>主客四六無偏頗<lb/>
髙低十分早晚禾就中誰家收最多妻兒舂糯試新麴<lb/>
隣舎茅柴相接續醉來起舞自頓足官無差科即為福<lb/>
　　　題長蘆方丈<lb/>
笑别靈巖日當午籃輿軋軋轉江浦眼明初入菩提場<lb/>
一燈傳自西來祖老禪留客苦殷勤汲泉煮茗添爐薰<lb/>
空江向晩無人渡明月滿天秋正分<lb/>
　　　中秋次韻<lb/>
<pb n="KR4d0276_WYG_003-11a"/>
秋浦堂前有清集久客思家淚痕濕連年客裏作中秋<lb/>
今歲還家又無及山中茅屋冷如水應念征塵何日洗<lb/>
邊鴻也解寄歸音旅燕亦能辭故壘滔滔四海知音誰<lb/>
公家公子歲寒期殷勤為我撥新釀煖熱向我哦好詩<lb/>
我生志願良自足肯向天涯長碌碌願君腰金佩鳴玊<lb/>
從我羮藜飯脫粟秋風舟子兩相催側帽長吟歸去來<lb/>
開帆轉柂清溪口還山要趂重陽酒<lb/>
　　　諸公過易足為紅梅一醉醉後率成數語<lb/>
<pb n="KR4d0276_WYG_003-11b"/>
一冬雪與寒俱少膏澤春來頗傾倒畏寒病嬾不出門<lb/>
未覺心情被春惱花木今春種種遲眼明始見紅梅枝<lb/>
容顔頗稱俗子意風骨獨有詩人知人生百年誰滿百<lb/>
去日漸多來日窄衰顔巳減舊年紅短髪明年應更白<lb/>
甕頭有酒不用沽肴䔩得隨家有無主人頹然客亦走<lb/>
明朝無事重來否<lb/>
　　　呈謝仲連<lb/>
一葦江頭風雨寒邂逅三日同清懽諸塵不染眼自碧<lb/>
<pb n="KR4d0276_WYG_003-12a"/>
萬事隨縁心巳安雨晴歸路馬蹄疾問君呼船定何日<lb/>
杖藜過我城南偏遊戲世間文字禪<lb/>
　　　從賈倅乞猫<lb/>
渚宫茅屋住經年墻壁苦遭羣鼠穿旋乞狸奴名去惡<lb/>
中宵客枕得安眠攜之俱東泛江水厭飫魚腥二千里<lb/>
半途忽作楚人弓兒女憐渠今未巳昨朝聞說二車家<lb/>
花墪五子俱可誇此詩雖拙勝鹽茶不問白黑灰狸花<lb/>
　　　書黄叔虎傳神巻<lb/>
<pb n="KR4d0276_WYG_003-12b"/>
鶴骨何清癯腹空惟貯書山林日月長掉頭賦歸歟松<lb/>
竹歲寒金石友身後虛名眼前酒與世相違豈盡然江<lb/>
湖猶有丹青手<lb/>
　　　與北山長老<lb/>
數間破屋城南街坐卧一榻心如灰現身幻化本無住<lb/>
疾病問渠何自來剥啄誰歟破幽寂道人定起北山北<lb/>
齒冰骨玊兩髙寒禪病詩魔俱辟易我倦欲眠君且歸<lb/>
籃輿入郭知何時貧家客來無凖擬為君時供鷄蘇水<lb/>
<pb n="KR4d0276_WYG_003-13a"/>
　　　法剛化士幹蔣山藏經乞語<lb/>
鍾山夜半發竒怪火光熾然脱三昧法筵龍象不須驚<lb/>
寳公留得眉毛在食輪才轉法輪隨樓臺金碧還相輝<lb/>
大千經巻何處覓剛禪藏在僧迦葉如來言語皆真實<lb/>
别有真經名第一琅函寳藏不能收若遇知音請拈出<lb/>
　　　題張季子妄菴<lb/>
世間種種無非妄云何以妄為菴牓君欲捨妄却求真<lb/>
展轉思維増妄想即妄即真君勿疑真妄俱忘也大竒<lb/>
<pb n="KR4d0276_WYG_003-13b"/>
笑我猖狂今老矣因君聊復妄言之<lb/>
</p>
<p>
</p>
  </div>
</body>
</text>
</TEI>
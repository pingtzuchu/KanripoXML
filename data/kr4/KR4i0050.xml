<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>墓銘舉例巻一</head>
    <p>
<pb n="KR4i0050_WYG_001-1a"/>
欽定四庫全書<lb/>
　墓銘舉例巻一　　　　　　明　王行　撰<lb/>
凡墓誌銘書法有例其大要十有三事焉曰諱曰字曰<lb/>
姓氏曰鄉邑曰族出曰行治曰履歴曰卒日曰夀年曰<lb/>
妻曰子曰葬日曰葬地其序如此如韓文集賢校理石<lb/>
君墓誌銘是也其曰姓氏曰鄉邑曰族出曰諱曰字曰<lb/>
行治曰履歴曰卒日曰夀年曰葬日曰葬地曰妻曰子<lb/>
其序如此如韓文故中散大夫河南尹杜君墓誌銘是<lb/>
<pb n="KR4i0050_WYG_001-1b"/>
也其他雖序次或有先後要不越此十餘事而已此正<lb/>
例也其有例所有而不書例所無而書之者又其變例<lb/>
各以其故也今取韓文所載墓誌銘録其目而舉其例<lb/>
于各題之下神道碑銘亦舉之又于李文公柳河東二<lb/>
家之文㧞其尤以附于後用廣韓文之例焉<lb/>
　　韓文公文六十六首<lb/>
　　　　墓誌銘五十三首　　墓碣二首<lb/>
　　　　殯表一首　　　　　神道碑銘十首<lb/>
<pb n="KR4i0050_WYG_001-2a"/>
集賢院校理石君墓誌銘<lb/>
　　　右誌正例書也<lb/>
故中散大夫河南尹杜君墓誌銘<lb/>
　　　右誌正例書也詳書世胄重其族之大也又一<lb/>
　　　　例也<lb/>
太原參軍苖君墓誌銘<lb/>
　　　右誌正例書也書季子生卒後紀實也不舉以<lb/>
　　　　為例以非嫡長之重也<lb/>
<pb n="KR4i0050_WYG_001-2b"/>
國子助敎河東薛君墓誌銘<lb/>
　　　右誌正例書也<lb/>
唐故江西觀察使韋公墓誌銘<lb/>
　　　右誌正例書也詳書兩娶之父祖兩娶皆先卒<lb/>
　　　　故于此見焉又一例也<lb/>
唐正議大夫尚書左丞孔公墓誌銘<lb/>
　　　右誌正例書而稍變也<lb/>
唐故昭武校尉守左金吾衛將軍李公墓誌銘<lb/>
<pb n="KR4i0050_WYG_001-3a"/>
　　　右誌不書姓宗室也元配書逺祖顯也又一例<lb/>
　　　　也兩娶析書其子女又一例也　凡不書姓<lb/>
　　　　宗室也名門也鉅族也貴戚也顯家也五者<lb/>
　　　　人所習聞而易知也五者之外又有已見于<lb/>
　　　　題而不書者葢題實文之綱文固題之目綱<lb/>
　　　　既舉之在目有可畧之理此又不書姓之通<lb/>
　　　　例也然畧其姓者其序族出多詳焉<lb/>
中大夫陜府左司馬李公墓誌銘<lb/>
<pb n="KR4i0050_WYG_001-3b"/>
　　　右誌不書姓宗室也<lb/>
唐故秘書少監贈絳州刺史獨孤府君墓誌銘<lb/>
　　　右誌不書姓名門也書妻之父祖顯也<lb/>
柳子厚墓誌銘<lb/>
　　　右誌不書姓名門也書子不書妻畧也子厚初<lb/>
　　　　娶楊憑女先十七年卒無子不果再娶子葢<lb/>
　　　　微出也又一例也題不書官其字重於官也<lb/>
　　　　又一例也<lb/>
<pb n="KR4i0050_WYG_001-4a"/>
唐故河南令張君墓誌銘<lb/>
　　　右誌不書姓名門也卒不書日畧也　凡誌<hi>一作</hi>
　　　　<hi>例</hi>之所畧者以非所重也如書諱而不書字<lb/>
　　　　書卒而不書日書𦵏而不書地之類又一例<lb/>
　　　　也<lb/>
虢州司户韓府君墓誌銘<lb/>
　　　右誌不書姓名門也諱而不字畧也詳其父而<lb/>
　　　　畧其身又一例也<lb/>
<pb n="KR4i0050_WYG_001-4b"/>
唐故朝散大夫商州刺史除名徙封州董府君墓誌銘<lb/>
　　　右誌不書姓顯貴家也詳叙其弟賢之也又一<lb/>
　　　　例也<lb/>
唐故檢校尚書左僕射右龍武軍統軍劉公墓誌銘<lb/>
　　　右誌不書姓顯貴家也書其子曰學于樊宗師<lb/>
　　　　重紹述也又一例也<lb/>
殿中少監馬君墓誌銘<lb/>
　　　右誌不書姓顯貴家也不書字卒不日𦵏不日<lb/>
<pb n="KR4i0050_WYG_001-5a"/>
　　　　不地不書妻重在叙其世舊故畧也無銘詩<lb/>
　　　　亦畧也然銘亦不必皆詩文即銘焉耳又一<lb/>
　　　　例也<lb/>
處士盧君墓誌銘<lb/>
　　　右誌不書姓畧也書子不書妻或未娶也不然<lb/>
　　　　同柳子厚誌例也<lb/>
故江南西道觀察使贈左散騎常侍太原王公墓誌銘<lb/>
　　　右誌不書姓畧也特書母郡氏贈號又一例也<lb/>
<pb n="KR4i0050_WYG_001-5b"/>
唐故朝散大夫尚書庫部郎中鄭君墓誌銘<lb/>
　　　右誌不書姓畧也書母氏因事也析書兩娶之<lb/>
　　　　子女同昭武校尉李公誌例也<lb/>
崔評事墓誌銘<lb/>
　　　右誌不書姓畧也書子而不書名亦畧也誌中<lb/>
　　　　多有之而不舉者不足以為例也<lb/>
故幽州節度判官贈給事中清河張公墓誌銘<lb/>
　　　右誌卒不日畧也書妻之父祖以妻之孝順祗<lb/>
<pb n="KR4i0050_WYG_001-6a"/>
　　　　修故詳其所自出又一例也<lb/>
唐故朝散大夫越州刺史薛公墓誌銘<lb/>
　　　右誌書母氏因事也姓見銘詩中又一例也<lb/>
河南少尹裴君墓誌銘<lb/>
　　　右誌姓見銘詩中同越州刺史薛公誌銘例也<lb/>
施先生墓誌銘<lb/>
　　　右誌不書字𦵏不日畧也有子而書其寮買石<lb/>
　　　　誌其墓雖紀實又一例也前既書韓<hi>一作諱訛</hi>某<lb/>
<pb n="KR4i0050_WYG_001-6b"/>
　　　　為之辭曰云云後又書系曰云云則所謂辭<lb/>
　　　　者誌也所謂系者銘也不曰銘而曰系又一<lb/>
　　　　例也世系鄉邑𦵏地見銘詩中又一例也題<lb/>
　　　　不書官而書先生從諸生之稱也又一例也<lb/>
考功員外盧君墓銘<lb/>
　　　右誌不書字卒不日畧也書妻之父祖妻同𦵏<lb/>
　　　　也無銘詩亦畧也此合𦵏誌也誌載夫人内<lb/>
　　　　徳并及其父祖而題不書合𦵏此正例也無<lb/>
<pb n="KR4i0050_WYG_001-7a"/>
　　　　銘詩而題曰墓銘又一例也<lb/>
襄陽盧丞墓誌銘<lb/>
　　　右誌不書字卒不日無銘詩畧也官則連父祖<lb/>
　　　　之官書于誌中諱又連父祖之諱書于誌末<lb/>
　　　　又一例也<lb/>
試大理評事王君墓誌銘<lb/>
　　　右誌不書字畧也<lb/>
故太學博士李君墓誌銘<lb/>
<pb n="KR4i0050_WYG_001-7b"/>
　　　右誌不書字不書族出無銘詩畧也重在論服<lb/>
　　　　食而致誡也又一例也<lb/>
登封縣尉盧殷墓誌銘<lb/>
　　　右誌不書字不書族出無銘詩畧也題書其名<lb/>
　　　　又一例也<lb/>
唐故河南府王屋縣尉畢君墓誌銘<lb/>
　　　右誌不書字畧也<lb/>
故貝州司法叅軍李君墓誌銘<lb/>
<pb n="KR4i0050_WYG_001-8a"/>
　　　右誌逺書世系而不書父不書夀年卒不日無<lb/>
　　　　銘詩畧也重在紀其世著其徳識其葬也舉<lb/>
　　　　三綱而後目之又一例也曰壙曰墳曰窆各<lb/>
　　　　謹書其日又一例<lb/>
李元賓墓誌銘<lb/>
　　　右誌不書族出卒不日𦵏不日不書妻子客葬<lb/>
　　　　畧也云書石以誌則非刻石也雖紀實又一<lb/>
　　　　例也<lb/>
<pb n="KR4i0050_WYG_001-8b"/>
南陽樊紹述墓誌銘<lb/>
　　　右誌卒不日葬不日不地不書妻子重在論其<lb/>
　　　　文故畧也題不書官同柳子厚誌例也<lb/>
興元少尹房君墓誌銘<lb/>
　　　右誌卒不日畧也<lb/>
唐故虞部員外郎張府君墓誌銘<lb/>
　　　右誌書母封因事也卒不日葬不日無銘詩畧<lb/>
　　　　也<lb/>
<pb n="KR4i0050_WYG_001-9a"/>
韓滂墓誌銘<lb/>
　　　右誌卒不日𦵏書既斂七日而不書其日畧也<lb/>
鳳翔隴州節度使李公墓誌銘<lb/>
　　　右誌書母封氏因事也書妻之父祖以妻賢有<lb/>
　　　　法度故詳其所自出同幽州節度判官清河<lb/>
　　　　張君誌例也<lb/>
殿中侍御史李君墓誌銘<lb/>
　　　右誌書母氏因事也<lb/>
<pb n="KR4i0050_WYG_001-9b"/>
貞曜先生墓誌<lb/>
　　　右誌書母氏因事也題不書官與姓而書先生<lb/>
　　　　從謚者之志尊之也又一例也<lb/>
河南少尹李公墓誌銘<lb/>
　　　右誌特書母郡氏同江南西道觀察使太原王<lb/>
　　　　公誌例也書妻之曽祖以其有大名且妻同<lb/>
　　　　𦵏也而不及其父畧也<lb/>
唐故國子司業竇公墓誌銘<lb/>
<pb n="KR4i0050_WYG_001-10a"/>
　　　右誌詳叙其兄弟所厯官以其皆有才名又一<lb/>
　　　　例也世系見銘詩中同施先生銘例也<lb/>
唐朝散大夫贈司勲員外郎孔君墓誌銘<lb/>
　　　右誌詳書叙其兄弟同國子司業竇公誌例也<lb/>
唐河中府法曹張君墓碣銘<lb/>
　　　右碣書妻之父祖以其世有衣冠且因妻之辭<lb/>
　　　　以銘故詳其所自出同幽州節度判官清河<lb/>
　　　　張君誌例也無銘詩畧也<lb/>
<pb n="KR4i0050_WYG_001-10b"/>
清河郡公房公墓碣銘<lb/>
　　　右碣卒不日𦵏不日不地畧也書子不書妻或<lb/>
　　　　未娶也不然同柳子厚誌例也<lb/>
監察御史元君妻京兆韋氏夫人墓誌銘<lb/>
　　　右誌書母之父祖顯也又一例也書夫之履厯<lb/>
　　　　誌<hi>一作論</hi>婦人之通例也子女見銘詩中又一<lb/>
　　　　例也<lb/>
息國夫人墓誌銘<lb/>
<pb n="KR4i0050_WYG_001-11a"/>
　　　右誌不書諱婦人重在姓故或畧之也又一例<lb/>
　　　　也銘書其夫男女七人而惟叙夫人所生之<lb/>
　　　　男女詳嫡而畧庶又一例也題書封而不書<lb/>
　　　　氏榮其封也又一例也<lb/>
楚國夫人墓誌銘<lb/>
　　　右誌銘不書諱題書封而不書氏同息國夫人<lb/>
　　　　誌例也世系見銘詩中同施先生銘例也<lb/>
扶風郡夫人墓誌銘<lb/>
<pb n="KR4i0050_WYG_001-11b"/>
　　　右誌銘不書諱題書封而不書氏同息國夫人<lb/>
　　　　誌例也卒不日葬不地畧也<lb/>
河南緱氏主簿唐充妻盧氏墓誌銘<lb/>
　　　右誌書母氏因事也題書其夫名又一例也<lb/>
四門博士周况妻韓氏墓誌銘<lb/>
　　　右誌書母氏因事也卒不日葬不日<hi>一云卒𦵏皆不日</hi>
　　　　畧也題書其夫名同緱氏主簿唐充妻盧氏<lb/>
　　　　誌例也<lb/>
<pb n="KR4i0050_WYG_001-12a"/>
河南縣令韓愈乳母李氏墓誌銘<lb/>
　　　右誌不書族出微也又一例也無銘詩畧也臨<lb/>
　　　　卭韓氏曰𦵏乳母而為之銘自公始也又一<lb/>
　　　　例也<lb/>
女拏壙銘<lb/>
　　　右題書壙銘又一例也<lb/>
河南府法曹叅軍盧府君夫人苖氏墓誌銘<lb/>
　　　右誌序畧而銘詳又一例也<lb/>
<pb n="KR4i0050_WYG_001-12b"/>
試大理評事胡君墓銘<lb/>
　　　右銘無序又一例也<lb/>
盧渾墓誌銘<lb/>
　　　右銘無序同大理評事胡君銘例也銘惟吉<hi>當作</hi>
　　　　<hi>告</hi>慰之辭無所序述又一例也題書其名非<lb/>
　　　　例也適其可也<lb/>
施州房使君鄭夫人殯表<lb/>
　　　右表實銘詩也銘宜詩而墓表<hi>一作銘</hi>有用文者<lb/>
<pb n="KR4i0050_WYG_001-13a"/>
　　　　表宜文而此表乃用詩焉皆變例也殯而有<lb/>
　　　　表又一例也<lb/>
曹成王碑<lb/>
　　　右碑不書卒日葬日不書妻畧也　凡墓碑皆<lb/>
　　　　立于既𦵏之後如此碑之立王薨已二十五<lb/>
　　　　年葢葬時已自<hi>一無自字</hi>有誌矣故特書其大者<lb/>
　　　　耳大者謂世系也名行也功業也<lb/>
唐故相權公墓碑<lb/>
<pb n="KR4i0050_WYG_001-13b"/>
　　　右碑正例書也官位爵謚也所宜詳焉此墓碑<lb/>
　　　　之例也<lb/>
唐銀青光禄大夫守左散騎常侍致仕上柱國襄陽郡<lb/>
王平陽路公神道碑銘<lb/>
　　　右碑正例書也<lb/>
司徒兼侍中中書令贈太尉許國公神道碑銘<lb/>
　　　右碑正例書也書母氏封因事也書母之兄以<lb/>
　　　　少依舅氏故也題書官封而不書姓又一例<lb/>
<pb n="KR4i0050_WYG_001-14a"/>
　　　　也<lb/>
唐故河東節度<hi>一本此下有使字</hi>觀察使滎陽鄭公神道碑文<lb/>
　　　右碑正例書也書母郡氏因事也銘而曰系同<lb/>
　　　　施先生銘例也不用詩而議論以感歎焉又<lb/>
　　　　一例也<lb/>
唐故江南西道觀察使中大夫洪州刺史兼御史中丞<lb/>
上柱國賜紫金魚袋贈左散騎常侍太原王公神道碑<lb/>
銘<lb/>
<pb n="KR4i0050_WYG_001-14b"/>
　　　右碑正例書也　凡神道碑銘與墓誌銘有不<lb/>
　　　　同者墓誌銘宜簡而要神道碑銘宜雅而詳<lb/>
　　　　以太原王公神道碑銘與太原王公墓誌銘<lb/>
　　　　劉統軍碑與統軍劉公墓誌銘考之可見也<lb/>
劉統軍碑<lb/>
　　　右碑詳書階官封爵食邑贈官于叙事之首以<lb/>
　　　　其所終者始之所以侈其榮也又一例也而<lb/>
　　　　銘詳序畧序所宜叙者銘中銘之又一例也<lb/>
<pb n="KR4i0050_WYG_001-15a"/>
　　李文公文九首<lb/>
　　　　墓誌銘七首　　　　神道碑二首<lb/>
唐故福建等州都團練觀察處置等使兼御史中丞贈<lb/>
右散騎常侍獨孤公墓誌<lb/>
　　　右誌不書姓名門也書父謚而不書諱又畧例<lb/>
　　　　之變也云未仕而夫人卒則妻卒㡬二十年<lb/>
　　　　矣而書子生九嵗則子葢微出也又一例也<lb/>
　　　　比韓文柳子厚誌例此尤著明也<lb/>
<pb n="KR4i0050_WYG_001-15b"/>
故處士侯君墓誌<lb/>
　　　右誌不書族出夀年卒日𦵏日不書妻無銘詩<lb/>
　　　　畧也重在叙其意氣文辭也君嘗仕矣而題<lb/>
　　　　書處士者葢三縣皆攝仕猶不仕不足以凂<lb/>
　　　　其高也又一例也<lb/>
兵部侍郎贈工部尚書武公墓誌<lb/>
　　　右誌既書丁尊夫人憂再期服除又書母夫人<lb/>
　　　　暴卒則所謂母夫人葢其生母也按韓文墓<lb/>
<pb n="KR4i0050_WYG_001-16a"/>
　　　　誌無書生母者而此書之又一例也然亦因<lb/>
　　　　事非特書也<lb/>
故河南府司録叅軍盧君墓誌銘<lb/>
　　　右誌不書姓名門也書卒日而不書年書𦵏而<lb/>
　　　　不書日畧也<lb/>
叔氏墓誌<lb/>
　　　右誌序畧而嚴重在書其𦵏日也書于兹而不<lb/>
　　　　書其地即其地以實之也又一例也銘惟哀<lb/>
<pb n="KR4i0050_WYG_001-16b"/>
　　　　其野殯與慰其客𦵏之辭無所叙述同韓文<lb/>
　　　　盧渾誌例也<lb/>
故懐州録事叅軍武氏妻傅氏墓誌<lb/>
　　　右誌不書諱同韓文息國夫人誌例也無銘詩<lb/>
　　　　權葬畧也題書其夫不曰君而曰氏又一例<lb/>
　　　　也<lb/>
故朔方節度掌書記殿中侍御史昌黎韓君夫人京兆<lb/>
韋氏墓誌銘<lb/>
<pb n="KR4i0050_WYG_001-17a"/>
　　　右誌書夫人姓京兆韋氏冠姓氏<hi>一作字</hi>于鄉邑<lb/>
　　　　之上而以氏次之又一例也不書諱同武氏<lb/>
　　　　妻傅氏誌例也書弗克祔于夫之族而依于<lb/>
　　　　女子氏之黨紀實也然非禮也故曰權道也<lb/>
　　　　且將有待也又一例也<lb/>
唐故特進左<hi>一作右</hi>領軍衛上將軍兼御史大夫平原郡<lb/>
王贈司空柏公神道碑<lb/>
　　　右碑𦵏不日畧也<lb/>
<pb n="KR4i0050_WYG_001-17b"/>
唐故横海軍節度齊棣滄景等州觀察處置等使金紫<lb/>
光禄大夫上柱國貝郡開國公食邑二千户贈左僕射<lb/>
傅公神道碑<lb/>
　　　右碑題書官階勲爵甚詳而序多畧又一例也<lb/>
　　　　葢題為綱文為目綱既詳之而目則畧者嫌<lb/>
　　　　于辭之繁也其綱舉其要而目致其詳者如<lb/>
　　　　韓文唐故河東節度觀察使滎陽鄭公神道<lb/>
　　　　碑文之類是也然綱畧而目詳者其常綱詳<lb/>
<pb n="KR4i0050_WYG_001-18a"/>
　　　　而目畧者其變故曰又一例也　按神道碑<lb/>
　　　　其題有二有碑額之題有碑文之題碑額之<lb/>
　　　　題簡碑文之題詳葢既題其額又題其文也<lb/>
　　　　故韓文有録其碑額之題者有録其碑文之<lb/>
　　　　題者碑額之題如曹成王碑劉統軍碑之類<lb/>
　　　　碑文之題如唐銀青光禄大夫守左散騎常<lb/>
　　　　侍致仕上柱國襄陽郡王平陽路公神道碑<lb/>
　　　　銘唐故江南西道觀察使中大夫洪州刺史<lb/>
<pb n="KR4i0050_WYG_001-18b"/>
　　　　兼御史中丞上柱國賜紫金魚袋贈左散騎<lb/>
　　　　常侍太原王公神道碑銘之類是也若蘇文<lb/>
　　　　忠公所謂碑身上更不寫題古<hi>一作右</hi>制如此<lb/>
　　　　又謂碑只用大額向下小字直寫文辭不須<lb/>
　　　　寫題目者施于宸奎閣碑與經藏碑耳非謂<lb/>
　　　　墓碑也公又嘗與人簡云墓表小字亦有題<lb/>
　　　　目額上不當復云墓表故别寫四大字也以<lb/>
　　　　此推之墓碑用兩題可見矣　墓碑銘始于<lb/>
<pb n="KR4i0050_WYG_001-19a"/>
　　　　漢洪适𨽻釋所載俱有額無題惟樊安碑首<lb/>
　　　　行有題無額額字有多至二十餘字者題額<lb/>
　　　　之簡非例也既題額又題文亦非例也文忠<lb/>
　　　　實通言之耳别寫四大字者變也<lb/>
　　柳河東文二十七首<lb/>
　　　　墓誌銘一十三首　　墓碣二首<lb/>
　　　　權厝誌三首　　　　誌殯一首<lb/>
　　　　續墓誌一首　　　　墳記一首<lb/>
<pb n="KR4i0050_WYG_001-19b"/>
　　　　墓甎記一首　　　　墓誌石葢文一首<lb/>
　　　　墓表二首　　　　　墓版一首<lb/>
　　　　神道表一首<lb/>
唐故邕管經畧招討等使朝散大夫持節都督邕州諸<lb/>
軍事守邕州刺史兼御史中丞賜紫金魚袋李公墓誌<lb/>
銘<lb/>
　　　右誌世系用宗法書以其代有土田也又一例<lb/>
　　　　也<lb/>
<pb n="KR4i0050_WYG_001-20a"/>
故試大理評事裴君墓誌<lb/>
　　　右誌三代以昭穆書又一例也書未果娶而書<lb/>
　　　　男子二人女一人則男女微出也又一例也<lb/>
　　　　比韓文諸不書妻例此尤著明矣<lb/>
故秘書郎姜君墓誌<lb/>
　　　右誌不書妻而書子某母曰雷姬此墓誌中書<lb/>
　　　　妾媵例又正例之再變也<lb/>
故襄陽丞趙君墓誌<lb/>
<pb n="KR4i0050_WYG_001-20b"/>
　　　右誌叙其履厯甚畧重在書其子之協卜而得<lb/>
　　　　殯所以著其孝感也<lb/>
覃季子墓銘<lb/>
　　　右銘例所宜有皆畧之重在序其著書與歎其<lb/>
　　　　不顯也<lb/>
東明張先生墓誌<lb/>
　　　右誌不書字不書夀年書卒之嵗月而不日畧<lb/>
　　　　也按韓文無書生者此書生天寳又一例也<lb/>
<pb n="KR4i0050_WYG_001-21a"/>
　　　　然因其命弟之辭又不著其嵗非特書也題<lb/>
　　　　繫其所居而書先生非例也學黄老者之常<lb/>
　　　　稱也<lb/>
筝郭師墓誌<lb/>
　　　右誌序之所序重在其善音也夀年葬日見銘<lb/>
　　　　詩中同韓文施先生銘例也書其藝于題之<lb/>
　　　　端又一例也<lb/>
亡友故秘書省校書郎獨孤君墓碣<lb/>
<pb n="KR4i0050_WYG_001-21b"/>
　　　右碣詳記其友之知名者于後與先君石表隂<lb/>
　　　　先友記同意又一例也無銘詩畧也題書亡<lb/>
　　　　友以表之又一例也<lb/>
故御史周君碣<lb/>
　　　右碣惟叙其以諫而死一事此所謂立石者也<lb/>
　　　　他非所重故多畧也<lb/>
先太夫人河東縣太君歸祔誌<lb/>
　　　右誌銘其母之葬也無銘詩非畧也不忍詩而<lb/>
<pb n="KR4i0050_WYG_001-22a"/>
　　　　銘之也又一例也題書歸祔又一例也<lb/>
伯祖妣趙郡李夫人墓誌銘<lb/>
　　　右誌不書諱同韓文息國夫人誌例也既叙其<lb/>
　　　　世系族出矣又書其夫之世系族出特加詳<lb/>
　　　　焉葢婦人以從人為貴内夫家故叙夫姓為<lb/>
　　　　尤備又一例也<lb/>
叔妣吳郡陸氏夫人誌文<lb/>
　　　右誌書諱又書字正例之備者也不書其夫之<lb/>
<pb n="KR4i0050_WYG_001-22b"/>
　　　　諱葢已表其墓而書之矣故誌末云恭惟仲<lb/>
　　　　父之諱與夫人之爵齒備于版文今不書懼<lb/>
　　　　再告也然韓文誌婦人亦不皆書其夫之諱<lb/>
　　　　則又其通例也無銘詩畧也<lb/>
朗州員外司户薛君妻崔氏墓誌<lb/>
　　　右誌詳書其夫之世系族出同伯祖妣趙郡李<lb/>
　　　　夫人誌例也先書其夫之他姬子男某女某<lb/>
　　　　後書其子男某女某所以别先後明嫡庶也<lb/>
<pb n="KR4i0050_WYG_001-23a"/>
　　　　又一例也<lb/>
趙羣秀才墓誌<lb/>
　　　右誌銘而不序同韓文試大理評事胡君銘例<lb/>
　　　　也題書其名雖非例亦韓文盧渾墓銘之類<lb/>
　　　　也<lb/>
故永州刺史崔君權厝誌<lb/>
　　　右誌既書二孤溺死又云今尚有五丈夫子則<lb/>
　　　　子葢七人也而惟二孤書名權厝畧也族出<lb/>
<pb n="KR4i0050_WYG_001-23b"/>
　　　　諱字夀年見銘詩中同筝郭師誌例也權厝<lb/>
　　　　有誌又一例也<lb/>
故連州員外司馬淩君權厝誌<lb/>
　　　右誌不書族出不書夀年不書𦵏日權厝畧也<lb/>
誌從父弟宗直殯<lb/>
　　　右誌卒不書日而云元和十年七月病又云是<lb/>
　　　　月二十四日殯死七日矣以七日與二十四<lb/>
　　　　日推<hi>一作權</hi>之則卒日可見矣又一例也誌某<lb/>
<pb n="KR4i0050_WYG_001-24a"/>
　　　　人殯又一例也<lb/>
續滎澤尉周<hi>當作崔</hi>君墓誌<lb/>
　　　右誌題書曰續葢以續太傅崔<hi>集無崔字</hi>祐甫之辭<lb/>
　　　　也故惟叙其緩𦵏之故與著其終事之年月<lb/>
　　　　日而他不之及也　按韓李文無所謂續誌<lb/>
　　　　者而此有焉又一例也無銘詩非畧也無所<lb/>
　　　　事于銘也又一例也<lb/>
亡姑渭南縣尉陳君夫人權厝誌<lb/>
<pb n="KR4i0050_WYG_001-24b"/>
　　　右誌不書諱同伯祖妣趙郡李夫人誌例也特<lb/>
　　　　書母郡氏同韓文故江南西道觀察使太原<lb/>
　　　　王公誌例也無銘詩畧也<lb/>
韋夫人墳記<lb/>
　　　右記云祔而不合大葬未利以俟葢實權厝誌<lb/>
　　　　也其辭甚畧而惟詳其堋之年月日又一例<lb/>
　　　　也題書墳記又一例也<lb/>
小姪女子<hi>一無子字</hi>墓甎記<lb/>
<pb n="KR4i0050_WYG_001-25a"/>
　　　右記實銘詩也而無序同趙羣秀才誌例也題<lb/>
　　　　書墓甎記又一例也<lb/>
亡姊崔氏夫人墓誌葢石文<lb/>
　　　右文云敢祔碑隂之義假葢石以書其辭則非<lb/>
　　　　正例也其為婦為妻為母之道良人既為之<lb/>
　　　　誌而銘之矣故惟叙其自知幼以至于笄之<lb/>
　　　　<hi>一作誌</hi>為女之道焉又一例也<lb/>
唐故給事中皇太子侍讀陸文通先生墓表<lb/>
<pb n="KR4i0050_WYG_001-25b"/>
　　　右表議論以發其端而叙為春秋之學者互相<lb/>
　　　　排詆所以歎聖人之難知而著其春秋集註<lb/>
　　　　為有功也又一例也畧其履厯者非所重也<lb/>
　　　　　按此例葢以其所専重者不可不詳故于<lb/>
　　　　其不必兼詳者不得不畧又畧例之大者也<lb/>
　　　　韓文凡四殿中少監馬君誌太學博士李君<lb/>
　　　　誌云云見補闕<lb/>
故𢎞農令柳府君墳前石表辭<lb/>
<pb n="KR4i0050_WYG_001-26a"/>
　　　右表詳序其大墓昭穆之位又一例也書妻之<lb/>
　　　　父祖妻同葬也<lb/>
故叔父殿中侍御史府君墓版<lb/>
　　　右名<hi>一作書</hi>墓版其實表也首叙世系同韓文諸<lb/>
　　　　神道碑例也其叙徳履云其在閨門也其在<lb/>
　　　　公門也則綱而目之云修已之大經也從政<lb/>
　　　　之大畧也孝如方輿公文如吳興守正如衛<lb/>
　　　　太史清如魯士師則目而綱之又一例也<lb/>
<pb n="KR4i0050_WYG_001-26b"/>
先侍御史府君神道表<lb/>
　　　右表首叙世系同叔父府君墓版例也曰神道<lb/>
　　　　表又一例也表隂記其先友自袁高至張宣<lb/>
　　　　力凡六十七人其末書云先君之所與友凡<lb/>
　　　　天下善士舉集焉信讓而大顯道博<hi>一作傳</hi>而<lb/>
　　　　無襍今之世言交者以為端敢悉書所尤厚<lb/>
　　　　者附兹石以銘于背同亡友獨孤君碣例也<lb/>
　　　　蘇文忠公云先友六十七人考之于傳卓然<lb/>
<pb n="KR4i0050_WYG_001-27a"/>
　　　　知名者葢二十人焉邵太史云子厚欲著其<lb/>
　　　　父雖不顯所交游者皆天下善士故列其姓<lb/>
　　　　名官爵云<lb/>
　　　右唐文三家凡九十八首七十二例<lb/>
　　　　按墓銘<hi>一作誌</hi>不始于唐而今舉唐人以為例<lb/>
　　　　者何也以八代之衰又不足以據也夫銘者<lb/>
　　　　論撰其先祖之有徳善功烈勲勞慶賞名聲<lb/>
　　　　以列于天下者也雖銘之義稱美而不稱惡<lb/>
<pb n="KR4i0050_WYG_001-27b"/>
　　　　以盡其孝子孝孫之心然無羙而稱之是誣<lb/>
　　　　也八代之文靡矣其能免于誣乎若韓子其<lb/>
　　　　文與史遷相上下而理則過之其所論撰得<lb/>
　　　　其正矣今不取之以為法將何所法哉既取<lb/>
　　　　韓文以為法非李柳之文又無可以附于韓<lb/>
　　　　此所以舉三家以為之例也<lb/>
　<lb/>
　墓銘舉例巻一<lb/>
</p>
<p>
</p>
  </div>
<div>
                <head>墓銘舉例巻二</head>
    <p>
<pb n="KR4i0050_WYG_002-1a"/>
欽定四庫全書<lb/>
　墓銘舉例巻二　　　　　　明　王行　撰<lb/>
文自東漢之衰更八代而愈下至唐韓文公始振而起<lb/>
之以復于古焉韓文公既為之倡同時和之者惟李文<lb/>
公柳河東而已後二百年至宋之盛始復得穆參軍蘇<lb/>
滄浪歐陽公尹河南相與<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>而繼之而歐公其傑然者<lb/>
當時文風實為之變從而和之者日以浸盛而南豐曽<lb/>
氏臨川王氏睂山蘇氏出矣南渡以還斯文之任則在<lb/>
<pb n="KR4i0050_WYG_002-1b"/>
考亭焉今墓銘<hi>一作誌</hi>既舉韓文為之例而間取李柳之<lb/>
文廣之矣故復取歐公而下數公之文之尤粹者附于<lb/>
後葢以廣三家之例也<lb/>
　　歐陽文忠公文三十一首<lb/>
　　　　墓誌銘一十八首　　墓碣一首<lb/>
　　　　石槨銘一首　　　　墓表三首<lb/>
　　　　阡表一首　　　　　神道碑銘六首<lb/>
　　　　塔記一首<lb/>
<pb n="KR4i0050_WYG_002-2a"/>
鎮安軍節度使同中書門下平章事贈中書令謚文簡<lb/>
程公墓誌銘<lb/>
　　　右誌特書三代妣氏封按唐三家墓誌無書三<lb/>
　　　　代妣者而公多書之又一例也<lb/>
張子野墓誌銘<lb/>
　　　右誌特書三代妣氏封同文簡程公誌例也題<lb/>
　　　　不書官以其魁傑賢豪位不足以稱其才志<lb/>
　　　　同韓文柳子厚誌例也<lb/>
<pb n="KR4i0050_WYG_002-2b"/>
尚書都官員外郎歐陽公墓誌銘<lb/>
　　　右誌三代皆以廟室書又一例也<lb/>
資政殿學士尚書户部侍郎簡肅薛公墓誌銘<lb/>
　　　右誌序首既正書三代贈官已序末復舉之而<lb/>
　　　　詳三代妣氏之封焉又一例也<lb/>
太子太師致仕杜祁公墓誌銘<lb/>
　　　右誌首書其世系之詳者以春秋諸侯之子孫<lb/>
　　　　歴秦漢千有餘嵗不絶其世譜而唐之盛時<lb/>
<pb n="KR4i0050_WYG_002-3a"/>
　　　　公卿家法猶存于今者惟杜氏同韓文故中<lb/>
　　　　散大夫河南尹杜君誌例也<lb/>
尚書職方郎中分司南京歐陽公墓誌銘<lb/>
　　　右誌序末書世系自得姓名歴叙其由漢而唐<lb/>
　　　　以至高曽三代甚詳而逺者葢兄子自銘其<lb/>
　　　　叔父故尤謹其家世也又一例也<lb/>
尚書虞部員外郎尹公墓誌銘<lb/>
　　　右誌特書母氏封同韓文江南西道觀察使太<lb/>
<pb n="KR4i0050_WYG_002-3b"/>
　　　　原王公誌例也<lb/>
贈尚書度支員外郎張君墓誌銘<lb/>
　　　右誌特書母氏封同虞部員外郎尹公誌例也<lb/>
　　　　姓見銘詩中同韓文唐故朝散大夫越州刺<lb/>
　　　　史薛公誌例也<lb/>
徂徠先生墓誌銘<lb/>
　　　右誌書妻而不書氏畧也先生非隠者其仕嘗<lb/>
　　　　位于朝矣而題不書其官者以先生魯人之<lb/>
<pb n="KR4i0050_WYG_002-4a"/>
　　　　所尊故因其所居之山以配其有徳之稱徳<lb/>
　　　　重于其官也不書姓姓有不待書也<hi>不書姓謂題不</hi>
　　　　<hi>書姓序固云姓石氏也</hi>
尹師魯墓誌銘<lb/>
　　　右誌不書族出以嘗銘其父之墓而已詳之也<lb/>
　　　　卒不日畧也題不書官以其名重當世天下<lb/>
　　　　之人識與不識皆稱之曰師魯故也又一例<lb/>
　　　　也<lb/>
<pb n="KR4i0050_WYG_002-4b"/>
梅聖俞墓誌銘<lb/>
　　　右誌首叙其病死之詳重其交游之盛也特書<lb/>
　　　　兩母封氏又一例也題不書官以字書武夫<lb/>
　　　　貴戚兒童野叟皆能道其名字同尹師魯誌<lb/>
　　　　例也<lb/>
太子中舍人王君墓誌銘<lb/>
　　　右誌卒不日畧也詳于叙其子之好學有成也<lb/>
　　　　世系厯官夀年見銘詩中同韓文施先生銘<lb/>
<pb n="KR4i0050_WYG_002-5a"/>
　　　　例也<lb/>
南陽主簿黄君墓誌銘<lb/>
　　　右誌首書亡友以表之同柳文亡友獨孤君碣<lb/>
　　　　例而稍變也<lb/>
河南府司録張君墓誌銘<lb/>
　　　右誌題下書曰山東道節度使掌書記知伊陽<lb/>
　　　　縣事天水尹洙撰而序末書云渤海歐陽修<lb/>
　　　　為之銘又張君改𦵏墓碣亦曰河南尹師魯<lb/>
<pb n="KR4i0050_WYG_002-5b"/>
　　　　誌其墓廬陵歐陽修為之銘則此誌序乃洙<lb/>
　　　　為之銘則公為之也兩人共為一誌又一例<lb/>
　　　　也<lb/>
南陽縣君謝氏墓誌銘<lb/>
　　　右誌不書諱同韓文息國夫人誌例也書其兄<lb/>
　　　　以時之聞人同韓文國子司業竇公誌例也<lb/>
長安郡太君盧氏墓誌銘<lb/>
　　　右誌不書諱同南陽縣君誌例也専論五福而<lb/>
<pb n="KR4i0050_WYG_002-6a"/>
　　　　夫人之履歴具焉又一例也銘辭嚴書葬日<lb/>
　　　　𦵏地而不詩又一例也<lb/>
李夫人墓誌銘<lb/>
　　　右誌不書諱同南陽縣君謝氏誌例也<lb/>
右監門衛將軍夫人李氏墓誌銘<lb/>
　　　右誌不書夫姓宗室也<lb/>
河南府司録張君墓碣<lb/>
　　　右碣為其改葬而作他無所述獨叙其久故之<lb/>
<pb n="KR4i0050_WYG_002-6b"/>
　　　　情而致感歎之意者以嘗銘其墓也又一例<lb/>
　　　　也無銘詩非畧也葢雖曰碣實表也又一例<lb/>
　　　　也<lb/>
母鄭夫人石槨銘<lb/>
　　　右石槨有銘又一例也書作槨之日而系以銘<lb/>
　　　　又一例也<lb/>
胡先生墓表<lb/>
　　　右表畧其族出官邑履歴者重在叙其尊師道<lb/>
<pb n="KR4i0050_WYG_002-7a"/>
　　　　立敎法以成人才同柳文陸文通先生表例<lb/>
　　　　也題不書官以天下後世尊先生者不在其<lb/>
　　　　官同徂徠先生誌例也<lb/>
石曼卿墓表<lb/>
　　　右表其序不書葬日而書既卒至葬之日數又<lb/>
　　　　一例也其表無所叙述而皆議論感歎之辭<lb/>
　　　　同韓文滎陽鄭公碑例也題不書官以其自<lb/>
　　　　顧者重官不足以稱之同張子野誌例也<lb/>
<pb n="KR4i0050_WYG_002-7b"/>
連處士墓表<lb/>
　　　右表不書夀年卒不日不書妻畧也重其以一<lb/>
　　　　布衣終于家而鄉里之人久復思之故致詳<lb/>
　　　　于其徳履也<lb/>
瀧岡阡表<lb/>
　　　右表其先君之墓道也而題以地書變例以致<lb/>
　　　　其尊也嚴書立表之嵗月朔日甲子重之也<lb/>
　　　　詳書已之勲階官爵封號食邑所以著先徳<lb/>
<pb n="KR4i0050_WYG_002-8a"/>
　　　　之所致也亦皆變例也<lb/>
守太尉文正王公神道碑銘<lb/>
　　　右碑首謹詳奉勅之辭而後序次其事賜碑之<lb/>
　　　　正例也詳書賜號階官勲爵食邑贈謚于叙<lb/>
　　　　事之首以其所終者始之所以侈其榮同韓<lb/>
　　　　文劉統軍碑例也<lb/>
鎮安軍節度使同中書門下平章事贈太師中書令程<lb/>
公神道碑銘<lb/>
<pb n="KR4i0050_WYG_002-8b"/>
　　　右碑首謹詳奉勅之辭而後序次其事同王文<lb/>
　　　　正公碑例也<lb/>
觀文殿大學士行兵部尚書西京留守贈司空兼侍中<lb/>
晏公神道碑銘<lb/>
　　　右碑首謹詳奉勅之辭而後叙次其事同王文<lb/>
　　　　正公碑例也<lb/>
資政殿學士户部侍郎文正范公神道碑銘<lb/>
　　　右碑不書姓名門也世次官爵皆不書書其繫<lb/>
<pb n="KR4i0050_WYG_002-9a"/>
　　　　天下國家之大者又一例也<lb/>
太子太師致仕贈司空兼侍中文惠陳公神道碑銘<lb/>
　　　右碑題書贈官而序不書序書封爵而題不書<lb/>
　　　　又一例也詳書兄弟之官同韓文國子司業<lb/>
　　　　竇公誌例也三代贈封皆以公恩今書其爵<lb/>
　　　　土階官而不曰贈又一例也<lb/>
袁州宜春縣令贈太師中書令兼尚書令冀國公程公<lb/>
神道碑銘<lb/>
<pb n="KR4i0050_WYG_002-9b"/>
　　　右碑無大功徳可書故厯叙其因子而累贈之<lb/>
　　　　官封及詳書其氏系世徳三代考妣又一例<lb/>
　　　　也<lb/>
明因大師塔記<lb/>
　　　右記為浮屠氏作也而無一語及其法者此誌<lb/>
　　　　浮屠之正例也卒不日𦵏不日畧也　按唐<lb/>
　　　　三家墓銘無書生年日者柳文東明張先生<lb/>
　　　　誌雖書生天寳而不著其年此書生年又一<lb/>
<pb n="KR4i0050_WYG_002-10a"/>
　　　　例也<lb/>
　　尹河南文七首<lb/>
　　　　墓誌銘七首<lb/>
故宣徳郎守大理寺丞累贈司封員外郎皮公墓誌銘<lb/>
　　　右誌書國子贈官不曰贈某官而曰得以某官<lb/>
　　　　告其第又一例也<lb/>
故贈祕書丞左君墓誌銘<lb/>
　　　右誌書贈官不曰贈某官而曰追命為某官又<lb/>
<pb n="KR4i0050_WYG_002-10b"/>
　　　　一例也書其妻追封不曰追封而曰以某封<lb/>
　　　　告第同故宣徳郎皮公誌例也<lb/>
故將仕郎守瀛州樂夀縣尉任君墓誌銘<lb/>
　　　右誌銘不以詩而論禮以識過期不𦵏且辯君<lb/>
　　　　之𦵏不在所譏同韓文滎陽鄭公碑例也<lb/>
故金紫光禄大夫檢校右散騎常侍降授右<hi>一作左</hi>監門<lb/>
衛將軍持節<hi>集使持節</hi>惠州諸軍事惠州刺史兼御史大夫<lb/>
輕車都尉隴西郡開國侯食邑一千七百户李公墓誌<lb/>
<pb n="KR4i0050_WYG_002-11a"/>
銘<lb/>
　　　右誌題書官階勲封食邑甚詳而序多畧同李<lb/>
　　　　文唐故横海軍節度贈右僕射傅公碑例也<lb/>
故推誠保徳功臣金紫光禄大夫守太子少傅致仕上<lb/>
柱國天水郡開國公食邑四千二百户實封<hi>集食實封</hi>一千<lb/>
户趙公墓誌銘<lb/>
　　　右誌不書𦵏日而書自卒至𦵏之日數同歐文<lb/>
　　　　石曼卿表例也題書賜號階官勲封食邑甚<lb/>
<pb n="KR4i0050_WYG_002-11b"/>
　　　　詳而序多畧同降授右監門衛將軍李分誌<lb/>
　　　　例也<lb/>
故大中大夫尚書屯田郎中分司西京上柱國王公墓<lb/>
誌銘<lb/>
　　　右誌書𦵏地曰𦵏某所不從于先君用卜吉也<lb/>
　　　　又一例也題書階勲而序畧同降授右監門<lb/>
　　　　衛將軍李公誌例也銘不以詩而論<hi>一論上有斷字</hi>
　　　　以望之同故將仕郎任君誌例也<lb/>
<pb n="KR4i0050_WYG_002-12a"/>
故三班奉職尹府君墓誌銘<lb/>
　　　右誌銘辭嚴書𦵏地而不以詩同歐文長安郡<lb/>
　　　　太君盧氏誌例也<lb/>
　　曽南豐文一十八首<lb/>
　　　　墓誌銘一十五首　　神道碑銘二首<lb/>
　　　　塔銘一首<lb/>
試祕書省校書郎李君墓誌銘<lb/>
　　　右誌書其先則詳其世系而叙其厯代之顯人<lb/>
<pb n="KR4i0050_WYG_002-12b"/>
　　　　書其後則及于曽𤣥而叙其四世之蕃衍此<lb/>
　　　　正例之尤備者也<lb/>
虞部郎中戚公墓誌銘<lb/>
　　　右誌議論以發其端而致感嘆<hi>一作慨</hi>之意者以<lb/>
　　　　著其家世學行之美同柳文陸文通先生誌<lb/>
　　　　例也前既叙其二世父子兄弟之出處矣後<lb/>
　　　　復詳其氏之自出與其鄉里之遷徙焉又一<lb/>
　　　　例也<lb/>
<pb n="KR4i0050_WYG_002-13a"/>
張久中<hi>一作文仲誤</hi>墓誌銘<lb/>
　　　右誌書未娶<hi>一此下有不曰未娶四字</hi>而叙其所以未娶之<lb/>
　　　　故而未娶見焉又一例也<lb/>
胡君墓誌銘<lb/>
　　　右誌卒不日𦵏不日不書夀年畧也而書其生<lb/>
　　　　之年同歐文明因大師塔記例也<lb/>
劉伯聲墓誌銘<lb/>
　　　右誌詳其性資問學而畧其履歴者重在叙其<lb/>
<pb n="KR4i0050_WYG_002-13b"/>
　　　　久故之情也題不書官官不稱其學而字重<lb/>
　　　　于其官同韓文柳子厚誌例也<lb/>
殿中丞監揚州税徐君墓誌銘<lb/>
　　　右誌詳叙其所自出者所以著盛衰之不可常<lb/>
　　　　而深致感歎之意也又一例也<lb/>
王容季墓誌銘<lb/>
　　　右誌書母之父顯也同韓文京兆韋氏夫人誌<lb/>
　　　　例也詳書其諸兄以其皆有才學同韓文國<lb/>
<pb n="KR4i0050_WYG_002-14a"/>
　　　　子司業竇君誌例也<lb/>
都官員外郎胥君墓誌銘<lb/>
　　　右誌書其子乞銘云祕閣校理裴煜以茂諶之<lb/>
　　　　疏來請銘按唐三家及歐尹書乞銘皆曰以<lb/>
　　　　狀而此曰以疏雖紀實又一例也<lb/>
光禄寺丞通判太平州吳君墓誌銘<lb/>
　　　右誌首云龍圖閣直學士給事中吳仲庶具<hi>一作</hi>
　　　　<hi>其</hi>書載其子業官世行治屬余曰吾子某不<lb/>
<pb n="KR4i0050_WYG_002-14b"/>
　　　　克夀不得見其志希得銘信後世則某其不<lb/>
　　　　泯泯尚足以慰吾思也按唐三家及歐尹墓<lb/>
　　　　銘無書其父具載子之官世行治乞銘者此<lb/>
　　　　雖紀實又一例也<lb/>
夀安縣君錢氏墓誌銘<lb/>
　　　右誌首叙其夫自處之高者所以著君之能相<lb/>
　　　　之也不書諱同韓文息國夫人誌例也<lb/>
永安縣君謝氏墓誌銘<lb/>
<pb n="KR4i0050_WYG_002-15a"/>
　　　右誌不書𦵏日而書既卒至萎之日數同歐文<lb/>
　　　　石曼卿表例也<lb/>
永興尉章佑妻夫人張氏墓誌銘<lb/>
　　　右誌題書其夫之名同韓文緱氏主簿唐充妻<lb/>
　　　　盧氏誌例也<lb/>
江都縣主簿王君夫人曽氏墓誌<lb/>
　　　右誌不書諱同夀安縣君錢氏誌例也𦵏不日<lb/>
　　　　無銘詩畧也<lb/>
<pb n="KR4i0050_WYG_002-15b"/>
亡妻宜興縣君文柔晁氏墓誌銘<lb/>
　　　右誌題書文柔晁氏按唐三家及歐尹墓銘書<lb/>
　　　　法無以字冠于氏者此冠氏以字變例也誌<lb/>
　　　　婦人而題書其字又一例也<lb/>
二女墓誌銘<lb/>
　　　右誌無銘詩畧也<lb/>
太子賓客致仕陳公神道碑銘<lb/>
　　　右碑叙事而書其辭曰云云同韓文施先生銘<lb/>
<pb n="KR4i0050_WYG_002-16a"/>
　　　　例也<lb/>
刑部郎中張府君神道碑<lb/>
　　　右碑銘不以詩而論以歎美之同韓文滎陽鄭<lb/>
　　　　公碑例也<lb/>
寳月大師塔銘<lb/>
　　　右銘為浮屠氏作也而畧無一語及其法者同<lb/>
　　　　歐文明因大師塔記也<lb/>
　　王荆公文三十三首<lb/>
<pb n="KR4i0050_WYG_002-16b"/>
　　　　墓誌銘二十四首　　墓表四首<lb/>
　　　　神道碑銘五首<lb/>
尚書<hi>集無尚書二字</hi>度支郎中葛公墓誌銘<lb/>
　　　右誌叙履厯既總舉所閲<hi>一作厯</hi>之官以綱之矣<lb/>
　　　　叙政業又各舉所居之職以目之同柳文故<lb/>
　　　　叔父府君墓版例也夀年以甲子書又一例<lb/>
　　　　也<lb/>
王逢原墓誌銘<lb/>
<pb n="KR4i0050_WYG_002-17a"/>
　　　右誌論之詳者美其行之修<hi>一作備</hi>而足以有功<lb/>
　　　　于世也叙之畧者葢悲其年之短而他有不<lb/>
　　　　足書也又一例也書𦵏日而不書卒日非畧<lb/>
　　　　也自𦵏日而以所計九十三日逆推之卒日<lb/>
　　　　自見同柳文宗直殯誌例也書子而曰妻方<lb/>
　　　　娠未知其子之男女雖紀實又一例也<lb/>
王深父墓誌銘<lb/>
　　　右誌論詳序畧同王逢原誌例也題不書官仕<lb/>
<pb n="KR4i0050_WYG_002-17b"/>
　　　　非其志也又一例也<lb/>
節度推官陳君墓誌<lb/>
　　　右誌議論以發其端而致感歎之意者深惜其<lb/>
　　　　有材與志而無其年同柳文陸文通先生墓<lb/>
　　　　表例也不詳其履厯非所重也<lb/>
叔父臨川王君墓誌銘<lb/>
　　　右誌書父而不書諱<hi>集云余叔父諱師錫字某而云書父而不書諱未詳</hi>
　　　　畧也詳叙其為善而不得職所以深致<hi>一作著</hi>
<pb n="KR4i0050_WYG_002-18a"/>
　　　　其悲也又一例也<lb/>
贈光禄少卿趙君墓誌銘<lb/>
　　　右誌書死節之綱于首而後詳其履厯先所重<lb/>
　　　　也又一例也<lb/>
都官郎中致仕周公墓誌銘<lb/>
　　　右誌卒不日𦵏書年而不日畧也<lb/>
屯田員外郎邵君墓誌銘<lb/>
　　　右誌書母氏因事也卒不日不書夀年畧也<lb/>
<pb n="KR4i0050_WYG_002-18b"/>
金溪吳君墓誌<lb/>
　　　右誌書子不書妻或未娶也不然同韓文柳子<lb/>
　　　　厚誌例也諱字世系<hi>一作諱字氏系又作諱氏字系</hi>見銘詩<lb/>
　　　　中同韓文施先生銘例也<lb/>
太常博士曽公墓誌銘<lb/>
　　　右誌卒不日𦵏不日畧也書生年同歐文明因<lb/>
　　　　大師塔記例也銘不以詩而論以足序意同<lb/>
　　　　尹文故將仕郎任君誌例也<lb/>
<pb n="KR4i0050_WYG_002-19a"/>
胡君墓誌銘<lb/>
　　　右誌書生年同太常博士曽公誌例也不書妻<lb/>
　　　　或未娶也不然同金溪吳君誌例也夀年見<lb/>
　　　　銘詩中亦同吳君誌例也<lb/>
尚書度支員外郎郭君<hi>集作公</hi>墓誌銘<lb/>
　　　右誌特書母氏封同韓文太原王公誌例也世<lb/>
　　　　系見銘詩中同金溪吳君誌例也<lb/>
孔處士墓誌銘<lb/>
<pb n="KR4i0050_WYG_002-19b"/>
　　　右誌叙其有致仕官矣有贈官矣而題書處士<lb/>
　　　　同李文處士侯君誌例也<lb/>
祕閣校理王平甫墓誌<lb/>
　　　右誌書母封因事也無銘詩畧也<lb/>
泰州海陵縣主簿許君墓誌銘<lb/>
　　　右誌卒不日畧也<lb/>
馬漢臣墓誌<hi>集墓誌銘</hi>
　　　右誌不書夀年而云冠五年矣則夀年可知也<lb/>
<pb n="KR4i0050_WYG_002-20a"/>
　　　　又一例也葬月<hi>一作日誤</hi>而不日不書妻子無銘<lb/>
　　　　詩畧也<lb/>
謝景回墓誌<lb/>
　　　右誌書卒不曰卒曰終而曰棄世又一例也<lb/>
廣西轉運使李君墓誌銘<lb/>
　　　右誌書𦵏地而曰君所自為夀藏按唐三家及<lb/>
　　　　歐尹曽墓誌無書夀藏者此雖紀實又一例<lb/>
　　　　也<lb/>
<pb n="KR4i0050_WYG_002-20b"/>
虞部郎中晁君墓誌銘<lb/>
　　　右誌序畧銘詳同韓文法曹盧府君夫人苗氏<lb/>
　　　　誌例也而此銘尤詳又同劉統軍碑例也<lb/>
東京提㸃刑獄陸君墓誌銘<lb/>
　　　右誌序畧銘詳同虞部郎中晁君誌例也<lb/>
楚國太夫人陳氏墓誌銘<lb/>
　　　右誌不書諱同韓文息國夫人誌例也書夫人<lb/>
　　　　子女不繫夫人而曰公子公女公壻又一例<lb/>
<pb n="KR4i0050_WYG_002-21a"/>
　　　　也<lb/>
永嘉縣太君陳氏墓誌銘<hi>集永嘉縣君案夫王逢無子不當稱太</hi>
　　　右誌不書諱同楚國太夫人陳氏誌例也<lb/>
宋右千牛衛將軍仲焉故妻永嘉縣君陳氏墓誌銘<lb/>
　　　右誌不書夫姓宗室也書卒曰棄世同謝景回<lb/>
　　　　誌例也序書某官某之妻故某封某氏題書<lb/>
　　　　某官某故妻某封某氏一以故繫封一以故<lb/>
　　　　繫妻義雖不殊自成兩例也按唐三家及歐<lb/>
<pb n="KR4i0050_WYG_002-21b"/>
　　　　尹曽誌婦人無書某人故妻者而此書之又<lb/>
　　　　一例也題書其夫之名同韓文緱氏簿唐充<lb/>
　　　　妻盧氏誌例也<lb/>
金華縣君<hi>集題云太常博士楊君夫人金華縣君云云</hi>吴氏墓誌銘<lb/>
　　　右誌不書諱同楚國太夫人陳氏誌例也書其<lb/>
　　　　夫之夀年葬日又一例也<lb/>
寳文閣待制常公墓表<lb/>
　　　右表不書諱不書字不詳履歴而議論以終篇<lb/>
<pb n="KR4i0050_WYG_002-22a"/>
　　　　又一例也<lb/>
處士征<hi>本作徴避仁宗嫌名改為征</hi>君墓表<lb/>
　　　右表叙徳履而幷其同志之友二人者叙之又<lb/>
　　　　一例也<lb/>
長安縣太君墓表<hi>集作長安縣太君王氏墓誌止仲當據舊本作表不敢改也</hi>
　　　右表不書諱同楚國太夫人陳氏誌例也書君<lb/>
　　　　十四而嫁五十一而老五十六而卒按唐三<lb/>
　　　　家及歐尹曽墓誌無書老者此書之又一例<lb/>
<pb n="KR4i0050_WYG_002-22b"/>
　　　　也題不書姓兄為表也<lb/>
外祖母黄夫人墓表<lb/>
　　　右表不書諱同楚國太夫人陳氏誌例也不書<lb/>
　　　　族出畧也<lb/>
虞部郎中贈衛尉卿李公神道碑<lb/>
　　　右碑首書贈誥之辭所以榮君之慶施也又一<lb/>
　　　　例也<lb/>
檢校太尉贈侍中正惠<hi>一作忠</hi>馬公神道碑<lb/>
<pb n="KR4i0050_WYG_002-23a"/>
　　　右碑首詳書賜號官階勲爵邑謚同韓文劉統<lb/>
　　　　軍碑例也<lb/>
司農卿分司南京陳公神道碑<lb/>
　　　右碑書履歴而曰官終于司農卿而所更某官<lb/>
　　　　某官任終于知陳州而所厯某任某任皆綱<lb/>
　　　　而目之同度支郎中葛公誌例也書世系于<lb/>
　　　　序末而尤詳于銘詩中又一例也<lb/>
贈司空兼侍中文元賈魏公神道碑<lb/>
<pb n="KR4i0050_WYG_002-23b"/>
　　　右碑序端不書世系而逺譜畧見于序末又一<lb/>
　　　　例也按韓文神道碑皆首書世系其不書者<lb/>
　　　　清邊郡王碑而已此豈亦是例歟<lb/>
宋翰林侍讀學士知許州軍州事梅公神道碑<lb/>
　　　右碑序畧銘詳同韓文劉統軍碑例也<lb/>
　　蘇文忠公文九首<lb/>
　　　　墓誌銘五首　　　　神道碑四首<lb/>
宣徽南院使致仕特贈司空文定張公墓誌銘<lb/>
<pb n="KR4i0050_WYG_002-24a"/>
　　　右誌稱天子之大徳而論其所以致太平而得<lb/>
　　　　賢才者以發其端然後叙次其事又一例也<lb/>
　　　　特書三代妣不以妣書而繫其夫書曰娶又<lb/>
　　　　一例也書女已嫁而復歸雖紀實又一例也<lb/>
銀青光禄大夫滕公墓誌銘<lb/>
　　　右誌首書始對帝問輙進直言所以著公之見<lb/>
　　　　用以正也銘詩所叙詳在被䜛所以惜公之<lb/>
　　　　所有不得盡施也二者皆公生平之大而首<lb/>
<pb n="KR4i0050_WYG_002-24b"/>
　　　　末謹書之雖立言之法亦一例也<lb/>
王子立墓誌銘<lb/>
　　　右誌不書姓畧也書子曰有遺腹裔紀實也同<lb/>
　　　　王文王逢原誌例也<lb/>
陸道士<hi>一無士字</hi>墓誌銘<lb/>
　　　右誌不書族出不書𦵏日畧也詳于論其丹學<lb/>
　　　　也<lb/>
李太師墓<hi>集有誌字</hi>銘<lb/>
<pb n="KR4i0050_WYG_002-25a"/>
　　　右有銘無序同韓文試大理評事胡君銘例也<lb/>
司馬温公神道碑<lb/>
　　　右碑首叙信順尚賢三徳以賛頌天子母后之<lb/>
　　　　聖所以頌公之賢也次叙婦人孺子夷狄姦<lb/>
　　　　邪亦皆仰公之徳化所以實公之賢也既又<lb/>
　　　　叙公既𦵏之後人之哀慕祠祀者四方逺近<lb/>
　　　　皆然能致乎此公之一誠而已又推公所以<lb/>
　　　　為賢之本也三者雖叙公之賢實繫國家之<lb/>
<pb n="KR4i0050_WYG_002-25b"/>
　　　　大政故特詳之然後序次其事同文定張公<lb/>
　　　　誌例也謹詳奉勅之辭同歐文文正王公碑<lb/>
　　　　例也<lb/>
富鄭公神道碑<lb/>
　　　右碑序景徳盟後虜人不敢盗邊者三十有九<lb/>
　　　　年慶厯聘後北方無事者四十有八年百年<lb/>
　　　　之間所以四方晏然以休養生息而致太平<lb/>
　　　　之盛者先則冦公之功後實公之功也公方<lb/>
<pb n="KR4i0050_WYG_002-26a"/>
　　　　進用之初固已任其大者如此故首書之然<lb/>
　　　　後叙次其事同文定張公誌例也謹詳奉勅<lb/>
　　　　之辭同司馬温公碑例也<lb/>
趙清獻公神道碑<lb/>
　　　右碑叙國家善于用人是非明辨賞罰必信而<lb/>
　　　　天子穆然無為坐收成效此為治之至要也<lb/>
　　　　而公與有功焉故首書之而後叙次其事同<lb/>
　　　　文定張公誌例也謹詳奉勅之辭同司馬温<lb/>
<pb n="KR4i0050_WYG_002-26b"/>
　　　　公碑例也<lb/>
太子少師致仕謚康靖趙公神道碑<lb/>
　　　右碑叙國家有天下六聖一心用仁尚徳守之<lb/>
　　　　不變此宋興百二十有五年四方乂安民物<lb/>
　　　　忻戴自漢以來太平之盛未之有者由當時<lb/>
　　　　公卿大臣類多長者相與輔相之所致也而<lb/>
　　　　公其一人焉故首書之然後叙次其事同文<lb/>
　　　　定張公誌例也<lb/>
<pb n="KR4i0050_WYG_002-27a"/>
　　朱文公文二十首<lb/>
　　　　墓誌銘七首　　　　墓碣銘二首<lb/>
　　　　墓記二首　　　　　壙記二首<lb/>
　　　　埋銘一首　　　　　墓表四首<lb/>
　　　　神道碑二首<lb/>
端明殿學士黄公墓誌銘<lb/>
　　　右誌書贈官不曰贈某官而曰詔以某官告其<lb/>
　　　　第同尹文故宣徳郎皮公誌例也<lb/>
<pb n="KR4i0050_WYG_002-27b"/>
承務郎李公墓誌銘<lb/>
　　　右誌首書其致仕誥命之辭同王文贈衛尉卿<lb/>
　　　　李公碑例也<lb/>
陳師徳墓誌銘<lb/>
　　　右誌議論以發其端而著科塲之弊者所以深<lb/>
　　　　歎夫聖賢修已治人之方國家禮義亷恥之<lb/>
　　　　敎不行同柳文陸文通先生表例也<lb/>
劉十九府君墓誌銘<lb/>
<pb n="KR4i0050_WYG_002-28a"/>
　　　右誌不書姓名門也題書其第又一例也<lb/>
直顯謨閣潘公墓誌銘<lb/>
　　　右誌詳書妻之氏諱與字雖妻同𦵏又一例也<lb/>
郭得誼墓誌銘<lb/>
　　　右誌序畧銘詳同韓文盧府君夫人苗氏誌例<lb/>
　　　　也銘皆賛美之辭無所叙述同韓文盧渾誌<lb/>
　　　　例也<lb/>
潘氏婦墓誌銘<lb/>
<pb n="KR4i0050_WYG_002-28b"/>
　　　右誌題書潘氏婦按唐三家及歐尹曽王蘇婦<lb/>
　　　　人誌題有書某氏妻者矣無書某氏婦者此<lb/>
　　　　葢雖夫請銘而主于舅也又一例也<lb/>
篤行趙君彦逺墓碣銘<lb/>
　　　右碣書生年同歐文明因塔記例也題揭其徳<lb/>
　　　　以表之又一例也而不書官徳重于其<hi>一無其字</hi>
　　　　官也又一例也　按唐三家及歐尹曽王蘇<lb/>
　　　　墓銘非賜碑則撰文製題皆出一手無别製<lb/>
<pb n="KR4i0050_WYG_002-29a"/>
　　　　題者此云福國陳公大書其碣之首曰皇宋<lb/>
　　　　篤行趙君彦逺之墓而子某使人奉狀請銘<lb/>
　　　　而刻諸<hi>一作于</hi>下方則譔文製題出兩人矣又<lb/>
　　　　一例也<lb/>
司農寺丞翁君墓碣銘<lb/>
　　　右碣叙君守正不阿而以智全趙氏天下莫不<lb/>
　　　　高其誼慕其名而想見其為<hi>一無為字</hi>人此平生<lb/>
　　　　之大節也故首書之而後叙次其事同蘇文<lb/>
<pb n="KR4i0050_WYG_002-29b"/>
　　　　文定張公誌例也既書調某官以母喪不赴<lb/>
　　　　又書以少母喪去官所謂少母葢其生母也<lb/>
　　　　而因事見之同李文兵部侍郎贈工部尚書<lb/>
　　　　武公誌例也<lb/>
劉樞密墓記<lb/>
　　　右記詳書其生之年月日時又一例也題書墓<lb/>
　　　　記同柳文韋夫人墳記例也<lb/>
范直閣墓記<lb/>
<pb n="KR4i0050_WYG_002-30a"/>
　　　右記詳書其生之年月日時同劉樞密記例也<lb/>
　　　　生年不書甲子而書釋嵗<hi>釋嵗謂元黓敦牂上章執徐是也</hi>
　　　　卒年亦然又一例也題書葬<hi>當作墓</hi>記同劉樞<lb/>
　　　　密記例也<lb/>
知縣何公壙記<lb/>
　　　右記書其生之年月日同劉樞密墓記而稍畧<lb/>
　　　　也<hi>一作之</hi>題書壙記同韓文女拏壙銘例也<lb/>
亡嗣子壙記<lb/>
<pb n="KR4i0050_WYG_002-30b"/>
　　　右題書壙記同知縣何公記例也<lb/>
女已埋銘<lb/>
　　　右銘無序同韓文試大理評事胡君銘例也題<lb/>
　　　　書埋銘又一例也<lb/>
屏山先生劉公墓表<lb/>
　　　右表有銘詩則雖云墓表實墓誌銘也題不書<lb/>
　　　　官同歐文徂徠先生誌例也<lb/>
程君正恩墓表<lb/>
<pb n="KR4i0050_WYG_002-31a"/>
　　　右表議論以發其端而致感歎之意者傷其為<lb/>
　　　　學能擇能行而無年以死不得見其徳業之<lb/>
　　　　所成就同陳師徳誌例也葬不日畧也<lb/>
曹立之墓表<lb/>
　　　右表𦵏不日畧也表後有系又一例也<lb/>
韓溪翁程君墓表<lb/>
　　　右表題書其所自號者揭之又一例也<lb/>
朝議大夫致仕贈光禄大夫黄公神道碑<lb/>
<pb n="KR4i0050_WYG_002-31b"/>
　　　右碑叙宣和之末弄臣竊柄建取燕雲之䇿而<lb/>
　　　　公固已有先見之憂已而果召非常之變京<lb/>
　　　　城䧟沒衆皆俛首奉賊公獨感憤移檄致事<lb/>
　　　　而去雖不數日竟以病卒然祖宗所以涵養<lb/>
　　　　斯人至深且逺者乃于公少見遺餘也故首<lb/>
　　　　書之而後叙次其事同司農寺丞翁君碣例<lb/>
　　　　也不書諱與字同王文寳文閣待制常公表<lb/>
　　　　例也<lb/>
<pb n="KR4i0050_WYG_002-32a"/>
龍圖閣直學士吳公神道碑<lb/>
　　　右碑書贈官不曰贈某官而曰有司以某官告<lb/>
　　　　其第同端明殿學士黄公誌例也<lb/>
　　　右宋文六家凡一百九首六十八例<lb/>
　<lb/>
　<lb/>
　<lb/>
　<lb/>
<pb n="KR4i0050_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墓銘舉例巻二<lb/>
</p>
<p>
</p>
  </div>
<div>
                <head>墓銘舉例巻三</head>
    <p>
<pb n="KR4i0050_WYG_003-1a"/>
欽定四庫全書<lb/>
　墓銘舉例巻三　　　　　　明　王行　撰<lb/>
墓銘書法既舉韓文為之例而取李柳歐尹曾王蘇朱<lb/>
八家之文廣之矣復因閲諸文集值有可為例者或一<lb/>
或二隨而舉之而輙實之又所以廣九家之例也以所<lb/>
録先後為次不以其<hi>一無其字</hi>人之先後為次者所值不可<lb/>
預期而録之葢未有<hi>一無有字</hi>已也<lb/>
　　陳后山三首<lb/>
<pb n="KR4i0050_WYG_003-1b"/>
　　　　墓銘一首　　　　墓誌銘一首<lb/>
　　　　墓表一首<lb/>
魏嘉州墓銘<lb/>
　　　右銘詳書其世胄所自與其遷徙之次者重其<lb/>
　　　　族之大同韓文河南君杜尹誌例也既詳書<lb/>
　　　　兩母之氏封矣又特書所生之氏封焉按九<lb/>
　　　　家之例有因事見人生母者無特書所生者<lb/>
　　　　也而此書之以其有封也又一例也<lb/>
<pb n="KR4i0050_WYG_003-2a"/>
仲父滎州資官縣尉陳君墓誌銘<lb/>
　　　右誌書妻曰娶某氏不終故其𦵏不祔所謂不<lb/>
　　　　終葢離婚耳按九家之例書妻無著離婚意<lb/>
　　　　者此雖紀實又一例也<lb/>
宋魏府君墓表<lb/>
　　　右表篇末之論議譏薄祭厚葬之非其説是已<lb/>
　　　　及詆夫求文表墓者乃曰韓退之為銘文數<lb/>
　　　　十去今㡬時穹石偉畫<hi>一作書</hi>顧無存者而其人<lb/>
<pb n="KR4i0050_WYG_003-2b"/>
　　　　之事功奕奕在人心目如今日事是以知金<lb/>
　　　　石之不足恃也然則金石不足恃如固足恃<lb/>
　　　　矣而以為非者葢欲揚其意反抑其辭以激<lb/>
　　　　之耳后山好竒故其文如此<lb/>
　實例<lb/>
　　魏嘉州墓銘<lb/>
魏氏望鉅鹿自漢兖州刺史衡之曾孫始居魏之館陶<lb/>
五世而至鄭公辨毅慈明為唐宗臣館陶之魏始大甲<lb/>
<pb n="KR4i0050_WYG_003-3a"/>
于國譜又五世而至司徒謩謩<hi>一本皆作某</hi>之子别居歙之<lb/>
婺源其後四世而至尚書禮部侍郎諱羽為太宗真宗<lb/>
三司使十有八年而生龍圖閣直學士諱瓘<hi>一作珪</hi>見微<lb/>
致<hi>集作著</hi>大功昭南邦以吏部侍郎歸老下蔡𦵏夀春八<lb/>
公山下仍父子贈太尉在名世之數别為下蔡之魏太<lb/>
尉兩娶刁氏有子十一人君乃<hi>一作其</hi>第十子也諱紹字<lb/>
承<hi>集作奉</hi>之仕為將作監主簿嘗知虞城縣禁捕博而盜<lb/>
止留守下其法焉勾當合流鎮嵗大飢君歎曰朝請而<lb/>
<pb n="KR4i0050_WYG_003-3b"/>
夕報亦不及矣振廪出以下佈<hi>集作估</hi>而後聞旁近賴之<lb/>
通判絳州行州事新廟學具師徒士故沉浮俗間檄縣<lb/>
諭出之講試以時君與其属過焉後以右<hi>一無右字</hi>朝散郎<lb/>
知嘉州自唐開元獻荔子而今樂用朱桑人始病之久<lb/>
而微矣不給其求而刑者衆嘉祐中有良守哀之作二<lb/>
詩刻石以諷君將行要貴多求者既至摹其石詩以報<lb/>
黠賈奪人鹽井更數守訟不决君刑而還之君孝友慎<lb/>
和而不受私居無子弟過出有吏能嘗有勞再登格而<lb/>
<pb n="KR4i0050_WYG_003-4a"/>
賞不及君亦不自言也紹聖元年二月癸未卒年五十<lb/>
七明年二月甲子從𦵏夀春兩母並封榮崇<hi>集崇榮</hi>二國<lb/>
夫人而所生何氏别封旌徳縣太君娶李氏左金吾衞<lb/>
大將軍忠吉<hi>集作告</hi>之女封夀安縣君三子男汶女嫁蔡<lb/>
州助教刁寶臣濠州參軍晁載之將𦵏君夫人曰𦵏有<lb/>
銘君之行治不可不書也使晁載之具其事曰君常調<lb/>
不及用循職而已毋異也既具合宗而謀曰其誰銘晁<lb/>
婦曰其陳氏乎不則沒吾父矣晁載之曰士求銘于陳<lb/>
<pb n="KR4i0050_WYG_003-4b"/>
氏辭者屢矣吾所見也求可冀乎其婦曰盍索其辭以<lb/>
固請乎於是汶來及余于潁水之上以請晁與余交又<lb/>
與俱來其何辭銘曰　魏氏再顯惟其有繼有作有承<lb/>
以有其位再登公師有子之致君伏不興亦保其世犍<lb/>
為之政不侮不畏更四十年良有其二事惟其常亦何<lb/>
以異夫人之云銘則不愧<lb/>
　　仲父榮<hi>一作滎下同</hi>
仲父諱某字某先大父為懐州有相者過之使視諸子<lb/>
<pb n="KR4i0050_WYG_003-5a"/>
謂君不宜仕慶歴中君以任<hi>一作仕下君非不仕同</hi>為試秘書省<lb/>
校書郎調榮之資官尉不赴京兆之鄠臨潼主簿舉監<lb/>
環之折博務皆不終謂君非不任特不宜耳何妙<hi>一作少</hi>
邪然則形骨可以知其貴賤氣色可以知其休咎而荀<lb/>
子非之何也元豐幾年年五十有幾而卒有一子曰師<lb/>
中三女嫁李某邵敏修張某敏修今為臨淄<hi>一作潼</hi>主簿<lb/>
建中靖國元年五月某日叔父前崑山丞珣𦵏于彭城<lb/>
吕柵之大塋君娶解氏光禄卿程之女亦不終故其𦵏<lb/>
<pb n="KR4i0050_WYG_003-5b"/>
不祔銘曰　婚宦不卒則歸之天如何不淑又不得年<lb/>
兄弟之懐𦵏從先人歸安其居宜爾子孫<lb/>
　　宋魏府君墓表<lb/>
君諱宗<hi>一作崇</hi>訥字景仁彭城安徳里人治平㡬年東人<lb/>
飢天子出使賑業之募民出粟而賜以官君於是為州<lb/>
助敎其先累富父齊為洋州司理參軍娶胡氏有五男<lb/>
子君以季少任事矜恤内外敬士而親緩急叩門不以<lb/>
事辭有報者未嘗不辭也凡貸而後則倍期而不倍息<lb/>
<pb n="KR4i0050_WYG_003-6a"/>
或損之曰人一而吾二爾何損凡質不問當不<hi>一作否</hi>惟<lb/>
其所欲有來以篋使自騐而不發或疑焉曰雖妄何憚<lb/>
且一失而不復人必不為也及疾属其子于母兄以學<lb/>
度有<hi>集無有字</hi>不可償與償而後者皆焚其劵後其兄病胡<lb/>
夫人復行之人談之至今君以熙寜三年八月甲子卒<lb/>
年三十有三娶高氏一男四女紹聖五年七月甲子其<lb/>
子滌謀于其宗自大父而下與君凡幾柩别𦵏于大彭<lb/>
鄉之新城村滌舉進士方質謹厚不談人之短有談者<lb/>
<pb n="KR4i0050_WYG_003-6b"/>
弗應至巨惡人所唾罵一歎而已家雖貧不茍受將𦵏<lb/>
宗不共其費或問之曰𦵏何責也使不問<hi>集作同</hi>吾且専<lb/>
之而況有助乎余由是與之遊始<hi>一作殆</hi>𦵏欲余銘而不<lb/>
敢請既聞而哀之昔阮思曠有好車人欲以𦵏而難之<lb/>
思曠曰車而使人憚借何以為也遂焚之思曠之車與<lb/>
人共之猶以為難則余之色辭拒者多矣於是申以叙<lb/>
之使陳諸墓古者𦵏以死祭以生謂鬼有知而尸無知<lb/>
也故不封而廟後之人薄祭而厚𦵏既封殖之而又識<lb/>
<pb n="KR4i0050_WYG_003-7a"/>
之既掩諸幽而又揭于道既守之子孫而又以累人真<lb/>
<hi>集作其</hi>為不朽極矣雖然韓退之為銘文數十去今幾時<lb/>
穹石偉畫<hi>一作書</hi>顧無存者而其人之事功奕奕在人心<lb/>
目如今日事是以知金石之不足恃也今魏氏欲顯其<lb/>
親而必余之述豈不悖哉元符元年九月辛亥東里陳<lb/>
師道撰<lb/>
　　黄山谷文二首<lb/>
　　　　墓誌銘一首　　　墓誌一首<lb/>
<pb n="KR4i0050_WYG_003-7b"/>
瀘南詩老史君墓誌銘<lb/>
　　　右誌書三代而二代皆書其所自號按前例并<lb/>
　　　　續例無書父祖之自號者此書之又一例也<lb/>
　　　　書題而以世所推之號冠之從推之者之志<lb/>
　　　　同歐文徂徠先生誌例也<lb/>
黄氏二室墓誌<lb/>
　　　右誌書二夫人殁後庭堅始得男曰相他日當<lb/>
　　　　使相乞文于余友而刻之隧按前例并續例<lb/>
<pb n="KR4i0050_WYG_003-8a"/>
　　　　無誌妻而書其卒後得子者葢妻既卒而得<lb/>
　　　　子必後娶所生不繫于先妻故不書也而此<lb/>
　　　　書之必微出者㣲出則母先妻而書之禮也<lb/>
　　　　又一例也題書二室墓誌雖紀實又一例也<lb/>
　實例<lb/>
　　瀘南詩老史君墓誌銘<lb/>
維史氏逺有世序自唐尚書吏部侍郎嚴從<hi>一作後</hi>僖宗<lb/>
入蜀生徳言為山南東道觀察支使因不能歸占籍于<lb/>
<pb n="KR4i0050_WYG_003-8b"/>
睂山生光庭孟氏時試大理寺<hi>一無寺字</hi>評事知應霛<hi>一作靈下</hi>
<hi>同</hi>縣應霛生著明嘉州軍事推官嘉州生溥<hi>生溥一作主簿</hi>見<lb/>
蜀之亂遂不出仕號江陽隠君江陽生回能詩自號知<lb/>
非子知非生宗簡名能知人善料事自號天和子天和<lb/>
子實生詩老詩老諱扶字翊正少則篤學能詩紹知非<lb/>
之業以貧干試于睂州又干試于開封府皆見絀乃遊<lb/>
瀘州杜門讀書士大夫之子弟多委束脩於門遂老于<lb/>
瀘州<hi>一無州字</hi>妻子或謁不足君熙熙然曰㑹當有足時自<lb/>
<pb n="KR4i0050_WYG_003-9a"/>
守挺然不妄取與有挾勢利而求交者雖鄰不覿也其<lb/>
見刺史縣令鞠躬也未嘗有私謁既晩暮不及仕進閑<lb/>
居無一日廢書尤刻意于詩登臨樽酒率嘗吐佳句壓<lb/>
其坐人故士君子推之曰詩老云夫人楊氏生二子鋭<lb/>
鎮一女嫁進士王庸繼室杜氏生四子鑄銅鎬銓君卒<lb/>
以紹聖三年四月某甲子享年若干𦵏以元符二年正<lb/>
月癸亥其兆在瀘川<hi>一作州</hi>之上白茅㒼之原自天和而<lb/>
上皆𦵏睂山而𦵏瀘川<hi>一作州</hi>自君始鎮有文行瀘州學<lb/>
<pb n="KR4i0050_WYG_003-9b"/>
者宗之竭力大事而來請銘之　銘曰人皆汲汲仰掇<lb/>
俯拾商財計級脅肩求入君獨徐徐書耕筆鋤我躬則<lb/>
臞我心則腴緼袍後先藜藿當<hi>一作不</hi>肉哦詩滿屋金革<lb/>
匏竹瀘川洋洋樅栝其岡勒銘詔藏其嗣之昌<lb/>
　　黄氏二室墓誌<lb/>
豫章黄庭堅之初室曰蘭溪縣君孫氏故龍圖閣直學<lb/>
士高郵孫公覺莘老之女年十八歸黄氏能執婦道其<lb/>
居室相保惠教誨有遷善改過之美家人短長不入庭<lb/>
<pb n="KR4i0050_WYG_003-10a"/>
堅之耳方是時庭堅為葉縣尉貧甚蘭溪安之未嘗求<lb/>
索于外家不幸年二十而卒殯于葉縣者二十有二年<lb/>
繼室曰介休縣君謝氏故朝散大夫南陽謝公景初師<lb/>
厚之女年二十歸黄氏閑于禮義事先夫人愛敬不倦<lb/>
侍疾嘗藥不解衣至于復常修禪學定而不廢女工能<lb/>
為詩而弟妺不知也言有宫庭行有防表不皦不汚長<lb/>
少咸安懐<hi>一無懐字</hi>之年三十六而卒生一女曰睦纔四嵗<lb/>
過時而先夫人哭之哀殯于大名者十一年元祐六年<lb/>
<pb n="KR4i0050_WYG_003-10b"/>
先夫人捐館乃克歸二夫人之骨于雙井八年二月從<lb/>
先夫人𦵏焉同宫而異槨初<hi>一作昨</hi>庭堅年十七從舅氏<lb/>
李公擇學于淮南始識孫公得聞言行之要啓廸勸奬<lb/>
使知嚮道之方者孫公為多孫公憐其少立<hi>一作至</hi>故以<lb/>
蘭溪歸之及庭堅失蘭溪數年謝公方為介休擇對見<lb/>
庭堅詩曰吾得婿如是足矣庭堅因往<hi>一作詩</hi>求之然庭<lb/>
堅之詩卒從謝公得句法嗚呼如蘭溪之女美介休之<lb/>
婦徳皆室家之則也常欲以楚辭哭之而哀不能成文<lb/>
<pb n="KR4i0050_WYG_003-11a"/>
二夫人平生常恨無男二夫人没後庭堅始得男曰相<lb/>
他日當使相乞文于余友而刻之隧以哀其終<lb/>
　　陳了齋文七首<lb/>
　　　　墓誌銘四首　　　墓誌一首<lb/>
　　　　埋銘一首　　　　墓識一首<lb/>
李景温墓誌<lb/>
　　　右誌書為郁擇所宜娶得將樂楊氏中立先生<lb/>
　　　　之女葢郁其子所娶其子婦也按前例并續<lb/>
<pb n="KR4i0050_WYG_003-11b"/>
　　　　例無書子婦者而此書之然非正書也亦因<lb/>
　　　　上事而推<hi>一作繼</hi>其意以書之耳雖似例不可<lb/>
　　　　以為例也<lb/>
中奉大夫游公墓誌銘<lb/>
　　　右銘序稱居士而題書所贈之官書官雖以榮<lb/>
　　　　君之寵亦紀實也又一例也<lb/>
陳謹常墓誌<lb/>
　　　右誌書鄉邑姓氏名字卒日葬地之外例所當<lb/>
<pb n="KR4i0050_WYG_003-12a"/>
　　　　書者皆不書惟叙其逺來之情病死之故以<lb/>
　　　　深致<hi>一作著</hi>其悲感末則致辭以喻慰焉雖類<lb/>
　　　　夫韓文盧渾墓銘然又一例也<lb/>
太令人黄氏墓誌銘<lb/>
　　　右誌書所歸曰先適大中大夫孫公諱廸次適<lb/>
　　　　中奉大夫游公諱潛書子曰子男三人諤為<lb/>
　　　　孫氏子按前例及續例誌婦人無書再適者<lb/>
　　　　今書兩適故必著其先適之子焉雖紀實又<lb/>
<pb n="KR4i0050_WYG_003-12b"/>
　　　　一例也<lb/>
仁夀縣君高氏墓誌銘<lb/>
　　　右誌書女適某官姓某再適某官姓某按前例<lb/>
　　　　并續例無書女再適者而此書之雖紀實又<lb/>
　　　　一例也<lb/>
侍郎鄒公埋銘<lb/>
　　　右銘序所歴官而不書行治畧也按前例并續<lb/>
　　　　例誌人之墓而無銘者必有感歎或議論或<lb/>
<pb n="KR4i0050_WYG_003-13a"/>
　　　　悲悼唁慰之辭此皆無之惟結以某官陳某<lb/>
　　　　叙次一語亦畧例中之一例也題書埋銘同<lb/>
　　　　朱文公女已埋銘例但彼銘而不序此序而<lb/>
　　　　無銘又一例也<lb/>
尚書豐公墓識<lb/>
　　　右識序所歴官而不書行治無他辭惟結以某<lb/>
　　　　官陳某叙次一語同鄒公埋銘例也題書墓<lb/>
　　　　識又一例也<lb/>
<pb n="KR4i0050_WYG_003-13b"/>
　實例<lb/>
　　李景温墓誌銘<lb/>
景温諱庭姓李氏景温其字也世為邵武軍光澤縣人<lb/>
大理評事諱鐸之孫惠州河源縣主簿諱詔<hi>一作紹</hi>之子<lb/>
也大理公初欲敎其子讀書游舉而以資給未饒為患<lb/>
於是治産積儲商而通之達百貨于中都以其贏餘買<lb/>
書以歸未㡬火焚居第大理公方宿田廬或報之亟問<lb/>
曰書<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>乎曰惟書在爾及還家喜語諸子曰書在足矣<lb/>
<pb n="KR4i0050_WYG_003-14a"/>
子誥以業儒起家官至太常博士河源公薦于鄉數黜<lb/>
禮部因語所親曰從仕治生勢不可兼自先大理<hi>一本大理</hi>
<hi>下有公字</hi>以來蓄少施多舊資寖耗禄不可以力干我當盡<lb/>
力于一家爾由是一於幹蠱出入不避寒暑而阡陌増<lb/>
廣使官者學者益加<hi>一作皆</hi>優裕得以養亷自重太博公<lb/>
有三子其二登科而河源公晩沾恩命得子亦晩然景<lb/>
温天資謹厚父母曰孝兄曰弟朋友信之其自飭甚<hi>一無</hi>
<hi>甚字</hi>嚴雖責于人者薄而皆忌憚随流品酬酢各盡其情<lb/>
<pb n="KR4i0050_WYG_003-14b"/>
有不可其意者面救<hi>一作數</hi>其失而去無後言其人皆畏<lb/>
而不怨燕居黙坐終日無懈惰<hi>一無惰字</hi>容動止有常耆舊<lb/>
推與子弟之觀型<hi>一作行</hi>而化者多矣知其隠徳而服其<lb/>
不見于事者非特其鄉人也景温娶同郡葉氏屯田員<lb/>
外郎誼之女無子以其兄之子郁為後初余仲妺歸太<lb/>
博公之仲子叔平生四子郁其季也郁三嵗時景温請<lb/>
于叔平曰先太博公與河源公同産相親愛今或子孫<lb/>
蕃衍或繼嗣未立欲以阿郁為請忍拒之乎叔平曰我<lb/>
<pb n="KR4i0050_WYG_003-15a"/>
子猶汝子也汝齒尚未壯無乃太早計<hi>一下有乎字</hi>後十有<lb/>
七年叔平閒居海陵景温復以書請曰齒之未壯者髪<lb/>
今白矣既老且獨兄不念前語乎<hi>一無乎字</hi>叔平覽書惻然<lb/>
即報之曰以郁為汝後叔平善敎子郁有知識文行景<lb/>
温家習和肅夫婦相待如賔為郁擇所宜娶得將樂楊<lb/>
氏中立先生時之女郁既承顔率禮婦亦謹職順助一<lb/>
門之内雍雍如也里居與季兄濬飲酒賦詩游處必偕<lb/>
既而孟兄勉倦官而歸兄弟聚集方相娛樂而景温逝<lb/>
<pb n="KR4i0050_WYG_003-15b"/>
矣仲兄深叔平也叔平當官不茍所生必詢考民情為<lb/>
之興利除疚當路者以是知之仕浸顯矣崇寜初坐元<lb/>
符末上書邪<hi>一本缺此字</hi>等自京西提舉官削籍投竄凡四<lb/>
年始得叙復自便平生喜辨論而恥于茍随其愛景温<lb/>
尤厚景温宣和元年三月丁末以疾卒于正寢享年五<lb/>
十有九子惟郁一人孫曰延孫嗟夫景温可夀可達而<lb/>
天嗇其年老得一官訖無所施設雖里居之樂怡然自<lb/>
足而亦不得久享使世之為善者將孰視而勸乎可悲<lb/>
<pb n="KR4i0050_WYG_003-16a"/>
也已郁將以宣和二年七月辛酉𦵏景温于光澤西鄉<lb/>
歸仁里夏壇之原前𦵏遣人來南康請銘夫景温躬行<lb/>
之美化被一鄉發揚之助亦何俟于銘哉若夫隠徳身<lb/>
敎在其子孫者未遽白也今雖鬰後必通顯亦當祗懼<lb/>
以需爾銘曰　嗚呼景温有執<hi>一作親</hi>有常嚴取與于一<lb/>
介冺毁譽而韜光彼競我恬然足以藏使其達而克施<lb/>
化詎<hi>一作豈</hi>止于一鄉休休焉終身<hi>一作守</hi>不易矯矯乎君<lb/>
子之强齎此以沒雖夭不亡<lb/>
<pb n="KR4i0050_WYG_003-16b"/>
　　中奉大夫游公墓誌銘<lb/>
居士諱潛字升叔家建州建陽之唐石里累世為名族<lb/>
居士少敏慧風力過人遇事無所屈早䘮母竭力事父<lb/>
鄉人皆推其孝性樂善無媚嫉聞人嘉慶如在已終日<lb/>
言不及人之過惡有盜聚刼過居士之門相戒以勿譁<lb/>
且呼于道曰毋怖毋怖里俗親殁即分財析居居士畢<lb/>
䘮且十年猶不忍與兄弟異食居士居家嚴整以身敎<lb/>
其子弟二子舉進士中第酢試太學録居士攜酢之官<lb/>
<pb n="KR4i0050_WYG_003-17a"/>
京居數年親舊至者皆館焉俸薄用窘居士約身從儉<lb/>
以率<hi>一作治</hi>其家惟恐不足為親舊歡也酢除太常博士<lb/>
命下辭得知西京河清縣二年命再下就職未㡬復請<lb/>
外官簽書興徳軍節度判官㕔公事初酢將欲求外補<lb/>
先請于居士居士曰士行其志出入適宜無不可者我<lb/>
何容心乎兄之子醇為廣西機宜卒居士聞訃哭之過<lb/>
哀日夜以其兄為憂即分先疇嵗入以助其生未幾居<lb/>
士得疾卒于齊州之官舍紹聖二年三月已未也享年<lb/>
<pb n="KR4i0050_WYG_003-17b"/>
六十有六夫人黄氏有令徳生二子酢今為朝散大夫<lb/>
提㸃成都府長生觀醳出繼為南康軍司理參軍勛之<lb/>
後自高郵尉解官奔齊州與其兄扶居士匶以歸今為<lb/>
奉議郎提轄淮南路直達綱孫男八人撝文林郎洪州<lb/>
司兵曹事餘皆幼女孫三人以紹聖四年三月辛酉𦵏<lb/>
于石唐里之松原前𦵏居士長子定夫以承事郎江汝<lb/>
舟<hi>一作汝江舟</hi>所述行狀属銘于某某<hi>一本皆作余</hi>以遷謫南北<lb/>
不暇叙述今䝉恩自便憩于九江葢自紹聖丁丑迨今<lb/>
<pb n="KR4i0050_WYG_003-18a"/>
政和丁酉二十有一年居士之墓朩拱矣而定夫仕不<lb/>
加顯所以奉承先訓磨勵素守久益著也光揚徳美其<lb/>
要在是奚復假于衰憊之言乎辭不獲已愧不足以助<lb/>
發揮也居士自定夫登朝累贈至中奉大夫銘曰　閭<lb/>
里推孝盜不忍譁人與其誠善積于家言無枝葉誨子<lb/>
以身斥聞取達惟是之循子官學省再求補外得請于<lb/>
廷動吉無悔捨彼所爭我實訓之取彼所棄恪守弗違<lb/>
白首未行不貳以俟殁而彌彰慶在有子<lb/>
<pb n="KR4i0050_WYG_003-18b"/>
　　陳謹常墓誌<lb/>
延平善士陳之顔字謹常卒于鬰林𦵏于合浦慈恩寺<lb/>
之東初崇寜二年二月予自袁州移竄亷州是年三月<lb/>
過潭州興化寺五月過合浦就拘囚于城中之顔自鄉<lb/>
里逺來見其叔祖之幽<hi>一作憂</hi>辱窮餓貨米于鬰林得十<lb/>
斛寄合浦其書曰米至公可餬口之顔病恐不得歸又<lb/>
半月僕挈其骨以還予方病瘴癘一慟失聲因成痺眩<lb/>
不能再哭慈恩在城外不得親臨其穴𦵏之日遙望而<lb/>
<pb n="KR4i0050_WYG_003-19a"/>
黙告之曰汝萬里逺來有意收<hi>一作也</hi>吾骨今誰委乎使<lb/>
汝客死瘴鄉不得歸見老母者由汝叔祖汝叔祖觸禍<lb/>
至深理不生還汝其安穴以待終當與吾骨並遊于海<lb/>
<hi>一作以歸</hi>生死命也夀夭數也先後時也汝其毋憾<lb/>
　　侍郎鄒公埋銘<lb/>
鄒公諱浩字志完世為杭州錢塘人祖霖故任尚書都<lb/>
官郎中徙居常州晉陵今為常州晉陵人父戬故任廣<lb/>
濟軍録事參軍贈朝奉郎公元豐五年中進士第調蘇<lb/>
<pb n="KR4i0050_WYG_003-19b"/>
州吳縣主簿未赴改除揚州州學敎授移雄州防禦推<lb/>
官知安州孝感縣事未赴改除潁昌府府學敎授元祐<lb/>
七年除太學博士明年用御史來之邵言為襄州州學<lb/>
敎授紹聖三年丁朝奉憂服除改宣徳郎元符元年也<lb/>
哲宗召對除右正言明年九月以言事除名勒停覊管<lb/>
新州今上即位復宣徳郎添監袁州酒税除右正言遷<lb/>
左正言左司諌起居舍人明年除通直郎試中書舍人<lb/>
賜三品服差同修神宗國史遷吏部侍<hi>一無侍字</hi>郎賜對衣<lb/>
<pb n="KR4i0050_WYG_003-20a"/>
金帶是年遇南郊恩奏補仲弟洞為假承務郎請免脩<lb/>
國史乞閑局改兵部侍郎遂乞外補除寳文閣待制武<lb/>
騎尉文安縣開國男食邑三百户知江寜府尋改知杭<lb/>
州未赴責授衡州别駕永州安置明年正月除名勒停<lb/>
韶州居住崇寜四年冬移漢陽軍居住五年復承奉郎<lb/>
遂歸常州大觀元年用寳赦轉宣義郎四年特<hi>一作時</hi>復<lb/>
直龍圖閣公自嶺表還親側凡六年而瘴癘嵗作今年<lb/>
春大病遂不起政和元年三月九日也享年五十有二<lb/>
<pb n="KR4i0050_WYG_003-20b"/>
母張氏封安康郡太君夫人沈氏蓬萊縣君子男二人<lb/>
曰柄曰栩卜以今年十<hi>一無十</hi>二月初二日𦵏公于常州<lb/>
晉陵縣之徳澤鄉林莊原祖考之兆從公志也叙復宣<lb/>
徳郎陳某叙次<lb/>
　　尚書豐公墓識<lb/>
公姓豐氏諱稷字相之明州鄞縣人嘉祐四年中進士<lb/>
第歴亳州䝉城縣真州六合縣主簿襄州榖城縣令越<lb/>
州㑹稽縣丞熙寜十年安公燾使高麗辟公為書狀官<lb/>
<pb n="KR4i0050_WYG_003-21a"/>
還特改著作佐郎除知開封府封<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>縣元豐二年召對<lb/>
除太子中允權<hi>一作推</hi>監察御史裏行改通直郎除秘書<lb/>
省著作佐郎守尚書吏部員外郎避嫌請外補除利州<lb/>
路提㸃刑獄轉承議郎除尚書工部員外郎殿中侍御<lb/>
史右司諌轉朝奉郎除國子司業起居舍人太常少卿<lb/>
國子祭酒轉左朝散郎哲宗幸太學講尚書賜金紫自<lb/>
祭酒兼侍講除尚書刑部侍郎充北朝國信使還除集<lb/>
賢殿學士知潁州知<hi>一無知字</hi>江寜府紹聖二年除龍圖閣<lb/>
<pb n="KR4i0050_WYG_003-21b"/>
待制知廣州未行除吏部侍郎求外補待請<hi>待請一作侍讀</hi>除<lb/>
龍圖閣待制以朝散郎知河南府知鄆州知成徳軍轉<lb/>
朝請郎知潁昌府知應天府知湖州知杭州轉朝奉大<lb/>
夫今上即位覃恩轉朝散大夫以諌議大夫召轉御史<lb/>
中丞除工部尚書兼侍讀遷禮部尚書除樞密直學士<lb/>
知蘇州除越州降充寳文閣待制知明州落寳文閣待<lb/>
制知常州責授海州團練副使睦州安置道州别駕台<lb/>
州居住除名勒停建州居住崇寜四年移婺州居住五<lb/>
<pb n="KR4i0050_WYG_003-22a"/>
年特授朝散郎管勾亳州太清宫任便居住歸明州大<lb/>
觀元年十二月戊戌薨于正寢夀七十有五公曽祖衍<lb/>
祖表皆不仕父禄贈中奉大夫母凌氏贈華原郡太君<lb/>
夫人李氏贈大寜郡君繼室陳氏贈文安郡君男三人<lb/>
曰安常試太學正曰太常夀州夀春縣主簿皆前卒曰<lb/>
希仁承奉郎女二人長適朝散郎監潁昌府合流鎮藺<lb/>
中謹次適奉議郎郭夀孫男曰濟登仕郎遼州遼山縣<lb/>
尉曰治承奉郎曰渙曰漸尚幼孫女一人適承奉郎西<lb/>
<pb n="KR4i0050_WYG_003-22b"/>
京宗子博士張琪曽孫男女五人希仁得迷罔之疾不<lb/>
能當大事濟自遼山去官承重而歸與其弟治以三年<lb/>
十二月甲申𦵏公于鄞縣通逺鄉金谷里鈒山奥之原<lb/>
叙復宣徳郎陳某叙次<lb/>
　　晁濟北文四首<lb/>
　　　　墓誌銘四首<lb/>
朝請<hi>一作散</hi>大夫致仕陳君墓誌銘<lb/>
　　　右誌書自出云父光禄大夫前夫人賈氏永年<lb/>
<pb n="KR4i0050_WYG_003-23a"/>
　　　　縣君後夫人潘氏安福縣君而君寜國縣太<lb/>
　　　　君賀氏出也書歴官云調寜國軍節度推官<lb/>
　　　　遭安福憂則君既仕後母尚無恙所謂寜國<lb/>
　　　　太君葢其生母以子而貴者也而因事書之<lb/>
　　　　同李文兵部侍郎武公誌例也<lb/>
黄君墓誌銘<lb/>
　　　右誌書祖父而不書諱書卒而不書日書孫而<lb/>
　　　　不書妻子畧也重在叙其不嗜利而能出榖<lb/>
<pb n="KR4i0050_WYG_003-23b"/>
　　　　救人不用術而知致富有命也<lb/>
李氏墓誌銘<lb/>
　　　右誌不書卒日非畧也書自卒至𦵏不以月計<lb/>
　　　　而曰殁後四百六十八日某年某月某日祔<lb/>
　　　　於某山舅某官某諱之兆同歐文石曼卿墓<lb/>
　　　　表例而少變也彼則因卒日而順數可得𦵏<lb/>
　　　　之日此則因𦵏日而逆推可得卒之日同柳<lb/>
　　　　文宗直殯誌例也<lb/>
<pb n="KR4i0050_WYG_003-24a"/>
闞氏墓誌銘<lb/>
　　　右誌書邑里而不書世系不書嫁而書入不書<lb/>
　　　　祔于夫而書近夫之故兆是葢㣲者為其子<lb/>
　　　　而銘也又一例也<lb/>
　實例<lb/>
　　朝請大夫致仕陳君墓誌銘<lb/>
君姓陳氏諱知和字徳時按其譜博州人也六世祖翔<lb/>
唐末從事成都府王建有異志翔屢沮之廢居閬州之<lb/>
<pb n="KR4i0050_WYG_003-24b"/>
西水孟昶以蜀歸曽祖諱省華始來自蜀為祥符人仕<lb/>
本朝為左諌議大夫有能聲贈太師尚書令兼中書令<lb/>
秦國公秦公生三子皆以儒學擢高第位將相有勲勞<lb/>
于國樞密使尚書右僕射同中書門下平章事贈太師<lb/>
尚書令兼中書令英國公謚文忠諱堯叟君祖也英公<lb/>
生尚書都官郎中贈金紫光禄大夫諱師古光禄生君<lb/>
光禄前夫人賈氏永年縣君後夫人潘氏安福縣君而<lb/>
君寜國縣君賀氏出也光禄當任子以與其族人而君<lb/>
<pb n="KR4i0050_WYG_003-25a"/>
從祖太尉康肅公方觀察宿州任君右班殿直及長知<lb/>
書嘆曰吾家世如此吾父敎我以學何如而吾可用此<lb/>
進耶乃上書願易所得官從左選仁宗嘉其意且以其<lb/>
文忠後從之初調河陽節度推官事四守梁適李淑張<lb/>
觀蘇紳皆當時顯人其趣操不必同而君介然若一四<lb/>
人者皆賢之再調寜國軍節度推官竄卒誘耕民剽里<lb/>
中卒殺人民從旁止之傷而免守欲并論民死君爭之<lb/>
力守怒而入君立廡下不去守悟為讞諸朝民果不死<lb/>
<pb n="KR4i0050_WYG_003-25b"/>
遭安福憂免䘮擢衛尉丞知硤石縣事縣當陜衝卒苦<lb/>
于役作偽印帖隠民間前令比獲以要賞君一日執六<lb/>
人且嘗度闗法應死既不忍以要賞見其尫然誠苦于<lb/>
役者為移文所從來無他過取偽印帖焚之還其役戍<lb/>
兵道縣中羣博犯法邏者執于庭數百人譟<hi>一作譁</hi>縣門<lb/>
且奪之吏趣閉門君徐出坐堂下<hi>一作上</hi>命開門衆莫敢<lb/>
入因陽叱邏者解縱之既行密疏其名河南府皆正其<lb/>
罪改僉書彰徳軍節度判官事未行遭寜國憂免䘮遷<lb/>
<pb n="KR4i0050_WYG_003-26a"/>
大理丞知緱氏縣事英宗即位遷右賛善大夫昭陵採<lb/>
石聚兵緱氏城中萬人倉無儲粟而輸者未至君度不<lb/>
可竢報乃下令借富人停粟約與之息匿者没官令出<lb/>
而辦比輸者至則兵仰食縣者十五日矣事已旁縣吏<lb/>
皆遷而君不自言賞亦不及遷殿中丞又遷國子博士<lb/>
通判果州事神宗即位遷尚書虞部員外郎賜五品服<lb/>
還朝用薦監左藏庫不就通判趙州事遷比部員外郎<lb/>
曽孝寛察訪河北奏君偕行朝廷方議省郡縣寛力役<lb/>
<pb n="KR4i0050_WYG_003-26b"/>
吏希㫖爭言可省而乾寜保定順安三軍在議中俾君<lb/>
往視還書沿邊城犬牙相制以利守禦而便轉輸此祖<lb/>
宗深意不可改朝廷然之為不廢三軍中人程昉建言<lb/>
徙漳河洺洲<hi>一作川下同</hi>使者以君權知洺州董其事漳河<lb/>
役大昉欺朝廷以易集務減人徒人徒以故怨之百餘<lb/>
人燒民廬為暴君盡捕得誅其始謀者八人事且畢㑹<lb/>
新守至君還趙州昉以君為暴其短乃歸功新守而君<lb/>
亦不辯也丞相王公安石雅知君可用使人諭君歙故<lb/>
<pb n="KR4i0050_WYG_003-27a"/>
難治而朝廷方行法欲以倚君君不得辭擢知歙州事<lb/>
遷駕部員外郎自以不能當執政意至則求閒局差管<lb/>
勾嵩山崇福宫民上書願留者以千數房州地僻守屢<lb/>
以贜敗又擢知房州事郡阻山城西有溪所從來高望<lb/>
之洶洶在城上舊有堤圯不治餘三十年君議増築不<lb/>
欲調民乃以術招竄卒廪之益以州兵凡用工萬高其<lb/>
舊丈二尺而廣如之人初以為煩㑹明年溪大漲得堤<lb/>
而定人乃服君奏課京西第一遷虞部郎中擢知泗州<lb/>
<pb n="KR4i0050_WYG_003-27b"/>
事郡當水衝属霖潦君度淮汳洙泗滿必大下因預為<lb/>
守城備水至浸城且壊吏倉卒不知所為而君規畫素<lb/>
定語吏如此如此城既無虞而民頼以活萬計璽書奬<lb/>
諭擢提㸃廣南東路刑獄事改朝奉大夫番禺南粤都<lb/>
㑹守俸月七萬守方對詔獄君攝州事竟八月當得錢<lb/>
六十萬君不取曰我豈縁人不幸而自樂耶宴賔客為<lb/>
撤樂其忠厚如此遷朝散大夫盜起梅州去治所更四<lb/>
郡君以為道驛而往恐後乃自南雄州絶山倍道﨑嶇<lb/>
<pb n="KR4i0050_WYG_003-28a"/>
茅竹間䝉霧得疾㡬殆後良愈因求上印紱時方六十<lb/>
一今上即位遷朝請大夫賜三品服勲上柱國為人清<lb/>
慎退約不干權貴善與人交自以無怨惡于人明白立<lb/>
斷所至民愛之善楷𨽻喜為詩既謝事作燕譽堂于第<lb/>
之西北隅葢以訓辭名之日從賓客飲酒談笑其間以<lb/>
疾卒夀六十有四元祐二年五月丁已也夫人鄭氏安<lb/>
居縣君男曰适寜鄉縣尉逾鄭州司户適臨河主簿女<lb/>
長適朝散郎潘行次適通直郎王鎮次適道州録事楚<lb/>
<pb n="KR4i0050_WYG_003-28b"/>
仲<hi>一作冲</hi>次適宣徳郎周昕幼在室孫男七人諸孤以君<lb/>
卒之明年七月壬申𦵏于河南府密縣義臺鄉之武泰<lb/>
岡來求銘銘曰　仕可以藉其世而公不頼之進可以<lb/>
遇合而公不競之時未可以去也而公去之事取其先<lb/>
得取其後名處其薄功處其厚造物者報其天不報其<lb/>
人其人不亡在其後之子孫<lb/>
　　闞氏墓誌銘<lb/>
闞氏開封人年十七入故太子洗馬贈銀青光禄大夫<lb/>
<pb n="KR4i0050_WYG_003-29a"/>
濮陽杜侯家生四男四女年七十七以元祐元年八月<lb/>
丁亥卒以其年九月癸酉𦵏于濮州鄄城縣青山里之<lb/>
原近侯之故兆也初侯捐舘舍闞氏奉其家事恪如侯<lb/>
不亡而敎其男女以職内外有法度故季子宣徳郎刪<lb/>
定省曹<hi>一作曽</hi>寺監條貫于民遂以文學中進士第有聲<lb/>
而女亦為士妻宜其家曰劉龜年馬希閔二壻也三男<lb/>
及女蚤卒而有孫七人皆宣徳之子績綰繙紱緬緝絪<lb/>
可謂盛矣宣徳既仕當塗大夫稱其材而所與遊又多<lb/>
<pb n="KR4i0050_WYG_003-29b"/>
一時知名士族人亦咸謂洗馬有子以為榮而宣徳君<lb/>
曰吾何以得之維<hi>一作雅</hi>吾母敎使然也嗚呼是足<hi>一作可</hi>
銘也已銘曰　善敎子以有禄生無悔從吉卜<lb/>
　<lb/>
　<lb/>
　<lb/>
　<lb/>
　墓銘舉例巻三<lb/>
</p>
<p>
</p>
  </div>
<div>
                <head>墓銘舉例巻四</head>
    <p>
<pb n="KR4i0050_WYG_004-1a"/>
欽定四庫全書<lb/>
　墓銘舉例巻四　　　　　　明　王行　撰<lb/>
　　張宛丘文三首<lb/>
　　　　墓誌三首<lb/>
王仲孺墓誌<lb/>
　　　右誌諱字鄉邑妻子見銘詩中同韓文施先生<lb/>
　　　　銘例也歴官為政序綱而銘目之又一例也<lb/>
華隂楊君墓誌<lb/>
<pb n="KR4i0050_WYG_004-1b"/>
　　　右誌書子曰遺腹同王文王逢原誌例也逺系<lb/>
　　　　畧見于序末同王文贈司空兼侍中文元賈<lb/>
　　　　魏公碑例也無銘詩畧也<lb/>
符夫人墓誌<lb/>
　　　右誌不書諱同韓文息國夫人誌例也書祖曽<lb/>
　　　　而不書諱畧也而諱其夫之父祖同柳文伯<lb/>
　　　　祖妣李夫人誌例也書卒而不書日亦<hi>一無亦字</hi>
　　　　畧也<lb/>
<pb n="KR4i0050_WYG_004-2a"/>
　實例<lb/>
　　王仲孺墓誌<lb/>
河南王雯者齒少篤于自修好學而能文余聞之而未<lb/>
見也紹聖四年余以罪戾謫官齊安一日有客墨衰造<lb/>
門視其謁雯也見余則泣而言曰先君與子舊矣雯不<lb/>
幸既孤將𦵏而無辭以刻先君之墓敢以是属之子某<lb/>
曰余嘗見朝奉君于京師其深者某之陋所不敢知而<lb/>
其粗與夫衆所譽者竊聞之矣不曰篤恭好學而亷儉<lb/>
<pb n="KR4i0050_WYG_004-2b"/>
者歟敏于為吏愛民狥公直已不撓于權者歟然其人<lb/>
厚于實而薄于名豐内而亷<hi>一作嗇</hi>外世之君子未必知<lb/>
之余嘗辱聞焉則属銘于余固宜謹取其爵里行事叙<lb/>
之曰君曽祖諱恪西頭供奉官祖諱淮越州諸暨主簿<lb/>
贈太常博士考諱起尚書屯田員外郎秘閣校理贈左<lb/>
中大夫君初補太廟齋郎調陜府湖城縣尉又為澠池<lb/>
安邑二縣主簿河中府猗氏縣令改宣徳郎監解州鹽<lb/>
池兼知縣覃恩遷<hi>一作進</hi>通直郎賜五品服知孟州温<hi>一作恩</hi>
<pb n="KR4i0050_WYG_004-3a"/>
縣遷奉議郎加武騎尉管勾京北排岸司遷承議郎加<lb/>
雲騎尉監京米倉遷朝奉郎知徳州加飛騎尉紹聖三<lb/>
年五月二十六日棄于官享年五十以某年某月某日<lb/>
雯奉君之䘮𦵏于河南府某縣某鄉某原以夫人楊氏<lb/>
李氏祔焉銘曰　君諱仲孺時中其字世河南人河清<lb/>
其里以䕃筮仕湖城是尉湖廢官罷留君一嵗實維相<lb/>
逢從湖民意其在安邑涌水于野邑人走祠君鞭而罷<lb/>
後令猗氏有愛其民既去十年見之如親實其耆老以<lb/>
<pb n="KR4i0050_WYG_004-3b"/>
謂子孫民居侵逵使者議毁君紓其苛一道是頼安邑<lb/>
賈鹽民富悍豪君敎之學奬禮其髦孝秀聿興鄙悖兹<lb/>
消西民餫師履産輸泉君力弛之鰥寡用安令温治盜<lb/>
曰姑安之勿浚其姦吏逸民嬉盜悔而耕厥壤大滋邑<lb/>
豪坐獄重賂而逸君以竒購唾手則<hi>一作而</hi>獲君之去温<lb/>
其民涕留耆老百千聲言于朝惟河内温邑聨部異河<lb/>
内有請假君决事後守徳州河溢而騖羇<hi>一作覊</hi>民流殍<lb/>
所活萬數伍長驕悍其將笞之長以衆逃斥將之疵君<lb/>
<pb n="KR4i0050_WYG_004-4a"/>
謂長叛首寘<hi>一作置</hi>于罪貸將不問境為無事一時持權<lb/>
爭欲用君勉之比周君為不聞云胡不淑五十而僨君<lb/>
凡三娶皆有婦道粤初楊氏其父曰慥<hi>一作慥</hi>繼李父周<lb/>
學士集賢今夫人陳姻黨稱焉劉時張闞又楊克<hi>一作竟</hi>
中壻其三子惟徳之同君三男子惟雯在耳進士登科<lb/>
甚飭而藝陶牙之原鬰乎松楸乗者下之君子之<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
　　華陰楊君墓誌<lb/>
華隂楊景從予遊數為予道其叔父君之賢曰叔父始<lb/>
<pb n="KR4i0050_WYG_004-4b"/>
好讀書博通絶人而其意嘗狹儒生思立武功竒節人<lb/>
亦以是與之兩舉進士罷去不得志客江湖久之無所<lb/>
知名時獨遊山澤間飲酒悲吟泣下未嘗語人其意而<lb/>
人亦莫能測其何為者熙寜六年朝廷出軍治辰州諸<lb/>
蠻景之先人朝奉君從軍以君從行師克懿洽城主將<lb/>
李浩請君招未附者君大喜匹馬懐檄入其穴一夕報<lb/>
命得降者數百人俱來明年築懿洽<hi>集此上有為字</hi>沅州帥謝<lb/>
麟竒君才留館之君為麟畫攻守䇿甚衆未及用而麟<lb/>
<pb n="KR4i0050_WYG_004-5a"/>
罷君亦去明年君卒夫人符氏遺腹産一男子元祐四<lb/>
年某月某日景始獲迎君之䘮𦵏于蘇州某縣某鄉吾<lb/>
叔少孤敎養于先兄恂恂如也其死且三十五年矣天<lb/>
窮而人厄之有至是也夫予曰是固無怪彼其悲歌泣<lb/>
下至匹馬入敵輙大喜此其所欲誠<hi>集作試</hi>非易售者窮<lb/>
固其所君諱某字某曽祖某官祖某官考某官世華隂<lb/>
人葢漢太尉震後云<lb/>
　　符夫人墓誌<lb/>
<pb n="KR4i0050_WYG_004-5b"/>
夫人符氏南海番禺人曽祖祖為布衣考臻䖍州司法<lb/>
<hi>一作户</hi>參軍年二十嫁故大理寺丞陳君世則寺丞參知<lb/>
政事諱恕之孫贈金紫光禄大夫諱執禮之子夫人歸<lb/>
陳氏陳氏族素貴夫人起寒家以禮奉順莫或敢以貴<lb/>
臨之寺丞君宦坎坷家徒四壁<hi>集此下有立字</hi>夫人安之内外<lb/>
忘其貧性寛仁無怨惡撫異出子如已子子男四人鼎<lb/>
鼐鼒鼏孫四人鼎與予同學宛<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>是時鼎叔為郡要官<lb/>
而鼎刻苦自同諸生窮冬積雪塞<hi>塞集作寒坐</hi>一室杜門諷<lb/>
<pb n="KR4i0050_WYG_004-6a"/>
誦不輟予竊賢之而考其淵源固已知其親之賢也今<lb/>
年冬鼎以書來云夫人没矣將葬于池州青山之南原<lb/>
而属予銘狀其行事如此其不誣已夫人年七十其𦵏<lb/>
實紹聖三年正月已酉銘曰　自微嬪貴儼弗陵從夫<lb/>
于艱順以承考終同穴如平生子孝而賢以有銘<lb/>
　　吕成公文三首<lb/>
　　　　墓誌銘三首<lb/>
林安之墓誌銘<lb/>
<pb n="KR4i0050_WYG_004-6b"/>
　　　右誌不書族出不書妻子畧也重在叙其學之<lb/>
　　　　篤而哀其年之短也叙其師為之請銘雖紀<lb/>
　　　　實又一例也<lb/>
金華汪仲儀母王氏墓誌銘<lb/>
　　　右誌議論以發其端而著譜學婚議實相為用<lb/>
　　　　者所以見汪王之婚族望稱而情義通同柳<lb/>
　　　　文陸文通先生表例也題書某郡某人母某<lb/>
　　　　氏又一例也<lb/>
<pb n="KR4i0050_WYG_004-7a"/>
金華時澐母陳氏墓誌銘<lb/>
　　　右誌議論以發其端而致感歎之意者所以著<lb/>
　　　　葬師之説不可信而夫人之識合乎禮同金<lb/>
　　　　華汪仲儀母王氏誌例也題書某郡某人母<lb/>
　　　　某氏亦同金華汪仲儀母王氏誌例也<lb/>
　實例<lb/>
　　林安之墓誌銘<lb/>
自予與永嘉陳君舉傅良遊每道其學者林安之居實<lb/>
<pb n="KR4i0050_WYG_004-7b"/>
不去口嵗在壬辰安之始來婺相與共學其冬以病歸<lb/>
間二年復自温來㑹甚瘠且憊形貎非復昔人而志愈<lb/>
强識愈明其學亦非復昔人也予憂喜參半别去餘月<lb/>
君舉以書訃曰噫安之死矣哀甚不能執筆其為我銘<lb/>
之葢安之之為人隆于師友一日不見則<hi>一無則字</hi>惝然若<lb/>
有所亡至其合堂同席心融意洽身之休戚年之早暮<lb/>
鄉閭之逺若近皆不暇知病益侵尚講貫繹繹不休獻<lb/>
欵者納忠者代之憂者動之以危語悲辭者日交于前<lb/>
<pb n="KR4i0050_WYG_004-8a"/>
安之葢自如也士而有志于學者葢鮮亦既有其志矣<lb/>
怵焉輙移撓焉輙止莫大于死生莫切于疾病疴痛之<lb/>
賊其肌膚及是而猶不舍業使老其志庸可限其所至<lb/>
耶安之以淳熙二年十月十九日卒是嵗十二月二十<lb/>
日其父母𦵏之于其鄉年實三十四銘曰　若是而不<lb/>
可謂之成耶彼佻達者竟何成也若是而可謂之成耶<lb/>
夫豈自以為成也哀哉<lb/>
　　金華汪仲儀母王氏墓誌銘<lb/>
<pb n="KR4i0050_WYG_004-8b"/>
譜學姻議<hi>一作誼</hi>不相為謀而相為用昔者氏族之學行<lb/>
矣南有王謝北有崔盧品第甲乙聘娶一失其班則俗<lb/>
以為大恥放乎末流乃或挾以相市于是氏族乃為婚<lb/>
姻病及其既衰則又混為一區由卑援高者厥咎僭厥<lb/>
罰常辱厥妖婦乗夫由高耦卑者厥咎貪厥罰常驕厥<lb/>
妖夫虐婦眡鄉者之患未知其孰先後也以吾觀于州<lb/>
閭之嫁娶不外慕不逺求族望既稱情義亦通宜于家<lb/>
而蕃其後者當必由之尚氏族者誠若是以何負于世<lb/>
<pb n="KR4i0050_WYG_004-9a"/>
乎言金華之閥閲者汪與王為顯姓夫人受氏于王出<lb/>
適于汪汪王之睦有自來矣葢予所謂族望稱而情義<lb/>
通者也自初盥饋訖于終勤儉自律未嘗袨服冶容内<lb/>
外親以窶謁者随多寡及之曰彼以親親之道來空行<lb/>
空返吾恧焉聊以致吾心耳其誨諸子則曰汝曹第専<lb/>
意經史毋以貨敗<hi>一作販</hi>爾志婢妾童奴拊循一以和厚<lb/>
條理家事方有緒而夫人則死矣夀甫五十一實乾道<lb/>
九年十二<hi>一作一</hi>月癸未葬以淳熙元年八月甲申其鄉<lb/>
<pb n="KR4i0050_WYG_004-9b"/>
惠日其原九里曽祖本贈宣敎郎祖登承議郎累贈特<lb/>
進考師方夫曰浩子曰仲儀仲儼仲侃仲偁仲僖女六<lb/>
長以疾在室次適曹著次適曹莊次適時伯茂餘未行<lb/>
時氏婦後夫人七月亦卒孫男四仲儀嘗從予遊先𦵏<lb/>
請識乃銘之曰　鈞其匹燕其宗相其原安其宫<lb/>
　　金華時澐母陳氏墓誌銘<lb/>
大司徒以本俗六安萬民初一曰<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>宫室次二曰族墳<lb/>
墓是維死生之大紀三代相傳而不變者也居焉而父<lb/>
<pb n="KR4i0050_WYG_004-10a"/>
子有秩兆焉而昭穆有班竒袤譎怪之説未嘗出于其<lb/>
間斯民之生老夀死蕃祉繫族以宗名官以氏至于千<lb/>
百年而不替王政既息舉立封竁窆之柄委之巫史妖<lb/>
誕相承誘怵並作民始忍以啜粥飲水之時起射名干<lb/>
利之望窀穸所卜畔經<hi>一作徑</hi>逺祖度越疆畛<hi>一作畔</hi>孤峙<lb/>
數舍之外服降属䟽葢有樵牧不禁者矣甚者兄弟忿<lb/>
䦧或謂是山于伯獨吉或謂是水于季獨凶狐疑相扶<lb/>
暴其親之遺骨而不可掩是可哀也已學士大夫慨然<lb/>
<pb n="KR4i0050_WYG_004-10b"/>
尚論先王之制則世共譁以為逺于人情予獨于陳氏<lb/>
夫人之𦵏有感焉夫人生<hi>一作主</hi>于壼幃之中組紃是習<lb/>
饎饋是共未嘗親接儒先之餘論也病革属其子曰必<lb/>
祔我先舅之旁毋深徇𦵏師以咈我志遂改位于舅墓<lb/>
之東曰楊塢然則墳墓之族實人情之至願當巫史紛<lb/>
若之際猶有不讀周官暗與之合者禮豈强人者哉故<lb/>
予樂道夫人之事而論次之夫人諱瓌曽祖某祖某父<lb/>
某男四女一孫男二時氏金華巨<hi>一作右</hi>族舅没姑老夫<lb/>
<pb n="KR4i0050_WYG_004-11a"/>
人以冡婦傳家闔門千指無違言每與其夫語必曰先<lb/>
舅無恙時賔禮髦畯<hi>一作士</hi>課讀諸孫為如何君主其外<lb/>
我主其内毋使一事減于舊可也其子見里有藏書者<lb/>
歸而有羡色夫人出簮珥直數十萬俾為僦工費且曰<lb/>
吾家非窮空也特欲異日汝曹見此書不忘吾此意耳<lb/>
夫人殁後諸子為予誦<hi>一作言</hi>之輙涕下不能禁庶幾有<lb/>
成其志者銘曰　𦵏書五車重折軸徼祥畏譏墓不族<lb/>
淑哉夫人見何獨纊息留言毋逺卜有欲踵之求其躅<lb/>
<pb n="KR4i0050_WYG_004-11b"/>
皇舅之原原在麓<lb/>
　<lb/>
墓銘舉例補闕<lb/>
唐故銀青光禄大夫檢校左散騎常侍兼右金吾衛大<lb/>
將軍贈工部尚書太原郡公神道碑文<lb/>
　　　右碑姓見銘詩中同越州刺史薛公誌例也題<lb/>
　　　　書官封而不書姓同贈太尉許國公碑例也<lb/>
清邊郡王楊公神道碑<lb/>
<pb n="KR4i0050_WYG_004-12a"/>
　　　右碑不書姓畧也詳書兩妻之父祖同昭武校<lb/>
　　　　尉李公誌例也　凡神道碑首必詳書其世<lb/>
　　　　系重其所自出也而此畧之先世葢可知也<lb/>
　　　　<hi>一作矣</hi>
唐故中散大夫少府監胡良公墓神道碑<lb/>
　　　右碑卒不日畧也　凡墓碑題書神道則不書<lb/>
　　　　墓字而此書之莆田方氏以為亦<hi>一無亦字</hi>變例<lb/>
　　　　也<lb/>
<pb n="KR4i0050_WYG_004-12b"/>
　　　右三文繼韓文後<lb/>
　<lb/>
　　　　韓文凡四殿中少監馬君誌太學博士李君<lb/>
　　　　誌貝州司法參軍李君誌南陽樊紹述誌李<lb/>
　　　　文凡一處士侯君誌柳文凡五故襄陽丞趙<lb/>
　　　　君誌覃季子銘故御史周君碣續滎澤尉周<lb/>
　　　　君誌與此表也題不書官而書先生同韓文<lb/>
　　　　貞曜先生誌例也<lb/>
<pb n="KR4i0050_WYG_004-13a"/>
　　　右栁文<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0050_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墓銘舉例巻四<lb/>
</p>
<p>
</p>
  </div>
<div> <lb/>
    <p>
<pb n="KR4i0050_WYG_005-1a"/>
墓銘舉例後跋<lb/>
憶崇禎末年館西城王氏甫里許人華至攜示古今謚<lb/>
法及金石例二書予所未有急手録之録未半遭湖兵<lb/>
為患避兵者匝月比適館則二書烏有矣中怏怏逾三<lb/>
十餘年偶過鄭桐菴先生言及金石例輙出之笥中覺<lb/>
與前本微異假歸重録别為一帙復從汲古閣借得墓<lb/>
銘舉例又録一本與謚法合三既喜夙願得完更増别<lb/>
本尤為快意庶㡬酌古準今于昔人之著有所攷據無<lb/>
<pb n="KR4i0050_WYG_005-1b"/>
滋疑謬云　癸丑秋九月望後六日耿菴漫識時年七<lb/>
十有二<lb/>
墓銘舉例四巻長洲王行止仲編先以唐韓退之李習<lb/>
之栁子厚次以宋歐陽永叔尹師魯曽子固王介甫蘇<lb/>
子瞻陳無已黄魯直陳瑩中晁无咎張文潛朱元晦吕<lb/>
伯恭凡一十五家之文舉以為例足以續蒼厓潘氏金石<lb/>
例而補其闕矣是書未見雕本抄自無錫秦氏竊意墓<lb/>
銘莫盛于東漢鄱陽洪氏所輯𨽻釋𨽻續其文其銘體<lb/>
<pb n="KR4i0050_WYG_005-2a"/>
例匪一宜用止仲之法舉而臚列之惜乎予老矣不能<lb/>
為也康熈丙戌立秋日秀水朱彛尊書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0050_WYG_005-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墓銘舉例後跋<lb/>
</p>
<p>
</p>
  </div>
        </body>
</text>\m</TEI>
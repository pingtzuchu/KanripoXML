<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4b0011_SBCK_001-1a"/>
鮑氏集卷第一<lb/>
　　　　舞鶴賦<lb/>
　　　　蕪城賦<lb/>
　　　　芙蓉賦<lb/>
　　　　逰思賦<lb/>
　　　　飛蛾賦<lb/>
　　　舞鶴賦<lb/>
散幽經以驗物偉胎化之仙禽鍾浮曠之藻<lb/>
質抱清逈之明心指蓬壼而飜翰望崑閬而<lb/>
揚音匝日域以廻騖窮天歩而高㝷踐神區<lb/>
<pb n="KR4b0011_SBCK_001-1b"/>
其旣逺積靈祝而方多精含丹而星耀頂凝<lb/>
紫而煙華引圓吭之纎婉頓脩趾之鴻姱疊<lb/>
霜毛而弄影振玉羽而臨霞朝戯於芝田夕<lb/>
飲乎瑤池厭江海而遊澤掩雲羅而見羈去<lb/>
帝鄕之岑寂歸人寰之喧卑歳崢嶸而催暮<lb/>
心惆悵而哀離於是窮隂殺節急景凋年涼<lb/>
沙振野箕風動天嚴嚴苦霧皎皎悲泉氷塞<lb/>
長河雪滿群山旣而雰昏夜歇景物澄廓星<lb/>
飜漢回曉月將落感寒鷄之早晨憐霜鴈之<lb/>
違漠臨驚風之蕭條對流光之照灼唳青響<lb/>
<pb n="KR4b0011_SBCK_001-2a"/>
於丹墀舞容飛於金閣始連軒以鳯蹌終宛<lb/>
轉而龍躍躑躅徘徊振迅騰摧驚身蓬集矯<lb/>
翅雪飛離網别赴合渚相依將興中止若徃<lb/>
而歸䬃沓矝顧遷延遲暮逸翮後塵翶翥先<lb/>
路指㑹䂓翔臨𡵨矩歩態有遺妍貌無停趣<lb/>
奔機逗節角睞分形長揚<hi>一作揚翹</hi>緩鶩並翼連<lb/>
聲輕迹凌亂浮影交横衆變繁姿參差洊密<lb/>
煙交霧凝若無毛質風去雨還不可談悉旣<lb/>
散魂而盪目迷不知其所之忽星離而雲罷<lb/>
整神容而自持仰天居之崇絶更惆惕而驚<lb/>
<pb n="KR4b0011_SBCK_001-2b"/>
思當是時也燕姬色沮巴僮心恥巾拂兩停<lb/>
丸劒雙止雖邯鄲其敢倫豈陽阿之能擬入<lb/>
衞國而乗軒出吳都而傾市守馴養於千齡<lb/>
結長悲於萬里<lb/>
　　　蕪城賦<hi>登廣陵城作</hi>
濔迆平原南馳蒼梧漲海北走𬗋塞鴈門拖<lb/>
以漕渠軸以崑崗重關複江之奥四會五逹<lb/>
之莊當昔全盛之時車掛轊人駕肩㕓閈撲<lb/>
地歌吹沸天孳貨鹽田鏟利銅山才力雄富<lb/>
士馬精妍故能侈秦法佚周令劃崇墉刳濬<lb/>
<pb n="KR4b0011_SBCK_001-3a"/>
洫圖修世以休命是以板築雉堞之殷井幹<lb/>
烽櫓之勤格高五嶽袤廣三墳崪若斷岸矗<lb/>
似長雲製磁石以禦衝糊頳壤以飛文觀基<lb/>
扃之固護將萬祀而一君出入三代五百餘<lb/>
載竟瓜割而豆分澤葵依井荒葛罥途壇羅<lb/>
虺蜮階鬪麕鼯木魅山鬼野䑕城狐風嘷雨<lb/>
嘯昏見晨趨饑鷹礪吻寒鴟嚇雛伏暴藏虎<lb/>
乳血餐膚崩榛塞路峥嶸古馗白楊早落塞<lb/>
草前衰稜稜霜氣蔌蔌風威孤蓬自振驚沙<lb/>
坐飛灌莾杳而無際叢薄紛其相依通池旣<lb/>
<pb n="KR4b0011_SBCK_001-3b"/>
巳夷峻隅又巳頽直視千里外唯見起黃埃<lb/>
凝思寂聽心傷巳摧若夫藻扃黼帳歌堂舞<lb/>
閣之基璇淵碧樹弋林釣渚之館吳蔡齊秦<lb/>
之聲魚龍爵馬之玩皆薫歇燼滅光沉響絶<lb/>
東都妙姬南國佳人蕙心紈質玉貌絳脣莫<lb/>
不埋魂幽石委骨窮塵豈憶同輦之愉樂離<lb/>
宫之苦辛哉天道如何吞恨者多抽琴命操<lb/>
爲蕪城之歌歌曰邉風起兮城上寒井徑㓕<lb/>
兮丘隴殘千齡兮萬代共盡兮何言<lb/>
　　　芙蓉賦<lb/>
<pb n="KR4b0011_SBCK_001-4a"/>
感衣裳於楚賦詠憂思於陳詩訪群英之艶<lb/>
絶標高名於澤芝㑹春陂乎夕張搴芙蓉而<lb/>
水嬉抽我袊之桂蘭點子吻之瑜辭選群芳<lb/>
之徽號抱兹性之清芬禀若華之驚絶單蓲<lb/>
陽之妙手測淲池之光噄爍<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>輝之明媚粲<lb/>
雕霞之繁恱顧椒丘而非偶豈園桃而能埒<lb/>
彪炳以蒨藻翠景而紅波青房兮規接紫的<lb/>
兮圓羅樹妖遥之弱幹散菡蓞之輕荷上星<lb/>
光而倒景下龍鱗而隱波戯錦鱗而夕暎曜<lb/>
繡羽以晨過結遊童之湘吹起榜妾之江歌<lb/>
<pb n="KR4b0011_SBCK_001-4b"/>
備日月之温麗非盛明而謂何若乃當融風<lb/>
之暄盪承暑雨之平渥𬒳瑶塘之周流繞金<lb/>
渠之屈曲排積霧而楊芬鏡洞泉而含緑葉<lb/>
折水以爲珠條集露而成玉潤蓬山之瓊膏<lb/>
輝䓗河之銀燭冠五華於仙草超四照於靈<lb/>
木雜衆姿於開卷閱群貌於昏明無長䄂之<lb/>
容止信不笑之空城森𬗋葉以上擢紛湘蘂<lb/>
而不傾根雖割而琯徹柯旣解而絲縈感盛<lb/>
衰之可懷質始終而常清故其爲芳也綢繆<lb/>
其爲媚也奔發對粧則色姝比蘭則香越泛<lb/>
<pb n="KR4b0011_SBCK_001-5a"/>
明綵於宵波飛澄華於曉月陋荆姬之朱顔<lb/>
笑夏女之光髪恨狎世而貽賤徒愛存而賞<lb/>
没雖凌群以檀奇終從歳而零歇<lb/>
　　　逰思賦<lb/>
雲徑兮海衝上潮兮送風秋水兮駕浦涼煙<lb/>
兮冐江暮氣起兮逺岸黒陽精滅兮天際紅<lb/>
波沄沄兮無底山森森兮萬重平隰兮亘岸<lb/>
通川兮㵼壑仰盡兮天經俯窮兮地絡望波<lb/>
際兮曇曇眺雲間兮灼灼乃江南之斷山信<lb/>
海上之飛鶴指煙霞而問鄕窺林嶼而訪泊<lb/>
<pb n="KR4b0011_SBCK_001-5b"/>
撫身事而識苦念親愛而知樂苦與樂其何<lb/>
言悼人生之長役捨堂宇之密親坐江潭而<lb/>
爲客對蒹葭之遂黃視零露之方白鴻晨驚<lb/>
以響湍泉夜下而鳴石結中洲之雲蘿託綿<lb/>
思於遥夕瞻荆吳之逺山望邯鄲之長陌塞<lb/>
風馳兮邉草飛胡沙起兮鴈揚翮雖燕越之<lb/>
異心在禽鳥而同戚悵收情而抆淚遣繁悲<lb/>
而自抑此日中其㡬時彼月滿而將蝕生無<lb/>
患於不老奚引憂以自逼物因節以卷舒道<lb/>
與運而升息賤賣卜以當壚隱我耕而子織<lb/>
<pb n="KR4b0011_SBCK_001-6a"/>
誠愛秦王之奇勇不願絶筋而稱力巳矣哉<lb/>
使豫章生而可知夫何異乎叢棘<lb/>
　　　飛蛾賦<lb/>
仙䑕伺闇飛蛾候明均靈舛化詭欲齊生觀<lb/>
齊生而欲詭各會住以慿方陵燋煙之浮景<lb/>
赴熈𦦨之明光㧞身幽草下畢命在此堂本<lb/>
輕死以邀得雖糜爛其何傷豈學山南之文<lb/>
豹避雲霧而巖藏<lb/>
鮑氏集卷第一<lb/>
<pb n="KR4b0011_SBCK_001-6b"/>
</p>
<p>
鮑氏集卷第一<lb/>
</p>
<p>
</p>
  </div>
<div> <lb/>
    <p>
<pb n="KR4b0011_SBCK_002-1a"/>
鮑氏集卷第二<lb/>
　　　　尺蠖賦<lb/>
　　　　觀漏賦<lb/>
　　　　野鵝賦<lb/>
　　　　傷逝賦<lb/>
　　　　園葵賦<lb/>
　　　尺蠖賦<lb/>
智哉尺蠖觀機而作申非向厚屈非向薄當<lb/>
靜泉渟遇躁風驚起軒軀以曠跨伏累氣而<lb/>
併形氷炭弗觸鋒刃歷迕逢嶮蹙蹐值夷舒<lb/>
<pb n="KR4b0011_SBCK_002-1b"/>
歩忌好退之見猜哀必進而爲蠧毎驤首以<lb/>
瞰途常佇景而飜露故身不豫託地無前期<lb/>
動靜必觀於物消息各隨乎時從方而應何<lb/>
慮何思是以軍筭慕其權國容擬其變髙賢<lb/>
圖之以隱淪智士以之而藏見笑靈虵之久<lb/>
蟄羞龍德之方戰理害道而爲尤事傷生而<lb/>
感賤苟見義而守勇豈專取於弦箭<lb/>
　　　觀漏賦<hi>并丙</hi>
客有觀於漏者退而歎曰夫及逺者箭也而<lb/>
定逺非箭之功爲生者我也而制生韭我之<lb/>
<pb n="KR4b0011_SBCK_002-2a"/>
情故自箭而爲心不可慿者絃因生以觀我<lb/>
不可恃者馬慿其不可恃故以悲哉況乎沉<lb/>
華密逺輕波潛耗而感神嬰慮者又自外而<lb/>
傷壽以是思生生亦勤矣乃爲賦云<lb/>
佩流歎於驗年纓華思於奔月結蘭苕以望<lb/>
楚弄參差以歌越撫凝肌於遷滯鑑雕容於<lb/>
髣髴景有墜而易昬憂無方而難歇歴玫階<lb/>
而升隩訪金壷之盈闕觀騰波之吞冩視驚<lb/>
箭之登沒箭旣沒而復登波長㵼而弗歸注<lb/>
沉穴而海漏射懸塗而電飛墐戸牗而知天<lb/>
<pb n="KR4b0011_SBCK_002-2b"/>
掩雲霧而測暉創百齡於纎隱積千里於空<lb/>
微彼崢崢而行溢此冉冉而逾衰撫寸心而<lb/>
未改指分光而永違昔傷矢之奔禽聞虚弦<lb/>
之顚仆徒嬰刄而知懼豈濳機之能覺惟生<lb/>
經之靃靡亦悲長而懽促横證古而秉心抱<lb/>
空意其如玉波沉沉而東注日滔滔而西屬<lb/>
落繁馨於纎草殞豐華於喬木對<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>離而後<lb/>
歌㨿窮蹊而方哭雖接薪之更傳寜絶明之<lb/>
還續貫古今而并念信寡易而多難時不留<lb/>
乎激矢生乃急於走丸旣河源之莫壅又吹<lb/>
<pb n="KR4b0011_SBCK_002-3a"/>
波而助瀾神怵逈而多慮心<graphic n="KR4379" url="https://raw.githubusercontent.com/kanripo/KR-Gaiji/master/images/KR4379.png" mimeType="image/png"/>
                    <graphic n="KR3116" url="https://raw.githubusercontent.com/kanripo/KR-Gaiji/master/images/KR3116.png" mimeType="image/png"/>而尠歡望<lb/>
天涯而佇念擢雄劒而長歎嗟生民之永迷<lb/>
躬與後而皆恤死零落而無二生差池之非<lb/>
一理幽分於化前筭冥定於天秩與艾骨而<lb/>
招病猶刳腸而興疾情殊用而俱盡事離方<lb/>
而同失聊弭志以高歌順煙雨而沉逸於是<lb/>
隨秋鴻而汎渚逐春鷰而登梁進賦詩而展<lb/>
念退陳酒以排傷物不可以兩大得無得而<lb/>
雙昌薫晚華而後落槿早秀而前亡姑屏憂<lb/>
以愉思樂茲情於寸光從江河之紆直委天<lb/>
<pb n="KR4b0011_SBCK_002-3b"/>
地之回方漏盈兮漏虚長無絶兮芬芳<lb/>
　　　野鵝賦<hi>并序</hi>
有獻野鵝於臨川王世子愍其樊縶命爲之<lb/>
賦其辭曰<lb/>
集陳之隼以自逺而稱神栖漢之雀乃出幽<lb/>
而見珍此璅禽其何取亦厠景而承仁捨水<lb/>
澤之驩逸對鍾鼓之悲辛豈狥利而輕命將<lb/>
感愛而投身入長羅之逼脅恨髙繳之樊縈<lb/>
邈辭朋而别偶超煙鶩而風行跨日月而遥<lb/>
逝忽瞻國而望城踐菲迹於瑤塗昇弱羽於<lb/>
<pb n="KR4b0011_SBCK_002-4a"/>
丹庭震東西之繡戶眺左右之金扄貌纎殺<lb/>
而含<hi>一作悆</hi>悴心翻越而慙驚若墜而墮谷怳<lb/>
不知其所寜惟君囿之珍麗實妙物之所殷<lb/>
翔海澤之輕鷗巢天宿之鳴鶉鶡程材於梟<lb/>
猛翬薦體之雕文旣敷容以照景亦選翮以<lb/>
排雲雖居物以成偶終在我以非群望征雲<lb/>
而延悼顧委翼而自傷無青雀之衘命乏赤<lb/>
鴈之嘉祥空穢君之園池徒慙君之稻梁願<lb/>
引身而剪迹抱末志而幽蔵於是流歳遂逺<lb/>
慘節方崇雲纒海岱風拂崤潼飛雲<hi>一作雰</hi>馳<lb/>
<pb n="KR4b0011_SBCK_002-4b"/>
霰飄沙舞蓬視清池之初涸望緑林之始空<lb/>
立菰蒲之寒渚託隻影而爲雙宛㧞啄而掩<lb/>
眥悲結悵而滿胷處朝晝而雖念假外見而<lb/>
遷排渉翛夜之長寂信專思而知哀風梢梢<lb/>
而過樹月蒼蒼而照䑓氷依岸而早結霜託<lb/>
草而先摧歛雙翮於水裔翹孤趾於林隈情<lb/>
無方而雨集事有限而星乖在俄頃而猶悼<lb/>
矧窮生之所懷聞宿世之高賢澤無微而不<lb/>
均育草木而明義愛禽鳥而昭仁全殞卵而<lb/>
來鳯放乳麑而感麟雖陋生於萬物若沙漠<lb/>
<pb n="KR4b0011_SBCK_002-5a"/>
之一塵苟全軀而畢命庶魂報以自申<lb/>
　　　傷逝賦<lb/>
晨登南山望美中阿露團秋槿風卷寒蘿悽<lb/>
愴傷心悲如之何盡若窮煙離若剪絃如影<lb/>
滅地猶星殞天棄華宇於明世閉金扄於下<lb/>
泉永山河以自畢眇千齡而弗旋思一言於<lb/>
向時邈衆代於古年逝稍逺而變體浸幽明<lb/>
而改時覽篇迹之如旦婉遺意而在兹忽若<lb/>
謂其不然自惆悵而驚疑循堂廡而下降歷<lb/>
幃戸而升基服委襟而禠帶器蒙管而韜絲<lb/>
<pb n="KR4b0011_SBCK_002-5b"/>
志存業而遺績身先物而長辭豈重歡而可<lb/>
覯追前感之無期寒徃暑來而不窮哀極樂<lb/>
反而有終燧巳遷而禮革月旣逾而慶通心<lb/>
微微而就逺跡離離而絶容白日藹而回隂<lb/>
閨館寂而深重冀慿靈於前物佇美目乎房<lb/>
櫳徒望思以永久邈歸來其何從結單心於<lb/>
暮條掩行淚於晨風念沉悼而誰劇獨嬰哀<lb/>
於逝躬草忌霜而逼秋人惡老而逼衰誠衰<lb/>
耄之可忌或甘願而志違彼一息之短景乃<lb/>
累恨之長暉㝷平生之好醜成黃塵之是非<lb/>
<pb n="KR4b0011_SBCK_002-6a"/>
將滅耶而尚在何有去而無歸惟桃李之零<lb/>
落生有促而非夭觀龜鵠之千祀年能富而<lb/>
情少反靈質於二塗亂感恱於雙抱日月飄<lb/>
而不留命倐忽而誰保譬明隙之在梁如風<lb/>
露之停草髪迎憂而送華貌先悴而收藻共<lb/>
甘苦其㡬人曾無得而偕老拂埃琴而抽思<lb/>
啓陳書而遐討自古來而有之夫何怨乎天<lb/>
道<lb/>
　　　園葵賦<lb/>
風暖凌開土冒泉動㳺塵曝日鳴雉依隴主<lb/>
<pb n="KR4b0011_SBCK_002-6b"/>
人拂黃冠拭藜杖布𬞞種平圻壤通畔修直<lb/>
膏畒夷敞白莖紫蔕豚耳鴨掌溝東陌西行<lb/>
三畦兩旣區旣鉏乃露乃映勾萌欲伸藂牙<lb/>
將散爾乃晨露夕隂霏雲四委沉雷逺震飛<lb/>
雨輕灑徐未及晞疾而不靡柔莩爰秀剛甲<lb/>
以解稚葉萍布弱隂<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>抽萋萋翼翼沃沃油<lb/>
油下葳蕤而𬒳逕上參差而覆疇承朝陽之<lb/>
麗景得傾柯之所投仕非魯相有不㧞之利<lb/>
賓惟二仲無逸馬之憂顧堇荼而莫偶豈蘋<lb/>
藻之薦羞若乃鄰老談稼女嫗歸桑拂此葦<lb/>
<pb n="KR4b0011_SBCK_002-7a"/>
席炊彼穄梁甃壷援醢曲瓢卷漿乃羹乃瀹<lb/>
堆鼎盈筐甘㫖蒨脆柔滑芬芳消淋逐水潤<lb/>
胃調腸於是旣飫徹盤投筯囘小人之腹爲<lb/>
君子之慮近觀物運逺訪師聖聲數後彰律<lb/>
理前定烏非黔黒鶴豈浴浄彼圓行而方止<lb/>
固行之於天性伊冬<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>而夏裘無雙功而並<lb/>
盛盪然任心樂道安命春風夕來秋日<hi>一作秋月</hi>
晨映獨酌南軒擁琴孤聽篇章間作以歌以<lb/>
詠魚深沉而鳥高飛孰知美色之爲正<lb/>
<pb n="KR4b0011_SBCK_002-7b"/>
</p>
<p>
鮑氏集卷第二<lb/>
鮑氏集卷第二<lb/>
</p>
<p>
</p>
  </div>
<div> <lb/>
    <p>
<pb n="KR4b0011_SBCK_003-1a"/>
鮑氏集卷第三<lb/>
　　　　　代東武吟<hi>一本已下並無代字</hi>
　　　　　代出自薊北門行<lb/>
　　　　　代結客少年埸行<lb/>
　　　　　代東門行<lb/>
　　　　　代苦熱行<lb/>
　　　　　代白頭吟<lb/>
　　　　　代蒿里行<lb/>
　　　　　代放歌行<lb/>
　　　　　代昇天行<lb/>
<pb n="KR4b0011_SBCK_003-1b"/>
　　　　　代别鶴操<lb/>
　　　　　代雉朝飛<lb/>
　　　　　代淮南王二首<lb/>
　　　　　代空城雀<lb/>
　　　　　代鳴鴈行<lb/>
　　　　　代夜坐吟<lb/>
　　　　　代北風涼行<lb/>
　　　　　代春日行<lb/>
　　　　　代少壯時至衰老行<lb/>
　　　　　代陽春登荆山行<hi>荆一作京</hi>
<pb n="KR4b0011_SBCK_003-2a"/>
　　　　　　代朗月行<lb/>
　　　　　　代堂上歌<lb/>
　　　　　　代貧賤愁苦行<lb/>
　　　　　　代邉居行<lb/>
　　　　　　代門有車馬客行<lb/>
　　　　　　代悲哉行<lb/>
　　　　　　代櫂歌行<lb/>
　　　　　　代邽街行<hi>一本作去邪行</hi>
　　　　　　代陳思王白馬篇<lb/>
　　　　　　代陳思王京洛篇<lb/>
<pb n="KR4b0011_SBCK_003-2b"/>
　　　　　代陸平原君子有所思行<lb/>
　　　　　代白紵曲二首<lb/>
　　　　　代白紵舞歌詞四首<hi>奉始興王命作并啓</hi>
　　　　代東武吟<lb/>
主人且勿諠賤子歌一言僕本寒鄕士出身<lb/>
蒙漢恩始隨張校尉召募到河源後逐李輕<lb/>
車追虜出塞垣密塗亘萬里寜歳猶七奔肌<lb/>
力盡鞍甲心思歷涼温將軍旣下世部曲亦<lb/>
罕存時事一朝異孤績<hi>績一作憤</hi>誰復論少壯辭<lb/>
家去窮老還乆門腰鎌刈葵藿倚杖牧鷄豚<lb/>
<pb n="KR4b0011_SBCK_003-3a"/>
昔如韝上鷹今似檻中猿徒結干載恨空負<lb/>
百年怨棄席思君幄疲馬戀君軒願垂晉主<lb/>
惠不媿田子魂<lb/>
　　　代出自薊北門行<lb/>
羽檄起邉亭烽火入咸陽徴師屯廣武分兵<lb/>
救朔方嚴秋筋竿勁虜陣精且彊天子按劒<lb/>
怒使者遥相望鴈行縁石徑魚貫渡飛梁簫<lb/>
皷流漢思旌甲𬒳胡霜疾風衝塞起沙礫自<lb/>
飄揚馬毛縮如蝟角弓不可張時危見臣節<lb/>
世亂識忠良投軀報明主身死為國殤<lb/>
<pb n="KR4b0011_SBCK_003-3b"/>
　　　代結客少年塲行<lb/>
<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬金絡頭錦帶佩吳鉤失意杯酒間白刃<lb/>
起相讎追兵一旦至負劒逺行遊去鄕三十<lb/>
載復得還舊丘昇髙臨四關表裏望皇州九<lb/>
塗平若水雙闕似雲浮扶宫羅將相夾道列<lb/>
王侯日中市朝滿車馬若川流擊鍾陳鼎食<lb/>
方駕自相求今我獨何爲塪壈懷百憂<lb/>
　　　代東門行<lb/>
傷禽惡弦驚<hi>一作驚弦</hi>倦客惡離聲離聲斷客情<lb/>
賓御背涕零涕零心斷絶將去復還訣一息<lb/>
<pb n="KR4b0011_SBCK_003-4a"/>
不相知何況異鄕别遥遥征駕逺杳杳白日<lb/>
晚居人掩閨卧行子夜中飯野風吹秋木行<lb/>
子心腸斷食梅常苦酸衣葛常苦寒絲竹徒<lb/>
滿坐憂人不解顔長歌欲自慰彌起長恨端<lb/>
　　代苦熱行<lb/>
赤坂横西阻火山赫南威身熱頭且痛鳥墜<lb/>
魂來歸湯泉發雲潭焦煙起石圻<hi>一作磯</hi>日月<lb/>
有恒昬雨露未嘗晞丹蛇踰百尺玄蜂盈十<lb/>
圍含沙射流影吹蠱病行暉瘴氣晝薫體草<lb/>
露夜霑衣饑猨莫下食晨禽不敢飛毒涇尚<lb/>
<pb n="KR4b0011_SBCK_003-4b"/>
多死渡瀘寜具腓生軀蹈死地昌志登禍機<lb/>
戈船榮旣薄伏波賞亦微爵輕君尚惜士重<lb/>
安可希<lb/>
　　　代白頭吟<lb/>
直如朱絲繩清如玉壷氷何慙宿昔意猜恨<lb/>
坐相仍人情賤恩舊世議逐衰興毫髪一爲<lb/>
瑕丘山不可勝食苗實碩䑕點<hi>一作玷</hi>白信蒼<lb/>
蠅鳬鵠逺成美薪芻前見陵申黜襃女進斑<lb/>
去趙姬昇周王日淪惑漢帝益嗟稱心賞猶<lb/>
難恃貌恭豈易慿古來共如此非君獨撫膺<lb/>
<pb n="KR4b0011_SBCK_003-5a"/>
　　　代蒿里行<lb/>
同盡無貴賤殊願有窮申馳波催永夜零露<lb/>
逼結晨短我幽山駕去此滿堂親虚容遺劒<lb/>
佩實貌戢衣巾斗酒安可酌尺書誰復陳年<lb/>
代稍推逺懷抱日幽淪人生良自劇天道與<lb/>
何人齎我長恨意歸爲狐兎塵<lb/>
　　　代放歌行<lb/>
蓼蟲避葵堇習苦不言排小人自齷齪安知<lb/>
曠士懷鷄鳴洛城裏禁門平旦開冠蓋縱横<lb/>
至車騎四方來素帶曳長飈華纓結逺埃日<lb/>
<pb n="KR4b0011_SBCK_003-5b"/>
中安能止鐘鳴猶未歸夷世不可逢賢君信<lb/>
愛才明慮自天斷不受外嫌猜一言分珪爵<lb/>
片善辭草萊豈伊白璧賜將起黃金䑓今君<lb/>
有何疾臨路獨遲廻<lb/>
　　　代昇天行<lb/>
家世宅關輔勝帶宦王城備聞十帝事委曲<lb/>
兩都情倦見物興衰驟覩俗屯平翩翻若回<lb/>
掌怳愡似朝榮窮途悔短計晚志重長生從<lb/>
師入逺嶽結友事仙靈五圖發金記九籥隱<lb/>
丹經風餐委松宿雲卧恣天行冠霞登綵閣<lb/>
<pb n="KR4b0011_SBCK_003-6a"/>
解玉飲椒庭蹔逰越萬里少别數千齡鳯䑓<lb/>
無還駕簫管有遺聲何時與汝曹啄腐共吞<lb/>
腥　代别鶴操<lb/>
雙鶴俱起時徘徊滄海間長弄若天漢輕軀<lb/>
似雲懸幽客時結侣提擕逰三山青繳凌瑶<lb/>
䑓丹羅籠紫煙海上悲風急三山多雲霧散<lb/>
亂一相失驚孤不得住𬗟然日月馳逺矣絶<lb/>
音儀有願而不遂無怨以生離鹿鳴隱深草<lb/>
蟬鳴隱高枝心自有所存旁人郍得知<lb/>
　　　代雉朝飛<lb/>
<pb n="KR4b0011_SBCK_003-6b"/>
雉朝飛振羽翼專埸挾兩<hi>一本下有雌字</hi>恃彊力媒<lb/>
巳驚翳又逼黄間濳彀盧矢直刎繡頸碎錦<lb/>
臆絶命君前無怨色握君手執杯酒意氣相<lb/>
傾死何有<lb/>
　　　代淮南王二首<lb/>
淮南王好長生服食練氣讀仙經琉璃作椀<lb/>
牙作盤金鼎玉七合神丹　合神丹戯紫房<lb/>
𬗋房綵女弄明璫鸞歌凰舞㫁君腸朱城九<lb/>
門門九閨願逐明月入君懷入君懷結君佩<lb/>
怨君恨君恃君愛築城思堅劒思利同盛同<lb/>
<pb n="KR4b0011_SBCK_003-7a"/>
衰莫相棄<lb/>
　　　代空城雀<lb/>
雀乳四鷇空城之阿朝食野粟夕飲冰河高<lb/>
飛畏鴟鳶下飛畏網羅辛傷伊何言怵迫良<lb/>
巳多誠不及青鳥逺食玉山禾猶勝呉宫鷰<lb/>
無罪得焚窠賦命有厚薄長歎欲如何<lb/>
　　　代鳴鴈行<lb/>
邕邕鳴鴈鳴始旦齊行命侣入雲漢中夜相<lb/>
失群離亂留連徘徊不忍散憔悴容儀君不<lb/>
知辛苦風霜亦何爲<lb/>
<pb n="KR4b0011_SBCK_003-7b"/>
　　　代夜坐吟<lb/>
冬夜沉沉夜坐吟含聲未發巳知心霜入幕<lb/>
風度林朱燈滅朱顔㝷體君歌逐君音不貴<lb/>
聲貴意深<lb/>
　　　代北風涼行<lb/>
北風涼雨雪雱京洛女兒多嚴粧遥豔帷中<lb/>
自悲傷沉吟不語若有忘問君得行何當歸<lb/>
苦使妾坐自傷悲慮年至慮顔衰情易逺恨<lb/>
難追<lb/>
　　　代春日行<lb/>
<pb n="KR4b0011_SBCK_003-8a"/>
獻歳發吾將行春山茂春日明園中鳥多嘉<lb/>
聲梅始發桃始青汎舟艫齊櫂驚奏採菱歌<lb/>
鹿鳴風微起波微生絃亦發酒亦傾入蓮池<lb/>
折桂枝芳神動芬葉披兩相思兩不知<lb/>
　　　代少年時至衰老行<lb/>
憶昔少年時馳逐好名晨結友多貴門出入<lb/>
富兒鄰綺羅艶華風車馬自揚塵歌唱青琴<lb/>
女彈箏燕趙人好酒多芳氣餚味厭時新今<lb/>
日每相念此事邈無因寄語後生子作欒當<lb/>
及春<lb/>
<pb n="KR4b0011_SBCK_003-8b"/>
　　　代陽春登荆山行<hi>荆一作京</hi>
旦登荆山頭崎嶇道難㳺早行犯霜露苔滑<lb/>
不可留極眺入雲表窮目盡帝州方都列萬<lb/>
室層城帶高樓奕奕朱軒馳紛紛高衣流日<lb/>
氛映山浦暄霧逐風收花木亂平原桑柘盈<lb/>
<hi>一作緜</hi>平疇攀條弄𬗋莖藉露折芳柔遇物雖<lb/>
成趣念者不解憂且共傾春酒長歌登山丘<lb/>
　　　代朗月行<lb/>
朗月出東山照我綺窓前窓中多佳人𬒳服<lb/>
妖且妍靚粧坐帳裏當戶弄清絃鬢奪衞女<lb/>
<pb n="KR4b0011_SBCK_003-9a"/>
迅體絶飛燕先爲君歌一曲當作朗月篇酒<lb/>
至顔自解聲和心亦宣千金何足重所存意<lb/>
氣間<lb/>
　　　代堂上歌行<lb/>
四坐且莫諠聽我堂上歌昔仕京洛時高門<lb/>
臨長河出入重宫裏結友曹與何車馬相馳<lb/>
逐賓朋好容華陽春孟春月朝光散流霞輕<lb/>
歩逐芳風言笑弄丹葩暉暉朱顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>紛紛織<lb/>
女梭滿堂皆羙人自我對湘娥雖謝侍君閑<lb/>
明粧帶綺羅箏笛更彈吹高唱好相和萬曲<lb/>
<pb n="KR4b0011_SBCK_003-9b"/>
不關心一曲動情多欲知情厚薄更聽此聲<lb/>
過<lb/>
　　　代貧賤愁苦行<lb/>
湮沒雖死悲貧苦即生劇長歎至天曉愁苦<lb/>
窮日夕盛顔當少歇鬢髪先老白親友四面<lb/>
絶朋知斷三益空庭慙樹萱藥餌媿過客貧<lb/>
年忘日時黯顔就人惜俄頃不相酬恧怩面<lb/>
已赤或以一金恨便成百年隙心爲千條計<lb/>
事未見一獲運圯津塗塞遂轉死溝洫以此<lb/>
窮百年不如還窀穸<lb/>
<pb n="KR4b0011_SBCK_003-10a"/>
　　　伐邉居行<lb/>
少年逺亰<hi>一作荆</hi>陽遥遥萬里方陋巷絶人徑<lb/>
茅屋摧山崗不覩車馬迹但見糜鹿埸長松<lb/>
何落落丘隴無復行邉地無高木蕭蕭多白<lb/>
楊盛年日月盡一去萬恨長悠悠世中人争<lb/>
此錐刀忙不億貧賤時富貴輒相忘紛紛徒<lb/>
滿目何關慨子傷不如一畒中高㑹挹清漿<lb/>
遇樂便作樂莫使候朝光<lb/>
　　　代門有車馬客行<lb/>
門有車馬客問客何鄕士捷歩徃相訊果得<lb/>
<pb n="KR4b0011_SBCK_003-10b"/>
舊鄰里悽悽聲中情慊慊増下理<hi>一作俚</hi>語昔<lb/>
有故悲論今無新喜清晨相訪慰日暮不能<lb/>
巳歡戚競㝷緒談調何終止辭端竟未䆒忽<lb/>
唱分途始前悲尚未弭後感方復起嘶聲盈<lb/>
我口談言在君耳手迹可傳心願爾駕<hi>一作䔍</hi>
行李<lb/>
　　　代悲哉行<lb/>
羇人感淑景縁感欲回轍我行詎㡬時華實<lb/>
驟舒結覩實情有悲瞻華意無恱覽物懷同<lb/>
志如何復乖别翩翩翔禽羅關關鳴鳥列翔<lb/>
<pb n="KR4b0011_SBCK_003-11a"/>
鳴尚疇偶所歎獨乖絶<lb/>
　　　代櫂歌行<lb/>
羇客離嬰時飄颻無定所昔秋寓江介兹春<lb/>
客河滸徃戢于役身願言永懐楚泠泠篠䟽<lb/>
潭邕邕鴈循渚飂戾長風振摇曵高㠶舉驚<lb/>
波無留連舟人不躊竚<lb/>
　　　代邽街行<hi>一本作去邪行</hi>
竚立出門衢遥望轉蓬飛蓬去舊根在連翩<lb/>
逝不歸念我捨鄕俗親好乆乖違慷慨懷長<lb/>
想惆悵戀音徽人生隨時變遷化焉可祈百<lb/>
<pb n="KR4b0011_SBCK_003-11b"/>
年難必果千慮易盈虧<lb/>
　　　代陳思王白馬篇<lb/>
白馬騂角弓鳴鞭乗北風要途間邊急雜虜<lb/>
入雲中閉壁自徃夏清野徑還冬僑裝多闕<lb/>
絶旅服少裁縫埋身守漢節沉命對胡封薄<lb/>
暮塞雲起飛沙披逺松含悲望兩都楚歌登<lb/>
四墉丈夫設計誤懷恨逐邉戎罷别中國愛<lb/>
邀冀胡馬功去來今何道單賤生所鍾但令<lb/>
塞上兒知我獨爲雄<lb/>
　　　代陳思王京洛篇<lb/>
<pb n="KR4b0011_SBCK_003-12a"/>
鳯樓十二重四戸八綺窓繡桷金蓮花桂柱<lb/>
玉盤龍珠簾無隔露羅愰不勝風寳帳三千<lb/>
所爲爾一朝容揚芬紫煙上垂綵緑雲中春<lb/>
吹回白日霜歌落塞鴻但懼秋塵越盛愛逐<lb/>
衰蓬坐視靑苔滿卧對錦筵空琴瑟縱横散<lb/>
舞衣不復縫古來共歇薄君意豈獨濃唯見<lb/>
雙黃鵠千里一相從<lb/>
　　　代陸平原君子有所思行<lb/>
西出登雀䑓東下望雲闕層閣肅天居馳道<lb/>
直如髮繡甍結飛霞璇題納行月築山擬蓬<lb/>
<pb n="KR4b0011_SBCK_003-12b"/>
壼穿池類溟渤選色遍齊岱徴聲匝卭越陳<lb/>
鐘陪夕讌笙歌待明發年貌不可還身意會<lb/>
盈歇蟻壌漏山阿絲涙毀金骨器惡含滿欹<lb/>
物忌厚生沒智哉衆多士服理辨昭昧<lb/>
　　　代白紵曲二首<lb/>
朱脣動素䄂舉洛陽少童<hi>一作年</hi>邯鄲女古稱<lb/>
緑水今白紵催絃急管爲君舞窮秋九月荷<lb/>
葉黃北風驅鴈天雨霜夜長酒多樂未央<lb/>
春風澹蕩俠思多天色凈緑氣研和含桃紅<lb/>
蕚蘭紫牙朝日灼爍發園華卷幌結帷羅玉<lb/>
<pb n="KR4b0011_SBCK_003-13a"/>
筵齊謳秦吹盧女絃千金顧笑買芳年<lb/>
　　　代白紵舞歌詞四首<hi>奉始興王神作并啓</hi>
侍郎臣鮑照啓𬒳敎作白紵舞歌詞謹竭庸<lb/>
陋裁爲四曲附啓上呈識方淟悴思塗猥局<lb/>
言旣無雅聲未能文不足以宣賛聖㫖抽㧞<lb/>
妙實謹遣簡餘慙隨悚盈謹啓<lb/>
　　　詞<lb/>
吳刀楚製爲佩褘纎羅霧縠垂羽衣含商咀<lb/>
徴歌露晞珠履颯沓紈䄂飛淒風夏起素雲<lb/>
囘車怠馬煩客忘歸蘭膏明燭承夜暉<lb/>
<pb n="KR4b0011_SBCK_003-13b"/>
桂宫栢寢擬天居朱爵文窓韜碧䟽象牀瑤<lb/>
席鎮犀渠雕屏合匝組帷<hi>一作帳</hi>舒秦箏趙瑟<lb/>
挾笙竽垂璫散佩盈玉除停觴不御欲誰湏<lb/>
三星差池露霑濕絃悲管清月將入寒光簫<lb/>
條候蟲急荆王流歎楚妃泣紅顔難長時易<lb/>
戢凝華結綵乆延立非君之故豈妄集<lb/>
池中赤鯉庖所捐琴高乗去飛上天命逢福<lb/>
世丁溢恩簮金藉綺昇曲筵恩厚德深委如<lb/>
山潔誠洗志期暮年烏白馬角寜足言<lb/>
鮑氏集卷第三<lb/>
</p>
<p>
</p>
  </div>
<div> <lb/>
    <p>
<pb n="KR4b0011_SBCK_004-1a"/>
鮑氏集卷第四<lb/>
　　　　　擬古八首<lb/>
　　　　　擬青青陵上栢<lb/>
　　　　　學劉公幹體五首<lb/>
　　　　　擬阮公夜中不能寐<lb/>
　　　　　學陶彭澤體<lb/>
　　　　　紹古辭七首<lb/>
　　　　　幽蘭五首<lb/>
　　　　　學古<hi>一作北風雪</hi>
　　　　擬古八首<lb/>
<pb n="KR4b0011_SBCK_004-1b"/>
魯客事楚王懷金襲丹素旣荷主人恩又蒙<lb/>
令尹顧日宴罷朝歸輿馬塞衢路宗黨生光<lb/>
輝賓僕逺傾慕富貴人所欲道得亦何懼南<lb/>
國有儒生迷方獨淪誤伐木清江湄設罝守<lb/>
毚兎<lb/>
十五諷詩書篇翰靡不通弱冠參多士飛歩<lb/>
㳺秦宫<hi>一作紫宫</hi>側觀君子論預見古人風兩說<lb/>
窮舌端五車摧筆鋒羞當白璧貺恥受聊城<lb/>
功晚節從世務乗障逺和戎解佩襲犀渠卷<lb/>
袠奉盧弓始願力不及安知今所終<lb/>
<pb n="KR4b0011_SBCK_004-2a"/>
幽并重騎射少年好馳逐氊帶佩雙鞬象弧<lb/>
插彫服獸肥春草短飛鞚越平陸朝遊鴈門<lb/>
上暮還樓煩宿石梁有餘勁驚雀無全目漢<lb/>
虜方未和邉城屢飜覆留我一白羽將以分<lb/>
符竹<lb/>
鑿井北陵隈百丈不及泉生事本瀾漫何用<lb/>
獨精堅㓜壯重寸隂哀暮及輕年放駕息朝<lb/>
歌提爵止中山日夕登城隅周㢠視洛川街<lb/>
衢積凍草城郭宿寒煙繁華悉何在宫闕久<lb/>
崩填空謗齊景非徒稱夷叔賢<lb/>
<pb n="KR4b0011_SBCK_004-2b"/>
伊昔不治業倦逰觀五都海岱饒壯士蒙泗<lb/>
多宿儒結髪起躍馬垂白對講書呼我升上<lb/>
席陳觶發瓢壷管仲死巳乆墓在西北隅後<lb/>
面崔嵬者亘公舊冡廬君來誠旣晚不覩崇<lb/>
明初玉琬徒見傳支友義漸踈<lb/>
束薪幽篁裏刈黍寒澗隂朔風傷我肌號鳥<lb/>
驚思心歳暮井賦訖程課相追㝷田租送函<lb/>
谷獸藁輸上林河渭氷未開關隴雪正深笞<lb/>
擊官有罰呵辱吏見侵不謂乗軒意伏櫪還<lb/>
至今<lb/>
<pb n="KR4b0011_SBCK_004-3a"/>
河畔草未黃胡鴈巳矯翼秋蛬扶戶吟寒婦<lb/>
成夜織去歳征人還流傳舊相識聞君上隴<lb/>
時東望乆歎息宿昔改衣帶朝旦異容色念<lb/>
此憂如何夜長愁更多明鏡塵匣中寳琴生<lb/>
網羅<lb/>
蜀漢多奇山仰望與雲平隂崖積夏雪陽谷<lb/>
散秋榮朝朝見雲歸夜夜聞猿鳴憂人本自<lb/>
悲孤客易傷情臨堂設樽酒留酌思平生石<lb/>
以堅爲性君勿慙<hi>一作輕</hi>素誠<lb/>
　　　　擬青青陵上栢<lb/>
<pb n="KR4b0011_SBCK_004-3b"/>
㳙㳙亂江泉綿綿横海煙浮生旅昭世空事<lb/>
歎華年書翰幸閑暇我酌子縈絃飛鑣出荆<lb/>
路騖服入秦川渭濱富皇居鱗館匝河山輿<lb/>
童唱秉椒櫂女歌采蓮孚愉鸞閤上窈窕鳯<lb/>
楹前娛生信非謬安用求多賢<lb/>
　　　　學劉公幹體五首<lb/>
欲宦乏王事結主逺恩私爲身不爲名散書<lb/>
徒滿帷連氷上冬月披雪拾園葵聖靈燭區<lb/>
外小臣良見遺<lb/>
曀曀寒野霧蒼蒼隂山栢樹逈霧縈集山寒<lb/>
<pb n="KR4b0011_SBCK_004-4a"/>
野風急歳物盡淪傷孤貞爲誰立頼樹自能<lb/>
貞不計迹幽澁<lb/>
胡風吹朔雪千里渡龍山集君瑤䑓上飛舞<lb/>
兩楹前兹晨自爲美當避艶陽天艶陽桃李<lb/>
節皎潔不成妍<lb/>
荷生渌泉中碧葉齊如規廻風蕩流霧珠水<lb/>
逐條垂彪炳此金塘藻耀君王池不愁世賞<lb/>
絶但畏盛明移<lb/>
白日正中時天下共明光北園有細草當晝<lb/>
正含霜乖榮頓如此何用獨芬芳抽琴為爾<lb/>
<pb n="KR4b0011_SBCK_004-4b"/>
歌絃斷不成章<lb/>
　　　擬阮公夜中不能寐<lb/>
漏分不能卧酌酒亂繁憂惠氣慿夜清素景<lb/>
縁隟流鳴鶴時一聞千里絶無儔佇立爲誰<lb/>
久寂寞空自愁<lb/>
　　　學陶彭澤體<hi>奉和王義典</hi>
長憂非生意短願不湏多但使鑄酒滿朋舊<lb/>
數相過秋風七八月清露潤綺羅提琴當戸<lb/>
坐歎息望天河保此無傾動寍復滯風波<lb/>
　　　紹古辭七首<lb/>
<pb n="KR4b0011_SBCK_004-5a"/>
橘生湘水側菲陋人莫傳逢君金華宴得在<lb/>
玉几前三川窮名利京洛富妖妍恩榮難乆<lb/>
恃隆寵易衰偏觀席妾悽愴覩翰君泫然徒<lb/>
抱忠孝志猶爲葑菲遷<lb/>
昔與君别時蠶妾𥘉獻絲何言年月駛寒衣<lb/>
巳擣治縧繡多廢亂篇帛乆塵緇離心壯爲<lb/>
劇飛念如懸旗石席我不爽德音君勿欺<lb/>
瑟瑟涼海風竦竦寒山木紛紛羇思盈慊慊<lb/>
夜弦促訪言山海路千里歌别鶴絃絶空咨<lb/>
嗟形音誰賞録辛苦異人狀美貌改如玉徒<lb/>
<pb n="KR4b0011_SBCK_004-5b"/>
畜巧言鳥不解心款曲<lb/>
孤鴻散江嶼連翩遵渚飛含嘶衡挂浦馳顧<lb/>
河朔畿攅攅勁秋木昭昭浄冬暉窓前滌歡<lb/>
爵帳裏縫舞衣芳歳猶自可日夜望君歸<lb/>
慿楹翫夜月逈眺出谷雲還山路巳逺徃海<lb/>
不及鄰徘徊清淮汭顧慕廣江濆物情乖喜<lb/>
歇守操古難聞三越豐少姿容態傾動君<lb/>
開黛覩容<hi>以作朝</hi>顔臨鏡訪遥塗君子事河源<lb/>
彌祀闕還書春風掃地起飛塵生綺䟽文袿<lb/>
爲誰設羅帳空卷舒不怨身孤寂但念星隱<lb/>
<pb n="KR4b0011_SBCK_004-6a"/>
隅<lb/>
暖歳節物早萬萌迎春逹春風夜㛹姢春霧<lb/>
明菴藹軟蘭葉可采柔桑條易捋怨咽對風<lb/>
景悶瞀守閨闥天傳愁民命含生但契闊憂<lb/>
來無行伍歴亂如覃葛<lb/>
　　　幽蘭五首<lb/>
傾輝引暮色孤景留恩顔梅歇春欲罷期渡<lb/>
徃不還<lb/>
簾委蘭蕙露帳含桃李風攬帶昔何道坐令<lb/>
芳節終<lb/>
<pb n="KR4b0011_SBCK_004-6b"/>
結佩徒分明抱渠輒乖忤華落知不終空愁<lb/>
坐相誤<lb/>
眇眇蛸掛網漠漠𧖟弄絲空慙不自信怯與<lb/>
君劃期<lb/>
陳國鄭東門古今共所知長䄂暫徘徊駟馬<lb/>
停路岐<lb/>
　　　學古<hi>一作北風雪</hi>
北風十二月雪下如亂巾實是愁苦節惆悵<lb/>
憶<hi>一作别</hi>情親會得兩少妾同是洛陽人嬛緜<lb/>
好眉目閑麗美腰身凝膚皎若雪明净色如<lb/>
<pb n="KR4b0011_SBCK_004-7a"/>
神驕愛生盼矚聲媚起朱唇衿服雜緹繢首<lb/>
飾亂瓊珍調絃俱起舞爲我唱梁塵人生貴<lb/>
得意懷願待君申幸傎嚴冬暮幽夜方未晨<lb/>
齊衾乆兩說角枕巳雙陳願君早休息留歌<lb/>
待三春<lb/>
鮑氏集卷第四<lb/>
<pb n="KR4b0011_SBCK_004-7b"/>
</p>
<p>
</p>
  </div>
<div> <lb/>
    <p>
<pb n="KR4b0011_SBCK_005-1a"/>
鮑氏集卷第五<lb/>
　　　　　潯陽還都道中<lb/>
　　　　　還都道中三首<lb/>
　　　　　還都口號<lb/>
　　　　　還都至三山望石頭城<lb/>
　　　　　過銅山掘黄精<lb/>
　　　　　日落望江贈荀丞<lb/>
　　　　　行樂至城東橋<lb/>
　　　　荅客<lb/>
　　　　　白雲<lb/>
<pb n="KR4b0011_SBCK_005-1b"/>
　　　　　　和王丞<lb/>
　　　　　　秋夜二首<lb/>
　　　　　　觀圃人藝植<lb/>
　　　　　　詠採桑<lb/>
　　　　　　詠雙鷰二首<lb/>
　　　　　　發後渚<lb/>
　　　　　　數詩<lb/>
　　　　　　建除<lb/>
　　　　　　從過舊宫<lb/>
　　　　　　從拜陵登京峴<lb/>
<pb n="KR4b0011_SBCK_005-2a"/>
　　　　臨川王服竟還田里<lb/>
　　　潯陽還都道中<lb/>
昨夜宿南陵今旦入蘆洲客行惜日月崩波<lb/>
不可留侵星赴早路畢景逐前儔鱗鱗夕雲<lb/>
起獵獵晚風遒騰沙鬰黃霧飜浪楊白鷗登<lb/>
艫眺淮甸掩泣望荆流絶目盡平原時見逺<lb/>
煙浮倐忽坐還合俄思甚兼秋未嘗違戸庭<lb/>
安能千里逰誰令乏古節貽此越鄕憂<lb/>
　　　還都道中三首<lb/>
恱懌遂還心踊躍貪至勤鳴鷄戒征路暮息<lb/>
<pb n="KR4b0011_SBCK_005-2b"/>
落日分急流騰飛沬回風起江濆孤獸啼夜<lb/>
侶離鴻噪霜群物哀心交横聲切思紛紜歎<lb/>
慨訴同旅美人無相聞<lb/>
風急訊灣浦裝高偃檣舳夕聽江上波逺極<lb/>
千里目寒律驚窮蹊爽氣起喬木隱隱日沒<lb/>
岫瑟瑟風發谷鳥還暮林諠潮上氷結洑夜<lb/>
分霜下淒悲端出遥陸愁來攅人懷羇心苦<lb/>
獨宿<lb/>
乆宦迷逺川川廣每多懼薄止閭邉亭關歷<lb/>
險程路霮䨴冥寓岫濛昧江上霧時涼籟争<lb/>
<pb n="KR4b0011_SBCK_005-3a"/>
吹流洊浪奔趣<hi>一作注</hi>測焉増愁起搔首東南<lb/>
顧茫然荒野中舉目皆凛素囘風揚江泌寒<lb/>
棲動樹太息終晨漏企我歸飈遇<lb/>
　　　還都口號<lb/>
分壤蕃帝華列正藹皇宫禮讌及年暇朝奏<lb/>
因歳通維舟歇金景結棹俟昌風鉦歌首寒<lb/>
物歸吹踐開冬隂沉煙塞合蕭瑟涼海空馳<lb/>
霜急歸節幽雲慘天容旌皷貫玄塗羽鷁𬒳<lb/>
長江君王遲京國逰子思郷邦恩世共渝洽<lb/>
身願兩扳逢勉哉河濟客勤爾尺波功<lb/>
<pb n="KR4b0011_SBCK_005-3b"/>
　　　還都至三山望石頭城<lb/>
泉源安首流川末澄逺波晨光𬒳水族曉氣<lb/>
歇林阿兩江皎平逈三山鬰駢羅南㠶望越<lb/>
嶠北榜指齊河關扄繞天邑襟帶抱尊華長<lb/>
城非壑嶮峻岨似荆芽攅樓貫白日摛堞隱<lb/>
丹霞征夫喜觀國逰子遲見家流連入京引<lb/>
躑躅望鄕歌彌前歎景促逾近勌路多偕萃<lb/>
猶如兹弘易將謂何<lb/>
　　　遇銅山掘黃精<lb/>
土肪閟中經水芝韜内䇿寳餌緩童年命藥<lb/>
<pb n="KR4b0011_SBCK_005-4a"/>
駐衰曆矧蓄終古情重拾煙霧迹羊角捿斷<lb/>
雲榼口流隘石銅溪沉晝森乳竇夜㳙滳旣<lb/>
類風門磴後象天井壁蹀蹀寒葉離灇灇秋<lb/>
水積松色隨野深月露依草白空守江海思<lb/>
豈愧梁鄭客得仁古無怨順道今何惜<lb/>
　　　日落望江贈荀丞<lb/>
旅人乏愉樂薄暮増思深日落嶺雲歸延頸<lb/>
望江隂亂流灇大壑長霧匝高林林際無窮<lb/>
極雲邉不可㝷惟見獨飛鳥千里一楊音推<lb/>
其感物情則知逰子心君居帝京内高會日<lb/>
<pb n="KR4b0011_SBCK_005-4b"/>
揮金豈念慕群客咨嗟戀景沉<lb/>
　　　行樂至城東橋<lb/>
鷄鳴關吏起伐皷早通晨嚴車臨逈陌延瞰<lb/>
歷城闉蔓草縁髙隅修楊夾廣津迅風首旦<lb/>
發平路塞飛塵擾擾逰宦子營營市井人懷<lb/>
金近從利撫劒逺辭親争先萬里塗各事百<lb/>
年身開芳及稚節含綵吝驚春尊賢永照灼<lb/>
孤賤長隱淪容華坐銷歇端爲誰苦辛<lb/>
　　　荅客<lb/>
幽居屬有念含意未連詞㑹客從外來問君<lb/>
<pb n="KR4b0011_SBCK_005-5a"/>
何所思澄神自惆悵嘿慮乆廻疑謂賓少安<lb/>
席方爲子陳之我以蓽門士負學謝前基愛<lb/>
賞好偏越放縱少矝持專求遂性樂不計緝<lb/>
名期歡至獨斟酒憂來輒賦詩聲交<hi>一作交友</hi>稍<lb/>
希歇此意更堅滋浮生急馳電物道險絃絲<lb/>
深憂寡情謬進伏兩睽時願賜卜身要得免<lb/>
後賢嗤<lb/>
　　　白雲<lb/>
探靈喜解骨測化善騰天情高不戀俗猒世<lb/>
樂㝷仙鍊金宿明館屑玉止瑤淵鳯歌出林<lb/>
<pb n="KR4b0011_SBCK_005-5b"/>
闕龍駕渡蓬山凌崖采三露攀鴻戯五煙昭<lb/>
昭景臨霞湯湯風媚泉命娥雙月際要媛兩<lb/>
星間飛虹眺卷河汎霧弄輕絃笛聲謝廣賓<lb/>
神道不復傳一逐白雲去千齡猶未旋<lb/>
　　　和王丞<lb/>
限生歸有窮長意<hi>一作憶</hi>無巳年秋心日逈絶<lb/>
春思坐連綿銜恊曠舌願斟酌高代賢遯迹<lb/>
俱浮海採藥共還山夜聽橫石波朝望宿巖<lb/>
煙明澗予㳂越飛蘿子縈牽性好必齊遂迹<lb/>
幽非妄傳滅志身世表藏名琴酒間<lb/>
<pb n="KR4b0011_SBCK_005-6a"/>
　　　秋夜二首<lb/>
夜久膏旣竭啓明旦未央環情倦始復空闇<lb/>
<hi>一作閣</hi>起晨裝幸承天光轉曲景入幽堂徘徊<lb/>
集通隟宛轉燭㢠梁帷風自卷舒簾露視成<lb/>
行歳役急窮晏生慮備温涼絲紈夙染濯綿<lb/>
綿夜裁張冬雪旦夕至公子乏衣裳華心愛<lb/>
零落非直惜容光願君翦衆念且共覆前觴<lb/>
遁跡避紛喧貿農棲寂寞荒徑馳野䑕空庭<lb/>
聚山雀旣逺人世歡還頼泉卉樂折柳樊場<lb/>
圃負綆汲潭壑霽旦見雲峯風夜聞海鶴江<lb/>
<pb n="KR4b0011_SBCK_005-6b"/>
介早寒來白露先秋落麻壟方結葉瓜田巳<lb/>
掃籜傾暉忽西下廻景思華幕攀蘿席中軒<lb/>
臨觴不能酌終古自多恨幽悲共淪鑠<lb/>
　　　觀圃人藝植<lb/>
善賈笑𧖟漁巧宦賤農牧逺養遍關市深利<lb/>
窮海陸乗軺實金羈當鑪信珠服居無逸身<lb/>
伎安得坐梁肉徒承屬生幸政緩吏平睦春<lb/>
畦及耘藝秋埸早芟築澤閱旣繁高山營又<lb/>
登熟抱插壠上飡結茅野中宿空織巳尚淳<lb/>
寜知俗飜覆<lb/>
<pb n="KR4b0011_SBCK_005-7a"/>
　　　詠採桑<lb/>
季春梅始落工女事𧖟作<hi>本下有明鏡浄挂光顔畢苕蕚</hi>
<hi>〇句</hi>採桑淇洧間還戲上宫閣早蒲時結隂晚<lb/>
篁初解籜藹藹霧灑閨融融景盈幕乳鷰逐<lb/>
草蟲巢蜂拾花藥是節最暄妍佳服又新爍<lb/>
綿歎對逈塗揚歌弄埸藿抽琴試杼思薦珮<lb/>
果成託承君郢中美服義久心諾衞風古愉<lb/>
艶鄭俗舊浮薄靈願悲渡湘宓賦笑湹洛盛<lb/>
明難重來淵意爲誰涸君其且調絃桂酒妾<lb/>
行酌<lb/>
<pb n="KR4b0011_SBCK_005-7b"/>
　　　詠雙鷰二首<lb/>
雙鷰戲雲崖羽翰始差池出入南閨裏經過<lb/>
北堂陲意欲巢君幕層楹不可窺沉吟芳歳<lb/>
晚徘徊韶景移悲歌辭舊愛銜淚覔新知<lb/>
可憐雲中鷰旦去暮來歸自知羽翅弱不與<lb/>
鵠争飛寄聲謝飛鵠徃事子毛衣瑣心誠貧<lb/>
薄叵吝節榮衰隂山饒苦霧危節多勁威豈<lb/>
但避霜雪當<hi>一作復</hi>儆野人機<lb/>
　　　發後渚<lb/>
江上氣早寒仲秋始霜雪從軍乏衣糧方冬<lb/>
<pb n="KR4b0011_SBCK_005-8a"/>
與家别蕭條背鄕心悽愴清渚發涼埃晦平<lb/>
皐飛潮隱脩樾孤光獨徘徊空煙視昇㓕塗<lb/>
隨前峯逺意逐後雲結華志公馳年韶顔慘<lb/>
驚節推琴三起歎聲爲君斷絶<lb/>
　　　數詩<lb/>
一身仕關西家族滿山東二年從車駕齋祭<lb/>
甘泉宫三朝國慶畢休沐還舊邦四牡輝長<lb/>
路輕葢若飛鴻五侯相餞送高㑹集新豐六<lb/>
樂陳廣坐祖帳揚春風七盤起長䄂庭下列<lb/>
歌鍾八珍盈雕爼綺肴紛錯重九族共瞻遲<lb/>
<pb n="KR4b0011_SBCK_005-8b"/>
賓友仰徽容十載學無就善宦一朝通<lb/>
　　　建除<lb/>
建旗出燉煌西討屬國羗除去徒與騎戰車<lb/>
羅萬箱滿山又填谷投鞍合營墻平原亘千<lb/>
里旗鼓轉相望定舍後未休後驛敕前裝執<lb/>
戟無暫傾彎弧不解張破滅西零國生虜郅<lb/>
支玉危亂悉平蕩萬里置關梁成軍入玉門<lb/>
士女獻壼漿收功在一時歴世荷餘光開壤<lb/>
襲朱紱左右佩金章閉帷草太玄兹事殆愚<lb/>
狂<lb/>
<pb n="KR4b0011_SBCK_005-9a"/>
　　　從過舊宫<lb/>
肅裝屬雲旅奉靷承末塗嚴恭履桑梓加敬<lb/>
覽枌榆靈命藴川瀆帝寳伏篇圖虎變由石<lb/>
細龍翔自鼎胡功冠生民始道妙神器初宫<lb/>
陛留前<hi>一作皆</hi>制歌思溢今衢餘祥見雲物遺<lb/>
像存陶漁泉流信清泌原野實甘荼豈伊愛<lb/>
酆鄗天險兼上腴東秦邦北門非親誰克居<lb/>
仁聲日月懋惠澤雲雨敷盧令羙何歇唐風<lb/>
乆不渝微臣逢世慶征賦備人徒空費行葦<lb/>
德採東謝生芻<lb/>
<pb n="KR4b0011_SBCK_005-9b"/>
　　　從拜陵登京峴<lb/>
孟冬十月交殺盛隂欲終風烈無勁草寒甚<lb/>
有凋松軍井冰晝結士馬氊夜重晨登峴山<lb/>
首霜雪凝未通息鞍循隴上支劒望雲峯表<lb/>
裏觀地嶮昇降究天容東嶽覆如礪瀛海安<lb/>
足窮傷哉良永矣馳光不再中衰賤謝逺願<lb/>
疲老還舊邦深德竟何報徒令田陌空<lb/>
　　　臨川王服竟還田里<lb/>
送佳禮有終事居慙懦薄稅駕罷朝衣歸志<lb/>
願巢壑㝷思邈無報退命愧天爵捨耨將十<lb/>
<pb n="KR4b0011_SBCK_005-10a"/>
齡還得守場藿道經盈竹笥農書滿塵閤愴<lb/>
愴秋風生戚戚寒緯作豐霧粲草華高月麗<lb/>
雲崿屏跡勤躬稼衰疾倚芝藥顧此謝人群<lb/>
豈直止商洛<lb/>
鮑氏集卷第五<lb/>
<pb n="KR4b0011_SBCK_005-10b"/>
</p>
<p>
</p>
  </div>
<div> <lb/>
    <p>
<pb n="KR4b0011_SBCK_006-1a"/>
鮑氏集卷第六<lb/>
　　　　行亰口至竹里<lb/>
　　　　登飜車峴<lb/>
　　　　冬日<lb/>
　　　　詠史<lb/>
　　　　從庾中郎㳺園山石室<lb/>
　　　　自礪山東望震澤<lb/>
　　　　登雲陽九里埭<lb/>
　　　　與伍侍郎别<lb/>
　　　　吳興黃浦亭庾中郎别<lb/>
<pb n="KR4b0011_SBCK_006-1b"/>
　　　　　送别王宣城<lb/>
　　　　　送從弟道秀别<lb/>
　　　　　贈傅都曹别<lb/>
　　　　　和大傅農與僚故别<lb/>
　　　　　送盛侍郎餞候亭<lb/>
　　　　　與荀中書别<lb/>
　　　　　喜雨<hi>奉勑作</hi>
　　　　　詠蕭史<lb/>
　　　　　贈故人馬子喬六首<lb/>
　　　　　採菱歌七首<lb/>
<pb n="KR4b0011_SBCK_006-2a"/>
　　　　山行見孤桐<lb/>
　　　行京口至竹里<lb/>
高柯危且竦鋒石横復仄複澗隱松聲重崖<lb/>
伏雲色氷閉寒方壯風動鳥傾翼斯志逢凋<lb/>
嚴孤逰值曛逼兼塗無憇鞍半菽不遑食君<lb/>
子樹令名細人効命力不見長河水清濁俱<lb/>
不息<lb/>
　　　登飜車峴<lb/>
高山絶雲霓深谷㫁無光晝夜淪霧雨冬夏<lb/>
結寒霜淖坂旣馬嶺磧路又羊腸畏塗疑旅<lb/>
<pb n="KR4b0011_SBCK_006-2b"/>
人忌轍覆行箱昇岑望原陸四眺極川梁逰<lb/>
子思故居離客遲新鄕新知有客慰追故逰<lb/>
子傷<lb/>
　　　冬日<lb/>
嚴雲亂山起白日欲還次曛霧蔽窮天夕隂<lb/>
晦寒地煙霾有氛氲精光無明異風急野田<lb/>
空饑禽稍相棄含生共通閉懷賢敦爲利天<lb/>
規苟平圓寜得巳偏媚冩海有歸潮衰容不<lb/>
還稚君今且安歌無念老方至<lb/>
　　　詠忠<hi>作史</hi>
<pb n="KR4b0011_SBCK_006-3a"/>
五都矝財雄三川養聲利百金不市死明經<lb/>
有高位亰城十二衢飛甍各鱗次仕子彯華<lb/>
纓㳺客竦輕轡明星晨未稀軒葢巳雲至賓<lb/>
御紛䬃沓鞍馬光照地寒暑在一時繁華及<lb/>
春媚君平獨寂寞身世兩相棄<lb/>
　　　從庾中郎逰園山石室<lb/>
荒塗趣山楹■崖隱靈<hi>一作虚</hi>室崗澗紛縈抱<lb/>
林障沓重密昬昏磴路深活活梁水疾幽隅<lb/>
秉晝燭地牖窺朝日怪石似龍章瑕璧麗錦<lb/>
質洞庭安可窮漏井終不溢沉空絶景聲崩<lb/>
<pb n="KR4b0011_SBCK_006-3b"/>
危坐驚慄神化豈有方妙象竟無述至哉鍊<lb/>
玉人處此長自畢<lb/>
　　　自礪山東望震澤<lb/>
瀾漫潭洞波合沓崿嶂雲漲島逺不測崗澗<lb/>
近難分幽篁愁暮見思鳥傷夕聞以此藉沉<lb/>
痾棲迹别人群結言非盡書有念豈敷文<lb/>
　　　登雲陽九里埭<hi>一作塜</hi>
宿心不復歸流年抱哀疾旣成雲雨人悲緒<lb/>
終不一徒憶江南聲空録齊后瑟方絶縈絃<lb/>
思豈見繞梁日<lb/>
<pb n="KR4b0011_SBCK_006-4a"/>
　　　與伍侍郎别<lb/>
民生如野鹿知愛不知命飲齕具攅聚翹陸<lb/>
歘驚迸傷我慕類心感爾食苹性漫漫鄢郢<lb/>
塗渺渺淮海逕子無金石質吾有犬馬病憂<lb/>
樂安可言離㑹孰能定欽哉慎所冝砥德乃<lb/>
爲盛貧㳺不可忘乆交念敦敬<lb/>
　　　吳興黃浦亭庾中郎别<lb/>
風起洲渚寒雲上日無輝連山眇煙霧長波<lb/>
逈難依旅鴈方南過浮客未西歸巳經江海<lb/>
别復與親眷違奔景易有窮離䄂安可揮懽<lb/>
<pb n="KR4b0011_SBCK_006-4b"/>
觴爲悲酌歌服成泣衣温念終不渝藻志逺<lb/>
存追役人多牽滯顧路慙奮飛昧心附逺翰<lb/>
烱言藏佩韋<lb/>
　　　送别王宣城<lb/>
發郢流楚思渉淇興衞情旣逢青春獻復值<lb/>
白蘋生廣望周千里江郊藹微明簾爵自惆<lb/>
悵歌管爲誰清潁隂騰前藻淮陽流昔聲樹<lb/>
道慕高華屬路佇深馨<lb/>
　　　送從弟道秀别<lb/>
參差生密念躑躅行思疑疑<hi>疑一作悲</hi>思戀光景<lb/>
<pb n="KR4b0011_SBCK_006-5a"/>
密念盈<hi>一作彌</hi>歳時歳時多阻折光景乏安怡<lb/>
以此苦風情日夜驚懸旗登山臨朝日揚𬒮<lb/>
别所思浸淫旦潮廣瀾漫宿雲滋天隂懼先<lb/>
發路逺常早辭篇詩後相憶杯酒今無持逰<lb/>
子苦行役冀㑹非逺期<lb/>
　　　贈傳都曹别<lb/>
輕鴻戲江潭孤鴈集洲沚邂逅兩相親縁念<lb/>
共無巳風雨好東西一隔頓萬里追憶栖宿<lb/>
時聲容滿心耳日落川渚寒愁雲繞天起短<lb/>
翮不能翔徘徊煙霧裏<lb/>
<pb n="KR4b0011_SBCK_006-5b"/>
　　　和傅大農與僚故别<lb/>
絶節無緩響傷鴈有哀音非同年歳意誰共<lb/>
别離心伊昔謬通塗冠屣預人林浮江望南<lb/>
嶽登潮窺海隂孰謂逰居淺慕美久相深萋<lb/>
萋春草秀嚶嚶喜候禽辰物盡明茂尊盛獨<lb/>
幽沉之子安所適我方栖舊岑墜歡豈更接<lb/>
明愛邈難㝷<lb/>
　　　送盛侍郎餞候亭<lb/>
霑霜襲冠帶驅駕越城闉北臨出塞道南望<lb/>
入鄕津高墉宿寒霧平野起秋塵君爲坐堂<lb/>
<pb n="KR4b0011_SBCK_006-6a"/>
子我乃負羇人欣悲豈等志甘苦誠異身結<lb/>
涕園中草憔悴悲此春<lb/>
　　　與荀中書别<lb/>
勞舟厭長浪疲斾倦行風連翩感孤志契闊<lb/>
傷賤躬親交篤離愛眷戀置酒終敷文勉征<lb/>
念罷落慰愁容思君奇渉洧撫巳謡渡江慙<lb/>
無黄鶴翅安得久相從願遂宿知意不使舊<lb/>
山空<lb/>
　　　喜雨<hi>奉勑作作</hi>
營社逹群隂屯雲揜積陽河井起龍蒸日魄<lb/>
<pb n="KR4b0011_SBCK_006-6b"/>
斂逰光族雲飛泉室震風沉羽鄕升雰浹地<lb/>
維傾潤㵼天潢平灑周海嶽曲潦溢川莊驚<lb/>
雷鳴桂渚廻㳙流玉堂珍木抽翠條炎卉濯<lb/>
朱芳關市欣九賦京廩開萬箱無謝堯爲君<lb/>
何用知栢篁<lb/>
　　　詠蕭史<lb/>
蕭史愛少年嬴女吝童顔火粒願排棄霞霧<lb/>
好登攀龍飛送天路鳯起出秦關身去長不<lb/>
返簫聲時徃還<lb/>
　　　贈故人馬子喬六首<lb/>
<pb n="KR4b0011_SBCK_006-7a"/>
躑躅城上羊攀隅食玄草俱共日月輝昬明<lb/>
獨何早夕風飄野籜飛塵𬒳長道親愛難重<lb/>
見懷憂坐空老<lb/>
空灰滅更燃夕華晨更鮮春冰雖暫解冬水<lb/>
復還堅佳人捨我去賞愛長絶絃歡至不留<lb/>
日感物輒傷年<lb/>
松生隴坂上百尺下無枝東南望河尾西北<lb/>
隱崑崖野風振山籟朋鳥夜驚離悲涼貫年<lb/>
節䓗翠恒若斯安得草木心不怨寒暑移<lb/>
種橘南池上種杏北池中池北旣少露池南<lb/>
<pb n="KR4b0011_SBCK_006-7b"/>
又多風早寒逼晚歳衰恨滿秋容湘濱有靈<lb/>
鳥其字曰鳴鴻一挹繒繳痛長别逺無雙<lb/>
皎如川上鵠赫似握中丹宿心誰不欺明白<lb/>
古所難慿楹觀皓露灑酒盪憂顔永念平生<lb/>
意窮光不忍還淹流徒攀桂延佇空結蘭<lb/>
雙劒將離别先在匣中鳴煙雨交將夕從此<lb/>
忽分形雌沉吳江裏雄飛入楚城吳江深無<lb/>
底楚闕有崇扄一爲天地别豈直限幽明神<lb/>
物終不隔千祀儻還并<lb/>
　　　採菱歌七首<lb/>
<pb n="KR4b0011_SBCK_006-8a"/>
驚舲馳桂浦息棹偃椒潭簫弄澄湘北菱歌<lb/>
清漢南<lb/>
弭榜搴蕙荑停唱紉薫若含傷拾泉花縈念<lb/>
採雲蕚<lb/>
睽闊逢暄新悽怨值妍華秋心不可盪春思<lb/>
亂如麻<lb/>
要艶雙嶼裏望美兩洲間褭褭風出浦容容<lb/>
日向山<lb/>
煙曀越障深箭迅楚江急空抱琴中悲徒望<lb/>
近關泣<lb/>
<pb n="KR4b0011_SBCK_006-8b"/>
緘歎凌珠淵收慨上金堤春芳行歇落是人<lb/>
方未齊<lb/>
思今懷近憶望古懷逺識懷古復懷今長懷<lb/>
終無極<lb/>
　　　山行見孤桐<lb/>
桐生藂石裏根孤地寒隂上倚崩峯勢下帶<lb/>
洞阿深奔泉冬激射霧雨夏霖淫未霜葉巳<lb/>
肅不風條自吟昏明積苦思晝夜呌哀禽棄<lb/>
妾望掩淚逐臣對撫心雖以慰單危悲涼不<lb/>
可任幸願見雕㫁爲君堂上琴<lb/>
<pb n="KR4b0011_SBCK_006-9a"/>
</p>
<p>
鮑氏集卷第六<lb/>
<pb n="KR4b0011_SBCK_006-9b"/>
<pb n="KR4b0011_SBCK_006-9b"/>
</p>
<p>
</p>
  </div>
<div> <lb/>
    <p>
<pb n="KR4b0011_SBCK_007-1a"/>
鮑氏集卷第七<lb/>
　　　　　見賣玉器者<lb/>
　　　　　從登香爐峯<lb/>
　　　　　夢歸鄕<lb/>
　　　　　從臨江王上荆𥘉發新渚<lb/>
　　　　　望孤石<lb/>
　　　　　登黃鶴磯<lb/>
　　　　　𡵨陽守風<lb/>
　　　　　在江陵歎年傷老<lb/>
　　　　　翫月城西門廨中<lb/>
<pb n="KR4b0011_SBCK_007-1b"/>
　　　　　　　代挽歌<lb/>
　　　　　　　夜聽妓<lb/>
　　　　　　　梅花落<lb/>
　　　　　　　古辭<lb/>
　　　　　　　可愛<lb/>
　　　　　　　夜聽声<lb/>
　　　　　　　酒後<lb/>
　　　　　　　講易<lb/>
　　　　　　　王昭君<lb/>
　　　　　　　中與歌曲十首<lb/>
<pb n="KR4b0011_SBCK_007-2a"/>
　　　　呉歌二首<lb/>
　　　　與謝尚書莊三連句<lb/>
　　　　在荆州與張史君李居士連句<lb/>
　　　　月下登樓連句<lb/>
　　　　字謎三首<lb/>
　　　見賣玉器者<hi>并序</hi>
見賣玉器者或人欲買疑其是珉不肎成市<lb/>
聊作此詩以戲買者<lb/>
涇渭不可雜珉玉當早分子實舊楚客蒙俗<lb/>
謬前聞安知理孚采豈識質明温我方歴上<lb/>
<pb n="KR4b0011_SBCK_007-2b"/>
國從洛入函轅揚光十貴室馳譽四豪門竒<lb/>
聲振朝邑髙價服郷村寜能與爾曹瑜瑕稍<lb/>
辨論<lb/>
　　　從登香爐峯<lb/>
辭宗盛荆夢登歌美鳬繹徒收𣏌梓饒曾非<lb/>
羽人宅羅景藹雲扄沾光扈龍策御風親列<lb/>
涂乗山窮禹迹含嘯對霧岑延蘿倚峯壁青<lb/>
冥搖煙樹穹跨負天石霜崖㓕土膏金澗測<lb/>
泉脉旋淵抱星漢乳竇通海碧谷館駕鴻人<lb/>
巖棲咀丹客殊物藏珍怪竒心隱仙籍高世<lb/>
<pb n="KR4b0011_SBCK_007-3a"/>
伏音華綿古遁精魄簫瑟生哀聽參差逺驚<lb/>
覿慙無獻賦才洗汙奉毫帛<lb/>
　　　夢歸鄕<lb/>
銜淚岀郭門撫劒無人逵沙風暗空起離心<lb/>
眷鄕畿夜分就孤枕夢想暫言歸孀婦當戸<lb/>
歎搔絲復鳴機慊欵論乆別相將還綺闈歷<lb/>
歷簷下涼朧朧帳裏輝刈蘭争芬芳採菊競<lb/>
葳蕤開奩奪香蘇探䄂解纓徽寐中長路近<lb/>
覺後大江違驚起空歎息恍惚神魂飛白水<lb/>
漫浩浩高山壯巍巍波瀾異徃復風雲改榮<lb/>
<pb n="KR4b0011_SBCK_007-3b"/>
衰此土非吾土慷慨當告誰<lb/>
　　　從臨海王上荆初發新渚<lb/>
客行有苦樂但問客何行扳龍不待翼附驥<lb/>
絶塵冥梁珪分楚牧羽鷁指全荆雲艫掩江<lb/>
汜千里𬒳連旌戾戾旦風遒嘈嘈晨皷鳴收<lb/>
䌫辭帝郊揚棹發皇京狐兎懷窟志犬馬戀<lb/>
主情撫襟同太息相顧俱涕零奉役塗未啓<lb/>
思歸思巳盈<lb/>
　　　望孤石<lb/>
江南多暖谷雜樹茂寒峯朱華抱白雪陽條<lb/>
<pb n="KR4b0011_SBCK_007-4a"/>
熈朔風蚌節流騎藻輝石亂煙虹泄雲去無<lb/>
極馳波徃不窮肅歌清漏畢徘徊朝景終浮<lb/>
生會當㡬歡酌每盈衷<lb/>
　　　登黃鶴磯<lb/>
木落江渡寒鴈還風送秋臨流斷商絃瞰川<lb/>
悲棹謳適郢無東轅還夏有西浮三崖隱丹<lb/>
磴九派引滄流淚竹感湘別弄珠懷漢逰豈<lb/>
伊藥餌泰得奪旅人憂<lb/>
　　　𡵨陽守風<lb/>
差池玉繩高掩映<hi>一作藹</hi>瑤井沒廣岸屯宿隂<lb/>
<pb n="KR4b0011_SBCK_007-4b"/>
懸崖棲歸月役人喜先馳軍令申早發洲逈<lb/>
風正悲江寒霧未歇飛雲日東西别鶴方楚<lb/>
越塵衣孰揮澣蓬思亂光髮<lb/>
　　　在江陵歎年傷老<lb/>
五難未易夷三命戒淵抱方瞳起松髓頳髮<lb/>
疑桂腦役生良自休大患安足保開簾窺景<lb/>
夕備屬雲物好翾翾燕弄風嫋嫋柳垂道池<lb/>
瀆亂蘋萍園援美花草節如驚灰異零落就<lb/>
衰老<lb/>
　　　翫月城西門廨中<lb/>
<pb n="KR4b0011_SBCK_007-5a"/>
始見西南樓纎纎如玉鈎未映東北墀姢姢<lb/>
似娥眉娥眉蔽珠櫳玉鉤隔瑣窓三五二八<lb/>
時千里與同君夜移衡漢落徘徊入戸中歸<lb/>
華先委露別葉早辭風客逰猒苦辛仕子倦<lb/>
飄塵休澣自公日宴慰及私辰蜀琴抽白雪<lb/>
郢曲發陽春肴乾酒未闋金壼啓久淪廻軒<lb/>
駐輕葢留酌待情人<lb/>
　　　代挽歌<lb/>
獨處重冥下憶昔登髙臺傲岸平生中不爲<lb/>
物所裁埏門只復閉白蟻相將來生時芳蘭<lb/>
<pb n="KR4b0011_SBCK_007-5b"/>
體小蟲今爲災玄鬢無復根枯髏依青苔憶<lb/>
昔好飲酒素盤進青梅彭韓及廉藺疇昔巳<lb/>
成灰壯士皆死盡餘人安在哉<lb/>
　　　夜聽妓二首<lb/>
夜來坐㡬時銀漢傾露落澄愴入閨景葳蕤<lb/>
被園藿絲管感暮情哀音遶梁作芳盛不可<lb/>
恒及歳共爲樂天明坐當散琴酒駛弦酌<lb/>
蘭膏消耗夜轉多亂筵雜坐更絃歌傾情逐<lb/>
節寧不苦特爲盛年惜容華<lb/>
　　　梅花落<lb/>
<pb n="KR4b0011_SBCK_007-6a"/>
中庭雜樹多偏爲梅咨嗟問君何獨然念其<lb/>
霜中能作花露中能作實摇蕩春風媚春日<lb/>
念爾零落逐寒風徒有霜華無霜質<lb/>
　　　古辭<lb/>
容華不待年何爲客逰梁九月寒隂合悲風<lb/>
斷君腸歎息空房婦幽思坐自傷勞心結逺<lb/>
路惆悵獨未央<lb/>
　　　可愛<lb/>
風帷關珠帶月幌垂霧羅魏粲縫秋裳趙豔<lb/>
習春歌<lb/>
<pb n="KR4b0011_SBCK_007-6b"/>
　　　夜聽聲<lb/>
辭鄉不覺逺歡寡憂自繁何用慰秋望清燭<lb/>
視夜飜<lb/>
　　　酒後<lb/>
晨節無兩淹年意不俱處自非羽酌歡何用<lb/>
慰愁旅<lb/>
　　　講易<lb/>
雲澤翔羽姬横益招益人賁園無金尚履道<lb/>
易書紳<lb/>
　　　王昭君<lb/>
<pb n="KR4b0011_SBCK_007-7a"/>
旣事轉蓬逺心隨鴈路絶霜輝旦夕驚邊笳<lb/>
中夜咽<lb/>
　　　中興歌十首<lb/>
千冬逢一春萬夜見朝日生平值中興歡起<lb/>
百憂畢<lb/>
中興太運平化清四海樂祥景照玉䑓紫煙<lb/>
逰鳯閣<lb/>
碧樓舎夜月紫殿争朝光綵墀散蘭麝風起<lb/>
自生芳<lb/>
白日照前窓玲瓏綺羅中美人掩輕扇含思<lb/>
<pb n="KR4b0011_SBCK_007-7b"/>
歌春風<lb/>
三五容色滿四五妙華歇巳輸春日歡分隨<lb/>
秋光設<lb/>
北岀湖邉戲前還苑中逰飛縠繞長松馳管<lb/>
逐波流<lb/>
九月秋水清三月春花滋千金逐良日皆競<lb/>
中興時<lb/>
窮泰巳有分壽天復屬天旣見中興樂莫持<lb/>
憂自煎<lb/>
襄陽是小地壽陽非帝城今日中興樂遥治<lb/>
<pb n="KR4b0011_SBCK_007-8a"/>
在上亰<lb/>
梅花一時艷竹葉千年色願君松栢心採照<lb/>
無窮極<lb/>
　　　呉歌二首<lb/>
夏口樊城岸魯都却丹樓觀見流水還識是<lb/>
儂淚流<lb/>
人言荆江狹荆江定自闊五兩了無聞風聲<lb/>
郍得逹<lb/>
　　　與謝尚書莊三連句<lb/>
霞輝兮澗朗日靜兮川澄風輕桃欲開露重<lb/>
<pb n="KR4b0011_SBCK_007-8b"/>
蘭未勝水光溢兮松霧動山煙疊兮石露凝<lb/>
晻映晨物綵連綿夕羽興<lb/>
　　　在荆州與張史君李居士連句<lb/>
橋磴支古轍篁路拂輕鞍三尹無喜色一適<lb/>
或垂竿<lb/>
　　　月下登樓連句<lb/>
髴髣拂月光繽紛篁霧隂樂來亂憂念酒至<lb/>
歇憂心<hi>鮑博士</hi>露入覺牗髙劳深測苑深清<lb/>
氣澄永夜流吹不可臨<hi>王延秀</hi>密峯集浮碧<lb/>
踈瀾道瀛潯嗽玉延幽性扳桂藉知音<hi>荀原</hi>
<pb n="KR4b0011_SBCK_007-9a"/>
<hi>之</hi>辰意事淪晦良歡戒勿祲昭景有遣駟孤<lb/>
賈無留金<hi>荀中書萬秋</hi>
　　　字謎三首<lb/>
二形二體四支八頭四八二八飛泉仰流<lb/>
頭如刀尾如鉤中央横廣四角六抽右面負<lb/>
兩刃左邊雙屬牛<lb/>
乾之一九隻立無偶坤之二六宛然雙宿<lb/>
鮑氏集卷第七<lb/>
<pb n="KR4b0011_SBCK_007-9b"/>
</p>
<p>
</p>
  </div>
<div> <lb/>
    <p>
<pb n="KR4b0011_SBCK_008-1a"/>
鮑氏集卷第八<lb/>
　　　　　擬行路難十九首<lb/>
　　　　　松栢篇<hi>并序</hi>
　　　　　侍宴覆舟山二首<hi>勑爲栁元景作</hi>
　　　　　發廬山二首<lb/>
　　　　　發長松遇雪<lb/>
　　　　蒜山𬒳始興王命作<lb/>
　　　　冬至<lb/>
　　　　　蜀四賢詩<lb/>
　　　　　秋日示休上人<lb/>
<pb n="KR4b0011_SBCK_008-1b"/>
　　　　　和王義興七夕<lb/>
　　　　　贈鮑侍郎<hi>釋惠休</hi>
　　　　　荅休上人<lb/>
　　　　　和王護軍秋夕<lb/>
　　　　　懷逺人<lb/>
　　　　　春羈<lb/>
　　　　　三日<lb/>
　　　　　苦雨<lb/>
　　　　　三日㳺南苑<lb/>
　　　　　歳暮悲<lb/>
<pb n="KR4b0011_SBCK_008-2a"/>
　　　　　園中秋散<hi>一作園中載散</hi>
　　　　　詠秋<lb/>
　　　　　秋夕<lb/>
　　　　　望水<lb/>
　　　　　詠白雪<lb/>
　　　擬行路難十九首<lb/>
奉君金巵之美酒瑇瑂玉匣之雕琴七綵芙<lb/>
蓉之羽帳九華蒲萄之錦衾紅顔零落歲將<lb/>
暮寒光宛轉時欲沉願君裁悲且減思聽我<lb/>
抵節行路吟不見栢梁銅雀上寧聞古時清<lb/>
<pb n="KR4b0011_SBCK_008-2b"/>
吹音<lb/>
洛陽名工鑄爲金恃山千斵復萬鏤上刻秦<lb/>
女擕年仙承君清夜之歡娯列置幃裏明燭<lb/>
前外發龍鱗之丹綵内含麝芬之紫煙如令<lb/>
君心一朝異對此長歎終百年<lb/>
璇閨玉墀上椒閣文窓繡户垂羅幕中有一<lb/>
人字金蘭𬒳服纎羅采芳藿春燕差池風散<lb/>
梅開幃對景弄春爵含歌欖涕恒抱愁人生<lb/>
幾時得爲樂寜作野中之雙鳬不願雲間之<lb/>
別鶴<lb/>
<pb n="KR4b0011_SBCK_008-3a"/>
冩水置平地各自東西南北流人生亦有命<lb/>
安能行歎復坐愁酌酒以自寛舉杯斷絶歌<lb/>
路難心非木石豈無感吞聲躑躅不敢言<lb/>
君不見河邊草冬時枯死春滿道君不見城<lb/>
上日今暝沒盡去明朝復更岀今我何時當<lb/>
得然一去永滅<hi>入黃泉</hi>人生苦多歡樂少意<lb/>
氣敷腴在盛年且願得志數相就牀頭恒有<lb/>
沽酒錢功名竹帛非我事存亡貴賤付皇天<lb/>
對案不能食㧞劒撃柱長歎息丈夫生世會<lb/>
㡬時安能蹀躞垂羽翼棄置罷官去還家自<lb/>
<pb n="KR4b0011_SBCK_008-3b"/>
休息朝出與親辭暮還徃親側弄兒牀前戯<lb/>
看婦機中織自古賢盡貧賤何況我軰孤且<lb/>
直<lb/>
愁思忽而至跨馬出北門舉頭四顧望但見<lb/>
松栢園荆棘鬰樽樽中有一息名杜䳌言是<lb/>
古時蜀帝魄聲音哀苦鳴不息羽毛憔悴似<lb/>
人髠飛走樹間逐蟲蟻豈憶徃日天子尊念<lb/>
此死生變化非常理中心惻愴不能言<lb/>
中庭五株桃一株先作花陽春妖冶二三月<lb/>
從風簸蕩落西家西家思婦見悲惋零淚霑<lb/>
<pb n="KR4b0011_SBCK_008-4a"/>
衣撫心歎初送我君出戸時何言淹留節廻<lb/>
換牀席生塵明鏡垢纎腰瘦削髪蓬亂人生<lb/>
不得恒稱意惆悵徙倚至夜半剉蘖染黄絲<lb/>
黃絲歷亂不可治我昔與君始相值爾時自<lb/>
謂可君意結帶與我言死生好惡不相置今<lb/>
日見我顔色衰意中索寞與先異還君金釵<lb/>
玳瑁簪不忍見此亦愁思<lb/>
君不見舜華不終朝湏臾淹冉零落銷盛年<lb/>
妖艶浮華輩不乆亦當詣冡頭一去無還期<lb/>
千愁萬歳無音詞孤魂焭焭空隴間獨魄徘<lb/>
<pb n="KR4b0011_SBCK_008-4b"/>
徊遶墳基但聞風聲野鳥吟豈憶平生盛年<lb/>
時爲此令人多悲悒君當縱意自熈怡<lb/>
君不見枯籜走階庭何時復青著故莖君不<lb/>
見亡靈蒙享祀何時傾杯竭壼罌君當見此<lb/>
起憂思寜及得與時人争人生倐忽如絶電<lb/>
華年盛德㡬時見但令縱意存高尚㫖酒佳<lb/>
肴相相讌持此從朝竟夕暮差得亡憂消愁<lb/>
怖胡爲惆悵不能巳難盡此曲令君忤<lb/>
今年陽初花滿林明年冬末雪盈岑推移代<lb/>
謝紛交轉我君邊戍獨稽沉執𬒮分别巳三<lb/>
<pb n="KR4b0011_SBCK_008-5a"/>
載邇來寂淹無分音朝悲　遂成滳暮思<lb/>
遶遶最傷心膏沐芳餘久不御蓬首亂鬢不<lb/>
設簮徒飛輕埃舞空帷粉筐黛器靡復遺自<lb/>
生留世苦不幸心中惕惕恒懷悲<lb/>
暮禽喈喈旦暮鳴最傷君子憂思情我初辭<lb/>
家從軍僑榮志溢氣干雲霄流浪漸冉經三<lb/>
齡怱有白髪素髭生今暮臨水㧞巳盡明日<lb/>
對鏡復巳盈恐羇死爲　客思寄滅生空精<lb/>
每懷舊鄕野念我舊人多悲聲忽見過客問<lb/>
何我寜知我家在南城答云我曾居君鄕知<lb/>
<pb n="KR4b0011_SBCK_008-5b"/>
君逰宦在此城我行離邑巳萬里今方羇役<lb/>
去逺征來時聞君婦閨中孀居獨宿有貞名<lb/>
亦云朝悲泣閑房又聞暮思淚霑裳形容憔<lb/>
悴非昔恱蓬鬢衰顔不復糚見此令人有餘<lb/>
悲當願君懐不暫忘<lb/>
君不見少壯從軍去白首流離不得還故郷<lb/>
窅窅日夜隔音塵斷絶阻河關朔風蕭條白<lb/>
雲飛胡笳哀急邉氣寒聽此愁人兮奈何登<lb/>
山逺望得留顔將死胡馬跡寜見妻子難男<lb/>
兒生世轗軻欲何道綿憂推抑起長歎<lb/>
<pb n="KR4b0011_SBCK_008-6a"/>
君不見栢梁䑓今日丘墟生草莱君不見阿<lb/>
房宫寒雲澤雉栖其中歌妓舞女今誰在高<lb/>
墳疊疊滿山隅長䄂紛紛徒<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>世非我昔時<lb/>
千金軀隨酒逐樂任意去莫令含歎下黃壚<lb/>
君不見冰上霜表裏隂且寒雖蒙朝日照信<lb/>
得㡬時安民生故如此誰令摧折強相看年<lb/>
去年來自如削白髪零落不勝冠<lb/>
君不見春鳥初至時百草含青俱作花寒風<lb/>
蕭索一旦至竟得㡬時保光華日月流邁不<lb/>
相饒令我愁思怨恨多<lb/>
<pb n="KR4b0011_SBCK_008-6b"/>
諸君莫歎貧富貴不由人丈夫四十彊而仕<lb/>
餘當二十弱冠辰莫言草木委冬雪㑹應蘇<lb/>
息遇陽春對酒叙長篇窮途運命委皇天但<lb/>
願樽中九醖滿莫惜牀頭百箇錢直得優㳺<lb/>
卒歳一何勞辛苦事百年<lb/>
　　　松栢篇<hi>并序</hi>
余患脚上氣四十餘日知舊先借傳玄集以<lb/>
金病劇遂見還開袠適見樂府詩龜鶴篇於<lb/>
危病中見長逰詞惻然酸懷抱如此重病彌<lb/>
時不差呼吸乏喘舉目悲矣火藥間缺而擬<lb/>
<pb n="KR4b0011_SBCK_008-7a"/>
之<lb/>
松栢受命獨歷代長不衰人生浮且脆鴆若<lb/>
晨風悲東海迸逝川西山導落暉南郊恱籍<lb/>
短蒿里收永歸諒無疇昔時百病起盡期志<lb/>
士惜牛刀忍勉自療治傾家行藥事顚沛去<lb/>
迎醫徒備火石苦奄至不得辭龜齡安可護<lb/>
岱宗限巳迫睿聖不得留爲善何所益捨此<lb/>
赤縣居就彼黃壚宅永離九原親長與三辰<lb/>
隔屬纊生望盡闔棺世業埋事痛存人心恨<lb/>
結亡者懷祖葬旣云及擴隧亦巳開室族内<lb/>
<pb n="KR4b0011_SBCK_008-7b"/>
外哭親踈同共哀外姻逺近至名列通夜䑓<lb/>
扶輿出殯宮低回戀庭室天地有盡期我去<lb/>
無還日居者今巳盡人事從此畢火歇煙旣<lb/>
沒形銷聲亦滅鬼神來依我生人永辭訣大<lb/>
暮杳悠悠長時無時節鬰湮重冥下煩冤難<lb/>
具說安寢委沉寞戀戀念平生事業有餘結<lb/>
刋述未及成資儲無擔石兒女皆孩嬰一朝<lb/>
放捨去萬恨纏我情追憶世上事束教巳自<lb/>
拘明發靡怡悆夕歸多憂虞撤閒晨逕流輟<lb/>
宴式酒濡知今暝日苦恨失爾時娱遥遥逺<lb/>
<pb n="KR4b0011_SBCK_008-8a"/>
民居獨埋深壤中墓前人跡㓕冡上草日豐<lb/>
空林響鳴蜩高松結悲風長寐無覺期誰知<lb/>
逰者躬生存處交廣連榻舒華茵巳沒一何<lb/>
苦楛哉不容身昔日平居時晨夕對六親今<lb/>
日掩奈何一見無諧因禮席有降殺三齡速<lb/>
廻隙几筵就收撤室宇改疇昔行女逰歸途<lb/>
仕子復王役家世本平常獨有亡者劇時祀<lb/>
望歸來四節靜塋丘孝子撫墳號父子知來<lb/>
不欲還心依戀欲見絶無由煩冤荒隴側肝<lb/>
心盡崩抽<lb/>
<pb n="KR4b0011_SBCK_008-8b"/>
　　　侍宴覆舟山二首<hi>勑為栁元景作</hi>
息雨清上郊開雲照中縣逰軒越丹居暉燭<lb/>
集涼殿凌高躋飛楹追焱起流宴<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>苑含靈<lb/>
群嵓庭藏物變明暉爍神都麗氣冠華甸目<lb/>
逺幽情周醴洽深恩遍<lb/>
繁霜飛玉闥愛景麗皇州清蹕戒馳路羽蓋<lb/>
佇宣㳺神居旣崇盛嵓嶮信環周禮俗陶德<lb/>
聲昌會溢民謳慙無勝化質謬從雲雨浮<hi>十作</hi>
<hi>逰</hi>登廬山二首<lb/>
懸裝亂水區薄旅次山楹千巖盛阻積萬壑<lb/>
<pb n="KR4b0011_SBCK_008-9a"/>
勢廻縈巃嵸高昔貌紛純襲前名洞間窺地<lb/>
脉聳樹隱天經松磴上迷密雲竇下縱横隂<lb/>
氷實夏結炎樹信冬榮嘈噆晨鵾思呌嘯夜<lb/>
猨清深崖伏化迹穹岫閟長靈乗此樂山性<lb/>
重以逺逰情方躋羽人途永與煙霧并<lb/>
訪世失隱淪從山異靈士明發振雲冠升嶠<lb/>
逺棲趾髙岑隔半天長崖斷千里氣霧承星<lb/>
辰潭壑洞江汜嶄絶類虎牙㠝岏象熊耳埋<lb/>
氷或百年韜樹必千祀鷄鳴清澗中猨嘯白<lb/>
雲裏瑤波逐穴開霞石觸峯起廻牙非一形<lb/>
<pb n="KR4b0011_SBCK_008-9b"/>
參差反相似傾聽鳯管賓<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>望釣龍子松桂<lb/>
盈膝前如何穢城市<lb/>
　　　發長松遇雪<lb/>
出牛旣送寒奠陵<hi>一作冥陸</hi>方浹馳振風搖地局<lb/>
封雪滿空枝江渠合為陸天野浩無涯飲兼<lb/>
凍馬骨斵氷傷役疲昆明豈不慘黍谷寜可<lb/>
吹<lb/>
　　　蒜山𬒳始興王命作<lb/>
暮冬霜朔嚴地閉泉不流玄武藏木隂丹烏<lb/>
<hi>一作鳥</hi>還養羞勞農澤旣周役車時亦休髙薄<lb/>
<pb n="KR4b0011_SBCK_008-10a"/>
符<hi>一作浮</hi>好蒨<hi>一作清</hi>藻駕及時逰鹿苑豈淹睇<lb/>
兎園不足留升嶠眺日䡄臨逈望滄洲雲生<lb/>
玉堂裏風靡銀䑓陬陂石類星懸嶼木似煙<lb/>
浮形勝信天府珍寳麗皇州白日廻清景芳<lb/>
豔洽歡柔參差出寒吹飉戻江上謳王德愛<lb/>
文雅飛翰灑鳴球美哉物會昌衣道服光猷<lb/>
　　　冬至<lb/>
舟遷莊甚笑水流孔急難景移風度改日至<lb/>
晷廻換眇眇負雪鶴皎皎帶霜鴈長河結蘭<lb/>
紆層氷如玉岸哀哀古老容慘顔愁歳晏催<lb/>
<pb n="KR4b0011_SBCK_008-10b"/>
促時節過逼迫聚離散美人還未央鳴筝誰<lb/>
與彈<lb/>
　　　蜀四賢詠<lb/>
渤渚水浴鳬春山王抵鵲皇漢方盛明群龍<lb/>
滿階閣君平因世閑得還守寂寞閉簾注道<lb/>
德開卦述天爵相如逹生㫖能屯復能躍陵<lb/>
令無人事毫墨時灑落褒氣有逸倫雅繢信<lb/>
炳博如令聖納賢金璫易羈絡良遮神明㳺<lb/>
豈伊覃思作玄經不期賞蟲篆憂散樂首路<lb/>
或參差投駕均逺託身表旣非我生内任<hi>一作</hi>
<pb n="KR4b0011_SBCK_008-11a"/>
<hi>甚</hi>豐薄<lb/>
　　　秋日示休上人<lb/>
枯桑葉未零疲客心易驚今茲亦何早巳聞<lb/>
絡緯鳴廻風滅且起卷蓬息復征愴愴簟上<lb/>
寒悽悽帳裏清物色延暮思霜露逼朝榮臨<lb/>
堂觀秋草東西望楚城百物方蕭瑟坐歎從<lb/>
此生<lb/>
　　　和王義興七夕<lb/>
宵月向掩扉夜霧万當白寒機思孀婦秋堂<lb/>
泣征客匹命無單年偶影有雙夕暫交金石<lb/>
<pb n="KR4b0011_SBCK_008-11b"/>
心湏臾雲雨隔<lb/>
　　　贈鮑侍郎<hi>釋惠休</hi>
玳枝兮金英緑葉兮紫莖不入君玉杯低彩<lb/>
還自榮想君不相艶酒上視塵生當令芳意<lb/>
重無使盛年傾<lb/>
　　　荅休上人<lb/>
酒出野田稻菊生高岡草味貌復何竒能令<lb/>
君傾倒玉椀徒自羞爲君愧此秋金葢覆牙<lb/>
拌何爲心獨愁<lb/>
　　　和王護軍秋夕<lb/>
<pb n="KR4b0011_SBCK_008-12a"/>
散漫秋雲逺蕭蕭霜月寒驚飈西北起孤鴈<lb/>
夜徃還開軒當户牗取琴試一彈停歌不能<lb/>
和終曲乆辛酸金氣方勁殺隆陽微且單泉<lb/>
涸甘并竭節徙芳歳殘生事各多少誰共知<lb/>
易難投章心藴　千里途輕紈願託孤老暇<lb/>
觴思暫開餐<lb/>
　　　懷逺人<lb/>
哀樂生有端離會起無因去事難重念恍惚<lb/>
似如神屬期眇起逺後遇邈無辰馳風掃遥<lb/>
路輕蘿含夕塵思君成首疾欲息眉不伸<lb/>
<pb n="KR4b0011_SBCK_008-12b"/>
　　　春羈<lb/>
征人歎道遐去郷愒路邇佳期每無從淮陽<lb/>
非尺咫春日起㳺心勞情出徙倚岫逺雲煙<lb/>
綿谷屈泉靡迤風巳花四散露濃條　暄<lb/>
妍正在兹摧抑多嗟思嘶聲名邊堅豈我箱<lb/>
中𥿄染翰餉君琴新聲憶解子<lb/>
　　　三日<lb/>
氣暄動思心柳青起春懷時艶憐花藥服浄<lb/>
俛登䑓提觴野中飲愛心煙未開露色染春<lb/>
草泉源潔冰苔泥泥濡露條嫋嫋承風栽鳬<lb/>
<pb n="KR4b0011_SBCK_008-13a"/>
雛掇苦薺黃鳥銜櫻梅解衿欣景預臨流競<lb/>
覆杯美人竟何在浮心空自摧<lb/>
　　　苦雨<lb/>
連隂積澆灌滂沲下霖亂沉雲日夕昬驟雨<lb/>
望朝旦蹊濘走獸稀林寒爲飛晏密霧冥下<lb/>
溪聚雲屯髙岸野雀無所依群鷄聚空館川<lb/>
梁日巳廣懷人邈渺漫徒酌相思酒空急促<lb/>
明彈<lb/>
　　　三日㳺南苑<lb/>
採性及華月追節逐芳雲勝舊溢林䟽麗日<lb/>
<pb n="KR4b0011_SBCK_008-13b"/>
曄山文清潭圓翠會化薄緑綺紋合樽遽景<lb/>
斜折榮吝組芬<lb/>
　　　歲暮悲<lb/>
霜露迭濡潤草木互榮落日夜改運周今悲<lb/>
復如昨晝色苦沉隂白雪夜廻薄皦㓗冒霜<lb/>
鴈飄楊出風鶴天寒多顔苦妍容逐丹壑絲<lb/>
罥千里心獨宿乏然諾歳暮美人還寒壺與<lb/>
誰酌<lb/>
　　　園中秋散<lb/>
負疾固無豫晨衿悵已單氣人蓬門踈風數<lb/>
<pb n="KR4b0011_SBCK_008-14a"/>
園萆殘荒墟半晩色幽庭憐夕寒旣悲月戶<lb/>
清復切夜蟲酸流枕商聲苦騷殺年志䦨臨<lb/>
歌不知調發興誰與歡儻結延上清豈孤林<lb/>
下彈<lb/>
　　　詠秋<lb/>
秋蘭徒晚緑流風漸不親飈我垂罳幕驚此<lb/>
梁上塵沉隂安可乆豐景將逐淪何由忽靈<lb/>
化暫見別離人<lb/>
　　　秋夕<lb/>
慮涕擁心用夜黙發思機幽閨溢涼吹閑庭<lb/>
<pb n="KR4b0011_SBCK_008-14b"/>
滿清暉紫蘭花巳歇青梧葉方稀江上淒海<lb/>
戾漢曲驚朔霏髪斑悟壯晚物謝知歳微臨<lb/>
宵嗟獨對撫賞怨情違躊躇空明月惆悵徒<lb/>
深帷<lb/>
　　　望水<lb/>
刷鬢垂秋日登高觀水長千澗無別源萬壑<lb/>
共一廣流缺巨石轉湍廻急沬上苕苕嶺岸<lb/>
髙照照寒洲爽東歸難忖惻日世誰予賞臨<lb/>
川憶古事目孱千載想河伯自矜大海若沉<lb/>
渺莽<lb/>
<pb n="KR4b0011_SBCK_008-15a"/>
　　　詠白雪<lb/>
白珪誠自白不如雪光妍工隨物動氣能逐<lb/>
勢方圓無妨玉顔媚不奪素繒鮮投心障苦<lb/>
節隱迹避榮年蘭焚石旣斷何用恃芳堅<lb/>
鮑氏集卷弟八<lb/>
<pb n="KR4b0011_SBCK_008-15b"/>
</p>
<p>
</p>
  </div>
<div> <lb/>
    <p>
<pb n="KR4b0011_SBCK_009-1a"/>
鮑氏集卷第九<lb/>
　　　　　為柳令謝驃騎表<lb/>
　　　　　解褐謝侍郎表<lb/>
　　　　　謝秣陵令表<hi>時爲中書舎人</hi>
　　　　　謝賜藥啓<lb/>
　　　　　謝永安令解禁止啓<lb/>
　　　　　論國制啓<lb/>
　　　　　謝上除啓<lb/>
　　　　　通世子自解<lb/>
　　　　　重與世子啓<lb/>
<pb n="KR4b0011_SBCK_009-1b"/>
　　　　　謝假啓二首<lb/>
　　　　　侍郎上䟽<lb/>
　　　　　謝解禁止<lb/>
　　　　　侍郞滿辭閤<lb/>
　　　　　轉常侍上䟽<lb/>
　　　　　征北世子誕育上䟽<lb/>
　　　　　謝隨恩𬒳原表<lb/>
　　　　　皇孫誕育上䟽<lb/>
　　　　　登大雷岸與妹書<lb/>
　　　　爲栁令謝驃騎表<lb/>
<pb n="KR4b0011_SBCK_009-2a"/>
臣言伏承詔書加臣驃騎將軍餘如故顧循<lb/>
空薄屢墜成命仰當天寵伏抱慙灼臣素陋<lb/>
人本絶分望適野謝山川之志輟耕無鴻鵠<lb/>
之歎宦希鄕部富期農牧夙當昌朝早值恩<lb/>
洽天綱紛橫皇曆歸聖左輪不殷良馬未汗<lb/>
功半下互爵超上賞奮迹騰光參駕龍服翰<lb/>
起雲飛拂翼虹路雖曩之脫駕拖紫捨檐丹<lb/>
轂方之微臣彼安足齒齊此而歸懼塵王度<lb/>
況遂頻煩重彰濫越伏願天德曲成資始令<lb/>
終雨露之惠自華及殞特屈慈奬降申愚固<lb/>
<pb n="KR4b0011_SBCK_009-2b"/>
則綢繆之施復踰造物不勝感躍惶駭之情<lb/>
謹拜表以聞<lb/>
　　　解褐謝侍郎表<lb/>
臣照言臣孤門賤生操無烱迹鶉棲草澤情<lb/>
不及官不悟天明廣矚騰滯援沉觀光幽節<lb/>
聞道朝年榮多身限思非終報臣云云<lb/>
　　　謝秣陵令表<hi>時爲中書舎人</hi>
臣照言即日被尚書召以臣爲秣陵令臣負<lb/>
插下農執羈末皂情有局塗志無逺立遘命<lb/>
逢天得汗官牒不悟恩澤無窮謬當奬試用<lb/>
<pb n="KR4b0011_SBCK_009-3a"/>
謝刀筆猥承宰職豈是闇懦所能克任今便<lb/>
抵召違離省闥係戀罔極不勝下情謹拜表<lb/>
以聞<lb/>
　　　謝賜藥啓<lb/>
臣衛躬不謹養命無術情淪五難妙謝尤法<lb/>
飈落先傷衰痾早及遐　近臨猥委存䘏<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>
同山嶽蒙靈藥之賜惠非河間謬仙使之屈<lb/>
恩逾脯糗惠重帷席荷對銜慙伏抱衿渥<lb/>
　　　謝永安令解禁止啓<lb/>
臣田茅下第質非謝品志終四民希絶三仕<lb/>
<pb n="KR4b0011_SBCK_009-3b"/>
邀世逢辰謬及推擇恩成曲積榮秩兼過雖<lb/>
誓投纎生昊天罔極迄無犬馬孤慙星歳加<lb/>
以淪節雪飈沉誠欵晦值天光燭幽神照廣<lb/>
察澡疊從宥與物更禀遂晞曬陽春湔汰秋<lb/>
水綴翼雲條葺鮮決沼洗膽明目抃手太平<lb/>
重甄再造含氣孰比不悟乾陶彌運復垂埏<lb/>
飾驕迹升等改觀非服振纓珥筆聯承貴寵<lb/>
豈臣浮朽所可恭從實非愚瞢所冝循踐瑣<lb/>
族易灰脆漏巳迫空荷載燾終貴仰復飲氷<lb/>
肅事懷火畢命不勝屏營之情謹啓事以聞<lb/>
<pb n="KR4b0011_SBCK_009-4a"/>
　　　論國制啓<lb/>
臣啓臣聞尺之量錦工者裁之袤丈之木繩<lb/>
墨在焉事無巨細非法不行當今世問政睦<lb/>
藩國相望君舉必書動成准式息躬聖壤十<lb/>
有餘載條制節文宜其備矣諸王列封動靜<lb/>
兼該而竊見國之處事未盡善臣之暗蔽私<lb/>
心有惜伏見彭城國舊制猶有數卷雖多殊<lb/>
革大綱可依愚謂冝令掌固刋而撰之上著<lb/>
朝典藩邦之度下揆國訓繁簡之誼傍酌州<lb/>
府寛猛之中章程久具永爲恒制豈伊今美<lb/>
<pb n="KR4b0011_SBCK_009-4b"/>
<pb n="KR4b0011_SBCK_009-4b"/>
惟昔衘佩無巳但自無堪尸素累載腹心之<lb/>
愧窹寐爲憂令請解所職願蒙矜許自奉清<lb/>
塵于茲六祀墜辰永徃遺恩在心執紙哽咽<lb/>
言不自宣<lb/>
　　　重與世子啓<lb/>
奉還誨深承殷勤篤眷之重披讀未終悲愧<lb/>
交集僕以常人所蒙隆厚久應知退非適今<lb/>
日銜恩戀德用缺進心今者之請必願鑑許<lb/>
且僕棲遲無事咫尺館第餐稟風微非旦則<lb/>
夕居職還私兩者無異而於僕無用有以自<lb/>
<pb n="KR4b0011_SBCK_009-5a"/>
處豈非仁念始終之惠重致于日彌深慙感<lb/>
　　　謝假啓二首<lb/>
臣啓臣居家之治上漏下濕暑雨將降有懼<lb/>
崩壓比欲完葺私寡功力板插綯塗必湏躬<lb/>
役冒欲請假三十日伏願天恩賜垂矜許千<lb/>
啓復追悚息謹啓<lb/>
臣啓臣所患彌留病願沉痼自近蒙歸頻更<lb/>
頓處日衣間困或數四委然一弊瞻景待化<lb/>
加以凶衰嬰遘慘　終鮮兄弟仲由所哀臣<lb/>
實百罹孤苦夙雨天倫同氣實惟一妹存沒<lb/>
<pb n="KR4b0011_SBCK_009-5b"/>
永訣不獲計見封瘞泉壤臨送私懐感恨情<lb/>
痛兼深臣母年老經離憂傷服麁食淡羸耗<lb/>
増疾心計焦迫進退罔躓冐乞申假百日伏<lb/>
願天慈賜垂矝許臣違福履身事屯悴歎息<lb/>
和景掩淚春風執啓涕結伏追惶悚謹啓<lb/>
　　　侍郎上䟽<lb/>
臣言臣北州衰淪身地孤賤衆善必逹百行<lb/>
無一生丁昌運自比人曹操乏端槩業謝成<lb/>
迹徂年空徃瑣心靡述禠轡投簮於斯終志<lb/>
束菜負薪期與相畢安此定命忝彼公朝不<lb/>
<pb n="KR4b0011_SBCK_009-6a"/>
悟乾羅廣收圓明兼覽雕瓠飾笙備雲和之<lb/>
品潢汗流藻充金鼎之實鎩羽暴鱗復見翻<lb/>
躍枯楊寒炭遂起煙華未識微躬猥能及此<lb/>
未知陋生何以爲報祗奉恩命憂愧増灼不<lb/>
勝感荷屏營之情謹詣閣拜䟽以聞<lb/>
　　　謝解禁止<lb/>
臣言被宣令解臣禁止天光鄭重不可勝逢<lb/>
飛走知感矧臣人類臣聞獲過于神或慿尸<lb/>
祝以請得罪於君可因左右而謝臣自惟孤<lb/>
賤盗幸榮級闇澁大誼猖狂世禮竒非阮籍<lb/>
<pb n="KR4b0011_SBCK_009-6b"/>
無保持之助才愧馮衍有<graphic n="KR4379" url="https://raw.githubusercontent.com/kanripo/KR-Gaiji/master/images/KR4379.png" mimeType="image/png"/>
                    <graphic n="KR3116" url="https://raw.githubusercontent.com/kanripo/KR-Gaiji/master/images/KR3116.png" mimeType="image/png"/>之困自非聖<lb/>
朝超然覽臣於視聽之外則今日渥澤更成<lb/>
妄遭來辰萎葉終先朝草小人歳暮知能何<lb/>
報徒厚恩華憂懼歎息不任下情謹詣拜䟽<lb/>
以聞<lb/>
　　　侍郎滿辭閤<lb/>
臣言臣所居職限滿今便收迹金閨雲路從<lb/>
茲自逺鮪　沉蔵方絶光景祗戀遲廻結涕<lb/>
濡泗臣嚚机窮賤情嗜蹖昧身弱㳙甃地幽<lb/>
井谷本應守業墾疁剿芿牧鷄圈豕以給征<lb/>
<pb n="KR4b0011_SBCK_009-7a"/>
賦而㓜性猖狂因頑慕勇釋擔受書廢耕學<lb/>
文畫虎旣敗學歩無成反拙歸跂還陋鷰雀<lb/>
日晏途遶塊然自喪加以無良根孤伎薄旣<lb/>
同馮衍負困之累復抱相如痟渴之疾志逐<lb/>
軍離事與襄合束馬埋輪絶㳺息世宿福餘<lb/>
慶爰遘聖明煦蒸霜霰莩申雲落得從下走<lb/>
叨迹人行操勒負羇班榮扈隷矜愚訓短哀<lb/>
有弗及奉此而歸足以沒齒雖摩肌髪無報<lb/>
天德更冀營魂逺能結草不勝感戀之情謹<lb/>
詣闕拜䟽奉辭以聞<lb/>
<pb n="KR4b0011_SBCK_009-7b"/>
　　　轉常侍上䟽<lb/>
臣言即日𬒳中曹板轉臣爲左常侍臣自惟<lb/>
常人觸事無可謬𬒳㧞擢實爲光榮臣旣無<lb/>
髣髴上報殊絶之恩有分每豐其過前後輕<lb/>
重輒得原恕奬以君子之方赦其不閑教訓<lb/>
大愆不責矜澤必加是臣所以夙夜自念知<lb/>
遭遇之至深至厚也未冀未望便荷今榮欣<lb/>
喜感恱不敢偽讓庶保終始身命為𥘉不勝<lb/>
下情謹詣閤拜䟽謝以聞<lb/>
　　　征北世子誕育上䟽<lb/>
<pb n="KR4b0011_SBCK_009-8a"/>
臣等言臣聞本枝無疆布諸前典衆多彌貴<lb/>
信之華封故德積則慶深業昌則祚廣㐲承<lb/>
王子以中氣正月鍾靈納和誕躬紫閣<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>祚<lb/>
朱紱弧矢夙陳珪璋攸覿雲光麗輝巖澤昭<lb/>
采嘉祥爰孚柔顔載睟凡在氓隷莫不抃恱<lb/>
臣霑恩踰物慶倍目中不勝殊歡溢喜謹奉<lb/>
表以聞<lb/>
　　　謝隨恩𬒳原表<lb/>
臣言即日𬒳曹宣命元統内外五刑以下浩<lb/>
澤盪汰臣亦預焉得從漢律故謬之辨闇遭<lb/>
<pb n="KR4b0011_SBCK_009-8b"/>
周典肆眚之科大喜卒至非願所圖魚愕鷄<lb/>
睨且悚且慙臣誠下愚不逹義方然君尊臣<lb/>
泰豈同犬馬且常侍臣淵穆䟽草即臣所作<lb/>
助人爲恭猶加敬憶自己率禮寜敢慢忘由<lb/>
臣悴賤可悔可誣殺曾參人臣豈無過寢病<lb/>
幽栖無援朝列身孤節卑易成論硋幸大明<lb/>
臨下仁道毓物澤泊翾走臣覃末慶然古人<lb/>
有言楊者易生之木也一人植之十人拔之<lb/>
無生楊矣何則植之者難㧞之者易況臣一<lb/>
植之功不立衆㧞之過屢至同彼風霜異此<lb/>
<pb n="KR4b0011_SBCK_009-9a"/>
貞脆書稱天秩有禮易載神福在謙臣之謙<lb/>
禮理謝福秩仰銜俯媿行歎坐戚即欲顚沛<lb/>
拜恩下庭但臣病乆柴羸不堪冒渉小得趨<lb/>
馳星駕登路不勝荷佩之誠謹上䟽以聞<lb/>
　　　皇孫誕育上䟽<lb/>
兼郎中令侍郎臣等言伏承東儲積慶皇孫<lb/>
誕育國啓昌期民迎福運䑓禁稱祉井廬相<lb/>
賀伏惟聖懷載深鴻悆不任下情謹詣閣上<lb/>
䟽以聞<lb/>
　　　登大雷岸與妹書<lb/>
<pb n="KR4b0011_SBCK_009-9b"/>
吾自發寒雨全行日少加秋潦浩汗山溪猥<lb/>
至渡泝無邊險徑逰棧石星飯結荷衣水宿<lb/>
旅客貧辛波路壯闊始以今日食時僅及大<lb/>
雷塗登千里日踰十晨嚴風慘節悲風斷肌<lb/>
去親爲客如何如何向因渉頓慿觀川陸遨<lb/>
神清渚流涕方曛東顧三洲之隔西眺九派<lb/>
之分窺地門之絶景望天際之孤雲長圖大<lb/>
念隱心者乆矣南則積山萬狀争氣負高含<lb/>
霞飲景參差代雄凌跨長隴前後相屬帶天<lb/>
有匝横地無窮東則砥原逺隰亡端靡際寒<lb/>
<pb n="KR4b0011_SBCK_009-10a"/>
蓬夕卷古樹雲平旋風四起思鳥群歸靜聽<lb/>
無聞極視不見北則陂池潛演湖脉通連苧<lb/>
蒿攸積菰蘆所繁栖波之鳥水化之蟲智吞<lb/>
禺彊捕小號噪驚聒紛平其中西則囘江永<lb/>
指長波天合滔滔何窮漫漫安竭創古迄今<lb/>
舳艫相接思盡波濤悲滿潭壑煙歸八表終<lb/>
爲野塵而是注集長寫不測修靈浩盪知其<lb/>
何故哉西南望廬山又特驚異基壓江潮峯<lb/>
與辰漢連接上常積雲霞雕錦褥若華夕曜<lb/>
巖澤氣通傳明散綵赫似絳天左右青靄表<lb/>
<pb n="KR4b0011_SBCK_009-10b"/>
裏紫霄從嶺而上氣甚金光半山純以下爲<lb/>
黛色信可以神居帝郊鎮控湘漢者也若潨<lb/>
洞所積溪壑所射皷怒之所豗擊湧澓之所<lb/>
宕滌則上窮荻浦下至狶洲南薄鷰瓜北極<lb/>
雷澱削長埤短可數百里中騰波觸天高浪<lb/>
灌日吞吐百川冩泄萬壑輕煙不流華鼎振<lb/>
涾弱草朱靡洪漣隴蹙散渙長驚電透箭疾<lb/>
穹溘崩聚坻飛嶺覆回沫冠山奔濤空谷碪<lb/>
石爲之摧碎倚岸爲之<graphic n="KR1878" url="https://raw.githubusercontent.com/kanripo/KR-Gaiji/master/images/KR1878.png" mimeType="image/png"/>落仰視大火俯聽<lb/>
波聲愁魄脅息心驚慓矣至於繁化殊育詭<lb/>
<pb n="KR4b0011_SBCK_009-11a"/>
質怪章則有江鵝海鴨魚鮫水虎之類豚首<lb/>
象鼻芒鬚針尾之族石蟹土蚌燕箕雀蛤之<lb/>
疇折甲曲牙逆鱗返舌之屬掩沙漲𬒳草渚<lb/>
浴雨排風吹澇弄翮夕景欲沉曉霧將合孤<lb/>
雛寒嘯逰鴻逺吟樵蘇一歎舟子再泣誠足<lb/>
悲憂不可說也風久雷飈夜戒前路下弦内<lb/>
外望逹所屇寒暑難適汝專自慎夙夜戒護<lb/>
勿我爲念恐欲知之聊書所覩臨塗草蹙辭<lb/>
意不周<lb/>
鮑氏集卷第九<lb/>
</p>
<p>
</p>
  </div>
<div> <lb/>
    <p>
<pb n="KR4b0011_SBCK_010-1a"/>
鮑氏集卷第十<lb/>
　　　　　河清頌<hi>并序</hi>
　　　　　佛影頌<lb/>
　　　　　凌煙樓銘<hi>并序</hi>
　　　　　藥奩銘<lb/>
　　　　　飛白書勢銘<lb/>
　　　　　瓜歩山楬文<lb/>
　　　　　石㠶銘<lb/>
　　　　河清頌<hi>并序</hi>
臣聞善談天者必徴像於人工言古者先考<lb/>
<pb n="KR4b0011_SBCK_010-1b"/>
績於今鴻羲以降遐哉邈乎鏤山嶽雕篆素<lb/>
昭德垂勲可謂多矣而史編唐堯之功載格<lb/>
于上下樂登文王之操稱於昭于天素狐玄<lb/>
玉聿彰符命朴牛文螾爰定祥曆魚鳥動色<lb/>
禾雉興讓皆物不盈眥而美溢金石頌聲爲<lb/>
之而寝詩人於是不作庸非惑歟自我皇宋<lb/>
之承天命也仰應龍木之精俯恊龜水之靈<lb/>
君圍帝寳粲爛瑰英固以業光曩代事華前<lb/>
德矣聖上天飛踐極迄茲二十有四載道化<lb/>
周流玄澤汪濊地平天成含生阜熈文同軓<lb/>
<pb n="KR4b0011_SBCK_010-2a"/>
通表裏釐福曜德中區黎庶知讓觀英遐外<lb/>
夷貊懷惠秩禮恤勤散露䑓之金賑民舒國<lb/>
傾御邸之粟約違迫脅奢去甚泰讌無留飲<lb/>
畋不盤樂物色異人優㳺鯁直顯靡失心幽<lb/>
無怨魄精炤日月事洞天情故不勞仗斧之<lb/>
使號令不肅而自嚴無辱鳯舉之事靈恠不<lb/>
召而自彰萬里神行飈塵不起農商野廬邊<lb/>
城偃析冀馬南金填委内府馴象棲爵充羅<lb/>
外苑阿紈篡組之饒衣覆宗國魚鹽𣏌梓之<lb/>
利傍贍荒遐士民殷富繁軼五陵宫宇宏麗<lb/>
<pb n="KR4b0011_SBCK_010-2b"/>
崇冠三川閭閈有盈歌吹無絶朱輪疊轍華<lb/>
冕重肩豈徒世無窮人民獲休息朝呼韓罷<lb/>
酤鐡而已哉是以嘉祥累仍福應尢盛青丘<lb/>
之狐丹穴之鳥栖阿閣逰禁園金芝九莖木<lb/>
禾六秀銅池發膏畒冝以謁薦郊廟和恊律<lb/>
吕煙霏霧集不可勝紀然而聖上猶夙興昧<lb/>
旦若有望而未至宏規逺圖如有追而莫及<lb/>
神明之貺推而弗居也是以琬碑鏐檢盛典<lb/>
蕪而不治朝神省方大化抑而未許崇文恊<lb/>
律之士藴儛頌於外坐朝陪宴之臣懷揄揚<lb/>
<pb n="KR4b0011_SBCK_010-3a"/>
於内三靈佇睠九壤注心旣有日矣歳宮乾<lb/>
維月邅蒼陸長河巨濟異源同清澄波萬壑<lb/>
潔瀾千里斯誠曠世偉觀昭啓皇明者也語<lb/>
曰影從表瑞從德此其效焉宣尼稱鳯鳥不<lb/>
不至河不出圖傳曰俟河之清人壽㡬何皆<lb/>
傷不可見者也然則古人所不見者今殫見<lb/>
之矣孟軻曰千載一聖是旦暮也豈不信哉<lb/>
夫四皇六帝樹聲長世大寳也澤浸群生國<lb/>
富刑清鴻德也制禮裁樂惇風遷俗文教也<lb/>
誅箠羯黠束顙象闕武功也鳴禽躍魚滌穢<lb/>
<pb n="KR4b0011_SBCK_010-3b"/>
河渠至祥也大寳鴻德文敎武功其崇如此<lb/>
幽明同賛民祇與能厥應如彼唯天爲大堯<lb/>
實則之皇哉唐哉疇與為抑又聞之勢之所<lb/>
覃者淺則美之所傳者近道之所感者深則<lb/>
慶之所流者逺是以豐功韙命潤色縢筞盛<lb/>
德形容藻被歌頌察之上代則奚斯吉甫之<lb/>
徒鳴玉鑾於前視之中古則相如王襃之屬<lb/>
馳金覊於後絶景揚光清埃繼路故班固稱<lb/>
漢成之世奏御者千有餘篇文章之盛與三<lb/>
代同風由是言之斯廼臣子舊職國家通議<lb/>
<pb n="KR4b0011_SBCK_010-4a"/>
不可輟也臣雖不敏敢不勉乎乃作頌曰<lb/>
窺刋崩石捃逸殘竹巢風寂寥羲埃綿邈鉅<lb/>
生大年贍學淵聞鞶繡成景粉繢顓軒徒翫<lb/>
井科未覩天河亘古通今明鮮晦多千齡一<lb/>
見書史登歌旋我皇駕揆景方塗凌周躐殷<lb/>
蹶唐轢虞如彼七緯累壁重珠高祖撥亂首<lb/>
物定靈更開天地再鑄群生帝御三傑龍歩<lb/>
八垌朔南曁教海北騰聲淪深格高浹遐洞<lb/>
冥毚鼎遷宋玄圭吿成大明方徽鴻光中微<lb/>
聖命誰堪皇曆攸歸謀從筮恊神與民推黃<lb/>
<pb n="KR4b0011_SBCK_010-4b"/>
旗西暎紫蓋東輝納瑞螭玉升政衡機金輪<lb/>
豹飾珠冕龍衣正位北辰垂拱南面天下何<lb/>
思日用罔倦復禮歸仁觀恒通變一物有違<lb/>
戚言毁膳菲躬簡法厚下安宅謙德彌光損<lb/>
道滋益孝崇饗祀勤隆耕籍饘酎秋羊封墐<lb/>
春骼嬰耄兼梁鰥孤重帛體由學染俗以教<lb/>
遷禮導刑清樂鬯風宣分衢讓齒折訟推田<lb/>
野旌伏彦朝賞登賢儒訓優柔武節焱鷙文<lb/>
憲精弘戎容犀利樞鈐明審程彠周備吏礪<lb/>
平端民羞幸覬桴皷凝埃烽驛垂轡銷我長<lb/>
<pb n="KR4b0011_SBCK_010-5a"/>
歸為農器閩外水鄉鄣表炎國隴首西南渤<lb/>
尾東北赩赩嶺丹渾渾泉黒移琛雲勉轉隼<lb/>
卭𤏡狼歌薦功鳥譚陳德治博化光民阜財<lb/>
盛班白行謡青綺高詠雲表幽和物章明慶<lb/>
麗植雕質蠢行藻性仁草晨莩德宿宵映海<lb/>
無隱飈山有黃落牛羊内首閭戶外拓瑞木<lb/>
朋生祥禽軰作薫風蕩閨飴露流閤器範神<lb/>
妙劑調象藥匪直也斯偉慶方溱注彼四瀆<lb/>
媚此雙川伏靈遥紀閟貺遐年澄波崐嶽鏡<lb/>
流䓗山泉室凝澱水府清㳙俛瞰夷都降眡<lb/>
<pb n="KR4b0011_SBCK_010-5b"/>
驪淵朱宫濳耀紫閣隂鮮昔在爽德王風不<lb/>
昌廼溢廼竭或壅或亡㓗源濫壑曾是未央<lb/>
先民永慨大道悠長雲何其實鍾我皇聞諸<lb/>
師說天踈聽密分介焉如響匪逺惟疾矧是<lb/>
皇心妙夫貞一左右天經户牗人術訏謩布<lb/>
簡絲言盈室穢有綿祀清豈崇日一人之慶<lb/>
吹萬稟和靈根方固修源重波副睿貳哲帝<lb/>
體皇柯景雲蔚嶽秀星駢羅垂光九野騰響<lb/>
四遐輔車鼎足槃石虎牙世匹周室基永漢<lb/>
家泰階旣平洪河旣清大人在上區宇文明<lb/>
<pb n="KR4b0011_SBCK_010-6a"/>
樵夫議道漁父濯纓臣照作頌鋪德樹聲<lb/>
　　　佛影頌<lb/>
形生麁怪神照潭寂驗幽以明考心者迹六<lb/>
塵煩苦五道綿劇乃炳舟梁爰悟淪溺色丹<lb/>
貌繢留相瓊石金光絶見玉毫遺覿俾昬作<lb/>
朗効順去逆<lb/>
　　　凌煙樓鉻<hi>并序宋臨川王起川王起</hi>
臣聞慿飈薦響唱微効長垂<hi>一作乗</hi>波鑒景功<lb/>
少致深是以氷䑓築乎魏邑鳯閣起於漢京<lb/>
皆所以賛生通志感恱幽情者也伏見所製<lb/>
<pb n="KR4b0011_SBCK_010-6b"/>
凌煙樓棲置崇逈延瞰平寂即秀神皋因基<lb/>
地勢東臨呉甸西眺楚關奔江永冩鱗嶺相<lb/>
葺重樹窮天通原盡目悲積陳古賞絶舊年<lb/>
誠可以暉曠髙明藻撤逺心矣夫識縁感傾<lb/>
事待言彰匪言匪述綿世罔傳敢作銘曰<lb/>
巖巖崇樓藐藐層隅階基天削戶牖雲區瞰<lb/>
江列楹望景延除積清風露合<hi>一作含</hi>綵煙塗<lb/>
俯窺淮海俛眺荆呉我王結駕藻思神居冝<lb/>
此萬春修靈所扶<lb/>
　　　藥奩銘<lb/>
<pb n="KR4b0011_SBCK_010-7a"/>
歳霣走丸生猒隤墻時無驟得年有遐方水<lb/>
玉出煙靈飛<hi>一作神靈</hi>生光龜文電衣龍綵雲裳<lb/>
九芝八石延正盪斜二脂六體振衰返華毛<lb/>
姬餌葉鳯子藏花景絶翠虬氣隱頳霞深神<lb/>
罕別妙竒不楊或繁虎杖或亂蛇牀故不世<lb/>
不可以服未逹不可以嘗眩精逆目是乃爲<lb/>
良<lb/>
　　　飛白書勢銘<lb/>
秋毫精勁霜素凝鮮霑此瑤波染彼松煙超<lb/>
工八法盡竒六文鳥企龍躍珠解泉分輕如<lb/>
<pb n="KR4b0011_SBCK_010-7b"/>
㳺霧重似崩雲絶鋒劒摧驚勢箭飛差池鷰<lb/>
起振迅鴻歸臨危制節中險騰機珪角星芒<lb/>
明麗爛逸絲縈髪垂平理端密盈尺錦兩片<lb/>
字金溢故仙芝煩弱旣匪足雙蟲虎瑣碎又<lb/>
安能匹君子品之是最神筆<lb/>
　　　石㠶銘<lb/>
應風剖流息石横波下潨地紉上獵星羅吐<lb/>
湘引漢歙蠡吞沱西歷岷冡北㵼淮河眇森<lb/>
弘藹積廣連深淪天測際亘海窮隂雲族未<lb/>
起風柯不吟崩濤山墜鬰浪雷沉在昔鴻荒<lb/>
<pb n="KR4b0011_SBCK_010-8a"/>
刋啓源陸表裏民邦經緯鳥服瞻貞視晦坎<lb/>
水巽木乃剡乃鏟旣刳旣斵飛深浮逺巢潭<lb/>
館谷渉川之利謂易則難臨淵之戒曰危乃<lb/>
安泊潛輕濟冥表勤言穆我戒逐留御不還<lb/>
徒悲猿鵠空駕滄煙君子彼想祗心載惕林<lb/>
簡松括水採龍鷁覘氣渉潮投祭涵璧揆檢<lb/>
舎圖命辰定歷二崤虎口周王夙趨九折羊<lb/>
腸漢惡電驅濳鱗浮翼争景乗虛衡石頳鰩<lb/>
帝子察殂青山斷河后父沉軀川吏掌津敢<lb/>
告訪途<lb/>
<pb n="KR4b0011_SBCK_010-8b"/>
　　　瓜歩山楬文<lb/>
歳舍龍紀月廵鳥張鮑子辭吳客楚指兖歸<lb/>
揚道岀關津升高問途北眺氊郷南矖炎國<lb/>
分風代川揆氣閩澤四睨天宫窮曜星絡東<lb/>
窺海門候景落日逰精八表駃視四遐超然<lb/>
永念意類交横信哉古人有數寸之籥持千<lb/>
鈞之關非有其才施處勢要也瓜歩山者亦<lb/>
江中眇小山也徒以因逈爲髙㩀絶作雄而<lb/>
凌清瞰逺擅竒含秀是亦居勢使之然也故<lb/>
才之多少不如勢之多少逺矣仰望穹垂俯<lb/>
<pb n="KR4b0011_SBCK_010-9a"/>
視地域涕洟江河疣贅丘嶽雖奮風漂石驚<lb/>
電剖山地綸維陷川鬪毀宫豪盈髪虛曾未<lb/>
注言況乎沉河浮海之高遺金椎璧之竒四<lb/>
遷八聘之䇿三黜五逐之疵販交買名之薄<lb/>
吮癕䑛痔之卑安足議其是非<lb/>
鮑氏集第卷十終<lb/>
<pb n="KR4b0011_SBCK_010-9b"/>
</p>
<p>
　　　　　　　丙辰七夕後三日借呉趨友人宋本比挍一過<lb/>
<pb n="KR4b0011_SBCK_010-10a"/>
</p>
<p>
</p>
  </div></body>
</text>\m</TEI>
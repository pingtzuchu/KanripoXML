<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_004-1a"/>
元豐類藁卷之四<lb/>
　　古詩<lb/>
　　　降龍<lb/>
降龍左右施襟𥚑兩廊夾廟深渠渠禮下天子一等爾<lb/>
衣服君䖏何其殊文旛列㦸照私第青紫苦若官其孥<lb/>
先後熒煌首珠翠侍者百十顔温瑜凝寒堕指熱侵骨<lb/>
一宴百盞傾金壶窮民疾首望雨露太上欲倚攀姚虞<lb/>
君胡為乎日時病槖鍼襆艾恬以愉生前赫赫浪自重<lb/>
身後没没寧非愚<lb/>
　　　湘冠<lb/>
衡湘有㓂未誅剪殺氣<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>凛圍江潯北兵居南匪便習<lb/>
<pb n="KR4d0054_SBCK_004-1b"/>
若以大舶乗高岑傖人操兵快如鶻千里其旅巢深林<lb/>
超突溪崖出又伏勢變不易施戈鐔能者張弓入城郭<lb/>
連邑累鎮遭驅侵群黨争誇殺吏士白骨棄野誰棺衾<lb/>
貔貅数萬直何用月費空巳逾千金楚爲貧郷乃其素<lb/>
應此調彂寧能禁捷如馬援不得志強曵两足登嶔崟<lb/>
烏蟻睢盱倚嵓險此虜難勝端非今較然大體著方冊<lb/>
唯用守長懐其心祝良張僑乃真選李瑑道古徒爲擒<lb/>
嗚呼廟堂不慎擇彼士齪齪何䏻任大中咸通乃啇鑒<lb/>
飬以歲月其憂深願書此語致太史獻之以𥙷丹扆箴<lb/>
　　　地動<lb/>
居聞元氣判爲二升降相輔非相傷今者無端越疆畔<lb/>
<pb n="KR4d0054_SBCK_004-2a"/>
隂氣熖熖侵於陽陽收剛明避其勢隂負捷勝尤倡佯<lb/>
地乗是氣抗於下震盪裂拆乖其常齊秦晋代及荆楚<lb/>
千百其堵崩連牆隆丘桀屋不自定翩若猛吹揺旌幢<lb/>
生民洶洶避其所如寄厥命於湖江有聲四出嘻可怕<lb/>
誰擊萬鼓何雷硠隂為氣静乃如此天意昧宻寧能詳<lb/>
或去蛮夷尚侵軼已事豈必垂灾祥意者邪臣有專恣<lb/>
氣象翕翕難為當㩀經若此非臆决皎如秋日浮青霜<lb/>
祖宗威靈陛下聖安得直語聞明堂朝廷肅穆法度治<lb/>
豈用懔懔憂胡羌<lb/>
　　　邉將<lb/>
太祖太宗能得人長壘横邉遮虜塵太傳李漢超侍中<lb/>
<pb n="KR4d0054_SBCK_004-2b"/>
何継筠二子追接呉與孫鎮齊撫棣功業均卓㢤相宗<lb/>
信英特明如秋泉断如石一朝出節合二子口付心随<lb/>
断纎惑靡笄之旁郡城下酒利啇租若山積二子開庫<lb/>
㗖戦士以屋量今剰量帛洪濤入坐行酒杯牛胾羊蒸<lb/>
委若灰歲費巨萬不計籍戦士歡酣氣皆百二子按轡<lb/>
行邉隅牙纛宛轉翻以舒汛掃沙磧無纎埃塞門千里<lb/>
常夜開壮耕老餔安且愉桑麻蔽野華芬敷濟南逺清<lb/>
書樂石百井夜出催窮廬神㦲祖宗知大体趙任李牧<lb/>
真如是漢文齷齪豈足稱郎吏致激靣汙騂當今差夷<lb/>
乆偈蹶兵如疽癰理湏决堂堂諸公把旄鉞碩䇿神韜<lb/>
困覊細祖宗憲度存諸書炉若白日明天衢國容軍政<lb/>
<pb n="KR4d0054_SBCK_004-3a"/>
不可亂薦此以爲<lb/>
陛下娯<lb/>
　　　多雨<lb/>
嗟江之濵地多雨冬雷不收開蟄户隂氣濁晦化爲霧<lb/>
或雲於山水礎雜花萬株紅與紫臘吹風吹開不可数<lb/>
入春十日寒始至春氣欲歸客格住群山巉空雪相亘<lb/>
榷折草木何可禦霖傾潦洶那復止穹林大丘滅無渚<lb/>
及今孟夏理冝熱重䘮無温坐當午四時云然了安謂<lb/>
吁吾有愁誰可語<lb/>
　　　　秋日<lb/>
隂氣先嬴縱秋熱時莭有㡬相與奪情知赫日不可乆<lb/>
<pb n="KR4d0054_SBCK_004-3b"/>
須聴西風生木末浮雲滿天明復暗天意自然如慘怛<lb/>
園林秀色已漸失次苐豈能無葉脫南山獨佳不可挫<lb/>
氣象更清連日月燕飛度海向何䖏今去昔來真可劣<lb/>
綉簾錦幕不筭重從此朱門戒霜雪誰憐丱角歌者哀<lb/>
歲歲苦貧思短褐<lb/>
　　　山水屏<lb/>
呉縑落寒機舒卷光亂目秋刀剪　新屏尺寸随折曲<lb/>
搜羅得<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>匠徙倚思先屬經營頃刻内千里在一幅定<lb/>
眎乃漸通紀<hi>一作悉</hi>數難迫促山亂若無窮負抱頗重複<lb/>
高稜最當中桀大勢尤獨囬環衆峯接趨向若奔伏矜<lb/>
雄跨九州争險桂星宿深疑雪霜積暗覺烟霧觸泉源<lb/>
<pb n="KR4d0054_SBCK_004-4a"/>
出青冥漲潦兩崖束歴逺始紆徐派别輸衆谷輕舟漾<lb/>
其間㳂泝無緩速微㝷得脩逕側起破蒼麓逺到無限<lb/>
極窮升犯雲族遊子定何之顧盻停馬足盤石長自閑<lb/>
空源偶誰築塵氛見荒林物色存古俗粲粲弄幽花蒼<lb/>
蒼䕃嘉木遺牛上巖顛驚鹿出槎腹鮮明極萬状指以<lb/>
才一粟雖從人力爲頗類隂恠續深堂得欹眠高枕生<lb/>
逺矚餘光耀衾幬清意凝幔褥愚訶世幸畧慵卧嗜尤<lb/>
酷因能助佳夢肯顧躋杲旭將相有時林溪嵓真我欲<lb/>
儒林耻未博俗穽思自續婚嫁累苟輕耕釣吾已十圖<lb/>
屏持自慰窹寐心思逐<lb/>
　　　八月二十九日小飲<lb/>
<pb n="KR4d0054_SBCK_004-4b"/>
隂陽在天地皷吹猶槖籥煩蒸翕已盡灝氣乃浮薄群<lb/>
山翠相抱塵靄如洗濯川源亦虚徹泒别歸衆壑囂音<lb/>
㓕蛙蚓勁意動雕鶚蠅蚊自不容雖有類鉗縛驅之舊<lb/>
苦衆忽去寧匪樂俯仰自醒然意適忘體瘼天運雖巳<lb/>
晏生物固未剥薑芋圃可掘禾黍田始穫脫苞紫栗迸<lb/>
透葉紅梨渥幽花媚清景鮮藂耀新萼西風<hi>動孤</hi>格露曉<lb/>
愈脩擢能終犯寒泫詎可忽纎弱况當九日近家醸成<lb/>
巳昨温顔几杖適弱質衣冠恪閨門自可㑹非必千里<lb/>
約筝匏出人指邐迤奮宫角𥘉言小人獻終拜長者酢<lb/>
清言喜自洽細故憂可畧幸無職事顧况荷租賦薄讀<lb/>
　　休暇得醉且吟噱<lb/>
<pb n="KR4d0054_SBCK_004-5a"/>
　　　食棃<lb/>
今歲天旱甚百穀病已乆山棃㝡大樹属此亦乾朽當<lb/>
春花盛時雪滿山前後常期摘秋實穰穣落吾手忽驚<lb/>
冰玉敗不與膏澤偶清朝起周覧映葉才八九閖居問<lb/>
時物此說得溪叟貧齋分寂絶塵抱徒噎嘔寧知蕭條<lb/>
内把握忽先有食薪恐非稱分少覺已厚開苞日星動<lb/>
落刃冰雪剖煙潯擇新汲逺負盈素缶英茟两相發光<lb/>
彩生户牗𥘉甞宻經齒乆嚼泉垂口蠲煩慰諸親愈渴<lb/>
忻衆友肯視故畦瓜寧論濁泥藕歲晚迫風霜人飢乏<lb/>
藜糗真味雖暫御未許置樽酒<lb/>
　　　追租<lb/>
<pb n="KR4d0054_SBCK_004-5b"/>
耕耨筋力苦收刈田野樂郷鄰約來徃樽酒追酬酢生<lb/>
涯給俯仰公歛忘厚薄胡爲此嵗暮老少顔色惡國用<lb/>
有緩急時議廢量度内外奔氣勢上下窮割剥今歲九<lb/>
夏旱赤日萬里灼陂湖蹙埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>禾黍死燒确衆期必見<lb/>
省理在非可畧謂須倒廪賑詎止追租閣吾人巳迫切<lb/>
此望亦迂邈柰何呻吟訴卒受鞭捶却寧論救憔悴反<lb/>
與争合龠問胡應驅迫乆巳罹匱涸計須賣强壮勢不<lb/>
存尫弱去歲巳如此愁呼徧郊郭飢羸乞分寸斯須死<lb/>
笞縳法令尚脩明此理可驚愕公卿飽天禄耳目知民<lb/>
瘼忍令瘡痍內毎肆誅求虐但憂值空虚寧無挺犂钁<lb/>
暴吏体冝除浮費義可削吾卧避囂喧兹言偶斟酌試<lb/>
<pb n="KR4d0054_SBCK_004-6a"/>
起望遺材霾風振墟落<lb/>
　　　桐樹<lb/>
棄地瓦礫間兹桐偶誰樹憶見擁西牆俄成劃烟霧得<lb/>
時花葉鮮照影清泉助當軒蔽赤日對卧醒百慮惜哉<lb/>
禀受弱妄使鸞鳯頋啇聲動猶微秀色觸巳沮泫摧亂<lb/>
繁條逼迫畏清露暄晴幸未闋飄落儻可拒噫號衝颷<lb/>
回激射隂霰聚此勢復可言瞪視空薄暮<lb/>
　　　九月九日<lb/>
凄凄風露滋靡靡塵靄屏巳忻廬舎清未苦裘褐冷眠<lb/>
食味尤嘉起坐日尚永虚天照積水精鑑出幽礦石瑩<lb/>
見山稜林踈覺牎囧黄花宿蕋破艷艶晨粧靚頻㝷逺<lb/>
<pb n="KR4d0054_SBCK_004-6b"/>
逕香毎舜蒼池影爲誰佳色鮮慰我貧齋静寒醅出家<lb/>
法異果得他境甘腴饌新兎醜恠薦修<hi>蒲猛反</hi>幽閑重<lb/>
時節老大珎物景獻酬興未薄比諷思猶騁况同親戚<lb/>
歡詎匪田野幸俱醉任栖䳋燭炬尚可秉<lb/>
　　　路中對月<lb/>
山川困遊人而不断歸夢其餘惟日月朝夕南北共日<lb/>
光驅人身擾擾逐群動郷思湏暫忘世事那止重豈如<lb/>
月可喜露坐惜倥偬清明入襟懐萬里絶纎霿愛之不<lb/>
能飡但以目睛送想知吾在廬皎皎上脩棟慈親坐高<lb/>
堂切切兒女衆憐其到吾前不使降惟懞豈不映時節<lb/>
荏苒更季仲而我去方急其能計歸鞚我非土木爲耳<lb/>
<pb n="KR4d0054_SBCK_004-7a"/>
目異聾瞢念之曷由安腸胃百憂中何言月下喜喜意<lb/>
亦有用爲其同此時水木光可弄猶勝夢中事記之聊<lb/>
一誦<lb/>
　　　聴鵲寄家人<lb/>
鵲聲喳喳寧有知家人聴鵲占歸期物情固不等人事<lb/>
爾意自驚思别離秋風粲粲正可愛黄菊芙蓉開滿枝<lb/>
春風千樹變顔色逺水静照紅霞衣梧桐楊柳豈知数<lb/>
沙走露冷銀床欹新黄暗緑各自媚爛熳末减春風時<lb/>
誰言秋物不可賞人意自移随盛衰山田正冷酒味羙<lb/>
禾黍半收鷄鴈肥霜棃野栗處處有雪宻薦口清香随<lb/>
鄊園物物可想見我意柢随魂夢飛家人未用占鵲語<lb/>
<pb n="KR4d0054_SBCK_004-7b"/>
應到婦時眷亦歸<lb/>
　　　讀書<hi>亦云<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>卯嵗讀書</hi>
吾性雖嗜學年少不自強所至未及門安能望其堂在<lb/>
苒歲云暮家事已獨當經營食衆口四方走遑遑一身<lb/>
如飛雲遇風任飄揚山川浩無涯險恠靡不嘗落日號<lb/>
虎豹吾未停車箱波濤動蛟龍吾方進舟航所勤半天<lb/>
下所濟一毫芒最自憶徃歲病軀乆羸尫呻吟千里外<lb/>
蒼黄值親䘮母弟各在逺計歸恐驚惶㐫禍甘獨任危<lb/>
形載孤艎﨑驅護旅櫬𬗟邈投故郷至今驚未定生還<lb/>
乃非常憂慮心膽耗馳驅筋力傷况已近衰境而常犯<lb/>
風霜驅之乆如此負痾固宜長朝脯暫一飽百回歩空<lb/>
<pb n="KR4d0054_SBCK_004-8a"/>
廊未免廢坐卧其能眎縑緗新知固云少舊學亦巳忘<lb/>
百家異㫖趣六經富文章其言既卓闊其義固荒茫古<lb/>
人至白首搜窮敗肝腸僅名通一藝著書欲煌煌瑕庇<lb/>
自掩覆後世更昭彰世乆無孔子指畫随其方後生以<lb/>
中才胷臆妄度量彼專猶未逹吾慵復何望端憂類童<lb/>
稚習書倒偏傍况令議文物規摹詎能詳輪轅孰曉直<lb/>
冠盖熟纁黄珪璋國之噐孰殺孰鋒鋩問十九未諭其<lb/>
一猶靣牆㡬㣲言性命萌兆審興亡兹尤覺浩浩吾詎<lb/>
免倀倀因思幸尚壮曷不自激昻前謀信已拙來效庶<lb/>
云臧漸有田数畆春秌可耕桑休問就醫藥疾病可消<lb/>
穣性本反澄澈情田去榛荒長編倚脩架大軸解深囊<lb/>
<pb n="KR4d0054_SBCK_004-8b"/>
收功畏奔景窺皇起幽房虚窓逹深瞑明膏續飛光捜<lb/>
窮九雖憊磨礪志須償譬如勤種藝無憂匱囷倉又如<lb/>
導㳙㳙寧難致湯湯昔廢漸開闢新輸日收蔵經營但<lb/>
亹亹積累自穣穰既多又湏擇儲精棄其糠一正以孔<lb/>
孟其揮乃韓荘賓朋頋空館議論㩀方床試為出其有<lb/>
始如宫應啇紛絃遇叩擊律吕乃交相湏臾極萬変開<lb/>
闔争隂陽南山對塵按相摩露青蒼百鳥聴徘徊忽如<lb/>
來鳯凰乃知千載後坐可見虞唐施行雖未果貯蓄豈<lb/>
非良何殊廐中馬縱齕草滿埸形骸苟充實氣力易騰<lb/>
驤此求苦未晚此志在堅剛<lb/>
　　　雜詩五首<lb/>
<pb n="KR4d0054_SBCK_004-9a"/>
三季巳千載古道乆荒榛紛紛東漢士飛鳴不當辰經<lb/>
營救氛沴此志卒埃塵士生有進退何必棄其身其道<lb/>
雖𥚹迫其行絶緇磷公心不吾誑復求無此人<lb/>
貧仕任固小㑹計未可失方今備千品內外有卑秩孰<lb/>
當責在巳施設能自必拘文巳難聘避世固多屈細去<lb/>
且可略於大復何實死就正如斯與古豈同術雖非萬<lb/>
鍾當苟冐歸一律焉能示朋友學士空自咄<lb/>
韓公綴文辭筆力天乃授並驅六經中獨立千載後謂<lb/>
為學可及不覺驚縮手如天有日月厥耀無與偶當之<lb/>
萬象榮所照百恠走此其自然光萬物安得有其人雖<lb/>
巳殁其氣著星斗窮天破大惑更覺功業乆其餘施諸<lb/>
<pb n="KR4d0054_SBCK_004-9b"/>
小未負風義厚當身止自善所遇時則不致官九列齊<lb/>
此理嗟亦苟去就帷用捨士固無常守孔孟非其稱斗<lb/>
禄應未取惜㢤天下才甘受外物誘<lb/>
相去㡬年今與古睢陽㡬人朱與紫嗟㢤二子獨有名<lb/>
義烈乃能長不死當時羙人歡未足一日蒼皇行萬里<lb/>
豈無公卿尊且寵急反與胡為眼耳丈夫感激世莫測<lb/>
二子引身高下起忠驅義激鬼神動漠漠胡沙來此止<lb/>
少年百事銳其謂身力孱心笑古時士樹立勢苦難差<lb/>
池歲月邁自照失朱顔𥘉心不復道齟齬常未安紛紛<lb/>
憂與勞㡬不傷肺肝人自省巳分静黙固其端詩書可<lb/>
自喜施設諒漫漫<lb/>
<pb n="KR4d0054_SBCK_004-10a"/>
　　　與舎弟别舟岸間相望感嘆成詠<lb/>
涕淚昨辭親酸心今别子舟陸空相望摻𬒮即千里<lb/>
　　　戯呈休文屯田<lb/>
陳侯雋㧞人所羡嵗晩江湖𥘉識靣巳聞清論至更僕<lb/>
更讀新詩欲焚硯　天子無由熟姓名諸公固合思論<lb/>
薦烏鞾况已踏臺省黑綬未得辞州縣落落逢人愈難<lb/>
合欣欣顧我能忘倦跬歩麄官别經嵗角巾廣坐今相<lb/>
見遶郭青山疊寒玉榮隄逺水鋪文練明紅靚白花千<lb/>
樹隔葉跳枝鸎百轉佳時苦雨巳蕭索落蕋随風還面<lb/>
旋縱無供帳出郊野尚有清樽就間燕脫遺拘撿任真<lb/>
率放恣嘲諧較豪徤東廊觧榻不共語明日離亭空春<lb/>
<pb n="KR4d0054_SBCK_004-10b"/>
眷<lb/>
　　　送宣州杜都<lb/>
夜聞陵陽峯上雨曉見宛溪春水平畫船不待雙櫓狹<lb/>
歸客喜成千里行牧之文采宜未泯夫子風流今有聲<lb/>
篇什高吟鳯凰下翰墨醉洒煙雲生撥置簿書有餘力<lb/>
放意樽罍無俗情志義非徒勸風俗愷悌固可交神明<lb/>
餘休比户得<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>泳嚚訟累嵗皆澄清薦章交論付丞相<lb/>
士行如此宜名卿江湖一見十年舊談笑相逢肝膽傾<lb/>
鷦鷯一枝亦自得去矣黄鵠高飛鳴<lb/>
　　　麻姑山送南城尉羅君<lb/>
麻如之路摩青天蒼笞白石松風寒峭壁直上無攀援<lb/>
<pb n="KR4d0054_SBCK_004-11a"/>
懸磴十歩九屈盤上有錦綉百頃之平田山中遺人耕<lb/>
紫烟又有白玉萬仭之飛泉噴崖直潟蛟龍淵豐堂廣<lb/>
殿何言言階脚挿入斗牛間樛枝古木不記年空槎呺<lb/>
然卧道邉幽花自嬋姢林深為誰妍但見塵消境静翔<lb/>
白鶴吟清猿鶵禽乳鹿徃徃噑荒㒹却視來徑如縁絙<lb/>
千重萬疊竆巖峦下有荆吳粟粒之群山又有甌閩一<lb/>
髪之平川奕棊縦衡逺近布城郭魚鱗參差髙下分岡<lb/>
原千竒萬異可意得墨筆盡秃誰能傳丈夫舒卷要宏<lb/>
逹世路俯仰多拘牽㒖耒到此醒心目便欲洗耳辭囂<lb/>
喧羅天子一日逺𥙷東南官愛此層崖峻<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>之秀發開<lb/>
軒把酒可縦觀喜此披霄挿漢之夐起出門㪯足得徃<lb/>
<pb n="KR4d0054_SBCK_004-11b"/>
還羅夫子一尉龍蛇方屈蟠此邦人人衣食足闔境年<lb/>
年枹鼓閑几桉剸裁得休暇山水登躡遺紛煩我行送<lb/>
之思故園引領南望心長懸<lb/>
　　　東軒小飲呈坐中<lb/>
二年委質繫官次一日偷眼看青山念随薄禄困垂首<lb/>
似見故人羞滿顔及門幸得二三友把酒能共頃刻閑<lb/>
海魚腥醎聊復進野果酸澁誰能刪談劇清風生塵柄<lb/>
氣酣落日觧醉鐶瑰材仕志皆可喜白笑我拙何由攀<lb/>
髙情坐使鄙悋去病体頓斍神明還簡書皇皇奔走地<lb/>
筦庫碌碌塵埃間功名難合若捕影日月遽易如循環<lb/>
不如飲酒不知厭欲罷更起相牽板<lb/>
<pb n="KR4d0054_SBCK_004-12a"/>
　　　明妃曲二首<lb/>
明妃未出漢宫時秀色傾人人不知何况一身辭漢地<lb/>
驅令萬里嫁胡兒喧喧雜虜方滿眼皎皎丹心欲語誰<lb/>
延夀爾能私好惡令人不自保妍蚩丹青有迹尚如此<lb/>
何况無形論是非窮通豈不各有命南北由耒非爾爲<lb/>
黄雲塞路郷國逺鴻雁在天音信稀㡬成新曲無人聴<lb/>
弹向東風空淚垂若道人情無感慨何故衛女苦思歸<lb/>
蛾眉絶世不可㝷能使花羞在上林自信無由汙白玉<lb/>
向人不肯用黄金一辭椒屋風塵逺去託氊廬沙磧深漢<lb/>
姬尚自有妬色胡女豈能無忌心直欲論情通漢地獨<lb/>
能将恨寄胡琴但取當時能託意不論何代有知音長<lb/>
<pb n="KR4d0054_SBCK_004-12b"/>
安美人誇富貴未央深殿競光隂豈知泯泯沈烟霧獨<lb/>
有明妃傳至今<lb/>
　　　喜二第侍親将至<hi>京師書多言六弟為縣之美</hi>
嗟予懐抱徒蠢蠢二第胸中何落落政如魯衛各馳騪<lb/>
文似機雲飽磨琢坐曹風義動江淮為縣聲名到京洛<lb/>
鴻鴈峩峩並羽儀常棣韡韡聮跗鄂我扵两䖏抱饑渴<lb/>
恨寄一官如束縛周南留滯勿復論平陸可來無厭数<lb/>
慈親况不倦行役官長幸復寛期約似聞笑語巳髣髴<lb/>
想見追随先踴躍共眠布𬒳取温暖同舉菜羹甘淡薄<lb/>
山花得折随好醜村酒可醉無清濁屈伸有命更勿疑<lb/>
細故偶然皆可畧春風為子送㠶檣速放船頭來此泊<lb/>
<pb n="KR4d0054_SBCK_004-13a"/>
　　　七月一日休假作<lb/>
𥘉秋尚若暑歸沐乃君㤙地閑少耒客日晏猶閉門家<lb/>
乏念藜藿開顔無一樽况復辭貌拙敢随車馬奔盥濯<lb/>
何所事讀書坐前軒豈堪當世用空味古人言頗喜市<lb/>
朝内獨無塵土喧終年但如此真竊太官餐<lb/>
　　　秋夜<lb/>
秋露随莭至霄零在幽篁灝氣入我牗蕭然衾簞凉念<lb/>
徃不能寐枕書嗟漏長平生肺腑友一訣餘空床况有<lb/>
鵲巢德顧方共糟糠偕老遂不可輔賢真淼茫家事成<lb/>
濩落嬌児亦徬徨晤言豈可接虚貌在中堂清淚昏我<lb/>
眼沉憂回我膓誠知百無益㤙義故難忘<lb/>
<pb n="KR4d0054_SBCK_004-13b"/>
　　　七月十四日韓持國直廬同觀山海經<lb/>
髙閣在清禁長軒憑廣虚御幄閟啚象依然臨幸餘翠<lb/>
甓布天路黃簾分直廬一雨清景早稍凉秋興𥘉觧帶<lb/>
就君坐臨床闚素書山海所錯出飛潜類紛如此語果<lb/>
虚實遺編空卷舒自笑正豕亥更微注䖝魚君材合逺<lb/>
用就此固巳踈如我乃斯幸地閑容誤居竹影散良席<lb/>
花香浮廣𥚑俯仰自足適歸時更當徐<lb/>
　　　李氏素風堂<lb/>
丞相事唐室獨馳三絶名家世在圖史詩書傳後生郎<lb/>
位逮流澤出令儕軰驚歲暮营燕坐髙居遺世情翠竹<lb/>
帶書幌青山臨酒觥巳使襟韻適况聞吟誦聲自可化<lb/>
<pb n="KR4d0054_SBCK_004-14a"/>
郷里豈唯門戸荣果有過庭子頴然材思精抱璞巳三<lb/>
獻驚人當一鳴風義故常在兹堂非偶成<lb/>
　　　秋聲<lb/>
喬柯與長谷秀色故未凂秋風耒吹之聲如振江海怒<lb/>
號無晨夕唱和若有待翏翏徧拗窪豈獨縁<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬百川<lb/>
亦相投取閙不知悔竹籬更謞然吕律焉足采蜩螿豈<lb/>
知微切切如怨憝惟人亦吟哦沸若烹䁀鼐八荒同一<lb/>
鳴静裏安得在獨有虚空翁恬然故無改<lb/>
　　　戯書<lb/>
家貧故不用筹筭官今又能無外憂交逰断絶正當尔<lb/>
眠飯安穏餘何求君不見黄金滿嬴要心計大印如斗<lb/>
<pb n="KR4d0054_SBCK_004-14b"/>
爲身儲妻孥意氣賔客附徃徃主人先白頭<lb/>
　　　李莭推亭子<lb/>
盱江敦東門江水湛虚碧東南望群峯連延倚天璧長<lb/>
林相蔽虧蒼翠浮日夕青冥窓戸寒居者非咫尺子𥘉<lb/>
得從誰有此煙霧宅燕坐逺世喧及門無塵客築亭更<lb/>
求深綏帶聊自適時花笑婀娜山鳥吟格　家釀熟新<lb/>
樽歡言命良席故巳輕華簮寕論珍拱璧我亦有菑田<lb/>
相望在阡陌安得巾柴車過從佇三益<lb/>
　　　秋夜露坐偶作<lb/>
白雲飛尚低清露泫猶早風來亦依微濁暑焉得掃客<lb/>
堂虚四楹洒水悢枯槁喜茲宵漏𥘉露坐散襟抱河明<lb/>
<pb n="KR4d0054_SBCK_004-15a"/>
帶飛觀月白通馳道顧眄塵慮銷瓶泉謝頻倒恨無同<lb/>
聲人詩義與探討踟躇拂方床歸卧夢亦好<lb/>
　　　韓玉汝使歸<lb/>
顧命逮殊隣輶軒遵北道公府戒行期禁庭須重寳積<lb/>
雪正東流度河盛前導士勇踐胡塵馬驕嘶塞草玉莭<lb/>
所鎮臨氊廬先汛掃赫爾示威靈坦然布懐抱國倚材<lb/>
實優虜得聲名早慷慨服天驕從容問遺老光華反原<lb/>
隰沆碭㸔西顥迎勞動都門旌旗風亦好<lb/>
　　　苦熱<lb/>
憶𥘉中伏時怫欎炎氣升赫日已照灼赤雲助軒騰積<lb/>
水殆将沸清風豈能興草木恐焚燎窓扉似炊蒸冰窓<lb/>
<pb n="KR4d0054_SBCK_004-15b"/>
氣巳奪蚊蠅勢相矜發狂憂不免暑飲詎復勝<lb/>
　　　過介甫<lb/>
日暮驅馬去停鑣叩君門頗諳肺肝盡不聞可否言淡<lb/>
爾非外樂恬然忘世喧况值秋節應清風蕩歊煩徘徊<lb/>
至星漢更復坐前軒<lb/>
　　　過介甫歸偶成<lb/>
結交謂無嫌忠告期有𥙷直道詎非難盡言竟多■知<lb/>
者尚復然悠悠誰可語<lb/>
　　　合醤作<lb/>
孺人捨我亡稚子未堪役家居拙經營生理見侵迫海<lb/>
鹽從私求厨麵自官得揀豆連数晨汲泉候将夕調撓<lb/>
<pb n="KR4d0054_SBCK_004-16a"/>
遵古書煎熬需日力庶以具藜羹故将供膾食豈有寄<lb/>
徑憂提瓶無所適但慙著書非覆瓿固其職<lb/>
　　　送章婺州<lb/>
方擁使君節駕言自東還又聞白氶相懐紱出九關遂<lb/>
縱大船去欲追詎能攀巳喜所寄徑幽㝷足谿山仍誇<lb/>
越西部逈在雲林間屋瓦徧高下青蒼更回環穿路竹<lb/>
裊裊鳴沙水潺潺㑹有樽酒適毎需庭訟閒况席鼓琴<lb/>
舊政行故非艱嵗暮當趨召馳歸復玉班<lb/>
　　　瞿祕校新授官還南豊<lb/>
㧕色映馳道水聲通御溝雖喜芳物盛未同故人遊叩<lb/>
門忽去我躍馬振輕裘佩印自兹始過家當少留中園<lb/>
<pb n="KR4d0054_SBCK_004-16b"/>
何時到薇蕨亦已柔山翠入幽屐渚香浮逈舟阡陌有<lb/>
還徃壺觴時獻酬應笑天禄閣寂寥誰見求<lb/>
元豊類藁卷之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_048-1a"/>
元豊類藁卷之四十八<lb/>
　傳<lb/>
　　　徐復傳<lb/>
徐復字希顔興化軍莆田人嘗舉進士不中去不復就<lb/>
博學校書無所不讀尤通星暦五行術数之說世罕有<lb/>
䏻及者為人倜儻有大志内自飾勵不求當世之譽樂<lb/>
其所自得謂富貴不足慕也貧賤不足憂也故窮間漏<lb/>
屋敝衣糲食或至扵不䏻自給未嘗動其意也遇人無<lb/>
少長貴賤皆盡恭謹其言前卋因革興懐是非之理人<lb/>
少䏻及然其家禾嘗畜書蓋其強記如此也康㝎中李<lb/>
元昊叛䛇求有文武材可用者叅知政事宋綬天章閣<lb/>
<pb n="KR4d0054_SBCK_048-1b"/>
侍讀林瑀皆薦復䛇賜装錢州郡迫趣上道既至仁宗<lb/>
見復扵崇政殿訪以世務復所以為上言者世莫得聞<lb/>
也仁宗因命講易乾坤既濟未濟又問今歲直何卦西<lb/>
兵𣣔出如何復對歲直小過而太一守中宫兵宜内不<lb/>
宜外仁宗善其言復又獻所為邊防䇿太一主客立成<lb/>
暦洪範論上曰卿所献書為卿留中必𣣔官之復固辭<lb/>
廼官其子晞留復登聞鼓院與林瑀同脩周易㑹元紀<lb/>
歲餘固求東㱕仁宗高其行禮以束帛賜號冲晦䖏士<lb/>
復乆逰吳因家杭州州牧每至必先加禮然復未嘗肯<lb/>
至公門范仲淹知杭州数就復訪問甚禮重之仲淹嘗<lb/>
言西兵既起復預言罷兵歲月又斗牛間嘗有星変復<lb/>
<pb n="KR4d0054_SBCK_048-2a"/>
言吳當大疫死者数十萬人後皆如其言復平居以周<lb/>
易太玄授學者人或勸復著書復曰古聖賢書巳具顧<lb/>
學者不能求吾復何為以徼名後世哉晚取其所為文<lb/>
章盡焚之今其家有書十餘篇皆出扵門人故舊之家<lb/>
復卒時年七十餘既病故人王稷居睦州𣣔徃省之復<lb/>
報曰来以五六月之交尚及見子稷未及徃至期復果<lb/>
已死其終事皆預自䖏子晞年五十餘亦致仕官至國<lb/>
子愽士復贈尚書虞部貟外郎復死十餘年而沈遘知<lb/>
枕州牓其居曰高士坊云賛曰復之文章存者有慎習<lb/>
賛困蒙飬䓁篇歸扵退求諸巳不矜世取寵余論次復<lb/>
事頗采其意云若復自㧞汙濁之中隱約扵閭巷乆而<lb/>
<pb n="KR4d0054_SBCK_048-2b"/>
不改其操可謂樂之者矣<lb/>
　　　洪渥傳<lb/>
洪渥撫州臨川人為人和平與人㳺𥘉不甚歡乆而有<lb/>
味家貧以進士從郷舉有䏻賦名𥘉進扵有司連輙出<lb/>
乆之乃得官官不自馳騁又乆不進卒監黄州麻城之<lb/>
茶埸以死死不能㱕葬亦不䏻返其孥里中人聞渥死<lb/>
無賢愚皆恨失之予少與渥相識而不深知其為人渥<lb/>
死廼聞有兄年七十餘渥得官而况已老不可與俱行<lb/>
渥至官量口用俸掇其餘以㱕買田百畆屋其兄復去<lb/>
而之官則必安焉渥既死兄無子数使人至麻城撫其<lb/>
孥𣣔返之而居以其田其孥盖弱力不能自致其兄益<lb/>
<pb n="KR4d0054_SBCK_048-3a"/>
巳老矣無可奈何則念輙悲之其經營之猶不已忘其<lb/>
老也渥兄弟如此無愧矣渥平居若不可任以事及至<lb/>
赴人之急早夜不少懈其與人真有恩者也予觀古今<lb/>
豪傑士傳論人行義不列扵史者徃徃務摭竒以動俗<lb/>
亦或事高而不可為継或伸一人之善而誣天下以不<lb/>
及雖㱕之輔教驚世然考之中庸或過矣如渥所存盖<lb/>
人人所易到故載之云<lb/>
元豊類藁卷之四十八<lb/>
<pb n="KR4d0054_SBCK_048-3b"/>
</p>
<p>
</p>
  </div>
</body>
</text>
</TEI>
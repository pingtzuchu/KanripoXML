<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_021-1a"/>
元豊類藁卷第二十一<lb/>
　　制誥<lb/>
　　　左僕射門下侍郎王珪追封三代并妻制<lb/>
　　　　曽祖永贈開府儀同三司<lb/>
敕禮取其稱故位益尊則事其先者世益逺今予良弼<lb/>
襃命其親得上至于三世求之扵礼豈非取其稱㢤具<lb/>
官某曽祖某仁䔍慈祥畜徳甚盛盖其為積也厚則其<lb/>
流澤也廣故能開相厥裔為時宗臣百辟是師王室是<lb/>
輔推功原大肇基自爾顯揚崇寵兹惟舊章是用進爾<lb/>
之階秩在第一尚其不昧服此茂㤙可<lb/>
　　　　曽祖母尹氏追封燕國太夫人<lb/>
<pb n="KR4d0054_SBCK_021-1b"/>
敕優禮太臣厚其寵数所以勸在位之功徳而共成天<lb/>
下之治也宰相之任重矣尊榮光大上施于其三世豈<lb/>
不即乎人情而稱其位序㢤具官某曽祖母某氏幽間<lb/>
静專躬蹈純徳嬪于盛族壷彛是稱啓佑後人任國幾<lb/>
政流澤所自宜極褒崇追命㝎封列于大國光靈不泯<lb/>
尚服朕㤙可<lb/>
　　　　祖贄追封魏國公<lb/>
敕天下之忠乎上教有所自故上之仁乎下㤙有所延<lb/>
其躰相成治道所出惟吾股肱之佐共任天下之重愍<lb/>
書寵秩施其祖廟所以慰其顯親之心稱其事君之義<lb/>
具官其明允純䔍徳業惟茂義訓不倦弥逺益彰維時<lb/>
<pb n="KR4d0054_SBCK_021-2a"/>
聞孫實輔予治念功原始冝極襃嘉庸建爾于上公俾<lb/>
受國于全魏殁而尚有知也其服朕之厚㤙<lb/>
　　　祖母丘氏追封魏國太夫人<lb/>
敕夫其先之畜徳也厚則其裔之蒙澤也長故寵禄在<lb/>
其子務則襃榮施其祖禰奨功録善必揆所繇所以勸<lb/>
天下之成其家也具官某祖母某氏身蹈純行嬪于令<lb/>
人教行閨門自隱而顯惟予哲輔實爾慈孫質厥所元<lb/>
宜有加命<hi>一作嘉</hi>全魏大國從夫之尊服此寵章尚綏爾<lb/>
後可<lb/>
　　　父凖追封漢國公<lb/>
敕朕敷求哲人以共大政隆名寵禄既俾集于厥躬襃<lb/>
<pb n="KR4d0054_SBCK_021-2b"/>
大推崇則又施其禰庙所以遂吾士臣𣣔顯其親之志<lb/>
而開示在位予一人尊奨近輔之心具官某父某材通<lb/>
世用行蹈天常徳畜不施澤流及逺惟時有子為國宗<lb/>
臣叅聽萬機人望惟允慶所自出朕惟汝嘉屏蔽四方<lb/>
漢為最大受兹封土承𥙿爾家可<lb/>
　　　母薛氏追封漢國太夫人<lb/>
敕位有貴賤升降之䓁故禮有隆殺損益之差今輔予<lb/>
聴断萬機之臣在師長百官之任盖列扵廊庙名秩既<lb/>
殊故追榮其親命数亦異兹惟故事其可易㢤具官某<lb/>
母某氏婦道以順母儀以慈言為壷彛動應圖法能教<lb/>
其子為時宗工股肱朕躬王室是頼襃崇之典既啓名<lb/>
<pb n="KR4d0054_SBCK_021-3a"/>
乂漢惟大邦改進封號尚宜寵渥永祚厥家可<lb/>
　　　妻鄭氏追封楚國夫人<lb/>
敕詩人之義君之夫人有委蛇之行河山之徳然後在<lb/>
尊位備盛服從其夫榮可以為稱施扵世教所以始人<lb/>
倫而出治道也具官某妻某氏㳤茂柔明生于今族動<lb/>
静以禮恊于經言相予宗臣慎其内行曽不偕老永綏<lb/>
厥家湯沐之田既受方國有加迨寵宜易新封尚其光<lb/>
靈服我休命可<lb/>
　　中大夫尚書左丞蒲宗孟追封三代并進封妻制<lb/>
　　　曽祖頴士贈太子少保<lb/>
敕朕稽于古以正百官惟尚書政本而左轄綱紀之司<lb/>
<pb n="KR4d0054_SBCK_021-3b"/>
延登哲人俾祗厥叙愍有加寵逮其重祖所以隆崇大<lb/>
臣國之典也具官某曽祖某潛徳西南在約弥勵流光<lb/>
錫祚集其後昆緫典中䑓實輔予治東朝二品是用命<lb/>
爾尚維幽漠服此茂㤙可<lb/>
　　　曽祖母鮮于氏追封大寧郡太夫人<lb/>
敕宗廟之數諸侯以五盖任彌重者礼彌盛貴賤之莭<lb/>
然也今吾大臣追命及其三世與夫朝制豈異意㢤具<lb/>
官某曽祖母某氏作徳扵内以宜厥家啓相後人預蔽<lb/>
國論按圖考地俾㝎爾封其尚有知服兹寵號可<lb/>
　　　祖伸贈太子少傅<lb/>
敕人本于祖故吾加㤙近輔褒荣其先至子累世豈不<lb/>
<pb n="KR4d0054_SBCK_021-4a"/>
縁人之情而制為命数㢤具官某祖某内含純明外蹈<lb/>
䂓矩流澤也逺有孫而賢進于中䑓捴國綱轄善有所<lb/>
自朕惟汝嘉東朝之孤傳位為寵用賁幽宅尚其欽承可<lb/>
　　　祖母陳氏追封蜀郡太夫人<lb/>
敕世徳之積者乆則發扵其後者長故朕隆崇近輔而<lb/>
襃榮其先非一二世而止所以勸天下之善豈非傳㢤<lb/>
具官某祖母某氏㳤慎恭儉化行閨門啓其元孫持國<lb/>
綱要蜀惟爾土以㝎新封尚其如存膺此茂渥可<lb/>
　　　継祖母朱氏封閬中郡太夫人<lb/>
敕夫位以徳升禮以位叙不失其稱兹為義榮今吾崇<lb/>
進大臣而圖其先烈内外命秩亦惟其宜所以使上下<lb/>
<pb n="KR4d0054_SBCK_021-4b"/>
之間公論惟允具官某継祖母某氏婉嫕冲靜行孚于<lb/>
家祚爾之孫興以輔朕西南上郡愍有褒封垂聲賛書<lb/>
尚其不殁可<lb/>
　　　父師道贈太子少師<lb/>
敕吾之大臣繇聦明材諝有以爵禄之榮予有命書愍<lb/>
贈賁其考庙所以稱其顯親之心慰其霜露之感位不<lb/>
次授厥惟故常具官某父某忠䔍純明徳履惟茂壮謀<lb/>
循政聲列在人積厚慶隆及子而顯時予左轄司國紀<lb/>
綱惟流有原開跡自爾宫師之貳名寵秩尊以告幽扄<lb/>
尚其秪服可<lb/>
　　　母陳氏追封頴川郡太夫人<lb/>
<pb n="KR4d0054_SBCK_021-5a"/>
敕人子之扵其父母莫不有顯揚襃大之心惟任重秩<lb/>
尊得盡其志此隆名寵禄所以勸天下也具官某母某<lb/>
氏經徳履善冝其家室錫羡流祉在爾後人時予宗工<lb/>
任國綱轄陪京望郡俾㝎新封服我命書尚其不泯可<lb/>
　　　妻陳氏封河東郡夫人<lb/>
敕朕援用天下之材以爲共政之臣就位之𥘉㤙数礼<lb/>
秩所以尊荣光大之者上施其祖禰而旁及扵閨門盖<lb/>
任属之者重則襃隆之者其可以不異㢤具官某妻某<lb/>
氏言容功徳柔間懿恭嬪手令人休有華問惟時哲輔<lb/>
進秉國成相助之勤爾効弥顯改擇加郡登崇號名尚<lb/>
宜厥家永綏寵禄可<lb/>
<pb n="KR4d0054_SBCK_021-5b"/>
　　　陸佃兼侍講蔡卞兼崇政殿說書制<lb/>
敕朕扵書無所不學扵天下之事無所不攷而不敢自<lb/>
以為足故設置講觧之官使以先王之六藝日陳于前<lb/>
朕扵求多聞以建事之心可謂勤矣具官某好古知經<lb/>
宜在此位夫尊其所聞以懋厥職兹為爾守其尚起㢤<lb/>
可<hi>蔡卞改講觧作誦說</hi>
　　　徐禧給事中制<lb/>
敕有殿内之臣職在扵平奏述詳命令紏其違者而止<lb/>
之覆其是者而行之至扵决獄官人條陳法式之事莫<lb/>
不當攷察焉其任可謂重矣具官某以財進㧞興執邦<lb/>
憲兹用推擇俾踐厥位惟精敏不懈可以周閲讀惟忠<lb/>
<pb n="KR4d0054_SBCK_021-6a"/>
實不撓可以司論駮朕方觀爾之效爾尚慎扵厥脩可<lb/>
　　　鍾浚将作少監制<lb/>
敕具官某繕脩興造程工督作之任不可不属之其人<lb/>
位視九卿礼秩甚寵正名之始考擇惟慎爾以材選徃<lb/>
貳厥官尚其祗承以允收㧞可<lb/>
　　　蔡燡河東運判制<lb/>
敕具官某分部而使雖以将漕為名然實在扵捴庶務<lb/>
之予奪察群吏之能否叅予任属選授其艱以爾為能<lb/>
俾承厥序夫均通貨食使物有羡羸審覈幽明使人知<lb/>
勸畏兹為爾守其徃懋㢤可<lb/>
　　　供備庫副使董琰等十一人轉官制<lb/>
<pb n="KR4d0054_SBCK_021-6b"/>
敕具官某䓁西南之蛮恃阻且逺跳踉溪谷負誼于誅<lb/>
王師鼓行舉其巢穴斬獲摧䧟爾預奏功第賞有差尚<lb/>
惟祗服可<lb/>
　　　待制王尭臣知單州制<lb/>
敕提将之符顓制一道使紀律明扵士衆忠實紀扵朝<lb/>
廷然後為國藩垣能稱其位具官某統治晋陽冝知其<lb/>
任而西伐之卒北有逋亡継形奏陳皆以疾苦無直䋲<lb/>
肅下之誼有浮言罔上之迹雖付之刺督考驗甚明而<lb/>
既更詔㤙法當貸爾俾仍近職徃守偏州尚自省循兹<lb/>
為薄責可<lb/>
　　　鄧忠臣母周氏封縣太君制<lb/>
<pb n="KR4d0054_SBCK_021-7a"/>
敕具官某母某氏爾子忠臣有劳應賞願更寵典以啓<lb/>
爾封俾錫命書兹為異数尚惟祗服以稱茂㤙可<lb/>
　　　杜常兵部郎中制<lb/>
敕具官某朕為保五之法寓戦陣之教𣣔使兵與農合<lb/>
庶㡬先王之迹夏官之属實叅典領以材擢爾徃祗厥<lb/>
序夫能奨誘服田之人恱趨講武之政馴致有漸而彌<lb/>
綸不䟽惟無廢爾之勤可以承朕之志可<lb/>
　　　李士京韓宗文大理寺主簿制<lb/>
敕具官李士京䓁察治犴獄之官勾稽簿領之事徃祗<lb/>
選用無懈厥修可<lb/>
　　　許懋两浙運副制<lb/>
<pb n="KR4d0054_SBCK_021-7b"/>
敕具官某朕擇遣使者分部而治雖以将漕為稱然寔<lb/>
緫民政之舉措察吏属之能否盖連数十城之地舉而<lb/>
属之其選豈不重㢤爾詳練敏明冝服予采盖爾之聀<lb/>
非止扵督賦歛断獄訟而巳惟除苛熄優可以使民遂<lb/>
其宜惟務實去華可以使吏馴其行宣㤙徳而美風俗<lb/>
待爾能善其官可不勉欤以祗朕命可<lb/>
　　　内殿承制段綽䓁知州制<lb/>
敕具官某州有兵民之寄而地在疆埸之間則常擇用<lb/>
材武之臣属之守禦之任爾以能選往祗厥服尚思綏<lb/>
靖以稱簡求可<lb/>
　　　宗室承操新婦王氏進封國夫人制<lb/>
<pb n="KR4d0054_SBCK_021-8a"/>
敕親爱之而欲其貴冨朕扵公族皆推是心寵数徽章<lb/>
施扵閨壷兹惟故事朕敢忘㢤具官某新婦某氏作合<lb/>
宗藩躬有乂徳啓兹全國用進爾封以致朕尊奨近属<lb/>
之㤙尚懋爾服承休顯之稱可<lb/>
　　　宗室克懼復官制<lb/>
敕具官某属在近親享有榮禄以愆坐法亦既再期稽<lb/>
于故常冝服位䓁勉思祗飾稱此茂㤙可<lb/>
　　　李徳明遥郡團練使制<lb/>
敕具官某擐甲執兵人之重任賞信而速所以勸功爾<lb/>
忠力武材稱于種落往殱醜類屡以捷聞啚爾之勞進<lb/>
位二䓁益思奮勵以待異㤙可<lb/>
<pb n="KR4d0054_SBCK_021-8b"/>
　　　陳景等尚書省主事令史<lb/>
敕某中䑓政本主曺事治文書亦不可不属之其人爾<lb/>
徃懋㢤皆仍舊秩可<lb/>
　　　拆克行彭保轉官制<lb/>
敕具官某朕惟羗之猖狂内相賊虐致大之罰爰命六<lb/>
師開通道塗收復城聚摧堅獲醜爾功居多盖夫軍賞<lb/>
之行速則衆勸是用進爾之秩以激士心尚有不次之<lb/>
㤙以待非常之効可<lb/>
　　　程嗣恭祖無頗程愽文開封府推官制<lb/>
敕具官某開封天下之聚俗雜五方之民盖巧偽繁興<lb/>
獄訟滋出賛治之任攷擇維艱以爾爲能俾祗厥服夫<lb/>
<pb n="KR4d0054_SBCK_021-9a"/>
慈惠足以煦飬惸弱剛嚴足以帖伏姧強然導民之方<lb/>
尚有可識使風俗有以粹美而四方有以觀則徃助爾<lb/>
長其尚懋㢤可<lb/>
　　　李憲武勝軍莭度觀察留後制<lb/>
敕王師西出士大夫皆奮力行陣有尺寸之功者朕無<lb/>
不録况議勞數實有大扵此者其扵信賞朕敢忘㢤具<lb/>
官某比自臨洮率衆躬将摧殪醜虜恢復故疆鼓行羗<lb/>
中屡以捷告敀按閥閱朕用寵嘉秘殿榮名便藩留務<lb/>
兼是茂渥以奨爾庸其徃茂㢤益思来効可<lb/>
　　　李靖臣王存趙彦若曽肇轉官制<lb/>
敕惟朕　祖考成功盛德覆𬒳天下固非文字可得而<lb/>
<pb n="KR4d0054_SBCK_021-9b"/>
名然史記冊書國家之典上以紀先帝言動之迹下以<lb/>
及群臣善惡之實傳之萬世宜有論次具官某以文學<lb/>
選用與成信書朕惟汝嘉是用襃進尚其祗服以稱朕㤙<lb/>
　　　李舜舉䓁轉官制<lb/>
敕具官某朕惟先帝功德之殊宜見之方冊故詔擇儒<lb/>
臣属之論譔而爾扵其宮次與有祗事之勤亦既書成<lb/>
例當襃録進升位䓁其尚欽承可<lb/>
　　　皇伯滕王第十六女封縣主制<lb/>
敕具官某第十六■親在近属生而懿柔宜開縣甸之<lb/>
封以榮湯沐之號■惟惇序爾尚欽承可<lb/>
元豊類藁卷第二十一<lb/>
<pb n="KR4d0054_SBCK_021-10a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_046-1a"/>
元豊類藁卷之四十六<lb/>
　　誌銘<lb/>
　　　亡兄墓誌銘<lb/>
君姓曽氏諱曅字叔茂有智䇿䏻辨說其貫穿反復人<lb/>
莫有能屈之者身窮為生事或毛密應之無留而讀書<lb/>
理筆墨交賓客又思事未至當何如亦不廢也歡愉憂<lb/>
悲疾病行徒寝食之間書未嘗去目故自上古以来至<lb/>
今聖賢百氏騷人材士之作訓敎警戒辨議識述下至<lb/>
浮夸詭異之文章莫不皆熟而扵治亂興亡得失是非<lb/>
之際莫不䏻議焉其文章尤宏贍環麗可喜三代逺矣<lb/>
漢以来世有成事就功名之時則賢臣謀士材技之人<lb/>
<pb n="KR4d0054_SBCK_046-1b"/>
同世並出常若有餘至時或無所用之則士雖徃徃有<lb/>
紀而亦不俱見於丗盖陻窮頓委扵巗播閭巷之中者<lb/>
豈少㦲如君之材知辯博又其學如此使得用其意扵<lb/>
乎其施設必有異焉然卒不克見扵世盖亦豈非其命<lb/>
也夫君年四十有五皇祐五年以進士試扵廷不中得<lb/>
疾歸卒江州祖諱某尚書户部郎中贈右諌議大夫考<lb/>
諱某故太常博士娶李氏子曰斍曰黌女二人卒之歳<lb/>
十二月某日葬建昌軍南豊縣之某郷某原某里也弟<lb/>
鞏爲某銘曰<lb/>
丗或湏人中士爲材有非其應聖不能諧故君之學扵<lb/>
已爲足而材與丗爲乖刻銘幽石維以告哀<lb/>
<pb n="KR4d0054_SBCK_046-2a"/>
　　　故髙郵主簿朱君墓誌銘<lb/>
君諱某字齊卿姓朱氏其先家于彭城五代之亂徙于<lb/>
淮南今為淮南人曽祖某不仕祖某贈刑部尚書父某<lb/>
贈殿中丞君嘗試于祕書省校書郎蘇州之長洲尉髙<lb/>
郵軍之髙郵主簿以卒卒時乾興元年六月十九日也<lb/>
後卒之若于年其子象之東之升之延之奉君之䘮葬<lb/>
天長縣之秦蘭里扵是時象之某官東之某官以材名<lb/>
餘皆為士某官以書命鞏曰子其為我銘之而以状言<lb/>
公之為人有智計喜施與少從師學問巳而捨學業其<lb/>
家家之食口数百仰扵君君䏻資之皆出乎衣食嫁娶<lb/>
皆有餘法殿中之弟工部侍郎巽𥘉舉進士数困𣣔不<lb/>
<pb n="KR4d0054_SBCK_046-2b"/>
復徃君勸之曰第行無以廢為念故侍郎得曲就其志<lb/>
至為逹官大其家後卒官君既居官以材称其為身務<lb/>
扵㢘臨獄訟務為恕毋某氏旌德縣太君娶耿氏又娶<lb/>
賈氏女㱕太常愽士吳祥栁州馬平知縣陳許池州推<lb/>
官李樞其季㱕于曽氏某之先君愽士也舅氏實命鞏<lb/>
銘其敢辞銘曰<lb/>
推心扵家其爱巳孚用力扵官盖以其餘得官扵晚夀<lb/>
五十四故不大顯以極其志<lb/>
　　　江都縣主簿王君夫人曽氏墓誌銘<lb/>
試校書郎揚州江都縣主簿王無咎妻曽氏建昌南豊<lb/>
人先君愽士苐二女也孝爱聡明能讀書言古今知婦<lb/>
<pb n="KR4d0054_SBCK_046-3a"/>
人法度之事巧鍼縷刀尺經手皆絶倫先君選其婿扵<lb/>
里中以歸王氏王氏家故貧曽氏爲冡婦而其姑蚤世<lb/>
獨任家政䏻精力躬勞苦理細微随先後緩急爲撙節<lb/>
各有條序有事扵時節朝夕共賓祭奉飬撫其門内皆<lb/>
不失所時将以㳟嚴誠順䏻得其屬人其舅喜曰吾不<lb/>
以家爲䘏矣其夫歎曰我䏻一意自肆扵官學不以私<lb/>
累其志曽氏助我也生二女年三十有三嘉祐四年五<lb/>
月三日以疾卒十二月葬建昌南城曹大考尚書水部<lb/>
貟外郎諱仁旺大考右諌議大夫諱致尭先君太常博<lb/>
士諱易占将葬江都告其兄鞏使誌其墓天乎吾哭伯<lb/>
姊姑踰朞又哭吾妹而誌之其可哀也巳其可哀也巳<lb/>
<pb n="KR4d0054_SBCK_046-3b"/>
　　　鄆州平隂縣主簿関君妻曽氏墓表<lb/>
鄆州平隂縣主簿関君景暉娶姓曽氏建昌南豊人尚<lb/>
書水部貟外郎諱某之曽孫尚書戸部郎中直史舘贈<lb/>
右諌議大夫諱某之孫太常愽士諱某之女而鞏之長<lb/>
妹也始吾妹為兒時育扵祖夫人巳不好戯弄及長喜<lb/>
讀書扵女工之事不敎而自䏻為人進退容止皆有法<lb/>
度人罕見其喜愠之色内外屬皆嚴重之性儉素扵紛<lb/>
華盛麗之際無所好其在父毋及夫之家或𬞞食不給<lb/>
處之晏然其推之扵人雖資身之物不為秋毫頋惜計<lb/>
也其治女事尤勤雖勞不厭治家人之業雖煩細皆有<lb/>
條理飬父母姑舅皆至孝姑乆疾晝夜候省未嘗湏臾<lb/>
<pb n="KR4d0054_SBCK_046-4a"/>
去其側藥食非親調不以進其扵内外屬親䟽皆盡㤙<lb/>
意人皆以謂宜富貴夀考而卒不得至其所宜有嗚呼<lb/>
其豈非命也歟嘉祐二年鞏與二弟得進士第南歸而<lb/>
吾妹從景暉視余扵淮南至真州得疾七月某日卒扵<lb/>
余之舟中年三十有二矣有女一人曰某始五歲景暉<lb/>
以其䘮歸六年十月丁酉葬扵杭州錢塘縣履泰郷龍<lb/>
井原景暉之王考諱某考諱某皆尚書職方貟外郎而<lb/>
越之山隂人也吾妹旣殁之六年景暉得進士第扵是<lb/>
時𬒳命余校史舘書籍皆㑹京師而余扵其間再哭妹<lb/>
又哭女與哭妻憂患之接扵余者可謂多矣景暉之始<lb/>
葬吾妹也来請銘不及余與之皆恨焉而其㑹京師以<lb/>
<pb n="KR4d0054_SBCK_046-4b"/>
歸也乃為之書吾妹之事以遺之而使表之於其墓上<lb/>
　　　故太常博士吳君墓碣<lb/>
君諱祥字某始吳氏事宋為太常愽士年六十二某年<lb/>
某月某日以官卒于家卒之若干日葬眞州楊子縣之<lb/>
某郷某原𥘉君從進士試屢不中年四十餘始中第為<lb/>
吉州軍事推官歸以選為開封府開封縣丞大臣稱其<lb/>
材遂為祕書省著作佐郎知考城縣又知河中府之龍<lb/>
門縣再遷為愽士知蘄州之蘄水縣父䘮隂朝京師疾<lb/>
作遂求歸真州真州君家也𥘉君之屢斥扵進士也旣<lb/>
自力學問充其業又率其弟務刻苦養其親入其門内<lb/>
尊安其卑卑慕其尊一時皆稱之及從事扵吉州弟已<lb/>
<pb n="KR4d0054_SBCK_046-5a"/>
死君夫婦痛自節衣食遂能嫁其孤女若干人皆不失<lb/>
所時其在開封衣食常不自足而親戚舊故之至京師<lb/>
者多以君為歸其䘮父也以家之有無葬故葬不緩親<lb/>
戚或憂其貧𣣔出錢為基扯謂君一強可以取其贏君<lb/>
歟曰吾不敏旣位扵朝貧吾素也䘮乃𣣔為利乎平居<lb/>
恂恂不與犯者校及其自守人亦不䏻移也官歸常僦<lb/>
屋以居旣卒㡬不䏻葬曽大父某大父某父某以君之<lb/>
恩為大理評事妣某氏某縣太君太君之䘮君致其哀<lb/>
有過人者妻朱氏某縣君余姨也有助扵君子曰某女<lb/>
嫁毫州觀察推官張天經旣葬某為碣扵墓而與天經<lb/>
来乞銘扵鞏天經以材名人皆曰其尚䏻存君之家者<lb/>
<pb n="KR4d0054_SBCK_046-5b"/>
銘曰<lb/>
維吾先君太王之嫡禪聖圖民扵東竄跡其後孔蕃以<lb/>
國為氏君紹厥宗其徳則類儉著于家勤著于身不苟<lb/>
其贏卒死扵貧維時之人命士大夫縞冠素盖爭利扵<lb/>
塗曽不君慕顧或笑之非彼可議維世足欷較于銘章<lb/>
君有則多以遺其孥非厚如何<lb/>
　　　知處州青田縣朱君夫人戴氏墓誌銘<lb/>
知處州青田縣事天長朱君諱某之夫人曰髙郵戴氏<lb/>
年七十有七治平元年九月庚午以疾卒于楚州監倉<lb/>
之官舍某年某月某甲子葬于天長之某郷某原夫人<lb/>
之考諱奎娶徐氏女夫婦皆有善行聞扵其郷夫人受<lb/>
<pb n="KR4d0054_SBCK_046-6a"/>
敎扵始笄從事扵既嫁小而行修於身老而敎行扵家<lb/>
故父母曰不遺吾憂舅姑曰䏻順吾志夫受其助子賴<lb/>
以成其平居深静有儀法不忘笑言就之色荘而氣仁<lb/>
居貧自薄衣食而厚扵施與属人之孤女爲收嫁者盖<lb/>
二人云旣老矣女事不廢而婦容益恭雖少者有不及<lb/>
也有子四人曰某曰某曰某早卒某某州錄事叅軍監<lb/>
楚州装缷米倉某衢州西安縣令皆及進士苐好古而<lb/>
有文夫人扵某外叔祖母也故舅氏属以銘銘曰<lb/>
淑哉戴氏青田之助允直且仁蓄徳于身爲下肅祗爲<lb/>
上惠慈安意處貧薄已𥙿人其承有子以文起仕委髪<lb/>
垂領享有多慶卜壤之良乃兆新堂刻此幽文羙實長<lb/>
<pb n="KR4d0054_SBCK_046-6b"/>
存<lb/>
　　　亡姪韶州軍事判官墓誌銘<hi>用石本校</hi>
覺姓曽氏吾兄之子也吾先人六子吾兄諱曄爲最長<lb/>
有材而不試以死覺自少則勵志力學問知道理善扵<lb/>
属文及長慨然慕有爲扵世不肯碌碌爲人恭謹循循<lb/>
寡言治平二年及進士苐爲吉州司法叅軍有䏻吏名<lb/>
用薦者爲韶州軍事判官行至䖍州得疾卒扵驛舍熈<lb/>
寕三年十一月巳丑日也年三十有七覺字道濟建昌<lb/>
軍南豊人皇考諱致堯太常博士曽皇考諱易占尚書<lb/>
户部郎中直史舘贈右諌議大夫覺毋李氏妻鄧氏憂<lb/>
氏范氏有子修偃熈寜四年八月壬申葬于南豊龍池<lb/>
<pb n="KR4d0054_SBCK_046-7a"/>
郷之源頭吾哀其若将有成也而止扵斯故為銘其墓<lb/>
曰<lb/>
徳累則厚方濟而隕材引則逹未試而泯志氣不獲誰<lb/>
云非閔墓石有文尚永来信<lb/>
　　　光禄少卿眺公墓誌銘<lb/>
公姓晁氏其家先濟州之鉅野今為開封祥符人皇考<lb/>
諱遘尚書駕部貟外郎贈開府儀同三司吏部尚書皇<lb/>
祖佺贈太傅皇曽祖諱憲贈某官公諱宗格字丗恭少<lb/>
以丗父太子少保贈某官謚文元諱逈㤙𥙷将作監簿<lb/>
十四遷至光禄少卿歴監單州應天府酒稅知蘇州之<lb/>
常熟婺州之蘭溪縣事通判安州杭州事知通州䖍州<lb/>
<pb n="KR4d0054_SBCK_046-7b"/>
提點廣南東路刑獄公事又知信州泉州享年六十有<lb/>
三熈寜二年某月某甲子卒于官四年某月某甲子與<lb/>
其夫人某縣君閭丘氏合葬于杭州江都縣之廣陵郷<lb/>
公為人樂易慈恕寡言笑人不見其喜怒遇事果扵有<lb/>
為人亦罕䏻及者其為常熟修學校理溝防人頼其利<lb/>
為蘭溪繩姦字窮境内和洽通判安州安州政待公而<lb/>
決通判杭州州将矜已自肆上下莫䏻変公徐與之論<lb/>
可否語平而氣和将畏且從也繇是上下倚公以治至<lb/>
今杭人稱之其為䖍州州近塩多盗與訟公至修弛廢<lb/>
督姦疆威信盛行盗不敢發而獄無繫囚及在廣南其<lb/>
用法常寛而𣣔人自避曰治有先後緩急者謂此也其<lb/>
<pb n="KR4d0054_SBCK_046-8a"/>
視部吏孜孜恐失一善而惡人亦莫敢犯公法其為通<lb/>
判如廣南為信州泉州如度州所至人皆安公之政而<lb/>
去常思之盖公之行已居官而見於事者如此而其大<lb/>
抵則扵仁厚最隆也母張氐夀安縣太君子男二人曰<lb/>
仲景海州司理叅軍曰仲孺試将作監主簿孫男三人<lb/>
曰端復曰端嚴皆太廟齋郎曰某未仕也女六人長適<lb/>
太常愽士集賢校理曽鞏銘公墓者也次適某官劉某<lb/>
某官高元振某官燕若濟今存惟燕氏婦餘早世閭丘<lb/>
夫人為身治家皆應儀度卒扵公殁之明年某月某甲<lb/>
子公殁家無餘財而仲景仲孺皆謹厚自刻勵䏻世其<lb/>
先人扵是又知公之敎行扵其家也銘曰<lb/>
<pb n="KR4d0054_SBCK_046-8b"/>
眺世来西大有文元有卿有公継属綿綿曰卿謂誰時<lb/>
維光禄作其徳音先于外服其光伊何有善自身匪飾<lb/>
匪雕璞玉之純治有㤙威時其張弛彼畏此懐吾寜一<lb/>
理于䖍于泉于領之南里安户優罔有不咸宜夀而昌<lb/>
胡不百齡尚兹介祉維後之成<lb/>
　　　夫人曽氏墓誌銘<lb/>
夫人吾從女兄也姓曽氏沈静謹約不妄笑言遇人一<lb/>
以恕扵其内外屬之間孝友慈順無不當扵理故與之<lb/>
處者皆爱哭其死者皆哀嗚呼爲女如是足以知其賢<lb/>
又足以知吾之祖考以来教行扵其家也夫人考諱某<lb/>
皇考諱某尚書户部郎中直史舘贈右諌議大夫曽王<lb/>
<pb n="KR4d0054_SBCK_046-9a"/>
考謀某尚書水部貟外郎建昌軍南豊人夫人嫁為同<lb/>
縣朱君某之妻有子曰某曰某軾以文行稱扵郷有孫<lb/>
曰京曰彦京為真州司法叅軍亳州教授夫人享年若<lb/>
于某年某月某甲子卒于寝某年某月某甲子葬于南<lb/>
豊之某郷某原将葬軾以書来請鉻余曰銘莫如余宜<lb/>
為廼為其辭曰<lb/>
女徳在幽而始人倫詩有顯揚以立生民尚類于古淑<lb/>
為夫人壷有彛則仔齊以身曽不蕃寵卑其子孫曽不<lb/>
遐年善則長存維仲薦美列辭墓門<lb/>
　　　天長朱君墓誌銘<lb/>
君姓朱氏諱延之字某其先彭城人今家扵揚州之天<lb/>
<pb n="KR4d0054_SBCK_046-9b"/>
長縣曽祖某贈尚書右㒒射祖某贈尚書工部侍郎考<lb/>
某贈太子中舍母賈氏某縣太君君年若干卒于熈寕<lb/>
六年六月之丙申葬扵某年某月之某甲子其墓在天<lb/>
長之同人郷秦蘭里君聦明敏悟少力學問為文章数<lb/>
就進士試不合乃嘆曰與其屈扵人孰若肆吾志哉因<lb/>
不復言仕方是時朱氏丗以仕宦顯扵淮南君居其家<lb/>
尤孝謹慈良然與人非其意不肯苟合旣果扵自為而<lb/>
其治見扵家者䂓畫纎悉俻具推之知其可任以事然<lb/>
卒扵無所遇君亦未嘗不自得也君少孤飬母母之父<lb/>
死歳乆其䘮寓扵逺貧不䏻歸也君居窮經營卒䏻使<lb/>
之返葬及晚而饒財又䏻樂賑施人以此多君之君娶<lb/>
<pb n="KR4d0054_SBCK_046-10a"/>
沈氏諌議大夫立之女早卒再娶王氏殿中丞鼎臣之<lb/>
女子男四人寅萬廣寓皆有學行女五人許嫁進士滿<lb/>
希逺太廟齋郎馬某餘尚㓜君余舅也故為之銘其墓<lb/>
其辝曰<lb/>
勢不云泰志則非屯彼轂之丹豈易吾仁廪有餘粟及<lb/>
里與隣蔵有圖書遺其子孫已則無憾尚卑後人識美<lb/>
幽堂日逺弥新<lb/>
　　　祕書省著作佐郎致仕曽君墓誌銘<lb/>
君姓曽氏諱庠字明叔建昌軍南豊縣人曽祖諱某尚<lb/>
書水部貟外郎祖諱某尚書戸部郎中直史舘贈右諌<lb/>
議大夫考諱某舒州軍事推官君進士及苐㦄邵州司<lb/>
<pb n="KR4d0054_SBCK_046-10b"/>
理叅軍用薦者為衡州常寕縣令福州福清縣丞以疾<lb/>
自陳遷祕書省著作佐郎致仕卒於熈寜九年十月某<lb/>
甲子年五十有九以其年十一月某甲子葬南豊龍池<lb/>
郷之源頭母吳氏妻黄氏朱氏有子曰擴曰某曰某女<lb/>
四人君少孤自感勵好學能文章為人聡明敏逹喜事<lb/>
有大志不肯少屈為吏以材稱治獄䏻盡其情為令丞<lb/>
易敝興壞綱紀具修吏不敢犯而民安之也有聲顯聞<lb/>
薦者自許得人不幸不夀不克盡其用将葬擴來告曰<lb/>
願有紀也廼為其銘曰<lb/>
發其華見扵文收其實見扵事于其小綽有聞于其卓<lb/>
屈不試尚不没慰後昆矢以辭列幽隧<lb/>
<pb n="KR4d0054_SBCK_046-11a"/>
　　　亡妻宜興縣君文柔晁氏墓誌銘<lb/>
文柔姓眺氏諱徳儀字文柔年十有八嫁令人時苦貧<lb/>
良口衆文柔食菲衣敝自若也事姑遇内外属人無長<lb/>
少逺近各盡其意仁孝慈恕人有所不能及於<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>珥衣<lb/>
服親属人所無輙推與之不待巳足扵燕私未嘗見其<lb/>
惰容扵與人居未嘗見其喜愠折意降色約巳以法度<lb/>
學士大夫有所不䏻也為人聦明扵事迎見立觧無不<lb/>
盡其理其槩可見者如此盖天卑之徳而天其年遺以<lb/>
相余而李之蚤余不知其所以而又不自知其哭之之<lb/>
慟也文柔以嘉祐七年二月甲子卒于京師年二十有<lb/>
六余時校史舘書熈寕四年追封宜興縣君十年二月<lb/>
<pb n="KR4d0054_SBCK_046-11b"/>
庚申葬于建昌軍南豊縣龍池郷之源頭余時為洪州<lb/>
文柔有子男曰綰太廟齋郎曰綜未仕也女慶老三歲<lb/>
而死眺氏世家澶州清豊縣今為開封府祥符縣人文<lb/>
柔曽祖佺贈太師中書令祖遘尚書駕部貟外郎贈開<lb/>
府儀同三司吏部尚書考宗恪光祿少卿余南豊曽鞏<lb/>
子固也銘曰<lb/>
人孰不貴子逢其窮丗誰不夀子惟其㐫維徳日躋生<lb/>
不見其止維聲日逺殁不見其終子䏻自得懟者在人<lb/>
遺以輔余曽不逡巡歲云其逝予悲孔新其孰昭之瑑<lb/>
此幽珉<lb/>
　　　亡弟湘潭縣主簿子翊墓誌銘<lb/>
<pb n="KR4d0054_SBCK_046-12a"/>
熈寜十年春予蒙㤙予告葬其弟子翊扵南豊維子翊<lb/>
姓曽氏諱宰字子翊世魯人今家建昌軍之南豊子翊<lb/>
少力學六藝百子史氏記鍾律地理傳注箋䟽史篇文<lb/>
字目覧口誦乎抄日常数千言乎抄書連榻累笥不䏻<lb/>
容扵其是非治亂之意既巳通至扵法制度数造物立<lb/>
噐觧名釋象聲音訓詁纎息委曲貫穿旁羅無不極其<lb/>
說且老未嘗易意其為文馳騁反復䏻傳其學為人質<lb/>
直孝弟抑畏小心少年飲酒歌呼饒樂放縱之事未甞<lb/>
一接焉其學行如此扵丗用冝如何也然位不過主簿<lb/>
夀止扵四十七其非可哀也夫子翊嘉祐六年進士及<lb/>
第歴舒州司戸參軍潭州湘潭縣主簿所居官理其去<lb/>
<pb n="KR4d0054_SBCK_046-12b"/>
人思之其學扵古者盖未嘗試也有子經綬純約女適<lb/>
饒州軍事判官曺唐弼次尚㓜也曽祖諱某尚書水部<lb/>
員外郎祖諱某尚書户部郎中直史舘贈右諌議大夫<lb/>
考諱某太常愽士贈尚書都官員外郎先大夫人吴氏<lb/>
吳興郡太君今太夫人朱氏南昌郡太君妻張氏子翊<lb/>
熈寕元年四月乙巳卒扵湘潭十年三月庚申葬扵南<lb/>
豊龍池郷之源頭銘曰<lb/>
好學不倦以及其詳力行不巳亦蹈其常見扵遺文華<lb/>
衮之章含其淳徳璞玉之良于舒于潭非試其有方疆<lb/>
而盡又奪其夀畜而不施則既巳矣潜而益明尚監于<lb/>
此<lb/>
<pb n="KR4d0054_SBCK_046-13a"/>
　　　曽氏女墓誌銘<lb/>
先君太常博士贈尚書都官員外郎曽公之第八女諱<lb/>
徳耀字淑明生而慧淑扵女工不學而䏻扵孝愛天成<lb/>
也生二十歳許嫁大理寺丞王㡬行有日矣嘉祐六年<lb/>
九月戊寅以疾卒于京師熈寕十年三月壬申葬南豊<lb/>
之源頭其兄鞏爲銘曰<lb/>
孰訛爾質而伐其成尚千萬年爾室之寕<lb/>
　　　二女墓誌銘<lb/>
南豊曽氏葬其二女其父鞏爲誌曰予校書史舘凡九<lb/>
年丧女弟丧妻眺氏及二女余窮居京師無上下之交<lb/>
而悲哀之数如此二女曰慶老吾妻眺氏出也生三歲<lb/>
<pb n="KR4d0054_SBCK_046-13b"/>
而夭實嘉祐六年十一月壬申方是時吾妻眺氏病巳<lb/>
革慶老疾未作之夕省其母勉慰如成人中夕而疾作<lb/>
遂不救盖若與其母訣也曰興老吾継室李氏出也卒<lb/>
時始二歲實治平三年九月甲寅是時余方鎖宿景徳<lb/>
寺試國子監進士不得視其疾臨其死也二女生而值<lb/>
予之窮多故其不幸又夭以死所謂命非邪熈寜十年<lb/>
予為洪州始以三月庚申瘞二女扵南豊之源頭同穴<lb/>
慶老在右興老在左是為誌<lb/>
　　　仙源縣君曽氏墓誌銘<lb/>
吾姝十人其一蚤夭吾既孤而貧有妹九人皆未嫁大<lb/>
懼失其時又懼不得其所㱕頼先人遺休嫁之皆以時<lb/>
<pb n="KR4d0054_SBCK_046-14a"/>
所嫁之者皆良士謂宜皆夀而昌以延光荣于父母家<lb/>
也而十餘年間死者四人先人之盛徳也吾妹之懿也<lb/>
曽不章顯扵世而夭吾故不知夫哭之之慟也諱徳操<lb/>
字淑文者吾之苐九妹也嫁江都王氏為殿中丞贈尚<lb/>
書屯田貟外郎諱某之子婦殿中丞㡬之妻封仙源縣<lb/>
君為人柔嫕静顓動止以儀度平居温温一言笑不妄<lb/>
也與人群居自䖏者常取其後與人共衣食自與者常<lb/>
取其薄王氏故貧垢衣菲食未嘗以為歉恭大慈小輔<lb/>
其夫以義無不得其宜者不幸年三十有一以死有子<lb/>
男二人曰某曰某女二人皆㓜也曽氏其先魯人今家<lb/>
建昌軍之南豊吾妹為尚書户部郎中直史舘贈右諌<lb/>
<pb n="KR4d0054_SBCK_046-14b"/>
議大夫諱某之孫女太常愽士贈尚書都官郎中諱某<lb/>
之女卒扵熈寕七年三月庚子葬扵揚州江都縣東興<lb/>
郷元豊四年某月某甲子也銘曰<lb/>
既艱其生又不介之夀維䔍于仁尚克臧厥後<lb/>
元豊類藁卷之四十六<lb/>
<pb n="KR4d0054_SBCK_046-15a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_025-1a"/>
元豐類藁卷之二十五<lb/>
　　制誥<lb/>
　　　祕書監制<lb/>
帝王之治必有圖籍之蔵又擇當世聦明㧞出之士聚<lb/>
於其間使得漸磨文學之益奨成其材以待國家之用<lb/>
故書省之設吾不計近功而要於廣畜徳所以厚其禮<lb/>
秩而艱於用人庻以明朕好古樂善之勤而勵學士大<lb/>
夫之行也某多識慱聞操守純䔍諸儒所尚令問惟舊<lb/>
延䖏兹位蔽自朕知夫尊其所聞而行之不倦使輔於<lb/>
世教而其効可言非獨優㳺册府而巳在爾自強以承<lb/>
朕志<lb/>
<pb n="KR4d0054_SBCK_025-1b"/>
　　　著作郎制<lb/>
麟䑓著作之任郎以詞學為之必惟其人爾以材選惟<lb/>
能明扵理要乃可見於文章其尚敏於厥脩朕方觀汝<lb/>
之効<lb/>
　　　秘書郎制<lb/>
秘蔵四部之圖籍郎所守也職清秩羙必也属之其人<lb/>
爾以材稱俾服兹選尚惟敏於畜徳朕方觀汝之能<lb/>
　　　正字制<lb/>
是正文字之官實為儒學之選宜躰育材之意勉思畜<lb/>
徳之勤<lb/>
　　　殿中監制<lb/>
<pb n="KR4d0054_SBCK_025-2a"/>
分職殿内參侍左右監緫六尚之官以供服御之事位<lb/>
視九列禮秩甚優正名之𥘉考擇惟慎某明習吏治勞<lb/>
閱有聞選於在廷俾踐厥任往其祗飾無忘訓詞<lb/>
　　　殿中丞制<lb/>
丞扵殿内參緫六尚之官而察其稽失出於公選首以<lb/>
材升尚務欽承方觀汝効<lb/>
　　　太常丞制<lb/>
丞於奉常叅揔禮樂之事祠祝之義惟學古知方乃能<lb/>
不失其守尚務秪飾以服官箴<lb/>
　　　衞尉卿制<lb/>
典領宿衞之官地親責重位在九列禮秩甚隆考擇其<lb/>
<pb n="KR4d0054_SBCK_025-2b"/>
人属任惟慎某忠䔍謹信濟以材敏周廬屯候之士武<lb/>
庫弓鎧之噐往顓楤治僉曰汝諧其尚懋㢤以祗朕命<lb/>
　　　太僕卿制<lb/>
書曰僕臣正厥后克正盖親近左右有輔導之義矧車<lb/>
府廐馬牧監之政莫不咨焉非得其人曷稱厥位某材<lb/>
質敏明乆更器使司馭之選汝惟克諧其祗厥官以服<lb/>
朕命<lb/>
　　　大理卿制<lb/>
折獄詳刑之事朕所重也典領之官位在九列正名之<lb/>
始選用非輕某明習吏治通於法今廷尉之任僉曰汝<lb/>
諧往其欽㢤以率厥属<lb/>
<pb n="KR4d0054_SBCK_025-3a"/>
　　　國子祭酒司業制<lb/>
學校之法雖使之通經術治文字然要其犬致則在於<lb/>
明上之敎以導民飬人之材以成俗故師氏之位必惟<lb/>
其能某質性粹冲術業通愽訓誨之任宜正寵名夫行<lb/>
其所知以先游學之士使風化之出自京師始侍爾稱<lb/>
職可不懋㢤<lb/>
　　　太學博士制<lb/>
愽士以文學為官往者列於成均其秩未正朕登之朝<lb/>
序所以尊庠序之教而勵士大夫也爾以經行選用往<lb/>
服厥官盖尊其所聞以誘率學者汝之守也惟是懋㢤<lb/>
　　　少府監制<lb/>
<pb n="KR4d0054_SBCK_025-3b"/>
百工伎巧之事展采俻物之政典領之任位視列卿正<lb/>
名之𥘉考擇惟慎某明習吏治勞閱有聞選扵僉言俾<lb/>
踐厥職尚其祗飾以服訓詞<lb/>
　　　軍噐監制<lb/>
繕治戎械訓工程作之任置監典領禮秩甚隆正名之<lb/>
𥘉考擇惟慎某明習吏事勞閱有聞選扵在廷俾踐厥<lb/>
位聞其祗飾以服訓詞<lb/>
　　　太宗正丞制<lb/>
司宗之於國族門内之治也然合逺近之属而齊之有<lb/>
不得專扵爱者其扵斟酌緩急㤙義之際信難䖏㢤故<lb/>
其属有丞以參聴其事而交脩其官考擇爾能俾在兹<lb/>
<pb n="KR4d0054_SBCK_025-4a"/>
■夫親九族以刑萬邦此有國之先務也其躰朕心徃<lb/>
從而長服兹是訓以欽厥司<lb/>
　　　諸丞制<lb/>
丞扵有司參其政事而察其稽失以材選用尚懋爾勤<lb/>
　　　知開封府制<lb/>
開封府朕建國焉天下所並湊衆大而俗雜尹正之寄<lb/>
非仁䔍公勇材任煩劇不䏻稱其職今朕脩㝎官儀正<lb/>
其名號固将考求其實使効見扵事則用人之際豈輕<lb/>
也㢤某爽邁開逹練習治軆閱試惟舊功用顯白處以<lb/>
兹任莫如汝諧夫慈惠足以煦飬惸弱剛嚴足以帖伏<lb/>
奸強然導民之方尚有可識使四方有以觀則而朕有<lb/>
<pb n="KR4d0054_SBCK_025-4b"/>
以仰成在汝勉㢤以稱朕命<lb/>
　　　開府儀同三司制<lb/>
開府之扵榮名重矣矧優其禮命視于三事故其品為<lb/>
第一所以隆崇大臣古今之通制也朕順于舊典考正<lb/>
官儀惟是首扵文階是用制其禄入秩莫厚焉非時宗<lb/>
工夫豈虚授某材資桀異識慮閱深莊重足以鎮浮精<lb/>
明足以成務熈帝之載有賛元經軆之庸提将之符有<lb/>
折衝綏逺之效今百揆攸叙方内靖嘉時乃之功助朕<lb/>
致此是用峻其名秩申此寵章夫襃有功顯有徳朕於<lb/>
尊奨近輔之心可謂至矣親百姓撫四夷爾於将順朕<lb/>
志之義可不懋㢤尚軆至懐徃承厥叙<lb/>
<pb n="KR4d0054_SBCK_025-5a"/>
　　　開封府獄空轉官制<lb/>
京師天下之聚俗雜五方之民至扵智或侵愚強或陵<lb/>
弱巧偽滋出獄訟繁興統理之難爲日巳乆某明敏開<lb/>
逹曉習吏事輟自禁近属之尹正以公扵奉上之志絶<lb/>
阿以附下之私摘發姦欺動而必中弹治豪右勇扵敢<lb/>
爲使縲絏無非罪之嗟囹圄有空虚之效求之近歲罕<lb/>
能及此聞于朕徳時惟汝加夫賞所以襃善而勸衆也<lb/>
進官一䓁疇爾之庸其尚懋㢤以永来譽<lb/>
　　　樞宻遷官加殿學士知州制<lb/>
典國樞要之臣恊相帷幄之謀弥綸疆之事夙夜不懈<lb/>
風力施扵省决精明用扵思慮盖勤且煩如是而厯時<lb/>
<pb n="KR4d0054_SBCK_025-5b"/>
且乆豈朕優礼耆舊之意欤某忠加恵和徳操惟邵先<lb/>
帝所遺以輔朕躬當國本兵庶言惟允而屡辭㡬政毎<lb/>
請弥確志不可易朕所重違是用改進文階延升祕殿<lb/>
乃眷東夏䖏以近藩衍食真封併加寵数朕扵隆崇近<lb/>
輔時其劳逸使得自檡出入之宜可以爲有㤙矣尔扵<lb/>
迺心王室罔以内外無忘益勵始終之節其可以不勉㢤<lb/>
　　　侍讀制<lb/>
盖用儒學之臣入閤侍讀所以考質疑義非專誦習而<lb/>
巳其列扵分職始自開元而朕尤意嚮之某博通今古<lb/>
服在從官兹選甚高属爾惟允朕以未聞扵史者䆒觀<lb/>
前世之変而至夫理亂興壊之際未嘗不反復焉其悉<lb/>
<pb n="KR4d0054_SBCK_025-6a"/>
所知以輔朕志是為爾守其徃欽㢤<lb/>
　　　殿前都指揮使制<lb/>
朕擇材勇之士備宫屯之兵以宿衞京師填附方夏置<lb/>
帥殿陛属之董齊非強毅忠劳閱試惟舊不在兹選豈<lb/>
非重欤某䔍實沉雄明扵䇿慮護邉制敵身有顯庸兹<lb/>
用命爾就列大廷典綏王旅建旄立纛為囯藩翰爰田<lb/>
真食並錫寵㤙夫兵有擊刺射馭之能有坐作進退之<lb/>
法敎習可以程其技莭制可以閑其侮然能使之合心<lb/>
一力則在知所以附之能使之取威决勝則在知所以<lb/>
用之審如是焉厥惟難矣盖熟之扵易所以圖其難得<lb/>
之扵素所以應其変非造刑而後㝎計非合戦而後屈<lb/>
<pb n="KR4d0054_SBCK_025-6b"/>
人故師飽扵逸而朝廷尊馬肥扵休而夷狄叙惟予之<lb/>
武以無敵扵四方則爾之良亦有聞扵来世徃遵辭訓<lb/>
以服厥官<lb/>
　　　使相制<lb/>
在昔大雅所歌成周之盛吕侯申伯並為國藩休父太<lb/>
師實将王旅出入踐更之雖異中外屏毗而則均時予<lb/>
宗臣分保近服盖循斯義以告在廷某精慮造微翹材<lb/>
絶衆崇論閎議富于文辭強識慱聞飽扵術學繇禁林<lb/>
之献納任廊廟之弼諧浸更歲時休有功烈而屡形懇<lb/>
請願避煩㡬雖敦譬之甚勤願壮懐之難奪是用錫之<lb/>
土宇寵以莭旄視宰路之䓁威益爰田之㤙数徃釐東<lb/>
<pb n="KR4d0054_SBCK_025-7a"/>
夏外倡庻邦予有式群辟之典彛爾其底迪予有覃四<lb/>
方之徳澤尔其布宣以夾輔扵本朝以阜康扵生齒配<lb/>
于前哲属在老成其代天工矧乆聞扵大政迺心王室<lb/>
尚思告扵嘉猷<lb/>
　　　莭度使制<lb/>
有地千里治兵與民内衞京師外拊疆埸非文武器幹<lb/>
望臨一時朕所寵嘉不在兹選某温良能断沉静善謀<lb/>
直道著扵當官周材見扵經務承流宣化善政有聞雖<lb/>
逺折衝壮猷彌顯是用錫之土宇授以莭旄生齒寔繁<lb/>
属爾以安輯師屯甚衆諉爾以訓齊以作股肱之良以<lb/>
為國藩輔之重無忘忠力庻訖外庸惟亮天功待汝守<lb/>
<pb n="KR4d0054_SBCK_025-7b"/>
四方之効無輕民事副于安百姓之心尚軆眷懐豈煩<lb/>
多訓<lb/>
　　　莭度加宣徽制<lb/>
維昔牧伯長師之官有土與民共于外服所以為國藩<lb/>
輔仐方鎮之任連数十城之地籍兵與衆而授之建旄<lb/>
立纛殿于大邦以作衞王室亦惟用稽于古非文武之<lb/>
特才擅一時孰能稱兹選哉厥有顯庸冝加寵命迺揚<lb/>
孚號以告庶位某荘毅足以任重肅括足以提身有能<lb/>
断大事之明有克勤小物之慎考于僉議付以成師宣<lb/>
化承流實禆治躰折衝綏逺克暢武經故能紓朕之憂<lb/>
副人之望夫徳茂者其賞異功隆者其報殊是疇其底<lb/>
<pb n="KR4d0054_SBCK_025-8a"/>
績之勤錫以宣猷之號揆于常典非朕爾私盖位重者<lb/>
其憂深禄富者其責厚名数禮秩朕既無忘爾劳功實<lb/>
事為爾尚恊朕之志矧夫填臨塞路總領兵防班籍聮<lb/>
于輔臣謀畫參于國論其思勉勵以副眷懐<lb/>
　　　軍帥制<lb/>
爪牙之臣典領周衞非特強主威以鎮内外也盖禮弥<lb/>
盛者備彌飾上下之莭然也則任吾事者豈可以非其<lb/>
人㢤某沉勇忠實勞閱有聞蔽自朕心俾供厥服仍遷<lb/>
位䓁其尚叙承<lb/>
　　　将軍制<lb/>
朕有連營列校之衆以宿衞京師鎮撫諸夏能使士齊<lb/>
<pb n="KR4d0054_SBCK_025-8b"/>
而奮其惟統督之臣求之在廷其選甚重某忠勇仁厚<lb/>
将以致謀使治吾軍必能副朕所属今閱士之藝朕皆<lb/>
親臨㧞其異能而汰其疲軟其於撫循訓勵之方可謂<lb/>
至矣爾於典領惟公賞罰可以服其心惟䔍恩信可以<lb/>
致其力使䖏則有以飬朕之威出則有以揚朕之武待<lb/>
爾任職稱朕意焉<lb/>
　　　都虞候制<lb/>
士之以材武宿衞左右者其選甚精而虞度候視扵軍<lb/>
中者其任甚寵某忠勇有勞宜在此位進遷使號其徃<lb/>
欽承<lb/>
　　　都知制<lb/>
<pb n="KR4d0054_SBCK_025-9a"/>
門闈房闥之間朝夕給事非謹信忠䔍烏可䖏斯任㢤<lb/>
某服勞左右閱歲巳深淑慎厥躬朕所考察俾率厥属<lb/>
徃惟汝宜其思永于厥脩尚終綏于榮禄<lb/>
　　　内臣制<lb/>
給事長秋服勤惟舊仐其老矣思就便安禄爾之勞宜<lb/>
進位䓁尚思祗服以稱朕㤙<lb/>
　　　責帥制<lb/>
朕拊士於間暇之時盖将責其効也至扵臨敵逋亡朕<lb/>
雖假之以㤙而将帥之臣則當濟之以肅使紀律章明<lb/>
然後威可勵而士可用也爾握兵之要宜知其職而潰<lb/>
卒之入煦<hi>煦受</hi>之勞問餉給如勞歸師使夫三軍之衆将<lb/>
<pb n="KR4d0054_SBCK_025-9b"/>
何視焉有苟簡姑息之心無守正奉公之誼閫外之事<lb/>
朕孰頼㢤議罪正刑有國之典奪其近職䖏以偏州尚<lb/>
自省循兹為薄責<lb/>
　　　監司制<lb/>
分部而使連数十城事之與奪吏之絀陟係馬古方伯<lb/>
之任也其選甚重固無假人爾脩㓗純明治行強敏刺<lb/>
督之寄往共厥服夫能使政舉刑清和樂交扵上下人<lb/>
足家給富饒洽扵公私皆汝守也可不念㢤<lb/>
　　　廣西轉運制<lb/>
自既開百粤而地盡南海提封萬里莫不内属本朝之<lb/>
制始分桂林以為西部非獨鎮撫吾民亦以綏馭山居<lb/>
<pb n="KR4d0054_SBCK_025-10a"/>
谷聚並海之蠻夷故将命而使其選常重爾嘗試而可<lb/>
用是用任属進柔逺則能邇其務宣布上㤙輯寕異土<lb/>
無失朕指往欽厥司<lb/>
　　　蜀轉運判官制<lb/>
西南之地延袤萬餘里外臨殊俗内雜谿谷諸蠻列州<lb/>
成縣以保安吾民境大人衆故属部為四而利居其一<lb/>
最逺且險參扵使事其選甚高求扵在廷是用属爾夫<lb/>
保民以仁而懐逺以徳兹朕所嚮其徃欽㢤<lb/>
　　　轉運使制<lb/>
國家歲漕東南之粟以實京師故命使部之臣推擇能<lb/>
吏使度材具舟以濟其役爾應其選歲課甚優是用遷<lb/>
<pb n="KR4d0054_SBCK_025-10b"/>
秩京司以爲爾寵朕於臣下之勤勞雖㣲且逺無所遺<lb/>
矣則爾之自効可不勉㢤<lb/>
　　　陜西轉運使制<lb/>
分部而使兼地数千里治兵與民與夫征賦之出入自<lb/>
陜以右則又與疆埸之事具扵寄属必惟其人察于在<lb/>
廷無以易爾夫使督課明而政事舉經畫當而財用足<lb/>
吏與士皆恱而勸兵與民皆贍而靖爾之任也其尚起㢤<lb/>
　　　提舉常平制一<lb/>
朕憫農之不易故擇材諝之臣分部四出以平其政令<lb/>
而佐其衣食之業爾以能聞當是任属其務知朕之意<lb/>
在扵惠民徃慎厥司慰彼黎庶<lb/>
<pb n="KR4d0054_SBCK_025-11a"/>
　　　提舉常平制二<lb/>
朕憫夫農之艱且勤故詳為勸助之政又擇能吏分部<lb/>
四出使椎而行之爾以材聞預在兹選其思宣布朕㤙<lb/>
使敦本業之民安其田里而足於衣食則爾為能稱其<lb/>
職可不勉㢤<lb/>
元豊類藁卷之二十五<lb/>
<pb n="KR4d0054_SBCK_025-11b"/>
</p>
<p>
</p>
  </div>
</body>
</text>
</TEI>
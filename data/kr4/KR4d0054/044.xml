<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_044-1a"/>
元豊類藁卷之四十四<lb/>
　誌銘<lb/>
　　殿中丞致王王君墓誌銘<lb/>
君諱某字某其先琅邪人嘗徙家于蜀王君之考又徙<lb/>
家于揚故今為揚之江都人曽祖諱錫祖諱得中為直<lb/>
定府獲鹿縣今贈尚書刑部侍郎考諱汝能為尚書都<lb/>
官郎中贈尚書工部侍郎君少以父仕為太廟齋郎養<lb/>
其父不忍一日去左右至卒䘮年巳四十餘始出為南<lb/>
劒州司户參軍歴監劒州銀銅場和州司户參軍用薦<lb/>
者監頴峒梲去為越州山隂縣尉滑峒録事參軍随州<lb/>
唐城縣令其為銀銅埸冶者復業而歲課大溢為尉能<lb/>
<pb n="KR4d0054_SBCK_044-1b"/>
發奸偷為録事能治獄不撓為令能有惠爱扵人其試<lb/>
扵事者如此其為人居家孝友遇人和易質厚不為聦<lb/>
明機巧以華世動俗故知之者少而君亦自若也至年<lb/>
七十遂上書還政遷太子中舍今上即位恩遷殿中丞<lb/>
賜緋衣銀魚卒為熈寕五年之五月甲辰年七十有七<lb/>
以其年十月乙酉葬于江都之東興寕郷馬坊里以其<lb/>
配永嘉縣君周氏祔有子二人曰㡬大理寺丞曰深潤<lb/>
州丹徒縣主簿皆有文行能卋其家有女一人嫁陸氏<lb/>
有孫男二人孫女二人尚㓜也寺丞娶余之仲妹以書<lb/>
来乞君之墓銘余不能辭也銘曰<lb/>
養心以和動巳以直不為世巧安於自得顯不在躬寔<lb/>
<pb n="KR4d0054_SBCK_044-2a"/>
詒爾于𣣔鴻厥聲勒銘于此<lb/>
　　　贈大理寺丞致仕杜君墓誌銘<lb/>
君姓杜氏澶州濮陽人卒扵皇祐元年十月庚申葬扵<lb/>
熈寕八年十月丁酉其墓在濮陽縣桂枝里之欒村以<lb/>
夫人僊居縣太君潘氏祔君曽王考佑王考延嗣考珣<lb/>
子男三人曰言曰宗諌皆蚤丗曰宗誨殿中丞女二人嫁<lb/>
馬氏欒氏孫男二人曰良輔餘未名也君諱瑩宇徳温<lb/>
贈大理評事又贈大理寺丞為人孝友温良以清静為<lb/>
學而以淡泊自足行脩扵家而譽聞扵郷其自得者夀<lb/>
考見扵身其有餘者流澤見扵後故其年至扵八十而<lb/>
有子能大其門言理之士以此多君也宗誨為人質厚<lb/>
<pb n="KR4d0054_SBCK_044-2b"/>
恬夷世俗之所爲有不爲者余爲㐮陽宗誨實僉書莭<lb/>
度判官公事爱其所守而知其有所受也其以君之銘<lb/>
乞扵余故不辭銘曰有以飬其内克遐者夀有以行扵<lb/>
逺克昌者後帝原厥𥘉追錫命書余與此銘賁于幽墟<lb/>
　　　胡君墓誌銘<lb/>
君名敏生扵天僖之戊午卒時皇祐之<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>夘也既卒之<lb/>
明年葬扵其所家撫州金谿縣之東某里某原字某姓<lb/>
胡氏父名晏教君學巳爲之求師又爲之求四方善人<lb/>
君子與之接致其力不敢懈至扵老以死不敢變君亦<lb/>
能奉其意故君之爲進士其強學其廣記其博問其䏻<lb/>
文辭扵其業可以謂之修其事親其居家與人逰不見<lb/>
<pb n="KR4d0054_SBCK_044-3a"/>
其缺虧其約其質其不苟其寡言扵其行可以謂之脩<lb/>
夫積其勤以至扵業之修而止薦扵郷積其謹以至扵<lb/>
行之修而不克顯扵丗此卋之所以哀君也然君有可<lb/>
以慰其親而不疚扵其内比扵得其欲冨貴扵一時而<lb/>
有愧扵其心者其得失何如固易知也母某氏妻某氏<lb/>
子某弟某君　嘗學扵余也故銘之銘曰<lb/>
慰其親學也勤短而屯塞不伸震無垠瑑斯珉<lb/>
　　　光禄寺丞通判太平州吳君墓誌銘<lb/>
龍圖閣直學士給事中吳仲庻具書載其子業官丗行<lb/>
治屬余曰吾于某不克夀不得見其志幸得名信後卋<lb/>
則某其不泯泯尚足以慰吾忍也余爲之述曰維吳氏<lb/>
<pb n="KR4d0054_SBCK_044-3b"/>
以文學直道繼有顯人其家于晚出並茂亦多以材䏻<lb/>
見扵世君居其間孝友䔍學有大志未見其止其不幸<lb/>
蚤死故君既自重無所試而其家盖識君之事亦畧也<lb/>
君以父任守将作監主簿今上即位㤙遷大常寺奉禮<lb/>
郎是歲進士及第僉書廣濟軍判官公事上書言時事<lb/>
有人之所難言者部多盗君請取酒埸羡錢益賞購轉<lb/>
運使難其言君以岡詔用君議盗以衰息君以母濟陽<lb/>
郡君蔡氏憂去官服除遷光禄寺丞通判太平州州頼<lb/>
以治行部中視河還不入其家将行廣濟圩度姑熟溪<lb/>
橋壞以水死年三十有三熈寜八年四月某甲子也朝<lb/>
廷聞而官其一子君娶陳氏尚書職方員外莭亢乏女<lb/>
<pb n="KR4d0054_SBCK_044-4a"/>
前君一年死子曰塤郊社齋郎曰圻未仕女一人始五<lb/>
歲君𥘉名秉禮字子鈞其先興國軍某人曽祖考某祖<lb/>
考某贈戸部尚書仲庻名中復以君卒之二年正月某<lb/>
甲子葬君南康軍都昌縣沐浴保之龍回山以陳氏祔<lb/>
銘曰<lb/>
家紀其行官紀其能收科于少是紹是承維曰未試方<lb/>
勃而起云胡不遐一跌而逝命則維為昧不可稽卑爾<lb/>
萬年式諗以辭<lb/>
　　　殿中丞監楊州稅徐君墓誌銘<lb/>
唐之亡疆者分其地為囯以十数楊行宻有淮南稱吳<lb/>
海州人徐温為吳将有功行宻死三子相次立温用亊<lb/>
<pb n="KR4d0054_SBCK_044-4b"/>
貴顯温死其飬子知誥遂代楊氏盡有江淮之地稱唐<lb/>
去温所與為姓名者姓李氏名昪温巳子知諌事昇為<lb/>
将死昪追以為中書令臨淄王知諌子遜事昪子璟為<lb/>
中書侍郎上饒郡公遜子徐君事璟子煜為其秘書郎<lb/>
賜緋魚袋宋既受命平天下停李氏以歸徐君亦随之<lb/>
京師得為太常寺太祝不楽棄官歸江南乆之為殿中<lb/>
丞監楊州稅以死子天錫為祕書丞亦死女四人其第<lb/>
二父與李皆嫁吕氏徐君死祥符間後四十餘年嫁吕<lb/>
氏女有子倚始葬徐君與徐君之母李氏妻陸氏扵楊<lb/>
州之某原方徐氏之先與楊氏俱起東南收其土地而<lb/>
有之遭行宻子弱徐氏實任其國至昪遂代吳而徐氏<lb/>
<pb n="KR4d0054_SBCK_044-5a"/>
子孫亦皆㩀士民之上有王公之勢扵其一時富貴之<lb/>
際豈非盛㦲百年之後其世凌遲至扵徐君遂死而無<lb/>
以葬葬扵異姓之孫盛衰之變何其速也然自前丗無<lb/>
不皆若此冨貴之不可以乆恃亦何必異也而卋之不<lb/>
安其命者方枉義挈挈以覬幸其偶得之者又惴惴恐<lb/>
失之是真可以常處也㦲𥘉東南之地既入於有司天<lb/>
子憐士民許皆復田其故所有地徐君之地爲尤多多<lb/>
不取有冐徐君之地以賣之者亦不問是以其貧甚而<lb/>
徐君獨自得徐君諱元榆字僊材好學善属文吏部賈<lb/>
黄中嘗試其書判曰元白不足多也尤䏻詩詩数百篇<lb/>
號南歸集大抵多慨其不得志徐君之所以自見也嫁<lb/>
<pb n="KR4d0054_SBCK_044-5b"/>
吕氏女之夫名某僯徐君之死無以葬死以属其子倚<lb/>
倚貧甚能自力卒葬徐君而就其父志銘曰<lb/>
富吾不爭可謂既好之貧吾不懟可謂又安之諧㱕此<lb/>
丘女子之為永昭厥聲維此銘詩<lb/>
　　　永州軍事推官孫君墓誌銘<lb/>
黟縣之孫氏有起進士為尚書工部郎中廣南西路轉<lb/>
運使以卒者諱抗以文學見扵丗其葬在黟之上林有<lb/>
子亦起進士為永州推官以卒卒時年二十有八者諱<lb/>
適亦以文學見稱葬在其父之左将葬其弟邈以告而<lb/>
乞銘扵南豊曽鞏其序曰孫氏丗家冨春唐有徙歙之<lb/>
黟縣者諱師睦始自别為黟縣之孫氏師睦生延緒延<lb/>
<pb n="KR4d0054_SBCK_044-6a"/>
緒生旦旦生遂良以子㤙為尚書職方員外郎職方生<lb/>
工部工部實生君君年十有四辞親學問江東巳有聞<lb/>
扵人徃徔臨川王安石受學安石稱之後主越州上虞<lb/>
簿去以父㤙得永州父卒萬里致䘮疾不忍廢事既葬<lb/>
携扶㓜老将就食淮南疾益革遂卒扵池州大安鎮實<lb/>
至和二年始工部為御史不合而出及使南方什且起<lb/>
遽卒君尤自力學行謂藴必發其在君又止此君扵學<lb/>
問好其治亂得失之說不狃近卑扵為文次古為歸不<lb/>
夸以浮雖素羸不廢書雖進不怠以止既肆而通矣而<lb/>
不得極其至其銘曰<lb/>
孫世来黟拔身艱故為世聞家始自工部工部孰有有<lb/>
<pb n="KR4d0054_SBCK_044-6b"/>
書百篇永州之學自其父傳其果以力其敏以明内有<lb/>
其質外以華英再以不就其後當侈君不有子君多兄弟<lb/>
　　　尚書都官貟外郎王公墓誌銘<lb/>
王氏其先太原人世乆遷徙而今家撫州之臨川公諱<lb/>
益字舜良曽祖諱某不仕祖諱某以子故贈尚書職方<lb/>
員外郎考諱某以公故即其家拜衛尉寺丞公祥符八<lb/>
年舉進士及弟𥘉為建安主簿時尚少縣人頗易之及<lb/>
觀公所為乃皆大畏服其督賦稅未嘗急貧民或有所<lb/>
笞罰唯豪劇吏而以故建安人尤爱之嘗病闔縣為祠<lb/>
禱改臨江軍判官軍多諸豪大姓之家以財力自肆而<lb/>
二千石亦有所挾為不法吏乗其然乾沒無所忌公至<lb/>
<pb n="KR4d0054_SBCK_044-7a"/>
以義折正二千石使不䏻有所縦以明惮吏使不敢動<lb/>
揺居頃之部中粛然諸豪大吏見公皆側目而視至以<lb/>
鄙言目公曰是不可欺也卒不得已以他計出公領新<lb/>
淦縣縣以治聞去改大理寺丞知廬陵縣又改殿中丞<lb/>
知新繁縣縣有宿奸数人公既䋲以法其餘一以㤙信<lb/>
遇之嘗踰月不笞一人知韶州改太常博士尚書屯田<lb/>
員外郎嶺以南素習扵夷無男女之别日浸月滋為吏<lb/>
者師耳目謂俗止如此凢姦事雖得有可已者皆不䆒<lb/>
公曰夫所謂囙其俗豈謂是耶居郡求姦事最急苟有<lb/>
萌孽一切擿發窮治之属縣翁源多虎公教捕之令𣣔<lb/>
媚公言虎自死者五與之致州為頌以献公使㱕之曰<lb/>
<pb n="KR4d0054_SBCK_044-7b"/>
政在徳不在異州有屯兵五百人代者乆不至𣣔謀爲<lb/>
変事覺一郡皆駭公不爲動獨取其首五人即日断流<lb/>
之或請以付獄公不聴既而聞其徒曰若五人者繋獄<lb/>
當夜刼之然後衆乃服詔居南方雖小州然獄訟最多<lb/>
號難治公既以才能治之有餘遂以無事又因民之暇<lb/>
時爲之理营驛表坊市道巷使皆可以乆逺爲後利歸<lb/>
丁衛尉府君憂服除通判江寕府改都官員外郎二千<lb/>
石常以事倚公公亦爲之盡寳元元年二月二十三日<lb/>
以疾卒扵官享年四十六母謝氏封永安縣君娶徐氏<lb/>
又娶吳氏封長夀縣君子男七人曰安仁曰安道曰安<lb/>
石曰安國曰安世曰安礼曰安上女一人嫁張氏處者<lb/>
<pb n="KR4d0054_SBCK_044-8a"/>
三人安石今爲大理評事知鄞縣慶暦七年十一月上<lb/>
書乞告葬公明年某月䛇曰可遂以某月某日與其昆<lb/>
弟奉公之䘮葬江寕府之某縣某處吾嘗聞郷里長老<lb/>
言公爲人倜儻有大志在外當事輙可否矯矯不可撓<lb/>
及退歸其家歛色下氣致孝扵父母致爱扵族人之間<lb/>
娄曲順承一以㤙自克位不滿其意故在外之所施用<lb/>
者見扵小而已今吾所書是也其大可知則家行最䔍<lb/>
已先人嘗從公逰其言亦然而吾又與安石友故得知<lb/>
公事㝡詳其将葬也使者以安石之述與書耒請銘遂<lb/>
爲之銘其尤可哀者也<lb/>
公堂有母老不覺哀公庭有子仁孝而才世所可喜公<lb/>
<pb n="KR4d0054_SBCK_044-8b"/>
两棄之莫不皆死公有餘悲<lb/>
　　　衛尉寺丞致仕金君墓誌銘<lb/>
今上皇祐二年祀明堂推㤙群臣祕書丞金君得以其<lb/>
父為大理評事致仕五年郊金君為太常博士又得以<lb/>
其父為衛尉寺丞惟衛尉府君諱某字温叟浮梁人𥘉<lb/>
君之考贈大理評事諱某有三子伯曰鼎臣為某軍莭<lb/>
度掌書記仲曰汝臣為太常博士季即君兄弟俱舉進<lb/>
士書記與仲既起家君因不復肯就舉曰吾兄弟不可<lb/>
俱去吾親也後三十餘年卒以有子為丞云君有四子<lb/>
曰君著曰君佐曰君卿博士也曰君佑兄弟又皆舉進<lb/>
士愽士既有名秩于朝三子皆復飬扵家盖其父子兄<lb/>
<pb n="KR4d0054_SBCK_044-9a"/>
兄弟之出䖏如此何其相似也當是時宋興巳百年博<lb/>
士方以林自起扵賤貧𣣔以其所爲爲天下慨然有志<lb/>
者也君獨自得扵大山長谷之間日從子孫来四方之<lb/>
客與夫郷人之老詩書樽席之側嘯歌息偃以忘其年<lb/>
隤然遂其志者也遭天子既宗祀明堂頋朝士大夫皆<lb/>
褒崇其親𣣔以風示天下命書寵章降于其家顯荣一<lb/>
時夀考康寜有孫有曽以承以翼何其祥也君爲人簡<lb/>
易無町畦能事父兄衣食奉飬自與者嘗取其簿嘗有<lb/>
盗其牛羊已又盗其所乗馬者君知之皆不校盗卒自<lb/>
悔以伏盖君之質與其恕又有足多者如是也生扵淳<lb/>
化之庚寅卒扵嘉祐之丁酉遺命三月而葬從薄遂以<lb/>
<pb n="KR4d0054_SBCK_044-9b"/>
其年十二月四日葬于饒州浮梁縣萬户山之前夫人<lb/>
徐氏累贈夀安縣君君之殁也有子四人女六人孫男<lb/>
九人女十二人曽孫男三人女二人金氏或曰出少昊<lb/>
金天氏或曰出漢侍中秺候傳至孫則亡至曽孫復侯<lb/>
而秺侯有弟倫倫子若孫四丗六人皆侍中以忠孝名<lb/>
尊顯扵世卋稱金氏云至君之先皆家京兆唐僖宗時<lb/>
有令浮梁者遭黄巢亂徙人築險自保所活人以数萬<lb/>
因留治之凢十有七年遂家浮梁以功至檢校尚書右<lb/>
僕射昭信軍莭度使諱某君曽祖也子諱某君祖也博<lb/>
士以君之外孫尚書屯田員外郎臧論道之狀耒属曰<lb/>
子爲我銘吾親吾死足矣鞏不敢辭銘曰<lb/>
<pb n="KR4d0054_SBCK_044-10a"/>
卑少㳟老惟物之常即強棄父廼理之亡帝用慨然尊<lb/>
祀明堂頋襃耋夀風示九有君勢之亨與享其荣擁笏<lb/>
魏巾扵家以息有子有孫嚴嚴我側志無不得君子之<lb/>
詳銘以發之君子之光<lb/>
　　　撫州金谿縣主簿徐洪墓誌銘<lb/>
嘉祐元年䖍州安逺闕縣令建安徐洪以撫州金谿主<lb/>
簿攝安逺事明年八月十一日死安逺十二月其父尚<lb/>
書屯田郎中舉以書告君之故人南豊曽鞏曰子為我<lb/>
銘洪之墓遂考次君世序行巳歴官卒葬之終始銘扵<lb/>
其墓曰君曽大父某某官大父某某官君字孺興為人<lb/>
有大志讀書好其治亂得失之大㫖為文長扵辨說其<lb/>
<pb n="KR4d0054_SBCK_044-10b"/>
奔放馳騁上下反复之際有足壯也未冠聲號聞四方<lb/>
𥘉中進士除洪州司户參軍不就退居大江之南好倜<lb/>
儻非常之竒莭不肯少屈於人居八年以父命始強出<lb/>
為主簿非其好也君居家遇人無親踈豁如也樂赴人<lb/>
之急為主簿不以非其好故怠其意其治能有爱於人<lb/>
金谿富人錮山林之利数十年君始奪之而縣之貧人<lb/>
頼其利盖君之所試者小其為日又近而其所既立如<lb/>
是也享年三十有二死之若干日葬饒州鄱陽東門外<lb/>
母某氏某縣君妻凌氏黄氏男一人曰還孫始二歲女<lb/>
四人尚幼也銘曰<lb/>
嗚呼儒興志果而大不勝于柔以窒其外不隕其剛以<lb/>
<pb n="KR4d0054_SBCK_044-11a"/>
享于内胡短其施而多其與父老天子兒嬰失父維銘<lb/>
告哀以納于墓<lb/>
　　　太子右司禦率府副率致仕沈君墓誌銘<lb/>
君諱某字某姓沈氏沈氏自齊太子家令約家扵吳興<lb/>
故世為吳興人至君之大父諱某考諱某始自吳興之<lb/>
東林徙家扵錢塘故今為錢塘人君以宗室宻州觀察<lb/>
使宗旦㤙即其家得為太子右清道率府副率致仕又<lb/>
以祀明堂㤙迁太子右司禦率府副率兼官檢校國子<lb/>
祭酒兼監察御史階銀青光禄大夫勲武騎尉蓋宻州<lb/>
觀察使宗旦者今天子之姪潞王之孫而其母夫人盖<lb/>
君之姪也君為人質朴無外飾其居郷閭寛然長者也<lb/>
<pb n="KR4d0054_SBCK_044-11b"/>
其事父兄䏻力以嚴眎族人䏻爱以均雖饒財為大家<lb/>
而衣服飲食自與尤寡約至人有急歸我則推財赴之<lb/>
無錙銖頋惜意憐里　歲饑輙發倉以救人有欺其財<lb/>
者皆不校既老治其家事不肯懈曰吾先人之所以付<lb/>
我也處其子孫不以逸曰所以使汝守吾先人之法也<lb/>
嘉祐二年三月一日以疾辛于家享年七十有六其年<lb/>
十一月十五日葬錢塘之西城𥘉娶吳氏再娶車氏某<lb/>
縣君其葬也吳氏實從子三人曰瞱曰睕曰時孫八人<lb/>
曰沔曰溱曰沂曰淑曰灌曰湜曰漸曰渥曽孫三人曰<lb/>
師楊曰師荀曰師軻時沔沂皆舉進士餘亦皆有學行<lb/>
盖君之教也銘曰<lb/>
<pb n="KR4d0054_SBCK_044-12a"/>
赤赫宗子保藩于密天子曰嘻汝惟沈出子假汝寵錫<lb/>
其外親東宫之屬有長衛軍命君于家俾休其老以偃<lb/>
以側服章華好天子命我匪我有求隤然順退媚于林<lb/>
丘不藴為機不阻為畦曰逺無仇曰近無疵里巷之依<lb/>
惟此令人流聞餘澤化其子孫惟身之祥既夀而康惟<lb/>
後之祥宜熾而昌惟墓有域其蔵有石刻此銘詩昭示<lb/>
無極<lb/>
　　　寳月大師塔銘<lb/>
君名脩廣字叔微杭州錢塘人姓王氏九歲出家學佛<lb/>
居州之明慶院十一歲落髮為僧景祐二年詔賜紫衣<lb/>
五年又賜號寳月大師治平某年州選為管内僧正熈<lb/>
<pb n="KR4d0054_SBCK_044-12b"/>
寜元年十月感疾癸丑㑹門人與常所徃来學佛之人<lb/>
告以将終其夕沭浴易衣正坐而卒享年六十有一門<lb/>
人曰慈化大師了性曰崇照大師了然曰賜紫衣了藴<lb/>
以明年某月某甲子為塔葬君扵某縣某郷某原君為<lb/>
人樂易慈祥有智識度量人不見其喜怒讀五經略知<lb/>
大義頗喜為詩少羸多病始學為醫既成而有疾者多<lb/>
㱕之無貴賤貧冨皆為之盡其術未嘗有所厚薄尤貧<lb/>
者或資之衣食以其故自京師至于四方自公卿至于<lb/>
學士大夫多知其名既見皆樂從之㳺而郷邑之人至<lb/>
于覊旅㳺客其㱕之者無不厭其意君扵接之雖劳未<lb/>
嘗有觧卷不𣣔之色扵資之藥物衣食雖窮無未嘗有<lb/>
<pb n="KR4d0054_SBCK_044-13a"/>
所計惜其應外者如此及退而處夫貧冨死生之際又<lb/>
有所不累其心故至扵不䏻自給而未嘗動意至扵且<lb/>
死而未嘗改容変色噫是非可銘也欤銘曰<lb/>
不以貧故累其心此學士大夫所難至扵遭死生之変<lb/>
而不驚又難也君之學不同而自得者則然固不可以<lb/>
無傳况扵名聞扵世行信扵人故為之書尚使長存<lb/>
元豊類藁卷之四十四<lb/>
<pb n="KR4d0054_SBCK_044-13b"/>
</p>
<p>
</p>
  </div>
</body>
</text>
</TEI>
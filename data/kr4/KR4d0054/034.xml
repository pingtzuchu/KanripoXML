<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_034-1a"/>
元豊類藁卷之三十四<lb/>
　奏狀<lb/>
　　　乞賜唐六典狀<lb/>
右臣伏見聖㤙以新雕印唐六典頒賜近臣以及舘閣<lb/>
竊以唐𥘉以尚書中書門下三省參領天下之事以今<lb/>
僕射侍中為宰相之任然選士用人出兵授田刑罰礼<lb/>
樂至扵工官所主則一本扵尚書尚書侍郎分為六官<lb/>
郎員外郎各有攸司又分二十有四所以弥綸庻務至<lb/>
微至宻其大則以永業口分之田制民之産以租庸調<lb/>
制民之賦以諸府十二衞制民之兵三代以来其政最<lb/>
為近古太宗所以致治者盖出扵此其事至衆而㪯之<lb/>
<pb n="KR4d0054_SBCK_034-1b"/>
有條其体至大而統之有要可謂得建官制理之方明<lb/>
皇之世迺考尋舊章著之簡册以六卿所総領則象周<lb/>
官名其書曰六典而開元十四年張說罷中書令爲尚<lb/>
書右丞相不知政事自此政事歸中書而尚書但受成<lb/>
事而巳亦其書之所記也則當是之時尚書巳不得其<lb/>
職其所著者盖先代之遺法也其本原設官因革之詳<lb/>
上及唐虞以至開元其文不煩其實甚俻信可謂善扵<lb/>
述作者也臣向在舘閣嘗見此書其前有序明皇自撰<lb/>
意而其篇首皆曰御撰李林甫注及近得此書不全本<lb/>
其前所載序同然其篇首不曰御撰其第四一篇則曰<lb/>
集賢院斈士知院事中書令修國史上柱國始興縣開<lb/>
<pb n="KR4d0054_SBCK_034-2a"/>
國子臣張䓁奉敕撰盖開元二十二年張九齡實任此官<lb/>
然則此書或九齡䓁所為欤不敢以疑說定也伏惟皇<lb/>
帝陛下神智聖性夙成自天方革敝興壊以脩太平之<lb/>
業継唐虞之跡而稽古不倦旁及此書廼自禁中<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>版<lb/>
傳之以賜在位豈不以其官儀品式去今未逺而行扵<lb/>
今者尚多将使斈士大夫得而求之其扵就列皆知其<lb/>
任其扵治体開益至多非聖慮所存規模宏逺則何以<lb/>
訓勵群臣委曲至此臣備数内閣以文斈為職冝畧知<lb/>
典故不可以衰退駑鈍怠惰苟止故敢昧冐以請伏望<lb/>
聖慈依例賜臣一部使得伏玩思索萬一得奉清閑尚<lb/>
可牽强以備訪問不勝犬馬區區之誠貪冀㤙私不知<lb/>
<pb n="KR4d0054_SBCK_034-2b"/>
僣越其扵罪戾所不敢迯干冐宸嚴臣不任<lb/>
　　　授滄州乞朝見状<lb/>
右臣伏奉敕命就差知滄州巳起離前来竊念臣逺違<lb/>
班列十有二年伏遇陛下神聖文武當天受命制作法<lb/>
度以集太平之功群情顒顒孰不自願為能以托名扵<lb/>
萬世而臣曽未得湏史之間進望清光竊不自揆愿奉<lb/>
徳音犬馬之情固非一日之積今将至京師伏望聖慈<lb/>
許臣朝見臣不任<lb/>
　　　乞登對狀<lb/>
右臣扵十月二十六日伏蒙聖㤙賜對延和殿陛下假<lb/>
之以玉色奨之以徳音訪之以治天下之道而及扵當<lb/>
<pb n="KR4d0054_SBCK_034-3a"/>
世之事其敝安在臣昏愚不肖不足以稱聖意遽言國<lb/>
家之大体則懼非臣之任毛舉天下之細務則又非臣<lb/>
之志是以不敢率然以對夫智之不明辭之不敏此臣<lb/>
之罪也計臣之材與臣之位不敢以言高亦臣之分也<lb/>
退而伏念臣材質淺薄偶有好古之勤嚮道之志遇陛<lb/>
下高明光大方修先王之政以集太平之功而臣藐在<lb/>
外服十有二年無衒鬻之一言無左右之素譽地窮势<lb/>
絶不敢期扵自通分以孤愚老扵踈逺属陛下聦明<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>
智洞照群情公<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>並觀不遺小善赤然獨断察臣之本<lb/>
末超然逺御收臣扵滯涸至扵撫慰之私顧問之寵雖<lb/>
世之抱道徳堪重任之士恐不䏻當豈臣之㣲所可輙<lb/>
<pb n="KR4d0054_SBCK_034-3b"/>
得雖㓕身碎首未足以報非常之賜其扵傾竭肝膽以<lb/>
自效其愚忠有岀位之責猶不敢辤况親氶聖問實臣<lb/>
吐盡誠素之時其不敢自黙此臣愛君事國之義也竊<lb/>
以先王之治天下必有典籍以為當卋之法傳之後嗣<lb/>
使永有持循故在夏書稱政典曰先時者殺無赦不及<lb/>
時者殺無赦則夏之治天下之書曰政典也其在啇書<lb/>
稱制官刑儆于有位曰惟兹三風十愆卿士有一于身<lb/>
家必䘮邦君有一于身國必亡則啇之治天下之書曰<lb/>
官刑也其在周書稱成王還㱕在豊作周官盖以董正<lb/>
治官之意訓告群臣今書周官之篇是也扵是之時事<lb/>
為之制曲為之防故經禮三百威儀三千所謂經礼三<lb/>
<pb n="KR4d0054_SBCK_034-4a"/>
百者周禮六卿属皆六十盖舉其全数則周之治天下<lb/>
之書曰周禮也三代以後時君所為務在苟簡紀綱憲<lb/>
度闕而不圖盖逺莫盛扵漢而孝文之世賈誼欲定官<lb/>
名議寝不用中莫懿扵後周雖分六府之位以儀刑經<lb/>
禮而典籍無所傳聞近莫美扵唐𥘉以尚書六職本天<lb/>
下之治而不䏻修列其法論著扵書開元之際始追次<lb/>
舊章以為六典而尚書巳失其職然三代之後治天下<lb/>
之書有此而巳今陛下以法制度数宜有所自故上稽<lb/>
周禮以官儀注措宜叅近事故旁求六典則又質諸當<lb/>
世之宜裁以聖慮始自三省至于百工皆正其名夫名<lb/>
正然後位㝎位㝎然後事舉名正位㝎事舉則設官正<lb/>
<pb n="KR4d0054_SBCK_034-4b"/>
理之方盡矣使萬官千品各循其分彛倫庻績皆得其<lb/>
任然後陛下程其䏻䓁其實以章别幽明信其賞必其<lb/>
罰以推行愆勸庻務雖衆其目而無不周四海雖廣正<lb/>
其本而無不治况推尋采掇雖付在有司而是正凖裁<lb/>
寔由聖㫁至夫大法既具然後條分類别以陛下之所<lb/>
指授勒成一代之典明示四方使知出自聖作豈獨以<lb/>
之彌綸當今之務固當蔵之金匱為萬世法臣愚固陋<lb/>
竊不自揆扵夫經营之體損益之方所謂位定而事舉<lb/>
者𣣔進其妄意之滯見庻有毛髮之𥙷然心之委曲難<lb/>
以書盡伏望特垂聖慈許臣上殿敷奏使臣得披腹心<lb/>
以稱前日之聖問萬分之一有足以上當天心臣死生<lb/>
<pb n="KR4d0054_SBCK_034-5a"/>
幸甚俯伏待命臣不任<lb/>
　　　乞出知頴州状<lb/>
右臣愚不自揆懐犬馬之情敢昧萬死以聞不敏之誅<lb/>
所不敢逭伏念臣性行迂拙立朝無所阿附有見嫉之<lb/>
積毀無借譽之私援在外十有二年更歴七郡雖有爱<lb/>
君嚮囯之心託勢踈逺無路自通期扵抱志沒齒而巳<lb/>
陛下居法宫之深臨萬官之衆而臣以單外之迹一介<lb/>
之㣲陛下廓四聡之廣出獨見之卓不繇臣之衒鬻不<lb/>
因人之黨助收憐附慰劳問褒嘉語重意殊可謂非常<lb/>
之遇士之有大過人之材者殆未足以致此豈臣之鄙<lb/>
所當冐得日夜思念臣以庸下之噐在隱約之中而獨<lb/>
<pb n="KR4d0054_SBCK_034-5b"/>
爲聖主所知如此蝼蟻之軀知死不足以圖報今還朝<lb/>
以来甫及数月未有絲忽自效之勤而輙以私誠上陳<lb/>
臣之妄庸雖受誅絶之刑不足以塞責惟陛下察而哀<lb/>
之臣母年七十有一比嬰疾疹舉動歩履日更艱難陛<lb/>
下䖏臣京師臣幸得侍庭闈以便醫薬聖澤至厚常恐<lb/>
不能克堪今臣弟布得守陳州臣母憐其乆别𣣔與俱<lb/>
行頋臣之宜惟得旁郡庶可奉親徃来以共子職而抱<lb/>
疾之親陸行非便今與陳比境許蔡亳州及南京皆不<lb/>
通水路頋頴可以沿流臣誠不自揆不諱萬死之責敢<lb/>
昧冐以請伏望聖慈差臣知頴州一任竊恐顧臨到任<lb/>
未乆無例爲臣移易縁若候頋臨滿問則臣弟布陳州<lb/>
<pb n="KR4d0054_SBCK_034-6a"/>
却巳滿任𣣔望特出聖㤙許臣不候顧臨任滿交割臣<lb/>
惷冥寒陋蒙陛下特異之知未有鎦銖之稱而頋子母<lb/>
之恩規私擇便仰煩聖聦當伏斧鎖以須罪戾惟陛下<lb/>
哀憐聴察干犯天威臣不任<lb/>
　　　再乞登對狀<lb/>
右臣去冬再蒙聖㤙賜對臣愚淺薄無軼倫之行絶衆<lb/>
之材徒扵軰流粗識文字至扵講求天下之務非敢謂<lb/>
䏻盖嘗有志遇陛下紹天開跡大脩治具一言片善人<lb/>
人得以自効而臣流離漂泊藐在外服有深忌積毁之<lb/>
莫測無㳺談私黨之可因轉徙八州推移一紀無測行<lb/>
之一跡得叅扵御隷之間無嘗試之半詞得徹扵巖一<lb/>
<pb n="KR4d0054_SBCK_034-6b"/>
之上心思消縮齒髮凋耗常恐卒填溝<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>獨遺恨扵無<lb/>
窮也陛下躰生知之質起日新之政揆之以道以易漢<lb/>
唐五代之卑本之扵身以追尭舜三代之盛臣雖欲奮<lb/>
駑鈍願備驅馳而䖏踈賤之中無可致之一伏遇陛下<lb/>
明無不照察臣滯跡之不容聖無不通采臣孤斈之有<lb/>
得出自<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>断接之便朝所以詢謀撫納勉慰稱一之殊<lb/>
皆非素望所及臣雖草苑之漏頋非水石之頑盖士躬<lb/>
且老身孤立扵天下而獨為聖主所知如此燔軀沈族<lb/>
豈足論報其扵剖心析肝以効其區區之忠固臣之所<lb/>
不敢不盡也是以竊不自揆冐言當世之士陛下寛其<lb/>
不敏之誅而收其臆岀之見謂有可以當聖意者臣愚<lb/>
<pb n="KR4d0054_SBCK_034-7a"/>
蹇鈍分豈稱此盖繇陛下神聖文武度越千載而虚心<lb/>
納下無伐善之意徇巳之情故兼聴廣覧小䏻薄技無<lb/>
所不録而臣愚連遇得以及此今臣備数轂下雖日得<lb/>
造朝而身不迩法坐之凝嚴且不接徳音之温厚渉四<lb/>
時矣其畢忠願知之心惓惓之義豈湏臾廢㦲伏念臣<lb/>
嘗言天下之經費以謂皇祐治平庻官之員倍扵景徳<lb/>
議今之兵以謂西北之宜在擇将帥待罪三班獲因<lb/>
職事考扵載籍盖官日益衆而守塞之臣有未稱其任<lb/>
者得以推其事實審其源流其扵裁䖏之宜亦嘗略窺<lb/>
其要竊𣣔飾其所聞敢終前日之說以献陛下方日孜<lb/>
孜大有為扵天下内則更張庻事外則經营四方如臣<lb/>
<pb n="KR4d0054_SBCK_034-7b"/>
之說有可采者庻㡬制天下之用以飬財御天下之材<lb/>
以經武有助聖政之萬一臣扵受㤙非敢謂報庻以明<lb/>
臣犬馬之志未嘗不響上之所為也臣又嘗言陛下方<lb/>
上稽周禮旁參六典以更定官制臣扵經营之躰損益<lb/>
之数願有毛髪之𥙷伏聞百度巳成萬務巳㝎而臣曽<lb/>
不䏻吐一言陳一䇿庶得因國大典託名不泯今條分<lb/>
類别宣布有期臣誠不自揆以謂更制之日新舊革易<lb/>
之𥘉弥綸之術固不可不有所素具竊𣣔自効少禆聖<lb/>
晝之緒餘臣扵三者或萬有一得然事有本末理之詳<lb/>
悉宜得口陳伏望特出聖慈許臣上殿敖奏干冐宸嚴<lb/>
臣不任<lb/>
<pb n="KR4d0054_SBCK_034-8a"/>
　　　申中書乞不看詳㑹要状<lb/>
右伏以自来修撰國史皆玅選衆材共當寄任今通脩<lb/>
五朝大典屬鞏專領巳是一人而冐衆材之任顧鞏衰<lb/>
揺懼不克堪其今来所脩㑹要計三百卷脩纂以来經<lb/>
渉十有餘年編脩䓁官巳更六人限至秋季末成書即<lb/>
今巳是八月中旬某若依限脩進不惟須合考求首尾<lb/>
叅詳得失仍更並湏檢尋文字照㩀其間恐合更有更<lb/>
改損益不獨扵鞏以旬月而求就十有餘年之功又復<lb/>
扵累巳扵國史是以一人而冐衆材之任懼不克堪而<lb/>
更益以㑹要一人而兼数人之任縦使容鞏添展期限<lb/>
縁■朝典章本末閎大不同小小文字自頋材力實不<lb/>
<pb n="KR4d0054_SBCK_034-8b"/>
䏻兼况今来進本装冩並巳了畢伏乞更賜敷奏取自<lb/>
朝廷■酌别賜指揮<lb/>
　　　辭中書舎人状<hi>閤門告報有㫖更不得辭免不曽上</hi>
右臣凖閤門告報蒙㤙授臣中書舎人者竊以唐虞三<lb/>
代之君興造政事爵徳官䏻之際所以播告天下訓齊<lb/>
百工必有詔號令命之文逹其施為建立之意皆擇當<lb/>
卋聦明雋又工扵言語文學之臣使之敷扬演暢𬒳扵<lb/>
簡册以行之四方垂之萬世理化所出其具在此至其<lb/>
巳乆而謀謨訪問三盤五誥誓命之書刻之為經後世<lb/>
學者得而宗之師生相傳為載籍首吟誦尋繹以求其<lb/>
埽一有發明皆為世教盖其大體所繫如此逮至漢興<lb/>
<pb n="KR4d0054_SBCK_034-9a"/>
雖不能比迹三代致治之隆而誥令下者典正謹嚴尚<lb/>
為近古自斯巳後豈獨彛倫粃斁其推而行之載扵明<lb/>
命亦皆文字淺陋無可觀采唐之文章嘗盛矣當時之<lb/>
士若常衮楊炎元禎之属號能為訓辭今其文尚存亦<lb/>
未有逺過人者然則號令文来自漢而降未有及古理<lb/>
化之具不其闕欤伏惟陛下以天縱之聖闡明道術所<lb/>
以作則垂憲紀官正名皆上追三王下陋唐漢至扵出<lb/>
口肆筆發為徳音固巳獨造精㣲不可窮測則扵代言<lb/>
之任豈易属人臣淺薄闇瞀斈朽材下誤蒙陛下知之<lb/>
扵擯排忌嫉之中收之扵棄捐流落之地属之史事巳<lb/>
懼<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>官至扵推度聖意討論潤色以次為謨訓彰示海<lb/>
<pb n="KR4d0054_SBCK_034-9b"/>
内兹事至大豈臣所堪况侍從之官實備頋問而臣齒<lb/>
髪巳衰心志昏塞豈獨施扵翰墨懼非其任至扵謀猷<lb/>
獻納尤不逮人伏望博選扵朝旁及踈逺必有殊絶特<lb/>
出之材能副聖神奬㧞之用所有授臣㤙命乞賜寢罷<lb/>
　　　授中書舎人舉劉攽自代㧋<lb/>
蒙㤙授前件官凖編敕莭文知雜御史巳上授訖許㪯<lb/>
官自代者右謹具如前臣伏見朝奉大夫充集賢校理<lb/>
知毫州劉攽廣覧載籍彊記治聞求之軰流罕有倫比<lb/>
臣竊以謂引㧞衆材弥綸丗務至扵博學之士固宜用<lb/>
在朝廷况今聖質高明䆒極今古凡在左古當備頋問<lb/>
之臣尤湏多識前載然後能稱其職如攽所長實允兹<lb/>
<pb n="KR4d0054_SBCK_034-10a"/>
選况攽累歴州郡治行可稱至扵文辭亦足觀采兼此<lb/>
衆羙臣實不如今㪯自代謹具状奏聞伏候敕㫖<lb/>
元豊類藁卷之三十四<lb/>
<pb n="KR4d0054_SBCK_034-10b"/>
</p>
<p>
</p>
  </div>
</body>
</text>
</TEI>
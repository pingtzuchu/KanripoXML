<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_033-1a"/>
元豊類藁卷之三十三<lb/>
　奏狀<lb/>
　　　進奉熈寕四年明堂絹状<lb/>
祀而嚴配王國之上儀助者駿奔人臣之常奉前件物<lb/>
實之用篚旅以造庭阻就列以陪祠庻将心扵拱極載<lb/>
循僣冐伏積震惶<lb/>
　　　進奉熈寕七年南郊銀絹状<lb/>
天休不宰故大報扵親郊上徳難名唯駿奔扵助祭兹<lb/>
為邦禮以合人情物輙用土毛敢叅庭實第從臣之嘉<lb/>
頌獨逺清光得萬囯之歡心庶将薄意干冐宸扆臣不任<lb/>
　　　進奉熈寧七年同天莭銀絹状<lb/>
<pb n="KR4d0054_SBCK_033-1b"/>
自天生徳與世為㱕属當載育之期敢薦無疆之祚前<lb/>
件物輙備土毛之末用叅篚貢之餘逺守蠻荆莫預造<lb/>
庭之㑹仰懐象魏但祈難老之詳<lb/>
　　　進奉熈寕八年同天節銀絹状<lb/>
元命在躬方啓龍興之運鴻圖集祉爰開鳦降之祥前<lb/>
件物敢薦服官用叅庭實縁易供之薄献祝難老之殊<lb/>
祥<lb/>
　　　㐮州乞宣洪二郡状<lb/>
右臣今任至今年九月成資巳蒙差太常少卿孫頎替<lb/>
臣成資闕今臣去替秪有数月竊念臣為有私便𣣔乞<lb/>
就移洪州或宣州一任情願守待逺闕謹具状奏聞伏<lb/>
<pb n="KR4d0054_SBCK_033-2a"/>
候敕㫖<lb/>
　　　奏乞回避吕升卿<lb/>
右臣伏奉敕命就差權知洪州軍州事充江南西路兵<lb/>
馬都鈐轄巳發来赴任次今覩吕升卿授江西轉運副<lb/>
使伏縁臣先任齊州得替後吕升卿為京東路察訪扵<lb/>
齊州多端非理求臣過失頼臣無可捃拾兼臣弟布與<lb/>
吕恵卿又有嫌隙二事皆中外共知今升卿任江西監<lb/>
司洪州在其統属湏至陳乞回避伏乞指揮檢㑹臣先<lb/>
奏乞移洪州或宣州或東南一般州郡臣為母親見在<lb/>
饒州迤邐前去饒州伺候朝㫖<lb/>
　　　奏乞與潘興嗣子推㤙状<lb/>
<pb n="KR4d0054_SBCK_033-2b"/>
右臣伏覩本州人試将作監主簿潘興嗣五歲以父任<lb/>
得官二十二歲授江州徳化縣尉不行熈寕二年朝廷<lb/>
察其高以為日州軍事推官不就今年五十六嵗安扵<lb/>
静退三十餘年臣竊以康㝎中徐復以䖏士收用辤不<lb/>
就得官其一子近王回孫侔皆以幽潜見録命下而回<lb/>
已死亦得官其一子李覯以國子直講退㱕死十年亦<lb/>
得祿其後則國家之扵激奨㢘退既肆其所守又㤙及<lb/>
其世盖有故事今與王回同時見録之人有孫侔而後<lb/>
又有興嗣䖏幽不改其操皆巳白首然未有為上聞者<lb/>
故其子獨未蒙㤙竊以康㝎至今㡬四十年士之抗志<lb/>
扵隠約而為朝廷所知者止此数人盖枯槁沉溺其守<lb/>
<pb n="KR4d0054_SBCK_033-3a"/>
至難故其人至少為國家者取而顯之使天下皆知士<lb/>
之特立無求扵世者不為上之所遺則自重者孰不勉<lb/>
浮競者孰不悔可謂施約而勸博寵録之所以勵世其<lb/>
實在此臣故敢以聞伏惟陛下幸察侔及興嗣躬難進<lb/>
之莭遭遇聖時用王回徐復李覯為比加㤙其子使斯<lb/>
人不卒窮扵閭巷足以明示天下興嗣有子群年二十<lb/>
六嵗孫侔令家真州謹状奏聞伏候敕㫖<lb/>
　　　奏乞復呉中復差遣状<lb/>
右臣復見提點本州玉隆觀龍圖閣直學士給事中吳<lb/>
中復年六十六嵗精力未衰志意甚壮歴事累朝嘗任<lb/>
諌官御史以直道正言能稱其職又任邦伯理兵治民<lb/>
<pb n="KR4d0054_SBCK_033-3b"/>
皆有可紀孔子曰如有所譽者其有所試矣如中復之<lb/>
林有巳試之效可謂明白方今中外任使嘗患乏人如<lb/>
中復者豈可遂其閑逸𣣔乞召至左右使典司献納或<lb/>
委以藩鎮使剸治煩劇又能上副憂勤不負寄任况中<lb/>
復年未當退又無疾病䖏之散地衆謂非宜伏望早賜<lb/>
收用以稱朝廷尚賢求舊之意臣忝任州長不敢不言<lb/>
謹具狀奏聞伏候敕旨<lb/>
　　　辤直龍圖閣知福州狀<lb/>
右臣凖洪州送到敕牒一道授臣直龍圖閣就差權知<lb/>
福州交割本職公事以次官員發赴本任者孤逺之臣<lb/>
幸蒙收擢聖恩深厚誼豈敢辤伏念臣老母年高近歲<lb/>
<pb n="KR4d0054_SBCK_033-4a"/>
多病臣弟布巳移知廣州見赴本任臣若更適閩越則<lb/>
兄弟並就逺官犬馬之志不勝徬徨伏望聖慈矜憫特<lb/>
寝新命與臣一便地差遣所有敕牒臣未敢祗受巳牒<lb/>
洪州寄軍資庫收𬋩臣巳交割本聀公事與以次官員<lb/>
不敢扵舊任䖏乆住見迤邐前来听候指揮謹具状奏<lb/>
聞伏候敕旨<lb/>
　　　福州舉知泉州陳樞乆不磨勘特與轉官状<lb/>
右臣體訪得轄下知泉州尚書屯田貟外郎陳樞不下<lb/>
磨勘文字巳十五年中間曽遇覃恩改官其扵綿歴嵗<lb/>
月積累勞能則考課常法盖未及之列於郎曺為日巳<lb/>
乆方當朝廷崇尚㢘素誡抑浮競之時樞獨安扵冲静<lb/>
<pb n="KR4d0054_SBCK_033-4b"/>
所守如此况樞操履純篤出自天資治行循良見扵衆<lb/>
論自歴州縣及任淮南提點刑獄與今来再任泉州所<lb/>
至風績皆可稱記伏乞特降指揮下審官東院檢㑹樞<lb/>
合該磨勘月日采其乆不自陳特與優轉名曺以奨恬<lb/>
退臣忝備寄任不敢不言謹具状奏聞伏候勑㫖<lb/>
　　　福州奏乞在京主判閑慢曺局或近京一便郡状<lb/>
右臣輙露悃愊仰干旈扆臣母老多病見居京師臣任<lb/>
福州臣弟布任廣州相去皆数千里臣犬馬之志實不<lb/>
遑寕臣昨移福州之日曽乞哀憐改授近地㝷奉聖㫖<lb/>
不允不敢再請臣既到任属所部之内㓂孽遺類徃徃<lb/>
尚聚山谷居人未寜逺近疑駭而州之属邑又有出扵<lb/>
<pb n="KR4d0054_SBCK_033-5a"/>
早饑之後臣扵此時正當竭其駑鈍復不敢以私計自<lb/>
陳自去冬及今春以来上賴朝廷威徳蟻聚餘㓂悉又<lb/>
殄除田疇之間連獲登稔今山海清謐千里宴然里閭<lb/>
相安粟米豊羡臣扵所部乃無一事可以自効况臣到<lb/>
任今年八月巳及一年逺去庭闈爲日巳乆晨昏之恋<lb/>
誼難苟止則臣可以乞恩實在今日伏見朝廷至仁比<lb/>
来群臣之中有𣣔便扵飬親者並蒙聴許况臣母子各<lb/>
巳白頭兄弟二人皆任逺地今臣扵官守又無可以驅<lb/>
馳之事伏望聖慈憫惻以臣老母見在京師與臣一在<lb/>
京主判間慢曺局差遣或就移近京一便郡庶便親飬<lb/>
臣雖糜殞曷報聖㤙臣不任惶懼戦汗激切屏营之至<lb/>
<pb n="KR4d0054_SBCK_033-5b"/>
　　　移明州乞至京迎侍赴任状<lb/>
右臣昨以老母在京而臣知福州臣弟布知廣州相去<lb/>
各数千里幸臣所部之内盗賊殄除年糓豊稔臣扵守<lb/>
官既無驅馳之事而臣到任巳及一年逺去<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>闈為日<lb/>
巳乆奏乞聖慈哀憐以臣老母見在京師與臣一在京<lb/>
主判閑慢曺局差遣或移臣近京一便郡庶便親飬㝷<lb/>
准中書劄子巳降敕命差臣權判太常寺兼禮儀事奉<lb/>
聖旨仰臣交割聀分公事訖發来赴闕臣遂起離前来<lb/>
至洪州覩進奏院報巳差臣知明州伏念臣巳奔馳在<lb/>
路屈指計日望至親側竊計臣老母之心聞臣而来倚<lb/>
門之望固巳深切今母子垂欲相見而臣忽他改差遣<lb/>
<pb n="KR4d0054_SBCK_033-6a"/>
晨昏之戀既未得伸迫急之誠惟知涕泗且臣母子各<lb/>
巳白首臣母近嵗多病臣弟布又知桂州私門之内長<lb/>
子二人皆違左右而臣扵兄弟之内又㝡居長犬馬之<lb/>
志豈敢苟安况今所得明州足可迎侍臣不敢别有陳<lb/>
乞𣣔望出自聖㤙特賜矜憫許臣徑馬暫至京師迎侍<lb/>
老母赴任不敢别有佳滯伏惟天地之徳哀而憐之臣<lb/>
欲候授敕後陳此懇誠臣見在道路恐慮敕命附逓前<lb/>
来或致遅延湏至便具奏請所貴早得指揮不致别有<lb/>
留滯臣見水路前去所有朝㫖乞降至真州以来付臣<lb/>
謹具状奏聞伏候敕㫖<lb/>
　　　明州奏乞回避朱明之状<lb/>
<pb n="KR4d0054_SBCK_033-6b"/>
伏為本路提點刑獄朱明之是臣母之親堂弟牒明州<lb/>
檢到敕條竊慮合該回避湏至奏聞者右謹具如前乞<lb/>
賜檢㑹如合該回避𣣔望聖慈念臣在外十有一年巳<lb/>
更六任幸遇非常之主聀與内朝而自陛下即祚以来<lb/>
未得一親玉色人臣爱君惓惓希慕之心未能自棄為<lb/>
日巳乆兼臣昨任福州巳係逺地迎侍不得即今老母<lb/>
多病見在京師人子之義晨昏之恋固難苟止二者於<lb/>
臣之心實為迫切如臣合當避親臣不敢陳乞在京差<lb/>
遣只乞對移陳蔡一郡許臣暫至京師迎侍老母赴任<lb/>
使臣仰得就日月之光俯得伸犬馬之飬臣至孤至逺<lb/>
之迹抱此㣲誠如不自言誰當為臣言者伏惟陛下天<lb/>
<pb n="KR4d0054_SBCK_033-7a"/>
地父母哀而憐之出自聖慈特賜矜許臣不任■子區<lb/>
區激切之情謹具状奏聞伏候敕㫖<lb/>
　　　進奉元豊元年同天莭功徳䟽状<lb/>
彌月開祥本周家之極盛千秌紀莭繇唐室之寖昌矧<lb/>
属熈朝寔標華旦是敢䖏遵象教恭啓法筵傾率土之<lb/>
歡心祝後天之遐筭庶偕動植永頼生成<lb/>
　　　進奉元豊元年同天莭銀状<lb/>
鳦鳥之詩本啇入之所自出生民之什原周室之所繇<lb/>
興矧属休辰寔開令莭生成之造雖難稱於大㤙爱戴<lb/>
之心庶可将扵薄物用祝乾坤之乆永為夷夏之依■<lb/>
　　　進奉元豊二年同天莭銀絹状<lb/>
<pb n="KR4d0054_SBCK_033-7b"/>
人神祐助是開彌月之祥夷夏歸依方祝後天之筭前<lb/>
件物旅於庭實出自土毛仰晞北極之尊用将㣲意願<lb/>
固南山之壽永庇群生<lb/>
　　　移知亳州乞至京迎侍赴任状<lb/>
右臣五月三十日伏奉敕命就差知亳州旣近輦轂又<lb/>
便庭闈仰荷天㤙俯從人欲非臣淺薄所能報稱伏念<lb/>
臣前奏中具陳在外十有一年巳更六任幸遇非常之<lb/>
主職與内朝而自陛下即祚以来未得一親玉色人臣<lb/>
爱君惓惓希慕之心未能自棄為日巳乆兼臣昨任福<lb/>
州巳係逺地迎侍不得即今老母多病見在京師人子<lb/>
之誼晨昏之恋固難苟止二者扵臣之分實為迫切如<lb/>
<pb n="KR4d0054_SBCK_033-8a"/>
臣合當避親臣不敢陳乞在京差遣只乞對移陳蔡一<lb/>
郡許臣暫至京師迎侍老母赴任使臣仰得日月之光<lb/>
俯得伸犬馬之飬今臣幸蒙㤙詔移守亳州如臣所請<lb/>
况亳州去京不逺𣣔乞許臣暫至京師迎侍老母赴任<lb/>
臣見巳交割訖發離前来所有回降朝㫖乞<hi>隆</hi>至泗州<lb/>
付臣謹具狀奏聞候敕㫖<lb/>
元豊類藁卷之三十三<lb/>
<pb n="KR4d0054_SBCK_033-8b"/>
<pb n="KR4d0054_SBCK_033-8b"/>
</p>
<p>
</p>
  </div>
</body>
</text>
</TEI>
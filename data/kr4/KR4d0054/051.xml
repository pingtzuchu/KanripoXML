<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_051-1a"/>
續附南豊先生行状碑誌哀挽<lb/>
　　行狀<lb/>
公諱鞏字子固建昌軍南豊人曽祖諱仁旺贈尚書水<lb/>
部員外郎祖諱致尭尚書戸部郎中直史舘贈右諌議<lb/>
大夫考諱易占太常博士贈光禄卿母吳氏文城郡太<lb/>
君母朱氏仁壽郡大君公嘉祐二年進士及第為太平<lb/>
州司法參軍召編校史舘書籍歷舘閣校勘集賢校理<lb/>
兼判官告院嘗為英宗實録檢討官不踰月罷出通判<lb/>
越州歴知齊㐮洪州進直龍圖閣知福州兼福建路兵<lb/>
焉鈴轄賜緋衣銀魚召判太常寺未至改知明州徙亳<lb/>
州又徙滄州不行留判三班院遷史舘脩撰管句編脩<lb/>
<pb n="KR4d0054_SBCK_051-1b"/>
院兼判太常寺元豊五年四月擢試中書舍人賜服金<lb/>
紫九月丁母憂明年四月丙辰終于江寕府享年六十<lb/>
有五自大理寺丞五遷尚書度攴貟外郎換朝散郎動<lb/>
累加輕車都尉元配晁氏光祿少卿宗格之女継室李<lb/>
氏司農少卿禹卿之女子男三人綰太平州司理參軍<lb/>
綜太廟斎郎綱承務郎二女蚤卒孫男六人悊怘愈<graphic n="KR1556" url="https://raw.githubusercontent.com/kanripo/KR-Gaiji/master/images/KR1556.png" mimeType="image/png"/>
怤憇悊假承務郎餘未仕孫女五人元豊七年六月丁<lb/>
酉葬南豊從周郷之源頭曽氏姒姓其先魯人至其後<lb/>
世避地遷于豫章子孫散䖏江南今家南豊者自高祖<lb/>
諱延鐸始也𥘉箴及參父子俱事孔子箴樂道忘仕孔<lb/>
子與之參以孝徳為卋穪首而參孫西耻自比扵管仲<lb/>
<pb n="KR4d0054_SBCK_051-2a"/>
其世徳渊源所徔来逺矣至皇祖大夫以直道正言為<lb/>
宋名臣皇考光禄博學懿文惇行孝友明古誼逹時変<lb/>
位不配徳著書垂後畜厚流長天以道徳文章鍾于公<lb/>
身以侈大前烈開覺後嗣實命世之宏材不待文王而<lb/>
興者歟公生而警敏不類童子讀書数百千言一覧輙<lb/>
誦年十有二試六論授筆而成辭甚偉也未冠名聞四<lb/>
方是時宋興八十餘年海内無事異林間出歐陽文忠<lb/>
公赤然特起為學者宗師公稍後出遂與文忠公齊名<lb/>
自朝廷至閭巷海隅障塞婦人孺子皆䏻道公姓字其<lb/>
所為文落𥿄輙為人傳去不旬月而周天下學士大夫<lb/>
手抄口誦唯恐得之晚也盖自楊雄以後士罕知經至<lb/>
<pb n="KR4d0054_SBCK_051-2b"/>
施扵政事亦皆卑近苟簡故道術寖㣲先生之迹不復<lb/>
見扵世公生扵末俗之中絶學之後其扵剖折㣲言闡<lb/>
明疑義卓然自得足以彂六藝之緼正百家之繆破数<lb/>
千載之惑其言古今治亂得失是非成敗人賢不肖以<lb/>
至彌綸當世之務斟酌損益必本扵經不少敗以就俗<lb/>
非與前世列扵儒林及以功名自見者比也至其文章<lb/>
上下馳騁愈出而愈新讀者不必䏻知知者不必䏻言<lb/>
盖天材獨至若非人力所䏻學者憊精思莫䏻到也卋<lb/>
謂其辭扵漢唐可方司馬遷韓愈而要其㱕必止扵仁<lb/>
義言近指逺雖詩書之作者未能逺過也其為人惇大<lb/>
直方取舎必度扵礼義不為矯偽姑息以阿世媚俗弗<lb/>
<pb n="KR4d0054_SBCK_051-3a"/>
在扵義雖勢官大人不為之屈非其好雖舉世徔之不<lb/>
輙與之比以其故世俗多忌嫉之然不為之變也其材<lb/>
雖不大施而所治常出人上為司法論决重䡖能盡法<lb/>
意繇是明習律令世以法家自名者有弗及也為通判<lb/>
雖政不<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>出而州頼以治𥘉嘉祐中州取酒埸錢給牙<lb/>
前之應募者錢不足廼俾郷户輸錢助役期七年止後<lb/>
酒埸錢有餘應募者利扵多入錢期盡而責郷户輸錢<lb/>
如故公閱文書得其姦立罷輸錢者二百餘户且請下詔<lb/>
約束毋擅増募人錢歲饑度常平不足仰以賑給而田居<lb/>
野䖏之人不能皆至城郭至者羣聚有疾癘之虞前期<lb/>
喻屬縣富人使自實粟数緫得十五萬石視常平賈稍<lb/>
<pb n="KR4d0054_SBCK_051-3b"/>
増以予民民得徔便受粟不出田里而食有餘粟賈平<lb/>
又出錢粟五萬貸民為種糧使随歲賦入官農事頼以<lb/>
不乏為州務去民疾苦急姦彊盗賊而寛貧弱曰為人<lb/>
害者不去則吾人不寕齊曲提周氏衣冠族也以貲雄<lb/>
里中周氏子高横縱滛亂至賊殺平民汙人婦女服噐<lb/>
擬乗輿高力䏻動權貴州縣势反出其下故前後吏莫<lb/>
敢詰公至首取高寘扵法歴城章丘民聚黨数十横行<lb/>
村落間號覇王社椎埋盗奪簒囚縦火無敢正視者公<lb/>
悉擒致之特配徙者三十一人餘黨皆潰是時州縣未<lb/>
属民為保伍公獨行之部中使㡬察居人行旅出入經<lb/>
宿皆籍記有盗則鳴鼓相援又設方畧明賞購急追𥙷<lb/>
<pb n="KR4d0054_SBCK_051-4a"/>
且開人自言故盗發輙得有葛友諒者屡剽民家以名<lb/>
捕不獲一日自出告其黨公子𫀆帶酒食假以騎從輦<lb/>
所購金帛随之狥諸郡中盗聞多出自言友智力兼人<lb/>
公外示章顯實𣣔擕貳其徒使之不能復合也齊俗悍<lb/>
彊喜攻刼至是豪宗大姓歛手莫敢動㓂攘屏迹州部<lb/>
肅清無枹鼓之警民外户不閉道不拾遺閩粤負山瀕<lb/>
海有銅塩之利故大盗数起公至部時賊渠廖恩者既<lb/>
赦其罪誘降之然餘衆觀望十百為群既潰復合隂相<lb/>
推附至連数州其尤桀者隷将樂縣縣嘗呼之不出愈<lb/>
自疑且起踵恩所為居人大恐公念𣣔緩之恐势滋大<lb/>
急之是趣其為亂卒以計致之前後自㱕若就執者㡬<lb/>
<pb n="KR4d0054_SBCK_051-4b"/>
二百人又擒海盗八人自殺者五人老姦宿偷相繼縛<lb/>
致者又数十人吏士以次受賞公復請並海增廵檢貟<lb/>
以壮聲勢自是愊貟数千里無敢竊發者民山行海宿<lb/>
如在郛郭亳亦號多盗治之如齊盜為引去公為人除<lb/>
大患者既如此至扵澄清風俗振理頽壞闘訟哀熄綱<lb/>
紀具修所至皆然也其餘廢舉後先則視其時因其便<lb/>
為之在齊㑹朝廷変法遣使四出公推行有方民用不<lb/>
優使者或希望私欲有所為公亦不聴也河北發民濬<lb/>
河調及它路齊當出夫二萬縣𥘉按籍二丁三丁出一<lb/>
夫公括其隱漏後有至九丁出一夫者首費数倍又損<lb/>
後人以紓民力弛無名渡錢為橋以齊徃来徙傳舎自<lb/>
<pb n="KR4d0054_SBCK_051-5a"/>
長清抵博州以逹于魏祖舊省六驛人皆以為利其餘<lb/>
力比次案牘簿書蔵之以十五萬計它州亦然既罷州<lb/>
人絶橋閉門遮留夜乗間廼得去㐮州継有大獄逮繫<lb/>
充滿有執以為死罪者公至閱囚牘法當勿論即日縦<lb/>
去并釋者百餘人州人噪呼曰吾州前坐死者衆矣孰<lb/>
知非冤乎在洪㑹歲大疫自州至縣鎮亭傳皆儲藥以<lb/>
授病者民若軍士不能自飬者以官舎舍之資其食𣣔<lb/>
衣衾之具以庫錢佐其費青醫候視記其全失多寡以<lb/>
為殿最人頼以生安南軍興道江西者詔為萬人備州<lb/>
縣暴賊急歛芻粟賈踴貴百姓不堪公獨不以煩民前<lb/>
期而辦又為之區䖏次舎井㸑什器皆有條理兵既過<lb/>
<pb n="KR4d0054_SBCK_051-5b"/>
而市里不知也楅州多佛寺爲僧者利其冨饒争𣣔爲<lb/>
主守賕請公行公俾其徒自相推擇籍其名以次𥙷之<lb/>
授文㨿廷中却其私謝以絶左右徼求之敝民出家者<lb/>
三歲一附籍殆萬人闔府徼賂至裒錢数千萬公至不<lb/>
禁而自止廢寺二皆囊橐爲奸者禁婦女毋入寺舎明<lb/>
州有詔完城既程工費而㑹公至𥘉度城周二千五百<lb/>
餘丈爲門楼十故甓可用者收十之四公爲再計城减<lb/>
七十餘丈門當高麗使客出入者爲楼二收故甓十之<lb/>
六募人簡棄甓可用者量酬以錢又得十之二凢省工<lb/>
費甚衆而力出扵役兵傭夫不以及民城成總役者皆<lb/>
進官而公不自言也公甞以謂州縣困扵文移煩数民<lb/>
<pb n="KR4d0054_SBCK_051-6a"/>
病扵追呼之優也故所至出教事應下縣責其蜀度緩<lb/>
急與之期期未盡不復移書督趣期盡不報按其罪期<lb/>
與事不相當聴縣自言别與之期而案與期者即有所<lb/>
追逮州不遣人至縣縣毋遣人至田里縣𥘉未甚聽公<lb/>
小則罰典吏大則并劾縣官扵是莫敢慢事皆先期而<lb/>
集民不知優所省文移数十倍事在州者督祭句稽皆<lb/>
有程式分任僚屬因能而使公緫覧綱條責成而巳盖<lb/>
公所領州多號難治及公為之令行禁止莫敢不自盡<lb/>
政巨細畢舉庭無留事囹圄屡空人徒見公朝夕視事<lb/>
数刻而罷若無所用心者不知其所操者約且要而聦<lb/>
明威信足以濟之故不勞而治也吏民𥘉或憚公嚴巳<lb/>
<pb n="KR4d0054_SBCK_051-6b"/>
而皆安其政既去乆而彌思之其扵内所更官告院三<lb/>
班太常遇事不爲苟簡革官告院宿敝尤多凢所規畫<lb/>
至今守之不改盖公自在閭巷巳屬意天下事如在朝<lb/>
廷而天下亦謂公有王佐之材起且大任庶㡬能明斯<lb/>
道澤期民以追先王巳墜之迹然晚廼得仕仕不肯苟<lb/>
合施設止扵一州州又有䂓矩䋲墨為吏者不敢毫髮<lb/>
出入則其所設施特因時趣冝固不足以發公之緼又<lb/>
况其大者乎公自為小官至在朝廷挺立無所附逺迹<lb/>
權貴繇是愛公者少為編校書籍積九年自求𥙷外轉<lb/>
徙六州更十餘年人皆為公慊然而公䖏之自若也公<lb/>
扵是時既與任事者不合而小人乗間又𣣔擠之一時<lb/>
<pb n="KR4d0054_SBCK_051-7a"/>
知名士徃徃坐刺譏辝語廢逐公扵　防微絶人逺<lb/>
甚政事施張操縦雖出于巳而未嘗廢法自用以其故<lb/>
莫能中傷公亦不為之動也頼天子明聖察公賢𣣔用<lb/>
公者数矣㑹徙滄州召見勞問甚寵且諭之曰以卿才<lb/>
學冝為衆所忌也遂留公京師公亦感激奮勵𣣔有所<lb/>
自効数對便殿所言皆大體務開廣上意上未嘗不従<lb/>
容領納期以大任一日手詔中書門下曰曽鞏以史學<lb/>
見稱士類宜典五朝史事遂以為脩撰既而復諭公曰<lb/>
此特用卿之漸爾近卋修國史必衆選文學之士以大<lb/>
臣監緫未有以五朝大典獨付一人如公者也故世不<lb/>
以用公為難而以天子知人明扵屬任之為難也公夙<lb/>
<pb n="KR4d0054_SBCK_051-7b"/>
夜討論未及屬藁㑹正官名擢中書舍人不俟入謝使<lb/>
諭就職時自三省至百執事選授一新除史日至数十<lb/>
人人人舉其職事以戒辭約義盡論者謂有三代之風<lb/>
上亦数稱其典雅皇子延安郡王牋奏故事命翰林學<lb/>
士典之至是上特以屬公在職百餘日不幸属疾遭家<lb/>
不造以至不起始公之進天下相慶以爲得人謂且大<lb/>
用及聞公殁皆嘆息相吊以謂公之志卒不大施扵世<lb/>
其命也夫公性嚴謹而待物坦然不爲疑阻扵朋友喜<lb/>
盡言雖取怨怒不悔也扵人有所長奨勵成就之如弗<lb/>
及與人接必盡禮有懐不善之意来者竢之益恭至使<lb/>
其人心恱而去遇僚属盡其情未嘗有所按謫有所過<lb/>
<pb n="KR4d0054_SBCK_051-8a"/>
誤抵法者力為辨理無事而後巳在官有所市易取賈<lb/>
必以厚予賈必以薄扵門生故吏以幣交者一無所受福<lb/>
州無職田嵗鬻園𬞞收其直自入常三四十萬公曰太<lb/>
守與民争利可乎罷之後至者亦不復取也平生無所<lb/>
玩好顧喜蔵書至二萬卷仕四方常與之俱手自讐對<lb/>
至老不倦又集古今篆刻為金石録五百卷公未嘗著<lb/>
書其所論述皆因事而發既殁集其藁為元豊類藁五<lb/>
十卷續元豊類藁四十卷外集十卷後之學者因公之<lb/>
所嘗言扵公之所不言可推而知也𥘉光禄仕不遂而<lb/>
歸無田以食無屋以居公時尚少皇皇四方營飦粥之<lb/>
飬光禄不幸蚤世太夫人在堂闔門待哺者数十口太<lb/>
<pb n="KR4d0054_SBCK_051-8b"/>
夫人以勤儉經理其内而教飬四弟相継得禄仕嫁九<lb/>
妹皆以時且得所歸自委廢單弱之中振起而亢大之<lb/>
實公是頼平㞐未嘗逺去太夫人左右其仕扵外数以<lb/>
便親求徙官太夫人受之異甚嗚呼天奪吾母不数月<lb/>
又奪吾兄何降禍之酷至扵斯極也豈其子弟積悪罰<lb/>
不扵其身而及其母兄使之抱終天之痛為世之所大<lb/>
僇耶不然吾毋之賢也吾兄之盛徳也相継而殞所謂<lb/>
天道常與善人果何如也為子弟者不自㓕身罪固大<lb/>
矣又不䏻推原前人徳善勞績托扵當卋之文章以明<lb/>
著之無窮是又罪之大者也矧公扵肇属則昆弟恩猶<lb/>
父師其扵論次始終所不敢廢維公扵葬宜有銘扵墓<lb/>
<pb n="KR4d0054_SBCK_051-9a"/>
隧宜有碑扵囯史宜有載輙不自知其迷謬忍痛輟位<lb/>
謹述公歴官行事如左至扵論議文章見扵公集者後<lb/>
當自傅　此弗著特著其大莭弗敢略弗敢誣以告銘<lb/>
公葬若碑者且以待史官之訪焉<lb/>
　　　墓誌<lb/>
公曽氏諱鞏字子固其先魯人後丗迁豫章因家江南<lb/>
公之四世祖延鐸始為建昌軍南豊人曽祖諱仁旺贈<lb/>
尚書水部員外郎祖諱致尭太宗真宗時上書言天下<lb/>
亊嘗見選用仕至尚書戸部郎中直史舘贈右諌議大<lb/>
夫文忠歐陽公為銘其墓碑考諱易占太常愽士贈光<lb/>
禄卿公生而警敏讀書過目輙誦十二歲能文語巳驚<lb/>
<pb n="KR4d0054_SBCK_051-9b"/>
人日草数千言始冠遊太學歐陽公一見其文而竒之<lb/>
公扵經微言奥㫖多所自得一不蔽扵俗斈随問講觧以<lb/>
開學者之惑其議論古今治亂得失賢不肖必考諸道<lb/>
不少貶以合世其為文章句非一律雖開闔馳騁應用<lb/>
不窮然言近指逺要其㱕必止扵仁義自韓愈氏以来<lb/>
作者莫能過繇慶暦至嘉祐𥘉公之聲名在天下二十<lb/>
餘年雖窮閻絶徼之人得其文手抄口誦惟恐不及謂<lb/>
公在朝廷乆矣而公方以郷貢中進士苐為太平州司<lb/>
法參軍歲餘召編校史館書籍為舘閣校勘集賢校理<lb/>
兼判官告院為英宗實録院檢討官出通判越州𥘉嘉<lb/>
祐中州取酒埸錢給牙前之應募者錢不足廼使郷户<lb/>
<pb n="KR4d0054_SBCK_051-10a"/>
輸錢助役期七年止期盡而責郷户輸錢如故公閱文<lb/>
書得其姦立罷之且請下詔約束毋得擅増募人錢歲<lb/>
饉度常平不足以賑前期諭属縣使冨人自實粟得十<lb/>
五萬石視常平價稍増以予民又出錢粟五萬貸民為<lb/>
種糧使随歲賦以入民頼以全活徙知齊州齊俗悍喜<lb/>
攻刼豪宗大姓多撓法曲隄周氏世衣冠以貲雄里中<lb/>
其子僣横至賊殺平人州縣莫敢詰公至首寘之法歴<lb/>
城章丘民聚黨数十百人椎埋盗<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>横行無敢正視者<lb/>
公禽致悉黥徙之弛無名渡錢為橋以濟徃来是時州<lb/>
縣未属民為保伍公獨行之設方畧明賞購急追捕且<lb/>
開人自言盗發輙得由是奸㓂屏迹民外户不閉道至<lb/>
<pb n="KR4d0054_SBCK_051-10b"/>
不拾遺獄以屡空㑹朝廷𥘉變法公推法意施行之有<lb/>
次第民便安之後使者至或希望私𣣔有所爲公不聴<lb/>
也徙㐮州州継有大獄乆不决有當論死者公閱其狀<lb/>
曰是論勿論何得留此吏不䏻對即出之縁而釋者百<lb/>
餘人州人叩頭曰吾州前坐死者衆矣寜知非冤乎又徙<lb/>
洪州歲大疫自州至縣鎮亭傳皆儲薬以授病者其不<lb/>
能具飲食衣衾者佐以庫錢師出安南道江西者䛇爲<lb/>
萬人備公獨不以煩民爲之區䖏次舎井㸑什噐皆前<lb/>
期而辦兵既過市里有不知者巳而它州以不蚤計優<lb/>
民者皆得罪進直龍圖閣知福州兼福建路兵馬鈐轄<lb/>
賜緋章服時部中大盗数起南劒州賊渠廖㤙者既赦<lb/>
<pb n="KR4d0054_SBCK_051-11a"/>
其罪誘降之餘衆猶觀望隂相推附至連数州其尤桀<lb/>
者隷将楽縣<hi>又</hi>呼之不肯岀居人大恐公遣使者以謀<lb/>
致之前後自㱕若就執者哉二百人海盗自殺與縛致<lb/>
者又数十人吏士以次受賞復請並海増廵檢員以壮聲<lb/>
勢自是無敢竊發者民行山浮海如在郛郭召判太常<lb/>
寺未至改知明州有詔完城役有期公親廵行裁其工<lb/>
費甚衆其力出扵籍兵傭夫而不以及民城繇是亟就<lb/>
数月徙亳州亳亦多盗公治之如在齊時公素慨然有<lb/>
志扵天下事仕既晚其大者未及試而外六州皆劇處<lb/>
然公為之無難始至必先去民所甚患者然後理頽弊<lb/>
正風俗凢所措畫皆曲折就䋲墨其餘力比次案牘簿<lb/>
<pb n="KR4d0054_SBCK_051-11b"/>
書與属縣為期㑹以省追呼皆有法終其去州未嘗有<lb/>
一人至田里者故所至有惠爱既去民思之不巳所為<lb/>
法後終不可改寮属聞公名始皆嚴惮之乆而察公㢘<lb/>
平無私又未嘗有所按擿卒皆愧服福州無職田州宅<lb/>
嵗收菜錢常三四十萬公獨不取以佐公錢後至者亦<lb/>
不敢取平居推誠待物坦然無疑扵朋友喜盡言雖取<lb/>
怨怒亦不悔自求𥙷外凡十二年而不恱公者屢𣣔有<lb/>
以擠之然公奉法循理終莫能中傷頼天子聖明察公<lb/>
賢𣣔召用者数矣元豊三年徙知滄州過都召見勞問<lb/>
乆之留勾當三班院公亦感激奮勵思有所自效数對<lb/>
便殿其所言上毎嘉納之四年手詔中書門下曰曽鞏<lb/>
<pb n="KR4d0054_SBCK_051-12a"/>
史學見称士類宜典五朝史亊遂以爲史舘脩撰𬋩句<lb/>
編脩院判太常寺兼禮儀事近丗修國史必衆選文學<lb/>
之士以大臣監総未有以五朝大典獨付一人如公者<lb/>
公入謝曰此大事非臣所敢當上曰此用卿之漸爾因<lb/>
諭公使自擇其属公薦邢恕以爲史舘檢討五年四月<lb/>
正官名擢拜中書舎人賜紫章服始受命促使就職時<lb/>
自三省至百執事選授一新除吏日至数十人人舉其<lb/>
職事以戒上数稱其典雅天下翕然傳之皇子延安郡<lb/>
王牋奏故事命翰林學士典之上特以属公九月遭母<lb/>
丧罷六年四月丙辰卒于江寕府享年六十有五公自<lb/>
大理寺丞五遷尚書度攴貟外郎換朝散郎毋曰文城<lb/>
<pb n="KR4d0054_SBCK_051-12b"/>
郡太君吳氏仁壽郡太君朱氏娶眺氏宜興縣君又娶<lb/>
李氏嘉興縣君三男子綰太平州司理參軍綜太廟齋<lb/>
郎綱未仕孫六人悊怘愈<graphic n="KR1556" url="https://raw.githubusercontent.com/kanripo/KR-Gaiji/master/images/KR1556.png" mimeType="image/png"/>怤憇公既卒上以綱為承<lb/>
務郎悊為假承務郎敕所在量給其䘮亊以七年六月<lb/>
丁酉葬公南豊從周郷之源頭公扵取舎去就必應禮<lb/>
義未始有所阿附治平中大臣嘗議典禮而言亊者多<lb/>
異論歐陽公方執政患之公著議一篇㩀經以断衆惑<lb/>
雖親戚莫知也後十餘年歐陽公退老于家始出而示<lb/>
之歐陽公謝曰此吾昔者願見而不可得者也所著元<lb/>
豊類藁五十卷續元豊類藁四十卷外集十卷性嗜書<lb/>
家蔵至二萬卷集古今篆刻為金石録又五百卷出䖏<lb/>
<pb n="KR4d0054_SBCK_051-13a"/>
必與之俱平生論事甚多與夫所下條教可以為世法<lb/>
者不可悉著公少事光祿家甚貧犇走四方以致飬既<lb/>
孤奉太夫人孝鞠其四弟九妹友爱甚篤宦學婚嫁一<lb/>
出公力公既以文章名天下其弟牟宰布肇又継中進<lb/>
士科布嘗任翰林學士肈以選為尚書吏部郎中與公<lb/>
同時在舘閣丗言名家者推曾氏公方遭時得君未及<lb/>
有為而不幸以殁士大夫為之相吊公之盛徳抑復有<lb/>
以遺于後乎嗚呼曽氏其顯矣銘曰<lb/>
曽氏在南三世有聞維祖維考始亨復屯畜厚潜深儒<lb/>
學之門迨公之興益顯扵文奮躬力行道義之存公自<lb/>
布衣譽望四出既位扵朝其剛不屈公乆扵外或留或<lb/>
<pb n="KR4d0054_SBCK_051-13b"/>
徙誰其知之惟聖天子天子曰咨予惟汝賢典予史亊<lb/>
五聖之傳公拜稽首臣敢不勉肈新有官左右慎選扵<lb/>
時中書命令所在帝曰徃㦲予言汝代凡百執亊分属<lb/>
列職肅然盈庭俛聴訓敕靖共夙夜以出謀猷四方鼓<lb/>
舞天子之休昔蒧父子見稱仲尼淵源有来公則承之<lb/>
矧公親逢聖人之時帝祭其忠從容睠睞赫然荣名受<lb/>
祉未艾奄以艱去計聞訃亟搢紳咨嗟相顧失色有存<lb/>
者言有遺者直惟兹之銘是謂不没<lb/>
　　　神道碑<lb/>
公姓曽氏諱鞏字子固其先魯人後世遷豫章因家江<lb/>
南其四卋祖延鐸始為建昌軍南豊人曽祖諱仁旺贈<lb/>
<pb n="KR4d0054_SBCK_051-14a"/>
尚書水部員外郎祖諱致尭尚書户部郎中直史舘贈<lb/>
右諌議大夫考諱易占太常愽士贈右銀青光禄大夫<lb/>
其履閱行實則有國史若墓銘在公生而警敏自<graphic n="KR0970" url="https://raw.githubusercontent.com/kanripo/KR-Gaiji/master/images/KR0970.png" mimeType="image/png"/>讀<lb/>
書為文卓然有大過者嘉祐二年登進士第調太平州<lb/>
司法參軍歲餘召編校史舘書藉歴舘閣校勘集賢校<lb/>
理兼判官告院又為英宗實録院檢討官出通判越州<lb/>
属歲饑公興積蔵通有無老稚怡怡不出里閭果腹而<lb/>
嬉擢齊州齊俗悍強豪宗大姓抵冐僣濫其尤無良者<lb/>
羣行剽劫光火發塚吏不敢正視公属民為伍謹㡬察<lb/>
急追胥且捕且誘盗發輙得市無攫金室無穴坏貨委<lb/>
于塗犬不夜吠徙知㐮州州有大獄乆不决公一閱知<lb/>
<pb n="KR4d0054_SBCK_051-14b"/>
其冤盡釋去一郡稱其神明又徙洪州歲大疫公儲藥<lb/>
物飲食在所授病者民以不天死師出南道江西者且<lb/>
萬人公隂計逆具師至如㱕既去而市里有不知者進<lb/>
直龍圖閣知福州兼福建路兵馬鈴轄賜五品服時閩<lb/>
有大盗𢾗千人朝廷赦其罪降之餘黨疑不順徃徃屯<lb/>
聚居人惴恐瀕海山林阻深椎理剽盗依以為淵薮公<lb/>
以方略禽獲募誘亡慮数百人増置廵邏水行陸宿坦<lb/>
如在邪郭召判太常寺未至改知明州有詔完州城公<lb/>
程工賦裁省費十六民不知役而城具数月徙亳州元<lb/>
豊三年知滄州道由京師召對神宗察公賢留句當三<lb/>
班院数對便殿其所言皆安危大計天子嘉納之四年<lb/>
<pb n="KR4d0054_SBCK_051-15a"/>
手詔中書門下曰曽鞏史學見稱去類宜與五朝史亊<lb/>
遂以為史舘脩撰管勾編修院判太常寺兼禮儀事公<lb/>
入謝曰此大事非臣所敢獨當上諭以此特用卿之漸<lb/>
耳毋重辤五年大正官名擢拜中書舍人賜三品服時<lb/>
除授日数十百人公各舉其職以訓丁寕深厚學者以<lb/>
為復見三代遺風今天子為延安郡王其牋奏故事命<lb/>
翰林學士典之先帝特以屬公九月以母䘮罷六年四<lb/>
月丙辰卒于江寕府年六十有五七年六月丁酉葬于<lb/>
南豊從周郷之源頭敕在所給其䘮事公剛毅直方外<lb/>
謹嚴而内和𥙿與人交不苟合朋友有不善必書言其<lb/>
過有善必推揚其所長奨誘後進汲汲惟恐不逮其為<lb/>
<pb n="KR4d0054_SBCK_051-15b"/>
政嚴而不優必去民疾苦而與所𣣔者未甞按劾官交<lb/>
所<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>至于今思之天子且𣣔大用而公不幸死矣自大<lb/>
理寺丞五遷尚書度攴員外郎換朝散郎勲累加䡖車<lb/>
都尉母周氏豫章郡太夫人吳氏㑹稽郡太夫人朱氏<lb/>
遂寕郡太夫人元配眺氏先禄少卿宗恪之女継室李<lb/>
氏司農少卿禹卿之女子男三人綰瀛州防禦推官知<lb/>
揚州天長縣事綜瀛州防禦推官知宿州蘄縣事綱右<lb/>
承務郎監常州稅務二女蚤卒孫男六人悊怘愈<graphic n="KR1556" url="https://raw.githubusercontent.com/kanripo/KR-Gaiji/master/images/KR1556.png" mimeType="image/png"/>怤<lb/>
憇悊假承務郎餘未仕孫女五人公平生無所好惟蔵<lb/>
書至二萬卷皆手自讎㝎又集古今篆刻爲金石録五<lb/>
百卷出䖏必與之俱既没集其遺藁爲元豊類藁五十<lb/>
<pb n="KR4d0054_SBCK_051-16a"/>
卷續元豊類藁四十卷外集十卷自唐衰天下之文変<lb/>
而不善者数百年歐陽文忠公始大正其體一復扵雅<lb/>
其後公與王荆公介父相継而出為學者所宗扵是大<lb/>
家之文章炳然與漢唐侔盛矣𥘉光禄公㱕家甚貧公<lb/>
竭力以飬温清㫖甘無一不如志者既孤奉太夫人如<lb/>
事光禄教飬弟妹曲有㤙意四第牟宰布肈継登進士<lb/>
苐布肇以文學論議有聲當世九妹皆得其所㱕嗟乎<lb/>
子固而但止扵斯而壽止扵斯然其所以自立者可以<lb/>
為不亡矣亦可以無憾矣銘曰<lb/>
猗嗟子固文與質生不勤其師㓜則大成學冨行茂其<lb/>
蓄弸弸發為文章一卋大驚哲人既萎邪說噑吠公不<lb/>
<pb n="KR4d0054_SBCK_051-16b"/>
聴莹徑前無閡砭廢藥痬抉昏則聵波濤沄沄東入于<lb/>
海姬淪劉亡文弊辤靡引商召羽偶六駢四組綉芬葩<lb/>
不見粉米公扵其間鷹揚虎視發揮奥雅㨂斥浮累巍<lb/>
然高山為衆仰止拪遲椽曺翶翔書府如鷙之鶚如薪<lb/>
之椘出貳于越䆒問疾苦属歲大歉稼荒于畆興積于<lb/>
民發蔵于庾既助既𥙷裹糧含哺或謌或呼謂公父母<lb/>
一麾出守六上郡計振張領目𥙷葺刑弊庭不留訟獄<lb/>
無濫繋劳之耒之鰥寡以遂公殿海服有命耒覲帝曰<lb/>
汝賢毋逺王室其代予言汝且輔弼五聖大典唯公紬<lb/>
繹百官正名唯公訓敕忠言嘉謀入則造膝公用不既<lb/>
公志不卒偉望廣譽如星如日石可磷兮公名不沒<lb/>
<pb n="KR4d0054_SBCK_051-17a"/>
　　　哀詞<lb/>
皇受命而熈洽兮實千祀而一時恊氣欝而四塞兮與<lb/>
盛德其俱升麟鳯出而旁午兮猶氤氲而扶輿薦生我<lb/>
公兮以文章爲世師公神禹之苗裔兮肇子爵而鄫封<lb/>
逮去邑而爲氏兮季葉汨其南征祖騫翔而續著兮考<lb/>
踡跼而文嗚公既生而多艱兮踵祖武而好修既輕車<lb/>
又良御兮遂大放乎厥詞發天人之奥秘兮約六藝而<lb/>
成章元氣含而未泄兮洞芒芴而窅冥挽天河而一㵼<lb/>
兮物應手而華昌楫揚馬使先路兮咸告公曰不敢彼<lb/>
崖蔡之紛紛兮孰云窺其藩翰辰耒遅兮而去速兮固<lb/>
前脩以䟦㚄方盤礡而上征兮遽相羊而𥙷外皇揆公<lb/>
<pb n="KR4d0054_SBCK_051-17b"/>
之忠誠兮即商墟而賜環紬史牒乎東觀兮裁誥命乎<lb/>
西垣典貢絶而復作兮世争覩而快先正經緯乎終古<lb/>
兮配維斗而昭然変化詭而難常兮雖司命其或昧忽<lb/>
遭艱而去國兮遂衘哀而即世述作分其具存兮悵爽<lb/>
靈之焉詣信百年纔斯湏兮遒電㓕而歘逝天不愸遺<lb/>
一老兮固搢紳之所傷矧不肖以薄技兮早獲進扵門<lb/>
墙路貫江而脩阻兮曽莫奠乎酒漿悲填膺而茀欝兮<lb/>
聊自託扵斯文<lb/>
　　　挽詞<lb/>
早棄人間世真從地下㳺丘原無起日江漢有東流身<lb/>
世徔違裏功名取次休不應湏礼樂始作後程仇<lb/>
<pb n="KR4d0054_SBCK_051-18a"/>
　　　又<lb/>
精爽回長夜衣冠出廣庭勲庸留琬琰形像付丹青道<lb/>
䘮餘篇翰人亡更典刑侯芭才一足白首太玄經<lb/>
續附南豊先生行狀碑誌哀挽卷終<lb/>
<pb n="KR4d0054_SBCK_051-18b"/>
<pb n="KR4d0054_SBCK_051-18b"/>
元豐類藁後序<lb/>
僕嘗讀舍人王公所著南豊先生文集序喜其<lb/>
有波濤煙雲三軍朝氣之語足以摹寫斯文之<lb/>
玅及觀𬗋陽夫子序公家譜甚恨卋之知公者<lb/>
淺而後未敢以前言爲可喜也公先世亦魯人<lb/>
常𣣔䄂瓣香脩桑梓敬而未䏻大徳壬寅春假<lb/>
守是邦既拜公墓又獲展拜祠下摩挲石刻知<lb/>
為魁樞千峯陳公名筆至品藻曽蘇二公文則<lb/>
獨以金精玉良許曽文之正信乎曽文定之文<lb/>
價至陳文㝎而後論㝎也公餘進學官諸生訪<lb/>
<pb n="KR4d0054_SBCK_051-19a"/>
舊本謂前邑令黄斗齋嘗綉諸梓後以兵燬夫<lb/>
以先生文獻之邦而文竟無傳守烏淂辝其責<lb/>
廼致書雲仍留畊公淂所刻善本亟捐俸倡僚<lb/>
属及寓公士友恊力鳩工摹而新之踰年而後<lb/>
成其用心亦勤矣後必有不汲汲扵它務者憫<lb/>
其勤而壽其傳斯無負<lb/>
雪楼先生品題云大徳甲辰良月東平丁思敬<lb/>
拜手書于卷尾<lb/>
後序畢<lb/>
<pb n="KR4d0054_SBCK_051-19b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_039-1a"/>
元豊類藁卷之三十九<lb/>
　　祭文<lb/>
　　　先君焚告文<lb/>
鞏蒙昏不肖不䏻稱先君教誨飬育之意頼遺徳所及<lb/>
嗣有官禄以世其家今天子始見郊廟加㤙朝臣以及<lb/>
其先而先君先夫人咸有官封追荣之賜鞏繫官京師<lb/>
謹遣弟布肇奉告第至墓次以告<lb/>
　　　皇妣仙源縣太君周氏焚黄文<lb/>
鞏薄陋獲守緒業常懼失墜頼先君先夫人餘澤有列<lb/>
位于朝今天子始郊加㤙群臣皆得追荣其先故先君<lb/>
先夫人咸𬒳命書贈官封邑鞏伏念厥繇不任感慕隷<lb/>
<pb n="KR4d0054_SBCK_039-1b"/>
職京師遣弟布肇奉告第黄詣墓次以告　謹焚<lb/>
　　　皇妣昌福縣太君吳氏焚告文<lb/>
維先君先夫人積徳累善鞏獲蒙餘澤備位于朝今天<lb/>
子始郊加㤙羣臣皆許追荣其先故先君先夫人咸𬒳<lb/>
賛書命官封邑而鞏方羈扵職事不得躬至墓下謹遣<lb/>
弟布肇奉告第以告<lb/>
　　　戊午十月展墓文二首<lb/>
鞏去春在江西蒙㤙予告得省視松楸今自福州𬒳召<lb/>
還朝又得便道展拜墓下敢陳薄薦用申感慕仰惟降<lb/>
鑒俾蒙福於無疆<lb/>
鞏自福州被召還朝得便道展墓敢陳薄薦<hi>以下同上</hi>
<pb n="KR4d0054_SBCK_039-2a"/>
　　　代太平州知州謁廟文<lb/>
天子不以某不敏使有兹土凡境之内鬼神䏻福于人<lb/>
敢不㳟事今得日之吉始兹薦見惟神之賜使民冝其<lb/>
家及其歲事則某敢不継自今具酒醴牲牷以報于神<lb/>
神其鍳之<lb/>
　　　太平州祈晴<lb/>
去歲之水其為害大矣民之免扵死亡而不為盗賊亦<lb/>
幸而巳矣水之既去民扵完隄防脩疆隴以從事扵田<lb/>
其艱且劳亦甚矣使今歲大穣恐未足以復其力今苗<lb/>
始蒔而雨不止若将又病之民有轉死之憂吏之不䏻<lb/>
亊神治民以降兹沴不敢迯其責然沴之既降非吏之<lb/>
<pb n="KR4d0054_SBCK_039-2b"/>
所䏻扜而止也惟神舊依吾民而食于此士扜患除菑<lb/>
固神之職敢不以告使雨速止而歳有成亦惟神扵此<lb/>
土永有依㱕惟神其圗之<lb/>
　　　泰山祈雨文<lb/>
維㤗山歴古至今有天下者巡狩封禅勒成告代莫不<lb/>
之焉或企足動容卒莫䏻至實卓瑋殊尤神明之地故<lb/>
天下宗焉二典所記其光靈威烈焯示萬世夫豈他山<lb/>
可得而視維齊與魯獲仰而事粒食縷衣莫匪隂施今<lb/>
二邦不雨自四月巳訖于兹積水之澤塵起㝠㝠粟将<lb/>
槁死蝗亦滋生雖政或不良足以致此而百姓何罪冝<lb/>
家哀矜彼撮土之山勺水之川尚䏻與民為福錫之有<lb/>
<pb n="KR4d0054_SBCK_039-3a"/>
年豈如㤗山朝出一雲墓澤天下其勢之易易扵轉圜<lb/>
而比近託䴡顧不䏻憐殆莫之或告告或不䖍夭民之<lb/>
生蓋亦艱矣無儲與蔵重歛煩使歲一不登多濵扵死<lb/>
奸強無知或起乗時聚為盗攘以取誅夷循理安業田<lb/>
間之民亦與俱亡奚可不傷鞏受命天子守藩于東敢<lb/>
齋以嚴告于靈宫惟神閔人之病助歲之功霈然下雨<lb/>
変沴為豊尚俾斯民以牛羊黍稷得承事于無竆<lb/>
　　　㤗山謝雨文<lb/>
臣愚行為時之所背言為時之所䡖寡儔少和眇眇䑕<lb/>
煢竒扵人而如此敢望信扵㝠㝠屬東轅而進謁託斯<lb/>
文而薦誠眷齊魯之舊邦依大鎮之峥嶸苦旱魃之方<lb/>
<pb n="KR4d0054_SBCK_039-3b"/>
驕憂歲事之不登民且瘠扵溝<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>或椎埋而死兵冀聦<lb/>
明之響荅霈膏雨之宵零言丁寕而上訴心<graphic n="KR1941" url="https://raw.githubusercontent.com/kanripo/KR-Gaiji/master/images/KR1941.png" mimeType="image/png"/>恍而潜<lb/>
驚頋不䏻以諧世将何動夫威靈乃不知夫神與道而<lb/>
為徒雖窅黙而難明其虚心也物有耒而必應其公聴<lb/>
也無憎爱之常情彼大雖自大小雖謂小吾與善而巳<lb/>
矣常一視而持平故㣲衷得以上徹利澤為之旁行或<lb/>
噫為風或震為霆隱然雷出靄然雲蒸洒甘霔以兼夕<lb/>
威害氣扵無形盖西極于甸服東属乎滄𬈑人盈其望<lb/>
物遂其生黍芃芃而擢秀粟薿薿而敷荣使時沴遂熄<lb/>
年功可成人食豊乎鍾鬴神祀衍乎粢盛民相安扵田<lb/>
里吏無用扵威刑信大㤙之莫報而至徳之難名愚所<lb/>
<pb n="KR4d0054_SBCK_039-4a"/>
以意激而感深者方渉丗之零丁荷降鑒之不昧知忠<lb/>
信之可慿敢因辤以進謝愧抽思之非精<lb/>
　　　齊州到任謁舜廟文<hi>嶽廟云維神以豊功成徳作鎮此方宜有以稱民望</hi>
維帝側㣲之𥘉躬耕此土歴数千載盛徳彌新傳于無<lb/>
窮享有廟食鞏受命出守敢陳薄薦維帝常垂隂施惠<lb/>
此困窮庻使遺民永有依頼<lb/>
　　　齊州謁夫子廟文<lb/>
惟夫子言行之所以<hi>一作及</hi>盖不可得而學者師仰各以<lb/>
其<hi>一無其字</hi>材之所及而巳鞏潜心乆矣兹者受命撫封進<lb/>
謁廟下敢陳薄薦式遵典禮<lb/>
　　　齊州謁諸廟文<lb/>
<pb n="KR4d0054_SBCK_039-4b"/>
維神以功徳之美列于祀典受命守土敢陳薄薦惟神<lb/>
常垂隂施以惠此邦<lb/>
　　　泰山祈雨文<lb/>
惟神含徳體仁鎮兹東夏興雲致雨澤施八紘今此齊<lb/>
邦近在山趾方夏乆旱麥苗將萎吏思其繇奔走群望<lb/>
而人㣲言賤不䏻上動頻隂復散忽巳兼旬念此疲民<lb/>
弊扵征歛方歲之富食常不足一遇烖害必捐溝壑惟<lb/>
神威烈覆𬒳群生頋此比州冝先蒙賜豈伊靈眷獨忍<lb/>
遺今是用飭遺士民布誠祠下情窮詞急冀獲哀矜使<lb/>
一雨霈然則倒懸可觧尚其降鑒無作神羞<lb/>
　　嶽廟祈雨文<lb/>
<pb n="KR4d0054_SBCK_039-5a"/>
去歲之旱有請于神蒙卑嘉澤田則大稔今春河役發<lb/>
民二萬更迭齎送衆又倍之盖此齊人出者幾半迨其<lb/>
反室維夏之功勞費既深又違穑事夫民数歲乃遇一<lb/>
稔敝之如此其㡬尚完今二麥方包而亢陽為雪吏任<lb/>
其咎所不敢迯惟民何辜頼神終惠䏻致雲雨則實在<lb/>
神尚其念之故敢以告<lb/>
　　　襄州謁文宣王廟文<lb/>
鞏獲承餘教列職書林来守此邦敢遵常禮躬謁祠下<lb/>
尚其臨之<lb/>
　　　襄州謁諸廟文<lb/>
惟靈功徳在人廟食兹土鞏到官之始敢脩禮謁尚期<lb/>
<pb n="KR4d0054_SBCK_039-5b"/>
降惠以佑吾民<lb/>
　　　襄州諸廟祈雨文<lb/>
今麥苗方出而時澤尚愆冬令乆行而寒氣未應嗟吏<lb/>
治之不善以奸隂陽惟神理之無方䏻興雲雨是用兢<lb/>
慚以任咎蠲祓以乞靈尚期降休以荅人望<lb/>
　　　大悲祈雨文<lb/>
維歲孟冬盛陽猶亢旱䁧滋乆隂寒未興吏非循良敢<lb/>
不任咎佛有慈惠則宜降祥是敢躬瀝<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>誠䖍祈斍䕃<lb/>
俾風雲之奮作致雨雪之漸<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>田畆順成里閭安輯仰<lb/>
期真理俯徇輿情<lb/>
　　　㐮州嶽廟祈雨文<lb/>
<pb n="KR4d0054_SBCK_039-6a"/>
自秋不雨方冬尚温麥田苦扵旱乾民室憂扵病癘永<lb/>
惟責任内集兢慙惟神作鎮岱宗著靈南夏敢瀝由衰<lb/>
之<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>冀回降鑒之仁遂碑膏澤以時祈寒式序甽畮克<lb/>
諧於豊冨里閭皆保扵靖康尚其垂訓副此群望<lb/>
　　　又諸廟祈雨文<lb/>
去歲今冬時雪不厚今兹春晚膏澤尚微農扵稲田待<lb/>
水而種苦兹旱涸人用焦然吏不䏻有惠扵民而惟歲<lb/>
之善則刑清事簡尚有望焉是用瀝懇有禱于神惟神<lb/>
依人尚其降鑒使霈然下雨以大濟于此邦則人扵事<lb/>
神亦曷不盡<lb/>
　　　薤山祈雨文<lb/>
<pb n="KR4d0054_SBCK_039-6b"/>
自去秋之始至于今春之暮雨不霶霈今麥苗将病稻<lb/>
種未布農事急矣而禱請未効惟神靈應在人是用奔<lb/>
告尚其降鑒大施澤于此邦使民獲善歲而不罹于艱<lb/>
不則人扵報神之賜亦曷敢不䖍<lb/>
　　　邪溪祈雨文<lb/>
自去秋至今雨常不足今麥苗将槁稻種未布而春既<lb/>
盡矣若人不雨至扵十日則麥必盡死稻不可種民将<lb/>
安所寄命平吏知其急而不知其所以爲神知其急而<lb/>
力能爲雨者也其亦何惜数尺之澤救民扵無所寄命<lb/>
之急平故敢以請神其鑒之<lb/>
　　　諸寺觀謝雨文<lb/>
<pb n="KR4d0054_SBCK_039-7a"/>
何者以大田之稼雖多而西郊之雲方宻輙伸度禱盖<lb/>
以為民甫及夏𥘉霈然蒙潤兹展至誠之謝式遵舊典<lb/>
之傳欽惟明神鑒此精意<lb/>
　　　邪溪謝雨文<lb/>
吏䏻奉法令治獄訟督賦歛而巳導和氣致豊年則力<lb/>
不䏻徳不及也故一有水旱則犇禱於鬼神幸蒙降荅<lb/>
則自恕以竊食此鞏之所不敢不自訟也今兹請雨不<lb/>
䏻異此獲神之賜敢不䖍報惟神之靈徳既足以驚動<lb/>
澤施于此民尚終卑之有年則神之依人亦有永頼<lb/>
　　　薤山謝雨文<lb/>
廼故秋至今雨不霑足麥苗将槁稻不可種民将無以<lb/>
<pb n="KR4d0054_SBCK_039-7b"/>
為命吏不知其所為維神䏻出雲致雨記扵古經信扵<lb/>
百姓之耳目是用犇告果蒙降荅廼戊辰雲起西北至<lb/>
夕大雨逹扵甲戌四境告足麥則滋荣稻可播種民得<lb/>
以託命吏得以竊食維神之威靈大顯于此土澤施大<lb/>
及扵斯民敢不嚴報尚其終惠俾歲大穣則人扵爭神<lb/>
永永其不敢怠<lb/>
　　　諸廟謝雨文<lb/>
吏治不䏻順隂陽時風雨而以歲之旱犇告于神頼神<lb/>
之靈時賜甘雨敢不嚴報尚其鑒之<lb/>
元豊類藁卷之三十九<lb/>
</p>
<p>
</p>
  </div>
</body>
</text>
</TEI>
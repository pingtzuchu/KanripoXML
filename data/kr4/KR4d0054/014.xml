<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_014-1a"/>
元豊類藁卷之十四<lb/>
　　序<lb/>
　　　送傳向老令瑞安序<lb/>
向老傳氏山隂人與其兄元老讀書知道理其所為文<lb/>
辭可喜太夫人春秋高而其家故貧然向老昆弟尤自<lb/>
守不苟取而妄交太夫人亦志其貧余得之山隂爱其<lb/>
自䖏之重而見其進而未止也特心與之向老用舉者<lb/>
令温之瑞安将奉其太夫人以徃予謂向老學古其為<lb/>
令當知所先後然古之道盖無所用扵今則向老之所<lb/>
守亦難合矣故為之言庻夫有知予為不妄者能以此<lb/>
而易也<lb/>
<pb n="KR4d0054_SBCK_014-1b"/>
　　　送周屯田序<lb/>
士大夫登朝廷年七十上書去其位天子官其一子而<lb/>
聴之亦可謂荣矣然而有若不釋然者余爲之言曰古<lb/>
之士大夫倦而歸者安居几杖膳羞𬒳服百物之珎好<lb/>
自若天子養以燕饗飲食郷射之禮自比子弟祖韝䪕<lb/>
<graphic n="KR1743" url="https://raw.githubusercontent.com/kanripo/KR-Gaiji/master/images/KR1743.png" mimeType="image/png"/>以薦其物諮其辭說不扵庠序扵朝廷時莭之賜與<lb/>
縉紳之禮於其家者不以朝則以夕上之聴其休爲不<lb/>
敢勤以事下之自老爲無爲而尊榮也今一日辭事還<lb/>
其廬徒御散矣賔客去矣百物之順其𣣔者不足人之<lb/>
群嬉属好之交不與約居而獨逰散弃乎山墟林莾陋<lb/>
巷窮閭之間如此其扵長者薄也亦曷能使其不欿<lb/>
<pb n="KR4d0054_SBCK_014-2a"/>
然扵心邪雖然不及乎尊事可以委蛇其身而益閑不<lb/>
享乎珍好可以窒煩除薄而益安不　去乎深山長谷<lb/>
豈不足以易有庠序之位不居其榮豈有患乎其辱㢤<lb/>
然則古之所以殷勤奉老者皆世之任事者所自為於<lb/>
士之倦而㱕者顧為煩且劳也今之置古事者顧有司<lb/>
為艾耳士之老扵其家者獨得其自肆也然則何為動<lb/>
其意邪余為之言者尚書屯田員外郎周君中復周君<lb/>
與先人俱大聖二年進士與余舊且好也既為之<lb/>
不釋然者又𣣔其有以䖏而樂也讀余言者可無異周<lb/>
君而病今之失矣南豊曽鞏序<lb/>
　　　送江任序<lb/>
<pb n="KR4d0054_SBCK_014-2b"/>
均之為吏或中州之人用扵荒邊側境山區海聚之間<lb/>
蠻夷異域之䖏或燕<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>越蜀海外萬里之人用扵中州<lb/>
以至四遐之郷相易而徃其山行水渉汝莾之馳徃注<lb/>
則風霜氷雪瘴霧之毒之所侵加蛟龍虺蜴虎豹之群<lb/>
之所抵觸衝波急洑隤崖落石之所覆壓其進也莫不<lb/>
籝粮舉藥選舟易馬力兵曺伍而浚動戒朝奔夜変更<lb/>
寒暑而後至至則宫廬噐械𬒳服飲食之具圡風氣候<lb/>
之宜與夫人民謡俗語言習尚之務其変難遵而其情<lb/>
難得也則多愁居惕䖏嘆息而思㱕及其久也所習巳<lb/>
安所蔽巳觧則歲月有期可引而去矣故不得專一精<lb/>
思脩治具以宣布天子及下之仁而為後世可守之法<lb/>
<pb n="KR4d0054_SBCK_014-3a"/>
也或九州之人各用扵其圡不在西封在東境土不必<lb/>
勤舟車輿馬不必力而巳傳其邑都㘴其堂異道逺所<lb/>
次升降之倦凌冐之虞無有接扵其形動扵其慮至則<lb/>
耳目口鼻百体之所飬如不出乎其家父兄六親故舊<lb/>
之人朝夕相見如不出乎其里山川之形圡田市井風<lb/>
謡習俗辭說之變利害得失善惡之條貫非其童子之<lb/>
所聞則其少長之所逰覧非其自得則其郷之先生老<lb/>
者之所告也所居巳安<hi>所有</hi>事向之宜皆巳習熟如此能<lb/>
專慮致劳職事以宣上恩而修百姓之急其施爲先後<lb/>
不待旁諮久察而與奪損益之㡬巳断於胷中矣豈累<lb/>
夫孤客逺寓之憂而以苟且殃事㦲臨川江君任爲㓋<lb/>
<pb n="KR4d0054_SBCK_014-3b"/>
之豊城此两縣者牛羊之牧相交樹木果𬞞五榖之壟<lb/>
相入也所謂九州之人各用扵其圡者孰近於此既巳<lb/>
得其所䖏之樂而厭聞飫聽其人民之事而江君又有<lb/>
聦明敏急之材㢘潔之行以行其政吾知其不去圗<hi>書議</hi>
論之適賔客之好而所爲有餘矣盖縣之冶則民自得<lb/>
扵太山深谷之中而州以無爲於上吾将見江西之幕<lb/>
府無南嚮而慮者矣扵其行遂書以送之南豊曽鞏叙<lb/>
　　　送劉希聲序<lb/>
東明劉希聲来臨川　見之其貌勉扵禮其言勉扵義<lb/>
其行亦然其乆亦堅其讀書爲辞章日盛從予㳺三年<lb/>
予愛之今年慶暦五年還其郷過予别與之言曰東明<lb/>
<pb n="KR4d0054_SBCK_014-4a"/>
汴邑也子之行問道之所嚮者以告子子也一趋馬而<lb/>
不息至乎爾也苟爲一從馬一違馬雖不息决不至也<lb/>
子也好聞聖人之道亦如是而已矣五月四日序<lb/>
　　　送李林叔知柳州<lb/>
談者謂南越偏且逺其風氣與中州異故官者皆不𣣔<lb/>
乆居徃徃車船未行輙以屈指計㱕日又减小其官以<lb/>
爲不足事其逆自　慮如此故其至皆傾摇觧弛無憂<lb/>
且勤之心其習俗從古而爾不然何自越與中國通已<lb/>
千餘年而名能撫循其名者不過数人邪故越與閩蜀<lb/>
始俱爲夷閩蜀皆巳変而越獨尚陋豈其俗不可更與<lb/>
盖吏者莫致其冶教之意也意亦<hi>其民</hi>之不幸也已彼不<lb/>
<pb n="KR4d0054_SBCK_014-4b"/>
知繇京師而之越水陸之道皆安行非若閩溪峽江蜀<lb/>
棧之不測則均之吏扵逺此非獨優歟其風氣吾所諳<lb/>
之與中州亦不甚異起居不違其莭未嘗有疾苟違莭<lb/>
雖中州寕能不生疾邪其物産之羙果有荔子龍眼蕉<lb/>
柑橄攬花有素馨山丹含笑之属食有海之百物累歲<lb/>
之酒醋皆絶扵天下人少闘訟喜嬉樂吏者唯其無乆<lb/>
居之心故謂之不可如其有乆居之心奚不可邪古之<lb/>
人爲一郷一縣其徳義惠憂尚足以薫蒸漸澤今大者<lb/>
專州豈當小其官而不事邪令其得吾說而思之人咸<lb/>
有乆居之心又不小其官爲越人滌其陋俗而歐扵冶<lb/>
居閩蜀上無不幸之歎其事出千餘年之表則其羙之<lb/>
<pb n="KR4d0054_SBCK_014-5a"/>
巨細可知也然非其材之頴然邁扵衆人者不能也官<lb/>
扵南者多矣予知其材之頴然邁扵衆人能行吾說者<lb/>
李材叔而已材叔乆與其兄公翊仕同年同用薦者為<lb/>
縣入秘書省為著作佐郎令材叔為柳州公翊為象州<lb/>
皆同時材又相若也則二州交相致其政其施之速势<lb/>
之便可勝道也夫其越之人幸也夫其可賀也夫<lb/>
　　　送趙宏序<lb/>
<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>民與蛮合為寇潭旁数州彼其害天子宰相以潭重<lb/>
鎮守臣不勝任為改用人又不勝復改之守至上書乞<lb/>
益兵詔與撫兵三百殿直天水趙君希道實護以徃希<lb/>
道雅與予接間過予道潭之事予曰潭山川甲兵如何<lb/>
<pb n="KR4d0054_SBCK_014-5b"/>
食㡬何賊衆寡強弱如何予不能知能知書書之載若<lb/>
潭事多矣或合数道之兵以数萬絶山谷而進其勢非<lb/>
不衆且徤也然而卒殱焉者多矣或单車獨行然而以<lb/>
克者相重焉顧其義信如何耳致吾義信雖单車獨行<lb/>
㓂可以爲無事龔遂張綱祝良之類是也義信不足以<lb/>
致之雖合数道之兵以数萬卒纎焉邊重㓂耳况致平<lb/>
雅楊旻裴行立之類是也則兵不能致平致平者在太<lb/>
守身耳明也前之守者果能此天子宰相烏用易之必<lb/>
易之為前之守者不能此也今往者復曰乞益兵何其<lb/>
與書之云者異邪予憂潭民之重困也㓂之益張也泩<lb/>
時潭吏與旁近郡靳力勝賊者暴<graphic n="KR2465" url="https://raw.githubusercontent.com/kanripo/KR-Gaiji/master/images/KR2465.png" mimeType="image/png"/>者戮降者有之今<lb/>
<pb n="KR4d0054_SBCK_014-6a"/>
之徃者將特不爲是而已邪抑猶不免乎爲是也天子<lb/>
宰相任之之意其然雅潭守近侍臣使撫覘潭者郎吏<lb/>
御史博士相望爲我稔其賢者曰今之言古書徃徃曰<lb/>
迓然書之事乃已試者也師已試而施諸治與時人之<lb/>
自用孰爲得失耶愚言倘可以平潭之患今雖細然太<lb/>
中咸通之間南方之憂常劇矣夫豈階扵大㢤爲近臣<lb/>
郎吏御吏愽士者獨得而不思也希道固喜事者囙其<lb/>
行遂次第其語以送之慶暦六秊五月日曽鞏序<lb/>
　　　送王希序<hi>字潛</hi>
鞏慶暦三年遇潜之於江西始其色接吾目已其言接<lb/>
吾耳乆其行接吾心不見其非吾愛也從之㳺四年間<lb/>
<pb n="KR4d0054_SBCK_014-6b"/>
鞏扵江西三至焉與之上滕王閣泛東湖酌馬跑泉最<lb/>
数㳺而乆乃去者大梵寺秋屏閣閣之下百歩為龍沙<lb/>
沙之涯為漳水水之西涯横出爲西山皆江西之勝䖏<lb/>
也江西之州中凢遊觀之可望者多西山之見見西山<lb/>
最正有盡者唯此閣而已使覧登之羙窮于此樂乎莫<lb/>
與為樂也况龍沙漳水水涯之陸陵人家園林之属子<lb/>
山者莫不見可見者不特西山而巳其為樂可勝道邪<lb/>
故吾與潜之游其間雖数且乆不厭也其計扵心曰奚<lb/>
獨吾㳺之不厭也將奉吾親託吾家扵是州而游扵是<lb/>
以歡吾親之心而自慰焉未能自致也獨其情旦而作<lb/>
夜而息無頃焉忘也病不游者期月矣而潜之又遽去<lb/>
<pb n="KR4d0054_SBCK_014-7a"/>
其能不撫然邪潜之之将去以書表曰子　能不言扵<lb/>
吾行耶使吾道潜之之羙也豈潜之相望意也使以言<lb/>
相鐫切邪眎吾言不足進也眎可進也莫若道素與㳺<lb/>
之樂而惜其去亦情之所不克已也故云爾唴乎潜之<lb/>
之去而之京師人知其将光顯也光顯者之心扵山水<lb/>
或薄其異日肯尚從吾遊扵此乎其豈使吾獨也乎六<lb/>
年八月日序<lb/>
　　　王無咎字序<lb/>
名字者人之所假借以自稱道亦使人假借以稱道已<lb/>
之辭也非若行然不可以假借云也何也問其名曰忠<lb/>
與義其字亦然則人無有求其信然者責其不然者知<lb/>
<pb n="KR4d0054_SBCK_014-7b"/>
其假借云也問其行曰忠與義則人皆求其信然者責<lb/>
其不然者其可以假借云乎然而人無貴賤愚良一𣣔<lb/>
善其名字夫𣣔善其名字者非他亦曰爱其身而已愛<lb/>
其身而不善充之猶曰姑以聖賢之道假借<hi>其身</hi>而已不<lb/>
誠乎身莫大焉豈爱其身也不若扵名冥乎勿求勝焉<lb/>
扵行乎汲汲爾以爱其身是以聖賢之道㱕諸其身也<lb/>
以為爱其身非至夫然而人一皆善其名字未嘗一皆<lb/>
善其行有爱其身之心而扵其身反尔其薄也可嗟也<lb/>
已南城王無咎来請字余思夫字雖不必求勝也然古<lb/>
之人重冠扵冠重字字則亦未可忽也今冠礼廢字亦<lb/>
非其時古礼之不行甚矣無咎之請也雖非時之當然<lb/>
<pb n="KR4d0054_SBCK_014-8a"/>
庻㡬存其礼予欲拒安得而拒也取昜所謂無咎者善<lb/>
𥙷過者也為之字曰𥙷之夫勉焉而𥙷其所不至顔子<lb/>
之所以為學者也𥙷之明經術為古文辭其材卓然可<lb/>
畏也以顔子之所以為斈者期乎已余之所望扵𥙷之<lb/>
也假借乎已而已矣豈予之所望扵𥙷之㢤<lb/>
　　　送蔡元振序<lb/>
古之州從事皆自辟士士亦擇所從故賓主相得也如<lb/>
不得其志去之可也今之州從事皆命扵朝非惟守不<lb/>
得擇士士亦不得擇所從賔主豈盡相得㢤如不得其<lb/>
志未可以輙去也故守之治從事無為可也守之不治<lb/>
從事舉其政亦勢然也議者不原其势以為州之政當<lb/>
<pb n="KR4d0054_SBCK_014-8b"/>
一出扵守從事舉其政則為立異為侵官噫從事可否<lb/>
其州事職也不<hi>惟其</hi>同守之同則舎已之是而求與之同<lb/>
可乎不可也州為不治矣守不自任其責已亦莫之任<lb/>
也可乎不可也則舉其政其孰為立異邪其孰為侵官<lb/>
邪議者未之思也雖然迹其所以然豈士之所喜然㢤<lb/>
故曰亦势然也今四方之從事惟其守之同者多矣幸<lb/>
而材從事眎其政之缺不過室扵嘆途扵議而已脫然<lb/>
莫以為已事反是為則激激亦奚以為也求能自任其<lb/>
責者少矣為從事乃爾為公卿大夫士扵朝不尔者其<lb/>
幾邪臨川蔡君從亊扵汀始試其為政也汀誠為州治<lb/>
也蔡君可拱而㘴也誠未治也人皆觀君也無激也無<lb/>
<pb n="KR4d0054_SBCK_014-9a"/>
同也惟其義而已矣蔡君之任也其異日官扵朝一扵<lb/>
是而巳矣亦蔡君之任也可不茂歟其行也来求吾文<lb/>
故序而送之<lb/>
　　　送丁琰序<lb/>
守令之扵民近且重易知矣予嘗論今之守令有道而<lb/>
聞四方者不過数人此数人者非特任守令也過此数<lb/>
人有千里者相接而無一賢守有百里者相環而無一<lb/>
賢令至天子大臣嘗患其然則任奉法之吏嚴刺察之<lb/>
科以繩治之諸郡守縣令以罪不任職或黜或罷者相<lb/>
継扵外扵是下詔書擇廷臣使各學所知以任守令是<lb/>
天子大臣愛國與民而重守令之意可謂無不至矣而<lb/>
<pb n="KR4d0054_SBCK_014-9b"/>
詔雖不舉者卒不聞惟令或以舊制舉不偕循歲月而<lb/>
授毎舉者有姓名得而視之推考其材行能堪其舉者<lb/>
卒亦未見焉舉者既然矣則以予之所見聞隂計其人<lb/>
之孰可舉者卒亦未見焉猶恐予之愚且賤聞舉見焉<lb/>
者少不足以知天下之材也則求夫賢而有名位聞與<lb/>
見之愽者而從之問其人之孰可舉者卒亦未見焉豈<lb/>
天下之人固可誣而天固不生才扵今㢤使天子大臣<lb/>
患天下之弊則数更法以禦之法日以愈宻而弊日以<lb/>
愈多豈今之去古也逺治天下卒無術㢤盖古人之有<lb/>
庠有序有師友之㳺有有司之論而賞罰之始扵郷属<lb/>
扵天下為教之詳至此也士也有聖人之道則皆得行<lb/>
<pb n="KR4d0054_SBCK_014-10a"/>
其敎有可敎之質則皆可爲材且良故古之賢也多賢<lb/>
之多則自公卿大夫至于牛羊倉廪賤官之選咸宜焉<lb/>
獨千里百里之長哉其為道豈不約且明其為致天下<lb/>
之材豈不多㢤其豈有劳扵求而不得人宻扵法而不<lb/>
勝其弊若今之患㢤今也庠序師友賞罰之法非古也<lb/>
士也有聖人之道𣣔推而敎扵郷扵天下則無路焉人<lb/>
愚也則愚矣可敎而賢者卒誰敎之㢤故今之賢也少<lb/>
賢之少則自公卿大夫至于牛羊倉<graphic n="KR2951" url="https://raw.githubusercontent.com/kanripo/KR-Gaiji/master/images/KR2951.png" mimeType="image/png"/>賤官之選常不<lb/>
足其人焉獨守令㢤是以其求之無不至其法日以愈<lb/>
宻而不足以為治者其原皆此之出也巳噫奚重而不<lb/>
更也姑蘇人丁君琰佐南城南城之政平子知其令令<lb/>
<pb n="KR4d0054_SBCK_014-10b"/>
曰丁君之佐我又知其邑人邑人無不樂道之者予既<lb/>
患今之士而常慕古之人毎觀良吏一傳則反覆愛之<lb/>
如丁君之信扵其邑予扵旁近邑之所未見故愛之特<lb/>
深今為令扵淮隂上之人知其材而舉用之也扵令也<lb/>
得人矣使丁君一推是心以徃信于此有不信于彼㢤<lb/>
求予文者多矣拒而莫之與也獨丁君之行也不求予<lb/>
文而予樂道其所常論者以送之以示重丁君且勉之<lb/>
且勉天下之凢為吏者也<lb/>
　　　謝司理寺序<lb/>
君子之扵德澤誼行大有為者也扵為之也有明而易<lb/>
知者有不示其用者若乃数度號令因造損益淳雜出<lb/>
<pb n="KR4d0054_SBCK_014-11a"/>
入則所謂明而易知者使人靡靡然化之不絶於動作<lb/>
趣舎之際耳無深関複鍵穹鏞奥屋為之掩覆也泊然<lb/>
莫能知其所以發而至者則所謂不示其用者也易曰<lb/>
知微知章章顕之微不顯之謂也又曰㡬事不宻則害<lb/>
成退蔵扵宻者皆不顯之謂也陳郡謝君名續續宻也<lb/>
而取字乃本諸此而字曰通㣲以謝君之材其嚮道也<lb/>
苟為無畫無不至者也可以有為者也能見其事業者<lb/>
也能不表其迹者也亦在㮊之而巳<lb/>
元豊類藁卷之十四<lb/>
<pb n="KR4d0054_SBCK_014-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_041-1a"/>
元豊類藁卷之四十一<lb/>
　　祭文<lb/>
　　　秋賽<lb/>
歲既順成時方揫歛神能施澤以及物人能備物以事<lb/>
神兹惟舊章夫豈敢怠庻其爲福無斁扵人<lb/>
　　　諸廟祈雨<lb/>
今者盛秋巳晚庶物将成矧兹麥苗實待雨澤而驕陽<lb/>
尚熾畏暑未消野有焦枯之憂人懐膏澤之望敢祈靈<lb/>
徳甫徇輿情蕩藴隆之菑以升嚴氣濡滲漉之施以遂<lb/>
嘉生實頼神休允諧衆志<hi>道觀道雖/至寂感無不通人雖甚愚誠無不獲祭</hi>
<hi>詞同前改靈德作冲䕃改神休作真工佛寺/佛莫大扵慈悲在扵利物人莫艱扵稼穡又也趨時是仰神</hi>
<pb n="KR4d0054_SBCK_041-1b"/>
<hi>休用康歲事祭詞同改靈徳作斍䕃改神休作慧心</hi>
　　　諸廟謝雨文<lb/>
比籲衆情仰祈靈施果蒙薄雨小潤焦原巳祛畏暑之<lb/>
煩遂適戒寒之漸敢忘祗報更俟餘休克終播澤之祥<lb/>
俾獲有年之望<lb/>
　　　諸廟祈雨文<lb/>
時寒未若雨雪尚愆麥有立苗之艱人違墐戸之適敢<lb/>
依靈徳瀝致勤誠惟順導扵大和俾霈施扵膏澤克諧<lb/>
衆望實頼隂休<lb/>
　　　諸廟謝雨文<lb/>
比苦愆陽再徼靈施蒙報如響得雨應時澤潤焦枯蕩<lb/>
<pb n="KR4d0054_SBCK_041-2a"/>
除煩欝物有豊成之望人無疾癘之憂敢忘大㤙尚覬<lb/>
終恵<lb/>
　　　祭勾芒神<lb/>
宿官扵木用事在春敢奉歲祠庶爲民福<lb/>
　　　慈聖光献皇后百日轉經䟽<lb/>
至㤙難稱𣣔報者惟盡扵精誠大覺可依有禱者必蒙<lb/>
扵善應敢縁慧力輙罄愚衷伏以大行太皇太后淑聖<lb/>
在躬聡明先物儀刑宫壷徳大而不矜鎮撫國家功崇<lb/>
而不宰未窮遐算奄背盛辰皇帝陛下務極孝思永懐<lb/>
慈䕃内遵䘮紀不縁易月而断㤙外異寝園特以因山<lb/>
而建號矧惟臣庶實自生成雖銜有慟之情未識論酬<lb/>
<pb n="KR4d0054_SBCK_041-2b"/>
之所是資佛果少即人心伏愿克配坤元寕至神扵不<lb/>
測䆮昌天極介景徳扵無疆實頼𣑽因允諧衆望<lb/>
　　　諸廟祈雨文<lb/>
民之艱扵稼穑頼歲屢豊得以足衣食而償其力吏亦<lb/>
得以無所事扵勤而偷禄今兹春仲麥苗滿野得雨而<lb/>
成則民得以継其豊年之樂而吏亦得預其幸神之食<lb/>
於此土為能澤扵斯民也故敢以告尚其賜之以称人望<lb/>
　　　諸寺觀祈雨文<lb/>
春氣巳中農功方急而膏澤未洽土脉尚乾敢恭致扵<lb/>
精誠用仰祈扵覺<hi>道改斍作真</hi>䕃尚其降雨俾獲有年<lb/>
　　　諸廟春祈文<lb/>
<pb n="KR4d0054_SBCK_041-3a"/>
神之扵人䏻康歲時而阜庶物故人得以歲時備物以<lb/>
事神今兹春仲敢遵常典神可不懋以無廢其康阜之<lb/>
功則人敢不盡以無斁扵事神之禮<lb/>
　　　祭土祈雨文<lb/>
農勤甚矣歲既暮春麥待雨而成菽粟待雨而種而旱<lb/>
䁧為虐人用憂嗟今将為壇象龍以禱是用先事告爾<lb/>
土神尚其降休無咈人望<lb/>
　　　祭五方龍祈雨文<lb/>
龍之變化無方而其有功扵人者則在扵䏻興雲雨嗚<lb/>
呼今旱甚矣是用稽古為爾某龍之象位于某方薫祓<lb/>
以禱爾尚圖厥聀其亟以時肆為膏澤以大施于此土<lb/>
<pb n="KR4d0054_SBCK_041-3b"/>
無愆厥應俾有後羞惟爾有神亦尚永有依歸<lb/>
　　　太清明道宮祈雨文<lb/>
旱踰時矣麥既萎死而菽粟未種皇帝憂劳遣吏分禱<lb/>
尚其致雨無俾歲害乆兹東睠實在靈徳<lb/>
　　　諸廟謝雨文<lb/>
維歲大旱蒙賜甘雨窪邪之麥冀可以蘇菽粟之田有<lb/>
望自此實神之徳敢忘昭報尚其終恵俾獲有秋<lb/>
　　　諸寺觀謝雨文<lb/>
氣之不若旱實為菑蒙在正陽界之甘澤維靈休之所<lb/>
自豈昭報之敢忘俾獲有秋尚頼終恵<lb/>
　　　太清明道宫謝雨文<lb/>
<pb n="KR4d0054_SBCK_041-4a"/>
旱乆未觧詒上之憂得雨應祈曽不旋日焦萎可起種<lb/>
藝可施實惟靈休副此柬睠尚其終賜俾獲有秋<lb/>
　　　亳州明堂後祭廟文<lb/>
維季秋辛巳天子宗祀英宗皇帝扵明堂以配上帝既<lb/>
成禮乃詔天下徧祭于群神故州得以衆羞醪酒祗薦<lb/>
祠下神其誕降嘉福無有不暨以稱天子所以事神爱<lb/>
民之意<lb/>
　　哀詞<lb/>
　　　蘇明允哀詞<lb/>
明允姓蘇氏諱洵眉州眉山人也始舉進士又舉茂才<lb/>
異䒭皆不中歸焚其所爲文閉户讀書居五六年所有<lb/>
<pb n="KR4d0054_SBCK_041-4b"/>
既冨矣乃始復爲文盖少或百字多或千言其指事析<lb/>
理引物託諭侈䏻盡之約逺能見之近大䏻使之㣲小<lb/>
能使之著煩能不亂肆能不流其雄壮俊偉若决江河<lb/>
而下也其輝光明白若引星辰而上也其畧如是以余<lb/>
之所言扵余之所不言可推而知也明允毎扵其窮逹<lb/>
得䘮憂歎哀樂念有所属必發之扵此扵古今治亂興<lb/>
壞是非可否之際意有所擇亦必發之扵此扵應接酬<lb/>
酢萬事之変者雖錯出扵外而用心於内者未嘗不在<lb/>
此也嘉祐初始與其二子軾轍復去蜀逰京師今參知<lb/>
政事歐陽公脩爲翰林學士得其文而異之以献扵上<lb/>
既而歐陽公爲禮部又得其二子之文擢之高䒭扵是<lb/>
<pb n="KR4d0054_SBCK_041-5a"/>
三人之文章成傳扵世淂而讀之者皆為之驚或歎不<lb/>
可及或慕而效之自京師至扵海隅障徼學士大夫莫<lb/>
不人知其名家有其書既而明允召試舍人院不至特<lb/>
用為秘書省校書郎頃之以為覇州文安縣主簿編纂<lb/>
太常禮書而軾轍又以賢良方正䇿入䓁扵是三人者<lb/>
尤見扵當時而其名益重扵天下治平三年春明允上<lb/>
其禮書未報四月戊申以疾卒享年五十有八自天子<lb/>
輔臣至閭巷之士皆聞而哀之明允所為文集有二十<lb/>
卷行扵世所集太常因革禮者一百卷更㝎謚法二卷<lb/>
藏扵有司又為易傳未成讀其書者則其人之所存可<lb/>
知也明允為人聦明辨智遇人氣和而色温而好為䇿<lb/>
<pb n="KR4d0054_SBCK_041-5b"/>
謀務一出巳見不肯躡故迹頗喜言兵慨然有志扵功<lb/>
名者也二子軾為殿中丞直史館轍為大名府推官其<lb/>
年以明允之䘮㱕葬扵蜀地既請歐陽公為其銘又請<lb/>
予為辭以哀之曰銘将納之扵壙中而辝将刻之扵冢<lb/>
上也余辝不得巳乃為其文曰<lb/>
嗟明允兮邦之良氣甚夷兮志則疆閱今古兮辨興亡<lb/>
驚一世兮擅文章御六馬兮馳無疆决大河兮嚙浮桑<lb/>
<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>星斗兮射精光衆伏玩兮彫肺腸自京師兮洎幽荒<lb/>
矧二子兮與翶翔唱律呂兮和宮啇羽峩峨兮势方颺<lb/>
孰云命兮変不常奄忽逝兮汴之陽維自著兮暐煌煌<lb/>
在後人兮慶彌長嗟明允兮庸何傷<lb/>
<pb n="KR4d0054_SBCK_041-6a"/>
　　　吴太𥘉哀詞<lb/>
呉太𥘉象先今為單州單父人父祐之從事廣州勤事<lb/>
死州瘴沴地象先以䘮至州下亦死年三十一<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>三試<lb/>
於禮部不中余與之善後七年其弟景𥘉来視余扵臨<lb/>
川慶暦六年也余思象先如𥘉失之為之追考其為人<lb/>
為辭以哀之曰<lb/>
越山如鱗兮逹海而窮勢阻以偏兮毒潜其中子之自<lb/>
重兮卒與子逢我知子𥘉兮其父之從為其子孤兮吾<lb/>
未之信孰神之苛兮又速子終嗟嗟乎然兮維戚吾哀<lb/>
維子之生兮順祥于宫父母之歡兮兄弟以雍出與人<lb/>
遊有守有容其材其良兮剖劂又工一日而棄兮卒偶<lb/>
<pb n="KR4d0054_SBCK_041-6b"/>
蒿逢云誰不死兮萬古一空吾辤傳子兮無有春冬子<lb/>
天且屈兮猶夀而隆<lb/>
京　王君俞哀詞<lb/>
京師多尊官要人䏻引重後軰公卿家子有賔客親黨<lb/>
之助略識文書章句輙出與寒士較重䡖繇此名稱多<lb/>
㱕之而主陞絀者因得與大位君俞在京北門外不交<lb/>
人事讀書慕知聖人㣲言大法之歸趣孜孜忘晝夜寒<lb/>
暑之変其爲辤章可道耻出較重䡖漠然自如繇此名<lb/>
與位未充也慶暦元年予入太學始相識舘余於家居<lb/>
数月相與講學㑹余㱕遂别常爱君俞氣貌端然雖燕<lb/>
休未嘗慢在衆中恂恂或不知其朝士也至相與言天<lb/>
<pb n="KR4d0054_SBCK_041-7a"/>
下士白黒無所隱其方且勇亦少及也太夫人素嚴君<lb/>
俞怡怡奉子職退事寡嫂無間言畜妻子不驕為家不<lb/>
問田宅平居無䙝私流侈之好以某年某月疾遂不起<lb/>
始丞相兾文穆公無主祀拔君俞以託其後君俞亦盡<lb/>
誠奉之兹可以不墜矣今太夫人年高而天奪君俞之<lb/>
命是扵君俞之心不為大恨欤夫為人如前之云而不<lb/>
卒扵貴且夀曽未少施其所學又負其所氶之心是扵<lb/>
衆人之情不能泯哀也况重以相知其悲塞可勝乎作<lb/>
辝以泄其哀且系曰君俞姓王氏諱寅亮官至殿中丞<lb/>
年二十六云<lb/>
維相其初兮擇嗣于宗君提而秀兮乃立于宫庙門有<lb/>
<pb n="KR4d0054_SBCK_041-7b"/>
㦸兮祭祀以時相不失記兮君無墜恭庭闈楽康兮妻<lb/>
子不驕又亊寡嫂兮端其服容衆人剪剪兮趨慕要津<lb/>
我躬䖏方兮不夸以從詩書百家兮其愽而殽我講其<lb/>
疑兮徃趨于中雖裕扵心兮不耀其華維友則信兮其<lb/>
位未充方期顯行兮羽儀于世孰尸変化兮亟卑之㐫<lb/>
沕穆無端兮莫敢貴辝維舊及知兮哀攪余<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>老母無<lb/>
撫兮少婦失依頼有息子兮可望其隆嗚呼哀㦲兮予<lb/>
悲曷勝託辝于牘兮恨與天終<lb/>
元豊類藁卷之四十一<lb/>
<pb n="KR4d0054_SBCK_041-8a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_022-1a"/>
元豊類藁卷第二十二<lb/>
　　制誥<lb/>
　　　呉居厚京東轉運副使吕孝㢘轉運判官制<lb/>
敕具官某朕進㧞能吏以督視一路盖州縣政令之舉<lb/>
措公私貨食之歛散莫不任焉得人之難攷擇惟慎以<lb/>
爾幹敏閱試惟舊用是分兹東部属以使事夫施扵民<lb/>
者厚而刑罰清求扵民者約而財用贍使徳流澤通而<lb/>
風化輯穆以稱朕憂憫元元而勵精庻務之意爾其勉<lb/>
矣徃服訓辭可<lb/>
　　　西頭供奉官武遂等轉官制<lb/>
敕具官某王師西出以討不庭爾能殱擊兇殘恢復州<lb/>
<pb n="KR4d0054_SBCK_022-1b"/>
聚録功増位不以次迁勉服朕㤙益思奮勵可<lb/>
　　　曲珍四廂都指揮使綘州防禦使制<lb/>
敕具官某羌之獸心内相危害王師簿伐盖将天威爾<lb/>
能躬将士從摧堅殪敵斬捕甚衆鼓行無前周衞典軍<lb/>
之官名城禦侮之寄兼是寵数以疇爾庸尚有異㤙待<lb/>
爾来效可<lb/>
　　　文思使張俊䓁遷官制<lb/>
敕具官某朕爰命六師奉辭西伐爾能効其忠勇深入<lb/>
羌中獲醜摧堅以捷奉上躐陞位䓁以懋爾勞其能継<lb/>
扵前功朕豈穡扵信賞可<lb/>
　　　文及甫吏部員外郎制<lb/>
<pb n="KR4d0054_SBCK_022-2a"/>
敕具官某朕正百工之名而将責其實効其　官吏考<lb/>
擇尤慎天官之属僉曰汝能其往欽㢤無忘勉勵可<lb/>
　　　許安世都官員外郎制<lb/>
敕具官某徒隷傭役之人典其廢置而時其迁序主以<lb/>
郎吏其選甚高爾蚤以敏明升華儒館冝増階䓁徃涖<lb/>
厥職尚思勉懋以稱東求可<lb/>
　　　皇伯宗諤贈太尉韓王制<lb/>
敕王者之扵天属覆之以光榮而恤其死䘮之戚所以<lb/>
本人倫教天下也具官某以徳則循理小心始終無悔<lb/>
以功則受命仁祖趣㝎儲極以位則渠門赤寫任兼相<lb/>
将以爵則躐扵五䓁列為真王以親則先帝之從父兄<lb/>
<pb n="KR4d0054_SBCK_022-2b"/>
而余曰伯父顯名羙實福禄之全可謂盛矣奄遘癘疾<lb/>
至扵不起余聞震悼臨奠致哀再不御朝以伸情礼是<lb/>
用追加書賛進秩上公啓此火邦隆崇號稱余扵親親<lb/>
之㤙可謂俻矣尚惟不昧服此寵章可<lb/>
　　　齊宗夀三班惜職制<lb/>
敕某有司言爾滿歲當迁而奨進爾劳又當躐䓁是用<lb/>
加兹寵渥列扵命秩往惟祗服以稱甄收可<lb/>
　　　交州進奉使副梁用律洛菀副使阮倍太常愽<lb/>
　　　士制<lb/>
敕具官某䇿名蕃服納貢王庭将事之勤朕用甄録進<lb/>
其位䓁兹惟舊章往稱茂㤙母忘祗恪可<lb/>
<pb n="KR4d0054_SBCK_022-3a"/>
　　　皇伯宗恵新婦郭氏進封郡夫人制<lb/>
敕具官某新婦某氏司宗扵属為近扵位為重王扵爵<lb/>
為貴盖禮秩之見扵外者既寵則施扵内者宜殊爾<lb/>
徳性淑均稱其家室爰加象服之盛以大鵲巢之榮其<lb/>
尚欽承兹為異数可<lb/>
　　　賈昌衡知鄧州制<lb/>
敕記舊俗者稱南陽之民夸奢上氣力難制御今其餘<lb/>
習殆尚有存者故有邦之任朕不輕以属人具官某中<lb/>
外踐更令聞惟舊兹用攷擇往分彼土盖穣淯間雖俗<lb/>
雜難治然教民敦本興扵好善召信臣杜詩之遺跡在<lb/>
焉使農桑勸而風俗厚爾尚思継于前人其徃懋㢤無<lb/>
<pb n="KR4d0054_SBCK_022-3b"/>
替朕命可<lb/>
　　　李良輔知廬州張竚陜州崔度蔡州王說徐州制<lb/>
敕具官某朕董正治官自朝廷始至扵六服群吏莫不<lb/>
考循其名以督課其實夫宣㤙德以逮下厚風俗以承<lb/>
上其選為重者非長民之任乎爾惟其人属以兹位盖<lb/>
奉職遵礼以有循良之稱苟能自勉則寵勞録最以明<lb/>
國家之典朕敢忘㢤往欽厥司方稽爾效可<lb/>
　　　知泉州陳偁梓州呉㡬復湖州唐淑問並任制<lb/>
敕具官某吏之奉職循理能附其民使之乆扵其官則<lb/>
上下相安而治化易洽今爾之材宜扵既試俾仍舊服<lb/>
以懋厥庸尚躰朕㤙益思逺効可<lb/>
<pb n="KR4d0054_SBCK_022-4a"/>
　　　呉安持太㒒少卿制<lb/>
敕具官某車府廐馬牧監之政典以卿士其選甚高念<lb/>
非得人曷賛其治爾材質明茂嘗更噐使以憂去位既<lb/>
終䘮紀宜更階等往貳厥官其勤夙宵以敏功實可<lb/>
　　　菊曩二右班殿直制<lb/>
敕具官某夷獠背㤙賊殺命吏爾能擊刺醜類献其首<lb/>
級宜陞位序以奨爾勞尚勵壮圖益思来効可<lb/>
　　　馮正符借職制<lb/>
敕某西南夷背徳獸心敢闚邉隙爾能通宣兩誼恊助<lb/>
軍謀宜進官榮属之守謢勉思奮勵無替前功可<lb/>
　　　奉議郎景思誼授東上閣門使鄜延第一副将制<lb/>
<pb n="KR4d0054_SBCK_022-4b"/>
敕具官某西討之兵有陳戰之功者朕無不録爾能致<lb/>
其材武奮擊黠羗克敵摧鋒屡以捷報疇庸較實冝有<lb/>
異㤙介上閣之使名貳連營之将領兹為奨㧞盖匪常<lb/>
科尚勵壮謀益思来効可<lb/>
　　　皇太后親姪高公繪通州刺史高公紀逹州刺史制<lb/>
敕具官某䓁朕有顯親之心𣣔形扵天下故加㤙母黨<lb/>
所以本人情隆世教也爾等皆扵外家實在近属持身<lb/>
恭慎朕所識察刺臨州郡典視祠宫秩寵地優並膺㧞<lb/>
用尚勵爾欽承之志以稱余廣爱之仁可<lb/>
　　　梅福封夀春真人制<lb/>
敕某在漢之際数以孤逺極言天下之事其志壮哉晚<lb/>
<pb n="KR4d0054_SBCK_022-5a"/>
而家居讀書飬性卒遺俗高蹈世傳爲仙今大江之西<lb/>
實存庙像禱祠輙應能澤吾民有司上聞是用錫兹顯<lb/>
號光靈不泯其服朕㤙可<lb/>
　　　卓順之直翰林醫官局䓁制<lb/>
敕某稽其醫事而制其食先王之典也属以愛主之疾<lb/>
爾能調治有瘳是用寵以官榮進其服品徃遵厥職無<lb/>
替恪恭可<lb/>
　　　成卓閣門祗候制<lb/>
敕具官某長川廣谷之間與蛮夷壌接爾䖏徼廵之任<lb/>
能練逹人情輯寕疆候守邉之臣稱爾之材謂難代易<lb/>
是用進爾職扵上閣而俾恭其舊服朕扵念勞奨善之<lb/>
<pb n="KR4d0054_SBCK_022-5b"/>
心可謂至矣其思綏靖以稱朕㤙可<lb/>
　　　溪氊本族副都軍主䓁制<lb/>
敕某守邉之臣属爾奉其方物来献闕庭朕惟爾嘉是<lb/>
用命爾還其種落典治一軍徃勵忠勤益思来効可<lb/>
　　　景青冝党令攴團練使阿星刺史制<lb/>
敕某爾有摧鋒克敵之功而又奉其方貢来見闕廷實<lb/>
勇且忠法當甄進兵團之任以寵爾勞往其祗服益忠<lb/>
来効可<lb/>
　　　論氊巴柯族軍主結厮雞柯族副軍主制<lb/>
敕某爾父有嚮慕中囯之心殁而不遂其志属爾于朕<lb/>
願備一官朕甚憐之是用加命爾秩往其祗服益勵忠<lb/>
<pb n="KR4d0054_SBCK_022-6a"/>
勤可<lb/>
　　　阿憐官捉厮雞並本族副軍主制<lb/>
敕某爾父效貢来庭因得進見以爾為請願備一官朕<lb/>
嘉其尊嚮中囯之勤是用錫爾命秩徃思忠恪以稱朕<lb/>
恩可<hi>内一段作爾父因其種人入脩貢聀以爾為請</hi>
　　　温暠知欽州制<lb/>
敕某州有兵民之寄而地在疆埸之間則常擇用林武<lb/>
之臣属之守禦之任爾以能進往祗厥服尚思綏靖以<lb/>
稱簡求可<lb/>
　　　劉安䓁中書省主事令史制<lb/>
敕具官某䓁右省詔命之所出也吏治文書非習法令<lb/>
<pb n="KR4d0054_SBCK_022-6b"/>
熟成事不能稱其任爾䓁皆以命秩往祗乃服無忘恭<lb/>
恪以慎厥司可<lb/>
　　　知頴昌府韓維再任制<lb/>
敕朕待天下之士未嘗不䔍扵㤙況扵故舊之臣朕所<lb/>
加厚則扵順遂其意夫何愛㢤具官某昔在宫朝事朕<lb/>
左右今列職秘殿位寵且親而便其故郷属以州任<lb/>
雖歲既再滿然重奪其志是用仍其舊服俾祗厥官以<lb/>
致朕求舊之仁尚勵爾在公之義可<lb/>
　　　米贇䓁轉官制<lb/>
敕具官某爾以衆西出討擊羗虜斬獲首級有司以聞<lb/>
是用甄録爾功躐陞位䓁往其勉矣益勵壮圖可<lb/>
<pb n="KR4d0054_SBCK_022-7a"/>
　　　雍王顥乳母宋氏贈郡君制<lb/>
敕某氏惟雍王顥於囯属之親且愛而爾有乳飬之勤<lb/>
故其生也錫之爵邑其殁也飾以㤙荣是用追命爾封<lb/>
進扵列郡以光幽穸尚服寵章可<lb/>
　　　豊稷吏部員外郎制<lb/>
敕具官某尚書正本而吏部天官所以綜叙群材以成<lb/>
天下之治郎扵典領其選甚高是用擢爾之能俾參厥<lb/>
服朕方勵精政理而務在得人爾惟懋扵其官庶㡬承<lb/>
朕之志可<lb/>
　　　吕和卿考功員外郎制<lb/>
敕具官某計群吏之治而明黜陟之法䑓郎典領列扵<lb/>
<pb n="KR4d0054_SBCK_022-7b"/>
左曹㧞用爾能俾叅厥位夫能善扵其職固将圖爾之<lb/>
勞可<lb/>
　　　韓晋卿莫君陳刑部郎中制<lb/>
敕具官某刑者所以助治而聖人之所尤慎中䑓叅綜<lb/>
郎選甚高爾曉逹吏方宜在兹任夫惟䔍扵明恕可以<lb/>
副朕欽恤之心其往懋㢤以祗厥叙可<lb/>
　　　范諤知宻州范子諒濮州劉士彦泗州制<lb/>
敕且官某守土之官民事所属朕方勵精庻政之日尤<lb/>
務在扵得人攷擇扵朝爾往惟允夫能宣布㤙徳以拊<lb/>
循吾民而綱理風俗則為能称其任爾其可不勉欤<lb/>
　　　陳端翰林醫官制<lb/>
<pb n="KR4d0054_SBCK_022-8a"/>
敕某爾父易簡以醫入侍䖏剤湯液有勞可旌進遷爾<lb/>
官用申奨寵徃惟祗恪以稱朕恩可<lb/>
　　　沈士安西綾錦副使制<lb/>
敕具官某明習禁方以醫入侍䖏剤湯液有勞可旌進<lb/>
貳使名以申奨寵徃承厥叙無替爾勤可<lb/>
　　　王瑛楊宗三班借職制<lb/>
敕某爾䓁俻吏属治文書勤亦乆矣是用從爾之請錫<lb/>
之命秩徃惟祗飾以稱朕恩可<lb/>
　　　王從伾知岢嵐軍制<lb/>
敕具官某崇築壘培本以輯治軍旅及四方既平而假<lb/>
守之臣實任民事列扵有土之官矧嵐谷並邉寄属尤<lb/>
<pb n="KR4d0054_SBCK_022-8b"/>
慎爾以選擇徃祗朕命夫能開示㤙威以惠飬吾人而<lb/>
懐附異俗則為善扵其職尚思爾守無替訓辭可<lb/>
　　　吕升卿館閣校勘通判鄆州制<lb/>
敕具官某鄆有提封之廣生齒之衆扵東為極郡賛貳<lb/>
政理選授惟艱爾蚤以藝文列於辭館宜更階品徃承<lb/>
厥叙無忘祗慎以服朕㤙可<lb/>
　　　陳康民管勾永興䓁路常平張太寕提舉秦鳯<lb/>
　　　䓁路常平制<lb/>
敕具官某䓁朕為保伍之法寓耕戦之政典農之官属<lb/>
以兼領盖分路而治隃制或難固當從宜使之易地是<lb/>
用命爾換部而使夫能利力田之民脩講武之令<lb/>
<pb n="KR4d0054_SBCK_022-9a"/>
各奮爾庸不失其職則為能體朕意其尚懋㢤徃遵廼服可<lb/>
　　　　早行知無為軍制<lb/>
御史有言責之臣朕之所取信也言而欲遂其忿䦧之<lb/>
私乃至扵失是非之當豈獨朕扵取信失其所属盖汝<lb/>
之以言為職誼豈當然俾去憲䑓兼榮職秩徃臨軍壁<lb/>
冝躰朕心<lb/>
　　　駙馬都尉王師約轉觀察使制<lb/>
朕扵婣戚之臣未嘗不䔍扵㤙意然其積勤累善不罹<lb/>
罪悔而七歲一遷其官則必循用舊章盖爵賞者天下<lb/>
之至公朕不敢以私撓法也具官某出于景族選上貴<lb/>
主有㳤慎之行無怠肆之失第其閥閱冝得叙陞㢘按<lb/>
<pb n="KR4d0054_SBCK_022-9b"/>
一州以為爾寵盖爾自𥘉仕迄■再増厥位皆以歳滿<lb/>
應扵遷格則朕之謹于信賞爾之安其常守上下之際<lb/>
豈不兩義俱得㢤無忘勉勵以永保扵榮名可<lb/>
　　　崔象先䓁帶御噐械制<lb/>
敕具官某乗輿所在供御之物無一不備具者故鎧甲<lb/>
弓矢属之以從者亦不去扵側非左右親信悪足以任<lb/>
此㢤爾給事惟舊冝就兹列益思祗恪以稱厥官<lb/>
　　　蔡京起居郎制<lb/>
敕具官某王者言動必書豈獨思為後嗣法㢤施之扵<lb/>
已固欲擇語黙慎行止也執簡肆筆必也属之其人爾<lb/>
之苐卞既巳列扵右史今復不次用汝使記予事位扵<lb/>
<pb n="KR4d0054_SBCK_022-10a"/>
左省士之在此選者希矣而爾之叔李並直同升其扵<lb/>
榮遇世罕及者朕㤙若此則汝之自効冝如何㢤其懋<lb/>
厥修以報所受可<lb/>
　　　王中正种諤降官制<lb/>
朕大興士衆属爾䓁以伐羗固将舉其巢穴非徒郤虜<lb/>
收並塞之地而巳兵西出則近而爾䓁東繇綏徳回逺<lb/>
之路以疲士馬費芻粟致功用不集中正議既不審又<lb/>
約有分地當攷其左而不能奪擊以殱除醜類夫軍賞<lb/>
吾必信而罰亦安得巳㢤是用按爾之罪降秩有差其<lb/>
躰寛恩尚思報稱可<lb/>
　　　封曺諭母制<lb/>
<pb n="KR4d0054_SBCK_022-10b"/>
曹氏國之外属而諭實爾之出諭既有列扵朝亦有追<lb/>
榮及爾是以封之列郡秩以寵名兹為異㤙以光幽窆<lb/>
　　　張知均州制<lb/>
嶺之西南桂為劇部外有溪居海聚之民壌錯内属拊<lb/>
廵填守詎可属非其人爾比選于朝往備兹任而内不<lb/>
能統齊士吏外不能綏靖華夷致兹繹騷自于邦憲奪<lb/>
其羙職䖏爾偏州茲惟朕㤙無忘思省可<lb/>
元豊類藁卷第二十二<lb/>
</p>
<p>
</p>
  </div>
</body>
</text>
</TEI>
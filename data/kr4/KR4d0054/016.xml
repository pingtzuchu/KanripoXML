<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_016-1a"/>
元豊類藁卷第十六<lb/>
　　書<lb/>
　　　與杜相公書<lb/>
鞏啓鞏多難而貧且賤學與衆違而言行少合扵世公<lb/>
卿大臣之門無可藉以進而亦不敢輙有意扵求聞閤<lb/>
下致位天子而歸始獨得望舄履扵門下閤下以舊相<lb/>
之重元老之尊而猥自抑損加禮扵草苑之中孤㷀之<lb/>
際然去門下以来九嵗扵此𥘉不敢為書以進比至近<lb/>
嵗嵗不過得以一書之問薦扵左右以伺侍御者之作<lb/>
止又輙拜教之辱是以滋不敢有意以千省察以煩貺<lb/>
施而自以得不韙之誅頋未嘗一日而忘拜賜也伏以<lb/>
<pb n="KR4d0054_SBCK_016-1b"/>
閤下朴厚清明讜直之行樂善好義逺大之心施扵朝<lb/>
廷而博見扵天下銳扵强力而不懈扵耄期當今内自<lb/>
京師外至巖野宿師碩士傑立相望必将憊精疲思冩<lb/>
之<hi>冊書</hi>磊磊明明宣布萬世固非淺陋小生所能道說而<lb/>
有益毫髪也鞏年齒益長血氣益衰疾病人事不得以<lb/>
休然用心扵載籍之文以求古人之緒言餘旨以自樂<lb/>
扵環堵之内而不亂扵貧賤之中雖不足希盛德之萬<lb/>
一亦庻㡬不負其意非自以謂能也懷區區之心扵数<lb/>
千里囙尺書之好而惟所以報大君子之誼不知所以<lb/>
裁而恐欲知其趣故輙及之也春暄不審尊用如何伏<lb/>
惟以時善保尊重不勝鄙劣之至不宣鞏再拜<lb/>
<pb n="KR4d0054_SBCK_016-2a"/>
　　　答范資政書<lb/>
鞏啓王寺丞至蒙賜手書及絹䓁伏以閣下賢德之盛<lb/>
而所施為在扵天下鞏雖不熟扵門然扵閣下之事或<lb/>
可以知若鞏之鄙切伏草茅閣下扵覊旅之中一見而<lb/>
巳今鞏有所自得者尚未可以致閣下之知况鞏斈不<lb/>
足以明先聖之意識古今之変材不足以任中人之事<lb/>
行不足以無媿<hi>悔於</hi>心而流落寄寓無田疇屋廬匹夫之<lb/>
業有奉飬嫁送百事之役非可責思慮之精詔道德之<lb/>
進也是皆無以致閣下之知者而拜别㫷年之間相去<lb/>
数千里之逺不意閣下猶記其人而不為年軰爵德之<lb/>
間有以存之此盖閣下樂得天下之英材異扵世俗之<lb/>
<pb n="KR4d0054_SBCK_016-2b"/>
常見而如鞏者亦不欲棄之故以及此幸甚幸甚夫古<lb/>
之人以王公之勢而下貧賤之士者盖惟其常而今之<lb/>
布衣之交及其窮逹毫髪之殊然相棄者有之則士之<lb/>
愚且賤無積素之義而為當世有大賢德大名位君子<lb/>
先之以礼是豈不扵衰薄之中為有激扵天下㦲則其<lb/>
感服固宜如何仰望門下不任區區之至<lb/>
　　　謝杜相公書<lb/>
伏念昔者方鞏之得禍罰扵河濱去其家四千里之逺<lb/>
南嚮而望迅河大淮埭堰湖江天下之險為其阻阨而<lb/>
以孤獨之身抱不測之疾㷀㷀路隅無攀縁之親一見<lb/>
之舊以為之託又無至行上之可以感人利勢下之可<lb/>
<pb n="KR4d0054_SBCK_016-3a"/>
以動俗惟先人之醫薬與凢䘮之所急不知所以為頼<lb/>
而旅櫬之重大懼無以歸者明公獨扵此時閔閔勤勤<lb/>
營救護眎親屈車騎臨扵河上使其方先人之病得一<lb/>
意扵左<hi>右而</hi>醫薬之有與謀至其既孤無外事之奪其哀<lb/>
而毫髮之私無有不如其欲莫大之䘮得以卒致而南<lb/>
其為存全之㤙過越之義如此竊惟明公相天下之道<lb/>
吟訟推說者窮萬世非如曲士汲汲一莭之善而位之<lb/>
極年之高天子不敢煩以改豈郷閭新斈危苦之情藂<lb/>
細之事宜以徹扵眎聽而蒙省察然明公存先人之故<lb/>
而所以盡扵鞏　之德如此盖明公雖不可起而寄天<lb/>
下之政而爱育天下之人材不忍一夫失其所之道扵<lb/>
<pb n="KR4d0054_SBCK_016-3b"/>
自<hi>然推</hi>而行之不以進退而鞏獨幸遭明公扵此時也在<lb/>
䘮之日不敢以世俗淺意越禮進謝䘮除又惟大㤙之<lb/>
不可名空言之不足陳俳佪汔今一書之未進顧其慚<lb/>
生扵心無湏臾廢也伏惟明公終賜亮察夫明公存天<lb/>
下之義而無有所私則鞏之所以報扵明公者亦惟天<lb/>
下之義而巳誓心則然未敢謂能也<lb/>
　　　寄歐陽舎人書<lb/>
鞏頓首載拜舎人先生去秌人還蒙賜書及所譔先大<lb/>
父墓碑銘反復觀誦感與慚并夫銘誌之著于世義近<lb/>
扵史而亦有與史異者盖史之扵善惡無所不書而銘<lb/>
者盖古之人有功德材行志義之羙者惧後世之不知<lb/>
<pb n="KR4d0054_SBCK_016-4a"/>
則必銘而見之或納于廟或存于墓一也苟其人之惡<lb/>
則扵銘乎何有此其所以與史異也其辭之作所使死<lb/>
者無有所憾生者得致其嚴而善人喜扵見傳則勇扵<lb/>
自立惡人無有所紀則以媿而懼至扵通材逹識義烈<lb/>
莭士嘉言善状皆見扵篇則足為後法警勸之道非近<lb/>
乎史其将安近及世之衰人之子孫者一欲褒揚其親<lb/>
而不本乎理故雖惡人皆務勒銘以誇後世立言者既<lb/>
莫之拒而不為又以其子孫之所請也書其惡焉則人<lb/>
情之所不得扵是乎銘始不實後之作銘者常觀其人<lb/>
苟託之非人則書之非公與是則不足以行世而傳後<lb/>
故千百年耒公卿大夫至于里巷之士莫不有銘而傳<lb/>
<pb n="KR4d0054_SBCK_016-4b"/>
者盖少其故非他託之非人書之非公與是故也然則<lb/>
孰為其人而能盡公與是<hi>欤非</hi>畜道徳而能文章者無以<lb/>
為也盖有道徳者之扵悪人則木受而銘之扵衆人則<lb/>
能辨焉而人之行有情善而迹非有意奸而外淑有善<lb/>
悪相懸而不可以實指有實大扵名有名侈扵實猶之<lb/>
用人非畜道徳者惡能辨之不惑議之不徇不惑不徇<lb/>
則公且是矣而其辞之不工則世猶不傳於是乂在其<lb/>
文章兼勝焉故曰非畜道徳而能文章者無以為也豈<lb/>
非然㦲然畜道徳而能文章者雖或並世而有亦或数<lb/>
十年或一二百秊而有之其傳之難如此其遇之難又<lb/>
如此若先生之道德文章固所謂数百年而有者也先<lb/>
<pb n="KR4d0054_SBCK_016-5a"/>
祖之言行卓卓幸遇而得銘其公與是其傳世行後無<lb/>
疑也而世之學者毎觀傳記所書古人之亊至其所可<lb/>
感則徃徃盡然不知涕之流落也呪其子孫也㦲况鞏<lb/>
也哉其追晞祖德而思所以傳之之繇則知先生推一<lb/>
賜扵鞏而及其三卋其感與報冝若何而圗之抑又思<lb/>
若鞏之淺薄滯拙而先生進之先祖之屯蹷否塞以死<lb/>
而先生顯之則世之魁閎豪傑不世出之士其誰不願<lb/>
進扵門潜遁幽抑之士其誰不有望扵世善誰不為而<lb/>
悪誰不愧以懼為人之父祖者孰不欲教其子孫為人<lb/>
之子孫者孰不欲竉榮其父祖此数羙者一歸扵先生<lb/>
既拜賜之辱且敢進其所以然所諭世族之次敢不承<lb/>
<pb n="KR4d0054_SBCK_016-5b"/>
敎而加詳焉愧甚不宣鞏再拜<lb/>
　　　與王介甫第一書<lb/>
鞏啓近託彦弼黄九各奉書當致矣鞏至金陵後自宣<lb/>
化渡江来滁上見歐陽先生住且二十日今從泗上出<lb/>
及舟船侍從以西歐公悉見足下之文爱嘆誦寫不勝<lb/>
其勤間以王回王向文示之亦以書来言此人文字可<lb/>
驚世所無有盖古之斈者有或氣力不足動人使如此<lb/>
文字不先耀扵世吾徒可耻也其重之如此又嘗編文<lb/>
林者悉時人之文佳者此文與足下文多編入矣至此<lb/>
論人事甚衆恨不與足下共講評之其恨<hi>無量雖歐公亦然也歐公</hi>
甚欲一見足下能作一来計否胷中亊萬萬非面不可<lb/>
<pb n="KR4d0054_SBCK_016-6a"/>
道鞏此行至春方應得至京師也時乞寓書慰區區疾<lb/>
病尚如黄九見時未知竟何如也心中有與足下論者<lb/>
相雖未相見足下之心潜有同者矣歐公更欲足<hi>下少</hi>開<lb/>
廓其文勿用造語及摸擬前人請相度示及歐云孟韓<lb/>
文雖高不必似之也取其自然耳餘侯到京作書去不<lb/>
宣鞏再拜<lb/>
　　　與王介甫第二書<lb/>
鞏頓首介父足下比辱書以謂時時小有案㪯而謗議<lb/>
巳紛然矣足下無恠其如此也夫我之得行其志而有<lb/>
為扵世則必先之以教化而待之以乆然後乃可以為<lb/>
治此不易之道也盖先之以教化則人不知其所以然<lb/>
<pb n="KR4d0054_SBCK_016-6b"/>
而至扵遷善而逺罪雖有不肖不能違也待之以乆則<lb/>
人之功罪善悪之實自見雖有凼隱不能掩也故有漸<lb/>
磨陶冶之易而無按致操切之難有愷悌忠篤之純而<lb/>
無偏聴摘抉之苛巳之用力也簡而人之従化也愽雖<lb/>
有不従而俟之以刑者固少矣古之人有行此者人皆<lb/>
恱而恐不得㱕之其政已熄而人皆思而恨不得見之<lb/>
而豈至扵謗且怒㢤今為吏扵此欲遵古人之治守不<lb/>
易之道先之以敎化而待之以乆誠有所不得為也以<lb/>
吾之無所扵歸而不得不有負冐扵此則姡汲汲乎扵<lb/>
其厚者徐徐乎扵其薄者其亦庻幾乎其可也顧反不<lb/>
然不先之以敎化而遽欲責善扵人不待之於久而遽<lb/>
<pb n="KR4d0054_SBCK_016-7a"/>
欲人之功罪善惡之必見故按致操切之法用而怨忿<lb/>
違倍之情生偏聴摘扶之勢行而譛訴告計之害集巳<lb/>
之用力也愈煩而人之違巳也愈甚况今之士非有素<lb/>
厲之行而為吏者又非素擇之材也一日卒然　遂<lb/>
飲斉之以法豈非左右者之誤而不為無害也㦲則謗<lb/>
怒之耒誠有以召之故曰足下無恠其如此也雖然致<lb/>
此者豈有他㢤思之不審而巳矣顧吾之職而急扵奉<lb/>
法則志在扵去惡務扵逹人言而廣視聴以謂為治者<lb/>
當如此故事至扵巳察曽不思夫志扵去惡者俟之之<lb/>
道巳盡矣則為惡者不得不去也務扵逹人言而廣眡<lb/>
聽者已之治亂得失則吾将扵此而觀之人之短長之<lb/>
<pb n="KR4d0054_SBCK_016-7b"/>
私則吾所任意扵此也故曰思之不審而巳矣足下扵<lb/>
今最能取扵人以爲善而比聞有相曉者足下皆不受<lb/>
之必其理未有以奪足下之見也鞏比懶作書既離南<lb/>
康相見尚逺故因書及此足下以爲如何不宣鞏頓首<lb/>
　　　與王介甫第三書<lb/>
鞏啓八月中承大夫人大祥扵郵中寓書奉慰十月梅<lb/>
厚秀才行又寓書不審皆到否昨日忽𬒳耒問良慰積<lb/>
日之思深父殂背痛毒同之前書巳具道矣示及誌銘<lb/>
反復不能去手所云令深父而有合乎彼則不能同乎<lb/>
此矣是道也過千歲以來至扵吾徒其智始能及之欲<lb/>
相與守之然今天下同志者不過三数人爾則扵深父<lb/>
<pb n="KR4d0054_SBCK_016-8a"/>
之殁尤可為痛而介父扵此獨能發明其志讀之滿足<lb/>
人心可謂能言人之所不能言者矣顧猶見使啇搉所<lb/>
未安觀介甫此作大抵哀斯人之不壽不得成其材使<lb/>
或可以澤今或可以覺後是介父之意也而其首則云<lb/>
深父書足以致其言是乃稱深父以未成之材而著書<lb/>
與夫本意違矣願更詳之孟子之書韓愈以謂非軻自<lb/>
作理恐當然則所云能幸著書者亦惟更詳之也如何<lb/>
幸復見諭所云讀禮因𣣔有所論著恐嘗為介父言亦<lb/>
有此意顧不能自強又無所考質故莫䏻就今介父既<lb/>
意及扵此願遂成之就令未可為書亦可因得啇搉矣<lb/>
相别數年鞏在此全純愚以静俟庻無大悔顧苟祿以<lb/>
<pb n="KR4d0054_SBCK_016-8b"/>
弃時日為可悵惜未知何日得相從講學以勗其所未<lb/>
及盡其所可樂扵衰暮之歲乎此日夜惓惓徃來扵心<lb/>
也示諭溲血比良巳否即日不審寝食如何上奏當稱<lb/>
前某官十数日見劉琮言巳報去承見問故更此及之<lb/>
爾今介父果以何時此來乎不惜見諭子進弟奄䘮巳<lb/>
易三時矣悲苦何可以堪二姪年可敎者近已随親老<lb/>
到此二尤小者六舎弟尚且留在懐仁視此痛割何可<lb/>
以言承介父有女弟之悲亦巳屡更時序竊計哀戚何<lb/>
以自勝餘惟强食自憂不惜時以一二字見及不宣鞏<lb/>
啓上<lb/>
　　　荅李㳂書<lb/>
<pb n="KR4d0054_SBCK_016-9a"/>
鞏頓首李君足下辱示書及所為文意嚮甚大且曰足<lb/>
下以文章名天下師其職也顧鞏也何以任此足下無<lb/>
乃盈其禮而不情乎不然不宜若是云也足下自稱有<lb/>
憫時病俗之心信如是是足下之有志乎道而予之所<lb/>
爱且畏者也末曰其發憤而為詞章則自謂淺俗而不<lb/>
明不若其始思之銳也乃欲以是質扵予夫足下之書<lb/>
始所云者𣣔至乎道也而所質者則辭也無乃務其淺<lb/>
忘其深當急者反徐之歟夫道之大歸非他欲其得諸<lb/>
心充諸身擴而𬒳之國家天下而巳非汲汲乎辭也其<lb/>
所以不巳乎辭者非得巳也孟子曰予豈好辨㢤予不<lb/>
得巳也此其所以為孟子也今足下其自謂巳得諸心<lb/>
<pb n="KR4d0054_SBCK_016-9b"/>
充諸身歟擴而披之國家天下而有不得巳歟不然何<lb/>
遽急扵辞也孔子曰古之學者爲巳今之學者爲人<hi>足下其</hi>
得無巳病乎雖然足下之有志乎道而予之所愛且畏<lb/>
者不疑也姑思其本而勉充之則予将後足下其奚師<lb/>
之敢不宣鞏再拜<lb/>
　　　謝章學士書<lb/>
鞏啓鞏不侫以身得察扵下執事明公過㤙召而見之<lb/>
所以矜嗟奨寵開慰拊循之者甚俻雖至親䔍友之愛<lb/>
不隆扵此巳又收弟兄之不肖不謀賔客任而舉之明<lb/>
公之所以畜幸鞏者可謂厚矣鞏竊自惟求所以堪明<lb/>
公之意者未知所出也鞏愚無知不適扵世用不能收<lb/>
<pb n="KR4d0054_SBCK_016-10a"/>
身扵世俗之外力耕扵大山長谷之中以共饘粥之飬<lb/>
魚菽之祭以其餘日考先王之遺文竊六藝之㣲旨以<lb/>
求其志意之所存而足其自樂扵巳者顧反去士君子<lb/>
之林而夷扵皁隷之間捨自肆之安而踐乎迫制之地<lb/>
欲比扵古之為貧為仕者可謂妄矣固有志者之所嘆<lb/>
嗟天下之所賤而至親䔍友之所棄而違之也復安敢<lb/>
自通扵大人之門望知扵侍御者之側乎明公懐使者<lb/>
之印為福扵東南以地計其廣狹則数十百城之人待<lb/>
明公之畜飬以材計其多寡則文武之士以百千数待<lb/>
明公之推察而收拊之任而舉之者乃獨在扵鞏舉鞏<lb/>
之少弟此鞏之所以自唯求堪明公之意者而未知所<lb/>
<pb n="KR4d0054_SBCK_016-10b"/>
出也抑鞏聞之廣聽博觀不遺汙賤戹辱之士者此所<lb/>
以無棄士也兼收並采不遺偏材一曲之人者所以無<lb/>
棄材也故明公之意儻在扵此而古之士出汙賤戹辱<lb/>
之中能成功名以報知者亦不可勝数彼皆豪傑之人<lb/>
故有以自致也若鞏之鄙則安敢望此乎故憂不䏻堪<lb/>
明公之意誤左右之知者此鞏之所大懼也竭固陋之<lb/>
分庻㡬不愧扵偏材一曲之人者此鞏之所可至也敢<lb/>
獻其情而以為進謝之資惟明公之垂察焉<lb/>
　　　荅孫都官書<lb/>
提刑都官閤下伏氶賜書及示盛製六編凢三千首盛<lb/>
矣<hi>㢤文</hi>之多工之深且專以乆其扵君臣父子兄弟夫婦<lb/>
<pb n="KR4d0054_SBCK_016-11a"/>
朋友天地三辰鬼神山川地理四夷中國風俗萬物治<lb/>
亂善惡通塞離合憂歡怨對無不畢載而其語則博而<lb/>
精麗而不浮其歸要不離扵道視昔以文名扵天下者<lb/>
夫豈易至扵是耶鞏之愚且懶且為事物疾病所侵以<lb/>
不專而且未乆扵學也使之觀若扵海不見其涯涘扵<lb/>
深山長谷不見其形势之所極而取議其大小高下邪<lb/>
而閣下不以所深且專以乆者勵鞏博而精麗而不浮<lb/>
其㱕本扵道者敎鞏乃告之曰其詳擇而去其非是者<lb/>
焉鞏誠恠閤下自䖏之過而為以賜鞏者乃所以怠且<lb/>
蔽之也凢鞏之學盖将以學乎為身以至扵可以為人<lb/>
也方愚且懶且不專以乆之病也惟閤下之仁豈欲怠<lb/>
<pb n="KR4d0054_SBCK_016-11b"/>
且蔽也其欲使知閤下之貴而長其業之富而成而猶<lb/>
不止如是能下扵後軰如是是所以教之也孟子曰吾<lb/>
不屑其敎誨是亦教誨之而巳矣敢不拜賜也盛編尚<lb/>
且借觀而先以此謝皇恐皇恐不宣鞏再拜<lb/>
　　　荅袁陟書<lb/>
鞏頓首世弼足下辱書說介甫事或有以為矯者而歡<lb/>
自信獨立之難因以教鞏以謂不仕未為非得計者非<lb/>
足下愛我之深䖏我之重不至扵此雖親戚之扵我未<lb/>
有過此者然介甫者彼其心固有所自得世以為矯不<lb/>
矯彼必不頋之不足論也至扵仕進之說則以鞏所考<lb/>
扵書常謂古之仕者皆道徳明備已有餘力而可以治<lb/>
<pb n="KR4d0054_SBCK_016-12a"/>
人非苟以治人而不足扵巳故子使漆雕開仕對曰吾<lb/>
斯之未能信子說然世不講此乆矣故當孔子之時獨<lb/>
顔子者未嘗仕而孔子稱之曰好學其餘弟子見扵書<lb/>
者獨開之言如此若鞏之愚固巳不足者方自勉扵學<lb/>
豈可以言仕不仕邪就使異日可仕之道而仕不仕固<lb/>
自有時古之君子法度備扵身而有仕不仕者是也豈<lb/>
為呶呶者邪然鞏不敢便自許不應㪯者鞏貧不得巳<lb/>
也亦不敢與古之所謂為貧者比何則彼固所謂道德<lb/>
明備而不遇扵世者非若鞏之鄙遽捨其學而欲謀食<lb/>
也此其心愧扵古人然鞏之家苟能自足便可以䖏而<lb/>
一意扵學鞏非好進而不知止者此其心固無愧扵古<lb/>
<pb n="KR4d0054_SBCK_016-12b"/>
人辱足下爱之深䖏之重不敢不報荅所示詩序及荅<lb/>
楊生書甚善甚善不宣鞏顃首<lb/>
　　　謝曹秀才書<lb/>
鞏頓首曺君茂才足下嗟乎世之好惡不同也始足下<lb/>
試扵有司鞏爲封弥官得足下與方造孟起之辭而讀<lb/>
之以謂宜在高選及耒取號而三人者皆無姓名扵是<lb/>
憮然自悔許與之妄既而推之特世之好惡不同耳鞏<lb/>
之許與豈果爲妄㢤今得足下之書不以觧名失得置<lb/>
扵心而汲汲以相從講學爲事其博觀扵書而見<hi>於文</hi>字<lb/>
者又過扵鞏向時之所與甚盛足下家居無亊可以優<lb/>
㳺以進其業自力而不巳則其進孰能禦㢤世之好惡<lb/>
<pb n="KR4d0054_SBCK_016-13a"/>
之不同足下固已能不置扵心頋鞏適自𬒳召不得與<lb/>
足下乆相從學此情之所睠睠也用此為謝不宣<lb/>
　　　謝呉秀才書<lb/>
鞏啓承足下又以大熱之酷為可畏畏塗之阻為可惮<lb/>
徒歩之劳為可病候問之勤為可諱三及吾門見投以<lb/>
書及所業五編發而觀之足下之學多矣見扵文辭者<lb/>
亦多矣其說徃徃有非郷閭新斈所能至者使能充其<lb/>
言其得豈少㢤况其進之未巳耶頋不自足忘前之患<lb/>
而有求扵鄙闇推足下此志其進豈可量哉僕之所可<lb/>
告扵足下者無易扵自勉也薄遽不宣<lb/>
　　　與王深甫書<lb/>
<pb n="KR4d0054_SBCK_016-13b"/>
鞏再拜與深父别四年矣嚮徃之心固不可以書道而<lb/>
比得深甫書輙反復累𥿄示諭相存之勤相語之深無<lb/>
不盡者讀之累日不能釋手故亦欲委曲自叙巳意以<lb/>
報而怠惰囙循經渉崴月遂使其意欲周而反畧其好<lb/>
欲宻而反踈以汔于今頋深父所相與者誠不在扵書<lb/>
之䟽数然嚮徃之心非書則無以自觧而乖謬若此不<lb/>
能不欿然也不審幸見察否比得介甫書知数到京師<lb/>
比巳還亳即日不審動止如何計太夫人在穎子直代<lb/>
歸與諸令弟應書皆在京師各萬福鞏比侍親幸無恙<lb/>
宣和日得㪯四弟應舉今亦在京師去年第二妹嫁王<lb/>
𥙷之者不幸疾不起以二女甥之失其所依而𥙷之欲<lb/>
<pb n="KR4d0054_SBCK_016-14a"/>
継舊好遂以<hi>弟七</hi>妹㱕之此月𥘉巳亦或婣鞏質薄去朋<lb/>
友逺且乆其過失日積而思慮日昏其不免扵小人之<lb/>
歸者将若之何在官折莭扵奔赱悉力扵米塩之末務<lb/>
此固任小者之常無不自安之意顧𥘉至時遇在勢者<lb/>
横逆又議法数不合常恐不免扵<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>䧟方其險阻艱難<lb/>
之時常欲求脫去而卒無由今在勢者已更幸自免扵<lb/>
悔咎而鞏至此亦巳二年矣比承諭及介父所作王令<lb/>
誌文以爲揚子不過恐不然也夫學者其心䔍扵仁其<lb/>
視聴言動由扵礼則無常産而有常心乃所履之一亊<lb/>
耳何則使其心䔍扵仁其視聴言動由扵礼然而無常<lb/>
産也則其扵親也生事之以礼故啜菽飲水之飬與以<lb/>
<pb n="KR4d0054_SBCK_016-14b"/>
天下一也死葬之以礼故歛手足形旋葬之葬與葬以<lb/>
天下一也而况扵身乎况扵妻子乎然其心䔍扵仁其<lb/>
視聽言動由扵礼者非盡扵此也故曰乃所履之一事<lb/>
耳而孟子亦以謂無常産而有常心者唯士為然則為<lb/>
聖賢者不止扵然也介父又謂士誠有常心以操群聖<lb/>
人之說而力行之此孔孟以下所以有功扵世也夫學<lb/>
者苟不能其心䔍扵仁其視聴言動由扵礼則必不能<lb/>
不失其常心此後之學者之患也苟能其心䔍扵仁其<lb/>
親聽言動由扵礼則必不失其常心且既巳皆中扵礼<lb/>
矣而𣸪操何說而力行之哉此學者治心脩身本未先<lb/>
後自然之理也所以始乎為士而終乎為聖人也顔子<lb/>
<pb n="KR4d0054_SBCK_016-15a"/>
三月不違仁盖謂此也人不堪其憂而不改其樂盖樂<lb/>
此也凢介父之所言似不與孔子之所言者合故曰以<lb/>
為揚子不過恐不然也此吾徒所學之要義以相去逺<lb/>
故略及之不審以為如何其他未及子細劇寒自重書<lb/>
至幸報荅不宣鞏再拜<lb/>
　　　荅王深甫論揚雄書<lb/>
蒙䟽示鞏謂揚雄䖏王莾之際合扵箕子之明夷常夷<lb/>
甫以謂紂為継世箕子乃同姓之臣事與雄不同又謂<lb/>
美新之文恐箕子不為也又謂雄非有求扵莾特扵義<lb/>
命有所未盡鞏思之恐皆不然方紂之亂徴子箕子比<lb/>
干三子者盖皆諌而不從<hi>則相</hi>與謀以謂去之可也任其<lb/>
<pb n="KR4d0054_SBCK_016-15b"/>
難可也各以其所守自獻于先王不必同也此見扵書<lb/>
三子之志也三子之志或去或任其難乃人臣不易之<lb/>
大義非同姓獨然者也扵是微子去之比干諌而死箕<lb/>
子諌而不從至辱扵囚奴夫任其難者箕子之志也其<lb/>
諌而不從至辱扵囚奴盖盡其志矣不如北于之死所<lb/>
謂各以其所守自獻于先王不必同也當其辱扵囚奴<lb/>
而就之乃所謂明夷也然而不去非懐禄也不死非畏<lb/>
死也辱扵囚奴而就之非無耻也在我者固彼之所不<lb/>
䏻易也故曰内難而能正其志又曰箕子之正明不可<lb/>
息也此箕子之事見扵書易論語其說不同而其終始<lb/>
可考者如此也雄遭王莾之際有所不得去又不必死<lb/>
<pb n="KR4d0054_SBCK_016-16a"/>
辱扵仕莾而就之固所謂明夷也然雄之言著於書行<lb/>
著扵史者可得而考不去非懐禄也不死非畏死也辱<lb/>
於仕莾而就之非無耻也在我者亦彼之所不䏻易也<lb/>
故吾以謂與箕子合吾之所謂與箕子合者如此非謂<lb/>
合其事紂之𥘉也至扵美新之文則非可已而不巳者<lb/>
也若可已而不巳則郷里自好者不為况若雄者乎旦<lb/>
較其䡖重辱於仕莾為重矣雄不得巳而巳則扵其䡖<lb/>
者其得已㢤箕子者至辱扵囚<hi>奴而</hi>就之則扵美新安知<lb/>
其不為而為之亦豈有累㢤不曰堅乎磨而不磷不曰<lb/>
白乎湼而不緇顧在我者如何耳若此者孔子所不能<lb/>
免故扵南子非所𣣔見也扵陽虎<hi>非所</hi>𣣔敬也見所不見<lb/>
<pb n="KR4d0054_SBCK_016-16b"/>
敬所不敬此法言所謂詘身所以伸道者也然則非雄<lb/>
所以自見者欤孟子有言曰天下有道小德役大德小<lb/>
賢役大贒天下無道小役大弱役强二者皆天也順天<lb/>
者存逆天者亡而孔子之見南子亦曰予所否者天厭<lb/>
之天厭之則雄扵義命豈有不盡㢤又云介甫以謂雄<lb/>
之仕合扵孔子無不可之義夷甫以謂無不可者聖人<lb/>
㣲妙之䖏神而不可知者也雄德不逮聖人强學力行<lb/>
而扵義命有所未盡故扵仕莾之際不能無差又謂以<lb/>
美新考之則投閤之事不可謂之無也夫孔子所謂無<lb/>
不可者則孟子所謂聖之時也而孟子歴叙伯夷以降<lb/>
終曰乃所願則學孔子雄以為太玄賦稱夷齊之徒而<lb/>
<pb n="KR4d0054_SBCK_016-17a"/>
而曰我異扵是執太玄兮蕩然肆志不拘攣兮以二子<lb/>
之志足以自知而任已者如此則無不可者非二子之<lb/>
所不可學也在我者不及二子則宜有可有不可以學<lb/>
孔子之無可無不可然後為善學孔子此言有以窹學<lb/>
者然不得施扵雄也前世之傳者以謂伊尹以割烹要<lb/>
湯孔子主癰疽瘠環孟子皆断以為非伊尹孔子之事<lb/>
盖以理考之知其不然也觀雄之所既立故介甫以謂<lb/>
世傳其投閤者妄豈不猶孟子之意㦲鞏自　度學毎<lb/>
有所進則扵雄書毎有所得介甫亦以為然則雄之言<lb/>
不㡬扵測之而愈深窮之而愈逺者乎故扵雄之事有<lb/>
所不通必且求其意况若雄䖏莾之際考之扵經而不<lb/>
<pb n="KR4d0054_SBCK_016-17b"/>
繆質之扵聖人而無疑固不待議論而後明者也爲告<lb/>
夷甫或以爲盡願更䟽示<lb/>
　　　與王向書<lb/>
鞏啓比得吕南公爱其文南公数稱吾子然恨未相見<lb/>
及至南豐又得黄曦復愛其文而吾子亦來以文見貺<lb/>
實可歎爱吾子與吕南公黄曦皆秀出吾郷一時之俊<lb/>
私心喜慰何可勝言惟强扵自立使可愛者非特文詞<lb/>
而巳此鄙劣所望扵三君子也道中忽忽奉啓鞏啓上<lb/>
　　　囬傅權書<lb/>
鞏啓辱惠書及古律詩雜文指意所出義甚高文辭甚<lb/>
美以鞏有郷人之好又扵聞道有一日之先使獲承重<lb/>
<pb n="KR4d0054_SBCK_016-18a"/>
貺幸甚足下論古今學者自守者少苟合者多則固然<lb/>
矣因以謂如鄙劣者能知所守則豈敢當抑足下欲勉<lb/>
之至此則豈敢怠足下之材可謂特出自强不巳則道<lb/>
德之㱕其孰可禦恨不相從不能一二具道能㳂牒至<lb/>
此一相見否荒隅之中孤拙寡偶欽企欽企春睻餘保<lb/>
愛保愛不宣<lb/>
　　　福州上執政書<lb/>
鞏頓首再拜上書某官竊以先王之迹去今逺矣其可<lb/>
槩見者尚存扵詩詩存先王飬士之法所以撫循待遇<lb/>
之者㤙意可謂備矣故其長育天下之材使之成就則<lb/>
如蘿蒿之在大陵無有不遂其賔而接之出扵懇誠則<lb/>
<pb n="KR4d0054_SBCK_016-18b"/>
如鹿鳴之相呼召其聲音非自外至也其燕之則有飲<lb/>
食之具樂之則有琴瑟之音将其厚意則有幣帛箱篚<lb/>
之贈要其大㫖則未嘗不在扵得其懽心其人材既衆<lb/>
列于庻位則如棫檏之盛得而薪之其以為使臣則寵<lb/>
其徃也必以禮樂使其光華皇皇扵逺近勞其耒也則<lb/>
既知其功又本其情而叙其勤其以為将率則扵其行<lb/>
也既送遣之又識薇蕨之姓生而恐其㱕時之晚及其<lb/>
還也既休息之又追念其悄悄之憂而及扵僕夫之瘁<lb/>
當此之時后妃之扵内助又知臣下之勤勞其憂思之<lb/>
深至扵山春石阻僕馬之間而志<hi>意之</hi>一至扵雖采卷耳<lb/>
而心不在焉盖先王之世待天下士其勤且詳如此故<lb/>
<pb n="KR4d0054_SBCK_016-19a"/>
稱周之士也貴又稱周之士也肆而天保亦稱君能下<lb/>
下以成其政臣能㱕美以報其上其君臣上下相與之<lb/>
際如此可謂至矣所謂必本其情而叙其勤者在四牡<lb/>
之三章曰王事靡盬不遑将父四章曰王事靡盬不遑<lb/>
将母而其卒章則曰豈不懷歸是用作謌将毋耒諗釋<lb/>
者以謂諗告也君勞使臣叙述其情曰豈不誠思㱕乎<lb/>
故作此詩之謌以飬父母之志來告其君也既休息之<lb/>
而又追叙其情如此繇是觀之上之所以接下未嘗不<lb/>
恐失其飬父母之心下之所以事上有飬父母之心未<lb/>
嘗不以告也其勞使臣之辭則然而推至扵成役之人<lb/>
亦勞之以王事靡監憂我父母則先王之政即人之心<lb/>
<pb n="KR4d0054_SBCK_016-19b"/>
莫大扵此也及其後世或任使不均或苦扵征役而不<lb/>
得飬其父母則有北山之感鴇羽之嗟或行役不巳而<lb/>
父母兄弟離散則有陟岵之思詩人皆推其意見扵國<lb/>
風所謂發乎情止乎禮義者也伏惟吾君有出扵数千<lb/>
載之大志方興先王之治以上継三代吾相扵時昔同<lb/>
德合謀則所以待天下之士者豈異扵古士之出扵是<lb/>
時者豈有不得盡其志邪鞏獨何人幸遇兹日鞏少之<lb/>
時尚不敢飾其固陋之質以干當世之用今齒髪日衰<lb/>
聦明日耗令其至愚固不敢有徼進之心况其少有知<lb/>
邪轉走五郡盖十年矣未嘗敢有半言片辞求去邪城<lb/>
之任而冀陪朝廷之儀此鞏之所以自䖏藕計巳在聴<lb/>
<pb n="KR4d0054_SBCK_016-20a"/>
察之日乆矣今輙以其區區之腹心敢布扵下執事者<lb/>
誠以鞏年六十老母年八十有八老母寓食京師而鞏<lb/>
守閩越仲弟守南越二越者天下之逺䖏也扵著令有<lb/>
一人仕扵此二邦者同居之親當逺仕者皆得不行鞏<lb/>
固不敢爲不肖之身求自比扵是也頋以道里之阻既<lb/>
不可御老母而南則非獨省晨昏承顔色不得効其犬<lb/>
馬之愚至扵書問徃還盖以萬里非累月踰時不通此<lb/>
白首之母子所以義不可以苟安㤙不可以苟止者也<lb/>
方去歳之春有此邦之命鞏敢以情告扵朝而詔報不<lb/>
許属閩有盗賊之事囙不敢継請及去秋到職閩之餘<lb/>
盗或数十百爲曺伍者徃徃蟻聚扵山谷桀點䏻動衆<lb/>
<pb n="KR4d0054_SBCK_016-20b"/>
為魁首者又以十数相望扵州縣閩之室閭莫䏻寕而<lb/>
逺近聞者亦莫不疑且駭也州属邑又有出扵饑旱之<lb/>
後鞏扵此時又不敢以私計自陳其扵冦孽属前日之<lb/>
屡敗士氣既奪而吏亦無可属者其扵經营既不敢以<lb/>
輕動迫之又不敢以少縱玩之一則諭以挌納一則戒<lb/>
以前除既而其悔悟者自相執拘以㱕其不変者亦為<lb/>
士吏之所係獲其魁首則或糜而致之或殱而去之自<lb/>
冬至春逺近皆㝎亭無抱鼓之警里有室家之樂士氣<lb/>
始奮而人和始洽至扵風雨時若田出自倍今野行海<lb/>
渉不待朋儔市粟面米價减什七此皆吾君吾相至仁<lb/>
元澤覆冐所及故㓂旱之餘曽未㫷歲既安且富至扵<lb/>
<pb n="KR4d0054_SBCK_016-21a"/>
如此鞏與斯民與䝉其幸方地数千里既無一事繋官<lb/>
扵此又已彌年則可以将母之心告扵吾君吾相未■<lb/>
易扵此時也伙惟椎古之所以待士之詳思劳㱕之詩<lb/>
本士大夫之情而及扵其親逮之以即乎人心之政或<lb/>
還之闕下或䖏以閑曺或引之近畿属以一郡使得諧<lb/>
其就飬之心慰其高年之母則仁治之行豈獨昏愚得<lb/>
蒙賜扵今日其流風餘法傳之永乆後世之士且将頼<lb/>
此其無北山之怨鴇羽之譏陟岵之歎盖行之甚易為<lb/>
徳扵士䫋者甚廣惟留意而圖之不宣鞏頓首<lb/>
元豊類藁卷第十六<lb/>
<pb n="KR4d0054_SBCK_016-21b"/>
<pb n="KR4d0054_SBCK_016-21b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0054_SBCK_024-1a"/>
元豊類藁卷之二十四<lb/>
　　制誥<lb/>
　　　吏部尚書制<lb/>
尚書政本而吏部天官所以考擇人材以成天下之務<lb/>
近世既失其職但受成事而已今朕既正官名且将㱕<lb/>
其屬任之法之始推行在人其扵程能議功㝎勲頒爵<lb/>
當率厥属謹循科條非得周材曷稱兹位其忠厚仁䔍<lb/>
秉義守正列于侍從休有令名是用選而授之其務将<lb/>
明使朕所以作則垂憲不獨扵今可行方當施之後世<lb/>
盖汝有稱職之美則朕有知人之明尚其懋㢤無朁厥服<lb/>
　　　吏部侍郎制<lb/>
<pb n="KR4d0054_SBCK_024-1b"/>
尚書本天下之務而吏部典掌選舉至扵所属之曹有<lb/>
行封爵議勲庸稽功課之事咸以咨焉近世以来職分<lb/>
扵他司而位為虚噐今朕董正治官使㱕其名分　豈<lb/>
虚為㢤固将循之以求其實盖明紀綱㝎制度以釐百<lb/>
工熈庻績此朕志也侍郎實二其長非獨當脩其官且<lb/>
将推明新制以行今而傳後則其選授豈不重㢤某文<lb/>
學行義有聞扵時列于從官献納惟允是用命爾實首<lb/>
兹選其躰予所以擇而使爾之意務祗厥服使政舉法<lb/>
行稱朕之意惟爾亦永有稱扵後世可不勉歟<lb/>
　　　戸部尚書制<lb/>
户部之扵中䑓為周官司徒之職掌財賦之調度金榖<lb/>
<pb n="KR4d0054_SBCK_024-2a"/>
之出入以待邦國之用厯唐五代征歛煩興而使名雜<lb/>
出地官之職盖存虚號而巳今朕正名以㝎群臣之位<lb/>
辨位以責庻務之實尚書政本典領經費之司所属尤<lb/>
重博求天下之士以宜其官某誠篤強敏智慮精宻董<lb/>
煩治劇材力有餘民曺上卿無以易汝理材之術待汝<lb/>
有為今歲入意廣而歲費所餘者無㡬使官用复莭而<lb/>
餘蓄可致公蔵贍足而民賦可䡖在爾能知其方庻㡬<lb/>
承朕之志尚懋爾守以承厥叙<lb/>
　　　戸部侍郎制<lb/>
田疇生齒之籍榖帛貨泉之計下以制民之産上以經<lb/>
國之用地官之貳實叅総焉朕方因能以用人正名以<lb/>
<pb n="KR4d0054_SBCK_024-2b"/>
授職俾服予事必惟其材某頃以通敏之姿乆更要劇<lb/>
之任徃副民部孰如汝宜夫知農之艱艱而有以勸助<lb/>
視財之豊匱而有以均節使公蔵贍足而私蓄羡盈服<lb/>
将觀爾之能爾其無懈于位<lb/>
　　　禮部尚書制<lb/>
昔舜命伯夷典禮后䕫典樂至周并為宗伯之官今禮<lb/>
部尚書盖其任也威儀度数之詳聲音律吕之别莫不<lb/>
属焉精微之至所以統和天人順遂萬物其躰可謂大<lb/>
矣矧今典領實又考擇天下之材夫能無曠其官以充<lb/>
吾所以寄属之意歴選在位今得其人某明允直清知<lb/>
經信道制作之事舊惟討論春官古卿是用授汝朕承<lb/>
<pb n="KR4d0054_SBCK_024-3a"/>
百工之敝方欲作則垂憲以成一代之典使五禮之節<lb/>
同扵天地八音之和格扵祖考天下智謀材諝之士得<lb/>
而用之待汝能稱其官庻㡬輔于于治無懈于位以副<lb/>
朕知<lb/>
　　　禮部侍郎制<lb/>
夫禮之莭文樂之和聲所以成三材而育萬物典掌之<lb/>
任秩亞春官朕方考正百工之名而大脩法度之政其<lb/>
扵寄属必惟其人某材出士倫學通經術宗伯之貳爾<lb/>
徃欽㢤其思先王制作之方而務知治民易俗之要其<lb/>
扵理軆非在扵鍾鼓玉帛而巳尚稱厥職以副矛作則<lb/>
垂憲之心可<lb/>
<pb n="KR4d0054_SBCK_024-3b"/>
　　　兵部尚書制<lb/>
中䑓政事所出兵部司馬之任所以典捴師徒揚國威<lb/>
武至扵按圖辨地駕乗庫兵司存之事莫不咨焉今朕<lb/>
考古以正官儀将使䖏其名者必効其實由是以推朕<lb/>
之志明紀綱成法度焉八座之貴夫豈輕以属人某明<lb/>
逹事㡬好謀能断列于侍從忠益居多夏官古卿是用<lb/>
顯授朕患今之兵不與農合故因保伍之法修閱試之<lb/>
令庻夫使民知兵近扵古義夫䆒宣朕意使吏能奉承<lb/>
而民皆嚮勸以共武之服時汝稱識可不勉歟<lb/>
　　　兵部侍郎制<lb/>
夫兵天下之備誰能去之自士不出扵井地而将非六<lb/>
<pb n="KR4d0054_SBCK_024-4a"/>
事之人厯世以求皆知古之宜■而患夫勢之難行朕<lb/>
獨慨然有志扵是故修保位之令明戦陣之教先王之<lb/>
跡庻或可幾經營之勤心亦至矣惟是夏卿之亞實參<lb/>
典領之司方正官儀尤慎推擇某材敏忠䔍明習治躰<lb/>
折父之貳徃徃惟汝諧夫䏻奨誘務農之民恱超講武<lb/>
之政馴致有漸而弥綸不踈惟無廢爾之勤可以輔朕<lb/>
之志尚思自勉以服訓詞<lb/>
　　　刑部尚書制<lb/>
昔舜命臯陶曰汝作士明于五刑以弼五教盖刑者所<lb/>
以助治而非致治之本也其縦入輕重得失之際人之<lb/>
舒慘繫焉此古之聖王所以未有不先慎罰也今朕悉<lb/>
<pb n="KR4d0054_SBCK_024-4b"/>
心以正庻官之任而中䑓八座典司邦禁選用之躰得<lb/>
人惟艱某明允通博資以術學服采于位厥聲顯聞秘<lb/>
官古卿是用命汝盖前世之治斵雕為樸破觚為圜而<lb/>
憲網踈風俗美朕甚慕焉爾尚躰朕之心折民以恕使<lb/>
辨訟白息而王政寖明可不勉欤以輔台徳<lb/>
　　　刑部侍郎制<lb/>
刑者所以禁人為非而聖王之所尤慎中䑓捴領之任<lb/>
秩貳秋官之崇朕方正名以稽群吏之治而大脩制度<lb/>
之文必惟其人俾服予采某慈恕忠䔍明習法令叅執<lb/>
邦典莫如汝冝夫能使民無冤亦巳善矣惟之可以至<lb/>
扵使民無訟爾尚勉㢤以承予網紀四方之志<lb/>
<pb n="KR4d0054_SBCK_024-5a"/>
　　　工部尚書制<lb/>
昔舜咨于衆疇若予工群臣薦垂徃祗厥序盖繕修興<lb/>
造程衆藝飾五材國家之務不可以不属之其人今中<lb/>
䑓起曺實踐其任矧屯田虞衡平水之職莫不隷焉正<lb/>
名之𥘉其選尤重某材力強敏周于計畫更閱内外時<lb/>
稱汝能俾服冬官蔽自朕志夫詳明品式以訓匠建事<lb/>
使費省扵國力寛扵人至扵墾地山林溝洫之政莫不<lb/>
畢舉皆汝守也其尚懋㢤以率厥属<lb/>
　　　工部侍郎制<lb/>
夫飾五材程匠事國家之務所不可巳也故共工之事<lb/>
任属非輕朕方若稽舊章財正官號思得智能之士以<lb/>
<pb n="KR4d0054_SBCK_024-5b"/>
副采擇之詳某開逹敏強明習典故冬官寵列俾介厥<lb/>
司考䆒制度之文紀綱脩繕之政在爾能㪯其職以稱<lb/>
吾經理萬事之心其尚懋㢤往祗厥服<lb/>
　　　禮部制<lb/>
朕正群司之名而責其實㱕天下之務而本之尚書故<lb/>
郎選甚高維春官之属禮楽所出宜得智謀材諝之士<lb/>
以脩厥官某業履望實見扵世用考擇扵衆莫如汝諧<lb/>
其尚躰予董正治官之意扵夫創制之𥘉明紀綱興曠<lb/>
廢惟知其要乃能圖其詳惟悉心以祗厥服<lb/>
　　　主客制<lb/>
朕甚重郎吏之選欲以歛群材責功實典客之任列扵<lb/>
<pb n="KR4d0054_SBCK_024-6a"/>
門曺維時右人宜服兹寵囯家之有賞典所以待汝有為<lb/>
　　　膳部制<lb/>
牲豆酒膳辨其儀数而修其政春官之属郎秩甚寵詢<lb/>
求材實爾允僉言尚思欽承以稱推擇<lb/>
　　　駕部制<lb/>
輿馬輦乗之奉郵驛圉牧之治中䑓要務主以郎曺敷<lb/>
求得人俾任吾事夫駉之頌飬馬之詩也盖其大㫖曰<lb/>
思無邪然則為政之方斯可知矣䏻識扵是夫何逺㢤<lb/>
　　　庫部<lb/>
甲盾弓矢之器乗輿鹵簿之式武蔵之任郎選甚髙得<lb/>
士扵朝属任惟允夫稽功實以勸賞朕方必行悉忠力<lb/>
<pb n="KR4d0054_SBCK_024-6b"/>
扵事為爾尚無懈<lb/>
　　　都官制<lb/>
係累舂饎之人恤其廪給而申其訴競主以郎吏國之<lb/>
舊章爾惟惠兹宜蒞厥職尚思奮勵以稱東求<lb/>
　　　比部制<lb/>
内外經費之事緫扵句考之司郎實主之位重省闥爾<lb/>
惟明敏宜能厥官惟時懋㢤以服予訓<lb/>
　　　司門制<lb/>
門関筦鍵之事啓閉出入之莭總其籍賦而審其禁■<lb/>
郎官之任爾允詢求尚敏勞能朕将考察<lb/>
　　　屯田制<lb/>
<pb n="KR4d0054_SBCK_024-7a"/>
率屯戍之兵服畎畆之事所以益邉省饋佐國𥙿民郎<lb/>
扵中䑓捴其政令用爾之敏宜能厥官往服寵名無忘<lb/>
奮勵<lb/>
　　　虞部制<lb/>
蒐田有時而澤梁有禁虞衡之守所以遂群生而参化<lb/>
育中䑓典領咸属汝材其思順鳥獸草木之宜以稱朕<lb/>
爱人及物之意<lb/>
　　　水部制<lb/>
川瀆隄防宣其利而備其害四方萬里之逺郎實緫領<lb/>
秩甚寵馬爾以周材朕用選授夫知水之不以障而導<lb/>
之使行此成法也推而見之扵事待爾能稱其官<lb/>
<pb n="KR4d0054_SBCK_024-7b"/>
　　　御史中丞制<lb/>
御史府持吾邦法所以紏官邪䋲不恪輔予于治非秉<lb/>
義純䔍望實敷于上下不稱其任某強毅肅括以禔其<lb/>
身博學精識通于世用是以考擇于衆寵以兹位夫有<lb/>
守正向公之志又有䏻辨是非之明抗論扵朝使賢不<lb/>
肖忠邪不失其實此法之所以爲治具而能佐吾以善<lb/>
飬人之意使汝能宜其官則朕爲得其所属尚躰予訓<lb/>
其惟懋㢤<lb/>
　　　知制誥授中司制<lb/>
典掌明命緫持憲綱非博斈有文強毅忠䔍曷可以兼<lb/>
斯任㢤某志行清夷材資敏逹更踐内外試用惟允論<lb/>
<pb n="KR4d0054_SBCK_024-8a"/>
思禁掖肅正朝端蔽自朕知㧞扵不次惟明扵躰要可<lb/>
以見扵訓辞推公扵是非可以施扵刺督尚懋厥守方<lb/>
觀爾能<lb/>
　　　中司授太中大夫制<lb/>
朕正名以定百官之位辨位以責庻務之實矧風憲之<lb/>
臣紀網所属曷可以不明其任㢤某強敏開逺一作仁<lb/>
䔍學通古今擢典訓辞遂持邦法宜專分職以應新書<lb/>
是用進爾之階品在第四俾爾納忠宣力得壹意扵中<lb/>
司以董斉衆工肅正内外庻余之作則更制罔或不䖍<lb/>
在爾懋㢤知其所守<lb/>
　　　責御史制<lb/>
<pb n="KR4d0054_SBCK_024-8b"/>
中執法所以紏官邪䋲不恪也其可以自為欺旦怠欤<lb/>
某㧞扵䟽逺之中服在此位宜殫忠力以稱所蒙而按<lb/>
劾大臣既非其實稽其分職則自餒焉朕為之優容俾<lb/>
從薄責而進對之際公肆誕謾属吏推窮獄辞明具論<lb/>
其情則懐詐比其治則<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>官夫身任紀綱之司而抵冐<lb/>
若此雖朕𣣔貸汝而如公議何片守偏州尚仍階品徃<lb/>
新厥志庻盖前愆<lb/>
　　　御史遷郎官制<lb/>
御史董攝紀綱肅正朝廷扵政之有不當于理扵臣之<lb/>
有不恊于極皆得言之故吾甚重其選爾有列于此能<lb/>
勤厥職雖歲月未乆而風望甚髙今有司奏爾之課扵<lb/>
<pb n="KR4d0054_SBCK_024-9a"/>
法當遷吾不得留易之郎位使爾知自効能不擇官則<lb/>
吾扵報功亦有異賞爾其勉矣無忘訓言<lb/>
　　　衘史知雜制<lb/>
䑓無大夫中丞則御史之首當專决庻務實緫邦憲朕<lb/>
選扵衆然後属之其人豈不重㢤某敏茂直清通于學<lb/>
問輟自右史往踐厥司夫振舉紀綱以闡明法度紏䋲<lb/>
衺慝以肅正臣工朕方虚心志在扵與人為善爾能苦<lb/>
口無患扵不得其言其尚自強以允公論<lb/>
　　　監察御史制<lb/>
御史持國紀綱所以紏官邪斉内外選衆而授厥惟艱<lb/>
㢤爾好古知方強扵自立刺察之任往其欽㢤惟不回<lb/>
<pb n="KR4d0054_SBCK_024-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柘軒集巻五</head> <lb/>
    <p>
<pb n="KR4e0019_WYG_005-1a"/>
欽定四庫全書<lb/>
　柘軒集巻五<lb/>
　　　　　　　　　　　　明　凌雲翰　撰<lb/>
　詞<lb/>
　　鳴鶴遺音　　蘇武慢<hi>并序</hi>
　　　世傳全真馮尊師蘇武慢廿篇前十篇道遺世<lb/>
　　　之情後十篇論學仙之事道園先生謂費無隱<lb/>
　　　獨善歌之則能知者亦罕矣及觀先生所作非<lb/>
<pb n="KR4e0019_WYG_005-1b"/>
　　　惟足以追配尊師而使世之汨没塵埃流連光<lb/>
　　　景者聞之而有遺世獨立羽化登仙之想則是<lb/>
　　　篇於世其可少乎著雍閹茂之歲燈夕後三日<lb/>
　　　偶閱道園遺稿欲盡和之甫成一篇輙為韻拘<lb/>
　　　筆弗得騁於是行思坐惟或得一句一韻索紙<lb/>
　　　書之越三日又成四篇尚少大半意殊悶悶廿<lb/>
　　　三日城南醉歸擁爐孤詠連得四篇半興未巳<lb/>
　　　而夜寒手龜不能足也明日更成二篇半并無<lb/>
<pb n="KR4e0019_WYG_005-2a"/>
　　　俗念一篇凡十又三篇覽者幸為正焉<lb/>
雲縷虹竿月鈎星餌海上金鼇曽釣蓬島連根崑崙無<lb/>
外不比人間嵩少返本還原成功滿行坐待紫皇飛詔<lb/>
笑令威千歲來歸知換幾番華表　誰曽伴阿母重遊<lb/>
蟠桃再結目斷西飛青鳥林屋無扄洞天不老鐵笛一<lb/>
聲雲杪皎皎靈臺熒熒明鏡塵土等閒昏了看火輪飛<lb/>
出扶桑萬户千門皆曉<lb/>
智不如愚辯何如訥大巧又何如拙螳黠蟬癡鶴長鳬<lb/>
<pb n="KR4e0019_WYG_005-2b"/>
短總是一番消歇逝者如斯撓之不濁止水本來明徹<lb/>
君試看雲散天開見出自家秋月　誰種得白雪黄芽<lb/>
交梨火棗不怕北風吹裂頭上簪花手中拍板稽首金<lb/>
銀宫闕見說麻姑髙騎鵬背載酒過門相謁便呼童抝<lb/>
折松枝掃取一庭殘雪<lb/>
玉砌雕闌朱門紫陌爭似道人茅宇樽有新醪盤無兼<lb/>
味自傍小溪垂縷富貴何淫貧賤亦樂此外更無他語<lb/>
有時將明月為家或共白雲為侣　還俯視六合之閒<lb/>
<pb n="KR4e0019_WYG_005-3a"/>
茫茫何物不入靈臺丹府緑水青山野花啼鳥已把此<lb/>
心留住夢熟黄粱塵飛滄海轉首便為千古問雪堂歸<lb/>
去何時江上一犂春雨<lb/>
芳草纎纎游絲冉冉可愛地晴江碧世事浮雲人生大<lb/>
夢岐路謾悲南北漉酒春朝步蟾秋夜却憶舊時巾舄<lb/>
問故園何日歸歟松菊已非疇昔　誰似我十畝柔桑<lb/>
千頭佳橘飽有緑隂朱實溉釡烹魚飯疏飲水勝咀絳<lb/>
霞瓊液鳥倦知還水流不競喬木且容休息喜閒來事<lb/>
<pb n="KR4e0019_WYG_005-3b"/>
事從容睡覺半牕晴日<lb/>
破帽多情布帆無恙興盡便尋溪轉明月來時浮雲飛<lb/>
盡千古翠屏宜晚桂棹蘭槳荷衣芰製偏稱藥爐經巻<lb/>
看輕鷗㸃破長烟一望水連天逺　嘗記得雪滿山隂<lb/>
舟回剡曲何必過門相見浩氣難消哀情誰㑹萬里碧<lb/>
空横劒一道虹橋半天龍駕尚憶幔亭開燕要長生須<lb/>
出人間未卜道縁深淺<lb/>
身在雲間目窮天際一帶逺山如格隱隱迢迢霏霏拂<lb/>
<pb n="KR4e0019_WYG_005-4a"/>
拂蔓草寒烟秋色數著殘棋一聲長嘯誰識洞庭仙客<lb/>
對良宵明月清風意味少人知得　君記取黄鶴樓前<lb/>
紫荆臺上神有青蛇三尺土木形容水雲情性標韻自<lb/>
然孤特碧海蒼梧白蘋紅蓼都是舊時行跡細尋思離<lb/>
亂傷神莫厭此生歡劇<lb/>
霧駕雲軿雨巾風帽一劒凌風飛過下視茫茫遥觀歴<lb/>
歴不復更知天大日月居諸春秋代謝幾見授衣流火<lb/>
記岳陽三度曽遊未必世人知我　游戲處柳樹為徒<lb/>
<pb n="KR4e0019_WYG_005-4b"/>
榴皮作字聊說行藏如左列豹重關封狐千里不滿楚<lb/>
人哀些瓦礫黄金蓬萊别館歸去有誰知那不須分天<lb/>
上人間南北東西皆可<lb/>
驢背䭾詩鴟夷盛酒曉踏蘇堤殘雪露闕雲門璇階玉<lb/>
宇照耀日華光潔見說孤山猶存老樹清興一時超越<lb/>
畫船歸更有漁舟此景頓成竒絶　還四顧表裏通明<lb/>
髙低一色塵土不容毫髪却憶韓郎花開頃刻誰得染<lb/>
根仙訣雪後園林天開圖畫眼界逈然俱别待黄昏約<lb/>
<pb n="KR4e0019_WYG_005-5a"/>
取林逋湖上朗吟香月<lb/>
醉裏閒吟興來獨徃山靜悄無人語兩岸桃花一溪春<lb/>
水似憶仙源無路花上鶯啼雲間犬吠偶到洞仙琳宇<lb/>
便相留閒話長生嗟我委形非故　圖畫裏昔日天台<lb/>
當年劉阮此說荒唐無取避世秦人放舟漁子却恐偶<lb/>
然相與嶺日將沉林風忽動吹落半簾紅雨待少焉月<lb/>
出東方拄箇瘦藤歸去<lb/>
有酒無殽奈良夜何客有鱸魚相惠如此山川幾何日<lb/>
<pb n="KR4e0019_WYG_005-5b"/>
月三國竟成何事目斷風帆江空歲晚覔句謾思無已<lb/>
怕多情笑我華顛甚矣吾衰久矣　客知夫水與月乎<lb/>
盈虧如彼逝者有如斯水舟放中流聽其所止夜久江<lb/>
流聲細鶴為予來客辭予去予亦就眠蓬底忽羽衣過<lb/>
我林臯驚覺一番殘醉<lb/>
仙客難逄白雲誰掃知是採芝何處皓鶴歸來金雞啼<lb/>
罷夢斷閬風𤣥圃松下髙歌橘中殘著飢後自餐龍脯<lb/>
待偷桃曼倩重來為問木公金母　君不見洞裏桃花<lb/>
<pb n="KR4e0019_WYG_005-6a"/>
花間啼鳥又是一番春暮弱水三千巫山十二指㸃虚<lb/>
無歸路君抱琴來我邀君飲我醉欲眠君去向人間遊<lb/>
遍朱門靜看只如蓬户<lb/>
君實園中堯夫窩内獨樂正同安樂維水泱泱予懷渺<lb/>
渺西望每思伊洛草色隨車花香襲屨風景至今猶昨<lb/>
被杜鵑啼破天津便覺市朝蕭索　誰復見萬古龍門<lb/>
三春桃浪衝岸紫鱗爭躍月到風來水流山在安得二<lb/>
賢同酌心上經綸鑑中治亂歎息九原難作笑紅塵逐<lb/>
<pb n="KR4e0019_WYG_005-6b"/>
利爭名總是蠅頭蝸角<lb/>
　　無俗念<lb/>
等閒屈指算今來古往誰為英傑耳目聰明天賦予怎<lb/>
肯虛生虛滅去燕來鴻飛烏走兔世事何時歇風波境<lb/>
界大川不用頻涉　踏遍萬戸千門五湖四海一様中<lb/>
秋月正面相看君記取全體本來無缺空裏非空夢中<lb/>
真夢莫對癡人說便須騎鶴夜深朝禮金闕<lb/>
　　木蘭花慢<hi>賦白蓮和宇舜臣韻</hi>
<pb n="KR4e0019_WYG_005-7a"/>
悵波翻太液誰留住蘂珠仙向水殿雲廊玉容花貌幾<lb/>
度爭鮮人間延秋無計掩霓裳猶憶舞便娟畫裏傾城<lb/>
傾國望中非霧非烟　鴈飛不到九重天水調謾流傳<lb/>
奈花老房空菂存心苦藕斷絲連西風環珮輕解有冰<lb/>
絃誰復記華年留得錦囊遺墨魂消古汴宫前<lb/>
　　滿江紅<hi>詠梨花鳥圖</hi>
誰寫瓊英空驚訝年華虛度依約似清明池館粉容遮<lb/>
路蝴蝶又來叢裏閙鷦鷯還占枝頭語向東闌惆悵幾<lb/>
<pb n="KR4e0019_WYG_005-7b"/>
回看愁如許　疑有月光揺樹疑是雪香生處自洗粧<lb/>
人去凄凉非故白髪宫娃歌吹逺青旗酒舎詩吟苦記<lb/>
黄昏燈掩重門聽春雨<lb/>
　　蝶戀花<hi>杏莊為莫景行題</hi>
一色杏花三百樹茅屋無多更在花深住旋壓小槽留<lb/>
客醉舉杯忽聽黄鸝語　醉眼看花花亦舞風落殘紅<lb/>
飛過鄰墻去恰似牧童遥指處清明時節紛紛雨<lb/>
　　蝶戀花<lb/>
<pb n="KR4e0019_WYG_005-8a"/>
過雨春波浮鴨緑草閣三間人住清溪曲舊種小桃多<lb/>
似竹亂紅遮斷松邊屋　有客抱琴穿翠麓隔水呼舟<lb/>
應是憐幽獨歴歴武陵如在目幾時同借仙源宿<lb/>
　　風入松<hi>和貝廷琚助教韻</hi>
誰教齒豁更頭童從喚作衰翁惜花已自因花瘦况飄<lb/>
零萬㸃隨風須信人生如夢休言世事皆空　紫騮嘶<lb/>
過畫橋東猶記軟塵紅重來緑遍西湖路消魂是杜宇聲<lb/>
中經眼倚粧飛燕傷心照影驚鴻<lb/>
<pb n="KR4e0019_WYG_005-8b"/>
　　獅兒詞<hi>賦梅和仇山村韻</hi>
蹇驢破帽知是幾度尋春山南山北惆悵亭荒仙逺苔<lb/>
枝空緑村醪正熟為花醉何妨留宿春光似怕人冷落<lb/>
先回空谷　瀟灑生意自足有髙標不厭矮籬低屋與<lb/>
雪相期側耳隔牕蟲撲晚晴縱步又還信一枝笻竹莫<lb/>
嫌獨月在畫闌東曲<lb/>
　　瑶華慢<hi>賦雪</hi>
喜深驚密試問滕神有多少寒力如圓似瑩總疑是滿<lb/>
<pb n="KR4e0019_WYG_005-9a"/>
眼隨珠和璧五更書幌早已覺寒光穿隙料禽影波上<lb/>
漸稀徑裏悄無行跡　有人獨倚危樓望千里江山髙<lb/>
下同色坡仙飲處甚頺然不減醉翁賓客等閒評論等<lb/>
柳絮梨花非白畫堂深弦管方調一任低垂簾額<lb/>
　　商角調定風波<hi>賦崔鶯鶯傳</hi>
把麗情分付良工傳奇謾為重省開户迎風拂花動月<lb/>
寫盡西廂景笑書生最僥倖剛道師婚勝琴聘况靜問<lb/>
姓名非是近時三影　空思遮境畫鹽梅不濟調羮鼎<lb/>
<pb n="KR4e0019_WYG_005-9b"/>
翻殘金舊日諸宫調本纔入時人聽減容光懶窺鏡鳳<lb/>
枕鴛衾與誰重贈李紳歌意續微之詠<lb/>
　　鳳凰臺上憶吹簫<hi>賦鳳仙花</hi>
菊婢標名鳳仙題品紛紛隨處成叢甚玉釵渾小寶髻<lb/>
微鬆依舊花分五彩毗陵畫總付良工誰為伴雞冠染<lb/>
紫鴈陣來紅　玲瓏英英秀質多想是花神剪綵鋪茸<lb/>
却易分髙下難辨雌雄疑把守宫同搗端可愛深染春<lb/>
葱開還謝從風亂飄好上梧桐<lb/>
<pb n="KR4e0019_WYG_005-10a"/>
　　沁園春<hi>嘲昆季析居</hi>
樹上凌霄堂前紫荆秋來尚芳奈牝雞晨語鶺鴒憔悴<lb/>
妖狐晝嘯鴻鴈分張仁智非周憂喜非舜一旦天倫忍<lb/>
遂忘如何好望松楸感泣桑梓悲傷　古今禍起專房<lb/>
總一國猶然况一鄉家有婦人豈無長舌世無男子誰<lb/>
有剛腸樹大分枝瓜熟蒂落此語應非是義方聊書此<lb/>
要懲鑑誡不在文章<lb/>
　　木蘭花慢<hi>夀姪云逵時七月十四日也</hi>
<pb n="KR4e0019_WYG_005-10b"/>
問初秋明月更一夕十分圓喜鴻鴈行中居然生子睂<lb/>
目娟娟秪今年踰弱冠遇生朝剛要賦詩篇莫學汝家<lb/>
癡叔蹉跎已傍中年　博山風裊水沉烟絳蠟照華筵<lb/>
有檀板歌詞金樽勸酒銀甲彈弦階庭舊時玉樹正朱<lb/>
顔緑鬢似神仙丹桂不妨似竇紫荆還見如田<lb/>
　　風入松<hi>夀郭仲和</hi>
傳家應自郭汾陽餘裔在錢唐傍人莫笑儒酸在親曽<lb/>
接鴛鷺班行贏得身心穩住鬚鬢却蒼蒼　中和相隱<lb/>
<pb n="KR4e0019_WYG_005-11a"/>
舊書堂絃誦樂時康梅花枝上春猶小朋簪盍次第稱<lb/>
觴莫問商瞿年紀也須載弄之璋<lb/>
　　一剪梅<hi>夀俞子中紫芝</hi>
蒼顔白髪稱烏紗瘦似黄花清似梅花牕吟山月樂無<lb/>
涯知是儒家知是仙家　紫芝服食勝胡麻不愛繁華<lb/>
却愛年華詞成筆底走龍蛇夀酒流霞夀氣成霞<lb/>
　　浪淘沙<hi>賦元夕遇雨次俞紫芝韻</hi>
雨打上元燈無處邀朋何如牕下且瞢騰謾憶牙旗穿<lb/>
<pb n="KR4e0019_WYG_005-11b"/>
夜市鐵馬春冰　歌舞有人曽倦與爭能越羅裁服換<lb/>
吳綾盡道先生歸隱也烏帽烏藤<lb/>
　<lb/>
　<lb/>
　<lb/>
　<lb/>
　<lb/>
　柘軒集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柘軒集巻四</head> <lb/>
    <p>
<pb n="KR4e0019_WYG_004-1a"/>
欽定四庫全書<lb/>
　柘軒集巻四<lb/>
　　　　　　　　　　　　明　凌雲翰　撰<lb/>
　雜文<lb/>
　　翰墨清事序<lb/>
避俗翁無所事事恒以翰墨自娛戊午夏至望前三日<lb/>
夢至一所其地爽而塏其堂髙而敞其室廣而深有圖<lb/>
有書有琴有瑟凡古今名人書畫無不在而無閽者通<lb/>
<pb n="KR4e0019_WYG_004-1b"/>
乃逕造焉見二人衣冠甚古危坐雄辨因竊聽之一人<lb/>
曰吾翰林主人也一人曰吾子墨客卿也今夕何夕得<lb/>
休於事客曰敢聞主人所事乎主人曰吾處翰林主中<lb/>
書凡公家事雖甚煩以有益於發號施令簿書期㑹也<lb/>
故盡心焉逮夫書趁姿媚畫匠經營賦三都於十年發<lb/>
百篇於斗酒事則清髙勞亦甚矣可聞客所事乎卿曰<lb/>
吾處子墨久從子遊在公家則同事其在文藝則均勞<lb/>
羲獻芝靖匪吾二人左右孰有身後之名哉彼十日一<lb/>
<pb n="KR4e0019_WYG_004-2a"/>
水五日一石謂留其跡者徒勞人耳余聞語怪趨而見<lb/>
之若素識者乃延余中坐質昔所言余應之曰皆是也<lb/>
抑有說焉夫人之所以為君子者貴器之藏而動以時<lb/>
斯不器矣余知二君子不器久矣龜龍圖書自汝宣之<lb/>
蝌蚪文字自汝傳之書契非汝其明莫决筆端非汝其<lb/>
辭必滅竹帛之名案牘之程非汝是著何有乎汗青其<lb/>
喪汝精勞汝形亦神汝靈若夫一張一弛文武之道藝<lb/>
之是游算之數也書法有六心之畫也服章十二身之<lb/>
<pb n="KR4e0019_WYG_004-2b"/>
飾也其翰墨之源乎列女有傳後人圖之名臣有畧後<lb/>
人像之其翰墨之流乎玩物喪志古人不與玩物適情<lb/>
亦古人所許也語未既或有進者曰好畤即墨二侯願<lb/>
見於他室顧候二人莞爾而笑曰吾四人皆客之用也<lb/>
何避嫌乎余聞而驚寤遂篝燈而筆之詰朝有碧牕叟<lb/>
偕抱朴生持巻以詣題曰翰墨清事將求名士大夫善<lb/>
書與畫者各效其藝以為珍玩幸序其端適徵於夢遂<lb/>
告以是生即葛景芳叟即省元俞友仁翁即鄉貢進士<lb/>
<pb n="KR4e0019_WYG_004-3a"/>
凌雲翰也<lb/>
　　柟軒詩序<lb/>
柟軒孰為之名吾友葉蕡氏先公石林所名也公顯於<lb/>
宋寓居吳興弁山時慕杜少陵詩植柟石林七世孫曰<lb/>
仲芳洎其子蕡猶及見之仲芳後居錢唐語蕡以故求<lb/>
柟植軒之隅歲久漸有𡨕𡨕之色先是里人林靜氏亦<lb/>
與仲芳友因所見聞為圖并記以遺後蕡為國學上舎<lb/>
仲芳始以圖記示俾序諸公歌詠意蓋欲因先世之手<lb/>
<pb n="KR4e0019_WYG_004-3b"/>
澤繫後人之心思忠厚之意非言辭之可殫因請之數<lb/>
乃强為之說曰嗚呼柟之歌詠則難胡為乎難哉有少<lb/>
陵詩為之前斯誠難矣軒之歌詠則易胡為乎易哉有<lb/>
仲芳嗣為之後斯誠易矣莫為之前則芳亭何以制莫<lb/>
為之後則柟軒何以作若夫八葉比世三槐徵德猶有<lb/>
富貴望若惟桑與梓寓其思慕之誠恭敬之實哉石林<lb/>
公之澤於斯在矣矧公之在内則有安危利害邪正休<lb/>
戚之論與夫朋黨之對在外則有潁昌救荒之政作為<lb/>
<pb n="KR4e0019_WYG_004-4a"/>
文章清新華麗而名聲為明時重者考之史冊炳如也<lb/>
今蕡之文學固效於先世事業則無愧於前人喬木之<lb/>
望不足論甘棠之思為有在人之愛公者亦猶子孫之<lb/>
愛親也子孫有能如親者豈不又為後人之所愛乎仲<lb/>
芳已老蕡則方進而未巳故重勉之審如是則柟軒之<lb/>
名有其實矣蕡嘗從學於余知為學之方故遂言之為<lb/>
仲芳復推廣知本之論云<lb/>
　　朱氏族譜序<lb/>
<pb n="KR4e0019_WYG_004-4b"/>
嗚呼天開太極吾夫子以庚戌而生於東周之末太極<lb/>
後開朱夫子以庚戌而生於南宋之末聖賢之生異世<lb/>
同符吾夫子之澤萬世不斬朱夫子之澤豈五世而斬<lb/>
哉余於朱公昌宗家乗見之矣公字彦明號頤齋總角<lb/>
時嘗聞父曰仲仁者出自考亭嘗治書經傳大父昇甫<lb/>
在宋嘗守廬州府舒城縣䝉有土田之錫咸淳年間教<lb/>
諭建康府宋社既屋年益耆艾不樂於仕遂教於鄉弟<lb/>
子從之者衆殁而人以鄉先生祀之延祐間御史交薦<lb/>
<pb n="KR4e0019_WYG_004-5a"/>
教諭縣學弗就因自建康徙居虎林遂占其籍昌以家<lb/>
庭之學僅以私淑朝廷始設鄉校因忝為師自昌大父<lb/>
以上失譜無徵雖大父與父僅記其字若名則以五行<lb/>
之生為序大父以上皆不可考又恐所聞者併至失墜<lb/>
思得當世能文之士述其槩焉以余業文故請序余以<lb/>
聖賢之生有數而子孫能世家亦有數朱夫子之子孫<lb/>
衆多則皆在南若昌之大父與父其一也且以朱夫子<lb/>
之子孫在考亭者其源也在武夷者其流也在建康在<lb/>
<pb n="KR4e0019_WYG_004-5b"/>
虎林又其流之與支也矧在天下者乎天下有孔氏則<lb/>
皆孔氏之子孫有朱氏則皆朱氏之子孫此聖賢之澤<lb/>
不可與君子小人之澤例論而孟氏得私淑者亦幸其<lb/>
澤之未斬其意匪懼乎澤之斬懼乎道之不傳也今昌<lb/>
也私淑孔子之道則亦聖人之徒能私淑朱子之道斯<lb/>
不愧於賢者之裔矣自是以後子孫有能嗣之者在錢<lb/>
唐當以是為譜尚當合他譜以正昭穆之離合則二夫<lb/>
子之澤與天地同其久奚以世論哉是為序<lb/>
<pb n="KR4e0019_WYG_004-6a"/>
　　和梅詩序<lb/>
余㓜時聞先輩言海粟馮子振作文最為汗漫一日袖<lb/>
詠梅長句凡百首謁中峯本公尋和之馮大驚異及詳<lb/>
觀二作則知馮以正勝本以竒勝皆非末學所能至也<lb/>
吳興林子山者亦嘗和則竒正迭出要不在二作下欲<lb/>
追和未暇也一日友生王子中氏盡和前作裝潢成巻<lb/>
出示余愛其清新和雅在子山伯仲間是亦以正勝者<lb/>
子中俾題其端余曰古今賦梅者衆矣誠齋亦嘗論之<lb/>
<pb n="KR4e0019_WYG_004-6b"/>
一聨數句不害為少連篇累牘不害為多亦猶花之疎<lb/>
莫人鄙繁莫人厭也今子中之作以稍牽於韻然能使<lb/>
人不以繁厭則無愧於此花矣子中方務於詩學駸駸<lb/>
乎作者之域姑以所言題其端他日拉子山氏同一正<lb/>
之則盡善矣<lb/>
　　送沈新民還太學序<lb/>
聖朝建學育才將見於用故說木以為贈天地之生材<lb/>
不為不多且美矣惟木之為材與人為近植之以土地<lb/>
<pb n="KR4e0019_WYG_004-7a"/>
養之以歲月澤之以雨露堅之以風霜自萌蘖而根株<lb/>
自拱把而合抱㧞於地而上干青霄何哉培養之盡道<lb/>
也國家之育材其猶天地乎上而成均下而府州縣社<lb/>
皆有學亦猶土地之植也里社之學必取於民府州縣<lb/>
學必選其俊秀成均則又㧞其才藝之尤者與焉亦猶<lb/>
歲月之養也府州縣栽之成均培之必自拱把可待其<lb/>
合抱况合抱者久可待其干青霄乎吾友沈新民氏從<lb/>
予學易府學弟子員與鄉貢進士選在四十人中居二<lb/>
<pb n="KR4e0019_WYG_004-7b"/>
二十七人上既上於朝廷其年未冠制許培養成均未<lb/>
幾丁父憂侍母氏疾有兄備養以餘力為文今服闋將<lb/>
還不忍去膝下母勉之乃行告别於予予知其為合抱<lb/>
之木而干青霄也但欲堅節於風霜保操於歲寒之後<lb/>
他日棟梁大厦而柱明堂者庸非徂徠之松新甫之栢<lb/>
乎噫牛山之美以為良心故國喬木以為世臣執以喻<lb/>
道伐以喻交此特以各取喻而已古人以種木喻德昔<lb/>
新民之父以尚德名堂則樂道好善亦猶三槐為德之<lb/>
<pb n="KR4e0019_WYG_004-8a"/>
符其實可騐於人矣予以樗㪚之材不甘匠石之棄因<lb/>
新民之行故說木以序别庶附張琥稼說之末云<lb/>
　　送金元哲之官分水序<lb/>
聖朝之設科也本德行而兼六藝黜詞賦而崇禮樂蓋<lb/>
有合於成周三物教民賓興之意若明經對䇿則又斟<lb/>
酌漢唐之制而加詳焉是欲底於實效非徒事乎虚文<lb/>
而已一時之士咸喻上意莫不鼔舞奔走以圖報稱洪<lb/>
武辛亥鄉闈歲開吾郡與計偕者凡五人焉元哲其一<lb/>
<pb n="KR4e0019_WYG_004-8b"/>
也元哲姓金氏名師古世錢唐人與同郡何希道李大<lb/>
有何子祥俱以春秋薦其一人以詩薦者則張克敬也<lb/>
吾郡春秋之學自應劉二先生後不四三人今歲乃連<lb/>
得四人焉是則郡同經同而薦又同者未若斯舉之為<lb/>
盛也聖朝幅員之廣亟於用人不待上之春官悉授以<lb/>
職元哲拜嚴州府分水知縣命將之官道過錢唐省親<lb/>
于庭訪友于里人咸以為榮也於是學校之士賦詩以<lb/>
贈俾序其端予惟儒者之用為世之幸其故何也以其<lb/>
<pb n="KR4e0019_WYG_004-9a"/>
有致君澤民之心而又知所當務茍徒守章句而不知<lb/>
變通則迂儒之誚有弗能辭者且分水之地去錢唐不<lb/>
三百里民淳事簡足以為治而釣臺在焉子陵之髙風<lb/>
與山水同永廉頑立懦可以勵乎薄俗元哲之為理必<lb/>
知所先者矣於其行也姑以規焉<lb/>
　　送維揚顧伯琛序<lb/>
維揚顧伯琛為臨安訓導也將行請贈以言為朝夕勗<lb/>
蓋其父昔以判府為友予不敢靳也夫臨安據山川之<lb/>
<pb n="KR4e0019_WYG_004-9b"/>
勝故有學宫聖世師古學兼大小經史六藝咸𨽻焉蓋<lb/>
駸駸乎成周之制漢唐以下不數也今學官之設權輿<lb/>
於趙元晦作興於髙孟昇二先生元晦先以春秋孟升<lb/>
以書元晦殁孟升繼之教養既成聲譽以著皆曰賢令<lb/>
尹知人故教官皆得人也所延訓導皆朴茂之士身之<lb/>
所行足以為教口之所誦足以為學亦曰二先生知人<lb/>
故師儒皆得人也昔與何彦恭先生在郡學時當聖朝<lb/>
歲開科舉之再同備員簾内外元晦與焉元晦乃予與<lb/>
<pb n="KR4e0019_WYG_004-10a"/>
彦恭友孟升則與彦恭友伯琛則予友彦恭與伯琛同<lb/>
師於徐先生孟升則師於何先生伯琛嘗從予卒業則<lb/>
予之視伯琛亦何先生之視孟升孟升既能知伯琛而<lb/>
舉之予又安得不樂道之乎其為人也學篤而禮恭言<lb/>
温而氣煦孝弟忠信行而有實經史六藝習而有文今<lb/>
則移其所受教者教于人推其所為學者為所學則庶<lb/>
幾師道之立善人以多信矣於是知伯琛將以華其行<lb/>
者六人焉因以齒各占一韻并所題各以五言古詩賦<lb/>
<pb n="KR4e0019_WYG_004-10b"/>
之因以師道立善人多六字為韻限以六韻㑹稽王好<lb/>
問先生則與予同年維揚朱仲誼先生則與伯琛同郡<lb/>
錢唐何彦恭先生俞文輔楊復初王士中先生則皆予<lb/>
同里同經復初則亦與元晦同經皆有師道者也士中<lb/>
又善書得晉人法俾牽連書之為伯琛知勉焉<lb/>
　　送指揮胡公還平陽序<hi>代作</hi>
括蒼胡公之衞平陽也軍肅境寧而民有賴時今參知<lb/>
政事徐公適知府事承宣之寄庶有資焉矧其土地廣<lb/>
<pb n="KR4e0019_WYG_004-11a"/>
衍人民淳朴風俗崇禮讓重信義教令之行遵守惟謹<lb/>
故亦為易理焉乃徐公領戸曹相去日逺而平陽山水<lb/>
之勝徃來心目之間而弗得見也矧與胡公之遇哉洪<lb/>
武五年春胡公以奉襄大事歸於鄉里事竣將還平陽<lb/>
道經浙江得與徐公叙疇昔詢其民則板籍日増風俗<lb/>
日厚雖王化所及四海皆然而平陽之民尤感化之速<lb/>
也因民之厚知公之賢思其民而不得見也見公如見<lb/>
其民焉今以母夫人之未葬不憚數千里之逺克終人<lb/>
<pb n="KR4e0019_WYG_004-11b"/>
子之事及其還也其民必曰上之人孝其親忠其事也<lb/>
如此吾儕小人可不知所事哉則所以興起其忠孝之<lb/>
心者未必不由于此傳曰孝慈則忠又曰上老老而民<lb/>
興孝公之還也尚為斯民道之<lb/>
　　贈世醫潘懋華序<lb/>
諺有之醫不三世不服其藥謂必世于醫者然後用藥<lb/>
審治疾當也吾鄉醫者甚衆求能世濟其美若潘懋華<lb/>
者幾何人哉懋華以誠篤之資究岐黄之術開中和堂<lb/>
<pb n="KR4e0019_WYG_004-12a"/>
于青門之西恒以濟人為心故凡疲癃殘疾顛連無告<lb/>
者咸趨焉因詢其先世則名醫悅可之孫仲寧之子也<lb/>
予雖不識悅可而知仲寧之學有自仲寧有子能世其<lb/>
業則仲寧之學不冺矣今年春予親支劉思禮感寒疾<lb/>
治罔效求懋華治之遂愈蓋懋華之法本諸長沙而參<lb/>
以家學之奥焉故病劇而無變壞之失病痊而無留復<lb/>
之患思禮將報其德而徵文於予弗獲讓因告之曰夫<lb/>
傷寒之為病其法則長沙之論盡之矣叔和之編述無<lb/>
<pb n="KR4e0019_WYG_004-12b"/>
已之註釋蓋足以羽翼之若龎安常之卒病論朱肱之<lb/>
活人書韓祗和之徵㫖王實之證治雖間有得然不若<lb/>
金源劉守真張子和之法足以盡軒岐之藴至若潔古<lb/>
雲岐東垣好古亦可謂有功於世道者矣噫守真雖有<lb/>
門人而無子孫世其家潔古有子世其家而無孫繼其<lb/>
後今潘氏之門由悅可而仲寧由仲寧而懋華可謂世<lb/>
其醫者矣况能以劉張之學發長沙之妙予見南方以<lb/>
醫名者不必他求也故因思禮之請特為之書俾疾者<lb/>
<pb n="KR4e0019_WYG_004-13a"/>
知所趨云<lb/>
　　贈世醫王敬叔序<lb/>
甚矣醫之為難也道寓於素難之書法肇於傷寒之論<lb/>
人知其論傷寒也不知其兼傷風而論之寒之傷人也<lb/>
深風之傷人也疾要皆六氣淫勝也且諸風掉眩屬之肝<lb/>
諸濕腫滿屬之脾肝急而緩以甘脾濕而燥以苦平其<lb/>
所勝達其所鬰補其所不足㵼其所有餘如斯已矣庸<lb/>
于醫者虚實罔知損益罔措謂風為寒投劑以熱謂濕<lb/>
<pb n="KR4e0019_WYG_004-13b"/>
為熱投劑以寒懵血為榮氣為衞之理昧濕同寒火同<lb/>
燥之機乃至剛劑妄投復方悞用毫釐弗察危殆輒成<lb/>
彼何人斯一至於此杭人王仲德吾友王士貞之父也<lb/>
淫感風濕注於足少隂太陽之證醫者乃孟浪而治之<lb/>
藥屢投而證屢變甚至淫及四支痛周一身有類剛痓<lb/>
者焉匪病之病乃藥之病也舉家驚視罔措手足適嚴<lb/>
陵王敬叔先生以公家醫事至蓋仲德素交來訪知狀<lb/>
曰茍可治吾盡心耳及診則脉九菽為益三菽之重其<lb/>
<pb n="KR4e0019_WYG_004-14a"/>
候有異曰是必風濕淫勝前醫頗失之今痛未巳必針<lb/>
人中與承漿焫肩井與曲池其病可已如言果然又為<lb/>
治湯液醪醴其病大已仲德思所報敬叔曰吾與汝同<lb/>
氏且友雖殊其方安知不為兄弟之親乎彼仁民愛物<lb/>
亦由是而推耳何以報為茍得業文之士書其得失庶<lb/>
為學者勸則為報多矣仲德乃遣其長子士原介吾友<lb/>
貢士沈新民國子監生楊得中以文請二友與士貞為<lb/>
同舎蓋義為也吾得已於言哉雖然越人之傳由子長<lb/>
<pb n="KR4e0019_WYG_004-14b"/>
而明戴人之學由知幾而為繼越人者錢仲陽能明仲<lb/>
景之㫖而劉貢父傳之戴人者李明之能明仲陽之㫖<lb/>
而元好問傳之今敬叔有前人之學而無文以張大之<lb/>
良可愧也姑述其說可以備他日太史氏之所録是亦<lb/>
為仲德之報也<lb/>
　　贈卜師李通𤣥序<lb/>
夫龜之為卜所以使人信時日敬鬼神畏法令也自太<lb/>
卜之法不傳所謂三兆六龜與夫經體百有二十頌千<lb/>
<pb n="KR4e0019_WYG_004-15a"/>
有二百皆不可得而知其可知者亦惟理之在人心者<lb/>
而已易大傳與筮並稱故曰以卜筮者尚其占是即書<lb/>
所謂龜從筮從之義求之周禮掌卜筮者六官凡占大<lb/>
事先之以筮而後决之以卜是亦從長之說也然太卜<lb/>
之書雖不傳而間見於史遷之書則猶有可考後世有<lb/>
專門名家者亦能黙契乎先聖之心不戾乎太卜之㫖<lb/>
狐疑以之而决猶豫以之而定豈不謂之名士也哉杭<lb/>
之青門有業是術者李其姓通𤣥其號焉其為人也温<lb/>
<pb n="KR4e0019_WYG_004-15b"/>
乎其容肅乎其躬其色也和其氣也充志定而理明學<lb/>
邃而業工是為卜者之雄人有大疑就而决之必焫蕭<lb/>
振龜按甲丙之位察手足之狀稽經為之斷焉人有不<lb/>
卜卜無不騐自非有得於探賾索隱鉤深致逺之學其<lb/>
孰能是其號通𤣥也宜矣古人之卜習則行之不習則<lb/>
修德而改卜今之為卜者間有不習則倀倀無所主僥<lb/>
倖以濟其私併使古人命龜之意淫於術數之末而自<lb/>
警之意荒矣惟通𤣥則不用三兆之法辨六龜之理因<lb/>
<pb n="KR4e0019_WYG_004-16a"/>
人趨避而以義命之大者告之是亦鄭詹尹嚴君平之<lb/>
流亞也故樂為之書<lb/>
　　贈龍翔宫道士毛起宗序<lb/>
實理之在天地間萬古一日也在人心萬古一息也風<lb/>
霆之流行雨暘之應候必得是理之實而後屈伸變化<lb/>
無窮焉故人之所以位天地育萬物亦因吾心之實而<lb/>
致耳自元教之立智者遂倣禮為之制按法為之科金<lb/>
書玉簡擬章表也朱書丹篆准律令也琅函積于簿書<lb/>
<pb n="KR4e0019_WYG_004-16b"/>
寶籙多于案牘禮則君臣事則官府終非篤信之士則<lb/>
弗克遵行之錢唐髙士毛君起宗生有純質勤學好問<lb/>
在總角人已譽之長慕𤣥教乃棄俗以從授龍虎之秘<lb/>
籙傳正一之奥㫖鞭鸞笞鳳檄龍命鴉輒有竒騐及居<lb/>
龍翔之宫則名以誠著行以道成凡有事于上帝必與<lb/>
監齋之選蓋𤣥門之有監齋猶朝廷之有執法匪德望<lb/>
聞于時文學推于衆者于厥職為忝至正甲辰夏六月<lb/>
大暑雨久弗止民多怨咨右轄海陵潘公聞而憂之謂<lb/>
<pb n="KR4e0019_WYG_004-17a"/>
山林之中有道之士其誠可以回造化而役鬼神於是<lb/>
發帑致醮禱于吳山三茅觀真人陳君伯達主行其事<lb/>
監齋之選首禮于君承命惟謹未事則嚴齋戒慎居處<lb/>
既事則有䖍其容有恪其矩儼乎其若臨愀乎其若覩<lb/>
肅乎其若有聞焉尤且謹廉察之職申褒貶之章言皆<lb/>
子史文悉駢儷公於時評敏於宿構有事於是者望之<lb/>
如神明畏之如師保周折其旋規矩適中威儀棣棣綽<lb/>
有可觀竣事之日凡三達曙已而隂雲解駁祥颷欻興<lb/>
<pb n="KR4e0019_WYG_004-17b"/>
曜靈之駕已出暘谷而拂扶桑矣人咸謂右轄之誠足<lb/>
以動天陳君之誠足以感人而君之誠有以應右轄之<lb/>
命當陳君之舉者陳君嘉其相事有成徵文以為華因<lb/>
語之曰世之有功於文事武備者則詞臣戰士必榮其<lb/>
褒賞君子有修已之實則鄉里咸得以榮之矧服𤣥教<lb/>
之服誦𤣥教之言行𤣥教之行而克為國家捍禦災患<lb/>
者乎則其一念之誠有非聲音笑貌為者此陳君之所<lb/>
以必致其報也歟予于𤣥教之事未詳其㫖特重其有<lb/>
<pb n="KR4e0019_WYG_004-18a"/>
功於民故摭實而書之以致陳君之意云<lb/>
　　聽松軒記<lb/>
無錫浦源氏居九龍山中開軒松下聞有聲自松出泠<lb/>
然可聽因顔其軒曰聽松鄱陽玉雪翁聞而扁以篆同<lb/>
里張孝廉見而記以文固在也丁未歲軒燬于兵辛亥<lb/>
歲復葺之壬子歲春三月源訪親錢唐因從弟澄知予<lb/>
業文請續為記再讓弗獲因語之曰天下之聲衆矣奚<lb/>
獨聽于松哉松可聽則凡觸吾耳者皆可聽也雖然聽<lb/>
<pb n="KR4e0019_WYG_004-18b"/>
於天者以理不以聲聽於地者以道不以形聽於人者<lb/>
以德不以名夫有非生于有而生于無無非滅于無而<lb/>
滅于有方其松之屹立於軒楹之外也曷為之聲至於<lb/>
天風忽來飄蕭披拂徘徊留連久而不去也然後至音<lb/>
發焉前如倡後如和韻如笙竽鏗如金石洶湧如八月<lb/>
濤斯須風止籟息寂無所聞則向之所謂聲者果有乎<lb/>
果無乎予嘗泛觀乎萬物矣有形者有形形者有色者<lb/>
有色色者蓋聲有息而所以聲者無息源之聽於松也<lb/>
<pb n="KR4e0019_WYG_004-19a"/>
毋聽以耳而聽以目毋聽以目而聽以心耳司聽非目<lb/>
不知其為松目司視非心無以知松之可聽古人有聞<lb/>
歌而通者聆聲而省者審音而知政者今源也因事物<lb/>
之微而悟寂感之理以是進學其可量哉若夫山林之<lb/>
佳軒牕之美圖書文史之富前人有能記之者故特記<lb/>
其名軒之意云<lb/>
　　志隱齋記<lb/>
古之人出處一機窮達一致安於所遇而已方其隱也<lb/>
<pb n="KR4e0019_WYG_004-19b"/>
乃以隱為志及其顯也則亦以所志而行之彼志之不<lb/>
立者惟志於顯而不志於隱隱而求顯不足以言志矣<lb/>
吾友顧中道氏嘗以志隱名齋或以為異於隱居求志<lb/>
之意殆非然也求志則守其所行志隱則固其所守皆<lb/>
此道也且人之處世未嘗不志於隱事親之孝即事君<lb/>
之忠事兄之弟即事長之順居家之理即居官之治故<lb/>
曰孝弟慈所以事君事長使衆也孰謂出處異機窮達<lb/>
異致乎若伊尹之耕莘太公之釣渭孔明之廬南陽皆<lb/>
<pb n="KR4e0019_WYG_004-20a"/>
志於隱及其顯也莫非自隱致之鹿門德公則終於隱<lb/>
者也終南藏用則隱之不終者也中道之志亦志乎伊<lb/>
尹之志矣伊尹樂堯舜之道亦豈出於孝弟之外乎先<lb/>
儒謂隱居求志惟伊尹太公足以當之又謂顔子亦庶<lb/>
乎此中道誠能學顔子之學則能志伊尹之志矣是則<lb/>
名齋之義非志隱也乃志道也志於道則志於仁中道<lb/>
其勉諸<lb/>
　　行素齋記<lb/>
<pb n="KR4e0019_WYG_004-20b"/>
錢唐為東南都㑹以醫顯者非一人國朝之初獨以周<lb/>
文傳氏稱謂其嘗學同里蕭厚齋姑蘇葛可久蕭則專<lb/>
南法而皆慎葛則兼北法而益竒得蕭法者間有其人<lb/>
得葛法者則文傳而已文傳舊有齋居而名以行素嘗<lb/>
燕坐是則究俞容軒岐洎秦漢晉唐宋金之學故治人<lb/>
之疾茍有生理無不獲愈人皆德其能有所為而不知<lb/>
其為所當為也文傳嘗以醫道行乎州里矣而州里德<lb/>
之行於親友矣而親友德之由是以名聞於朝廷益廣<lb/>
<pb n="KR4e0019_WYG_004-21a"/>
其德焉乃亟為親老而歸朝廷以孝治天下故寧失一<lb/>
良醫不忍失一孝子得請方其歸也若有所遇既歸而<lb/>
益殫濟人利物之心有疾惟恐後未始有厭倦多足意<lb/>
視其齋居則以桑梓數畝萱蘭且盈前參苓芝术裕如<lb/>
也如是行素之名益彰文傳嘗起予疾亦欲為之記弗<lb/>
果里人勞仲禮王仲德徐華甫三人者義人也德文傳<lb/>
甚其友楊達春滯下疾徵文報之予應之曰文傳之活<lb/>
人不知凡幾人之贈言者又不知凡幾望之于家文軸<lb/>
<pb n="KR4e0019_WYG_004-21b"/>
充乎梁棟徒能美行道之跡未能喻行道之心今齋名<lb/>
未記兹非缺歟且行素非為之也昔舜若將終其身於<lb/>
飯糗茹草若固有於袗衣鼓琴皆行素也孔子飯疏飲<lb/>
水固行素為魯司宼墮三都却萊夷亦行素於陳蔡於<lb/>
宋於匡非行素乎使遂居夷遂浮海非行素乎當是孔<lb/>
子之時惟曽㸃春服童冠浴沂為近之後世陶淵明亦<lb/>
庶乎此論者猶以㸃行不掩而志及之學不足而趣有<lb/>
之故世之能行素者亦觀其志趣之何如耳今文傳之<lb/>
<pb n="KR4e0019_WYG_004-22a"/>
志於醫也學如張機道如朱清用如錢乙法兼劉張方<lb/>
㑹張李而加詳蓋羅謙甫朱彦脩之倫非區區為世之<lb/>
所能及也且人而無恒醫不可作醫不三世藥不可嘗<lb/>
貴行素也舎道德之富仁義之貴可素而行乎虞孔之<lb/>
聖未易希能希曽陶之賢可也曽之言志不過素居之<lb/>
位陶之取友則在素心之人文傳可謂能素位三君子<lb/>
可謂有素心皆可記也<lb/>
　　性齋記<lb/>
<pb n="KR4e0019_WYG_004-22b"/>
錢唐人有學老氏之學者實南州髙士之裔虚一煉師<lb/>
之弟子應誠其名克明其字性齋其號也質厚而氣清<lb/>
言寡而行卓與人交若疎而實密與人語若異而實同<lb/>
每齋居燕坐或至終日悄然若思嶷然若愚如觀鼻端<lb/>
之白如索淵中之珠人或詢之則曰吾欲達其性耳又<lb/>
勸其觀書則又曰書以道性性未有定與其觀書寧觀<lb/>
若影與之友者知其識性也咸以性齋稱龍虎冲虚真<lb/>
人為作大篆又錫以冲素宏妙法師之號由是人咸知<lb/>
<pb n="KR4e0019_WYG_004-23a"/>
性齋之為克明也吳興林子山氏善丹青貌一道士於<lb/>
深山大谷之中長松茅屋之下正襟危坐真有定性之<lb/>
容一童子具有以知其加定性之功者丹青之妙一至<lb/>
於此噫性即理也理無形可以圖圖者圖其意而已且<lb/>
性之為義肇於商書暢於洙泗大備於濂溪考亭諸賢<lb/>
其說固在自誠明謂之性則子思子發之以為性者之<lb/>
事克明欲究其說可不求諸章句乎或者以性齋所居<lb/>
之室在清寧道院中山川環拱樹林隂翳乃城市之山<lb/>
<pb n="KR4e0019_WYG_004-23b"/>
林若然則他日一造其室留以終日當師其景而重為<lb/>
之記云<lb/>
　　葛母傳<lb/>
葛母姓徐名節字貞節金華永康人父同甫母沈氏㓜<lb/>
純淑若成人勤於女工母鍾愛之及長兄昶授以女箴<lb/>
内則通其大義年十八適同里葛吉甫氏事後姑惟謹<lb/>
姑弗慈益竭力以盡奉養之道久而姑亦大悔曰吾不<lb/>
知新婦之克孝也夫殁年甫二十有七舅姑欲奪其志<lb/>
<pb n="KR4e0019_WYG_004-24a"/>
誓死弗許乃綱紀家事如夫存奉舅姑以終撫子女以<lb/>
成祭祀不逾於時田廬益増於昔致敬宗族周濟貧窶<lb/>
内外咸譽之性淡泊厭所居之卑卜大塘文山築堂其<lb/>
下扁貞素以自志二子曰秉仁曰秉義女二人長曰佩<lb/>
蚤世次曰孝適同里陳世英亦蚤世孫六人嗚呼夫婦<lb/>
人倫之本風化之源三從之義一醮之節亘萬世而不<lb/>
可易者也教化不明廉恥道喪為人子者不知所以事<lb/>
其親為人弟者不知所以事其兄為人門弟子者不知<lb/>
<pb n="KR4e0019_WYG_004-24b"/>
所以事其師矧責於婦人女子乎若葛母徐氏者足以為<lb/>
世道重矣天錫髙年神相厥裔積德之報胡可量也予<lb/>
嘉其事故述梗槩為當世家以備他日史臣之擇云<lb/>
　　吳山隱夫傳<lb/>
杭有杜彬父氏居吳山因以為號識者咸以吳山隱夫<lb/>
稱之所居又當吳山之勝過者甚衆予偶偕吳以道過<lb/>
其居得見其人焉顔蒼而容冰髪皓而澤目紺而朗膚<lb/>
積而腴其有道之士歟詢之則嘗壯而仕老而隱身以<lb/>
<pb n="KR4e0019_WYG_004-25a"/>
以青囊之術鳴於時者因詢其學之初曰當宦遊時心<lb/>
實慕道後於深林大谷之中遇峩冠博帶之士睥睨上<lb/>
下若有得者因趨進而揖之士曰吾所學者風水子願<lb/>
聞吾與子言夫隂陽之宅勢異而理同天有四時其氣<lb/>
如春夏秋冬其德為元亨利貞以陽宅欲顯而隱猶春<lb/>
夏之元亨後有秋冬之利貞隂宅欲隱而顯猶秋冬之<lb/>
利貞而有春夏之元亨也顯而無隱無以綿其後隱而<lb/>
無顯無以䕃於今此其大畧也若其觀天文察地理相<lb/>
<pb n="KR4e0019_WYG_004-25b"/>
隂陽度流泉則以序此景純以下之書具焉子能道之<lb/>
後三十年必以此隱予初以功名為心雖盡受其術而<lb/>
弗欲行年如其數仕既退身既老乃以此術為人售始<lb/>
一二騐又十百驗今則不知其所驗者幾自以名之顯<lb/>
則欲實之隱焉予因異之曰吳山據錢唐之勝非明地<lb/>
理之學者能之乎人未有德於人者且責報今既有德<lb/>
於人而弗責報非有經術之學者能之乎且地理之學<lb/>
在風水言人心固有無形之風水焉有有形之風水焉<lb/>
<pb n="KR4e0019_WYG_004-26a"/>
有形之風水則可以目觀無形之風水則可以心㑹必<lb/>
有心㑹之元乃盡目觀之妙彬父蓋其人也彬父身其<lb/>
隱名從其顯乎故書為吳山隱夫傳<lb/>
　　說習齋說<lb/>
錢唐楊文卿嘗以說習顔其齋居而請說於予予不能<lb/>
解也蓋魯論以習而後說未聞說而後習者夫習而說<lb/>
則順言其效之所至說於習則逆推其功之所成此經<lb/>
義語也嘗讀易而有得於兌與坎之卦矣兌之象有曰<lb/>
<pb n="KR4e0019_WYG_004-26b"/>
兌說也大象則曰朋友講習坎之彖有曰習坎大象則<lb/>
曰常徳行習教事由兌而觀其說在乎習由坎而觀其<lb/>
習則在乎教習乎教則以習而言說乎習則以學而言<lb/>
其習一也蓋嘗達觀習學而言夫易之㫖矣有曰兌以<lb/>
說之又曰說言乎兌又曰說萬物者莫說乎澤而習之<lb/>
為體則本乎坎習之為用則見乎兌豈不以兌之為澤<lb/>
即坎水之塞其下流二卦之義可以相通故聖人之言<lb/>
亦在相發明歟不然何其有似乎魯論之言也且人之<lb/>
<pb n="KR4e0019_WYG_004-27a"/>
說在乎習習而又習自然說於中心不至於樂弗止也<lb/>
夫萬物之說於秋由生而長而收而藏是習也而物有<lb/>
不說者乎物之說於秋即人之說於習也今文卿年既<lb/>
髙矣學既富矣而猶拳拳以說習稱其甚懼仁之不熟<lb/>
猶五榖之不如稊稗兹吾道之有秋也方今聖人者作<lb/>
動靜㑹天理之要語黙參闔闢之運以財成以輔相以<lb/>
左右斯民於善政善教皆可說也民說其政物說其天<lb/>
君說其民亦有文卿之說於習矣予學易故以予所得者<lb/>
<pb n="KR4e0019_WYG_004-27b"/>
敷而為文卿說而魯論之義則又先儒之說在焉予不<lb/>
容贅者若夫說而不繹習矣而不察又聖賢所戒予與<lb/>
文卿尚加勉哉<lb/>
　　白賁說<lb/>
天台迮士霖氏以白賁名齋求說於予弗獲讓因語之<lb/>
曰賁以文人所知也賁不以文人所未知也故曰質勝<lb/>
文則野文勝質則史可以無文為賁乎又曰賁無色也<lb/>
則無文斯為賁矣予嘗泛觀乎山水間有以得其說山<lb/>
<pb n="KR4e0019_WYG_004-28a"/>
之為山土石而已及夫春花繡地夏木成林其為賁也<lb/>
盛矣至於華者歛而為實木者落而歸根而山自若也<lb/>
水之為水江海而已及夫風行微漣雨翻巨浪其為賁<lb/>
也大矣至於風雨息而不作水波靜而不興而水自若<lb/>
也由是觀之則向之所以為文者非賁惟無文而後為<lb/>
賁也前之說易者有曰賁終反本復於無色不使華没<lb/>
其實文滅其質也後之說易者曰此有道之賢遺去紛<lb/>
華泊然世外以質素為賁飾者也予不知士霖有取於<lb/>
<pb n="KR4e0019_WYG_004-28b"/>
此乎無取於此乎誠有取於此則束帛戔戔丘園之賁<lb/>
有日矣姑俟以驗予說<lb/>
　　蘭畹說<lb/>
騷人以滋蘭比潔大夫以贄蘭為誠滋蘭止於九畹樹<lb/>
蕙乃至於百畝是蕙不及蘭也大夫得以贄蘭士惟得<lb/>
以贄<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>是<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>不及蘭也蘭之類十有五而蘭為長則其<lb/>
貴可知己蘭之種有九而數之中又有山澤之異生於<lb/>
山者可襲而不可佩生於澤者則可紉而佩也予不識<lb/>
<pb n="KR4e0019_WYG_004-29a"/>
澤蘭而識山蘭即山谷所謂一幹一花而香有餘晦翁<lb/>
亦謂今花得古人名者宋人集其長短句亦以蘭畹顯<lb/>
名凡歐蘇黄秦諸公之作在焉則是蘭畹者衆芳之所<lb/>
聚也臨海俞餘善儒士也其質甚偉其髯甚美工於翰<lb/>
墨長於草聖弱冠遊浙西素學益進遂分教昌化邑以<lb/>
蘭畹自號俾其友徐子方氏求說於予抑聞之家語有<lb/>
曰與善人居如入芝蘭之室久而不知其芳則其所號實<lb/>
因乎字今築室以近畹則室邇而畹遐曰畹則室可見<lb/>
<pb n="KR4e0019_WYG_004-29b"/>
矣易曰同心之言其臭如蘭子方其同心者歟謝家語<lb/>
曰芝蘭玉樹欲生於庭階餘善其生於庭階者歟是為<lb/>
說<lb/>
　　拙民說<lb/>
易曰白賁无咎詩云蒹葭蒼蒼白露為霜士生斯世莫<lb/>
不以機巧自為及歴世變則向之所謂巧者秪見其為<lb/>
拙爾然後動其補過之心悟其還淳之理乃甘以拙自<lb/>
居而同乎烝民噫拙非矯乎巧也民非同乎俗也乃因<lb/>
<pb n="KR4e0019_WYG_004-30a"/>
其所固有行其所無事豈若鄉愿亂德者哉濂溪先生<lb/>
一賦極貶其巧而褒其拙終以風清弊絶之語其一慮<lb/>
夫民之弗能拙也古之時其民無懷葛天其俗標枝野<lb/>
鹿其居處巢穴其茹飲毛血亦自知其拙又安用巧風<lb/>
氣散而民偽滋之人用巧者惟恐弗既人惟巧是為欲<lb/>
求其拙也難矣今有人焉天資美矣世變歴矣知機巧<lb/>
之無益信拙樸之有誠不求人知而人知之不求人譽<lb/>
而人譽之若嚴生翰臣是已生名維禎世家崇德遷籍<lb/>
<pb n="KR4e0019_WYG_004-30b"/>
於杭猶不忘其故里因即先世所居玉溪以自號以寓<lb/>
桑梓之思張光弼先生實為之傳且比德於玉文固在<lb/>
也今復以拙民自號偕楊懋臣先生求說於予嘗聞翰<lb/>
臣乃松月翁之孫子壻翁乃楊補之先生之族貞居先<lb/>
生之弟其所聞見皆長者諸宜其有所涵養而成就也<lb/>
少陵有云用拙存吾道東坡亦云下士晚聞道聊以拙<lb/>
自修翰臣能以拙為用則其道自存能以拙自修則於<lb/>
道有聞也矧未晚乎今固雖未晚視前自號玉溪生時<lb/>
<pb n="KR4e0019_WYG_004-31a"/>
則晚矣昔之慮者慮乎時不我與今慮者慮乎藏不我<lb/>
深其非易所謂白賁之反朴詩所謂白露為霜之遇時<lb/>
乎周鼎所指先王不與桔橰之功抱甕所羞翰臣誠無<lb/>
愧拙則無忝於民矣故為說以勗之<lb/>
　　無心處說<lb/>
操存舎亡心不可無寂然感通心不可有然則謂無者<lb/>
非耶不然也天地以無心成化人以無心應物雖謂之<lb/>
無而有綱維主宰者存乎其間茍容心焉則所感狹矣<lb/>
<pb n="KR4e0019_WYG_004-31b"/>
惟人之心乗乎氣機其出其入莫知其鄉然非在我者<lb/>
有以操而存之其不至於凝冰焦火淵淪天飛者幾希<lb/>
矣然以之應物則不然無思無為寂然不動所以能感<lb/>
而遂通也先儒之說易謂無心者不能感有心者不能<lb/>
咸感又曰無心之感天下之真感也觀斯二說足以盡<lb/>
無心之妙矣予友鄭敬常氏嘗有得於此故顔其居曰<lb/>
無心處又懼或人之疑其稱也俾予說以置於壁云<lb/>
　　竹隱處士畫像贊<hi>并序鄭處士諱克明字俊徳  敬常之父也</hi>
<pb n="KR4e0019_WYG_004-32a"/>
　　　處士山隂人或以為子真裔山隂固多竹子真又有<lb/>
　　　隠名是竹隠之號其専之矣先世嘗顯於宋以直言<lb/>
　　　廢遂終隠焉處士復以一行著克繼其隠在隠不在<lb/>
　　　竹也處士克其容粹其言習文事而弗矜處人倫而<lb/>
　　　過厚類有道者子修又克繼其志貌其像徴文以<lb/>
　　　發其潛徳是可嘉矣錢塘凌雲翰為之贊曰<lb/>
竹可隱吾其屋隱可竹吾其麓屋匪右軍之亭麓匪子<lb/>
真之谷右軍竹而匪隱子真隱而匪竹合之則成乎二<lb/>
<pb n="KR4e0019_WYG_004-32b"/>
美離之則處乎幽獨何雲飛而川逝歎斯人之莫贖望<lb/>
皎皎之白駒見猗猗之淇澳噫生芻一束其人如玉非<lb/>
斯人而疇屬<lb/>
　　莫隱君墓誌銘<lb/>
隱君名昌初名維賢字景行其得姓則以有熊氏後之<lb/>
季連其得氏則以莫敖官後之屈生秦漢魏唐代有顯<lb/>
者在宋自始祖諱延瑛而下一十世由進士科仕州縣<lb/>
佐躋郎官法從者五十四人是為吳興莫氏自始祖之<lb/>
<pb n="KR4e0019_WYG_004-33a"/>
義宋刑部侍郎諱君陳而下至髙祖宋承事郎諱之濱<lb/>
為六世徙居錢唐乃生曽祖諱世榮是為錢唐莫氏曽<lb/>
祖生祖諱大有祖生子四人長諱如德次諱大中君伯<lb/>
父次諱如貴君父次諱如敬君叔父君實叔父出父無<lb/>
子出而繼之者也先其叔父配孫氏於前元大德六年<lb/>
壬寅六月二十一日生君於積善里少頴悟知為學長<lb/>
益俊邁知克家自刑部至君已九世以宗逺澤斬思振<lb/>
家聲以為世楷時處士以君之善承意遂及時行樂優<lb/>
<pb n="KR4e0019_WYG_004-33b"/>
游以卒歲焉君大治第西河扁其堂曰有政請處士法<lb/>
師合家族以居之同舎晉寧張翥記以先志趙雍仲穆<lb/>
為書而揭之考幹蠱之外兼以學問書無不讀藝無不<lb/>
游元初仇山村白湛淵湯北村鄧素履諸老先生者咸<lb/>
得登其門卒受教山村先生焉兼通詩傳為塲屋文及<lb/>
延祐賓興時年十九以前受業一試不售則曰吾寧藏<lb/>
璞勿可再則翰林待制楊公剛中舉辟授以右職亦不<lb/>
起有别業在南山下作屋介兩山間命曰兩山始有隱<lb/>
<pb n="KR4e0019_WYG_004-34a"/>
念無何二老繼殁家事日繁交友日衆而君學日富延<lb/>
名師教弟及子姪輩君亦不忘所習乃日與講明以求<lb/>
其至焉課羣僕惟責其成而已不妄加喜怒且奉已恐<lb/>
厚施人恐薄柯博士敬仲質犀帶未償頗有欲得意亟<lb/>
舉授之有要兄假君數萬緡以起家者亦無責焉矧不<lb/>
知名者胡可計其性行類此尤通佛老之教遂以廣莫<lb/>
子自號後感瓊琯玉蟾師授以内外丹訣遂有得焉又<lb/>
和永明夀禪師山居詩一篇在叢林有傳之者篆法嶧<lb/>
<pb n="KR4e0019_WYG_004-34b"/>
山碑與漢石經動有古意方外碑牓其蹟甚多具畢諸<lb/>
弟妹婚嫁西河第毁於災湖濱别業稍近市喧遂卜居<lb/>
下瀨亭扁留暉蓋用和靖詩也輯師友尺牘詩則標其<lb/>
名籍則詳其姓氏有元好問中州之遺意但惜不記其<lb/>
所交所知亦可悲矣後復徙居南屏别業其處頗多景<lb/>
物勝槩因人而成有若輞川之南堂者遂為廿有一題<lb/>
多賦之者君初以家訓不敢飲酒者殆四十年而未嘗<lb/>
間人之勸至是每客至始肆酣飲共醉則止尤樂於著<lb/>
<pb n="KR4e0019_WYG_004-35a"/>
棋彈琴家畜法書名畫古器甚都於是盡録其器裝為<lb/>
二帙曰雲房玩餘集若歐公金石録焉先處士法師之<lb/>
没既葬遂展拓先塋鼎建堂宇逺求虞道園鄧素履二<lb/>
公之文合為一碑諸士大夫因以棣華播之長句者幾二<lb/>
百餘首又自為致嚴堂記歴叙先世營置之由葬附之<lb/>
所創為送葬經營供祭之規立石堂上以示永久皇朝<lb/>
洪武三年始建學立師為英才首君以詩經為杭州府<lb/>
學訓導所教者成一鄉之俊士晚懼族譜散逸薄遊吳<lb/>
<pb n="KR4e0019_WYG_004-35b"/>
興搜訪故迹歸與從子約作家傳凡先世之遺文翰墨<lb/>
附其後為若干巻曰吳興莫氏家乗及所與文敏諸子<lb/>
倡和目名苕溪紀行又嘗訪吳松故時所過題詠目曰<lb/>
雲間紀遊計平昔所為詩詞等號為廣莫子藁又有和<lb/>
陶詩集纂名物抄若干篇藏於家云君娶金華蕭氏先<lb/>
卒祔祖塋次楊氏宋后族蕭一子楊三子長海寧學録<lb/>
次殤次孺在家女一人曰某適邢某為某官嗚呼予總<lb/>
角時嘗從外叔祖竹逕詣先生學以君嘗學琴於元之<lb/>
<pb n="KR4e0019_WYG_004-36a"/>
某學詩於仇山村欲携予見竟弗果後年始長至正已<lb/>
亥鄉舉始得與先生交遊又獲交其猶子敬又同為杭<lb/>
庠訓導後為小人間君遂以疾辭予亦繼以疾辭君以<lb/>
年老不為腐鼠之嚇予豈一包羞者哉傳曰人定可以<lb/>
勝天亦盡其在己者耳思昔從仇山村游時同輩有二<lb/>
人焉一則張雨字伯雨以髙道顯一則張翥字仲舉以<lb/>
名宦顯與君皆傾㵼或者以君隱名可匹顯名則道德<lb/>
文章而言非以地也君未厭世而慕陶潛劉伶之達而<lb/>
<pb n="KR4e0019_WYG_004-36b"/>
為壙志詩則有待於觀化之歲月斯可謂之達者伶荷<lb/>
鍤以死為死陶自祭不以死為死然則隱君其死耶其<lb/>
不死耶<lb/>
　　張宏道墓銘<lb/>
公諱克用字宏道姓張氏南雄始興人唐文獻公之裔<lb/>
也曽祖諱志達祖諱華卿皆不及仕父諱舉智官至翁<lb/>
源縣尹母葉氏諱妙柔宋宣教公之女也元初父任韶<lb/>
州曲江縣主簿生公於官廨因以州名名公有兄諱某<lb/>
<pb n="KR4e0019_WYG_004-37a"/>
則與公同侍養有子二人長諱成美為某府判官先卒<lb/>
次諱成德為百順廵檢公性資純厚㓜已若成人好經<lb/>
史號多識前言往行有以畜積其德故所施無不當焉<lb/>
去鄉里逺母以病弗克行乃偕兄以侍兄性慈祥尤躭<lb/>
竺乾之教故克家者猶以公稱先是有强暴古據鄉里<lb/>
之田者公乃以義喻之曰凡民之田皆子孫遵於祖父<lb/>
而安且久者汝等非祖父所授欲子孫安且久者無之<lb/>
由是强暴者化歸田恐後父之任所去家千里海道之<lb/>
<pb n="KR4e0019_WYG_004-37b"/>
險恒出不測每歲必一二省焉外悅父懷内慰母意雖<lb/>
間關阻隔而心志通感後父遷翁源縣尹之官未幾公<lb/>
覺以心動亟徃省之而父卒居喪盡禮將朞䕶柩以歸<lb/>
俗尚風水之學宅兆有弗叶於卜者終莫敢葬公日夕<lb/>
籲天祈叶占卜遇智人指以地遂克葬焉初庶母馬氏<lb/>
遇公弗慈公事益謙謹及是庶母欲與所生子女為公<lb/>
弟娣留居廣州公曰豈有庶母弟妹異居乎即迎歸以<lb/>
養并撫其弟妹鄉里多之再紀至元間歲饑斗米千錢<lb/>
<pb n="KR4e0019_WYG_004-38a"/>
遂發儲粟平糶乏者周之饑者食之活人甚衆元季兵<lb/>
起所在嘯聚始興地邇賊巢兼以翁源峝獠時出剽掠<lb/>
市井無賴揚言復仇欲行刼先是以告公知其狀叱去<lb/>
之曰天道福善禍淫彼為不善當自殞滅汝等有罹其<lb/>
災者命也可效尤乎衆服而退故賊宼衆益平公明於<lb/>
義理達於事變里之長㓜情有枉屈求直於公郡之大<lb/>
夫訟有疑咸求决於公治家有法教子有方持已以退<lb/>
謙忤意卒無遽怒故人畏之若師保愛之者若父母稱<lb/>
<pb n="KR4e0019_WYG_004-38b"/>
之者以行而不名及明洪武甲寅歲終於其家享年八<lb/>
十有四葬於深塘之源其孫國學生從周者以事狀俾<lb/>
同學柯升求銘於貢生凌彦翀曰吾祖既葬而墓未有<lb/>
銘恐久而失墜願先生有以銘之予雖弗及識公有孫<lb/>
若此其言可信不敢以老病辭遂為之銘曰<lb/>
孰俾其守祖其有孰俾其發視其後深塘大阜安且厚<lb/>
藏之以封斯不朽<lb/>
　　張光弼草堂疏<lb/>
<pb n="KR4e0019_WYG_004-39a"/>
　　　一笑居士在江西生為斗南望詩名優於張籍<lb/>
　　　家計劣於陶潛欲謀數椽毋勞多說若物物之<lb/>
　　　可與則處處之皆宜但不至於虚拘便可謂之<lb/>
　　　實惠此崢嶸事在特達心<lb/>
右伏以昌黎寄玉川子首稱洛城破屋之數間東坡題<lb/>
緑筠軒終比揚州纒腰之十萬必能修我墻屋方可有<lb/>
此室廬繄惟博愛乃見義勇家徒四壁之立囊無一錢<lb/>
之留人皆見之計必出此若非慷慨而多助安得輪奐<lb/>
<pb n="KR4e0019_WYG_004-39b"/>
之一新必欲取杜工部草堂貲何時可辦倘葺得楊關<lb/>
西槐市塾今歲無憂諸賢圖之名教事也<lb/>
　　仙林方外交疏<lb/>
仙林山何處飛來有如竺國清潭水此時流出不減曹<lb/>
溪要看教闡慈恩須用法傳嫡嗣講主訥公大辯若訥<lb/>
不違如愚坐百部堂中親傳正印向三生石上頓悟前<lb/>
身欲效達磨面壁九年好為道翁拈香一瓣口手相應<lb/>
衣法雙行真成青出於藍不是麞邊之鹿允符輿論大<lb/>
<pb n="KR4e0019_WYG_004-40a"/>
振宗風禮西方諸佛之尊辰良日吉祝南面一人之夀<lb/>
地久天長<lb/>
　　重建觀音寶殿疏<lb/>
　　　獨峯村金佛寺舊有白衣顯跡今則焦土空存<lb/>
　　　欲輪奐一新威儀再覩將為無邊之大刹特化<lb/>
　　　有縁之善人不免徧扣髙門共成勝事<lb/>
右伏以家家有觀世音即心是道種種行方便事入手<lb/>
為財若得衆姓結縁便是普門示現惟金佛事類紫竹<lb/>
<pb n="KR4e0019_WYG_004-40b"/>
林梵音海潮之夙聞甘露法雨之時澍曩經風火悉化<lb/>
虚空象教為之寂寥龍神冒從恭敬今欲鼎新大殿咸<lb/>
覩法身寶珠瓔珞之莊嚴華蓋幢幡之供養奈赤手空<lb/>
拳之何補俾白衣妙相之莫曕必須指廩捐金便可伐<lb/>
木運土多助寡助大書特書晨香夕燈上以祝九重之<lb/>
萬夀晝禮夜誦下以錫五福於庻民正當可為切莫蹉<lb/>
過謹疏<lb/>
　　重修後澗溪神霄雷院疏<lb/>
<pb n="KR4e0019_WYG_004-41a"/>
　　　錢唐施道元者久慕清靜未打勤勞欲成經營<lb/>
　　　之功庻助焚修之力是誠報本匪别生枝人辦<lb/>
　　　肯心我無難事<lb/>
右伏以駕麟持妙法九天氣到手如無騎鶴上揚州十<lb/>
萬貫纒腰未有惟後澗溪之雷院乃古仙子之雲房屢<lb/>
變易於星霜遂震凌於風雨幸有投機之㑹便為入道<lb/>
之門必遇捐金指廪之人方就運斧揮斤之事既一舉<lb/>
而兩得且廣種而薄收請禱於上下神祗况可周人之<lb/>
<pb n="KR4e0019_WYG_004-41b"/>
急觀像而恐懼修省是為敬天之威相與圓成廣賁利<lb/>
益謹疏<lb/>
　　募縁建真武菴疏<lb/>
　　　瀛蟾道人欲於超然山建菴祀真武神朝夕焚<lb/>
　　　修上以祝延聖夀下以保安庻民奈赤手以難<lb/>
　　　成必衆力之是賴敬持疏語歴扣賢門快為㸃<lb/>
　　　頭便能遂意<lb/>
山號超然欲奉𤣥天上帝室曰完矣須憑白水真人有<lb/>
<pb n="KR4e0019_WYG_004-42a"/>
此未了善縁須作現成活計睠仁和之為里皆士庻之<lb/>
所居神非人莫能顯其靈人非神無以安其業自武當<lb/>
降神之後於杭郡祈福所先碧瓦朱甍照城郭雖無似<lb/>
此之規模晨鐘暮鼔羅幡幢須作如斯之供養必得捐<lb/>
金指廪便能横棟駕梁㑹看五榖之登咸賴一人之慶<lb/>
世傳甲乙譜經之營之家有壬癸神福汝佑汝德無不<lb/>
報功有所歸<lb/>
　　無能道人結草菴疏<lb/>
<pb n="KR4e0019_WYG_004-42b"/>
　　　無能道人欲結草菴以延瓢笠奈乎赤手空拳<lb/>
　　　不免遍扣髙門共成勝事<lb/>
右伏以石屋洞前穩便處正宜著脚草團標内定靜中<lb/>
方可明心欲悟青牛老子之𤣥𤣥須仗玉蟾真人之止<lb/>
止奈無腰纒十萬貫徒有口誦五千言必須得大力量<lb/>
人方可成好機㑹事多助寡助經之營之但得地可卓<lb/>
錐不管室如懸磬冬裘夏葛若能聚衆友以學仙晨香<lb/>
夕燈便可祝兆民之賴慶他時佳話此日抄題<lb/>
<pb n="KR4e0019_WYG_004-43a"/>
　　沈谷華入道結菴疏<lb/>
右伏以人間赤松遊此平生之素志牀頭黄金盡惱壯<lb/>
士之愁懐自憐生龜脫筒却類鮎魚上竹形雖落魄性<lb/>
頗風流從師學業作成七字對五言詩為客起家引得<lb/>
半生忙十年閙未養黄芽白雪先歌流水髙山向刀鎗<lb/>
陣裏常有隂德濟人於簿書叢中絶無私情累已偶悟<lb/>
黄粱之夢還思白髪之親打筋斗跳出利名塲粧軀老<lb/>
作個呆癡漢悞䝉人舉親覲天顔登臺省皆衮衮之諸<lb/>
<pb n="KR4e0019_WYG_004-43b"/>
公歸田園獨遑遑之一老能向急流勇退不是踏脚空<lb/>
回幸䝉鄉里心交喚作市㕓骨董道是沈休文不覺腰<lb/>
圍之瘦損謂之陶元亮何曽心地之逺偏且分以財用<lb/>
成其室只消纒腰十萬貫便見蓋頭一把茅必發歡喜<lb/>
心願成方便事彈絲品竹招邀風月兩閒人指廪捐金<lb/>
成就溪山一道士聊為咨目權作疏頭<lb/>
　　岳王廟化縁修理塑馬疏<lb/>
伏以凌烟生面完之又是百年追電輕蹄塑者已非一<lb/>
<pb n="KR4e0019_WYG_004-44a"/>
日况丹青易為慘淡奈土木久致崩摧孰瞻在天之靈<lb/>
竟失行地之用必期多助庻可有為若鐵鎗之勇著於<lb/>
王彦章比泥馬之靈顯於崔子玉一舉兩得異世同符<lb/>
偕四將成中興烜赫炎精之熖參六飛為上駟肅清朔<lb/>
漠之塵兹以勸忠幸為仗義<lb/>
　　吳山東嶽廟化鐵四太尉疏<lb/>
　　　吳山東嶽廟鐵四太尉一曰靈應侯二曰福祐侯<lb/>
　　　三曰忠順侯四曰順祐侯以禦災厄悉皆以鐵<lb/>
<pb n="KR4e0019_WYG_004-44b"/>
　　　肖像顯靈非一日矣因軍器造作人人有欲假<lb/>
　　　為用者一夜託夢於王子澄曰吾欲助國將作<lb/>
　　　新吾像以離於此已而果為國用子澄識其語<lb/>
　　　不忘果蒙神庇動止協吉兹不忘神德不敢自<lb/>
　　　私欲求衆力圓成庻見神功昭著願為勝事實<lb/>
　　　在喜心<lb/>
右伏以鐵四太尉五百年著山嶽之靈金九河圖億萬<lb/>
載全生成之妙豈其報國遂至喪軀雖臭腐化為神竒<lb/>
<pb n="KR4e0019_WYG_004-45a"/>
必輪廻定有刼數既䝉大力敢昧初心若得靈應福祐<lb/>
忠正順祐四侯之像存必享福夀康寧好德考終五福<lb/>
之咸備如蒙加筆必有禎祥<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0019_WYG_004-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　柘軒集巻四<lb/>
</p>
<p>
</p>
  </div>
</body>
</text>
</TEI>
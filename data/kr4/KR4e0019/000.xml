<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>柘軒集</head>
    <p>
<pb n="KR4e0019_WYG_000-1a"/>
欽定四庫全書　　　　　集部六<lb/>
　柘軒集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案柘軒集五巻明凌雲翰撰雲翰字<lb/>
　　　　彦翀錢塘人元至正十九年登浙江鄉試榜<lb/>
　　　　除紹興蘭亭書院山長不赴洪武辛酉以薦<lb/>
　　　　舉召授四川成都教授卒於官所作詩文雜<lb/>
　　　　著稿藏於家至永樂中其孫始彚集編綴輯<lb/>
<pb n="KR4e0019_WYG_000-1b"/>
　　　　為五巻朱彛尊明詩綜詩話稱雲翰學於陳<lb/>
　　　　衆仲故其詩華而不靡馳騁而不離乎軌今<lb/>
　　　　案有宣徳中王羽序云莆田陳衆仲提舉浙<lb/>
　　　　路儒政以文鳴於東南程以文聲譽與之伯<lb/>
　　　　仲柘軒汎掃程門獲承指授其里人夏節作<lb/>
　　　　雲翰行述亦云早遊黟南程以文之門是雲<lb/>
　　　　翰所師事者乃以文而非陳旅諸家所紀甚<lb/>
　　　　明彛尊之言未免失於核實惟其謂五言如<lb/>
<pb n="KR4e0019_WYG_000-2a"/>
　　　　陪祭作七言如鬼獵才情奔放不可羈靮直<lb/>
　　　　可搴郁離之旗摩青丘之壘則於雲翰之詩<lb/>
　　　　評品頗當識者不以為溢量焉乾隆四十五<lb/>
　　　　年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0019_WYG_000-3a"/>
柘軒集原序<lb/>
昔宋南渡僑寓錢唐五十年間詩書流澤逮元元統至<lb/>
元可謂極矣莆田陳衆仲提舉浙路儒政以明潔精深<lb/>
之文鳴於東南程以文聲譽與之伯仲柘軒先生汛掃<lb/>
程門而獲親承指授家素饒裕典籍之富擬扵鄴侯且<lb/>
天分異常務學强記而尢潛心易理嘗領鄉薦路梗阻<lb/>
試春闈行省授蘭亭書院山長不赴非先生志也維揚<lb/>
朱仲誼扵人慎許可得先生詩文讀之亟稱竒士遂納<lb/>
<pb n="KR4e0019_WYG_000-3b"/>
交也聖朝更化尢重儒術首聘先生訓廸時則石林葉<lb/>
廣居居仲始豐徐一䕫大章㑹稽王裕好問同官者也<lb/>
王謙自牧張昱光弼俞和子中宋杞授之楊明復初瞿<lb/>
佑宗吉俞友仁文輔王正道子中張輿行中方外若<lb/>
簡易道泐季潭玘大璞仁一初相友者也資培既厚<lb/>
發於辭章益無愧於古作者矣後陞成都郡庠典教<lb/>
卒於官羽比冠叨廩府庠先生適司訓事朔望謁先<lb/>
聖畢㑹講堂側聞衆先生談論雖劇談吐語咸根理<lb/>
<pb n="KR4e0019_WYG_000-4a"/>
要在先生折衷居多今越去三十餘寒暑仰前賢之丰<lb/>
采與先生之道徳恍猶昨日適先生孫宗載持柘軒文<lb/>
集見示復求予言嗚呼小子何能為役哉喜先生之有<lb/>
後而遺藁幸托有傳也姑述其行業所自際遇明時履<lb/>
歴之略繫扵後簡庶㡬觀者有可考而得之先生姓凌<lb/>
諱雲翰字彦翀别號柘軒云宣徳元年夏五月五日中<lb/>
順大夫太常寺少卿後學王羽述<lb/>
<pb n="KR4e0019_WYG_000-5a"/>
柘軒集行述<lb/>
先生諱雲翰字彦翀生元至治癸亥嵗家羲安谷里闤<lb/>
闠間以柘軒自號早逰黟南程公以文之門力學博通<lb/>
經史潛心周孔之書處一室左圖右書講習其間研㡬<lb/>
極深嚴寒盛暑不輟維揚朱仲誼世號博聞扵人慎許<lb/>
可過而取其文讀之稱竒士遂定交至正十九年己亥<lb/>
浙省以便宜開科取士登鄉試榜以道梗不及赴都授<lb/>
紹興路蘭亭書院山長不赴教授姑蘇之常熟髙郵張<lb/>
<pb n="KR4e0019_WYG_000-5b"/>
氏兵起退居呉興梅林村號避俗翁國朝洪武初建立<lb/>
學校招延文學老成經明行修之士訓廸生徒時則典<lb/>
教葉居仲徐大章司訓王好問瞿士衡莫景行何彦恭<lb/>
適同其事咸稱得人浙省參政鄱陽周公伯温扁其讀<lb/>
書處曰安易總制馬公參政徐公接以賓禮與之唱和<lb/>
洪武辛酉以薦舉召授四川成都教授卒扵官時洪武<lb/>
戊辰嵗也配顧氏生二子長鵬能世其家次鵠舉通經<lb/>
人材以母老乞歸先生性詳雅和易强扵記問飲酒不<lb/>
<pb n="KR4e0019_WYG_000-6a"/>
過多朋友至者則必與傾倒盡歡雅善張昱光弼俞和<lb/>
子中王謙自牧宋杞授之楊明復初瞿佑宗吉俞友仁<lb/>
文輔王正道子中張輿行中方外若簡易道泐季潭玘<lb/>
大璞仁一初及王景周毛起宗為詩文友進士沈新民<lb/>
葉蕡方質逮宏等咸出其門先生之學本之六經以明<lb/>
道參之史漢莊騷以為文題跋古今書畫考論詳備其<lb/>
為詩詞賦情詠物纎縟穠麗而不失其正至今膾炙人<lb/>
口傳誦不輟予㓜從存齋瞿公得侍先生几杖見其談<lb/>
<pb n="KR4e0019_WYG_000-6b"/>
笑議論雖古今傳記稗官小説卜筮隂陽雜家一切諸<lb/>
書莫不歴覽記誦今先生已歿四十年舊藁再經兵燹<lb/>
所存者十不一二其孫文顯能不墜其業命子昱為邑<lb/>
庠弟子員數過從予間至其家報謝與文顯昆仲談及<lb/>
徃昔因出所存藁盖輯扵癸亥之嵗者其間塗註㸃竄<lb/>
不可盡識歸至夾城别業時平地積雪數尺門無雜賓<lb/>
推測文義補綴殘缺其間不能無舛訛之憾乃次第詩<lb/>
文為若干巻命長子暹繕寫成帙俾藏扵家以傳將來<lb/>
<pb n="KR4e0019_WYG_000-7a"/>
嗚呼世固有以詩文名世及其身後遺文舊槀託之門<lb/>
生故吏期鋟梓以傳不朽之名不幸厄於蟲䑕童孺水<lb/>
火者甚多孰得如先生有子若孫使手澤不廢其儀刑謦<lb/>
欬儼然如在復加繕寫將埀不朽之譽予也後生末學<lb/>
於先生制作之工拙不敢妄議今因凌氏之請姑書此<lb/>
扵末簡候知者為之序永樂二十年嵗在壬寅冬閏十<lb/>
二月琞日鄉貢進士同知夀春里生夏節拜手謹述<lb/>
</p>
<p>
</p>
  </div>
</body>
</text>
</TEI>
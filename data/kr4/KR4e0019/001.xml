<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柘軒集巻一</head> <lb/>
    <p>
<pb n="KR4e0019_WYG_001-1a"/>
欽定四庫全書<lb/>
　柘軒集巻一<lb/>
　　　　　　　　　　　　明　凌雲翰　撰<lb/>
　四言短句<lb/>
　　扇面畫竹<lb/>
故人清風美人明月胡為来哉君子之節<lb/>
　四言長句<lb/>
　　郭景諒畫<lb/>
<pb n="KR4e0019_WYG_001-1b"/>
月來中天琴聲以和爰有君子于焉詠歌松風遞清石<lb/>
泉流響顧瞻白雲入我遐想有道之裔嫓美林宗假此<lb/>
圖畫像此從容雲月無窮松泉有待善琴勿鼓萬境斯<lb/>
在<lb/>
　　旭齋詩<hi>有叙</hi>
　　　旭齋劉景儀之自號也有昭明之義錢塘凌雲<lb/>
　　　翰朂之以詩云<lb/>
九日為旭羿不能射荒唐之言孰有知者旭日始旦出<lb/>
<pb n="KR4e0019_WYG_001-2a"/>
自東方君子昭徳如彼朝陽以誠而傾類葵與藿日入<lb/>
日出我息我作惟劉氏子志扵髙明爰有齋居以旭自<lb/>
名日新又新用之曷匱其休以徳其拙以偽我作此詩<lb/>
惟明自資孰傳草聖為汝書之<lb/>
　五言絶句<lb/>
　　畫梅二首<lb/>
老枝如屈鐵陡覺數花新若露真消息能令大地春<lb/>
吐花當暮景結實待炎風無限調和意都歸筆硯中<lb/>
<pb n="KR4e0019_WYG_001-2b"/>
　　四皓圖<lb/>
松下紫芝曲宫中鴻鵠歌誰知四皓力還比酇侯多<lb/>
　　松雪圗為呉以道賦<lb/>
雲閒常盡日松老不知年甚似匡廬下開亭待謫仙<lb/>
　　太白像<lb/>
正爾吟秋浦如何謫夜郎尚疑顔色在落月滿空梁<lb/>
　　東坡像<lb/>
雨笠有時借雪堂從此閒眉山秋夜月清影在人間<lb/>
<pb n="KR4e0019_WYG_001-3a"/>
　　宋授之所畫扇<lb/>
樓擁千章木山横一段雲夕陽遮不盡猶照白鷗羣<lb/>
　　雨竹扇面<lb/>
月滿瀟湘浦移舟試一過如何今夜雨重聴竹枝歌<lb/>
　　畫<hi>二首</hi>
新居鑑湖曲爛漫藉花開留得舟行路頻看載酒来<lb/>
不是王猷宅如何竹樹幽山隂夜来雪有興也回舟<lb/>
　　為林子山題王叔明所作羌山隠居圖<lb/>
<pb n="KR4e0019_WYG_001-3b"/>
詩人頭未白又欲隠羌山好把無聲意先傳滿世間<lb/>
　　畫紅梅<hi>二首</hi>
江縣春光早紅梅却放遲是誰拈彩筆寫得向陽枝<lb/>
林下藐姑射山中萼緑華駐顔無别藥一味服丹砂<lb/>
　　俞文輔竹石<lb/>
怪石𤣥雲立脩篁翠雨埀雖非與可筆消得子瞻詩<lb/>
　　雲松觀瀑圖<lb/>
懸崖見飛瀑界破一天秋松密雲深處巢居在上頭<lb/>
<pb n="KR4e0019_WYG_001-4a"/>
　　竹枝二鳥圖<lb/>
二鳥占叢竹喧啾春雨時朝陽有鳴鳳棲老碧梧枝<lb/>
　　枯木立雀圖<lb/>
木杪怜孤雀蓬蒿亦可依好扵生處樂何用履危機<lb/>
　　䑕銜蘆菔圖<lb/>
太倉多積粟任汝穴其間何事銜蘆菔生紅破一班<lb/>
　　墨竹扇面<hi>二首</hi>
剪得青鸞尾凉隂忽被分山風一披拂掃動石壇雲<lb/>
<pb n="KR4e0019_WYG_001-4b"/>
山幽多美竹不畏雪霜寒好共叢生桂移来月裏㸔<lb/>
　　髙士謙竹石<lb/>
翠雨何曾濕蒼雲本自低湘山不可到轉覺望中迷<lb/>
　　墨菊<lb/>
誰冩鵞毛菊全開或半開露華如許濕都向墨池來<lb/>
　　鈎勒竹為沈景王賦<hi>二首</hi>
鈎勒篔簹葉渾疑雪壓枝全勝東老壁詩寫石榴皮<lb/>
孤竹生来瘦揮毫欲動揺雙溪風月夜想像沈郎腰<lb/>
<pb n="KR4e0019_WYG_001-5a"/>
　　畫扇<hi>二首</hi>
水濶秋光變鄉心在客船髙樓見紅袖詩意寫樊川<lb/>
三泖有佳處孤舟無定居秋風紈扇底歸興起鱸魚<lb/>
　　題李淵之所藏裴日英翠竹黄花圖<hi>淵之乃鐵鎗軍之子也</hi>
翠竹閒旌節黄花老珮環玉闗秋夢㫁紙上看南山<lb/>
　　為李淵之題張師䕫所作二圖<hi>二首</hi>
石好竹亦好營丘到薊丘無端閒草木相與鬪清幽<lb/>
脩竹比君子好山如故人先生歸栗里無復見清新<lb/>
<pb n="KR4e0019_WYG_001-5b"/>
　　姚江放舟圖<lb/>
一雨衆山緑姚江春水生雲林回首處方覺去舟輕<lb/>
　　琴<lb/>
膝上横焦尾何人識正音汾亭空有操不及杏壇吟<lb/>
　　書<lb/>
僧舎蘭亭帖蕭郎取得還昭陵一片墨依舊出人間<lb/>
　　方季長紅梅翠竹二圖<hi>二首</hi>
江縣紅梅放雪中先滿春杏園消息近為報探花人<lb/>
<pb n="KR4e0019_WYG_001-6a"/>
為愛新梢緑呼童竟䕶持他時霜雪操總是出牆枝<lb/>
　　劉伯倫像<lb/>
痛飲日操巵朝昏總不知却嫌猶未達荷鍤使人隨<lb/>
　　李太白像<lb/>
被酒出金鑾宫袍尚未乾屋梁今夜月顔色夢回看<lb/>
　　畫<lb/>
白鶴行先逺追隨倦小童囊琴何用解倚杖聴松風<lb/>
　　漁村暮景圖<lb/>
<pb n="KR4e0019_WYG_001-6b"/>
鴉亂暮林近鱸肥秋水深江南無限好圖畫亦闗心<lb/>
　　葉本蕃扇上竹石<lb/>
石林春色晚老節有清芬待得兒孫長抽梢盡入雲<lb/>
　　蕉石圖<lb/>
石畔芭蕉葉經霜便不留偶傳方子筆冝夏亦宜秋<lb/>
　　懸崖梅圗<lb/>
懸枝生筆底春色亂紛紛疑把孤鸞尾巔崕掃白雲<lb/>
　　鄭敬常畫扇<lb/>
<pb n="KR4e0019_WYG_001-7a"/>
逺嶼連沙渚西風滿客船獨憐江上月今夜向人圓<lb/>
　　宋授之所作美人欠伸圖<lb/>
春日深宫靜閒觀女史箴倦来俄起立蝴蝶下庭心<lb/>
　　楊妃春睡圗<lb/>
倦舞霓裳曲曾教枕簟開可憐魂夢短不到蜀闗回<lb/>
　　海棠風燕圖<lb/>
社日來雙燕低徊拂畫簷海棠風不定誰為捲珠簾<lb/>
　　四景圖<hi>四首</hi>
<pb n="KR4e0019_WYG_001-7b"/>
驢背敲詩去溪橋有路通花村茅店小春日酒旗風<lb/>
偶看雲起處指㸃隔溪山莫問凉多少能令羽扇閒<lb/>
遥山淡秋色總被草堂分籬外涓涓水流来半是雲<lb/>
山村風雪夜犬吠有人歸不道梅花冷懸燈掩竹扉<lb/>
　　四鷹圖<lb/>
曠野秋先肅鴐鵞見一羣老拳猶健在擊透㡬重雲<lb/>
錦架絲縧舊羇縻氣轉雄草間狐兔盡飽食待秋風<lb/>
飽颺饑則附物欲一天機㑹有長風便冲霄試一飛<lb/>
<pb n="KR4e0019_WYG_001-8a"/>
立臂從秋獮穿雲得羽毛持將獻天子應不負㣲勞<lb/>
　　瀟湘八景圖為鎦養愚賦<lb/>
　　　瀟湘夜雨<lb/>
巴山一夜雨剪燭話西牕何似瀟湘浦孤帆宿大江<lb/>
　　　逺浦歸帆<lb/>
江頭晚風急颯颯片帆秋極浦蒼茫外何人獨倚樓<lb/>
　　　煙寺晚鐘<lb/>
漠漠長煙際鐘鳴寺已昏山僧歸去晚和月扣松門<lb/>
<pb n="KR4e0019_WYG_001-8b"/>
　　　洞庭秋月<lb/>
月色秋逾好波澄影更深有人横鐵笛驚起老龍吟<lb/>
　　　平沙落雁<lb/>
相逐雲間侣翩翩落逺沙晚風吹不㫁愛此一行斜<lb/>
　　　漁村晚照<lb/>
緑樹村村暗黄茆處處低漁翁貪落照晒網屋簷西<lb/>
　　　山市晴嵐<lb/>
山氣不成雨曉晴人趂虚相逢盡相識大半是樵漁<lb/>
<pb n="KR4e0019_WYG_001-9a"/>
　　　江天暮雪<lb/>
江樹晚糢糊前村認有無不須摩詰畫已似輞川圗<lb/>
　　俞文輔墨竹<lb/>
文同本進士家有篔簹谷所以俞省元胸中出淇澳<lb/>
　　扇面畫梅<lb/>
團扇寫横枝英華可含咀誰知江南春消盡人間暑<lb/>
　　梨花雨鳩圖<lb/>
年年寒食節院落梨花吐何處鵓鳩鳴紗窓夜来雨<lb/>
<pb n="KR4e0019_WYG_001-9b"/>
　　浦長源林亭逺岫圖<lb/>
崇山千仞餘歴覽不盈尺亭中人未來煙霞日朝夕<lb/>
　　畫<hi>二首</hi>
山雨忽開霽溪流遶茆屋時有濯纓人雲端看飛瀑<lb/>
饑禽值㳺蜂欲啄屢張口那知挾彈兒林間候之久<lb/>
　　春望<lb/>
西望北髙峰南瞻東海水不是登呉山那知春萬里<lb/>
　　剡西八景為開明空相寺僧華月江賦<hi>同年王好問求</hi>
<pb n="KR4e0019_WYG_001-10a"/>
　　　烏石卧雲<lb/>
青天墮𤣥雲萬古収不起毋勞一㸃頭已悟三生理<lb/>
　　　南軒進月<lb/>
月到南軒外中庭可一方開門纔放入滿室白毫光<lb/>
　　　梅林逗隂<lb/>
緑隂坐晝寒林深不知路子熟定何時山中雨如霧<lb/>
　　　竹窻挹秀<lb/>
三面連髙竹蒼凉晝亦迷道人參玉版窗下說曹溪<lb/>
<pb n="KR4e0019_WYG_001-10b"/>
　　　眺白凭闌<lb/>
凭闌見西山滿目青歴歴太白如可招三弄梅花笛<lb/>
　　　臨清滌硯<lb/>
硯垢須頻滌何如只洗心纎塵渾不染頑石變黄金<lb/>
　　　雙桂秋芳<lb/>
西方金粟身儷立雙林下給園無秋風布地却非假<lb/>
　　　孤竹晚翠<lb/>
嵗晚歸来日蒼枝忽轉東神龍能䕶法日夜吼天風<lb/>
<pb n="KR4e0019_WYG_001-11a"/>
　六言<lb/>
　　畫<hi>七首</hi>
尋源幽澗長徃倚杖斜陽未還橋下潺潺春水和雲流<lb/>
出空山<lb/>
春日村村花柳人家處處桑麻小艇却尋溪轉好山不<lb/>
用雲遮<lb/>
小艇東去西去長江朝流暮流笑入蘆花深處清風明<lb/>
月悠悠<lb/>
<pb n="KR4e0019_WYG_001-11b"/>
問訊南屏隠者草堂竹樹誰栽昨夜何時雨過山禽㡬<lb/>
個飛來<lb/>
長松落落千丈大厦渠渠萬間應笑樗材擁腫等閒空<lb/>
老深山<lb/>
童子擕缾沽酒僕夫汲水煎茶坐對青山捫蝨不妨終<lb/>
老烟霞<lb/>
石上悠然獨坐空山誰與相親滿目長松流水安知不<lb/>
是佳賓<lb/>
<pb n="KR4e0019_WYG_001-12a"/>
　　髙士謙墨竹<hi>四首</hi>
隂濃愈覺重叠翠濕何曽動揺静裏試聽餘韻評来清<lb/>
勝芭蕉<hi>右雨竹</hi>
新篁觧籜春盡畏日移隂晝長一枕南薫破夢時聞粉<lb/>
節吹香<hi>右晴竹</hi>
紫極宫中暫宿黄陵廟下曾行一夜洞庭木落打窓都<lb/>
是秋聲<hi>右風竹</hi>
天寒翠袖正薄月滿瓊林又新祇恐鳳凰巢冷截筩吹<lb/>
<pb n="KR4e0019_WYG_001-12b"/>
轉陽春<hi>右雪竹</hi>
　　畫梅<lb/>
亂挿繁花晴昊不禁冷蕊疎枝江樹垂埀又發無聲總<lb/>
是新詩<lb/>
　　雙松獨步圖<lb/>
高士清癯比鶴長松夭矯猶龍如在山隂道上經行萬<lb/>
壑千峰<lb/>
　　墨竹<hi>髙士謙作王好問王之志學有序故三詩及</hi>
<pb n="KR4e0019_WYG_001-13a"/>
筆下篔簹有谷胸中清濁成川為問湖州老可何如赤<lb/>
壁坡仙<lb/>
山童偶敲茶臼野老閒歌竹枝明月不離襟袖好風都<lb/>
在蒲葵<lb/>
墨君寫以老可石丈拜之米顛何似王維髙適一時詩<lb/>
畫同傳<lb/>
　　枯木竹石<lb/>
脩篁美如君子古木秀似衰翁頼有米家石丈揮毫正<lb/>
<pb n="KR4e0019_WYG_001-13b"/>
待南宫<lb/>
　七言絶句<lb/>
　　林子山畫<lb/>
　　　春山趣㳺<lb/>
蹇驢隨意踏蒼苔行到溪橋首重回想得山家春尚早<lb/>
過牆桃李未全開<lb/>
　　　秋江意釣<lb/>
雨過磯頭流水香水深更放釣絲長分明一段江南意<lb/>
<pb n="KR4e0019_WYG_001-14a"/>
楓葉蘆花共夕陽<lb/>
　　沈思禮畫<hi>二首</hi>
漁在江湖樵在林相逢肯信有機心沙鷗尚未能忘我<lb/>
飛過雲山不可尋<lb/>
隔水樓臺映翠㣲山桃風暖欲花飛一溪春水深無際<lb/>
却被詩人載得歸<lb/>
　　楊生溪居圖<lb/>
滿眼溪山罨畫開草𤣥亭子半荒苔如何祗寫漁家意<lb/>
<pb n="KR4e0019_WYG_001-14b"/>
不及扁舟載酒來<lb/>
　　閻仲彬墨菊<lb/>
立本丹青不自誇戯拈秃筆寫秋花祗疑風雪重陽日<lb/>
夜訪柴桑處士家<lb/>
　　次徐總制韻<lb/>
柳繞沙堤花繞城千門萬戸賞春晴誰知畫㦸凝香處<lb/>
人與湖山一様清<lb/>
燕子來時花滿城海棠絲雨半籠晴行人最愛西湖水<lb/>
<pb n="KR4e0019_WYG_001-15a"/>
流入官河也自清<lb/>
　　孫生二畫<lb/>
　　　槐安國<lb/>
大槐為國竟如何夢境渾如世事多老我久無名利念<lb/>
笑看行蟻上南柯<lb/>
　　　竹葉舟<lb/>
長安流落嘆途窮一葉歸舟便向東咫尺圖中能縮地<lb/>
祗疑山叟是壺公<lb/>
<pb n="KR4e0019_WYG_001-15b"/>
　　　破窑圖<lb/>
日暮歸來雪已深破窑無奈夜沉沉誰知撥盡寒爐火<lb/>
鍊出經綸一片心<lb/>
　　　美人易履墨菊<lb/>
寫到黄花韻更髙墨池秋水染鵞毛幽香一掬誰分得<lb/>
知是并州快剪刀<lb/>
　　春色<lb/>
寒不能生暖不消融融轉覺望中遥東皇富貴誰能識<lb/>
<pb n="KR4e0019_WYG_001-16a"/>
盡把黄金鑄柳條<lb/>
　　草堂圖<lb/>
錦江玉壘入霜毫亦有人家䕃白茅道是草堂元未信<lb/>
祗因梅柳是西郊<lb/>
　　賈島推敲圖<lb/>
蹇驢隨處恣遊遨京兆相逢即定交看取古人三百首<lb/>
工夫原不在推敲<lb/>
　　西湖漁者<lb/>
<pb n="KR4e0019_WYG_001-16b"/>
家住錢塘西子湖釣竿㡬度拂珊瑚扁舟載月歸來晚<lb/>
不覺全身入畫圖<lb/>
　　釣臺圖<lb/>
夷恵真為百世師先生髙節亦如之只將立懦亷頑意<lb/>
九鼎分明重一絲<lb/>
　　訪唐丹崖留飲<lb/>
故人相見話襟期草草杯盤近午時莫道越鄉風味薄<lb/>
香醪如蜜菜如絲<lb/>
<pb n="KR4e0019_WYG_001-17a"/>
　　為朱大理賦墨梅寓丹家意以大理明此故求正<lb/>
　　　云<hi>四首</hi>
剝盡羣隂見一陽千花萬蕊總包藏筆頭㑹得先天意<lb/>
寫出寒花朶朶香<lb/>
知白全資守黑功一花便與萬花同要知玉兔翻身處<lb/>
春滿乾坤六六宫<lb/>
雨熟金丸萬萬株黄中通理及肌膚此花自是真鉛汞<lb/>
却倩仙毫作藥爐<lb/>
<pb n="KR4e0019_WYG_001-17b"/>
真水元從火裏來等閒相過即胚胎檀心玉蕊分明見<lb/>
莫作黄芽白雪猜<lb/>
　　王本初小像<lb/>
童子穿雲得紫芝仙翁倚杖聴黄鸝香風兩袖歸來晚<lb/>
正是松花落粉時<lb/>
　　總司牛宴鄭都司以所和徐總制詩見示因次其<lb/>
　　　韻<hi>二首</hi>
梅子黄時雨氣涼金爐不㫁爇沉香座中總是朝天客<lb/>
<pb n="KR4e0019_WYG_001-18a"/>
曽醉君門白玉觴<lb/>
水晶簾捲午風凉薝蔔花開樹樹香獨有總戎偏好客<lb/>
擬傾江海入壺觴<lb/>
　　楊妃春睡圖<lb/>
天生禍水滅炎精能使君王萬乘輕不獨昭陽有飛燕<lb/>
玉環沉醉在華清<lb/>
沉香亭北好風光春色無端屬海棠縱使胭脂變成雪<lb/>
莫教一片到漁陽<lb/>
<pb n="KR4e0019_WYG_001-18b"/>
温泉浴罷力猶疲睡足春風總不知香冷馬嵬坡下土<lb/>
令人愁誦北征詩<lb/>
三十六宫春晝長楊花撲帳暖生香美人畢竟成黄土<lb/>
不及雙了識玉皇<lb/>
　　觀奕圖為夏伯玘作<lb/>
春雨春風長紫芝山中日月自推移斧柯爛在松隂下<lb/>
知換人間㡬局棋<lb/>
　　畫菜<lb/>
<pb n="KR4e0019_WYG_001-19a"/>
風露含滋挾土膏肥甘渾不讓溪毛丹青貎得田園意<lb/>
絶勝春前帶雪挑<lb/>
　　何彦恭觀奕圖<lb/>
山風吹瀑濺寒雲雞犬遥聞路不分松下仙翁清似鶴<lb/>
抱琴歸去禮茅君<lb/>
　　松<lb/>
山風吹日晝隂隂㡬見松花落逺林總使棋枰能換世<lb/>
仙人那得有機心<lb/>
<pb n="KR4e0019_WYG_001-19b"/>
　　翠竹緑梅圖<lb/>
絳服仙人跨翠鸞御風乘月下瑶壇畫圖誰為開生靣<lb/>
留與蒼官共嵗寒<lb/>
　　青山白雲圖<lb/>
柴門無逕小橋低緑樹隂隂雨後齊却笑白雲閒不得<lb/>
也隨流水過溪西<lb/>
　　江山髙逺圖為馬憲章賦<lb/>
萬里江山萬里舟烟雲竹樹逺相繆何人寫出無窮意<lb/>
<pb n="KR4e0019_WYG_001-20a"/>
似憶當年太史遊<lb/>
　　為楊子東題竹石扇靣<lb/>
歌罷南風解愠詩含毫長想鳳來儀明時又見簫韶作<lb/>
留取蒼崕碧玉枝<lb/>
　　陳居中女獵圖<lb/>
獵事應難屬女工院人名盡説居中蛾眉狐媚唐家婦<lb/>
逐鹿何曽用角弓<lb/>
　　李思訓並騎圖<lb/>
<pb n="KR4e0019_WYG_001-20b"/>
美人如玉馬如雲悞却開元萬乘君不寫班姬辭輦意<lb/>
畫師空説李將軍<lb/>
　　劉文質松溪小像<lb/>
為聴松風直過溪長琴分與小童擕白雲不隔天台路<lb/>
千樹桃花一鳥啼<lb/>
　　宋授之鍾馗小妹圖<lb/>
戲擔雙鬼當雙魚小妹停肩雪霽初莫道丹青資一笑<lb/>
人間物物是苞苴<lb/>
<pb n="KR4e0019_WYG_001-21a"/>
　　洗馬圖<lb/>
層冰蹙裂度交河天馬誰能更作歌却憶少陵詩思好<lb/>
萬蟬鳴處晚凉多<lb/>
　　墨梅<lb/>
兩蕊三花便可人分明筆底有陽春平生一㸃和羮意<lb/>
不到中書未是真<lb/>
　　畫紅梅<lb/>
漫傳丹桂冠西風文彩重教下筆同誰信嵗寒冰雪後<lb/>
<pb n="KR4e0019_WYG_001-21b"/>
花中還有狀元紅<lb/>
　　畫<hi>四首</hi>
溪山花柳鬬清妍㡬度春來放酒船畫裏生綃無一尺<lb/>
為誰展盡白鷗天<lb/>
扁舟與客共遊遨風月無邊入彩毫長為江山増感慨<lb/>
後前兩賦類莊騷<lb/>
柳隂樓閣又清和拂曉薰風入扇羅女伴相呼知有約<lb/>
水邊亭子看新荷<lb/>
<pb n="KR4e0019_WYG_001-22a"/>
山寺風烟一半遮水香知是落松花青鞋布襪曽來徃<lb/>
不記雲門與若耶<lb/>
　　畫扇面<lb/>
青天飛鷺柳鳴鶯萬里橋頭杜甫情何似合歡紈扇裏<lb/>
一聨詩句却無聲<lb/>
　　龔翠巖所畫煎茶索句圖<lb/>
玉川和靖總清標煮茗吟梅共寂寥時世不同人物似<lb/>
正如雪裏見芭蕉<lb/>
<pb n="KR4e0019_WYG_001-22b"/>
　　畫<hi>二首</hi>
雲白山青萬古春桃花屋底讀書人扁舟忽有東来客<lb/>
笑指飛流得句新<lb/>
閒裏琴書白日長㟁花相接水花香橋東信馬吟詩客<lb/>
不是若耶逰冶郎<lb/>
　　道原為慧公賦<lb/>
著意窮原莫外求隨波逐浪是凡流泠泠一勺誰能識<lb/>
又在曹溪最上頭<lb/>
<pb n="KR4e0019_WYG_001-23a"/>
　　九日前二日陳子善送酒并詩一絶因用其韻以<lb/>
　　　謝<hi>二首</hi>
秋叢繞舎罇無緑九日風光不稱貧不信柴桑千載後<lb/>
東籬重見白衣人<lb/>
青州從事聲名重過我蓬門不厭貧白菊花前上弦月<lb/>
㑹須對飲作三人<lb/>
　　雪中騎驢圖<lb/>
山聳寒肩覔句勞蹇驢衝雪尚遊遨野橋莫道闗清思<lb/>
<pb n="KR4e0019_WYG_001-23b"/>
不及袁安卧最髙<lb/>
　　沈煒扇上竹<lb/>
昔人種竹繞東村雨後曾看長子孫春夢覺來紈扇在<lb/>
曉風凉月重銷魂<lb/>
　　宋復古畫<lb/>
老知書畫益人多奈此無情嵗月何欲識營丘平淡意<lb/>
髙堂秉燭看岷峨<lb/>
　　或送菊與周元亮先生因以詩索之<lb/>
<pb n="KR4e0019_WYG_001-24a"/>
秋風籬落謾徘徊那得黄花大似杯誰送草庭三四朶<lb/>
可能分寄一枝來<lb/>
　　髙士謙所畫烟竹<lb/>
江上秋隂生暮寒平林渾似老年看九疑靄靄雲深處<lb/>
更得詩人眼界寛<lb/>
　　裴日英水墨蓮塘四禽圖<lb/>
香銷太液錦雲空長使詩人憶逺空青鳥不来仙仗逺<lb/>
露盤無力倚秋風<lb/>
<pb n="KR4e0019_WYG_001-24b"/>
　　䑕銜蘆菔圖<lb/>
學圃經年不憚勞野人生意滿東臯種來蘆菔從教喫<lb/>
懶用隨身却䑕刀<lb/>
　　墨梅<lb/>
姑射仙人冰雪肌夜乘明月訪瑶池自憐綽約誰能見<lb/>
却被龍香道士知<lb/>
　　元夕聨句<lb/>
雨過天街月色新樓臺燈火照陽春盍簮頼有諸公子<lb/>
<pb n="KR4e0019_WYG_001-25a"/>
總是東風得意人<lb/>
　　傲窻詩巻<lb/>
偶向南窓倚暮秋寄情寧復傲公侯誰知容滕無多地<lb/>
髙似元龍百尺樓<lb/>
　　為安道題墨竹<lb/>
何事清風滿剡溪琅玕長得與雲齊此君若得王猷見<lb/>
興盡應須為品題<lb/>
　　梁大用所作青松紅梅二畫<hi>二首</hi>
<pb n="KR4e0019_WYG_001-25b"/>
仙舘長松老更竒過門曽見出牆枝誰傳月下蛟龍影<lb/>
應有風雷起硯池<lb/>
占得魁名即賜緋調羮心事尚依依玉堂别有如椽筆<lb/>
更待春風為發揮<lb/>
　　方季長所作梅竹<hi>二首</hi>
竹裏梅花巧耐寒正如紅袖倚闌干詩翁傳得春風面<lb/>
曾在家山别墅看<lb/>
竹傳唐帖雙鈎法梅效徐家没骨圖誰道茂林春已暮<lb/>
<pb n="KR4e0019_WYG_001-26a"/>
不知春色在西湖<lb/>
　　淵明像<lb/>
兩晋文章在此翁陽秋都寄杖藜中詩人祇寫歸來意<lb/>
不道閒情似國風<lb/>
　　畫<lb/>
草堂築得傍林丘溪友相過即放舟翻愛白雲如畫意<lb/>
終朝長在碧山頭<lb/>
　　沈養性畫<lb/>
<pb n="KR4e0019_WYG_001-26b"/>
長虹如瀑蠣如山萬竹深藏屋數間夜半秋聲最堪聴<lb/>
抱琴來此不須還<lb/>
　　鬼獵圖<lb/>
飛鷹走狗獵山坡狐兔全驅入網羅不有唐家鍾進士<lb/>
人間魑魅更應多<lb/>
誰遣馗翁作鬼雄形容彷彿記唐宫山林川澤今無此<lb/>
轉憶先王鑄鼎功<lb/>
虚耗驅除若羽毛開元天子賜藍袍空令鬼物持戎器<lb/>
<pb n="KR4e0019_WYG_001-27a"/>
不管雄狐向窟嘷<lb/>
　　渭川烟雨圖<lb/>
渭川曽見竹青青和雨和煙畫杳冥不似九疑雲霧隔<lb/>
空教瑶瑟怨湘靈<lb/>
　　牧牛圖<lb/>
桃林地瘠奈牛何此日周王已止戈芳草平原春萬里<lb/>
牧童能唱太平歌<lb/>
　　赤壁圖<lb/>
<pb n="KR4e0019_WYG_001-27b"/>
江水春流赤壁孤曹瞞曽此戰周瑜山川不逐英雄去<lb/>
却被坡仙入畫圖<lb/>
　　滕王閣<lb/>
畫棟朱簾雲雨間朝看南浦暮西山風帆不送詩人到<lb/>
髙閣臨江亦等閒<lb/>
　　裴日英墨菊<lb/>
披圖便欲醉秋光映竹幽花似有香昨日山中新酒熟<lb/>
先生閉戸作重陽<lb/>
<pb n="KR4e0019_WYG_001-28a"/>
　　秋山漁隠圖為方仲敏賦<lb/>
秋色都從㸃染成白雲紅樹故山情溪漁釣得歸來後<lb/>
卧聴松窗瀑布聲<lb/>
　　林子山詩意扇面<lb/>
門前春水碧如苔不見鷗來見鶴來翻意㫁橋曽喚渡<lb/>
滿身花雨盪舟回<lb/>
　　錢宗文扇<lb/>
呉淞江上見秋風水色山光下筆同聞道四腮鱸最美<lb/>
<pb n="KR4e0019_WYG_001-28b"/>
㡬時歸去作漁翁<lb/>
　　為沈景玉題髙士謙所作烟雨萬竿圖<hi>沈號東林</hi>
影薄猶疑翠袖寒東林日暮憶曽看渭川千畆誰能寫<lb/>
烟雨空濛千萬竿<lb/>
　　髙士謙竹石扇面<lb/>
何處參差舞翠鸞瑶臺明鏡上雲端如今織女支機石<lb/>
也被姮娥借得看<lb/>
　　林子山畫菜上有蝸牛故及之<lb/>
<pb n="KR4e0019_WYG_001-29a"/>
曉畦春雨細如毛菜本青肥挾土膏葉㡳蝸牛曽濕久<lb/>
詩人猶欲刺升髙<lb/>
　　漁隠圖<lb/>
漁者雖多屢數難磻溪彷彿到嚴灘東都名教西周業<lb/>
不枉人間把釣竿<lb/>
　　杏花暮雨圖<lb/>
杏花庭院暮寒多酒醒其如客思何絳蠟燒殘猶覔句<lb/>
不知春雨濕漁蓑<lb/>
<pb n="KR4e0019_WYG_001-29b"/>
　　畫魚<lb/>
誰寫羣魚入畫圖相忘渾似在江湖詩人忽作豐年夢<lb/>
還有宣王考牧無<lb/>
　　為楊復初題秋江歸雁圖仍次其韻<lb/>
不為蓴鱸苦憶歸緇塵惟恐上人衣欲知此日思親意<lb/>
長似征帆帶雨飛<lb/>
　　錢舜舉二菊<hi>二首</hi>
露華如酒曉淋漓醉色和秋上别枝若使羅虬重有作<lb/>
<pb n="KR4e0019_WYG_001-30a"/>
此花端合比紅兒<lb/>
盡道西施類玉環多因醉裏認容顔館娃宫與華清似<lb/>
都在秋風十二鬟<lb/>
　　裴日英墨菊<lb/>
濃墨淋漓寫折枝便從紙上見東籬玉蟾分得南陽水<lb/>
一夜秋香滿硯池<lb/>
　　鄒汝舟畫<lb/>
童子言師去未還採芝多在白雲間誰知流水桃花外<lb/>
<pb n="KR4e0019_WYG_001-30b"/>
更有髙人卧碧山<lb/>
　　青山白雲圖<lb/>
何處青山無白雲毎来松頂便氤氲兒童不識飛揚意<lb/>
剛道摩霄是鶴羣<lb/>
　　二仙圖<lb/>
松枯石爛自春秋澗水依然晝夜流要覺仙人忘世意<lb/>
未應鍾吕勝巢由<lb/>
　　墨梅<lb/>
<pb n="KR4e0019_WYG_001-31a"/>
毎愛髙人楊補之小忩横幅寫疎枝繁花亂挿當晴昊<lb/>
勝似黄昏月上時<lb/>
　　方季長畫<lb/>
家山移在畫圖間桑柘連村水一灣知是方干髙隠處<lb/>
白雲長為䕶柴闗<lb/>
　　芙蓉獅犬圖<lb/>
太液芙蓉秋苑深閒看雙犬吠花隂旅獒寫出忠君意<lb/>
未必丹青識此心<lb/>
<pb n="KR4e0019_WYG_001-31b"/>
　　劉耀卿雪景<lb/>
健步尋梅逺未還無端詩思滿溪山洛陽更有多風雪<lb/>
獨有髙人晝掩闗<lb/>
　　墨梅<lb/>
容裏俄驚嵗又殘燕山十月雪花寒江南驛使無消息<lb/>
却把春光紙上看<lb/>
　　輞川别業詩意<lb/>
夏木軒窗瞰水田黄鸝白鷺總堪憐那知詩到無聲處<lb/>
<pb n="KR4e0019_WYG_001-32a"/>
能使髙人憶輞川<lb/>
　　松雪翁蘭蕙<hi>二首</hi>
幹宻花疎更作叢深林空谷自春風王孫去後多芳草<lb/>
零落餘香繭紙中<lb/>
翠轉光風百里餘呉興畫法宛如書凄凉九辯無人誦<lb/>
空憶中庭雪霽初<lb/>
　　柯敬仲墨竹<lb/>
聞韶曽見鳳来儀回首蒼梧又一時寫出竹枝歌外意<lb/>
<pb n="KR4e0019_WYG_001-32b"/>
楚雲湘水不勝悲<lb/>
　　馬虚中剡溪圖<lb/>
清興都生眺望間放舟溪上又空還道人筆㡳天機熟<lb/>
盡把雲山變雪山<lb/>
雞黍交情不可違如何興盡便空歸詩人偶寫胸中趣<lb/>
肯道溪山有是非<lb/>
　　鍾馗<lb/>
栁梢風轉不多寒薄雪初消露未乾應笑髯翁殊矍鑠<lb/>
<pb n="KR4e0019_WYG_001-33a"/>
也隨春色上長安<lb/>
　　王元章墨梅併次詩韻<lb/>
山隂陳迹老莓苔為探梅花踏雪来傳得一枝溪上景<lb/>
眼明相見亦驚猜<lb/>
　　吳以道扇<lb/>
清溪雨過晚漁蓑倒坐船頭逸興多只有好山看不厭<lb/>
又隨圖畫入輕羅<lb/>
　　髙士謙竹石<lb/>
<pb n="KR4e0019_WYG_001-33b"/>
秋色分毫待客揮雲根烟篠巧相依夢回記得吹笙處<lb/>
倒跨青鸞月下歸<lb/>
　　畫梅紙扇<lb/>
剡藤湘竹付良工撲蝶輕羅巧與同雖向炎天寫梅蕊<lb/>
仁風都在動揺中<lb/>
　　為潘晉之題忠孝圖<lb/>
石畔葵萱總著花黄金杯側注丹砂艾宣筆意誰傳得<lb/>
孝子忠臣在一家<lb/>
<pb n="KR4e0019_WYG_001-34a"/>
　　畫梅<lb/>
花縱繁時影亦疎瑶臺和月夜模糊何人識得春風面<lb/>
収拾餘香入畫圖<lb/>
　　為夏節題子昻畫白馬<lb/>
十二天閑爛錦雲世人専美五花文吳門匹練呉興筆<lb/>
一出能空冀北羣<lb/>
　　倦繡圖<lb/>
纂組猶能害女功倦容誰為寫東風空知想像唐宫事<lb/>
<pb n="KR4e0019_WYG_001-34b"/>
繡出楊家一捻紅<lb/>
　　墨菊<lb/>
鵞毛剪得墨淋漓香滿秋風洗硯池畫法若從書法入<lb/>
趙昌應也學羲之<lb/>
　　王叔明畫次張一笑韻<lb/>
髙人自是愛林泉毎向山中枕石眠今日偶然溪上去<lb/>
松風吹轉橛頭船<lb/>
　　竹石扇面<lb/>
<pb n="KR4e0019_WYG_001-35a"/>
雨細珊瑚晚未乾秋聲一葉滿西闌何人手把青鸞尾<lb/>
掃退浮雲看廣寒<lb/>
　　畫棘叢白頭翁<lb/>
鳥中亦有白頭翁底事卑棲向棘叢不道朝陽孤鳳好<lb/>
飛鳴原只在梧桐<lb/>
　　畫<hi>并序</hi>
　　　髙讓士謙為予作枯木竹石并題其上余遍索<lb/>
　　　交逰得十四人終之以余詩凡十六首二畫共<lb/>
<pb n="KR4e0019_WYG_001-35b"/>
　　　三十二首披圖則存沒如見庶㡬篤友道云張<lb/>
　　　昱光弼則廬陵人也王裕好問陳曄宗亮則山<lb/>
　　　隂人也朱誼仲誼則維揚人也章師孟季醇則<lb/>
　　　嚴陵人也浦源長源則勾吳人也周昉元亮則新<lb/>
　　　城人也張輿行中則崇徳人也王立本宗則金<lb/>
　　　華人也王謙自牧楊明復初俞友仁文輔王正<lb/>
　　　道子宗萬振文逺則皆錢唐人也洪武丁巳秋<lb/>
　　　八月初吉題<lb/>
<pb n="KR4e0019_WYG_001-36a"/>
枯樹婆娑近竹叢欲将心事託春風江南庾信今頭白<lb/>
不為愁多賦未工<lb/>
抱畫求題莫厭頻好詩比竹更清新坐来不待風敲户<lb/>
滿眼相看是故人<lb/>
　　柯敬仲竹為陳常仲賦<lb/>
奎章閣下日談經曽寫幽姿上御屏雲暗蒼梧清淚盡<lb/>
空教瑶瑟怨湘靈<lb/>
　　徐子方竹<lb/>
<pb n="KR4e0019_WYG_001-36b"/>
　　　昌化縣訓導章景文以圗經事至杭事竣將還<lb/>
　　　子方寫竹以贈吾友周元亮俾題其上<lb/>
蝌蚪曽聞寫汗青先生又復理圖經故人贈竹縁何事<lb/>
要使清風滿笏庭<lb/>
　　徐希傑二色梅圖<hi>二首</hi>
酒痕暈透雪肌膚紅影春園見一株好似石家金谷裏<lb/>
戯將如意擊珊瑚<lb/>
疎影曽看上薄紗揮毫落紙便横斜驪珠一顆誰探得<lb/>
<pb n="KR4e0019_WYG_001-37a"/>
散作東風滿樹花<lb/>
　　松雲生為周元亮作露華清曉圖同張一笑方竹<lb/>
　　　居俞紫芝題其上<lb/>
愛菊淵明後鮮聞濓溪孫子况能文露華清曉凉如許<lb/>
濕却松門一段雲<lb/>
　　李景中待月延桂圗<lb/>
䦨倚西風月未生露凉轉覺桂香清詩成月在桂花上<lb/>
此景如何畫得成<lb/>
<pb n="KR4e0019_WYG_001-37b"/>
　　為徐子方題徐熈杏花青鳥<lb/>
春色分紅閙别枝寫生誰復似徐熈露華不在金莖上<lb/>
青鳥飛来也自疑<lb/>
　　方方壺畫<lb/>
畫到方壺思不羣亂山佳處屋平分溪頭艇子如梭大<lb/>
只許先生載白雲<lb/>
　　王叔明為芝塘俞子賢作山居圖扵尚友堂後為<lb/>
　　　鄭敬常所得俾題其上<lb/>
<pb n="KR4e0019_WYG_001-38a"/>
畫托交遊迹已陳西莊依舊鎖松筠也知谷口烟霞趣<lb/>
造物應留待子真<lb/>
　　沈景玉畫<lb/>
雲壓春山逺更低心知是畫意空迷林間亭子無人到<lb/>
兩脚埀埀欲度溪<lb/>
　　李迪猿<lb/>
抱子攀蘿過别枝滿身松露濕金絲冷泉不復聞清嘯<lb/>
把燭觀圖有所思<lb/>
<pb n="KR4e0019_WYG_001-38b"/>
　　溪山才子圖<lb/>
曲折清溪有路通吟詩驢背任西東披圗記得經行處<lb/>
人在千山萬木中<lb/>
　　鷹<lb/>
擒来凡鳥不言功狡免妖狐穴未空四顧激昻如有待<lb/>
平原昨夜起秋風<lb/>
　　溪山圖為張長司一中題<lb/>
西塞山明碧玉如桃花流水稱舟居𤣥真心事非張翰<lb/>
<pb n="KR4e0019_WYG_001-39a"/>
不為鱸魚為鱖魚<lb/>
　　明辨之畫<lb/>
雲抹山腰晚更竒髙人應不愧王維釣絲収起船頭坐<lb/>
看到風波欲定時<lb/>
　　贈沈山樵<lb/>
連蜷雌霓賦中聞别有山樵管白雲能為蒼生作霖雨<lb/>
道人應不愧休文<lb/>
　　畫雞<lb/>
<pb n="KR4e0019_WYG_001-39b"/>
萱草叢髙石漸低薰風庭院午時雞偶因元日同觀畫<lb/>
笑飲屠蘇為品題<lb/>
　　楊懋臣以紅墨梅二幅贈彦真命題其上<hi>二首</hi>
珊瑚擊碎冷無聲散作疎花㸃㸃明逺寄餘音溪上去<lb/>
春風百里故人情<lb/>
人到英溪識浚儀寒忩索句重相思江空嵗晚無芳草<lb/>
聊折瓊瑶贈一枝<lb/>
　　寒江獨釣圖<lb/>
<pb n="KR4e0019_WYG_001-40a"/>
詩畫難評劣與優聲無聲有巧相侔寒江釣雪何人筆<lb/>
得句真如柳柳州<lb/>
　　俞文輔墨菊<lb/>
間色幽花却耐看墨香和露不曽乾魏家池館如栽得<lb/>
喚作秋風小牡丹<lb/>
　　趙仲穆畫馬<lb/>
呉興自得曹韓法父子丹青更一家神駿按圗猶不識<lb/>
空令天馬涉流沙<lb/>
<pb n="KR4e0019_WYG_001-40b"/>
　　梅月水仙圖<lb/>
形影相看愈覺真花中人是月中人丹青想像驚鴻態<lb/>
不及思王賦洛神<lb/>
　　畫菜<hi>二首</hi>
寒士須嘗百甕虀莫教此色到羣黎鹽梅不入和羮用<lb/>
空使君王夢蔡齊<lb/>
一抹生紅着土酥曽同菘菜付庖厨先生欲補氷壺傳<lb/>
燥吻時時看畫圖<lb/>
<pb n="KR4e0019_WYG_001-41a"/>
　　為沈竹窗題竹梅二圖<lb/>
生紙何人寫墨君翠㾗餘處白紛紛翻疑手把孤鸞尾<lb/>
掃出南山一段雲<lb/>
尋花曽記歴山坡年後如何却厭多頼有小窗横幅在<lb/>
空将老眼重摩挲<lb/>
　　戊午元夕遇雨次莫景行韻<hi>二首</hi>
張燈只許到更闌縱有笙歌懶作歡空憶舊時明月色<lb/>
連宵還恨不曽看<lb/>
<pb n="KR4e0019_WYG_001-41b"/>
門門種樹翠成層凖擬元宵映緑棚逰興不因風雨阻<lb/>
夜窗閒却讀書燈<lb/>
　　廬山圖<lb/>
夢裏廬山亦偶然披圖重見意猶憐白雲萬頃松千個<lb/>
看得人間李謫仙<lb/>
　　馬麟長春蝶并楊太后撲蝶圖二小幅成一巻<lb/>
蝶駭花飛春事無扇羅又見内家姝昆蟲草木端平畫<lb/>
不是豳風七月圖<lb/>
<pb n="KR4e0019_WYG_001-42a"/>
　　枯林墨蕙<lb/>
轉蕙風光百里餘空庭曽見雪消初數叢一榦誰能寫<lb/>
筆法渾如貝葉書<lb/>
　　僧月海蘭蕙<lb/>
光風轉蕙汎崇蘭墨潤渾疑露未乾春色夜来深似海<lb/>
空留清影月中看<lb/>
　　畫<hi>二首</hi>
君去還當我醉時東坡解道謫仙詩百年粉素消磨盡<lb/>
<pb n="KR4e0019_WYG_001-42b"/>
猶有山花一兩枝<hi>右太白詩意</hi>
誰寫江南楓樹林草堂知有客相尋野船怪得輕如葉<lb/>
秋水今朝五尺深<hi>右少陵詩意</hi>
　　五花馬圖<lb/>
八尺烏騅散五花披圖一見重咨嗟何人筆底藏風雨<lb/>
解使神龍起渥洼<lb/>
　　張復初松下埀釣圖<lb/>
春雨朝朝長緑波桃花時節鱖魚多遥知松下投竿者<lb/>
<pb n="KR4e0019_WYG_001-43a"/>
定是當年老志和<lb/>
　　徐熈墨梅<lb/>
盡道徐熈似趙昌墨花有韻却無香詩人又動揚州興<lb/>
春色真疑到玉堂<lb/>
　　扇面山水<lb/>
溪抱重山曲曲通野航長得載詩翁舊時紈扇丹青在<lb/>
不入凉風篋笥中<lb/>
　　俞碧窗畫紫菊<lb/>
<pb n="KR4e0019_WYG_001-43b"/>
菊有黄華秋滿籬誰看紫艶半開時碧窗分得研硃露<lb/>
寫出無聲趙嘏詩<lb/>
　　戊午七月六日書事<hi>二首</hi>
徒步尋僧豈得舟過門不接漫遲留炎天赤日空乘興<lb/>
笑殺山隂王子猷<lb/>
伏日殊無可興乘欲談儒墨重尋僧茶𤓰不解留佳客<lb/>
笑殺成都杜少陵<lb/>
　　釣魚圖<lb/>
<pb n="KR4e0019_WYG_001-44a"/>
衣食全家寄一絲人間榮辱㡬曽知瓦甌蓬底髙歌起<lb/>
正是鱸魚上釣時<lb/>
　　洛神圖<lb/>
子建才名托楚辭為因留枕寄相思泱泱洛水清無底<lb/>
誰見驚鴻照影時<lb/>
　　畫<lb/>
欲向春山訪隠君野橋行過路纔分上方樓閣應無數<lb/>
留與閒僧管白雲<lb/>
<pb n="KR4e0019_WYG_001-44b"/>
　　為趙玘題髙士謙墨竹<lb/>
公子翩翩也自佳從人寫竹寫幽懐只今有酒誰澆筆<lb/>
能使清風到小齋<lb/>
　　姚伯和所藏五馬圖<lb/>
識得驪黄不在毛天機從此付霜毫使君五馬行春處<lb/>
猶憶城西看小桃<lb/>
　　墨梅<lb/>
纔見花開似見春江空嵗晚寄何人芳香只恐有消息<lb/>
<pb n="KR4e0019_WYG_001-45a"/>
慿仗金壺墨寫真<lb/>
　　畫紅梅<lb/>
花到濃時花欲無桃嫌太俗杏嫌麄孤山别有春風面<lb/>
消得徐熈沒骨圖<lb/>
　　洛神圖<lb/>
嬉㳺湍瀨采𤣥芝羅襪凌波不自持畢竟形容何所似<lb/>
玉芙蓉在碧琉璃<lb/>
　　閻得中畫<lb/>
<pb n="KR4e0019_WYG_001-45b"/>
杖頭驢背又㣲吟君出深山我入林邂逅不須交一語<lb/>
春来花鳥總闗心<lb/>
　　呉孟文水影月香圖<hi>二首</hi>
却因清淺見横斜水是湖灣影是花頼有呉生能寫得<lb/>
不須重到老逋家<lb/>
欲知浮動近黄昏風有清香月有痕貎得玉妃真面目<lb/>
縞衣無復夜敲門<lb/>
　　題梅用陸柳洲寄楊村居韻<lb/>
<pb n="KR4e0019_WYG_001-46a"/>
數枝開傍石橋西縱有寒香蝶不栖何似南山千百樹<lb/>
梨花落寞路都迷<lb/>
　　畫蘭<hi>二首</hi>
萋萋芳草空無樹惆悵王孫去不歸何似幽蘭紉作佩<lb/>
也勝遊子芰荷衣<lb/>
深林緑艶恐消歇故假人間膏沐容忽見一叢崖石上<lb/>
動揺渾似汎光風<lb/>
　　呉孟文墨梅<lb/>
<pb n="KR4e0019_WYG_001-46b"/>
呉生妙絶宫牆畫不向氷紈寄墨痕怪得炎天見梅蕊<lb/>
姚江知有季章孫<lb/>
　　呉孟文以古蠟箋畫梅因賦<lb/>
舊箋新墨未曽乾如倚黄昏月下闌不是一枝斜更好<lb/>
令人悞作蠟花看<lb/>
　　呉孟文以白團扇畫梅因賦<lb/>
海波寒浸玉蟾蜍勾引清風入座隅借得詩人掣鯨手<lb/>
驪龍頷下摘明珠<lb/>
<pb n="KR4e0019_WYG_001-47a"/>
　　溪居圖<lb/>
水上風来麥氣生緑隂窗户有棋聲桃花不隔仙源路<lb/>
應使秦人見太平<lb/>
　　二仙像<hi>二首</hi>
一拐隨身四海聞劍鋒久暗七星文等閒磨礪光芒出<lb/>
劃㫁青天萬里雲<hi>右鐵拐</hi>
似醉如癡不顧身誰知一一露天真靈臺便是中秋月<lb/>
養就蟾蜍白勝銀<hi>右風僧</hi>
<pb n="KR4e0019_WYG_001-47b"/>
　　月娥扇面<lb/>
靈藥當年悔一偷海天空度㡬春秋凉飈又改班姬扇<lb/>
莫道孀娥不解愁<lb/>
　　陸本髙鏡奩紅梅<lb/>
要將明鏡别妍媸勲業頻看祗自疑紅艶一枝誰為寫<lb/>
倚闌人在影娥池<lb/>
　　羣峰春曉圖贈王士貞之官三山<lb/>
唱徹陽闗酒未闌渭城朝雨别離難三山春色多扵柳<lb/>
<pb n="KR4e0019_WYG_001-48a"/>
總在王維畫裏看<lb/>
　　喬松雙鶴圖為俞仲和賦<lb/>
一箇長松兩鶴棲上頭不許子規啼仙翁應在春山裏<lb/>
丹井雲多路更迷<lb/>
　　畫梅<hi>二首</hi>
詩到無聲也自竒眼明窗下見疎枝江南四月㝠㝠雨<lb/>
空憶曹瞞止渇時<lb/>
毎憶多才賦洛神凌波曽見襪生塵誰知更有梅兄在<lb/>
<pb n="KR4e0019_WYG_001-48b"/>
消得思王一寫真<lb/>
　　桂娥梅仙二圖<hi>二首</hi>
金粟平鋪滿樹頭畫闌西畔月如鈎風鬟霧鬂歸来晚<lb/>
折得天香總是秋<lb/>
倚樹仙人是阿誰雪膚花貎認參差恐驚青鳥枝頭夢<lb/>
玉笛拈来不敢吹<lb/>
　　唐子華畫<lb/>
我識呉興唐子華丹青一出便名家抱琴童僕隨驢去<lb/>
<pb n="KR4e0019_WYG_001-49a"/>
山縣今朝早放衙<lb/>
　　盧伯庸宰木圖<lb/>
桃李家山春欲無草堂留得望西湖墓門宰木今如許<lb/>
惆悵臨風展畫圖<lb/>
　　畫梅<hi>二首</hi>
墨作南枝却耐看北枝何似怯餘寒詩人不用勞區别<lb/>
開到春来總一般<lb/>
飛来峰下雪埀埀近水人家玉兩枝燕子春寒来不得<lb/>
<pb n="KR4e0019_WYG_001-49b"/>
却教鴻雁見開時<lb/>
　　海棠白頭翁鳥圖<lb/>
駟馬橋邊憶舊遊海棠紅濕雨初収春禽似識文園令<lb/>
也向花前嘆白頭<lb/>
　　髙房山畫<lb/>
尚書京口住經年毎寫雲山出自然此幅得来如有意<lb/>
虹光直射米家船<lb/>
　　詠海棠<lb/>
<pb n="KR4e0019_WYG_001-50a"/>
春色三分已二分海棠紅軟半梨雲銀缸休照東風樹<lb/>
愁殺揚州杜使君<lb/>
　　三香圖<hi>桂菊蘭</hi>
淮山彭澤與沅湘㡬度經行攬衆芳夢覺廣寒環珮逺<lb/>
却將吟筆寫秋香<lb/>
　　題竹并梅蘭圖<hi>二首</hi>
賣珠不惜買芳春山暮天寒翠袖新竹外一枝誰貌得<lb/>
分明空谷見佳人<lb/>
<pb n="KR4e0019_WYG_001-50b"/>
江上寒梅已報春幽蘭還與鬪清新纎毫解把明珠贈<lb/>
信有湘臯解佩人<lb/>
　　畫扇面<hi>二首</hi>
阿母蟠桃花又紅七香車下五雲中羣仙奏罷霓裳曲<lb/>
春滿瑶臺第一宫<lb/>
萬户千門錦繡堆沉香亭北看花開真妃睡足初扶起<lb/>
更待君王玉輦来<lb/>
　　為方仲敏題白雲深處<lb/>
<pb n="KR4e0019_WYG_001-51a"/>
千山萬水入登臨犬吠雞鳴杳莫尋試問白雲深㡬許<lb/>
仙家更在白雲深<lb/>
　　温日觀墨蒲萄<hi>二首</hi>
風飄露洒一棚秋路入滄江憶舊遊慿仗金壺翻墨汁<lb/>
老禪胸次有凉州<lb/>
天風動地拂蒼鬚揺落驪龍頷下珠一斗竟須澆渴吻<lb/>
道人從此厭醍醐<lb/>
　　秋林才子圗<lb/>
<pb n="KR4e0019_WYG_001-51b"/>
木落山林秋滿天蹇驢背上聳吟肩灞橋鄭綮曽如此<lb/>
况是襄陽孟浩然<lb/>
　　鑑仲明上人畫<lb/>
老禪曽隠虎跑泉筆底山林似巨然此是太平真氣象<lb/>
家家茅屋起炊烟<lb/>
　　畫菜<lb/>
誰寫春菘入畫圖借如挑得付庖厨此根咬得知滋味<lb/>
方是人間士大夫<lb/>
<pb n="KR4e0019_WYG_001-52a"/>
　　詩意扇面<lb/>
採藥仙人去未還偶逢童子問松間何人解寫雲山意<lb/>
不放青團扇影閒<lb/>
　　題墨菊有懐王士中<lb/>
採菊東籬事已非按圖常是惜芳菲西齋謾有盈罇酒<lb/>
惆悵何由見白衣<lb/>
　　墨菊為楊復初賦<lb/>
黄花韻與墨花同一洗人間萬卉空不許陶潜都占㫁<lb/>
<pb n="KR4e0019_WYG_001-52b"/>
守𤣥聊且效揚雄<lb/>
　　裴日英寫紅梅翠竹<lb/>
空谷佳人翠袖單紅顔長是怯天寒河東邂逅緋衣子<lb/>
寫作疎花竹裏看<lb/>
　　張思䕫詩意圖<lb/>
花木禪房常建詩呉興曽為寫幽姿龍溪漁子天機熟<lb/>
見畫令人憶舊時<lb/>
　　嵗寒三友圖<lb/>
<pb n="KR4e0019_WYG_001-53a"/>
嵗暮天寒雪四埀竹邊松下出斜枝似人又向圖中見<lb/>
方信山隂有戴逵<lb/>
　　莊子觀泉圖<lb/>
秋水成河灌百川濠梁何必更觀泉欲知無限逍遥意<lb/>
總在南華第一篇<lb/>
　　宋授之遺墨<lb/>
宋玉多才賦逺逰曽拈彩筆寫清秋西風吹㫁南州夢<lb/>
翡翠蘭苕總是愁<lb/>
<pb n="KR4e0019_WYG_001-53b"/>
　　二喬觀兵書圖<lb/>
不為師婚不動心肯教銅雀鎖春深書中謾識孫呉意<lb/>
何似同觀女史箴<lb/>
　　豳風圖<lb/>
蠶月條桑為繭絲築塲納稼應天時欲知王業艱難處<lb/>
盡在豳風七月詩<lb/>
　　行春圖<lb/>
野橋村店見青旗玉勒雕鞍且緩馳十日春光濃似酒<lb/>
<pb n="KR4e0019_WYG_001-54a"/>
等閒開盡小桃枝<lb/>
　　墨菊<lb/>
淋漓濃墨染香雲秋色秋光總不分醉眼只疑烏㡌落<lb/>
令人重憶孟參軍<lb/>
　　忠孝圖<lb/>
葵萼傾心向太陽萱花樹背在髙堂忠臣孝子如佳卉<lb/>
慿仗丹青為發揚<lb/>
　　孟母㫁機圖<lb/>
<pb n="KR4e0019_WYG_001-54b"/>
慈顔教子意何如直至三遷始定居一自寒機初㫁後<lb/>
經綸都在七篇書<lb/>
　　張騫出使圖<lb/>
漫從西域度流沙八月虚回奉使槎天上白榆那可摘<lb/>
歸時只得帶榴花<lb/>
　　栁塘春水圖<lb/>
楊柳池塘春晝遲畫船猶記聴黄鸝飛花又逐東流去<lb/>
消盡年光總不知<lb/>
<pb n="KR4e0019_WYG_001-55a"/>
　　桂月凴闌<lb/>
銀屏深掩燭燒殘金粟枝頭玉露寒陣陣西風吹不斷<lb/>
肯教閒却畫闌干<lb/>
　　秋江雁陣圖<lb/>
江流東去雁南翔波影涵秋一兩行不待平沙觀落處<lb/>
便從圖畫認瀟湘<lb/>
　　寒江釣雪圖<lb/>
風滿空江雪滿舟一竿波面自夷猶釣絲㬰放長三尺<lb/>
<pb n="KR4e0019_WYG_001-55b"/>
不信寒魚不上鈎<lb/>
　　舜舉桃花<hi>二首</hi>
花開記得湧金池一片枝頭不受吹十萬人家春似海<lb/>
瑶笙誰向月中歸<hi>右碧桃</hi>
晴日蒸紅爛若霞一枝好影緑窗紗去年花裏尋詩處<lb/>
錯認溪橋賣酒家<hi>右緋桃</hi>
　　詠長橋<lb/>
飛梁壓水跨虹腰知是呉江第一橋安得鱸魚共樽酒<lb/>
<pb n="KR4e0019_WYG_001-56a"/>
秋風亭上酹三髙<lb/>
　　梅仙圖<lb/>
曽向松林夢美人雪膚花貌認来真一聲横玉驚么鳯<lb/>
枝北枝南總是春<lb/>
　　美人圖<hi>二首</hi>
白玉搔頭壓髩埀困人天氣覺来遲簾前一任楊花過<lb/>
愛惜春纎不畫眉<lb/>
淵明謾爾賦閒情託物如何寫得成欲識春風無限意<lb/>
<pb n="KR4e0019_WYG_001-56b"/>
櫻桃花下背人行<lb/>
　　跨驢圖<lb/>
曽見洪崖降雪圖寒雲四野正糢糊何如驢背䭾詩去<lb/>
灞岸橋頭酒可沽<lb/>
　　秋江圖<lb/>
極目滄浪映翠㣲釣船初放客船歸漁歌一曲長烟外<lb/>
驚起沙鷗隔樹飛<lb/>
　　次韻范石湖田園雜興詩六十首<lb/>
<pb n="KR4e0019_WYG_001-57a"/>
　　　予素有田園之趣每觀范石湖雜興詩欲盡和<lb/>
　　　之未能也丁未嵗隠居於苕溪之梅林村感與<lb/>
　　　時并事因景集不能無動於中於是取石湖詩<lb/>
　　　韻盡和之以授諸童子庶寓山歌野曲之意覽<lb/>
　　　者必有以知予志之所存避俗翁識<lb/>
　　春日<hi>十二首</hi>
夜聴簷聲似雨聲曉窗操筆喜詩成東風消盡門前雪<lb/>
又見牆隂薺菜生<lb/>
<pb n="KR4e0019_WYG_001-57b"/>
桃杏何曽羯鼓催春風先後自吹開為憐紅影臨清泚<lb/>
不惜芒鞋得得来<lb/>
草茅雨後一畨青處處郊原趂雨耕我亦村居聊避俗<lb/>
傍人錯比晉淵明<lb/>
村扉寂寂掩荆柴雨阻清明客少来自把新茶試新火<lb/>
喜看榆柳變爐灰<lb/>
連朝急雨送輕雷又見郊原草色回此去城門三十里<lb/>
踏青能有㡬人来<lb/>
<pb n="KR4e0019_WYG_001-58a"/>
花柳村村社鼓喧花含宿雨柳含烟野夫何處堪行樂<lb/>
不是花邊即柳邊<lb/>
髙陂分水出灣頭宿雨晴時好放舟聞説春山多勝事<lb/>
㡬時尋壑又經丘<lb/>
筠籠採摘小童回櫻豆堆盤雜笋梅正爾客懐寥落甚<lb/>
不妨頻覆掌中杯<lb/>
野蓛村醪暫遣懐毎呼隣叟盡餘杯醉来却倚柴門立<lb/>
閒數昏鴉㡬箇回<lb/>
<pb n="KR4e0019_WYG_001-58b"/>
春日田家始作勞下鄉胥吏苦頻搔如何學得仙源隠<lb/>
不種桑麻只種桃<lb/>
斷㟁防頽費石包雨聲又聴響中宵杏花零落飄香逺<lb/>
明日扶笻度石橋<lb/>
積雨初乾理菜畦味含膏土勝酥肥野夫不厭根頻嚼<lb/>
慚愧村童日摘歸<lb/>
　　晚春<hi>十二首</hi>
木奴花發四鄰香靜裏偏知日晷長坐久出門看野色<lb/>
<pb n="KR4e0019_WYG_001-59a"/>
亂山平處是錢唐<lb/>
狂風浪蝶尚飛翻春去渾無一㸃痕祗有東風知客意<lb/>
亂吹花片擁籬根<lb/>
春色相将到楝花柴門深掩似山家日長無事琴書罷<lb/>
紗帽籠頭自煮茶<lb/>
林遶方塘水遶洲杖藜隨處得追遊却嫌薄暮東風急<lb/>
便覺經寒似麥秋<lb/>
田頭縱步午風凉陂水青青浸稻秧愛殺簷前雙燕子<lb/>
<pb n="KR4e0019_WYG_001-59b"/>
落花多處得泥香<lb/>
蠶事忙時三月中蒼苔門徑少人蹤抱籃知是誰家子<lb/>
偶向柔桑陌上逢<lb/>
水村髙下自成圍處處人家白板扉榆莢楊花正無頼<lb/>
等閒又欲送春歸<lb/>
門外都無車馬塵緑隂幽草與時新小忩日日風兼雨<lb/>
頼有薔薇占得春<lb/>
水面秧針長綠茸雨餘櫻顆染深紅東臯佇想生盈陌<lb/>
<pb n="KR4e0019_WYG_001-60a"/>
西蜀應知贈滿籠<lb/>
晴雲滿户日光遲栢子燒殘火漸㣲人在小軒閒讀易<lb/>
一雙蝴蝶上堦飛<lb/>
酴醾壓架雪成堆一日須看一百回滿袖清香渾不記<lb/>
却憐蜂蝶趂人来<lb/>
雨中紅紫曉来稀愁見花飛鎮掩扉不是杜鵑啼徹夜<lb/>
無人知道又春歸<lb/>
　　夏日<hi>十二首</hi>
<pb n="KR4e0019_WYG_001-60b"/>
重重緑葉障林肥㸃㸃黄花入麥稀絶似輞川圖畫裏<lb/>
水田時有鷺鷥飛<lb/>
亂蛙聲急雨聲寒坐擁衾裯尚覺單畎畆却思天下事<lb/>
㡬時民受一分寛<lb/>
閒看行蟻上苔錢日永依稀似小年麥飯正香葵菜熟<lb/>
秖將耕鑿報堯天<lb/>
稻秧新挿緑如波正值田頭雨一蓑未到秋成先有望<lb/>
差科不比去年多<lb/>
<pb n="KR4e0019_WYG_001-61a"/>
人生出處在知㡬西塞山空鷺自飛學取𤣥真歸隠好<lb/>
釣船閒理緑蓑衣<lb/>
略彴欹斜跨淺流茅茨瀟洒枕清溝緑隂滿地無来客<lb/>
忽聴蟬聲起樹頭<lb/>
屋後方池可漚麻暗分流水過隣家人間有地皆堪隠<lb/>
不獨青門好種爪<lb/>
水亭傍午好迎凉白鳥飛来玉一雙脩竹似嫌炎暑近<lb/>
併移清影過南窗<lb/>
<pb n="KR4e0019_WYG_001-61b"/>
濁酒傾来白似漿葛巾新漉手猶香溪泉冷浸荷筩飲<lb/>
共向槐隂納晚凉<lb/>
角巾㣲服恣逰嬉偶值溪翁得緩歸獨有蜻蜓如對客<lb/>
一雙時掠釣絲飛<lb/>
千畆荒烟傍曉鋤源頭水少毎憂枯何如老子書田好<lb/>
縱使豐年不上租<lb/>
人間三伏畏驕陽我獨觀書愛日長為問此時何所樂<lb/>
暑風凉簟竹方牀<lb/>
<pb n="KR4e0019_WYG_001-62a"/>
　　秋日<hi>十二首</hi>
東軒睡足日初紅起汲清泉灌菊叢不是幽人勤種植<lb/>
要看佳卉傲秋風<lb/>
晚凉何處聴秋聲脩竹千竿翠繞扃自起開窗看㣲月<lb/>
風螢撩亂一池星<lb/>
巧夕爭看織女機彩雲銷盡不成衣如何村落柴門外<lb/>
烏鵲都無一箇飛<lb/>
坐對疎林日漸低閒看歸鳥正南飛野夫自為吟詩苦<lb/>
<pb n="KR4e0019_WYG_001-62b"/>
不是悲秋減帶圍<lb/>
行道真如行路難歸来依舊客毡寒燈前笑對家童説<lb/>
恰似琴川作冷官<lb/>
雨後晴空碧四埀斜陽却與亂山宜怪来舉目渾無碍<lb/>
正是秋風落葉時<lb/>
一棹夷猶任野夫苕鄉人號小西湖雞頭菱角隨時有<lb/>
桂子荷花此地無<lb/>
田家望望待昇平甲子欣逢爛漫晴茅舎竹籬還自好<lb/>
<pb n="KR4e0019_WYG_001-63a"/>
此身不願謁承明<lb/>
釀酒盈缸粟滿倉祗將辛苦度星霜詩書教子知何似<lb/>
羡殺燕山竇十郎<lb/>
自笑迷方著處家去年猶記客天涯今朝又是重陽節<lb/>
樽有新醪菊有花<lb/>
琴川官舎漫多魚却憶松江巨口鱸偶見秋風動歸興<lb/>
不知還是季鷹無<lb/>
欲避兵塵不厭深逺擕琴劍到梅林綠樽紫蠏聊消日<lb/>
<pb n="KR4e0019_WYG_001-63b"/>
喜有牀頭未盡金<lb/>
　　　冬日<hi>十二首</hi>
新居添得屋茅髙梅柳栽成似蜀郊嵗晚歸来無一事<lb/>
小牕閒看鵲營巢<lb/>
年来讀易太冬烘頼有先賢為唘䝉三十六宫都歴遍<lb/>
眼中物物是春風<lb/>
新築書堂䕃白茅蕭然終勝老禪寮雪天最愛風敲竹<lb/>
似向瑶臺聴鳯簫<lb/>
<pb n="KR4e0019_WYG_001-64a"/>
門外沙寒月半籠柴荆元不置簾櫳年来閒氣都消盡<lb/>
坐對書燈一㸃紅<lb/>
歸隠方謀一畆宫論交溪友與園公春風㑹到門前柳<lb/>
好挿長條滿屋東<lb/>
溪頭凍合雪風晴寒襲重裘一氣凝誰把玻璃都擊碎<lb/>
定知漁榜晚収冰<lb/>
紫芥尤宜配白菘響生牙頰味偏濃擬同坡老殘年飽<lb/>
肯教何曽一日供<lb/>
<pb n="KR4e0019_WYG_001-64b"/>
久客偏諳閭里情毎逢林叟即班荆濁醪釀得邀人吃<lb/>
為喜今秋萬寳成<lb/>
晚起驚看雪擁門地爐火暖自添春交㳺嵗晚俱零落<lb/>
誰復扁舟訪故人<lb/>
不眠吟苦愛更長石鼎煎茶滿注湯詩句欲成緣底事<lb/>
梅花隔屋暗吹香<lb/>
蒼术頻燒煙霧蒸紫藤初爇蕙蘭清嵗除却憶昇平夜<lb/>
簫鼓喧喧滿鳯城<lb/>
<pb n="KR4e0019_WYG_001-65a"/>
人事匆匆嵗月催檢殘官厯待春来已聞樹裏禽聲變<lb/>
更看天邊斗柄回<lb/>
　　蘭亭巻<lb/>
字體紛紛變若雲後人惟覩永和文昭陵一刻誰能學<lb/>
盡道呉興似右軍<lb/>
　　墨梅<lb/>
客裏俄驚嵗又殘燕山十月雪花寒江南驛使無消息<lb/>
却把春光紙上看<lb/>
<pb n="KR4e0019_WYG_001-65b"/>
　　王太守馬圗<lb/>
滚塵六馬記唐宫失却圖中玉靣驄好逐勸農賢太守<lb/>
東郊明日踏春風<lb/>
　　梅<hi>二首</hi>
羅浮誰寫夢中春便覺芳香暗襲人不整縞衣風外舞<lb/>
水邊来倩為傳神<lb/>
蛾眉淡掃玉纎纎碧海春濃酒正酣青羽無端啼月落<lb/>
令人日夜憶江南<lb/>
<pb n="KR4e0019_WYG_001-66a"/>
　　虎溪三笑<lb/>
典午乾坤迹已陳東林聊復避風塵虎溪偶過何須笑<lb/>
似笑清談解誤人<lb/>
　　槖駝圖<lb/>
肉山髙葢兩峰寒萬里氊裘雪未乾今日江南人見慣<lb/>
不須常展畫圖看<lb/>
　　霜月梅<lb/>
北枝消得鐵心肝却恐南枝不耐寒好倩東風與吹散<lb/>
<pb n="KR4e0019_WYG_001-66b"/>
只留疎影月中看<lb/>
　　邊伯京為瑞應宫呉提㸃作枯木竹石圖呉之甥<lb/>
　　　鄭敬常得之俾題其左<lb/>
瑞應宫前竹木蒼邊鸞曽寫贈呉剛一拳怪石疑瓊玉<lb/>
空使詩人憶渭陽<lb/>
　　二馬圖<lb/>
形體支離兩可憐胷中歴歴舊山川當時伯樂曽回顧<lb/>
肯信人間有暮年<lb/>
<pb n="KR4e0019_WYG_001-67a"/>
　　芍藥圖<lb/>
十載揚州錦帳遮紅紅白白鬬繁華人生總被春瞞却<lb/>
元是山中藥草花<lb/>
　　孟得名畫雪景寒鴉<lb/>
飛鵲寒鴉不可招數株封雪落長條茅簷盡日無人到<lb/>
何處髙樓酒未消<lb/>
　　次韻周公輔逰東陽東峴因其所述之實而賦之<lb/>
　　　二首<lb/>
<pb n="KR4e0019_WYG_001-67b"/>
置守當年為罷侯剖符皆是帝王州一瓢掛在長松下<lb/>
方信箕山有許由<lb/>
舊說東陽山水郡邑中濟濟盛賓僚能令百里無愁嘆<lb/>
未足涓埃答聖朝<lb/>
　　題白雲孫畫<hi>二首</hi>
風雨虚空不可慿如何上下恣飛騰神仙變化誰能識<lb/>
笑殺終南譚景昇<lb/>
道本無形詎可參分明秋月印寒潭機鋒到處俄相直<lb/>
<pb n="KR4e0019_WYG_001-68a"/>
不數前三與後三<lb/>
　　集古句題蘇小小像<lb/>
栁色深藏蘇小家昔年相望尚天涯不知誰唱春歸曲<lb/>
纔見開花又落花<hi>白樂天李義山</hi>　<hi>曺唐雍陶</hi>
　　劉耀卿畫<hi>春夏秋冬四首</hi>
重叠春山罨畫開柳邊花底抱琴囬誰家庭院春風裏<lb/>
一片笙歌隔水来<lb/>
畫橋南畔藕花香坦腹湖亭愛午凉醉拍闌干因得句<lb/>
<pb n="KR4e0019_WYG_001-68b"/>
不知驚去睡鴛鴦<lb/>
老桂吹香襲絳袍併將秋興寫秋毫何人記得南樓夜<lb/>
月過松梢一丈髙<lb/>
曽倚江亭看雁飛梅花和雪亞荆扉客帆自向沙頭落<lb/>
不是山隂興盡歸<lb/>
　　畫<hi>四首</hi>
世祖中興憶故人風雲不應應星辰一絲九鼎闗輕重<lb/>
未必丹青冩得真<hi>右子陵</hi>
<pb n="KR4e0019_WYG_001-69a"/>
清談又復到巢由洗耳元非况飲牛堯舜得人天下事<lb/>
畫師那識帝心憂<hi>右巢父許由</hi>
仁知㣲分動靜間不師端木即師顔圖中隠者無名姓<lb/>
樂水何妨更樂山<hi>右仁知山水</hi>
漁罷樵林豈憚勞溪頭閒話偶相遭㑹稽太守誠何事<lb/>
不及嚴陵隠最髙<hi>右漁樵閒話</hi>
　　四時花鳥圖<lb/>
溶溶院落月三更此影如何畫得成一樹梨花雙白頰<lb/>
<pb n="KR4e0019_WYG_001-69b"/>
詩人閉户作清明<hi>右梨花白頰</hi>
滿院薰風清晝遲海榴開到過牆枝美人窗下閒針線<lb/>
却愛花間繡眼兒<hi>右榴花綉眼</hi>
天香一夕滿人間佳雀飛来意自閒縱使枝頭風露冷<lb/>
也應不是紇千山<hi>右桂花佳雀</hi>
紅梅竹裏報春光雙鳥依依戀夕陽自有天生好毛羽<lb/>
當筵舞袖錯教長<hi>右梅花鮑老</hi>
　　謁仇山村墓追和張仲舉詩韻<hi>并序</hi>
<pb n="KR4e0019_WYG_001-70a"/>
　　　洪武戊午三月二日清明偕弟彦翔外弟陳彦<lb/>
　　　恭謁栖霞先壠地與南陽仇先生墓相邇因酹<lb/>
　　　焉前一日偶閱楊真率所収張翰林詩集有曰<lb/>
　　　三月六日偕楊元誠張仲川拜掃栖霞仇先生<lb/>
　　　墓題絶句云泪栖荒苔積草中更無人跡紙煙<lb/>
　　　空墳前惟有山茶樹開到清明自落紅翰林字<lb/>
　　　仲舉仲川之兄字伯雨皆先生髙弟元誠則其<lb/>
　　　故友也其為詩所謂長歌之哀過扵痛哭者矣<lb/>
<pb n="KR4e0019_WYG_001-70b"/>
　　　因追和其韻以寫予懐景行莫君亦先生髙弟<lb/>
　　　故書以寄云<lb/>
敬弔先生落照中紙煙銷盡酒罇空牛羊上壠無人管<lb/>
豈為當時面發紅<lb/>
　<lb/>
　<lb/>
　<lb/>
　柘軒詩集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柘軒集巻二</head> <lb/>
    <p>
<pb n="KR4e0019_WYG_002-1a"/>
欽定四庫全書<lb/>
　柘軒集巻二<lb/>
　　　　　　　　　　　　明　凌雲翰　撰<lb/>
　五言律詩<lb/>
　　鑑湖八景為周履常賦<lb/>
　　　柳莊<lb/>
遶荘都是柳逺近翠相連種樹思前度飛花記此年閉<lb/>
門時繫馬欹枕忽聞蟬自得陶潛趣清風為颯然<lb/>
<pb n="KR4e0019_WYG_002-1b"/>
　　　桂林<lb/>
分得巖前種年深自作林因思大廷對何似小山吟浸<lb/>
葉為沉水收花當屑金中秋還有約載酒過山隂<lb/>
　　　蘭渚<lb/>
愛此芳洲小漁家許卜鄰如何桃菜處亦有藝蘭人雜<lb/>
佩誰相問孤琴爾獨親山隂亭子近修禊及餘春<lb/>
　　　瓜田<lb/>
瓜種陽坡下紛披半頃田杞包原有象棗比或逢仙白<lb/>
<pb n="KR4e0019_WYG_002-2a"/>
兔官徒擾青門地自偏水盆曽薦處六月鑑湖船<lb/>
　　　芙蓉港<lb/>
芙蓉開港上一路入紅雲露濕光猶泫波明影自分仙<lb/>
人回酒棹遊女妒羅裠若共荷花發秋風豈屬君<lb/>
　　　篔簹坡<lb/>
舊說篔簹谷如今别有坡為憐清節好不厭緑隂多暖<lb/>
逼冬生笋凉深夏近荷中郎如到此應更擇良柯<lb/>
　　　按鶴亭<lb/>
<pb n="KR4e0019_WYG_002-2b"/>
本是青雲物依亭也是幽鼔琴思魏野相鶴記浮丘三<lb/>
疊俄成舞千齡或可留永懷曽聽處松月故山秋<lb/>
　　　放魚池<lb/>
陶朱元有法島峙在坡塘春雨翻萍藻豐年夢稻粱奮<lb/>
時須一躍樂處永相忘不是池中物風雷起浩茫<lb/>
　　劉松年詩思圖<lb/>
野水連村緑雲山隔岸青橋低疑礙艇樹密不遮亭竒<lb/>
字無人問清琴只自聽百年棲宿意把巻憶曽經<lb/>
<pb n="KR4e0019_WYG_002-3a"/>
　　舒嘯軒為陳經仲賦<lb/>
何處堪舒嘯軒楹眺望間清風生爽籟皓月動空山欲<lb/>
究聲音妙都縁意趣閒東臯伊邇地毎到即忘還<lb/>
　　贈寫真吳天碧<lb/>
名士號天碧傳家由道𤣥常於多暇日毎縱寫凌煙妙<lb/>
筆知吾子峩冠識進賢何如風雪裏著我聳吟肩<lb/>
　　送黄允廸<lb/>
青門黄氏子雅量出竒姿濯濯三春柳汪汪萬頃陂霜<lb/>
<pb n="KR4e0019_WYG_002-3b"/>
蹄驚電掣雲翼訝天垂剰有麟經學何休獨抱遺<lb/>
　　挽孔徵夫<lb/>
滔滔洙泗水一脉到西湖山木符先夢乾坤失鉅儒空<lb/>
遺重席坐無復過庭趨回首東山墓何時一致芻<lb/>
　　送章環<lb/>
昔捧賓興詔歸途過富春慇懃尋故友邂逅識斯人黄<lb/>
巻方㳺目青雲已致身世家傳象笏郇國本王臣<lb/>
　　怡雲軒為魏良賦<lb/>
<pb n="KR4e0019_WYG_002-4a"/>
愛汝怡雲處同看却異情應知陶𢎞景不是狄懷英氣<lb/>
逐龍身逺光揺鶴髪明名揚親顯日霖雨在蒼生<lb/>
　　鳴鶴軒為徐文質賦<lb/>
雙唳軒前鶴松梢更作羣在隂其子和隨處有人聞夜<lb/>
警多因露臯鳴毎切雲從兹縻好爵細翫易中文<lb/>
　　論詩次張行中韻<lb/>
開門方覔句折簡復論詩毎到真成趣由來不費辭艱<lb/>
深文淺近臭腐化神竒得失真懸絶須勞一轉移<lb/>
<pb n="KR4e0019_WYG_002-4b"/>
　　雙松軒為沈廉賦<lb/>
雙松何歲植秀色滿庭隅㧞地疑千尺參天見兩株藍<lb/>
田重作記栗里自成圖門對雙溪小扁舟或可呼<lb/>
　　悼王叔明室張氏<lb/>
結髪為夫婦齊睂若主賓山同黄鶴隱書逼彩鸞真蘭<lb/>
桂人皆羡蘋蘩爾獨親情傷坦腹者臨穴重沾巾<lb/>
　　柯敬仲枯木竹石<lb/>
欲問奎章石無言似㸃頭竹昏虞廟晚木落洞庭秋楚<lb/>
<pb n="KR4e0019_WYG_002-5a"/>
客心偏苦湘娥黛正愁百年成俛仰題畫憶丹丘<lb/>
　　雪景巻<lb/>
山雪大如許能令老樹低仙翁雙屐没童子一琴携院<lb/>
畫留冬景臣名識夏圭兔園賓客散把巻重悽悽<lb/>
　　送沈欽叔屯種苜蓿<lb/>
苜蓿能肥馬曽聞漢苑誇送遲譏艾子見逺感榴花既<lb/>
有躬耕地寧辭著處家聖朝多雨露不久在天涯<lb/>
　　題梅同張蛻菴寄楊村居韻<lb/>
<pb n="KR4e0019_WYG_002-5b"/>
陽春微露痕都在老梅根冰雪好同潔杏桃空自繁吟<lb/>
詩扶短杖移席了殘尊舊住南山下花時不出村<lb/>
　　送羅宗敬<lb/>
之子觀光日江山入望深春秋三傳學忠孝百年心羣<lb/>
馬聞空冀孤羆見出林西風黄菊酒留别重登臨<lb/>
　　挽盧處士<hi>伯庸之父</hi>
吳山盧處士瀟灑地行仙雲卧憐丹壑茶歌慕玉川蓋<lb/>
棺方事定刻石又名傳清逸重題號明經有子賢<lb/>
<pb n="KR4e0019_WYG_002-6a"/>
　　宋授之春山隱居圖<lb/>
樓倚東風外憑髙取次吟柳低黄鳥近日撫翠屏深世<lb/>
換如收局人亡不在琴凄凉圖畫裏愁絶百年心<lb/>
　　贈醫僧朗碧天為髙子威指揮賦<lb/>
師號胡為朗碧天無㸃埃寧知藥草品能濟棟梁材大<lb/>
道傳龍樹芳名達鳳臺從兹開夀域雨露日邊來<lb/>
　　槐隂書舎為四明王德修賦<lb/>
問訊城東地三槐德又新誰歟種樹者自是讀書人隂<lb/>
<pb n="KR4e0019_WYG_002-6b"/>
滿晉公舎芳連孟氏鄰象山遊學處相對碧嶙峋<lb/>
　　庚申歲八月十三日陪祭山川因懷諸友<lb/>
山川陪祭祀引望見江雲月到今宵好秋從此日分聲<lb/>
馳黄鳥詠夢繞白鷗羣謾憶巖頭桂無由折贈君<lb/>
　　是夜宿三一菴次俞文輔題韻<lb/>
菴在包山下依壇路稍平主人多道氣留客見真情天<lb/>
籟秋號木星河夜入城江心有明月待得海潮生<lb/>
　　悼吾子行道士<lb/>
<pb n="KR4e0019_WYG_002-7a"/>
布衣吾道士舉世莫能偕遽作騎鯨客空遺夢蝶齋陽<lb/>
冰書瘦硬方朔語詼諧墓碣銘貞白臨文每愴懷<lb/>
　　次俞子中病起韻<lb/>
桐江清隱客頭白太平時毎唱紫芝曲閒臨碧落碑無<lb/>
愁何用解示病不須醫恐有登髙興先期報我知<lb/>
　七言律詩<lb/>
　　擬賦野無遺賢<lb/>
束帛丘園起隱淪翩翩明詔不辭頻風雲自合從龍虎<lb/>
<pb n="KR4e0019_WYG_002-7b"/>
郊藪那能隱鳳麟五百餘年逢聖主普天之下盡王臣<lb/>
陳謨幸際唐虞世膏澤應知及兆民<lb/>
　　西湖懷古次楊彦振韻<lb/>
登臨長使客魂消剩水殘山閱市朝柳色也知隨處好<lb/>
鶯聲不似舊時嬌雲和冷落閒朱袖風景蒼茫失畫橋<lb/>
回首故宫荒草合欲尋前事竟寥寥<lb/>
　　南山飛流亭<lb/>
山溜泠泠來不竭激成飛瀑散空明虹霓下飲秋無際<lb/>
<pb n="KR4e0019_WYG_002-8a"/>
河漢西流夜有聲横劒誰思仙子過作亭人羡老僧清<lb/>
平生慣誦天台賦不記香爐記赤城<lb/>
　　寄王彦强府倅<hi>三首</hi>
西蜀人材天下竒使君來此濟時危雲龍風虎王褒頌<lb/>
宫柳江梅杜甫詩滄海只疑瞻錦水越山渾似見峨睂<lb/>
不才謬作蘭亭客又到君家洗硯池<lb/>
野水平橋直到門幽居絶勝浣花村半簾草色留賓客<lb/>
滿院書聲教子孫庭下甘棠應漸密道傍苦李實應繁<lb/>
<pb n="KR4e0019_WYG_002-8b"/>
自公退食多清事賸有詩書共討論<lb/>
日日呼奴採澗芹柁樓晚飯愧慇懃草堂不用憂春雨<lb/>
塵甑應勞念史雲關塞已通流馬道江湖空羡白鷗羣<lb/>
來禽青李猶堪寄為向山隂報右軍<lb/>
　　送清溪濂上人歸金華<lb/>
六年西崦閉禪扉夜夢東陽隔翠微溪柳野桃頻入詠<lb/>
清風明月又思歸案頭貝葉如雲積座上天花學雨飛<lb/>
聞道舂陵周子裔墨名終不愧儒衣<lb/>
<pb n="KR4e0019_WYG_002-9a"/>
　　碧梧生詩為馬伯庸賦<lb/>
丞相當年號碧梧生因同姓轉相呼玉崗春霽鳴威鳳<lb/>
金井秋隂集好烏琴薦虞廷應有待圭封唐叔豈相誣<lb/>
人材特立真如此髙拂青㝠見一株<lb/>
　　樵雲<lb/>
伐木丁丁山逕通林深長覺畫𡨕濛棟梁自挾扶輿氣<lb/>
斤斧全收造化功莘野謾耕十畝雨渭川空釣一絲風<lb/>
誰知作楫為霖者只在商巖版築中<lb/>
<pb n="KR4e0019_WYG_002-9b"/>
　　蓼莪菴詩為王必先太守賦<lb/>
王氏墳菴頗易尋舊栽松柏已成林蓼莪每動雙親念<lb/>
春草難忘一寸心峯逺蟠桃紅日薄波澄彭蠡白雲深<lb/>
題詩不盡劬勞意聊為君侯寫德音<lb/>
　　栖鶴齋為丁虚一賦<lb/>
仙禽變化出胚胎栖宿琳宫文室開七日緱山期一見<lb/>
千年華表記重來身輕白雪閒依竹頂重丹砂悞啄苔<lb/>
龍虎真人新著號㑹乗騏驥到蓬萊<lb/>
<pb n="KR4e0019_WYG_002-10a"/>
　　詹尚書同文以堵文明所作雲樹圖寄徐大參復<lb/>
　　　初仍寄以詩因次其韻<lb/>
長句和平見治音京華猶記盍朋簪聲傳珠履星辰近<lb/>
影動金蓮雨露深雲樹有圖憑鴈寄春山無伴聽鶯吟<lb/>
懸知兩地看明月愛國憂民共此心<lb/>
　　次徐總制浙江亭射柳詩韻<lb/>
論射江亭當午日沙頭雨過少輕塵七重札透威無敵<lb/>
兩石弓開臂有神地揷緑楊雲葉小腰懸白羽雪花新<lb/>
<pb n="KR4e0019_WYG_002-10b"/>
他時㑹見天山定肯讓凌煙第一人<lb/>
　　次無溢滿上人紀夢詩韻<lb/>
上人夢赴天王供蘭若依稀似五臺地布黄金龍象出<lb/>
笙吹白玉鳳鸞來貝多葉古人能誦優鉢花繁孰與栽<lb/>
出定子知身是幻袈裟從此不須裁<lb/>
　　送項履初歸慈溪<lb/>
秋風捧檄娛親日一葉飄然渡大江堂上正須衣五綵<lb/>
沙頭那得玉瓶雙同遊葛嶺風吹帽獨宿錢塘月在牕<lb/>
<pb n="KR4e0019_WYG_002-11a"/>
想共東鄰錢處士到家搜句對銀缸<lb/>
　　挽謹嚴先生方直卿<lb/>
賦罷歸田返故廬神遊樂國類華胥遺經絶筆無司馬<lb/>
學禮趨庭有伯魚春樹暮雲空憶汝屋梁落月倍愁予<lb/>
謹嚴齋冷留圖像塵掩前朝薦鶚書<lb/>
　　草心軒為林子山賦<hi>子山舅趙仲穆為畫葷草因以名軒</hi>
北堂深處别開軒為奉慈親背樹萱一脉有情通雨露<lb/>
百年無力報乾坤芰荷衣敝憐縫線菽水供微愧倚門<lb/>
<pb n="KR4e0019_WYG_002-11b"/>
欲問春暉何所在渭陽猶是舊王孫<lb/>
　　壬子秋簾次迮士霖韻<lb/>
雨餘公館夜沉沉香爇金爐覺坐深羣馬昔年空冀北<lb/>
孤羆今日見叢林賀公自是工吳語莊舄何須動越吟<lb/>
官燭風簾同試事正宜把酒細論心<lb/>
　　贈道士毛啓宗<lb/>
上士髙居有好容毎因齋戒闡𤣥宗青天盡處來孤鶴<lb/>
黄道中間下六龍說法寶珠懸黍米步虛仙履躡芙蓉<lb/>
<pb n="KR4e0019_WYG_002-12a"/>
有時對客談中誡應有人疑是赤松<lb/>
　　重過柳洲次陸德陽韻<lb/>
買花載酒憶當年風景依稀最可憐彭澤有人歸栗里<lb/>
海波何處變桑田聨拳鷺立枯荷雨寂寞鴉栖古樹烟<lb/>
幾度湧金門外望居民猶説總宜船<lb/>
　　秋闈對月次桂彦良韻<lb/>
露下松隂鶴夢醒古香吹桂滿空庭雲端半壁懸孤月<lb/>
天上連珠燦五星詩酒每因秋興發江聲渾作夜潮聽<lb/>
<pb n="KR4e0019_WYG_002-12b"/>
求賢正為明時用薦士須當效古靈<lb/>
　　愛日軒為金華許景和賦<lb/>
春暉欲報意無窮大母髙年母氏同表述陳情猶李密<lb/>
軒名愛日似揚雄五紋添線空憐影三舎揮戈謾紀功<lb/>
何似北堂稱夀酒忘憂花照彩衣紅<lb/>
　　洪武壬子夏六月望日賫詔新城事竣縣令徐安<lb/>
　　　卿邀飲池上出詩見示因次其韻時故友袁彦<lb/>
　　　善為本縣訓導故及之<lb/>
<pb n="KR4e0019_WYG_002-13a"/>
山雨留罇記此來臨池擬泛碧筩杯邑中故友能相問<lb/>
階下宜男方半開勝日偶陪珍席醉輕風又送彩舟回<lb/>
聖王宵旰憂民瘼㑹見新萌發舊荄<lb/>
　　追挽節孝周先生<hi>新城周元亮之父</hi>
偶題節孝先生傳甚似羅城徐仲車隴上白楊空復見<lb/>
庭前翠草不曽除何多名士能為詠為有佳兒好讀書<lb/>
西崦久違應悵望晴雲猶䕶舊時居<lb/>
　　送道士楊秋月赴京<lb/>
<pb n="KR4e0019_WYG_002-13b"/>
南送和王五世孫便從總角悟𤣥門靈臺皎潔澄秋月<lb/>
虚室光芒炫曉暾擬服刀圭生羽翼且書符篆役精魂<lb/>
聰明忠孝神仙事好赴蓬萊覲至尊<lb/>
　　題如山安上人詩巻<lb/>
何年竺國逺分支認得來龍始出竒要使岱宗超㟝嶁<lb/>
還將芥子納須彌疾風甚雨應難動絶壁懸崖豈易知<lb/>
一任石頭行路滑隨身竿木解扶持<lb/>
　　催雪次錢善長韻<lb/>
<pb n="KR4e0019_WYG_002-14a"/>
歲暮時昏雲未垂滕神何事苦愆期六花自信霄中有<lb/>
三白要教天下知古道停鞭思入畫寒牕呵筆擬題詩<lb/>
幾家羔酒銷金帳頻揭珠簾悵望時<lb/>
　　送徐文年歸嚴陵<lb/>
髙士聲名正藹如去年承詔赴公車玉堂久待歐公學<lb/>
金匱深藏太史書華服歸來驚野鳥竹竿留得釣江魚<lb/>
風帆好借春濤便重訪桐君舊隱廬<lb/>
　　挽段禮庭<lb/>
<pb n="KR4e0019_WYG_002-14b"/>
廬陵山水龍溪雄趨庭問禮惟此翁逸事非如段太尉<lb/>
阡表甚似歐陽公年來洞究無極妙夜半忽感榑桑紅<lb/>
佳兒求銘勒貞石故以潛德埀無窮<lb/>
　　送劉本中歸海昌<lb/>
泮宫樂育萬菁莪折柳西湖奈别何鸚鵡莫題當日賦<lb/>
驪駒猶唱舊時歌新居近海魚鰕賤舊學聞詩草木多<lb/>
緑髪交遊今白髪河梁携手重吟哦<lb/>
　　杏軒為倪伯温賦<lb/>
<pb n="KR4e0019_WYG_002-15a"/>
倪氏鋤經自有堂還於花下結丹房夕陽壇上非前事<lb/>
春雨江南是故鄉况是仙人如董奉何須女子識韓康<lb/>
重來軒外緑隂合煑酒銀瓶得共嘗<lb/>
　　吳山偉觀<lb/>
譙樓佳麗倚髙寒城郭渾疑畫裏看舊說青山如立馬<lb/>
新題華表似飛鸞東西淮海三千里左右江湖十二䦨<lb/>
區宇清寧民物樂卧聞鼔角報平安<lb/>
　　溪山隱居圖為吳以道題<lb/>
<pb n="KR4e0019_WYG_002-15b"/>
松下茅齋清晝寒乗閒來此得盤桓雨深南澗埀綸釣<lb/>
雲出西山拄笏看黄鳥引雛過院落白鷗忘我近䦨干<lb/>
桃花流水非人世傍晚移舟過淺灘<lb/>
　　東郊勸農為王侯必先賦<lb/>
靈雨初零動土膏東郊五馬出遊遨老農欲遂三秋望<lb/>
賢守寧辭一日勞牛角無歌何用扣豚蹄有酒正須操<lb/>
題詩記得豳風句祭韭開冰復獻羔<lb/>
　　董士勉架閣所藏霅溪翁觀梅詩意圖<hi>翁即錢舜舉也</hi>
<pb n="KR4e0019_WYG_002-16a"/>
欲寫寒梅愧未工丹青賴有霅溪翁要觀清淺黄昏處<lb/>
盡在經營慘澹中一鶴一琴猶舊日某丘某水自春風<lb/>
郎官畫省多才思東閣吟詩興頗同<lb/>
　　送李克進經歴䕶二親喪歸葬維揚克進薊州李<lb/>
　　　息齋之孫工畫竹寓居維揚先為平陽府經歴<lb/>
　　　二親俱殁於閩至洪武壬子冬始得歸葬徐大<lb/>
　　　參命作詩以贈其行<lb/>
清時人物自風流寫竹真如老薊丘緑水芙蓉思晉地<lb/>
<pb n="KR4e0019_WYG_002-16b"/>
瓊花芍藥記揚州雨昏雲暗雙親恨歲晚江空獨客愁<lb/>
賴有故人知己者㑹須能贈麥盈舟<lb/>
　　錢唐十詠<hi>并序</hi>
　　　杭之為郡冠乎東南唐宋以來多稱賢守而白<lb/>
　　　蘇為最蔡襄李及次之其流風遺韻固可考也<lb/>
　　　鄱陽王侯必先來守是郡因覽形勝有懐昔賢<lb/>
　　　於是大夫士以十題獻俾作者賦之意不外乎<lb/>
　　　景物理實關乎政治故得因題以釋其義焉一<lb/>
<pb n="KR4e0019_WYG_002-17a"/>
　　　章曰東海朝暾言侯忠愛之在君也二章曰西<lb/>
　　　湖夜月言侯清明之在躬也三章曰浙江秋濤<lb/>
　　　言侯威信之孚也四章曰北關夜市言侯惠利<lb/>
　　　之周也五章曰孤山霽雪言侯之光輝潔白也<lb/>
　　　六章曰兩峯白雲言侯之孝友慈祥也七章曰<lb/>
　　　九里雲松言侯持之以操也八章曰六橋烟柳<lb/>
　　　言侯容之以德也九章曰靈石樵歌言民得其<lb/>
　　　所樂也十章曰冷泉猿嘯言物得其所樂也此<lb/>
<pb n="KR4e0019_WYG_002-17b"/>
　　　詩人之意豈徒賦詠而已哉予以末疾不能從<lb/>
　　　侯之遊感侯之德弗能忘也輙效楊仲𢎞為本<lb/>
　　　齋王侯東湖之作歌以頌侯庻知民之愛侯亦<lb/>
　　　猶侯之愛民也洪武甲寅春正月初吉鄉貢進<lb/>
　　　士錢塘凌雲翰再拜謹序仍繼以詩云<lb/>
　　東海朝暾<lb/>
照檻扶桑望轉遥海霞蒸赤麗璇霄梧岡影動鳴孤鳳<lb/>
蓬島光浮抃六鼇山逈尚留將墜月江明正帶欲歸潮<lb/>
<pb n="KR4e0019_WYG_002-18a"/>
寅賓自是羲和事秪有葵心仰帝堯<lb/>
　　西湖夜月<lb/>
南北峯前裏外湖秋清偏愛月輪孤神魚聽樂有時出<lb/>
倦鳥安巢不夜呼十里水雲涵玉鑑萬家民物在冰壺<lb/>
湧金門外曽行處人道賢侯似大蘇<lb/>
　　浙江秋濤<lb/>
八月觀濤獨虎林朱轓皂蓋浙江潯偶因威武三軍勇<lb/>
還感朝宗萬古心滄海神龍從變化長空孤鳥付消沈<lb/>
<pb n="KR4e0019_WYG_002-18b"/>
弄潮有禁關仁政民說君謨直到今<lb/>
　　北關夜市<lb/>
羅綺明春數里餘郊關迤邐接民居須知北郭夜為市<lb/>
不似南州人趁虚景類元宵堪入畫家殊周易豈同書<lb/>
使君五馬歸來晚夾道紗籠照隼旟<lb/>
　　孤山霽雪<lb/>
快雪時晴春尚慳梅花開遍舊孤山入林僧舎渾迷路<lb/>
隔岸人家盡掩關茶鼎旋烹新水活釣舟空伴白鷗閒<lb/>
<pb n="KR4e0019_WYG_002-19a"/>
因思李及曽來日童子開籠鶴未還<lb/>
　　兩峯白雲<lb/>
南山雲接北山松雲氣何曽離兩峯無色飛揚常類鶴<lb/>
有時變化忽從龍樂天偶向詩中道𢎞景還於嶺上逢<lb/>
忽憶鄱陽親舎逺憑髙望極幾千重<lb/>
　　九里雲松<lb/>
九里閒雲萬箇松經行記得舊時蹤黄金曽飾宋儒士<lb/>
蒼狗豈知秦代封風露横陳鳴鸛鶴波濤澎湃起蛟龍<lb/>
<pb n="KR4e0019_WYG_002-19b"/>
我來朗誦廬山句清氣飄飄欲盪胷<lb/>
　　六橋烟柳<lb/>
疎柳長烟逺自迷六橋南北帶沙隄亂分雌霓連蜷掛<lb/>
深蔽嬌鶯自在啼紅出夭桃銷處薄翠和芳草望中低<lb/>
赤䦨干外清隂滿曽見蘇公過馬蹄<lb/>
　　靈石樵歌<lb/>
伐木丁丁澗谷春行歌落日見樵人青山重疊自今古<lb/>
黄鳥嚶鳴如主賓清響有時諧雅調語言隨意出天真<lb/>
<pb n="KR4e0019_WYG_002-20a"/>
畫船檀板西湖曲何似林泉樂在民<lb/>
　　冷泉猿嘯<lb/>
飛來峯髙多白雲野猿啼處夜將分三聲忽向嶺頭度<lb/>
一箇真如峽口聞哀雜澗泉遥歴歴清和蘿月亂紛紛<lb/>
亭中白傅曽留記明日重來看刻文<lb/>
　　小桃源為朱質夫賦<lb/>
桃源欲覔恐荒唐此境依稀在海昌避世嘗聞隱君子<lb/>
問津何必待漁郎絳霞蒸處層層逺紅雨飛時㸃㸃香<lb/>
<pb n="KR4e0019_WYG_002-20b"/>
欲效陶潛重作記東風回首意微茫<lb/>
　　挽王母散人沈氏<lb/>
萱草香銷淚濕衣白頭人去思依依春風堂上閒初服<lb/>
夜雨牕前冷斷機蝴蝶已知俱是夢杜鵑猶道不如歸<lb/>
翩翩丹旐西湖路回首南山盡翠微<lb/>
　　福源精舎為魏仲逺賦<hi>松雪翁書扁</hi>
福源精舎何年有學士親書湖上墳卜地依稀封馬鬛<lb/>
種松次第作龍紋魏公笏在多遺澤夏蓋山髙盡白雲<lb/>
<pb n="KR4e0019_WYG_002-21a"/>
前代名人留制作子孫從此藹清芬<lb/>
　　喜晴次劉可與經歴韻<lb/>
兼旬淫雨連吳楚今日晴光滿樹頭淮白魚來人不網<lb/>
冬青花落客登樓借車踏水青秧出拄笏看山縁樹稠<lb/>
民不怨咨縁底事使君五馬出來遊<lb/>
　　次楊仲𢎞宗陽宫對月韻<lb/>
古月只同今月看月華更好歲華更露凝仙掌横秋氣<lb/>
雲度天河帶水聲金母自來青鳥使玉童對按紫鸞笙<lb/>
<pb n="KR4e0019_WYG_002-21b"/>
簫臺占斷蓬壺景何必重尋海上瀛<lb/>
　　題葉伯政經歴水北山居圖<hi>伯政家永嘉而官吳興故詩中及之</hi>
水北山人類石洪故居宛在畫圖中縱如鴈蕩留吟屐<lb/>
何似鷗波看釣蓬出處要知天下重聲名當與古人同<lb/>
草堂歸隱須他日猿鶴休疑蕙帳空<lb/>
　　寶州為杜上人賦<hi>上人寓雲居菴房名悠然</hi>
大寶州中無不有難分髙下與洪纎海名香水隨心見<lb/>
珠號摩尼信手拈莫道山河如幻化須知世界要莊嚴<lb/>
<pb n="KR4e0019_WYG_002-22a"/>
上人燕坐悠然處俗士如何不具瞻<lb/>
　　白雲為英上人賦<hi>上人林平山弟子婺州人今住方橋永正菴</hi>
白雲之白何英英孝子潔白同其情種松每慕盧六祖<lb/>
起石不羡黄初平老龍聽法雨隨至蒼狗變態天同行<lb/>
平公弟子似公少不枉達叟知能名<lb/>
　　陳叔起松石圖為峨嵋山人張原題<hi>陳用飛白草書法故及之</hi>
誰將青李來禽帖寫作蒼松怪石圖大厦他年要梁棟<lb/>
長竿此日拂珊瑚體存飛白看來好直計然金買得無<lb/>
<pb n="KR4e0019_WYG_002-22b"/>
何處曽經照顔色峨嵋山館月輪孤<lb/>
　　白雲堆為朗元白上人賦<lb/>
要使閒身到處閒白雲堆裏著禪關龍歸不覺袈裟濕<lb/>
犬吠方知杖錫還有用一時蘇大旱無心終日在空山<lb/>
萬松嶺上何人屋秪計平分住半間<lb/>
　　雲門草堂為徐彦鍾賦<lb/>
雲門寺近若耶溪溪上人家雲半迷秋雨正愁茅屋破<lb/>
春星還傍草堂低白鴉谷逺松筠老碧藻坊深梅柳齊<lb/>
<pb n="KR4e0019_WYG_002-23a"/>
何似南州徐孺子故居新壁待重題<lb/>
　　素華内景為毛啓宗賦<lb/>
内景元從太素分空花無際任繽紛室生虚白光疑月<lb/>
膚達中黄氣若雲玉局降神從地見寶珠遺響自天聞<lb/>
碧桃不老春常在方外誰能識隱君<lb/>
　　鏡湖漁隱<lb/>
家住鏡湖流水東門前日日藕花風酒船不用尋狂客<lb/>
漁釣猶能學放翁九鼎一絲軒冕外千巖萬壑畫圖中<lb/>
<pb n="KR4e0019_WYG_002-23b"/>
滄浪歌罷無人聽惆悵歸來月滿空<lb/>
　　江山圖為傅德讓賦<lb/>
江上愁心曽有賦烟江疊嶂偶成圖丹青自可追小李<lb/>
翰墨誰能繼大蘇野店山橋吟杖短桃花流水釣舟孤<lb/>
人生適志真名語命駕歸來不為鱸<lb/>
　　挽沙子中進士<hi>二子元之即之俱進士</hi>
吳山臺榭鎖烟霞知是前朝進士家翠竹碧梧今代見<lb/>
靈椿丹桂昔人誇功名夢斷邯鄲枕鄉國心隨博望槎<lb/>
<pb n="KR4e0019_WYG_002-24a"/>
欲覔衣冠迷處所寒雲滿目重興嗟<lb/>
　　挽沈子齡<lb/>
胷襟灑落世稱賢握手論心二十年忍向青山葬黄土<lb/>
愁看丹旐破蒼烟眼中無復金錢㑹身後空遺寶劒篇<lb/>
一束生芻一杯酒臨風三酹重悽然<lb/>
　　題克俊主事薊丘山傳<lb/>
生號薊丘今有傳為因先世重懷思白雲瞻悵空千里<lb/>
銅狄摩挲又一時盤谷隱居知李愿輞川圖畫見王維<lb/>
<pb n="KR4e0019_WYG_002-24b"/>
他年晝錦歸來日凖擬登堂誦此詩<lb/>
　　商與淵水竹居<lb/>
不待髙秋爽氣新幽居水竹自相親已從淇澳思君子<lb/>
更向湘江望美人小艇依林縁載鶴大竿當檻為牽鱗<lb/>
商家霖雨須賢佐汗簡書名是隱淪<lb/>
　　擬賦老子燈<lb/>
孤竹形容五彩裳赤烏流處便鷹揚東皇藜火傳天禄<lb/>
南極芒寒應夀昌空洞已知心事白虚名猶覺鬂毛蒼<lb/>
<pb n="KR4e0019_WYG_002-25a"/>
誰憐兩目眵昏客射䇿曽觀上國光<lb/>
　　撫松圖<lb/>
三徑歸來樂此生涉園成趣似淵明門前五柳初揺落<lb/>
庭外孤松漸長成正好盤桓當美景何妨賦詠到閒情<lb/>
華軒又見開華扁為有鄰翁識姓名<lb/>
　　元夕次陳尹子善韻<hi>尹以獻䇿得官故及之  三首</hi>
嚴城五夜啓重關燈火交光似火山穠李謾誇遊妓輩<lb/>
傳柑遥憶侍臣班西樓凉月歸來晚南陌和風笑語閒<lb/>
<pb n="KR4e0019_WYG_002-25b"/>
可是吳兒貪樂事踏歌到曉不知還<lb/>
月色分明勝昨宵遊人街上踏瓊瑶馬頭塵土從飛撲<lb/>
鼇背星辰欲動揺梅弄粉香風不定柳添黄色雪纔消<lb/>
太平有象黎民樂一曲笙歌倚洞簫<lb/>
神仙宫有畫圖開端使詩人詠有萊燈火直從天半落<lb/>
綺羅都向月中來已聞獻䇿瞻龍衮又見吹笙下鳳臺<lb/>
莫道草茅無補報也曽終夕望三台<lb/>
　　望雲圖<lb/>
<pb n="KR4e0019_WYG_002-26a"/>
長空望極轉銷沉獨立蒼茫辨逺岑愛日每關遊子意<lb/>
看雲長動憶親心自憐五色衣將敝誰記三山路更深<lb/>
莫道大行成徃事詩傳陟岵有遺音<lb/>
　　方叔幾午峯書舎詩巻<lb/>
白雲孫子筆硯靈明德與汝稱惟馨午峯門對結精舎<lb/>
三傳閣束窮遺經時來華裾織蔥翠夜半藜杖吹烟青<lb/>
慈親和膽助勤苦佇聽唱名當大廷<lb/>
　　分題得鍾山送沈明德<lb/>
<pb n="KR4e0019_WYG_002-26b"/>
鍾山正對石頭城進士原非隱士名好看龍蟠并虎踞<lb/>
爭教鶴怨與猿驚三春遊興雲同逺千里歸心月共明<lb/>
去去㑹登羣玉府致身何必羡蓬瀛<lb/>
　　分題得秦淮送杜士能<lb/>
春波城下自漣漪一舸夷猶任所之月過女墻潮落後<lb/>
烟籠寒水夜分時雙雙堂燕銜泥見白白淮魚入饌知<lb/>
期子有才如杜牧此行莫惜重題詩<lb/>
　　送錢塘邑丞宋章甫<lb/>
<pb n="KR4e0019_WYG_002-27a"/>
治世人才氣自豪起身應不愧蕭曹春秋有學經曽試<lb/>
鐵石為心賦最髙百里豈能栖鳳棘三年聊復試牛刀<lb/>
送君又到銷魂處南浦新波映去袍<lb/>
　　大方圖上人有亭扁客航在越上芳逺林先生索<lb/>
　　　賦<lb/>
老禪杯渡恐鷗驚聊結虚亭喻物情春水祗疑天上坐<lb/>
晚風還想月中行此身江海長為客彼岸舟航浪得名<lb/>
夜半壑中誰負去欲將此語問莊生<lb/>
<pb n="KR4e0019_WYG_002-27b"/>
　　題郝德新又新字說巻後<lb/>
一篇虺誥炳丹青九字湯銘燦日星不是萊朱曽有語<lb/>
安能子墨重書銘乾坤納納應無外江漢滔滔豈暫渟<lb/>
絶愛郝隆書滿腹命名稱字必尊經<lb/>
　　瑞竹杖詩<lb/>
　　　上虞柳機仲兄弟二人號其奉親之所曰朝暉<lb/>
　　　軒竹有一本二幹者生其軒側機仲取為其親<lb/>
　　　宗鎮翁杖徵詩為賦<lb/>
<pb n="KR4e0019_WYG_002-28a"/>
朝暉軒與竹為鄰煮筍時時得奉親因見同根分二榦<lb/>
欲將寸草報三春夷齊比節無餘子權綽連枝有後人<lb/>
扶老憑兹足流憇莫疑五柳是前身<lb/>
　　東圃分題七葉坡為王景周賦<lb/>
森森佳木映陽坡不比槐隂十畝多誰見一花如菡萏<lb/>
人傳七葉是娑羅漢貂謾藉金張業月兔空涵海水波<lb/>
昨夜虚堂聞子落定知仙客費吟哦<lb/>
　　柳氏雙嫠巻<hi>姑婦皆上虞人</hi>
<pb n="KR4e0019_WYG_002-28b"/>
姑婦孀居守寂寥開門風雨任飄揺柳因秋早驚先落<lb/>
松到歲寒知後凋一寸丹心同耿耿百年華髪共蕭蕭<lb/>
由來節義關名教看取曹娥廟下潮<lb/>
　　種菊菴為無錫錢子義賦<lb/>
遶菴種菊待秋光不道春苗已厭嘗酒效少陵拈重碧<lb/>
花憐惟演進姚黄滿城風雨重陽意三徑荒蕪幾處香<lb/>
况有惠山泉可試擬同桑苧對幽芳<lb/>
　　九月六日病起偶成<lb/>
<pb n="KR4e0019_WYG_002-29a"/>
卧病經時莫怨嗟起來猶可岸烏紗藥囊屢檢看題徧<lb/>
書帖重臨作字斜秪覺風光吹白髪不知秋意滿黄花<lb/>
因憐江海垂綸手却倚衡門數暮鴉<lb/>
　　送詔使還京<lb/>
南閩西浙路猶賖頃刻恩光遍海涯五夜星辰呈貫索<lb/>
九天雨露逐皇華歸期已過清明節行色將迎紫禁花<lb/>
風虎雲龍當此日頌成須獻帝王家<lb/>
　　送楊宗元分教海寧<lb/>
<pb n="KR4e0019_WYG_002-29b"/>
閉户讀書誰與鄰翻然分教海之濱太𤣥凖易知先世<lb/>
清白傳家見後人蝌蚪文漫思復古蝤蛑市近喜嘗新<lb/>
獨憐載酒河橋别折得梅花是小春<lb/>
　　思雲軒為羅師尚賦<lb/>
思親長日看雲生親殁因軒寓舊名先世獨推羅仲素<lb/>
今人重見狄懷英心關暝色隨烏集目極秋容與鴈征<lb/>
每為三山歌陟岵蕭蕭風雨候雞鳴<lb/>
　　遊孤山和靖祠<lb/>
<pb n="KR4e0019_WYG_002-30a"/>
山有梅花山不孤先生甘與鶴同癯一坏黄土留前宋<lb/>
千古清風映裏湖疎影暗香曽入詠淡粧濃抹自成圖<lb/>
水仙祠下多秋菊誰把寒泉當酒壺<lb/>
　　柳莊為㑹稽薛徳明賦<lb/>
幾年種柳繞村莊翠色參天百尺長垂葉正當髙士宅<lb/>
飛花還過别人墻能詩杜甫憎春曉嗜酒陶潛愛午凉<lb/>
何日棹航來鑑曲據舷吹笛看湖光<lb/>
　　松隱為屠景祥賦<hi>有圖郡學求題</hi>
<pb n="KR4e0019_WYG_002-30b"/>
餘杭溪上多長松雲氣遥連天柱峯藍田自有韓子記<lb/>
蒼官不受秦人封風傳虚籟清俗耳日食茯苓延好容<lb/>
按圖若遂歸隱計杖䇿許我來相從<lb/>
　　送吳玉林分教富陽<lb/>
家住雙溪溪水濱誤將書劒走風塵敢論文學過游夏<lb/>
為愛山川到富春夢破小樓江月白詩成古邑野梅新<lb/>
明朝又擁臯比坐講易那能讓昔人<lb/>
　　上元㑹飲次俞紫芝先輩韻<lb/>
<pb n="KR4e0019_WYG_002-31a"/>
中年行樂遇新年觸目風光更接連夜色遥通鳷鵲觀<lb/>
春聲先泛鳳凰絃雲中花亂疑瀛海月下人歸是洞天<lb/>
鬢㸃吳霜嗟老矣踏歌搥鼔讓童顛<lb/>
　　悼王壺父<hi>自牧</hi>
行藏多寄一壺中枕上功名覺後空長吉詩多鬼仙氣<lb/>
宗師文有古人風笙悲夜月傷歸鶴絃絶春冰怨去鴻<lb/>
飛舄不知何處所芙蓉城闕暮雲紅<lb/>
　　真率齋詩為楊懋臣賦<lb/>
<pb n="KR4e0019_WYG_002-31b"/>
真率應知出自如㑹名又復到齋居舉觴便可頻開燕<lb/>
溉釡何妨更煑魚畫為品題交互看詩因分韻接連書<lb/>
子雲識字無人問白首𤣥經守敝廬<lb/>
　　悼黄氏父子次周元亮韻<lb/>
善人不得歸鄉里此事端為識者哀客死忽驚枯骨返<lb/>
人生那得好懷開眼中無復驅羊起身後猶疑化鶴來<lb/>
丹井西頭松樹在空山斜日尚低徊<lb/>
　　贈筆工楊均顯<lb/>
<pb n="KR4e0019_WYG_002-32a"/>
翁在相溪溪上居偶因縳筆致名譽已煩獵者擒秋兔<lb/>
更助文人校魯魚毛㧞猶能利天下心殫寧肯不中書<lb/>
玉堂新様須重贈擬效相如賦子虚<lb/>
　　雙鶴軒為魯嗣衡賦<lb/>
開軒正在西湖上雙鶴偶來能守扉復陂似託兩黄鵠<lb/>
過我疑多一羽衣秪道在隂其子和寧知去郭昔人非<lb/>
仙家樓子曽相近好伴孤雲自在飛<lb/>
　　如存堂為程進珉賦<lb/>
<pb n="KR4e0019_WYG_002-32b"/>
外家宅相不須論且築書堂傍故園珠玉照人甥在側<lb/>
瓊瑰贈舅母如存心同白水傷投璧目極柯山念倚門<lb/>
三復渭陽詩意好為觀小序却銷魂<lb/>
　　送趙執中㑹試<lb/>
聖主求賢在養民儒生觀國早充賓一千里外知鴻鵠<lb/>
四十人中見鳳麟畫舸遡風瓜渡晚青袍沾雨杏園春<lb/>
泥金帖子須先寄好向髙堂慰二親<lb/>
　　送崔彦暉分教臨安<lb/>
<pb n="KR4e0019_WYG_002-33a"/>
臨安古邑帶山溪送客西行意欲迷髙適故人憐子美<lb/>
崔羣交友愧昌黎彎弓射圃秋觀鴈看劒燈牕夜聽雞<lb/>
昭代英才初樂育離觴不用惜分携<lb/>
　　香櫞即枸櫞也康雪庭上人用贈紫芝老人因而<lb/>
　　　有作予偶見之遂次其韻仍簡紫芝<lb/>
圓實如瓜尚得霜老禪相贈雜青黄韻欺薝蔔重獅座<lb/>
巧學流蘇映象牀蠟燭照來微弄影金盆浴罷暗生香<lb/>
南州士女爭雕鏤浸蜜塗脂取次粧<lb/>
<pb n="KR4e0019_WYG_002-33b"/>
　　東山書隱為鄭原直賦鄭本越人居東山先世徙<lb/>
　　　杭因家焉嘗築室西湖上從徐勉菴授書經因<lb/>
　　　以為扁示不忘本也原直事親以孝聞及筮仕<lb/>
　　　都衛尤有聲譽故賦長句以美之<lb/>
東山讀書隱居處如何只在西湖邊擬峴作記昔聞耳<lb/>
思越偶吟今信然薔薇花落憶李白書帶草生疑鄭𤣥<lb/>
近聞去作幕下士忠孝要看光簡編<lb/>
　　萬竹軒詩為沈亮賦<lb/>
<pb n="KR4e0019_WYG_002-34a"/>
種得篔簹歴歲寒數竿便作萬竿看雲閒不覺侵書幌<lb/>
雪細從教㸃畫䦨縱有長絲牽紫鯉可無明鏡著青鸞<lb/>
東陽已賦郊居久一任新來帶眼寛<lb/>
　　送郭子理歸廬陵<lb/>
嚴親兵亂久相違親殁殊方骨未歸苕水殯時先友盛<lb/>
麥舟遺後故人稀己於名教能關繫况有文章為發揮<lb/>
此别㑹成遷葬計免教空望白雲飛<lb/>
　　湘湖草堂為貢友初賦<lb/>
<pb n="KR4e0019_WYG_002-34b"/>
湘湖卜宅似江郊梅柳同栽已放梢春雨滿時愁在屋<lb/>
秋風怒處憶飛茅蓴絲流滑羮長用荷葉分香飯屢包<lb/>
買得扁舟梭様大呼童繫在石塘㘭<lb/>
　　畫菜次朱仲誼韻<lb/>
菘韭堪為早晚謀老夫正欲㧞其尤園葵自覺能防夏<lb/>
野莧誰知亦有秋偶為畫圖思魯直肯因虀臼說楊修<lb/>
少陵莫道貧如庾露薤盈筐不待求<lb/>
　　送逯宏希逺<lb/>
<pb n="KR4e0019_WYG_002-35a"/>
上書曽達聖明朝充貢仍隨使者軺蝌蚪光生周典籍<lb/>
鳳凰聲應舜簫韶揚雄獻賦才無敵逯石傳家胄已遥<lb/>
折得梅花當楊柳春風又送木蘭橈<lb/>
　　送湛璿文衡<lb/>
采緑曽看在泮池飛黄况復值明時風霜雨露無非教<lb/>
草木蟲魚總入詩把酒梅邊春尚小停車林下晚偏宜<lb/>
臨行又欲歌棠棣轉憶同年是汝師<lb/>
　　送王明善<lb/>
<pb n="KR4e0019_WYG_002-35b"/>
月滿西齋夜不扄讀書相對短檠青蟲魚草木資多識<lb/>
敦厚温柔擅一經鶚薦此時雖衮衮鴻飛他日更𡨕𡨕<lb/>
送行為子思王式一曲驪駒仔細聽<lb/>
　　送沈仲名<lb/>
沈約才華足起予又因充貢别郊居好將言行同君實<lb/>
莫倚文章教子虚薦表他時稱一鶚尺書何日寄雙魚<lb/>
老夫重拭眵昏目遥睇青雲逐去車<lb/>
　　雲卧樓為盧宗文賦<lb/>
<pb n="KR4e0019_WYG_002-36a"/>
金罍山色滿庭除偃仰長因飽食餘神女有時行雨過<lb/>
仙人自昔好樓居龍歸不覺衣裳潤蝶去方驚枕席虛<lb/>
莫向招提頻借宿且留丹壑待天書<lb/>
　　次韻張伯雨天一井䦨詩元金蓀璧積慶岡物後<lb/>
　　　在開元宫黄蔑樓今在王景周東圃萬文逺先<lb/>
　　　作予因和之<lb/>
玉䦨鐵畫任欹斜豈有人譏掛樹蛇曽見墜星疑此石<lb/>
相隨落月是誰家轆轤聲動晨牽綆沆瀣光生夜浴砂<lb/>
<pb n="KR4e0019_WYG_002-36b"/>
閱盡開元到東圃紅樓翠幙不須誇<lb/>
　　臘月見白牡丹為吕仲善長司賦<lb/>
無邊生意見荄滋歲晚歸來喜可知萬木正當揺落後<lb/>
一花如在艷陽時雪中不假韓湘術月下須吟李白詩<lb/>
若比玉杯真入用疑盛春酒獻瑶池<lb/>
　　行素齋詩為韓性孜賦<lb/>
海昌亦有平原裔晚節齋居足養恬坐樹濯泉唐李愿<lb/>
經丘㝷壑晉陶潛青衿日與談章句素履時能翫象占<lb/>
<pb n="KR4e0019_WYG_002-37a"/>
賣藥歸來人不識杏花春雨滿疎簾<lb/>
　　暘谷軒為劉道明知事賦<lb/>
扶桑暾出猶蒼凉軒楹照耀曈曨光金鑛鑄橘一㸃大<lb/>
丹心傾葵方寸長如中朱鳥秩東作似鳴倉庚春載陽<lb/>
鳳凰千仞覽輝下梧桐况復生髙岡<lb/>
　　靜菴詩為德清知縣陳彦榮賦<lb/>
闢户為乾闔戸坤由來靜者動之根宇安泰定天光發<lb/>
膚達黄中地道尊謾說吉祥惟止止須知成性本存存<lb/>
<pb n="KR4e0019_WYG_002-37b"/>
治心治事誰能此獨有希夷後世孫<lb/>
　　雨香亭<lb/>
輕雷送雨閙池蛙藕葉生香勝似花但覺繁聲鳴屋瓦<lb/>
不須清氣逼牕紗桐江如著髙人釣盤谷深藏隱者家<lb/>
想得亭中稱夀日碧筩杯裏酌流霞<lb/>
　　丁巳午日忽憶乙未有作追録之<lb/>
江雨肥梅未作霖天時人事日侵㝷三年艾葉能醫國<lb/>
五月葵花不易心唐殿賜衣猶有葛揚州鑄鏡久無金<lb/>
<pb n="KR4e0019_WYG_002-38a"/>
投書欲弔沉湘魄聞說干戈楚地深<lb/>
　　布榖篇<lb/>
每向幽居玩物情却憐野鳥解催耕雨牧江上一犂足<lb/>
風動林梢兩箇鳴如入畫圖供賦詠莫將恩怨起隂晴<lb/>
紀官此日無人問秪問今秋萬寶成<lb/>
　　悼王觀用賓<hi>同年好問之子</hi>
脩短由來不可期未應天道竟無知將聞司馬終傳史<lb/>
猶記伯魚初學詩江阻錢塘何限恨山埋玉笥有餘悲<lb/>
<pb n="KR4e0019_WYG_002-38b"/>
老懷正復成多感况值梅黄雨細時<lb/>
　　友恭堂為胡拱衡賦<lb/>
峨嵋山色掃晴空中有髙堂號友恭詩禮相傳知歲久<lb/>
塤箎迭奏覺春融枝連棣蕚親情似樹著荆花樂意同<lb/>
湖學育才先世事子孫殊有古人風<lb/>
　　五絃琴<lb/>
聞說琴調天下治五絃况值未加時在牀被袗曽遭象<lb/>
解愠頒侯更得夔和氣盡從元氣出南風還類凱風詩<lb/>
<pb n="KR4e0019_WYG_002-39a"/>
緬懷千古巖廊上愛物仁民本孝思<lb/>
　　南屏對雪宿簡公房次王子中韻<hi>時洪武丙辰十二月二十七日也</hi>
逺近湖山淡復濃此時渾失舊時容天寒故把瓶梅浴<lb/>
雪凍難將野菜供東閣又吟年後句南屏同聽晚來鐘<lb/>
翻疑一舸長橋過重疊雲衣䕶玉峯<lb/>
　　為吳以道題紅梅翠竹圖<lb/>
寒梅宜與竹交加没骨圖新對客誇翡翠剪翎分作葉<lb/>
守宫流血㸃成花美人君子同千里明月清風自一家<lb/>
<pb n="KR4e0019_WYG_002-39b"/>
威鳳不來么鳳悄却因客鬂惜年華<lb/>
　　挽鄒母李恭人<lb/>
恭人身没已經年子孝方知母氏賢空有桮棬存口澤<lb/>
却無稊稗到心田一門節義誰能及七月光隂自可憐<lb/>
好寫斷機投杼意未須重補白華篇<lb/>
　　曉望<lb/>
曉日登臨眼界寛秋來隨處好盤桓燕鴻也自關時序<lb/>
松柏端如保歲寒伏闕惟天知對越還家有竹報平安<lb/>
<pb n="KR4e0019_WYG_002-40a"/>
陳情一表須留藁要與忠臣孝子看<lb/>
　　中秋對月次張行中韻<lb/>
桂樹懸香四散飄金風玉露滿璇霄中秋有月偏澄澈<lb/>
萬里無雲倍泬寥壯志每從詩上見閒愁都向酒邊消<lb/>
美人莫道音塵絶只隔盈盈一水遥<lb/>
　　贈鐵符道人<lb/>
乾剛比德行中孚從此人間號鐵符學道正同關尹子<lb/>
傳家元自管夷吾鶡冠禮斗天威近龍劒飛空月影孤<lb/>
<pb n="KR4e0019_WYG_002-40b"/>
偶出市廛歸去晚桂花如雪㸃青蕪<lb/>
　　雞冠花<lb/>
花號雞冠類剪裁一叢却映鳳仙開裹頭絳幘非籌報<lb/>
纒項紅羅似鬬回久養真能同槁木恒饑寧肯啄蒼苔<lb/>
亡陳不識孳孳意玉樹歌殘後世哀<lb/>
　　愚軒詩為上虞應信可賦<lb/>
華軒結構地圖雄不似簞瓢陋巷中溪姓尚能隨柳子<lb/>
山靈端合避愚公衣冠此日何曽異杖屨他時或與同<lb/>
<pb n="KR4e0019_WYG_002-41a"/>
罇有春醪堪獨酌更栽佳菊待西風<lb/>
　　丁巳歲臘月二十日喜雪<lb/>
快雪連朝遍海涯眼明無處著塵沙臘前正欲呈三白<lb/>
天下方知是一家今歲連雲宜宿麥何人剪水作飛花<lb/>
晚晴便覺春波濶明日江頭理釣槎<lb/>
　　聞鐘有感次榮子仁韻<hi>二首</hi>
曽將錦瑟思華年追憶當年重惘然五夜鐘聲來石枕<lb/>
半生心事在韋編髙樓明月狂呼酒古道西風快著鞭<lb/>
<pb n="KR4e0019_WYG_002-41b"/>
賴有故人能過我簷花細雨話燈前<lb/>
欲覺聞鐘記昔年老懷多感益悽然軒前髙柘當時種<lb/>
屋上重茅近日編已悟達人遺破甑還嗤市價鬻枯鞭<lb/>
目昏頭白殘燈裏始信聰明不及前<lb/>
　　草庭為周元亮賦<lb/>
無邊風月滿幽居贏得庭前草不除猶憶耳提因學禮<lb/>
尚存手澤在詩書傍人錯比康成宅此地真疑葛亮廬<lb/>
我亦有軒曽種柘寧知意思復何如<lb/>
<pb n="KR4e0019_WYG_002-42a"/>
　　悼融上人<lb/>
顯明古刹化烟霞甘露泉頭即是家薝蔔結成霜後實<lb/>
枇杷開到雪中花也知寂滅方為樂始信浮生自有涯<lb/>
寫得舊時行道影不教塵土汚袈裟<lb/>
　　清江文㑹詩為崔驛丞賦<hi>丞字仲嚴陜西醴泉縣人</hi>
清江之水如練澄盍簪此地皆良朋一錢尚懷㑹稽守<lb/>
二松好效藍田丞忘機鷗鳥偶到座入饌鱸魚還可罾<lb/>
蘭亭陳迹皆圖畫新詩莫惜傳溪藤<lb/>
<pb n="KR4e0019_WYG_002-42b"/>
　　孫仲文奉親圖<lb/>
敬亭山逺白雲層如此髙堂豈易升舉足不能忘父母<lb/>
介睂猶可及賓朋夏萱傍砌欣同賞春酒盈觴憶自稱<lb/>
錫類極知推考叔夜牕看畫重挑燈<lb/>
　　林塘幽乃㑹稽陳惟賢軒扁又號西疇因贈詩<lb/>
賀監湖頭一曲開林塘幽處著亭臺青山在上水在下<lb/>
黄鳥自啼鷗自來碁局不移長對奕酒船纔放即銜杯<lb/>
㑹稽我昔曽遊地杖履何時得重陪<lb/>
<pb n="KR4e0019_WYG_002-43a"/>
南陌東阡欲盡頭農人指㸃是西疇風流我亦懷元亮<lb/>
星聚誰能識太丘春及豈無耕耨事秋成還有稻粱謀<lb/>
夕陽滿地桑榆景為看歸鴉不下樓<lb/>
　　雨中有懷次葉紫霞韻<lb/>
風雨秋深又滿城西疇端復望西成鑑湖自合歸狂客<lb/>
飯顆誰能問瘦生白髪蕭騷渾易感黄花冷落尚多情<lb/>
天公欲遂登髙約只得重陽一日晴<lb/>
寂寂孤燈照一龕壯年心事老年諳能吟快寫猶無用<lb/>
<pb n="KR4e0019_WYG_002-43b"/>
逐利爭名更不堪衣服且將荷葉補帽穿猶把菊花簪<lb/>
黄雞紫蟹人皆醉麴蘖休言我獨躭<lb/>
黄菊花開尚未齊晨看偏愛露猶栖乍晴難得重陽節<lb/>
久雨俄成十日泥徃事忽驚風過耳舊詞空寄水平臍<lb/>
新晴愈覺秋容好拄杖遊山到處携<lb/>
　　贈于友直寫生<lb/>
于翁畫法出清新氣韻依稀似院人拈筆經營方匠意<lb/>
解衣盤礴自通神蟲魚草木資多識月露風雲絶㸃塵<lb/>
<pb n="KR4e0019_WYG_002-44a"/>
老去始知真有益眼中無物不陽春<lb/>
　　追挽王彦昭<hi>士中父也</hi>
庭下槐隂尚未稠那知夜壑竟移舟忍將文字鐫金石<lb/>
愁見衣冠葬土丘雨露既濡空北望江湖長在只東流<lb/>
孝思賴有傳家子為作髙堂百世留<lb/>
　　鄭敬常求題畫像因用同姓八事讚之<lb/>
清白傳家古所難門名通德又開端履聲未近星辰聽<lb/>
草帶還經歲月看五色雲中知姓氏七株松下具衣冠<lb/>
<pb n="KR4e0019_WYG_002-44b"/>
轂推驛置非無意谷口先須賦考槃<lb/>
　　藏芸軒為陳惟德賦<lb/>
曽見茅堂映德星難兄難弟總窮經春藏芸草將除蠧<lb/>
夜剪燈花不聚螢好效茞蘭同作佩寧知黍稷獨非馨<lb/>
年來更得康成學書帶叢生緑滿庭<lb/>
　　芍藥次王士中韻<lb/>
一花開處萬花殘心若黄金臉若丹正愛雲霞烘薄暖<lb/>
秪愁風雨送餘寒四枝曽有荆公折兩寺寧無蜀客看<lb/>
<pb n="KR4e0019_WYG_002-45a"/>
繡幙銀屏深䕶取莫教蜂蝶故相干<lb/>
　　白雲牕<lb/>
白雲長在碧牕寒卧久袈裟轉覺單來處就於簷下宿<lb/>
晴時偏向巻中看隂淫鰻井朝尤爽氣壓龍山午不乾<lb/>
讀罷楞嚴方出戸天花飛滿石䦨干<lb/>
　　己未端四復初以村居述懷及午日書事見示因<lb/>
　　　次其韻<lb/>
池通細水樹欹花似是荒村老杜家堂上每來如客燕<lb/>
<pb n="KR4e0019_WYG_002-45b"/>
園中還産在官蛙酒香昌歜欺松葉飯滑雕胡勝蕨芽<lb/>
石枕竹牀凝午夢覺來消得一甌茶<lb/>
節物驚心易感人枇杷黄熟雨初勻新醪若得頻篘甕<lb/>
舊服何妨重補紉門挿艾枝成故事糭包菰葉送比鄰<lb/>
村居此日方泥濘竒字誰能問子雲<lb/>
　　次韻周公輔遊東陽東峴因其所述之實而賦之<lb/>
每到看山眼倍明况逢東峴有餘清一時桂棹沙頭拾<lb/>
三日籃輿道上行事業每因多難見文章端為不平鳴<lb/>
<pb n="KR4e0019_WYG_002-46a"/>
作亭曽擬羊公祐莫道當時獨好名<lb/>
　　送雲季昭為海昌訓導<hi>名翰</hi>
我名與汝姓名同告别方知易已東下榻幾時逢孺子<lb/>
訓符今代得文翁案頭螢濕三更露海上鵬摶六月風<lb/>
自笑窮經成白首榴花空對酒尊紅<lb/>
　　贈周思温<lb/>
過却重陽菊未黄對花聊復舉離觴雄姿未必非公瑾<lb/>
妙算惟應似子房一片白雲親舎逺五更殘月客牕凉<lb/>
<pb n="KR4e0019_WYG_002-46b"/>
功名自謂男兒事富貴應期在帝鄉<lb/>
　　贈潘茂華<lb/>
杭郡名醫說茂華子孫方脉世其家只疑廬阜千林杏<lb/>
絶勝河陽一縣花道比古人端可慕功參良相不為誇<lb/>
榮公作序能題品愈覺芳聲遍海涯<lb/>
　　菊隱為金子才賦<hi>行中行素其甥也</hi>
先生家世出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>侯種菊關心事頗幽清節獨存三徑晚<lb/>
黄花又度一年秋尺書本草呼兒讀斗酒餐英與婦謀<lb/>
<pb n="KR4e0019_WYG_002-47a"/>
宅相作文因報德南陽從此在南州<lb/>
　　居閒為濟人潘士中賦<lb/>
安仁已有閒居賦後裔居閒也自宜身外功名何足慕<lb/>
胷中今古却曽知松遮草屋關詩意路踏雲山入夢思<lb/>
三絶忽驚重覩日少陵慙愧鬂成絲<lb/>
　　題徐止善哀吾兒詩<lb/>
天道茫茫竟莫回忍看瓊樹掩泉臺二三歲長能知孝<lb/>
十六詩成總是哀夷甫鍾情言服簡樂天埀淚字題崔<lb/>
<pb n="KR4e0019_WYG_002-47b"/>
㑹須積善如先世重有麒麟入夢來<lb/>
　　贈周宗性龍成教諭<lb/>
昌化邑中周教諭又為教諭到南昌不除庭草留春色<lb/>
重採池芹帶雨香鷙鳥何如承鶚薦斗牛長似射龍光<lb/>
江空歲晚難為别折得梅花當舉觴<lb/>
　　林泉讀書圖為徐質賦<lb/>
城裏看山盡不如廛居聊復擬幽居道通天地方為學<lb/>
志在林泉好讀書髙架香浮芸帙亂短檠光動竹牕虚<lb/>
<pb n="KR4e0019_WYG_002-48a"/>
公侯已卜他年事况是徐卿積善餘<lb/>
　　題謨範堂集雲軒<lb/>
慈雲每集招提上此地開軒號集雲山氣有時還巃嵸<lb/>
天花無處不繽紛隨風偶作孤飛態映日都成五色文<lb/>
知是神龍聽法罷打牕凉雨定中聞<lb/>
　　明逺夏氏界畫髙駢夏日山居詩意<lb/>
科分界畫見良工詩意分明筆意同直下樓隂渾似霧<lb/>
偶來花氣却因風水晶簾動粼粼皺雲母屏開曲曲通<lb/>
<pb n="KR4e0019_WYG_002-48b"/>
聞道主翁騎鶴去不應猶落畫圖中<lb/>
　　錢舜舉桃源圖<lb/>
聞說桃源何處尋披圖想像重沉吟錦雲靄靄藏蓬島<lb/>
紅雨紛紛落樹林一葉漁舟迷逺近幾家農舎隔幽深<lb/>
眼看宋業將移晉惆悵先生避世心<lb/>
　　曽瑞卿所作山水圖<lb/>
山關迢遞野橋斜䇿杖幽尋豈憚賖路轉峯回連佛寺<lb/>
雞鳴犬吠隔人家白雲作雨多如絮紅葉驚風少似花<lb/>
<pb n="KR4e0019_WYG_002-49a"/>
不是褐夫能貌得空令泉石老煙霞<lb/>
　　己未午日次沈欽叔韻<lb/>
今年兩度逢端午前月方當後月非到手人將蒲酒勸<lb/>
滿頭誰挿艾花歸水亭得句題紈扇風館分香試葛衣<lb/>
讀罷離騷増感慨緑隂滿地客來稀<lb/>
　　夏日書懷次沈欽叔韻<lb/>
黄梅子熟暑蒸潤冬青花開雲作隂昨宵北牖雨聲急<lb/>
明日西湖流水深論才子建得八斗換酒太白輕千金<lb/>
<pb n="KR4e0019_WYG_002-49b"/>
幽懷欲寫託長句又聞緑樹新蟬吟<lb/>
　　五月二十日夀洪時中廣文用復初韻<lb/>
仙號洪崖是此翁後身聊復寄黌宫春秋學外無餘子<lb/>
月旦評中有至公清極每憎茶七椀衰來寧羡粟千鍾<lb/>
今年兩遇稱觴日賴有葵榴接續紅<lb/>
　　望雲詩為常德新賦<lb/>
慈母音容阻見聞舉頭何處是并汾心思白髪千莖雪<lb/>
目極青天萬里雲寒逐曉鴉來㸃㸃暖隨春鴈去紛紛<lb/>
<pb n="KR4e0019_WYG_002-50a"/>
八年不作斑衣舞日下空瞻五色文<lb/>
　　拙菴為髙仲和賦<lb/>
灌園抱甕不辭疲日入還思偃息時鳩占鵲巢應笑拙<lb/>
蟬遭螳臂竟成癡幽居子美留唐詠乞巧宗元託楚詞<lb/>
聞說一菴天目上欲尋髙適重相期<lb/>
　　胡敔衡瑶芝軒<lb/>
去郭軒楹也自竒獨峯相對好吟詩如遊梁宋拾瑶草<lb/>
勝在商巖採紫芝寶樹傳家成故事銅池應瑞出當時<lb/>
<pb n="KR4e0019_WYG_002-50b"/>
多君素有親賢意更種幽蘭寄所思<lb/>
　　送葉繼善還三衢<lb/>
佩玉曽聞覲至尊賜金殊覺被深恩三千逺道方辭闕<lb/>
九十慈親正倚門臺憶鳳凰夜徑失字傳蝌蚪竹書存<lb/>
老萊衣待歸時著擬採紅椒獻緑樽<lb/>
　　丈八溝納凉圖<lb/>
萬箇篔簹一逕開水花晚色映亭臺日將落處船初放<lb/>
詩未成時雨又催琥珀蔗漿供雪椀象牙蓮藕薦霞杯<lb/>
<pb n="KR4e0019_WYG_002-51a"/>
渼陂未必竒如此何事岑參不共來<lb/>
　　清源詩為谷士源賦<lb/>
欲識清泠五類先源頭一脉自涓涓滿除潢潦皆因雨<lb/>
混濁泥沙不見天正本當令民訟絶泝流還許酒稱𤣥<lb/>
誰知谷永賢孫子心在皇羲太古前<lb/>
　　悼王晦巖<lb/>
數到湘江獨此翁晦蹤巖穴見髙風每將魚饌供堂上<lb/>
長著羊裘釣澤中民訟望廬多自返歲饑發廩與人同<lb/>
<pb n="KR4e0019_WYG_002-51b"/>
如何玉樹埋黄土賴有佳銘託鐉公<lb/>
　　送丁自南代祀嵩嶽還龍虎山<lb/>
泰華恒衡列四方嵩髙維嶽在中央降神自昔生申甫<lb/>
代祀於今軼漢唐羽士祝釐遵典禮鴻儒染翰作文章<lb/>
遥憐蕙帳歸來鶴長向山中䕶草堂<lb/>
　　鄭生畫巻<hi>生字克安</hi>
繪事後素知有分如以霄漢行煙雲華蟲宗彞堯舜服<lb/>
龍馬神龜河洛文擅塲妙絶推道子解衣盤礴逢元君<lb/>
<pb n="KR4e0019_WYG_002-52a"/>
王㑹作圖在今日好為丹青先䇿勲<lb/>
　　畫<lb/>
界畫嘗聞殿畫科却因陳迹費吟哦林深白日繁槐柳<lb/>
池小青天足芰荷西洛名園無復見平泉遺石竟如何<lb/>
人間正苦逢炎熱不道凉飈此地多<lb/>
　　趙氏碧筠軒<lb/>
竹下開軒號碧筠舊家公族尚振振毎瞻淇澳思君子<lb/>
獨立湘臯望美人詩到東坡稱作手譜通安定悟前身<lb/>
<pb n="KR4e0019_WYG_002-52b"/>
霅溪遶舎清如玉翡翠蘭苕巧鬭新<lb/>
　　題吕信夫傳<lb/>
居里還同朱夀昌傳家應自吕滎陽學仙已悟黄粱枕<lb/>
事死仍分彩服堂獨鶴歸來城郭是三魚躍出井泉香<lb/>
子孫又為明時用忠孝須知繫典常<lb/>
　　聽雪同張行中賦約以禁體<lb/>
黄昏微霰已埀埀側耳還從靜裏知清訝松風茶熟後<lb/>
暗疑花雨酒醒時黒甜今夜渾無夢白戰當年自有詩<lb/>
<pb n="KR4e0019_WYG_002-53a"/>
侵曉開牕何所見飄然多在老梅枝<lb/>
　　雪山<hi>張行中索賦</hi>
連朝積雪滿亭臺一簣功成陋土堆銀壁有痕縁削出<lb/>
玉峯無翅解飛來趁晴更把雙獅塑傍晚猶疑獨鶴回<lb/>
記取開元張彖語冰山莫認作崔嵬<lb/>
　　清隱堂為徐清隱賦<lb/>
清隱之堂何所竒赤岸氣接銀潢湄德公豈無劉表嘆<lb/>
孺子亦有陳蕃知不獨丘園事髙尚况復河水清漣漪<lb/>
<pb n="KR4e0019_WYG_002-53b"/>
小篆有文人解讀月下鳳管意曽吹<lb/>
　　思雲為松江禇伯嘉賦<hi>今寓海昌</hi>
三泖溶溶映九峯白雲飛處認吳淞思親甚似狄仁傑<lb/>
尚友當如陸士龍鷗鳥每從秋枕聽鱸魚曽向午盤供<lb/>
十年不作華亭夢月落空聞北寺鐘<lb/>
　　送金叔剛以博學赴京<lb/>
昭代搜賢設禮羅臨岐無奈别情何不逢錯節那為器<lb/>
須信宏辭自有科雲岫龍蟠丹闕近星河鷺起綵舟過<lb/>
<pb n="KR4e0019_WYG_002-54a"/>
遥知上苑春光早開遍官梅白玉柯<lb/>
　　胡拱衡峨嵋讀書圖<lb/>
何處真成隱者居桑麻榆柳翠扶疎溪環永泰門無轍<lb/>
山對峨嵋架有書短帽客來時泛蟻小舟人到日供魚<lb/>
畫圖一見生詩思髙枕渾疑是我廬<lb/>
　　挽王士貞檢校<lb/>
多能我亦嘆多才較藝賢關屢中魁南海忽驚王勃死<lb/>
西河還動卜商哀方期捧檄三山去謾憶乗槎萬里回<lb/>
<pb n="KR4e0019_WYG_002-54b"/>
一掬平生師友淚忍將樽酒酧泉臺<lb/>
　　畫鶴<lb/>
薛公曽寫十一鶴此巻多三孰寫成片月不來還有影<lb/>
九臯飛逺却無聲賦形大小隨人意作態低昻見物情<lb/>
安得長才如杜甫為吟老氣發崢嶸<lb/>
　　送刑部員外郎張時彦侍親歸永嘉<lb/>
博學登庸豈等閒為親捧檄為親還闕廷久戀心逾赤<lb/>
江海重逢鬢欲班日麗鳳臺辭禁苑雲連鴈蕩認家山<lb/>
<pb n="KR4e0019_WYG_002-55a"/>
髙堂定想占烏鵲五彩衣藏篋笥間<lb/>
　　雲林書舎為靳夢文賦<lb/>
雲木成林絶㸃塵讀書精舎有詩人乾坤萬里市朝逺<lb/>
風露一堂燈火親不為肥甘知隱遯秪因勤苦見經綸<lb/>
襄陽物色歸圖畫誰解移家願卜鄰<lb/>
　　南明軒為指南宗上人賦<lb/>
山對南明景益竒軒因髙敞望偏宜倚牕好寄陶潛傲<lb/>
留客須吟杜甫詩隴月更圓誰共宿碧雲暮合爾同思<lb/>
<pb n="KR4e0019_WYG_002-55b"/>
如何又向東林去刻漏蓮花禮六時<lb/>
　　送謝鐵崖往祖庭<lb/>
謝庭蘭樹尚青青又捧仙書赴祖庭星劒夜騰龍虎氣<lb/>
霞衣朝拂鳳凰翎金為宫闕知天近鐵作巖崖騐地靈<lb/>
獨有上清雙白鶴飛來聽誦蘂珠經<lb/>
　　送王士端赴成均<lb/>
青雲髙步快先登萬里鵬程自此升經究春秋唐杜甫<lb/>
志輕温飽宋王曽朝廷正欲招賢士庠序寧辭失友朋<lb/>
<pb n="KR4e0019_WYG_002-56a"/>
觀國充賓須第一龍蟠虎踞是金陵<lb/>
　　送孫敬義還鄉<hi>有圖歸去來辭為贈者故及之</hi>
孫綽曽聞賦遂初陶潛亦復賦歸歟田園偶爾成圖畫<lb/>
道路依然畏簡書老去還鄉非是速醉來題句未為疎<lb/>
翻思映雪寒牕下客夢時時到故廬<lb/>
　　送於潛縣趙縣丞彦禮歸河南<lb/>
秪將琴鶴返梁園告别匆匆莫贈言衣錦何須誇季子<lb/>
買絲端合繡平原歸時松菊猶三逕到處桑麻自一村<lb/>
<pb n="KR4e0019_WYG_002-56b"/>
潛水西風多落葉臨岐爭忍舉離樽<lb/>
　　停雲樓為四明王德修賦<lb/>
停雲藹藹在髙樓幾度懷人嘆阻脩安得陶潛共延佇<lb/>
也勝王粲獨消憂晝眠憶弟勞青眼秋望思親懼白頭<lb/>
亦有神仙解怡悅何時騎鶴重來遊<lb/>
　　挽翁順卿憲史<lb/>
讀書讀律已稱賢孝友尤聞逺邇傳方喜故園歸栗里<lb/>
還愁滄海變桑田名登烏府三千日夢熟黄粱五十年<lb/>
<pb n="KR4e0019_WYG_002-57a"/>
愧我平生曽識面欲携雞絮酧新阡<lb/>
　　忠養堂為張原善賦<lb/>
堂前花竹自清幽春筍秋梨不外求定省豈能忘喜懼<lb/>
㫖甘還得及交遊彩衣舞罷雛曽弄緑醑斟來蟻正浮<lb/>
欲識事親忠養意惟應張仲是前修<lb/>
　　松月齋為張克敬賦<lb/>
齋前盡是長松樹山月來時分外清龍吐大珠惟一顆<lb/>
鸞窺圓鏡欲三更秋聲逕度牕櫺響夜色斜穿屋角明<lb/>
<pb n="KR4e0019_WYG_002-57b"/>
不用乗槎天上去且於江海老餘生<lb/>
　　復錦軒為錢宗文賦<lb/>
公侯復始事非誇忠孝相傳有幾家尚憶故城多衣錦<lb/>
豈容餘澤盡絲麻日斜湘曲烏棲樹潮上海門蜂退衙<lb/>
閒坐小軒觀族譜不知開盡一庭花<lb/>
　　雲谷為王彦常賦兼簡敬仲<lb/>
隂隂幽谷只藏雲杖䇿曽來訪隱君山合轉添成巃嵸<lb/>
水回偏覺帶氤氲不須剥栗思工部正欲來禽寄右軍<lb/>
<pb n="KR4e0019_WYG_002-58a"/>
翻憶臨江賢太守何時樽酒細論文<lb/>
　　九日遊吳山次韻<lb/>
陳迹空存事徃非却因山色認依稀風輕破帽何曽落<lb/>
潮迅征帆却似飛有酒當期陶靖節無詩空憶謝元暉<lb/>
古今不盡登臨意醉挿黄花步月歸<lb/>
　　芳桂堂<lb/>
大書芳桂揭髙堂甚似燕山竇十郎㑹見五枝承雨露<lb/>
應知獨秀飽風霜種槐庭外寧無地栽柳門前自有莊<lb/>
<pb n="KR4e0019_WYG_002-58b"/>
秪用一經勤教子籯金未必勝天香<lb/>
　　來青堂<lb/>
容膝方謀屋數間未應海岱異荆蠻移家漸近前溪水<lb/>
排闥平分隔岸山錦瑟湘娥人不見金莖漢雀自飛還<lb/>
滿簾草色琴書罷獨愛髙人對我閒<lb/>
　　萬山窩<lb/>
門外塵無一㸃紅結窩正在萬山中似知剡曲回舟者<lb/>
如見伊川擊壤翁晚對翠屏消暇日時聞黄鳥憶豳風<lb/>
<pb n="KR4e0019_WYG_002-59a"/>
不須安樂重題扁已覺年來俗慮空<lb/>
　　四顧菴<lb/>
茫茫六合自髙深一望方知有古今滄海白鷗從浩蕩<lb/>
長空孤鳥付消沉東岡南澗頻經目春雨秋霜總在心<lb/>
賴有小菴當絶頂花時無日不登臨<lb/>
　　次張一中贈友詩韻<lb/>
清朝有道野無賢喬木新鶯屢見遷秋色遥連蕭寺樹<lb/>
虹光下射米家船一壺浮蟻傾杯美三尺肥鱸入饌鮮<lb/>
<pb n="KR4e0019_WYG_002-59b"/>
幕府長官才思敏草書詩句滿花箋<lb/>
　　題莫景行棣華碑<lb/>
傳家譜牒今無恙達世歌辭每見情原上鶺鴒曽共難<lb/>
山中鷗鳥亦同盟及時行樂俱閒暇晚節交遊各老成<lb/>
零落棣華誰與問紫霞棲處是佳城<lb/>
　　贈陳惟銘北行<hi>有兄惟學倅滄州有先世墓在范陽用命往省</hi>
汝兄捧檄倅滄州逺别常思共被秋已效詩人詠棠棣<lb/>
更從鄉老識松楸季方論德難為弟太史能文豈好遊<lb/>
<pb n="KR4e0019_WYG_002-60a"/>
此日㫖甘頻在念還家須早莫淹留<lb/>
　　岳鄂王墓<lb/>
前相汪黄後相秦力圖恢復竟何人朱仙路近旌旗晚<lb/>
古汴城髙草木春江月照空埋劒獄邊沙吹斷屬車塵<lb/>
栖霞嶺下將軍塜夜夜悲風起石麟<lb/>
　　青田山房<lb/>
好溪正遶青田縣留子山房在上頭採得松花堪釀酒<lb/>
種來蓮葉可為舟鶴迷空翠晴猶濕龍帶歸雲夜不收<lb/>
<pb n="KR4e0019_WYG_002-60b"/>
兄弟娛親無限樂扳援叢桂欲淹留<lb/>
　　美人圖<lb/>
不踏金蓮步不移搔頭仍是玉蟠螭自將鳳管調銀字<lb/>
誰把鴛機織錦絲得伴有時來鬬草遣懷隨處共彈棋<lb/>
鳴鳩乳燕青春晚謝却繁花幾萬枝<lb/>
　　梅花清夢為沈士敬賦<lb/>
香凝燕寢宵未分急雨打牕渾不聞美人憶在湘江水<lb/>
行路恍隔梨花雲殘燈紙帳尚知我落月屋梁疑見君<lb/>
<pb n="KR4e0019_WYG_002-61a"/>
西湖東閣兩竒絶眼中蝴蝶何紛紛<lb/>
　　翠濤軒<lb/>
松軒誰作翠濤扁數筆丹青猶未乾江頭曽記八月聽<lb/>
石上况得雙株看已因吹萬問天籟還如後凋知歲寒<lb/>
清流一掬可洗耳何時與子共盤桓<lb/>
　　集古句送鄭彦才赴京<lb/>
為君書此報京華鳳吹聲如隔彩霞庭下已生書帶草<lb/>
馬頭初見米囊花晨揺玉珮趨金殿夜泊秦淮賣酒家<lb/>
<pb n="KR4e0019_WYG_002-61b"/>
君在江南相憶否烏衣巷口夕陽斜<lb/>
　　遊虎跑泉次坡仙韻<lb/>
杖藜偶到南山上一見靈泉即馳仰每炊雲子白於脂<lb/>
曽洗雕菰大如掌何年巨獸啟神蹤長日還飈遞餘響<lb/>
須防投石犯清泠觀法由來非妄想<lb/>
　　梅雪四律代張翬徐術陸平沈廉賦<lb/>
北風日日吼枯株㸃檢春光定有無半樹裹深猶嫵媚<lb/>
一枝擎重更糢糊芳香未露還因冷疎影渾迷不為晡<lb/>
<pb n="KR4e0019_WYG_002-62a"/>
想得孤山人跡滅扁舟誰復訪林逋<lb/>
天教姑射㑹滕神邂逅相逢自主賓縱使積成三尺凍<lb/>
如何藏得一分春飢烏啄處栖難定么鳳飛來認未真<lb/>
蠟屐正愁山路滑無由重折贈詩人<lb/>
梅開豈與雪相謀雪到梅邊分外幽算老只除松强項<lb/>
論交還使竹低頭増添冷艷疑臨鏡封閉寒香不入樓<lb/>
對此一時清興發西湖船勝剡溪舟<lb/>
老幹柔條被雪封五花還與六花重從渠易改清癯態<lb/>
<pb n="KR4e0019_WYG_002-62b"/>
到底難藏冷淡容弄色却非憐凍雀收香長是悞寒蜂<lb/>
何如挿向銅瓶裏煮水煎茶興更濃<lb/>
　　擬賦挑燈杖<hi>五首</hi>
形如新月帶微彎相伴銀缸影不單寸草有心須用盡<lb/>
雙花報喜莫教殘留連孤注知天曉沾溉餘膏覺夜寒<lb/>
賴得主翁頻舉手簡編寧向暗中看<lb/>
陶鑄功名謝切磋頻挑試問夜如何從前扶䇿心長在<lb/>
到底推移力更多次第燒殘三寸草分明埀下一枝荷<lb/>
<pb n="KR4e0019_WYG_002-63a"/>
短檠他日寧同棄好效昌黎重作歌<lb/>
斜倚彎彎玉一枝䇿勲雖小貴逢時近牀不厭頻挑早<lb/>
開巻寧辭再舉遲乗暗每於貪睡後生明多在正心時<lb/>
獨憐映雪囊螢者如此形容想未知<lb/>
儒家此物用筳篿浸潤膏油節愈堅倒影每來書巻上<lb/>
盡心長向酒樽前搔頭已逼窮年景舉手能成不夜天<lb/>
想像流光端可比只從暗裏自推遷<lb/>
燈掭還於盞面横却因挑剔强為名賦形且截長為短<lb/>
<pb n="KR4e0019_WYG_002-63b"/>
舉手能教暗作明輕助草生還有色緩推花落更無聲<lb/>
美人閒却金釵股却笑蛾睂畫未成<lb/>
　　香奩八詠<lb/>
　　　黛睂顰色<lb/>
春山低壓不成粧捲起珠簾認渺茫鴛翠巧於愁裏改<lb/>
螺青難比畫時長從教西子傾吳國肯使文君老蜀鄉<lb/>
莫指圖中小顰處恐驚蕃馬動漁陽<lb/>
　　　香頰啼痕<lb/>
<pb n="KR4e0019_WYG_002-64a"/>
傷心何事損鉛華玉露無聲玉筯斜獺髓凝膏痛如意<lb/>
驚沙吹面泣琵琶愁淹錦字和衣揾怕界紅粧倩酒遮<lb/>
翻憶昨宵殘燭暗一簾春雨濕梨花<lb/>
　　　金盆沐髮<lb/>
金盆瀲灧忽浮脂鬢髪如雲試沐時雪壞石苔梳翠線<lb/>
波明池柳蘸青絲頻添沉水心思懶未盡蘭膏手握遲<lb/>
却把羅巾拭餘潤縁他紅日上花枝<lb/>
　　　月奩勻面<lb/>
<pb n="KR4e0019_WYG_002-64b"/>
初開玉匣遣睂顰再御鉛華倩指勻白兔宫深顒望久<lb/>
影娥池冷艷粧新芙蓉緑水偏宜曉芍藥金盤可待春<lb/>
不似前時中酒後厭厭懷抱易生嗔<lb/>
　　　金錢卜歡<lb/>
底事春來減玉肌藁砧一去杳無期定知玉筯偷垂處<lb/>
正在金錢暗擲時握粟幾朝空出卜採蘋何地重相隨<lb/>
下階羞見宜男草背立東風聽子規<lb/>
　　　繡牀凝思<lb/>
<pb n="KR4e0019_WYG_002-65a"/>
午牕風暖唾茸香無語停針倚繡牀意懶不縁聞啄木<lb/>
情傷端為刺鴛鴦絮毬滚處從圓碎綵縷抛時任短長<lb/>
喚起一春心上事數聲鶯語隔埀楊<lb/>
　　　花塵春跡<lb/>
雙鴛微步不須扶誰躡行蹤問有無春徑塵香初彷彿<lb/>
晚風花落又糢糊凌波羅襪驚神女襯地金蓮陋玉奴<lb/>
幾度含毫空想像却憐新月印平湖<lb/>
　　　雲牕秋夢<lb/>
<pb n="KR4e0019_WYG_002-65b"/>
碧天雲散月三更人在紗牕夢欲成燈熖有花隨蝶化<lb/>
簟紋如水怕蛩鳴錢塘謾聽當年曲巫峽空含此夜情<lb/>
簷馬無端又驚起滿懷幽恨不分明<lb/>
　　雪中八詠次瞿宗吉韻<lb/>
　　　雪梅<lb/>
鬭白爭青共歲寒比同顔色不多般散來龍腦都成片<lb/>
剪碎鮫綃却作團風細易教釵舞鷲月明難許鏡窺鸞<lb/>
瘦笻就<hi>闕</hi>閒書字秪恐明朝跡又漫<lb/>
<pb n="KR4e0019_WYG_002-66a"/>
　　　雪竹<lb/>
三逕難同蔣詡遊窺簷猶自問稀稠直於晚歲方知節<lb/>
更待清風始㸃頭阻食鳳凰端有感迷巢翡翠謾生愁<lb/>
季卿若有王猷興安得仙人葉作舟<lb/>
　　　雪柳<lb/>
柔枝曽記挿軍持佛日光明每借暉縱使粉粧春態度<lb/>
何如珠壓舊腰圍枯條縷縷皆成帶溜汁涓涓可染衣<lb/>
一夜東風渾不見看燈人向月中歸<lb/>
<pb n="KR4e0019_WYG_002-66b"/>
　　　雪雀<lb/>
白翎彷彿似裠拖為問烏桓事若何無角畏寒穿古屋<lb/>
有雛憐餒戀前窠野田泥濕難尋粟門逕人稀易設羅<lb/>
聞道上林無限樹春風還爾舊枝柯<lb/>
　　　雪鴈<lb/>
一般整整與斜斜疑是春歸趁柳花瑞比鳳凰逢盛旦<lb/>
清同蝴蝶夢南華逺遵震澤迷銀渚暗度衡陽聚玉沙<lb/>
半拆風蒲坡老句併和圖畫落誰家<lb/>
<pb n="KR4e0019_WYG_002-67a"/>
　　　雪獅<lb/>
摶雪依稀類若麟却將毛毳變珠珍金鈴綵索聊為飾<lb/>
玉爪銀牙宛似真方訝吼風能吐舌秪愁見晛莫存身<lb/>
獸爐獸炭回春處想像題詩筆有神<lb/>
　　　雪水<lb/>
只將生滅論榮枯衆有安能勝一無陽火煉來曽作汞<lb/>
隂崖滴下不成珠寒消簾幙冰如筯潤及瓶罌夜有爐<lb/>
白浪緑波隨處看明朝春色滿江湖<lb/>
<pb n="KR4e0019_WYG_002-67b"/>
　　　雪燈<lb/>
燈花為喜雪為祥又向窮隂見一陽星夜松明疑石屋<lb/>
霜天漁火記江鄉連城白璧元無價照乗明珠自有光<lb/>
曽踏春冰穿市過少年猶憶醉平康<lb/>
　　雪湖八景次瞿宗吉韻<lb/>
　　　鷲嶺雪峯<lb/>
大地渾無一㸃瑕光明都屬梵王家兩峯髙並疑堆玉<lb/>
一道中分類剖瓜已為岧嶤知鷲嶺還因凛冽記龍沙<lb/>
<pb n="KR4e0019_WYG_002-68a"/>
此時翻憶藍關句誰復能開頃刻花<lb/>
　　　冷泉雪澗<lb/>
下有流泉上有松諸山羅列玉芙蓉壚頭又釀誰家酒<lb/>
屐齒應嫌此處蹤汲去煑茶隨甕抱引來刳木入厨供<lb/>
澗邊亭子無人宿空使猿號昨夜峯<lb/>
　　　巢居雪閣<lb/>
人間蓬島是孤山髙閣清虛類廣寒木處恐顛從此穩<lb/>
僧居疑小較來寛瑶花琪樹縁邊繞玉宇瓊樓向上安<lb/>
<pb n="KR4e0019_WYG_002-68b"/>
林外湖光明似鏡有梅花處好憑䦨<lb/>
　　　南屏雪鐘<lb/>
翠屏化作玉千層樓近鐘疎恍若憑和雪送來清瀝瀝<lb/>
穿雲透出慢騰騰華鯨謾意秋號月鐵馬渾疑夜響冰<lb/>
一百八聲纔擊罷雷峯又㸃㙮中燈<lb/>
　　　西陵雪樵<lb/>
湖曲風寒戰齒牙不知髙樹已翻鴉逺持斤斧黏冰片<lb/>
旋斫柴薪帶雪花市上得錢沽斗酒擔頭懸笠挿山茶<lb/>
<pb n="KR4e0019_WYG_002-69a"/>
路人試問歸何處笑指西陵是我家<lb/>
　　　斷橋雪棹<lb/>
山逗晴光玉氣浮我來乗興似王猷橋迷螮蝀髙髙聳<lb/>
船壓玻瓈細細流雪後未回花外棹雨中曽喚柳隂舟<lb/>
遥思寂寞春寒夜一舸歸來起白鷗<lb/>
　　　蘇堤雪柳<lb/>
寒梢不耐北風狂何似東風萬縷黄西子畫來螺黛淺<lb/>
蘇公行處馬蹄香蘭同舊葉堪為珮藕比新絲可織裳<lb/>
<pb n="KR4e0019_WYG_002-69b"/>
待得春歸飛絮亂畫船移近柳邊傍<lb/>
　　　孤山雪梅<lb/>
凍木晨聞噪畢逋孤山景好勝披圖翠禽巢失應難認<lb/>
皓鶴籠空不受呼已見萬花開北隴莫教一片落西湖<lb/>
快晴更待黄昏月疎影隨身不用扶<lb/>
　<lb/>
　<lb/>
　柘軒集巻二<lb/>
</p>
<p>
</p>
  </div>
</body>
</text>
</TEI>
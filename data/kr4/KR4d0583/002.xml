<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>樗隠集巻二</head>
    <p>
<pb n="KR4d0583_WYG_002-1a"/>
欽定四庫全書<lb/>
　樗隠集巻二　　　　　　元　胡行簡　撰<lb/>
　　記<lb/>
　　　將作院題名記<lb/>
將作院掾史野克惠奉其院長之命持舊牒來請曰將<lb/>
作之為院久官於是者亦多矣而題名尚未立石此其<lb/>
沿革故實也幸次第以為之記予惟少昊氏命五雉為<lb/>
五工正虞周之共工考工皆將作之任也秦始置將作<lb/>
<pb n="KR4d0583_WYG_002-1b"/>
少府後或更少府曰大匠曰寺曰監名雖不同其實則<lb/>
一而已我國家因前代舊制既設工部又設將作院凡<lb/>
土木營繕之役悉𨽻工部金玉珍寶服玩器幣其治以<lb/>
供御者專領之將作院是寵遇為至近而其職任視工<lb/>
部尤貴且重也夫周官冡宰統職幣玉府以聽天子及<lb/>
后世子之用則國初命官之始以大司徒專董治將作<lb/>
實三代遺意也公卿大夫士繼膺隆寄可不體設官初<lb/>
意而恪共其事歟院初設階從一品繼改從二品隨陞<lb/>
<pb n="KR4d0583_WYG_002-2a"/>
正二品院使二員累増為六員經厯一員都事一員後<lb/>
増二員又増同知三員僉院三員同僉二員院判二員<lb/>
照磨兼管勾一員屬吏増减舊無常額今定為十有四<lb/>
人官則悉書其爵里姓字陞改嵗月吏則附見於下方<lb/>
　　　兵部譯史房題名記<lb/>
國家混一海宇日月所照悉為臣妾凡政令之敷朝貢<lb/>
之入不問海内外馳一乗傳則無逺弗達然使介雜遝<lb/>
凌轢郵傳凡給驛符契不總之兵部謹其約束驗其合<lb/>
<pb n="KR4d0583_WYG_002-2b"/>
否曷繇使姦偽不萌而使命無壅歟兵部設譯史十員<lb/>
職專給驛自䑓省貴臣下至一介行李但給傳出入文<lb/>
書行必使譯史以國字書之俗號别里歌别里歌者陰<lb/>
寓範防之意也治事之所題曰蒙古房嵗久漸圮譯史<lb/>
某與其同志重經營之墻壁牕戸之汚壊者茵褥几席<lb/>
之故弊者皆葺治而加整飭焉外為周垣傍植花竹儼<lb/>
然稱所觀瞻非求侈乎前人也既成屬予記其事予惟<lb/>
周禮六官分職其屬各有史漢丞相屬有掾史雖任有<lb/>
<pb n="KR4d0583_WYG_002-3a"/>
輕重咸執事以奉其上也今幅員既廣諸國人仕乎中<lb/>
外者言語不通國各有字俗既不同難以相壹凡官府<lb/>
必設譯史以通語言辨文字惟兵部史專督海宇内外<lb/>
郵傳選任為甚重居是職者階而為卿為相班班可考<lb/>
因次第而悉書之以見國家用人之道盖各有所重云<lb/>
　　　臨江廣夀寺記<lb/>
臨江舊蕭洲後為蕭灘鎮地以蕭名相傳自蕭梁始宋<lb/>
淳化間置郡郡既成城郭井邑官署民居儒釋老氏之<lb/>
<pb n="KR4d0583_WYG_002-3b"/>
宫鬱乎相望廣夀寺不知始何年代或謂其地乃蕭梁<lb/>
之馬妃祠因以為寺盖數百年矣寺近闤闠間貨殖之<lb/>
家樂崇其教宋咸淳癸酉住持僧孤山徳如募監税胡<lb/>
成忠撥田十餘畝元皇慶壬子住持僧無影妙月募縣<lb/>
尉彭存耕施田二十餘畝九都之小臯山石灰步則寺<lb/>
之祖塔基所在寺僧圓寂者之𦵏處也寺基舊在郡治<lb/>
東壬辰燬於兵僧惟徳號雲峯建小屋以奉香火安徒<lb/>
衆方欲有所營繕㑹郡邑長吏承詔即郡治東建分憲<lb/>
<pb n="KR4d0583_WYG_002-4a"/>
之署割城南浄土寺廢址易之雲峯率其徒薙荆榛畚<lb/>
瓦礫櫛風沐雨不以為勞夙夜孜孜思復其舊積數年<lb/>
殿堂門廡皆以次成佛菩薩天人之象旛幢香火之供<lb/>
莫不畢備𢎞偉壯麗有加於昔見者咸嘆其盛吁兵變<lb/>
以來通都大邑道宫佛刹悉化丘墟草莽厯年雖久能<lb/>
復舊觀者盖鮮或廢而莫興興而莫之完者比比皆是<lb/>
惟雲峯竭心勞力成兹偉觀非力量之大不能也是役<lb/>
也協志以底於成曰慶瑞字雪庭曰如顯字心印效勞<lb/>
<pb n="KR4d0583_WYG_002-4b"/>
而相成者曰普圓曰福應曰永夀皆可紀乃為之銘曰<lb/>
翼翼梵宫倚乎郡城山川環合鍾地之靈統宗據㑹曰<lb/>
大雄氏攬秀發竒成此鉅麗丹楹刻桷畫棟雕梁如翬<lb/>
斯飛有煥其光昔否而燬今泰而治世道攸寧有隆有<lb/>
替崇大功果惟大力量仰止雲峯我心孔臧惟佛之教<lb/>
門開不二惟師之道演佛之秘佛常如日煥乎中天皇<lb/>
圖同久億萬斯年<lb/>
　　　節孝堂記<lb/>
<pb n="KR4d0583_WYG_002-5a"/>
郡庠弟子員宋大寧甫數歳失怙母陳氏教育之以至<lb/>
成人迄今三十餘年相歡如一日構堂所居之第為奉<lb/>
親之所山水清麗互為輝映矗乎其東者曹王之嶺屹<lb/>
乎其西者相公之嶺其南則龍頭山北則有福相嶺皆<lb/>
挺竒獻秀如拱如揖而襟帶斯堂也親之起居游息家<lb/>
人之昏定晨省皆居而安之嵗時令節㑹宗黨於斯燕<lb/>
賓㳺於斯奉觴以為親夀僉曰母以節顯兒以孝聞冝<lb/>
名斯堂曰節孝以徵永久大寧從余學攻春秋余嘉其<lb/>
<pb n="KR4d0583_WYG_002-5b"/>
事親孝交朋友以信篤學尚義卓然有守非有賢母不<lb/>
能有此令子也陳氏世儒家父海心先生兄愚亭昆季<lb/>
十人皆以文學名故未嫁而習聞詩禮之訓既嫁而相<lb/>
夫有道夫殁以死自誓篤於教子嘗語大寧曰宋氏仕<lb/>
與學代不乏人汝父自立志欲掇科以繩祖武不幸早<lb/>
世汝能力學以不墜先業吾見汝父於地可無愧矣大<lb/>
寧泣聽不忘家貧悉力婦事以供束脩費大寧既成立<lb/>
其養母之心亦無所不至母嘗感疾大寧心動亟歸侍<lb/>
<pb n="KR4d0583_WYG_002-6a"/>
湯藥伺愈而後還學必戒其家人曰汝事吾母猶吾在<lb/>
家時稍有不謹不汝貸也母之心常念乎子而子斯須<lb/>
不忘乎母也吁婦之從夫終身不改子之於親終身而<lb/>
慕古昔盛時為人子為人婦莫不各盡其道迨共姜以<lb/>
守義稱閔子以孝行著孝子節婦之名立矣大寧母子<lb/>
盖聞其風而興也世之人倘聞宋氏之風興孝立節彛<lb/>
倫其有不叙風俗其有不厚乎登其堂者可以油然而<lb/>
興思矣<lb/>
<pb n="KR4d0583_WYG_002-6b"/>
　　　富春堂記<lb/>
清江嚴氏茂淵偕其弟茂芳謁余而言曰家君作堂奉<lb/>
親題曰富春欲求搢紳歌詠其事幸為文以倡之余辭<lb/>
不獲錢邑令文煥復以為言夫富春介於浙水之間嚴<lb/>
子陵所隠之地也其山川之美尚可想見而子陵制行<lb/>
之髙具諸信史凡為士者莫不仰其遺風矧得姓受氏<lb/>
同源分流而水木本原曽不之思乎宜名堂之意取乎<lb/>
是也士生斯世立身行已出與處而已處乎家庭則孝<lb/>
<pb n="KR4d0583_WYG_002-7a"/>
於親友於兄弟吾職之當為也出而任人家國事推是<lb/>
道以見諸用耳嚴氏家庭積慶緜延閲歴四世登斯堂<lb/>
也綵衣婉娩樽俎從容兒拜於前孫拜於後夀觴迭舉<lb/>
慈顔以和一門之内怡怡如也愉愉如也天倫之樂孰<lb/>
有加於此乎斯堂葛峰屹其前蕭水經其左山輝川媚<lb/>
互相暎帶雖未能嫓美富春之山亦足悦親心也矧豪<lb/>
傑之士刻志功業必曰我方富於春秋何患其不成則<lb/>
富春者嵗月悠長之謂也慈親康强椿齡方永奉親之<lb/>
<pb n="KR4d0583_WYG_002-7b"/>
樂不减老萊子也名堂之義其善矣乎清時暇日當從<lb/>
文煥往升斯堂奉觴為夀共論子陵隠居之樂以頌其<lb/>
世美庶不負名堂之意茂淵之尊公字定和居鄰邑庠<lb/>
是以能篤意義方云<lb/>
　　　道𤣥齋記<lb/>
清江楊氏世為良醫師士大夫咸宗尚之至於道𤣥不<lb/>
知其幾世矣道𤣥擅醫名於時尤好儒術闢丈室聚軒<lb/>
孔之書咸列左右暇則端坐諷玩研極㫖要盖深有志<lb/>
<pb n="KR4d0583_WYG_002-8a"/>
於兹道也搢紳之士號之曰道𤣥齋屬予繹其義夫道<lb/>
充滿乎天地散見於事物日月星辰之運行山岳河江<lb/>
之流峙皆道也大而三綱五常小而方技之屬亦道也<lb/>
人受天地之中以生與天地參而為三亦充夫是道之<lb/>
大者而已道而至於𤣥斯為極矣但𤣥之一字凡儒書<lb/>
所言若天之𤣥舜之𤣥徳其義或殊也老子曰𤣥之又<lb/>
𤣥則𤣥者至美至善而無以加之謂也老氏之所謂𤣥<lb/>
其易書之所謂神乎老氏之學大槩以清净為宗以養<lb/>
<pb n="KR4d0583_WYG_002-8b"/>
性為要其說與軒轅相近似漢初治其言以黄帝老子並<lb/>
稱良有以也道𤣥觀乎黄帝老子孔氏之書區别其源<lb/>
流究極乎同異掇其同乎道者以治吾心以修吾身則<lb/>
斯道之𤣥無以易矣窮而獨善守此道也達而兼善推<lb/>
此為良相良醫同乎濟物無二道也道𤣥之學能究斯<lb/>
道之𤣥矣醫之道通乎神聖工巧獨非𤣥乎搢紳之咸<lb/>
尊道𤣥曰𤣥齋先生真知言也道𤣥之大父志可翁年<lb/>
九十餘視聽不衰學行益著則斯道之𤣥盖世守之矣<lb/>
<pb n="KR4d0583_WYG_002-9a"/>
吾聞楊氏系出岷峨盖子雲之裔子雲作太𤣥千數百<lb/>
言以儗周易其書具在質諸家學尚有足徵否乎幸以<lb/>
語我<lb/>
　　　聞禮堂記<lb/>
友人楊伯禎侍親槎溪之上讀書取友不妄與人交往<lb/>
來封溪恒語予曰熊從禮相與有桑梓之好賦性敦厚<lb/>
有志於學名其所居之堂曰聞禮幸為之記予曰先聖<lb/>
教伯魚以學禮儒先君子備釋其義不敢贅為之説夫<lb/>
<pb n="KR4d0583_WYG_002-9b"/>
有天地即有是禮記禮者謂天尊地卑而禮制行矣是<lb/>
禮肇於鴻濛之初而成於太極之後陽升而在上天之<lb/>
所以尊也陰凝而在下地之所以卑也君尊也臣卑也<lb/>
父尊也子卑也君臣父子之分固法乎天地矣天地造<lb/>
化運行不息四時行焉萬物生焉各從其序而不相雜<lb/>
此天地之禮也聖人制禮因人情而為之節文君臣也<lb/>
父子也其道固法乎天地矣夫婦兄弟朋友豈獨不法<lb/>
天地乎皆禮之當然猶天地之運四時成萬物也從禮<lb/>
<pb n="KR4d0583_WYG_002-10a"/>
處乎家庭日用之間酧酢事物處父子而全其孝慈處<lb/>
兄弟而全其友恭至於夫婦為人倫之首處之各盡其<lb/>
道過者節之不及者文之全乎彞倫合乎天理則禮之<lb/>
本立而人道備矣禮與天地同節盖謂是也過庭之訓<lb/>
伯魚聞之從禮讀聖人之書而見之躬行亦猶親炙而<lb/>
聞之也堦庭子弟朝夕侍從禮之側觀儀矩之間亦猶<lb/>
親炙聞之矣禮書浩繁經禮三百曲禮三千他日從容<lb/>
翰墨之餘尚與伯禎從禮論之姑綴是語以為之記<lb/>
<pb n="KR4d0583_WYG_002-10b"/>
　　　存心堂記<lb/>
君子之務於存心者何也盖心者性之郛郭其藴之為<lb/>
四徳發之為七情皆心之所統故心之能存則性得其<lb/>
養情無所縱而後為成徳之君子焉清江黄氏遜志之<lb/>
令子曰子範為郡庠上舎生名其燕處之堂曰存心因<lb/>
某氏蘄余為斯堂之記於是記之曰為學而存心者一<lb/>
也而心之所存者非一也存心以敬主一無適必常収<lb/>
斂必常惺惺故曰一也四端發見隨其所遇故曰非一<lb/>
<pb n="KR4d0583_WYG_002-11a"/>
也其存心於仁乎仁莫大於愛其親小而至於伐一木<lb/>
殺一獸必以其時是亦仁也存心於義乎義莫大於敬<lb/>
其長小而一毫不妄予一毫不妄取是亦義也存心於<lb/>
禮乎禮之大者在安上治民小而手容之必恭足容之<lb/>
必重亦為禮也存心於智乎智之大者在窮神知化小<lb/>
而識昆蟲之變化辯草木之華實亦為智也嗟夫心雖<lb/>
方寸之微而包括天下之理君子欲是心之存非徒寂<lb/>
然而不動必也感而遂通天下之故以之飭躬以之樹<lb/>
<pb n="KR4d0583_WYG_002-11b"/>
勲為忠為孝感繇於心子範將繇郡學而升之成均薦<lb/>
之春官其筮仕有日故告之以是云<lb/>
　　　稽古齋記<lb/>
友人晏彦文貽書語余曰徃嵗自洪還廬陵辱贈以言<lb/>
距今十有餘載相慕如前日也結廬郡城之陽名其讀<lb/>
書之室曰稽古幸為之言以自警余嘉彦文之有志乎<lb/>
古因為之説曰虞書贊其君臣咸曰稽古盖以之徳之<lb/>
盛垂之簡冊為天下後世法也宣聖刪書斷自唐虞以<lb/>
<pb n="KR4d0583_WYG_002-12a"/>
下士欲稽古舎是將何所法乎夫堯舜與人同耳古之<lb/>
人可為堯舜吾獨不為堯舜乎士生斯世得天地之氣<lb/>
以成形得天地之理以為性古之人非有異乎今也今<lb/>
之人非不能如古也堯舜之道孝弟而已矣今即其書<lb/>
而觀之於堯則曰克明峻徳以親九族也於舜則曰慎<lb/>
徽五典五典克從也堯舜之治天下所以為帝者之盛<lb/>
咸以是而推之耳士而法乎堯舜得志則行道以濟時<lb/>
不得志則修身見於世其道亦不出乎孝弟彦文修之<lb/>
<pb n="KR4d0583_WYG_002-12b"/>
於己行之於家必曰吾之孝弟何如堯舜也堯舜人倫<lb/>
之至亦率是性而已非有加也古之時或異乎今之時<lb/>
淳龎未散也今之人不異乎古之人性本同也世道有<lb/>
異人之性無異也謂今之人不可為古之人非知言也<lb/>
行古人之道則可以為古人矣人皆可為堯舜豈欺我<lb/>
哉若曰稽古而致力於記問詞章則桓榮之流矣非篤<lb/>
志於古也殷賢相告其君亦曰學於古訓乃有獲又曰<lb/>
非知之艱行之惟艱彦文能師乎説則盡乎稽古之道<lb/>
<pb n="KR4d0583_WYG_002-13a"/>
矣彦文推靳氏遺意論士之品三雖極其名狀然但可<lb/>
以警乎今之人難與稽古並論也何時重㑹諒有以起<lb/>
予焉<lb/>
　　　篁谷記<lb/>
淮士朱信伯語余曰維揚之六合先世所家也淮地多<lb/>
平衍少山距吾之居有谷焉山勢迴合狹外而寛中家<lb/>
君結廬其間環植以竹藏修于兹不知其幾十稔矣士<lb/>
友因號之曰篁谷先生形諸咏歌凡若干首李秘書五<lb/>
<pb n="KR4d0583_WYG_002-13b"/>
峯序其篇端而始末不悉幸為之一言余諗信伯曰揚<lb/>
州土宜篠簜則居於其地者家有竹也往在承平嗜利<lb/>
者包山絡野恒以畝計釋老之流冠帶之士凡好事者<lb/>
多植之軒牕間以娛心目或以竿計焉喪亂以來園池<lb/>
臺榭悉化為丘墟瓦礫而竹之産兹土者牛羊牧之斧<lb/>
斤伐之盖已赤地無餘矣尊君所居之谷尚存而無恙<lb/>
豈非神明之所扶持而竹君平安有能日報者乎信伯<lb/>
曰淮當兵衝蒿萊滿目所謂篁谷第見夫芳草萋萋流<lb/>
<pb n="KR4d0583_WYG_002-14a"/>
水泠泠耳眷眷斯谷而不忍忘者屋家君之所基也竹<lb/>
家君之手植也屋燬矣結茅葺之猶有堂構之思也雨<lb/>
露之養萌蘖之生竹尚可以封植也家君之好竹豈欲<lb/>
儗封君耶盖竹之為物其心虚似有容也其節直似有<lb/>
守也貫四時而長青傲氷雪而獨立有君子之徳焉家<lb/>
君累經亂離不易所守盖比徳於竹也故惴惴焉保夫<lb/>
咏歌之什恒恐失墜以為家君憂耳余喜信伯能成其<lb/>
父母志因次第是語使歸而質諸庭訓尚有徵焉篁谷<lb/>
<pb n="KR4d0583_WYG_002-14b"/>
先生字朝實篤學善文父子之學盖皆有源委云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樗隱集巻二<lb/>
</p>
<p>
</p>
  </div>
</body>
</text>
</TEI>
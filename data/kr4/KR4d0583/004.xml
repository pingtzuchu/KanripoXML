<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>樗隱集巻四</head>
    <p>
<pb n="KR4d0583_WYG_004-1a"/>
欽定四庫全書<lb/>
　樗隱集巻四　　　　　　元　胡行簡　撰<lb/>
　　記<lb/>
　　　晦園記<lb/>
余擢第入翰林紬國史竊觀世皇混一海宇不愛髙爵<lb/>
重幣禮致巖穴之士有自布衣趨拜極品者綸音諭郡<lb/>
國懐材抱藝晦迹丘園者悉以名聞清修苦節之士由<lb/>
是彬彬矣江右以遺逸徵者臨川呉文正公公之學問<lb/>
<pb n="KR4d0583_WYG_004-1b"/>
道徳海内皆所知尊聞其風而興起者豈無其人而余<lb/>
未之見也余持憲節還鄉慨然有遯世之志蓋漫士而<lb/>
樂於隱也嘗逰金灘之上留宿盧氏館以中出晦園二<lb/>
字示余曰翰林呉主一所書也余諗以中曰君真有意<lb/>
於隱乎抑恱是名乎以中曰吾得姓受氏實始於朱先<lb/>
世由新安徙渝之蔣溪逺祖繼盧氏後歴世滋久遂仍<lb/>
其姓不敢易也嘗營别墅於居第之左竹樹陰森園池<lb/>
雅飭主一下榻其中每杯酒從容輙曰君故新安之朱<lb/>
<pb n="KR4d0583_WYG_004-2a"/>
則紫陽夫子之同𣲖也學者尊紫陽曰晦庵先生豈不<lb/>
可遡先生之餘澤仰大賢之髙風名斯園曰晦園乎余<lb/>
辭不敢而主一故爲之書兵燹屢更園已蕪廢而斯字<lb/>
獨存豈詩書之澤尚存而不墜耶幸爲記之余聞兵變<lb/>
之初文臣武將領郡寄握兵權者多望風先遁使郡縣<lb/>
丘墟赤子塗地通都大邑鮮能爲斯民保障者以中獨<lb/>
奮空拳冒白刃率其鄉民僇力抗敵以保鄉井聞王師<lb/>
至則簞食壺漿率先迎候努力前驅鏖敵兵奪其戰馬<lb/>
<pb n="KR4d0583_WYG_004-2b"/>
郡城遂復邑境以安其功有過人者臨江鎮帥定子静<lb/>
余同年進士也每談以中之能曰以中儻貪富貴則勲<lb/>
業可立致悉其智慮佐復鄉都不過欲歸安田里遂其<lb/>
冲晦之志而已魯仲連一出而却秦皆隱者也余聞斯<lb/>
言而起敬之夫君子之出處非有心於顯晦也當可爲<lb/>
之時則析圭儋爵願爲帝臣處乎叔季則懐瑾握瑜以<lb/>
韜光養晦非沽譽也以中退處丘園屏迹自晦兒孫林<lb/>
立篤意義方賔友過從情致欵洽優游晚節樂孰過之<lb/>
<pb n="KR4d0583_WYG_004-3a"/>
矧金灘之地介乎清江碧嶂間章水經其南秀水環其<lb/>
北山川獻狀資乎吟眺與晦園之景互相映帶也余與<lb/>
以中有交游之雅因次苐其事倡能賦者詠歌之<lb/>
　　　聽雪篷記<lb/>
荆揚地卑多水民之利懋遷逐漁釣者多樂舟居而功<lb/>
成名遂之流隱居求志之士若鴟夷子皮煙波釣徒咸<lb/>
扁舟江湖以自取適於是林栖邑居之士恒慕效之名<lb/>
所居室或曰篷屋曰畫舫齋皆是也豐城劉伯序從余<lb/>
<pb n="KR4d0583_WYG_004-3b"/>
同年李信豐學攻春秋試有司輒不偶乃悉其聰明專<lb/>
精于詩往往膾炙人口築室劍水之西以供吟嘯規制<lb/>
如舟題曰聽雪篷求爲之記余謂之曰古之人有聽雨<lb/>
者矣有聽松風者矣雪無聲也何自而聽之伯序曰如彼<lb/>
雨雪先集維霰霰之始作也敲乎鴛瓦躍乎文陛如擲<lb/>
珠如撒玉固鏘然而可聽也及夫密雪既下飄風載興<lb/>
洒窻紙折巖竹小聲紓徐大聲震厲倐然而有倐然而<lb/>
無殆如石聲之難和絲聲之斷續也少焉夜氣澄寂隱<lb/>
<pb n="KR4d0583_WYG_004-4a"/>
几微吟吾伊之韻風雪之聲雜然相和恍兮如休乎舴<lb/>
艋之中而聞波濤之澎湃漁歌之欵乃也則吾之聽雪<lb/>
豈爲過乎余曰聲出乎物聽因乎人善視者視於無形<lb/>
善聽者聽于無聲子之聽雪猶近乎有聲也無聲之聽<lb/>
雖質之鴻濛渾沌不能知其然也然則將如何太虚寥<lb/>
廓冲漠無眹上天之載妙在無聲如斯而已矣康節之<lb/>
詩曰𤣥酒味方淡太音聲正希此冬至所賦也雪冬至<lb/>
而盛陽至子而復靜以求之造化在我矣奚聽爲時夜<lb/>
<pb n="KR4d0583_WYG_004-4b"/>
將半窻月如雪相視一莞寂然無聞遂書以爲記<lb/>
　　　棲碧山房記<lb/>
道士鎦秋碧名其居室曰棲碧山房宋學囦題之劉仲<lb/>
修記之予游西峯而見焉蓋二絶也秋碧復徵予言予<lb/>
惟碧山隨處而有顧栖其間者何如耳徃嘗北過居庸<lb/>
南登閩嶠見諸名山髙摩青天下壓坤軸攢峰疊巘競<lb/>
秀爭妍毎山水㑹處則亭觀之美室屋之麗駭人心目<lb/>
間從好事者游焉非老子之宫則釋氏之居也其徒之<lb/>
<pb n="KR4d0583_WYG_004-5a"/>
處乎兹山與俗浮湛視世之人無以異恬不知碧山爲<lb/>
可樂也秋碧則異乎是所居之室不雕不堊中設𤣥武<lb/>
象傍列孔老之書泊然靜守獨與神明居開窻而坐則<lb/>
碧山之清浮乎几席據樓而吟則碧山之潤溢乎筆硯<lb/>
朝而游焉夕而休焉起居飲食莫不與山接是碧山之<lb/>
棲他人或未知其樂獨秋碧能知之也或曰大江而西<lb/>
山之名載藉著逺邇者曰匡廬曰葛峰曰玉笥秦漢之<lb/>
君南廵至九江嘗望而祠之多靈藥可服食古仙異人<lb/>
<pb n="KR4d0583_WYG_004-5b"/>
恒來往其間秋碧不彼之棲獨眷眷乎此何居予復之<lb/>
曰一丘一壑咸有勝趣知其可樂則穹壤之内山皆可<lb/>
栖也不知其可樂則泰華吾知其髙爾崑崙𤣥圃吾知<lb/>
其竒且逺爾非有得乎山之趣也矧西峰舊傳有梅南<lb/>
昌遺跡則秋碧固聞梅君之風而栖乎是山也秋髙氣<lb/>
清氛埃澄寂與秋碧徘徊石壇之上仰視層旻俯眺八<lb/>
極招梅仙於𣺌茫納萬里於一碧尚吸沆瀣而賦之姑<lb/>
記斯語俟知山之樂者擇焉<lb/>
<pb n="KR4d0583_WYG_004-6a"/>
　　　方壺記<lb/>
西夏常公少有髙世之志家故名族生長富貴恒欲屣<lb/>
視軒冕寄興煙霞揮斥八極與造化者游因號曰方壺<lb/>
四方之士想其風采咸以爲神仙中人非流俗所能測<lb/>
也予游崆峒公特列髙仲所爲記求著其說予與公有<lb/>
通家之好奚敢以蕪陋辭予聞方壺乃海中神山之一<lb/>
仙聖所居其説具載列禦冦書世以爲寓言咸莫之信<lb/>
惟山之有無不足深辨所謂神仙者若果有之要必離<lb/>
<pb n="KR4d0583_WYG_004-6b"/>
世獨立超然物表非沉溺聲利者所能也世無仙山則<lb/>
已有則唯無欲者能窺其奥秦漢之君窮極奢侈欲浮<lb/>
海以求非惑歟嗚呼天地肇分鼇極以立神州赤縣環<lb/>
瀛海以爲奥區聖神代作彌綸𤣥化斯民熈熈皥皥躋<lb/>
乎壽域至于山川草木鳥獸魚鼈莫不咸若此蓋域中<lb/>
之神仙人居其間者咸有至行則亦仙聖之儔也世衰<lb/>
道熄七雄並爭赤縣神州幾何不爲鯨鯢之區民殆變<lb/>
爲異類矣列禦冦生乎其時厭濁世之粃糠悼民生之<lb/>
<pb n="KR4d0583_WYG_004-7a"/>
寡遂意爲中國不可居矣海中乃有神仙所居夐絶凡<lb/>
俗庶乎可求而世人不能超然以獨徃也噫列禦冦之<lb/>
言若是殆亦憂世者歟矧當時避世之流固有往來商<lb/>
山桃源之間而世人未之識也謂世果無仙山然歟否<lb/>
歟公博學好古工為詩文以方壺自號豈好語怪神者<lb/>
蓋如子房欲從赤松子游俟它日名遂身退翛然歸隱<lb/>
優游江南諸名山人之見公者或邂逅于此而復遇于<lb/>
彼出入隱顯莫知所終安知世之人不以爲仙如南昌<lb/>
<pb n="KR4d0583_WYG_004-7b"/>
梅福云<lb/>
　　序<lb/>
　　　矩堂詩巻序<lb/>
余假寓蕭水之上與豐水壤相接水之西有佳境曰矩<lb/>
塘居其地者多秀而文恒欲往遊而未能也余君所瞻<lb/>
邂逅紫宸之宫貌清而古學博而通飄飄然若神仙中<lb/>
人因數相徃還常語余曰我余氏之先異人司馬潛爲<lb/>
相宅曰子孫蕃昌代有顯人即今矩堂是也五百餘年<lb/>
<pb n="KR4d0583_WYG_004-8a"/>
于此矣居第之前有山相望屹然獨立咸目之曰方岡<lb/>
前豐城尹林元凱見其勝境曰矩者方也塘以矩而岡<lb/>
以方名皆可觀法宜顔其讀書之室曰矩山以著其美<lb/>
遂書而掲諸楣間仍爲之序先生辱與吾游能不爲之<lb/>
言乎退而稽諸聖賢之書曰不踰矩曰絜矩釋者謂矩<lb/>
所以爲方者也君子之爲學也靜以修己莊以待人敬<lb/>
義夾持凛乎恐墜内外交修求合乎矩庶乎其行之方<lb/>
截然如山也觀乎山斯知之矣端雅靜重山之體也蓄<lb/>
<pb n="KR4d0583_WYG_004-8b"/>
洩雲雨山之用也陰晴朝暮千態萬狀不能汨乎山猶<lb/>
日月之間酧酢事變不能撓乎我也煙收霧斂嶄絶若<lb/>
屏儼然儀型相對几席我之厚重不遷猶山之萬古一<lb/>
碧也知者觀乎山斯可進徳矣雖然天下之山莫髙於<lb/>
泰山故號為岱宗言四方之所宗也詩曰泰山巖巖魯<lb/>
邦所瞻今君既名藏修之室曰矩山而字曰所瞻其志<lb/>
蓋可見矣所瞻之大父必誠先生文學節行爲世師表<lb/>
嘗爲撫之儒學教授樂其故鄉山水遂歸隱不仕云<lb/>
<pb n="KR4d0583_WYG_004-9a"/>
　　　求志亭詩序<lb/>
予以使事出西昌參政全公肅客快閣之上顧瞻江山<lb/>
情景具集距城六七里林木掩映閭閻參差或指示之<lb/>
曰此珠林市也有劉氏者居之數百年矣由唐迄宋舉<lb/>
進士者三十有七人去年秋劉氏之以賢能稱者曰楚<lb/>
字子髙復貢于鄉鄉人榮之翌日子髙相過從語余曰<lb/>
吾居第之東偏治隙地構亭其間旁植花竹中列圖書<lb/>
以爲藏修游息之所題曰求志江州守劉公楚竒記之<lb/>
<pb n="KR4d0583_WYG_004-9b"/>
名人勝士詠歌相屬幸序次其説予復之曰君子之學<lb/>
莫先于立志此志一定可以通天地貫金石以之爲學<lb/>
則進而爲聖爲賢此志也施之于用則爲民立命爲世<lb/>
開太平此志也窮之所養逹之所行皆不離此志耳古<lb/>
之君子如伊尹耕乎有莘頌詩讀書樂堯舜之道及湯<lb/>
舉以爲相則使君爲堯舜之君民爲堯舜之民皆行其<lb/>
素志也近世大儒有曰志伊尹之所志今君名所居之<lb/>
亭曰求志其將以科第爲志抑將以伊尹之志厚自期<lb/>
<pb n="KR4d0583_WYG_004-10a"/>
待也志乎伊尹則道徳日趨于成功名不期而立志乎<lb/>
科第則與世之志富貴者等非予之所望也子髙年壯<lb/>
而氣鋭質美而好學能審于求志决矣尚喋喋乎斯言<lb/>
者責善朋友之道也<lb/>
　　　老幹詩序<lb/>
老幹者何大參周公所自號也幹者何老樹之有柯有<lb/>
枝也幹而謂之老者何傲氷雪閱歳年挺然而獨秀也<lb/>
即其類而推楚之椿八千歳秋八千歳春若可謂之老<lb/>
<pb n="KR4d0583_WYG_004-10b"/>
矣而其言荒唐殆難信也西若木東扶桑枝葉亘乎萬<lb/>
里繁陰芘乎宇宙若可謂之老矣而廣輪寥廓殆不可<lb/>
得而見也然則是幹也萌芽乎鴻濛之始長茂乎大極<lb/>
之域與蟾桂同芳而不矜其秀與天地同久而不謂之<lb/>
壽斯可謂之老矣而其説非經見也詩之雅曰維申及<lb/>
甫維周之翰召公維翰釋者曰翰者幹也謂其皆爲時<lb/>
之楨幹也公藴經濟之材任棟梁之重優游廊廟之上<lb/>
則論道徳陳訏謨使明堂奠安而屹擎天之柱此公之<lb/>
<pb n="KR4d0583_WYG_004-11a"/>
爲幹無異於甫申也出殿南服來旬來宣易斬木掲竿<lb/>
之俗爲佃漁爲絃歌方數千里涵濡徳澤咸在蔽芾之<lb/>
内此公之爲幹無異於召公也吾又聞古有華平木者<lb/>
世治則其華平世亂則其華側公樹立之易亂爲治斯幹<lb/>
也殆與華平之木並秀于穹壤間其爲老也宜哉重爲<lb/>
之歌曰幹之老兮嵯峨芘蒼生兮陰孔多幹𤣥化兮宣<lb/>
至和木連理兮海不揚波又歌曰華之平兮海宇安幹<lb/>
之老兮傲歳寒瞻帯礪兮河山詢厥美兮埀不刋<lb/>
<pb n="KR4d0583_WYG_004-11b"/>
　　　黄則行集杜詩句序<lb/>
清江之東里黄氏世以科第顯趙宋時名薦書者七人<lb/>
登科者三人有元至正丙申郡上賢能書于行相國黄<lb/>
氏之彥曰則行復以春秋舉進士搢紳大夫咸曰黄氏<lb/>
代不乏賢矣爲之文若詩以彰其美分閫定侯樹髙門<lb/>
于其里表曰擢英其榮耀可謂至矣而則行慊然不自<lb/>
足也閉門却掃利逹不入于心闢一室以書史自娯壺<lb/>
觴籩豆列置左右酒酣激烈則取杜少陵詩長哦髙咏<lb/>
<pb n="KR4d0583_WYG_004-12a"/>
慷慨懷古人莫測也或問之輙曰吾所欲言者少陵先<lb/>
言之矣因摘其詩中語集而成詩凡若干首不異其自<lb/>
賦也逺近多傳誦之從弟則建悼其兄之志不遂欲託<lb/>
詩以自見也率族人之好事者捐金繡梓以傳于世徵<lb/>
序其端余惟少陵所遇之時即則行所遇之時也則行<lb/>
之學之志蓋希乎少陵也少陵志不獲展感時撫事形<lb/>
諸歌詩以舒其忠憤之氣蓋有不得已耳則行借少陵<lb/>
語以發其性情其志亦猶是也但少陵覊旅萬里艱阻<lb/>
<pb n="KR4d0583_WYG_004-12b"/>
備嘗而則行栖遲丘壑與湖山風月相周旋其吟興差<lb/>
可羡也或謂坡仙無取于集句蓋有激而云不可以評<lb/>
是集也讀是集者能無慨然于斯<lb/>
　　　敬亭山樵圖詩序<lb/>
文江友人袁文欽示余山水圖一幅曰此敬亭山樵圖<lb/>
也敬亭山在大江之東竒秀聞於天下鮑昭李白之流<lb/>
形諸歌詠亹亹不厭至今讀其詩者可以想見其勝冩<lb/>
而爲圖者朱彦和也彦和之大父野翁嘗爲江東幕賔<lb/>
<pb n="KR4d0583_WYG_004-13a"/>
樂其山水之美遂卜居焉至彦和嘗侍其尊甫秋崖爲<lb/>
南靜尹山川阻修不勝遽反乎敬亭也而南靜之民懷<lb/>
尹之徳愛尹之深攀轅卧轍情終不自已也斯邑遂爲<lb/>
桐鄉而秋崖因以爲家彦和不忘敬亭山水恒曰一丘<lb/>
一壑吾父祖所經營也殘山剩水吾童子時所漁樵也<lb/>
安得恝然而忘情乎冩之于圖欲朝夕覽觀以紓懷抱<lb/>
耳彦和以予嘗游江左求爲之文以倡夫歌詠焉余病<lb/>
且眊諾既久未有以復暨督之急因爲之説曰世之髙<lb/>
<pb n="KR4d0583_WYG_004-13b"/>
蹈逺引者恒栖遲巖穴以遂其志而軒冕之士恬于勢<lb/>
利者毎寄興泉石託意雲林所以謝紛囂而樂夷曠陶<lb/>
情性于物表也彦和之冩是圖蓋不忘堂構之思而超<lb/>
然山水之外儻驄車出使道過敬亭舊時遺老必能言<lb/>
髙明祖父之事甘棠封植逾久逾昌想往哲之髙風繩<lb/>
故家之步武措諸事業必將與敬亭相與悠久矣樵云<lb/>
乎哉<lb/>
　　　青山白雲圖詩序<lb/>
<pb n="KR4d0583_WYG_004-14a"/>
上谷劉公治臨江之五年出山水一幅示余曰此白雲<lb/>
山圖也山在雲州之境先君世業在焉往昔讀書其中<lb/>
起居食息惟山是依今馳驅四方與接爲搆而白雲悠<lb/>
悠常往來於懷也遂命畫史冩而爲圖時一觀覽以舒<lb/>
欝滯子其叙次其事以倡夫歌詠者余嘗度居庸涉灤<lb/>
水按轡山谷間所見諸名山不可僂數蒼崖峭壁巉絶<lb/>
孤立衆水縈紆合流其下者龍門也連峯疊巘樓閣參<lb/>
差遺世羽儔錬石其中者金閣山也層巒秀㧞俯挹羣<lb/>
<pb n="KR4d0583_WYG_004-14b"/>
山白雲時興彌漫巖壑倐焉而舒倐焉而收千態萬變<lb/>
不可名狀者此山之所以得名而白雲所從出也余顧<lb/>
瞻裴囘欲往不果去之十餘年山川勝槩重見于毫素<lb/>
之表猶使人鄙吝都銷矧公桑梓之鄉英華清淑之氣<lb/>
鍾爲人物生于是也長于是也藏修游息于斯而先世<lb/>
烝嘗于斯也安得恝然忘情乎宜公之眷眷兹山也觀<lb/>
是圖者思親望鄉之心蓋油然而生矣公成均髙第襟<lb/>
度峭整撫兹山之白雲溥八荒之霖雨飄飄琴鶴歸過<lb/>
<pb n="KR4d0583_WYG_004-15a"/>
故山儻獲從周旋尚爲公賦之<lb/>
　　　竹山隱居詩序<lb/>
豐城之西有佳山水曰竹山地偏而境勝篔簹滿谷篠<lb/>
簜彌山黄氏世業在焉其子弟之彦曰尚英讀書奉親<lb/>
不求聞于時搢紳士過之者愛其所居幽雅而喜其志<lb/>
之髙也因名其奉親之堂曰竹山隱居咸爲之賦詠尚<lb/>
英以余聲相聞而道相似也徵序其事夫士生斯世所<lb/>
以與天地參者扶綱常立人紀也隱者潔身獨善長往<lb/>
<pb n="KR4d0583_WYG_004-15b"/>
不來人之大倫蓋有不能全也尚英之隱居也則異乎<lb/>
是所居之室則髙明祖父遺基而肯構也環其居之竹<lb/>
則先世手植而勿翦勿伐也宗祧在焉族姓聚焉嵗時<lb/>
佳節從容賔祭衣冠襍遝爼豆周旋二親康强載色載<lb/>
笑羣季俊秀捧觴上壽顧斯竹曰吾親晚節怡愉竹之<lb/>
挺乎歳寒也孫子昏定晨省竹之日報平安也天倫至<lb/>
樂藹然斯堂猶竹之生意流動乎四時也隱居奉親之<lb/>
樂可謂至矣吁昔人之隱有好梅者矣有懐松菊者矣<lb/>
<pb n="KR4d0583_WYG_004-16a"/>
皆隨所嗜好以娯其心志雖欲悦乎親而有所不逮也<lb/>
尚英隱而愛竹内悦乎親而外同乎人其美不亦大乎<lb/>
惜世之人知竹爲可好而不能比徳于竹也淇澳詩人<lb/>
美武公之徳惓惓于竹詠謌不厭尚英蓋近之矣尚英<lb/>
系出黄文節公家學源委具載譜牒兹不贅云<lb/>
　　　秋山行色圖詩序<lb/>
姑蘇張公舉進士第擢膚施令以善最聞超拜臨江副<lb/>
守邑士庶借留不能得邀善繪者冩爲圖題曰秋山行<lb/>
<pb n="KR4d0583_WYG_004-16b"/>
色詠歌以餞余竊誦其詩而爲之言曰天地之化流行<lb/>
乎四時而見諸溪山之美者皆可觀可詠可圖可賦不<lb/>
獨秋爲然也而名人韻士流連光景每於秋而寓意焉<lb/>
惠連之懷秋也少陵之秋興也鏗鏘金石激越宫商至<lb/>
今讀之者可以陶性情於一時遡髙致於千載也公歴<lb/>
秦韓涉荆呉道途所經耳目所及形諸詠歌自有不容<lb/>
己也西風嫋嫋木葉蕭蕭古道荒凉驚沙迷目撫山河<lb/>
之岑寂感昔時之戰爭蓋不勝宋玉之思矣若乃秋空<lb/>
<pb n="KR4d0583_WYG_004-17a"/>
無雲萬里一碧連山疊巘隱見馬前秀色娯人可攬可<lb/>
挹望太華而笑韓子之狂過首陽而慕夷齊之節髙風<lb/>
偉度固可師也歴峴首經大别叔子之碑漫不可識神<lb/>
禹之栢豈無有封植者乎赤壁續老坡之賦匡廬哦太<lb/>
白之詩蟠胸詞氣與兩仙頡頑霄漢間所謂吞若雲夢<lb/>
者八九也余觀公襟度蕭爽與秋同潔風裁峻整與山<lb/>
俱髙搢紳大夫士冩是圖以餞蓋善于取譬矣吁包藏<lb/>
造化者秋也蒼茫雲雨者山也成萬物者莫過乎秋産<lb/>
<pb n="KR4d0583_WYG_004-17b"/>
萬物者莫踰乎山公政敎行乎膚施膚施之人既沾其<lb/>
生成之惠矣吾臨江之人獨無斯望乎秋山之澤沾溉<lb/>
者逾廣則詠歌者逾盛公之事業固將與崧髙韓奕相<lb/>
爲炳煥傳諸悠久豈獨詠歌斯圖而已乎<lb/>
　　　許承㫖同聲詩序<lb/>
賔興之二年某充賦春官隨兩榜之士以門生禮拜安<lb/>
陽先生于私第因得先生貢院中諸詩讀之藹然棟梁<lb/>
吾道之心而形爲治世之音也又數年先生被㫖掌禁<lb/>
<pb n="KR4d0583_WYG_004-18a"/>
林某承乏屬僚備使令之末復得先生同聲集讀之則<lb/>
先生家居時與塾客馬明初氏倡和成集者也其音節<lb/>
髙雅法度森嚴協乎律吕振乎宫商如鈞天廣樂奏於<lb/>
洞庭之野金聲玉振秩然而有條風起水湧煥然而成<lb/>
章聲文相和可以侔造化可以格人心彼作樂者初不<lb/>
知其神妙之至此而聽之者釋然而忘疲充然而有得<lb/>
也因作而嘆曰世言懽愉之辭難工憂憤之詞易美觀<lb/>
於先生之詩而後知其言之有激而非和平之論也先<lb/>
<pb n="KR4d0583_WYG_004-18b"/>
生以文章政事爲時名臣賡歌一堂之上既足以協神<lb/>
人和上下矣退而家居獨能與韋布之士相應荅如響<lb/>
應聲其志之所存詩之所至豈得窺其彷彿而明初往<lb/>
復循環有倡斯和何材力雄敏如是哉在易乾之卦有<lb/>
曰同聲相應同氣相求釋者曰上應乎下下從乎上也<lb/>
夫先生不以道隆望重爲矜故能應乎下明初不以疏<lb/>
逺貧賤爲慊故能從乎上上下之志既同而彼此之道<lb/>
合宜其播之聲詩形諸歌詠如樂之無不和而得夫性<lb/>
<pb n="KR4d0583_WYG_004-19a"/>
情之正也古者時廵則必命太師陳詩以觀民風今先<lb/>
生與修國史儻以是詩編之簡册傳之天下後世使讀<lb/>
者消其卑鄙倨肆之心而作其和平正大之氣則同聲<lb/>
之效不亦大乎<lb/>
　<lb/>
　<lb/>
　<lb/>
　<lb/>
<pb n="KR4d0583_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樗隱集巻四<lb/>
</p>
<p>
</p>
  </div>
</body>
</text>
</TEI>
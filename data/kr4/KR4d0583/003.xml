<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>樗隱集卷三</head>
    <p>
<pb n="KR4d0583_WYG_003-1a"/>
欽定四庫全書<lb/>
　樗隱集卷三　　　　　　元　胡行簡　撰<lb/>
　　記<lb/>
　　　春暉軒記<lb/>
湄湘之東兩舍許有山曰湓峯挺奇聳秀外固而中寛<lb/>
世居其麓者黄氏也黄氏之俊秀者曰璞字石瓊五歲<lb/>
失所怙母徐氏躬自鞠育至於成人母高年康强曲盡<lb/>
孝養居第之左闢小軒為奉親之室浙右趙行素先生<lb/>
<pb n="KR4d0583_WYG_003-1b"/>
為之名春暉取孟東野語也璞屬余為記遂為之言曰<lb/>
造化流行發育萬物功用之大莫盛於春凡其自生自<lb/>
植勾萌甲拆沐春陽之暉而臻於蕃廡者莫草若也以<lb/>
一草之微沐春暉之恩發榮滋長得遂其性陽春徳澤<lb/>
何如其深且厚也母之於子亦猶是耳孩提之生蠢然<lb/>
無知動靜食息不能適其節癢疴疾痛不能謹其微為<lb/>
之母者心誠求之所以致其鞠育之勤俾至於成童何<lb/>
如其用力也暨其長也教之使學為之有室幹蠱承祧<lb/>
<pb n="KR4d0583_WYG_003-2a"/>
克自樹立母心始得其安而有終老之望也然春暉之<lb/>
及物不勞而成功母之鞠子何如其勞也兒之念母心<lb/>
猶寸草至微也母德如春暉至大也將何以竭其報哉<lb/>
東野可謂善形容矣然觀天地之化四時具而後成歲<lb/>
春而生之夏而長之秋而成實冬而歸根四時不具則<lb/>
歳功虧矣言春暉而違乎三時則天地造化所以生物<lb/>
成物不能全其始終矣詩之言曰欲報之德昊天罔極<lb/>
親恩之大蓋同乎天無一事而非仁也無一息而不愛<lb/>
<pb n="KR4d0583_WYG_003-2b"/>
也生生之德初無少間徵之天驗之人有以異乎無以<lb/>
異也即東野語而稽之詩人所言必劑量於其間矣行<lb/>
素博學躬行必有以語子奚待余言今朝廷以孝治天<lb/>
下求忠臣於孝子之門措之於用而推恩以及其親他<lb/>
日尚有觀焉<lb/>
　　　竹林書屋記<lb/>
湄湘在蕭洲上游山水之勝甲於一郡蓋其山自撫之<lb/>
大華綿亘數百里至於兹邑峙而為大秀玉笥皆曄然<lb/>
<pb n="KR4d0583_WYG_003-3a"/>
為郡邑之望荷峰與二山雖莫相雄長然挺奇毓秀鍾<lb/>
為人物若鄒氏之代有顯者荷峰之清淑所發也鄒氏<lb/>
世家鰲溪之焱坪其遷於兹山之麓不知其幾十世矣<lb/>
自初迄今咸以詩書起家篤於義方之訓者曰思齊思<lb/>
齊三子長曰直字允良次曰順字允遜季曰端字允臧<lb/>
築室為講學之所環四週皆竹因題之曰竹林書屋斯<lb/>
屋也樸而不華儉而有制山川獻狀若拱若揖層巒秀<lb/>
巘如屏如帷晴嵐暖翠輝映軒窻之外者湓峰之聨絡<lb/>
<pb n="KR4d0583_WYG_003-3b"/>
荷峰也玉虹蜿蜒泓澄如練滔滔安流環吾廬而過者<lb/>
長江之發乎杯溪也清時暇日藏修於斯游息於斯境<lb/>
曠地偏纎塵不到微風動竹戛玉敲金唔吚之聲與竹<lb/>
韻相和殆如雅奏之發乎鈞天黄鍾大吕振乎瓦缶之<lb/>
餘也夫貫四時而常青傲冰雪而獨立者竹也君子有<lb/>
取焉竹之心猶吾之虚而有容竹之節猶吾之直而不<lb/>
阿蓋比徳於竹而結屋於斯也昔之愛竹者多矣然託<lb/>
竹之美形容盛德莫如衞武允良昆仲誦淇澳之詩切<lb/>
<pb n="KR4d0583_WYG_003-4a"/>
磋琢磨交致其力奚患學不成名不立哉為士者希賢<lb/>
尚其朂之<lb/>
　　　瞻藜軒記<lb/>
蕭峽居淦上游山水清麗觀金華黄文節公十詠備見<lb/>
其勝峽西四十餘里有橋曰金名乃揚名斷金兩鄉水<lb/>
出焉橋之涘多舊家彭城劉氏世居之族為金川望其<lb/>
族之尤彦者曰翰烈為郡庠弟子員嘗從余授春秋相<lb/>
與有年請余顔其讀書所予因名之曰瞻藜蓋取劉向<lb/>
<pb n="KR4d0583_WYG_003-4b"/>
事也向漢之宗室嘗校書天祿閣夜有老人持青藜杖<lb/>
來訪自稱太乙之精吹杖端烟光洞照幽隱盡以天文<lb/>
祕記授之向由是探賾造化博極羣書為漢儒宗翰烈<lb/>
向之裔有志於學聞乃祖之風固宜勵業以紹休前聞<lb/>
人不但慕其名而已夫瞻者自卑而望乎高自下而望<lb/>
乎上詩云瞻仰昊天瞻彼旱麓皆是也青藜之光寥乎<lb/>
闊逺可望而不可親矣游目雲漢之上瞻乎奎壁之間<lb/>
文章昭回之光曄然與太乙青藜之焰相為輝暎神交<lb/>
<pb n="KR4d0583_WYG_003-5a"/>
意合凡得於觀感者自足以發揮文采而書眼如月載<lb/>
籍藴奥可以洞見而無餘矣瞻彼菉竹猶可資以比德<lb/>
瞻青藜之光以名斯軒固可與之匹休也或者謂太乙青<lb/>
藜杖之光乃好事者之言則世傳既久不可謂無是事<lb/>
也子房遇黄石公編其遺書豈亦無是事乎余嘗經穀<lb/>
城山謁黄石公祠檜柏森嚴穹碑雄文駭人心目凜然<lb/>
使人起敬惜劉向之遇太乙未有列之祠祀垂之紀述<lb/>
無徵而人弗信爾然太乙天之尊神漢廷多祠祀之云<lb/>
<pb n="KR4d0583_WYG_003-5b"/>
　　　靜隱齋記<lb/>
司徒辨章公鎭西江幕下多材能之士予奉使咸得見<lb/>
之任君從禮倜儻士也往掾湖東憲與予弟行義同署<lb/>
故相知尤深間請曰吾家在河東土厚水深民俗樸茂<lb/>
高蹈逺引之士多居其間今雖宦遊四方非予心樂也<lb/>
故鄉風物寤寐見之於是匾其所寓之室曰靜隱欲將<lb/>
歸乎故鄉習靜以寄吾隱也予復之曰動者靜之對也<lb/>
顯者隱之對也唯靜故隱唯動故顯天地造化生生不<lb/>
<pb n="KR4d0583_WYG_003-6a"/>
息凡其可見者動而顯也其不可見者靜而隱也人位<lb/>
乎兩間動靜隱顯與造化為一固將體天地生物之心<lb/>
以彌綸斯世潤澤生民豈可貪夫隱居之靜恝然無意<lb/>
斯世哉今疆埸未寧甲兵未戢方當運籌出奇掃清氛<lb/>
祲使功昭於時名垂於後然後幅巾還鄉優游林壑靜<lb/>
隱之樂孰大於此若超然獨往果於忘世則非時中之<lb/>
道矣君肄業胄庠通乎儒術諒亦見乎斯道奚俟予言<lb/>
　　　思益齋記<lb/>
<pb n="KR4d0583_WYG_003-6b"/>
友人黄尚德訪予蕭洲寓舍因請曰筠陽謝從震篤志<lb/>
於學名其藏修之室曰思益求為之記余曰經以不學<lb/>
而思為無益也今乃以思為有益何相戾也尚德曰從<lb/>
震以思益名其齋非不學而思也欲刻志講學以求新<lb/>
益也乃為說曰君子之所以學曰致知曰力行交致其<lb/>
力庶進乎益也致知矣而不力於行是徒知而無益也<lb/>
專用其力於行而不致其知則何以為行之本而有益<lb/>
於己乎徵之於易巽上震下其卦為益震雷也巽風也<lb/>
<pb n="KR4d0583_WYG_003-7a"/>
風烈則雷迅雷激則風怒兩相助所以為益造化之妙<lb/>
固相資而成也即此而觀則致知力行必内外相資然<lb/>
後可以日進乎益也然將何以用其力哉見善而能遷<lb/>
益也有過而能改益也讀書窮理日用行事謹吾心之<lb/>
所發審乎善惡之機發乎善則推而行之發乎惡則遏<lb/>
而絶之今日行一善焉明日行一善焉積累之久雖無<lb/>
求益之心而進德修業日進無疆自有不期然而然者<lb/>
矣又何待於思乎吁學而不思思而不學非能有益也<lb/>
<pb n="KR4d0583_WYG_003-7b"/>
學也思也聖人教人之要法其功欲兼盡也思進乎益<lb/>
是學必求其成也顧吾之立心何如耳益之上九以立<lb/>
心勿恒為戒思造夫道者尚鑒於斯言也從震世本筠<lb/>
之名族前代盛時決科者凡幾人名薦書者凡幾人家<lb/>
學相傳綽有源委從震既力學常存求益之思將見其<lb/>
繩祖武追先哲不難矣思云乎哉<lb/>
　　　堅白齋記<lb/>
余幼讀徐偃王碑知徐氏為三衢名族代有聞人往歲<lb/>
<pb n="KR4d0583_WYG_003-8a"/>
承乏詞林與衢士徐志尹同署文學醖藉蔚為儒林之<lb/>
彦今游番禺復識郡守徐公炳文侃侃乎松柏之姿皎<lb/>
皎乎冰霜之操信徐氏之多賢也公嘗名其讀書之所<lb/>
曰堅白齋搢紳咸頌詠其美僕不敏謹稽其章旨為公<lb/>
續陳之佛肸之召夫子也知趙氏不足與有為欲得聖<lb/>
人行道以濟時也聖人或行或止其動以天子路未知<lb/>
耳譬物之堅白焉磨之而不磷也涅之而不緇也佛肸<lb/>
能浼我哉學者則異乎是矣金至剛也或化為繞指之<lb/>
<pb n="KR4d0583_WYG_003-8b"/>
柔衣本素也或為風塵所緇理固然耳在聖人則不然<lb/>
其堅也猶山岳峻峙震雷不能破之其白也猶白雪之<lb/>
白凝塵不能汚之蓋聖人之德純乎乾剛濯以江漢暴<lb/>
以秋陽皜皜乎其潔也誰得而磷緇之吁聖人者萬世<lb/>
之標準也去之數千載遺書尚存觀其書迹其事聖人<lb/>
德容可思可法無徒慕其名也吾觀公秉心堅正而不<lb/>
為物撓操行潔白而不為欲遷蓋知學聖賢者宜以堅<lb/>
白名齋也古昔座右有銘咸以自警公藏修於斯游息<lb/>
<pb n="KR4d0583_WYG_003-9a"/>
於斯循名思義進德孰有涯姑書是語與同志者講焉<lb/>
　　　友古齋記<lb/>
西昌據青原上游山勢四環江流如帶英華清淑之氣<lb/>
磅礴而鬱積士生其間多秀而文若劉子高氏王子啓<lb/>
氏廖子謙氏皆辱與余游而鍾仲輔氏則又因子高而<lb/>
識也仲輔名其讀書之室曰友古徵為之記夫友也者<lb/>
友其德也古之人不可得見矣况可友乎吾所取以為<lb/>
友者質之載籍以觀其言考諸行事以觀其德友諸吾<lb/>
<pb n="KR4d0583_WYG_003-9b"/>
心措諸吾躬古之人能致知矣吾獨不能焉古之人能<lb/>
力行矣吾又奚不能焉致知也力行也古之人所以為<lb/>
聖為賢皆是道也生乎今之世欲友乎古之人要必自<lb/>
知行始然將何以用吾力也亦曰堯舜之道孝弟而已<lb/>
矣夫孝於親友於兄弟日用之所常行夫人而能之也<lb/>
奚獨堯舜然哉堯也舜也其知生知其行安行知之極<lb/>
其至行之極其至耳世之人具是理而不能知也汨於<lb/>
欲而不能行也堯舜之事載諸方策吾取以為法焉曰<lb/>
<pb n="KR4d0583_WYG_003-10a"/>
孝曰弟不如堯舜不止也處乎君臣處乎朋友莫不皆<lb/>
然庶無愧乎古之人庶可謂之尚友千載庶可謂之友<lb/>
其德矣舍是弗務從事於記誦詞章之末習為詭異以<lb/>
驚世駭俗謂之尚友古人則余不得而知也子歸至西<lb/>
昌見前所謂三君子者質以斯言必有以教我<lb/>
　　　虚白軒記<lb/>
銀漢澄秋金波麗夕余燕坐寂然心志凝黙觀夫天地<lb/>
之大六合之廣瑶光滿空萬里一色慨然曰兹非所謂<lb/>
<pb n="KR4d0583_WYG_003-10b"/>
虚室生白者乎莊周氏以蓋世之豪負邁往之氣吐詞<lb/>
立論欲前無古而後無今也詩書禮樂仁義道徳所以<lb/>
扶綱常立人紀周反欲離而去之棄而絶之然是道也<lb/>
周非不知也不過肆為寓言以勵其驚世矯俗之志耳<lb/>
故其著書雖若歴詆聖賢而尊之之意固非不知也虚<lb/>
室生白之論乃有見乎此心之妙與吾儒蓋不異也夫<lb/>
宇宙至虚也而涵萬象焉吾心至虚也而具萬理焉虚<lb/>
則吾心之量也白則吾心之理也鴻濛未判虚也白也<lb/>
<pb n="KR4d0583_WYG_003-11a"/>
混而為一不得而名狀也太極既立人受天地之中以<lb/>
生吾體即天地之體吾心即天地之心靈臺澄瑩皎如<lb/>
日月非所謂虚室生白乎斯言也非寓也天下古今之<lb/>
通論也即儒書而騐諸南華之書同乎異乎吾不得而<lb/>
知也毘陵高允昇治清江游心沖漠澹乎無營蓋得於<lb/>
清淨寧民之要公退之暇坐乎虚白之軒黄巻中與聖<lb/>
賢相對凡天地之所以大日月之所以明觀之造化體<lb/>
之吾心天君泰然輝光發越斯道在我矣措之於用則<lb/>
<pb n="KR4d0583_WYG_003-11b"/>
坐乎廟堂之上包乎海㝢者此道也察乎幾微而幽隱<lb/>
畢照者此道也允昇有見於此異日造詣何可量哉孟<lb/>
子曰我善養吾浩然之氣尚推是道而準之焉<lb/>
　　　順德堂記<lb/>
人之為道也莫先於愛親之仁敬長之義蓋仁無非愛<lb/>
也而必先於愛親斯所以為孝之至義無非敬也而必<lb/>
先於敬長斯所以為悌之至然孝悌而謂之順德者何<lb/>
也蓋天之降衷者均也人之秉彞者均也千萬人之心<lb/>
<pb n="KR4d0583_WYG_003-12a"/>
即一人之心一人之心即千萬人之心故推而達之天<lb/>
下無不同是以謂之順德言乃良心之自然非强為之<lb/>
也郡學上舍生熊氏仲章清江之俊彦也其所居之堂<lb/>
掲之曰順德蓋以為修己治人皆已之分内事而治人<lb/>
之道必本於修己修己之道必先於孝悌孝悌之道則<lb/>
所以為順德也故其處家則愛親敬長德之順也其事<lb/>
師則無犯無隠德之順也其交友則聞善相告德之順<lb/>
也立朝而事上則嘉猷之入告德之順也或出而涖民<lb/>
<pb n="KR4d0583_WYG_003-12b"/>
則承流而宣化德之順也處内處外無非順德而不悖<lb/>
無非由愛親敬長推而達之天下盖如是夫仲章之<lb/>
父雲瑞性淳樸善訓子而子又克孝吾友某為余言仲<lb/>
章之賢余故為之記其堂所以勗其德以為事之本也<lb/>
　　　谷雲記<lb/>
渝之南有山巋然獨秀曰鼎山山北折十數里竒峰叠<lb/>
巘層見互出有谷焉介乎銀沙之上陂陀環合外固而<lb/>
中寛鄒先生為憲之所居也回眺鼎山立當户外白雲<lb/>
<pb n="KR4d0583_WYG_003-13a"/>
來往宿乎簷端因見號曰谷雲焉學者遂稱之曰谷雲<lb/>
先生先生少有四方之志嘗汎彭蠡觀匡廬游鄂渚登<lb/>
黄鶴樓方岳重臣薦掌教鐸位弗酧其志道弗見於用<lb/>
慨然曰吾將歸吾谷中與吾雲相莫逆無復出岫之想<lb/>
也攜書歸隱唯雲是依先生不忘乎雲雲未嘗離乎先<lb/>
生也乃即雲谷深處結菴一區為游息之地朝而出游<lb/>
雲隨杖履莫而來歸雲在几席斯須不相違也余嘗造<lb/>
斯谷弭節徘徊留宿其館雲氣悠颺飛舞左右先生曰<lb/>
<pb n="KR4d0583_WYG_003-13b"/>
斯雲也舒之則亘乎八紘斂之則不盈一縷招之不來<lb/>
麾之不去我與子素相好雲特相親狎也余因諗諸雲<lb/>
曰雲乎雲乎將長為白雲而栖遲山澤乎抑變化青雲<lb/>
而霖雨天下乎但恐蒲輪詣谷而雲為之先驅矣雲<lb/>
黙然不應先生舉觴而歌曰吾之隱兮雲為居吾之出<lb/>
兮雲為輿相時而動兮雲隨吾而卷舒絃吾琴兮讀吾<lb/>
書山空無人兮唯雲與俱侣斯雲以自娛兮與造化而<lb/>
為徒歌聲繞梁聞者胥悅白雲依依若有德色乃相與<lb/>
<pb n="KR4d0583_WYG_003-14a"/>
劇談援筆而書以授能賦者屬而和之因記其事如左<lb/>
　　　雪軒記<lb/>
造化嚴凝之氣至冬而其令始成四時景物之變惟雪<lb/>
色為得其正蓋白可受采而其質之美必醖釀之久而<lb/>
後可成也雪之在天地間非特騷人韻士好之雖樵童<lb/>
釣叟皆喜衝冒六花而往來山林傲睨江湖也豐城聶<lb/>
允儀世居穆湖之上嘗名讀書之所曰雪軒求為之記<lb/>
子攻詩及書而為學之志篤也觀乎雪足以進德矣夫<lb/>
<pb n="KR4d0583_WYG_003-14b"/>
雪之作也積之有其漸而成之不計其功北風其涼質<lb/>
之始胚胎也上天同雲華之始芬敷也萬里茫茫上下<lb/>
一色際天所覆逈乎纎塵騁余目於八荒其殆將超乎<lb/>
太素之先而㑹造化於吾心也子之名軒豈將觀雪而<lb/>
進學乎抑對雪置酒高會以娛賓乎允儀曰嘗聞孫康<lb/>
映雪而讀書矣程門高弟立雪而侍師矣鄙志固慕乎<lb/>
此也余以其言之可采遂書是語以為之記俾知所以<lb/>
自警云<lb/>
<pb n="KR4d0583_WYG_003-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0583_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樗隱集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_003-1a"/>
渭南文集巻第三<lb/>
　　　　　　　山　隂　陸　游　務觀<lb/>
　　　劄子<lb/>
　　　　　蠟彈省劄<hi>請至都堂撰癸未二月二府</hi>
　朝廷今來<hi>廟諱光宗</hi>大信明大義于天下依周漢<lb/>
　諸侯及唐藩鎮故事撫定中原不貪土地不<lb/>
　利租賦除相度於唐鄧海泗一帶置闗依函<lb/>
　谷闗外應有據以北州郡歸命者即其所得<lb/>
　州郡裂土封建大者為王帶節度鎮撫大使<lb/>
<pb n="KR4d0268_SBCK_003-1b"/>
　賜玉帶金魚塗金銀印其次為郡王帶節度<lb/>
　鎮撫使賜笏頭金帶金魚塗金銅印仍各賜<lb/>
　鐵券旌節門㦸從物元係蕃中姓名者仍賜<lb/>
　姓名各以長子為節度鎮撫留後世世襲封<lb/>
　永無窮已餘子弟聴奏充部内防團刺史亦<lb/>
　令久任將佐比類金人官制升等換授其國<lb/>
　置國相一員委本國選擇保奏當降真命餘<lb/>
　官准此七品以下聴便宜辟除土地所出並<lb/>
　許截留充賞給軍兵禄養官吏等用更不上<lb/>
<pb n="KR4d0268_SBCK_003-2a"/>
　供毎歳正旦一朝三年大禮一助祭如有故<lb/>
　聴遣留後或國相代行　天申㑹慶節止遣<lb/>
　國官一員將命應刑獄生殺並委本國照紹<lb/>
　興勑令參酌施行更不奏案合行軍法者自<lb/>
　從軍法四京各用近畿大國兼充留守　朝<lb/>
　廷惟於春季遣使朝陵餘時止用本處官吏<lb/>
　侍祠毎遇朝貢當議厚給茶綵香藥等充回<lb/>
　賜以示撫存遇一國有警急諸國迭相救援<lb/>
　如開斥生地俘獲金寳並就賜本國仍永不<lb/>
<pb n="KR4d0268_SBCK_003-2b"/>
　置監司帥臣及監軍等官候議定各遣子弟<lb/>
　一人入覲當特賜燕勞畢即時遣囬機㑹之<lb/>
　來時不可失各宜勇决以稱　朝廷開納之<lb/>
　意<lb/>
　　　　　論選用西北士大夫劄子<lb/>
<hi>臣</hi>伏聞天聖以前選用人才多取北人宼凖<lb/>
　持之尤力故南方士大夫沉抑者多　仁宗<lb/>
　皇帝照知其弊公聴並觀兼收博采無南北<lb/>
　之異於是范仲淹起於吳歐陽脩起於楚蔡<lb/>
<pb n="KR4d0268_SBCK_003-3a"/>
　㐮起於閩杜衍起於㑹稽余靖起於嶺南皆<lb/>
　為一時名臣號稱　聖宋得人之盛及紹聖<lb/>
　崇寧間取南人更多而北方士大夫復有沉<lb/>
　抑之歎陳瓘獨見其弊昌言於朝曰重南輕<lb/>
　北分裂有萌嗚呼瓘之言天下之至言也<hi>臣</hi>
　伏覩方今雖中原未復然徃者衣冠南渡蓋<lb/>
　亦衆矣其間豈無抱才術蘊器識者而班列<lb/>
　之閒北人鮮少甚非示天下以廣之道也欲<lb/>
　望　聖慈命大臣近臣各舉趙魏齊魯秦晉<lb/>
<pb n="KR4d0268_SBCK_003-3b"/>
　之遺才以漸試用拔其尤者而任之庶上遵<lb/>
　仁祖用人之法下慰遺民思舊之心其於國<lb/>
　家必將有頼伏惟留神省察取進止<lb/>
　　　　　代乞分兵取山東劄子<lb/>
<hi>臣</hi>等恭覩陛下特發英㫁進討京東以爲恢<lb/>
　復故彊牽制川陜之謀<hi>臣</hi>等獲侍清光親奉<lb/>
　睿旨不勝欣抃然亦有惓惓之愚不敢隱默<lb/>
　者竊見傳聞之言多謂虜兵困於西北不復<lb/>
　能保京東加之苛虐相承民不堪命王師若<lb/>
<pb n="KR4d0268_SBCK_003-4a"/>
　至可不勞而取若審如此說則弔伐之兵本<lb/>
　不在衆偏師出境百城自下不世之功何患<lb/>
　不成萬一未至盡如所傳虜人尚敢旅拒遺<lb/>
　民未能自㧞則我師雖衆功亦難必而宿師<lb/>
　于外守備先虚我猶知出兵京東以牽制川<lb/>
　陜彼獨不知侵犯兩淮荆㐮以牽制京東耶<lb/>
　為今之計莫若戒敕宣撫司以大兵及舟師<lb/>
　十分之九固守江淮控扼要害為不可動之<lb/>
　計以十分之一遴選驍勇有紀律之將使之<lb/>
<pb n="KR4d0268_SBCK_003-4b"/>
　更出迭入以竒制勝俟徐鄆宋毫等處撫定<lb/>
　之後兩淮受敵處少然後漸次那大兵前進<lb/>
　如此則進有闢國拓土之功退無勞師失備<lb/>
　之患實天下至計也蓋京東去虜巢萬里彼<lb/>
　雖不能守未害其疆兩淮近在畿甸一城被<lb/>
　寇尺地陷沒則　朝廷之憂復如去歳此<hi>臣</hi>
　所以夙夜憂懼寢不能瞑而為陛下力陳其<lb/>
　愚也且富家巨室未嘗不欲利也然其徒欲<lb/>
　賈于逺者率不肯以多貲付之其意以為山<lb/>
<pb n="KR4d0268_SBCK_003-5a"/>
　行海宿要不可保若傾囊而付一人或一有<lb/>
　得失悔其可及哉此言雖小可以諭大願<lb/>
　陛下留神察焉<hi>臣</hi>等誤蒙　聖慈待罪樞筦<lb/>
　攻守大計實任其責伏惟<lb/>
　陛下照其愚忠<hi>臣</hi>等不勝幸甚取　進止<lb/>
　　　　　上二府論事劄子<hi>五日壬午六月</hi>
　某伏見大理寺奏北界䝉城縣官邢珪罪狀<lb/>
　竊縁有司之議據其侵犯邉城殺害義旅雖<lb/>
　置極典未足當罪然既已具奏則當有特<lb/>
<pb n="KR4d0268_SBCK_003-5b"/>
　㫖恐與有司之議不可同日而語何者有司<lb/>
　謹守律令　朝廷當斷以大義故也按邢珪<lb/>
　生於涿易非　祖宗涵養之人仕於偽界非<lb/>
　國家禄使之吏身有官守一旦危急力雖不<lb/>
　及猶能死守雖懵於逆順不知革面然春秋<lb/>
　之義天下之善一也若遂誅之恐非所以勸<lb/>
　天下之為人臣者奏陳之際儻為一言貸其<lb/>
　草芥微命以示中國禮義實非小補又慮議<lb/>
　者以謂張安國殺耿京事與此略同恐啓寛<lb/>
<pb n="KR4d0268_SBCK_003-6a"/>
　貸之路無以慰歸附之人則<hi>某</hi>謂不然張安<lb/>
　國中國人又嘗受旗牓招安見利而動賊殺<lb/>
　耿京反覆姦猾罪惡明白與珪實為不類兼<lb/>
　邢珪所犯在未被大赦蕩滌之前張安國所<lb/>
　犯在已受旗牓招安之後伏乞鈞察<lb/>
　　　　　上殿劄子三首<hi>一月壬午十</hi>
<hi>臣</hi>恭惟　陛下天縱聖智生知文武御極之<lb/>
　初内出大號所以加惠于海内甚渥猶以為<lb/>
　未足也乃八月戊子寛恤之令繼下至誠惻<lb/>
<pb n="KR4d0268_SBCK_003-6b"/>
　但纎悉備具歡欣之聲達于逺迩可謂盛矣<lb/>
　然今既累月不知有司皆已推而致之民乎<lb/>
　若猶未也是不免為空文而已無乃不可乎<lb/>
　又有大不可者　陛下初即大位乃信詔令<lb/>
　以示人之時前日數十條或曰當寘典憲或<lb/>
　曰當議根治或曰當議顯戮可謂丁寧切至<lb/>
　赫然非常之英斷也若復為官吏將帥一切<lb/>
　翫習漫不加省一旦國家有急陛下詔令戒<lb/>
　敕之語将何加此而欲使人捐肝腦以衞社<lb/>
<pb n="KR4d0268_SBCK_003-7a"/>
　稷乎周官冢宰以正月之吉始和布治于邦<lb/>
　國都鄙垂象之法徇以木鐸曰不用法者國<lb/>
　有常刑正月周正今之十一月也正歳夏正<lb/>
　今之正月也自十一月至正月若未甚久而<lb/>
　申敕告戒俟以刑辟已如此其嚴今命下累<lb/>
　月而有司或恬然不以爲意<hi>臣</hi>竊惑之欲望<lb/>
　聖慈以所下數十條者申諭中外使恪意奉<lb/>
　行毋或失墜仍命諫官御史及外臺之<hi>臣</hi>精<lb/>
　加考覈取其尤沮格者與衆棄之不惟　聖<lb/>
<pb n="KR4d0268_SBCK_003-7b"/>
　澤速得下究亦使文武小大之臣聳然知詔<lb/>
　令之不可慢如此實　聖政之所當先也伏<lb/>
　惟留神省察取進止<lb/>
　　　　　二<lb/>
<hi>臣</hi>聞夏尚忠商尚質周尚文三者迭用非以<lb/>
　為異因時制宜有不得不然者<hi>臣</hi>竊觀　太<lb/>
　祖　太宗之世法度典章廣大簡易律令可<lb/>
　以禁姦無滋彰之患文移可以應務無叢委<lb/>
　之弊君臣上下如家人父子論說徑直誠意<lb/>
<pb n="KR4d0268_SBCK_003-8a"/>
　洞達所詳者大所畧者小事易舉功易成其<lb/>
　氣象風俗人物議論至于今可考也太平既<lb/>
　久日趨於文放而不還末流愈逺浮虚失實<lb/>
　華藻害道雖號為粲然備具而文移書判増<lb/>
　至數倍居官者窮日之力實不暇給猾吏姦<lb/>
　人乗隙以逞其始也所詳者小所略者大其<lb/>
　極也并小者不復能詳則一切鹵莽聴吏之<lb/>
　所為而已　太上皇帝中興大業當宁歎息<lb/>
　思有以救之於是漸加訂正以還其舊兩省<lb/>
<pb n="KR4d0268_SBCK_003-8b"/>
　復通為一以革迃滯之風寺監幾省其半以<lb/>
　去支離之害簡禮容刪律令規模措置盖欲<lb/>
　悉除繁文復從　祖宗之質而後已有司奉<lb/>
　承未能盡如本指此陛下今日所當力行不<lb/>
　可緩也<hi>臣</hi>愚欲望　聖慈明詔輔<hi>臣</hi>使帥其<lb/>
　屬因今六曹寺監百執事所掌講求　宗祖<lb/>
　舊制以趍於廣大簡易之域繁碎重複無益<lb/>
　實事者一皆省去使小大之臣咸有餘力以<lb/>
　察姦去蠧修舉其職則太平之基自此立矣<lb/>
<pb n="KR4d0268_SBCK_003-9a"/>
　元祐中司馬光請改三省職事一如昔日中<lb/>
　書之制蘇轍亦請収昔日三司之權悉歸戸<lb/>
　部則臣所謂因今所掌以求　祖宗舊制誠<lb/>
　不為難顧　陛下力行何如爾干冒天聴伏<lb/>
　深戰慄取進止<lb/>
　　　　　三<lb/>
<hi>臣</hi>竊觀周自后稷公劉以來積徳深逺卜世<lb/>
　長久為之子孫者宜皆取法焉然而獨曰儀<lb/>
　刑文王又曰儀式刑文王之典漢自髙帝創<lb/>
<pb n="KR4d0268_SBCK_003-9b"/>
　業其後嗣亦多賢君然史臣獨曰漢言文景<lb/>
　美矣至武帝之功烈猶以不遵文景之恭儉<lb/>
　為恨唐三百年一祖三宗皆號盛世而太宗<lb/>
　正觀政要之書獨傳寳以為大訓元祐中學<lb/>
　士范祖禹亦曰　祖宗畏天愛民子孫皆當<lb/>
　取法惟　仁宗在位最久徳澤深厚結於天<lb/>
　下誠能専法　仁宗則成康之隆不難致也<lb/>
　嗚呼祖禹之言天下之至言也迨我太上皇<lb/>
　帝躬履艱難慨然下詔専法仁祖之政且竊<lb/>
<pb n="KR4d0268_SBCK_003-10a"/>
　聞燕間惟考觀　仁祖政事是以於萬斯年<lb/>
　無疆惟休亦享　仁祖垂拱之福可謂盛矣<lb/>
　陛下紹體聖緒正當師　太上専法　仁祖<lb/>
　之意申命迩英進讀之臣日以寳訓反覆敷<lb/>
　繹以究微意仍命輔臣政事法度一以　仁<lb/>
　祖為法<hi>臣</hi>將見　陛下福禄川至治效日見<lb/>
　年穀婁豐四夷率服慶暦皇祐之盛復見於<lb/>
　今雖遐方絶壤皆當梯航而至矣况中原故<lb/>
　地其有不復者哉<hi>臣</hi>不勝至願伏惟　聖慈<lb/>
<pb n="KR4d0268_SBCK_003-10b"/>
　留神省察取進止<lb/>
　　　　　擬上殿劄子<hi>内禪遂不果上壬午准備輪對㑹</hi>
<hi>臣</hi>觀小毖之詩見成王孜孜求助特在初載<lb/>
　意其臨天下之久閱義理之多則當默識獨<lb/>
　㫁雖無待於群臣可也及考之書然後知其<lb/>
　不然舜伐三苗年九十有三聞伯益一言則<lb/>
　退而敷文徳舞干羽無一毫自用之意武王<lb/>
　受貢獒年九十有一召公作訓累數百言武<lb/>
　王納之不以為過嗚呼為人臣而不以舜武<lb/>
<pb n="KR4d0268_SBCK_003-11a"/>
　王望其君者不恭其君也伏以　陛下生知<lb/>
　之聖度越百王稽古之學博極墳典歴試諸<lb/>
　難身濟大業更事閱理多矣自公卿大臣皆<lb/>
　陛下四十年教養所成況於小儒賤士見聞<lb/>
　淺陋曽何足以仰清光備顧問哉然其所陳<lb/>
　則未必無尺寸之長何者舉吏部之籍縉紳<lb/>
　之士幾人其得見君父者幾人白首州縣而<lb/>
　不得一望闕門者多矣則凡進見之人固宜<lb/>
　夙夜殫思竭誠以幸千載之遇雖其間有論<lb/>
<pb n="KR4d0268_SBCK_003-11b"/>
　事梗野不達大體者究其設心亦願際㑹犯<lb/>
　威顏以徇俗捨富貴以取名<hi>臣</hi>竊謂無是理<lb/>
　也欲望陛下昭然無置疑於聖心克己以來<lb/>
　之虚心以受之不憚捨短而取長以求千慮<lb/>
　之一得庶幾下情得以畢達群臣無伯益召<lb/>
　公之賢陛下以舜武王之心為心則是聖徳<lb/>
　巍巍過於舜武王矣如其屈萬乗之尊躬日<lb/>
　昃之勞顧於踈逺之言無大施用姑以天地<lb/>
　之度容之而已是獨言者一身之幸也干冒<lb/>
<pb n="KR4d0268_SBCK_003-12a"/>
　天威<hi>臣</hi>無任惶怖俟罪之至<lb/>
　　　　　上二府乞勿受慶雲圖劄子<hi>春癸未</hi>
　伏覩尚書省劄子知閬州吕游問奏慶雲見<lb/>
　并圖一軸奉　聖旨降付編類　聖政所仰<lb/>
　見　主上聖孝推美　太上皇帝之心然竊<lb/>
　聞　太上皇帝建炎之初京東進芝草親詔<lb/>
　却之盛徳煌煌光映簡冊今乃以慶雲見為<lb/>
　聖政恐非　太上皇帝之本意兼閬州所奏<lb/>
　専以慶雲見於普安郡及在　主上即位前<lb/>
<pb n="KR4d0268_SBCK_003-12b"/>
　一日為受命之符䛕佞牽合不識大體政與<lb/>
　京東芝草相類若受而不却雖不報行其誰<lb/>
　不知深恐自此草木之妖氛氣之怪緯候之<lb/>
　說歌頌之文紛紛來上却之則自啓其端不<lb/>
　却則遂將成俗欲望鈞慈以　太上皇帝却<lb/>
　芝草故事委曲奏陳　主上剛明英斷必有<lb/>
　以處此矣干冒鈞嚴不勝恐怖之至<lb/>
　　　　　上二府論都邑劄子<lb/>
　某自頃奏記迨今累月自顧賤愚不肖無尺<lb/>
<pb n="KR4d0268_SBCK_003-13a"/>
　寸可以上補聦明而徒以無益之事上勤省<lb/>
　閱實有罪焉故久不敢以姓名徹左右今者<lb/>
　偶有拳拳之愚竊謂相公所宜聞者伏兾少<lb/>
　留觀覽幸甚幸甚伏聞北虜累書請和仰惟<lb/>
　主上聖武相公威名震疊殊方足以致此而<lb/>
　天下又方厭兵勢且姑從之矣然<hi>某</hi>聞江左<lb/>
　自吳以來未有捨建康他都者吳嘗都武昌<lb/>
　梁嘗都荆渚南唐嘗都洪州當時為計必以<lb/>
　建康距江不逺故求深固之地然皆成而復<lb/>
<pb n="KR4d0268_SBCK_003-13b"/>
　毁居而復徙甚者遂至於敗亡相公以為此<lb/>
　何哉天造地設山川形勢有不可易者也<lb/>
　車駕駐蹕臨安出於權宜本非定都以形勢<lb/>
　則不固以餽餉則不便海道逼近凜然常有<lb/>
　意外之憂至於讖緯俗語則固所不論也今<lb/>
　一和之後盟誓已立動有拘礙雖欲營繕勢<lb/>
　將艱難<hi>某</hi>竊謂及今當與之約建康臨安皆<lb/>
　係駐蹕之地北使朝聘或就建康或就臨安<lb/>
　如此則我得以間暇之際建都立國而彼既<lb/>
<pb n="KR4d0268_SBCK_003-14a"/>
　素聞不自疑沮黠虜欲借以為辭亦有不可<lb/>
　者矣今不為後且噬臍至於都邑措置當有<lb/>
　節目若相公以為然<hi>某</hi>且有以繼進其說不<lb/>
　一二年不拔之基立矣<hi>某</hi>智術淺短不足以<lb/>
　議大計然受知之深不敢自以踈逺為疑干<lb/>
　冒鈞聽下情恐懼之至<lb/>
<pb n="KR4d0268_SBCK_003-14b"/>
</p>
<p>
渭南文集巻第三<lb/>
</p>
<p>
</p>
  </div>
</body>
</text>
</TEI>
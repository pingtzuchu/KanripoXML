<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_047-1a"/>
渭南文集巻第四十七<lb/>
　　　　　　山　隂　陸　游<lb/>
　　　　入蜀記第五<lb/>
二十七日郡集於南樓在儀門之南石城上一<lb/>
曰黄鶴山制度閎偉登望尤勝鄂州樓觀為<lb/>
多而此獨得江山之要㑹山谷所謂江東湖<lb/>
北行畫圖鄂州南樓天下無是也下闞南湖<lb/>
荷葉彌望中為橋曰廣平其上皆列肆兩旁<lb/>
有水閣極佳但以賣酒不可徃山谷云凭欄<lb/>
<pb n="KR4d0268_SBCK_047-1b"/>
　十里芰荷香謂南湖也是日早微雨晚晴<lb/>
二十八日同章冠之秀才甫登石鏡亭訪黄鶴<lb/>
　樓故址石鏡亭者石城山一隅正枕大江其<lb/>
　西與漢陽相對止隔一水人物草木可數唐<lb/>
　沔州治漢陽縣故李太白沔州泛城南郎官<lb/>
　湖詩序云白遷於夜郎遇故人尚書郎張謂<lb/>
　出使夏口沔州牧杜公漢陽令王公觴于江<lb/>
　城之南湖其後沔州廢漢陽以縣隷鄂州周<lb/>
　世宗平淮南得其地復以爲軍太白詩云誰<lb/>
<pb n="KR4d0268_SBCK_047-2a"/>
　道此水廣狹如一疋練江夏黄鶴樓青山漢<lb/>
　陽縣大語猶可聞故人難可見形容最妙黄<lb/>
　魯直宵征江夏縣睡起漢陽城亦此意老杜<lb/>
　有公安送李晉肅入蜀余下沔鄂及登舟將<lb/>
　適漢陽詩而卒於耒水可恨也漢陽負山帶<lb/>
　江其南小山有僧寺者大别山也又有小别<lb/>
　謂之二别云黄鶴樓舊傳費褘飛升於此後<lb/>
　忽乗黄鶴來歸故以名樓號為天下絶景崔<lb/>
　灝詩最傳而太白竒句得於此者尤多今樓<lb/>
<pb n="KR4d0268_SBCK_047-2b"/>
　已廢故趾亦不復存問老吏云在石鏡亭南<lb/>
樓之間正對鸚鵡洲猶可想見其地樓榜李<lb/>
監篆石刻獨存太白登此樓送孟浩然詩云<lb/>
　孤帆逺映碧山盡惟見長江天際流蓋㠶檣<lb/>
　映逺山尤可觀非江行久不能知也復與冠<lb/>
　之出漢陽門遊仙洞止是石壁數尺皆直裂<lb/>
　無洞穴之狀舊傳有仙人隱其中嘗啓洞出<lb/>
　游老兵遇之得黄金數餅後化為石東坡先<lb/>
　生有詩紀其事初不云所遇何人且太白固<lb/>
<pb n="KR4d0268_SBCK_047-3a"/>
　巳云頗聞列仙人於此學飛術一朝向蓬海<lb/>
　千載空石室今鄂人謂之吕公洞盖流俗附<lb/>
　㑹也有道人澶州人結廬洞側設吕公像其<lb/>
　中洞少南即石鏡山麓麤頑石也色黄赤皴<lb/>
　駁了不能鑑物可謂浪得名者由江濵堤上<lb/>
　還船民居市肆數里不絶其間復有巷陌徃<lb/>
　來憧憧如織蓋四方商賈所集而蜀人為多<lb/>
二十九日早有廣漢僧世全左緜僧了證來附<lb/>
　從人舟日映移舟江口回望堤上樓閣重複<lb/>
<pb n="KR4d0268_SBCK_047-3b"/>
　燈火歌呼夜分乃已招醫趙隨為靈照視脉<lb/>
三十日黎明離鄂州便風掛㠶㳂鸚鵡洲南行<lb/>
　洲上有茂林神祠逺望如小山洲蓋禰正乎<lb/>
　被殺處故太白詩云至今芳洲上蘭蕙不敢<lb/>
　生梁王僧辯擊邵陵王綸軍至鸚鵡洲即此<lb/>
　地也自此以南為漢水禹貢所謂嶓冢導漾<lb/>
　東流為漢者水色澄澈可鑑太白云楚水清<lb/>
　若空蓋言此也過謝家磯金雞洑磯不甚髙<lb/>
　而石皆横裂如累層甓得縮項鯿魚重十斤<lb/>
<pb n="KR4d0268_SBCK_047-4a"/>
　洑中有聚落如小縣出鱘魚居民率以賣鮓<lb/>
　為業晩泊通濟口自此入沌沌讀如篆字書<lb/>
　云水名在江夏過九月則沌涸不可行必由<lb/>
　巴陵至荆渚<lb/>
九月一日始入沌實江中小夾也過新潭有龍<lb/>
　祠甚華㓗自是遂無復居人兩岸皆葭葦彌<lb/>
　望謂之百里荒又無挽路舟人以小舟引百<lb/>
　丈入夜財行四十五里泊叢葦中平時行舟<lb/>
　多於此遇盜通濟巡檢持兵來警邏不寐達<lb/>
<pb n="KR4d0268_SBCK_047-4b"/>
　旦<lb/>
二日東岸葦稍薄缺時見大江渺瀰蓋巴陵路<lb/>
　也晡時次下郡始有二十餘家皆業漁釣蘆<lb/>
　藩茅屋宛有幽致魚尤不論錢自此始復有<lb/>
　挽路登舟背望竟陵逺山泊白臼有莊居數<lb/>
　家門外皆古栁侵雲<lb/>
三日自入沌食無菜是日始得菘及蘆服然不<lb/>
　肯斸根皆刈葉而已過八疊洑口皆有民居<lb/>
　晩泊歸子保亦有十餘家多桒柘榆柳<lb/>
<pb n="KR4d0268_SBCK_047-5a"/>
四日平旦始解舟舟人云自此陂澤深阻虎狼<lb/>
　出没未明而行則挽卒多為所害是日早見<lb/>
　舟人焚香祈神云告紅頭須小使頭長年三<lb/>
　老莫令錯呼錯喚問何謂長年三老云梢工<lb/>
　是也長讀如長㓜之長乃知老杜長年三老<lb/>
　長歌裏白畫攤錢髙浪中之語蓋如此因問<lb/>
　何謂攤錢云博也按梁冀能意錢之戯注云<lb/>
　即攤錢也則攤錢之為博亦信矣過綱步有<lb/>
　二十餘家在夕陽髙柳中短籬曬罾小<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>往<lb/>
<pb n="KR4d0268_SBCK_047-5b"/>
　來正如畫圗所見沌中之最佳處也泊畢家<lb/>
　池地勢爽塏居民頗衆有一二家雖茅荻結<lb/>
　廬而䆫户整潔藩籬堅壯舎旁有果園甚盛<lb/>
　蓋亦一聚之雄也與諸子及二僧步登岸遊<lb/>
　廣福永固寺閒然無一人東偏白雲軒前橙<lb/>
　方結實雖小而極香相與烹茶破橙抵莫乃<lb/>
　還舟中畢家池蓋屬復州玉沙縣滄浪鄉云<lb/>
五日泊紫湄<lb/>
六日過東場並水皆茂竹髙林隄浄如掃雞犬<lb/>
<pb n="KR4d0268_SBCK_047-6a"/>
　閒暇鳧鴨浮没人徃來林樾間亦有臨渡喚<lb/>
　船者使人怳然如造異境舟人云皆村豪園<lb/>
　廬也泊雞鳴<lb/>
七日泊湛江<lb/>
八日早次江陵之建寧鎮蓋沌口也晉王澄棄<lb/>
　荆州别駕郭舒不肯從澄東下乃留屯沌口<lb/>
　陳侯安都討王琳至沌口皆此地也阻風大<lb/>
　魚浮水中無數凢行沌中七日自是泛江入<lb/>
　石首縣界夜觀隔江燒蘆場煙焰亘天如火<lb/>
<pb n="KR4d0268_SBCK_047-6b"/>
　城光照舟中皆赤<lb/>
九日早謁后土祠道旁民屋苫茅皆厚尺餘整<lb/>
　潔無一枝亂挂㠶抛江行三十里泊塔子磯<lb/>
　江濵大山也自離鄂州至是始見山買羊置<lb/>
　酒蓋村步以重九故屠一羊諸舟買之俄頃<lb/>
　而盡求菊花於江上人家得數枝芬馥可愛<lb/>
　為之頽然徑醉夜雨極寒始覆絮衾<lb/>
十日阻風雨遣小舟横絶江面至對岸買肉食<lb/>
　得大魚之半又得一烏牡鷄不忍殺畜於舟<lb/>
<pb n="KR4d0268_SBCK_047-7a"/>
　中俄有村翁持茭萌一束來餉不肯受直遣<lb/>
　人先之夔晚晴開船䆫觀月<lb/>
十一日舟行望西南一角水與天接舟人云是<lb/>
　為潜軍港古嘗潜軍伺敵於此遥見港中有<lb/>
　兩㸃正黑疑其逺樹則下不屬地久之漸近<lb/>
　可辨蓋二千五百斛大舟也又有水禽雙浮<lb/>
　江中色白類鵝而大楚人謂之天鵝飛鶱絶<lb/>
　髙有弋得者味甚美或曰即鵠也泊三江口<lb/>
　水淺舟行甚艱自此遂不復有山太白詩山<lb/>
<pb n="KR4d0268_SBCK_047-7b"/>
　隨平野盡江入大荒流蓋荆渚所作也<lb/>
十二日過石首縣不入石首自唐始為縣在龍<lb/>
　蓋山之麓下臨漢水亦形勝之地杜子美有<lb/>
　送石首薛明府詩即此邑也泊藕池<lb/>
十三日泊柳子夜過全證二僧舟中聽誦𣑽語<lb/>
　般若心經此經惟蜀僧能誦<lb/>
十四日次公安古所謂油口也漢昭烈駐軍始<lb/>
　更今名規模氣象甚壯兵火之後民居多茅<lb/>
　竹然茅屋尤精緻可愛井邑亦頗繁富米斗<lb/>
<pb n="KR4d0268_SBCK_047-8a"/>
　六七十錢知縣右儒林郎周謙孫來湖州人<lb/>
　遊二聖報恩光孝禪寺二聖謂青葉髻如來<lb/>
　婁至德如來也皆示鬼神力士之形髙二丈<lb/>
　餘隂威凛然可畏正殿中為釋迦右為青葉<lb/>
　髻號大聖左為婁至徳號二聖三像皆南面<lb/>
　予按藏經駒字函娑羅浮殊童子成道為青<lb/>
　葉髻如來青葉髻如來再出世為樓至如來<lb/>
　則二如來本一身耳有碑言邑人一夕同夢<lb/>
　二神人言我青葉髻婁至德如來也有二巨<lb/>
<pb n="KR4d0268_SBCK_047-8b"/>
　木在江干我所運者俟鄯行者來令刻為我<lb/>
　像已而果有人自稱鄯行者又善肖像邑人<lb/>
　欣然請之像成人皆謂酷類所夢然碑無年<lb/>
　月不知何代也長老祖珠南平軍人寺後有<lb/>
　廢城髣髴尚存圗經謂之吕䝉城然老杜乃<lb/>
　曰地曠吕䝉營江深劉備城盖玄德子明皆<lb/>
　屯於此也老杜曉發公安詩注云數月憩息<lb/>
　此縣按公移居公安詩云水煙通徑草秋露<lb/>
　接園葵而留别公安太易沙門詩云沙村白<lb/>
<pb n="KR4d0268_SBCK_047-9a"/>
　雪仍含凍江縣紅梅已放春則是以秋至此<lb/>
　縣暮冬始去其曰數月憩息蓋爲此也泊弭<lb/>
節亭馴鷗低飛徃來竟日不去<lb/>
十五日周令說縣本在近北枕漢水沙虚岸摧<lb/>
　漸徙而南今江流乃昔市邑也又云縣有五<lb/>
　鄉然共不及二千户地曠民寡如此民耕尤<lb/>
　苦隄防數壞歳歳増築不止晩携家再遊二<lb/>
　聖寺衆寮有維摩刻木像甚佳云沙市工人<lb/>
　所爲也方丈西有竹軒頗佳珠老說五祖法<lb/>
<pb n="KR4d0268_SBCK_047-9b"/>
　演禪師初住四面山子然獨處凡二年始有<lb/>
　一道士來問道乃請作知事又三年僧寶良<lb/>
　來與道士朝夕㕘叩皆得法於是演公之道<lb/>
　<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>為人知而四方學者始稍有至者雖其後<lb/>
　門人之盛稱天下然終身不過數十衆珠聞<lb/>
　此於其師卍菴顔禪師荆州絶無禪林惟二<lb/>
　聖而已然蜀僧出闗必走江浙回者又已自<lb/>
　謂有得不復參叩故語云下江者疾走如煙<lb/>
　上江者鼻孔撩天徒勞他二佛打供了不見<lb/>
<pb n="KR4d0268_SBCK_047-10a"/>
　一僧坐禪<lb/>
十六日過白湖渺然無津抛江至升子鋪有天<lb/>
　鵝數百翔泳水際日入泊沙市自公安至此<lb/>
　六十里自此至荆南陸行十里舟不復進矣<lb/>
　老杜詩云買薪猶白帝鳴艣已沙頭劉夢得<lb/>
　云沙頭檣干上始見春江闊皆謂此也<lb/>
十七日日入後遷行李過嘉州趙青船盖入峽<lb/>
　船也沙市堤上居者大抵皆蜀人不然則與<lb/>
　蜀人為婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>者也<lb/>
<pb n="KR4d0268_SBCK_047-10b"/>
十八日見知府資政殿學士劉恭父珙通判右<lb/>
　奉議郎權嗣衍左宣教郎陳孺荆南圖經以<lb/>
　為楚之郢都梁元帝亦嘗都焉唐為江陵府<lb/>
　荆南節度今因之然牧守署衘但云知荆南<lb/>
　軍府與永興河陽正同初無意義但㳂舊而<lb/>
　已<lb/>
十九日郡集於新橋馬監監在西門外四十里<lb/>
　自出城即黄茅彌望每十餘里有村疃數家<lb/>
　而已道遇數十騎縱獵獲狐兔皆繫鞍上割<lb/>
<pb n="KR4d0268_SBCK_047-11a"/>
　鮮藉草而飲云襄陽軍人也是日極寒如窮<lb/>
　冬土人云此月初已嘗有雪<lb/>
二十日倒檣竿立艣牀蓋上峽惟用艣及百丈<lb/>
　不復張㠶矣百丈以巨竹四破為之大如人<lb/>
　臂予所乗千六百斛舟凡用艣六枝百丈兩<lb/>
　車<lb/>
二十一日劉帥丁内艱分迓兵之半負肩輿自<lb/>
　山路先歸夔州是日重霧四塞<lb/>
二十二日五鼓赴能仁院建㑹慶節道場中夜<lb/>
<pb n="KR4d0268_SBCK_047-11b"/>
　後舟人祀峽神屠一豨<lb/>
二十三日奠劉帥母安定郡太夫人卓氏劉帥<lb/>
　受吊禮與呉人同<lb/>
二十四日見左朝奉郎湖北安撫司主管機宜<lb/>
　文字牛達可右奉議郎安撫司幹辦公事湯<lb/>
　衡右朝奉郎安撫同幹辦公事趙藴<lb/>
二十五日右文林郎知歸州興山縣髙祁來<lb/>
二十六日修舡始畢骨肉入新舡祭江瀆廟用<lb/>
　壺酒特豕廟在沙市之東三四里神曰昭靈<lb/>
<pb n="KR4d0268_SBCK_047-12a"/>
　孚應威惠廣源王盖四瀆之一最為典祀之<lb/>
　正者然兩廡滛祠尤多蓋荆楚舊俗也司法<lb/>
　參軍右迪功郎王師㸃録其叔祖君儀待制<lb/>
　訟卦講議來君儀嚴州人師事先大父精於<lb/>
　易然遺書不傳講義止存一篇而已然亦其<lb/>
　少作也<lb/>
二十七日解舟擊鼔鳴艣舟人皆大噪擁堤觀<lb/>
　者如堵墻泊新河口距沙市三四里蓋蜀人<lb/>
　修船䖏<lb/>
<pb n="KR4d0268_SBCK_047-12b"/>
二十八日泊方城有嘉州人王百一者初應募<lb/>
　為船之招頭招頭盖三老之長顧直差厚每<lb/>
　祭神得胙肉倍衆人既而船户趙清改用所<lb/>
　善程小八為招頭百一失職怏怏又不決去<lb/>
　遂發狂赴水予急遣人拯之流一里餘三没<lb/>
　三踊僅得出一招頭得喪能使人至死況大<lb/>
　於此者乎<lb/>
二十九日阻風<lb/>
十月一日過瓜洲壩倉頭百里洲泊沱㴩皆聚<lb/>
<pb n="KR4d0268_SBCK_047-13a"/>
　落竹樹鬱然民居相望亦有村夫子聚徒教<lb/>
　授羣童見船過皆挾書出觀亦有誦書不輟<lb/>
　者沱江别名詩江有沱禹貢岷山導江東别<lb/>
　為沱是也㴩則爾雅所謂春秋夏有水冬無<lb/>
　水曰㴩也<lb/>
二日泊桂林灣全證二僧陸行來云㳂路民居<lb/>
　大抵多四方人土著財十一也舟人殺猪十<lb/>
　餘口祭神謂之開頭<lb/>
三日舟人分胙行差晩與兒輩登隄觀蜀江乃<lb/>
<pb n="KR4d0268_SBCK_047-13b"/>
　知李太白荆門望蜀江詩江色緑且明為善<lb/>
　狀物也自離塔子磯至是始望見巴山山在<lb/>
　松滋縣泊灌子口蓋松滋枝江兩邑之間松<lb/>
　滋晉縣自此入蜀江枝江唐縣古羅國也江<lb/>
　陵九十九洲在焉晉柳約之羅述甄季之聞<lb/>
　桓玄死自白帝至枝江即此地也歐陽文忠<lb/>
　公有枝江山行五言二十四韻蓋文忠赴夷<lb/>
　陵時自此陸行至峽州故其望州坡詩云﨑<lb/>
　嶇幾日山行倦却喜坡頭見峽州灌子口一<lb/>
<pb n="KR4d0268_SBCK_047-14a"/>
　名松滋渡劉賔客有詩云巴人淚應猨聲落<lb/>
　蜀客船從鳥道回<lb/>
四日過楊木寨蓋松滋有四寨曰楊木車羊髙<lb/>
　平稅家云泊龍灣<lb/>
五日過白羊市蓋峽州宜都縣境上宜都唐縣<lb/>
　也謁張文忠公天覺墓殘伐墓木横道㡬不<lb/>
　可行天覺之子直龍圖閣茂已卒二孫一有<lb/>
　官病狂易一白丁也𥘉作墓江濵已而不果<lb/>
葬改塟山間今墓是也而舊墓亦不復毁啓隧<lb/>
<pb n="KR4d0268_SBCK_047-14b"/>
道出入中可容數十人坐有道人結屋其旁守<lb/>
　之道人出一石刻草書云莫將外物尋竒寶<lb/>
　須問真師決永鈆寄八瓊張子髙鍾離權始<lb/>
　自王屋遊都下弟子浮玉山人來乞此字今<lb/>
　又將西還丹元子再請書巻之末紹聖元年<lb/>
　仲冬望日權即世所謂鍾離先生子髙即天<lb/>
　覺丹元子即東坡先生與之醻倡者後有魏<lb/>
　泰道輔跋云天覺修黄籙醮法成浮玉山人<lb/>
　謂之曰上天錄公之功為須彌山八瓊洞主<lb/>
<pb n="KR4d0268_SBCK_047-15a"/>
　宜刻印謝帝而佩之天覺不以為信故浮玉<lb/>
　又出鍾離公書為證後丹元子又為天覺求<lb/>
　書巻末又有徐注者跋云天覺舟過真州方<lb/>
　出謁有布衣幅巾者徑入舟中索筆大書閑<lb/>
　人吕洞賔來謁張天覺十字擲筆即去而天<lb/>
　覺適歸墨猶未乾注真州人云親見之墳前<lb/>
　碑樓壁間有詩一篇云秋風十驛望台星想<lb/>
　見氷壷照坐清霖雨已囘公旦駕挽鬚聊聽<lb/>
　野王筝三朝元老心方壯四海蒼生耳已傾<lb/>
<pb n="KR4d0268_SBCK_047-15b"/>
　白髪故人來一别却歸林下看昇平蓋魏道<lb/>
　輔贈天覺詩後人所題者唐立天舍人亦有<lb/>
　一詩末句云無碑堪墮淚著句與招魂宜都<lb/>
　知縣右文林郎呂大辨來泊赤崖<lb/>
渭南文集巻第四十七<lb/>
</p>
<p>
</p>
  </div>
</body>
</text>
</TEI>
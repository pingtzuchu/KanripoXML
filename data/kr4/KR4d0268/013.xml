<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_013-1a"/>
渭南文集巻第十三<lb/>
　　　　　　　山　隂　陸　游　務觀<lb/>
　　　　書<lb/>
　　　　　代二府與夏國主書<hi>十一日二府癸未正月二</hi>
<hi>堂撰請至都</hi>
　隆興元年正月二十二日特進尚書左僕射<lb/>
　同中書門下平章事兼樞宻使信國公陳康<lb/>
　伯等謹致書夏國主殿下昔我　祖宗與夏<lb/>
　世修盟好豈惟當無事時共享安平之福亦<lb/>
<pb n="KR4d0268_SBCK_013-1b"/>
　惟緩急同休戚恤烖患相與為無窮之託中<lb/>
　更變故壤地阻絶雖玉帛之聘弗克往來然<lb/>
　朝廷未嘗忘　祖宗之志也乃者皇天悔禍<lb/>
　輿圖寖歸㑹今　天子紹登寳位慨然西顧<lb/>
　宣諭大臣曰夏二百年與國也豈其不念舊<lb/>
　好而忘齊盟哉<hi>某</hi>等恭以　國主英武聰哲<lb/>
　聞于天下是敢輙布腹心于執事願留神圖<lb/>
　之惠以報音當告于上議所以申固歡好者<lb/>
　同心協慮義均一家永為善鄰傳之萬世豈<lb/>
<pb n="KR4d0268_SBCK_013-2a"/>
　不美歟有少幣儀具如别幅伏惟照察不宣<lb/>
<hi>某</hi>等謹白<lb/>
　貼黄<hi>大陛下反覆省覽故敢輙具此奏前件事冝臣等雖已面陳縁利害至</hi>
　　　　　上執政書<hi>四月辛巳</hi>
<hi>某</hi>官閤下文人之在天下用之徒以為治世<lb/>
　之觀太平之飾不用則亦已耳非如兵刑錢<lb/>
　榖之吏不可一日無也然為國者每毎収取<lb/>
　不忍棄去豈固為是不急哉蓋天下之事惟<lb/>
　此為最難非誠好之捐三二十年之勤耗心<lb/>
<pb n="KR4d0268_SBCK_013-2b"/>
　疲力彫瘁齒髪飲食寝夢悲歡得喪一在於<lb/>
　是者殆未易可以言工信工矣然且髙不足<lb/>
　以為功名下不足以得財利塵編蠧簡束而<lb/>
　藏之幸世有知此道者歎息稱工嗚呼可謂<lb/>
　鈍哉以天下之至勤苦為天下之至鈍待千<lb/>
　萬中一二人之知此賢公卿以人物為己任<lb/>
　者所以不忍棄也<hi>某</hi>小人生無它長不幸束<lb/>
　髪有文字之愚自上世遺文先秦古書晝讀<lb/>
　夜思開山破荒以求聖賢致意處雖才識淺<lb/>
<pb n="KR4d0268_SBCK_013-3a"/>
　　闇不能如古人迎見逆決然譬於農夫之辨<lb/>
　　菽麥蓋亦専且久矣原委如是派别如是機<lb/>
　　杼如是邉幅如是自六經左氏離騷以來厯<lb/>
　　厯分明皆可指數不附不絶不誣不紊正有<lb/>
　　出於竒舊或以為新横騖别驅層出間見每<lb/>
　　考觀文詞之變見其雅正則纓冠肅祍如對<lb/>
　　王公大人得其恠竒則脱㡌大呌如魚龍之<lb/>
　　陳前梟盧之方勝也間輙自笑曰以此娱憂<lb/>
　　舒悲忘其貧病則可耳持以語人幾何其不<lb/>
<pb n="KR4d0268_SBCK_013-3b"/>
　　笑且罵哉誠不自意諸公聞之或以為可書<lb/>
　　生所遭如此雖窮死足以無憾矣然師慕下<lb/>
　　風而未得一望履舄此心歉然不敢遑寧恭<lb/>
　　惟明公道德風節師表一世當功名富貴之<lb/>
　　㑹而不矜踐山林鍾鼎之異而不變非大有<lb/>
　　得於胷中其何以能此夫文章小技耳然與<lb/>
　　至道同一闗捩惟天下有道者乃能盡文章<lb/>
　　之妙此<hi>某</hi>所以忘其賤且愚而願有聞於左<lb/>
　　右也<lb/>
<pb n="KR4d0268_SBCK_013-4a"/>
　　　　　上虞丞相書<lb/>
　某聞才而見任功而見録天下以爲當君子<lb/>
　曰是管仲相齊衛鞅相秦之法耳有人於此<lb/>
　才不足任功不足録直以窮故哀之天下且<lb/>
　以爲過君子則曰是三代之俗周公孔子之<lb/>
　政也何也彼有才吾賴其才因以髙位處之<lb/>
　彼有功吾藉其功因以厚禄報之上持禄與<lb/>
　位以御其下下挾才與功以望其上非市道<lb/>
　乎故齊秦用之雖足濟一時之急而俗以大<lb/>
<pb n="KR4d0268_SBCK_013-4b"/>
　壞君子羞稱焉若夫三代之俗周公孔子之<lb/>
　政則不然無才也無功也是直無所用也無<lb/>
　所用之人雖窮而死者百千輩何損於人之<lb/>
　國哉自薄者視之尚奚恤君子頋深哀之視<lb/>
　其窮若自我推以與之之不敢安也矜憐撫<lb/>
　摩衣之食之曰彼有才有功者何適而不遇<lb/>
　吾所急者其惟無所用而窮者乎此心父母<lb/>
　也推父母之心以及於天下無所用之人非<lb/>
　聖賢孰能哉謂之三代之俗周公孔子之政<lb/>
<pb n="KR4d0268_SBCK_013-5a"/>
　則宜故王霸之分常在於用心之薄厚而昧<lb/>
　者不知也恭惟大丞相道學精深力量廣大<lb/>
　庶幾以周公孔子之政而復三代之俗者渾<lb/>
　渾巍巍不可窺測平時挾功恃才錙銖較計<lb/>
　者皆自失退聴若某之愚不才無功留落十<lb/>
　年乖隔萬里而終未敢自黙特曰身之窮大<lb/>
　丞相所宜哀耳<hi>某</hi>行年四十有八家世山陰<lb/>
　以貧悴逐禄于䕫其行也故時交友醵緍錢<lb/>
　以遣之硤中俸薄<hi>某</hi>食指以百數距受代不<lb/>
<pb n="KR4d0268_SBCK_013-5b"/>
　數月行李蕭然固不能歸歸又無所得食一<lb/>
　日禄不繼則無䇿矣兒年三十女二十婚嫁<lb/>
　尚未敢言也<hi>某</hi>而不為窮則是天下無窮人<lb/>
　伏惟少賜動心捐一官以禄之使粗可活甚<lb/>
　則使可具<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>以歸又望外則使可畢一二婚<lb/>
　嫁不賴其才不藉其功直以其窮可哀而已<lb/>
　此氣象自秦以來世以功利相髙没不見者<lb/>
　累二千年今始見於門下所願持之不揺行<lb/>
　之不疑則豈獨<hi>某</hi>之幸哉<lb/>
<pb n="KR4d0268_SBCK_013-6a"/>
　　　　　上辛給事書<lb/>
　某官閤下君子之有文也如日月之明金石<lb/>
　之聲江海之濤瀾虎豹之炳蔚必有是實乃<lb/>
　有是文夫心之所養發而為言言之所發比<lb/>
　而成文人之邪正至觀其文則盡矣決矣不<lb/>
　可復隠矣爝火不能為日月之明瓦釡不能<lb/>
　為金石之聲潢汙　不能為江海之濤瀾犬<lb/>
　羊不能為虎豹之炳蔚而或謂庸人能以浮<lb/>
　文眩世烏有此理也哉使誠有之則所可眩<lb/>
<pb n="KR4d0268_SBCK_013-6b"/>
　者亦庸人耳<hi>某</hi>聞前輩以文知人非必鉅篇<lb/>
　大筆苦心致力之詞也殘章斷藁憤譏戲笑<lb/>
　所以娱憂而舒悲者皆足知之甚至於郵傳<lb/>
　之題詠親戚之書牘軍旅官府倉卒之間符<lb/>
　檄書判類皆可以洞見其人之心術才能與<lb/>
　夫平生窮達夀夭前知逆决毫芒不失如對<lb/>
　棊枰而指白黒如觀人面而見其目衡鼻縦<lb/>
　不待思慮搜索而後得也何其妙哉故善觀<lb/>
　晁錯者不必待東市之誅然後知其刻深之<lb/>
<pb n="KR4d0268_SBCK_013-7a"/>
　　殺身善觀平津侯者不必待淮南之謀然後<lb/>
　　知其阿諛之易與方發䇿决科時其平生事<lb/>
　　業已可望而知之矣賢者之所養動天地開<lb/>
　　金石其胷中之妙充實洋溢而後發見於外<lb/>
　　氣全力餘中正閎博是豈可容一毫之偽於<lb/>
　　其間哉<hi>某</hi>束髪好文才短識近不足以望作<lb/>
　　者之藩籬然知文之不容偽也故務重其身<lb/>
　　而養其氣貧賤流落何所不有而自信愈篤<lb/>
　　自守愈堅每以其全自養以其餘見之於文<lb/>
<pb n="KR4d0268_SBCK_013-7b"/>
　　文愈自喜愈不合於世夫欲以此求合於世<lb/>
<hi>某</hi>則愚矣而世遂謂<hi>某</hi>終無所合<hi>某</hi>亦不敢<lb/>
　　謂其言為智也恭惟閤下以臯陶之謨周公<lb/>
　　之誥清廟生民之詩啟廸人主而師表學者<lb/>
　　雖鄉殊壤絶百世之下猶将想望而師尊焉<lb/>
<hi>某</hi>近在屬部而不能承下風望餘光則是自<lb/>
　　絶於賢人君子之域矣雖然非敢以文之工<lb/>
　　拙為言也<hi>某</hi>心之為邪為正庶幾閤下一讀<lb/>
　　其文而盡得之唐人有曰士之致逺先器識<lb/>
<pb n="KR4d0268_SBCK_013-8a"/>
　而後文藝是不得爲知文者天下豈有器識<lb/>
　卑陋而文詞超然者哉狂率冒犯死有餘罪<lb/>
　　　　　答邢司户書<lb/>
　五月二十六日笠澤陸某頓首再拜復書司<lb/>
　户廸功足下<hi>某</hi>辱賜書及聖人之道與古作<lb/>
　者之文章又以世之稱師弟子而徒事科舉<lb/>
　求利禄者爲羞卓乎偉哉非某所敢仰望萬<lb/>
　一也<hi>某</hi>少之日學文而不工及其老妄意於<lb/>
　道亦未敢謂得也身且弗給而何以及人及<lb/>
<pb n="KR4d0268_SBCK_013-8b"/>
　庸衆人且弗能其况有以助足下乎皇恐皇<lb/>
　恐雖然足下頋我厚<hi>某</hi>其敢有所弗盡吾曹<lb/>
　有衣食祭祀緡嫁之累則出而求禄恐未為<lb/>
　非既不免求禄則従事於科舉恐亦未為可<lb/>
　憾科舉之文固亦尊王而賤霸推明六藝而<lb/>
　誦説古今雖小出入要其歸亦何負於道哉<lb/>
　若言之而弗踐區區於口耳而不自得於心<lb/>
　則非獨科舉之文為無益也近時頗有不利<lb/>
　場屋者退而組織古語剽裂竒字大書深刻<lb/>
<pb n="KR4d0268_SBCK_013-9a"/>
　以眩世俗考其實更出科舉下逺甚讀之使<lb/>
　人面熱足下謂此等果可言文章乎尚不可<lb/>
　欺僕輩安能欺足下哉故自科舉取士以來<lb/>
　如唐韓氏栁氏吾　宋歐氏王氏蘇氏以文<lb/>
　章擅天下者莫非科舉之士也此無他徒以<lb/>
　在場屋時苦心耗力凢陳言淺説之可病者<lb/>
　已知厭棄如都市之玉工珉玉雜治積日既<lb/>
　久望而識之矣一旦取荆山之璞以為黄琮<lb/>
　蒼璧萬乗之寳珉其可復欺耶凢今不利場<lb/>
<pb n="KR4d0268_SBCK_013-9b"/>
　屋而名古之文者往往多未嘗識珉者也又<lb/>
　安知玉哉乃如足下識之可謂精矣當棄珉<lb/>
　剖玉而已至於聖人之道足下往昔朝夕所<lb/>
　講習者豈外於是言之而必踐焉心之而不<lb/>
　徒口耳焉無餘道矣<hi>某</hi>文既不工聞道又甚<lb/>
　淺則今所以進於左右者其果近乎一讀置<lb/>
　之無重吾過不宣<lb/>
　　　　　荅劉主簿書<lb/>
<hi>某</hi>才質愚下又兒童之歲遭罹多故奔走避<lb/>
<pb n="KR4d0268_SBCK_013-10a"/>
　兵得近文字最晚年幾二十始發憤欲為古<lb/>
　學然方是時無師友淵源之益凢古人用心<lb/>
　處無所質問大率以意度或中或否或始疑<lb/>
　其非終乃大信或初甚好之已而徐覺不可<lb/>
　者多矣然亦竟不知所謂是且非者卒何如<lb/>
　也方竊媿歎不自意如足下學術文章足以<lb/>
　雄長一世者乃不鄙其愚而欲與之交惠然<lb/>
　見臨賜之以言以為可與言古學者文詞偉<lb/>
　麗讀之惕然夫道遇乞人責之千金足下固<lb/>
<pb n="KR4d0268_SBCK_013-10b"/>
　過矣然遂謂足下為非則不可往者前軰之<lb/>
　學積小以成大以所有易所無以能問於不<lb/>
　能故其久也汪洋浩博該極百家而不可涯<lb/>
　涘如足下所稱諸公蓋皆如是也至中原喪<lb/>
　亂諸名勝渡江去前軰尚未甚逺故此風猶<lb/>
　不墜不幸三二十年來士自為畦畛甚狹已<lb/>
　所未知者輙訕薄之以為不足學排抑沮折<lb/>
　惟恐不力詆窮經者則曰傳注已盡矣詆博<lb/>
　學者則曰不知無害為君子嗚呼陋哉夫世<lb/>
<pb n="KR4d0268_SBCK_013-11a"/>
　既未有仁智之足如孔孟而師焉則亦各出<lb/>
　所長相與講習従其可者去其不可者自六<lb/>
　經百氏厯代史記與夫文詞議論禮樂耕戰<lb/>
　鍾律星厯官名地志姓族物類之學今四方<lb/>
　之士亦不可謂無人雖不能兼該衆長要為<lb/>
　各有所得往往皆捐數十年之功耗心疲力<lb/>
　彫悴齒髪而為之豈可易哉如足下之所已<lb/>
　得者<hi>某</hi>願學焉其未者頗願與足下從諸君<lb/>
　子厯探其所有足下亦宜盡發所渟蓄以與<lb/>
<pb n="KR4d0268_SBCK_013-11b"/>
　朋友共之<hi>某</hi>所聞誠最淺薄亦願再拜以進<lb/>
　惟足下與諸君子之所决擇使前軰風俗由<lb/>
　吾輩復少振而挾陋之病不遂沉痼豈細事<lb/>
　哉屬兩日苦眩未得面陳而先以書布謝惶<lb/>
　恐惶恐<lb/>
　　　與尉論捕盜書<lb/>
<hi>某</hi>昨暮聞以逐盜遽出雖小事亦有難處置<lb/>
　者此十許人皆負重辟相與竄伏山林中昬<lb/>
　夜伺便小刧比官知之則已分㪚跳匿無次<lb/>
<pb n="KR4d0268_SBCK_013-12a"/>
　舎旗鼔可以物色求無褊禆部伍可以䇿畫<lb/>
　破無糧可焼無巢穴可窮驟集忽㪚如鬼物<lb/>
　然又實小盜官兵計其不能爲甚害所以久<lb/>
　不獲也今未言能萬一馴至大盗但無辜之<lb/>
　民時時遭刼亦不可云細事方其刼時執縛<lb/>
　恐廹計民之寃與遭大盜亦有何異今日偶<lb/>
　見一退卒説此事頗若可采不敢效庸人以<lb/>
　非職事故黙黙不以告卒言此十許人雖出<lb/>
　没合㪚不常似難遽獲然晝必食夜必息得<lb/>
<pb n="KR4d0268_SBCK_013-12b"/>
　金帛必賣刼掠往來至近亦須行四五里豈<lb/>
　有都無一人見之之理蓋自頃民言見賊官<lb/>
　輙意其與賊通捕繫笞掠久之無所得始釋<lb/>
　去是官自塞耳目為賊計則多為捕賊計則<lb/>
　踈矣一二年來民間懲創此事雖與賊交臂<lb/>
　而過歸家噤黙不敢以語比鄰而况於告官<lb/>
　乎故官兵動息賊皆先知而賊雖近在十步<lb/>
　内官兵終不得知<hi>某</hi>思其言實中事情亦嘗<lb/>
　竊度之環三縣弓手土兵為人幾何逐捕十<lb/>
<pb n="KR4d0268_SBCK_013-13a"/>
　　許賊連歲弗獲不可不思其故也四境無事<lb/>
　　秋稼如雲誰肯為賊囊橐者縦有亦不應人<lb/>
　　人皆然吾輩儒者當有大略願足下曠然無<lb/>
　　疑於胷中不當效武夫俗吏但知守故常也<lb/>
　　夫戰而獻馘自三代以來用之不可謂非古<lb/>
　　然近世至賊殺平人以為功靖康建炎間不<lb/>
　　勝其弊始更制凱還勿獻馘使将校列上功<lb/>
　　最而已由是忘殺之旤十去八九然則三代<lb/>
　　聖人之遺法尚可改以便事而况近歲忘庸<lb/>
<pb n="KR4d0268_SBCK_013-13b"/>
　　者所為乎自今有言見盜者當一切慰藉遣<lb/>
　　去即度其不忘或粗有補則又稍旌别之雖<lb/>
　　目前未得力但使人人敢言見賊賊蹤跡益<lb/>
　　露勢益窮蹙逺不過數月獲矣足下試熟䇿<lb/>
　　之秋暑野次自愛<lb/>
　　　　　　答陸伯政上舍書<lb/>
　　九月六日<hi>某</hi>再拜復書伯政學士宗友兄閤<lb/>
　　下即日初寒伏惟尊候萬福春中蒙見頋衰<lb/>
　　疾無聊不得款承絶塵邁往之論至今悒悒<lb/>
<pb n="KR4d0268_SBCK_013-14a"/>
　忽賢郎上舍携所況書及新詩來已深開慰<lb/>
　又得雜著詩文一編置百事讀之所以開益<lb/>
　殆非一端古聲不作久矣所謂詩者遂成小<lb/>
　技詩者果可謂之小技乎學不通天人行不<lb/>
　能無愧於俯仰果可以言詩乎僕紹興末在<lb/>
　朝路偶與同舍二三君至太一宫聞中有髙<lb/>
　士齋皆名山髙逸之士欣然訪之則皆扄户<lb/>
　出矣裴回老松流水之間久之一丫髻童負<lb/>
　琴引鶴而來風致甚髙吾輩相與言曰不得<lb/>
<pb n="KR4d0268_SBCK_013-14b"/>
　見髙士得見此童亦足矣及揖而問之則曰<lb/>
　今日董御藥生日髙士皆相率往獻香矣吾<lb/>
　輩遂一笑而去今世之以詩自許者大抵多<lb/>
　太一髙士之流也不見笑於人幾希矣而望<lb/>
　其有陶淵明杜子美之餘風果可得乎雜文<lb/>
　數篇多甲寅以來所著言論風㫖皆非同乎<lb/>
　俗合乎世者與平父書用意尤至則石守道<lb/>
　李泰伯氣格相上下而師友淵源未可以望<lb/>
　吾伯政也然所以吿平甫者尚恐有所含蓄<lb/>
<pb n="KR4d0268_SBCK_013-15a"/>
　不欲盡發此非面莫究昨日兒子自城中來<lb/>
　知方伯謩已卒天乎有是哉計老兄亦同此<lb/>
　哀也賢子表表超絶當為名士不止取科第<lb/>
　而已奉為宗家賛喜無已黄精竒妙感激千<lb/>
　萬匆匆不既所欲言者亦坐老憊耳漸寒珍<lb/>
　重珍重<lb/>
　　　　　答王樵秀才書<lb/>
　十一月二日山陰陸<hi>某</hi>再拜復書先輩足下<lb/>
　貢舉之法擇進士入官者為考試官官以考<lb/>
<pb n="KR4d0268_SBCK_013-15b"/>
　試名當日夜専心致志以去取士不可兼莅<lb/>
　他事則又為設一官謂之監試監試麤官不<lb/>
　復擇蓋夫人而可為也甚至法吏流外平日<lb/>
　不與清流齒者亦得為之故又設法曰監試<lb/>
　毋輙與考挍則所以待監試可知矣<hi>某</hi>鄉佐<lb/>
　洪州適科舉歲當以七月到官遂泊舟星子<lb/>
　灣幾月聞已鎖院不敢進非獨畏監試事煩<lb/>
　實亦羞為之今年在䕫府府以四月試試前<lb/>
　嘗白府帥願得移疾已見許矣㑹部使者難<lb/>
<pb n="KR4d0268_SBCK_013-16a"/>
　之<hi>某</hi>駑弱畏以避事得罪遂黽勉入院<hi>某</hi>與<lb/>
　諸試官皆不相識惴惴恐其以侵官犯律令<lb/>
　見詬自命題至掲榜未嘗敢一語及之不但<lb/>
　不與也間偶見程文一二可愛者往往遭塗<lb/>
　抹疵詆令人氣湧如山然歸卧室中財能向<lb/>
　壁歎息蓋再三熟計雖復强聒彼䕶短者決<lb/>
　不可回但取詬耳若可回雖詬固不避也如<lb/>
　足下之文又不止可愛誠可敬且畏者而一<lb/>
　旦以疑黜此豈獨足下不能無言雖試官與<lb/>
<pb n="KR4d0268_SBCK_013-16b"/>
　拔解諸人亦嘖嘖稱屈<hi>某</hi>至是直欲以麤官<lb/>
　不與考試自恕其可乎将因紹介再拜請罪<lb/>
　於門墻而未敢也不圖足下容之察之更辱<lb/>
　賜書講脩朋友之好而以前者不能無言爲<lb/>
　悔方是時使足下遂能無言固大善然士以<lb/>
　功名自許非得一官則功名不可致雖決當<lb/>
　黜尚悒悒不能已况以疑黜乎<hi>某</hi>往在朝見<lb/>
　達官貴人免去不憂沮者蓋寡彼已貴雖免<lb/>
　貴固在其所失孰與足下多然猶如此今乃<lb/>
<pb n="KR4d0268_SBCK_013-17a"/>
　　責足下以不少動心亦非人情矣前輩有錢<lb/>
　　希白少時試開封得第二希白豪邁自謂當<lb/>
　　第一乃詣闕上書詆主司當時不以為大過<lb/>
　　希白卒為名臣夫科舉得失為重髙下細事<lb/>
　　耳希白不能忍其細而責足下黙黙於其重<lb/>
　　者可不可耶是皆已往事不足復言區區仰<lb/>
　　歎足下才氣思有以奉廣故詳及之<hi>某</hi>吳人<lb/>
　　凢吳之陸皆同譜所謂四十九枝譜是也如<lb/>
　　龍圖公雖差逺頋尚可紀則於足下亦有瓜<lb/>
<pb n="KR4d0268_SBCK_013-17b"/>
　　葛蒙敦篤尤感且暮詣見先此為謝<lb/>
渭南文集巻第十三<lb/>
</p>
<p>
</p>
  </div>
</body>
</text>
</TEI>
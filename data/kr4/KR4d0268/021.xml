<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_021-1a"/>
渭南文集巻第二十一<lb/>
　　　　　　　山　隂　陸　游　務觀<lb/>
　　　　記<lb/>
　　　　　仁和縣重修先聖廟記<lb/>
　聖人之道位天地育萬物可謂大矣然常寓<lb/>
　之於宫室祭祀器服度數之間非如後世佛<lb/>
　老子廢禮棄樂掃除名分務為玄黙寂滅浩<lb/>
　然不可致詰也夫子生於周故其尊以為師<lb/>
　者文王周公也使夫子生於今有不奉孔子<lb/>
<pb n="KR4d0268_SBCK_021-1b"/>
　顔子孟子以為先聖先師者乎則今之即學<lb/>
　校以春秋舍奠于先聖先師者非獨甲令也<lb/>
　方　先朝學校盛時縣有學與郡等後以海<lb/>
　内多事縣學往往廢壞而所以奉先聖先師<lb/>
　者亦苟而已知臨安府仁和縣事謝君庭玉<lb/>
　獨慨然以為急務重責寢食不敢安捐已之<lb/>
　公租錢二十萬以經始㑹得廢寺當没官錢<lb/>
　以佐其費又取吏舍以益其址自開禧元年<lb/>
　十二月至二年正月廟乃告成最其費為錢<lb/>
<pb n="KR4d0268_SBCK_021-2a"/>
　五十萬吾夫子被衮服冕巍然當坐既悉如<lb/>
　舊制配亨從祀亦皆就列出入有門陟降有<lb/>
　階設燎有庭三獻及受胙瘞幣皆有位儲峙<lb/>
　祭器則又有庫是歳二月上丁將有事于廟<lb/>
　吏言異時惟丞以下執事令以剸劇率不行<lb/>
　謝君曰豈有是哉於是告于府肅恭齋眀以<lb/>
　時訖事且來告請記其始末　天子中興大<lb/>
　業講太平典禮方自學校始學校之設方自<lb/>
　兩赤縣始則兹廟又學校之權輿也其可闕<lb/>
<pb n="KR4d0268_SBCK_021-2b"/>
　書三年正月戊寅太中大夫寳謨閣待制致<lb/>
　仕渭南縣開國伯食邑八百户賜紫金魚袋<lb/>
　陸<hi>某</hi>記<lb/>
　　　　　湖州常照院記<lb/>
　昔在　髙宗受命中興全功至德聖神武文<lb/>
　昭仁憲孝皇帝龍興河朔克濟大業祀　宋<lb/>
　配天三十有六年涵養生齒其數無量遺弓<lb/>
　故劒羣臣皆當追慕號泣思所以報在天之<lb/>
　靈至千萬世無怠無斁而況山林外臣以道<lb/>
<pb n="KR4d0268_SBCK_021-3a"/>
　　藝供奉仗内嘗被異禮厚賜者乎鎮江府延<lb/>
　　慶寺僧梵隆以異材贍學髙操絶藝自結<lb/>
　　上知不由先容得對内殿先是隆師固已結<lb/>
　　廬於湖州菁山號無住精舍一時名士如葉<lb/>
　　左丞夢得葛待制勝仲汪内翰藻陳參政與<lb/>
　　義皆為賦詩勒銘傳于天下矣至是詔賜庵<lb/>
　　居於萬松嶺金地山江濤湖光映帶几席壽<lb/>
　　藤老木岑蔚夭矯隆師方力辭願歸故巢既<lb/>
　　至恱其地且侈上賜幡然願留久之示化<lb/>
<pb n="KR4d0268_SBCK_021-3b"/>
　　上為悵然不懌賜金歸葬故山及　孝宗皇<lb/>
　　帝嗣位又命創常照院於無住故址以隆師<lb/>
　　弟子上首至叶嗣其事賜田以贍其徒又命<lb/>
　　充丁亥丁未本命道場以祈　兩殿之福<lb/>
　　髙宗皇帝御德壽宫賜御書寂而常照照而<lb/>
　　常寂八字以示名院本指且賜　天申金剛<lb/>
　　無量壽閣扁牓及紫檀刻佛號如來閣牓悉<lb/>
　　御書也又一再賜萬幾暇日所臨晉王羲之<lb/>
　　帖二十二𥿄唐陸柬之蘭亭詩一巻及米芾<lb/>
<pb n="KR4d0268_SBCK_021-4a"/>
　史略帖一巻題團扇二柄又賜白金助建立<lb/>
　於是院悉崇成有釋迦文殊普賢十六阿羅<lb/>
　漢殿左則觀音大士道場右則法輪藏室食<lb/>
　息有堂鍾經有樓熏浴炊㸑儲積各有其所<lb/>
　犍椎鼓鍾器亦備足至於遊息臨眺種蓺䟽<lb/>
　鑿莫不極思致區處之妙而西巖尤為勝絶<lb/>
　曠快之地叶師以老疾請罷院事屏居西巖<lb/>
　今皇帝詔從之且命改院為禪院專以仰薦<lb/>
　髙宗神遊世擇其徒有道行者嗣住持事而<lb/>
<pb n="KR4d0268_SBCK_021-4b"/>
　本澄首被是選實嘉㤗四年甲子歳之四月<lb/>
　也叶師乃來告曰願有述焉<hi>某</hi>實紹興朝士<lb/>
　歴事　四朝三備史官名列策府諸儒之石<lb/>
　則與隆師及其子孫雖道俗迹異而被遇則<lb/>
　同今叶澄父子晨香夜燈𣑽唄禪定雖世外<lb/>
　枯槁亦有以伸其圖報萬一之意<hi>某</hi>則不然<lb/>
　飽食而安居日復一日飾巾待終而已視叶<lb/>
　澄豈不有媿哉故遂秉筆而不敢辭上以紀<lb/>
　三朝眷遇山林學道者之盛德下以識<hi>某</hi>媿<lb/>
<pb n="KR4d0268_SBCK_021-5a"/>
　云開禧三年二月壬子謹記<lb/>
　　　　　法慈懴殿記<lb/>
　東出慶元府五十里曰小溪有僧舍曰法慈<lb/>
　院院創於唐咸通中舊號鳯山院歴五季至<lb/>
　宋興院常不廢治平二年始賜今名雖世以<lb/>
　院僧主之然其徒多出遊四方學經論問祖<lb/>
　師第一義或終其身不歸淳熙十四年老宿<lb/>
　及後來者始議作懴殿而如戒等十輩願盡<lb/>
　力營之久而不成十人或死或縁不偶獨如<lb/>
<pb n="KR4d0268_SBCK_021-5b"/>
　戒智玻行慈誓不怠廢必遂其始願行乞勞<lb/>
　苦積細微以成髙大於是施者墻立助者麕<lb/>
　至聞者興歎見者起敬木章竹箇山積雲委<lb/>
　伐石於山陶甓於竈丹漆黝琧致於四方以<lb/>
　紹熙壬子三月癸酉始土工明年八月庚申<lb/>
　始匠事十一月土木皆告成南北八丈六尺<lb/>
　東西五丈八尺而棟之髙四丈一尺耽耽奕<lb/>
　奕窮極藝巧雖慶元多名山巨刹然懴堂之<lb/>
　盛未有加法慈者奉釋迦于中而左則彌勒<lb/>
<pb n="KR4d0268_SBCK_021-6a"/>
　　右則無量壽又以天地鬼神之像陪擁四旁<lb/>
　　於虖亦盛矣院僧因餘姚普明院僧則華求<lb/>
　　予為記則華嘗遊蜀予識之於成都今三十<lb/>
　　餘年以故舊不忍拒也乃為之書而刻施者<lb/>
　　姓名於碑隂云<lb/>
　　　　　　東陽陳君義莊記<lb/>
　　東陽進士陳君德髙因吾友人吕君友德來<lb/>
　　告曰德髙不幸早失先人舉進士又輒斥念<lb/>
　　昔先人進德髙輩於學蓋將使之事君使之<lb/>
<pb n="KR4d0268_SBCK_021-6b"/>
　　字民以廣我先人之志今雖自力而不合於<lb/>
　　有司之繩尺如其遂負所期望付託生何面<lb/>
　　以奉祭享死何辭以見吾親於地下不獲施<lb/>
　　於仕進為時雨為豐年矣獨不可退而施於<lb/>
　　宗族乎於是欲為義莊略用范文正公之矩<lb/>
　　度而稍增損之以適時變敢求文於執事者<lb/>
　　且載其凡於碑隂予復之曰美哉吾子之志<lb/>
　　也人之情於其宗族逺則䟽之彌逺則益䟽<lb/>
　　而至於忘之蓋以身為親䟽而不以先人為<lb/>
<pb n="KR4d0268_SBCK_021-7a"/>
　親䟽也視兄之子巳或不若已之子已之子<lb/>
　與兄之子自吾父視之有異乎能以父之心<lb/>
　為心則已之子與兄之子且不知其同異矣<lb/>
　推而上之大父之孫為從父兄弟曾大父之<lb/>
　曾孫為從祖兄弟又推而上之至於無服雖<lb/>
　天下長者不能無親踈之殺矣於虖制服不<lb/>
　得不若是也若推上世之心愛其子孫欲使<lb/>
　之衣食給足婚嫁以時欲使之為士而不欲<lb/>
　使之流為工商降為皂隷去為浮圖老子之<lb/>
<pb n="KR4d0268_SBCK_021-7b"/>
　徒則一也死而有知豈以逺而忘之哉義莊<lb/>
　之設蓋基於是然舉天下言之能為是者有<lb/>
　幾非以為不美而不為也力不足也若陳君<lb/>
　者自其先人勤勞節約以致饒餘而陳君不<lb/>
　敢私有之其地在塍頭昭福寺之傍初期以<lb/>
　千畞今及十之七而吾地在塍頭者止此比<lb/>
　鄰感其義皆欲期年間貿易以成之又植桑<lb/>
　畜牛築陂以豐衣食之源其詳見碑隂又有<lb/>
　最當慮者吾子之心則盡矣後人或貪而專<lb/>
<pb n="KR4d0268_SBCK_021-8a"/>
　利或嗇而吝出或夸而廣費或挾長挾位挾<lb/>
　有力之助而敗約非有司者别白之則莊且<lb/>
　壊不支府牧邑長丞掾曹吏及鄉之卿大夫<lb/>
　先生處士其必綱維主張之使久而如一日<lb/>
　陳氏布衣也其貲産非能絶出一鄉之上而<lb/>
　義倡於鄉如此吾徒仕于朝于四方雖未必<lb/>
　皆厚禄然聞陳氏之風而不知媿且慕者豈<lb/>
　人情也哉於是併書以遺焉君之先君子蓋<lb/>
　諱士澄字彦清云開禧三年七月辛丑記<lb/>
<pb n="KR4d0268_SBCK_021-8b"/>
　　　　　廬帥田俠生祠記<lb/>
　開禧二年八月詔以開封田俟琳為淮南西<lb/>
　路安撫使兼知廬州節制淮西軍馬時虜方<lb/>
　入塞侯既受命謂廬州為淮西根本而古城<lb/>
　又為州之襟要堅守廬州則淮西有太山之<lb/>
　安脩復古城則廬州有金城湯池之固異時<lb/>
　議者知守南城而已古城不復繕治一日有<lb/>
　警如有太阿之利而不特鐏柄七尺之軀而<lb/>
　授人腰領幾何其不敗也古城雖不甓而其<lb/>
<pb n="KR4d0268_SBCK_021-9a"/>
　　實峭堅利以禦寇且西北堅城多止用土雖<lb/>
　　潼關及赫連氏統萬城亦土尔乃躬臨視之<lb/>
　　芟夷草棘則城果屹如石壁戈㦸皆廢衆始<lb/>
　　駭服於是增陴浚壕大設樓櫓又有月城亦<lb/>
　　得地利而卑不可恃則又為築羊馬城厚六<lb/>
　　尺髙倍之且為重塹設釣橋而月城亦不可<lb/>
　　復犯矣然自興役至訖事不三閲月將士争<lb/>
　　奮民不與知一旦巍然若役鬼神可謂奇偉<lb/>
　　不世之功矣城甫畢虜果大入道執鄉民問<lb/>
<pb n="KR4d0268_SBCK_021-9b"/>
　　知侯在是相頋曰殊不知乃鐵面將軍也蓋<lb/>
　　虜自王師攻蔡州時已習知侯名未戰氣先<lb/>
　　奪矣乗城拒守甚力夜遣偏將自屯所攻其<lb/>
　　營殺傷數千人萬户死者二人侯聞捷曰是<lb/>
　　且伏兵東門夜攻吾水栅以幸一勝乃提親<lb/>
　　兵隨所向禦之莫不摧破虜知廬州不可近<lb/>
　　遂解而趍和州侯又亟遣親信間道督光州<lb/>
　　戍將斷橋梁燒賊艦絶其饟道奪俘虜復取<lb/>
　　安豐軍又遣萬騎由梁縣援和州㑹和州亦<lb/>
<pb n="KR4d0268_SBCK_021-10a"/>
　堅壁虜窮乃盡遯侯又出兵濠州以戰車敗<lb/>
　虜屯兵戰車久不用侯以意為之果取勝策<lb/>
　勲真拜達州刺史且以車制頒之諸軍侯猶<lb/>
　不敢自以為功方益脩水門之備濬河深二<lb/>
　丈乃得昔人撒星樁横亘兩城間始知昔固<lb/>
　有此舉遂益植新樁而城之其崇五丈有奇<lb/>
　樓櫓稱焉將吏士民聚而謀曰侯之所立如<lb/>
　此郡人無以報萬一則不可相與築生祠於<lb/>
　城中而移書於予請書歳月予以衰疾辤比<lb/>
<pb n="KR4d0268_SBCK_021-10b"/>
　書復來則侯捐館舍矣請既益堅予亦痛若<lb/>
　人之不淑而不獲卒大勲業也故采之僉論<lb/>
　以叙其始末昔劉滬城水洛趙立城山陽滬<lb/>
　所遇非堅敵立雖死事而不能全其城猶皆<lb/>
　廟食載在祀典况如侯之功光眀卓絶如此<lb/>
　則祀典之請必有任其事者尚繼書之以垂<lb/>
　示後世為忠義之勸云嘉定元年春二月己<lb/>
　巳謹記<lb/>
　　　　　吳氏書樓記<lb/>
<pb n="KR4d0268_SBCK_021-11a"/>
　天下之事有合於理而可為者有雖合於理<lb/>
　而不可得為之者士於可為者不可不力力<lb/>
　不足則合朋友鄉閭之力而為之又不足告<lb/>
　於在仕者以卒成之成矣又慮其壞則吾有<lb/>
　子子又有孫孫又有子雖數十百世吾之志<lb/>
　猶在也豈不賢哉彼不可得為之者則有命<lb/>
　焉有義焉不知命義徒呶呶紛紛奚益故君<lb/>
　子不為也然為此者寡也或易之為彼者輒<lb/>
　可以得名於流俗故士之為此者寡也吾友<lb/>
<pb n="KR4d0268_SBCK_021-11b"/>
　南城吳君伸與其弟倫初以淳熙之　詔建<lb/>
　社倉其詳見於侍講朱公元晦所為記其後<lb/>
　又以錢百萬剏為大樓儲書數千卷㑹友朋<lb/>
　教子弟其意甚美於是朱公又為大書書樓<lb/>
　二字以掲之樓之下曰讀書堂堂之前又為<lb/>
　小閣閣之下曰和豐堂旁復有二小閣左則<lb/>
　象山陸公子靜書其顔曰南牎右則艮齋謝<lb/>
　公昌國書其顔曰北牎堂之後榮木軒則又<lb/>
　朱公實書之於虖亦可謂盛矣蓋吳君未命<lb/>
<pb n="KR4d0268_SBCK_021-12a"/>
　　之士爾爲社倉以惠其鄉爲書樓以善其家<lb/>
　　皆其力之所及自是推而上之力可以及一<lb/>
　　邑一郡一道以至謀謨于朝者皆如吳君自<lb/>
　　力而不媿則民殷俗媺兵寢刑厝如唐虞三<lb/>
　　代可積而至也吳君兄弟爲是迨今已十五<lb/>
　　六年使皆壽考康寧則倉與樓皆當益治鄉<lb/>
　　之民生業愈給足安樂日趍於壽富而君之<lb/>
　　子弟孝悌忠信亦皆足以化民善俗是可坐<lb/>
　　而俟也然年運而往天人之際有不可常者<lb/>
<pb n="KR4d0268_SBCK_021-12b"/>
　　則又當有以垂訓於無窮子讀唐李衞公文<lb/>
　　饒平泉山居記有曰鬻平泉者非吾子孫也<lb/>
　　以平泉一木一石與人者非佳子弟也平泉<lb/>
　　特燕遊地木石之怪奇者亦奚足道而其言<lb/>
　　且如此況義倉與書樓乎後之人讀吾記至<lb/>
　　此將有渙然汗出霰然涕下者雖百世之後<lb/>
　　常如吳君時有不難者矣嘉定元年五月甲<lb/>
　　子記<lb/>
　　　　　　靈祕院營造記<lb/>
<pb n="KR4d0268_SBCK_021-13a"/>
　出㑹稽城西門舟行二十五里曰柯橋靈祕<lb/>
　院自紹興中僧海淨大師智性築屋設供以<lb/>
　待遊僧名接待院久而寖成始徙廢寺故額<lb/>
　名之海淨年九十坐八十三夏而終以其法<lb/>
　孫德恭領院事恭少嘗學于四方有器局迨<lb/>
　今二十年食不過一簞衣不加一稱而惟衆<lb/>
　事是力夕思晝營心揆手畫施者自至魔事<lb/>
　不作用能於二十年間或改作或增葺光眀<lb/>
　偉麗毫髮無憾上承先師遺志下為子孫基<lb/>
<pb n="KR4d0268_SBCK_021-13b"/>
　菐閎堂傑閣房奥廊序樓鍾之樓櫝經之堂<lb/>
　館客之次下至庖厨湢浴無一不備為屋僅<lb/>
　百間自門而出直視劳覽道路繩直而原野<lb/>
　砥平一逺山在前孤峭奇秀常有煙雲暎帶<lb/>
　其傍卜地者以為在法百世不廢且將出名<lb/>
　僧今院纔一傳其興如此後烏可量哉院之<lb/>
　崇成也恭來請記曰先師之塔公實與之銘<lb/>
　今院當有記非公誰宜為哉予報之曰子廬<lb/>
　於此凢東之㑹稽四明與西入臨安者風颿<lb/>
<pb n="KR4d0268_SBCK_021-14a"/>
　日相屬也彼其得志於仕宦獲利於商賈者<lb/>
　寧可計耶有能家世相繼支久不壞如若之<lb/>
　爲父子者乎有能容衆聚族爕和安樂如若<lb/>
　之處兄弟者乎至於度地築室以奢麗相誇<lb/>
　斤斧之聲未停丹琧之飾未乾而盛衰之變<lb/>
　已遽至矣亦有如若之安居奠處子傳之孫<lb/>
　孫又傳之子者乎此無他彼其初與若異也<lb/>
　雖曰有天數然人事常參焉人事不盡而諉<lb/>
　之數於虖其可哉嘉定元年夏五月庚申記<lb/>
<pb n="KR4d0268_SBCK_021-14b"/>
　　　　　橋南書院記<lb/>
　吾友西安徐載叔豪雋人也博學善屬文所<lb/>
　從皆知名士方其少壯時視功名富貴猶劵<lb/>
　内物一第直浼我爾然出遊三十年蹭蹬不<lb/>
　偶異時知巳零落且盡家貲本不薄載叔常<lb/>
　糞壤視之權衡仰俯筭籌衡縱一切不能知<lb/>
　惟日夜從事於塵編蠧簡中至食不足不問<lb/>
　也中年卜居城中號橋南書院地僻而境勝<lb/>
　屋庳而人傑清流美竹秀木芳草可玩而樂<lb/>
<pb n="KR4d0268_SBCK_021-15a"/>
　　者不一而足載叔髙卧其中裾不曳刺不書<lb/>
　　客之來者日益衆行者交跡乗者結轍訶殿<lb/>
　　者籠坊陌雖公侯達官之門不能過也名不<lb/>
　　可妄得客不可强致載叔蓋有以得此於人<lb/>
　　矣乃者數移書於予請記所謂橋南書院者<lb/>
　　嗟乎漢梁伯鸞入吳賃舂於臯伯通廡下至<lb/>
　　今吳有臯橋蓋以伯鸞所寓得名載叔之賢<lb/>
　　不減伯鸞而橋南乃其居則後世不薶沒决<lb/>
　　矣尚何待記然載叔之請不可終拒也乃為<lb/>
<pb n="KR4d0268_SBCK_021-15b"/>
　　之書嘉定元年夏六月庚寅山隂陸<hi>某</hi>務觀<lb/>
　　記<lb/>
　　　　　　心逺堂記<lb/>
　　大卿朱公以開禧元年築第于昭武城東取<lb/>
　　陶淵明詩語名其堂曰心逺既成與士大夫<lb/>
　　落之而以書來告曰子為我記始嘉㤗壬戌<lb/>
　　予䝉　恩召為史官朱公丞祕書日相從甚<lb/>
　　樂公去為御史予領監事間劇異趣㑹見甚<lb/>
　　䟽然每與同舍焚香煑茶於圖書鍾鼎之間<lb/>
<pb n="KR4d0268_SBCK_021-16a"/>
　時時言及公未嘗不相與興懷絶歎也明年<lb/>
　國史奏　御之明日予乞骸骨而歸俄而公<lb/>
　亦自寺卿得請外補不復相聞者累歳比書<lb/>
　來予方卧病作而言曰朱公真可人哉士得<lb/>
　時遇主施其才於國退居閭里閒暇之日為<lb/>
　多樽爼在前琴奕迭進欣然自得悠然遐想<lb/>
　問餽宴樂以修親舊夙昔之好講解誦説以<lb/>
　垂後進無窮之訓進退兩得可謂賢矣予獨<lb/>
　相望累千里不得持一觴為公壽且慶斯堂<lb/>
<pb n="KR4d0268_SBCK_021-16b"/>
　之成頋方以為歉今乃得以不腆之文自託<lb/>
　於後世亦可謂幸矣夫嘉定元年秋七月甲<lb/>
　子記<lb/>
　　　　　萬巻樓記<lb/>
　學必本於書一巻之書初視之若甚約也後<lb/>
　先相參彼是相稽本末精粗相為發明其所<lb/>
　關涉已不勝其衆矣一編一簡有脫遺失次<lb/>
　者非考之於他書則所承誤而不知同字而<lb/>
　異詁同辭而異義書有隷古音有楚夏非慱<lb/>
<pb n="KR4d0268_SBCK_021-17a"/>
　極羣書則一卷之書殆不可遽通此學者所<lb/>
　以貴夫博也自先秦兩漢訖于唐五代以來<lb/>
　更歴大亂書之存者既寡學者於其僅存之<lb/>
　中又莽鹵焉以自便其怠惰因循曰吾懼博<lb/>
　之溺心也豈不陋哉故善學者通一經而足<lb/>
　藏書者雖盈萬巻猶有憾焉而近世淺士乃<lb/>
　謂藏書如闘草徒以多寡相為勝負何益於<lb/>
　學嗚呼審如是説則秦之焚書乃有功於學<lb/>
　者矣昭武朱公敬之粹於學而篤於行早自<lb/>
<pb n="KR4d0268_SBCK_021-17b"/>
　三館為御史為寺卿出典名藩尊所聞行所<lb/>
　知亦無負於為儒矣然毎悒然自以為歉益<lb/>
　務蔵書以棲於架藏於櫝為未足又築樓於<lb/>
　第中以示尊閣傳後之意而移書屬予記之<lb/>
　予聞故時藏書如韓魏公萬籍堂歐陽兖公<lb/>
　六一堂司馬温公讀書堂皆實萬巻然未能<lb/>
　絶過諸家也其最擅名者曰宋宣獻李邯鄲<lb/>
　吕汲公王仲至或承平時已喪或遇亂散軼<lb/>
　士大夫所共歎也朱公齒髮尚壯方為世顯<lb/>
<pb n="KR4d0268_SBCK_021-18a"/>
　　用且澹然無財利聲色之奉儻網羅不倦萬<lb/>
　　巻豈足道哉予聞是樓南則道人三峯北則<lb/>
　　石鼓山東南則白渚山煙嵐雲岫洲渚林薄<lb/>
　　更相暎發朝暮萬態公不以登覽之勝名之<lb/>
　　而獨以蔵書見志記亦詳於此略於彼者蓋<lb/>
　　朱公本志也嘉定元年秋七月甲子記<lb/>
渭南文集巻第二十一<lb/>
<pb n="KR4d0268_SBCK_021-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_036-1a"/>
渭南文集巻第三十六<lb/>
　　　　　　　山　隂　陸　游　務觀<lb/>
　　　　墓誌銘<lb/>
　　　　　吕從事夫人方氏墓誌銘<lb/>
　維申國吕氏自五代至　宋歴十二聖常有<lb/>
　顯人忠孝文武克肖先世㛰<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>多大家名胄<lb/>
　婦姑相傳以徳先後相勉以義富貴不驕汰<lb/>
　雖甚貧喪祭猶守其舊養上撫下恩意曲盡<lb/>
　雖寓陋巷環堵之屋鄰里敬化服之猶在京<lb/>
<pb n="KR4d0268_SBCK_036-1b"/>
　師故第時於虖盛哉從事郎諱大同之夫人<lb/>
　方氏嚴州桐廬人曾大父楷尚書駕部員外<lb/>
　郎大父䝉朝散郎尚書屯田員外郎父元矩<lb/>
　朝散郎知建州建州之歿夫人尚幼事母已<lb/>
　為宗黨所稱年二十有一來歸生一男一女<lb/>
　而從事不禄夫人能篤禮孝義哀死字孤為<lb/>
　子求師擇友日夜進其業而教其女以婦事<lb/>
　皆訖于成不幸得年不長四十有九而卒於<lb/>
　淳熈三年祖平猶未仕也及祖平通朝籍以<lb/>
<pb n="KR4d0268_SBCK_036-2a"/>
　宗祀恩贈從事通直郎夫人亦追封孺人故<lb/>
　祖平每言輒霣涕曰祖平不天不得以斗升<lb/>
　之禄養吾親視斯世尚何聊惟圖所以慰親<lb/>
　於九原者在墓隧之文乎遂來告某於山隂<lb/>
　澤中曰願有述<hi>某</hi>亦早失先親與吾子之憾<lb/>
　無異也行年八十每思之殆欲忘生則吾子<lb/>
　之悲哀<hi>某</hi>實能深知之其敢愛一日之勞不<lb/>
　以成吾子之悲乎初從事葬于信州上饒縣<lb/>
　明逺郷之徳源山以潦水齧墓趾改卜于舊<lb/>
<pb n="KR4d0268_SBCK_036-2b"/>
　墓少東二百步實慶元二年十二月庚申而<lb/>
　夫人初沒時祖平窶不能以匶祔從事墓乃<lb/>
　即婺州武義縣明招山祖墓之旁塟焉自改<lb/>
　塟從事諏日奉夫人歸祔而筮未得吉祖平<lb/>
　於是為承議郎知興化軍仙遊縣事女嫁朝<lb/>
　請郎添差通判鎮江府曾棐孫男樗年孫女<lb/>
　萊孫銘曰<lb/>
　　　　維吕世世有令徳繄女父母皆得職<lb/>
　　　　夫人熏陶成厥質行則尊矣夀胡嗇<lb/>
<pb n="KR4d0268_SBCK_036-3a"/>
　　　　歸匶同穴慰存殁先刻此銘俟卜吉<lb/>
　　　　　夫人陳氏墓誌銘<lb/>
　紹熈慶元之間予以故史官屏居鏡湖上有<lb/>
　東陽進士吕友徳自太學來與予遊問學論<lb/>
　議文辭皆有源流而衣冠進趨甚偉予固異<lb/>
　之訪於東陽人則曰是清潭吕君紹義之子<lb/>
　吕君蓋賢有徳而其配陳夫人又賢生三子<lb/>
　孟則友徳仲定夫季友之孟固竒士仲季亦<lb/>
　有聲學校場屋間能稱其兄者也自是友徳<lb/>
<pb n="KR4d0268_SBCK_036-3b"/>
　不閲歳必一過予過必見其進予老病謝客<lb/>
　無貴賤多不能接獨友徳來欣然倒屣不知<lb/>
　疾痛之在體也歳戊午十月壬午忽墨其衰<lb/>
　絰叩予門哭且言母夫人不幸以八月戊子<lb/>
　歿矣得年六十有五卜用十二月壬申塟于<lb/>
　孝順郷蟠谷之原以其家君之命徵銘於予<lb/>
　予方病亦不勝悲不敢以病為解乃按從事<lb/>
　郎陳君黼狀序次為銘夫人與吕君同邑人<lb/>
　曾大父懿大父嚴父子淵皆郷長者夫人幼<lb/>
<pb n="KR4d0268_SBCK_036-4a"/>
　孤女功不待教而能稍長佐其母經紀家事<lb/>
　如成人大父猶無恙竒之為擇所歸得吕君<lb/>
　既嫁事舅姑以孝聞女妹適人傾其嫁時橐<lb/>
　裝無少靳積勤儉以裕財隆祭享以盡孝厚<lb/>
　振施以立義吕氏之興夫人之助為多處事<lb/>
　明果雖吕君有不能囬者諸子獻疑亦堅守<lb/>
　初意不為變曰後當如是及事定一如夫人<lb/>
　言人人歎服其後吕氏家益康大第千礎堂<lb/>
　寢尤宏麗而夫人頋自挹損齊居玩道即東<lb/>
<pb n="KR4d0268_SBCK_036-4b"/>
　偏汛掃一室蕭然如老釋之廬或終日不出<lb/>
　閾如是歴十餘年吕君與諸子婁勸其歸堂<lb/>
　中皆不可然絲枲鍼縷之事至老猶自力暇<lb/>
　日勉諸子以學授諸婦以家事諄諄不惰雖<lb/>
　古賢婦殆無以加不幸一日不疾而卧醫藥<lb/>
　至皆却之曰吾固無疾也已而遂不復語諸<lb/>
　子方就試馳歸省疾頷之而已神宇泰定超<lb/>
　然就蜕及有司以友徳名上禮部報至夫人<lb/>
　不及見矣可哀也已夫人三女嫁吳一䕫徐<lb/>
<pb n="KR4d0268_SBCK_036-5a"/>
　僑徐鼐皆良士孫男四人銘曰<lb/>
　　　　山盤水紆龜食簭從吉日壬申宅是<lb/>
　　　　幽宫表表三子奮繇書詩維夫人之<lb/>
　　　　賢有以基之<lb/>
　　　　　承議張君墓誌銘<lb/>
　君諱錤字深父年三十有八慶元三年十一<lb/>
　月壬辰病卒以四年九月庚申孤<hi>某</hi>塟君于<lb/>
　臨安府西湖佛首山之原因其伯父寺丞功<lb/>
　父鎡以君之友太學内舍生陳公道原狀請<lb/>
<pb n="KR4d0268_SBCK_036-5b"/>
　銘予與功父交二十年信重其言而陳君所<lb/>
　叙文亦甚美可考據遂與為銘君家秦之三<lb/>
　陽曾大父安民靖難功臣太師靖江寧武靜<lb/>
　海軍節度使清河郡王追封循王謚忠烈配<lb/>
　饗　髙宗皇帝廟庭大父諱子厚左武大夫<lb/>
　康州刺史帶御器械贈少傅考諱宗元通議<lb/>
　大夫敷文閣待制贈少師君幼而穎異强記<lb/>
　好學少師遇郊祀恩任為承事郎稍長主管<lb/>
　建昌軍仙都觀遭少師憂未除而母夫人繼<lb/>
<pb n="KR4d0268_SBCK_036-6a"/>
　卒君執喪累年毁瘠幾不可識族人以不勝<lb/>
　喪為憂共諭勉之始稍自抑然終喪猶羸甚<lb/>
　歴兩浙轉運司明州造船場簽書安豐軍判<lb/>
　官㕔公事江淮荆淛福建廣南路都大提㸃<lb/>
　坑冶鑄錢司檢踏宫監緫領淮西江東軍馬<lb/>
　錢糧所太平惠民局積官承議郎君之為船<lb/>
　場人或唁其非勲閥所宜䖏君謝之曰景迂<lb/>
　晁以道先生所嘗為也吾䖏之懼弗稱敢薄<lb/>
　之耶訖代去不以卑冗怠其事自守以下皆<lb/>
<pb n="KR4d0268_SBCK_036-6b"/>
　歎譽之晚官藥局尤號間冷顧無所施其才<lb/>
　又素簡儉遠聲色獨以書自娛時屬文辭見<lb/>
　志然未嘗妄出以示人所居帷屏壁門皆有<lb/>
　銘以自警戒其文尤高沒後始或見之皆驚<lb/>
　其才服其識以為使未死得享中夀其所至<lb/>
　詎可量哉孰謂不幸年止於此君嘗以進士<lb/>
　試禮部見黜不以懟有司亦遂不復踐場屋<lb/>
　諸公貴人多知之然仕常從銓與寒士並進<lb/>
　至終其身其靜退乃天性娶楊氏太師和王<lb/>
<pb n="KR4d0268_SBCK_036-7a"/>
　存中之孫繼室以潘氏少保安慶軍節度使<lb/>
　邵之孫皆封孺人子男一人渥將仕郎有賢<lb/>
　稱女一人與孫伯東皆幼銘曰<lb/>
　　　　君家勲徳奕世傳圖像麟閣侍甘泉<lb/>
　　　　佳哉公子何翩翩才當用世不永年<lb/>
　　　　有美樂石可磨鐫百世之下知此賢<lb/>
　　　　　朝奉大夫石公墓誌銘<lb/>
　公諱繼曾字興宗周武王之弟康叔封於衛<lb/>
　五世生靖伯邑于石是為石氏之始祖而㑹<lb/>
<pb n="KR4d0268_SBCK_036-7b"/>
　稽新昌之石實自青之樂陵南徙距公二十<lb/>
　三世其詳見於世譜左朝議大夫累贈正奉<lb/>
　大夫諱端中朝散大夫大理正出為福建路<lb/>
　參議諱邦哲迪功郎温州平陽縣主簿累贈<lb/>
　朝奉大夫諱祖仁公之三代也公幼穎異入<lb/>
　家塾日誦千言過目不再寺正築堂名博古<lb/>
　藏書二萬巻每撫公歎曰吾是書以遺尔無<lb/>
　恨矣客至侍左右進退應對唯謹客悚然不<lb/>
　敢童子視之曰石氏興未艾也朝議捐館舍<lb/>
<pb n="KR4d0268_SBCK_036-8a"/>
　時公尚未生遺言吾致仕得任子恩當以予<lb/>
　適曾孫公既生補明州文學調黄州黄陂縣<lb/>
　尉以便養親監潭州南嶽廟歴臨安縣新城<lb/>
　縣主簿楚州司理參軍監行在編估打套局<lb/>
　門監建康府户部贍軍西酒庫知饒州徳興<lb/>
　縣兩浙轉運司主管文字提轄行在文思院<lb/>
　未及造朝以疾卒于家享年五十有八自迪<lb/>
　功郎十遷至朝奉大夫公事親孝執喪如禮<lb/>
　毁瘠幾不可識除喪久之乃復居官守家法<lb/>
<pb n="KR4d0268_SBCK_036-8b"/>
　以亷自勵俸入可以受可以無受必辤餽贐<lb/>
　可以取可以無取必却徇公而忘私約已而<lb/>
　裕物捐利而篤義為主簿新城時謹簿書抳<lb/>
　吏姦以善其職聞移於潛丞邑民讙於境上<lb/>
　曰奈何奪我主簿久乃涕泣辤去在楚州治<lb/>
　獄尤詳明屬縣尉一日獲盜十軰意且得醲<lb/>
　賞同僚為言君雖恕然不可縱盜公正色對<lb/>
　曰盜誠不可縱罪亦不可入囚辭亦不可不<lb/>
　盡同僚退相顧曰尉賞不諧矣然憚其正不<lb/>
<pb n="KR4d0268_SBCK_036-9a"/>
　敢復言獄成真盜財伍人餘破械遣去部使<lb/>
　者趙公思尤賢公一路有疑獄滯訟輒以委<lb/>
　公公治之無遺察雖受罰者皆稱其平徳興<lb/>
　壯縣俗喜負氣健鬪而終訟公始下車歎曰<lb/>
　是不可以柱後惠文治也於是為政一本於<lb/>
　教化有兄弟宗族爭訟者輒對之泣下多感<lb/>
　愧而去俗為一變繕治學宫聚經史豐饍羞<lb/>
　尊延耆老而賔友其秀民又創小學以誘進<lb/>
　其童子誦書之聲聞於行路㑹科詔下徳興<lb/>
<pb n="KR4d0268_SBCK_036-9b"/>
　與薦送者二十有三人比他邑為㝡盛縣之<lb/>
　遠郊貧民憚多子或不能全公舉行胎養之<lb/>
　令置保伍以察之甚悉而盜攘因不得輒發<lb/>
　其政大抵類此郡以上聞勢孤無為援者不<lb/>
　報還朝從吏部得兩淛漕司屬官公澹然無<lb/>
　滯留色浙江西陵渡舊設官護舟檝歳久不<lb/>
　復擇人其弊叢出歳有覆溺公建言請各命<lb/>
　文臣一員察其懃惰以為陞黜且渡舟一置<lb/>
　備舟二以翼之雖有惡風怒濤可無大害江<lb/>
<pb n="KR4d0268_SBCK_036-10a"/>
　之津官舊為築舍數十區為待渡之所後輒<lb/>
　廢往來有暴衣露蓋之患公亦請以官廢屋<lb/>
　復之事有施行者皆至今為利而議者惜其<lb/>
　不盡用也公雖以任子入仕然志在繼世科<lb/>
　嘗貢禮部不合有司退而力學著書比卒遺<lb/>
　藳可次第者數十巻多可行世娶郭氏封安<lb/>
　人先公一歳卒丈夫子三曰正大正誼正權<lb/>
　皆舉進士而正大亦嘗至禮部女子子九已<lb/>
　嫁者五郷貢進士郭溪修職郎新邵武軍司<lb/>
<pb n="KR4d0268_SBCK_036-10b"/>
　户參軍趙善騋從政郎新隆興府府學教授<lb/>
　王益之國學進士孫之淵國學進士劉敏文<lb/>
　其壻也諸孤將以卒之明年慶元六年正月<lb/>
　丙午塟于山隂縣謝墅之原以安人祔前塟<lb/>
　來請銘銘曰<lb/>
　　　　噫大夫秀而文學自强仕有聞秩中<lb/>
　　　　郎返蒿焄我作銘賁其墳後百世仰<lb/>
　　　　遺芬<lb/>
　　　　　方伯謩墓誌銘<lb/>
<pb n="KR4d0268_SBCK_036-11a"/>
　伯謩甫姓方氏名士繇一名伯休莆陽人曾<lb/>
　大父㑹事　徽宗皇帝出入榮顯顯謨閣待<lb/>
　制贈少師大父昭左朝請大夫嘗入尚書省<lb/>
　為駕部郎中父豐之右迪功郎監建州豐國<lb/>
　監中書舍人吕公居仁著作郎何公晉之皆<lb/>
　屈年軰與之遊紹興間有名士方徳亨者是<lb/>
　也予嘗序其文今行於世伯謩甫所自出曰<lb/>
　兵部尚書吕公安老尚書以臨大節不橈死<lb/>
　淮西之難載在國史伯謩甫遭父憂時財十<lb/>
<pb n="KR4d0268_SBCK_036-11b"/>
　二歳從太夫人依外家居邵武軍執喪巳能<lb/>
　無違禮而事太夫人及庶祖母以孝謹稱入<lb/>
　小學與它童子從師授經既退意不滿為朋<lb/>
　儕剖析義理師聞之悚然自失既冠遊郷校<lb/>
　試婁在髙等聞侍講朱公元晦倡道學於建<lb/>
　安往從之朱公之徒數百千人伯謩甫年尚<lb/>
　少而學甚敏不數年稱髙第因徙家從之於<lb/>
　崇安五夫籍谿之上所㠯熏陶器質涵養徳<lb/>
　業磨礲浸漬以至以廣大髙明者蓋朱公作<lb/>
<pb n="KR4d0268_SBCK_036-12a"/>
　成之妙而伯謩甫有以受之也伯謩甫既見<lb/>
　朱公既厭科舉之習久之遂自廢不為進士<lb/>
　專以傳道為後學師六經皆通尤長於易亦<lb/>
　頗好老子嘗歎曰老子之言蓋有所激者生<lb/>
　於衰周不得不然世或黜之以為申韓慘刻<lb/>
　原於道徳亦過矣又曰釋氏固夷也至於立<lb/>
　志堅決吾亦有取焉其博學兼取不以百家<lb/>
　之駮揜所長如此亦足見其資之寛裕忠厚<lb/>
　與世俗異也伯謩甫晚得脾弱之疾春夏之<lb/>
<pb n="KR4d0268_SBCK_036-12b"/>
　交輒作不能食者彌月乃已慶元五年夏病<lb/>
　如常歳至五月庚申忽命家人為之緫髪既<lb/>
　畢取鏡自照正冠危坐而歿得年五十有二<lb/>
　娶黄氏曹氏男女各三男曰丕曰立曰平女<lb/>
　嫁張崟劉學稼幼未行明年卜塟于武夷山<lb/>
　石門寺之原六月丕書來請銘其辭指甚哀<lb/>
　予雖老病昏眊亦重違孝子之意且伯謩甫<lb/>
　之賢固願有所述遂不敢辤初徳亨之文豪<lb/>
　邁警絶人莫能追及而伯謩甫之作則閑澹<lb/>
<pb n="KR4d0268_SBCK_036-13a"/>
　簡遠有一倡三歎之音世莫能優劣之也工<lb/>
　於書自篆籕分隷行草諸體皆極其妙又能<lb/>
　講其時世之變與圜方腴瘠之法聽之終日<lb/>
　忘倦遺槀數百篇與它著書甚衆丕等方輯<lb/>
　之未成好方技治疾有奇驗能逆決生死著<lb/>
　傷寒括要亦未成嘗謂予曰士貧惟賣藥可<lb/>
　為然子孫繼為之有怠且欺則不免害人不<lb/>
　若不為之愈也大抵伯謩甫多才藝所能輒<lb/>
　過人其思慮精詣又若此然在伯謩甫皆不<lb/>
<pb n="KR4d0268_SBCK_036-13b"/>
　足言故不詳著銘曰<lb/>
　　　　方氏三徙而不出閩君從朱公始為<lb/>
　　　　建人武夷山麓鬱有封樹車過必式<lb/>
　　　　曰是為伯謩甫之墓<lb/>
　　　　　留夫人墓誌銘<lb/>
　慶元六年十月余之友信安徐𢋫赴告其母<lb/>
　夫人之喪于山隂澤中曰賡不天早失先人<lb/>
　先人無他子賡於母氏相恃為命稍長娶婦<lb/>
　韓賡出游獲從一時知名士學問母氏與婦<lb/>
<pb n="KR4d0268_SBCK_036-14a"/>
　韓治家事以待賡歸賡雖游不敢甚遠母氏<lb/>
　夀而康間有小疾則馳歸省到家往往已愈<lb/>
　母氏見賡所與諸公論議辨質文章則大喜<lb/>
　曰使汝嘗在吾傍詎有是哉今年六月賡客<lb/>
　都下得報母氏有疾賡即日歸行二日而遭<lb/>
　大變至家已無及矣俯仰天地豈能生存大<lb/>
　事未終不敢致毁惟是幽隧之銘敢請于執<lb/>
　事賡忍死以須執事忍却乎按狀夫人姓留<lb/>
　氏常山之馬尫人曾大父唐大父永父師古<lb/>
<pb n="KR4d0268_SBCK_036-14b"/>
　世為儒夫人適西安人徐君諱國潤徐君一<lb/>
　鄉善士其卒也故尚書謝公諤狀其行而内<lb/>
　相洪公邁誌其塟不知徐君者以二公許與<lb/>
　可信其賢夫人資端重色莊言厲然遇慢已<lb/>
　者輒退自省曰吾其有以致之舅姑御家嚴<lb/>
　夫人左右無違嫁女妹凢已嫁時服飾糚澤<lb/>
　無所惜與先後處自始逮終歡如一日凡徐<lb/>
　君行事見稱於族黨閭里者多夫人相之而<lb/>
　賡之學識卓然聞於世者抑又夫人教誨之<lb/>
<pb n="KR4d0268_SBCK_036-15a"/>
　力也是可以得銘矣夫人享年七十生丈夫<lb/>
　子一賡也女子子三知武當縣劉錧新知樂<lb/>
　安縣劉璹前監太平縣稅韓朴其甥也孫男<lb/>
　曰魯孫女長適進士翁時敏餘二尚處卒之<lb/>
　歳某月某日葬于清平鄉官<graphic n="KR2455" url="https://raw.githubusercontent.com/kanripo/KR-Gaiji/master/images/KR2455.png" mimeType="image/png"/>山祔徐君之<lb/>
　墓銘曰<lb/>
　　　　三代益逺世廢女史豈無淑人曽莫<lb/>
　　　　之紀埋玉于泉孰知貞堅我文尚傳<lb/>
　　　　夫人與焉<lb/>
<pb n="KR4d0268_SBCK_036-15b"/>
渭南文巻集第三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_033-1a"/>
渭南文集巻第三十三<lb/>
　　　　　　　山　隂　陸　游　務觀<lb/>
　　　　墓誌銘<lb/>
　　　　　青陽夫人墓誌銘<lb/>
　有宋蜀人天池先生譚公諱篆字拂雲之夫<lb/>
　人青陽氏井研人大父知歸州事泰實生五<lb/>
　丈夫子以㓜子古繼其弟春是為夫人之考<lb/>
　夫人歸譚氏不及事舅獨事君姑太安人太<lb/>
　安人則歸州之女子子於夫人為姑夫人夙<lb/>
<pb n="KR4d0268_SBCK_033-1b"/>
　夜婦道不以親故少懈天池與其考隆山先<lb/>
　生諱望字勉翁皆以文章名一代取友皆天<lb/>
　下士亦繼以進士起家然得年皆不盈五十<lb/>
　志逺年局未甞問家人産業方天池歿時一<lb/>
　子曰季壬甫生十年煢然獨立而天池亦無<lb/>
　兄弟譚氏不絶如綫太安人傳家事巳久夫<lb/>
　人㓜讀書了大義於是行其所知自處儉薄<lb/>
　而不以貧憂其姑躬履囏難而不以事累其<lb/>
　于外父母家而一意立譚氏門尹太安人饍<lb/>
<pb n="KR4d0268_SBCK_033-2a"/>
　服非其手調芼縫紉不以進親客至夫人視<lb/>
　庖厨刀匕惟謹及即席則立侍姑側終日不<lb/>
　休酒殽㓗豐果𬞞芳甘奉盥授帨肅祇無譁<lb/>
　客歸皆太息祝其女婦願庶幾夫人萬一而<lb/>
　夫人歉然常愧力不足也斥賣簮襦遣季壬<lb/>
　就學夜課以書必漏下三十刻乃止間則為<lb/>
　道隆山天池言行以磨礪之及季壬稍長與<lb/>
　人交則誨之曰某可師某可友某當絶勿與<lb/>
　通故季壬名其堂曰願學室曰勝巳私皆夫<lb/>
<pb n="KR4d0268_SBCK_033-2b"/>
　人所以訓也夫人享家廟如養姑之孝字孤<lb/>
　嫠如愛子之恩蓋其節行法度士君子莫能<lb/>
　加焉季壬舉進士拔解太安人尚無恙夫人<lb/>
　不自喜而為太安人喜及擢第拜廟夫人猶<lb/>
　涕泣曰先姑不及見矣觀者皆感動惻愴後<lb/>
　以徳夀宫慶壽恩得封亦以是不敢樂也初<lb/>
　季壬解褐為崇慶府府學教授凢四年徙成<lb/>
　都府吏部以僑寓格不下執政為奏復還崇<lb/>
　慶以便養命至而夫人棄其孤矣初命教成<lb/>
<pb n="KR4d0268_SBCK_033-3a"/>
　　都今樞宻使周公貳大政知予與季壬友以<lb/>
　　書來告曰石室得人矣季壬有學行為諸公<lb/>
　　大人所知蓋如此以故士皆慕與之交而夫<lb/>
　　人墓道之碣乃萬里來屬予於山陰鏡湖上<lb/>
　　義不可辭夫人諱字及年與其他在法當書<lb/>
　　者皆巳見内誌懼於再告故獨述其大節而<lb/>
　　巳自周以降禮教日衰為女子者不聞姆師<lb/>
　　之訓圗史之戒閭巷尼媪交煽其間非天資<lb/>
　　淑柔則悖驁嚚昏貪黷悍驕不復知供養祭<lb/>
<pb n="KR4d0268_SBCK_033-3b"/>
　　祀為婦職者固其所也夫人奮乎千載之下<lb/>
　　獨不移於俗矯矯自立如此於虖賢哉予與<lb/>
　　季壬實兄弟如也故述孝子之意以作銘其<lb/>
　　辭曰<lb/>
　　　　淳熈十祀冬十月丙申孤季壬奉先夫<lb/>
　　　　人之柩祔于天池先生之藏平生相倚<lb/>
　　　　為命兮未甞輕去吾親之傍日将夕而<lb/>
　　　　未返則倚門其皇皇今也山空無人凛<lb/>
　　　　乎欲霜鳥獸紛其號鳴木葉霣兮草黄<lb/>
<pb n="KR4d0268_SBCK_033-4a"/>
　　　吾親不見其孤兮悲生死之茫茫兒不<lb/>
　　　能奉養於泉塗兮肝心裂而涕滂茹哀<lb/>
　　　忍死兮庶其顯揚維友予銘兮後百世<lb/>
　　　而彌芳<lb/>
　　　　　陸孺人墓誌銘<lb/>
　孺人山隂陸氏曽大父某國子博士贈太尉<lb/>
　大父<hi>某</hi>承奉郎考<hi>某</hi>廸功郎眀州司法㕘軍<lb/>
　母同郡齊氏孺人年若干嫁為承議郎知梧<lb/>
　州髙郵桑公莊之妻端靖淑柔讀書略知大<lb/>
<pb n="KR4d0268_SBCK_033-4b"/>
　義自其在父母家巳得孝名見治絲枲輙趍<lb/>
　與共事法曹與齊夫人皆異之建炎間法曹<lb/>
　避兵天台而承議適攝縣主簿事故時兩家<lb/>
　巳繼為婚姻情好甚篤因以孺人歸焉承議<lb/>
　既罷主簿以亂故不克北歸因寓近縣山中<lb/>
　凢四十年間雖出仕嵗滿輙歸居山之日多<lb/>
　於在官衣食甞不足孺人處之超然自㓜奉<lb/>
　佛法戒擊鮮終身不犯甞舟行泝汴遇老桑<lb/>
　門丐錢孺人亟施之且問曰師何許人老如<lb/>
<pb n="KR4d0268_SBCK_033-5a"/>
　此尚行乞耶對曰居天台兄弟十八人我獨<lb/>
　好逺遊故抵此汝與我有宿契他日當為鄰<lb/>
　及是寓居適近石橋一日登應真閣修茶供<lb/>
　至第三尊者驚歎曰此吾汴舟所見也承議<lb/>
　甞為西安令有娠婦以事繫獄念釋之未果<lb/>
　孺人夢白衣人告曰囚且字子矣旦以告承<lb/>
　議呼乳醫眎之而信即脱械予假使歸果以<lb/>
　是夕產孺人事佛之驗至如此然奉家廟盡<lb/>
　孝盡敬朝夕定省如事生凢祭祀烹飪滌濯<lb/>
<pb n="KR4d0268_SBCK_033-5b"/>
　皆親之至累夕不寐承議平生所與逰多知<lb/>
　名士每客至䡟信宿留孺人執刀匕白首無<lb/>
　倦色曰此婦職也近世閨門之教略妄以學<lb/>
　佛自名則於祭祀賓客之事皆置不顧惟私<lb/>
　財賄以徇其好曰吾徼福于佛也於虖娶婦<lb/>
　所以承先祖主中饋頋乃使之徼佛福而止<lb/>
　耶安得以孺人之事告之承議有兄之子妻<lb/>
　士人陳汝翼貧無以生孺人力賛承議挈之<lb/>
　歸同㸑十五年使其子與己子俱就學遂中<lb/>
<pb n="KR4d0268_SBCK_033-6a"/>
　　名第而孺人諸子皆好修世昌從諸公問學<lb/>
　　不以貧奪其志人以為積善之報孺人得年<lb/>
　　七十有四以淳熈十二年正月己丑卒丈夫<lb/>
　　子三人長之瑞早卒次則世昌次世茂女子<lb/>
　　子四人徐廷煥顧淵陳寛吴植其甥也明年<lb/>
　　某月甲子塟于天台之太平鄉朴墺祔承議<lb/>
　　之墓世昌寔來請銘孺人於予為從祖姉其<lb/>
　　敢辭銘曰<lb/>
　　　　　廟祭賓享維婦之職嫚驁很驕蠧我<lb/>
<pb n="KR4d0268_SBCK_033-6b"/>
　　　　　壼則孰如孺人耆老益恭名山崇崇<lb/>
　　　　　閟此幽宫<lb/>
　　　　　　浙東安撫司參議陸公墓誌銘<lb/>
　　紹興初詔修元祐故事命大臣近侍以十科<lb/>
　　舉士翰林學士承㫖知制誥孫公近首舉右<lb/>
　　迪功郎陸静之文章典麗可備著述科方詔<lb/>
　　之下也孫公一時辤宗主盟翰墨自三館諸<lb/>
　　儒與進士髙第願得一言者袂相屬也公年<lb/>
　　財二十餘以門䕃入官初未為人知而孫公<lb/>
<pb n="KR4d0268_SBCK_033-7a"/>
　獨歎譽稱薦之一旦出千百人右於是中朝<lb/>
　名勝士莫不知陸伯山慕與之交而公仲弟<lb/>
　升之仲髙亦以文章有名號二陸仲髙遂登<lb/>
　進士丙科公業春秋及賦再試禮部乃輒斥<lb/>
　因不復踐名場而一意欲以才略致通顯然<lb/>
　愈不偶以老豈非命耶公㑹稽山隂人曽大<lb/>
　父珪國子博士贈太尉大父佖中大夫考長<lb/>
　民左朝請大夫尚書右司員外郎兩世皆贈<lb/>
　金紫光禄大夫公以父任補将仕郎調信州<lb/>
<pb n="KR4d0268_SBCK_033-7b"/>
　上饒縣台州天台縣主簿皆不赴監潭州南<lb/>
　嶽廟徙措置户部贍軍酒庫所幹辦公事又<lb/>
　不赴徙江南東路轉運司淮南西路轉運司<lb/>
　幹辦公事知台州寕海縣部使者挟私憾中<lb/>
　公以法鍜鍊累月無所得然猶坐微文衝替<lb/>
　起知臨安府臨安縣主管台州崇道觀通判<lb/>
　隆興府建康府資當守郡㑹得重聽疾不能<lb/>
　奉臨遣乃為浙東路安撫司參議官官至朝<lb/>
　㪚大夫服三品淳熈十四年六月癸酉卒享<lb/>
<pb n="KR4d0268_SBCK_033-8a"/>
　年七十七娶季氏先公二十年卒贈宜人于<lb/>
　二人子墨前台州寕海縣主簿子埜當以公<lb/>
　納禄恩補官女子二人長適承議郎新權知<lb/>
　台州軍州事司馬僖次適從政郎趙善价孫<lb/>
　男三人立達立言立柔孫女五人長適鄉貢<lb/>
　進士石正大餘尚㓜子墨子埜将以九月丙<lb/>
　午塟公于㑹稽縣上臯尚書塢以季宜人祔<lb/>
　實來請銘公平生不大試於事故可傳載者<lb/>
　少然在寕海有嫗訴子不孝二十條公遽呼<lb/>
<pb n="KR4d0268_SBCK_033-8b"/>
　嫗問之懵不能置一辭逮問為書者則嫗之<lb/>
　女壻實為之案驗辭服一邑驚以為神佐建<lb/>
　康㑹久旱力請於府為火備巳而火屢作皆<lb/>
　以有備不為災士民至今誦之晚既久不仕<lb/>
　日誦左氏傳史記前漢書率盡兩巻不以寒<lb/>
　暑疾恙少廢有疑義客至輒講之前五年忽<lb/>
　作治命百餘言戒家人勿用浮屠法及厚塟<lb/>
　比終無大疾疾巳亟猶起坐堂上觀書如平<lb/>
　生徐闔書危坐遂逝於虖亦竒矣銘曰<lb/>
<pb n="KR4d0268_SBCK_033-9a"/>
　　　　士患不材材患莫知既或之知又弗<lb/>
　　　　克施在昔所歎天嗇其壽耄耋不試<lb/>
　　　　将孰歸其咎<lb/>
　　　　　山隂陸氏女女墓銘<lb/>
　淳熈丙午秋七月予來牧新定八月丁酉得<lb/>
　一女名閏娘又更名定娘予以其在諸兒中<lb/>
　最稺愛憐之謂之女女而不名姿狀瓌異凝<lb/>
　重不妄啼笑與常兒絶異明年七月生兩齒<lb/>
　矣得疾以八月丙子卒菆于城東北澄谿院<lb/>
<pb n="KR4d0268_SBCK_033-9b"/>
　九月壬寅即塟北岡土其始卒也予痛甚灑<lb/>
　淚棺衾間曰以是送吾女聞者皆慟哭女女<lb/>
　所生母楊氏蜀郡華陽人銘曰<lb/>
　　　　荒山窮谷霜露方墜被荆榛兮於虖<lb/>
　　　　吾女孤冡巋然四無隣兮生未出房<lb/>
　　　　奥死棄于此吾其不仁兮<lb/>
　　　　　傅正議墓誌銘<lb/>
　公諱某字凝逺其先為北地清河著姓後徙<lb/>
　光州為固始人唐廣明之亂光人相保聚南<lb/>
<pb n="KR4d0268_SBCK_033-10a"/>
　徙閩中今多為大家而傅氏之祖曰府君實<lb/>
　與其夫人林氏始居泉州晉江縣生五子長<lb/>
　子卒謀葬有異人告以塟聖姑山之右而徙<lb/>
　其居仙遊羅山之麓林夫人有髙識悉用其<lb/>
　言　宋興仙遊隷興化軍而傅氏鉅公顯人<lb/>
　始繼出矣若夫徳修于家教行于鄉而身不<lb/>
　及用者亦在其子孫如公是也公之大父程<lb/>
　父嵩以累舉進士推恩閉門教子不肯仕累<lb/>
　贈奉直大夫公奉直第二子㓜有美質讀書<lb/>
<pb n="KR4d0268_SBCK_033-10b"/>
　日數千言學為文輒驚其長老崇寧中甫年<lb/>
　十八入太學聲名籍甚試中高等然猶幾二<lb/>
　十年乃以上舎登第調滄州無棣縣主簿㑹<lb/>
　女真䧟全燕秉虛南下兩河皆震吏士相頋<lb/>
　無人色或委官去郡檄公餉軍公南方書生<lb/>
　平生不習金皷初咸意公難之而公得檄即<lb/>
　行不暇秣馬冐兵往來軍頼以無乏虜出塞<lb/>
　㑹公亦遭奉直憂始南歸終䘮得南劔州順<lb/>
　昌縣尉時所在盜起縣民亦相挻為亂公素<lb/>
<pb n="KR4d0268_SBCK_033-11a"/>
　得士心徐設方畧窮其窟穴未幾悉平部使<lb/>
　者欲言之朝公辤而出弓手有謀叛者語其<lb/>
　徒曰奈累傅公何比公罷去盜遂作殺掠暴<lb/>
　甚邑人以不留公為悔調泉州安溪縣丞改<lb/>
　宣教郎猶安其官不求徙有自吏部擬注來<lb/>
　代者始徙南安縣丞其恬於仕進如此南安<lb/>
　大饑民棄子者相屬公請于州出常平錢米<lb/>
　設安養院於延福僧舎乳湩糜粥湯液皆不<lb/>
　失其宜明年嵗豐悉訪其所親歸之曩時縣<lb/>
<pb n="KR4d0268_SBCK_033-11b"/>
　之貧民鬻業者輒減其户產以求速售或業<lb/>
　盡而賦獨存官責之急至死徙相踵公既得<lb/>
　其弊一切以肥磽定賦民之寃失職者皆得<lb/>
　直治最一路遷知晉江縣㑹詔造戰艦他郡<lb/>
　縣吏多並縁煩擾事亦不時集公獨不以諉<lb/>
　吏躬督其役勞費視他邑省殆半而事獨先<lb/>
　期辦安撫使張忠獻公聞于朝特減磨勘年<lb/>
　遂為茶事司幹辦公事公於是行能巳為時<lb/>
　所知秩滿造行在所頋不數見公卿赴銓得<lb/>
<pb n="KR4d0268_SBCK_033-12a"/>
　通判南劔州而歸将之官以紹興二十一年<lb/>
　六月十一日感疾不起享年六十有八積寄<lb/>
　禄官至左朝奉大夫累贈正議大夫公亡恙<lb/>
　時自發書卜葬於白石之南雖月日莫不有<lb/>
　治命至歿悉遵用焉娶林氏正議大夫豫之<lb/>
　女封宜人今累封太淑人六子漺奉議郎知<lb/>
　漳州漳浦縣汶朝㪚郎江南西路提舉常平<lb/>
　茶鹽公事淇朝㪚大夫直龍圖閣兩浙西路<lb/>
　提㸃刑獄公事汮淩洧舉進士奉議莅官有<lb/>
<pb n="KR4d0268_SBCK_033-12b"/>
　家法不幸與汮淩皆早世常平以材望擢使<lb/>
　一道而龍圖甞位列卿實中朝宿徳皆且柄<lb/>
　用矣士大夫以為公積行累功之報四女長<lb/>
　適進士林維次適龍溪縣尉陳希鍚次適進<lb/>
　士林若思次適進士林若公初龍圖使浙東<lb/>
　實治㑹稽而某為郡人始從龍圖逰獲觀公<lb/>
　文章豪邁絶人而其詩尤工龍圖又為某言<lb/>
　公當官至㢘為縣時有小吏持官燭入中閾<lb/>
　公頋見立遣出仕官三十年先疇無一壟之<lb/>
<pb n="KR4d0268_SBCK_033-13a"/>
　增老猶力學不厭行其所知未甞以窮達累<lb/>
　心飢者輟食濟之病者治藥療之所居之傍<lb/>
　有路達泉州而林谷阻險者四十餘里行旅<lb/>
　告病公率親黨塹山伐石易為夷途人至今<lb/>
　誦焉疾革猶戒諸子曰吾平生無愧俯仰歿<lb/>
　後汝曹居官主清活家主嚴奉先主敬收族<lb/>
　主恩造次顛沛必主忠信能用吾言雖貧賤<lb/>
　猶為有徳君子不然獵取光顯奚為哉語終<lb/>
　遂瞑方龍圖言此時固巳屬<hi>某</hi>以發揚潜徳<lb/>
<pb n="KR4d0268_SBCK_033-13b"/>
　會徙節浙西後逾年乃以狀来請銘銘曰<lb/>
　　　　築野肖夢相武丁死不泯亡騎列星<lb/>
　　　　後世繼起三千齡峩冠相望立漢廷<lb/>
　　　　公入太學奮由經蹭蹬晚乃駕箳篂<lb/>
　　　　抱才不試歸泉扃二妙山立尚典刑<lb/>
　　　　公雖埋玉有餘馨印綬三品告諸㝠<lb/>
　　　　馬鬛之封栢青青咨爾雲來視斯銘<lb/>
渭南文集巻第三十三<lb/>
</p>
<p>
</p>
  </div>
</body>
</text>
</TEI>
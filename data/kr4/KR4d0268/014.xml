<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_014-1a"/>
渭南文集巻第十四<lb/>
　　　　　　　山　隂　陸　游　務觀<lb/>
　　　　序<lb/>
　　　　　容齋燕集詩序<lb/>
　亷宣仲葺其燕居之室曰容齋既成置酒落<lb/>
　之舉觴屬客曰吾聞東郭順子之爲人人貌<lb/>
　而天清而容物吾雖不能而竊慕焉諸君以<lb/>
　爲何如或曰方公盛壯時以郡文學髙第入<lb/>
　爲博士公卿盡傾名流彦士執贄求見者肩<lb/>
<pb n="KR4d0268_SBCK_014-1b"/>
　摩而袂屬車騎雍容行者趍避議論英發聞<lb/>
　者傾聽傲色不至於目嫚言不接於耳方是<lb/>
　時容物固無甚難也及轉徙江湖白首下吏<lb/>
　舍於邸者争席遇於途者相誰何則公之容<lb/>
　固難矣至於罹口語絓吏議少年之喜謗前<lb/>
　輩者鬨然成市公猶容之則豈不甚難哉敢<lb/>
　間所以能此者何也宣仲笑曰是亦有道焉<lb/>
　可容者吾以其情容之不可容者吾以其人<lb/>
　容之故吾遇客而驩然遇酒而醺然遇怒罵<lb/>
<pb n="KR4d0268_SBCK_014-2a"/>
　姍侮如風葉之過吾前候蟲之鳴吾旁也子<lb/>
　欲聞其説乎方子之飲酒也俳諧者箕倨角<lb/>
　觝者裸裎子何以不怒豈不以其為此者非<lb/>
　嫚耶此吾所謂以其情容之也世有服䜛蒐<lb/>
　慝習於為惡勇於為不義者誠若可疾矣吾<lb/>
　則徐思之曰彼君子耶固不至此彼小人耶<lb/>
　此固小人之常而吾以動心則去彼亦無幾<lb/>
　何耳此又吾所謂以其人容之也二者可容<lb/>
　何所不容而子獨何怪於是坐客媿且歎曰<lb/>
<pb n="KR4d0268_SBCK_014-2b"/>
　吾儕誠小人哉<hi>某</hi>在衆人中尤號褊率蓋屢<lb/>
　歎也酒酣客皆賦詩而屬<hi>某</hi>為序既不得辤<lb/>
　則因以識其媿将覽觀之以自儆焉<lb/>
　　　　　京口唱和序<lb/>
　隆興二年閏十一月壬申許昌韓無咎以新<lb/>
　番陽守來省太夫人於潤方是時予為通判<lb/>
　郡事與無咎别蓋逾年矣相與道舊故問朋<lb/>
　逰覽觀江山舉酒相屬甚樂明年改元乾道<lb/>
　正月辛亥無咎以考功郎徵念别有日乃益<lb/>
<pb n="KR4d0268_SBCK_014-3a"/>
　　相與遊遊之日未嘗不更相和答道群居之<lb/>
　　樂致離闊之思念人事之無常悼吾生之不<lb/>
　　留又丁寧相戒以窮達死主毋相忘之意其<lb/>
　　詞多宛轉深切讀之動人嗚呼風俗日壊朋<lb/>
　　友道缺士之相與如吾二人者亦鮮矣凡與<lb/>
　　無咎相從六十日而歌詩合三十篇然此特<lb/>
　　其略也或至於酒酣耳熱落筆如風雨好事<lb/>
　　者從旁掣去他日或流傳樂府或見於僧牎<lb/>
　　驛壁恍然不復省識者蓋又不可計也潤當<lb/>
<pb n="KR4d0268_SBCK_014-3b"/>
　　淮江之衝予老益厭事思自放於山巔水涯<lb/>
　　與世相忘而無咎又方用於朝其勢未能遽<lb/>
　　合則今日之樂豈不甚可貴哉予文雖不足<lb/>
　　與無咎並傳要不當以此廢而不録也二月<lb/>
　　庚辰笠澤陸<hi>某</hi>務觀序<lb/>
　　　　　　送闗漕詩序<lb/>
　　李固杜喬臧洪之死士以同死為榮范文正<lb/>
　　之貶士以不同貶為耻今著作之免歸也御<lb/>
　　史以風聞言之天子以無心聴之與前事固<lb/>
<pb n="KR4d0268_SBCK_014-4a"/>
　大異而坐客賦詩或危之何也風俗異也<hi>某</hi>
　既列名衆詩之次又承命作序二罪當併按<lb/>
　矣乾道六年十二月七日笠澤陸<hi>某</hi>序<lb/>
　　　　　雲安集序<lb/>
　濟南治厯城漢故縣也帶濼水而表厯山其<lb/>
　山川雜見於春秋孟子史記諸書舜之遺迹<lb/>
　蓋至于今可考士生其間多通儒名卿秀傑<lb/>
　之士而以筆墨馳騖相髙往往多清麗雄放<lb/>
　警絶之詞與山川稱若今䕫府連帥主公是<lb/>
<pb n="KR4d0268_SBCK_014-4b"/>
　已公自少時寓祕閣直晩由尚書郎長三院<lb/>
　御史出牧于䕫實督硤中十五郡資忠厚故<lb/>
　政令簡心樂易故民夷親乃因暇日登臨矚<lb/>
　望裵徊太息弔丞相之遺詞想拾遺之髙風<lb/>
　醉墨淋漓放肆縱横實為一代傑作顧䕫雖<lb/>
　號大府而荒絶瘴癘户口寡少曽不敵中州<lb/>
　一下郡如<hi>某</hi>輩又以憂患留落九死之餘才<lb/>
　盡志衰欲强追逐公後而不可得向使公當<lb/>
　承平時為并為雍為鎮為定盡得四方賢士<lb/>
<pb n="KR4d0268_SBCK_014-5a"/>
　　大夫以爲賔客相與覽其河闗之勝以騁筆<lb/>
　　力則公衆作森列豈特此而已哉雖然是猶<lb/>
　　未也必極公之文弦歌而薦郊廟典冊而施<lb/>
　　朝廷然後曰宜今乃猶嘯詠於荒山野水之<lb/>
　　濵追前世放逐羇旅之士而與之友雖小夫<lb/>
　　下吏或幸得之於虖是可歎歟公以乾道七<lb/>
　　年八月移牧永嘉行有日奉節令右從政郎<lb/>
　　普慈安卨裒公在郡文章若干篇爲雲安集<lb/>
　　且屬通判州事左承議郎山陰陸<hi>某</hi>爲序十<lb/>
<pb n="KR4d0268_SBCK_014-5b"/>
　　月二十六日序<lb/>
　　　　　　送范西叔序<lb/>
　　乾道壬辰二月予道益昌始識范東叔後月<lb/>
　　餘遂與東叔兄西叔為僚於宣威幕府又三<lb/>
　　月西叔以樞宻使薦趣召詣行在所二君皆<lb/>
　　中書侍郎榮公孫也昔榮公對制䇿於治平<lb/>
　　争詔獄於熙寧論河事邉事刑名赦令於元<lb/>
　　祐雖用舍或小異而要皆不合故用不極其<lb/>
　　材以没没又列黨籍其門户為世排詆諱惡<lb/>
<pb n="KR4d0268_SBCK_014-6a"/>
　者幾四十年又四十年而西叔兄弟始復奮<lb/>
　發為蜀知名士世之論盛衰者謂人衆勝天<lb/>
　天定亦勝人予獨鄙此説夫盛衰皆天也人<lb/>
　何與焉天将禍人之國則小人得志而君子<lb/>
　廢其将福之也則君子見用而小人絀國有<lb/>
　禍福而君子無屈伸彼區區者乃誠謂天與<lb/>
　人以衆寡疾徐為勝負豈不可悲也哉九月<lb/>
　丁丑西叔始東下同舍相與臨漾水置酒賦<lb/>
　詩而屬予為序夫吾曹之望於西叔所以繼<lb/>
<pb n="KR4d0268_SBCK_014-6b"/>
　榮公者豈獨爵位隆赫文辭行中朝而已哉<lb/>
　雖然予與西叔皆黨籍家也既以勵西叔亦<lb/>
　以自勵且勵吾東叔云<lb/>
　　　　東樓集序<lb/>
　余少讀地志至蜀漢巴僰輙悵然有遊歴山<lb/>
　川攬觀風俗之志私竊自怪以爲異時或至<lb/>
　其地以償素心未可知也歲庚寅始泝硤至<lb/>
　巴中聞竹枝之歌後再歲北遊山南慿髙望<lb/>
　鄠萬年諸山思一醉曲江渼陂之間其勢無<lb/>
<pb n="KR4d0268_SBCK_014-7a"/>
　繇往往悲歌流涕又一歲客成都唐安又東<lb/>
　至于漢嘉然後知昔者之感蓋非適然也到<lb/>
　漢嘉四十日以檄得還成都因索在笥得古<lb/>
　律三十首欲出則不敢欲棄則不忍廼叙藏<lb/>
　之乾道九年六月二十一日山隂陸<hi>某</hi>務觀<lb/>
　叙<lb/>
　　　　　范待制詩集序<lb/>
　石湖居士范公待制敷文閣來帥成都兼制<lb/>
　置成都潼川利䕫四道成都地大人衆事已<lb/>
<pb n="KR4d0268_SBCK_014-7b"/>
　十倍他鎮而四道大抵皆帶蠻夷且北控秦<lb/>
　隴所以臨制捍防一失其宜皆足致變故於<lb/>
　呼吸頋眄之間以是莫府率窮日夜力理文<lb/>
　書應期㑹而故時巨公大人亦或不得少休<lb/>
　及公之至也定規模信命令弛利惠農選将<lb/>
　治兵未數月聲震四境歲復大登莫府益無<lb/>
　時公時從其屬及四方之賔客飲酒賦詩公<lb/>
　素以詩名一代故落紙墨未及燥士女萬人<lb/>
　已更傳誦被之樂府弦歌或題冩素屏團扇<lb/>
<pb n="KR4d0268_SBCK_014-8a"/>
　　更相贈遺蓋自蜀置帥守以來未有也或曰<lb/>
　　公之自桂林入蜀也舟車鞍馬之間有詩百<lb/>
　　餘篇號西征小集尤雋偉蜀人未有見者盍<lb/>
　　請於公以傳屢請而公不可彌年乃僅得之<lb/>
　　於是相與刻之而屬<hi>某</hi>為序淳熙三年上巳<lb/>
　　日朝奉郎成都府路安撫司叅議官兼四川<lb/>
　　制置使司參議官山陰陸某序<lb/>
　　　　　　持老語録序<lb/>
　　持禪師明州鄞人世為士一旦棄髪鬚學佛<lb/>
<pb n="KR4d0268_SBCK_014-8b"/>
　　得法於白牛卿初住餘姚法性數年忽謝去<lb/>
　　越牧欲以雍熙邀致疑不就試一問之師欣<lb/>
　　然曰願即得檄牧大喜師懐負包笠即曰徒<lb/>
　　步入院兼節如金石説法如雷霆雖從之逰<lb/>
　　者不過四五十軰而名震吳越盡交一世名<lb/>
　　卿賢大夫予先君㑹稽公知之最深予時甫<lb/>
　　數歲侍先君旁無旬月不見師至今想其抵<lb/>
　　掌笑語瞭然在目前夷粹真率真山林間人<lb/>
　　也後又徙居雪竇䕶聖二山年徳益髙如徑<lb/>
<pb n="KR4d0268_SBCK_014-9a"/>
　山杲公輩皆以丈人行尊事之其滅也談笑<lb/>
　如平時蓋以真率為佛事者耶得法弟子子<lb/>
　詢行光如寂廣懃或出世説法或遁迹衆中<lb/>
　皆不幸早逝去而法揚用璋獨在揚於是亦<lb/>
　住䕶聖巋然為叢林耆宿璋老且病猶自力<lb/>
　刻師語録且合辭屬予為序師可謂有子矣<lb/>
　予以先君故不敢辤淳熙六年五月二十五<lb/>
　日山陰陸<hi>某</hi>序<lb/>
　　　　　師伯渾文集序<lb/>
<pb n="KR4d0268_SBCK_014-9b"/>
　乾道癸巳予自成都適犍為識隠士師伯渾<lb/>
　於眉山一見知其天下偉人予既行伯渾餞<lb/>
　予於青衣江上酒酣浩歌聲揺江山水鳥皆<lb/>
　驚起伯渾飲至斗許予素不善飲亦不覺大<lb/>
　醉夜且半舟始發去至平羗酒解得大軸於<lb/>
　舟中則伯渾醉書紙窮墨燥如春龍奮蟄竒<lb/>
　鬼搏人何其壮也後四年伯渾得疾不起子<lb/>
　懐祖集伯渾文章移書走八千里乞予為序<lb/>
　嗚呼伯渾自少時名震秦屬東被吳楚一時<lb/>
<pb n="KR4d0268_SBCK_014-10a"/>
　髙流皆尊慕之願與交方宣撫使臨邉圖復<lb/>
　中原制置使并護梁益兵民皆巨公大人聞<lb/>
　伯渾名将聞于朝而卒爲忌者所沮夫伯渾<lb/>
　既決不肯仕即無沮者不過有司歲時奉粟<lb/>
　帛牛酒勞問極則如孔<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>徐復軰賜散人號<lb/>
　書其事于史而已於伯渾何失得而忌已如<lb/>
　此鄉使伯渾出而事君爲卿爲公則忌者當<lb/>
　益衆排擊沮橈當不遺力徙比景輸左校殆<lb/>
　未可知安得如在眉山躬耕婦織放意山水<lb/>
<pb n="KR4d0268_SBCK_014-10b"/>
　優游以終天年耶則伯渾不遇未見可憾或<lb/>
　曰伯渾之才氣空海内無與比其文章英發<lb/>
　鉅麗歌之清廟刻之彛器然後為稱今一不<lb/>
　得施顧退而為山巔水涯娛憂紓悲之言豈<lb/>
　不可憾哉予曰是則有命識者為時惜不為<lb/>
　伯澤歎也淳熙某月某日山陰陸<hi>某</hi>序<lb/>
　　　　　晁伯咎詩集序<lb/>
　傳宻居士東里晁公伯咎詩四百六十有一<lb/>
　篇其孫教授君百談集為四巻以授予請序<lb/>
<pb n="KR4d0268_SBCK_014-11a"/>
　　卷首伯咎少以文學稱自其諸父景迂具茨<lb/>
　　先生皆歎譽之諸公貴人亦往往聞其名顧<lb/>
　　黨家不敢取靖康之元黨禁解伯咎召為開<lb/>
　　封椽且顯用矣阻兵不能造　朝北　乗輿<lb/>
　　過江中原方兵連不解士大夫多以甲兵錢<lb/>
　　榖進故家名流乃見謂不切事機伯咎落江<lb/>
　　湖者數年久之雖起乗傳嶺海復坐微文斥<lb/>
　　卒棄不用以死而伯咎傲睨憂患不少動心<lb/>
　　方扁舟往來吳松嘯歌飲酒益放於詩其名<lb/>
<pb n="KR4d0268_SBCK_014-11b"/>
　　章秀句傳之士大夫皆以為有承平臺閣之<lb/>
　　風蓋晁氏自文元公以大手筆用於祥符天<lb/>
　　禧間方吾　宋極盛時封太山禮百神歌頌<lb/>
　　德業冶金伐石極文章翰墨之用汪洋渟滀<lb/>
　　五世百餘年文獻相望以及建炎紹興公獨<lb/>
　　殿其後又少時所交皆中州名勝講習磨礲<lb/>
　　之益深矣是豈窶書生聞見局陋者敢望其<lb/>
　　涯哉伯咎學問贍博胷中恢踈勇於為義視<lb/>
　　死生禍福無如也至他文亦皆豪竒不獨其<lb/>
<pb n="KR4d0268_SBCK_014-12a"/>
　詩可貴尚力求而盡傳之伯咎諱公邁仕至<lb/>
<hi>某</hi>官淳熙七年十一月十七日山陰陸<hi>某</hi>序<lb/>
　　　　　長短句序<lb/>
　雅正之樂微乃有鄭衛之音鄭衛雖變然琴<lb/>
　瑟笙磬猶在也及變而為燕之筑秦之缶胡<lb/>
　部之琵琶箜篌則又鄭衛之變矣風雅頌之<lb/>
　後為騷為賦為曲為引為行為謡為歌千餘<lb/>
　年後乃有倚聲製辭起於唐之季世則其變<lb/>
　愈薄可勝歎哉予少時汨於世俗頗有所為<lb/>
<pb n="KR4d0268_SBCK_014-12b"/>
　晚而悔之然漁歌菱唱猶不能止今絶筆已<lb/>
　數年念舊作終不可揜因書其首以識吾過<lb/>
　淳熙己酉炊熟日放翁自序<lb/>
　　　　　徐大用樂府序<lb/>
　古樂府有東武吟鮑明逺輩所作皆名千載<lb/>
　蓋其山川氣俗有以感發人意故騷人墨客<lb/>
　得以馳騁上下與荆州邯鄲巴東三峽之類<lb/>
　森然並傳至于今不泯也吾友徐大用家本<lb/>
　東武呼吸食飲於邞淇之津蓋有以相其軼<lb/>
<pb n="KR4d0268_SBCK_014-13a"/>
　思者故自少時文辭雄於東州比南歸以政<lb/>
　事議論顯聞薦紳頋不肯輕出其文以沽世<lb/>
　取富貴三十年猶屈治中别駕澹然莫測涯<lb/>
　涘獨於悲驩離合郊亭水驛鞍馬舟楫間時<lb/>
　出樂府辭贍蔚頓挫識者貴焉或取其數百<lb/>
　篇将傳於世大用復不可曰必放翁以為可<lb/>
　傳則幾矣不然姑止予聞而歎曰温飛卿作<lb/>
　南郷九闋髙勝不減夢得竹枝訖今無深賞<lb/>
　音者予其敢自謂知君哉獨感東武山川既<lb/>
<pb n="KR4d0268_SBCK_014-13b"/>
　墮風塵中而大用之才久伏不耀故為之一<lb/>
　言紹熙五年三月庚寅笠澤陸<hi>某</hi>務觀序<lb/>
　　　　　吕居仁集序<lb/>
　天下大川莫如河江其源皆來自蠻夷荒忽<lb/>
　遼絶之域累數萬里而後至中國以注于海<lb/>
　今禹之遺書所謂岷積石者特記禹治水之<lb/>
　迹耳非其源果止於是也故爾雅謂河出崑<lb/>
　崙虚而傳記又謂河上通天漢<hi>某</hi>至蜀窮江<lb/>
　源則自蜀岷山以西皆岷山也地斷壤絶不<lb/>
<pb n="KR4d0268_SBCK_014-14a"/>
　　復可窮河江之源豈易知哉古之學者蓋亦<lb/>
　　若是惟其上探虙羲唐虞以來有源有委不<lb/>
　　以逺絶不以難止故能卓然布之天下後世<lb/>
　　而無媿凢古之言者皆莫不然自漢以下雖<lb/>
　　不能如三代盛時亦庶幾焉　宋興諸儒相<lb/>
　　望有出漢唐之上者迨建炎紹興間承喪亂<lb/>
　　之餘學術文辭猶不媿前軰如故紫微舍人<lb/>
　　東萊吕公者又其傑出者也公自少時既承<lb/>
　　家學心體而身履之幾三十年仕愈躓學愈<lb/>
<pb n="KR4d0268_SBCK_014-14b"/>
　　進因以其暇盡交天下名士其講習探討磨<lb/>
　　礱浸灌不極其源不止故其詩文汪洋閎肆<lb/>
　　兼備衆體間出新意愈竒而愈渾厚震耀耳<lb/>
　　目而不失髙古一時學士宗焉晩節稍用於<lb/>
　　時在西掖嘗兼直内庭草趙丞相鼎制力排<lb/>
　　和戎之議忤秦丞相檜秦公自草日厯載公<lb/>
　　制辭以為罪而天下益雅公之正公平生所<lb/>
　　為詩既已孤行於世嗣孫祖平又盡裒他文<lb/>
　　凢若干首為若干巻而屬<hi>某</hi>為序<hi>某</hi>自童子<lb/>
<pb n="KR4d0268_SBCK_014-15a"/>
　時讀公詩文願學焉稍長未能逺逰而公捐<lb/>
　館舍晩見曽文清公文清謂<hi>某</hi>君之詩淵源<lb/>
　殆自吕紫微恨不一識面<hi>某</hi>於是尤以為恨<lb/>
　則今得託名公集之首豈非幸歟慶元二年<lb/>
　九月既望中大夫提舉建寧府武夷山沖佑<lb/>
　觀山陰陸<hi>某</hi>謹序<lb/>
　　　　　佛照禪師語録序<lb/>
　拙庵禪師以佛法際遇　孝宗皇帝問荅之<lb/>
　語既刻金石傳天下久矣晚菴居阿育王山<lb/>
<pb n="KR4d0268_SBCK_014-15b"/>
　中其徒相與盡裒五㑹所説法凢數萬言為<lb/>
　五巻遣侍者正球走山陰澤中請<hi>某</hi>作序<hi>某</hi>
　曰拙庵之道棟梁大法無語可也拙菴之語<lb/>
　雷霆百世無録可也又何以序為哉然五㑹<lb/>
　之外别有一㑹數萬言之外别有一句是可<lb/>
　録是不可録諸人試下語若也道得老農賛<lb/>
　歎有分慶元三年九月壬子陸<hi>某</hi>謹序<lb/>
　　　　　趙祕閣文集序<lb/>
　漢孝武帝好文淮南王安以髙帝孫為諸侯<lb/>
<pb n="KR4d0268_SBCK_014-16a"/>
　王而學問文辭在漢庭諸儒甲乙中其所著<lb/>
　大小山至與雅頌離騷並魏陳思王唐太白<lb/>
　長吉則又以帝子及諸王孫落筆妙古今冠<lb/>
　冕百世河出崑崙虚首四瀆經天下以入于<lb/>
　海彼源委固自不同無足異也　宋興宗室<lb/>
　深居宫中不與外庭接故雖博學軼材不得<lb/>
　著見然以詩文飛白書　詔藏祕府者亦不<lb/>
　乏人熙寧元豐間始與郡臣並進于　朝積<lb/>
　數十年而德麟伯山屬文英妙寖見推於諸<lb/>
<pb n="KR4d0268_SBCK_014-16b"/>
　公間矣漢王五世孫祕閣公諱不拙字若拙<lb/>
　少以進士奮主司及流軰皆伏其工初苦貧<lb/>
　無以養乃教授諸生以自給其勤苦殆有非<lb/>
　窶人子所堪者既得第猶不廢也晚入蜀為<lb/>
　州遂持使者節學益不厭文益妙予行南充<lb/>
　閬中小益至成都厯山郵津亭及浮屠老子<lb/>
　之廬見穹碑巨版多公遺文每觀之至忘食<lb/>
　已而故尚書孫公仲益端明汪公聖錫侍御<lb/>
　王公龜齡文益出於世往往見公名字於其<lb/>
<pb n="KR4d0268_SBCK_014-17a"/>
　　間許與甚至然後知天下自有公論也公之<lb/>
　　子善發善零皆取世科善發字正已尤以文<lb/>
　　學稱其為漢州判官也囊公之文萬里請予<lb/>
　　於山陰澤中曰願有以冠篇右頋公平生知<lb/>
　　已久已凋落予材下徒以後死不得讓媿可<lb/>
　　量哉慶元六年三月丁巳中大夫直華文閣<lb/>
　　致仕賜紫金魚袋山陰陸<hi>某</hi>序<lb/>
　　　　　　方德亨詩集序<lb/>
　　詩豈易言哉才得之天而氣者我之所目養<lb/>
<pb n="KR4d0268_SBCK_014-17b"/>
　　有才矣氣不足以御之淫於富貴移於貧賤<lb/>
　　得不償失榮不蓋媿詩由此出而欲追古人<lb/>
　　之逸駕詎可得哉予自少聞莆陽有士曰方<lb/>
　　徳亨名豐之才甚髙而養氣不橈吕舍人居<lb/>
　　仁何著作搢之皆屈行軰與之逰徳亨晚愈<lb/>
　　不遭而氣愈全觀其詩可知其所養也既殁<lb/>
　　若干年待制朱公元晦以書及徳亨之詩示<lb/>
　　予於山陰曰子爲我作徳亨集序往時有方<lb/>
　　畇者與徳亨同族爲予言徳亨遇疾卒於臨<lb/>
<pb n="KR4d0268_SBCK_014-18a"/>
　安逆旅垂困猶能起坐正衣冠手自作書與<lb/>
　其族人官臨安者使買棺棺至乃殁色辭不<lb/>
　異平日非養氣之全能如是乎請以是為序<lb/>
　慶元六年四月丁酉山陰陸<hi>某</hi>序<lb/>
　　　　　㑹稽志序<lb/>
　昔在夏禹㑹諸侯於㑹稽厯三千歲而我<lb/>
　髙宗皇帝御龍舟横濤江應天順動復禹之<lb/>
　跡駐蹕彌年定中興之業羣盜削平强虜退<lb/>
　遁於是用唐幸梁州故事陞州為府冠以紀<lb/>
<pb n="KR4d0268_SBCK_014-18b"/>
　元大駕既西幸而府遂為股肱近藩稱東諸<lb/>
　侯之首地望蓋視長安之陜洛汴都之陳許<lb/>
　所命牧守皆領浙東安撫使其自丞相執政<lb/>
　來與去而拜丞相執政者不可遽數而又昭<lb/>
　慈　聖烈皇后及永祐以來四陵攅殿相望<lb/>
　於鬱葱佳氣中朝謁之使艫銜轂擊中原未<lb/>
　清今天下鉅鎮惟金陵與㑹稽耳荆揚梁益<lb/>
　潭廣皆莫敢望也則山川圖諜宜其廣載備<lb/>
　書頋未暇及者緜數十年大卿沈公作賔待<lb/>
<pb n="KR4d0268_SBCK_014-19a"/>
　制趙公不迹繼為守皆慨然以為己任乃與<lb/>
　通判軍事施君宿安撫司幹辧公事李君兼<lb/>
　韓君茂卿及郡士馮景中邵持正陸子虡王<lb/>
　度朱鼐等上参禹貢下考太史公及厯代史<lb/>
　金匱石室之藏旁及爾雅本草道釋之書稗<lb/>
　官野史所傳神林鬼區幽怪怳惚之説秦漢<lb/>
　晉唐以降金石刻歌詩賦詠殘章斷簡靡有<lb/>
　遺者若父老以口相傳不見於文字者亦間<lb/>
　見層出積勞累月乃成是雖本之圖經圖經<lb/>
<pb n="KR4d0268_SBCK_014-19b"/>
　出於　先朝非藩郡所可附益乃用長安河<lb/>
　南成都相臺之比名㑹稽志㑹稽為郡雖遷<lb/>
　徙靡常而郡本以山得名又禹所巡也故卒<lb/>
　以名之而屬某為之序嘉㤗元年二月庚子<lb/>
　中大夫直華文閣致仕陸<hi>某</hi>謹序<lb/>
渭南文集巻第十四<lb/>
</p>
<p>
</p>
  </div>
</body>
</text>
</TEI>
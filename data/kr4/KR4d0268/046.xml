<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_046-1a"/>
渭南文集卷第四十六<lb/>
　　　　　　　山　隂　陸　游　務觀<lb/>
　　　　　入蜀記第四<lb/>
八日早由山路至太平興國宫門庭氣象極閎<lb/>
　壯正殿爲九天采訪使者像衮冕如帝者舒<lb/>
　州灊山靈仙觀祀九天司命真君而采訪使<lb/>
　者爲之佐故南唐名靈仙曰丹霞府太平曰<lb/>
　通玄府崇奉有自來矣至　太宗皇帝時嘗<lb/>
　遣中使送泥金絳羅雲鶴帔仍命三年一易<lb/>
<pb n="KR4d0268_SBCK_046-1b"/>
　神宗皇帝時又加封應元保運真君及賜塗<lb/>
　金殿頟兩壁圗十真人本呉生華建炎中李<lb/>
　成何世清二盜以廬山爲巢宫屋焚蕩無餘<lb/>
　先是山中有太一宫摹呉筆於殿廡及太平<lb/>
　再興復摹取太一本所託非善工無復髣髴<lb/>
　憩於雲無心堂蓋冷翠亭故趾也溪聲如大<lb/>
　風雨至使人毛骨寒慄一宫之最勝處也采<lb/>
　訪殿前有鍾樓髙十許丈三層累塼所成不<lb/>
　用一木而櫩桷翬飛雖木工之良者不能加<lb/>
<pb n="KR4d0268_SBCK_046-2a"/>
　也但鍾爲塼所揜蔽聲不甚揚亦是一病觀<lb/>
　主胡思齊云此一樓爲費三萬緍鍾重二萬<lb/>
　四千餘斤又有經藏亦佳扁曰雲章瓊室太<lb/>
　平規模大槩類南昌之玉隆然玉隆不經焚<lb/>
　尚有古趣為勝也遂至東林太平興龍寺寺<lb/>
　正對香爐峯峯分一支東行自北而西環合<lb/>
　四抱有如城郭東林在其中相地者謂之倒<lb/>
　掛龍格寺門外虎溪本小澗比年甃以塼但<lb/>
　若一溝無復古趣予勸其主僧法才去塼使<lb/>
<pb n="KR4d0268_SBCK_046-2b"/>
　少近自然不知能用吾言否食已煑觀音泉<lb/>
　啜茶登華嚴羅漢閣閣與盧舎閣鍾樓鼎<lb/>
　皆極天下之壯麗雖閩浙名藍所不能逮遂<lb/>
　至上方五杉閣舎利塔白公草堂上方者自<lb/>
　寺後支徑穿松隂躡石磴而上亦不甚髙五<lb/>
　杉閣前舊有老杉五本傳以為晉時物白傳<lb/>
　所謂大十尺圍者今又數百年其老可知矣<lb/>
　近歳主僧了然輒伐去殊可惜也塔中作如<lb/>
　來示寂像本宋佛䭾跋陀尊者自西域持舎<lb/>
<pb n="KR4d0268_SBCK_046-3a"/>
　利五粒來葬于此草堂以白公記考之略是<lb/>
　故處三間兩注亦如記所云其它如瀑水蓮<lb/>
　池亦皆在髙風逸韻尚可想見白公嘗以文<lb/>
　集留草堂後屢亡逸　真宗皇帝嘗令崇文<lb/>
　院冩校包以班竹帙送寺建炎中又壞於兵<lb/>
　今獨有姑蘇版本一帙備故事耳草堂之旁<lb/>
　又有一故趾云是王子醇樞密庵基蓋東林<lb/>
　爲禪苑始於王公而照覺禪師常摠實第一<lb/>
　祖摠公有塑像嚴重英特人也宿東林<lb/>
<pb n="KR4d0268_SBCK_046-3b"/>
九日至晉慧逺法師祠堂及神運殿焚香憇官<lb/>
　㕔堂中有耶舎尊者劉遺民等十八人像謂<lb/>
　之十八賢逺公之側又有一人執軍持侍立<lb/>
　謂之辟蛇童子傳云東林故多蛇此童子盡<lb/>
　拾取投之蘄州神運殿本龍潭深不可測一<lb/>
　夕鬼神塞之且運良材以作此殿皆不知實<lb/>
　否也然神運殿三字唐相裴休書則此說亦<lb/>
　乆矣官㕔重堂䆳廡㕑廐備設壁間有張文<lb/>
　潜題詩寺極大連日遊歴猶不能徧唐碑亦<lb/>
<pb n="KR4d0268_SBCK_046-4a"/>
　甚多惟顔魯公題名最爲時所傳又有聰明<lb/>
　泉在方丈之西卓錫泉在逺公祠堂後皆乆<lb/>
　廢不汲不可食爲之太息食已游西林乾明<lb/>
　寺西林在東林之西二林之間有小市曰鴈<lb/>
　門市傳者以爲逺公鴈門人老而懷故鄉遂<lb/>
　髣髴鴈門邑里作此市漢作新豐之比也西<lb/>
　林本晉江州刺史陶範捨地建寺紹興十五<lb/>
　六年間方爲禪居褊小非東林比又絶弊壞<lb/>
　主僧仁聦閩人方漸興葺然流泉泠泠環遶<lb/>
<pb n="KR4d0268_SBCK_046-4b"/>
　庭際殊有野趣正殿釋迦像着寳冠他處未<lb/>
　見僧云唐塑也殿側有慧永法師祠堂永公<lb/>
　蓋逺公之兄像下一虎偃伏又有一居士立<lb/>
　侍不知何人方丈後有塼塔不甚髙制度古<lb/>
　朴予登二級而止東厢有小閣曰待賢蓋徃<lb/>
　時館客之地今亦頹弊東西林寺舊頟皆牛<lb/>
　竒章八分書筆力極渾厚西林亦有顔魯公<lb/>
　題名書家以爲二林題名顔書之冠冕也舊<lb/>
　聞廬山天池塼塔𥘉成有僧施經二匣未㡬<lb/>
<pb n="KR4d0268_SBCK_046-5a"/>
　塔震一角經亦失所在是日因登望以問僧<lb/>
　僧云誠然或謂經乃刺血書故致此異又云<lb/>
　今年天池火尺椽不遺蓋旁野火所及也晩<lb/>
　復取太平宫路還江州小憩于新亭距州二<lb/>
　十五里過董眞人煉丹井汲飲味亦佳董眞<lb/>
　人者奉也<lb/>
十日史志道餉谷簾水數器眞絶品也甘腴清<lb/>
　泠具備衆美前輩或斥水品以爲不可信水<lb/>
　品固不必盡當然谷簾卓然非惠山所及則<lb/>
<pb n="KR4d0268_SBCK_046-5b"/>
　亦不可誣也水在廬山景德觀晩别諸人連<lb/>
　夕在山中極寒可擁爐比還舟秋暑殊未艾<lb/>
　終日揮扇<lb/>
十一日解舟呉發幹約待夔州書因小留江口<lb/>
　望廬山自到江州至是凡十日皆晴秋髙氣<lb/>
　清長空無纎雲甚宜登覽亦客中可喜事也<lb/>
　泊赤沙湖口東北望猶見廬山老杜潭州道<lb/>
　林詩云殿脚插入赤沙湖此湖當在湖南然<lb/>
　岳州華容縣及此皆有赤沙湖蓋江湖間地<lb/>
<pb n="KR4d0268_SBCK_046-6a"/>
　名多同猶赤壁也<lb/>
　十二日江中見物有雙角逺望正如小犢出没<lb/>
　水中有聲晩泊艣臍洑隔江大山中有火兩<lb/>
　㸃若鐙開闔乆之問舟人皆不能知或云蛟<lb/>
　龍之目或云靈芝丹藥光氣不可得而詳也<lb/>
十三日至富池昭勇廟以壺酒特豕謁昭毅武<lb/>
　惠遺愛靈顯王神神呉大帝時折衝將軍甘<lb/>
　興霸也興霸嘗爲西陵太守故廟食于此開<lb/>
　寶中既平江南増江淮神祠封爵始封襃國<lb/>
<pb n="KR4d0268_SBCK_046-6b"/>
　公宣和中進爵為王建炎中大盜張遇號一<lb/>
　<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>蜂擁兵過廟下相率十珓一珓騰空中不<lb/>
　下一珓躍出户外群盜惶恐引去未幾遂敗<lb/>
　大將劉光世以聞復詔加封岳飛爲宣撫使<lb/>
　大葺祠宇江上神祠皆不及也門起大樓曰<lb/>
　卷雪有釘洲正對廟故廟雖俯大江而可泊<lb/>
　舟釘洲者以銳下得名神妃封順祐夫人神<lb/>
　二子封紹威紹靈侯神女封柔懿夫人皆有<lb/>
　像而後殿復有王與妃像偶坐祭享之盛以<lb/>
<pb n="KR4d0268_SBCK_046-7a"/>
　夜繼日廟祝歳輸官錢千二百緡則神之靈<lb/>
　可知也舟人云若精䖍致禱則神能分風以<lb/>
　應徃來之舟廡下有闗雲長像雲長不應祀<lb/>
　於興霸之廟者豈各忠所事神靈共食皆可<lb/>
　以無媿耶徹奠自祠後歩至旌教寺寺爲酒<lb/>
　務及酒官廨像設歛置一屋盡逐去僧輩亦<lb/>
　事之已甚者富池蓋隷興國軍<lb/>
十四日曉雨過一小石山自頂直削去半與餘<lb/>
　姚江濱之蜀山絶相類抛大江遇一木栰廣<lb/>
<pb n="KR4d0268_SBCK_046-7b"/>
　十餘丈長五十餘丈上有三四十家妻子雞<lb/>
　犬臼碓皆具中爲阡陌相徃來亦有神祠素<lb/>
　所未覩也舟人云此尚其小者耳大者於栰<lb/>
　上鋪土作𬞞圃或作酒肆皆不復能入夾但<lb/>
　行大江而已是日逆風挽舡自平旦至日昳<lb/>
　纔行十五六里泊劉官磯旁蘄州界也兒輩<lb/>
　登岸歸云得小徑至山後有陂湖渺然蓮芰<lb/>
　甚富公湖多木芙蕖數家夕陽中蘆藩茅舎<lb/>
　宛有幽致而寂然無人聲有大梨欲買之不<lb/>
<pb n="KR4d0268_SBCK_046-8a"/>
　可得湖中小<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>采菱呼之亦不譍更欲窮之<lb/>
　㑹見道旁設機疑有虎狼遂不敢徃劉官磯<lb/>
　者傳云漢昭烈人呉嘗檥舟于此晩觀大黿<lb/>
　浮沉水中<lb/>
十五日微隂西風益勁挽舡尤難自富池以西<lb/>
　㳂江之南皆大山起伏如濤頭山麓時有居<lb/>
　民徃徃作棚持弓矢伏其上以伺虎過龍眼<lb/>
　磯江中拳石耳磯旁山上有龍祠晡後得便<lb/>
　風次蘄口鎮居民繁錯蜀舟泊岸下甚衆監<lb/>
<pb n="KR4d0268_SBCK_046-8b"/>
　稅秉義郎髙世棟來舊在京口識之言此鎮<lb/>
　歳課十五萬緍鴈翅歳課二十六萬緍夜與<lb/>
　諸子登岸臨大江觀月江面逺與天接月影<lb/>
　入水蕩揺不定正如金虬動心駭目之觀也<lb/>
　是日買熟藥於蘄口市藥貼中皆有煎煑所<lb/>
　須如薄荷烏梅之類此等皆客中不可倉卒<lb/>
　求者藥肆用心如此亦可嘉也<lb/>
十六日過新野夾有石瀨茂林始聞秋鶯沙際<lb/>
　水牛至多徃徃數十爲群呉中所無也地屬<lb/>
<pb n="KR4d0268_SBCK_046-9a"/>
　興國軍大冶縣當是土産所宜爾晩過道士<lb/>
　磯石壁數百尺色正青了無竅穴而竹樹迸<lb/>
　根交絡其上蒼翠可愛自過小孤臨江峯嶂<lb/>
　無出其右磯一名西塞山即玄真子漁父辤<lb/>
　所謂西塞山前白鷺飛者李太白送弟之江<lb/>
　東云西塞當中路南風欲進舡必在荆楚作<lb/>
　故有中路之句張文潜云危機插江生石色<lb/>
　擘青玉殆爲此山冩真又云已逢娬媚散花<lb/>
　峽不泊艱危道士磯蓋江行惟馬當及西塞<lb/>
<pb n="KR4d0268_SBCK_046-9b"/>
　最爲湍險難上抛江泊散花洲洲與西塞相<lb/>
　直前一夕月猶未極圓蓋望正在是夕空江<lb/>
　萬頃月如紫金盤自水中涌出平生無此中<lb/>
　秋也<lb/>
十七日過囬風磯無大山蓋江濱石磧耳然水<lb/>
　急浪湧舟過甚艱過蘭溪東坡先生所謂山<lb/>
　下蘭芽短浸谿者買鹿肉供膳晩泊巴河口<lb/>
　距黄州二十里一市聚也有馬祈寺呉大帝<lb/>
　刑馬壇傳云呉攻壽春刑白馬祭江神於此<lb/>
<pb n="KR4d0268_SBCK_046-10a"/>
　自蘭谿而西江面尤廣山阜平逺兩日皆逆<lb/>
　風舟人以食盡欲來巴河糴米極力牽挽日<lb/>
　皆行八九十里蘇黄門讁髙安東坡先生送<lb/>
　至巴河即此地也張文潜亦有巴河道中詩<lb/>
　云東南地缺天運水春夏風髙浪卷山<lb/>
十八日食時方行晡時至黄州州最僻陋少事<lb/>
　杜牧之所謂平生睡足處雲夢澤南州然自<lb/>
　牧之王元之出守又東坡先生張文潜讁居<lb/>
　遂爲名邦泊臨臯亭東坡先生所嘗寓與秦<lb/>
<pb n="KR4d0268_SBCK_046-10b"/>
　少游書所謂門外數歩即大泣是也煙波渺<lb/>
　然氣象踈豁見知州右朝奉郎直祕閣楊由<lb/>
　義通判右奉議郎陳紹復州治陋甚㕔事僅<lb/>
　可容數客倅居差勝晩移舟竹園歩蓋臨臯<lb/>
　多風濤不可夜泊也黄州與樊口正相對東<lb/>
　坡所謂武昌樊口幽絶處也漢昭烈用呉魯<lb/>
<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>子敬䇿自當陽進住鄂縣之樊口即此地也<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>
十九日早游東坡自州門而東岡壟髙下至東<lb/>
　坡則地勢平曠開豁東起一壟頗髙有屋三<lb/>
<pb n="KR4d0268_SBCK_046-11a"/>
　間一龜頭曰居士亭亭下面南一堂頗雄四<lb/>
　壁皆畫雪堂中有蘇公像烏㡌紫裘横按笻<lb/>
　杖是爲雪堂堂東大栁傳以爲公手植正南<lb/>
　有橋牓曰小橋以莫忘小橋流水之句得名<lb/>
　其下初無渠澗遇雨則有涓流耳舊止片石<lb/>
　布其上近輙増廣爲木橋覆以一屋頗敗人<lb/>
　意東一井曰暗井取蘇公詩中走報暗井出<lb/>
　之句泉寒熨齒但不甚甘又有四望亭正與<lb/>
　雪堂相直在高阜上覽觀江山爲一郡之最<lb/>
<pb n="KR4d0268_SBCK_046-11b"/>
　亭名見蘇公及張文潜集中坡西竹林古氏<lb/>
　故物號南坡今己殘伐無幾地亦不在古氏<lb/>
　矣出城五里至安國寺亦蘇公所嘗寓兵火<lb/>
　之餘無復遺迹惟遶寺茂林啼鳥似猶有當<lb/>
　時氣象也郡集於棲霞樓本太守閭丘孝終<lb/>
　公顯所作蘇公樂府云小舟横截春江臥看<lb/>
　翠壁紅樓起正謂此樓也下臨大江煙樹微<lb/>
　茫逺山數㸃亦佳處也樓頗華㓗先是郡有<lb/>
　慶瑞堂謂一故相所生之地後毁以新此樓<lb/>
<pb n="KR4d0268_SBCK_046-12a"/>
　酒味殊惡蘇公齎湯蜜汁之戲不虚發郡人<lb/>
　何斯舉詩亦云終年飲惡酒誰敢憎督郵然<lb/>
　文潜乃極稱黄州酒以爲自京師之外無過<lb/>
　者故其詩云我初讁官時帝問司酒神曰此<lb/>
　好飲徒聊給酒養眞去國一千里齊安酒最<lb/>
　醇失火而得雨仰戴天公仁豈文潛謫黄時<lb/>
　適有佳匠乎循小徑繚州宅之後至竹樓規<lb/>
　模甚陋不知當王元之時亦止此耶樓下稍<lb/>
　東即赤壁磯亦茅岡尔畧無草木故韓子蒼<lb/>
<pb n="KR4d0268_SBCK_046-12b"/>
　待制詩云豈有危巢與栖鶻亦無陳迹但飛<lb/>
　鷗此磯圗經及傳者皆以爲周公瑾敗曺操<lb/>
　之地然江上多此名不可考質李太白赤壁<lb/>
　歌云烈火張天照雲海周瑜於此敗曹公不<lb/>
　指言在黄州蘇公尤疑之賦云此非曹孟徳<lb/>
　之困於周郎者乎樂府云故壘西邉人道是<lb/>
　當日周郎赤壁蓋一字不輕下如此至韓子<lb/>
　蒼云此地能令阿瞞走則眞指爲公瑾之赤<lb/>
　壁矣又黄人實謂赤壁曰赤鼻尤可疑也晩<lb/>
<pb n="KR4d0268_SBCK_046-13a"/>
　復移舟菜園歩又逺竹園三四里蓋黄州臨<lb/>
　大江了無港澳可泊或云舊有澳郡官厭過<lb/>
　客故塞之<lb/>
二十日曉離黄州江平無風挽舡正自赤壁磯<lb/>
　下過多竒石五色錯雜粲然可愛東坡先生<lb/>
　怪石供是也挽行十四五里江面始稍狹隔<lb/>
　江岡阜延袤竹樹葱蒨漁家相映幽䆳可愛<lb/>
　復出大江過三江口極望無際泊戚磯港<lb/>
二十一日過雙栁夾囬望江上逺山重複深秀<lb/>
<pb n="KR4d0268_SBCK_046-13b"/>
　自離黄雖行夾中亦皆曠逺地形漸髙多種<lb/>
　菽粟蕎夌之屬晩泊楊羅洑大隄髙栁居民<lb/>
　稠衆魚賤如土百錢可飽二十口又皆巨魚<lb/>
　欲覔小魚飼猫不可得<lb/>
二十二日平旦微雨過青山磯多碎石及淺灘<lb/>
　晩泊白楊夾口距鄂州三十里陸行止十餘<lb/>
　里居民及泊舟甚多然大抵皆軍人也<lb/>
二十三日便風掛㠶自十四日至是始得風食<lb/>
　時至鄂州泊稅務亭賈船客舫不可勝計衘<lb/>
<pb n="KR4d0268_SBCK_046-14a"/>
　尾不絶者數里自京口以西皆不及李太白<lb/>
　贈江夏韋太守詩云萬舸此中來連㠶過楊<lb/>
　州蓋此郡自唐爲衝要之地夔州迓兵來參<lb/>
　見知州右朝奉郎張郯之彦轉運判官右朝<lb/>
　奉大夫謝師稷市邑雄富列肆繁錯城外南<lb/>
　市亦數里雖錢塘建康不能過隠然一大都<lb/>
　㑹也呉所都武昌乃今武昌縣此州在呉名<lb/>
　夏口亦要害故周公瑾求以精兵進住夏口<lb/>
　而晉武帝亦詔王濬唐彬既定巴丘與胡奮<lb/>
<pb n="KR4d0268_SBCK_046-14b"/>
　王戎共平夏口武昌順流長騖也自江州至此<lb/>
　七百里泝流雖日得便風亦須三四日韓文<lb/>
　公云盆城去鄂渚風便一日耳過矣蓋退之<lb/>
　未嘗行此路也<lb/>
二十四日早謝漕招食於漕園光華堂依山亭<lb/>
　館十餘不甚葺晩郡集於竒章堂以唐牛思<lb/>
　黯嘗爲武昌節度使也<lb/>
二十五日觀大軍教習水戰大艦七百艘皆長<lb/>
　二三十丈上設城壁樓櫓旗幟精明金皷鞺<lb/>
<pb n="KR4d0268_SBCK_046-15a"/>
　鞳破巨浪往來捷如飛翔觀者數萬人實天<lb/>
　下之壯觀也<lb/>
二十六日與統紓同逰頭陁寺寺在州城之東<lb/>
　隅石城山山繚繞如伏蛇自西亘東因其上<lb/>
　爲城缺壞僅存州治及漕司皆依此山寺毁<lb/>
　於兵火汴僧舜廣住持三十年興葺略備自<lb/>
　方丈西北躡支徑至絶頂舊有竒章亭今已<lb/>
　廢四頋江山井邑靡有遺者李太白江夏贈<lb/>
　韋南陵詩云頭陁雲外多僧氣正謂此寺也<lb/>
<pb n="KR4d0268_SBCK_046-15b"/>
　黄魯直亦云頭陁全盛時宫殿梯空級藏殿<lb/>
　後有南齊王簡棲碑唐開元六年建蘇州刺<lb/>
　史張庭圭温玉書韓熙載撰碑隂徐鍇題額<lb/>
　最後云唐歳在己巳武昌軍節度觀察留後<lb/>
　知軍州事楊守忠重立前鄂州唐年縣主簿<lb/>
　祕書省正字韓夔書碑隂云乃命猶子夔正<lb/>
　其舊本而刋冩之以是知夔爲熙載兄弟之<lb/>
　子也碑字前後一手又作温字不全蓋南唐<lb/>
　尊徐温爲義祖而避其名則此碑蓋夔重書<lb/>
<pb n="KR4d0268_SBCK_046-16a"/>
　也碑隂又云皇上鼎新文物教被華夷如來<lb/>
　妙㫖悉已徧窮百代文章罔不備舉故是寺<lb/>
　之碑不言而興按此碑立於己巳歳當皇朝<lb/>
　之開寶二年南唐危蹙日甚距其亡六年爾<lb/>
　熙載大臣不以覆亡爲懼方且言其主鼎新<lb/>
　文物教被華夷固已可怪又以窮佛㫖舉遺<lb/>
　文及興是碑爲盛誇誕妄謬眞可爲後世發<lb/>
　笑然熙載死李主猶恨不及相之君臣之惑<lb/>
　如此雖欲乆存得乎唐制節度使不在鎮而<lb/>
<pb n="KR4d0268_SBCK_046-16b"/>
　以副大使或留後居任則云知節度事此云<lb/>
　知軍州事蓋漸變也唐年縣本故唐時名梁<lb/>
　改曰臨夏後唐復晉又改臨江然歴五代鄂<lb/>
　州未嘗屬中原皆遥改耳故此碑開寳中建<lb/>
　而猶曰唐年也至江南平始改崇陽云簡棲<lb/>
　爲此碑駢儷卑弱初無過人世徒以載於文<lb/>
　選故貴之耳自漢魏之間駸駸爲此體極於<lb/>
　齊梁而唐尤貴之天下一律至韓吏部栁栁<lb/>
　州大變文格學者翕然慕從然駢儷之作終<lb/>
<pb n="KR4d0268_SBCK_046-17a"/>
　亦不衰故熙載鍇號江左辤宗而拳拳於簡<lb/>
　棲之碑如此本朝楊劉之文擅天下傳夷狄<lb/>
　亦駢儷也及歐陽公起然後掃蕩無餘後進<lb/>
　之士雖有工拙要皆近古如此碑者今人讀<lb/>
　不能終篇已坐睡矣而况効之乎則歐陽氏<lb/>
　之功可謂大矣若魯直云唯有簡棲碑文章<lb/>
　巋然立蓋戯也<lb/>
渭南文集卷第四十六<lb/>
<pb n="KR4d0268_SBCK_046-17b"/>
<pb n="KR4d0268_SBCK_046-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_050-1a"/>
渭南文集卷第五十<lb/>
　　　　　　　山　隂　陸　游　務觀<lb/>
　　　　詞<lb/>
　　　　　柳梢青<lb/>
　錦里繁華環宫故邸疊蕚竒花俊客妖姬爭<lb/>
　飛金勒齊駐香車　何須幙障幃遮寳杯浸<lb/>
　紅雲瑞霞銀燭光中清歌聲裏休恨天涯<lb/>
　　　　　其二<lb/>
　十載江湖行歌沽酒不到京華底事翩然長<lb/>
<pb n="KR4d0268_SBCK_050-1b"/>
　亭煙草衰鬢風沙　慿髙目斷天涯細雨外<lb/>
　樓臺萬家只恐明朝一時不見人共梅花<lb/>
　　　　　夜遊宫<lb/>
　雪曉清笳亂起夢遊處不知何地䥫騎無聲<lb/>
　望似水想闗河鴈門西青海際　睡覺寒燈<lb/>
　裏漏聲斷月斜牎𥿄自許封侯在萬里有誰<lb/>
　知鬢雖殘心未死<lb/>
　　　　　其二<lb/>
　獨夜寒侵翠被柰幽夢不成還起欲寫新愁<lb/>
<pb n="KR4d0268_SBCK_050-2a"/>
　淚濺𥿄憶承恩歎餘生今至此　蔌蔌燈花<lb/>
　墜問此際報人何事咫尺長門過萬里恨君<lb/>
　心似危欄難乆倚<lb/>
　　　　　安公子<lb/>
　風雨初經社子規聲裏春光謝最是無情零<lb/>
　落盡薔薇一架况我今年憔悴幽䆫下人盡<lb/>
　怪詩酒消聲價向藥爐經巻忘却鶯牎栁榭<lb/>
　　萬事収心也粉痕猶在香羅帕恨月愁花<lb/>
　争信道如今都罷空憶前身便面章臺馬因<lb/>
<pb n="KR4d0268_SBCK_050-2b"/>
　自來禁得心腸怕縱遇歌逢酒但説京都舊<lb/>
　話<lb/>
　　　　　玉胡蝶<lb/>
　倦客平生行處墜鞭京洛解佩潚湘此夕何<lb/>
　年來賦宋玉髙唐繡簾開香塵乍起蓮歩穩<lb/>
　銀燭分行暗端相燕羞鶯妬蝶遶蜂忙　難<lb/>
　忘芳樽頻勸峭寒新退玉漏猶長㡬許幽情<lb/>
　只愁歌罷月侵廊欲歸時司空笑悶㣲近處<lb/>
　丞相嗔狂斷人腸假饒相送上馬何妨<lb/>
<pb n="KR4d0268_SBCK_050-3a"/>
　　　　　木蘭花慢<lb/>
　閲邯鄲夢境歎緑鬢早霜侵柰華岳燒丹青<lb/>
　谿看鶴尚負初心年來向濁世裏悟眞詮祕<lb/>
　訣絶幽深養就金芝九畹種成琪樹千林<lb/>
　星壇夜學歩虚吟露冷透瑶簪對翠鳳披雲<lb/>
　青鸞遡月宫闕蕭森琅函一封奏罷自鈞天<lb/>
　帝所有知音却過蓬壷嘯傲世間歳月駸駸<lb/>
　　　　　蘇武慢<lb/>
　澹靄空濛輕隂清潤綺陌細塵初静平橋繋<lb/>
<pb n="KR4d0268_SBCK_050-3b"/>
　馬畫閣移舟湖水倒空如鏡掠岸飛花傍簷<lb/>
　新燕都似學人無定歎連年戎帳經春邉壘<lb/>
　暗凋顔鬢　空記憶杜曲池臺新豐歌管怎<lb/>
　得故人音信羇懷易感老伴無多談塵乆閑<lb/>
　犀柄惟有翛然筆床茶竈自適筍輿煙艇待<lb/>
　緑荷遮岸紅蕖浮水更乗幽興<lb/>
　　　　　齊天樂<lb/>
　角殘鍾晩闗山路行人乍依孤店塞月征塵<lb/>
　鞭絲㡌影常把流年虛占藏鴉柳暗歎輕負<lb/>
<pb n="KR4d0268_SBCK_050-4a"/>
　鶯花謾勞書劎事往闗情悄然頻動壯遊念<lb/>
　　孤懷誰與强遣市壚沽酒酒薄怎當愁釅<lb/>
　倚瑟妍詞調鈆妙筆那冩柔情芳艷征途自<lb/>
　厭况煙歛蕪痕雨稀萍㸃最是眠時枕寒門<lb/>
　半掩<lb/>
　　　　　其二<lb/>
　客中隨處閑消悶來尋嘯臺龍岫路歛春泥<lb/>
　山開翠霧行樂年年依舊天工妙手放輕緑<lb/>
　萱牙淡黄楊柳笑問東君為人能染鬢絲否<lb/>
<pb n="KR4d0268_SBCK_050-4b"/>
　　西州催去近也㡌簷風軟且看市樓沽酒<lb/>
　宛轉巴歌凄凉塞管携客何妨頻奏征塵暗<lb/>
　袖漫禁得梅花伴人踈瘦㡬日東歸畫船平<lb/>
　放溜<lb/>
　　　　　望梅<lb/>
　壽非金石恨天教老向水程山驛似夢裏來<lb/>
　到南柯這些子光隂更堪輕擲戌火邉塵又<lb/>
　過了一年春色歎名姫駿馬盡付杜陵苑路<lb/>
　豪客　長繩漫勞繫日看人間俛仰俱是陳<lb/>
<pb n="KR4d0268_SBCK_050-5a"/>
　迹縱自倚英氣凌雲柰囬盡鵬程鎩殘鸞翮<lb/>
　終日慿髙誚不見江東消息筭沙邉也有斷<lb/>
　鴻倩誰問得<lb/>
　　　　洞庭春色<lb/>
　壯歳文章暮年勲業自昔誤人筭英雄成敗<lb/>
　軒裳得失難如人意空喪天眞請看邯鄲當<lb/>
　日夢待炊罷黄梁徐欠伸方知道許多時富<lb/>
　貴何處關身　人間定無可意怎換得玉鱠<lb/>
　絲蓴且鈞竿漁艇筆牀茶竈閑聽荷雨一洗<lb/>
<pb n="KR4d0268_SBCK_050-5b"/>
　衣塵洛水秦闗千古後尚棘暗銅駞空愴神<lb/>
　何須更慕封侯定逺圖像麒麟<lb/>
　　　　　漁家傲<lb/>
　東望山隂何處是徃來一萬三千里冩得家<lb/>
　書空滿𥿄流清涙書囬已是明年事　寄語<lb/>
　紅橋橋下水扁舟何日尋兄弟行徧天涯真<lb/>
　老矣愁無寐鬢絲㡬縷茶煙裏<lb/>
　　　　　繡停針<lb/>
　歎半紀跨萬里秦吳頓覺衰謝回首鵷行英<lb/>
<pb n="KR4d0268_SBCK_050-6a"/>
　俊並遊咫尺玉堂金馬氣凌嵩華負壯略縱<lb/>
　横王覇夢經洛浦梁園覺來淚流如瀉　山<lb/>
　林定去也却自恐説著少年時話靜院焚香<lb/>
　閑倚素屏今古緫成虛假趂時婚嫁幸自有<lb/>
　湖邊茅舍燕歸應笑客中又還過社<lb/>
　　　　　桃源憶故人<lb/>
　　　　　　三榮郡治之西因子城作樓觀<lb/>
　　　　　　曰髙齋下臨山村蕭然如世外<lb/>
　　　　　　予留七十日被命參成都戎幙<lb/>
<pb n="KR4d0268_SBCK_050-6b"/>
　　　　　　而去臨行徙倚竟日作桃源憶<lb/>
　　　　　故人一首<lb/>
　斜陽寂歴柴門閉一㸃炊煙時起雞大徃來<lb/>
　林外俱有蕭然意　衰翁老去踈榮利絶愛<lb/>
　山城無事臨去畫樓頻倚何日重來此<lb/>
　　　　　其二<lb/>
　欄干㡬曲髙齋路正在重雲深處丹碧未乾<lb/>
　人去髙棟空留句　離離芳草長亭暮無柰<lb/>
　征車不住惟有斷鴻煙渚知我頻回顧<lb/>
<pb n="KR4d0268_SBCK_050-7a"/>
　　　　　其三<lb/>
　一彈指頃浮生過墮甑元知當破去去醉吟<lb/>
　髙卧獨唱何須和　殘年還我從來我萬里<lb/>
　江湖煙舸脱盡利名韁鏁世界元來大<lb/>
　　　　　其四<lb/>
　城南載酒行歌路冶葉倡條無數一朶鞓紅<lb/>
　凝露最是闗心處　鶯聲無頼催春去那更<lb/>
　兼旬風雨試問嵗華何許芳草連天暮<lb/>
　　　　　其五<lb/>
<pb n="KR4d0268_SBCK_050-7b"/>
　中原當日三川震關輔回頭煨爐淚盡兩河<lb/>
　征鎮日望中興運　秋風霜滿青青鬢老却<lb/>
　新豐英俊雲外華山千仭依舊無人問<lb/>
　　　　　極相思<lb/>
　江頭踈雨輕煙寒食落花天飜紅墜素殘霞<lb/>
　暗錦一叚凄然　惆悵東君堪恨處也不念<lb/>
　冷落樽前那堪更看漫空相趂柳絮榆錢<lb/>
　　　　　一叢花<lb/>
　樽前凝佇漫魂迷猶恨負幽期從來不慣傷<lb/>
<pb n="KR4d0268_SBCK_050-8a"/>
　春淚為伊後滴滿羅衣那堪更是吹簫池館<lb/>
　青子緑隂時　回廊簾影晝參差偏共睡相<lb/>
　宜朝雲夢斷知何處倩雙燕説與相思從今<lb/>
　判了十分憔悴圖要箇人知<lb/>
　　　　　其二<lb/>
　仙姝天上自無雙玉面翠蛾長黄庭讀罷心<lb/>
　如水閉朱户愁近絲簧牎明几淨閑臨唐帖<lb/>
　深炷寶奩香　人間無藥駐流光風雨又催<lb/>
　凉相逢共話清都舊歎塵刼生死茫茫何如<lb/>
<pb n="KR4d0268_SBCK_050-8b"/>
　伴我緑蓑青篛秋晚釣瀟湘<lb/>
　　　　　隔浦蓮近拍<lb/>
　飛花如趂燕子直度簾櫳裏帳掩香雲暖金<lb/>
　籠鸚鵡驚起凝恨慵梳洗粧臺畔蘸粉纎纎<lb/>
　指寳釵墜　才醒又困厭厭中酒滋味墻頭<lb/>
　柳暗過盡一年春事罨畫髙樓怕獨倚千里<lb/>
　孤舟何處煙水<lb/>
　　　　　其二<lb/>
　騎鯨雲路倒景醉面風吹醒笑把浮丘袂寥<lb/>
<pb n="KR4d0268_SBCK_050-9a"/>
　然非復塵境震澤秋萬頃煙霏散水面飛金<lb/>
　鏡露華冷　湘妃睡起鬟傾釵墜慵整臨江<lb/>
　舞處零亂塞鴻清影河漢横斜夜漏永人静<lb/>
　吹簫同遇緱嶺<lb/>
　　　　昭君怨<lb/>
　晝永蟬聲庭院人倦嬾揺團扇小景冩瀟湘<lb/>
　自生凉　簾外蹴花雙燕簾下有人同見寳<lb/>
　篆拆官黃炷熏香<lb/>
　　　　　雙頭蓮<lb/>
<pb n="KR4d0268_SBCK_050-9b"/>
　華鬢星星驚壯志成虛此身如寄蕭條病驥<lb/>
　向暗裏消盡當年豪氣夢斷故國山川隔重<lb/>
　重烟水身萬里舊社凋零青門俊遊誰記<lb/>
　盡道錦里繁華歎官閑晝永柴荆添睡清愁<lb/>
　自醉念此際付與何人心事縱有楚柂吳檣<lb/>
　知何時東逝空悵望鱠美菰香秋風又起<lb/>
　　　　　南歌子<lb/>
　異縣相逢晩中年作別難暮秋風雨客衣寒<lb/>
　又向朝天門外話悲歡　瘦馬行霜棧輕舟<lb/>
<pb n="KR4d0268_SBCK_050-10a"/>
　下雪灘烏奴山下一林丹為説三年常寄夢<lb/>
　魂間<lb/>
　　　　　豆葉黄<lb/>
　春風樓上柳腰肢初試花前金縷衣嫋嫋娉<lb/>
　娉不自持曉糚遲畫得蛾眉勝舊時<lb/>
　　　　　其二<lb/>
　一春常是雨和風風雨晴時春已空誰惜泥<lb/>
　沙萬㸃紅恨難窮恰似衰翁一世中<lb/>
　　　　　醉落魄<lb/>
<pb n="KR4d0268_SBCK_050-10b"/>
　江湖醉客投杯起舞遺烏幘三更泠翠霑衣<lb/>
　濕嫋嫋菱歌催落半川月　空花昨夢休尋<lb/>
　覔雲臺麟閣俱陳迹元來只有閑難得青史<lb/>
　功名天却無心惜<lb/>
　　　　鵲橋仙<lb/>
　華燈縱博雕鞍馳射誰記當年豪舉酒徒一<lb/>
　一取封侯獨去作江邉漁父　輕舟八尺低<lb/>
　篷三扇占斷蘋洲烟雨鏡湖元自屬閑人又<lb/>
　何必　君恩賜與<lb/>
<pb n="KR4d0268_SBCK_050-11a"/>
　　　　　其二<lb/>
　一竿風月一蓑烟雨家在釣臺西住賣魚生<lb/>
　怕近城門况肯到紅塵深處　潮生理櫂潮<lb/>
　平繫纜潮落浩歌歸去時人錯把比嚴光我<lb/>
　自是無名漁父<lb/>
　　　　　其三<lb/>
　茅簷人静蓬牎燈暗春晩連江風雨林鶯巢<lb/>
　燕緫無聲但月夜常啼杜宇　催成清淚驚<lb/>
　殘孤夢又揀深枝飛去故山猶自不堪聽况<lb/>
<pb n="KR4d0268_SBCK_050-11b"/>
　半世飄然覉旅<lb/>
　　　　　長想思<lb/>
　雲千重水千重身在千重雲水中月明収釣<lb/>
　筒　頭未童耳未聾得酒猶能雙臉紅一尊<lb/>
　誰與同<lb/>
　　　　　其二<lb/>
　橋如虹水如空一葉飄然煙雨中天教稱放<lb/>
　翁　側船篷使江風蟹舍參差漁市東到時<lb/>
　聞暮鍾<lb/>
<pb n="KR4d0268_SBCK_050-12a"/>
　　　　　其三<lb/>
　面蒼然鬢皤然滿腹詩書不直錢官閑常晝<lb/>
　眠　畫凌煙上甘泉自古功名屬少年知心<lb/>
　惟杜䳌<lb/>
　　　　其四<lb/>
　暮山青暮霞明夢筆橋頭艇子横蘋風吹酒<lb/>
　醒　看潮生看潮平小住西陵莫較程蓴絲<lb/>
　初可烹<lb/>
　　　　其五<lb/>
<pb n="KR4d0268_SBCK_050-12b"/>
　悟浮生厭浮名回視千鍾一髮輕從今心太<lb/>
　平　愛松聲愛泉聲冩向孤桐誰解聽空江<lb/>
　秋月明<lb/>
　　　　　菩薩蠻<lb/>
　江天淡碧雲如掃蘋花零落蓴絲老細細晩<lb/>
　波平月從波面生　漁家真箇好悔不歸來<lb/>
　早經歳洛陽城鬢絲添㡬莖<lb/>
　　　　　其二<lb/>
　小院蠶眠春欲老新巢燕乳花如掃幽夢錦<lb/>
<pb n="KR4d0268_SBCK_050-13a"/>
　城西海棠如舊時　當年真草草一櫂還吳<lb/>
　早題罷惜春詩鏡中添鬢絲<lb/>
　　　　　訴衷情<lb/>
　當年萬里覔封俟疋馬戍梁州闗河夢斷何<lb/>
　處塵暗舊貂裘　胡未滅鬢先秋淚空流此<lb/>
　生誰料心在天山身老滄洲<lb/>
　　　　　其二<lb/>
　青衫初入九重城結友盡豪英蠟封夜半傳<lb/>
　檄馳騎諭幽并　時易失志難成鬢絲生平<lb/>
<pb n="KR4d0268_SBCK_050-13b"/>
　章風月彈壓江山别是功名<lb/>
　　　　生查子<lb/>
　還山荷　主恩聊試扶犂手新結小茅茨恰<lb/>
　占清江口　風塵不化衣鄰曲常持酒那似<lb/>
　宦遊時折盡長亭柳<lb/>
　　　　　其二<lb/>
　梁空燕委巢院静鳩催雨香潤上朝衣客少<lb/>
　閑談塵　鬢邉千縷絲不是吳𧖟吐孤夢泛<lb/>
　瀟湘月落聞柔艣<lb/>
<pb n="KR4d0268_SBCK_050-14a"/>
　　　　破陣子<lb/>
　仕至千鍾良易年過七十常稀眼底榮華元<lb/>
　是夢身後聲名不自知營營端為誰　幸有<lb/>
　旗亭沽酒何妨繭𥿄題詩幽谷雲蘿朝採藥<lb/>
　静院軒牎夕對棊不歸真箇癡<lb/>
　　　　其二<lb/>
　看破空花塵世放輕昨夢浮名蠟屐登山真<lb/>
　率飲笻杖穿林自在行身閑心太平　料峭<lb/>
　餘寒猶力亷纎細雨初晴苔紙閑題谿上句<lb/>
<pb n="KR4d0268_SBCK_050-14b"/>
　菱唱遥聞煙外聲與君同醉醒<lb/>
　　　　　上西樓<lb/>
　江頭緑暗紅稀燕交飛忽到當年行處恨依<lb/>
　依　灑清涙歡人事與心違滿酌玉壷花露<lb/>
　送春歸<lb/>
　　　　　㸃絳唇<lb/>
　采藥歸來獨尋茅店沽新釀暮烟千嶂處處<lb/>
　聞漁唱　醉弄扁舟不怕黏天浪江湖上遮<lb/>
　回踈放作箇閑人様<lb/>
<pb n="KR4d0268_SBCK_050-15a"/>
　　　　　謝池春<lb/>
　壯歳從戎曾是氣吞殘虜陣雲髙狼𤇺夜舉<lb/>
　朱顔青鬢擁雕戈西戍笑儒冠自來多誤<lb/>
　功名夢斷却泛扁舟吳楚漫悲歌傷懷弔古<lb/>
　煙波無際望秦闋何處歎流年又成虚度<lb/>
　　　　　其二<lb/>
　賀監湖邉初繫放翁歸棹小園林時時醉倒<lb/>
　春眠驚起聽啼鶯催曉歎功名誤人堪笑<lb/>
　朱橋翠徑不許京塵飛到掛朝衣東歸欠早<lb/>
<pb n="KR4d0268_SBCK_050-15b"/>
　連宵風雨捲殘紅如掃恨樽前送春人老<lb/>
　　　　　其三<lb/>
　七十衰翁不減少年豪氣似天山淒涼病驥<lb/>
　銅駞荆棘灑臨風清淚甚情懷伴人兒戯<lb/>
　如今何幸作箇故谿歸計鶴飛來晴嵐㬉翠<lb/>
　玉壷春酒約羣倦同醉洞天寒露桃開未<lb/>
　　　　　一落索<lb/>
　滿路遊絲飛絮韶光將暮此時誰與説新愁<lb/>
　有百囀流鶯語　俯仰人間今古神仙何處<lb/>
<pb n="KR4d0268_SBCK_050-16a"/>
　花前須判醉扶歸酒不到劉伶墓<lb/>
　　　　　其二<lb/>
　識破浮生虚妄從人譏謗此身恰似弄潮兒<lb/>
　曽過了千重浪　且喜歸來無恙一壷春釀<lb/>
　雨蓑煙笠傍漁磯應不是封矦相<lb/>
　　　　　杏花天<lb/>
　老來駒隙駸駸度筭只合狂歌醉舞金杯到<lb/>
　手君休訴看著春光又暮　誰為倩柳條繫<lb/>
　住且莫遣城笳催去殘紅轉眼無尋處盡屬<lb/>
<pb n="KR4d0268_SBCK_050-16b"/>
　蜂房燕戸<lb/>
　　　　　太平時<lb/>
　竹裏房櫳一徑深靜愔愔亂紅飛盡緑成隂<lb/>
　有鳴禽　臨罷蘭亭無一事自修琴銅爐裊<lb/>
　裊海南沉洗塵襟<lb/>
　　　　　戀繡衾<lb/>
　不惜貂裘換釣篷嗟時人誰識放翁歸櫂借<lb/>
　樵風穩數聲聞林外暮鍾　幽棲莫笑蝸廬<lb/>
　小有雲山煙水萬重半世向丹青看喜如今<lb/>
<pb n="KR4d0268_SBCK_050-17a"/>
　身在畫中<lb/>
　　　　　其二<lb/>
　無方能駐臉上紅笑浮生擾擾夢中平地是<lb/>
　冲霄路又何勞千日用功　飄然再過蓮峯<lb/>
　下亂雲深吹下暮鍾訪舊隱依然在但鶴巢<lb/>
　時有墮松<lb/>
　　　　　風入松<lb/>
　十年裘馬錦江濵酒隱紅塵萬金選勝鶯花<lb/>
　海倚踈狂驅使青春吹笛魚龍盡出題詩風<lb/>
<pb n="KR4d0268_SBCK_050-17b"/>
　月俱新　自憐華髮滿紗巾猶是官身鳳樓<lb/>
　常記當年語問浮名何似身親欲寄吳牋説<lb/>
　與這囬真箇閑人<lb/>
　　　　　真珠簾<lb/>
　燈前月下嬉遊處向笙歌錦繡叢中相遇彼<lb/>
　此知名纔見便論心素淺黛嬌蟬風調别最<lb/>
　動人時時偷顧歸去想閑牎深院調絃促柱<lb/>
　　樂府初飜新譜漫裁紅㸃翠閑題金縷燕<lb/>
　子入簾時又一番春暮側㡌燕脂坡下過料<lb/>
<pb n="KR4d0268_SBCK_050-18a"/>
　也記前年崔護休訴待從今須與好花爲主<lb/>
　　　　　風流子<lb/>
　佳人多命薄𥘉心慕德耀嫁梁鴻記緑䆫睡<lb/>
　起静吟閑詠句飜離合格變玲瓏更乗興素<lb/>
　紈留戯墨纎玉撫孤桐蟾滴夜寒水浮微凍<lb/>
　鳯牋春麗花砑輕紅　人生誰能料堪悲處<lb/>
　身落栁陌花叢空羨畫堂鸚鵡深閉金籠向<lb/>
　寳鏡鸞釵臨粧常晚繡茵牙版催舞還慵腸<lb/>
　斷市橋月笛燈院霜鍾<lb/>
<pb n="KR4d0268_SBCK_050-18b"/>
　　　　　雙頭蓮<lb/>
　風巻征塵堪歎處青騘正揺金轡客襟貯淚<lb/>
　漫萬㸃如血慿誰持寄佇想艶態幽情壓江<lb/>
　南佳麗春正媚怎忍長亭匆匆頓分連理<lb/>
　目斷淡日平蕪煙濃樹逺微茫如薺悲歡夢<lb/>
　裏柰倦客又是闗河千里最苦唱徹驪歌重<lb/>
　遲留無計何限事待與丁寧行時已醉<lb/>
　　　　　鷓鴣天<lb/>
　杖屨尋春苦未遲洛城櫻筍正當時三千界<lb/>
<pb n="KR4d0268_SBCK_050-19a"/>
　外歸初到五百年前事揔知　吹玉笛渡清<lb/>
　伊相逢休問姓名誰小車處士深衣叟曾是<lb/>
　天津共賦詩<lb/>
　　　　　蝶戀花<lb/>
　禹廟蘭亭今古路一夜清霜染盡湖邉樹鸚<lb/>
　鵡杯深君莫訴他時相遇知何處　冉冉年<lb/>
　華留不住鏡裏朱顔畢竟消磨去一句丁寧<lb/>
　君記取神仙須是閑人做<lb/>
渭南文集巻第五十<lb/>
<pb n="KR4d0268_SBCK_050-19b"/>
</p>
<p>
</p>
  </div>
</body>
</text>
</TEI>
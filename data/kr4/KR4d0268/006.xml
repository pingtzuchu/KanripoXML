<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_006-1a"/>
渭南文集巻第六<lb/>
　　　　　　山　隂　陵　游　務觀<lb/>
　　　啓<lb/>
　　　　　謝解啓<lb/>
　倦遊場屋分已歸耕首置賢書出於過聽得<lb/>
　非其分榮不葢慚伏念<hi>某</hi>行已迂踈禀資窮<lb/>
　薄生逢聖代豈願老於漁樵性嗜古文了不<lb/>
　通於世俗因息四方之志專為一壑之謀比<lb/>
　遊都城適睹明詔復踴躍而自獻信習氣之<lb/>
<pb n="KR4d0268_SBCK_006-1b"/>
　難除内負初心外慙舊友然而廢放已乆盡<lb/>
　忘科舉之章程得失既輕頗有山林之氣象<lb/>
　譬之進昌歜於玉食陳侏儒於燕朝方以怪<lb/>
　而見珎故雖樸而不廢恭惟<hi>某</hi>官行為世表<lb/>
　經為人師早學長安識子雲之竒字晩遊吳<lb/>
　會得中郎之異書心術正而無邪文章簡而<lb/>
　有法憤彫蟲之積弊疑草野之可收遂致庸<lb/>
　虚輒先豪俊自知不稱敢辤同進之争名所<lb/>
　懼流言竊謂主司之好異其為愧悚實倍尋<lb/>
<pb n="KR4d0268_SBCK_006-2a"/>
　常<lb/>
　　　　　賀台州曾直閣啓<lb/>
　恭審寵辤使節移鎮便藩上待老成惟恐弗<lb/>
　當其意士聞靜退自消競進之心凢有識知<lb/>
　誰不驩喜恭惟<hi>某</hi>官淵乎似道清而有容古<lb/>
　學名家鬱為諸儒之領袖高文擅世坐還兩<lb/>
　漢之風流早踐清華屢當要劇民依愷悌之<lb/>
　政吏畏道德之威不言而令己行寡欲而人<lb/>
　自化好直無矯枉之過為善無近名之嫌歴<lb/>
<pb n="KR4d0268_SBCK_006-2b"/>
　考平生追配古人而奚愧中更俗吏益知儒<lb/>
　者之有功比由真館之宴間起奉外臺之委<lb/>
　寄翔而後集汎然敢辤子房避三萬戸之封<lb/>
　曼容至六百石而去當宁為之太息舉朝仰<lb/>
　其高風故擇名邦示優耆德然而公議所屬<lb/>
　乆安實難第恐賜環之來弗容坐席之暖<hi>某</hi>
　早嘗問道晚益受知春服方成悵又違於師<lb/>
　範郡齋猶冷冀深衞於生經<lb/>
　　　　　賀曾祕監啓<lb/>
<pb n="KR4d0268_SBCK_006-3a"/>
　恭審趣登文陛進冠蘭臺簡冊光華孰謂太<lb/>
　平之無象薦紳歎息共欣大老之來歸誠爲<lb/>
　中外之榮觀非復門闌之私慶竊嘗聞諸耆<lb/>
　舊昔在　祖　宗朝有道德魁偉之<hi>臣</hi>士鄙<lb/>
　刑名功利之學政術既斥夫卑陋國勢自極<lb/>
　於尊安豈惟右文飾治之方是亦折衝消萌<lb/>
　之要至於主盟儒道典領書林必求名勝之<lb/>
　宗尤極清華之選不圖近歲蝢異前規老吏<lb/>
　亦驚兹豈膏梁之地遺編何罪至遭鋒鏑之<lb/>
<pb n="KR4d0268_SBCK_006-3b"/>
　腥廷範之汙清流哥奴之非時望較之於此<lb/>
　誠何足言天未墜於斯文上眷求於舊德恭<lb/>
　惟<hi>某</hi>官文貴乎道氣合於神學稽古以知天<lb/>
　心集虚而應物舊聞入洛之盛事疑於古人<lb/>
　追數過江之諸賢屹然獨在雖身居湖海之<lb/>
　逺而名滿覆載之間友化人而逰帝居頋肯<lb/>
　復求於外物登太山而小天下葢嘗俯陋於<lb/>
　諸儒昨者法宫决事之初起於琳館燕居之<lb/>
　際力歸使節自乞守符觀其勇退於急流真<lb/>
<pb n="KR4d0268_SBCK_006-4a"/>
　若無意於斯世迫功名之不赦凜風節之愈<lb/>
　高姑復領袖館閣之遊行即几杖廟堂之上<lb/>
<hi>某</hi>自惟幸會最辱知憐識度關之雲距今十<lb/>
　載從浴沂之樂終後諸生孤蹤愈逺於師門<lb/>
　精意空馳於夢想<lb/>
　　　　　賀謝提舉啓<lb/>
　伏審顯膺帝制起擁使華雖輿論歉然謂未<lb/>
　究大賢之蘊然用人如此誰不知公道之行<lb/>
　恭惟<hi>某</hi>官躬真獨簡貴之資蘊篤實誠明之<lb/>
<pb n="KR4d0268_SBCK_006-4b"/>
　學早並遊於洛下晚獨步於江東談笑多聞<lb/>
　文章爾雅履常應變雖與時而偕行據古守<lb/>
　經葢絶世而獨立風采聞於天下勞烈簡于<lb/>
　上心自去清班乆安真館付功名於昨夢若<lb/>
　無意然頋富貴之迫人恐不免耳迨法宫之<lb/>
　决事付便郡以優賢曾未踰年已聞報政入<lb/>
　膺三接之寵出臨千里之畿明詔始傳吾黨<lb/>
　相慶以謂名流之施設當有前軰之規摹班<lb/>
　超之策平平陽城之考下下至於俗吏乃求<lb/>
<pb n="KR4d0268_SBCK_006-5a"/>
　竒功所願一洗簿書之塵庶幾少稱臺閣之<lb/>
　望此自明公之所及豈須賤子之具陳冒瀆<lb/>
　之深慚惶無措<lb/>
　　　　　賀禮部曾侍郎啓<lb/>
　恭審顯奉制書進司邦禮所養既厚萬鍾亦<lb/>
　何足言衆望所歸九遷猶以為緩惟是老成<lb/>
　之用式昭至治之符凢有識知誰不驩喜竊<lb/>
　考六官之制本皆三代之餘惟宗伯之清華<lb/>
　極近<hi>臣</hi>之遴選誠使此地常得其人則朝廷<lb/>
<pb n="KR4d0268_SBCK_006-5b"/>
　日尊自弭未形之患論議守正亦折羣邪之<lb/>
　萌一昨多艱寖忘大體刑名錢穀獨號劇曹<lb/>
　文物典常僅同虛器葢道由時而升降官以<lb/>
　人而重輕苟凢材非據於其間則舊章何恃<lb/>
　而不廢孰謂斯文之幸復聞公議之伸恭惟<lb/>
<hi>某</hi>官直哉惟清淵乎似道心至虛而善應名<lb/>
　弗求而愈高紬繹六經推明上世之絶學度<lb/>
　越兩漢追配先秦之古文早並逰於洛中晚<lb/>
　獨步於江左人誦其德家有其書使少貶於<lb/>
<pb n="KR4d0268_SBCK_006-6a"/>
　諸公已亟升於華貫頋乆幽而彌厲凜自信<lb/>
　之不囬上屢興見晚之嗟公猶懷勇退之志<lb/>
　勉收功業於無復意之後起踐富貴於不得<lb/>
　已之餘黄髮皤然德容穆若昔者慶暦之盛<lb/>
　側席而致衆賢元祐之初加璧而聘諸老今<lb/>
　兹盛事可謂無慙然猶漸進於省中未足大<lb/>
　慰於天下竊謂德齒之貴宜登師保之崇入<lb/>
　則几杖三雍之間出則巻繡百工之上使勲<lb/>
　貴歛社畏楊綰之清朝野洗心化毛公之儉<lb/>
<pb n="KR4d0268_SBCK_006-6b"/>
　紀話言於竹帛肖形像於丹青垂之無窮然<lb/>
　後爲稱<hi>某</hi>頃陶善誘嘗辱異知雖借勢於王<lb/>
　公大人非迂愚之敢及惟侍坐於先生長者<lb/>
　尚夢寐之不忘逖聞編紼之傳獨阻門闌之<lb/>
　慶仰懷曩遇不勝下情<lb/>
　　　　　賀辛給事啓<lb/>
　恭審光奉制書就升鉅鎮用人惟已上方詢<lb/>
　事而考言知我其天公豈枉尋而直尺世不<lb/>
　容而何病道有命而後行雖殿藩猶屈於經<lb/>
<pb n="KR4d0268_SBCK_006-7a"/>
　綸然親擢益知於眷注縉紳頌歎道路驩欣<lb/>
　伏聞先王相我後人上天為生賢佐若時大<lb/>
　任之降將啓非常之元故必雍容回翔以養<lb/>
　其康濟之才排擯斥踈以積夫邇遐之望遺<lb/>
　之險囏以勵其志待之耆老以全其能周公<lb/>
　居東歸相成王之善治謝傅高卧晚為江表<lb/>
　之宗<hi>臣</hi>勲名卒至於偉然物理殆非於偶爾<lb/>
　恭惟某官氣守剛大性資方嚴其在朝廷有<lb/>
　金玉王度之益其位嶽牧有股肱帝室之勞<lb/>
<pb n="KR4d0268_SBCK_006-7b"/>
　指朋黨於蔽䝉膠漆之時發姦蠧於潜伏機<lb/>
　牙之始庭叱義府面折公孫可否一語而不<lb/>
　移利害十年而後驗人服其識家誦其言皓<lb/>
　首來朝方共推於宿望丹心自信寧少貶於<lb/>
　諸公洗鄙夫患失之風增善類敢言之氣俯<lb/>
　仰無媿進退兩高不可誣者忠邪之情不可<lb/>
　揜者是非之實出守未幾見思已深惟是謀<lb/>
　帥之難孰先舊德之舉然而方政機之虚席<lb/>
　宜召節之在途開慰斯民始自今日<hi>某</hi>迂愚<lb/>
<pb n="KR4d0268_SBCK_006-8a"/>
　不肖窮薄多竒雖道德初心之已非猶節義<lb/>
　大閑之可勉側聞休命深激儒衷輙忘奏記<lb/>
　之狂葢出執鞭之慕仰祈閎量曲貸嚴誅<lb/>
　　　　　答福州察推啓<lb/>
　識面卜鄰固常懷於鄙志杜門掃軌殊未接<lb/>
　於英游於此相逢慨然永歎恭惟<hi>某</hi>官城南<lb/>
　舊望江左名流高韻照人清言絶俗過眼不<lb/>
　再真讀五車之書落筆可驚倒流三峽之水<lb/>
　豈有如公之人物猶令隨牒於海邦政恐驛<lb/>
<pb n="KR4d0268_SBCK_006-8b"/>
　召之行弗容席暖之乆<hi>某</hi>奔馳斗粟流落二<lb/>
　年乆親柱後之惠文高束牀頭之周易政湏<lb/>
　名理之語一洗簿書之塵<lb/>
　　　　　賀何正言除左司諫啓<lb/>
　恭聞親詔登用大賢以白首魁偉之<hi>臣</hi>膺明<lb/>
　時諫諍之任善類相慶公道遂行竊以逆指<lb/>
　犯顔人疑於甚難而君子謂之易盛朝治世<lb/>
　衆安於無事而識者以爲憂然非身居獻替<lb/>
　之官與夫素著中外之望雖抱此識何自而<lb/>
<pb n="KR4d0268_SBCK_006-9a"/>
　言邈乎太平之難逢考之前史而可見以正<lb/>
　人遺聖主實惟　祖宗敷佑之心而公議在<lb/>
　朝廷豈非廟社無疆之福　恭惟<hi>某</hi>官心潜<lb/>
　百聖學貫羣經老成之風師表一世直養之<lb/>
　氣充塞兩儀立朝寛大而持平論事雍容而<lb/>
　守正虛舟觸物此自信其無心恕髮衝冠彼<lb/>
　安知夫有體居多聖政之助始明儒者之功<lb/>
　非獨誠偽不可以欺要之忠邪乆而自判上<lb/>
　眷既厚人望又歸遂當登四輔之聮豈乆置<lb/>
<pb n="KR4d0268_SBCK_006-9b"/>
　七人之列<hi>某</hi>頃以樸學嘗預諸生雖在泥塗<lb/>
　猶是門闌之舊物竟無名第亦竊場屋之虚<lb/>
　聲敢俟明公勲業之成勉繼輿人歌頌之作<lb/>
　不足為報姑盡此心<lb/>
　　　　　賀湯丞相啓<lb/>
　恭審顯膺典冊進冠公台廷告未終搢紳相<lb/>
　慶郵傳所及夷夏歸心煥君臣嘉會之逢侈<lb/>
　廟社無疆之福恭惟<hi>某</hi>官民之先覺國之宗<lb/>
<hi>臣</hi>精義探繫表之微英辭鼓天下之動至誠<lb/>
<pb n="KR4d0268_SBCK_006-10a"/>
　貫日歴萬變而志意愈堅屹立如山决大事<lb/>
　而喜愠不見一昨力辤重任之降屈居次輔<lb/>
　之聮三年有成九功惟叙方當詔令之誕布<lb/>
　孰測謀謨之所從凢有大政事之慰斯民咸<lb/>
　曰右丞相之告于上雖家置一喙以頌德士<lb/>
　予千金而示恩竊揆其情未至於此葢廟堂<lb/>
　之寄代天而理物帷幄之筭經逺而折衝平<lb/>
　居用小大之材欲其披肝膽以自盡一旦付<lb/>
　疆場之事欲其捐性命而不辤自非有以素<lb/>
<pb n="KR4d0268_SBCK_006-10b"/>
　服衆心則將誰與共濟大業晉文側席於子<lb/>
　玉囬紇下拜於汾陽王商以忠謇立朝則單<lb/>
　于不敢仰視平津以媕娿充位則淮南謂若<lb/>
　發䝉自昔論世之盛衰莫如置相之當否譬<lb/>
　猶震風凌雨之動地夏屋愈安鴻流巨浸之<lb/>
　稽天方舟獨濟人望所屬國體自尊今者大<lb/>
　明弼亮之勲正席辯章之任守文致理將見<lb/>
　隆古極治之時應變制宜必有仁人無敵之<lb/>
　勇聖主以此屬元輔學者以此望真儒行或<lb/>
<pb n="KR4d0268_SBCK_006-11a"/>
　使之天所命也<hi>某</hi>猥以孤逺辱在記憐如其<lb/>
　少逭衣食之憂猶能頌中興之盛德必也遂<lb/>
　老江湖之外亦自號太平之幸民窮達皆出<lb/>
　於恩私生死不忘於報稱<lb/>
　　　　　除刪定官謝丞相啓<lb/>
　収置鈞陶固已踰於素望責功鈆槧仍俾効<lb/>
　其寸長神觀頓還塵埃一洗欲叙丹衷之感<lb/>
　不知危涕之横伏念<hi>某</hi>獨學寡聞倦逰不遂<lb/>
　瀾翻記誦愧口耳之徒勞跌宕文辭頋雕蟲<lb/>
<pb n="KR4d0268_SBCK_006-11b"/>
　而自笑低囬乆矣感歎悽然使有一人之見<lb/>
　知亦勝終身之不遇然而稟資至薄與世寡<lb/>
　諧在鄉閭則里胥亭長之所叱訶仕州縣則<lb/>
　書佐鈴下之所蹈藉聲名湮晦衣食空無方<lb/>
　所向而輒窮已分甘於永棄侵尋末路邂逅<lb/>
　殊私招之於衆人鄙逺之餘挈之於半世浮<lb/>
　沉之後既賞音於一旦又誦句於諸公豈料<lb/>
　前史之美談乃獲此身之親見兹葢伏遇<hi>某</hi>
　官斯民先覺吾道宗師大學誠明上下同流<lb/>
<pb n="KR4d0268_SBCK_006-12a"/>
　於天地至仁溥博逺近一視於華夷和氣行<lb/>
　禮樂之間治道出政刑之外惟公故無所不<lb/>
　取惟大故無所不容訖令頑鈍之資亦預甄<lb/>
　收之數重念<hi>某</hi>家世儒學非有旂常鍾鼎之<lb/>
　勲交友漁樵又無金張許史之助特緣薄技<lb/>
　獲齒諸生形頋影以知歸口語心而誓報死<lb/>
　而後已天實臨之<lb/>
　　　　　謝内翰啓<lb/>
　來自逺方驟參要局知其愛閑而多病故為<lb/>
<pb n="KR4d0268_SBCK_006-12b"/>
　湔俗吏之塵勇於悼屈而哀窮故使汙清流<lb/>
　之末繄禁近吹嘘之過䝉廟堂選拔之優俯<lb/>
　仰以思媿懼交至伏念<hi>某</hi>讀書有限識字不<lb/>
　多歲月供簿領之勞衣食奪山林之志窮雖<lb/>
　已甚狂不自懲性本懦孱輙妄希於骨骾仕<lb/>
　由資䕃乃深惡於膏粱坐此湮阨而莫収未<lb/>
　忍依違而少貶比遊輦轂乆困氛埃望見車<lb/>
　騎之雍容傳誦文章之閎麗不勝慕鄉求備<lb/>
　使令門墻纔許其一登聲價已增於十倍夫<lb/>
<pb n="KR4d0268_SBCK_006-13a"/>
　富貴外物惟事賢可謂至榮父子雖親然相<lb/>
　知猶或不盡曾是踈逺至孤之迹又無瓌竒<lb/>
　可喜之能不自省其何繇乃遽叨於斯遇非<lb/>
　常之幸從古罕聞此葢伏遇<hi>某</hi>官自明而誠<lb/>
　養氣以直行著四方之防範文專一代之統<lb/>
　盟勤於教人務傳聖師之道廣於求士用報<lb/>
　睿主之知豈謂孤生亦䝉至意稱於天下曰<lb/>
　知已誰復閒然雖使古人而復生未易當此<lb/>
　惟誓堅於名節庶不辱於恩私<lb/>
<pb n="KR4d0268_SBCK_006-13b"/>
　　　　　謝諫議啓<lb/>
　來自逺方驟參要局因書生鈆槧之業使效<lb/>
　尺寸之長脫俗吏簿領之煩曲從踈野之性<lb/>
　儻非恩舊每賜揄揚自頋缺然何以得此伏<lb/>
　念<hi>某</hi>讀書有限識字不多歲月供道路之勞<lb/>
　衣食奪山林之志窮雖已甚狂不自懲材本<lb/>
　懦庸輒妄希於骨骾仕由資䕃乃深嫉於膏<lb/>
　粱衆惡所叢孤生餘幾自頃並遊於場屋亦<lb/>
　嘗辱遇於宗師徒竊虚聲莫醻真賞一斥遂<lb/>
<pb n="KR4d0268_SBCK_006-14a"/>
　甘於蹭蹬殘年絶望於騫騰此在常情所宜<lb/>
　顯棄豈謂并容之度未移宿昔之私既許瞻<lb/>
　君子盛德之容淵乎似道又使知大人接物<lb/>
　之際歡然有恩訖致庸虚誤䝉甄錄此葢伏<lb/>
　遇<hi>某</hi>官養氣以直自誠而明大學中庸發揮<lb/>
　千歲之㫖生民清廟主盟一代之文吾道由<lb/>
　此而復傳善人有恃而不恐施及區區之舊<lb/>
　物不忘眷眷之深情求粗稱於門墻惟益堅<lb/>
　於名節死而後已天實臨之<lb/>
<pb n="KR4d0268_SBCK_006-14b"/>
</p>
<p>
渭南文集巻第六<lb/>
<pb n="KR4d0268_SBCK_006-15a"/>
</p>
<p>
</p>
  </div>
</body>
</text>
</TEI>
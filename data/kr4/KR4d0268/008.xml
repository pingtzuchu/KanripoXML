<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_008-1a"/>
渭南文集巻第八<lb/>
　　　　　　山　隂　陸　游　務觀<lb/>
　　　　啓<lb/>
　　　　　答發解進士啓<lb/>
　都騎來臨方快景星之先覩雄文授䞇更慙<lb/>
　明月之暗投蔵去為榮幸甚過望伏惟解元<lb/>
　先輩材高衆雋學富三餘將鴻漸於天廷姑<lb/>
　龍驤於學海豈圖羇宦適與榮觀萬里摶風<lb/>
　莫測雲程之逺一第溷子行聞桂籍之傳欣<lb/>
<pb n="KR4d0268_SBCK_008-1b"/>
　佩兼懷敷宣罔既<lb/>
　　　　　答廖主簿發解啓<lb/>
　都騎來臨方快景星之先覩雄文授䞇更慙<lb/>
　明月之暗投藏去為榮幸甚過望伏惟<hi>某</hi>官<lb/>
　文高藝圃行著鄉評雖數竒如李廣之封猶<lb/>
　強飯有廉頗之志賈勇千人之敵䇿勲百戰<lb/>
　之餘豈意羇遊與觀盛事故將軍羡妄校尉<lb/>
　知乆鬱於壯圖新天子用老舍人宜即膺於<lb/>
　顯擢其為賛喜莫究占言<lb/>
<pb n="KR4d0268_SBCK_008-2a"/>
　　　　　上二府乞宮祠啓<lb/>
　白首而困下吏乆安佐郡之卑黄冠而歸故<lb/>
　鄉輙冀奉祠之樂恃廊廟并容之度忘江湖<lb/>
　逺屏之蹤敬布忱誠仰干造化伏念<hi>某</hi>讀書<lb/>
　有限與世無緣歲月供簿領之勞衣食奪山<lb/>
　林之志拊心自悼頋影知慚儻少逭於飢寒<lb/>
　誓永投於閑散頃以牽聨而少進惕然恐懼<lb/>
　而弗寧亟辤振鷺之廷徑返屠羊之肆優游<lb/>
　食足敢陳楚些之窮衰疾土思但抱越吟之<lb/>
<pb n="KR4d0268_SBCK_008-2b"/>
　苦伏望<hi>某</hi>官因材授任與物為春察其愚無<lb/>
　所能乏細木侏儒之用哀其窮不自活捐太<lb/>
　倉紅腐之餘特假閑官使安晚節棄竇憲如<lb/>
　孤雛死䑕寧足矜憐譬杜牧以白骨遊魂少<lb/>
　加恤養某謹當收身末路沒齒窮山玩仙聖<lb/>
　之微言樂唐虞之盛化杜門掃軌固莫望於<lb/>
　功名却粒茹芝冀粗成於道術雖無以報猶<lb/>
　不辱知<lb/>
　　　　　賀吏部陳侍郎啓<lb/>
<pb n="KR4d0268_SBCK_008-3a"/>
　恭審顯膺帝睠進貳天官成命甫行群情交<lb/>
　慶若用人每皆如此則公論寧復間然竊以<lb/>
　自昔撫運而有邦孰不好賢而願治然賢能<lb/>
　之進常齟齬而不合治安之㑹亦稀闊而難<lb/>
　遭京房事漢則見謂小忠孔子去魯則自以<lb/>
　微罪有志之士太息於斯方今主上嗣無疆<lb/>
　之慶基恢有為之逺略思求人傑俾代天工<lb/>
　當饋歎無蕭曹共傳斯訓耻君不及堯舜今<lb/>
　得其人采四海之公言寘六卿之要地將期<lb/>
<pb n="KR4d0268_SBCK_008-3b"/>
　共政以責奮庸恭惟某官道大而氣剛才全<lb/>
　而業鉅方登臺閣則已挺然稱輔相之器及<lb/>
　試岳牧則又卓尔著藩垣之勞福及京師名<lb/>
　震天下使能少貶久已趣還頋乃周旋四鎮<lb/>
　之間淹歴五年之久積排擯斥踈而莫置殆<lb/>
　艱難險阻之備更道之將興理不輕畀豈惟<lb/>
　論思獻納陳萬世之䇿遂將經綸康濟致三<lb/>
　代之隆<hi>某</hi>早出門墻晩依幕府誨言在耳盛<lb/>
　徳銘心駕下澤之車雖已安於微分磨浯溪<lb/>
<pb n="KR4d0268_SBCK_008-4a"/>
　之石尚擬頌於中興<lb/>
　　　　　賀莆陽陳右相啓<lb/>
　恭審廷颺大號位冠群公識者咨嗟益信道<lb/>
　行之有命聞而興起共知天定之勝人<hi>某</hi>嘗<lb/>
　因故老之言竊考　昭陵之治乾坤大度固<lb/>
　兼容而罔間日月之照實無隠而弗臨小人<lb/>
　雖有倖進而善類常多詖論亦或抵巇而公<lb/>
　議終勝故士氣婁折而復振邦朋既乆而自<lb/>
　消諤諤昌言天下誦道輔仲淹之直巍巍成<lb/>
<pb n="KR4d0268_SBCK_008-4b"/>
　績史臣書韓琦富弼之賢固嘗端拜於遺風<lb/>
　豈意親逢於盛旦恭惟<hi>某</hi>官名蓋當代材高<lb/>
　古人瑰偉之器足以遺大而投艱精微之學<lb/>
　足以任重而道逺方孤論折群邪之鋭蓋一<lb/>
　身爲衆正之宗徇國忘家惟天知我論去草<lb/>
　者絶其本宜無失於事機及驅龍而放之菹<lb/>
　果不動於聲氣卓矣回天之力孰曰山拔之<lb/>
　難積此茂勛降時大任豈獨明公視嘉祐之<lb/>
　良弼初無間然亦惟　聖主享　仁祖之治<lb/>
<pb n="KR4d0268_SBCK_008-5a"/>
　功殆其自此<hi>某</hi>孤逺一介違離累年登李膺<lb/>
　之舟恍如昨夢遊公孫之閤尚覬兹時敢誓<lb/>
　糜捐以待驅策<lb/>
　　　　　謝王宣撫啓<lb/>
　杜門自屏誤膺物色之求開府有嚴更辱招<lb/>
　延之指銜恩刻骨流涕交頤伏念某獨學寡<lb/>
　聞倦遊不遂瀾飜誦說愧口耳之徒勞跌宕<lb/>
　文辭頋雕蟲而自笑頃預朋來之列適逢聖<lb/>
　作之辰玉音親錫於儒科奎翰特嘉於樸學<lb/>
<pb n="KR4d0268_SBCK_008-5b"/>
　曾未乾於詔墨已亟逺於周行病骨支離邅<lb/>
　塗顛沛駑馬空思於十駕沉舟坐閲於千帆<lb/>
　方所向而輒窮已分甘於永棄侵尋末路邂<lb/>
　逅賞音招之於衆人鄙逺之餘挈之於半世<lb/>
　竒窮之後夫富貴外物唯事賢可謂至榮父<lb/>
　子雖親然相知猶或不盡曾是疏逺至孤之<lb/>
　迹又無瓌竒可喜之能不知何由坐竊殊遇<lb/>
　稱於天下曰知已誰或間然雖使古人而復<lb/>
　生未易當此此蓋伏遇<hi>某</hi>官民之先覺國之<lb/>
<pb n="KR4d0268_SBCK_008-6a"/>
　宗臣精義探繫表之微英辭鼔海内之動至<lb/>
　誠貫日踐危機而志意愈堅屹立如山決大<lb/>
　事而喜愠不見雖裴相請行於淮右然蕭公<lb/>
　宜在於關中姑訖外庸即登魁柄凡一時之<lb/>
　薦寵極多士之光華豈謂迂疎亦加采錄<hi>某</hi>
　敢不急裝俟命碎首為期運筆颯颯而草軍<lb/>
　書才雖盡矣持被刺刺而語婢子心亦鄙之<lb/>
　尚力著於㣲勞庶少伸於壯志<lb/>
　　　　　通判䕫州謝政府啓<lb/>
<pb n="KR4d0268_SBCK_008-6b"/>
　貧不自支食粥已踰於數月幸非望及彈冠<lb/>
　忽佐於名州孰知罪戾之餘猶在憫憐之數<lb/>
　銜恩曷報撫已知慙伏念某少也畸人長而<lb/>
　獨學好莊周齊物之說樂以忘憂讀嵇康養<lb/>
　生之篇慨然有志秉心不固涉世寖深兒女<lb/>
　忽其滿前藜藿至於併日屢求吏隱冀代躬<lb/>
　耕亦嘗辱記其姓名固欲稍畀之衣食費元<lb/>
　化密移之力不知幾何悼孤生一飽之艱迺<lb/>
　至如此卒叨薄祿實謂殊私此蓋伏遇<hi>某</hi>官<lb/>
<pb n="KR4d0268_SBCK_008-7a"/>
　黼黻帝猷權衡國論開公孫之東閣共欣多<lb/>
　士之彚征解晏子之左驂不忍一夫之獨廢<lb/>
　召來和氣力致隆平惟是魚復之故城雖號<lb/>
　烏蠻之絶塞乃如别駕實類閑官況惸惸方<lb/>
　起於徒中宜凜凜過虞於意外固弗敢視馬<lb/>
　曹而不問亦每當占紙尾而謹書豈有功勞<lb/>
　能自表見念昔並遊於英俊頗嘗抒思於文<lb/>
　辭既嗟氣力之甚卑復恨見聞之不廣今將<lb/>
　窮江湖萬里之嶮歴吳楚舊都之雄山巔水<lb/>
<pb n="KR4d0268_SBCK_008-7b"/>
　涯極詭異之觀廢宮故墟弔興廢之迹動心<lb/>
　忍性庶㡬或進於豪分娛憂紓悲亦當勉見<lb/>
　於言語儻粗傳於後世猶少答於深知過此<lb/>
　以還未知所措<lb/>
　　　　　謝洪丞相啓<lb/>
　薄技効官曾是青袍之朝士明恩起廢更為<lb/>
　朱綬之山人雖莫與於鴻鈞猶竊陶於盛化<lb/>
　敢修尺牘敬布寸心伏念<hi>某</hi>丞學孤生輟耕<lb/>
　漫仕頃輸勞於鈆槧嘗厠迹於紳緌再歲京<lb/>
<pb n="KR4d0268_SBCK_008-8a"/>
　華每有鳬鴈少多之歎一時士類或為草木<lb/>
　臭味之同因遭衆口之鑠金孰信淡交之如<lb/>
　水訖由寛貸得遂退蔵幸未抵於投荒乃復<lb/>
　汚於除吏兹蓋伏遇<hi>某</hi>官應期降命同德格<lb/>
　天以淵源之學潤色皇猷以直大之氣折衝<lb/>
　世變彛鼎方書於偉績濤瀾忽起於畏塗際<lb/>
　嘉會之風雲將開平治畀凶人於豺虎亟正<lb/>
　讒誣乃頋近藩暫勞卧䕶鋤耰競勸流逋已<lb/>
　見於四歸弦誦相聞風俗殆期於一變俯念<lb/>
<pb n="KR4d0268_SBCK_008-8b"/>
　編珉之賤嘗居部吏之間假之餘光使不終<lb/>
　廢而<hi>某</hi>自安隱約乆困沉緜和堯民擊壤之<lb/>
　歌徒欣末路刻唐士齊天之頌尚俟他時<lb/>
　　　　　上王宣撫啓<lb/>
　薄命邅回阻並遊於簪履丹誠精確猶結戀<lb/>
　於門墻敢辤蹈萬死於不測之途所冀明寸<lb/>
　心於受知之地伏念某禀資凡陋承學空疎<lb/>
　雖肝膽輪囷常慕昔賢之大節迺齒牙零落<lb/>
　猶為天下之窮人撫劒悲歌臨書浩歎毎感<lb/>
<pb n="KR4d0268_SBCK_008-9a"/>
　歳時之易失不知涕泗之横流昨屬元臣暫<lb/>
　臨西鄙獲厠油幕衆賢之後實輕玉關萬里<lb/>
　之行奮厲欲前駑馬方思於十駕羇窮未憗<lb/>
　沉舟又閲於千帆傷弱植之易揺悼鴻鈞之<lb/>
　難報心危欲折髮白無餘如輸勞効命之有<lb/>
　期頋隕首穴胷而何憾兹從剡曲來次夔關<lb/>
　雖未覘於光躔已少紓於志願此蓋伏遇某<lb/>
　官應期降命生徳自天器宇魁閎鍾太行黄<lb/>
　河溫厚之氣文章鉅麗有慶暦嘉祐太平之<lb/>
<pb n="KR4d0268_SBCK_008-9b"/>
　風取人不棄於小材論事毎全於大體念兹<lb/>
　虛薄奚足矜憐然遭遇異知業已被扆前之<lb/>
　薦使走趍逺郡豈不為門下之羞儻回曩昔<lb/>
　之恩俾叨分寸之進窮子見父可量悲喜之<lb/>
　懷白骨成人盡出生全之賜過此以徃未知<lb/>
　所裁<lb/>
　　　　　謝晁運使啓<hi>發舉狀救火後</hi>
　事出權宜弗及先言而後救恩加慰藉乃煩<lb/>
　並蓄而兼收甫定驚魂已横感涕伏念<hi>某</hi>灰<lb/>
<pb n="KR4d0268_SBCK_008-10a"/>
　心賤士焦尾餘生學纔比於聚螢智莫階於<lb/>
　束縕偶緣羇官獲託餘光別駕治中已負曠<lb/>
　瘝之責祝融囬祿更慙備禦之疎方炎官熟<lb/>
　屬之鼎來實杯水輿薪之弗救煙埃蔽日綆<lb/>
　缶交塗鬱攸遽駭於黔廬倉卒僅知於顧府<lb/>
　焦頭爛額本資衆力之同露蓋暴衣至屈使<lb/>
　華之重惟當治罪寧可論功此蓋伏遇<hi>某</hi>官<lb/>
　造道精深宅心誠敬曲記熒熒之迹特收赫<lb/>
　赫之威憐巢燕之㡬焚脫池魚於必死弗用<lb/>
<pb n="KR4d0268_SBCK_008-10b"/>
　玉瓚方勤人事之修等與牛車俾離火宅之<lb/>
　怖<hi>某</hi>敢不仰思難稱俯愧無勞深念客言更<lb/>
　謹徙薪之戒廣儲水器常如濡幙之時過此<lb/>
　以還未知所措<lb/>
　　　　　謝夔路監司列薦啓<lb/>
　意象纍然揣分方安於下吏寵光異甚交章<lb/>
　遽上於公車莫測何由但知難稱伏念<hi>某</hi>乆<lb/>
　嬰瞀病見謂散材偶從諸老先生之遊粗得<lb/>
　前言徃行之略可咨今事少年誤竊於虚名<lb/>
<pb n="KR4d0268_SBCK_008-11a"/>
　力洗陳言晚節方慚於大學一來楚硤再閲<lb/>
　王春惟體重於藩方故職均於曹掾占名惟<lb/>
　謹幸逃有蠏之嘲竊祿甚微屢起無魚之歎<lb/>
　豈期僉論驟及孤蹤遂令枯槁之餘漸有敷<lb/>
　榮之望此蓋伏遇<hi>某</hi>官器函魁磊議極崇谹<lb/>
　雖持秋霜夏日之嚴每廓滄海洪河之量大<lb/>
　呼相和或容醉吏之狂重聽何傷曲恕聾丞<lb/>
　之老雖深知其無用亦並采而不遺<hi>某</hi>敢不<lb/>
　強恕求仁質直好義庶幾夙夜或免小人之<lb/>
<pb n="KR4d0268_SBCK_008-11b"/>
　歸猶有鬼神尚圖國士之報<lb/>
　　　　　答薛參議啓<lb/>
　伏審光奉制書來參戎幙山川信美乆嗟人<lb/>
　物之寂寥車騎甚都一聳吏民之瞻視極知<lb/>
　趣召之在邇猶幸小留而後東恭惟某官器<lb/>
　度清真風規高亮驥行千里騰驤本結於主<lb/>
　知虎拒九關排斥遂收於朝蹟惟是雄豪之<lb/>
　氣寓於鉅麗之文南弔沉湘西賡諭蜀頋臥<lb/>
　龍之遺磧有化鶴之故城雖左官共歎於滯<lb/>
<pb n="KR4d0268_SBCK_008-12a"/>
　淹然絶景政煩於彈壓某乆疎麈尾之誨喜<lb/>
　聞鷁首之來聯逺遊之詩固莫追於大手續<lb/>
　郊居之賦猶小異於庸人<lb/>
　　　　　答衞司戸啓<lb/>
　彈冠巫硤早欽三語之賢捩柂蜀江首拜尺<lb/>
　書之寵情文兩厚感怍兼深伏惟<hi>某</hi>官自立<lb/>
　脩名蚤收上第千人所見共推高明練達之<lb/>
　才一座盡傾行接醖藉雍容之論豈獨有光<lb/>
　於吾黨固將增重於此州至於痛懲文法之<lb/>
<pb n="KR4d0268_SBCK_008-12b"/>
　踈一振㢘隅之壞非俗吏所爲也微君子其<lb/>
　能乎願疾其驅用諧所冀<lb/>
　　　　　與何蜀州啓<lb/>
　漂流萬里可知已老之頭顱賛貳一城復得<lb/>
　本來之面目將就脂車之役敢稽削牘之恭<lb/>
　伏念<hi>某</hi>小智自私大惑莫解自收朝蹟乆困<lb/>
　宦遊冒別駕治中者三州假軍諮祭酒者數<lb/>
　月老驥伏櫪雖未歇於壯心逆風撑船終不<lb/>
　離於舊處忘栖栖之可笑復挈挈以此來共<lb/>
<pb n="KR4d0268_SBCK_008-13a"/>
　惟<hi>某</hi>官曠度清真高標峻潔體道自得有見<lb/>
　於叅倚之間受氣至剛不移於毁譽之際頋<lb/>
　公言之允穆知追詔之方行敢意窮途猥塵<lb/>
　上佐然<hi>某</hi>比緣多病深願少閑歲計之有餘<lb/>
　當守平生之素志治行其無事更歸長者之<lb/>
　餘風<lb/>
　　　　　答交代楊通判啟<lb/>
　瓜戍及期幸仁賢之為代萍蹤無定悵候問<lb/>
　之未遑敢謂勞謙特先榮翰伏惟<hi>某</hi>官淵乎<lb/>
<pb n="KR4d0268_SBCK_008-13b"/>
　似道直哉惟清風致雖高不廢應酬於衆務<lb/>
　文詞甚麗要皆原本於六經所宜問津於黄<lb/>
　扉青瑣之間何至涉筆於赤甲白鹽之下即<lb/>
　聞號召遂陟清華<hi>某</hi>猥以陳人偶叨末契道<lb/>
　途迫遽僅能占報於記曹舟艑軻峩弗獲往<lb/>
　迎於市暨歸依之素敷敘奚殫<lb/>
　　　　　與趙都大啓<lb/>
　洊被臺移攝陪幕辯方剡章而俟報輒懷檄<lb/>
　以徑前迫於竒窮作此頑鈍冒世俗之所憫<lb/>
<pb n="KR4d0268_SBCK_008-14a"/>
　笑賴門下以為依歸伏念某下愚無知大惑<lb/>
　不解罪宜永斥朝蹟已收者十年身困逺遊<lb/>
　車轍幾環於萬里比官巴硤旋客塞垣歲月<lb/>
　不知其再周形影相顧而自悼支離病骨無<lb/>
　毁而亦消羇旅危魂雖招而未返念惸惸之<lb/>
　安往復挈挈以此來豈忘慚羞實恃矜惻老<lb/>
　馬已甘於伏櫪敢望長途窮猿方切於投林<lb/>
　況依茂蔭斯蓋伏遇某官資函英達學蘊淵<lb/>
　源早奮竒謀蓋處囊而立見晚更劇任真游<lb/>
<pb n="KR4d0268_SBCK_008-14b"/>
　刃以無前寶儲直中禁之嚴玉節寄西陲之<lb/>
　重曲憐狂簡自致漂流每假借於餘談為經<lb/>
　營其一飽致兹小憩盡出大恩某敢不痛洗<lb/>
　昨非姑休疲役松陵笠澤雖賖故國之歸期<lb/>
　錦江草堂聊竊老師之補處<lb/>
渭南文集卷第八<lb/>
</p>
<p>
</p>
  </div>
</body>
</text>
</TEI>
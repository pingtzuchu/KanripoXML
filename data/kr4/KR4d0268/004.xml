<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_004-1a"/>
渭南文集巻第四<lb/>
　　　　　　　山　隂　陸　游　務觀<lb/>
　　劄子<lb/>
　　　　　上殿劄子<lb/>
<hi>臣</hi>聞善觀人之國者無他惟公道行與否爾<lb/>
　書曰毋虐煢獨而畏髙明詩曰柔亦不茹剛<lb/>
　亦不吐此為國之要也若夫虐煢獨畏髙明<lb/>
　茹柔吐剛而能使天下治者自古未之有也<lb/>
　朝廷之體責大臣宜詳責小臣宜略郡縣之<lb/>
<pb n="KR4d0268_SBCK_004-1b"/>
　政治大姓宜詳治小民宜略賦歛之事宜先<lb/>
　富室征稅之事宜覈大商是之謂至平是之<lb/>
　謂至公行之一邑則一邑治行之一郡則一<lb/>
　郡治行之天下而治不逮於古者萬無是理<lb/>
　也伏見　朝廷頃因人言必顯有功狀乃畀<lb/>
　職名行之數年而大臣近侍不得職者幾人<lb/>
　帥臣監司之加職者又比比而有至於銓曹<lb/>
　格法所以厄小官者則未嘗少弛張也慶典<lb/>
　之行所及至廣貼職以上例皆甄復雖阿附<lb/>
<pb n="KR4d0268_SBCK_004-2a"/>
　秦氏得罪者亦在焉至於常調孤逺固多久<lb/>
　絓刑憲者今更赦令雖使皆得霑被銓法拘<lb/>
　攣必不如是之曠蕩也無乃責大吏反畧而<lb/>
　貴小臣反詳乎郡縣之吏不能自立觀望揣<lb/>
　摩惟强是畏豪右雖犯重郡官吏貪者黠者<lb/>
　則公與之爲市廉者懦者則又自營曰得無<lb/>
　反爲所害乎凢嫁旤平人諉罪僮奴者皆有<lb/>
　司爲之道地也凶年饑歳雖貧冨俱病然富<lb/>
　者利源至多貧者惟守田畝孰爲當恤視郡<lb/>
<pb n="KR4d0268_SBCK_004-2b"/>
　縣之庭鞭笞流血杻械被體者皆貧民也吳<lb/>
　蜀萬里闗征相望富商大賈先期遣人懐金<lb/>
　錢以賂津吏大舸重載通行無苦終更小官<lb/>
　造廷進士垂橐蕭然齎糧有限而稽留苛暴<lb/>
　略不之恤如是謂之平可乎謂之公可乎<hi>臣</hi>
　昧死伏望　陛下推至平至公之道自朝廷<lb/>
　始然後下詔戒敕四方而繼之以誅賞不過<lb/>
　歳月治効自見惟在　陛下執之重如山嶽<lb/>
　堅若金石爾荀卿論闢國之說曰兼并易能<lb/>
<pb n="KR4d0268_SBCK_004-3a"/>
　也堅凝之難夫豈獨兼并哉凢為政施行之<lb/>
　甚易堅凝之甚難<hi>臣</hi>區區之言　陛下或以<lb/>
　為萬有一可采焉敢併以堅凝為獻取進止<lb/>
　　　　　二<lb/>
<hi>臣</hi>伏讀　御製蘇軾賛有曰手抉雲漢幹造<lb/>
　化機氣髙天下乃克為之嗚呼　陛下之言<lb/>
　典謨也軾死且九十年學士大夫徒知尊誦<lb/>
　其文而未有知其文之妙在於氣髙天下者<lb/>
　今　陛下獨表而出之豈惟軾死且不朽所<lb/>
<pb n="KR4d0268_SBCK_004-3b"/>
　以遺學者顧不厚哉然<hi>臣</hi>竊謂天下萬事皆<lb/>
　當以氣為主軾特用之於文爾趙普氣蓋諸<lb/>
　國故能成混一之功寇凖氣吞醜虜故能成<lb/>
　却敵之功范仲淹氣壓靈夏故西討而元昊<lb/>
　款伏狄青氣懾嶺海故南征而智髙殄滅至<lb/>
　於韓琦富弼文彥博之勲勞唐玠包拯孔道<lb/>
　輔之風節大抵以氣為主而已蓋氣勝事則<lb/>
　事舉氣勝敵則敵服勇者之闘富者之博非<lb/>
　有他也直以氣勝之耳今天下才者衆矣而<lb/>
<pb n="KR4d0268_SBCK_004-4a"/>
<hi>臣</hi>猶有憂者正以任重道逺之氣未能盡及<lb/>
　古人也方無事時亦何所頼此一旦或有非<lb/>
　常　陛下擇群臣使之假鉞而董二軍擁節<lb/>
　而諭萬里雖得賢厚篤實之士氣不素養臨<lb/>
　事惶遽心動色變則其舉措豈不誤　陛下<lb/>
　事耶伏望萬機之餘留神于此作而起之毋<lb/>
　使委靡養而成之毋使沮折及乎人才争奮<lb/>
　士氣日倍則緩急惟　陛下所使而已且吳<lb/>
　蜀閩楚之俗其渾厚勁朴固巳不及中原矣<lb/>
<pb n="KR4d0268_SBCK_004-4b"/>
　若夫日趍於拘窘怯薄之域<hi>臣</hi>實懼國勢之<lb/>
　寖弱也不勝私憂犯分獻言恭惟　陛下裁<lb/>
　赦取進止<lb/>
　　　　三<lb/>
<hi>臣</hi>聞天下有無窮之變而有必然之理惟默<lb/>
　觀隂察能得其理則事變之來雖千態萬狀<lb/>
　可以坐制而無虞矣天下之變最幽眇倉卒<lb/>
　不可測知者莫如雷霆鬼物然雷霆冬伏而<lb/>
　春作鬼物晝隱而夜見則其理之必然有不<lb/>
<pb n="KR4d0268_SBCK_004-5a"/>
　待智者而知之矣今　朝廷内無權家世臣<lb/>
　外無强藩悍將所慮之變惟一金虜虜禽獸<lb/>
　也譎詐反覆雖其族類有不能測面<hi>臣</hi>竊以<lb/>
　謂是亦有可必知者夫何故寛猛之相繼如<lb/>
　寒暑晝夜之必相代也故自金虜猖獗以來<lb/>
　靖康建炎之間窮凶極暴則有紹興之和通<lb/>
　和既久則有辛巳之寇寇而敗亡則又有隆<lb/>
　興之和今邊陲晏然枹鼔不作逾二十年與<lb/>
　紹興通和之歳月略相若矣不知此虜終守<lb/>
<pb n="KR4d0268_SBCK_004-5b"/>
　和約至數十百年而終不變耶將如晝夜寒<lb/>
　暑必相代也且虜非中國比也無君臣之禮<lb/>
　無骨肉之恩惟制之以力刼之以威則粗能<lb/>
　少定今力憊勢削有亂而已其亂不起於骨<lb/>
　肉相殘則起於權臣専命又不然則姦雄襲<lb/>
　而取之耳三者有一焉反虜酋之政以恱其<lb/>
　國人且何為㦲雖陛下聰明英睿自有所處<lb/>
　然<hi>臣</hi>竊觀士大夫之私論則徃徃幸虜之懦<lb/>
　以為安不知通和巳二十餘年如歳且秋矣<lb/>
<pb n="KR4d0268_SBCK_004-6a"/>
　而謂衣裘為不必備豈不殆㦲大抵邊境之<lb/>
　備方無事時觀之事事常若有餘一旦有變<lb/>
　乃知不足伏望　陛下與腹心之臣力圖大<lb/>
　計宵旰弗怠繕修兵備搜拔人才明號令信<lb/>
　賞罰常如羽書狎至兵鋒已交之日使虜果<lb/>
　有變大則掃清燕代復列聖之讎次則平定<lb/>
　河洛慰父老之望豈可復如辛巳倉卒之際<lb/>
　歛兵保江凜然更以宗社為憂耶<hi>臣</hi>世食君<lb/>
　禄且蒙陛下省録姓名已二十餘年念無以<lb/>
<pb n="KR4d0268_SBCK_004-6b"/>
　報天地父母之大恩故其陳於　陛下者惟<lb/>
　懽不盡而不知狂愚之為大罪也取進止<lb/>
　　　　　乞祠禄劄子<hi>四月戊申</hi>
　照對<hi>某</hi>昨任主管成都府玉局觀將滿陳乞<lb/>
　再任䝉恩差知嚴州於淳熙十三年七月三<lb/>
　日到任郡政乖刺雨澤不時上勞宵肝死有<lb/>
　餘責頼䝉　朝廷哀矜山郡瘠土之民重賜<lb/>
　蠲放廣行賑恤上格和氣下安衆心入秋得<lb/>
　雨陸種倍收六縣並無流徙人戸今春以來<lb/>
<pb n="KR4d0268_SBCK_004-7a"/>
　雨暘尤為調適二麥繼熟民間亦以為所収<lb/>
　倍於常年賑濟訖事稍紓吏責<hi>某</hi>雖去替不<lb/>
　逺實緣年齡哀邁氣血凋耗夏秋之際痼疾<lb/>
　多作欲望鈞慈特賜矜憫許令復就玉局微<lb/>
　禄養痾故山及天氣尚凉早得就道實為至<lb/>
　幸<lb/>
　　　　　上殿劄子<lb/>
<hi>臣</hi>恭惟　陛下躬聖人之資履天子之位而<lb/>
　致養　三宫承顏左右盛事赫奕冠映千古<lb/>
<pb n="KR4d0268_SBCK_004-7b"/>
　尚何待塵露之増山海哉顧<hi>臣</hi>竊抱惓惓之<lb/>
　愚不敢輒黙伏惟　陛下聖孝純至稟於天<lb/>
　性昔在潜邸及登儲宫以來夙夜孜孜何嘗<lb/>
　頃刻不以壽皇爲心壽皇罷朝而恱進膳而<lb/>
　美則　陛下欣然喜動於色壽皇罷朝而不<lb/>
　恱進膳而少味則　陛下愀然憂見於色方<lb/>
　是時徒能喜之憂之而已今則致親之恱者<lb/>
　責在　陛下其可以不深念乎所謂恱親之<lb/>
　道非薦旨甘奉輕暖也非晨昏定省冬夏溫<lb/>
<pb n="KR4d0268_SBCK_004-8a"/>
　凊也非千門萬戸之宫鈞天簫韶之樂也惟<lb/>
　在　陛下得天下之愛戴以寧壽皇之心而<lb/>
　已雞鳴而攬衣辨色而視朝必曰此昔者問<lb/>
　安之時也今以萬機之繁不能日朝重華歉<lb/>
　然于懐豈有限極然闕問安之常禮之小也<lb/>
　致天下之治孝之大也吾其力爲其大者乎<lb/>
　此固壽皇所望於　陛下亦天下所望於<lb/>
　陛下也治功已成中外無事　陛下時備法<lb/>
　駕率羣<hi>臣</hi>上萬年之觴豈非天下之大慶不<lb/>
<pb n="KR4d0268_SBCK_004-8b"/>
　然太史或以災異上聞四方或以寇盜來告<lb/>
　壽皇聞之萬分有一微輟玉食　陛下雖居<lb/>
　萬乗之貴孰與解憂哉<hi>臣</hi>昧死願陛下於進<lb/>
　退人才罷行政事之際率以是為念自三思<lb/>
　十思以至百思不為過也自一日五六日至<lb/>
　于旬時不為緩也謀及卜筮謀及卿士謀及<lb/>
　庶人不為廣也一有小失豈獨上勞宵肝壽<lb/>
　皇亦與焉故　陛下今日憂勤恭儉百倍於<lb/>
　古帝王乃僅可耳譬如臣民之家上有尊親<lb/>
<pb n="KR4d0268_SBCK_004-9a"/>
　則所以交四隣訓子弟備饑饉禦盗賊比之<lb/>
　他人自當謹戒百倍何則彼亦懼憂之及其<lb/>
　親也犬馬小臣貪於増廣　聖孝不知言之<lb/>
　涉於狂妄冒犯天威伏候斧鉞<lb/>
　　　　　又<lb/>
<hi>臣</hi>聞詩曰上天之載無聲無臭人君與天同<lb/>
　徳惟當清心省事澹然虚靜損之又損至於<lb/>
　無為大臣不得而窺所好則希合苟容之害<lb/>
　息小臣不得而窺所好則謟䛕側媚之風止<lb/>
<pb n="KR4d0268_SBCK_004-9b"/>
　不以從其所好而加賞則憸人伏不以逆其<lb/>
　所好而加罪則端士進玩好無益之物不好<lb/>
　則不接於目詼諧敗度之言不好則不聞於<lb/>
　耳大抵危亂之根本䜛巧之機牙姦邪之罅<lb/>
　隙皆緣所好而生臣下雖有所偏好而或未<lb/>
　至大害者無奉之者也人君則不然絲毫之<lb/>
　念形於中心雖未嘗以告人而九州四海已<lb/>
　悉向之矣況發於命令見於事為乎且嗜好<lb/>
　之為害不獨聲色狗馬宫室寳玉之類也好<lb/>
<pb n="KR4d0268_SBCK_004-10a"/>
　儒生而不得真則張禹之徒足以為亂階好<lb/>
　文士而不責實則韋渠牟之徒足以敗君徳<lb/>
　其他可推而知矣昔者漢文帝及我　仁宗<lb/>
　皇帝所以為萬世帝王之師者惟無所嗜好<lb/>
　而已恭惟　陛下龍飛御極之初天下傾耳<lb/>
　拭目之時所當戒者惟嗜好而已無有作好<lb/>
　遵王之道天之所以錫神禹也伏惟　陛下<lb/>
　留神省察實天下幸甚取進止<lb/>
　　　　　上殿劄子二<hi>十二日己酉四月</hi>
<pb n="KR4d0268_SBCK_004-10b"/>
<hi>臣</hi>聞王者以一人之身臨制四海人情錯出<lb/>
　事變遝至惟靜以俟之則心虚而明惟重以<lb/>
　持之則體大而正無偏聴之過無輕舉之失<lb/>
　天何言哉舜何為哉後世士大夫學術卑陋<lb/>
　識慮褊淺顧謂王者得位必有以聳動天下<lb/>
　於是厭常喜新之論興飾智駭俗之政作衆<lb/>
　人之所喜而君子之所深憂也<hi>臣</hi>伏見　陛<lb/>
　下自在潜邸以至龍飛御宇三十年間天下<lb/>
　之事何所不習雖日出百令固亦易爾乃謙<lb/>
<pb n="KR4d0268_SBCK_004-11a"/>
　恭退託而安靜無為沉潜淵默而聰明不作<lb/>
　上則承　壽皇之睿謨下則盡群臣之公議<lb/>
　及乎議有未决徐而㫁之政有當行從而舉<lb/>
　之理愜事允出臣下思慮之表有心者誠服<lb/>
　有口者頌數則所謂靜與重者　陛下既得<lb/>
　之矣嗚呼一郡一邑之長視事之始尚且以<lb/>
　新竒眩衆以敏速釣名　陛下有天下之利<lb/>
　勢而不用有聖智之絶識而不施超越群倫<lb/>
　奚啻萬億而或者方以聳動天下為獻此固<lb/>
<pb n="KR4d0268_SBCK_004-11b"/>
　兒童之見而　陛下所不取也竊恐群<hi>臣</hi>獻<lb/>
　此說者寖多雖　陛下决不取然<hi>臣</hi>不勝惓<lb/>
　惓愛君之愚忠恩有以堅　聖心而廣初政<lb/>
　昔魏鄭公憂正觀之政漸不克終蘇轍亦謂<lb/>
　但如元祐之初足矣若夫進銳退速能動耳<lb/>
　目之觀聴而無至誠惻怛之心以終之如明<lb/>
　皇之焚錦繡徳宗之放馴象實　陛下之龜<lb/>
　鑑也故臣願　陛下圖事揆策不厭於從容<lb/>
　行賞議罸無取於快意兢兢業業常如此三<lb/>
<pb n="KR4d0268_SBCK_004-12a"/>
　月之間則成康文景之盛復見於今日矣犬<lb/>
　馬小臣出位妄言冒犯　天威<hi>臣</hi>無任<lb/>
　　　　　又<lb/>
<hi>臣</hi>聞天下有定理决不可易者飢必食渴必<lb/>
　飲疾必藥暑必箑豈容以他物易之也哉<hi>臣</hi>
　伏觀今日之患莫大於民貧救民之貧莫先<lb/>
　於輕賦若賦不加輕别求他術則用力雖多<lb/>
　終必無益立法雖備終必不行以<hi>臣</hi>愚計之<lb/>
　朝廷若未有深入逺討犂庭掃穴之意能於<lb/>
<pb n="KR4d0268_SBCK_004-12b"/>
　用度之間事事裁損　陛下又躬節儉以勵<lb/>
　風俗則賦於民者必有可輕之理緩急之備<lb/>
　固不可無姑以歳月徐為之可也如是則和<lb/>
　氣浹洽必無水旱之災驩聲洋溢必無盜賊<lb/>
　之警何慮國用之不足耶設使裔夷弗賔侵<lb/>
　犯王略所謂率其子弟攻其父母直可舞干<lb/>
　羽而格之爾頃者　建炎紹興戡定變亂之<lb/>
　日一切賦歛有非承平之舊者　髙宗皇帝<lb/>
　宵肝焦勞毎欲俟小定而悉除之故詔令布<lb/>
<pb n="KR4d0268_SBCK_004-13a"/>
　告天下曰惟　八世　祖　宗之澤豈汝能<lb/>
　忘顧一時社稷之憂非予獲已止俟捍防之<lb/>
　隙首圖蠲省之宜<hi>臣</hi>㓜年親見民誦斯詔至<lb/>
　於感泣雖傾貲以助軍興而不敢愛旋屬<lb/>
　國家多故逆亮畔盟雖所蠲已多終未仰稱<lb/>
　聖意　壽皇聖帝臨御以來所以節用裕民<lb/>
　者皆繼承　髙祖蠲省之指也則　陛下今<lb/>
　日豈可不以為先務哉<hi>臣</hi>昧死欲望　聖慈<lb/>
　恢大度明逺略詔輔<hi>臣</hi>計司博盡論議量入<lb/>
<pb n="KR4d0268_SBCK_004-13b"/>
　而用量用而取可蠲者蠲可省者省富藏於<lb/>
　民何異府庫果有非常孰不樂輸以報　君<lb/>
　父淪肌浹髓之恩哉若有事之時既竭其財<lb/>
　矣幸而無事又曰儲積以為他日之備也雖<lb/>
　恢復中原又將曰邉境日廣矣屯戍日衆矣<lb/>
　則斯民困弊何時而已耶瀆犯　天威罪當<lb/>
　萬死惟　陛下裁赦取進止<lb/>
　　　　　除修史上殿劄子<lb/>
<hi>臣</hi>伏見　真宗皇帝至道三年冬修　太宗<lb/>
<pb n="KR4d0268_SBCK_004-14a"/>
　實録至明年咸平元年八月而畢甫九閲月<lb/>
　修書者錢若水柴成務宗度吳淵楊億五人<lb/>
　而已書成又詔重修　太祖實録至明年六<lb/>
　月而畢亦甫九閲月修書者王元之梁灝趙<lb/>
　安仁李宗諤四人而已<hi>臣</hi>竊考之　太祖討<lb/>
　澤潞取楊州平吳滅蜀定荆楚下五嶺　太<lb/>
　宗撫有吳越蕩定汾晉用師薊門問罪夏臺<lb/>
　皆大舉動業廣事叢議論煩委兵機戎政攻<lb/>
　守餽餉功罪黜陟之事可謂夥矣至於制禮<lb/>
<pb n="KR4d0268_SBCK_004-14b"/>
　作樂明刑治暦修廢官舉墜典革五季之弊<lb/>
　復漢唐之盛側席求治可謂勤矣宜其摹冩<lb/>
　日月形容造化雖累歳不成而奏書之速不<lb/>
　淹三時上足以慰羮墻之思下足以厭薦紳<lb/>
　之望非獨此數人者畢精竭思之力也意者<lb/>
　當時命令重刑賞必尊君體國之俗成凢史<lb/>
　官紬繹之所須者上則中書密院下則百司<lb/>
　庶府以至四方萬里郡國之逺重編累牘如<lb/>
　水赴海源源而集然後以耳目所接察隧碑<lb/>
<pb n="KR4d0268_SBCK_004-15a"/>
　行述之䛕辭以衆論所存刋野史小說之謬<lb/>
　妄取天下之公去一家之私而史成矣九閱<lb/>
　月而奏書<hi>臣</hi>誠未見其爲速也臣乞身累年<lb/>
　忽䝉　聖恩起之山澤之間使與聞　大典<lb/>
　既不累以他職又特寛其朝謁責委之意可<lb/>
　謂重矣然<hi>臣</hi>之愚慮有欲陳者未敢遽以仰<lb/>
　瀆　天聴而略具梗槩於前欲乞　聖慈明<lb/>
　詔大臣俟<hi>臣</hi>供職有所陳請擇其可者出自<lb/>
　朝廷主張施行如臣不能自力曠職守負<lb/>
<pb n="KR4d0268_SBCK_004-15b"/>
　聖知則竄殛之刑所不敢避取進止<lb/>
　　　　　乞致仕劄子三<hi>二癸亥</hi>
<hi>臣</hi>輙冒重誅仰干洪造伏念<hi>臣</hi>生逢千載仕<lb/>
　歴四朝晚蒙旒扆之知爰錫弓旌之召濫司<lb/>
　汗簡擢長僊蓬曾未幾時亟躋近列雖願輸<lb/>
　於塵露頋已迫於桑榆記問荒踈文辭衰退<lb/>
　重負夜行之責難貪晝接之榮又況與奏成<lb/>
　書獲經睿覽時則可矣敢少緩於控陳天實<lb/>
　臨之冀俯從於<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>款伏望　聖慈許<hi>臣</hi>守本<lb/>
<pb n="KR4d0268_SBCK_004-16a"/>
　官職依前致仕<lb/>
　　　　　二<lb/>
　臣近緣實録院進書已畢具奏乞守本官職<lb/>
　依前致仕凖尚書省劄子奉　聖旨不允者<lb/>
　伏念<hi>臣</hi>學緣病廢志與年衰步蹇弗支髪存<lb/>
　無幾出入鵷行之内愓然有靦於面顏追參<lb/>
　豹尾之間觀者亦為之指目豈容冒昧久竊<lb/>
　寵榮敢干咫尺之威洊貢再三之請萬籖黄<lb/>
　巻悵已負於初心十具烏犍冀獲安於故里<lb/>
<pb n="KR4d0268_SBCK_004-16b"/>
　伏望　聖慈特賜開允<lb/>
　　　　　三<hi>一甲子</hi>
<hi>臣</hi>輒傾愚<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>仰達　聖聦伏念<hi>臣</hi>衰悴餘齡<lb/>
　已開九秩遭逢盛際逮事　四朝擢寘周行<lb/>
　初出　髙皇之獨㫁進登法從晚蒙　陛下<lb/>
　之異知期歳强顏秋毫無補及瀝乞身之請<lb/>
　更蒙優老之除久此叨塵豈勝危懼雖天地<lb/>
　之恩未報而犬馬之力已窮杜曲桑麻儻遂<lb/>
　扶犂之初願㶚橋風雪更尋策蹇之舊遊誓<lb/>
<pb n="KR4d0268_SBCK_004-17a"/>
　教訓於子孫用報酬於君父伏望　聖慈許<lb/>
<hi>臣</hi>守本官職致仕<lb/>
渭南文集巻第四<lb/>
<pb n="KR4d0268_SBCK_004-17b"/>
</p>
<p>
</p>
  </div>
</body>
</text>
</TEI>
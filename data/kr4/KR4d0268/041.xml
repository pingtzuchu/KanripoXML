<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_041-1a"/>
渭南文集巻第四十一<lb/>
　　　　　　　山　隂　陸　游　務觀<lb/>
　　　　祭文<lb/>
　　　　　皇太后靈駕發引祭文<lb/>
　風御上賓玉衣永閟生堯鈎弋尚懐帝武之<lb/>
　祥從禹㑹稽遽奉寑園之卜母慈罔極坤載<lb/>
　無疆方同軌之畢來悵東朝之已逺然而艱<lb/>
　難契闊歸慰　聖主問安之誠夀考康寧躬<lb/>
　享　先后莫致之福陰功陽德上際下蟠歴<lb/>
<pb n="KR4d0268_SBCK_041-1b"/>
　䆳古而罕聞知聖心之無憾臣藩維有守愴<lb/>
　慕徒深目斷栢城神馳霎御敢修饋奠之禮<lb/>
　少致攀號之心<lb/>
　　　　　祭梁右相文<lb/>
　人之生世如雲之出于山川雲不自用用之<lb/>
　者天降為甘澤散為豐年抑有時而弗用則<lb/>
　輪囷磅礴或巻或舒以自適於野水之涯荒<lb/>
　山之巔彼雲無心豈有用舎之異出處之偏<lb/>
　哉公之在朝道大材全不為世變不為物遷<lb/>
<pb n="KR4d0268_SBCK_041-2a"/>
　顯相廟郊華衮金蟬太平之功溢于簡編謝<lb/>
　病而歸大節愈堅從容邇英抗議慨然曰我<lb/>
　非尭舜之道不敢以陳於前孰謂萬鍾之禄<lb/>
　不足顧留遂委之而僊乎抑公之學得聖所<lb/>
　傳視生死為一區等華屋於荒阡乎又豈如<lb/>
　雲之旣散廓然太虚則前日用舎初不足以<lb/>
　為愚賢乎酒不盈觴肉不揜豆獨區區之詞<lb/>
　寫其肺肝者公豈捐之乎<lb/>
　　　　　祭龔參政文<lb/>
<pb n="KR4d0268_SBCK_041-2b"/>
　某官劒南公在廊廟書從驛來如奉色笑哀<lb/>
　窮悼屈忘其不肖嵗戊戌春某辱號召歸未<lb/>
　及都公歿荒徼山川阻脩萬里孤旐官事有<lb/>
　守不遑往吊寓哀一觴公乎來釂<lb/>
　　　　　祭魯國太夫人文<lb/>
　嗚呼昔先太師遯世懐寳播慶于家生我元<lb/>
　老維少傅公秉德逢辰長養成就則繄夫人<lb/>
　少傅在朝衮衣繡裳帝錫夫人御醴宸章少<lb/>
　傅在藩豹尾玉節帝錫夫人兼金重帛僉曰<lb/>
<pb n="KR4d0268_SBCK_041-3a"/>
　盛哉其榮則多夫人曰嘻其報伊何帝虚元<lb/>
　弼方屬少傅于時夫人以疾即路煌煌安輿<lb/>
　少傅實從天祐德人華其初終<hi>某</hi>受恩門闌<lb/>
　義均子姓晚偕婦息升堂修敬萬里羇宦忽<lb/>
　承哀音東望永懐碎裂寸心送車轔轔傾動<lb/>
　郷䣊隕涕羞奠形留神徃<lb/>
　　　　　祭王侍御令人文<lb/>
　惟靈生自大家來嬪德門象服有燁姊媵如<lb/>
　雲相我御史克勤藻蘋諸子甚材頎然薦紳<lb/>
<pb n="KR4d0268_SBCK_041-3b"/>
　世所願懐孰如夫人惟是孤生實忝外姻萬<lb/>
　里焉依如在郷鄰遭此不淑慘然酸辛蓴鯽<lb/>
　之微侑以斯文<lb/>
　　　　　祭祝永康文<lb/>
　嗟我與公萬里羇單人孰知之所恃者天庶<lb/>
　㡬白首相從郷關追談梁益把酒笑歡云胡<lb/>
　不淑一病莫還遺孤孑立未逮冠婚謂天可<lb/>
　恃公宜百年玉裂竹折喟其永歎公守導江<lb/>
　齧蘖飲泉凜凛色詞請謁莫干人或謗嘲公<lb/>
<pb n="KR4d0268_SBCK_041-4a"/>
　守益堅雖昔君子終此實難云持此歸何憾<lb/>
　九泉公喪之東丹旐翩然我病莫興撫枕涕<lb/>
　澘矢辭羞奠尚慰營魂<lb/>
　　　　　祭劉樞宻文<lb/>
　嗚呼公乎有文有武有仁有智立朝無助以<lb/>
　直自遂聲氣不動而折萬里之衝從容一言<lb/>
　而決盈庭之議葢人所難公之所易仰天俯<lb/>
　地一念不愧秋毫未安寢食忘味輕失富貴<lb/>
　而重朋友之責自屈達尊而伸白屋之士蓋<lb/>
<pb n="KR4d0268_SBCK_041-4b"/>
　人之所忽公之所畏昔嵗癸未某始去國見<lb/>
　公西省凛然正色顧雖不肖竊師公直流落<lb/>
　得歸公與有力舟過金陵公疾已亟命之不<lb/>
　淑旋聞易簀祭不及時實負盛德尚想平生<lb/>
　出涕横臆<lb/>
　　　　　祭蔣中丞夫人文<lb/>
　維靈出由德閥克配儒先從容圖史之規肅<lb/>
　敬蘋蘩之薦是生耆哲來瑞眀時大邦開賜<lb/>
　沐之封列鼎極循陔之養奄聞不淑靡究遐<lb/>
<pb n="KR4d0268_SBCK_041-5a"/>
　齡窀穸有期川途云邈雖莫綴千車之盛顧<lb/>
　敢稽一酹之恭仰冀靈魂俯歆誠意<lb/>
　　　　　祭趙提刑文<lb/>
　惟靈早以茂異起膺簡求逢時休眀為國夀<lb/>
　雋建牙淮服擁節王畿方期來朝遽以疾諗<lb/>
　掛冠決去共高静退之風易簀亟聞何勝殄<lb/>
　瘁之感某早託通家之好晚逢攬轡之行揮<lb/>
　麈軒昂恍如昨日拊棺摧痛莫喻孤懐敢陳<lb/>
　一奠之恭少叙九京之訣<lb/>
<pb n="KR4d0268_SBCK_041-5b"/>
　　　　　祭勤首座文<lb/>
　我之與公義則師友情骨肉也相從十年談<lb/>
　道賦詩蓺松菊也别雖數月使來自東書相<lb/>
　續也比獨恠公書詞諄諄若予屬也嗟哉巳<lb/>
　矣頎然野鶴尚在目也卵塔吿成欲往不果<lb/>
　身桎梏也上愧道義下負交情淚可掬也龍<lb/>
　文之茗沉水之薫薦甘馥也懐舊之心有如<lb/>
　丘山此一粟也<lb/>
　　　　　祭許辰州文<lb/>
<pb n="KR4d0268_SBCK_041-6a"/>
　惟靈美操懿行達識英辭筆陣掃千人軍早<lb/>
　擢太常之第胷中吞九雲夢耻裁光範之書<lb/>
　抱沉英之歎者十年分共理之憂者兩郡人<lb/>
　之不淑生也有涯旅館招䰟一朝今古孤舟<lb/>
　反葬萬里風濤豈知故里之交遽作夜臺之<lb/>
　别䰟兮未逺鑒此哀誠嗚呼哀哉<lb/>
　　　　　祭韓旡咎尚書文<lb/>
　兄之初載甚躓而艱逢亂客吳萬里孤騫文<lb/>
　方日衰蕩為狂瀾組織纎弱各自謂賢士睨<lb/>
<pb n="KR4d0268_SBCK_041-6b"/>
　莫救兄勇而前陋巷一室日旰禾饘誦書鼓<lb/>
　琴志操益堅落筆天成不事雕鐫如先秦書<lb/>
　氣充力全壯年相從顧憫我孱曰是有志許<lb/>
　以周旋我自蜀歸兄典三銓邂逅都門挈手<lb/>
　歡然兄牧東陽我走閩山曠不相值今五六<lb/>
　年我病早衰顧未及泉兄之夀康一朝先顛<lb/>
　餉酒踵門乃酹柩前嗟嗟造物孰尸此權豈<lb/>
　其好惡亦與俗遷微官有守喪車莫攀蓴鯽<lb/>
　之奠叙訣終天<lb/>
<pb n="KR4d0268_SBCK_041-7a"/>
　　　　　祭胡監丞文<lb/>
　惟公文學足以發身政事足以宜民人則不<lb/>
　合何罪于神乃者起家徃守宜春臨别慨然<lb/>
　握手江津曾未逾月乃以訃聞舟載銘旐返<lb/>
　其郷枌臺省衮衮公獨逡巡室家嘻嘻公獨<lb/>
　悲辛我雖晚交甚知公真適苦骭瘍奠弗及<lb/>
　親尚想平生寓哀斯文<lb/>
　　　　　祭丘運使母夫人文<lb/>
　昔先大夫懐寳里閭没世不耀乃以其孤屬<lb/>
<pb n="KR4d0268_SBCK_041-7b"/>
　之夫人道徳是詔故河圖公文學政事望在<lb/>
　廊廟榮養五鼎眉夀百年其徳彌劭高識超<lb/>
　然朱門畫㦸視若蓬藋再入都城曾未温席<lb/>
　翩其歸旐方歲之惡公私交病冀寛賦調而<lb/>
　河圖公遽以憂歸道路相弔我登門闌情均<lb/>
　甥姪宜送宅兆官守所縻矢辭傷悲薦此清<lb/>
　醥<lb/>
　　　　　祭曾原伯大卿文<lb/>
　惟靈淵乎似道敏而好學韋編鐡硯雪䆫螢<lb/>
<pb n="KR4d0268_SBCK_041-8a"/>
　几不足以言其勤冢書壁簡銅牆鬼炊不足<lb/>
　以名其博文辭典奥論議超卓不使直承眀<lb/>
　之庭猶當置諸天禄之閣時方越拘攣以用<lb/>
　人公奚彼之不若而乃老於恵文之冠弗預<lb/>
　甘泉之橐痛結慈闈悲纒華萼凡閭巷之故<lb/>
　交想話言之如昨聞訃相吊摧然涕落羞一<lb/>
　醊以祖行冀九原之可作<lb/>
　　　　　祭大姪文<lb/>
　汝實　先少傅之長孫岳州使君之嫡子早<lb/>
<pb n="KR4d0268_SBCK_041-8b"/>
　列仕籍垂五十年夫婦二人更相為命嶺海<lb/>
　萬里淪謝不還収骨於灰燼之中蔵槥於松<lb/>
　楸之次煩寃痛酷霣涕何言歿而有靈歆此<lb/>
　薄醊<lb/>
　　　　　祭十郎文<lb/>
　自汝不幸早世將二十年乃克祔葬于　先<lb/>
　少師魯國夫人瑩兆之南岡距汝母令人墓<lb/>
　尤邇汝而不泯豈不得所願哉感念疇昔悲<lb/>
　痛何言<lb/>
<pb n="KR4d0268_SBCK_041-9a"/>
　　　　　祭朱元晦侍講文<lb/>
　某有捐百身起九原之心有傾長河注東海<lb/>
　之淚路脩齒耄神徃形留公歿不亡尚其來<lb/>
　饗<lb/>
　　　　　祭方伯謨文<lb/>
　予與伯謨别於武夷予五十有五齒髪未衰<lb/>
　伯謨蓋方壯耳頋後日猶長未知别之悲也<lb/>
　俯仰二十有一年卒不相遇而伯謨遂捨我<lb/>
　而何之乎予年垂八十如朝露之將晞與伯<lb/>
<pb n="KR4d0268_SBCK_041-9b"/>
　謨别尚復㡬時生也相遇猶不可必死遊地<lb/>
　下果可期乎予言之及兹涕不可止伯謨尚<lb/>
　能有知也乎<lb/>
　　　　　祭張季長大卿文<lb/>
　於虖世之定交有如某與季長者乎一産岷<lb/>
　下一家山陰邂逅南鄭異體同心有善相勉<lb/>
　闕遺相箴公醉巴歌我病越吟大笑劇談坐<lb/>
　客皆瘖公旣造朝衆彦所欽我南入蜀九折<lb/>
　嶔崟公以憂歸我亦陸沉久乃相遇垂涕霑<lb/>
<pb n="KR4d0268_SBCK_041-10a"/>
　襟宿好未逺舊盟復尋駕言造公公巳來臨<lb/>
　我倡公和如鼓瑟琴送我東歸握手江潯欲<lb/>
　行復尼頓足噫喑是實古道乃見于今公還<lb/>
　為卿華路駸駸我方畏䜛潜恐不深公去我<lb/>
　召如商與參渺邈天涯一書萬金我自史闈<lb/>
　進長書林迫老亟退突不暇黔亦嘗挽公力<lb/>
　微弗任比乃聞公請投華簮旋又聞訃天乎<lb/>
　難諶玉樹永閟壟栢巳森何時復聞正始遺<lb/>
　音漬酒絮中不及手斟英魂如生豈忘來歆<lb/>
<pb n="KR4d0268_SBCK_041-10b"/>
　於虖哀哉<lb/>
　　　　　祭周益公文<lb/>
　某紹興庚辰始至　行在見公于途欣然傾<lb/>
　蓋得居連墻日接嘉話每一相從脱㡌褫帶<lb/>
　從容笑語輸寫肝肺鄰家借酒小圃鉏菜熒<lb/>
　熒青燈瘦影相對西湖吊古並轡共載賦詩<lb/>
　屬文頗極竒怪淡交如水久而不壞各謂知<lb/>
　心絶出流軰別二十年公位鼎鼐我方西遊<lb/>
　荷戈窮塞歸得臺郎旋又坐廢公亦策免久<lb/>
<pb n="KR4d0268_SBCK_041-11a"/>
　處于外見不可期使我形瘵斯文日卑公則<lb/>
　崧岱士昏于智公則蓍蔡公老不衰雷霆百<lb/>
　代每得手書字細如芥癡兒騃女問及瑣碎<lb/>
　孰謂一病良醫莫差赴吿鼎來震動海内奔<lb/>
　赴不遑涕泗澎湃豈無蓴鯽致此薄酹辭則<lb/>
　匪工聊寄悲慨<lb/>
　　　　哀詞<lb/>
　　　　　尤延之尚書哀辭<lb/>
　帝藝祖之初造兮紀號建隆煥乎文章兮躡<lb/>
<pb n="KR4d0268_SBCK_041-11b"/>
　揖遜之遐蹤詔册施於朝廷兮萬里雷風灝<lb/>
　灝噩噩兮始掃五季之雕蟲閲世三傳兮車<lb/>
　書大同黄麾繡仗兮駕言東封繼七十二后<lb/>
　於䆳古兮勒崇垂鴻吾宋之文抗漢唐而出<lb/>
　其上兮震耀無窮柳張穆尹歐王曾蘇名世<lb/>
　而間出兮巍如華嵩雖宣和之蠱弊與建炎<lb/>
　之軍戎文不少衰兮殷殷霳霳太平之象兮<lb/>
　與六龍而俱東余自梁益歸吳兮愴故人之<lb/>
　莫逄後生成市兮摘裂剽掠以為工遇尤公<lb/>
<pb n="KR4d0268_SBCK_041-12a"/>
　於都城兮文氣如虹落筆縱横兮獨殿諸公<lb/>
　晚乃契遇兮北扉南宫塗改雅頌兮蹈躪軻<lb/>
　雄余久擯於世俗兮公顧一見而改容相期<lb/>
　江湖兮斗粟共舂別五歲兮晦顯靡同書一<lb/>
　再兮奄其吿終於虖哀哉孰抗衣而復公兮<lb/>
　呼伯延甫於長空孰誦些以招公兮使之捨<lb/>
　四方而歸徠乎郢中孰酹荒丘兮露草霜蓬<lb/>
　孰闖虚堂兮寒燈夜蛩文辭益衰兮竒服龍<lb/>
　葺天不憗遺兮黼黻火龍嗟局淺之一律兮<lb/>
<pb n="KR4d0268_SBCK_041-12b"/>
　彼寧辨夫瓦釡黄鍾話言莫聴兮孰知我衷<lb/>
　患難方殷兮孰恤我躬焄蒿不返兮吾黨孰<lb/>
　宗死而有知兮惟公之從<lb/>
　　　　　沈子夀母趙夫人哀詞<lb/>
　嗚呼人孰無母母孰無子母以夀終子克終<lb/>
　養亦可紓無窮之悲矣維吾子壽自初遭囏<lb/>
　晝夜號泣匪淚伊血羸乎莫支陞堂弔祭者<lb/>
　不忍聞其聲得書赴吿者不忍觀其辭子夀<lb/>
　葢曰不孝孤少罹閔凶父喪母嫠無壟可耕<lb/>
<pb n="KR4d0268_SBCK_041-13a"/>
　母子相依及遊太學母客京師冬兮母寒晝<lb/>
　兮母飢飢無一囊之粟寒無一襲之衣不孝<lb/>
　孤雖食于學官羮䏑在前歎息而麾撫所讀<lb/>
　書而與之誓曰編絶則輯字渝則補寧死於<lb/>
　書傍不敢畏難苟止以負吾母之慈如是十<lb/>
　年幸賜第于太常歸而拜母相持以泣淚盡<lb/>
　目萎母前子後吿于先墓庶㡬吾父聞之而<lb/>
　寛其九泉之思也於虖此子夀之既言而其<lb/>
　未言者葢可推矣奉身以道義發身以書詩<lb/>
<pb n="KR4d0268_SBCK_041-13b"/>
　文章傳於不朽節行全而無虧士患無志不<lb/>
　患無位士患無才不患無恃子壽之志所以<lb/>
　事親者蓋其所以事君子壽之才頋猶屈而<lb/>
　未施親則日逺時節奉祀如將見之一言一<lb/>
　行足以顯揚吾親者苟有怠忽是以吾親爲<lb/>
　歿而亡知也子夀之令名與天壤同弊則親<lb/>
　實與焉刻誄千字置守萬家葢不足進於斯<lb/>
　也子夀之存於胷中而未言者予得陳之非<lb/>
　獨慰吾子夀葢以爲天下孝子之詒哀哉<lb/>
<pb n="KR4d0268_SBCK_041-14a"/>
</p>
<p>
渭南文集卷第四十一<lb/>
<pb n="KR4d0268_SBCK_041-14b"/>
<pb n="KR4d0268_SBCK_041-14b"/>
</p>
<p>
</p>
  </div>
</body>
</text>
</TEI>
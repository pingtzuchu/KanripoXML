<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_025-1a"/>
渭南文集巻第二十五<lb/>
　　　　　　　　山　隂　陸　游　務觀<lb/>
　　　　勸農文<lb/>
　　　　　　䕫州勸農文<lb/>
　　仰惟　天子臨遣牧守毎以務農勸課之指<lb/>
　　丁寧訓敕雖遐陬僻邑如在畿甸惟懼一榖<lb/>
　　之不登一夫之失職也硤中之郡夔為大其<lb/>
　　於奉明詔以倡屬郡慰齊民者尤不敢不勉<lb/>
　　繼自今不縱掊克不長嚚訟不傷爾力不奪<lb/>
<pb n="KR4d0268_SBCK_025-1b"/>
　　爾時爾父兄子弟其亦恭承天地惠澤毋爲<lb/>
　　惰逰毋怠東作毋失収歛毋嫚蓋藏勤以殖<lb/>
　　産儉以足用有司與民交致其愛使公私之<lb/>
　　蓄日以富饒無貽　朝廷宵旰之憂豈不韙<lb/>
　　哉<lb/>
　　　　　　丁未嚴州勸農文<lb/>
　　蓋聞農爲四民之本食居八政之先豐歉無<lb/>
　　常當有儲蓄吾民生逢聖世百榖順成仰事<lb/>
　　俯育各遂其性太守幸得以禮遜相與従事<lb/>
<pb n="KR4d0268_SBCK_025-2a"/>
　於此故延見髙年勞問勸課致誠意以感衆<lb/>
　心非特應法令為文具而已今兹土膏方動<lb/>
　東作維時汝其語子若孫無事末作無好終<lb/>
　訟深<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>廣耜力耕疾耘安豐年而憂歉歲太<lb/>
　守亦當寛期㑹簡追胥戒興作節燕遊與吾<lb/>
　民共享無事之樂而為後日之備豈不美哉<lb/>
　　　　　戊申嚴州勸農文<lb/>
　蓋聞為政之術務農為先使衣食之粗充則<lb/>
　刑辟之自省當職自蒙　朝命來剖郡符雖<lb/>
<pb n="KR4d0268_SBCK_025-2b"/>
　誠心未格於豐穰然拙政毎存於撫字觴酒<lb/>
　豆肉曷嘗妄蠧於邦財銖漆寸絲不敢輙營<lb/>
　於私利所冀追胥弗擾墾闢以時春耕夏耘<lb/>
　仰事俯育服勞南畞各終藨蓘之功無犯有<lb/>
　司共樂舒長之日今者土膏既動檣事将興<lb/>
　敢延見於耆年用布宣於　聖澤清心省事<lb/>
　固守令之當為曠土游民亦父兄之可耻歸<lb/>
　相告戒恪務遵承上以寛當宁之深憂下以<lb/>
　成提封之美俗<lb/>
<pb n="KR4d0268_SBCK_025-3a"/>
　　雜書<lb/>
　　　　書通鑑後<lb/>
　司馬丞相曰天地所生財貨百物止有此數<lb/>
　不在民則在官其説辯矣理則不如是也自<lb/>
　古財貨不在民又不在官者何可勝數或在<lb/>
　權臣或在貴戚近習或在强藩大将或在兼<lb/>
　并或在老釋方是時也上則府庫殫乏下則<lb/>
　民力窮悴自非治世何代無之若能盡去數<lb/>
　者之弊守之以悠久持之以節儉何止不加<lb/>
<pb n="KR4d0268_SBCK_025-3b"/>
　賦而上用足㦲雖捐賦以予民吾知無不足<lb/>
　之患矣彼桑洪羊輩何足以知之然遂以為<lb/>
　無此理則亦非也<lb/>
　　　　　又<lb/>
　周世宗既服江南諭使修守備通鑑以為近<lb/>
　於大邦畏其力小邦懐其徳是比之文王也<lb/>
　方是時世宗将有事於燕晉其謀以為若南<lb/>
　方有變雖不能為大害然北伐之師勢亦不<lb/>
　得不還故先思有以安江南之心又疲其力<lb/>
<pb n="KR4d0268_SBCK_025-4a"/>
　於大役使不得動比北伐成功江南折簡可<lb/>
　致矣此世宗本謀也遽謂之近於文王豈不<lb/>
　過哉然世宗之謀則誠竒謀也蓋先取淮南<lb/>
　去腹心之患不乗勝取吳蜀楚粤而舉勝兵<lb/>
　以取幽州使幽州遂平四方何足定哉甫得<lb/>
　三闗而以疾歸則天也其後中國先取蜀南<lb/>
　粤江南吳越太原最後取幽州則兵已弊於<lb/>
　四方而幽州之功卒不成故雖得諸國而中<lb/>
　國之勢終弱然後知世宗之本謀為善也<lb/>
<pb n="KR4d0268_SBCK_025-4b"/>
　　　　　書賈充傳後<lb/>
　言一也情則三也其惟論兵乎自古惟用兵<lb/>
　最多異論以其有是三者也禍機亂萌伏於<lb/>
　隠微人知兵之利不知其害有識者焉逆見<lb/>
　而力止之王猛之於秦是也投機之㑹轉眄<lb/>
　已移而常人闇於事機私憂過計馮道之於<lb/>
　周是也猛固賢矣道雖闇猶有憂國之心焉<lb/>
　至於賈充當晉武時力沮伐吳之舉至請斬<lb/>
　張華則何説哉自漢之季百數十年間庸人<lb/>
<pb n="KR4d0268_SBCK_025-5a"/>
　習見南北分裂謂為故常赤壁之役以魏武<lb/>
　之雄乗破竹之勢而大敗塗地終身不敢南<lb/>
　鄉充之心蓋竊料吳未可下因為先事之言<lb/>
　以徼後日之福而不料天下之遂一也要之<lb/>
　戰危事也以舜為君禹出師不能一舉而定<lb/>
　三苗以唐太宗自将李勣在行不能遂平區<lb/>
　區之髙麗故為充之説者常有利焉此人臣<lb/>
　之陰為身計者所以多出於此也馮道不足<lb/>
　言矣王猛賈充之論所謂差毫釐而繆千里<lb/>
<pb n="KR4d0268_SBCK_025-5b"/>
　者可不察㦲<lb/>
　　　　　書郭崇韜傳後<lb/>
　後唐荘宗初得天下欲立愛姬劉氏為后而<lb/>
　韓夫人正室也伊夫人位次在劉氏上荘宗<lb/>
　雖出夷狄又承天下大亂禮樂崩壊之際然<lb/>
　顧典禮人情亦難其事未知所出羣臣雖往<lb/>
　往阿䛕亡學術然亦無敢當其議者豆盧革<lb/>
　為相郭崇韜為樞宻使崇韜功髙迹危思為<lb/>
　自安計而革庸懦無所為惟諂崇韜以自安<lb/>
<pb n="KR4d0268_SBCK_025-6a"/>
　　因相與上章言劉氏當立於是荘宗遂立劉<lb/>
　　氏為后劉氏既立黷貨蠧政殘賊忠良天下<lb/>
　　遂大亂荘宗以弑崩李氏之子孫殱焉嗚呼<lb/>
　　革不足言矣崇韜佐命大臣忠勞為一時冠<lb/>
　　其請立劉氏非有他心也不過謂天子所寵<lb/>
　　昵而自結焉将賴其助以少安而已然唐之<lb/>
　　亡實由劉氏是亡唐者崇韜也後唐之先皆<lb/>
　　有勲勞于帝室晉王克用百戰以建王業荘<lb/>
　　宗因之遂有天下同光之初海内震動幾可<lb/>
<pb n="KR4d0268_SBCK_025-6b"/>
　　指麾而定矣而崇韜頋區區之私引劉氏以<lb/>
　　覆其社稷而滅其後嗣宗廟之靈其肯赦之<lb/>
　　乎崇韜卒以盡忠赤其族革亦無罪誅死豈<lb/>
　　非天㦲昔唐髙宗欲立武昭儀為后大臣禇<lb/>
　　遂良等力争以為不可者皆得禍獨李勣勸<lb/>
　　成之窮極富貴而死自謂得計矣及武氏得<lb/>
　　志唐髙祖太宗之子孫誅戮幾盡而勣雖已<lb/>
　　死亦卒以孫敬業故發墓剖棺夷其宗族遂<lb/>
　　良等雖得禍不至此也天理之不可逃如此<lb/>
<pb n="KR4d0268_SBCK_025-7a"/>
　雖然豈獨天理哉彼勣與崇韜皆武夫烈士<lb/>
　勇於報徳乃以此心揣婦人以為自安之竒<lb/>
　䇿安知婦人之性陰忮忍毒果於背德方其<lb/>
　得志自肆若豺虎然豈復思得立之所自哉<lb/>
　然則二人之禍雖微天理固有不可逃者矣<lb/>
　悲夫<lb/>
　　　　　書安濟法後<lb/>
　當安濟坊法行時州縣醫工之良者憚於入<lb/>
　坊越州有庸醫曰林彪其技不售乃冒法代<lb/>
<pb n="KR4d0268_SBCK_025-7b"/>
　它醫造安濟今日傅容平當來則林彪也明<lb/>
　日丁資當來又林彪也又明日僧寧當來亦<lb/>
　林彪也其治疾亦時効遂以起家然里巷卒<lb/>
　不肯用比安濟法罷林彪已為温飽家矣年<lb/>
　八十餘乃終開禧乙丑四月七日務觀書<lb/>
　　　　　書空青集後<lb/>
　建中靖國元年景靈西宫成詔丞相曽公銘<lb/>
　于碑以詔萬世碑成天下傳誦為　宋大典<lb/>
　且歎曽公耆老白首而筆力不少衰如此建<lb/>
<pb n="KR4d0268_SBCK_025-8a"/>
　炎後仇家盡斥曽公文章始行於世而獨無<lb/>
　此文或謂中更喪亂不復傳矣淳熙七年某<lb/>
　得曽公子寳文公遺文於臨川然後知其寳<lb/>
　文公代作蓋上距建中八十年矣嗚呼文章<lb/>
　鉅麗閎偉至此使得用於世代王言頌成功<lb/>
　施之朝廷薦之郊廟孰能先之而終寳文公<lb/>
　之世士大夫莫知也汪翰林平生故人及銘<lb/>
　其墓惟曰始為家賢子弟中為時勝流晚為<lb/>
　能吏是豈足以言公哉公家世固以文章名<lb/>
<pb n="KR4d0268_SBCK_025-8b"/>
　天下又自少時所交皆諸父客天下偉人出<lb/>
　入試用亦數十年朋舊滿朝然世猶不盡知<lb/>
　之如此况山林之士老於布衣所交不出閭<lb/>
　巷其埋沒不耀抱材器以死者可勝數㦲可<lb/>
　勝歎㦲九月十九日山陰陸某書<lb/>
　　　　　書浮屠事<lb/>
　浮屠師宗杲宛陵人法一汴人相與為友資<lb/>
　皆豪傑負氣好遊出入市里自若已乃折節<lb/>
　同師蜀僧克動相與磨礲浸灌至忘寝食遇<lb/>
<pb n="KR4d0268_SBCK_025-9a"/>
　　中原亂同舟下汴杲數視其笠一怪之伺杲<lb/>
　　起去亟視笠中果有一金釵取投水中杲還<lb/>
　　亡金色頗動一叱之曰吾期汝了生死乃為<lb/>
　　一金動耶吾已投之水矣杲起整衣作禮曰<lb/>
　　兄真宗杲師也交益宻於虖世多詆浮屠者<lb/>
　　然今之士有如一之能規其友者乎藉有之<lb/>
　　有如杲之能受者乎公卿貴人謀進退於其<lb/>
　　客客之賢者不敢對其不肖者則勸之進公<lb/>
　　卿亦以適中其意而喜謀於子弟亦然一旦<lb/>
<pb n="KR4d0268_SBCK_025-9b"/>
　　得旤其客其子弟則曰使吾公早退可不至<lb/>
　　是而公卿亦歎曰向有一人勸吾退豈至是<lb/>
　　哉然亦晚矣<lb/>
　　　　　　書渭橋事<lb/>
　　中大夫賈若思宣和中知京兆櫟陽縣夏夜<lb/>
　　以事行三十里至渭橋夜漏欲盡忽見二三<lb/>
　　百人馳道上衣幘鮮華最後車騎旌旄傳呼<lb/>
　　甚盛若思遽下馬避於道傍民家且使従吏<lb/>
　　詢之則曰使者來按視都城基漢唐故城王<lb/>
<pb n="KR4d0268_SBCK_025-10a"/>
　氣已盡當求生地此十里内已得之而水泉<lb/>
　不壮今又舍之矣語畢馳去如飛時方承平<lb/>
　若思大駭明日還縣亟使人訪諸府則初無<lb/>
　是事也若思河朔人自櫟陽從蔡靖辟為燕<lb/>
　山安撫司管勾機宜文字靖康中自燕遯歸<lb/>
　入尚書省為司封郎而卒陸<hi>某</hi>曰河渭之間<lb/>
　奥區沃野周秦漢唐之遺迹隠轔故在自唐<lb/>
　昭宗東遷廢不都者三百年矣山川之氣鬱<lb/>
　而不發藝祖　髙宗皆嘗慨然有意焉而羣<lb/>
<pb n="KR4d0268_SBCK_025-10b"/>
　臣莫克奉承予得此事於若思之孫逸祖豈<lb/>
　闗中將復為帝宅乎虜暴中原積六七十年<lb/>
　腥聞于天王師一出中原豪傑必将響應决<lb/>
　䇿入闗定萬世之業兹其時矣予老病垂死<lb/>
　懼不獲見故私識若思事以示同志安知士<lb/>
　無脱輓輅以進説者乎<lb/>
　　　　　書包明事<lb/>
　包明者不知其鄉里少為兵事湯岐公自樞<lb/>
　宻至左相明常在府紹興末岐公以御史論<lb/>
<pb n="KR4d0268_SBCK_025-11a"/>
　罷故例一府之人皆罷遇拜執政則往事焉<lb/>
　久之御史中丞汪公澈拜参知政事一府皆<lb/>
　往汪公蓋前日劾岐公者也於是明獨不肯<lb/>
　往曰是嘗論擊吾公者持何面目事之雖妻<lb/>
　子飢寒不之頋未幾以病死方岐公貴時所<lb/>
　薦達士大夫多矣至其失勢不反噬以媚權<lb/>
　門者幾人且岐公平日待明非有異於衆人<lb/>
　也汪公之拜一府俱往非獨明也明而往事<lb/>
　汪公非有負也泥塗賤隷又非清議所及而<lb/>
<pb n="KR4d0268_SBCK_025-11b"/>
　其自信毅然不移如此蓋有古烈士之風矣<lb/>
　書其始末使讀者有感焉<lb/>
　　　　　書神僊近事<lb/>
　昔道士侯道華喜讀書或問其意荅曰天上<lb/>
　無凡俗神僊後果騰舉而去吕洞賔陳摶賀<lb/>
　元施肩吾皆本書生近歲有譙定雍孝閔尹<lb/>
　天民亦皆以儒士得道定今百二十餘歲故<lb/>
　在青城山中采藥道人有見之者讀易尚不<lb/>
　輟也孝聞或自稱木先生往來沔鄂間天民<lb/>
<pb n="KR4d0268_SBCK_025-12a"/>
　　客青城儲福宫一日大罵所與往來道士即<lb/>
　　閉門睡道士明旦相率謝之而門不啓壊壁<lb/>
　　視之危坐死矣方相與驚歎俄失所在此三<lb/>
　　人者皆顯人故其事傳閭巷山澤之士名迹<lb/>
　　湮晦本不為人知者又可悉數哉予從子慧<lb/>
　　綽為浮屠為予言豫章西山香城寺之傍有<lb/>
　　野人身被緑毛每雨霽多坐石上暴日見人<lb/>
　　輙避去追之不可及有識者曰此馬祖弟子<lb/>
　　亮座主者乃知長生久視之道人人可以得<lb/>
<pb n="KR4d0268_SBCK_025-12b"/>
　　之初不必老氏之徒也因書置座右以自勵<lb/>
　　云<lb/>
　　　　　　書屠覺筆<lb/>
　　建炎紹興之間有筆工屠希者暴得名是時<lb/>
　　大駕在宋都在廣陵又南渡幸㑹稽錢塘希<lb/>
　　嘗従駕自天子公卿朝士四方士大夫皆貴<lb/>
　　希筆一筒至千錢下此不可得晁侍讀以道<lb/>
　　作詩稱譽之有吳生先師中字茂先得其筆<lb/>
　　以一與先少師希之技誠絶人入手即熟作<lb/>
<pb n="KR4d0268_SBCK_025-13a"/>
　萬字不少敗莫能及者後七十餘年予得其<lb/>
　孫屠覺筆財價百錢入手亦熟可喜然不二<lb/>
　百字敗矣或謂覺利於易財而速售是不然<lb/>
　價既日削矣易敗則人競趨它工覺固不為<lb/>
　書者計獨不自為計乎乃書希事庶覺或見<lb/>
　之<lb/>
　　　　　書二公事<lb/>
　鄭介夫名俠以剛直名天下晚居福清自號<lb/>
　一拂居士布衣糲食而雜植華木於舍傍觴<lb/>
<pb n="KR4d0268_SBCK_025-13b"/>
　詠自適客至必與飲多不過五爵蔬果之外<lb/>
　一肉而已遇貧士過者亦薄贐之止於千錢<lb/>
　飲其皆白鑞或遺以銀杯辤不取好强客奕<lb/>
　棊有辤不能者則留使旁觀而自以左右手<lb/>
　對局左白右黒精思如真敵白勝則左手斟<lb/>
　酒右手引滿黒勝反是如是幾二十年如一<lb/>
　日謝昌國名諤嘗聞道於頤正郭先生居臨<lb/>
　江名其廬曰艮齋晨興烹豆腐菜羮一釡偶<lb/>
　有肉則縷切投其中客至亦不問何人輒共<lb/>
<pb n="KR4d0268_SBCK_025-14a"/>
　食有貧士及醫卜之類飯已輒語之曰吾無<lb/>
　錢予君豈欲詩乎取幅紙作絶句贈之以為<lb/>
　常二公皆予所鄉慕也予貧甚欲學介夫辦<lb/>
　五杯千錢亦復未易又不解奕棊或可力貧<lb/>
　學昌國耳書之座右當徐圖之紹熈之元十<lb/>
　二月八日九曲老樵書<lb/>
渭南文集巻第二十五<lb/>
<pb n="KR4d0268_SBCK_025-14b"/>
</p>
<p>
</p>
  </div>
</body>
</text>
</TEI>
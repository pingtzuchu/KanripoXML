<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_039-1a"/>
渭南文集巻第三十九<lb/>
　　　　　　　山　隂　陸　游　務觀<lb/>
　　　墓誌銘<lb/>
　　　　　求志居士彭君墓誌銘<lb/>
　廬陵太和有士曰彭君惟孝字孝求曾大父<lb/>
　述大父琮父汝弼三世皆篤於為善鄉人過<lb/>
　其門乗車者式放驁者肅忿爭者觧去蓋古<lb/>
　所謂一鄉之善士殁而可祭於社者至君不<lb/>
　幸甫冠而孤服䘮致毁族姻憂其不勝䘮共<lb/>
<pb n="KR4d0268_SBCK_039-1b"/>
　以大義寛譬之乃少自抑而事母盡子道鄉<lb/>
　人皆喜曰是稱其家子也稍長力於學聚書<lb/>
　萬餘巻號彭氏山房延老師宿士主講説命<lb/>
　子姪執弟子禮惟謹君亦造其席旦暮不懈<lb/>
　毎自勵曰學而不施於事猶不學也於是賙<lb/>
　郷閭之急赴公上之難必行其志乃已郷士<lb/>
　當試禮部而以道逺食貧未能駕者君不待<lb/>
　其求亟饋之蓋非一人其他館寓客藥疾癘<lb/>
　藏死字孤多至不可數造梁以濟涉甃甓以<lb/>
<pb n="KR4d0268_SBCK_039-2a"/>
　夷途周其郷百里無不以身任之退無夸辭<lb/>
　矜色以人不知為喜識者謂且享天報然舉<lb/>
　追士輒阨於命乃浮江東遊遂詣行在所上<lb/>
　書言天下事自丞相以下多稱其言議英發<lb/>
　将推挽之而卒報聞公即日南歸自誓老於<lb/>
　故郷築第閎壯園林臺沼為一邦之盛自號<lb/>
　求志居士或曰玉峰老人日置酒觴客笑談<lb/>
　不僊間則賦詩多警邁之思以開禧三年五<lb/>
　月癸未考終于新第享年七十有三明年嘉<lb/>
<pb n="KR4d0268_SBCK_039-2b"/>
　定改元正月甲申葬于石陂㮚岡之原初君<lb/>
　從艮齋平園誠齋三先生遊君之卜築也三<lb/>
　先生賦詩屬文以表之一日而傳天下由是<lb/>
　無逺近皆知彭孝求國士也及君之葬將求<lb/>
　銘而三先生皆已殁於是諸孤與君之友曾<lb/>
　君之謹謀曰然則捨陸渭南将安歸乃以曽<lb/>
　君之狀來請銘君之配倪氏婉嫕有法度先<lb/>
　君九年卒丈夫子五一飛前卒一鳴一徳太<lb/>
　學生一愚禮部進士一遵皆有學行女子子<lb/>
<pb n="KR4d0268_SBCK_039-3a"/>
　二周瓌曽煒其壻也孫模果楶榘宷棐㮚<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>
　棻槩榮模槩皆繼君卒女孫七已嫁者二其<lb/>
　壻曰吳克勤李憲周銘曰<lb/>
　　　有藴不逢以布衣終世歎其窮孝以事<lb/>
　　　親恵以及人世與其仁冠弁峩峩後從<lb/>
　　　前訶憂媿則多櫝書充宇行必稽古孰<lb/>
　　　予敢侮於虖孝求學講行修言歸于丘<lb/>
　　　我作銘詩百世是貽匪君之私<lb/>
　　　　　吏部郎中蘇君墓誌銘<lb/>
<pb n="KR4d0268_SBCK_039-3b"/>
　公諱玭字訓直泉州同安人其髙大父翰林<lb/>
　侍讀學士諱某曾大父觀文殿大學士太子<lb/>
　太保諱某兩世皆贈太師封魏國公大父諱<lb/>
　某朝請郎贈金紫光禄大夫考諱某中散大<lb/>
　夫贈正議大夫兩魏公皆厚德重望仕至公<lb/>
　卿登載　國史至光禄正議仕雖不甚通顯<lb/>
　而學術風節皆挺挺為時聞人游公定夫銘<lb/>
　光禄墓而正議之銘則韓公无咎作兩公皆<lb/>
　重許可然於稱述猶歉然若不能盡者正議<lb/>
<pb n="KR4d0268_SBCK_039-4a"/>
　三子公最長而正議之配碩人歐陽氏實兖<lb/>
　文忠公之孫公生出既異於人又天資嗜學<lb/>
　恂恂孝悌才雖髙而不以驕人䖏群衆中退<lb/>
　然若不能者及遇事奮發切中事機於古有<lb/>
　考於後可傳而公色辭愈謙下衆或不知其<lb/>
　出於公也初以叔祖待制致仕恩補将仕郎<lb/>
　調右迪功郎嚴州遂安尉會正議通判平江<lb/>
　府正議嘗為樞密院計議官同僚胡公銓上<lb/>
　書詆斥時相胡公既貶竄正議亦株連去國<lb/>
<pb n="KR4d0268_SBCK_039-4b"/>
　不調者乆之及來平江適王晌為守揣時相<lb/>
　意日窺伺正議正議亷且公無所肆毒既去<lb/>
　而正議權府事適中丞常公同卒於海鹽公<lb/>
　為文歠之語頗及時相晌得之曰此竒貨可<lb/>
　以逞即為告密之舉時相大忿嗾御史劾奏<lb/>
　且曰常同師德之友壻且其子玭之婦翁遣<lb/>
　玭致祭以庫金二千緡賻之雖究得誣狀正<lb/>
　議猶徙汀州公坐停官及時相死正議起於<lb/>
　乆廢公亦復官調台州黄巖縣主簿台四邑<lb/>
<pb n="KR4d0268_SBCK_039-5a"/>
　黄巖為大緜地百萬畞吏與豪民為市户籍<lb/>
　惟出郷有秩手官莫能稽考公日夜紬繹吏<lb/>
　不得欺雖數十年蠧弊皆洞見貧下始得職<lb/>
　徙淮西安撫司書冩機宜文字又以辟書從<lb/>
　舅侍郎方公某使金國禆助既多又以其暇<lb/>
　繫日為書凢山川城邑人情風俗登載詳密<lb/>
　史官蓋有取焉歸而知衢州常山縣其治抑<lb/>
　豪右伸貧弱下令簡而信用刑明而寛前日<lb/>
　輸公上不以時者皆期而至又因定陽一郷<lb/>
<pb n="KR4d0268_SBCK_039-5b"/>
　民病於役與義役厝置井井有理至今為利<lb/>
　它郷人不病者亦置之其虚心裕民如此嵗<lb/>
　饑出倉粟振糶不待上命民頼以不死徙徐<lb/>
　遣吏市米於吳視常平舊藏悉如其故政既<lb/>
　成顧縣學乆茀不治乃力葺之進秀民於學<lb/>
　以禮延郷老先生為之表倡士亦自知勉勵<lb/>
　儒風益盛至於橋梁道路廐置委積産蓐醫<lb/>
　藥莫不為之經理而於掩骼殣死長養孩㓜<lb/>
　尤篤後數十年士民追論之猶感涕也召赴<lb/>
<pb n="KR4d0268_SBCK_039-6a"/>
　都堂審察監　行在搉貨務都茶場公事親<lb/>
　盡孝惟恐毫髮不當親意繼遭家難執䘮毁<lb/>
　瘠注血食米不鑿鹽酪蔬果皆不御終䘮期<lb/>
　如一日朋友規以於禮為過輒痛哭以對規<lb/>
　者亦為慘愴至除䘮乆之容貎猶不能復故<lb/>
　通判明州在官二年歴兩守政事獄訟不苟<lb/>
　合亦不為崖異然有一媺事士民輒譁曰此<lb/>
　出於蘇公也城東有造船埸晁公以道坐元<lb/>
　符上疏錮不許親民來為船官所著書及文<lb/>
<pb n="KR4d0268_SBCK_039-6b"/>
　章最多邦人至今言晁朝散公慨然為築祠<lb/>
　立碣致其師尊之意陳忠肅公嘗調于明而<lb/>
　豐清敏公明人也公又言於郡立二公祠於<lb/>
　學宫風勵學者其所建類非庸衆人所及如<lb/>
　此㑹歳歉常平使者朱公元晦檄公屬以一<lb/>
　郡荒政客米自海道至者多公請於朱公請<lb/>
　發積錢廣糴以為後備朱公為聞於朝如其<lb/>
　請又建築定海縣崇丘河灌四千頃公為之<lb/>
　親駕不避風雨歴五月而後成還朝除知衡<lb/>
<pb n="KR4d0268_SBCK_039-7a"/>
　州大臣薦公才可用乃改常州常股肱郡守<lb/>
　符葢不輕畀及入對所陳皆當　上意且行<lb/>
　矣會有間言乃改知泰州泰亦名城也公下<lb/>
　車已六十殊無倦意祀社稷陟降盥薦恪敬<lb/>
　不懈學校釋奠器服有不如禮令者一皆正<lb/>
　之盡買國子監書以恵諸生王公明叜墓在<lb/>
　郡境遣郡僚致奠人士為之興起既擢為尚<lb/>
　書吏部郎分職侍郎西銓吏畏縮不敢肆孤<lb/>
　逺微眇悉得自伸譽望日著以紹熙三年五<lb/>
<pb n="KR4d0268_SBCK_039-7b"/>
　月某甲子遇疾捐館舍享年六十有四寄禄<lb/>
　至朝請大夫八月庚申葬于會稽陶山西塢<lb/>
　祔正議墓娶常氏封宜人以賢稱於族黨先<lb/>
　公一年卒丈夫子二人溱文林郎新知衢州<lb/>
　常山縣有志節執䘮如公䘮考妣時濓将仕<lb/>
　郎女子二人長嫁承直郎常州晉陵縣丞徐<lb/>
　邦傑次尚處孫男女二人男曰隨與其妺皆<lb/>
　尚㓜公家世顯於累朝天資頴異讀書一過<lb/>
　目輙不忘尤長考訂異同其於官名地里軍<lb/>
<pb n="KR4d0268_SBCK_039-8a"/>
　制民賦雖甚細微皆能講畫窮盡無所放軼<lb/>
　屬文有體制筆法簡逺其尺牘尤為時所珍<lb/>
　愛徃往藏去少從張公子韶徐公端立汪公<lb/>
　聖錫遊皆期之甚逺晩學於朱公元晦盡門<lb/>
　人禮元晦亦稱其善學初公從父有著魏公<lb/>
　談訓者未及成或附益之正議嘗以為有可<lb/>
　更定者而未及書公卒成之藏之家塾又著<lb/>
　魏公年譜一巻累歳乃成識者貴之公既殁<lb/>
　之年溱乃以吕君祖儉狀來請銘某曾大父<lb/>
<pb n="KR4d0268_SBCK_039-8b"/>
　太尉隧銘實出魏公而正議之銘則某實書<lb/>
　之又少時獲獨拜正議於牀下退而與公相<lb/>
　從甚乆山隂之居又俱在城西南相望煙水<lb/>
　間扁舟徃來交好不薄故為之銘銘曰<lb/>
　　　維相魏公克有全徳菑畬三世是生訓<lb/>
　　　直事賢友仁政則宜民晚纔為郎志不<lb/>
　　　盡信陶山之腋松栝孔碩峩峩髙丘過<lb/>
　　　者必式<lb/>
　　墓表<lb/>
<pb n="KR4d0268_SBCK_039-9a"/>
　　　　　陸氏大墓表<lb/>
　山隂陸氏大墓九里袁家㠗曰二評事諱忻<lb/>
　配李氏祔是為<hi>某</hi>之七世祖九評事諱郇配<lb/>
　范氏祔是為<hi>某</hi>之六世祖光禄卿贈太子太<lb/>
　保諱昭配福昌縣君贈昌國夫人李氏祔是<lb/>
　為某之五世祖九評事冡前少右有小冡或<lb/>
　以為殤子昌國冡傍又有冡差小或以為其<lb/>
　姊不可考也四世祖大傅公始别塟焦塢而<lb/>
　元配靖安縣君贈崇國夫人吳氏猶祔大墓<lb/>
<pb n="KR4d0268_SBCK_039-9b"/>
　紹聖九年先大父楚公懼寖逺失傳墓上皆<lb/>
　立石表自是詎今又九十五年中更兵亂惟<lb/>
　太保冢可識餘皆迷不知處歳時祭於太保<lb/>
　冢前而已淳煕十二年三月或為某言郷民<lb/>
　鉏麥得石表草間葢陸氏祖某亟往視則二<lb/>
　評事冢也幸不毁乃從父老參訂不三日盡<lb/>
　得之石表皆在封識如新而地多為人冒没<lb/>
　聞<hi>某</hi>至迭相質證於是侵地皆歸培冢築垣<lb/>
　闢道蓺木而陸氏大墓皆復其故某老矣羣<lb/>
<pb n="KR4d0268_SBCK_039-10a"/>
　從有曾孫行其視二評事已十世世益逺則<lb/>
　大墓守䕶或益怠故具書始末于石以告後<lb/>
　之人淳熙十五年正月日朝請大夫權知嚴<lb/>
　州軍州事某謹書<lb/>
　　　　　詹朝奉墓表<lb/>
　新定遂安縣詹氏爲郡望族自光禄公諱良<lb/>
　臣以死勤事被褒顯書其事於國史少保公<lb/>
　諱大方純誠質厚爲中興賢輔熏陶漸漬子<lb/>
　孫皆以學行顯聞雖未必皆至貴仕而學行<lb/>
<pb n="KR4d0268_SBCK_039-10b"/>
　淵粹論議堅正師友稱其賢郷閭服其化身<lb/>
　殁而不冺若故朝奉郎諱靖之字康仲及其<lb/>
　子承奉郎諱長民字子齊者是矣<hi>某</hi>謹按家<lb/>
　傳及質之郷人所傳朝奉公以少保遇郊祀<lb/>
　恩𥙷承務即歴浙東安撫司主管機宜文字<lb/>
　監潭州南嶽廟婺州金華常州宜興縣丞淛<lb/>
　東提舉常平司幹辦公事通判靖州卒于官<lb/>
　舍年五十二葬淳安縣仁壽郷拜山之陽初<lb/>
　将赴金華而代者以私故欲遷延而重於自<lb/>
<pb n="KR4d0268_SBCK_039-11a"/>
　言既遣吏來迓公始聞之亟出避吏至家人<lb/>
　告以適他郡後數月乃徃郡委以受輸而公<lb/>
　所親有居部内者貧不能及期公亟代之輸<lb/>
　民聞之莫敢後嵊有筮者徐生嘗倉卒繫獄<lb/>
　無妻孥有田數畝預書券屬其友鬻之友鬻<lb/>
　而有其直徐生出訟于有司乆不决公詰以<lb/>
　數語得其情宜興到官纔再閲月會兄得疾<lb/>
　甚篤丐歸視疾郡不許乃棄官歸郡督還甚<lb/>
　厲公卒不可曰寧坐法不忍有負於孝悌也<lb/>
<pb n="KR4d0268_SBCK_039-11b"/>
　人服其决郡亦卒無以罪浙東茶鹽司同僚<lb/>
　有嫚公者公置不較及其人遇疾卒妻前夗<lb/>
　男女皆㓜稚貧甚斂具歸<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>一切皆出公力<lb/>
　又為營其葬及嫁孤女之費無憾而後已公<lb/>
　雖閑居無厚積餘藏然勇於為義有㛰姻不<lb/>
　能舉及疾病死䘮之急慨然助之忘其力之<lb/>
　不足也所親鄭椿年官於嚴公以嫌不數見<lb/>
　一日椿年卒有子在外名以似宗而未及以<lb/>
　歸及卒有致仕恩族子自其郷來衰絰而入<lb/>
<pb n="KR4d0268_SBCK_039-12a"/>
　將冒取官公力排出之求得似宗卒官之公<lb/>
　所爲大率類此不可槩舉古所謂可以屬孤<lb/>
　託死者公真其人也公娶王氏封安人賜冠<lb/>
　帔後公四年卒子七人長民承奉郎前公三<lb/>
　年卒阜民文林郎新寧海軍節度推官表民<lb/>
　出繼公弟徽之仕至從事郎常州無錫縣丞<lb/>
　卒定民少有疾亦已卒乂民從事郎前楚州<lb/>
　司户參軍養民仁澤未仕女子二人朝請郎<lb/>
　前通判湖州曾槃朝散大夫直華文閣前淮<lb/>
<pb n="KR4d0268_SBCK_039-12b"/>
　南轉運副使石宗昭其婿也孫七人强學好<lb/>
　學好問好禮好謙好修好信承奉君以少保<lb/>
　遺表恩𥙷承務郎遷承奉郎歴監紹興府都<lb/>
　稅院鎮江府排岸兼拆船公事卒于家享年<lb/>
　二十七葬祔世墓之次君所至勤其官在紹<lb/>
　興時府遣官檢察所遣者無以為功則肆為<lb/>
　侵刻行道為之咨嗟君與爭不聽即自劾去<lb/>
　故時鎮江排岸官兼掌緫領所逋欠綱運官<lb/>
　吏君至閲視凡八九十輩皆飢寒疾病或父<lb/>
<pb n="KR4d0268_SBCK_039-13a"/>
　死而督其子君慨然為之言皆得挺繫以去<lb/>
　未㡬屬疾謁告歸省郡持不可比得請則疾<lb/>
　已篤矣朝奉公見其癯瘠驚問故以實告且<lb/>
　曰懼為親憂故不敢左右聞者皆感欷自是<lb/>
　疾遂不可為而君毎是父每輒以有瘳告痛<lb/>
　楚則忍不發聲懼親之聞也君從吾友吕祖<lb/>
　謙伯恭學伯恭門人數百君以孝謹好學屢<lb/>
　見稱歎比卒伯恭哀之見於歠辤雖位下而<lb/>
　年不遐亦可不泯矣娶馮氏子一人强學初<lb/>
<pb n="KR4d0268_SBCK_039-13b"/>
　朝奉公之子阜民以父兄遺事屬予為墓表<lb/>
　且曰願共為一碑而疑古未有比予謂石元<lb/>
　懿公熙載及其子文定公中立實同一碑故<lb/>
　相蘇魏公所為也是為比後世尚有考焉慶<lb/>
　元某年某月某日中大夫直華文閣致仕山<lb/>
　隂縣開國男食邑三百户賜紫金魚袋陸<hi>某</hi>
　撰<lb/>
　　　　　孫君墓表<lb/>
　㑹稽餘姚縣有士曰孫君名椿年字永叔其<lb/>
<pb n="KR4d0268_SBCK_039-14a"/>
　先山隂人當　仁宗皇帝時有諱沔者仕至<lb/>
　樞密副使有忠直名謚威敏威敏之弟曰洞<lb/>
　洞生儼始東徙餘姚儼生璣璣生繹繹生逑<lb/>
　君之考也以君貢南省遇慶壽恩𥙷修職郎<lb/>
　實始聚書館士人以善其子弟子弟多自奮<lb/>
　于學而君尤知名間遊四方從老師宿儒受<lb/>
　學尤好左氏春秋班氏漢書司馬氏通鑑平<lb/>
　居至忘寢食遇其得意時時著説以發明三<lb/>
　家奥指多世儒所不及又從長老及有識者<lb/>
<pb n="KR4d0268_SBCK_039-14b"/>
　講國家兵興以來理亂得失之故某事可法<lb/>
　某事可戒至於淮江以北極于司并幽薊山<lb/>
　川險要及前代用師餽糧道路所出言之莫<lb/>
　不詳盡聽者忘倦使君得至人主前口論手<lb/>
　畫極利害是非之實以感悟上聽安知不見<lb/>
　㧞用而成功名哉士固有幸不幸未易以成<lb/>
　敗論也晩預特奏名人皆謂公且遇合乃復<lb/>
　以不合有司意入下第時有詔例補嶽祠君<lb/>
　辤焉然君年未六十識者以為學識如此安<lb/>
<pb n="KR4d0268_SBCK_039-15a"/>
　知終不合而君不幸死矣君雖終不合以死<lb/>
　然居家可紀者多尤篤於孝友兄早死諸孤<lb/>
　猶襁負父母哀之君曰某在兄不亡也父母<lb/>
　為損哭泣君於是奉[婺-矛+牙]嫂撫孤姪盡敬盡愛<lb/>
　父母既終視平日加篤立義居法度寛裕而<lb/>
　密察可乆不廢兩院子弟分授諸經擇名師<lb/>
　遣從學朋逰亦謹擇以故皆有學行可稱姉<lb/>
　適里中胡氏夫婦皆早卒君撫孤恩意甚備<lb/>
　不幸其孤又早夭君益哀憐之復為立後胡<lb/>
<pb n="KR4d0268_SBCK_039-15b"/>
　氏之祭繄君刀得不絶晩倣范文正公義莊<lb/>
　之制贍其族長㓜親疎咸有倫序歳以為常<lb/>
　有餘又以及婣戚故舊無遺力紹熙中歳旱<lb/>
　米價日翔君悉發廩貸里人明年稼登糶賤<lb/>
　來償者止受其米如初貸之數有鬻屋廬将<lb/>
　㪚而之四方者君必貸之以錢如鬻屋之數<lb/>
　曰所得㡬何奈何捨郷里而去以此旁近無<lb/>
　流徙者縣並海隄防數決在仕者欲泆湖募<lb/>
　人耕其中積粟為築隄費君爭不可曰捍海<lb/>
<pb n="KR4d0268_SBCK_039-16a"/>
　固利矣泆湖則無以灌溉嵗且饑利不𥙷害<lb/>
　請出私金率郷里共營之隄可成卒如君言<lb/>
　而湖利亦得不廢君之所爲大槩類此觀者<lb/>
　可知其磊落不凢矣君享年五十有九以慶<lb/>
　元五年二月壬申卒卜以明年十二月甲申<lb/>
　葬于龍泉郷澄清之原娶吳氏子四人之宏<lb/>
　之亮之望之頴皆有學行之宏之亮嘗同試<lb/>
　禮部女一人歸迪功郎衢州州學教授史彌<lb/>
　忠亦知名士既納銘竁中又來請文以表墓<lb/>
<pb n="KR4d0268_SBCK_039-16b"/>
　上於虖義修而命窒施豐而報嗇維報不忒<lb/>
　亦不在亟尚其後人克肖君徳慶元六年十<lb/>
　月中大夫直華文閣致仕陸某表<lb/>
　　　　　何君墓表<lb/>
　詩豈易言哉一書之不見一物之不識一理<lb/>
　之不窮皆有憾焉同此世也而盛衰異同此<lb/>
　人也而壮老殊一巻之詩有淳漓一篇之詩<lb/>
　有善病至於一聨一句而有可玩者有可疵<lb/>
　者有一讀再讀至十百讀乃見其妙者有初<lb/>
<pb n="KR4d0268_SBCK_039-17a"/>
　悅可人意熟味之使人不滿者大抵詩欲工<lb/>
　而工亦非詩之極也鍜煉之乆乃失本指斵<lb/>
　削之甚反傷正氣雖曰名不可幸得以名求<lb/>
　詩又非知詩者纖麗足以移人夸大足以蓋<lb/>
　衆故論乆而後公名乆而後定嗚呼艱哉予<lb/>
　固不足為知此道者亦致其意乆矣頋毎不<lb/>
　敢易於品藻蓋彼皆廣求約取極數十年之<lb/>
　力僅得其所謂自喜者以示人而我乃欲一<lb/>
　覽而盡其可乎何君名逮字思順能詩終身<lb/>
<pb n="KR4d0268_SBCK_039-17b"/>
　不自足而卒卒後予友人曽樂道鞏仲至始<lb/>
　介思順之子羡以遺槀屬予表墓且言思順<lb/>
　平生欲見予而不果故有斯請予年近九十<lb/>
　病卧鏡湖上凢以文章來者積架上不能省<lb/>
　一日取思順詩讀之不覺起坐太息曰今世<lb/>
　豈無從事於此者如思順葢未易得也不以<lb/>
　字害其成句不以句累其全篇超然於世俗<lb/>
　毁譽之外予之恨不一見其人甚於其人之<lb/>
　願見予也思順曽大父諱粹中大父諱汝能<lb/>
<pb n="KR4d0268_SBCK_039-18a"/>
　父諱松東陽東陽人以嘉泰三年九月十一<lb/>
　日卒年五十有一兩娶郭氏皆先卒以開禧<lb/>
　元年十一月二十日合葬于仁壽郷陂頭山<lb/>
　之原子一人女長適進士郭槩次尚㓜開禧<lb/>
　二年四月戊寅太中大夫寶謨閣待制致仕<lb/>
　山隂縣開國子食邑五百户賜紫金魚袋陸<lb/>
　某表<lb/>
　　　　　孺人王氏墓表<lb/>
　孺人王氏名中字正節濰州北海人曾大父<lb/>
<pb n="KR4d0268_SBCK_039-18b"/>
　諱競朝議大夫直秘閣大父諱慎修廸功郎<lb/>
　贈中奉大夫父諱嵎贈承事郎字季夷負天<lb/>
　下才名孺人嫁司馬文正公元孫龍圖閣待<lb/>
　制諱伋之仲子通直郎新權發遣信州軍州<lb/>
　事遵司馬君亦有文學政事稱其家登用於<lb/>
　朝孺人實相之人謂季夷雖坎壈不偶以死<lb/>
　而三子皆知名士夫人復以賢婦稱天所以<lb/>
　報善人亦昭昭矣司馬君簽書寧海軍節度<lb/>
　判官公事孺人不幸遇疾卒時嘉泰三年二<lb/>
<pb n="KR4d0268_SBCK_039-19a"/>
　月初二日也得年四十有四司馬君來赴告<lb/>
　曰亡婦不逮事君姑其事舅及少姑皆盡孝<lb/>
　執䘮中禮而哀有餘至除䘮猶不能自抑司<lb/>
　馬大族也孺人承上接下肅敬慈恕既殁哭<lb/>
　之皆哀以開禧二年十二月壬申葬于會稽<lb/>
　山隂清<graphic n="KR4118" url="https://raw.githubusercontent.com/kanripo/KR-Gaiji/master/images/KR4118.png" mimeType="image/png"/>比塢之原三子拓㨀操二女尚㓜<lb/>
　予與待制及季夷少共學情好均兄弟兩公<lb/>
　又皆娶予中表孫氏則表儒人之墓宜莫如<lb/>
　予乃泣而書之太中大夫寶謨閣待制致仕<lb/>
<pb n="KR4d0268_SBCK_039-19b"/>
　山隂縣開國子食邑五百户賜紫金魚袋陸<lb/>
　某書　今人王氏壙記<lb/>
　於虖令人王氏之墓中大夫山隂陸某妻蜀<lb/>
　郡王氏享年七十有一封令人以　宋慶元<lb/>
　丁巳嵗五月甲戍卒七月己酉葬祔　君舅<lb/>
　少傅君姑魯國夫人墓之南岡有子子虡烏<lb/>
　程丞子龍武康尉子惔子坦子布子聿孫元<lb/>
　禮元敏元簡元甫元雅曽孫阿喜㓜木名<lb/>
渭南文集巻第三十九<lb/>
</p>
<p>
</p>
  </div>
</body>
</text>
</TEI>
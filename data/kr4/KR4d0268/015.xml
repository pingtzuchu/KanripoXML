<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_015-1a"/>
渭南文集巻第十五<lb/>
　　　　　　　山　隂　陸　游　務觀<lb/>
　　　　　序<lb/>
　　　　　　施司諫註東坡詩序<lb/>
　　古詩唐虞賡歌夏述禹戒作歌商周之詩皆<lb/>
　　以列於經故有訓釋漢以後詩見於蕭統文<lb/>
　　選者及髙帝項羽韋孟楊惲梁鴻趙壹之流<lb/>
　　歌詩見於史者亦皆有註唐詩人最盛名家<lb/>
　　者以百數惟杜詩註者數家然槩不為識者<lb/>
<pb n="KR4d0268_SBCK_015-1b"/>
　　所取近世有蜀人任淵嘗註宋子京黄魯直<lb/>
　　陳無已三家詩頗稱詳贍若東坡先生之詩<lb/>
　　則援據閎博指趣深逺淵獨不敢為之説<hi>某</hi>
　　頃與范公至能㑹於蜀因相與論東坡詩慨<lb/>
　　然謂予足下當作一書發明東坡之意以遺<lb/>
　　學者<hi>某</hi>謝不能他日又言之因舉二三事以<lb/>
　　質之曰五畝漸成終老計九重新掃舊巢㾗<lb/>
　　遥知叔孫子已致魯諸生當若為解至能曰<lb/>
　　東坡竄黄州自度不復収用故曰新掃舊巢<lb/>
<pb n="KR4d0268_SBCK_015-2a"/>
　痕建中初復召元祐諸人故曰已致魯諸生<lb/>
　恐不過如此耳某曰此<hi>某</hi>之所以不敢承命<lb/>
　也昔祖宗以三館養士儲将相材及官制行<lb/>
　罷三館而東坡蓋嘗直史館然自讁爲散官<lb/>
　削去史館之職久矣至是史館亦廢故云新<lb/>
　掃舊巢㾗其用字之嚴如此而鳯巢西隔九<lb/>
　重門則又李義山詩也建中初韓曽二相得<lb/>
　政盡収用元祐人其不召者亦補大藩惟東<lb/>
　坡兄弟猶領宫祠此句蓋寓所謂不能致者<lb/>
<pb n="KR4d0268_SBCK_015-2b"/>
　二人意深語緩尤未易窺測至如車中有布<lb/>
　乎指當時用事者則猶近而易見白首沉下<lb/>
　吏緑衣有公言乃以侍妾朝雲嘗歎黄師是<lb/>
　仕不進故此句之意戯言其上僣則非得於<lb/>
　故老殆不可知必皆能知此然後無憾至能<lb/>
　亦太息曰如此誠難矣後二十五六年<hi>某</hi>告<lb/>
　老居山陰澤中吳興施宿武子出其先人司<lb/>
　諫公所註數十大編屬<hi>某</hi>作序司諫公以絶<lb/>
　識博學名天下且用工深厯歲久又助之以<lb/>
<pb n="KR4d0268_SBCK_015-3a"/>
　頋君景蕃之該洽則於東坡之意蓋幾可以<lb/>
　無憾矣<hi>某</hi>雖不能如至能所託而得序斯文<lb/>
　豈非幸哉嘉泰二年正月五日山陰老民陸<lb/>
　某序<lb/>
　　　　　達觀堂詩序<lb/>
　朝請郎致仕吳公景先少嘗從洛川先生朱<lb/>
　公希真問道朱公為名所居堂曰達觀手書<lb/>
　以遺之且賦詩一章屬之曰子為人深静簡<lb/>
　逺不富貴必夀考故吾以此事相期景先出<lb/>
<pb n="KR4d0268_SBCK_015-3b"/>
　仕五十年不求速化不治生産位僅至二千<lb/>
　石晚為東諸侯客遂引年以歸距八十不逺<lb/>
　望其容貌不腴不瘠視聴步趨如五六十人<lb/>
　非得朱公宻傳親付殆不能爾朱公之逝甚<lb/>
　異世以為與尹先覺譙天授蘇養直俱解化<lb/>
　僊去則吾景先亦其流亞歟自朱公賦詩後<lb/>
　士大夫繼作凢若干篇屬予為序嘉泰二年<lb/>
　十一月癸丑放翁陸<hi>某</hi>務觀序<lb/>
　　　　　梅聖俞别集序<lb/>
<pb n="KR4d0268_SBCK_015-4a"/>
　　宛陵先生遺詩及文若干首實<hi>某</hi>官李兼孟<lb/>
　　達所編緝也先生當吾　宋太平最盛時官<lb/>
　　京洛同時多偉人巨公而歐陽公之文蔡君<lb/>
　　謨之書與先生之詩三者鼎立各自名家文<lb/>
　　如尹師魯書如蘇子美詩如石曼卿輩豈不<lb/>
　　足垂世哉要非三家之比此萬世公論也先<lb/>
　　生天資卓偉其於詩非待學而工然學亦無<lb/>
　　出其右者方落筆時置字如大禹之鑄鼎練<lb/>
　　句如后䕫之作樂成篇如周公之致太平使<lb/>
<pb n="KR4d0268_SBCK_015-4b"/>
　　後之能者欲學而不得欲賛而不能况可得<lb/>
　　而譏評去取哉歐陽公平生常自以為不能<lb/>
　　望先生推為詩老王荆公目謂虎圖詩不及<lb/>
　　先生包鼎畫虎之作又賦哭先生詩推仰尤<lb/>
　　至晚集古句獨多取焉蘇翰林多不可古人<lb/>
　　惟次韻和陶淵明及先生二家詩而已雖然<lb/>
　　使本無此三公先生何歉有此三公亦何以<lb/>
　　加秋毫於先生予所以論載之者要以見前<lb/>
　　輩識精論公與後世妄人異耳㑹李君來請<lb/>
<pb n="KR4d0268_SBCK_015-5a"/>
　予序故書以予之嘉泰三年正月己夘山陰<lb/>
　陸<hi>某</hi>序<lb/>
　　　　　楊夢錫集句杜詩序<lb/>
　文章要法在得古作者之意意既深逺非用<lb/>
　力精到則不能造也前輩於左氏傳太史公<lb/>
　書韓文杜詩皆熟讀暗誦雖支枕據鞍間與<lb/>
　對巻無異久之乃能超然自得今後生用力<lb/>
　有限掩巻而起已十亡三四而望有得於古<lb/>
　人亦難矣楚人楊夢錫才髙而深於詩尤積<lb/>
<pb n="KR4d0268_SBCK_015-5b"/>
　勤杜詩平日涵養不離胷中故其句法森然<lb/>
　可喜因以暇戲集杜句夢錫之意非為集句<lb/>
　設也本以成其詩耳不然火龍黼黻手豈補<lb/>
　綴百家衣者邪予故為表出之以告未深知<lb/>
　夢錫者嘉泰三年正月丁亥笠澤陸某序<lb/>
　　　　　陸伯政山堂類槀序<lb/>
　古之學者始於家塾鄉校而貢於天子之辟<lb/>
　雍始於抱闗擊柝而至於公卿始於賦物銘<lb/>
　器師旅㑹盟之辭而至於陳謨作誥其所遇<lb/>
<pb n="KR4d0268_SBCK_015-6a"/>
　雖不同然於明聖人之道闡性命精微之理<lb/>
　則一也周衰道術裂於百氏士各以所見著<lb/>
　書授徒於是稽之堯舜禹文王周公孔子之<lb/>
　遺書始有大不合者今六經散缺不全而諸<lb/>
　子之書則往往具在又其辭怪偉辯麗足以<lb/>
　動蕩世之耳目乃欲學者之文辭一合於道<lb/>
　而不悖戾於經可謂難矣吾宗伯政諱煥之<lb/>
　唐丞相文公希聲之九世孫文公上距丞相<lb/>
　元方五世中間子孫遇五季之亂獨不失譜<lb/>
<pb n="KR4d0268_SBCK_015-6b"/>
　至今世次皆可序述伯政家世為儒力學篤<lb/>
　行至老不少衰所為文皆本六經無一毫泊<lb/>
　於釋老雖其徒有従之求文者伯政尊所聞<lb/>
　猶毅然不為之貶至如楊公時近世名儒獨<lb/>
　以立論少入釋老伯政正色斥之不遺餘力<lb/>
　使死而有知吾伯政有以見周公孔子矣其<lb/>
　孤集遺文為二十巻來請予為序伯政之文<lb/>
　可稱述者衆予獨言其學術文辭之正以序<lb/>
　之尚不失斯人之本意又進其子孫云嘉泰<lb/>
<pb n="KR4d0268_SBCK_015-7a"/>
　　四年二月丁巳笠澤陸<hi>某</hi>謹序<lb/>
　　　　　　普燈録序<lb/>
　　粤自曠大刼來至神應迹開示天人未有不<lb/>
　　以文字語言相授者今七佛偈是其一也至<lb/>
　　於中夏則三十萬年之前包犧氏作已畫八<lb/>
　　卦造書契矣釋迦之興固亦無異今一大藏<lb/>
　　教可謂富矣乃獨於最後舉華示其上足弟<lb/>
　　子迦葉迦葉欣然一笑不立文字不形言語<lb/>
　　謂之正法眼藏師舉華而傳弟子一笑而受<lb/>
<pb n="KR4d0268_SBCK_015-7b"/>
　　旣書之木葉旁行之間矣亦未見其與古聖<lb/>
　　異也豈謂之文而非文謂之言而非言耶昔<lb/>
　　有景德傳燈三十巻者蓋非文之文非言之<lb/>
　　言也此門一開繼者相望其尤傑立者續燈<lb/>
　　廣燈二書也然皆草創簡略自為區别雖聖<lb/>
　　君賢臣之事有不能具載者獨旁見間出於<lb/>
　　諸祖章中識者以為恨吳僧正受始著普燈<lb/>
　　凢十有七年成三十巻前日之恨毫髪無遺<lb/>
　　矣而尤為光明崇顯者我　祖　宗之　明<lb/>
<pb n="KR4d0268_SBCK_015-8a"/>
　　詔睿藻裒集周悉一一皆有據依足以傳示<lb/>
　　萬世寳為大訓其有功於釋門最大方且上<lb/>
　　之御府副在名山而又以其副示<hi>某</hi>俾得紀<lb/>
　　述梗槩于後<hi>某</hi>自隆興距嘉泰五備史官今<lb/>
　　雖告老待盡山澤猶於　祖　宗遺事思以<lb/>
　　塵露之微仰足山海不自知其力之不逮也<lb/>
　　嘉泰四年三月乙酉太中大夫充寳謨閣待<lb/>
　　制致仕山陰縣開國子食邑五伯户賜紫金<lb/>
　　魚袋陸某謹序<lb/>
<pb n="KR4d0268_SBCK_015-8b"/>
　　　　　　澹齋居士詩序<lb/>
　　詩首國風無非變者雖周公之豳亦變也蓋<lb/>
　　人之情悲憤積於中而無言始發爲詩不然<lb/>
　　無詩矣蘇武李陵陶潜謝靈運杜甫李白激<lb/>
　　於不能自己故其詩爲百代法　國朝林逋<lb/>
　　魏野以布衣死梅堯臣石延年棄不用蘇舜<lb/>
　　欽黄庭堅以廢絀死近時江西名家者例以<lb/>
　　黨籍禁錮乃有才名蓋詩之興本如是紹興<lb/>
　　間秦丞相檜用事動以語言罪士大夫士氣<lb/>
<pb n="KR4d0268_SBCK_015-9a"/>
　抑而不伸大抵竊寓於詩亦多不免若澹齋<lb/>
　居士陳公徳召者故與秦公有學校舊自揣<lb/>
　必不合因不復與相聞退以文章自娛詩尤<lb/>
　中律吕不怨不怒而憤世疾邪之氣凜然不<lb/>
　少囬撓其不坐此得禍亦僅脱爾及秦氏廢<lb/>
　始稍起為吏部郎為國子司業祕書少監遽<lb/>
　沒于官後四十餘年有子知津為髙安守最<lb/>
　其詩得三巻屬<hi>某</hi>為序<hi>某</hi>少識公於山陰方<lb/>
　公召還嘗以詩贈别及公為郎時故相湯歧<lb/>
<pb n="KR4d0268_SBCK_015-9b"/>
　公一日語公曰陸務觀别君詩方傳世非公<lb/>
　之賢何以發其語如此時紹興己夘歲也因<lb/>
　髙安之請重以感欷<hi>某</hi>於是年八十有一矣<lb/>
　開禧元年九月太中大夫寳謨閣待制致仕<lb/>
　山陰縣開國子食邑五百户賜紫金魚袋陸<lb/>
<hi>某</hi>序<lb/>
　　　　　傅給事外制集序<lb/>
　國家自崇寧來大臣専權政事號令不合天<lb/>
　下心卒以致亂然積治已久文風不衰故人<lb/>
<pb n="KR4d0268_SBCK_015-10a"/>
　材彬彬進士髙第及以文辭進於朝者亦多<lb/>
　稱得人　祖　宗之澤猶在黨籍諸家為時<lb/>
　論所貶者其文又自為一體精深雅健追還<lb/>
　唐元和之盛及　髙皇帝中興雖披荆棘立<lb/>
　朝廷中朝人物悉㑹於行在雖中原未平而<lb/>
　詔令有承平風識者知社稷方永太平未艾<lb/>
　也故給事中傅公以是時典西省文書得名<lb/>
　尤盛公天資忠義絶人自東夷寇逆滔天建<lb/>
　炎中　大駕南渡虜吞噬不遺力幾犯屬車<lb/>
<pb n="KR4d0268_SBCK_015-10b"/>
　之塵公眇然書生位未通顯獨涕泗感激請<lb/>
　提孤軍横遏虜衝衛乗輿論功埒諸大将及<lb/>
　駐驆㑹稽公遂為浙東帥始隠然有大臣望<lb/>
　雖擯斥不容而士論愈歸及在東省御史力<lb/>
　詆去之然猶知公為一代大儒蓋公論不可<lb/>
　揜如此公遺文百餘巻嗣孫穉貧甚手自鈔<lb/>
　録以傳後世未能竟乃先緝外制數百篇屬<lb/>
　某為序公之文固天下所願見而取法<hi>某</hi>未<lb/>
　成童時公過　先少師毎獲出拜侍立被公<lb/>
<pb n="KR4d0268_SBCK_015-11a"/>
　　教誨詎今七十餘年幸猶後死得論序公文<lb/>
　　亦幸矣<hi>某</hi>聞文以氣為主出處無媿氣乃不<lb/>
　　橈韓栁之不敵世所知也公自政和訖詔興<lb/>
　　閲世變多矣白首一節不少屈於權貴不附<lb/>
　　時論以苟登用毎言虜言畔臣必憤然扼腕<lb/>
　　裂眥有不與俱生之意士大夫稍有退縮者<lb/>
　　輒正色責之若讎一時士氣為之振起今觀<lb/>
　　其制告之詞可槩見也公諱崧卿字子駿於<lb/>
　　虖賢哉開禧元年九月某日太中大夫充寳<lb/>
<pb n="KR4d0268_SBCK_015-11b"/>
　　謨閣待制致仕山陰縣開國子食邑五百户<lb/>
　　賜紫金魚袋陸<hi>某</hi>謹序<lb/>
　　　　　　聞鼙録序<lb/>
　　元豐初置武學　先太師以三館兼判學事<lb/>
　　今學制規模多出於公而䇿問亦具載家集<lb/>
　　中後百餘年<hi>某</hi>從子朴作聞鼙録若干篇論<lb/>
　　孫吳遺意欲上之朝且乞序於<hi>某某</hi>懦且老<lb/>
　　非能知武事者朴許國自奮之志亦<hi>某</hi>所愧<lb/>
　　也乃從其請開禧元年十一月丁夘陸<hi>某</hi>序<lb/>
<pb n="KR4d0268_SBCK_015-12a"/>
　　　　　周益公文集序<lb/>
　天之降才固已不同而文人之才尤異将使<lb/>
　之發冊作命陳謨奉議則必畀之以閎富淹<lb/>
　貫温厚爾雅之才而處之以帷幄宻勿之地<lb/>
　故其位與才常相稱然後其文足以紀非常<lb/>
　之事明難喻之指藻飾治具風動天下書黄<lb/>
　麻之詔鏤白玉之牒蔵之金匱石室可謂盛<lb/>
　矣若夫将使之闡道德之原發天地之秘放<lb/>
　而及於鳥獸蟲魚草木之情則畀之才亦必<lb/>
<pb n="KR4d0268_SBCK_015-12b"/>
　雄渾卓犖窮幽極微又畀以逺逰窮處排擯<lb/>
　斥踈使之磨礲齟齬瀕於寒餓以大發其藏<lb/>
　故其所賦之才與所居之地亦若造物有意<lb/>
　於其間者雖不用於時而自足以傳後世此<lb/>
　二者造物豈真有意哉亦理之自然古今一<lb/>
　揆也大丞相太師益公自少壮時以進士博<lb/>
　學宏詞疊二科起家不數年厯太學三館予<lb/>
　實定交於是時時固多豪雋不羣之士然落<lb/>
　筆立論傾動一座無敢嬰其鋒者惟公一人<lb/>
<pb n="KR4d0268_SBCK_015-13a"/>
　中雖暫斥而玉煙劒氣三秀之芝非窮山腐<lb/>
　壤所能湮没復出於時極文章禮樂之用絶<lb/>
　世獨立遂登相輔雖去視草之地而大詔令<lb/>
　典冊　孝宗皇帝猶特以屬公於虖聖主之<lb/>
　心亦如造物非私公以富貴蓋大官重任不<lb/>
　極不久則無以盡公之才也公既薨逾年公<lb/>
　之子綸以公遺文號省齋文槀者屬予為之<lb/>
　序公在位久崇論谹議豐功偉績見於朝廷<lb/>
　傳之夷狄者何可勝數予獨論其文者墓有<lb/>
<pb n="KR4d0268_SBCK_015-13b"/>
　碑史有傳非集序所當及也開禧元年十二<lb/>
　月甲子太中大夫寶謨閣待制致仕山陰縣<lb/>
　開國子食邑五百户賜紫金魚袋陸某謹序<lb/>
　　　　　宣城李虞部詩序<lb/>
　宣之為郡自晉唐至本朝地望常重來為守<lb/>
　者不知幾人而風流吟詠謝宣城實為之冠<lb/>
　生其鄉者幾人而歌詩復古梅宛陵獨擅其<lb/>
　宗此兩公蓋與敬亭之山俱不磨矣故宣之<lb/>
　士多工於文而五七字為尤工唐有李推官<lb/>
<pb n="KR4d0268_SBCK_015-14a"/>
　　以詩名當代其家傳遺詩得數百篇以詩考<lb/>
　　之蓋與皮陸同時歟自推官後世世得能詩<lb/>
　　聲當元豐間有虞部公作詩益工推官清新<lb/>
　　警邁極鍜鍊之妙而虞部則規摹思致宏放<lb/>
　　簡逺自宛陵出如劉子駿文學不盡與父同<lb/>
　　議者亦不能優劣之也予得其兩世遺編於<lb/>
　　虞部之曽孫臨海太守兼字孟達孟達固詩<lb/>
　　人蓋淵源二祖而能不媿者推官虞部之家<lb/>
　　世諱字與其學術行治蓋各見於其墓刻家<lb/>
<pb n="KR4d0268_SBCK_015-14b"/>
　　諜予獨志其詩云開禧三年六月丙午太中<lb/>
　　大夫寳謨閣待制致仕渭南縣開國伯食邑<lb/>
　　八百户賜紫金魚袋陸某謹序<lb/>
　　　　　　曽裘父詩集序<lb/>
　　古之説詩曰言志夫得志而形於言如皐陶<lb/>
　　周公召公吉甫固所謂志也若遭變遇䜛流<lb/>
　　離困悴自道其不得志是亦志也然感激悲<lb/>
　　傷憂時閔己託情寓物使人讀之至於太息<lb/>
　　流涕固難矣至於安時處順超然事外不矜<lb/>
<pb n="KR4d0268_SBCK_015-15a"/>
　不挫不誣不懟發為文辭冲澹簡逺讀之者<lb/>
　遺聲利冥得喪如見東郭順子悠然意消豈<lb/>
　不又難哉如吾臨川曽裘父之詩其殆庶幾<lb/>
　於是乎予紹興己夘庚辰間始識裘父於行<lb/>
　在所自是數見其詩所養愈深而詩亦加工<lb/>
　比予來官臨川則裘父已没欲求其遺書而<lb/>
　予蒙恩召歸至今以為恨友人趙去華彦稴<lb/>
　寄裘父艇齋小集來曰願序以數十語然裘<lb/>
　父得意可傳之作蓋不止此遺珠棄璧識者<lb/>
<pb n="KR4d0268_SBCK_015-15b"/>
　興歎去華爲郡博士尚能博訪之稍増編帙<lb/>
　計無甚難者敢以爲請裘父諱季貍及與建<lb/>
　炎過江諸賢游尤見賞於東湖徐公嘉定元<lb/>
　年二月丁酉山陰陸<hi>某</hi>序<lb/>
　　　　　送巖電道人入蜀序<lb/>
　王衍一生酣豢富貴乃以口不言錢自髙巖<lb/>
　電本張氏子施藥説相不受人一錢乃自稱<lb/>
　姓錢以滑稽玩世古今相反有如此者忽來<lb/>
　告放翁言将西入蜀乃書以遺之他日到青<lb/>
<pb n="KR4d0268_SBCK_015-16a"/>
　城大峩霧中鵠鳴諸名山見孫思邈朱桃椎<lb/>
　張四郎尓朱先生姚小太尉譙天授尹先覺<lb/>
　輩有問放翁安否者可出此巻相與一笑<lb/>
　　　　　邢芻甫字序<lb/>
　衛詩美武公之德一章曰瞻彼淇澳緑竹猗<lb/>
　猗終之曰有匪君子終不可諼兮淇大川也<lb/>
　見淇而思武公可也王芻萹竹草之微者亦<lb/>
　見而思焉則思之至矣此所謂終不可諼兮<lb/>
　者歟吾友邢子名淇請字於予予復之曰士<lb/>
<pb n="KR4d0268_SBCK_015-16b"/>
　之仕者能使一國一邑之人安其政而無怨<lb/>
　疾嘲譏亦已難矣况見其鄉閭而咨嗟追慕<lb/>
　豈不甚難哉今衛人於武公見其地而思之<lb/>
　見其草木而思之見其草之微者如王芻萹<lb/>
　竹而思之况遇其子孫又将何如哉人不我<lb/>
　忘於我何加然使人不怨疾嘲譏又咨嗟追<lb/>
　慕久而不忘必有以得之矣故為士者於此<lb/>
　不可不知勉也請字子曰芻甫芻甫勉之仕<lb/>
　而使一國一邑之人不忘相處而使鄉閭黨<lb/>
<pb n="KR4d0268_SBCK_015-17a"/>
　　友不忘相與記其行事以為法傳其言論風<lb/>
　　㫖誦習而勉於善豈不美哉嘉定元年四月<lb/>
　　已未山陰陸<hi>某</hi>序<lb/>
　　　　　　曽温伯字序<lb/>
　　堯舜去今逺矣其言傳于今者蓋寡惟直而<lb/>
　　温與寛而栗之言再見焉方是時教化之所<lb/>
　　覃人才之所慕全徳如夔臯陶所言是豈戒<lb/>
　　其不足哉至商周之間始有得聖人之清聖<lb/>
　　人之和者清近直和近温則既分而爲二矣<lb/>
<pb n="KR4d0268_SBCK_015-17b"/>
　　若漢汲長孺事君無隠天下謂之直然去古<lb/>
　　之全徳又益以逺贑川曽君黯方其入家塾<lb/>
　　也大父大卿公用蘇子由張芸叟字其子孫<lb/>
　　例字之曰温伯蓋以古全徳訓之有其義而<lb/>
　　亡其説温伯請於予曰願有以補之以終大<lb/>
　　父之意予慨然歎曰自大卿至温伯三世傳<lb/>
　　嫡徳亦克肖其有以承此訓矣序其敢辤嘉<lb/>
　　定元年五月辛酉山陰陸<hi>某</hi>序<lb/>
　　　　　　天童無用禪師語録序<lb/>
<pb n="KR4d0268_SBCK_015-18a"/>
　虙羲一畫發天地之祕迦葉一笑盡先佛之<lb/>
　傳净名一黙曽㸃一唯丁一牛刀扁一車輪<lb/>
　臨濟一喝徳山一棒妙喜一竹篦子皆同此<lb/>
　闗捩但恨欠人承當天童無用禪師蓋卓爾<lb/>
　能承當者未見妙喜大事已畢豈有住山示<lb/>
　衆之語可累編簡哉放翁謂若不投之水火<lb/>
　無有是處惟韓退之所云火其書其語差似<lb/>
　痛快又恐退之亦止是説得耳五百年後此<lb/>
　話大行方知無用與放翁却是同参嘉定元<lb/>
<pb n="KR4d0268_SBCK_015-18b"/>
　年秋九月丙辰序<lb/>
　　　　　陳長翁文集序<lb/>
　漢之文章猶有六經餘味及建武中興禮樂<lb/>
　法度粲然如西京時惟文章頓衰自班孟堅<lb/>
　已不能望太史公之淳深崔蔡晚出遂墜卑<lb/>
　弱識者累欷而已我　宋更靖康旤變之後<lb/>
　髙皇帝受命中興雖艱難顛沛文章獨不少<lb/>
　衰得志者司詔令垂金石流落不偶者娛憂<lb/>
　紓憤發為詩騷視中原盛時皆略可無媿可<lb/>
<pb n="KR4d0268_SBCK_015-19a"/>
　謂盛矣久而寖微或以纎巧摘裂為文或以<lb/>
　卑陋俚俗為詩後生或為之變而不自知方<lb/>
　是時能居今行古卓然傑立於頽波之外如<lb/>
　吾長翁者豈易得哉其子師文來乞予為長<lb/>
　翁集序乃寓吾歎以慰其子且以慰長翁於<lb/>
　地下云長翁髙郵陳氏諱造字唐卿嘉定二<lb/>
　年三月丁巳渭南伯陸<hi>某</hi>務觀序<lb/>
<pb n="KR4d0268_SBCK_015-19b"/>
</p>
<p>
渭南文集巻第十五<lb/>
<pb n="KR4d0268_SBCK_015-20a"/>
</p>
<p>
</p>
  </div>
</body>
</text>
</TEI>
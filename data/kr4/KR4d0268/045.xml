<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_045-1a"/>
渭南文集卷第四十五<lb/>
　　　　　　　山　隂　陸　游　務觀<lb/>
　　　　　入蜀記第三<lb/>
十七日郡集于青山李太白祠堂二教授同集<lb/>
　祠在青山之西北距山尚十五里墓在祠後<lb/>
　有小岡阜起伏蓋亦青山之别支也祠莫知<lb/>
　其始有唐劉全白所作墓碣及近歳張眞甫<lb/>
　舎人所作重修祠碑太白烏巾白衣錦袍又<lb/>
　有道㡌氅裘侑食於側有郭功甫也早飯罷<lb/>
<pb n="KR4d0268_SBCK_045-1b"/>
　遊青山山南小市有謝玄暉故宅基今爲湯<lb/>
　氏所居南望平野極目而環宅皆流泉竒石<lb/>
　青林文篠眞佳處也遂由宅後登山路極險<lb/>
　巇凡三四里有兩道人持湯飲迎勞於松石<lb/>
　間又里許至一菴老道人出迎年七十餘姓<lb/>
　周濰州人居此山三十年顴頰如丹鬚鬢無<lb/>
　白者又有李媪八十矣耳目聦明談笑不衰<lb/>
　自言嘗得異人祕訣菴前有小池曰謝公池<lb/>
　水味甘冷雖盛夏不竭絶頂又有小亭亦名<lb/>
<pb n="KR4d0268_SBCK_045-2a"/>
　謝公亭下視四山如蛟龍奔放争赴川谷絶<lb/>
　類吾鄉舜山但舜山之巔豐沃夷曠無異平<lb/>
　陸此所不及也亭北望正對歴陽周生言元<lb/>
　顔亮入寇時戰鼓之聲震于山中云夜歸舟<lb/>
　次已一鼔盡矣坐間信伯言桓温墓亦在近<lb/>
　郊有石獸石馬製作精妙又有碑悉刻當時<lb/>
　車馬衣冠之類極可觀恨不一到也<lb/>
十八日小雨解舟出姑熟溪行江中江溪相接<lb/>
　水清濁各不相亂挽行來中三十里至大信<lb/>
<pb n="KR4d0268_SBCK_045-2b"/>
　口泊舟蓋自此出大江須風便乃可行往往<lb/>
　連日阻風兩小山夾江即東梁西梁一名天<lb/>
　門山李太白詩云兩岸青山相對出孤㠶一<lb/>
　片日邉來王文公詩云崔嵬天門山江水遶<lb/>
　其下梅聖俞云東梁如仰蠶西梁如浮魚徐<lb/>
　師川云南人北人朝暮舡東梁西梁今古山<lb/>
　皆得句於此也水滸小兒賣蔆芡蓮藕者甚<lb/>
　衆夜行堤上觀月大信口歐陽文忠公于役<lb/>
　志謂之帶星口未詳孰是干役志蓋讁夷陵<lb/>
<pb n="KR4d0268_SBCK_045-3a"/>
　時所著也<lb/>
十九日便風過大小褐山磯竒石巉絶漁人依<lb/>
　石挽罾宛如畫圗間所見過梟磯在大江中<lb/>
　聳拔特起有道士結廬其上政和中賜名寜<lb/>
　淵觀舊說梟磯有梟能害人故得名方郡縣<lb/>
　奏乞觀頟時惡其名因曰磯在水中水常沃<lb/>
　石故曰澆磯今觀屋亦二十餘閒然止一道<lb/>
　人居之相傳有二人則其一輙死故無敢徃<lb/>
　者至蕪湖縣泊舟呉波亭知縣右通直郎吕<lb/>
<pb n="KR4d0268_SBCK_045-3b"/>
　昭問來按漢丹楊郡有蕪湖縣呉陸遜屯蕪<lb/>
　湖又杜預注春秋楚子伐呉克鳩兹亦云在<lb/>
　蕪湖至東晉乃改名于湖不知所自王敦反<lb/>
　屯于湖今故城尚存又有玩鞭亭亦當時遺<lb/>
　迹唐温飛卿有湖隂曲叙其事近時張文潛<lb/>
　以爲晉書所云帝至于湖隂察營壘當以于<lb/>
　湖爲句飛卿蓋誤讀也作于湖曲以及之劉<lb/>
　夢得歴陽書事詩叙道中事云望夫人化石<lb/>
　夢帝日環營蓋夢得自　州移牧歴陽過此<lb/>
<pb n="KR4d0268_SBCK_045-4a"/>
　邑也邑人云數年前邑境有盗發大墓棺槨<lb/>
　已壊得鏡及刀劒之屬甚衆甃塼有大將軍<lb/>
　墓四字或疑爲敦墓云<lb/>
二十日寧國太平縣主簿左迪功郎陳炳來見<lb/>
　泛小舟徃謝之則寓寧淵觀下院以提刑司<lb/>
　檄來督大禮錢帛寧淵在梟磯隔大江故置<lb/>
　下院於近邑道流十餘壇宇像設甚盛有觀<lb/>
　主何守誠者今選居太一宫矣炳字徳先婺<lb/>
　州義烏人自言其從姑得道徽宗朝賜號妙<lb/>
<pb n="KR4d0268_SBCK_045-4b"/>
　静練師結廬葛仙峯下平生不火食惟飲酒<lb/>
　㗖生果爲人言禍福死生無毫釐差每風日<lb/>
　清和時輒掩闗獨處或於戸外竊聽之但聞<lb/>
　若二嬰兒聲或歌或笑徃徃至中夜方止莫<lb/>
　有能測者年九十正旦自言四月八日當逺<lb/>
　行果以是日坐逝每爲德先言汝有仙骨當<lb/>
　遇異人後因得疾委頓有皖山徐先生來餌<lb/>
　以藥即日疾平徐因留教以絶粒訣德先父<lb/>
　母方望其成名固不許然自是絶滋味日食<lb/>
<pb n="KR4d0268_SBCK_045-5a"/>
　淡湯餅及飯而已如此者六年益覺身輕能<lb/>
　日行二百里㑹中第娶妻復近葷血徐遂告<lb/>
　别臨行語徳先曰汝二紀後當復從我究此<lb/>
　事徳先送至溪上方呼舟欲渡徐褰裳疾行<lb/>
　水上而去呼之不復應徳先至今悵恨有棄<lb/>
　官入灊皖之意予遂遊東寺登王敦城以歸<lb/>
　城並大江氣象宏敝邑出緑毛龜就船賣者<lb/>
　不可勝數將午解舟過三山磯磯上新作龍<lb/>
　祠有道人半醉立蘚崖峭絶處下觀行舟望<lb/>
<pb n="KR4d0268_SBCK_045-5b"/>
　之使人寒心亦竒士也江中江豚十數出没<lb/>
　色或黑或黃俄又有物長數尺色正赤類大<lb/>
　蜈蚣奮首逆水而上激水髙三二尺殊可畏<lb/>
　也宿過道口<lb/>
二十一日過繁昌縣南唐所置初隷宣城及置<lb/>
　太平州復割隷焉晩泊荻港散歩堤上遊龍<lb/>
　廟有老道人守之台州仙居縣人自言居此<lb/>
　十年日伐薪二束賣之以自給雨雪則從人<lb/>
　乞未嘗他螢也又至一菴僧言隔港即銅陵<lb/>
<pb n="KR4d0268_SBCK_045-6a"/>
　界逺山嶄然臨大江者即銅官山太白所謂<lb/>
　我愛銅官樂千年未擬還是也恨不一到最<lb/>
　後至鳯凰山延禧觀觀廢于兵爐者四十餘<lb/>
　年近方興葺羽流五六人觀主陳廷瑞婺州<lb/>
　義烏縣人言此古青華觀也有趙先生荻港<lb/>
　市中人父賣茗先生幻名王九年十三疾亟<lb/>
　父抱詣青華願使入道是夕先生夢老人引<lb/>
　之登髙山謂曰我隂翁也出栢枝㗖之及覺<lb/>
　遂不火食後又夢前老人教以天篆數百字<lb/>
<pb n="KR4d0268_SBCK_045-6b"/>
　比覺悉記不遺　太宗皇帝召見度爲道士<lb/>
　賜冠簡易名自然給<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>錢遣還遂爲觀主祥<lb/>
　符間再召至京師賜紫衣改青華額曰延禧<lb/>
　先生懇求還山養母得歸一日無疾而逝門<lb/>
　人葬之山中行半途棺忽大重不可舉其母<lb/>
　曰吾兒必有異命發棺果空無尸惟劒履在<lb/>
　耳遂即其處葬之今冢猶在謂之劔冢自然<lb/>
　國史有傳大槩與廷瑞言頗合惟劒冢一事<lb/>
　無之荻港蓋繁昌小墟市也歸舟巳夜矣<lb/>
<pb n="KR4d0268_SBCK_045-7a"/>
二十二日過大江入丁家洲夾復行大江自離<lb/>
　當塗風日清美波平如席白雲青嶂逺相映<lb/>
　帶終日如行圗畫殊忘道途之勞也過銅陵<lb/>
　縣不入晚泊水洪口江湖間謂分流處爲洪<lb/>
　王文公詩云東江木落水分洪是也<lb/>
二十三日過陽山磯始見九華山九華本名九<lb/>
　子李太白爲易名太白與劉夢得皆有詩而<lb/>
　劉至以爲可兼太華女几之竒秀南唐宋子<lb/>
　嵩辤政柄歸隠此山號九華先生封青陽公<lb/>
<pb n="KR4d0268_SBCK_045-7b"/>
　由是九華之名益盛惟王文公詩云盤根雖<lb/>
　巨壯其末乃脩纎最極形容之妙大抵此山<lb/>
　之竒在脩纖耳然無含蓄敦大氣象與廬早<lb/>
　天台異矣岸旁荻花如雪舊見天井長老彦<lb/>
　威云廬山老僧用此絮紙衣威少時在惠日<lb/>
　亦爲之佛燈珣禪師見而大嗔云汝少年輒<lb/>
　求温暖如此豈有心學道耶退而問兄弟則<lb/>
　堂中百人有荻花衣者財三四皆年七十餘<lb/>
　矣威愧恐亟除去泊梅根港巨魚十數色蒼<lb/>
<pb n="KR4d0268_SBCK_045-8a"/>
　白大如黄犢出没水中每出水輒激起沸白<lb/>
　成浪真壯觀也<lb/>
二十四日到池州泊稅務亭子州唐置南唐嘗<lb/>
　爲康化軍節度今省又嘗割青陽隷建康今<lb/>
　復故惟所置銅陵東流二縣及改秋浦爲貴<lb/>
　池今因之蓋南唐都金陵故當塗蕪湖銅陵<lb/>
　繁昌廣徳青陽并江寧上元溧陽溧水句容<lb/>
　凡十一縣皆隷畿内今建康爲行都而纔有<lb/>
　江寧等五邑有司所當議也李太白往來江<lb/>
<pb n="KR4d0268_SBCK_045-8b"/>
　東此州所賦尤多如秋浦歌十七首及九華<lb/>
　山清溪白笴陂玉鏡潭諸詩是也秋浦歌云<lb/>
　秋浦長似秋蕭條使人愁又曰兩鬢入秋浦<lb/>
　一朝䬃已衰猨聲催白鬢長短盡成絲則池<lb/>
　州之風物可見矣然觀太白此歌髙妙乃爾<lb/>
　則知姑熟十詠決爲贗作也杜牧之池州諸<lb/>
　詩正爾觀之亦清婉可愛若與太白詩並讀<lb/>
　醇醨異味矣初王帥平南唐命曺彬分兵自<lb/>
　荆州順流東下以樊若冰爲鄉導首克池州<lb/>
<pb n="KR4d0268_SBCK_045-9a"/>
　然後能取蕪湖當塗駐軍采石而浮橋成則<lb/>
　池州今實要地不可不備也<lb/>
二十五日見知州右朝議大夫直祕閣楊師中<lb/>
　通判右朝奉郎孫徳芻遊光孝寺寺有西峰<lb/>
　聖者所留䥫笛聖者生當呉武王楊行密時<lb/>
　陽狂不羈好吹笛能役鬼神蛟龍嘗寓池州<lb/>
　乾明寺乾明即光孝也反去留笛付主事僧<lb/>
　笛似銅䥫而非色緑而瑩潤如緑玉不知何<lb/>
　物僧懼爲好事者所奪郡官求觀之輒出一<lb/>
<pb n="KR4d0268_SBCK_045-9b"/>
　凡䥫笛充數予偶與監寺僧有舊獨得一見<lb/>
　有石刻沈㪫逹所作西峯銘文辤古雅可愛<lb/>
　恨非其自書也僧言貴池去城八十里在秀<lb/>
　山下江之一支别匯爲池四隅皆因山石爲<lb/>
　岸産鯉魚金鱗朱尾味極美本以此得貴池<lb/>
　之目秀山有梁昭明太子墓拱木森然今池<lb/>
　州城西有神甚靈者曰九郎或云九郎即昭<lb/>
　明晩登弄水亭杜牧之所賦詩也亭殊不葺<lb/>
　然正對清溪齊山景物絶佳州雖瀕江然據<lb/>
<pb n="KR4d0268_SBCK_045-10a"/>
　岡阜上頗難得水<lb/>
二十六日解舟過長風沙羅刹石李太白江上<lb/>
　贈竇長史詩云萬里南遷夜郎國三年歸及<lb/>
　長風沙梅聖俞送方進士遊廬山云長風沙<lb/>
　浪屋許大羅刹石齒水下排歴此二險過湓<lb/>
　浦始見瀑布懸蒼崖即此地也又太白長干<lb/>
　行云早晩下三巴預將書報家相迎不道逺<lb/>
　直到長風沙蓋自金陵至此七百里而室家<lb/>
　來迎其夫甚言其逺也地屬舒州舊最號湍<lb/>
<pb n="KR4d0268_SBCK_045-10b"/>
　險仁廟時發運使周湛役三十萬夫䟽支流<lb/>
　十里以避之至今爲行舟之利羅刹石在大<lb/>
　江中正如京口鶻峯而稍大白石拱起其上<lb/>
　叢篠喬木亦有小神祠旛竿不知何神也西<lb/>
　望群山靡迤巖嶂深秀宛如吾廬南望鏡中<lb/>
　諸山爲之累欷宿懷家洑懷姓也呉有尚書<lb/>
　郎懷叙見顧雍傳<lb/>
二十七日五鼓大風自東北來舟人不告乗便<lb/>
　風解舡過鴈翅夾有稅場居民二百許家岸<lb/>
<pb n="KR4d0268_SBCK_045-11a"/>
　下泊舡甚衆遂經皖口至趙屯未朝食已行<lb/>
　百五十里而風益大乃泊夾中皖口即王師<lb/>
　破江南大將朱令贇水軍處趙屯有戍兵亦<lb/>
　小市聚也是日大風至暮不止登岸行至夾<lb/>
　口觀江中驚濤駭浪雖錢塘八月之潮不過<lb/>
　也有一舟掀簸浪中欲入夾者再三不可得<lb/>
　幾覆溺矣號呼求救乆方能入北望正見皖<lb/>
　山太白江上望皖公山詩云巉絶稱人意巉<lb/>
　絶二字不刋之妙也南唐元宗南遷豫草舟<lb/>
<pb n="KR4d0268_SBCK_045-11b"/>
　中望皖山愛之謂左右曰此青峭數峯何名<lb/>
　荅曰舒州皖山時方新失淮南伶人李家明<lb/>
　侍側獻詩曰龍舟千里颺東風漢武潯陽事<lb/>
　正同囬首皖公山色好日斜不到壽杯中元<lb/>
　宗爲悲憤欷歔故王文公詩云南狩皖山非<lb/>
　故地北師淮水失名王計其處當去此不遠<lb/>
　也夜雨<lb/>
二十八日過東流縣不入自雷江口行大江江<lb/>
　南群山蒼翠萬疊如列屏障凡數十里不絶<lb/>
<pb n="KR4d0268_SBCK_045-12a"/>
　自金陵以西所未有也是日便風張㠶舟行<lb/>
　甚速然江面浩渺白浪如山所乗二千斛舟<lb/>
　揺兀掀舞纔如一葉過獅子磯一名佛指磯<lb/>
　蘚壁百尺青林緑篠倒生壁閒圗畫有所不<lb/>
　及猶恨舟行北岸不得過其下旁有數磯亦<lb/>
　竒峭然皆非獅子比也至馬當所謂下元水<lb/>
　府山勢尤秀拔正面山脚直插大江廟依峭<lb/>
　崖架空爲閣登降者皆自閣西崖腹小石徑<lb/>
　捫蘿側足而上宛若登梯飛甍曲檻丹碧縹<lb/>
<pb n="KR4d0268_SBCK_045-12b"/>
　緲江上神祠惟此最佳舟至石壁下忽晝晦<lb/>
　風勢横甚舟人大恐失色急下㠶趨小港竭<lb/>
　力牽挽僅能入港繫䌫同泊者四五舟皆來<lb/>
　助牽早間同行一舟亦蜀舟也忽有大魚正<lb/>
　緑腹下赤如丹躍起柂旁髙三尺許人皆異<lb/>
　之是晚果折檣破㠶幾不能全亦可怪也入<lb/>
　夜風愈厲増十餘纜迨曉方少定<lb/>
二十九日阻風馬當港中風雨凄冷初御裌衣<lb/>
　有小舟冐風濤來賣薪菜狶肉亦有賣野彘<lb/>
<pb n="KR4d0268_SBCK_045-13a"/>
　肉者云獵蘆場中所得飯已登南岸望馬當<lb/>
　廟北風吹人勁甚至不能語既暮風少定然<lb/>
　怒濤未息擊舡終夜有聲<lb/>
八月一日過烽火磯南朝自武昌至京口列置<lb/>
　烽燧此山當是其一也自舟中望山突兀而<lb/>
　已及抛江過其下嵌巖竇穴怪竒萬狀色澤<lb/>
　瑩潤亦與它石逈異又有一石不附山傑然<lb/>
　特起髙百餘尺丹藤翠蔓羅絡其上如寶<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>
　屏風是日風靜舟行頗遲又秋深潦縮故得<lb/>
<pb n="KR4d0268_SBCK_045-13b"/>
　盡見杜老所謂幸有舟楫遲得盡所歴妙也<lb/>
　過澎浪磯小孤山二山東西相望小孤屬舒<lb/>
　州宿松縣有戍兵凡江中獨山如金山焦山<lb/>
　落星之類皆名天下然峭拔秀麗皆不可與<lb/>
　小孤比自數十里外望之碧峰巉然孤起上<lb/>
　千雲霄已非它山可擬愈近愈秀冬夏晴雨<lb/>
　姿態萬變信造化之尤物也但祠宇極於荒<lb/>
　殘若稍飾以樓觀亭榭與江山相發揮自當<lb/>
　髙出金山之上矣廟在山之西麓頟曰惠濟<lb/>
<pb n="KR4d0268_SBCK_045-14a"/>
　神曰安濟夫人紹興初張魏公自湖湘還嘗<lb/>
　加營葺有碑載其事又有别祠在澎浪磯屬<lb/>
　江州彭澤縣三面臨江倒影水中亦占一山<lb/>
　之勝舟過磯雖無風亦浪湧蓋以此得名也<lb/>
　昔人詩有舟中估客莫漫狂小姑前年嫁彭<lb/>
　郎之句傳者因謂小孤廟有彭郎像澎浪廟<lb/>
　有小姑像實不然也晩泊沙夾距小孤一里<lb/>
　微雨復以小<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>逰廟中南望彭澤都昌諸山<lb/>
　煙雨空濛鷗鷺滅没極登臨之勝徙倚乆之<lb/>
<pb n="KR4d0268_SBCK_045-14b"/>
　而歸方立廟門有俊鶻摶水禽掠江東南去<lb/>
　甚可壯也廟祝云山有栖鶻甚多<lb/>
二日早行未二十里忽風雲騰湧急繫䌫俄復<lb/>
　開霽遂行泛彭蠡口四望無際乃知太白開<lb/>
　㠶入天鏡之句爲妙始見廬山及大孤大孤<lb/>
　狀類西梁雖不可擬小孤之秀麗然小孤之<lb/>
　旁頗有沙洲葭葦大孤則四際渺瀰皆大江<lb/>
　望之如浮水面亦一竒也江自湖口分一支<lb/>
　爲南江蓋江西路也江水渾濁每汲用皆以<lb/>
<pb n="KR4d0268_SBCK_045-15a"/>
　杏仁澄之過夕乃可飲南江則極清澈合處<lb/>
　如引繩不相亂晩抵江州州治德化縣即唐<lb/>
　之潯陽縣柴桑栗里皆其地也南唐爲奉化<lb/>
　軍節度今爲定江軍岸土赤而壁立東坡先<lb/>
　生所謂舟人指㸃岸如赬者也泊湓浦水亦<lb/>
　甚清不與江水亂自七月二十六日至是首<lb/>
　尾財六日其間一日阻風不行實以四日半<lb/>
　泝流行七百里云<lb/>
三日移泊琵琶亭見知州左朝請郎周昪強仲<lb/>
<pb n="KR4d0268_SBCK_045-15b"/>
　通判左朝散郎胡适發運使户部侍郎史正<lb/>
　志志道發運司幹辦公事程坦履道察推左<lb/>
　文林郎蔡戡定夫始得夔州公移<lb/>
四日遊天慶觀李太白詩所謂潯陽紫極宫也<lb/>
　蘇黄詩刻皆不復存太白詩有一石亦近時<lb/>
　俗書見觀主李守智問玉芝亦不能答觀皆<lb/>
　古屋初不更兵燼而遺迹掃地獨太清殿老<lb/>
　君像乃唐人所塑特爲竒古眞人女眞仙官<lb/>
　力士童子各二軀又有唐明皇帝金銅像衣<lb/>
<pb n="KR4d0268_SBCK_045-16a"/>
　冠如道士而氣宇粹穆有五十年安享太平<lb/>
　富貴氣象李守智者滁州來安人自言家故<lb/>
　富饒遇亂棄家爲道人大將岳飛以度牒與<lb/>
　之始爲道士至今畫岳氏父子事之史志道<lb/>
　招飲於發運廨中登髙逺亭望廬山天氣澄<lb/>
　霽諸峯盡見志道出新鼓鑄䥫錢<lb/>
五日郡集於庾樓樓正對廬山之雙劒峯北臨<lb/>
　大江氣象雄麗自京口以西登覽之地多矣<lb/>
　無出庾樓右者樓不甚髙而覺江山煙雲皆<lb/>
<pb n="KR4d0268_SBCK_045-16b"/>
　在几席間真絶景也庾亮嘗爲江荆豫州刺<lb/>
　史其實則治武昌若武昌南樓名庾樓猶有<lb/>
　理今江州治所在晉特柴桒縣之湓口闗耳<lb/>
　此樓附㑹甚明然白樂天詩固已云潯陽欲<lb/>
　到思無窮庾亮樓南湓口東則承誤亦乆矣<lb/>
　張芸叟南遷録云庾亮鎮潯陽經始此樓其<lb/>
　誤尤甚<lb/>
六日甲夜有大燈毬數百自湓浦蔽江而下至<lb/>
　江面廣處分散漸逺赫然如繁星麗天土人<lb/>
<pb n="KR4d0268_SBCK_045-17a"/>
　云此乃一家放五百椀以禳灾祈福蓋江鄉<lb/>
　舊俗云<lb/>
七日徃廬山小憩新橋市蓋呉蜀大路市肆壁<lb/>
　間多蜀人題名並溪喬木徃徃皆三二百年<lb/>
　物蓋山之麓也自江州至太平興國宫三十<lb/>
　里此適當其半是日車馬及徒行者憧憧不<lb/>
　絶云上觀蓋徃太平宫焚香自八月一日至<lb/>
　七日乃己謂之白蓮㑹蓮社本逺法師遺迹<lb/>
　舊傳逺公嘗以一日借道流故至今太平宫<lb/>
<pb n="KR4d0268_SBCK_045-17b"/>
　歳以為常東林寺亦自作㑹然來者反不若<lb/>
　太平之盛亦可笑也晩至清虚菴菴在撥雲<lb/>
　峰下皇甫道人所居皇甫名坦嘉州人出遊<lb/>
　旁郡獨見其弟子曺彌深登紹興煥文閣實<lb/>
　藏　光堯皇帝御書又有神泉清虚堂皆宸<lb/>
　翰題榜宿清虚西室曹君置酒堂中炙鹿肉<lb/>
　甚珍酒尤清醇夜寒可附火<lb/>
渭南文集卷第四十五<lb/>
</p>
<p>
</p>
  </div>
</body>
</text>
</TEI>
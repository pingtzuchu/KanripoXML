<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_031-1a"/>
渭南文集卷第三十一<lb/>
　　　　　　　山　隂　陸　游　務觀<lb/>
　　　　跋<lb/>
　　　　　跋魯直書大戴踐阼篇<lb/>
　上古之文幸不泯者率非後世所可及不必<lb/>
　壞魯壁發汲冡而得之乃可信也丹書之辭<lb/>
　如此武王之銘如此雖微大戴禮載之可置<lb/>
　疑哉某郷先生傳公子駿爲學者言洪範自<lb/>
　無偏無黨至歸其有極三十二字皆古所傳<lb/>
<pb n="KR4d0268_SBCK_031-1b"/>
　爲人君之常訓箕子申以告武王呉棫才老<lb/>
　著尚書禆傳以爲得此說於虞仲琳少崔少<lb/>
　崔學於傅公此三十二字與丹書三十九字<lb/>
　一傳於箕子一傳於師尚父武王敬受力行<lb/>
　之卜世卜年之永有所自矣開禧三年五月<lb/>
　辛夘故史官陸<hi>某</hi>識於黃太史所書踐阼篇<lb/>
　後以遺廬陵彭君孝求<lb/>
　　　　　跋唐昭宗賜錢武肅王鐡券文<lb/>
　某按唐昭宗乾寧四年遣中使焦楚鍠賜具<lb/>
<pb n="KR4d0268_SBCK_031-2a"/>
　　越武肅王鐡券以八月壬子至國是歳武肅<lb/>
　　始兼領鎭東節出師大敗淮南兵十八營定<lb/>
　　婺睦蘇湖州而鐡劵適至蓋其國始盛時也<lb/>
　　及忠懿王入　朝以其先王所藏玉冊鐡劵<lb/>
　　置之祖廟不敢以自隨淳化元年杭州悉上<lb/>
　　之于　朝時忠懿王巳薨　太宗皇帝復以<lb/>
　　冊劵賜王之子安僖王惟濬安僖王薨劵歸<lb/>
　　文僖公惟演文僖公薨劵傳仲子覇州防禦<lb/>
　　使晦覇州侍　仁宗皇帝燕間帝問先世所<lb/>
<pb n="KR4d0268_SBCK_031-2b"/>
　　賜鐡劵欲見之霸州并　三朝御書以進<lb/>
　　帝爲親識　御書之末復賜焉文僖之孫開<lb/>
　　府公景臻尚秦魯國大長公主某年十二三<lb/>
　　時嘗侍　先夫人得謁見大主鐡劵實藏卧<lb/>
　　内狀如筩瓦今七十餘年乃得見録本於武<lb/>
　　肅諸孫槱家後十字蓋文僖手書<hi>某</hi>家舊藏<lb/>
　　文僖書帖亦有押字皆與此同武勝軍節度<lb/>
　　使印則文僖尹洛時所領鄧州節鉞也開禧<lb/>
　　三年六月乙巳山隂陸某謹書<lb/>
<pb n="KR4d0268_SBCK_031-3a"/>
　　　　　跋司馬端衡畫傳燈圖<lb/>
　司馬六十五丈抱負才氣絶人逺甚方少壯<lb/>
　時以黨家不獲施用於時欲有以寓其胷中<lb/>
　浩浩者遂放意於畫落筆髙妙有頋陸遺風<lb/>
　某嘗以通家之舊親聞其論畫衮衮終日如<lb/>
　孫呉談兵臨濟趙州說禪何其妙也毎恨是<lb/>
　時不能記録一二以遺後之好事者今獲觀<lb/>
　傳燈圖怳如接言論風指時稽首太息不能<lb/>
　自巳開禧丁夘歳十月丁未山隂陸某謹題<lb/>
<pb n="KR4d0268_SBCK_031-3b"/>
　　　　　跋吕伯共書後<lb/>
　紹興中<hi>某</hi>從曽文清公遊公方館甥吕治先<lb/>
　日相與講學治先有子未成童卓然穎異蓋<lb/>
　吾伯共也後數年伯共有盛名從之學者以<lb/>
　百數不幸中道奄忽而予㡬九十尚未死攬<lb/>
　其遺墨大抵忠信篤敬之言也爲之涕下開<lb/>
　禧丁邜歳十二月乙巳山隂陸<hi>某</hi>書<lb/>
　　　　　跋張敬夫書後<lb/>
　隆興甲申<hi>某</hi>佐郡京口張忠獻公以右丞相<lb/>
<pb n="KR4d0268_SBCK_031-4a"/>
　督軍過焉先君㑹稽公嘗識忠獻於掾南鄭<lb/>
　時事載　髙皇帝實録以故某辱忠獻頋遇<lb/>
　甚厚是時敬父從行而陳應求參賛軍事馮<lb/>
　園仲查元章館於予廨中蓋無日不相從迨<lb/>
　今讀敬父遺墨追記在京口相與論議時真<lb/>
　隔世事也開禧丁夘十二月乙巳山隂陸<hi>某</hi>
　書<lb/>
　　　　　跋劉戒之東歸詩<lb/>
　乾道中予與戒之同在宣撫使幙中同舎十<lb/>
<pb n="KR4d0268_SBCK_031-4b"/>
　四五人宣撫使召還予輩皆散去范西叔宇<lb/>
　文叔介最先下世其餘相繼凋落至開禧中<lb/>
　獨予與張季長猶存今春季長復考終於江<lb/>
　原予年開九秩獨幸未書鬼録偶得戒之郎<lb/>
　君市征君所藏送行詩觀之怳然如隔世事<lb/>
　也爲之流涕丁夘十二月乙丑渭南伯陸<hi>某</hi>
　書于山隂老學菴<lb/>
　　　　　跋秦淮海書<lb/>
　黃豫章秦淮海皆學顔平原真行豫章晚尤<lb/>
<pb n="KR4d0268_SBCK_031-5a"/>
　　自稱許淮海則退避不肯以書自名亦各其<lb/>
　　志也嘉定攺元四月已酉山隂陸某書<lb/>
　　　　　　跋柳書蘇夫人墓誌<lb/>
　　近世注杜詩者數十家無一字一義可取蓋<lb/>
　　欲注杜詩須去少陵地位不大逺乃可下語<lb/>
　　不然則勿注可也今諸家徒欲以口耳之學<lb/>
　　揣摩得之可乎書家以鍾王爲宗亦須升鍾<lb/>
　　王之堂乃可置論耳爾來書法中絶求柳誠<lb/>
　　懸輩尚不可得書其可遽論哉然予爲此言<lb/>
<pb n="KR4d0268_SBCK_031-5b"/>
　　非獨觸人亦不善自爲地矣覽者當粲然一<lb/>
　　笑也嘉定元年四月已酉陸<hi>某</hi>書<lb/>
　　　　　　跋朱希真所書雜鈔<lb/>
　　朱先生與諸賢當建炎間裔夷南牧群盗四<lb/>
　　起時猶相與講學如此吾輩生平世安居郷<lb/>
　　里乃欲飽而嬉可乎嘉定之元四月乙酉陸<lb/>
<hi>某</hi>書于山隂老學菴時年八十有四<lb/>
　　　　　　跋爲子遹書詩卷後<lb/>
　　子遹持疋𥿄求録詩期年矣以乃翁衰疾不<lb/>
<pb n="KR4d0268_SBCK_031-6a"/>
　忍迫蹙予更以此念之爲冩終此卷然此兒<lb/>
　近者時時出所作皆大進論建安黃𥘉以來<lb/>
　至元和後詩人皆有本末歴歴可聽吾毎爲<lb/>
　汗出因併記之嘉定戊辰歳五月乙巳放翁<lb/>
　書時年八十有四<lb/>
　　　　　跋吕文靖門銘<lb/>
　一言可以終身行之者其恕乎此聖門一字<lb/>
　銘也詩三百一言以蔽之曰思無邪此聖門<lb/>
　三字銘也其簡且盡如此學者苟能充之雖<lb/>
<pb n="KR4d0268_SBCK_031-6b"/>
　入聖域不難矣丞相申國文靖吕公作門銘<lb/>
　自忠孝十有八字廣吾夫子之訓以遺後人<lb/>
　某得本於公元孫祖平敢再拜書其後致願<lb/>
　學之意嘉定元年夏五月辛亥山隂陸某謹<lb/>
　識<lb/>
　　　　　跋傅給事竹友詩槀<lb/>
　王逸少冩經換鵝給事傅公籠鵝換竹二者<lb/>
　皆山隂勝絶事然換鵝事人皆能道之換竹<lb/>
　事未甚著郷人以爲恨獨<hi>某</hi>曰是不足怖也<lb/>
<pb n="KR4d0268_SBCK_031-7a"/>
　逸少志在物外不肯輕爲世用故換鵝事易<lb/>
　傳給事方南渡之𥘉忠義大節爲一時稱首<lb/>
　雖困於讒誣用之不盡然至今聞其風者可<lb/>
　立衰懦則換竹事固應不傳蓋所見於世者<lb/>
　大也給事遺文百卷今藏祕閣<hi>某</hi>領䇿府時<lb/>
　見之嘉定元年七月庚申陸某謹識<lb/>
　　　　　跋陳伯予所藏樂毅論<lb/>
　世傳中山古本蘭亭之流帶右天五字有殘<lb/>
　闕處於是士大夫所藏蘭亭悉然又謂樂毅<lb/>
<pb n="KR4d0268_SBCK_031-7b"/>
　論古本至一海字止於是凢樂毅論亦至海<lb/>
　字而亡其餘妄僞亂真大抵如此今伯予此<lb/>
　軸皆佳後一本尤敷腴可愛未可以海字爲<lb/>
　定論也嘉定戊辰歳七月已未山隂陸某務<lb/>
　觀書時年八十有四<lb/>
　　　　　跋伯予所蔵黃州兄帖<lb/>
　某之從父兄故黃州使君遺墨伯予書其後<lb/>
　發揚大節至矣伏讀感涕不知所云先兄諱<lb/>
　沇字子東仕至朝奉大夫嘉定元年七月巳<lb/>
<pb n="KR4d0268_SBCK_031-8a"/>
　　未山隂老民陸某謹書<lb/>
　　　　　　跋詹仲信所蔵詩槀<lb/>
　　予平生作詩王多有𥘉自以爲可他日取視<lb/>
　　義味殊短亦有𥘉不滿意熟觀乃稍有可喜<lb/>
　　處要是去古人逺爾詹仲信何處得予㫁槀<lb/>
　　以見示爲之屢歎乃題其後歸之嘉定攺元<lb/>
　　六月壬辰山隂陸<hi>某</hi>務觀書于山三老學菴<lb/>
　　年八十四<lb/>
　　　　　　跋陳伯予所藏蘭亭帖<lb/>
<pb n="KR4d0268_SBCK_031-8b"/>
　　予監定此本自是絶佳然亦不必云唐舊刻<lb/>
　　也卷末數跋皆吾友王君玉所録黃太史魯<lb/>
　　直語竊恐未必然蓋周孔無過蘭亭筆法亦<lb/>
　　無過學者歩亦歩趍亦趍猶或失之豈可以<lb/>
　　䡖心慢心觀之哉若以夫子甞自謂有過孟<lb/>
　　子云周公之過遂據以爲周孔有過乃醉夢<lb/>
　　中語也嘉定攺元十月庚午陸<hi>某</hi>書<lb/>
　　　　　　跋坡谷帖<lb/>
　　先大父左轄元祐中自小宗伯自請守潁逾<lb/>
<pb n="KR4d0268_SBCK_031-9a"/>
　年移南陽而蘇公自北扉得頴與　大父爲<lb/>
　代此當時徃來書也書三幅前後二幅蔵叔<lb/>
　父房其一幅則從伯父彦逺得之亡兄次川<lb/>
　又得於伯父此是也傳授明白可以不疑而<lb/>
　或者疑其出於摹倣識眞者寡前軰所歎嘉<lb/>
　定元年十二月乙亥山隂陸<hi>某</hi>謹識<lb/>
　　　　　跋山谷書隂眞君詩<lb/>
　此石刻在夔州漕司白雲樓下黃書無出其<lb/>
　右者嘉定已巳四月辛夘放翁書<lb/>
<pb n="KR4d0268_SBCK_031-9b"/>
　　　　　跋呂尚書帖<lb/>
　右尚書吕公給事傅公徃來書二卷書曰昔<lb/>
　先正保衡作我先王語曰起予者商也蓋臣<lb/>
　當有以作其君弟子當有以起其師而况朋<lb/>
　友之際乎二公可謂無負於古道矣使此書<lb/>
　廣傳安知百世之下無興起者嘉定已巳秋<lb/>
　七月辛亥山隂陸某謹識<lb/>
　　　　　跋傅給事帖<lb/>
　紹興初某甫成童親見當時士大夫相與言<lb/>
<pb n="KR4d0268_SBCK_031-10a"/>
　及國事或裂眥爵齒或流涕痛哭人人自期<lb/>
　以殺身翊戴王室雖醜裔方張視之蔑如也<lb/>
　卒能使虜消沮退縮自遣行人請盟㑹秦丞<lb/>
　相檜用事掠以爲功變恢復爲和戎非復諸<lb/>
　公𥘉意矣志士仁人抱憤入地者可勝數哉<lb/>
　今觀傅給事與吕尚書遺帖死者可作吾誰<lb/>
　與歸嘉定二年七月癸丑陵某謹識<lb/>
　　　　　跋熊舎人四六後<lb/>
　裕陵見伯通外制手批付中書曰熊本文詞<lb/>
<pb n="KR4d0268_SBCK_031-10b"/>
　朕自知之荆公亦曰讀熊君奏報如面相語<lb/>
　　　　　跋臨汝志<lb/>
　歐陽澈字德明撫州臨川人徙崇仁金虜犯<lb/>
　闕上書請身使虜庭馭親王以歸不報建炎<lb/>
　𥘉伏闕上書論大臣誤國太學生陳東亦上<lb/>
　書所言略同遂併誅二人年三十一　車駕<lb/>
　渡江贈承事郎紹興𥘉贈朝奉郎祕閣修撰<lb/>
　官其三子賜田十頃<lb/>
　　　　　跋尼光語録<lb/>
<pb n="KR4d0268_SBCK_031-11a"/>
　　予登豫章西山其上蓋有光禪師塔焉及來<lb/>
　　成都又得師所說法要愽辯竒偉雷霆一世<lb/>
　　猶有蜀忠文公立朝堂堂不橈於死生禍福<lb/>
　　之遺風信其爲范氏女子也笠澤漁隱陸<hi>某</hi>
　　　　　　跋程正伯所藏山谷帖<lb/>
　　此卷不應携在長安逆旅中亦非貴人席㡌<lb/>
　　金絡馬傳呼入省時所觀程子他日幅巾笻<lb/>
　　杖渡青衣江相羊喚魚潭瑞草橋清泉翠樾<lb/>
　　之間與山中人共小巢龍鶴菜飯掃石置風<lb/>
<pb n="KR4d0268_SBCK_031-11b"/>
　　爐煑䝉頂紫茁然後出此卷共讀乃稱尓<lb/>
　　　　　　跋張待制家傳<lb/>
　　待制公躓於仕宦晚途僅得一郎吏而感激<lb/>
　　國難冒兵渡河北行忠義之氣可沮金石方<lb/>
　　其客死靈丘寓骨雲中時雖夷狄異類亦爲<lb/>
　　霣涕也今其家寖微一孫未去天官侍郎選<lb/>
　　公卿大夫乃未有表出之以爲忠義勸者誠<lb/>
　　某所不識也<lb/>
　　　　　　跋栁氏訓序<lb/>
<pb n="KR4d0268_SBCK_031-12a"/>
　方玭之爲是書也璨巳長矣詩曰誨爾諄諄<lb/>
　聽我藐藐悲夫<lb/>
　　　　　跋祠部集<lb/>
　祠部叔祖詩文至多今皆不傳此小集得之<lb/>
　書肆蓋石氏所藏也<hi>某</hi>謹識<lb/>
　　　　　跋消災頌<lb/>
　髙進傳言此頌蓋武陵張尊師作尊師亦號<lb/>
　白雲子豈以此故遂誤爲子㣲乎玉笈齋書<lb/>
　　　　　跋肇論<lb/>
<pb n="KR4d0268_SBCK_031-12b"/>
　髙僧傳肇公化時年三十一耳所者書乃傳<lb/>
　百世吾曹老而無聞可愧也<lb/>
　　　　　先楚公奏檢<lb/>
　舊有海陵時録白元本巨編大字有　先左<lb/>
　丞親書更定處今不復存此本紹興中　先<lb/>
　少師命筆史傳録者<hi>某</hi>識<lb/>
　　　　　跋宗元先生文集<lb/>
　宗元先生呉貞節唐史有傳以歌詩名天寳<lb/>
　中此一卷蓋見雲章寳室云放翁書<lb/>
<pb n="KR4d0268_SBCK_031-13a"/>
　　　　　跋韓子蒼語録<lb/>
　此故人范季隨周士所記也周士没後數年<lb/>
　得之於其子然余舊聞周士道韓公語極多<lb/>
　尚恐所記不止於此當更訪之<lb/>
　　　　　跋孟浩然詩集<lb/>
　此集有示孟郊詩浩然開元天寳間人無與<lb/>
　郊相從之理豈其人偶與東野同姓名耶眺<lb/>
　伯以謂岳陽樓止有前四句亦似有理<lb/>
　續考之伯以之說蓋不然大抵浩然四十字<lb/>
<pb n="KR4d0268_SBCK_031-13b"/>
　詩後四句率覺氣索如洞庭寄閻九歲暮歸<lb/>
　南山之類皆然杜少陵評浩然詩云新詩句<lb/>
　句盡堪傳豈當時巳有此論故少陵爲揜之<lb/>
　耶<lb/>
　適越留別譙縣張主簿詩𥘉云得與故人㑹<lb/>
　後云浮雲去呉㑹此亦是呉與㑹稽也<lb/>
　　　　　跋出疆行程<lb/>
　此一書蓋陳魯公出使時官屬所記不知爲<lb/>
　何人也文詞雖鄙淺事頗詳洽故録之<lb/>
<pb n="KR4d0268_SBCK_031-14a"/>
　　淳熈已酉秋錢愷之子端忠爲金部外郎予<lb/>
　　在儀曹與之同廊日㑹食嘗問此書誰所作<lb/>
　　端忠云刁廱也廱字文叔頗有文不應鄙淺<lb/>
　　如此恐未必然也放翁書<lb/>
　　　　　　跋李衛公集<lb/>
　　韋執誼之爲人順宗實録及唐書載之甚詳<lb/>
　　正人所唾罵也今觀李衛公祭文稱譽之乃<lb/>
　　如此衛公之言固過矣史官所書無乃亦有<lb/>
　　溢惡者乎毀譽之可疑如此者多矣可勝歎<lb/>
<pb n="KR4d0268_SBCK_031-14b"/>
　　哉執誼作相時實録言嘗遷中書侍郎同平<lb/>
　　章事而史不書衛公又以爲僕射雖小節亦<lb/>
　　聊附見于此<lb/>
　　　　　　跋徐節孝語<lb/>
　　仲車名在天下孰不知尊仰者雖無蘇公所<lb/>
　　云可也况它人乎此集前後所載悉當削去<lb/>
　　陸某識<lb/>
　　　　　　跋趙渭南詩集<lb/>
　　唐人如韋蘇州五字趙渭南唐律終身所作<lb/>
<pb n="KR4d0268_SBCK_031-15a"/>
　多出此故能名一代云<lb/>
　　　　　跋石鼓文辨<lb/>
　予紹興庚辰辛巳間在朝路識鄭漁仲好古<lb/>
　博識誠佳士也然朝論多排詆之時許至三<lb/>
　館借書故館中尤不樂云<lb/>
　　　　　跋西崑酬唱集<lb/>
　祥符中嘗下詔禁文體浮豔議者謂是時館<lb/>
　中作宣曲詩宣曲見東方朔傳其詩盛傳都<lb/>
　下而劉楊方幸或謂頗指宫掖又二妃皆蜀<lb/>
<pb n="KR4d0268_SBCK_031-15b"/>
　人詩中有取酒臨卭逺之句頼天子愛才士<lb/>
　皆置而不問獨下詔諷切而已不然亦殆哉<lb/>
　　　　　跋兼山家學<lb/>
　予始得此書時猶未識昌國後五年始同朝<lb/>
　詳觀其爲人誠法度之士間相與論學輙忌<lb/>
　昬旦乃知其得於子和先生者深矣昌國名<lb/>
　其所居曰艮齋亦以嗣兼山之學歟<lb/>
　　　　　跋淮海後集<lb/>
　悼王子開五詩賀鑄方回作也子開名蘧居<lb/>
<pb n="KR4d0268_SBCK_031-16a"/>
　江隂旣死返葬趙州臨城故有和氏干將之<lb/>
　句方回詩今不多見於世聊記之以示後人<lb/>
　放翁<lb/>
　　　　　跋張季長中庸辨擇<lb/>
　此書大槩似陳瑩中𥘉著尊堯集識者當自<lb/>
　得之<lb/>
　　　　　跋法書後<lb/>
　法書一編付子遹能熟觀之亦可得筆法之<lb/>
　梗槩矣<lb/>
<pb n="KR4d0268_SBCK_031-16b"/>
　　　　　跋李太白詩<lb/>
　此本頗精今當塗本雖字大可喜然極謬誤<lb/>
　不可不知也<lb/>
　　　　　跋重廣字說<lb/>
　字說凡有數本蓋先後之異此猶非定本也<lb/>
　　　　　跋巖壑小集<lb/>
　朱希眞夜熱坐寺庭五字一篇及病虎過酒<lb/>
　樓二古詩皆出同時諸人上<lb/>
　　　　　跋王元澤論語孟子解<lb/>
<pb n="KR4d0268_SBCK_031-17a"/>
　　元澤之殁　詔求遺書荆公視篋中得論語<lb/>
　　孟子解皆細字書於䇿之四旁遂以上之然<lb/>
　　非成書也<lb/>
渭南文集卷第三十一<lb/>
<pb n="KR4d0268_SBCK_031-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_007-1a"/>
渭南文集巻第七<lb/>
　　　　　　山　隂　陸　游　務觀<lb/>
　　　啓<lb/>
　　　　　謝曾侍郎啓<lb/>
　結綬彈冠既過尋常之望懷鈆抱槧獲輸尺<lb/>
　寸之長永言邜翼之恩忽焉涕淚之集伏念<lb/>
　某讀書有限與世無緣吟梁甫於草廬倒天<lb/>
　吳於短褐借助於金張許史既家世之不為<lb/>
　從事於米鹽簿書又生平之未學一昨奔馳<lb/>
<pb n="KR4d0268_SBCK_007-1b"/>
　薄官流落殊方土風頓異於中州宿疾遽侵<lb/>
　於壯歲食有鼃虵之異醫無鍼石之良凜然<lb/>
　懷性命之憂不暇計飢寒之迫毁車殺馬逝<lb/>
　從此以徑歸賣劒買牛分餘生之永已豈謂<lb/>
　始終之不棄俯憐緩急之誰投出泥塗而濯<lb/>
　清風披泉扃而起白骨稱於天下曰知己頋<lb/>
　豈在於他門雖使古人而復生亦難勝於此<lb/>
　賜兹蓋伏遇<hi>某</hi>官盡心知性惟道集虚氣塞<lb/>
　天地之間辭編詩書之䇿授業解惑務廣先<lb/>
<pb n="KR4d0268_SBCK_007-2a"/>
　師之傳揚善進賢用為聖主之報廣則或至<lb/>
　於雜恕則不責其全是致庸虚亦汙題品然<lb/>
　而仰觀明公之勇退毎蹈前哲之難能超軼<lb/>
　絶塵優游卒歲雖賢愚之甚逺頋師慕之敢<lb/>
　忘誓當力戒它岐益堅素守禍福有命豈其<lb/>
　或置於胸中名節儻全是則不辱於門下終<lb/>
　期末路可復斯言<lb/>
　　　　　刪定官供職謝啓<lb/>
　拔茅以征冒處清流之末及瓜而徃曾無累<lb/>
<pb n="KR4d0268_SBCK_007-2b"/>
　月之淹恩重如山感深至骨伏以刑措不用<lb/>
　邈矣成康之隆法家者流肆于秦漢之際以<lb/>
　吏為師而先王之澤熄以律為書而聖人之<lb/>
　道微是以鄙夫深文而不知還儒者高談而<lb/>
　靡適用惟我　國家之制克合古今之宜置<lb/>
　局而緫以弼臣拔材而列之官屬必有逺關<lb/>
　盛衰之法以授有司故非深逹體要之人不<lb/>
　預此選豈容懵甚亦在數中兹蓋伏遇<hi>某</hi>官<lb/>
　學極誠明才全經緯道樞善應萬變不外於<lb/>
<pb n="KR4d0268_SBCK_007-3a"/>
　吾心仁風逺翔庶物悉陶於和氣矜憐墜緒<lb/>
　收拾遺材致兹流落之餘被此生成之賜<hi>某</hi>
　敢不討尋廢忘激勵懦庸念彼三尺法安出<lb/>
　哉要必通於古誼否則一嶽吏所决耳尚奚<lb/>
　取於諸生冀收毫髮之勞庶逃俯仰之媿<lb/>
　　　　　賀黄樞密啓<lb/>
　恭審顯膺制書進貳樞府威望之重　宗社<lb/>
　所憑天其相有永之圖日以冀中興之治竊<lb/>
　以朝廷之政屬在帷幄之臣方無事之時雍<lb/>
<pb n="KR4d0268_SBCK_007-3b"/>
　容坐談則夫人而皆可應一旦之變酬酢曲<lb/>
　當非有道者不能歷觀昔人蓋鮮全美王導<lb/>
　之襟量而學不至德裕之術略而器未優故<lb/>
　晉卒安於江東唐莫追於正觀有志之士太<lb/>
　息於斯恭惟<hi>某</hi>官心正意誠任重道逺躬卓<lb/>
　行於苟且自恕之俗推絶學於散缺不全之<lb/>
　經凜然一家之言發乎千載之閟加之博極<lb/>
　墳史得興亡治亂之由綜練典章識㳂革始<lb/>
　終之際氣足以懾姦慝明足以察忽微其在<lb/>
<pb n="KR4d0268_SBCK_007-4a"/>
　掖垣惟公議是達其侍經幄惟王道是陳果<lb/>
　由師錫之同入緫本兵之寄然而方時多故<lb/>
　為計實難夷狄鴟張肆猖狂不遜之語邊障<lb/>
　狼頋懷震擾弗寧之心東有淮江之衝西有<lb/>
　楚蜀之塞降附踵至人心雖歸而強弱尚殊<lb/>
　踊躍請行士氣雖揚而勝負未决堅壁保境<lb/>
　則曷尉后來之望闢國復土則又有兵連之<lb/>
　虞竊惟明公素已處此<hi>某</hi>頃聨官屬獲侍燕<lb/>
　居每妄發其戅愚輒誤䝉於許可雖輟食竊<lb/>
<pb n="KR4d0268_SBCK_007-4b"/>
　憂於謀夏而荷戈莫効於防秋敢誓糜捐以<lb/>
　待驅䇿<lb/>
　　　　　除編修官謝丞相啓<lb/>
　揆才無似得祿已優不知何取於　聖時頋<lb/>
　使輙塵於清選既難稱塞但有慚惶伏念<hi>某</hi>
　學術空疎文詞朴拙頃遊場屋未能絶出於<lb/>
　原夫乆返山林但欲追酬於款乃至於手編<lb/>
　簡冊身綴鵷鸞豈惟忘魏闕之心固已息邯<lb/>
　鄲之夢敢圖一旦輒越稠人與聞　國典之<lb/>
<pb n="KR4d0268_SBCK_007-5a"/>
　權輿猥備樞廷之掾史此蓋伏遇<hi>某</hi>官斯民<lb/>
　先覺盛世元臣亮天以格物之誠化俗用修<lb/>
　身之道雖江海至廣固無待於細流念燕雀<lb/>
　兼容亦何傷於大厦故令濫進以廣旁求然<lb/>
　而<hi>某</hi>天賦甚窮自量尤審層臺起於累土雖<lb/>
　深知奬㧞之心浮屠成於合尖冀終遂迃愚<lb/>
　之分敢忘惕勵用對陶成<lb/>
　　　　　謝參政啓<lb/>
　揆才無似得祿已優不知何取於聖時頋使<lb/>
<pb n="KR4d0268_SBCK_007-5b"/>
　輙塵於清選既難稱塞但有慚惶伏念<hi>某</hi>至<lb/>
　拙無能下愚不肖分章析句於蓬樞甕牖之<lb/>
　下學但慕於俚儒娛憂紓悲於山巔水涯之<lb/>
　旁文不供於世用比坐啼號之迫浪為衣食<lb/>
　之謀投檄無緣強顔可笑橘踰淮而為枳竊<lb/>
　自慨然泥出并而作塵望胡及此手編簡冊<lb/>
　身綴鵷鸞筆研重尋氛埃一洗兹蓋伏遇<hi>某</hi>
　官至仁無間大德有容文兼衆作而不以窮<lb/>
　人識高一代而樂於成物雖江海至廣本無<lb/>
<pb n="KR4d0268_SBCK_007-6a"/>
　待於細流念燕雀兼容亦何傷於大厦致兹<lb/>
　乆困遂得少通然而<hi>某</hi>天賦甚窮自量尤審<lb/>
　層臺起於累土雖深知奬拔之心浮屠成於<lb/>
　合尖冀終遂迃愚之分敢忘惕勵用對陶成<lb/>
　　　　　謝賜出身啟<lb/>
　明廷錫對晨趍甲帳之嚴親札疏恩暮拜丙<lb/>
　科之寵感深涕隕媿極汗流竊以　國家取<lb/>
　士之方固非一路學者進身之始又惡多岐<lb/>
　故　祖　宗非私於俊造之科而公卿罕出<lb/>
<pb n="KR4d0268_SBCK_007-6b"/>
　於選舉之外至膺特詔尤號異人頌詩足以<lb/>
　配絃歌則梅堯臣出於皇祐文章足以垂竹<lb/>
　帛則王安國起於煕寧或友朋借譽而不以<lb/>
　為私或兄弟當塗而莫之或議厥繇至當故<lb/>
　可無慙如某者才樸拙而無竒學迃疎而寡<lb/>
　要自悲薄命乆擯名場敢謂一朝遂叨賜第<lb/>
　門外之袍立鵠恍記少時詔中之字如鴉猶<lb/>
　疑夢事兹蓋伏遇<hi>某</hi>官股肱王室領袖儒林<lb/>
　以謂設一目之羅蓋非得爵之道至於售千<lb/>
<pb n="KR4d0268_SBCK_007-7a"/>
　金之骨抑明市駿之心寧借妄庸以風四方<lb/>
　不忍拘攣而廢一士<hi>某</hi>敢不討尋舊學企慕<lb/>
　前修儒者之弊勞而無功誓少求於實效<lb/>
　聖君所行即是故事將時得於遺材敢仰賀<lb/>
　公道之興非獨叙私情之謝<lb/>
　　　　　答人賀賜第啓<lb/>
　比對明廷猥塵特舉兩章控避莫囘天地之<lb/>
　恩一紙來臨復拜友朋之賜未知稱塞積有<lb/>
　慙惶伏念某才本迃疎識尤淺暗頃遊塲屋<lb/>
<pb n="KR4d0268_SBCK_007-7b"/>
　首犯貴權既憎糠播之偶前復惡瓦樞之輒<lb/>
　巧訟劉蕡之下第空辱公言與李賀而爭名<lb/>
　幾成竒禍敢期末路復齒清流晨趍甲帳之<lb/>
　嚴暮拜丙科之寵此蓋伏遇<hi>某</hi>官學窮游夏<lb/>
　文嫓卿雲槐花黄而並遊每記帝城之舊茘<lb/>
　子丹而共醉未忘閩嶺之歡特假溢言俾膺<lb/>
　異選千名記佛雖叨學者之光榮一日看花<lb/>
　寧復少年之意氣但懷感佩未易敷陳<lb/>
　　　　　賀張都督啓<lb/>
<pb n="KR4d0268_SBCK_007-8a"/>
　恭審誕膺冊書首冠樞府運籌决帷幄之勝<lb/>
　遂定廟謨假鉞督中外之軍仍專閫寄傳聞<lb/>
　所逮欣抃惟均恭惟<hi>某</hi>官降命應期自天生<lb/>
　德許國本事親之孝化民用克已之仁早際<lb/>
　聖神徧居將相書虞淵取日之績恍若古人<lb/>
　詠東山零雨之詩適當初政屬邊𤇺之尚警<lb/>
　煩幕府之親臨元黄之篚爭歸赤白之嚢幾<lb/>
　息果洊膺於徽數用卒究於宏規仰惟　列<lb/>
　聖之恩實被中原之俗耕田鑿井舉皆涵養<lb/>
<pb n="KR4d0268_SBCK_007-8b"/>
　之餘寸地尺天莫匪照臨之舊豈無必取之<lb/>
　長筭要在熟講而緩行頋非明公誰任斯事<lb/>
　不惟衆人引頸以歸責固亦當宁虛心而仰<lb/>
　成<hi>某</hi>獲預執鞭欣聞出綍斗以南仁傑而已<lb/>
　知德望之素尊陜以東周公主之宜勲名之<lb/>
　益犬雖不敢紀殊尤於竹帛尚或能被一二<lb/>
　於弦歌冒瀆之深震惶無措<lb/>
　　　　　問候洪緫領啓<lb/>
　借勢於王公大人夙懷志願侍坐於先生長<lb/>
<pb n="KR4d0268_SBCK_007-9a"/>
　者適有夤緣仰偉度之兼容撫孤蹤而知幸<lb/>
　伏念<hi>某</hi>至愚不肖甚拙無能一官初迫於飢<lb/>
　寒百慮更成於疾疢綴鴛鷺會朝之列自傷<lb/>
　勌鶴之摧頽望魚龍變化之塗獨類寒龜之<lb/>
　藏縮比求祠廟歸掃丘墳猶出佐於近藩實<lb/>
　大踰於素望始終徼倖進退慚惶恭惟<hi>某</hi>官<lb/>
　材擅國華德推世美崇論谹議質諸鬼神而<lb/>
　不疑大冊高文編之詩書而無愧歴風波並<lb/>
　起之嶮挺金石可開之誠雍容回翔而愈高<lb/>
<pb n="KR4d0268_SBCK_007-9b"/>
　康濟之資排擯斥疎而彌積邇遐之望天將<lb/>
　降於大任上惟圖於舊人荷從橐於西清方<lb/>
　俟論思之益擁使旜於北固猶煩道德之威<lb/>
<hi>某</hi>竊覬須臾欽承約束快威鳳景星之覩幸<lb/>
　孰過焉辱高山流水之知儻其自此<lb/>
　　　　　答鈐轄啓<lb/>
　列屬樞廷自不安於清選佐州京峴猶誤被<lb/>
　於明恩方修候問之恭已拜緘縢之賜情文<lb/>
　甚寵感愧兼深伏惟<hi>某</hi>官胄出山西書傳圯<lb/>
<pb n="KR4d0268_SBCK_007-10a"/>
　上綠沉金鎻雖勇畧之無前緩帶輕裘亦風<lb/>
　流而自命兹膺帝眷暫緫兵符遂容顦顇之<lb/>
　餘獲厠遊從之末春容方麗戎幕多間冀加<lb/>
　衞於寢興用大符於頌禱<lb/>
　　　　　問候葉通判啓<lb/>
　列屬樞廷自不安於清選佐州京峴猶誤被<lb/>
　於明恩敢謂窮途獲親耆德恭惟<hi>某</hi>官性資<lb/>
　直諒學術淵源愷悌宜民固已高於治績忠<lb/>
　誠許國曾未究於逺猷行膺召節之嚴趣上<lb/>
<pb n="KR4d0268_SBCK_007-10b"/>
　禁途之峻雖仰觀翔翥鳳凰方覽於德輝然<lb/>
　猶幸須臾虎䑕同稱於相屬春容方麗燕寢<lb/>
　多間冀調興止之宜用副傾依之素<lb/>
　　　　　答吳提宮啓<lb/>
　伏䝉講修拜禮惠示函書温乎其容若加親<lb/>
　粲然有文以相接雖快景星之覩終慙明月<lb/>
　之投伏惟<hi>某</hi>官華國英材通家舊好未嘗少<lb/>
　貶於公卿勢位之地頋乃獨厚於江湖憔悴<lb/>
　之人賣劒買牛念即歸於農畝乗車戴笠尚<lb/>
<pb n="KR4d0268_SBCK_007-11a"/>
　永記於交盟<lb/>
　　　　　賀葉提刑啓<lb/>
　伏審顯奉璽書改臨畿服坐于廟朝而施利<lb/>
　澤雖尚鬱於逺猷送以禮樂而有光華實寖<lb/>
　隆於睿眷傳聞之始開慰實深恭惟某官學<lb/>
　造宮庭行尊防範閎議　兩朝之望高文百<lb/>
　世之師入踐掖垣有斧藻聖謨之益出乘使<lb/>
　傳有宣道王意之勞周旋百為終始一節鳳<lb/>
　凰之翔千仞雖瞻仰詠歎之實同虎豹之守<lb/>
<pb n="KR4d0268_SBCK_007-11b"/>
　九關終排擯斥疎而莫進竊惟大任之降將<lb/>
　啟非常之元必使備歴於阻難所以終成其<lb/>
　器業今者承邊鄙宿兵之後加夏秋積潦之<lb/>
　餘疾癘相熏流逋未止憂軫上煩於宵旰撫<lb/>
　摩方屬於忠賢伏聞親奉尺一之書下慰億<lb/>
　兆之望坐席未暖握節遽行蓋將訪灾沴之<lb/>
　由施寛平之政挈之溝壑之内厝諸衽席之<lb/>
　安老稚聚觀感涕相屬迨及嘉猷之告宜膺<lb/>
　共政之求<hi>某</hi>乆去門墻寖疎牋牘摳衣函丈<lb/>
<pb n="KR4d0268_SBCK_007-12a"/>
　毎懷問道之誠負弩前驅即下望塵之拜其<lb/>
　爲欣抃未易敷陳<lb/>
　　　　　賀呂知府啓<lb/>
　恭審光膺中詔洊畀左符恊于師言出自上<lb/>
　意凢在部封之内舉同抃舞之情共惟<hi>某</hi>官<lb/>
　襟量恢閎文詞卓偉飛書走檄名早震於華<lb/>
　夷仗節擁旄功每書於竹帛比屬邊𤇺之靜<lb/>
　力辤宮鑰之嚴雖北闕之書至于屢上然東<lb/>
　山之志寧許遽從果被睿知復膺重寄仁風<lb/>
<pb n="KR4d0268_SBCK_007-12b"/>
　穆若方囘比屋之春威望凜然先破臣姦之<lb/>
　膽<hi>某</hi>自欣末路得附餘光不汝疵瑕固荷包<lb/>
　荒之度令公喜怒敢招越分之尤惟殫惕勵<lb/>
　之誠用對眷知之舊<lb/>
　　　　　上陳安撫啓<lb/>
　佐州北固麥甫及於再嘗易地南昌瓜未期<lb/>
　而先代雖千里困奔馳之役幸一官託覆䕶<lb/>
　之私伏念<hi>某</hi>孤學背時褊心忤物方牽聨而<lb/>
　少進已恐懼而遽歸偶充振鷺之廷自知非<lb/>
<pb n="KR4d0268_SBCK_007-13a"/>
　稱不失屠羊之肆其又奚言比自列於私嫌<lb/>
　遂再汗於除目始終徼倖俯仰慚惶恭惟<hi>某</hi>
　官道極誠明器函康濟閎議　兩朝之望高<lb/>
　名百世之師經術淵源造大學中庸之妙文<lb/>
　章簡古在先秦兩漢之間乆以臺省之英出<lb/>
　試蕃宣之績雖弗容而君子乃見公初無欣<lb/>
　戚之殊然必進而朝廷始尊國實繫安危之<lb/>
　重佇聞休命大慰衆心<hi>某</hi>再掃餘塵增光末<lb/>
　路頋才能之有限加疾疢之未平先生琴瑟<lb/>
<pb n="KR4d0268_SBCK_007-13b"/>
　書冊在前願卒門人之業小子洒掃應對則<lb/>
　可敢晞別駕之功<lb/>
　　　　上史運使啓<lb/>
　佐州北固麥甫及於再嘗易地南昌瓜未期<lb/>
　而先伐雖千里困道途之役幸一官在部封<lb/>
　之中伏念<hi>某</hi>學本小知器非逺用昨侵尋於<lb/>
　薄宦偶比數於諸公除目雖頻不出百僚之<lb/>
　底駭機忽發首居一網之中謂宜永放於窮<lb/>
　閻猶得出丞於近郡復緣私請更冒明恩超<lb/>
<pb n="KR4d0268_SBCK_007-14a"/>
　超空凡馬之群實非能辦黙黙反屠羊之肆<lb/>
　其又奚言僥倖非常慚惶莫諭恭惟某官英<lb/>
　姿山立大度淵渟不媿於天而不怍於人卓<lb/>
　矣誠身之學有考於前而有驗於後大哉致<lb/>
　主之言頋自信之甚明雖不容而何病使事<lb/>
　有指姑少試於澄清治具畢張要終煩於經<lb/>
　濟<hi>某</hi>小舟已具漫刺將前雖多病懷歸徒費<lb/>
　噓枯之力然至仁逮下實寛束濕之憂<lb/>
<pb n="KR4d0268_SBCK_007-14b"/>
</p>
<p>
渭南文集卷第七<lb/>
</p>
<p>
</p>
  </div>
</body>
</text>
</TEI>
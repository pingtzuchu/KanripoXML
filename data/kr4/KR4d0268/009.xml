<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_009-1a"/>
渭南文集卷第九<lb/>
　　　　　　山　隂　陸　游　務觀<lb/>
　　　　啓<lb/>
　　　　　與成都張閣學啓<lb/>
　薄遊萬里最為天下之窮攝守一官猥與幕<lb/>
　中之辯將携孥而就食敢削牘以告行伏念<lb/>
　某下愚難移大惑莫解光隂晼晩已逾不惑<lb/>
　之年簿領沉迷猶在無聞之地嗟征途之可<lb/>
　厭捨舊館而疇依為晏平仲執鞭既云素願<lb/>
<pb n="KR4d0268_SBCK_009-1b"/>
　就謝仁祖乞食寜復自疑兹承行省之移遣<lb/>
　備大藩之屬雖剡章之未報輙懐檄以徑前<lb/>
　冒行世俗之譏訶實恃門䦨之知奬老馬已<lb/>
　甘於伏櫪敢望長途窮猿方切於投林况依<lb/>
　茂蔭恭惟某官學函經濟洞極誠明秉心無<lb/>
　邪不媿於俯仰之際體道自得有見於參倚<lb/>
　之間學倡諸儒惠加多士雖困窮之自取亦<lb/>
　提挈而不遺照隠察㣲每能得之濠上哀窮<lb/>
　悼屈幾若推之溝中施及孤生亦叨異顧某<lb/>
<pb n="KR4d0268_SBCK_009-2a"/>
　敢不暫休疲役痛洗昨非陪蓮幕之英遊雖<lb/>
　知遲暮居草堂之補處尚竊光華<lb/>
　　　　　答勾簡州啓<lb/>
　近被䑓移来陪幕辯以海内孤寒之迹假天<lb/>
　涯獨冷之官但虞譏訶誰肯慰藉忽奉華牋<lb/>
　之況豈勝末路之榮伏念<hi>某</hi>性資冥頑問學<lb/>
　衰廢留落殊方者累嵗竒窮舉世而一人雖<lb/>
　夢寐思歸類澤國春生之鴈而巾瓶無定如<lb/>
　雲堂旦過之僧比叨閫屬之招實過野人之<lb/>
<pb n="KR4d0268_SBCK_009-2b"/>
　分方剡章而待報忽捧檄以徑前乆矣倦遊<lb/>
　幸兹小憇此蓋伏遇某官風猷凝粹志節清<lb/>
　真念倀倀浪迹之安歸假亹亹餘談而借助<lb/>
　遂容萍梗暫息道途惟此意之甚恩實衰俗<lb/>
　之創見而<hi>某</hi>自侵晩境久歇壯心理剡曲之<lb/>
　歸舟方從此日卜浣花之絶境敢傚先賢<lb/>
　　　　　與蜀州同官啓<lb/>
　去國十年飽作江湖之夢佐州萬里又寛溝<lb/>
　壑之憂伏惟<hi>某</hi>官材術清通風猷凝粹雖小<lb/>
<pb n="KR4d0268_SBCK_009-3a"/>
　試尚淹於逺業而盛名已著於僉言俯念孤<lb/>
　蹤方厄黄楊之閏特詒妙翰俾生枯枿之春<lb/>
　靖言留落之餘曷副吹噓之意感慚交集敷<lb/>
　叙奚殫<lb/>
　　　　　賀薛安撫兼制置啓<lb/>
　恭審璽封緑底疏恩遥下於霄宸幙建碧油<lb/>
　開府全臨於井絡周邦咸喜舊觀復還民望<lb/>
　息肩之期士知託命之所竊以江淮駐蹕勝<lb/>
　人在天定之時梁益宿兵撃首有尾應之勢<lb/>
<pb n="KR4d0268_SBCK_009-3b"/>
　儻事權之少削則脉絡之不通宜得股肱之<lb/>
　良用增臂指之重至於旁連荆豫外撫戎蠻<lb/>
　亭障騫騰東軼巴渝之阻闗河重複西當秦<lb/>
　隴之衝蓋有應變於立談之間豈容禀令於<lb/>
　千里之外維時詔㫖實契事機恭惟<hi>某</hi>官淵<lb/>
　博有傳方嚴不撓谹言崇議卓爲百世之師<lb/>
　傑作雄辭散落四夷之逺入則首處六官之<lb/>
　長出而遍膺十乗之華進用雖速而人猶恨<lb/>
　其滯淹位望愈崇而心益持於挹損涵湖海<lb/>
<pb n="KR4d0268_SBCK_009-4a"/>
　胷懐之大負廟堂器業之優將究顯庸果膺<lb/>
　隆委闗中既留蕭丞相上遂寛西顧之憂江<lb/>
　左自有管夷吾人共望中興之盛而况絲綸<lb/>
　之命適前弧矢之期維嶽降神而生申丕應<lb/>
　風雲之㑹夢帝賚弼而得説遄觀衮繡之歸<lb/>
<hi>某</hi>去國十年佐州萬里縛袴服弓刀之役雖<lb/>
　恨迫於衰遲曵𥚑陪簮履之塵尚欣承於間<lb/>
　燕歸依之至敷繹奚殫<lb/>
　　　　　與李運使啓<lb/>
<pb n="KR4d0268_SBCK_009-4b"/>
　伏審抗章力請優詔曲從雖暫勞諭蜀之行<lb/>
　然益見囬天之力恭惟某官致知格物學道<lb/>
　愛人親承西洛之正傳獨殿中朝之諸老至<lb/>
　於盤礴遊戯之翰墨嬉笑怒罵之文章過黄<lb/>
　初而有餘嗟正始之復見飛騰㨗路耻煩狗<lb/>
　監之吹噓散落遐荒寜付鷄林之鑑裁比下<lb/>
　九天之號召已傾四海之觀瞻不俟駕行命<lb/>
　義雖存於大戒可以理奪忠孝果得而兩全<lb/>
　方帥閫之猶虛以計司而兼莅仰惟臺省清<lb/>
<pb n="KR4d0268_SBCK_009-5a"/>
　華之宿望加以山林髙逸之雅懐一琴一龜<lb/>
　預想鈴齋之静三熏三沐尚陪藥市之遊過<lb/>
　此以還未知所措<lb/>
　　　　　上鄭宣撫啟<lb/>
　伏審顯膺大號出董成師自陜以西咸舞歌<lb/>
　於徳化從天而下即震疊於威靈豈惟䮧海<lb/>
　玉闗馳奏㨗之音將見博士議郎上策勲之<lb/>
　典士心闓懌國勢尊安竊以當今秦蜀之權<lb/>
　重無與比中原　祖　宗之地乆猶未歸既<lb/>
<pb n="KR4d0268_SBCK_009-5b"/>
　天定而勝人宜王明之受福非得太行黄河<lb/>
　山川所鍾之傑誰復慶暦嘉祐華夏太平之<lb/>
　基先王克相後人上帝為生賢佐雖逺猷辰<lb/>
　告暫違帳殿之深嚴然大臣暑行式慰轅門<lb/>
　之徯望復河闗其自此知龜筮之悉從恭惟<lb/>
<hi>某</hi>官氣壓群公才周萬務識若蓍龜之先見<lb/>
　論如山嶽之不揺湖海襟懐正在大床之獨<lb/>
　卧廟堂風采未妨一壑之初心兹輟近司来<lb/>
　恢逺略弼臣同徳何難運帷幄之籌真儒為<lb/>
<pb n="KR4d0268_SBCK_009-6a"/>
　邦寜止學爼豆之事已慶登壇而授鉞遄觀<lb/>
　推轂而出師先天下而深憂方逺同於文正<lb/>
　即軍中而大拜豈專美於熈寜<hi>某</hi>流落無歸<lb/>
　棲遲可歎青衫去國十載于兹白首佐州一<lb/>
　人而已顧尚賒於委骨猶復覬於伸眉仰跂<lb/>
　光躔雖阻服弓刀之役鋪張勲業或能助金<lb/>
　石之傳過此以還未知所措<lb/>
　　　　　賀葉樞密啓<lb/>
　恭審顯膺明詔進貳鴻樞道大材全固視功<lb/>
<pb n="KR4d0268_SBCK_009-6b"/>
　名為餘事任隆位重蓋倚精神之折衝衆志<lb/>
　交孚太平可冀伏聞今昔有不移之形勢華<lb/>
　夷有一定之士疆故彼不可越燕薊而南侵<lb/>
　猶我不能跨遼碣而北守堯舜尚無冠帶百<lb/>
　蠻之理天地豈忍羶腥諸夏之區又况以<lb/>
　本朝積累而當荒陋崛起之小夷以　陛下<lb/>
　神武而討衰弱僅存之孱虜重以軍民之憤<lb/>
　切加之　廟祏之威靈當一震於雷霆宜坐<lb/>
　消於氛祲夫何玩冦久使逋誅　九聖故都<lb/>
<pb n="KR4d0268_SBCK_009-7a"/>
　視同棄屣兩河近地進若登天莫宣方叔之<lb/>
　壯猷更類棘門之兒戲坐殫民力孰奮士心<lb/>
　上方撫髀而喟然公冝出身而任此恭惟<hi>某</hi>
　官負沈雄邁往之略躬英發絶人之姿撫巻<lb/>
　慨慷夙有四方之大志立朝開濟晩収九牧<lb/>
　之重名果副簡求肆當柄任以元龍湖海之<lb/>
　氣參子房帷幄之籌北斗以南一人誰其倫<lb/>
　儗長安之西萬里行矣清夷某識靣莫先託<lb/>
　身最早側聴延登之渥自悲淪落之餘雖意<lb/>
<pb n="KR4d0268_SBCK_009-7b"/>
　氣摧藏非復雕鶚離風塵之望然飢寒蹙迫<lb/>
　猶懐駑馬戀棧豆之思敢敬布於微誠覬少<lb/>
　囬於曩睠<lb/>
　　　　　除制司參議官謝趙都大啟<lb/>
　攝郡壘之左符已逾素望備賓僚之右席復<lb/>
　玷　明恩雖可知己老之頭顱猶幸得本来<lb/>
　之面目伏念某下愚不肖至拙無能陪蓬嶠<lb/>
　之後塵最為薄命省桃源之昨夢恍若前身<lb/>
　泛然不繫之舟莫知稅駕之地豈圖末路更<lb/>
<pb n="KR4d0268_SBCK_009-8a"/>
　汚除書蓋將問道質疑求備老聃之役豈獨<lb/>
　襞牋染翰預賡嚴武之詩樂哉斯行幸甚過<lb/>
　望兹蓋伏遇某官學窺聖域望冠時髦根於<lb/>
　髙明用以忠恕執詩書之正印司翰墨之衆<lb/>
　盟富貴不驕有偉周宗之百世誠明自得屢<lb/>
　班漢詔之六條方當日有九遷之榮何難身<lb/>
　兼數器之地施及萍蓬之孤迹亦叨俎豆於<lb/>
　群英但不稱之是虞豈辱知之敢望已遵臺<lb/>
　檄即發山城紀文饒戎幕之談當従兹日窺<lb/>
<pb n="KR4d0268_SBCK_009-8b"/>
　逸少蘭亭之帖或在暮春過此以還未知所<lb/>
　措<lb/>
　　　　　賀葉丞相啓<lb/>
　恭審誕告大廷延登真相永惟夷夏戴　宋<lb/>
　之舊思見太平時則　祖　宗在天之靈為<lb/>
　生賢佐海内幸甚國勢巋然<hi>某</hi>少従史氏之<lb/>
　遊粗習星官之說去嵗之杪垂象有開太㣲<lb/>
　紫垣忽一新於景氣神州赤縣捋<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>復於提<lb/>
　封曾未閲時遽聞休命昭哉天人精祲之際<lb/>
<pb n="KR4d0268_SBCK_009-9a"/>
　見於君臣㑹遇之初恭惟某官鍾河嶽英靈<lb/>
　之姿應乾坤開泰之運器函魁碩論極崇谹<lb/>
　萬巻讀書盡是經綸之藴十年遇主獨髙康<lb/>
　濟之功比遄井絡之歸式賛斗樞之重俄進<lb/>
　陪於大政果首建於永圖股肱良哉耻君不<lb/>
　及堯舜期月可也致治庶幾成康方將修未<lb/>
　央長樂之故宫築馬邑鴈門之絶塞興植禮<lb/>
　樂於僵仆之後整齊法制於搶攘之餘威憺<lb/>
　殊鄰玉輦受渭橋之謁治偕䆳古金泥增岱<lb/>
<pb n="KR4d0268_SBCK_009-9b"/>
　嶽之封然後遨遊謝傅之東山偃息蕭何之<lb/>
　甲第委成功而不處享眉壽於無窮<hi>某</hi>逺寄<lb/>
　殊方久孤隆眷驥老伏櫪知難効命於馳驅<lb/>
　狐死首丘但儗祈哀於造化<lb/>
　　　　　賀龔參政啓<lb/>
　恭審光膺明詔進貳政機為治不難其道顧<lb/>
　何如耳用人若此吾國其庻幾乎傳聞四方<lb/>
　驩喜一意<hi>某</hi>聞公論未嘗盡廢常恐不在於<lb/>
　朝廷小人豈必無材惟患與聞於國事誠使<lb/>
<pb n="KR4d0268_SBCK_009-10a"/>
　元臣大老守紀綱而不紊近習外戚保冨貴<lb/>
　而有終政一出於廟堂權弗移於貴倖豈獨<lb/>
　坐消於外侮固將馴致於太平孰成伊尹格<lb/>
　天之功其在孟子敬王之學恭惟<hi>某</hi>官材負<lb/>
　超軼器局恢閎造道深故能泛應而不窮進<lb/>
　身正故敢盡言而無諱建乆安之勢成長治<lb/>
　之業已収効於立談開衆正之路塞群枉之<lb/>
　門曾不勞於變色薦紳相賀史册有光然而<lb/>
　仁人先天下而憂重矣自任賢者備春秋之<lb/>
<pb n="KR4d0268_SBCK_009-10b"/>
　責艱哉克終<hi>某</hi>十年獨荷於異知萬里敢虚<lb/>
　於忠告輒因尺牘罄冩寸誠未死殊方或見<lb/>
　丕天之偉績猶期末路終為盛世之幸民<lb/>
　　　　　答交代陳太丞啟<lb/>
　撫銅人而歎息方感舊遊拾竹馬之棄遺偶<lb/>
　叨新命曾馳書之未暇愧飛翰之鼎来恭帷<lb/>
　某官鴻漸賢闗鳯儀朝著傑作紀永和之㑹<lb/>
　邈矣風流清言繼正始之音超然名勝初叱<lb/>
　乗軺之馭已勤側席之思峻陟容臺<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>階清<lb/>
<pb n="KR4d0268_SBCK_009-11a"/>
　禁<hi>某</hi>自憐末路獲踵後塵君遣使而有光華<lb/>
　即載驅於原野匠誨人而以規矩尚竊望於<lb/>
　門墻<lb/>
　　　　　與錢運使啟<lb/>
　犇走九年僅補州麾之選来歸萬里遽叨使<lb/>
　傳之華踰分已多置慚無所伏念某禀資甚<lb/>
　陋賦命多艱跌宕文辭本是書生之常態蹉<lb/>
　跎名官獨為天下之畸人比由西蜀之歸獲<lb/>
　俟東華之對進趍梗野占奏空疎謂擯斥之<lb/>
<pb n="KR4d0268_SBCK_009-11b"/>
　是冝豈超逾之敢望此盖伏遇<hi>某</hi>官道參聖<lb/>
　域學擅經郛愛惜人材毎隂借之餘論維持<lb/>
　公道尤深憫於窮途致此妄庸亦叨臨遣某<lb/>
　服膺已乆擁篲有期大匠之規矩可師方日<lb/>
　親於函丈小夫之竿牘自見姑少述於萬分<lb/>
　　　　　答南劎守林少卿啟<lb/>
　比解邊城猥叨使傳頋惸惸之寡助宜挈挈<lb/>
　而亟行揣分已踰置慚靡所伏念某百罹薄<lb/>
　命九折窮途跌蕩文辭已困諸生之小技沉<lb/>
<pb n="KR4d0268_SBCK_009-12a"/>
　迷簿領又無俗吏之能聲乃者来歸頽然遲<lb/>
　暮進趍梗野占奏空疎宜居擯斥之科敢辱<lb/>
　光華之命兹蓋伏遇<hi>某</hi>官道該聖藴學擅經<lb/>
　郛獨倡諸儒躬伊尹天民之先覺興憐末路<lb/>
　念正元朝士之無多致此妄庸亦叨臨遣<hi>某</hi>
　方圖馳問已辱詒書墨妙筆精雖喜窺於近<lb/>
　製頭童齒豁更自感於殘年<lb/>
　　　　　與建寜蘇給事啟<lb/>
　奔走九年僅補州麾之選来歸萬里遽叨使<lb/>
<pb n="KR4d0268_SBCK_009-12b"/>
　傳之華忝冒過優慙惶莫喻伏念<hi>某</hi>多竒薄<lb/>
　命孑立孤生小智自私守紙上區區之糟粕<lb/>
　大惑不解蹈人間洶洶之風波比由隴蜀之<lb/>
　歸獲奉宣溫之對撲學不足以恭承清問蕪<lb/>
　辭不足以罄寫丹衷謂擯斥之是宜何超踰<lb/>
　之敢望此蓋伏遇<hi>某</hi>官材高而善下道峻而<lb/>
　兼容哀元祐之黨家今其餘幾數紹興之朝<lb/>
　士乆矣無多曲借餘光少伸末路某逖違燕<lb/>
　語喜望提封大匠之規矩可師方亟趨於凾<lb/>
<pb n="KR4d0268_SBCK_009-13a"/>
　丈小夫之竿牘自見姑少述於萬分<lb/>
　　　　　與本路郡守啟<lb/>
　比奉宸綸躐乗使傳方懼誤恩之及敢勤流<lb/>
　問之先伏念某潦倒寒生沉迷薄官曲江禁<lb/>
　栁早旅食於京華東閣官梅晩狂吟於蜀道<lb/>
　偶然不死復此来歸豈期憔悴之餘亦玷光<lb/>
　華之選此蓋伏遇某官天資甚茂朝望素髙<lb/>
　俯憐萍梗之孤蹤每借齒牙之餘論遂令留<lb/>
　落忽有超逾<hi>某</hi>弛擔云初登門尚阻川途悠<lb/>
<pb n="KR4d0268_SBCK_009-13b"/>
　邈敢辭叱馭之行風度清眞先想疑香之地<lb/>
　　　　　福建謝史丞相啟<lb/>
　大鈞播物萬化悉付之無心小已便私一官<lb/>
　獲従於所欲可謂難遭之㑹空懐莫報之恩<lb/>
　伏念<hi>某</hi>早出門闌嘗塵班綴士於知巳寜無<lb/>
　管鮑之情人之多言誣為牛李之黨既逡巡<lb/>
　而自引因委棄而莫収晩參戎幕之遊始被<lb/>
　邊州之寄知者希則我貴矣何嫌流俗之見<lb/>
　排加之罪其無詞乎至以虛名而被劾甫周<lb/>
<pb n="KR4d0268_SBCK_009-14a"/>
　歳律復畀守符曾未綰於印章已遽膺於號<lb/>
　召行能亡取資望尚輕便朝纔畢於對揚使<lb/>
　指遂叨於臨遣此蓋伏遇某官　兩朝元老<lb/>
　千載眞儒以道徳性命訓迪人材以禮義廉<lb/>
　耻維持國勢哀窮悼屈如伐木故舊之不遺<lb/>
　懐昔感今異積薪後来之居上遂容孱瑣猶<lb/>
　被甄収某敢不歛散視豐凶之宜阜通去農<lb/>
　末之病觀近臣以其所主期無負於深知非<lb/>
　俗吏之所能為或粗施於素學過此以往未<lb/>
<pb n="KR4d0268_SBCK_009-14b"/>
</p>
<p>
</p>
  </div>
</body>
</text>
</TEI>
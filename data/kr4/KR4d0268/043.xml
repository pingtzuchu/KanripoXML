<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_043-1a"/>
渭南文集卷第四十三<lb/>
　　　　　　　山　隂　陸　游　務觀<lb/>
　　　　入蜀記第一<lb/>
乾道五年十二月六日得報差通判　州方久<lb/>
　病未堪逺役謀以夏初離鄉里<lb/>
六年閏五月十八日晚行夜至法雲寺兄弟餞<lb/>
　别五鼓始決去<lb/>
十九日犂明至柯橋館見送客巳時至錢清食<lb/>
　亭中凉爽如秋與諸子及送客歩過浮橋橋<lb/>
<pb n="KR4d0268_SBCK_043-1b"/>
　堅好非昔比亭亦華絜皆史丞相所建也申<lb/>
　後至蕭山縣憩夢筆驛驛在覺苑寺旁世傳<lb/>
　寺乃江文通舊居也有大碑葉道卿文寺額<lb/>
　及佛殿榜皆沈睿逹所書有碑亦睿逹書尤<lb/>
　精古又有毗陵人戚舜臣所畫水蓋佛後座<lb/>
　大壁也卒然見之覺濤瀾洶湧可駭前輩或<lb/>
　謂之死水過矣縣丞權縣事紀旬尉曾槃來<lb/>
　曾原伯逢招飲於其子槃𪠘中二鼓歸原伯<lb/>
　復來共坐驛門月如晝極凉四鼓解舟行至<lb/>
<pb n="KR4d0268_SBCK_043-2a"/>
　西興鎭<lb/>
二十日犂明渡江江平無波少休仙林寺寺僧<lb/>
　爲開館設湯飲遂買小舟出北關登漕司所<lb/>
　假舟于紅亭稅務之西夜無蚊<lb/>
二十一日省三兄<lb/>
二十二日至二十四日皆留兄家<lb/>
二十五日晚葉夢錫侍郎<hi>衡</hi>招飲案間設礬山<lb/>
　數盆望之如雪<lb/>
二十六日晚芮國器司業<hi>曄</hi>招飲同集仲高兄<lb/>
<pb n="KR4d0268_SBCK_043-2b"/>
　詹道子大著<hi>亢宗</hi>張叔潜編修淵坐中國器<lb/>
　云頃在廣東作漕有提舉茶鹽石端義者性<lb/>
　殘忍每捕官吏繫獄輙以石鹽木枷枷之蓋<lb/>
　木之至堅重者每曰木名石鹽天生此爲我<lb/>
　用也其後石坐罪竟荷校云<lb/>
二十七日<lb/>
二十八日同仲高出闇門買小舟泛西湖至長<lb/>
　橋寺予不至臨安八年矣湖上園苑竹樹皆<lb/>
　老蒼高柳造天僧寺益葺而舊交多巳散去<lb/>
<pb n="KR4d0268_SBCK_043-3a"/>
　或貴不復相通爲之絶歎<lb/>
二十九日沈持要檢正<hi>樞</hi>招飲邂逅趙徳荘少<lb/>
　卿<hi>彦端</hi>晚出湧金門並湖繞城至舟中<lb/>
三十日<lb/>
六月一日早移舟出閘㡬盡一日始能出三閘<lb/>
　舡舫櫛比熱甚午後小雨熱不解泊糴場前<lb/>
二日禺中解舟鄉僕來言鄉中閔雨村落家家<lb/>
　車水比連三年頗稔今春父老言占歳可憂<lb/>
　不知終何如也過赤岸班荆館小休前亭班<lb/>
<pb n="KR4d0268_SBCK_043-3b"/>
　荆者北使宿頓及賜燕之地距臨安三十六<lb/>
　里晚急雨頗凉宿臨乎臨平者太師蔡京塟<lb/>
　其父凖於此以錢塘江爲水㑹稽山為案山<lb/>
　形如駱駞葬於駞之耳而築塔於駞之峯蓋<lb/>
　葬師云駞負重則行逺也然東坡先生樂府<lb/>
　固巳云誰似臨平山上塔亭亭迎客西來送<lb/>
　客行則臨平有塔亦乆矣當是蔡氏葬後增<lb/>
　築或遷之耳京責太子少保制云託祝聖而<lb/>
　飾臨平之山是也夜半解舟<lb/>
<pb n="KR4d0268_SBCK_043-4a"/>
三日犂明至長河堰亦小市也魚蠏甚富午後<lb/>
　至秀州崇徳縣縣令右從政郎吳道夫丞右<lb/>
　承直郎李植監秀州都税務右從政郎章湜<lb/>
　來舊聞戴子微云崇德有市人吳隱忽棄家<lb/>
　寓旅邸終日黙坐一室室中惟一卧榻客至<lb/>
　共坐榻上或載酒過之亦不拒清談竟日隱<lb/>
　初不學問至是間與人言易數皆造精微亦<lb/>
　能先知人吉凶壽夭見者莫能測也因見吳<lb/>
　令問之云皆信然今徙居村落間矣是晚行<lb/>
<pb n="KR4d0268_SBCK_043-4b"/>
　十八里宿石門火雲如山明日之熱可知也<lb/>
四日熱甚午後始稍有風晚泊本覺寺前寺故<lb/>
　神霄宫也廢於兵火建炎後再修今猶甚草<lb/>
　創寺西廡有蓮池十餘畝飛橋小亭頗華潔<lb/>
　池中龜無數聞人聲皆集駢首仰視兒曹驚<lb/>
　之不去亭中有小碑乃郭功甫元祐中所作<lb/>
　醉翁操後自跋云見子瞻所作未工故賦之<lb/>
　亦可異也<lb/>
五日早抵秀州見通判權郡事右通直郎朱自<lb/>
<pb n="KR4d0268_SBCK_043-5a"/>
　求貟外通判右承事郎直祕閣趙師　方務<lb/>
　徳侍郎<hi>滋</hi>務德留飯飯罷還舟小憩極熱謁<lb/>
　樊自强主管樊自牧教授<hi>實吏部子廣抑皆茂</hi>聞人伯<lb/>
　卿教授<hi>刪定子阜民茂徳</hi>二樊居城外居第頗壯茂<lb/>
　實晩歲所築尚未成也隔水有小園竹樹脩<lb/>
　茂荷池渺瀰可喜池上有堂曰讀書堂遊寳<lb/>
　華尼寺拜宣公祠堂有碑缺壊磨滅之餘時<lb/>
　時可讀蘇州刺史于頔書大略言祕書監陸<lb/>
　公齊望始作尼寺于此其後㶚滻澧兄弟又<lb/>
<pb n="KR4d0268_SBCK_043-5b"/>
　新之後又有賢妹字意者陸氏嘗有女子爲<lb/>
　尼云然不言宣公所以有祠者<hi>證誤諱㶚者家譜澧頼此</hi>
<hi>之父也則宣公</hi>老尼妙濟大師法淳及其弟子居白<lb/>
　留啜茶且言方新祠堂也移舟北門宣化亭<lb/>
　晚復過務德飯<lb/>
六日右奉議郎新通判荆南吕援來援字彦能<lb/>
　進士聞人綱來綱字伯紀方務徳館客自言<lb/>
　識毛德昭德昭名文衢州江山縣人居於秀<lb/>
　子兒時從之甚乆徳昭極苦學中年不幸病<lb/>
<pb n="KR4d0268_SBCK_043-6a"/>
　盲而卒無子綱言其盲後猶終日危坐黙誦<lb/>
　六經至數千言不巳可哀也赴郡集於倅廨<lb/>
　中坐花月亭有小碑乃張先子野雲破月來<lb/>
　花弄影樂章云得句於此亭也晚赴方夷吾<lb/>
　導之集於陳大光縣丞家二樊吕倅皆在大<lb/>
　光字子充瑩中諫議孫居第潔雅末利花盛<lb/>
　開<lb/>
七日早遍辤諸人赴方務徳素飯晚移舟出城<lb/>
　泊禾興館前館亦頗閎壯終日大雨不止招<lb/>
<pb n="KR4d0268_SBCK_043-6b"/>
　姜醫視家人及綯<lb/>
八日雨霽極凉如深秋遇順風舟人始張㠶過<lb/>
　合路居人繁夥賣鮓者尤衆道旁多軍中牧<lb/>
　馬運河水泛溢高於近村地至數尺兩岸皆<lb/>
　車出積水婦人兒童竭作亦或用牛婦人足<lb/>
　踏水車手猶績麻不置過平望遇大雨暴風<lb/>
　舟中盡濕少頃霽止宿八尺聞行舟有覆溺<lb/>
　者小舟叩舷賣魚頗賤蚊如蠭蠆可畏<lb/>
九日晴而風舟人懲昨夕狼狽不敢解舟日高<lb/>
<pb n="KR4d0268_SBCK_043-7a"/>
　方行自至崇徳行大澤中至此始望見震澤<lb/>
　逺山午間至吳江縣渡松江風極静癯庵竹<lb/>
　樹益茂而主人死矣知縣右承議郎管鈗尉<lb/>
　右迪功郎周郔來縣治有石刻曾文清公漁<lb/>
　具圖詩前知縣事柳楹所刻也漁具比松陵<lb/>
　倡和集所載又增十事云託周尉招醫鄭端<lb/>
　誠爲統綯胗脉皆病暑也市中賣魚鮓頗珍<lb/>
　晚解舟中流回望長橋層塔煙波渺然眞若<lb/>
　圖畫宿尹橋登橋觀月<lb/>
<pb n="KR4d0268_SBCK_043-7b"/>
十日至平江以疾不入㳂城過盤門望武丘樓<lb/>
　塔正如吾鄉寳林爲之慨然宿楓橋寺前唐<lb/>
　人所謂半夜鍾聲到客舡者<lb/>
十一日五更發楓橋曉過許市居人極多至望<lb/>
　亭小憩自是夾河皆長岡高壟多陸種菽粟<lb/>
　或灌木叢篠氣象窘隘非楓橋以東比也近<lb/>
　無錫縣始稍平曠夜泊縣驛近邑有錫山出<lb/>
　錫漢末䜟記云有錫天下兵無錫天下清有<lb/>
　錫天下爭無錫天下寧至今錫見輒揜之莫<lb/>
<pb n="KR4d0268_SBCK_043-8a"/>
　敢取者<lb/>
十二日早謁喻子材郎中<hi>樗</hi>子材來謝以兩夫<lb/>
　荷轎不持胡床手自授謁云知縣右奉議郎<lb/>
　吳澧來晩行夜四鼓至常州城外<lb/>
十三日早入常州泊荆溪館夜月如晝與家人<lb/>
　歩月驛外綯始小愈<lb/>
十四日早見知州右朝奉大夫李安國通判右<lb/>
　朝奉郎蒋誼貟外倅左朝散郎張堅堅文定<lb/>
　公綱之子教授左文林郎陳伯逹貟外教授<lb/>
<pb n="KR4d0268_SBCK_043-8b"/>
　左從政郎沈瀛司戸右從政郎許伯虎來伯<lb/>
　逹字兼善瀛字子壽皆未識子壽仍出近文<lb/>
　一卷伯虎字子威余兒時筆硯之舊也至東<lb/>
　嶽廟觀古檜數百年物也又小憇崇勝寺納<lb/>
　凉遂解舟甲夜過奔牛閘宋明帝遣沈懐明<lb/>
　擊孔覬至奔牛築壘即此也閘水湍激有聲<lb/>
　甚壮遂抵吕城閘自　祖宗以來天下置堰<lb/>
　軍止四處而吕城及京口二閘在焉<lb/>
十五日早過吕城閘始見獨轅小車過陵口見<lb/>
<pb n="KR4d0268_SBCK_043-9a"/>
　大石獸偃仆道旁巳殘缺蓋南朝陵墓齊明<lb/>
　帝時王敬則反至陵口慟哭而過是也予頃<lb/>
　嘗至宋文帝陵道路猶極廣石柱承露盤及<lb/>
　麒麟辟邪之類皆在柱上刻太祖文皇帝之<lb/>
　神道八字又至梁文帝陵文帝武帝父也亦<lb/>
　有二辟邪尚存其一爲藤蔓所纒若縶縛者<lb/>
　然陵已不可識矣其旁有皇業寺蓋史所謂<lb/>
　皇基寺也疑避唐諱所改二陵皆在丹陽距<lb/>
　縣三十餘里郡士蒋元龍子雲謂予曰毛逹<lb/>
<pb n="KR4d0268_SBCK_043-9b"/>
　可作守時有賣黄金石榴來禽者疑其盗捕<lb/>
　得之果發梁陵所得夜抵丹陽古所謂曲阿<lb/>
　或曰雲陽謝康樂詩云朝日發雲陽落日到<lb/>
　朱方蓋謂此也<lb/>
十六日早發丹陽汲玉乳井水井在道旁觀音<lb/>
　寺名列水品色類牛乳甘冷熨齒井額陳文<lb/>
　忠公所作堆玉八分也寺前又有練光亭下<lb/>
　闞練湖亦佳境距官道甚近然過客罕至是<lb/>
　日見夜合花方開故山開過巳月餘氣候不<lb/>
<pb n="KR4d0268_SBCK_043-10a"/>
　齊如此過夾岡有二石人植立岡上俗謂之<lb/>
　石翁石媪其實亦古陵墓前物自京口抵錢<lb/>
　塘梁陳以前不通漕至隋煬帝始鑿渠八百<lb/>
　里皆闊十丈夾岡如連山蓋當時所積之土<lb/>
　朝廷所以能駐蹕錢塘以有此渠耳汴與此<lb/>
　渠皆假手隋氏而爲吾宋之利豈亦有數耶<lb/>
　過新豐小憩李太白詩云南國新豐酒東山<lb/>
　小妓歌又唐人詩云再入新豐市猶聞舊酒<lb/>
　香皆謂此非長安之新豐也然長安之新豐<lb/>
<pb n="KR4d0268_SBCK_043-10b"/>
　亦有名酒見王摩詰詩至今居民市肆頗盛<lb/>
　夜抵鎮江城外是日立秋<lb/>
十七日平旦入鎮江泊舡西驛見知府右朝散<lb/>
　郎直祕閣蔡洸子平都統慶逺軍節度使成<lb/>
　閔通判右朝奉大夫章汶右朝奉郎陶之眞<lb/>
　府學教授左文林郎熊克緫領司幹辦公事<lb/>
　右承奉郎史彌正端叔<lb/>
十八日右奉議郎簽書節度判官㕔公事葛郇<lb/>
　觀察推官右文林郎徐務滋司戸參軍左迪<lb/>
<pb n="KR4d0268_SBCK_043-11a"/>
　功郎楊冲焦山長老定圜甘露長老化昭來<lb/>
十九日金山長老寳印來字坦叔嘉州人言自<lb/>
　峽州以西灘不可勝計白傳詩所謂白狗到<lb/>
　黄牛灘如竹節稠是也赴蔡守飯於丹陽樓<lb/>
　熱特甚堆氷滿坐了無凉意蔡自㸃茶頗工<lb/>
　而茶殊下同坐熊教授建寧人云建茶舊雜<lb/>
　以米粉復更以薯蕷兩年來又更以楮芽與<lb/>
　茶味頗相入且多乳惟過梅則無復氣味矣<lb/>
　非精識者未易察也申後移舟出三閘至潮<lb/>
<pb n="KR4d0268_SBCK_043-11b"/>
　閘而止<lb/>
二十日遷入嘉州王知義舡微雨極凉<lb/>
二十一日<lb/>
二十二日郡集衛公堂後圃比舊唯增染香亭<lb/>
　飲半登壽丘普照寺終宴夀丘者宋高祖宅<lb/>
　有故井尚存寺本名延慶隆興中復泗州有<lb/>
　普照寺僧奉僧伽像來歸寓焉因賜名普照<lb/>
　寺僑置僧伽道場東望京山連亘抱合勢如<lb/>
　繚墻官寺樓觀如畫西闞大江氣象極雄偉<lb/>
<pb n="KR4d0268_SBCK_043-12a"/>
　也<lb/>
二十三日至甘露寺飯僧甘露蓋北固山也有<lb/>
　狠石世傳以為漢昭烈吳大帝嘗據此石共<lb/>
　謀曹氏石亡已乆寺僧輒取一石充數游客<lb/>
　摩娑太息僧及童子輩徃徃竊笑也拜李文<lb/>
　饒祠登多景樓樓亦非故趾主僧化昭所築<lb/>
　下臨大江淮南草木可數登覽之勝實過於<lb/>
　舊邂逅左迪功郎新太平州教授徐容容字<lb/>
　子公泉州人此山多峭崖如削然皆土也國<lb/>
<pb n="KR4d0268_SBCK_043-12b"/>
　史以爲石壁峭絶誤矣<lb/>
二十四日<lb/>
二十五日早以一豨壺酒謁英靈助順王祠所<lb/>
　謂下元水府也祠屬金山寺寺常以二僧守<lb/>
　之無他祝史然牓云賽祭猪頭例歸本廟觀<lb/>
　者無不笑初紹興末元顔亮人冦樞密葉公<lb/>
　審言督視大軍守江禱於水府祠請事平奏<lb/>
　加帝號既而不果隆興中虜再人有近臣申<lb/>
　言之議者謂四瀆止封王水府不應在四瀆<lb/>
<pb n="KR4d0268_SBCK_043-13a"/>
　上乃但加美稱而巳廟中遇武人王秀自言<lb/>
　博州人年五十一元顔亮寇邉時自河朔從<lb/>
　義軍攻下大名以待王師既歸朝不見録且<lb/>
　自言孤逺無路自通歔欷不已是晚欲出江<lb/>
　舟人詞以潮不應遂宿江口<lb/>
二十六日五鼓發舡是日舟人始伐皷遂游金<lb/>
　山登玉鑑堂妙高臺皆窮極壮麗非昔比玉<lb/>
　鑑蓋取蘇儀甫詩云僧於玉鑑光中坐客蹋<lb/>
　金鼇背上行儀甫果終於翰苑當時以爲詩<lb/>
<pb n="KR4d0268_SBCK_043-13b"/>
　䜟新作寺門亦甚雄翟耆年伯夀篆額然門<lb/>
　乃不可泊舟凢至寺中者皆由雄跨閣長老<lb/>
　寳印言舊額　仁宗皇帝御飛白張之則風<lb/>
　波洶湧蛟鼉出没遂藏之寺閣今不復存矣<lb/>
　印住山近十年興造皆其力寺有兩塔本曾<lb/>
　子宣丞相用西府俸所建以薦其先者政和<lb/>
　中寺爲神霄宫道士乃去塔上相輪而屋之<lb/>
　謂之鬱羅霄臺至是五十餘年印始復爲塔<lb/>
　且増飾之工尚未畢山絶頂有吞海亭取毛<lb/>
<pb n="KR4d0268_SBCK_043-14a"/>
　吞巨海之意登望尤勝每北使來聘例延至<lb/>
　此亭烹茶金山與焦山相望皆名藍每争雄<lb/>
　長焦山舊有吸江亭最爲佳處故此名吞海<lb/>
　以勝之可笑也夜風水薄舡鞺鞳有聲<lb/>
二十七日留金山極凉冷印老言蜀中梁山軍<lb/>
　鷺鷥爲天下第一<lb/>
二十八日夙興觀日出江中天水皆赤眞偉觀<lb/>
　也因登雄跨閣觀二島左曰鶻山舊傳有栖<lb/>
　鶻今無有右曰雲根島皆特起不附山俗謂<lb/>
<pb n="KR4d0268_SBCK_043-14b"/>
　之郭璞墓奉使金國起居郎范至能至山遣<lb/>
　人相招食于玉鑑堂至能名成大聖政所同<lb/>
　官相别八年今借資政殿大學士提舉萬壽<lb/>
　觀侍讀爲金國祈請使云午間過瓜洲江平<lb/>
　如鏡舟中望金山樓觀重複尤爲鉅麗中流<lb/>
　風雷大作電影騰掣止在江靣去舟財文餘<lb/>
　急繫䌫俄而開霽遂至瓜洲自到京口無蚊<lb/>
　是夜蚊多始復設㡡<lb/>
二十九日泊瓜洲天氣澄爽南望京口月觀甘<lb/>
<pb n="KR4d0268_SBCK_043-15a"/>
　露寺水府廟皆至近金山尤近可辨人眉目<lb/>
　也然江不可横絶放舟相西乃能逹故渡者<lb/>
　皆遲囬乆之舟人以㠶弊往姑蘇買㠶是日<lb/>
　方至<hi>㠶二十六幅檣髙五丈六尺</hi>兩日間閲徃來渡者無<lb/>
　慮千人大抵多軍人也夜觀金山塔燈<lb/>
渭南文集卷第四十三<lb/>
<pb n="KR4d0268_SBCK_043-15b"/>
</p>
<p>
</p>
  </div>
</body>
</text>
</TEI>
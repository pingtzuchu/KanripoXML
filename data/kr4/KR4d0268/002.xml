<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_002-1a"/>
渭南文集巻第二<lb/>
　　　　　　　山　隂　陸　游　務觀<lb/>
　　　南宫表牋<lb/>
　　　　　丞相率文武百僚請建<lb/>
　　　　　重明節表<lb/>
　飛龍在天方仰君臨之徳流虹繞渚實開聖<lb/>
　作之祥宜紀昌辰用彰盛際恭惟<lb/>
　皇帝陛下承護丕顯受命溥將致養<lb/>
　三官備本朝之家法叅決萬務得率土之民<lb/>
<pb n="KR4d0268_SBCK_002-1b"/>
　心正宁初臨積隂頓解於赫明離之象益昭<lb/>
　出震之符<hi>臣</hi>等不勝大願請以九月四日爲<lb/>
　重明節伏望<lb/>
　皇帝陛下俯察群情函頒俞㫖施尊名建顯<lb/>
　號侈穹旻發祥之期披皇圖稽帝文伸<hi>臣</hi>民<lb/>
　歸美之報著之令甲副在有司邦家增光天<lb/>
　下幸甚<lb/>
　　　　　二<lb/>
　受命若帝之初宜邦彝之悉舉盛徳如天之<lb/>
<pb n="KR4d0268_SBCK_002-2a"/>
　覆豈人欲之或違比罄忱辭願標令節未回<lb/>
　聦聴曷慰羣情伏以紀千秋之名雖由唐舊<lb/>
　允長春之請則在　宋興況今非獨循累代<lb/>
　之成規盖亦以此侈<lb/>
　重華之大慶顯號缺而未講盛旦鬱而弗彰<lb/>
　謙雖益光禮則未稱伏望<lb/>
　皇帝陛下茂昭鉅典亟發徳音漢殿尊榮親<lb/>
　奉玉巵之壽周行抃蹈各陳金鑑之書豈惟<lb/>
　光簡冊之傳實以副天下之望<lb/>
<pb n="KR4d0268_SBCK_002-2b"/>
　　　　　三<lb/>
　淵聴未囬確爾執謙之意忱辭婁叩歉然歸<lb/>
　美之誠彝典不可以久稽衆心不可以婁咈<lb/>
　敢控喁喁之請再干穆穆之光竊以民之戴<lb/>
　君自古有訓禮之飾治後世尤詳惟大徳得<lb/>
　其名故因誕彌而紀節雖先王未之有亦容<lb/>
　増益之隨時當渚虹樞電之辰受岳貢川珎<lb/>
　之集乃同常日夫豈人情今者博士議郎固<lb/>
　執於廷秩宗奉常各揚其職必期得請疇敢<lb/>
<pb n="KR4d0268_SBCK_002-3a"/>
　自安伏望<lb/>
　皇帝陛下聖度兼容大明委照帝辤三祝足<lb/>
　昭挹損之懐<hi>臣</hi>同一心終冀允俞之命<lb/>
　　　　　立<lb/>
　　　　　皇后丞相率文武百僚稱賀<lb/>
　　　　　壽皇表<lb/>
　北宫移仗方瞻與子之明中禁正名復奉齊<lb/>
　家之訓化行緜宇驩動群心<hi>中賀</hi>恭惟<lb/>
　至尊壽皇聖帝陛下盛徳日新聖圖天廣雖<lb/>
<pb n="KR4d0268_SBCK_002-3b"/>
　名持守躬創業垂統之艱不憚憂勤示詒謀<lb/>
　㷼翼之法乃者獨觀道妙將就葆頥猶崇朝<lb/>
　親發於德音謂𥘉政莫先於内治茂建壼則<lb/>
　所以垂萬世之典常大明人倫所以移四方<lb/>
　之風俗<hi>臣</hi>等獲塵朝著親奉睿謨發冊昕廷<lb/>
　共仰光華之典稱觴廣殿益深抃舞之情<lb/>
　　　　　賀<lb/>
　　　　　皇帝表<lb/>
　寳運紹開椒塗首建典冊以時而告具蓍龜<lb/>
<pb n="KR4d0268_SBCK_002-4a"/>
　協吉而弗違慶集宫庭懽傳海宇<hi>中賀</hi>伏以<lb/>
　聖人有作追參堯舜禹之盛時壼範増光上<lb/>
　配姜任姒之至徳矧惟内助始自初潜稽女<lb/>
　史彤管之言廣周南闗雎之化兹正中宫之<lb/>
　位號實出<lb/>
　壽皇之訓謨玉音誕敷汗簡登載求於前世<lb/>
　邈矣未聞顧家國之榮懐宜神祗之安樂恭<lb/>
　惟　皇帝陛下仁參蒼昊徳被黔黎永惟大<lb/>
　學齊家之端先誠其意推原春秋謹始之義<lb/>
<pb n="KR4d0268_SBCK_002-4b"/>
　以御于邦故當天臨之初務先坤載之厚<hi>臣</hi>
　等身逢華旦目覿彌文燕至祀禖行慶則百<lb/>
　男之祐鷄鳴問寢敢祝於萬年之休<lb/>
　　　　　賀<lb/>
　　　　　皇太后<lb/>
　聖子問安方極蘭陔之養神孫正内肇新椒<lb/>
　掖之華母道彌尊人情溢喜<hi>中賀</hi>恭惟<lb/>
　皇太后殿下抱神以靜藏心于淵徳修蜵蜎<lb/>
　蠖濩之中化行昆侖旁薄之外唐虞盛際廼<lb/>
<pb n="KR4d0268_SBCK_002-5a"/>
　出一家父子之親任姒徽音仍見三朝婦姑<lb/>
　之法方且享宗社奠安之福視本支蕃衍之<lb/>
　祥于古有光與天無極<hi>臣</hi>等幸逢熙運獲綴<lb/>
　清班至哉坤元實首彝倫之叙養以天下益<lb/>
　觀孝治之隆<lb/>
　　　　　賀<lb/>
　　　　　壽成皇后牋<lb/>
　盛徳繼承爰本親傳之妙中宫崇建式光就<lb/>
　養之尊慶集禁庭驩傳海宇<hi>中賀</hi>恭惟<lb/>
<pb n="KR4d0268_SBCK_002-5b"/>
　壽成皇后殿下婦功飭備母道含洪躬老氏<lb/>
　之儉慈享周家之福禄密賛乾剛之㫁神器<lb/>
　有歸助成離照之明天心允荅惟毎思於靜<lb/>
　順故備極於安榮衮龍兼綵服之紆䄖翟煥<lb/>
　玉巵之奉貴無倫敵日以舒長簡冊燁其有<lb/>
　光風俗為之丕變<hi>臣</hi>等偶逢熙運獲相多儀<lb/>
　坤順承天喜徽音之克嗣孫又有子知壽祉<lb/>
　之無窮<lb/>
　　　　　賀<lb/>
<pb n="KR4d0268_SBCK_002-6a"/>
　　　　　皇后牋<lb/>
　誕受丕基方正宁凝旒之始協修隂教舉路<lb/>
　朝發冊之儀厚載有光羣情咸恱<hi>中賀</hi>恭惟<lb/>
　皇后殿下慶鍾勲閥道嫓皇家輔佐積勤實<lb/>
　自龍潜之日休祥有衍早符熊夢之占<lb/>
　壽皇所以親發於徳音　聖主所以深資於<lb/>
　内助副笄奉三殿之養大練受六宫之朝震<lb/>
　耀簡編感移風俗<hi>臣</hi>等預聞鉅典實激歡悰<lb/>
　法地所以法天仰戴坤儀之至徳事母同之<lb/>
<pb n="KR4d0268_SBCK_002-6b"/>
　事父曷勝鰲抃之微誠<lb/>
　　　　　文武百寮謝春衣表<lb/>
　寳運紹開方謹人時之授寵光下逮俾均春<lb/>
　服之成榮被簪紳歡騰拜舞<hi>中謝</hi>恭惟<lb/>
　皇帝陛下凝圖丕赫撫運重熙租稅所儲靡<lb/>
　専一已之奉寒暑有賜式厚羣<hi>臣</hi>之恩所以<lb/>
　恤其澣濯之私盖將責其忠嘉之報雖舊章<lb/>
　之是舉實初政之當先<hi>臣</hi>等獲綴班聮恭承<lb/>
　錫予去女工之蠧已觀府庫之充遺天下之<lb/>
<pb n="KR4d0268_SBCK_002-7a"/>
　衣願廣乾坤之施<lb/>
　　　　　重明節明慶寺丞相率百僚啓建<lb/>
　　　　　道場䟽<lb/>
　　　　　　開起<lb/>
　乾端澄肅時爰及於杪秋離照光明運方隆<lb/>
　於中夏敢輸誠悃仰祝壽齡<lb/>
　皇帝陛下恭願宜君宜王時萬時億泰元増<lb/>
　漢帝之筴配天其休洪範錫神禹之疇與民<lb/>
　同福<lb/>
<pb n="KR4d0268_SBCK_002-7b"/>
　　　　　滿散<lb/>
　肅霜協令方觀萬寳之成繞電告祥實契千<lb/>
　齡之㑹飭供既周於月律殫誠爰集於廷紳<lb/>
　冀憑薫祓之勤仰報照臨之徳<lb/>
　皇帝陛下恭願政敷有截壽格無疆天地人<lb/>
　之三才共扶興運堯舜禹之一道永芘函生<lb/>
　　　　　進䟽<lb/>
　大易明兩作離允符繼照之盛太極函三為<lb/>
　一誕擁無疆之休壽何待於禱祠運自臻於<lb/>
<pb n="KR4d0268_SBCK_002-8a"/>
　熙洽恭演仙真之祕旨實輸<hi>臣</hi>子之至情<lb/>
　皇帝陛下恭願化冒群倫治偕邃古奉親備<lb/>
　天下之養履位處域中之尊至誠之道可以<lb/>
　前知方卜億萬年之永命諸福之物莫不畢<lb/>
　至豈止百千所之上聞<lb/>
　　　　　㑹慶節明慶寺丞相率百僚啓建<lb/>
　　　　　道場䟽<lb/>
　　　　　　開起<lb/>
　有開必先天地肇興於景運無逺弗屇華夷<lb/>
<pb n="KR4d0268_SBCK_002-8b"/>
　畢効於貢琛況在周行敢稽壽祝<lb/>
　至尊壽皇聖帝陛下伏願道超古昔化洽黔<lb/>
　黎端居無黄屋之心既髙揖遜萬乗致綵衣<lb/>
　之養彌極尊榮<lb/>
　　　　　滿散<lb/>
　電樞肇紀適逢震夙之期月琯告周洊罄延<lb/>
　鴻之禱雖嘉祥之自至顧歸美之敢稽<lb/>
　至尊壽皇聖帝陛下伏願福等河沙壽踰刼<lb/>
　石堯仁舜孝治功永煥於青編天大佛尊睟<lb/>
<pb n="KR4d0268_SBCK_002-9a"/>
　表長臨於黼扆<lb/>
　　　　　進䟽<lb/>
　天爲群物之祖可謂極尊壽居五福之先實<lb/>
　歸上聖脫屣親傳於大寳頥神方御於殊庭<lb/>
　敢率羣倫恭培睿筭<lb/>
　至尊壽皇聖帝陛下伏願誕膺戩穀端拱穆<lb/>
　清以八千歳而爲春永享舒長之景卜七百<lb/>
　年而過暦茂隆貽燕之祥<lb/>
　　　　　文武百僚謝冬衣表<lb/>
<pb n="KR4d0268_SBCK_002-9b"/>
　霜露既降著孟冬始裘之文法制具存舉九<lb/>
　月授衣之令進趨襜翼拜舞光華<hi>中謝</hi>恭惟<lb/>
　皇帝陛下大度并包至仁渗漉及是月也初<lb/>
　有祁寒之虞念無衣兮俾膺好賜之厚既恩<lb/>
　榮於在列斥府庫之餘藏<hi>臣</hi>等誤荷選掄獲<lb/>
　霑錫予覩萬里農桑之業共樂時平誦羣臣<lb/>
　幣帛之詩誓圖忠報<lb/>
　　　　　㑹慶節丞相率文武百僚賀<lb/>
　　　　　壽皇表<lb/>
<pb n="KR4d0268_SBCK_002-10a"/>
　錫羨無疆丕顯生商之旦成功不處適當命<lb/>
　禹之時熙運親逢羣情胥慶<hi>中賀</hi>恭惟<lb/>
　至尊壽皇聖帝陛下仁涵動植道配堪輿詩<lb/>
　書所稱何有加卓爾規模之大唐虞之際斯<lb/>
　為盛超然揖遜之風積勤致王業之成端拱<lb/>
　視天民之阜豈特極髙而蟠厚固已勒崇而<lb/>
　垂鴻<hi>臣</hi>等誤寘周行久陶聖化蓬萊隔弱水<lb/>
　三萬里獲進謁於殊庭上古有大椿八千秋<lb/>
　冀黙符於睿筭<lb/>
<pb n="KR4d0268_SBCK_002-10b"/>
　　　　　丞相率文武百僚賀<lb/>
　　　　　至尊壽皇聖帝冬至表<lb/>
　化國之日舒以長一陽初復天子之父尊之<lb/>
　至萬壽維祺亞歳肇新羣心胥恱<hi>中賀</hi>恭惟<lb/>
　至尊壽皇聖帝陛下道兼倫制化極範圍剛<lb/>
　長而亨周測土圭之景功成則退堯無黄屋<lb/>
　之心薫然慈孝之兼隆允矣古今之莫及方<lb/>
　且内享視膳問安之大養外騰重熙累洽之<lb/>
　頌聲風動華夷光昭竹帛<hi>臣</hi>等幸逢盛際獲<lb/>
<pb n="KR4d0268_SBCK_002-11a"/>
　造昕廷斗建子以定時是為嘉㑹星拱辰而<lb/>
　在列同罄丹誠<lb/>
　　　　　丞相率文武百僚賀<lb/>
　　　　　皇帝冬至表<lb/>
　一之日以授時黄鍾合律萬斯年而介福赤<lb/>
　伏膺符慶集邦家驩騰海㝢<hi>中賀</hi>恭惟<lb/>
　皇帝陛下仁同乾覆道協時乗旦復旦以重<lb/>
　光邦圖有永新又新而不倦帝徳難名默觀<lb/>
　造化之機自得財成之妙清心省事成歸根<lb/>
<pb n="KR4d0268_SBCK_002-11b"/>
　反本之功任賢去邪體進陽消隂之象<hi>臣</hi>等<lb/>
　幸逢熙運獲邇威顏和氣先回豈待葭灰之<lb/>
　應豐年已兆敢陳雲物之占<lb/>
　　　　　丞相率文武百僚請<lb/>
　　　　　皇帝聴樂表<lb/>
　祖廟寧神歳洊更於燧火禮經有制時當備<lb/>
　於簫韶敢控微衷上干淵聴伏以中月而禫<lb/>
　壽皇已循不易之規逾年改元　聖主方受<lb/>
　惟新之命儻未舉鈞天之奏何以慰率土之<lb/>
<pb n="KR4d0268_SBCK_002-12a"/>
　懐伏望<lb/>
　皇帝陛下俯察忱辤仰稽故典欲聞五聲八<lb/>
　音六律以復朝廷之常親帥三公九卿諸侯<lb/>
　共致慈闈之請笙鏞以間而人神喜琴瑟在<lb/>
　御而心體安茂昭庶政之惟和孰謂太平之<lb/>
　無象奉萬年之觴於廣殿及此首春撞千石<lb/>
　之鍾於大庭震于四海<lb/>
　　　　　丞相率文武百僚賀<lb/>
　　　　　皇太后受冊牋<lb/>
<pb n="KR4d0268_SBCK_002-12b"/>
　獻歳發春太史奏元龜之吉展寀錯事東朝<lb/>
　慶大典之成佳氣一新驩聲四溢<hi>中賀</hi>恭惟<lb/>
　壽聖皇太后殿下聦明睿智壽富康寧踐履<lb/>
　艱難佐<lb/>
　髙廟廓清之烈遵行恭儉啓<lb/>
　壽皇詒燕之圖肆因初元祇奉顯冊璽篆蟲<lb/>
　魚之古樂陳鐘磬之和内而百官有司方屏<lb/>
　息而觀盛事外則萬方黎獻咸拜手而頌閎<lb/>
　休載稽前聞可謂盡美<hi>臣</hi>等偶叨在列獲際<lb/>
<pb n="KR4d0268_SBCK_002-13a"/>
　升平有子而又有孫共仰本支之盛視今之<lb/>
　猶視昔前知竹帛之傳<lb/>
　　　　　丞相率文武百僚賀<lb/>
　　　　　壽成皇后受冊牋<lb/>
　宫壼塗椒徳配重華之盛冊書鏤玉禮行路<lb/>
　寢之嚴聖孝益隆輿情交慶<hi>中賀</hi>恭惟<lb/>
　壽成皇后殿下儉慈性稟柔順躬行至哉坤<lb/>
　元象服早光於内治養以天下寢門方奉於<lb/>
　母儀今者稽參六籍之文博盡諸儒之議建<lb/>
<pb n="KR4d0268_SBCK_002-13b"/>
　此顯號邁于前聞仰惟貴無敵而富無倫是<lb/>
　謂仁之至而義之盡<hi>臣</hi>等偶緣在列獲遂逢<lb/>
　時紀媯汭塗山之興幸窺簡牘繼生民思齊<lb/>
　之作尚播聲詩<lb/>
　　　　　丞相率文武百僚上<lb/>
　　　　　皇帝賀　三殿受冊表<lb/>
　重慶有光仰東朝之慈愛雙親並奉極北内<lb/>
　之尊榮正歳肇新彌文告備邦家之喜夷夏<lb/>
　所同<hi>中賀</hi>伏以堯舜禹之相承盖非一姓姜<lb/>
<pb n="KR4d0268_SBCK_002-14a"/>
　任姒之善繼又不同時參稽前聞孰擬昭代<lb/>
　恭惟<lb/>
　皇帝陛下奄有萬㝢統和三靈由至公大義<lb/>
　膺寳運之傳講祲威盛容伸天下之養太史<lb/>
　灼龜而獻兆曲臺緜蕝而具儀黄麾之仗夙<lb/>
　陳簮紳在列白玉之冊時舉金石充庭既已<lb/>
　隆孝道而通神明固將禮髙年而厚風俗新<lb/>
　又新而進徳老吾老以及人<hi>臣</hi>等誤被選掄<lb/>
　獲塵班著雖潤色討論於大典毎慚稽古之<lb/>
<pb n="KR4d0268_SBCK_002-14b"/>
　踈然登降跪拜於路朝實竊逢辰之幸<lb/>
　　　　　丞相率文武百僚賀<lb/>
　　　　　壽皇正旦表<lb/>
　道妙混成太極著兩儀之本天端更始三朝<lb/>
　受萬國之歸慶集有邦驩騰率土<hi>中賀</hi>恭惟<lb/>
　至尊壽皇聖帝陛下濬哲稽古清明在躬握<lb/>
　乾符闡坤珍難名蕩蕩之徳系唐統接漢緒<lb/>
　誕受丕丕之基以海宇之富而蹈巢由髙世<lb/>
　之風以父子之親而行堯舜曠代之事迨此<lb/>
<pb n="KR4d0268_SBCK_002-15a"/>
　獻嵗發春之日實繄攷圗數貢之時史冊増<lb/>
　華搢紳太息<hi>臣</hi>等幸承　睿奬獲覩昌期鵷<lb/>
　行畢集於大庭共喜威顔之近龍衮恪趨於<lb/>
　小次更知榮養之尊<lb/>
　　　　　丞相率文武百僚賀<lb/>
　　　　　皇帝正旦表<lb/>
　堯授舜舜授禹方瞻繼照之明正次王王次<lb/>
　春茂舉履端之慶乾坤開闢日月光華<hi>中賀</hi>
　恭惟<lb/>
<pb n="KR4d0268_SBCK_002-15b"/>
　皇帝陛下徳上際而下蟠化東漸而西被改<lb/>
　元定號稽列聖之舊章發政施仁撫重熙之<lb/>
　景運内有可封之俗外無不譓之戎方且采<lb/>
　諸儒之議以制朝儀陳九奏之音以為親壽<lb/>
　頒朔靡殊於遐邇受圖髙拱於穆清治功卓<lb/>
　然海内幸甚<hi>臣</hi>等誤膺睿奬獲綴通班勠力<lb/>
　同心永惟春秋五始之義拜手稽首敢奏天<lb/>
　子萬年之詩<lb/>
渭南文集巻第二<lb/>
</p>
<p>
</p>
  </div>
</body>
</text>
</TEI>
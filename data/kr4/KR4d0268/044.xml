<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_044-1a"/>
渭南文集卷第四十四<lb/>
　　　　　　　山　隂　陸　游　務觀<lb/>
　　　　　入蜀記第二<lb/>
七月一日犂明離瓜洲便風掛㠶晚至眞州泊<lb/>
　鑒逺亭州本唐揚州揚子縣之白沙鎮楊溥<lb/>
　有淮南徐温自金陵來覲溥於白沙因改曰<lb/>
　迎鑾鎮或謂周世宗征淮時諸將嘗於此迎<lb/>
　謁非也國朝乾徳中升爲建安軍祥符中建<lb/>
　玉清昭應宫即軍之西北小山置冶鑄　玉<lb/>
<pb n="KR4d0268_SBCK_044-1b"/>
　皇　聖祖　太祖　太宗四聖像既成遣丁<lb/>
　謂李宗諤爲迎奉使副至京車駕出迎肆赦<lb/>
　建軍曰眞州而於故冶築儀眞觀政和中修<lb/>
　九域圖志又名曰儀眞郡舊以水陸之衝爲<lb/>
　發運使治所今廢<lb/>
二日見知州右朝奉郎王察市邑官寺比數年<lb/>
　前頗盛携統游東園園在東門外里餘自建<lb/>
　炎兵火後廢壊滌地漕司租與民歲入錢數<lb/>
　千昔之閎壯巨麗復爲荆棘荒墟之地者四<lb/>
<pb n="KR4d0268_SBCK_044-2a"/>
　十餘年乃更葺爲園以記考之惟清醼堂拂<lb/>
　雲亭澄虚閣粗復其舊與右之清池北之高<lb/>
　臺尚存若所謂流水横其前者湮塞僅如一<lb/>
　帶而百畝之園廢爲蔬畦者尚過半也可爲<lb/>
　太息登臺望下蜀諸山平逺可愛裴回乆之<lb/>
　過報恩光孝寺少留辛巳之變儀真焚蕩無<lb/>
　餘而此寺獨存堂中僧百人長老妙湍常州<lb/>
　人<lb/>
三日右迪功郎監税務聞人堯民來堯民茂德<lb/>
<pb n="KR4d0268_SBCK_044-2b"/>
　刪定之兄子以恩科入官北山永慶長老藴<lb/>
　常來郡集於平易堂遍游澄瀾閣快哉亭遂<lb/>
　至壯觀以歸壯觀舊有米元章所作賦石刻<lb/>
　今亡矣初問王守儀眞觀去城逺近云在城<lb/>
　南里許方恠與國史異既歸亟往游則信城<lb/>
　南也有老道士出迎年七十餘自言廬州人<lb/>
　能述儀眞本末云舊觀實在城西北數里小<lb/>
　土山之麓祥符所鑄乃金銅像并座高三丈<lb/>
　以黄麾全仗道門幢節迎赴京師皆與國史<lb/>
<pb n="KR4d0268_SBCK_044-3a"/>
　合故當時樂章曰范金肖像申嚴奉宫館狀<lb/>
　翬飛萬靈拱衛瑞煙披堤柳暎黄麾道士又<lb/>
　言賜號瑞應福地則史所不載也今所謂儀<lb/>
　眞觀者昔黄冠入城休憇道院耳晚大風舟<lb/>
　人增䌫<lb/>
四日風便解䌫掛帆發眞州岸下舟相先後發<lb/>
　者甚衆煙㠶映山縹緲如畫有頃風愈厲舟<lb/>
　行甚疾過瓜歩山山蜿蜒蟠伏臨江起小峯<lb/>
　頗巉峻絶頂有元魏太武廟廟前大木可三<lb/>
<pb n="KR4d0268_SBCK_044-3b"/>
　百年一井巳眢傳以爲太武所鑿不可知也<lb/>
　太武以宋文帝元嘉二十七年南侵至瓜歩<lb/>
　建康戒嚴太武鑿瓜歩山爲蟠道於其上設<lb/>
　氊廬大㑹群臣疑即此地王文公詩所謂叢<lb/>
　祠瓜歩認前朝是也梅聖俞題廟云魏武敗<lb/>
　忘歸孤軍駐山頂按太武初未嘗敗聖俞誤<lb/>
　以佛貍爲曹瞞耳山出瑪腦石多虎豹害人<lb/>
　往時大將劉寳每募人捕虎於此周世宗伐<lb/>
　南唐齊王瓜景逹自歩渡江距六合二十里<lb/>
<pb n="KR4d0268_SBCK_044-4a"/>
　設柵亦此地也入夾行數里㳂岸園疇衍沃<lb/>
　廬舍竹樹極盛大抵多長蘆寺莊出夾望長<lb/>
　廬樓塔重複自江淮兵火官寺民廬莫不殘<lb/>
　壊獨此寺之盛不減承平至今日常數百衆<lb/>
　江面渺瀰無際殊可畏李太白詩云維舟至<lb/>
　長蘆目送煙雲高是也晩泊竹篠港有居民<lb/>
　二十餘家距金陵三十里<lb/>
五日大風將曉覆裌衾晨起淒然如暮秋過龍<lb/>
　灣浪湧如山望石頭山不甚髙無峭立江中<lb/>
<pb n="KR4d0268_SBCK_044-4b"/>
　繚繞如垣墻凡舟皆由此下至建康故江左<lb/>
　有變必先固守石頭眞控扼要地也自新河<lb/>
　入龍光門城上舊有賞心亭白鷺亭在門右<lb/>
　近又創二水亭在門左誠爲壮觀然賞心爲<lb/>
　二亭所蔽頗失徃日登望之勝泊秦淮亭說<lb/>
　者以爲鍾阜艮山得庚水爲宗廟水秦鑿淮<lb/>
　本欲破金陵王氣然庚水反爲吉天下事信<lb/>
　非人力所能勝也見留守右朝請大夫祕閣<lb/>
　修撰唐瑑通判右朝散郎潘恕建康行宫在<lb/>
<pb n="KR4d0268_SBCK_044-5a"/>
　天津橋北橋琢青石爲之頗精緻意其南唐<lb/>
　之舊也晩小雨右文林郎監大軍倉王烜來<lb/>
　王言京口人用七月六日爲七夕蓋南唐重<lb/>
　七夕而常以帝子鎮京口六日輒先乞巧翌<lb/>
　旦馳入建康赴内燕故至今爲俗云然塤太<lb/>
　宗皇帝時嘗下詔禁以六日爲七夕則是北<lb/>
　俗亦如此此説恐不然<lb/>
六日見左朝散大夫太府少卿緫領兩淮財賦<lb/>
　沈夏武泰軍節度使建康諸軍都統郭振右<lb/>
<pb n="KR4d0268_SBCK_044-5b"/>
　宣教郎知江寧縣何作善右文林郎觀察推<lb/>
　官褚意來作善字百祥意字誠叔晩見秦伯<lb/>
　和侍郎伯和名　故相益公檜之孫延坐畫<lb/>
　堂棟宇閎麗前臨大池池外即御書閣蓋賜<lb/>
　第也家人病創託何令招醫劉仲寳視脉<lb/>
七日早遊天慶觀在治城山之麓地理家以爲<lb/>
　此山脉絡自蒋山來不可知也吳晉間城壘<lb/>
　大抵多因山爲之觀西有忠烈廟卞壼廟也<lb/>
　以嵇紹及壼二子眕盱配食紹死於惠帝時<lb/>
<pb n="KR4d0268_SBCK_044-6a"/>
　在壼前且非江左事而以配壼非也廟後叢<lb/>
　木甚茂傳以爲壼墓墓東北又有亭頗踈豁<lb/>
　曰忠孝亭亭本南唐忠貞亭後避諱改焉忠<lb/>
　貞壼謚今曰忠孝則并以其二子死父難也<lb/>
　雲堂道士陳德新字可乆姑蘇人頗開敏相<lb/>
　從登覽乆之遂出西門游清凉廣慧寺寺距<lb/>
　城里餘據石頭城下臨大江南直牛頭山氣<lb/>
　象甚雄然壊於兵火舊有徳慶堂在法堂前<lb/>
　堂榜乃南唐後主撮襟書石刻尚存而堂徙<lb/>
<pb n="KR4d0268_SBCK_044-6b"/>
　於西偏矣又有祭悟空禪師文曰保大九年<lb/>
　歲次辛亥九月皇帝以香茶乳藥之奠致祭<lb/>
　于右街清凉寺悟空禪師按南唐元宗以癸<lb/>
　卯歲嗣位改元保大當晉出帝之天福八年<lb/>
　至辛亥實保大九年當周太祖之廣順元年<lb/>
　則祭悟空者元宗也建康志以爲後主非是<lb/>
　長老寶餘楚州人留食贈徳慶堂榜墨本食<lb/>
　巳同登石頭西望宣化渡及歷陽諸山真形<lb/>
　勝之地若異時定都建康則石當頭仍爲闗<lb/>
<pb n="KR4d0268_SBCK_044-7a"/>
　要或以爲今都城徙而南石頭雖守無益蓋<lb/>
　未之思也惟城既南徙秦淮乃横貫城中六<lb/>
　朝立柵斷航之類緩急不可復施然大江天<lb/>
　險都城臨之金湯之勢比六朝爲勝豈必依<lb/>
　淮爲固耶左廸功郎新湖州武康尉劉煒右<lb/>
　迪功郎監比較務李<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>來煒秦伯和館客也<lb/>
　言秦氏衰落可念至屢典質生産亦薄問其<lb/>
　歲入㡬何曰米十萬斛耳<lb/>
八日晨至鍾山道林真覺大師塔焚香塔在太<lb/>
<pb n="KR4d0268_SBCK_044-7b"/>
　平興國寺上寳公所葬也塔中金銅寳公像<lb/>
　有銘在其膺蓋王文公守金陵時所作僧言<lb/>
　古像取入東都啓聖院祖宗時每有祈禱啓<lb/>
　聖及此塔皆設道場考之信然塔西南有小<lb/>
　軒曰木末其下皆大松髯甲夭矯如蛟龍徃<lb/>
　徃數百年物木末盖後人取王文公詩木末<lb/>
　北山雲冉冉之句名之建康志謂公自命此<lb/>
　名非也㙮後又有定林菴舊聞　先君言李<lb/>
　伯時畫文公像於菴之昭文齋壁着帽束帶<lb/>
<pb n="KR4d0268_SBCK_044-8a"/>
　神彩如生文公沒齋常扃閉遇重客至寺僧<lb/>
　開户客忽見像皆驚聳覺生氣逼人寫照之<lb/>
　妙如此今菴經火尺椽無復存者予乙酉秋<lb/>
　嘗雨中獨來遊留字壁間後人移刻崖石讀<lb/>
　之感歎蓋已五六年矣歸途過半山少留半<lb/>
　山者王文公舊宅所謂報寧禪院也自城中<lb/>
　上鍾山此爲中途故曰半山殘毁尤甚寺西<lb/>
　有土山今謂之培塿亦後人取文公詩所謂<lb/>
　溝西顧丁壮擔土爲培塿名之也寺後又有<lb/>
<pb n="KR4d0268_SBCK_044-8b"/>
　謝安墩文公詩云在冶城西北即此是也<lb/>
九日至保寧戒壇二寺保寧有鳯凰臺攬輝亭<lb/>
　臺有李太白詩云三山半落青天外二水中<lb/>
　分白鷺洲今已廢爲大軍甲仗庫惟亭因舊<lb/>
　趾重築亦頗宏壯寺僧言亭牓本朱希真隷<lb/>
　書已爲俗子易之法堂後有片石螢潤如黒<lb/>
　玉乃宋子嵩詩題云鳯臺山亭子陳獻司空<lb/>
　郷貢進士宋齊丘司空者徐知誥也後改姓<lb/>
　名曰李昪是爲南唐烈祖而齊丘爲大臣後<lb/>
<pb n="KR4d0268_SBCK_044-9a"/>
　又有題字云昇元三年奉勑刻石蓋烈祖既<lb/>
　有國追念君臣相遇之始而表顯之昪齊丘<lb/>
　雖皆不足道然當攘奪分裂横潰之時其君<lb/>
　臣相遇不如是亦不能粗成其功業也戒壇<lb/>
　頟曰崇勝戒壇寺古謂之瓦棺寺有閣因岡<lb/>
　阜其高十丈李太白所謂鍾山對北户淮水<lb/>
　入南榮者又横江詞一風三日吹倒山白浪<lb/>
　高於瓦棺閣是也南唐後主時朝廷遣武人<lb/>
　魏丕來使南唐意其不能文即宴於是閣因<lb/>
<pb n="KR4d0268_SBCK_044-9b"/>
　求賦詩丕攬筆成篇末句云莫教雷雨損基<lb/>
　扄後主君臣皆失色及南唐之亡爲吳越兵<lb/>
　所焚國朝承平二百年金陵爲大府寺觀競<lb/>
　以崇飾土木爲事然閣終不能復紹興中有<lb/>
　北僧來居講惟識百法論誓復興造求偉材<lb/>
　於江湖間事垂集者屢矣㑹建宫闕有司往<lb/>
　往輒取之僧不以此動心愈益經營卒成盧<lb/>
　舎那閣平地高七丈雄麗冠於江東舊閣基<lb/>
　相距無百歩今廢爲軍營秦伯和遣醫柴安<lb/>
<pb n="KR4d0268_SBCK_044-10a"/>
　恭來視家人瘡柴邢州龍岡人晩禇誠叔來<lb/>
　誠叔嘗爲福州閩清尉獲盜應格當得京官<lb/>
　不忍以人死爲己利辤不就至今在選調又<lb/>
　有爲它邑尉者亦獲盗營賞甚力卒得京官<lb/>
　將觧去入郡過刑人處輒掩目大呼數日神<lb/>
　志方定後至他郡見通衢有石幢問此何爲<lb/>
　從者曰法場也亦大駭呌呼幾墜車自此所<lb/>
　至皆迃道以避刑人之地人之不可有媿於<lb/>
　心如此移舟泊賞心亭下秦伯和送藥<lb/>
<pb n="KR4d0268_SBCK_044-10b"/>
十日早出建康城至石頭得便風張㠶而行然<lb/>
　港淺而狹行亦甚緩宿大城岡金陵岡隴重<lb/>
　複如梅嶺岡石子岡佘<hi>蛇讀如</hi>婆岡尤其著者<lb/>
　也居民數十家亦有店肆<lb/>
十一日早出夾行大江過三山磯烈洲慈姥磯<lb/>
　采石鎮泊太平州江口謝玄暉登三山還望<lb/>
　京邑李太白登三山望金陵皆有詩凢山臨<lb/>
　江皆曰磯水湍急篙工併力撑之乃能上然<lb/>
　今年閏餘秋早水落巳數尺矣則盛夏可知<lb/>
<pb n="KR4d0268_SBCK_044-11a"/>
　也三山自石頭及鳯凰臺望之杳杳有無中<lb/>
　耳反過其下則距金陵財五十餘里晉伐吳<lb/>
　王濬舟師過三山王渾要濬議事濬舉㠶曰<lb/>
　風利不得泊即此地也是日便風擊鼓掛㠶<lb/>
　而行有兩大舟東下者阻風泊浦溆見之大<lb/>
　怒頓足詬罵不巳舟人不答但撫掌大笑鳴<lb/>
　鼓愈厲作得意之狀江行淹速常也得風者<lb/>
　矜而阻風者怒可謂兩失之矣世事蓋多類<lb/>
　此者記之以寓一笑烈洲在江中上有小山<lb/>
<pb n="KR4d0268_SBCK_044-11b"/>
　曰烈山草木極茂宻有神祠在山巔慈姥磯<lb/>
　磯之尤巉絶峭立者徐師川有慈姥磯詩序<lb/>
　云磯與望夫石相望正可爲的對而詩人未<lb/>
　嘗掛齒牙故其詩云離鸞只説閨中恨䑛犢<lb/>
　誰知目下情然梅聖俞䕶母喪歸宛陵發長<lb/>
　蘆江口詩云南國山川都不改傷心慈姥舊<lb/>
　時磯師川偶忘之耳聖俞又有過慈姥磯下<lb/>
　及慈姥山石崖上竹鞭詩皆極高竒與此山<lb/>
　稱采石一名牛渚與和州對岸江面比瓜洲<lb/>
<pb n="KR4d0268_SBCK_044-12a"/>
　爲狹故隋韓擒虎平陳及本朝曹彬下南唐<lb/>
　皆自此渡然微風輙浪作不可行劉賔客云<lb/>
　蘆葦晚風起秋江鱗甲生王文公云一風微<lb/>
　吹萬舟阻皆謂此磯也磯即南唐樊若氷獻<lb/>
　策作浮梁渡王師處初若冰不得志於李氏<lb/>
　詐祝髪爲僧廬於采石山鑿石爲竅及建石<lb/>
　浮圖又月夜繫繩於浮圖棹小舟急渡引繩<lb/>
　至江北以度江面既習知不謬即亡走京師<lb/>
　上書其後王師南渡浮梁果不差尺寸予按<lb/>
<pb n="KR4d0268_SBCK_044-12b"/>
　隋煬帝征遼蓋嘗用此策渡遼水造三浮橋<lb/>
　於西岸既成引趍東岸橋短丈餘不合隋兵<lb/>
　赴水接戰高麗乗岸上擊之夌䥫杖戰死始<lb/>
　歛兵引橋復就西岸而更命何稠接橋二日<lb/>
　而成遂乗以濟然隋終不能平高麗國朝遂<lb/>
　下南唐者實天意也若冰何力之有方若冰<lb/>
　之北走也江南皆知其獻南征之策或請誅<lb/>
　其母妻李煜不敢但羈置池州而已其後若<lb/>
　冰自陳母妻在江南朝廷命煜護送煜雖憤<lb/>
<pb n="KR4d0268_SBCK_044-13a"/>
　切終不敢違厚遺而遣之然若冰所鑿石竅<lb/>
　及石浮圖皆不毁王師卒用以繫浮梁則李<lb/>
　氏君臣之暗且怠亦可知矣雖微若冰有不<lb/>
　亡者乎張文濳作平江南議謂當縛若氷送<lb/>
　李煜使甘心焉不然正其叛主之罪而誅之<lb/>
　以示天下豈不偉哉文濳此説實天下正論<lb/>
　也子自金陵得疾是日方小愈尚未能食夜<lb/>
　雨<lb/>
十二日早移舟泛姑熟溪五里泊閲武亭初詢<lb/>
<pb n="KR4d0268_SBCK_044-13b"/>
　舟人云江口泊船處距城二十里須歩乃可<lb/>
　入及至閲武乃止在城闉之外徽猷閣直學<lb/>
　士左朝請郎知州周元特<hi>操</hi>聞予病與醫郭<lb/>
　師顯俱來視疾自都下相别迨今八年矣太<lb/>
　平州本金陵之當塗縣周世宗時南唐元宗<lb/>
　失淮南僑置和州於此謂之新和州改爲雄<lb/>
　逺軍國朝開寶八年下江南改爲平南軍然<lb/>
　獨領當塗一邑而已太平興國二年遂以爲<lb/>
　州且割蕪湖繁昌來屬而治當塗與興國軍<lb/>
<pb n="KR4d0268_SBCK_044-14a"/>
　同時建置故分紀年以名之<lb/>
十三日通判右朝請郎葉棼貟外通判左朝奉<lb/>
　郎錢同仲耕軍事判官左文林郎趙子覭知<lb/>
　當塗縣右通直郎王權來午後入州見元特<lb/>
　呼郭醫就坐間爲予切脉且議所用藥州正<lb/>
　據姑熟溪北土人但謂之姑溪水色正綠而<lb/>
　澄澈如鏡纎鱗徃來可數溪南皆漁家景物<lb/>
　幽竒兩浮橋悉在城外其一通宣城其一可<lb/>
　至浙中姑熟堂最號得溪山之勝適有客寓<lb/>
<pb n="KR4d0268_SBCK_044-14b"/>
　家其間故不得至又有一酒樓登望尤佳皆<lb/>
　城之南也徃時溪流分一支貫城中湮塞已<lb/>
　乆近歲嘗浚治然惟春夏之交暫通今七月<lb/>
　已絶流矣李太白集有姑熟十詠予族伯父<lb/>
　彦逺嘗言東坡自黄州還過當塗讀之撫手<lb/>
　大笑曰贗物敗矣豈有李白作此語者郭功<lb/>
　父争以爲不然東坡又笑曰但恐是太白後<lb/>
　身所作耳功父甚愠蓋功父少時詩句俊逸<lb/>
　前輩或許之以爲太白後身功父亦遂以自<lb/>
<pb n="KR4d0268_SBCK_044-15a"/>
　負故東坡因是戲之或曰十詠及歸來乎笑<lb/>
　矣乎僧伽歌懐素草書歌太白舊集本無之<lb/>
　宋次道再編時貪多務得之過也<lb/>
十四日晚晴開南牎觀溪山溪中絶多魚時裂<lb/>
　水面躍出斜日映之有如銀刀垂釣挽罟者<lb/>
　彌望以故價甚賤僮使輩日皆饜飫土人云<lb/>
　此溪水肥宜魚及飲之水味果甘豈信以肥<lb/>
　故多魚耶溪東南數峰如黛蓋青山也<lb/>
十五日早州學教授左文林郎吳博古敏叔員<lb/>
<pb n="KR4d0268_SBCK_044-15b"/>
　外教授左文林郎楊恂信伯來飯巳遊黄山<lb/>
　東嶽廟廣福寺遂登凌歊臺嶽廟棟宇頗盛<lb/>
　本謂之黄山大監廟大監者不知何神蓋滛<lb/>
　祠也今既爲嶽廟而大監反寓食廡下廣福<lb/>
　本壽聖寺以紹興壬午詔書改額敗屋二十<lb/>
　餘間殘僧三四人蕭然如古驛主僧惠明温<lb/>
　州平陽人凌歊臺正如鳯凰雨花之類特因<lb/>
　山巔名之宋高祖所營面勢虚曠高出氛埃<lb/>
　之表南望青山龍山九井諸峯如在几席龍<lb/>
<pb n="KR4d0268_SBCK_044-16a"/>
　山即孟嘉登高落㡌處九井山有桓玄僣位<lb/>
　壇稍西江中二小山相對云東梁西梁也北<lb/>
　戸臨和州新城樓櫓歴歴可辨蓋自絶江至<lb/>
　和州財十餘里李太白有黄山凌歊臺送族<lb/>
　弟泛舟赴華隂詩即此地也臺後有一塔塔<lb/>
　之後又有亭曰懐古云余初至當塗飲姑熟<lb/>
　溪水喜其甘滑巳而遍飲城中水皆甘蓋泉<lb/>
　脉佳也<lb/>
十六日郡集于道院歷遊城上亭榭有坐歗亭<lb/>
<pb n="KR4d0268_SBCK_044-16b"/>
　頗宜登覽城濠皆植荷花是夜月白如晝影<lb/>
　入溪中揺蕩如玉塔始知東坡玉塔卧微瀾<lb/>
　之句爲妙也<lb/>
渭南文集卷第四十四<lb/>
</p>
<p>
</p>
  </div>
</body>
</text>
</TEI>
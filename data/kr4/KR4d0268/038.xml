<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0268_SBCK_038-1a"/>
渭南文集巻第三十八<lb/>
　　　　　　　山　隂　陸　游　務觀<lb/>
　　　墓誌銘<lb/>
　　　　　朝奉大夫直祕閣張公墓誌銘<lb/>
　公諱琯字子律寧州真寧縣人其先為邠寧<lb/>
　望族世以學行著或居邠或居寧居邠之後<lb/>
　故吏部侍郎兼侍讀舜民為元祐名臣居寧<lb/>
　者則公之大父太中大夫也諱居擢元祐六<lb/>
　年進士第元符三年　徽宗皇帝嗣位下詔<lb/>
<pb n="KR4d0268_SBCK_038-1b"/>
　求言太中時爲黔州彭水令上疏切直出數<lb/>
　百人上而數百人者得其副亦歎以爲不可<lb/>
　及會蔡京入相取奏疏次第之置姦黨上等<lb/>
　特降官衝替永不許改官數年遂卒於沉廢<lb/>
　後以子仕登　朝累贈至今官實生朝請大<lb/>
　夫通判永州事諱遹則公之考也亦累贈至<lb/>
　中奉大夫中奉遭亂南渡從大将岳少保飛<lb/>
　爲之屬身先将士屢與金虜鏖戰走其名王<lb/>
　大酋䇿功進官方慨然以功名自許㑹朝廷<lb/>
<pb n="KR4d0268_SBCK_038-2a"/>
　與虜和中奉去幙府調知岳州巴陵縣有異<lb/>
　政乆之佐永州以殁識者謂用不究其才後<lb/>
　當有興者公始以郊祀恩入官調贑州㑹昌<lb/>
　縣主簿未㡬以材選攝事興國丞信豐令皆<lb/>
　閲嵗㑹昌與梅州比境梅移文捕逃卒卒已<lb/>
　亡去廵檢司乃發卒圍其所親李𣏌舍𣏌雄<lb/>
　其郷以為耻詬聚謀亂令託辭委縣去以印<lb/>
　屬公公不為動械廵檢卒繫獄親為檄諭𣏌<lb/>
　以禍福𣏌皇恐聽命縣頼以無事興國有㛰<lb/>
<pb n="KR4d0268_SBCK_038-2b"/>
　訟乆不决公察其婦人不類良家一問引服<lb/>
　信豐俗悍輸賦率不以時吏亦以此擾之至<lb/>
　相率抱嶮自固吏計窮即以民拒官為言公<lb/>
　曰豈有是哉馳至近村憩僧廬中以善言招<lb/>
　其鄉之為士者及父老與之酒食從容曰税<lb/>
　賦豈可終負然已失時姑使吾得十二藉手<lb/>
　若何皆踊躍而去更相告即日皆集如約公<lb/>
　去而之他鄉悉如之旬日歸報太守洪公邁<lb/>
　異其能方薦于　朝而忌者間之於部使者<lb/>
<pb n="KR4d0268_SBCK_038-3a"/>
　遂止調潭州右司理參軍有老卒夫婦居牙<lb/>
　城中白晝為何人所屠而掠其貲卒有義子<lb/>
　兵官疑之執送州且以同䖏之卒及牧羊兒<lb/>
　為證既擊獄公親詰之皆詞服公察其冤他<lb/>
　日取牧羊兒寘壁間引義子者與他重囚雜<lb/>
　立庭中出兒問孰為殺老卒者懵無以對乃<lb/>
　入白州請掲厚賞募告真盜不閲日獲之則<lb/>
　卒王青也捕至具伏且得其貲於市庫無遺<lb/>
　即日釋義子去湘郷縣械鋪卒張德上州以<lb/>
<pb n="KR4d0268_SBCK_038-3b"/>
　爲手刃其叔祖公引至前語之曰兹罪十惡<lb/>
　赦宥所不及汝兄與叔祖同居汝暫自外來<lb/>
　有何憾而戕之德泣曰囚來省叔祖不得見<lb/>
　兄以疾告就視則死而非疾也方愕眎兄與<lb/>
　里正及鄰人共謀執誣之且以言脅誘謂决<lb/>
　不死今乃知死矣因稱冤不已公亟呼其兄<lb/>
　與對兄情得語塞遂伏辜他死囚類此得不<lb/>
　死者十有七人終不言賞府帥林公栗以直<lb/>
　得名臨事剛果小人揣知之有榜於州治門<lb/>
<pb n="KR4d0268_SBCK_038-4a"/>
　言提轄官者為帥謀将稱兵林公怒闔門徧<lb/>
　呼吏卒驗其書一兵典者與榜出一手親詰<lb/>
　不服乃以付僉㕔苛慘雖至終不服乃屬公<lb/>
　即僉㕔鞫問公寛之而諭使以情言且許以<lb/>
　不死始具言提轄官横甚為所患苦之狀度<lb/>
　不可訴故出下䇿為此榜以為不及帥則無<lb/>
　以激其怒不知乃陥重辟公問於六局兵人<lb/>
　人言同公乃白帥且求寛其罪林公大怒嘻<lb/>
　笑必誅之公一日凢十餘進力争曰帥所以<lb/>
<pb n="KR4d0268_SBCK_038-4b"/>
　屬某者欲得其情也今得其情而失信則有<lb/>
　司自是不復可鞫獄矣争至暮林公亦悟黥<lb/>
　隷嶺外而已民有訴一冤死而十年不見理<lb/>
　者訴於提㸃刑獄馬公大同馬公以屬公公<lb/>
　閲其獄皆謂震死公獨得其死状實以鬪毆<lb/>
　非震也公曰罪固有所歸然嵗月乆屢更赦<lb/>
　令當從末减馬公强果自信下吏莫敢與争<lb/>
　公獨不為屈又有訟者馬公直判委公勘某<lb/>
　罪公力陳其不可馬公皆霽威嚴如公請識<lb/>
<pb n="KR4d0268_SBCK_038-5a"/>
　者兩善之公毎白事姓名嵗月及事之名數<lb/>
　曲折皆成誦在口無一遺者馬公始亦疑因<lb/>
　强記一條驗之牘皆合乃大歎服自謂不逮<lb/>
　又調常德府武陵縣丞政事益明習攝縣及<lb/>
　府從事者凡再閲嵗紹熙中武陵大水犯縣<lb/>
　城不没者三版門不得闔水且入城公時方<lb/>
　攝縣亟命實土於布囊以窒門俄而水定乃<lb/>
　設方略募舟救民且親載粟户給之泥行露<lb/>
　宿無所憚蠲閣賦輸一切必以實吏不得一<lb/>
<pb n="KR4d0268_SBCK_038-5b"/>
　摇手民忘其灾縣三里港灌溉甚廣乆弗治<lb/>
　數遇枯旱公為築之不愆期訖事因治他陂<lb/>
　塘無遺利迨今頼焉以薦者及格改宣教郎<lb/>
　知隆興府奉新縣縣有營田征賦比他為最<lb/>
　薄民競耕之乆而營田罷以鬻於民履畝取<lb/>
　税比舊已增俄而復命折粟帛以緍錢其低<lb/>
　卬或至十百民皆破家不能輸令屢以病告<lb/>
　不見聽公力請又不聽則欲棄官去會帥張<lb/>
　公构來是公言始奏蠲之户千有九十皆若<lb/>
<pb n="KR4d0268_SBCK_038-6a"/>
　更生楊公萬里記其事他興除利害勸農桑<lb/>
　築陂防興學校不可勝載所部及府俱以其<lb/>
　事論薦于　朝而王公大人亦自知公乃命<lb/>
　主管官告院進将作監主簿太府寺丞方公<lb/>
　在朝子右史舍人翺翔三舘俄擢從班父子<lb/>
　相望於班列中客至門見公便坐從容聞國<lb/>
　朝故事前輩履行後生所未聞者人人饜足<lb/>
　退而見舍人碩大雋傑之資同時進用為<lb/>
　國光華史册所載殆無以進焉而公了不以<lb/>
<pb n="KR4d0268_SBCK_038-6b"/>
　自滿方勤其官如仕州縣時文思院火告身<lb/>
　綾無在者士大夫不以時得告身公時在告<lb/>
　院建言援故例便宜以雜華綾紓目前從之<lb/>
　藥局舊隷太府積姦弊至衆公日夜窮極弊<lb/>
　原髮櫛而縷析之都人無貴賤皆得善藥方<lb/>
　擢寘要官而近比厄於未為郡公亦小疾思<lb/>
　彷徉外藩力請去乃知嘉興府中貴人籃氏<lb/>
　殖産於崇德縣名田過制而役不及有鍾淳<lb/>
　者紏之籃迫期去産以規免官吏欲許之公<lb/>
<pb n="KR4d0268_SBCK_038-7a"/>
　判曰兩家物力相去逺甚而藍又白脚必如<lb/>
　法乃可一郡稱快故人子乘舟方醉縱從者<lb/>
　與将官朱樗年忿爭交訴于府公察故人子<lb/>
　不直治其從者不少貸民張瑨得臨安營妓<lb/>
　與之歸遂欲棄妻出子其兄止之復悖兄兄<lb/>
　以告官公為逐妓歸臨安且以大義開諭之<lb/>
　於是瑨為兄弟夫婦父子如初其為政有古<lb/>
　循吏風類如此且摘發隠伏照了如神良民<lb/>
　雖相與化服而姦豪之䜛作矣改主管建寧<lb/>
<pb n="KR4d0268_SBCK_038-7b"/>
　府武夷山冲佑觀公怡然命駕去郡人錢公<lb/>
　孜鄉之老成人嘗以書抵其舅婁公機曰張<lb/>
　公亷直有守近時鮮及今乃遽去此無他吾<lb/>
　郷士民福薄耳歸過　國門右史方請外乃<lb/>
　檥舟北闗需同載而歸會右史被　命使金<lb/>
　國右史将<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>奏辤行公不許曰使事不可辤<lb/>
　我留此待汝自薊門回乃偕去未晩也遂寓<lb/>
　錢塘門外張氏園甫再旬右史既渡淮而北<lb/>
　公女孫醜老生十嵗暴得疾醜老慧而孝公<lb/>
<pb n="KR4d0268_SBCK_038-8a"/>
　甚愛之朝暮親撫視因亦感疾比其天家人<lb/>
　不敢告而公揣知之曰吾與此孫偕逝矣遂<lb/>
　卒享年六十有四上始聞公疾革以子方逺<lb/>
　使加直祕閣葢異恩也公自宣教郎七遷至<lb/>
　朝奉大夫賜緋魚袋娶韓氏魏忠獻王元孫<lb/>
　通直懿胄之女封㳟人三子嗣真從事郎新<lb/>
　新州新興縣尉先公七年卒嗣祖苦學得心<lb/>
　疾未能仕其季則朝散大夫侍立修注官兼<lb/>
　實録院檢討官　國史院編修官資善堂小<lb/>
<pb n="KR4d0268_SBCK_038-8b"/>
　學教授嗣古也一女適宣教郎新知太平州<lb/>
　蕪湖縣趙汝鍔三孫烜煜舉進士㓜未名公<lb/>
　資磊落恢疎與人交洞然無城府而默察其<lb/>
　賢否邪正無能遯者善則稱之不遺餘力不<lb/>
　善則苦言規之雖愠不恤也初中奉公遭亂<lb/>
　去秦生公於襄陽遂卜居宜春公仕宦五十<lb/>
　年先疇之外不增一壟比右史奉公䘮歸至<lb/>
　無屋可廬其清約如此右史卜以開禧元年<lb/>
　八月丙申塟公于袁州宜春縣歸化鄉宜化<lb/>
<pb n="KR4d0268_SBCK_038-9a"/>
　里大富嶺趙家衝之原以王君克勤之状來<lb/>
　屬某為銘某與舍人同為史官因得從公遊<lb/>
　義不可以耄疾辭銘曰<lb/>
　　　彭原之張與邠相望邠遷杜城元祐之<lb/>
　　　英彭原綿綿獨處不遷至太中公得譴<lb/>
　　　以忠中奉履囏有功兵間傳家禾興益<lb/>
　　　以才稱剛不容世方用而躓是生記注<lb/>
　　　麟儀鳳翥父子在廷國有典刑子聘于<lb/>
　　　幽公逝不留　上聞歎息加鍚祕職生<lb/>
<pb n="KR4d0268_SBCK_038-9b"/>
　　　誰不終賁耀無窮刻銘隧道百世是告<lb/>
　　　　　山堂陸先生墓誌銘<lb/>
　陸氏之遺譜曰漢太中大夫賈生仕為豫章<lb/>
　都尉葬於吳胥屏亭始為吳人至晋侍中贈<lb/>
　太尉玩生始始生萬載萬載生子眞子真生<lb/>
　恵澈恵澈生閑閑生皃皃生丘公丘公生探<lb/>
　探生山仁山仁生玄之玄之生元生元生生<lb/>
　景融景融後四世曰文公希聲仕唐為户部<lb/>
　侍郎同中書門下平章事文公生崇崇生徳<lb/>
<pb n="KR4d0268_SBCK_038-10a"/>
　遷猶居吳遭唐季之亂始徙家撫州之金谿<lb/>
　徳遷生有程有程生演演生處士諱戩配曰<lb/>
　周氏處士生贈宣教郎諱賀配曰孺人饒氏<lb/>
　宣教生從政郎諱九思配曰孺人賜冠帔彭<lb/>
　氏從政生山堂先生諱煥之字伯章一字伯<lb/>
　政生而頴異端重五嵗入家塾坐立語默悉<lb/>
　有常度讀書自能質問出長者意表與季父<lb/>
　象山先生九淵生同年學同時先生不敢以<lb/>
　年均狎季父象山則朋友視之磨礲浸灌甚<lb/>
<pb n="KR4d0268_SBCK_038-10b"/>
　至十三學為進士即有聲十六諸父開以大<lb/>
　學先生一聞輒窮深造微極其指趣而文章<lb/>
　機杼自成一家宿士見之多自貶以為不可<lb/>
　及屢貢禮部皆不合學益成文章益竒閔世<lb/>
　學多淪於異端尤務自拔出以張吾道意所<lb/>
　不可雖名儒顯人為時所宗者必刀斥之恨<lb/>
　力之不足也諸父雖繼以進士起家亦不用<lb/>
　於時象山晩為朝士陸陸百寮底旋復斥死<lb/>
　先生滋信其道之窮葢将退耕於野著書傳<lb/>
<pb n="KR4d0268_SBCK_038-11a"/>
　世而未及也以嘉㤗三年十月戊子卒年六<lb/>
　十有四諸孤以是年十二月乙酉葬先生于<lb/>
　某郷之福林娶陳氏鄱陽人有賢行先十八<lb/>
　年卒子男三洽濬浹洽篤於養先生出遊頼<lb/>
　以經理家事無後憂濬遊太學有雋才而器<lb/>
　度淵粹可喜浹方就學女五項點朱日邁鄧<lb/>
　文子其壻也皆良士餘二尚處先生葬日迫<lb/>
　幽隧之銘未刻既塟二年濬以先生之友晁<lb/>
　君百談之狀來請銘某以既嘗序先生文章<lb/>
<pb n="KR4d0268_SBCK_038-11b"/>
　所謂山堂集者而先生多朋游不應併以銘<lb/>
　見屬因辤焉連三年請益勤乃叙而銘之銘<lb/>
　曰陸姓入漢祖好畤兮迨及豫章始南徙兮<lb/>
　吳晉至唐世見史兮斷自文公三百祀兮傳<lb/>
　世八九皆可紀兮雖不公卿世為士兮後乃<lb/>
　浸大名實偉兮培養既乆産𣏌梓兮維時伯<lb/>
　章繼以起兮白首篤學未見止兮攘斥異端<lb/>
　正而不詭兮天不少留使耄齒兮伯章之志<lb/>
　在其子兮我銘于隧亦以誄兮<lb/>
<pb n="KR4d0268_SBCK_038-12a"/>
　　　　　監丞周公墓誌銘<lb/>
　公諱必正字子中曾祖諱衎朝奉郎祖諱詵<lb/>
　左朝散大夫皆贈太師秦國公曾祖妣郭氏<lb/>
　祖妣潘氏李氏張氏俱贈秦國夫人考諱利<lb/>
　見左朝請郎贈金紫光禄大夫妣尚氏贈鄴<lb/>
　郡夫人世居鄭州管城縣祖秦公通判吉州<lb/>
　遇亂不能北歸因家焉光禄與弟秦公諱利<lb/>
　建皆世以進士擢第公與從父弟丞相益公<lb/>
　諱必大成童俱入家塾學行修立俱以世科<lb/>
<pb n="KR4d0268_SBCK_038-12b"/>
　自期已而益公䇿名又舉慱學宏詞如其志<lb/>
　公乃不偶始以祖遺澤𥙷将仕郎易廸功郎<lb/>
　監潭州南嶽廟亦嘗貢至禮部乆之調袁州<lb/>
　司户叅軍適嵗旱盗起分宜尉廵檢捕之皆<lb/>
　不能獲安撫龔公茂良聞公至召問計公曰<lb/>
　此皆飢民群聚貸粟以自活耳桀黠為之倡<lb/>
　者財一二輩可以計取餘必自散龔公乃檄<lb/>
　公徃捕至則諭以禍福觧散其黨而隂募郷<lb/>
　豪授之䇿㑭擒致盗首於是盗盡得坐誅者<lb/>
<pb n="KR4d0268_SBCK_038-13a"/>
　二人而已龔公復委公以荒政當是時自郡<lb/>
　至屬邑流民坌集公日夜行視凡累月全活<lb/>
　鉅萬諸司共薦于朝孝宗皇帝召對便殿論<lb/>
　奏合　上指諭以将褒用遂改宣教郎知建<lb/>
　昌軍南豐縣南豐劇邑也公遇事明敏常若<lb/>
　有餘民栢氏夜被盗併殺守藏奴賊逸去公<lb/>
　物色求之果獲面詰猶不承搜其家得白金<lb/>
　器一篋既至倒奩出之囚聞其聲即引服淨<lb/>
　𣑽寺有盗夜斬闗入既獲公察其非盗挺出<lb/>
<pb n="KR4d0268_SBCK_038-13b"/>
　之立賞捕真盗僧恨甚以公為故出訴之郡<lb/>
　郡方以他事怒公即逮所縱囚繫鞠甚峻囚<lb/>
　不能自伸并邑吏皆重坐未㡬獲真盗送郡<lb/>
　拒不肯治公乃以白諸司雖治猶乆不决御<lb/>
　史聞之奏徙大理乃得實如公所言邑賦色<lb/>
　目極繁以入償出不足者猶四萬緡率苛征<lb/>
　預借苟逭吏責公至一切罷之且以其實言<lb/>
　於轉運司得稍朘邑頼以蘇鄉校乆不治公<lb/>
　凢可以𥙷弊起仆者一切為之甫滿秩詔赴<lb/>
<pb n="KR4d0268_SBCK_038-14a"/>
　都堂審察除主管官告院進軍器監丞㑹益<lb/>
　公參政事公請外知舒州陛辤所陳又合指<lb/>
　命公䘏民隠修武備闢田萊并究鼔鑄利害<lb/>
　先是同安宿松兩監嵗鑄鐵錢三十萬緡言<lb/>
　者以為擾既損其半而監亦遽廢亟復會嵗<lb/>
　荐饑又命罷鑄故臨遣及之公至郡乃知地<lb/>
　産鐵炭民以不售為患而兵工失業亦或轉<lb/>
　而為盗故當饑嵗尤宜皷鑄以聚民條上便<lb/>
　宜詔命復鑄且省宿松監入同安公奉行尤<lb/>
<pb n="KR4d0268_SBCK_038-14b"/>
　有術公私皆便又奏自昔鼔鑄未始殽以鈆<lb/>
　止因議者謂入鈆之錢不可為兵始殽鈆以<lb/>
　鑄臣嘗親視之鈆之精者為飛煙其滓惡下<lb/>
　墜鑪底與鐵初不相為用亦嘗以入鈆不入<lb/>
　鈆錢較其堅脆及冶為兵初無異徒使處信<lb/>
　兩州歳歳輓運謂宜廢夾鈆之制又奏郡歳<lb/>
　輸上供緡錢五萬八千舊皆倚辦於常賦不<lb/>
　足則取征搉之嬴以補之乾道間守臣偶以<lb/>
　羡餘為民代輸租税一年而來者因踵為例<lb/>
<pb n="KR4d0268_SBCK_038-15a"/>
　㑹征摧之羸不能當其半餘三萬趣辦於坊<lb/>
　渡二十九所今諸埸舊餘鐵炭及民所貨錢<lb/>
　凢一萬五千緍若取以為鑄本可歳得三萬<lb/>
　緡代舒民上供悉罷坊渡之征百世利也事<lb/>
　俱施行大修學宫如在南豐時又立文翁廟<lb/>
　於學立周将軍廟於城南皆舒人也復故隄<lb/>
　城北以禦灊溪漲溢民田數千畝復為膏腴<lb/>
　因作四橋於北西東門之外其一公自捐奉<lb/>
　為之州民號周公橋郡東南有烏石陂分其<lb/>
<pb n="KR4d0268_SBCK_038-15b"/>
　流旁則為石塘陂烏石之民欲専其利乃壅<lb/>
　水使不得行石塘之田歳以旱告公命懷寧<lb/>
　令丞視之得實圖上于州公按圖自以意定<lb/>
　水門髙下甫去壅水未尺餘得古舊迹與所<lb/>
　髙下不少差陂利始均石塘民喜至感泣乃<lb/>
　歌曰烏石陂石塘陂流水濺濺有盡時思公<lb/>
　無盡時徙知贑州過闕　上諭曰聞贑兵悍<lb/>
　驕死徙之餘今亦無㡬可勿復𥙷儻尚循故<lb/>
　習卿當便宜行事朕将以他郡兵更戍公對<lb/>
<pb n="KR4d0268_SBCK_038-16a"/>
　守臣古號郡将今結衘云知軍州事苟有過<lb/>
　臣自當臨㡬應變不敢勞　聖慮上喜明日<lb/>
　語宰相曰周必正有器識似其弟請益公也<lb/>
　至郡江西副緫管錢卓夲起行伍暴人也入<lb/>
　境下令諸校将以翼日部肄其子弟選𥙷軍<lb/>
　額初不以告郡㑹卓請見公詰其率意力止<lb/>
　之且微諭以上指錢驚謝然意不悦乃漏公<lb/>
　言於諸校将激使詣郡訴公徐曉之如所以<lb/>
　告卓辭指明辯卒皆帖服無敢讙者章貢二<lb/>
<pb n="KR4d0268_SBCK_038-16b"/>
　水來自郡南夾城東西流皆有浮梁以濟而<lb/>
　城南獨以舟渡溪惡或至覆溺公始作南橋<lb/>
　又治道路以石易甓最數百丈興國縣之安<lb/>
　陂溉田六十頃水勢自上奔突故難築而易<lb/>
　壞壞且五十年公命復之費不及民擢提舉<lb/>
　江東常平茶鹽公事入奏還道玉山縣縣有<lb/>
　徐田陂其渠瀕江數決将徙渠則地主不可<lb/>
　将徙陂而下則柘陂居下流懼為己害復不<lb/>
　可交訟于公公諭徐田民買地鑿渠倍讎其<lb/>
<pb n="KR4d0268_SBCK_038-17a"/>
　直柘陂民遂幡然無靳色不三日渠成溉田<lb/>
　三百餘頃民大感悦江自陂而下避礙析為<lb/>
　兩支其一掠縣壖而去嵗乆岸潰民居其濵<lb/>
　者聞公修渠以利民乃遮道自言公為相水<lb/>
　之衝為石隄民欣頼之相與繪公像祠於玉<lb/>
　虹橋側歳時奉牲酒抵今不懈舊法没官之<lb/>
　産以畀民耕而歸其租於常平及是議臣請<lb/>
　鬻田以價充糴本公言如此則常平儲愈匱<lb/>
　請除新令光宗皇帝從之因并行於諸路池<lb/>
<pb n="KR4d0268_SBCK_038-17b"/>
　州舊試貢士率寓景徳寺隘不能容士病之<lb/>
　會闕守公兼領郡事始作貢院植八桂于門<lb/>
　名其門曰擢桂是歳貢士五人而三奏名士<lb/>
　以為公之賜言者訹於間言誣玉山之役以<lb/>
　為擾罷歸主管建寧府武夷山冲佑觀上章<lb/>
　納禄不許再命武夷祠而公歸志已决告老<lb/>
　益力乃許致仕公自江東還闔門屏外事讀<lb/>
　書賦詩者累年益公少公一歳亦謝事歸第<lb/>
　相與置酒髙會無少間時人比漢二踈益公<lb/>
<pb n="KR4d0268_SBCK_038-18a"/>
　薨公哭之慟不復有世間意開禧元年十一<lb/>
　月旦感疾不起享年八十一娶向氏文簡公<lb/>
　五世孫封恭人前公一年卒男二人綖蚤天<lb/>
　綱今為修職郎前潭州醴陵主簿一女適進<lb/>
　士胡榆孫男二人頌頴皆將仕郎孫女一人<lb/>
　尚㓜恭人之殁也葬廬陵縣膏澤鄉金鳳山<lb/>
　祔大墓之東至是乃以十二月庚申奉公柩<lb/>
　合塟焉維公仕自廸功郎積遷至奉直大夫<lb/>
　爵管城縣開國男服三品公孝友最篤歸自<lb/>
<pb n="KR4d0268_SBCK_038-18b"/>
　龍舒築第於永和鎮聚族共㸑弟姪蚤世育<lb/>
　其孤如己子伯氏宜春守出妾之子世修流<lb/>
　落贑境公訪得之為治産築室於永豐葢伯<lb/>
　氏志也其處閨門率如此鄭人有寓旁近者<lb/>
　皆歳饋之剛介有守不以進退累心方家居<lb/>
　時前後當國數公多與公有雅故數問公安<lb/>
　否公應之泊然益公屢推恩數以貤公亦辤<lb/>
　不受善屬文尤長於詩　孝宗皇帝嘗訪當<lb/>
　代詩人於胡忠簡公銓忠簡首稱公敷文閣<lb/>
<pb n="KR4d0268_SBCK_038-19a"/>
　直學士程公大昌亦稱公文學操行之美晩<lb/>
　取莊周息黥𥙷劓之説名其堂曰乗成因以<lb/>
　自號有文集三十巻書有古法四方豐碑巨<lb/>
　扁多出公筆既塟綱以朝奉大夫新知真州<lb/>
　郭君贇之狀來求銘某與益公定交五十年<lb/>
　且嘗遇公於臨川適重九日同集擬峴臺風<lb/>
　度話言尚可想也而女孫又歸公之從子紀<lb/>
　情好厚矣銘其敢辤銘曰<lb/>
　　　仕不為不逢人不以為通年不為不究<lb/>
<pb n="KR4d0268_SBCK_038-19b"/>
　　　人不以為壽有愛在民百世不泯有嶪<lb/>
　　　其丘利爾後之人<lb/>
　　　　　夫人樊氏墓誌銘<lb/>
　廬陵隠君子宣溪王英臣之夫人樊氏同郡<lb/>
　永新人曾大父佐大父仲文學行皆見推於<lb/>
　其里中父才字子明尤以賢著聞敬其里之<lb/>
　長老而教其子弟環數縣從之决曲直雖所<lb/>
　不與亦皆厭服徃徃内省而徙義為善士矣<lb/>
　二男五女獨竒夫人以為吾門亦將頼焉及<lb/>
<pb n="KR4d0268_SBCK_038-20a"/>
　少長女工婦儀未習而能事親左右無違及<lb/>
　笄歸英臣君舅南鵬交友傾一世食客塞門<lb/>
　君姑不幸早没二長子亦不得年冢婦[婺-矛+牙]居<lb/>
　悲傷齋居不能與賔祭事亞婦又父母奪志<lb/>
　獨夫人佐英臣仰事俯育凢祭祀燕享将迎<lb/>
　慶吊婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>之事一皆身任之英臣隠操達識<lb/>
　見於揚公廷秀誌銘先夫人十五年捐館舍<lb/>
　夫人不以家事累諸子使皆得用其力於學<lb/>
　暇則勉以道義名節不獨責其仕進起家也<lb/>
<pb n="KR4d0268_SBCK_038-20b"/>
　及琳以進士䇿名又嘗有列於朝出為大縣<lb/>
　文章得盛名然後薦紳閒愈知英臣反夫人<lb/>
　之賢夫人母壽百嵗夫人無一日不遣人問<lb/>
　起居珍膳良劑必出其手終身不少怠又請<lb/>
　於朝得封卒如子明之言夫人以宣和五年<lb/>
　五月某日生以開禧二年十一月甲辰卒享<lb/>
　年八十有四卒之明年三月甲申葬于廬陵<lb/>
　縣膏澤鄉山寺岡之原子男四人長即琳也<lb/>
　宣教郎新知潭州衡山縣次掦某掦烈掦暉<lb/>
<pb n="KR4d0268_SBCK_038-21a"/>
　皆進士女二人廸功郎辰州叙浦縣主簿張<lb/>
　履免觧進士曾需二女及履皆已卒孫男八<lb/>
　人霽之彬之勝之濛之得之冲之隆之豐之<lb/>
　嘗試吏部孫女九人壻則廸功郎新道州江<lb/>
　華縣主簿張淵進士左利見戴元崇曽克寛<lb/>
　易應龍彭舜牧劉侃劉治元曾克愿利見克<lb/>
　寛亦皆嘗貢禮部曾孫女各七人尚㓜琳予<lb/>
　友也遣一介行千七百里持書抵予於山隂<lb/>
　澤中以臨安府府學教授危君稹之狀來求<lb/>
<pb n="KR4d0268_SBCK_038-21b"/>
　銘予年八十三不敢以老疾辤銘曰<lb/>
　　　女也而行則士耄也而志不惰敏而好<lb/>
　　　修静以寡過持身如畏趍義則果我銘<lb/>
　　　之悲維以代些<lb/>
渭南文集巻第三十八<lb/>
</p>
<p>
</p>
  </div>
</body>
</text>
</TEI>
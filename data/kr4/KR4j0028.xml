<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>竹坡詞巻一</head> <lb/>
    <p>
<pb n="KR4j0028_WYG_001-1a"/>
欽定四庫全書<lb/>
　竹坡詞巻一<lb/>
　　　　　　　　　　　　宋　周紫芝　撰<lb/>
　　水龍吟<hi>天申節祝聖詞</hi>
黄金雙闕横空望中隱約三山眇春皇欲降渚煙收盡<lb/>
青虹正繞日到層霄九枝光滿普天俱照看海中桃熟<lb/>
雲幡絳節冉冉度滄波渺　遥想建章宫闕<hi>缺</hi>薰風月<lb/>
寒清曉紅鸞影上雲韶聲裏蒙天一笑萬國朝元百蠻<lb/>
<pb n="KR4j0028_WYG_001-1b"/>
款塞太平多少聽堯雲深處人人盡祝似天難老<lb/>
　　又<hi>題夢雲軒</hi>
楚山千疊浮空楚雲只在巫山住鸞飛鳯舞當時空記<lb/>
夢中奇語曉日曈曨夕陽零亂裊紅縈素問如今依舊<lb/>
霏霏冉冉知他為誰朝暮　玉佩烟鬟飛動烱星眸人<lb/>
間相遇嫣然一笑陽城下蔡盡成驚顧蕙帳春濃蘭衾<lb/>
日暖未成行雨但丁寧莫似陽臺夢斷又隨風去<lb/>
　　又<hi>須江望九華作</hi>
<pb n="KR4j0028_WYG_001-2a"/>
楚山朩落風髙暮雲黯黯孤容痩天晴似洗明霞消盡<lb/>
玉巒排秀九鳯飛來五雲深處一時輕矯恨三山不見<lb/>
六鰲去後天空逺人將老　堪笑此生如寄信扁舟朅<lb/>
來江表望中愁眼依稀猶認數峰林杪萬里東南跨江<lb/>
雲夢此情多少問何時還我千巖萬壑卧霜天曉<lb/>
　　浣溪沙<hi>今歲冬温近臘無雪而梅殊未放戲作浣溪沙三疊以望發竒秀</hi>
近臘風光一半休南枝未動北枝愁嫦娥莫是見人羞<lb/>
　么鳯不傳蓬島信杜鵑空辦鶴林秋便須干技打梁<lb/>
<pb n="KR4j0028_WYG_001-2b"/>
州<lb/>
　　又<lb/>
欲醉江梅興未休待篘春瓮洗春愁不成歡緒却成羞<lb/>
　天意若教花似雪客情寧恨髩如秋趂他何遜在揚<lb/>
州<lb/>
　　又<lb/>
無限春情不肯休江梅未動使人愁東昏覷得玉奴羞<lb/>
　對酒情懷疑是夢憶花天氣黯如秋喚春雲夢澤南<lb/>
<pb n="KR4j0028_WYG_001-3a"/>
州<lb/>
　　又<hi>和陳相之題烟波圖</hi>
水上鳴榔不繫船醉來深閉短蓬眠潮生潮落自年年<lb/>
　一尺鱸魚新活計半簑烟雨舊衣冠廟堂空有畫圖<lb/>
看<lb/>
　　又<lb/>
多病嫌秋怕上樓苦無情緒嬾擡頭雁來不寄小銀鈎<lb/>
　一㸃離情深似海萬重凄恨黯如秋怎生禁得許多<lb/>
<pb n="KR4j0028_WYG_001-3b"/>
愁<lb/>
　　又<lb/>
醽醁新翻碧玉壺水精釵裊絳紗符吳姬親手碎昌蒲<lb/>
　綵索繫時新睡起榴花剪處要人扶心情還似去年<lb/>
無<lb/>
　　又<lb/>
學畫雙蛾苦未成髩雲新結翠鬟輕伴人歌笑已多情<lb/>
　飛絮亂花閒院宇舞鸞歌鳯小娉婷陽關休唱斷腸<lb/>
<pb n="KR4j0028_WYG_001-4a"/>
聲<lb/>
　　卜算子<hi>席上送王彦猷</hi>
江北上歸舟再見江南岸江北江南幾度秋夢裏朱顔<lb/>
換　人是嶺頭雲聚散天誰管君似孤雲何處歸我似<lb/>
離羣雁<lb/>
　　又<hi>再和彦猷</hi>
霜葉下孤蓬船在垂楊岸早是凄涼惜别時更惜年華<lb/>
換　别酒解留人拚醉君休管醉裏朱絃莫謾彈愁入<lb/>
<pb n="KR4j0028_WYG_001-4b"/>
參差雁<lb/>
　　又<hi>西窓見剪榴花</hi>
絮盡栁成空春去花如掃窻外枝枝海石榴特為幽人<lb/>
好　密葉過流離薄艷明芳草剪得花時却傍䦨樓上<lb/>
人垂手<lb/>
　　朩蘭花<hi>長安狹邪中有髙自標置者客非新科不得其門時頗稱之予嘗語人曰相馬失之</hi>
　　　<hi>肥相士失之瘦世亦豈可以是論人物乎戲作此詞為花衢狹客一笑</hi>
嫦娥天上人誰識家在蓬山烟水隔不應著意眼前人<lb/>
<pb n="KR4j0028_WYG_001-5a"/>
便是登瀛當日客　雙眸烱烱秋波滴也解人間青與<lb/>
白檀郎未摘月邊枝枉是不教花愛惜<lb/>
　　又<lb/>
江頭雨後山如髻催送新涼風有意月來楊栁綠陰中<lb/>
秋在梧桐疎影外　小窻紋簟涼如水歲歲年年同此<lb/>
味眼前不忍對西風夢裏更堪追徃事<lb/>
　　減字朩蘭花<lb/>
春閒晝永城下江深山倒影淨掃風埃收拾烟光入句<lb/>
<pb n="KR4j0028_WYG_001-5b"/>
來　短窻閒倚身似浮雲門似水誰伴餘年結得青山<lb/>
一個縁<lb/>
　　又<hi>内子生日</hi>
蓬萊三島上有青青千歲草玉佩烟鬟來作人間一笑<lb/>
歡　麻姑行酒蕚綠華歌清韻裊玉秀蘭芳醉舞東風<lb/>
綵袖長<lb/>
　　又<hi>大梁揚師醇奉親至孝嘗手植朩犀於堂後朩未三尺而已著數花葢造物者以娛萱堂老人</hi>
　　　<hi>也師醇以長短句分餉一枝竹坡作此解以贊之</hi>
<pb n="KR4j0028_WYG_001-6a"/>
西山岩桂常恨香聞烟雨外何似君家戲綵堂前早試<lb/>
花　黄金千粟風撼芳條香馥馥一剪無多桃李漫山<lb/>
奈俗何<lb/>
　　又<hi>晁别駕生日</hi>
當年文伯曽是東坡門下客文采風流奕葉傳芳總未<lb/>
休　為公持酒願祝彩衣無限夀歸覲楓宸剩醉長安<lb/>
幾度春<lb/>
　　攤破浣溪沙<hi>茶詞</hi>
<pb n="KR4j0028_WYG_001-6b"/>
蒼璧新敲小鳯團赤埿開印煑清泉醉捧纎纎雙玉笋<lb/>
鷓鴣斑　雪浪濺翻金縷袖松風吹醒玉酡顔更待微<lb/>
甘囘齒頰且留連<lb/>
　　又<hi>湯詞</hi>
門外青驄月下嘶映堦籠燭畫簾垂一曲陽關聲欲盡<lb/>
不多時　鳯餅未殘雲脚乳水沉催注玉花甆忍看捧<lb/>
甌春笋露翠鬟低<lb/>
　　水調歌頭<hi>十月六日於僕為始生之日戲作此詞為林下一笑世固未有自作生日詞者</hi>
<pb n="KR4j0028_WYG_001-7a"/>
　　　<hi>蓋自竹坡老人始也</hi>
白髮三千丈雙鬢不勝垂人間憂喜如夢老矣更何之<lb/>
蘧玉行年過了未必如今俱是五十九年非擬把彭殤<lb/>
夢分付與癡兒　君莫羨客起舞夀瓊巵此生但願長<lb/>
遣猿鶴共追隨金印借令如斗富貴那能長久不飲竟<lb/>
何為莫問蓬萊路從古少人知<lb/>
　　又<hi>王次卿歸自彭門中秋步月作</hi>
濯錦橋邊月幾度照中秋年年此夜清景伴我與君遊<lb/>
<pb n="KR4j0028_WYG_001-7b"/>
萬里相隨何處看盡吳波越嶂更向古徐州應為霜髥<lb/>
老西望倚黄樓　天如水雲似掃素光流不知今夕何<lb/>
夕相對語羈愁故國歸來何事記易南枝驚鵲還對玉<lb/>
蟾羞踏盡疎桐影更復為君留<lb/>
　　又<hi>丙午登白鷺亭作</hi>
歲晩念行役江濶𣺌風烟六朝文物何在囘首更凄然<lb/>
倚盡危樓傑觀暗想瓊枝璧月羅襪步承蓮桃葉山前<lb/>
鷺無語下寒灘　潮寂寞浸孤壘漲平川莫愁艇子何<lb/>
<pb n="KR4j0028_WYG_001-8a"/>
處烟樹杳無邊王謝堂前雙燕空繞烏衣門巷斜日草<lb/>
連天只有臺城月千古照嬋娟<lb/>
　　又<hi>雨後月出西湖作</hi>
落日在烟樹雲水兩空濛澹霞消盡何事依約有微紅<lb/>
湖上晩來風細吹盡一又殘雨蒼翠溼千峰誰遣長空<lb/>
月冷浸玉壺中　問明月應解笑白頭翁不堪老去依<lb/>
舊臨水照衰容良夜幾横烟棹獨倚危檣西望目斷逺<lb/>
山重但恨故人逺此樂與誰同<lb/>
<pb n="KR4j0028_WYG_001-8b"/>
　　沙塞子<hi>中秋無月</hi>
秋雲微淡月微羞雲黯黯月彩難留只應是嫦娥心裏<lb/>
也似人愁　幾時囘步玉栘鈎人共月同上南樓却重<lb/>
聽畫闌西角月下輕謳<lb/>
　　又<hi>席上送趙戒叔時東南方擾</hi>
玉溪秋月浸寒波忍持酒重聽驪歌不堪對綠陰飛閣<lb/>
月下羞娥　夜深驚鵲轉南柯慘别意無奈愁何他年<lb/>
事不須重問轉更愁多<lb/>
<pb n="KR4j0028_WYG_001-9a"/>
　　鷓鴣天<lb/>
荷氣吹涼到枕邊薄紗如霧亦如烟清泉浴後花垂雨<lb/>
白酒傾時玉滿船　釵欲溜髻微偏却尋霜粉撲香綿<lb/>
冰肌近著渾無暑小扇頻揺最可憐<lb/>
　　又<hi>七夕</hi>
烏鵲橋邊河漢流洗車微雨溼清秋相逢不似長相憶<lb/>
一度相逢一度愁　雲却静月垂鈎金鍼穿得喜囘頭<lb/>
只應人倚闌干處便似天孫梳洗樓<lb/>
<pb n="KR4j0028_WYG_001-9b"/>
　　又<hi>李彦悏生日</hi>
尊酒年年樂事多古銅猶得幾摩挲他時人物君須記<lb/>
玉笋班中李泰和　煩翠袖把金荷功名餘事且髙歌<lb/>
新來學得長生訣寫就黄庭不換鵞<lb/>
　　又<hi>沈彦述生日</hi>
名在休文季孟間一時風味更蕭然瓊林不逐春風老<lb/>
安用丹砂巧駐顔　春入户酒吹瀾小桃枝上錦闌斑<lb/>
明年欲與君為夀無路相從入道山<lb/>
<pb n="KR4j0028_WYG_001-10a"/>
　　又<hi>和劉長孺有贈</hi>
裊裊雲梳曉髻堆涓涓秋淨眼波囘舊家十二峰前住<lb/>
偶為襄王下楚臺　閒院靜小桃開劉郎前度幾囘來<lb/>
東風易得行雲散花裏傳觴莫謾催<lb/>
　　又<hi>和孫子紹菊花詞</hi>
晴日烘簾暖似春菊囘霜暈淺仍深誰知此地栽花手<lb/>
便是當時嗔蕊人　秋𣺌𣺌夜沉沉一聲清唱裊殘音<lb/>
嬌癡應挽香羅比六幅雙裙染鬱金<lb/>
<pb n="KR4j0028_WYG_001-10b"/>
　　又<lb/>
一㸃殘缸欲盡時乍凉秋氣滿屏幃梧桐葉上三更雨<lb/>
葉葉聲聲是别離　調寶瑟撥金猊那時同唱鷓鴣詞<lb/>
如今風雨西樓夜不聽清歌也淚垂<lb/>
　　又<hi>重九登醉山堂戲集前人句作鷓鴣天令官妓歌之為酒間一笑前一首自為之也</hi>
年少登髙意氣多黄花壓帽醉嵯峨如今滿眼看華髮<lb/>
強撚茱茰奈老何　千疊岫萬重波一時分付與秦娥<lb/>
明年身健君休問且對秋風巻翠螺<lb/>
<pb n="KR4j0028_WYG_001-11a"/>
　　又<lb/>
終日看山不厭山尋思百計不如閒何時得到重陽日<lb/>
醉把茱茰仔細看　欹醉帽倚雕欄偶然攜酒却成歡<lb/>
籬邊黄菊關心事觸忤愁人到酒邊<lb/>
　　又<hi>荆州都倅生日</hi>
讀盡牙籖玉軸書不知門外有園蔬借令未解鑾坡去<lb/>
也合讐書在石渠　微雨後小寒初滿斟長夀碧琳腴<lb/>
不須更問荆州路便上追鋒御府車<lb/>
<pb n="KR4j0028_WYG_001-11b"/>
　　又<hi>子少時酷喜小晏詞故其所作時有似其體製者此三篇是也晩年歌之不甚如人意聊載於</hi>
　　　<hi>此為長短句之體助云</hi>
樓上緗桃一蕚紅别來開謝幾東風武陵春盡無人處<lb/>
猶有劉郎去後蹤　香閤小翠簾重今宵何事偶相逢<lb/>
行雲又被風吹散見了依前是夢中<lb/>
　　又<lb/>
綵鷁雙飛雪浪翻楚歌聲轉綠楊灣一川紅斾初銜日<lb/>
兩岸朱樓不下簾　闌倚處玉垂纎白團扇底藕絲衫<lb/>
<pb n="KR4j0028_WYG_001-12a"/>
未成密約囘秋水看得羞時隔畫簷<lb/>
　　又<lb/>
花褪殘紅綠滿枝嫩寒猶透薄羅衣池塘雨細雙鴛睡<lb/>
楊栁風輕小燕飛　人别後酒醒時午窻殘夢子規啼<lb/>
導前心事人誰問花底閒愁春又歸<lb/>
　　採桑子<hi>雨後至玉壺軒</hi>
跳珠雨罷風初靜闌檻憑虚絳闕清都只在仙人碧玉<lb/>
壺　九原喚起王摩詰畫作新圖十里芙蕖乞與知章<lb/>
<pb n="KR4j0028_WYG_001-12b"/>
老鑑湖<lb/>
　　西江月<lb/>
畫幙燈前細雨垂蓮盞裏清歌玉纎持板隔香羅不放<lb/>
行雲飛過　今夜塵生洛浦明朝雨在巫山羞娥且莫<lb/>
鬭彎環不似司空見慣<lb/>
　　又<lb/>
池面風翻弱絮樹頭雨退嫣紅撲花蝴蝶杳無蹤又做<lb/>
一場春夢　便是一成去了不成没個來時眼前無處<lb/>
<pb n="KR4j0028_WYG_001-13a"/>
説相思要説除非夢裏<lb/>
　　又<lb/>
羅袖雲輕霧薄醉肌玉軟花柔相逢不道有春愁只道<lb/>
春來微痩　一㸃人間深意數聲栁下輕謳帶將離恨<lb/>
上歸舟腸斷月斜時候<lb/>
　　又<lb/>
髮白猶欹旅枕溪深未挂烟蓑徃來苕霅意如何應有<lb/>
輕鷗笑我　細算年來活計只消一個漁舟金魚無分<lb/>
<pb n="KR4j0028_WYG_001-13b"/>
不須求只乞鱸魚換酒<lb/>
　　又<hi>席上賦雙荔子</hi>
連理枝頭竝蔕同心帶上雙垂背燈偷贈語低低一㸃<lb/>
濃情先寄　翡翠釵頭摘處鴛鴦枕上醒時酸甜紅顆<lb/>
阿誰知别是人間滋味<lb/>
　　又<hi>和孫子紹拒霜詞</hi>
天意未教秋老花容剗地宜霜酒肌紅軟玉肌香不與<lb/>
梨花同様　來伴孫郎小宴臨風為舞霓裳更深綠水<lb/>
<pb n="KR4j0028_WYG_001-14a"/>
照紅粧便是採蓮船上<lb/>
　　又<lb/>
誰把藍揉翡翠天將蠟作梅花晩來秋水映殘霞水墨<lb/>
新描圖畫　紙上寫將心去眼邊却送愁來今囘相見<lb/>
比前囘心下忡忡無頼<lb/>
　　小重山<lb/>
溪上晴山簇翠螺曉來霜葉醉小池荷瑣窻秋意苦無<lb/>
多簾繡巻黄菊兩三窠　小睡擁香羅起來匀醉粉玉<lb/>
<pb n="KR4j0028_WYG_001-14b"/>
垂梭只愁無奈夜長何你去也今夜早來麽<lb/>
　　又<hi>方元相生日</hi>
碧玉山圍十里湖水雲天共逺戲雙鳬河陽花縣錦屏<lb/>
鋪人不老長日在蓬壺　一笑且踟蹰㑹騎箕尾去上<lb/>
雲衢十分深注碧琳腴休惜醉醉後有人扶<lb/>
　<lb/>
　<lb/>
　竹坡詞巻一<lb/>
</p>
<p>
</p>
  </div>
<div>
<head>竹坡詞巻二</head> <lb/>
    <p>
<pb n="KR4j0028_WYG_002-1a"/>
欽定四庫全書<lb/>
　竹坡詞巻二<lb/>
　　　　　　　　　　　　宋　周紫芝　撰<lb/>
　　漢宫春<hi>己未中秋作</hi>
秋意還深漸銀牀露冷梧葉風髙嬋娟也應為我羞照<lb/>
霜毛流年老盡漫銀蟾冷浸香醪殊盡把平生怨感一<lb/>
時分付離騷　傷心故人千里問陰晴何處還記今宵<lb/>
樓髙共誰同看玉桂烟梢南枝鵲繞歎此生飄轉江臯<lb/>
<pb n="KR4j0028_WYG_002-1b"/>
須更約他年清照為人常到寒宵<lb/>
　　又<hi>别乘趙李成以山谷道人反魂梅香材見遺明日劑成下幃一炷恍然如身在孤山雪後園林</hi>
　　　<hi>水邊籬落使人神氣俱清又明日乃作此詞歌於妙香寮中亦僕西來一可喜事也</hi>
香滿箱匳看沉犀弄水濃麝含薰荀郎一時舊事盡屬<lb/>
王孫殘膏賸馥須傾囊乞與蘭蓀金獸暖雲窻霧閣為<lb/>
人洗盡餘醺　依稀雪梅風味似孤山盡處馬上烟村<lb/>
從來甲煎淺俗那忍重聞蘇臺燕寢下重幃深閉孤雲<lb/>
都占得横斜亂影伴他月下黄昏<lb/>
<pb n="KR4j0028_WYG_002-2a"/>
　　醉落魄<lb/>
江天雲薄江頭雪似楊花落寒燈不管人離索照得人<lb/>
來真個睡不着　歸期已負梅花約又還春動空飄泊<lb/>
曉寒誰看伊梳掠雪滿西樓人在闌干角<lb/>
　　又<lb/>
栁邊池閣晩來巻地東風惡人生不解頻行樂昨日花<lb/>
開今日風吹落　楊花却似人飄泊春雲更似人情薄<lb/>
如今始信從前錯為個蠅頭輕負青山約<lb/>
<pb n="KR4j0028_WYG_002-2b"/>
　　又<hi>重午日過石熙明出侍兒鴛鴦</hi>
薰風池閣小紅橋下荷花薄沙平水淺山如削水上鴛<lb/>
鴦何處風吹落　今朝端午新梳掠錦絲圍腕花柔弱<lb/>
人生只有樽前樂前度劉郎莫負重來約<lb/>
　　又<lb/>
雲深海濶天風吹上黄金闕酒醒不記歸時節三十年<lb/>
來徃事無人說　浮生正似風中雪丹砂豈是神仙訣<lb/>
世間生死無休歇長伴君閒只有山中月<lb/>
<pb n="KR4j0028_WYG_002-3a"/>
　　阮郎歸<lb/>
酴醿花謝日遲遲楊花無數飛章臺側畔儘風吹飄零<lb/>
無定期　煙漠漠草萋萋江南春盡時可憐蹤跡尚東<lb/>
西故園何日歸<lb/>
　　又<lb/>
月櫺疎影照嬋娟閒臨小玉盤棗花金釧出纎纎棊聲<lb/>
敲夜寒　飛雹冷水精圓夜深人未眠笑催爐獸暖衾<lb/>
鴛莫教銀漏殘<lb/>
<pb n="KR4j0028_WYG_002-3b"/>
　　又<hi>西湖摘楊梅作</hi>
西湖山下水潺潺滿山風雨寒枝頭紅日曉爛斑越梅<lb/>
催曉丹　連翠葉擁金盤玉池生乳泉此生三度試甘<lb/>
酸欲歸歸尚難<lb/>
　　青玉案<hi>淩歊臺懷姑溪老人李端叔</hi>
青鞋忍踏江沙路恨人已騎鯨去筆底驊騮誰與度西<lb/>
州重到可憐不見華屋生存處　秋江𣺌𣺌髙臺暮滿<lb/>
壁棲鴉醉時句飛上金鸞人漫許清歌低唱小蠻猶在<lb/>
<pb n="KR4j0028_WYG_002-4a"/>
空溼梨花雨<lb/>
　　又<lb/>
梅花落盡人誰管暗凄斷傷春眼雪後平蕪春尚淺一<lb/>
簪華髮滿襟離恨羞做東風伴　鬬花小斛蘭芽短猶<lb/>
是當時舊庭院擬把新愁憑酒遣春衫重看酒痕猶在<lb/>
忍放金盃滿<lb/>
　　菩薩蠻<lb/>
翠蛾嬾畫妝㾗淺香肌得酒花柔軟粉汗溼吳綾玉釵<lb/>
<pb n="KR4j0028_WYG_002-4b"/>
敲枕稜　髩綠雲銜膩羅帶還重繫含笑出房櫳羞隨<lb/>
臉上紅<lb/>
　　又<lb/>
風頭不定雲來去天教月到湖心住遥夜一襟愁水風<lb/>
渾似秋　藕花迎露笑暗水飛螢照漁笛莫頻吹客愁<lb/>
人不知<lb/>
　　又<hi>賦疑梅香</hi>
寶薰拂拂濃如霧暗驚梅蕊風前度依約似江村餘香<lb/>
<pb n="KR4j0028_WYG_002-5a"/>
馬上聞　畫橋風雨暮零落知無數收拾小窻春金爐<lb/>
檀炷深<lb/>
　　西地錦<lb/>
雨細欲收還滴滿一庭秋色闌干獨倚無人共說這些<lb/>
愁寂　手把玉郎書跡怎不教人憶看看又是黄昏也<lb/>
歛眉峰輕碧<lb/>
　　謁金門<lb/>
春雨細開盡一番桃李栁暗曲闌花滿地日髙人睡起<lb/>
<pb n="KR4j0028_WYG_002-5b"/>
　綠浸小池春水沙暖鴛鴦雙戲薄倖更無書一紙畫<lb/>
樓愁獨倚<lb/>
　　生查子<lb/>
春寒入翠惟月淡雲來去院落半晴天風撼梨花樹<lb/>
人醉掩金鋪閒倚秋千柱滿眼是相思無說相思處<lb/>
　　又<lb/>
青絲結曉鬟臨鏡心情嬾知為曉愁濃畫得雙蛾淺<lb/>
栁困玉樓空花落紅窻暖相對語春愁只有春閨燕<lb/>
<pb n="KR4j0028_WYG_002-6a"/>
　　又<lb/>
新歡君未成徃事無人記行雨共行雲如夢還如醉<lb/>
相見又難言欲徃渾無計眉翠莫頻低我已無多淚<lb/>
　　又<lb/>
清歌憶去年共唱秦樓曲門外月横波帳裏人如玉<lb/>
秋風吹彩雲夢斷驚難續别調不堪聞紅淚銷殘燭<lb/>
　　又<lb/>
金鞍欲别時芳草溪邊渡不忍上西樓怕看來時路<lb/>
<pb n="KR4j0028_WYG_002-6b"/>
簾幕巻東風燕子雙雙語薄倖不歸來冷落春情緒<lb/>
　　又<lb/>
輕雲淺䕶霜曉日紅生砌煙共寶薰濃人與山長翠<lb/>
銀浪酒杯濃錦幄雙鸞戲庭下彩衣郎共祝千千歲<lb/>
　　昭君怨<lb/>
滿院融融花氣紅繡一簾垂地徃事憶年時只春知<lb/>
風又暖花漸滿人似行雲不見無計奈離情惡銷凝<lb/>
　　秦樓月<lb/>
<pb n="KR4j0028_WYG_002-7a"/>
東風歇香塵滿院花如雪花如雪看看又是黄昏時節<lb/>
　無言獨自添香鴨相思情緒無人說無人說照人只<lb/>
有西樓斜月<lb/>
　　天僊子<lb/>
雪似楊花飛不定枝上凍禽昏欲暝寒窻相對話分飛<lb/>
簫鼔靜燈炯炯一曲陽關和淚聽　酒入離腸愁欲凝<lb/>
徃事不堪重記省勸君莫上玉樓梯風力勁山色暝忍<lb/>
看去時樓下徑<lb/>
<pb n="KR4j0028_WYG_002-7b"/>
　　漁家傲<lb/>
遇坎乗流隨分了雞蟲得失能多少兒輩雌黄堪一笑<lb/>
堪一笑鶴長鳬短從他道　幾度秋風吹夢到花姑溪<lb/>
上人空老喚取扁舟歸去好歸去好孤篷一枕秋江曉<lb/>
　　又<hi>徃歲阻風長蘆夜半舟中所見如此</hi>
月黑波翻江浩𣺌扁舟繫纜垂楊杪漁網横江燈火閙<lb/>
紅影照分明赤壁囘驚棹　風靜雲收天似掃夢疑身<lb/>
在三山島浮世功名何日了從醉倒柂樓紅日千岩曉<lb/>
<pb n="KR4j0028_WYG_002-8a"/>
　　又<hi>送李彦恢宰旌德</hi>
休惜騎鯨人已逺風流都被雲仍占腰下錦絛纒寶劒<lb/>
光閃焰人間莫作牛刀看　見説河陽花滿縣相邀更<lb/>
約疎狂伴幸有小蠻開小燕須少款玉堂此去知非晩<lb/>
　　又<hi>重九前兩日遊真如廣孝二寺朩犀方盛開而城中花已落數日矣郡人以扶疎髙花絶勝水</hi>
　　　<hi>南因為解嘲呈元夀知縣</hi>
路入雲岩山窈窕岩花滴露花頭小香共西風吹得到<lb/>
秋欲杪天還未放秋容老　誰道水南花不好猶勝金<lb/>
<pb n="KR4j0028_WYG_002-8b"/>
蕊渾如掃留取光陰重一笑須是早黄花更惜重陽帽<lb/>
　　又<hi>夜飲朩芙蓉下</hi>
月黑天寒花欲睡移燈影落清樽裏喚醒妖紅明晩翠<lb/>
如有意嫣然一笑知誰㑹　露溼柔柯紅壓地羞容似<lb/>
替人垂淚著意西風吹不起空繞砌明年花共誰同醉<lb/>
　　南柯子<hi>方錢唐出侍兒范謝州要予作此詞</hi>
蟬薄輕梳髩螺香淺畫眉西湖人道似西施人似西施<lb/>
濃淡更相宜　畫燭催歌板飛花上舞衣殷勤猶勸玉<lb/>
<pb n="KR4j0028_WYG_002-9a"/>
東西不道使君腸斷已多時<lb/>
　　又<lb/>
霧帳蘭衾暖薰爐寶篆濃眼波猶帶睡朦朧卧聽曉來<lb/>
雙燕語春風　螺淺歡餘黛霞銷枕處紅斷雲飛雨怕<lb/>
匆匆欲去且留情緒兩忡忡<lb/>
　　又<lb/>
白羽傳觴急金鞍躍馬遲雲間彩鳯看雙飛飛上碧梧<lb/>
枝上穩雙棲　林下風流女堂東坦腹兒此郎標韻世<lb/>
<pb n="KR4j0028_WYG_002-9b"/>
間稀好為伯鸞舉案又齊眉<lb/>
　　朝中措<hi>登西湖北髙峰作</hi>
西湖烟盡水溶溶一笑與誰同多謝湖邊霜菊伴人三<lb/>
見秋風　兩髙南北天教看盡吳越西東趂取老來猶<lb/>
健登臨莫放杯空<lb/>
　　又<hi>二妙堂落成二十餘年而廬阜隱然常在有無間似不肯為老人出也作長短句以招之</hi>
大江流處是廬峰蒼玉照晴空何事淺鬟濃黛却成烟<lb/>
雨溟濛　如今縱有雲濤萬頃翠巘干重傳語雲間五<lb/>
<pb n="KR4j0028_WYG_002-10a"/>
老一尊須要君同<lb/>
　　又<lb/>
雨餘庭院冷蕭蕭簾幙度微飈鳥語喚囘殘夢春寒勒<lb/>
住花梢　無憀睡起新愁黯黯歸路迢迢又是夕陽時<lb/>
候一爐沉水烟銷<lb/>
　　又<hi>移桃花作</hi>
小桃花動著枝濃移得伴衰翁多謝天公憐我一時染<lb/>
就輕紅　春光猶在花枝未老莫放尊空休倚半巖烟<lb/>
<pb n="KR4j0028_WYG_002-10b"/>
樹能消幾度東風<lb/>
　　又<lb/>
黄昏樓閣亂棲鴉天末淡微霞風裏一池楊栁月邊滿<lb/>
樹梨花　陽臺路逺魚沉尺素人在天涯想得小窻遥<lb/>
夜哀絃撥斷琵琶<lb/>
　　虞美人<hi>西池見梅作</hi>
短牆梅粉香初透削約寒枝瘦惱人知為阿誰開還伴<lb/>
冷烟疎雨做愁媒　飄零苦恨春情薄不管花開落小<lb/>
<pb n="KR4j0028_WYG_002-11a"/>
池疎影㺯寒沙何似玉臺鸞鏡對横斜<lb/>
　　又<hi>食𤓰有感</hi>
西園摘處香和露洗盡南軒暑莫嫌坐上適來蠅只恐<lb/>
怕寒難近玉壺氷　井花浮翠金盆小午夢初囘了詩<lb/>
翁自是不歸來不是青門無地可移栽<lb/>
　　又<lb/>
癡雲壓地風塵捲雪共春寒淺山城寒夜不燒燈時見<lb/>
竹籬茅舍兩三星　九衢風裏香塵擁十載鰲山夢如<lb/>
<pb n="KR4j0028_WYG_002-11b"/>
今獨自倚冰簷落盡短檠紅灺不成眠<lb/>
　　江城子<lb/>
夕陽低畫栁如烟淡平川斷腸天今夜十分霜月更娟<lb/>
娟怎得人如天上月雖暫缺有時圓　斷雲飛雨又經<lb/>
年思凄然淚涓涓且做如今要見也無緣因甚江頭來<lb/>
處雁飛不到小樓邊<lb/>
　　又<lb/>
碧梧和露滴清秋小庭幽翠烟流羞帶一襟明月上危<lb/>
<pb n="KR4j0028_WYG_002-12a"/>
樓苦恨秋江風與月偏管斷這些愁　此情空道兩綢<lb/>
繆信悠悠幾時休到得如今剗地見無由擬待不能思<lb/>
想得無限事在心頭<lb/>
　　滿庭芳<hi>濡須對雪</hi>
樓上寒深江邊雪滿楚臺烟靄空濛一天飛絮零亂㸃<lb/>
孤蓬似我華顛雪鬢渾無定漂泊孤蹤空凄黯江天又<lb/>
晩風袖倚蒙茸　吾廬猶記得波横素練玉做寒峰更<lb/>
短坡烟竹聲碎玲瓏擬問山陰舊路家何在水逺山重<lb/>
<pb n="KR4j0028_WYG_002-12b"/>
漁蓑冷扁舟夢斷燈暗小窻中<lb/>
　　又<lb/>
曉色凝暾霜痕猶淺九天春意將囘隔年花信先已到<lb/>
江梅沉水烟濃如霧金波滿紅袖雙垂仙翁醉問春何<lb/>
在春在玉堂西　瑶臺人不老還從東壁來步天墀且<lb/>
細看八塼花影遲遲㑹見朱顔綠髩家長近咫尺天威<lb/>
君知否天教雨露常滿歲寒枝<lb/>
　　又<hi>和潘都曹九日詞</hi>
<pb n="KR4j0028_WYG_002-13a"/>
江繞淮城雲昏楚觀一枝烟笛誰横曉風吹帽霜日照<lb/>
人明暗惱潘郎舊恨應追念菊老殘英秋空晩茱萸細<lb/>
撚醽醁為誰傾　人間真夢境新愁未了綠髩星星問<lb/>
明年此㑹誰寄幽情倚盡一樓殘照何妨更月到簾旌<lb/>
憑闌久歌君妙曲誰是米嘉榮<lb/>
　　又<hi>二妙堂作</hi>
楚尾江横斗南山秀輞川誰畫新圖幾時天際平地出<lb/>
方壺應念江南倦客家何在飄泊江湖天教共銀濤翠<lb/>
<pb n="KR4j0028_WYG_002-13b"/>
壁相伴老人娛　長淮看不盡風帆落處天在平蕪算<lb/>
人間此地豈是窮途好與婆娑盡日應須待月到金樞<lb/>
山中飲從教笑我白首醉糢糊<lb/>
　　宴桃源<lb/>
簾幕疎疎風透庭下月寒花瘦寛盡沈郎衣方寸不禁<lb/>
僝僽難受難受燈暗月斜時候<lb/>
　　又<lb/>
林外野塘烟膩衣上落梅香細瘦馬步凌兢人在亂山<lb/>
<pb n="KR4j0028_WYG_002-14a"/>
叢裏憔悴憔悴囘望小樓千里<lb/>
　　又<lb/>
綠盡小池芳草門外栁垂春晝花上雨亷纎簾幕燕來<lb/>
時候消瘦消瘦依約粉香襟袖<lb/>
　　又<hi>與孫祖恭求酴醿</hi>
舊日荼䕷時候酒涴粉香襟袖老去惜春心試問孫郎<lb/>
知否花瘦花瘦剪取一枝重嗅<hi>一作添我小闌文綉</hi>
　<lb/>
<pb n="KR4j0028_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹坡詞巻二<lb/>
</p>
<p>
</p>
  </div>
<div>
<head>竹坡詞巻三</head> <lb/>
    <p>
<pb n="KR4j0028_WYG_003-1a"/>
欽定四庫全書<lb/>
　竹坡詞巻三<lb/>
　　　　　　　　　　　　宋　周紫芝　撰<lb/>
　　滿江紅<hi>十一月二十有三日雪意濃甚已而復晴客歌世所傳催雪舉席歆艶有謂其韻俗</hi>
　　　<hi>者使僕作語為賦此曲</hi>
寂寂江天雪又滿晩來風急空懊恨散鹽飛絮未成輕<lb/>
集萬里長空飛不到珠簾捲盡還羞入問向晚誰欲畫<lb/>
漁蓑寒江立　天黯淡催殘日波浩𣺌添寒力又何如<lb/>
<pb n="KR4j0028_WYG_003-1b"/>
聊遣舞衣紅溼好與月娥臨晩砌莫教先放梅花拆便<lb/>
準擬一醉廣寒宫千山白<lb/>
　　琴調相思引<lb/>
梅粉梢頭雨未乾淡烟疎日帶春寒暝鴉啼處人在小<lb/>
樓邊　芳草只隨春恨長塞鴻空傍碧雲還斷霞銷盡<lb/>
新月又嬋娟<lb/>
　　蝶戀花<lb/>
天意才晴風又雨催得風前日日吹輕絮燕子不飛鶯<lb/>
<pb n="KR4j0028_WYG_003-2a"/>
不語滿庭芳草空無數　春去可堪人也去枝上殘紅<lb/>
不忍擡頭覷假使留春春肯住喚誰相伴春同處<lb/>
　　永遇樂<hi>五日</hi>
槐幄如雲燕泥猶溼雨餘清暑細草揺風小荷擎雨時<lb/>
節還端午碧羅窻底依稀記得閒繫翠絲烟縷到如今<lb/>
前歡如夢還對綵絛無語　榴花半吐金刀猶在徃事<lb/>
更堪重數艾虎釵頭菖蒲酒裏舊約渾無據輕衫如霧<lb/>
玉肌似削人在畫樓深處想靈符無人共帶翠眉暗聚<lb/>
<pb n="KR4j0028_WYG_003-2b"/>
　　驀山溪<lb/>
月眉星眼閬苑真僊侣嬌小正笄年每當筵愁歌怕舞<lb/>
水亭烟樹春去已無蹤桃源路知何處徃事如風絮<lb/>
如今聞道悞剪香雲縷閒繫小烏紗更無心淺匀深注<lb/>
三山路杳終不是人間知誰與吹簫女共駕青鸞去<lb/>
　　品令<hi>重九前一日飛卿攜酒相過坐中歌空青送客詞因用其韻是日淮上賊軍退舍</hi>
西風持酒誚不做愁時候機雲兄弟坐中玉樹璚枝髙<lb/>
秀且莫勸人歸去坐來未久　甘泉書奏報幽障沉烽<lb/>
<pb n="KR4j0028_WYG_003-3a"/>
後明朝重九茱萸休惱淚霑襟袖怕煞黄花也解笑人<lb/>
白首<lb/>
　　又<hi>九日寓居招提旅中不復出步上西菴絶頂擷黄菊一枝凄然有感復作此歌</hi>
霜蓬零亂笑綠髩光陰晩紫茱時節小樓長醉一川平<lb/>
逺休説龍山佳㑹此情不淺　黄花香滿記白苧吳歌<lb/>
軟如今却向亂山叢裏一枝重看對著西風搔首為誰<lb/>
腸斷<lb/>
　　清平樂<lb/>
<pb n="KR4j0028_WYG_003-3b"/>
蘆洲晩淨雨罷江如鏡屬玉雙飛棲不定數㸃晚來煙<lb/>
艇　夢囘滿眼凄凉一成無奈思量舟在綠楊堤下蟬<lb/>
嘶欲盡斜陽<lb/>
　　又<lb/>
烟鬟斂翠栁下門初閉門外一川風細細沙上暝禽飛<lb/>
起　今宵水畔樓邊風光宛似當年月到舊時明處共<lb/>
誰同倚闌干<lb/>
　　又<lb/>
<pb n="KR4j0028_WYG_003-4a"/>
青春欲暮栁下將飛絮月到堦前梅子樹啼得杜鵑飛<lb/>
去　人歸不掩朱門一成過了黄昏只有瑣窻紅蠟照<lb/>
人猶自銷魂<lb/>
　　又<lb/>
團欒小樹天與香無數薄艶不禁風日苦賸著紅油遮<lb/>
䕶　移栽未到江南香山鼻觀先參勾引老情偏醉錦<lb/>
薰籠暖春酣<lb/>
　　又<lb/>
<pb n="KR4j0028_WYG_003-4b"/>
淺粧匀靚一㸃閒心性臉上羞紅凝不定惱亂酒愁花<lb/>
病　晩來淚揾殘霞墜鬟小玉釵斜細雨一簾春恨東<lb/>
風滿地桃花<lb/>
　　又<lb/>
東風庭户紅滿桃花樹准擬踏青南陌路雙鳯繡鞋新<lb/>
做　秋千月挂黄昏畫堂深掩朱門立盡花陰歸去此<lb/>
時别是銷魂<lb/>
　　浪淘沙<hi>已未除夕</hi>
<pb n="KR4j0028_WYG_003-5a"/>
江上送年歸還似年時屠蘇休恨到君遲覓得醉鄉無<lb/>
事處莫放愁知　紅灺一燈垂應笑人衰鶴長鳬短怨<lb/>
他誰明日江樓春到也且醉南枝<lb/>
　　又<lb/>
落日在䦨干風滿晴川坐來髙浪擁銀山白鷺欲棲飛<lb/>
不下却入蒼烟　千里水雲寒正繞烟鬟拍浮須要酒<lb/>
杯寛天與吾曹供一醉不是人間<lb/>
　　踏莎行<hi>和人賦雙魚花</hi>
<pb n="KR4j0028_WYG_003-5b"/>
風翠輕翻霧紅深注鴛鴦池畔雙魚樹合歡鳯子也多<lb/>
情飛來連理枝頭住　欲付濃愁深憑尺素戲魚波上<lb/>
無尋處教誰試與問花看如何寄得香牋去<lb/>
　　又<lb/>
燕子歸來梅花又落緗桃雨後燕支薄眼前先自許多<lb/>
愁斜陽更在春池閣　夢裏新歡年時舊約日長院静<lb/>
空簾幕幾囘猛待不思量擡頭又是思量著<lb/>
　　又<hi>謝人寄梅花</hi>
<pb n="KR4j0028_WYG_003-6a"/>
鵲報寒枝魚傳尺素晴香暗與風微度故人還寄隴頭<lb/>
梅憑誰為作梅花賦　栁外朱橋竹邊深塢何時却向<lb/>
君家去便須倩月與徘徊無人留得花常住<lb/>
　　又<lb/>
情似遊絲人如飛絮淚珠閣定空相覷一溪烟栁萬絲<lb/>
垂無因繫得蘭舟住　雁過斜陽草迷烟渚如今已是<lb/>
愁無數明朝且做莫思量如何過得今宵去<lb/>
　　雨中花令<hi>吳興道中頗厭行役作此曲寄武林交舊</hi>
<pb n="KR4j0028_WYG_003-6b"/>
山雨細泉生幽谷水滿平田雪蠒紅蠶熟後黄雲隴麥<lb/>
秋間武陵烟暖數聲雞犬别是山川　嗟老去倦遊蹤<lb/>
跡長恨華顚行盡呉頭楚尾空慚萬壑千岩不如休也<lb/>
一菴歸去依舊雲山<lb/>
　　㸃絳辱<hi>西池桃花落盡賦此</hi>
燕子風髙小桃枝上花無數亂溪深處滿地飛紅雨<lb/>
喚得春來又送春歸去渾無緒劉郎前度空記來時路<lb/>
　　又<hi>内子生日</hi>
<pb n="KR4j0028_WYG_003-7a"/>
人道長生算來世上何曾有玉尊長倒早是人間少<lb/>
四十年來歴盡閒煩惱如今老大家開口贏得花前笑<lb/>
　　臨江僊<lb/>
水逺山長何處去欲行人似孤雲十分瘦損沈休文忍<lb/>
將秋水鏡容易與君分　試問梨花枝上雨為誰彈滿<lb/>
清尊一江風月黯離魂平波催短棹小立送黄昏<lb/>
　　又<hi>送光州曾使君</hi>
記得武陵相見日六年徃事堪驚囘頭雙鬢已星星誰<lb/>
<pb n="KR4j0028_WYG_003-7b"/>
知江上酒還與故人傾　鐵馬紅旗寒日暮使君猶寄<lb/>
邊城只愁飛詔下青冥不應霜塞晩横槊看詩成<lb/>
　　好事近<hi>青陽道中見梅花是日微風花已有落者</hi>
江路繞青山山翠撲衣輕溼誰釀晚來雲意做一天愁<lb/>
色　竹溪斜度儘籃輿疎梅暗香入何處最關心事恨<lb/>
落梅風急<lb/>
　　又<hi>謝人分得蠟梅一枝</hi>
香蠟染宫黄不屬世間風月分我照寒金蕊伴小窻愁<lb/>
<pb n="KR4j0028_WYG_003-8a"/>
絶　髙標獨步本無雙一枝為誰折壓盡半春桃李任<lb/>
滿山如雪<lb/>
　　又<lb/>
簾外一聲歌傾盡滿城風月看到酒闌羞處想多情難<lb/>
説　周郎元是個中人如今鬢如雪自恨老來腸肚誚<lb/>
不堪摧折<lb/>
　　又<lb/>
雨後欲斜陽紅滿井梧風葉還是夜來時候共小軒明<lb/>
<pb n="KR4j0028_WYG_003-8b"/>
月　不關纎手與調冰消除這些熱自是月娥肌骨似<lb/>
玉壺香雪<lb/>
　　又<hi>海棠</hi>
春似酒杯濃醉得海棠無力誰染玉肌豐臉做燕支顔<lb/>
色　送春風雨最無情吹殘也堪惜何似且留花住喚<lb/>
小鬟催拍<lb/>
　　又<lb/>
秋意總關愁那更與君輕别從此共誰同醉恨老來風<lb/>
<pb n="KR4j0028_WYG_003-9a"/>
月　遥知手板笑看雲江邊醉時節應為老人囘首記<lb/>
白頭如雪<lb/>
　　酹江月<lb/>
冰輪飛上正金波翻動玉壺新綠風帽還欹清露滴凛<lb/>
凛微生寒粟白玉樓髙水精簾捲十里堆瓊屋千山人<lb/>
靜怒龍聲噴蘄竹　夜久斗落天髙銀河還對瀉冷懸<lb/>
雙瀑此地人間何處有難買明珠千斛弄影人歸錦袍<lb/>
何在更誰知鴻鵠素光如練滿天空挂寒玉<lb/>
<pb n="KR4j0028_WYG_003-9b"/>
　　又<hi>送路使君</hi>
楚山無盡看西來新擁石城雙斾立馬花邊金鐙暖遥<lb/>
想元戎小隊白雪歌成莫愁去後徃事空千載一時吟<lb/>
嘯風流不減前輩　聞道夢澤南州日髙初睡足雅宜<lb/>
髙㑹老去愁多誰念我空對雲山蒼翠南雁歸時白頭<lb/>
應記得尊前傾葢送君南浦無情空恨江水<lb/>
　　感皇恩<lb/>
殘月挂征鞍路長山繞獨擁寒貂犯霜曉水邊林下孤<lb/>
<pb n="KR4j0028_WYG_003-10a"/>
負此生多少星星空滿髩因誰有　不如辦個短蓑長<lb/>
釣喚取輕鷗伴人老思量也勝看人眉頭眼腦世間渾<lb/>
是夢何時了<lb/>
　　又<hi>除夜作</hi>
玉筯㸃椒花年華又杪絳蠟燒殘暗催曉小窻醒處夢<lb/>
斷月斜江悄故山春欲動歸程杳　天意不放人生長<lb/>
少富貴應須致身早此宵長願贏取一尊娛老假饒真<lb/>
百歲能多少<lb/>
<pb n="KR4j0028_WYG_003-10b"/>
　　又<hi>竹坡老人步上南岡得堂基於孤峰絶頂間喜甚戲作長短句</hi>
無事小神僊世人誰㑹著甚來由自縈繫人生須是做<lb/>
些閒中活計百年能幾許無多子　近日謝天與片閒<lb/>
田地作個茅堂待打睡酒兒熟也贏取山中一醉人間<lb/>
如意事只此是<lb/>
　　又<hi>送晁别駕赴朝</hi>
江上一山横偶來同住山北山南共來去今朝何事目<lb/>
送征鴻輕舉可堪吹不斷梨花雨　千里莫厭重霄雲<lb/>
<pb n="KR4j0028_WYG_003-11a"/>
路飛下彤庭伴鵷鷺紫騮烏帽看盡章臺風絮故人應<lb/>
問我今何處<lb/>
　　又<hi>送侯彦嘉歸彭澤</hi>
何處是雲菴本來無住雲共誰來共誰去菊籬杯酒聊<lb/>
為淵明頻舉幅巾應屬溼斜川雨　此去常恨相從無<lb/>
路記取孤飛水邊鷺重來一笑又是栁飛殘絮夢魂飛<lb/>
不到君閒處<hi>彦嘉小室榜曰閒處</hi>
　　洞僊歌<lb/>
<pb n="KR4j0028_WYG_003-11b"/>
江梅吹盡更幽蘭香度可惜濃春為誰住最嫌他無數<lb/>
輕薄桃花推不去偏守定東風一處　病來應怕酒眼<lb/>
常醒老去羞春似無語准擬强追隨管領風光人生只<lb/>
歡期難預縱留得梨花做寒食怎喫他朝來這般風雨<lb/>
　　賀新郎<lb/>
白首歸何晩笑一椽天教付與楚江南岸門外春山晩<lb/>
無數只有匡廬似染但想像紅粧不見誰念香山當日<lb/>
事漫青衫淚溼人誰管歌舊曲空凄怨　將軍未老身<lb/>
<pb n="KR4j0028_WYG_003-12a"/>
歸漢笇功名過了唯有古詞塵滿誰似淵明拚得老飽<lb/>
看雲山萬㸃况此老斜川不逺終待我他年自剪黄花<lb/>
一酹重陽醆君為我休辭勸<lb/>
　　蘇幕遮<lb/>
水傍邊山盡處喚取雲來共我山頭住分得一江風共<lb/>
雨滿院芙蓉更聽紅粧舞　趂霜晴閒獨步那裏烟村<lb/>
有個梅花樹小徑斜穿來又去醉後知他有甚青雲路<lb/>
　　又<lb/>
<pb n="KR4j0028_WYG_003-12b"/>
老相邀山作伴千里西來始識廬山面愛酒揚雄渾不<lb/>
管天與隣翁來慰窮愁眼　似驚鴻吹又散畫舸横江<lb/>
望斷江南岸地角天涯無近逺一闋清歌且放梨花滿<lb/>
　　一剪梅<hi>送楊師醇赴官</hi>
無限江山無限愁兩岸斜陽人上扁舟闌干吹浪不多<lb/>
時酒在離尊情滿滄洲　早是霜華兩鬢秋目送飛鴻<lb/>
那更難留問君尺素幾時來莫道長江不解西流<lb/>
　　千秋歲<hi>生日</hi>
<pb n="KR4j0028_WYG_003-13a"/>
小春時候晴日呉山秀霜尚淺梅先透波翻醽醁醆霧<lb/>
暖芙蓉繡持夀酒仙娥特地囘雙袖　試問春多少恩<lb/>
入芝蘭厚松不老山長久星占南極逺家是椒房舊君<lb/>
一笑金鸞看取人歸後<lb/>
　　又<hi>葉審言生日</hi>
當年文焰蜀錦詞華爛年正少聲初逺手攀天上桂書<lb/>
奏蓬萊殿人盡道洛陽盛事今重見　千尺青蒼榦直<lb/>
節凌霄漢天未識應嗟晩飲殘長夀醆歸奉春皇燕金<lb/>
<pb n="KR4j0028_WYG_003-13b"/>
葉滿擗麟且受麻姑勸<lb/>
　　又<hi>春欲去二妙老人戲作長短句留之為社中一笑</hi>
送春歸去説與愁無數君去後歸何處人應空懊惱春<lb/>
亦無言語寒日暮騰騰醉夢隨風絮　盡日閒庭雨紅<lb/>
溼秋千柱人恨切鶯聲苦擬傾澆悶酒留取殘紅樹春<lb/>
去也不成不為愁人住<lb/>
　　風入松<lb/>
禁烟過後落花天無奈輕寒東風不管春歸去共殘紅<lb/>
<pb n="KR4j0028_WYG_003-14a"/>
飛上秋千看盡天涯芳草春愁堆在闌干　楚江横斷<lb/>
夕陽邊無限青烟舊時雲去今何處山無數栁漲平川<lb/>
與問風前囘雁甚時吹過江南<lb/>
　　憶王孫<hi>絶筆</hi>
梅子生時春漸老紅滿地落花誰掃舊年池館不歸來<lb/>
又綠盡今年草　思量千里鄉關道山共水幾時得到<lb/>
杜鵑只解怨殘春也不管人煩惱<lb/>
　　減字朩蘭花<hi>雨中熟睡</hi>
<pb n="KR4j0028_WYG_003-14b"/>
快風消暑門近雨邊梅子樹晝夢騰騰急雨聲中喚不<lb/>
醒　輕衫短箑林下日長聊散髮無計醫貧長作雲山<lb/>
髙卧人<lb/>
　　採桑子<hi>將離武林</hi>
雲蹤老去軍無定飄泊寒空又被東風吹過江南第幾<lb/>
峰　長安市上看花眼不到衰翁好趂歸鴻家在西巖<lb/>
碧桂叢<lb/>
　竹坡詞巻三<lb/>
</p>
<p>
</p>
  </div>
<div> <lb/>
    <p>
<pb n="KR4j0028_WYG_004-1a"/>
竹坡詞原跋<lb/>
先父長短句一百四十八闋先是潯陽書肆開行訛舛<lb/>
甚多未及修正適鄉人經由渭宣城搜尋此未得其半<lb/>
遂以金受板東下未幾好事者輻凑訪求鬻書者利其<lb/>
得又復開成然比宣城本為善葢栞親校讎也去歲武<lb/>
林復得二章今繼於憶王孫之後先父一時交遊如李<lb/>
端叔翟公㢲吕居仁汪彦章元不伐莫不推重平生著<lb/>
述綴集成七十巻槧板襄陽黄州開楚辭贅説詩話二<lb/>
<pb n="KR4j0028_WYG_004-1b"/>
集尚有尺牘大閒錄勝遊錄羣玉雜嚼藏於家以俟君<lb/>
子廣其傳云乾道九年閏正月十五日男栞拜書<lb/>
</p>
<p>
</p>
  </div>
        </body>
</text>\m</TEI>
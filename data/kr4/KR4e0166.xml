<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head/>
    <p>
<pb n="KR4e0166_WYG_001-1a"/>
欽定四庫全書<lb/>
　　迪功集巻一　　　　　明　徐禎卿　撰<lb/>
　　樂府五十首<lb/>
　　　槃舞歌辭<lb/>
靈芝華華洞房鳳凰儀儀九章生逢盛世聖祚長陛下<lb/>
承基人悦康鼓𤣥瑟吹鳳簧八音翕合而鏘鏘坐者忘<lb/>
疲聽者哀以傷且為樂壽萬年何用怵惕懷虞殃主獻<lb/>
前致辭賓酬跪奉觴命如晨風葉倏忽聚散允無常及<lb/>
<pb n="KR4e0166_WYG_001-1b"/>
時秉燭逰日月不我將鷄號旦旦鶴鳴瀼瀼諸君慎勿<lb/>
離席而東西具我粗飰進糝羮日團圞升扶桑次衡陽<lb/>
倒君衣服君裳考鐘擊鼓㑹明堂日之方中朝既昌蠻<lb/>
夷率舞鳥獸攸行陛下黄耉福履無疆<lb/>
　　　閶闔行<lb/>
閶闔開道顯通今時當太平鷄鳴狗吠相聞於國中民<lb/>
生苦不樂朝作暮不舂生何以樂時哉雍豪右不貸法<lb/>
郡縣吏愛農徭賦壹稼穡穠兵訟以息民無夭㓙黄河<lb/>
<pb n="KR4e0166_WYG_001-2a"/>
水清出龜龍願我皇帝壽與天侔無終窮<lb/>
　　　逰俠篇<lb/>
四牡服朱軒俠氣何翩翩夕騖邯鄲道朝馳函谷關千<lb/>
金飾冠劒寶服芳且鮮徒御若雲浮周道直如弦堂中<lb/>
養死士被服皆珠紈櫪馬厭粱肉貝甲委如山片言傾<lb/>
五嶽萬乘慕其賢諸侯奉白璧為壽巵酒前合從連趙<lb/>
魏駕轂出齊燕仗劎歸質子矯節奪兵權皦皦日中議<lb/>
㰱血重一言鷄鳴脱虎口狗盜乃獲全天地相盪蝕四<lb/>
<pb n="KR4e0166_WYG_001-2b"/>
海如沸淵憑軾一抵掌解紛談笑間縱横負竒節逸氣<lb/>
蓋八埏慨慷功名㑹何言七尺捐䇿勲山河溢流光竹<lb/>
帛鐫何為坎壈士撫劎獨長歎<lb/>
　　　猛虎行<lb/>
上山晨採樵下山逢猛虎深林叢薄不可度熊貔巉巖<lb/>
兮向我怒虎欲食我低頭據地而長號使我心悲淚如<lb/>
雨舍中無人言父與妻爨下又無食使我孤兒啼拔劒<lb/>
前致詞爾胡不仁至此為稜牙鋸齒食人之肝拒骨而<lb/>
<pb n="KR4e0166_WYG_001-3a"/>
撑屍膏血布川谷鳥銜其肉倒挂東南枝惻惻草野中<lb/>
行哭聲正悲嬌女行採桑道逢野虎搏食之倉浪之天<lb/>
更不慈猛虎瞑目若揺思便復舍我置道傍我欲東歸<lb/>
河無梁綿綿邈邈思我故鄉嗟爾行路人猛虎當闗慎<lb/>
莫行思我父母多苦辛吁嗟猛虎白額貍斑而黑文何<lb/>
不渡河而去從彼豺狼羣城中咆哮竟夕聞吾將訴汝<lb/>
於泰山君猛虎行且莫歌泰山之君奈若何<lb/>
　　　苦寒行<lb/>
<pb n="KR4e0166_WYG_001-3b"/>
凜凜朔風運悠悠𤣥象馳北鄙何蕭條漠野恒凄其崇<lb/>
霜依岫結峨冰憑岸滋飛沙塞門黄代馬厲長悲漂漂<lb/>
宻雪興靉靉繁雲垂窮獸啼原澤飢烏號樹枝無衣嘆<lb/>
秦風卒歲咏豳詩伊余炎荒士飄颻寄邉陲風土有本<lb/>
性狐貉非所宜飲漿豈執熱懷纊猶抱絺處燥常畏瘍<lb/>
思涼誠惡痺寄謝父與母游子難久居<lb/>
　　　榆臺行<hi>按榆臺戰在𢎞治乙丑年</hi>
榆臺高以臨匈奴匈奴之罪當夷戰不利師被圍師被<lb/>
<pb n="KR4e0166_WYG_001-4a"/>
圍士無糧渴無漿拔劎仰天訣壯士餓死亡棄尸不保<lb/>
蹂藉道傍嗟爾從軍之人行不來歸奈之何心傷悲<lb/>
　　　白紵歌四首<lb/>
三星爍爍花滿堂素腕盈盈出洞房垂羅映縠耀明妝<lb/>
皦若雲中開月光流情盼君君莫忘停歌節舞進玊觴<lb/>
願君安坐夜未央<lb/>
中庭桃枝連理傾瓊巵含霞玉醴盈歌舞君前流目成<lb/>
絲桐順耳感人情持觴把袂君不違願作梁間雙燕飛<lb/>
<pb n="KR4e0166_WYG_001-4b"/>
㫖酒千壺列東廂美人如花嬌北堂齊歌合舞聖世昌<lb/>
願得歡娛永未央脂車秣馬且踟蹰百年之㑹忽須臾<lb/>
東流之水西飛烏今我不樂何為乎<lb/>
炰瓊膏擊素鮮金弁峩峩賔四筵趙瑟高張調蜀絃長<lb/>
袖翩翩陵七盤華歌妙舞及春妍蘭苕參差桃欲然上<lb/>
天明明降醴泉皇帝陛下壽萬年<lb/>
　　　步出夏門行<lb/>
逺㳺躡泰嶠高舉凌雲門白日駐華葢丹霞耀飛軒螣<lb/>
<pb n="KR4e0166_WYG_001-5a"/>
蛇載霧興𤣥鶴憑飇鶱玉女從白鹿青龍挾兩轅左顧<lb/>
叔卿笑右接洪崖言長松䕃列坐六博遡芳樽嫋嫋祥<lb/>
風被郁郁華芝黁沐余逝咸池晞髮乘崑崙輕身倣鴻舉<lb/>
長嘯若雲翻下視塵世徒鼠腐寧足論<lb/>
　　　鷂雀行<lb/>
白鷂捉黄雀斜盤下九天豈知南山側復有虞人弦一<lb/>
發中雙翼忽斃青雲端行人皆撫掌仰視落飛翰弓矢<lb/>
懸馬頭少年坐雕鞍將歸咸陽市百鳥爭聚觀美酒白<lb/>
<pb n="KR4e0166_WYG_001-5b"/>
玉缸肉腊黄金槃樂哉今日宴四座俱萬年<lb/>
　　　元㑹曲<lb/>
蒼木肇皇紀朱光熈泰元明堂八軌湊洛邑四方尊河<lb/>
山週武衛表裏殿師藩鏞鼓天上合冠葢日中屯玉帳<lb/>
雲龍㑹南山椒栢樽穆清乾極拱優渥奉華恩慚非白<lb/>
獸客虛承象魏言<lb/>
　　　將進酒<lb/>
將進酒乘大白硨磲為罌錦作羃燕京杜康字琥珀朱<lb/>
<pb n="KR4e0166_WYG_001-6a"/>
緡三千酒一石君呼六博我當擲盤中好采顔如花鴛<lb/>
鴦分翅真可誇壺邊小姬拔漢幟壯士失色從喧譁拉<lb/>
君髯勸君酒人間得失那復有男兒運命未亨嘉張良<lb/>
空槌博浪沙秦皇按劒搜草澤竪子來為下邳客一朝<lb/>
崛起佐沛公身騎蒼龍被赤舄滅秦蹙項在掌間始知<lb/>
橋邊老人是黄石狂風吹沙黒漲天天山雪片落酒筵<lb/>
錦屏繡幙不覺煖齊謳趙舞繞膝前人生遇酒且快飲<lb/>
當塲為樂須少年何用窘束坐自煎陽春豈發斷蓬草<lb/>
<pb n="KR4e0166_WYG_001-6b"/>
白日不照黄壚泉君不見劉伶好酒無日醒幕天席地<lb/>
身㝠㝠其妻勸止之舉觴向天白婦人之言不足聽又<lb/>
不見漢朝公孫稱鉅公脱粟不舂為固窮規行矩步自<lb/>
衒世不若為蝨處褌中丈夫所貴豈窮苦千載倜儻流<lb/>
英風人言徐卿是痴兒袖中吳鈎何用為長安市上歌<lb/>
擊筑坐客知誰高漸離我醉且倒黄金罍世人笑我餔<lb/>
糟而揚醨吁嗟屈原何清漁父何卑魯連乃蹈東海死<lb/>
梅福脱帽青門枝明朝走馬報讎去襄子橋邊人豈知<lb/>
<pb n="KR4e0166_WYG_001-7a"/>
　　　江南樂八首代内作<lb/>
生長在江南不愛江北住家在閶門西門垂雙栁樹<lb/>
陽春二月時桃李花參差寄言諸姊妹莫遣惡風吹<lb/>
還鄉信自樂望近轉於邑阿母見兒歸定自持儂泣<lb/>
野鳬生雛時乃在河沚中可憐生羽翼各自戀菰叢<lb/>
橘生江上洲過江化為枳情性本非殊風土不相似<lb/>
人言江南薄江南信自樂采桑作蠶絲羅綺任儂著<lb/>
與郎計水程三月定到家庭中赤芍藥爛漫齊作花<lb/>
<pb n="KR4e0166_WYG_001-7b"/>
江南道里長荆襄在何處聞郎昨夜語五月瀟湘去<lb/>
　　　隴頭流水歌三疊代内作<lb/>
隴水嗚咽流各自東西下生男不下堂生女棄中野<lb/>
下隴磨剪刀刀澁指爪柔將刀斷割水那用東西流<lb/>
隴水鳴不止似聞阿兒語出門不見人肝膓斷絶汝<lb/>
　　　王昭君<lb/>
金裝嬌玉驄結束事和戎獨去白龍道遥將黄鵠同紫<lb/>
臺留漢月青塚落邊風萬里琵琶曲流悲入漢宫<lb/>
<pb n="KR4e0166_WYG_001-8a"/>
　　　從軍行五首<lb/>
獵火照燕然匈奴寇朔邊昨夜飛符至將軍出酒泉魚<lb/>
麗天陣合狐塞伏兵連一鼓旄頭落長驅捉左賢横行<lb/>
黑山外凱入武威川萬古清沙漠常令無塞烟<lb/>
貳師將軍初出師横行十萬羽林兒隔河追斬呼韓將<lb/>
烏壘高懸太白旗<lb/>
五壘神兵下玉門倒傾西海蹴崑崙輕車夜渡交河水<lb/>
斬首先傳吐谷渾<lb/>
<pb n="KR4e0166_WYG_001-8b"/>
調笑名王坐玉鞍蛇矛丈八奮如湍天子戎衣遥按劎<lb/>
將軍直為斬樓蘭<lb/>
青天磧路挂金㣲明月洮河樹影稀白鴈哀鳴飛不度<lb/>
黄雲戍卒㡬時歸<lb/>
　　　結客少年場行<lb/>
驪馬窣青絲閭里争耀馳朝游吳姬肆暮入屠沽兒袖<lb/>
中挾匕首跨下黄金鎚然諾杯酒間泰山心不移東市<lb/>
殺怨吏西市仆讎尸裂眦白日變英風拉如摧突過銅<lb/>
<pb n="KR4e0166_WYG_001-9a"/>
龍門電影忽如遺司𨽻徒斂手行人莫敢窺横行三輔<lb/>
間法令不得施壯義冠千古雄聲流四垂<lb/>
　　　少年行<lb/>
生長在邊城騎射有聲名召募河源去長屯都護營登<lb/>
山望敵氣間道出奇兵十決推雄戰連呼拔虎旌雲中<lb/>
息刁斗天上掃欃槍坐㺯胡笳月梅花隴水清<lb/>
　　　平陵東行<lb/>
共工觸天補女媧后羿射之摧九烏君不見泰山之高<lb/>
<pb n="KR4e0166_WYG_001-9b"/>
屹天柱有時東崩海水枯秦人築長城西笞羌戎北匃<lb/>
奴開闔地户天下樞九關虎豹下食人髑髏飛血昏風<lb/>
塵四海望之威天神亦有荆軻起報讎裂眦向天天為<lb/>
愁拔劎一呼走萬乘快哉壯士誰與儔儒生抗眉論堯<lb/>
舜斂手待烹良可羞上卿執珪古所侈魯生棄之若敝<lb/>
屣鴻毛輕死為二桃笑殺田疆與冶子龍蛇消息各有<lb/>
時白石落落人豈知季布髠為奴范雎乃是糞下兒一<lb/>
朝雲雷起屯厄揮刃脱縛揚高眉我今傴僂困螻蟻吹<lb/>
<pb n="KR4e0166_WYG_001-10a"/>
沙吸呷若鮒鯉牛涔蠕蠕豈足活河伯向我誇秋水夜<lb/>
夢憑雲忽上天傾山倒海作龍淵天門中開繞赤電霓<lb/>
旌雷車導我前空山颯颯走霹靂草木摧拉飛炎烟丈<lb/>
夫未足哀困窮仰嘆白日回英風不能鼔行青海上亦<lb/>
當擊劎於咸陽之市中寧學鉏麑觸槐死羞言投閣仕<lb/>
莽公吾悲夫二子之死也誠如寒蚓之與秋蓬<lb/>
　　　長安曲<lb/>
玊館瓊臺接紫㣲長安甲第有光輝夜夜錦燈車馬散<lb/>
<pb n="KR4e0166_WYG_001-10b"/>
平陽歌舞月中歸<lb/>
　　　燕京四時歌<lb/>
　　　　春<lb/>
天栁垂絲拂建章銀冰千片落金塘烟花萬國行人度<lb/>
遙指蓬萊春日光<lb/>
　　　　夏<lb/>
暑殿金泉枕碧山清凉樓閣五臺間赤日不行葱嶺北<lb/>
雪花長繞玊門關<lb/>
<pb n="KR4e0166_WYG_001-11a"/>
　　　　秋<lb/>
薊門桑葉落滹沱代北浮雲鴻鴈多莫向雲中傳尺素<lb/>
空將明月對嚬蛾<lb/>
　　　　冬<lb/>
葡萄新酒潑流霞十月燕山雪作花天子後庭誇玊樹<lb/>
昭君紫塞拂琵琶<lb/>
　　　擬古宫詞七首<lb/>
君王無事日臨戎韎韐親調白玉弓千騎紅袍齊扈蹕<lb/>
<pb n="KR4e0166_WYG_001-11b"/>
臂鷹遥出建章宫<lb/>
千塲搏戲未言回魚鑰重重向暮開遙聽雲中催羯皷<lb/>
君王何處打毬來<lb/>
劒舞戎歌樂未休煌煌芝火五城樓班姬獨卧昭陽殿<lb/>
卻捲珠簾望女牛<lb/>
十五承恩侍衮旒宫中初拜大長秋見説上林陪羽獵<lb/>
君王同著紫雲裘<lb/>
興慶池頭漏未闌棃園弟子曲將殘花前更進凉州伎<lb/>
<pb n="KR4e0166_WYG_001-12a"/>
無那西宫月色寒<lb/>
馳道毿毿御桞垂春風挾彈羽林兒武皇親御長楊殿<lb/>
勅與龍駒控鬛騎<lb/>
狗監離宫承宴歡掖庭通晩不迴鑾那能夜夜長門裏<lb/>
銀燭薫衣待漏殘<lb/>
　　　雜謡四首<hi>按此皆紀正德五年八月之變也</hi>
夫為虜妻為囚少婦出門走道逢爺孃不敢収東市街<lb/>
西市街黄符下使者來狗觫觫鷄鳴飛上屋風吹門前<lb/>
<pb n="KR4e0166_WYG_001-12b"/>
草肅肅<lb/>
壞我民居田樹子桐與檟桐檟何青青素車不得下<lb/>
狐彭彭兎逐逐反顧奔以北彎弓來彎弓來<lb/>
沼我乎逵兮築子之棲兮木槿隕落巢安歸兮<lb/>
　<lb/>
　<lb/>
　<lb/>
　迪功集巻一<lb/>
</p>
<p>
</p>
  </div>
<div>
                <head>迪功集巻二</head>
    <p>
<pb n="KR4e0166_WYG_002-1a"/>
欽定四庫全書<lb/>
　迪功集巻二　　　　　　明　徐禎卿　撰<lb/>
　　贈答一十八首<lb/>
　　　學謝靈運賦華子崗詩贈趙建昌<lb/>
朱巒蔚靈奥雲海互盤旋隂霞絢石室夾篠蔽清漣翠<lb/>
羽紛啁哳瓊蘂合芬妍桂嶺屯蒼靄桃蹊迷紫烟朝登<lb/>
郡樓望佳氣鬱葱芊挹景企嘉客臨風懷羽仙㝠賞非<lb/>
偶愜神理豈虛傳建德寡民務山水發清絃順性奚矯<lb/>
<pb n="KR4e0166_WYG_002-1b"/>
迹知道在忘筌非君秉淵尚兹理誰為宣<lb/>
　　　詶贈方周二子<lb/>
弱㺯寄觚翰中歲慕沈𤣥浮章粲華囿精理宻真詮<lb/>
𢎞述允大道忘言亦自然常恐良時暮蘭苕豈久鮮游<lb/>
情倦素藝委志脱𤣥蟬流觀宇宙内尚友羲皇前方生<lb/>
振文綺周子攬𡨕筌清論澂秋水温藻發春泉跂予慕<lb/>
二美猗子企前賢乃愜同棲志忽枉瑤華篇氣感聲必<lb/>
合跡異理無愆永保日新願均期善自全<lb/>
<pb n="KR4e0166_WYG_002-2a"/>
　　　寄壽前冢宰王公三十韻<lb/>
乾化昭於穆炎明浹世仁涵濡存一德覆載表英臣伊<lb/>
昔稱專柄公才獨邁倫沛霖孚碩望柱石秉鴻鈞補衮<lb/>
山明火為賢甫及申真能壽元氣何啻觸龍鱗苦節深<lb/>
盤錯孤心契靖寅蒼生多起涸時俊總依塵利澤江河<lb/>
運威靈泰華峋台衡惟直道社稷一㣲身歲序成功去<lb/>
林泉此志伸人心思几杖吾道巻經綸皓首歌淇澳青<lb/>
雲絶渭濵中軍傳午子緑野䕃霜筠繫國安危舊逢時<lb/>
<pb n="KR4e0166_WYG_002-2b"/>
繼易新培生賴天地属望在庭宸存問王言渥𤣥纁禮<lb/>
數頻高星臨寵使窮谷播陽春慶舞狂童穉詞章湧縉<lb/>
紳優游不知耄弧矢忽兹辰箕子推洪範莊周記大椿<lb/>
形骸全矍鑠學術愈精純梁木咸傾仗元龜識泰屯已<lb/>
能回眷注還擬下蒲輪愚也東南士叨為髫齔民甘棠<lb/>
徒自倚品藻託無因諫草占心赤丹青得貌真山中煉<lb/>
金石霞外隱麒麟漢相久辟穀應侯長謝秦悠哉瞻佇<lb/>
迥北斗挂天津<lb/>
<pb n="KR4e0166_WYG_002-3a"/>
　　　古意二首贈劉子<lb/>
空為郢中客不見郢中吟美人高堂上自奏山水音帝<lb/>
子𦵏何處瀟湘雲正深寂寥誰共賞江上獨傷心<lb/>
楚妃一失寵獨宿楚江陰雖念容華落終憐繾綣心聞<lb/>
説章臺畔畋游歡自淫今日宫中事不言䜛妬深<lb/>
　　　贈錢元抑<lb/>
錢郎毛髮鬈且䰄秀骨揷鬢蒼厓開驊騮黯黯有竒<lb/>
氣一蹴萬里空長埃今之畫工不可數畫馬無過曹韓<lb/>
<pb n="KR4e0166_WYG_002-3b"/>
武吳生落魄筆有神不求貌馬求貌人英物由來豈殊<lb/>
相麟鳯聖賢俱絶倫却恨丹青損真趣獨事𤣥毫拂紈<lb/>
素生象蠕蠕指間出大巧無乃遭神怒故人三歲不相<lb/>
見開圖忽訝錢郎面小兒八歲快目睛問之咥然呼姓<lb/>
名嗚呼畫馬雖工只畫形風雲道路俱冥冥豈知錢郎<lb/>
貌如此馮馮大腹儲滄溟高蹄昔蹶未可輕今日近前<lb/>
凡馬驚吳江之湄浙之涘我行於南從此始掉頭不見<lb/>
眼中人寂寞行歌向湘水<lb/>
<pb n="KR4e0166_WYG_002-4a"/>
　　　贈張注先生<lb/>
蚤得投簮理緬欽遺俗情丘園白日静眉宇紫芝明上<lb/>
德綏多祉賢孫復令名道全身愈泰慮澹物俱輕壽酒<lb/>
山人勸柴車縣尹迎坐臨沖逸境於此學無生<lb/>
　　　靈隱寺贈靜公<lb/>
聞有千年寺長松信許深沖虛半樓閣落日更登臨舟<lb/>
檝窗中小藤蘿天際陰江流明暮靄石澗響空林蟠據<lb/>
雄都㑹風烟異古今幽真余有慕詩義爾能尋雲翼無<lb/>
<pb n="KR4e0166_WYG_002-4b"/>
言健淵魚本自沈終期白蓮社來就玉山岑<lb/>
　　　答沈休翁所問因成贈章<lb/>
六齡識姓字十歲㺯歌章十二失慈母嬉戲道路傍十<lb/>
七學干禄跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>空徬徨幸逢黄河清昭映白日光聖心<lb/>
勤草萊猋逐雲羅翔謬以跌宕資寘之枳棘塲雖有魯<lb/>
連節濩落無所將揣摩笑蘇秦况乃章句行不見樊籠<lb/>
羽冥心在八荒飄颻碧雲緒夢寐嵩山陽飲水心自足<lb/>
懷哉桂樹芳朅來荆巫渚傲然稱楚狂夫子挺喬嶽時<lb/>
<pb n="KR4e0166_WYG_002-5a"/>
人呼鳯凰一隱不世見鄰父徒窺牆而我愛逸調談笑<lb/>
登其堂永符金龜契豁以歲年忘予今入衡山訪道躡<lb/>
飛梁倘遇洪崖子遥傳紫汞方與君變白髮攜手共徜<lb/>
徉<lb/>
　　　王敬止御史始竄海南繼移永嘉令自燕中迎<lb/>
　　　　養<lb/>
珠厓昔長竄連州始量移借問東甌土何如南海湄霞<lb/>
標建台嶽桃源帯武夷鴈山榮桂樹象浦合珠漪玉羶<lb/>
<pb n="KR4e0166_WYG_002-5b"/>
非一族海錯被珍竒金盤湛碧露<hi>酒名</hi>黄柑滿緑枝歡此<lb/>
三春日復愜暮秋時鳴琴坐高館撫景臨華池迎輿侍<lb/>
潘令進酒舞萊兒頋以今時笑還瞻昔朝離豐澤亨雷<lb/>
雨瑶草變芳蕤永嘉多懋宰建德易絃絲昔慕文翁化<lb/>
<hi>文宗儒昔宰永嘉有聲</hi>今䝉葉尹慈長沙非舊謫宣室契前思光<lb/>
華冀一接胡越詎能追河東欲有獻及此汾陰祠<lb/>
　　　對雪贈客<lb/>
雜絮下璚霙飛滿洛陽城仙人深雪裏獨戴鹿皮行高<lb/>
<pb n="KR4e0166_WYG_002-6a"/>
卧思安道攜琴就阮生竹林陪素蟻兔苑玩流英誰言<lb/>
剡水棹今日在瑶京<lb/>
　　　酬邊太常於燕山見憶之作<lb/>
故人惠思我百里寄瑶音獨在山中宿松齋清道心霜<lb/>
鐘流夜壑曲澗入幽深寂寞悲千古橋陵梓橡深<lb/>
　　　石川子歌<lb/>
石川子隱於魯門之西長牽青牛飲素溪有時駕之驂<lb/>
文貍驂丈貍乃至岱宗之巔弱水之湄石門迢迢上通<lb/>
<pb n="KR4e0166_WYG_002-6b"/>
天玉京金闕光陸離過謁太山君道逢赤松師授以長<lb/>
生説鍊氣服食除三尸青泥丹鼎子善治玉柈他日如<lb/>
相贈共爾商山歌紫芝<lb/>
　　　贈王淵之<hi>并序</hi>
　　淵之故㳺濩落廿年頃來京師將從卑宦霜霰被<lb/>
　　鬢風塵改容飲以巵酒并為歌以贈之<lb/>
君不見十月狂風吹白雪長安城中地欲裂朱門酒爐<lb/>
紅炙天空裏瓊花旋消滅由來都國盛繁華青雲絡繹<lb/>
<pb n="KR4e0166_WYG_002-7a"/>
滿仙車浪説黄金賜寒士爭言白璧謁侯家驕矜意氣<lb/>
遥相羨片善朝推䝉夕薦待詔虚沈金馬門傳宣直上麒<lb/>
麟殿王郎濩落爾何求千里乘驢被黑裘空論作賦稱<lb/>
才子未肯低眉事貴游知君不得逢楊意終愧明時老<lb/>
督郵<lb/>
　　　答顧郎中華玉<lb/>
昔居長安西今居長安北蓬門卧病秋潦繁十日不出<lb/>
生荆棘牽泥匍匐入學宫馬瘦翻愁足無力慵踈頗被<lb/>
<pb n="KR4e0166_WYG_002-7b"/>
諸生譏虛名何用時人識京師賣文賤於土飢腸不救<lb/>
齏鹽食去年作吏在法曹月俸送官空署職牀頭一甕<lb/>
不滿儲嚢裏無錢作沽直歸來困頓不得醉兒女荒凉<lb/>
婦嘆息今年調官去懊惱苦笑先生禄太嗇釡中粟少<lb/>
作糜薄白碗盛來映膚色丈夫但免溝壑辱日飲藜羮<lb/>
勝羊肉平生富貴亦何有羸軀幸自弛耕牧但願時豐<lb/>
民物安官府清亷盜賊伏人歌鼓腹厭梁菽先生雖病<lb/>
甘苜蓿一朝雷雨濯亨衢坐見諸公執中軸先生翛然<lb/>
<pb n="KR4e0166_WYG_002-8a"/>
巻懷退茆齋歸向南山卜<lb/>
　　　各賦隱士得魏仲先贈金陵顧徵士<lb/>
何處蓬山宅汾陰傍漢宫㝠棲紫芝客長嘯緑雲中忽<lb/>
佇甘泉駕遥尋河上公𤣥風那可掇大道本難窮夫子<lb/>
金陵隱心將靜者同瓊枝無以獻歌此寄喬嵩<lb/>
　　　答獻吉<lb/>
花發平章宅鶯啼省樹春殷勤花鳥意愁殺獨㳺人<lb/>
　　　王員外不解叅同契但索一詩許以遺我率爾<lb/>
<pb n="KR4e0166_WYG_002-8b"/>
　　　　戲之<lb/>
王烈持洞章茫然不能讀石氣銷紫煙十年秘空簏從<lb/>
來楚史識三墳阮籍焉能辨赤文一自華陽窺妙訣緱<lb/>
山夜夜鶴相聞<lb/>
　　㳺覽二十五首<lb/>
　　　入沛<lb/>
落日徧草色㳺子入沛鄉如何緬兹土能令心慨慷道<lb/>
逢守津吏問客來何方一為陳風俗三歎久傍徨前者<lb/>
<pb n="KR4e0166_WYG_002-9a"/>
貳尹家㑹客具酒漿遣吏出市物吏私入已嚢尹訊卑<lb/>
以紆吏言伉以張回身赴入河尹懾親扶將矯矯鷙悍<lb/>
風重忿復輕亡由來英雄氣儻盪出芒碭余聽此言立<lb/>
側想大風章撫劎一為歌春宇無精光原野厲長飇飛<lb/>
鳥不遑翔瞿瞿蟋蟀歎悽惻感陶唐<lb/>
　　　謁嚴子陵祠<lb/>
言訪羊裘隱荒臺迹宛然巖崖祠屋綴天漢客星懸伊<lb/>
昔風雲感丘園束帛戔神龍不可係造化獨深全去矣<lb/>
<pb n="KR4e0166_WYG_002-9b"/>
孤蹤邈懷哉大澤偏釣竿何嫋嫋石瀨故濺濺郡以高<lb/>
名著山依汗簡傳餘風猶激懦聖代更招賢圭組誰憐<lb/>
辱襟期本尚𤣥終焉赴空谷寤寐白駒篇<lb/>
　　　彭蠡<lb/>
茫茫彭蠡口隱隱鄱陽岑地湧三辰動江連九派深揚<lb/>
舲武昌客興發豫章吟不見垂綸叟煙波空我心<lb/>
　　　與江夏尹餞于舍人于黄鶴樓<lb/>
未有干戈地能令棟宇全乾坤餘壯觀荆楚鬱山川鶴<lb/>
<pb n="KR4e0166_WYG_002-10a"/>
唳寥天迥江深禹廟前舟檣控南北節鎮此旬宣令尹<lb/>
乘時暇使君同祖筵炎蒸飄不到虛爽境何偏乃繼登<lb/>
臨迹空懷作者賢風煙一回首今古共凄然握手將安<lb/>
適經秋未擬旋迢迢沙際月遥憶桂陽船<lb/>
　　　在武昌作<lb/>
洞庭木葉下瀟湘秋欲生高齋今夜雨獨卧武昌城重<lb/>
以桑梓念凄其江漢情不知天外鴈何事樂南征<lb/>
　　　廬山<lb/>
<pb n="KR4e0166_WYG_002-10b"/>
豫章山水郡廬嶽此深蟠吳楚開雄鎮東南表巨觀中<lb/>
天浮黛色百里曖晴巒漸近雲消豁俄驚勢鬱盤錦屏<lb/>
圍合沓玉笋屢叢攅詰曲群形變登臨萬象寛風高六<lb/>
月雹氣慄九江寒石鏡明花外香爐出霧端劍芒遥矗<lb/>
矗龍脈故丸丸瑶草幽難掇青蓮秀可餐赤城虛瀑布<lb/>
彭蠡更波瀾禹跡於兹盛崇功振古刋壯懷凌絶頂倦<lb/>
鳥息飛翰霄漢心何有沈㝠性所歡將脩梵門術欲上<lb/>
羽人壇净社花垂白名巖竈覆丹昔賢非不達於道自<lb/>
<pb n="KR4e0166_WYG_002-11a"/>
相安愛勝真忘返遺榮亦未難聊須偃松竹遂可掛纓<lb/>
冠祗為懷佳侶淹留獨寤歎<lb/>
　　　江上逢許員外<lb/>
杖䇿下天門揚帆楚江水長風吹客心倏忽堕千里千<lb/>
里何青青離家㡬日春忽逢天上使云是故鄉人褰帷<lb/>
一共笑宛爾平生親聞子金陵來衣滿厯陽塵握手起<lb/>
情慰依依多所陳君家石橋下與我十室鄰海内各分<lb/>
散白頭常若新葉散根株連諧合固有因由來吾黨士<lb/>
<pb n="KR4e0166_WYG_002-11b"/>
多作帝鄉臣况爾發靈裔吳山傳秀神感此不見遺肯<lb/>
與凢礫倫邂逅一草草馳驅還苦辛君發李陽河予留<lb/>
貴池口脈脈兩情遥胡寧棄我後昨日到同安青山待<lb/>
余久解我碧雲裘長松掛虛牖雙童進草飯遇我情彌<lb/>
厚庭中好鳥聲嚶嚶自求友春風吹緑楊十日蹔分手<lb/>
予今發武昌早晩下瀟湘仙人黄鶴樓待子洗壺觴君<lb/>
乘山公馬訪俗過蘄陽還呼黄鶴仙醉舞雙徊翔八月<lb/>
涼風發君言及豫章三春煙景暮余定達吳閶男兒衣<lb/>
<pb n="KR4e0166_WYG_002-12a"/>
錦貴那不歸故鄉為君邀族人出郭具壺漿徑須愁痛<lb/>
飲别後莫相忘<lb/>
　　　曉下廬山<lb/>
下山鼯鼠啼藤竹使人迷多謝東林月殷勤過虎溪<lb/>
　　　登支硎山樓遲㳺侶<lb/>
谷寺憐幽宻茲樓表麗觀煙雲塞壑動竹樹入門寒獨<lb/>
往迷前徑憑高遲所歡時聞有清磬遥出暮林端<lb/>
　　　登半塘寺閣<lb/>
<pb n="KR4e0166_WYG_002-12b"/>
夙有山水慕苦為形役拘澹兹夏日永聊得狎浮圖攀<lb/>
雲凌廣閣靄靄見吳都諸川散林上平野鬱芬敷法花<lb/>
垂縹緲晴采動虛無煙火下方雜昬明時態殊境超自<lb/>
生樂疲心忽重蘇因傷人世子擾擾即長途<lb/>
　　　曉思<lb/>
月落晨渚前鷄舞春檣側榜人起蓬垢折薪候炊食踈<lb/>
樹發東光熠熠汎水色關吏始通津起柁指鄉域攬衾<lb/>
渺余望垂鬢深不測浩歌忽以仰夷猶羨雙翼<lb/>
<pb n="KR4e0166_WYG_002-13a"/>
　　　吳舍人園亭<lb/>
新年風景地休沐竹林人魚藻含泉動楊園聽鳥新夕<lb/>
陰連九陌喬木俯千鄰虛負高陽興多慚酩酊身<lb/>
　　　長陵西望泰陵二首<lb/>
新宫猶藹藹白露已蒼蒼詎識神靈逺徒悲劎舄藏陰<lb/>
風振大漠落日照漁陽稽首攀松栢雲天灑淚長<lb/>
昔送宫車出長悲西雍門今來寒食節獨望灞陵園杳<lb/>
杳仙城閉萋萋封樹繁當時侍從客慟哭㡬人存<lb/>
<pb n="KR4e0166_WYG_002-13b"/>
　　　九日逰眺三絶句<lb/>
頻年揺落寄邊州無賴今晨强出逰從教烏帽欺人髮<lb/>
不耐黄花亂客愁<lb/>
北來隴野太蕭條旅客登臨思易消天入燕關真自迥<lb/>
雲開碣石未為遥<lb/>
西門沙丘頽欲崩思望芒山强自登正愁隴樹糢糊甚<lb/>
更著浮雲蔽泰陵<lb/>
　　　秋日過故尚書吳公池館二首<lb/>
<pb n="KR4e0166_WYG_002-14a"/>
平泉舊時里秋日永亭開苑樹澗陰合魚梁山照來野<lb/>
人臨逸釣公子進新醅興盡何須謝垂鞭醉即回<lb/>
不見尚書履階陰空緑苔菊荒三徑在棗熟衆禽來跡<lb/>
為憐幽駐圖因好事開秋風懸劍處落日首重回<lb/>
　　　晩過獻吉齋所<lb/>
端居聞子肅清修吏散鴉啼省署幽芳草不知人獨往<lb/>
空山何意鳥相求開軒厯厯明星夕隱几蕭蕭古木秋<lb/>
自昔風塵堪吏隱浮生莫遣有離憂<lb/>
<pb n="KR4e0166_WYG_002-14b"/>
　　　嘉禾道中<lb/>
檇李城何在蕭條草樹存未醒吳苑酒已動越鄉魂問<lb/>
水來天目看桑過石門愁聞鶺鴒語寧聽楚山猨<lb/>
　　　浙江驛下作<lb/>
自嘆南浮客﨑嶇驛嶺遥川途澹斜日鉦鼓逺揚橈水<lb/>
勢含滄海山形折落潮夷墟不可問徒使旅心揺<lb/>
　　　舟懷<lb/>
天曠多樹林日赤溪路永我行一何勞窈窕泝川嶺湍<lb/>
<pb n="KR4e0166_WYG_002-15a"/>
流好石鬭沙礫與舟鯁行行指前栖望望不得逞火雲<lb/>
漸曖滅蟬鳥空山靜奄忽青松間了了掛圓景一與幽<lb/>
賞遇遂使煩慮屏先書謝廬僧為掃香爐頂<lb/>
　　　過梨雲精舍<lb/>
逺師躭宴寂趺坐石牀深留客開香積談𤣥就竹林煙<lb/>
藤結暝翠雲磬下空音净現青蓮色懸知出世心<lb/>
　　　漢陽逢故人<lb/>
銀鞍白馬渡江來江上相逢一笑回若<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>漢江無咫尺<lb/>
<pb n="KR4e0166_WYG_002-15b"/>
思心何事日悠哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　迪功集巻二<lb/>
</p>
<p>
</p>
  </div>
<div>
                <head>迪功集巻三</head>
    <p>
<pb n="KR4e0166_WYG_003-1a"/>
欽定四庫全書<lb/>
　迪功集巻三　　　　　　明　徐禎卿　撰<lb/>
　　送别四十首<lb/>
　　　送友二首<lb/>
𤓰生葛薪下縁蔓義相因人生交結故婉孌自諧親交<lb/>
義諒不逺戚若同株根勿采棘下𤓰棘傷多苦辛不惜<lb/>
傷者苦但恐株荄分念當與子别惻惻傷我神<lb/>
靡靡客行役曖曖歲云晏問子豈不勞言適故鄉縣送<lb/>
<pb n="KR4e0166_WYG_003-1b"/>
子不得逺我悲一以惋借問何所悲桑梓不可見褰裳<lb/>
陟高隴白日忽已暝飛鳥東西翔我思一以亂低頭念<lb/>
父母涕下忽如霰<lb/>
　　　留别邊子<lb/>
我車駕言邁將子城之隅豈無他人親婘㜻心自知握<lb/>
手一為嘆忽忽從此辭驅車何迢迢迢迢復遲遲匪我<lb/>
車輪遲行子有所思登高望河水河水何瀰瀰褰裳欲<lb/>
涉之俛首以踟蹰孤楊生河干嫋嫋何差差民生失儔<lb/>
<pb n="KR4e0166_WYG_003-2a"/>
匹惻爾令心悲<lb/>
　　　留别都城諸同志二首<lb/>
對酒忽不樂悵然懷别離别離結中勞眷彼長路岐苒<lb/>
苒郊河樹曖曖關門祠佇望瀟湘水先與秋風期鴻鴈<lb/>
雲中來噭噭使人悲懷哉爾方集悵矣予當辭<lb/>
客有悽悽者三年歌式㣲朅來事原隰經返舊園扉昔<lb/>
往被冬裘今還服春衣撫景雖云愜中歡憯以違出門<lb/>
見芳草念子忽如饑<lb/>
<pb n="KR4e0166_WYG_003-2b"/>
　　　送邊子出刺衛輝五首<lb/>
平生歡愛日履坦昧前艱及爾嚴霜集方知末路難疇<lb/>
昔同棲翮毛羽各摧殘顧影惟爾我慽慽傷心肝<lb/>
心肝義所均離索一何深雖厯同朝寺雲路邈飛沈君<lb/>
處承明陽我居湖水隂淹闊嬰多痗日夕遲爾音<lb/>
爾音良不違胡為繫我思何况當乖絶飄颻各異枝欵<lb/>
曲杯酒言果諧符守期努力茂時猷聊以慰我私<lb/>
我私何悠悠薄送遵坰丘翔野曠無人樹木鳴颼颼登<lb/>
<pb n="KR4e0166_WYG_003-3a"/>
高望衛邑思見漕衛流前景奄忽匿浮雲蔽行輈<lb/>
行輈道已緜下車歲聿遷藹藹朝歌邑閭里翳人煙慷<lb/>
慨猗昔風緩疾在更絃寄謝當途子成朞庶來還<lb/>
　　　送士選侍御<lb/>
壯士樂長征門前邊馬鳴春風三月栁吹暗大同城盧<lb/>
溝橋下東流水故人一樽情未己遥天飛盡隴頭雲唯<lb/>
見居庸暮山紫羨君鞍馬速流星予亦孤帆下洞庭塞<lb/>
北荆南心萬里佩刀長揖向都亭<lb/>
<pb n="KR4e0166_WYG_003-3b"/>
　　　送范静之遷威州五首<lb/>
吾憐范巨卿悃愊不邀名作吏竹林下清風訟獄平與<lb/>
君同得罪獨竄夜郎城萬里巴江水相思猿狖鳴<lb/>
聞上巴江峽黄牛峽最遲君聽流水意何似隴頭悲<lb/>
爾向巫山日瞿塘春可憐栁絲嬌緑水白雪媚陽天<lb/>
玉壘為糟蘖巴川即酒泉乘舟捉明月直到女牛邊<lb/>
爾作南遷客余同北地囚酣歌易水動舞劍白虹流<lb/>
　　　送徐生之金陵<lb/>
<pb n="KR4e0166_WYG_003-4a"/>
為慕金門來竊窺三年執㦸力云疲著書每憶東山好<lb/>
蘿月㝠㝠空紫芝吾宗羯子清狂甚笑拂扁舟向我辭<lb/>
清夜誰同牛渚泛早時聞詠女郎詩天外涼風吹不絶<lb/>
餘音長繞鳯凰池<lb/>
　　　送許補之還丹徒<lb/>
憐君揮手去匹馬向南天旅病青山外鄉心落日懸燕<lb/>
關變積雪淮栁動新烟驛路重雲裏相思易隔年<lb/>
　　　送王誕敷之官長沙<lb/>
<pb n="KR4e0166_WYG_003-4b"/>
美人南往雲陽墟我欲從之道鬱紆晝夢衡峯半空紫<lb/>
覺來失卻巴陵湖對君把酒心茫然七十二峯猶眼前<lb/>
𤣥猿攀蘿石壁仄黄鶴空洲芳草連春寒風多太陰黒<lb/>
瀟湘淋漓濕雲色楚宫花木啼杜鵑舟子商人淚横臆<lb/>
君欲去兮可奈何側知王事難蹉跎離心不惜瑶華贈<lb/>
聊為湘纍誦九歌<lb/>
　　　送蕭若愚<lb/>
送君南下巴渝深予亦迢迢湘水心前路不知何地别<lb/>
<pb n="KR4e0166_WYG_003-5a"/>
千山萬壑暮猿吟<lb/>
　　　送周夢良令臨朐<lb/>
官橋一壺酒來送穆陵人去住同為客風煙各損神征<lb/>
途殘臘盡到日栁條新要自酬知己寸心寧復陳<lb/>
　　　送耿晦之守湖州<lb/>
逺下吳江向霅川高秋風物倍澄鮮鵁鶄菰葉翠相亂<lb/>
錦石㳺鱗清可憐郵渚撾頻津吏鼔漁歌唱近使君船<lb/>
吳興峴山足勝事漢水㐮陽空昔賢<lb/>
<pb n="KR4e0166_WYG_003-5b"/>
　　　青門歌送吳郎<lb/>
吳郎醉嗜長安酒落魄自言為客久走馬頻看上苑花<lb/>
回鞭幾折青門栁青門曈曈魚鑰開乳燕㳺絲相逐來<lb/>
栁下雕鞍留别袂花間酒盞覆蒼苔浮雲去去辭城闕<lb/>
芳草連天那可歇野店春風聽早鶯關河曉樹懸新月<lb/>
干里淮流雙畫橈廣陵驛前逢暮潮落日帆歸揚子渡<lb/>
青山家對伯通橋吾家流水元非隔宛轉胥臺通巷陌<lb/>
草長難尋仲蔚居林深不見陶潛宅清溪屋下可垂綸<lb/>
<pb n="KR4e0166_WYG_003-6a"/>
復有蓴羮足獻親君歸倘食冰絲鱠為念覉棲塞北人<lb/>
　　　贈别獻吉<lb/>
爾放金鷄别帝鄉何如李白在潯陽日暮經過燕趙客<lb/>
解裘同醉酒罏傍徘徊桂樹涼飈發仰視明河秋夜長<lb/>
此去梁園逢雨雪知予遥度赤城梁<lb/>
　　　送友人還吳<lb/>
陽月隨陽鴈遥從塞上來北人江北望不見隴頭梅坐<lb/>
下楊朱淚吟為莊舄哀聊傳數行札千里送君回<lb/>
<pb n="KR4e0166_WYG_003-6b"/>
　　　送蕭少府<lb/>
矯矯雙鳬塞隴分武夷殘雪半春雲玉洞只愁仙隱去<lb/>
洛陽花下不逢君<lb/>
　　　送唐季和謫糓城<lb/>
襄陽千里道念爾一杯辭上馬山公醉瞢騰倒接䍦回<lb/>
風漂朔野飛雪繞征旗及此下車日黄河冰泮時江喧<lb/>
神女館花發峴山祠莫謂長沙謫風流良在兹<lb/>
　　　送顧馬湖孔昭四首<lb/>
<pb n="KR4e0166_WYG_003-7a"/>
巴東明月巴西歌兩岸梅花羌笛多一曲停橈雙淚落<lb/>
猿聲三峽若為過<lb/>
西上江陵北客哀遥看巴路碧崔嵬樹繞黄牛瞿峽轉<lb/>
天横劎閣蜀門開<lb/>
錦水由來勝若耶蘭橈三月汎桃花巴兒見客能歌舞<lb/>
蜀女明妝笑浣紗<lb/>
成都酒樓高插天烏帽來游太白仙他日燕州何處覔<lb/>
星槎遥挂彩雲邊<lb/>
<pb n="KR4e0166_WYG_003-7b"/>
　　　送廬陵楊二尹<lb/>
何卑執㦸謝京華却愛河陽縣裏花不為逺師招白社<lb/>
擬從勾令覔丹砂青天挂席浮明月螺水迴舟勝若耶<lb/>
莫學南昌隱君子離羣獨拂五雲車<lb/>
　　　送友<lb/>
平原蒼蒼孟冬月行子辭燕指吳越淮水橋邊賣酒家<lb/>
停車㡬處梅花發羨爾侯門早拂衣柴桑舊里角巾歸<lb/>
白酒山中新芋熟青楓江上蟹螯肥閉門松竹依然在<lb/>
<pb n="KR4e0166_WYG_003-8a"/>
一曲參差醉落暉<lb/>
　　　安南歌四首送沈使君<lb/>
借問炎交路若何片帆南指廣州過知君怕見桄榔樹<lb/>
近嶺猿聲日漸多<lb/>
漢關行盡忽桃源竹樹蕭蕭鷄狗喧銅鐶椎髻來迎榼<lb/>
蠻國王孫出領旙<lb/>
烏蠻灘上煙水聲伏波廟前秋月明夜半津人挽舟上<lb/>
夷歌偏動望鄉情<lb/>
<pb n="KR4e0166_WYG_003-8b"/>
皇穹覆載本無私聖主恩波詎有涯炎荒喜沐堯年雨<lb/>
黎人重拜漢官儀<lb/>
　　　送方山人<lb/>
嚴子灘頭花落時水清雲碧净漣漪孤舟相逐飛花去<lb/>
一日看山到武夷<lb/>
　　　送盛斯徵赴長沙<lb/>
昔愁越巂千峯仄轉入巴渝萬里賖豈料聖恩憐賈誼<lb/>
猶煩佐郡出長沙蠻中瘴逺三湘水江畔春逢十月花<lb/>
<pb n="KR4e0166_WYG_003-9a"/>
遥聽岳陽樓上笛可能迴首憶京華<lb/>
　　　貽吳叟<lb/>
鬱彼丘園叟居然松竹姿生涯隔城郭流水到茒茨乃<lb/>
識堯仁大誰言静者私中山多法酒高㑹及良時歲月<lb/>
老將至耕桑樂在兹鹿門姻婭地從此接龎眉<lb/>
　　寄憶一十九首<lb/>
　　　九日期登大慈恩寺閣不果寄獻吉<lb/>
悵憶青蓮宇今朝黄菊開遥知逺公笑不見白衣來窈<lb/>
<pb n="KR4e0166_WYG_003-9b"/>
窕人天閣峥嶸日月迴山川紛楚望城闕動秋哀峴首<lb/>
羊公石淮陰戲馬臺風烟那可即逸興杳難裁强負登<lb/>
樓作虛傳落帽才此時遥獨酌念爾重悠哉<lb/>
　　　唐生將卜築桃花之塢謀家無貲貽書見譲寄<lb/>
　　　　此解嘲<lb/>
余昔攀白日虹蜺干紫庭浮沈帝座側無人知歲星側<lb/>
侍公車無所歡聊騎天馬出長安南下蒼江浮七澤還<lb/>
攜謝客㺯波瀾青倪中開秀廬嶽瀑布灑入千峯寒㝠<lb/>
<pb n="KR4e0166_WYG_003-10a"/>
㝠仙氣貫南斗直欲凌身燒大丹迴裾西拂巫山浦浩<lb/>
蕩歡心間雲雨歸來欲奏楚王書漢主上林方好武黄<lb/>
金不遇心自吁白璧無媒翻見侮昨日結交燕少年酣<lb/>
歌擊筑市中眠正逢天子失顔色奪俸經時無酒錢入<lb/>
門百結鷫鸘盡笑立文君明鏡前却思舊日高陽侣黄<lb/>
公酒壚何處邊天下綈袍誰不憐郄卿未具山中槖何<lb/>
人為買剡溪田唐伯虎真俠客十年與爾青雲交傾心<lb/>
置腹無所惜擊我劎拂君纓請歌鸚鵡篇為奏朱絲繩<lb/>
<pb n="KR4e0166_WYG_003-10b"/>
胡為擾擾蒼蠅之惡聲我今蹭蹬尚如此嗟爾悠悠世<lb/>
上名<lb/>
　　　寄華玉<lb/>
去歲君為薊門客燕山雪暗秦雲白馬上相逢脱紫貂<lb/>
朝回沽酒城南陌燕山此日雪雰雰祗見秦雲不見君<lb/>
高天白鴈南飛盡千里相思那得聞<lb/>
　　　駕出南郊退簡邊喬二太常<lb/>
齋殿鑾輿下郊宫鳳野開霜戈迎日動芝葢拂雲來輦<lb/>
<pb n="KR4e0166_WYG_003-11a"/>
道前旌直鈎陳翼騎迴甘泉枚朔侍詞賦接仙才<lb/>
　　　人日柬李員外出陪郊祀<lb/>
咫尺東曺彦相思隔暮雲仙源懷獨往青鳥信難聞齋<lb/>
館逢人日天行望羽軍聖朝郊禮秘應待長卿文<lb/>
　　　秋日懷李郎中及邊熊二君子五首<lb/>
秋興因高賦雄才憶省郎山川思不極雲樹莽蒼蒼對<lb/>
酒知時變看花恨别長如何霜後鴈猶未達瀟湘<lb/>
借問關中友新詩近轉多風煙興難盡揺落意如何熊<lb/>
<pb n="KR4e0166_WYG_003-11b"/>
子元相得邊丞定數過誰能念離索樽酒邈山河<lb/>
昨日逢京使聞渠再轉郎未妨文字癖祗益簿書忙退<lb/>
食遲宫旭鳴鐘候省堂祗應騎瘦馬緩轡漫成章<lb/>
每憶邊庭實才清官更閒齋心禋祀裏覃思藝林間名<lb/>
致諸公早詩卑大厯還曹劉塵未逺任爾好躋攀<lb/>
熊子今何在秋應奉使還威侵蕃部落旌遶漢闗山沛<lb/>
澤從天降三軍動地歡思君問邊略何日接清班<hi>是時士選</hi>
<hi>犒軍居庸關事載士選墓志</hi>
<pb n="KR4e0166_WYG_003-12a"/>
　　　於武昌懷獻吉五十韻<lb/>
豈是乘桴客棲棲鄂水陽故人多放斥吾道轉凄涼寵<lb/>
辱今如此沈憂不可忘隋珠元按劎荆璞自離殃似爾<lb/>
青雲器誰言世網傷王風紛墜地冥契獨升堂逸擬曹<lb/>
劉駕清聫沈謝行列星分漢署白雪映仙郎能使尚書<lb/>
重深揚國士光在公勤夙夜於古凖羔羊側席遭仁聖<lb/>
求言渴禹湯靡躬懷骨鯁有䟽削豺狼那信黄金鑠萋<lb/>
然貝錦張孤誠迴日月萬死出風霜直道焉辭辱庸夫<lb/>
<pb n="KR4e0166_WYG_003-12b"/>
或笑狂始知天德廣曲納海流長賈誼猶投楚鄒生故<lb/>
泣梁如何捐虎口忽已訝雲翔我識從偕計觀風美大<lb/>
唐謬通仙籍末賜對玉墀傍食粟真為竊河清詎有常<lb/>
寧論供黼黻祗爾奉趨蹌乃遘同心彦陪游古藝場夜<lb/>
間堪秉燭日旰尚含香莫逆談恒劇從容寢不遑允求<lb/>
諧比興端可發宫商䟽越宜宗廟華蟲傍衮裳淵衷深<lb/>
禮樂文化蔚巖廊豈謂奄徂落還應厭治康雙傾泰陵<lb/>
淚俱斷杞人膓赤子居猶喘蒼天意叵量河山開紫氣<lb/>
<pb n="KR4e0166_WYG_003-13a"/>
符瑞轉宏綱漸厯輿圖逺欣瞻帝座昌聲靈掃烏合英<lb/>
德邁龍驤姬旦匡周室相如侍武皇俄看霾霧鬱半覺<lb/>
老成亡鱗逆攖須斃乾行斷自剛内林鴟啄吻丹闕彗<lb/>
浮芒逐客無寧跡窮途不裹糧厲堦生枳棘芬餌挂鸞<lb/>
凰西去仍秦苑南歸定汴鄉驚飛憐帯繳欲往嘆迷方<lb/>
憶向青門别重凋季月芳㡬時申契闊繇此卜行藏太<lb/>
潔為身累虛名與世妨悲歌空骯髒中路惜彷徨潜伺<lb/>
亨陽復終焉履善祥達人聊麴蘖隱士且庚桑鴻鴈紆<lb/>
<pb n="KR4e0166_WYG_003-13b"/>
闗塞江流極楚湘遥知懷逐侣一為奠椒漿<lb/>
　　　寄子容<lb/>
芳月高堂宴辭君楚水游那知臨歲晩猶此對滄洲津<lb/>
煖空雲度江明霽雪浮新詩仍自惜何以慰離憂<lb/>
　　　寄獻吉<lb/>
昔聞已卜扶溝廬為復還從河上居嵩雲洛日迥在眼<lb/>
鼉沬蛟渦愁故墟一掬那傳少陵淚經年不見茂先書<lb/>
荒村豺虎眠難穩好共滄江學釣魚<lb/>
<pb n="KR4e0166_WYG_003-14a"/>
　　　閒居懷泰公<lb/>
閒居習禪觀虚獨長心苗萬境一澂澈諸天何寂寥香<lb/>
飄桂子月齋近菊花朝坐憶東林老從誰過虎橋<lb/>
　　　過喬侍郎省中因懷獻吉<lb/>
東掖當年署長廊故栁斜久辭陳子榻重謁謝公衙㕔<lb/>
事垂蛛網高簷噪晩鴉風烟那可憶飄泊惜瑶華<lb/>
　　　庭實久約攜酒見訪不至貽詩嘲之<lb/>
九月秋風吹破廬長安城中愁索居籬邊未見陶潜菊<lb/>
<pb n="KR4e0166_WYG_003-14b"/>
門外空傳長者車黄塵鬱鬱倦為客肺病時時强著書<lb/>
聞道白衣將送酒荒蕪庭徑擬親除<lb/>
　　　感興懷獻吉<lb/>
客舍秋風動客哀殘花秋日伴殘杯虛名久愧為身累<lb/>
白眼那能免物猜落魄京華空老大旅魂江漢好歸來<lb/>
山川矯首浮雲迥倚杖遥登何處臺<lb/>
　　　聞庭實上計不與悵然有懷<lb/>
軺車十月四方來奈爾辭天獨未回逺在荆南淹蜀盜<lb/>
<pb n="KR4e0166_WYG_003-15a"/>
祇從極北望燕臺子山涕淚秋難盡杜甫干戈老更催<lb/>
牢落梅花江閣迥肯拚碁局負深杯<lb/>
　　　寄杭東卿<lb/>
西湖十月烟水平梅花參差千樹明越王城畔氣應早<lb/>
林逋宅邊江更清驛使章臺空寄别霜天玉笛暗沾纓<lb/>
故人若有揚州興為聽春鴻白雪聲<lb/>
　<lb/>
　<lb/>
<pb n="KR4e0166_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　迪功集巻三<lb/>
</p>
<p>
</p>
  </div>
<div>
                <head>迪功集巻四</head>
    <p>
<pb n="KR4e0166_WYG_004-1a"/>
欽定四庫全書<lb/>
　迪功集巻四　　　　　　明　徐禎卿　撰<lb/>
　　詠懷一十三首<lb/>
　　　太宰召補職被疾不赴齋中作<lb/>
阮生嬰組緤陶子去東皋簡性輕物務牽役使心忉緬<lb/>
余沈中疚偃息悦蓬蒿嘉薦忝章句虛劣愧時髦雖釋<lb/>
負擔勤所患職司勞案牘殊停滯觚管間時操昨者銓<lb/>
衡召辭謝未云遭緜薄懼遺諐繩憲安可逃履貴常近<lb/>
<pb n="KR4e0166_WYG_004-1b"/>
辱執要思戒撓古人亦何求抱闗竊所饕申誡周任言<lb/>
寫心輸素毫将貽沮溺哂無為謝徂薅<lb/>
　　　懷往二首<lb/>
昔我逢休景結交共雲翔秦客穆脩矩魯生蔚令章同<lb/>
聲展言笑四座發芬芳北牖湛清酒明月出西方廣署<lb/>
滅流塵蘭燈揚朱光極意連篇翰良夜殊未央歡宴豐<lb/>
時豫千秋焉可忘流光一朝絶撫膺増慨慷<lb/>
穴蟲測序改客鳥知時晏嚴風振中野凝霜薄飛觀褰<lb/>
<pb n="KR4e0166_WYG_004-2a"/>
裳啓東户河星出有燦耿耿不遑寐沈思汨回亂何以<lb/>
終遥夕明燈且濡翰自我違之子菀藻絶流玩郢斤不<lb/>
存目流俗恥堊墁塊處空堂中誰為發言粲感嘅申㣲<lb/>
詞佇立倚長嘆<lb/>
　　　雜述<lb/>
緬求先民迹體德異通𤣥自非孔聃志所造孰無諐伊<lb/>
余實闇劣秉算昧㡬先言念恭人徳惴惴戒重淵徒隆<lb/>
守已樸罔達濟時權順正不尤物任道故樂天務光以<lb/>
<pb n="KR4e0166_WYG_004-2b"/>
潔湛梅生智自全箕子狂為奴何必屈父賢未周羣物<lb/>
情且復徇已偏人命㡬何時金石忽以遷永言保貞素<lb/>
庶明松栢堅眷念攜手益用嗣北風篇<lb/>
　　　雨霽庭藥芬郁<lb/>
炎曦代暮節溽景布萋陰迎風抗高館䟽牖匝重林百<lb/>
卉熈嘉月洽土重豐霖中庭始及霽芳蕤忽以森即事<lb/>
寡喧垢投足類幽深朝藝植余杖時還散我襟處世常<lb/>
希寂委順故怡心何必東山下考築始投簮<lb/>
<pb n="KR4e0166_WYG_004-3a"/>
　　　庚午歲九日始見二毛<lb/>
常年揺落不知悲九日今年感鬢絲緑醑滿眼竊自壽<lb/>
黄花插頭從帽敧孤心久寄風霜外生意長含日月私<lb/>
已息塵機甘退斥猶將筆硯愧支離<lb/>
　　　歲除貽廷實太常子容同年<lb/>
歲寢物務寧時昏羣化伏勞人嘅寤歌旅者懷出宿倚<lb/>
徙窮陰沍屏居夜氣肅㳺星迴素郊嚴霜下庭木𤣥黰<lb/>
忽變節衰株遂臨復徂生苦鮮歡運往悲志促前軌修<lb/>
<pb n="KR4e0166_WYG_004-3b"/>
已侵後塗諒當卜嗟爾同行子及此荃蕙馥<lb/>
　　　中秋夜不見月兼邀儲太僕不至<lb/>
今夜中秋月雲端空復情人間同寂寞天外獨分明桂<lb/>
子飄何處邉鴻度有聲他鄉對家醖愁絶為誰傾<lb/>
　　　五月五日<lb/>
怡悦經故園芳菲值良節風俗猶自存念我久離别葵<lb/>
榴綴時穠蒲荷散幽洌莫謂暄景滋湘江坐鳴鴂<lb/>
　　　對月有懷<lb/>
<pb n="KR4e0166_WYG_004-4a"/>
夜氣泛虛爽灘聲來自遲繫舟南斗下翫月西江湄對<lb/>
酒忽不御茫然空爾思<lb/>
　　　調太學博士<lb/>
弱齡釋負擔浮沈游國都久知意不愜眷言返田區無<lb/>
為好爵縻衣錦享我芻顧非騂栗資何用辱鼎酺天羅<lb/>
汰迃散移署厠文儒攝齊升孔堂慚非由也徒藹藹青<lb/>
衿子鬱鬱含華珠上理羲皇文下則述唐虞暮春西水<lb/>
涯温藻穆敷愉童冠從我游詠歌聊以娛辟雝何崇崇<lb/>
<pb n="KR4e0166_WYG_004-4b"/>
崇崇䴡天樞周王亮有造賢者濟𢎞圖小子發斯謡聊<lb/>
與擊壌俱<lb/>
　　　與太學諸僚宴集<lb/>
藝苑開三徑閒僚散竹林絃歌一以暇春服共相尋薄<lb/>
采漪皇澤臨風欵道襟高梧無雜蔓呦鹿有佳音藉草<lb/>
時傾酒披衣或鼓琴何妨慚㸃也吾醉獨狂吟<lb/>
　　題詠二十二首<lb/>
　　　偶述二絶句<lb/>
<pb n="KR4e0166_WYG_004-5a"/>
聖人嘉禮在元年内使新從十道還欲遣鸞儀迎月姊<lb/>
禁中宣勑㑹金錢<lb/>
雙馬黄韉白玉羈蕃王遥貢立彤墀聖恩俄許歸天廏<lb/>
内使牽來不敢騎<lb/>
　　　觀田魏二廷尉射歌<lb/>
魏子手挽高麗弓氣滿兩石開青虹田郎亦自號猛手<lb/>
談笑彎弓自裹肘秋風繫馬古原下合耦翩翩習步射<lb/>
眼中何有百步的彊幹慣使千年柘共驚二子手法利<lb/>
<pb n="KR4e0166_WYG_004-5b"/>
突如流星中如樹側身仰視秋雲開飛鳥顧之不敢度<lb/>
壯哉二子氣如虹左揮右霍真兩雄燕山秋高太白動<lb/>
寒日獵獵吹邊風前時出軍大同壘紅纓白馬多乳子<lb/>
柔絲斗弩不解持吹竽之濫誠可嗤彼乳子者何足道<lb/>
可惜王師直為老吁嗟田魏二子真雄才高壇大纛何<lb/>
有哉<lb/>
　　　月<lb/>
故園今夜月迢逓向人明只自懸清漢那知隔鳳城氣<lb/>
<pb n="KR4e0166_WYG_004-6a"/>
兼風露發光逼曙烏驚何事江山外能催白髮生<lb/>
　　　酬李員外贈古鏡歌<lb/>
闗西故人惜我别贈我古鏡光如雪感君意氣特相許<lb/>
爰披肝膽照清徹盪日摩空恍虛暎奥室青瞳閃宵晣<lb/>
妙質精凝水土深丹煙碧霧生華纈圜銘髣髴不可讀<lb/>
蚓屈蟲蠕細糾結腰間錦嚢故所佩請脱繩絲置扄鐍<lb/>
當令明月入我懷精光夜夜隨虹霓故人卓犖信才傑<lb/>
蒼鋩炯炯豈相劣嗟予蓬穢何所似對此不覺心内熱<lb/>
<pb n="KR4e0166_WYG_004-6b"/>
湘江溟洞入無滓衡嶽凌空鬱岑嶻山行應使魈魅逃<lb/>
水宿能令蛟怪滅古物由來孕神秀靈光不譲三尺鐵<lb/>
憐君至寶不自惜何以報之嗟菲蔑護藏但使鏡莫缺<lb/>
與君交情世不絶<lb/>
　　　月<lb/>
落日桃源口迢迢望楚邦煙霏靜夜色棹響繞空江看<lb/>
月生西浦穿雲度北窗高樓有羈羽照影不成雙<lb/>
　　　江夏題王守城南精舍<lb/>
<pb n="KR4e0166_WYG_004-7a"/>
林步不覺逺溪流隨興長悠然深竹裏獨往緑蘿莊山<lb/>
色佳南郭平疇連北堂野人來荷鋤蠶月百草芳寤愜<lb/>
白雲賞載謡叢桂章垂楊足池鯉閒牖有壺觴念此牽<lb/>
情性何勞緇素裳<lb/>
　　　日蝕<lb/>
王春啓元祚陽德麗方升光華奄薄蝕陰厲故相乘精<lb/>
祲信交盪貞悔邈何徵千官祗對越聖席𦕈虚憑周詩<lb/>
舊陳戒麟編薄示懲昭象蓍龜合殷憂茲日承㣲臣限<lb/>
<pb n="KR4e0166_WYG_004-7b"/>
江漢延佇意何勝<lb/>
　　　觀鴛鴦贈客<lb/>
網羅豈孤避志命願雙沈唯應合歡被為刺白頭吟<lb/>
　　　女晬日<lb/>
去年生汝日吾病始人扶風俗傳針縷家貧亦履襦避<lb/>
寒猶在襁愛母未能呼女性從遲鈍無教勝丈夫<lb/>
　　　觀唐生寄贈子容洞庭山圖因求作廬山障子<lb/>
丹巒氤氲拂空起素練平鋪洞庭水迴谿笑指毛公家<lb/>
<pb n="KR4e0166_WYG_004-8a"/>
忘却滄江㡬千里我隔廬峯夢紫煙嘗騎白鹿上青天<lb/>
煩君貌出仙人障西寄長安向日邊<lb/>
　　　沅溪潘進士在長安逆旅中見庭下山丹花詰<lb/>
　　　　其主云是沅中移来感而賦詩命予嗣響<lb/>
故苑花空發他鄉鶯自啼主人孤館裏斜日楚雲西<lb/>
　　　曹别駕畫山鷄歌<lb/>
東昌曹侯擅丹青天機觸手隨風雲戲貌山鷄<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>出草<lb/>
錦毛霞翅回繽紛蹩距昻頭勢欲移似猜羅網立還遲<lb/>
<pb n="KR4e0166_WYG_004-8b"/>
家鷄突見甘一決對此凝然仍自疑<lb/>
　　　題潘進士贈謝昌邑雪山圖<lb/>
誰謂咫尺勢宛如觀九疑狂風吹白雪片片落天池雲<lb/>
氣遶半壁煙光昏四維髣髴湘君廟如聞猿狖悲颯沓<lb/>
凌冬樹㸃綴有餘姿楚客善毫素游燕人未知北窗遇<lb/>
陶令大醉雪寒時凍灑丹青筆長歌歸去詞它日看圖<lb/>
畫難忘剡水思<lb/>
　　　寄題瀘州韓道人霞外山居<lb/>
<pb n="KR4e0166_WYG_004-9a"/>
霞嶺新刋處由來古洞天仙人煉金液蜕此百餘年其<lb/>
事竟莫述丹書空秘𤣥忽有飛霞子誅茅卧紫烟虛府<lb/>
澂物滓靈根歸自然蒼龍守神室白虎伏階前逰心碧<lb/>
海外高詠閬風巔孤流振往𣲖絶理悟真詮余讀相如<lb/>
賦飄飄竊慕焉欲跨青牛去思飡金屑泉至道豈虛想<lb/>
銘心非薄縁瑶池應有㑹瓊笈願相傳<lb/>
　　　題唐氏園池<lb/>
堂上琴書暇名園愜宴㳺緑陰交樹石白水散田疇林<lb/>
<pb n="KR4e0166_WYG_004-9b"/>
步常驚鳥沙眠且狎鷗開軒桑柘接當徑草花幽野老<lb/>
時相過村醪擬共酬陶然菊松下乗興足淹留<lb/>
　　　鳳凰山園雜詠<lb/>
　　　　鳳鳴亭<lb/>
鳳鳥期不來瑶華㡬銷歇唯有山中人吹簫㺯明月<lb/>
　　　　月軒<lb/>
石室月已滿青林人未眠向月步溪水白雲遥在天<lb/>
　　　　香圃<lb/>
<pb n="KR4e0166_WYG_004-10a"/>
露華散平林月明在寥廓時有天風來泠然桂花落<lb/>
　　　　奕臺<lb/>
仙人好博奕時下緑雲中一片蒼苔石落花長自紅<lb/>
　　　　彩雲巖<lb/>
出巖初嫋嫋映日乍暉暉倏若陽臺女隨風化雨飛<lb/>
　　　十六夜月<lb/>
乍滿虧俄及縁明晦易侵不愁妨玉兔常恐近浮陰白<lb/>
露丹楓急清光紫闥深如何鴻鴈意噭噭有驚音<lb/>
<pb n="KR4e0166_WYG_004-10b"/>
　　哀挽三首<lb/>
　　　瞻文温州畫像<lb/>
浮生此世隔過位恍然疑直訝風雲動俄驚泰華隳巖<lb/>
廊不可起英爽儼如遺白首通羣略雄才沮一麾徒教<lb/>
涕泗闊共惜羽毛遲堂几蕭蕭在丹青漠漠垂典刑歸<lb/>
此老江海寄餘思有忝吹噓力無忘沃酹辭風煙久揺<lb/>
落魂氣復何之躑躅庭除下伸衷托短詩<lb/>
　　　挽劉大夫瀚<lb/>
<pb n="KR4e0166_WYG_004-11a"/>
耆舊日云瘁斯人今則亡高門自喬木清望惜吾徒久<lb/>
厭揮金譽遥傳奉使圖勤勞中外洽醇介始終孚厯軄<lb/>
參廷尉紆金列大夫俄聞去秦隴早已憶江鱸自恥為<lb/>
名累非闗索杖扶角巾聊宴樂園徑忽榛蕪令子中朝<lb/>
貴青雲奮翼俱蒼茫㓙問逺浩蕩國恩殊紫璽加封舊<lb/>
黄金賜葬逾死生三品遇伉儷百年須走送連童穉飛<lb/>
旌出市衢夜臺渾寂寞霜雪正膏塗永與交親隔何言<lb/>
歲月徂野風吹客淚腸斷更踟蹰<lb/>
<pb n="KR4e0166_WYG_004-11b"/>
　　　亡女旅櫬南泉寺<lb/>
月滿花宫不見人殤魂獨宿網流塵那因得借金輪力<lb/>
白玉光中現爾身<lb/>
　<lb/>
　<lb/>
　<lb/>
　<lb/>
　迪功集巻四<lb/>
</p>
<p>
</p>
  </div>
<div>
                <head>迪功集巻五</head>
    <p>
<pb n="KR4e0166_WYG_005-1a"/>
欽定四庫全書<lb/>
　迪功集巻五　　　　　　明　徐禎卿　撰<lb/>
　　賦頌賛文<lb/>
　　　反反騷賦<hi>并序</hi>
昔揚雄作反騷論者多過之余閔原之含忠隕鬱且復<lb/>
獲謗遂援筆慷慨賦反反騷詞曰稽卬氏之攸肇兮纍<lb/>
楚均之遐瓞侯帝頊之流𦙍兮承靈澤之汪澈夙陳力<lb/>
於皇軌兮歆仁朗之所廬仄仰吾均之潔脩兮羌引軀<lb/>
<pb n="KR4e0166_WYG_005-1b"/>
以伏義播昌烈之赫煜兮雧衆芳之菲菲憤遭世之眊<lb/>
濁兮雜紛揚於江之汜在炎漢之㣲季兮孰臨岷而悼<lb/>
均投束藻之欲麗兮何理屈而誹深冤志而抑道兮冀<lb/>
披誦而有明唯帝監之孔嚴兮敢黨族而誣貞爰均幼<lb/>
志於粹清兮乃中情之獨與謇厲節以植身兮憙浩蕩<lb/>
之脩譽進亹亹於中行兮恐日月之凋邁凖前脩以共<lb/>
蹈兮遑先時而逆敗約性行以赴榘兮經五常以綴佩<lb/>
靈脩謂其允淑兮目成歡而叶妃夫均既沐其昵澤兮<lb/>
<pb n="KR4e0166_WYG_005-2a"/>
又信言之噲噲羌中路而遷好兮寧余心之有介汎光<lb/>
華之的皪兮衆睊睊而妬之何有懼䜛與招慝兮排蛾眉<lb/>
而錯之颺蕙服之芬郁兮遭紛媢而幽毁寧遭幽以迸<lb/>
斥兮敢詭汙而合穢鳳凰翔林而挂網兮龍行陸而困<lb/>
蟻為鳳凰龍豈無知兮亦處身之多虞所貴賢者之韞<lb/>
玉兮不迷邦而遐舉哀宗社之不長兮比干皇皇而不<lb/>
忍去世蔑復以相明兮心耿耿以無從涉湘波以南遡<lb/>
兮昭均心之確忠俗叢蕭而鄣蘭兮實重華之所醜効<lb/>
<pb n="KR4e0166_WYG_005-2b"/>
精白以殞軀兮自先聖之所厚奉靈氛之𤣥筮兮申以<lb/>
巫咸之嘉告覽九州以求匹兮寧閨容之有淑測神占<lb/>
其未然兮豈均曾好此詭疑諗從人以辱義兮不如赴<lb/>
身於淤泥餐秀芬以介齒兮竟河清之難俟違茍生以<lb/>
保譽兮夫何悔於九死泛浮雲之翳翳兮晦沈茫其曷<lb/>
排陽陵㣲而渝度兮晨北風又雨霾精徘徊而不去兮<lb/>
憑拙誠其未爽人情重於捐故兮冀白日之回光懐薜<lb/>
蘺與杜蘅兮時不與其有芳雜緄拉以颺波兮馥烈烈<lb/>
<pb n="KR4e0166_WYG_005-3a"/>
其彌章精氣通於至清兮神髣髴以憑虛駕玉虬與雲<lb/>
驂兮訪太素之舊廬聞至道其可承兮欽均誠之匪懈<lb/>
舍佚㳺以自湛兮夫何以誅其好怪昔貞士之䝉佞兮<lb/>
憤伏斃而靡悔務光沈於淵瀨兮將惡浮埃之霏䨴忠<lb/>
賢忉切以苦身兮葢有隱於墮祚韙三仁之所裁兮見<lb/>
嘆譽於孔父獨耿耿而覯侮兮曾吾均之所尤曰卬愬<lb/>
之惟詖兮駢執正於陽侯<lb/>
　　　放言賦<lb/>
<pb n="KR4e0166_WYG_005-3b"/>
徵堪輿之盈數兮覽四序之消息紛庶形之總總兮孰<lb/>
有生而罔極朝向榮而夕殞兮零雨驟而不日濦濦者<lb/>
易竭兮皦皦易滅何庸愚之長勤兮懷千歲之虞惕植<lb/>
高門與厚利兮為禍怨之胚蘖聖哲高舉以超俗兮憙<lb/>
身脩而名立高明鬼所瞰兮每遭忌而毁集老氏乃貴<lb/>
乎無為兮却嗜慾而枯瘠徒澹泊以自苦兮孰神僊之<lb/>
能執出郭門而遥望兮何丘墳之厯厯嗟聖愚之奚别<lb/>
兮曷仙舉之寥寂信死生之必然兮恨脩短之多忒願<lb/>
<pb n="KR4e0166_WYG_005-4a"/>
放志以自娛兮窮生人之玩溺永逍遥以徜徉兮俟天<lb/>
命之我畢系歌曰對酒歌嗚嗚天道欲如何出門纍纍<lb/>
墳墓多死人白骨相捱摩素裳臨穴重踟蹰望彼友朋<lb/>
泣如頽逝往無還歲迫除超遥乘化㑹斯須懷憂去去<lb/>
汨精離䇿馬遨行聊自娛<lb/>
　　　弔故宫賦<lb/>
陟墟原兮望陁靡倚國門荒衍寥廓宫闕燒殘墉雉㠎<lb/>
嶫垝土蔓延馳道傾沛鞠為陌阡秀麥含榮麻菽芊芊<lb/>
<pb n="KR4e0166_WYG_005-4b"/>
雜草䝉歙叢葛幡幡菲兮散兮鬱鬱連連鳴雉于飛竹<lb/>
樹蓊蕃烏燕黄雀羣飛翾翾疾風揚塵泱曖蔽天四望<lb/>
鬱兮愴可憐也念彼壯夫亦可嘆也蕃華狼籍不可還<lb/>
也失任滅知嗟何怨也百歲之後又誰為冤也<lb/>
　　　𤣥思賦<lb/>
静潜思以濡翰假暇逸以優游馳墳史之秘區獵道德<lb/>
之皇流咨洪纎於淵悉厯上下而旁搜降百氏之藩囿<lb/>
陟鉅匠之崇丘思窮入於無象氣横沛於九州然後合<lb/>
<pb n="KR4e0166_WYG_005-5a"/>
組繪而綜緯攄英藻而外彪總天地之綱維極人事之<lb/>
顯幽昭三五之明烈贊王國之徽猷仰雲門而振步馮<lb/>
英聲而上浮依陽景之末耀軼世路而獨游<lb/>
　　　醜女賦<lb/>
伊何賦形獲此醜疾厲陰乘陽女奪男質眉闊豐吭突<lb/>
頞仰鼻多言舌濁連引齁䶋形如死豕勇憨多力槁髮<lb/>
短禿面目黧黒脂不能赭粉不能白三十不嫁守信閨<lb/>
閾供勞杵臼蚤夜弗息鷄鳴入機没晷下織復有巧慧<lb/>
<pb n="KR4e0166_WYG_005-5b"/>
刺繡縁飾世無梁鴻孰求子匹東家有女窈窕麗色絶<lb/>
世無雙嬌媚輕側越户闚牆靡識刀尺觀者稱豔競欲<lb/>
求得世降道涼好色賤德新臺廢恥谷風見黜周嬖妲<lb/>
己靡吝喪國晉愛驪姬宗子銷骨冶容作厲實猶鬼蜮<lb/>
敢告世人敬監明則<lb/>
　　　濟淮賦<lb/>
惟神淮之巨體兮緯后土而紆流遡遐睇以究源兮指<lb/>
桐栢之靈丘求禹甸之鴻跡兮引襟抱於揚州樹南國<lb/>
<pb n="KR4e0166_WYG_005-6a"/>
之險限兮輔皇畿之壯猷放洪波而東注兮徂日夜之<lb/>
滔滔沛汾汾以騰衍兮凌震怒於陽侯川風馮馮而卒<lb/>
奏兮雲景曖而上浮龜魚翔而汎踊兮鳴重淵之卧虯<lb/>
榜人戒舟以並濟兮奮羣檝而泝游乗中流而極望兮<lb/>
驚長湍之不遒<lb/>
　　　述征賦<lb/>
歲大吕之季律余戒行於上都遡北風之憭慄掩霏雪<lb/>
以遐徂愁長路之不極詠役車於周詩聊騁目以宣憂<lb/>
<pb n="KR4e0166_WYG_005-6b"/>
愴懷玉而興思厯維揚之故域背大江之皇波悲窮野<lb/>
之寥闃憩淮陰之城隅訪王孫之遺蹟謁漂母於空祠<lb/>
哀智傑之有窮亶民生之多罹惟往昔而顧念心揺揺<lb/>
而夕悲逮明發而振檝遂慷慨以遐辭<lb/>
　　　懷歸賦<lb/>
永濡跡於都邑厯壯覽以徘徊仰桂殿之宏麗峙天闕<lb/>
之崔嵬配辰樞以作極扼喉襟之要樞臨飛閣之杳眇<lb/>
倚曲檻而躊躇望靡靡而無畔廓千里而丘夷懷句吳<lb/>
<pb n="KR4e0166_WYG_005-7a"/>
之下邑嗟隔越之可悲心愴愴以増戀䰟營營而外馳<lb/>
豈兹土之匪樂哀故鄉之日違望浮雲之南翔慕征鳥<lb/>
之東蜚嘆余窮之棲旅長淹留以何須大風鬱其夕興<lb/>
振四野之黄埃天慘惻而沈晦失南北之輿陔樹木悽<lb/>
其號唳鳥索羣而鳴哀愁塞耳而頽望掩愁思之彌彌<lb/>
夜展側而不寐步客庭而踟蹰戒膏秣以至旦逝言返<lb/>
乎舊廬<lb/>
　　　申祇賦<lb/>
<pb n="KR4e0166_WYG_005-7b"/>
何先后之靈澤兮蒙覆鞠之資成際皇祇之清吉兮仰<lb/>
階符之鴻明託纎質之昭淑兮竊自懼於登盈每夙夜<lb/>
而震惕兮惟恐忝乎所生念先烈之警敏兮或逢迍而<lb/>
阽瘉嗟卬躬之緜穉兮敢不申戒而栗祗撫手足而敬<lb/>
恤兮慕曽氏之昌矩臨淵冰而戰兢兮乃恭人之攸武<lb/>
遵先民以踐則兮奉徽猷以作程承世烈之緌屬兮敢<lb/>
取尤而怠傾嫉剛勁之召菑兮懿明哲之保身欽禴嘗<lb/>
之在兹兮勉守軀以共禋惡狷夫之執一兮崇尚權之<lb/>
<pb n="KR4e0166_WYG_005-8a"/>
得鈞涉詬患而莫濟兮徒毁己而傷親希練達之完命<lb/>
兮若愚闇之寳名究至道之所届兮何得喪之紛紜道<lb/>
廣博其莫周兮攬要約其可棲天葢高而矇視兮靡脩<lb/>
正而福偕夫命固各有所受兮知者謝福而靡灾先聖<lb/>
經夫大易兮葢將示乎後載奉神筮以推用兮玩㓙占<lb/>
以懲事靖審處以逺辱兮庶不愧乎宗祀<lb/>
　　　喜雨賦<lb/>
奄重雲之斐合沛甘㴻之祁祁逐烈曦之藴虐釋金石<lb/>
<pb n="KR4e0166_WYG_005-8b"/>
之銷糜草木遂其蕃郁禾黍生而依依游魚悦於淵伏<lb/>
飛鳥樂於深枝於是行人休足而解暍農夫負笠而于<lb/>
菑洽王澤於四國詠豐年於周詩<lb/>
　　　皇帝即位頌<lb/>
於赫允烈在明八葉飭堪輿淬日月陛下握元命之符<lb/>
御六龍而爰發旉淵性之神孝稟后祖之閎法朅宣告<lb/>
於皇祇洽七廟而周謁嗣適統以正祚信大厯之攸協<lb/>
歲盛德之次離實蕤賔之紀節日維寅而肇貞辰舍宵<lb/>
<pb n="KR4e0166_WYG_005-9a"/>
而未晣奏鏞鼓以於倫運玉輿而啓闥踐太㣲之法座<lb/>
暢九𤣥之閶闔令德偹矣穆穆皇皇吉儀具戒既勑既<lb/>
匡肅肅法衛烈烈燎揚天軍奉翼雲旌抗張於是百僚<lb/>
儼以趨進盛珮服之鏘鏘咸稽首以共臣荷大禮以肅<lb/>
將登宗伯以錫詔覃濊澤於萬邦滌宿汙而布化俗更<lb/>
始以向方將廣𦙍述之丕志凖熈皞於陶唐煥嘉釐之<lb/>
日貺隆萬壽以無疆猗兮休兮聖道明昌小臣含慶聲<lb/>
流頌章<lb/>
<pb n="KR4e0166_WYG_005-9b"/>
　　　出師頌<lb/>
於鑠維明功躪振古清明諸夏威靖邊土英英我皇天<lb/>
授壯武肇初嗣國思光烈祜六月載暑爰命王膂宣我<lb/>
大猷靖兹小侮交交者旟予幟具舉作愾有容牡轂式<lb/>
序崇原仡仡全野鬱鬱洸洸元旅莫震莫詘聲以先摧<lb/>
畫以決克渠魁牽綏稽首服殛既夷既安四隩來極弓<lb/>
戚言韜永矢文德<lb/>
　　　楊隱君贊<hi>并序</hi>
<pb n="KR4e0166_WYG_005-10a"/>
𢎞治十一年歲格於敦䍧𢎞農楊君恬退樂道棲於支<lb/>
硎之陽東海徐生造謁其廬敦仰高軌乃為贊云辭曰<lb/>
有斐楊君秉文敦古精思塞淵宏通藝理由鄉升朝學<lb/>
優則仕歎詠羔羊儉潔行己幡然改念言慕田里年未<lb/>
及强棄穀自遂遐躅皜皜懸之日月在昔靡聞君擅其<lb/>
烈有巗支硎維石嶫嶫林木嘉懋泉澤有冽刋鑿考楹<lb/>
不假藻纈於焉棲遲甘茹𤣥潔永昭令音奕世稱哲<lb/>
　　　硯贊<lb/>
<pb n="KR4e0166_WYG_005-10b"/>
相國王公得古硯二枚以示客圓中合制則天體也尾<lb/>
足異象效物用也蓄之水土類有俟也收之哲人時而<lb/>
出也沛而行之其澤博矣某不佞輙為之贊云大匠作<lb/>
器體合𤣥穆曳則璋尾峙維鼎足吐膩納清刳脣規腹<lb/>
螺漆載華豐狐受沐乃布綸絲式金式玉君子宜之受<lb/>
天百禄<lb/>
　　　告譴文<lb/>
曰天肆大熯陰陽忒度赫曦蒸炎虐氣糾聚蓬蓬作雲<lb/>
<pb n="KR4e0166_WYG_005-11a"/>
屯恤膏露温風揚埃愁嘆道路田夫灼額扶耒仰愬旱<lb/>
魃不仁云誰之故稽昔推徵亦有時數商德不違桑林<lb/>
身籲宋景一言卒召甘澍况我皇上聖德廣淵民神受<lb/>
祉大惠昭宣歆格后皇承享吉蠲靡有僭忒何辜于天<lb/>
今兹告災束身警惕矜此下民匪稼莫食憂心如湯奉<lb/>
德翼翼虛約自謝損膳清室天降厥咎豈伊我辟實維<lb/>
我人凡此在位敢不靖寅宅心允潔夷秉國鈞好此蹇<lb/>
蹇毋湎胥淪天鑒不逺明威孔神贊我皇祐元釐日新<lb/>
<pb n="KR4e0166_WYG_005-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　迪功集巻五<lb/>
</p>
<p>
</p>
  </div>
<div>
                <head>迪功集巻六</head>
    <p>
<pb n="KR4e0166_WYG_006-1a"/>
欽定四庫全書<lb/>
　迪功集巻六　　　　　　明　徐禎卿　撰<lb/>
　　書論序記碑誄<lb/>
　　　與李獻吉論文書<lb/>
足下奉書幸甚尋已口復卒卒猶不既愚臆也僕少喜<lb/>
聲詩麄通於六藝之學觀時人近世之辭悉詭於是唯<lb/>
漢氏不逺逾古遺風流韻猶未艾而郊廟閭巷之歌多<lb/>
可誦者僕以為如是猶可不叛於古乃攄其性情之愚<lb/>
<pb n="KR4e0166_WYG_006-1b"/>
竊比於作者之義今時人喜趨下率不信古與之言不<lb/>
盡解故久不輸其説恐為伯牙所笑乃一日遇足下而<lb/>
獨有取焉何也足下又謂僕閑於賦頌之文夫賦頌者<lb/>
誠文章之瑰偉余心之所希艶也始吾誦屈平之文以<lb/>
為時之變也然麗而不淫哀而不怨葢無惡焉及誦司<lb/>
馬長卿之言靡麗浩蕩不可窮矣雖絶特之觀非盛世<lb/>
之所見也雄於長卿何所樂羨乃蹈襲名其文而原何<lb/>
戾忒又作賦以反之此余所未喻者故反之以附於原<lb/>
<pb n="KR4e0166_WYG_006-2a"/>
之意此足下之所見也藝家之風好相誇嫉後世之文<lb/>
不逮馬揚而好嗤之自護其醜若趙人之持其璧而不<lb/>
肯下也豈不重可笑哉今足下責僕以相麗益此古之<lb/>
道也今何復見之僕愚戇何敢自愛恐不足以承教傷<lb/>
知人之明為足下羞也若反覆相示更互詳定或大有<lb/>
疵謬輙抵毁去不猶愈於後人之詆笑乎且文辭之貴<lb/>
賤存乎其人雒邑之鼎諸侯爭之非鼎之貴周貴其鼎<lb/>
也若徒務琱切之華而不責其實則恐為揚雄之𤣥徒<lb/>
<pb n="KR4e0166_WYG_006-2b"/>
取病於後世耳楩楠豫章之材所用於世者貴其實也<lb/>
僕雖駑德竊嘗志於是其必本道德之衷遵作者之度<lb/>
以繅繭襚衣生物而已豈蟬口之所鼓譟乎居之而不<lb/>
疑想足下與吾共之也曩申贈章祗俟來答詩曰無言<lb/>
不酬此之謂也<lb/>
　　　答獻吉書<lb/>
禎卿再拜獻吉足下省報無恙及所示詩備綢繆之㫖<lb/>
發忞忞之懷轉詠㣲音若扣哀玉即日與羊何宣之莫<lb/>
<pb n="KR4e0166_WYG_006-3a"/>
不欷歔相對辛楚惟昔與子聫蟬裾玉周旋朝寺良時<lb/>
出逰則並橜而趨清宵燕寢則共衾而寐謂歡㑹其可<lb/>
常凋瘁抑何由至何圖人事不齊物情難豫三年之内<lb/>
親友零落各寄一方臨北風而依依望大梁而嘆息室<lb/>
邇人遐我懷如何又暌絶之後僅收所答濟上禮自輈<lb/>
張相背中間書問曠絶又復不審洛中人士可悉動靜<lb/>
靜言思之益用增勞忽奉情曲曠然開慰葢逃虛傾耳<lb/>
於足音季長快心於手跡昔人之情豈戾於今也哉嗟<lb/>
<pb n="KR4e0166_WYG_006-3b"/>
乎獻吉子之云違我復何恨君子居易窮且樂天小人<lb/>
僥倖以身殉禍聞子西歸藜藿不惡其口家人不見其<lb/>
色既退處原野抱杖行歌沐耳清渠之濵晞髮茂陰之<lb/>
下而枕以六經潄以羣籍撫景則悠然賦詩臨流則引<lb/>
觴獨酌斯亦達士之所希生人之極歡也揆之此懷何<lb/>
必上同三閭下減殷中軍耶河清難俟人壽㡬何願子<lb/>
朂之而已來命又要以佳期申以古誼夫具茨之野黄<lb/>
帝之所逰焉南山伊闕大禹之所鑿焉固樂道者之所<lb/>
<pb n="KR4e0166_WYG_006-4a"/>
棲壯士之所慕也而翼不我假天路無縁既違命駕之<lb/>
歡徒興失路之嘆長佩金玉以結我心若神感有徵則<lb/>
延平之劎必合良辰弗遘則少原之簮永遺矣書不盡<lb/>
言不勝於邑時因風翮努力相聞禎卿再拜<lb/>
　　　重與獻吉書<lb/>
僕以攝提格之歲仲春南徂出齊魯之郊經淮沛之墟<lb/>
直視平原蕭條千里於時雉雊於野麥秀油油瞻日月<lb/>
之勤感東山之嘆雖窅眇傷神未足以振心而惕慮也<lb/>
<pb n="KR4e0166_WYG_006-4b"/>
既而道指東吳徬徨故都棲棲焉若仲尼之去魯也乃<lb/>
遵錢唐薄眺㑹稽控湖山以為郭環江海以為池昔日<lb/>
神宫嶢闕椒房綺榭之餘或巋然於魯甸徒髣髴於丘<lb/>
夷顧瞻周道不能不為之興哀也傍引桐江之谿遡洄<lb/>
富春之渚豈惟望風而思其人抑可以樂焉而終其身<lb/>
矣又西南行渡縠水陟常山越餘干沿弋陽山谿澗沚<lb/>
之濵玉水澂澈則有參差之毛丹碧之石游鯈翔泳白<lb/>
鳥棲止可以瑩神而悦心也横涉彭蠡仰瞻廬嶽其波<lb/>
<pb n="KR4e0166_WYG_006-5a"/>
濤則騰涌奔伏噴薄日月其峰崿則盤迴峭絶亘接霄<lb/>
漢香爐五老之形瀑布青峽之觀特為卓詭靈芝異草<lb/>
彌山布谷金符玉冊窮幽極𤣥信赤霄之神都老氏之<lb/>
𤣥宫也又西遡九江南望全楚夫其扼巴蜀之喉舌據<lb/>
吳㑹之上流通五嶺之門户接雍梁之要樞此其大勢<lb/>
也若乃鎮以衡陽之阜表以武當之山五峯森拔三門<lb/>
凌啓雲霞絢繪紫氣燭耀其中四候蚤暮七曜運行往<lb/>
往與人間殊别爰有黄金之堂白玉之所琉璃為鋪檀<lb/>
<pb n="KR4e0166_WYG_006-5b"/>
桂為柱制侔天居勢轢海嶽目所希見窈窕難説又有<lb/>
江漢之波沅湘之流洞庭之湖雲夢之澤千條萬派混<lb/>
原同塗縱貫脈理經帶其間極望浩漫際天薄海陽春<lb/>
獻而百草芳涼風至而蒹葭落猿子噭嘯鴻鴈成羣魚<lb/>
龍倐忽暘晦互分可以觀天地之變化驗時序之榮悴<lb/>
也故徵水族之饒萃材木之珍論舟檝之利及畋漁之<lb/>
樂九州之内未有踰於此者也然其民俗苦瘠尚利薄<lb/>
義户無囷廩之食人無相固之心雜以山夷輕躁易動<lb/>
<pb n="KR4e0166_WYG_006-6a"/>
非久安長治之國也乂其山川包絡四要固用武之塲<lb/>
聚爭之地故東望樊口則慕周瑜之雄西顧峴山則感<lb/>
叔子之惠載觀荆門則悲昭烈之績極眺中原則痛武<lb/>
穆之忠山河昔是人物己非心傷嘆矣悽其漣如嗟乎<lb/>
死生命也理亂時也命有涘而志無涯時可遘而身不<lb/>
逮此屈原所以流亡於江夏賈誼所以憂傷於長沙者<lb/>
也所賴豪賢發憤映帶礪以垂名章逢樂道假竹帛以<lb/>
昭志生人之業庶為不朽耳僕自惟無卓犖之材寡礪<lb/>
<pb n="KR4e0166_WYG_006-6b"/>
鍔之用進不能揚眉於天下退不能甘心於丘壑徒放<lb/>
情於江海之間抗志於宇宙之表將以搜竒獵秘咀華<lb/>
納靈則水土而函藴法景曜以摛文聊希子長之風庶<lb/>
㡬虞卿之志乃知于役之云豫兹遊之豈徒哉惟是足<lb/>
下與吾同懷遭時齟齬良圖弗遂抱膝空林之中棲神<lb/>
窮跡之境雖搶榆之為樂固知大鵬之逍遥也故聊述<lb/>
其略以當扺掌方有簿牒不盡所言<lb/>
　　　崇化論<lb/>
<pb n="KR4e0166_WYG_006-7a"/>
夫治興有兆亂生有徵本末消息皆有漸焉知者之所<lb/>
卜愚者之所忽也曷言之天下將治其象清明天下將<lb/>
亡其象穢濁清明者何吉士並進其道尚貞陽剛以舒<lb/>
泰之光也穢濁者何小人在上其俗尚羣陰惡糾障否<lb/>
之祲也故唐虞之世百辟維寅幽厲之世其臣好佞此<lb/>
治亂之所由異也故君子立人之朝以嚴正為本以忠<lb/>
慤為節以亷直為限以羞惡為心故道義顯明風俗歸<lb/>
正此詩人所以嘆咏於羔裘者也若乃亷恥道喪國維<lb/>
<pb n="KR4e0166_WYG_006-7b"/>
殄絶于忮交門邪曲黨媚詩曰如鬼如魅則不可測鬼<lb/>
魅並作國胡不亡故嚴正忠慤亷直羞惡此八者賢士<lb/>
所恃以守身明君所藉以立國者也執其本推其用則<lb/>
咸熈之治太平之祥可立致也方今世遭末季大道既<lb/>
隱俗尚貪利而惡貧苦喜趨競而惡守𤣥阿附成風固<lb/>
禄吝寵依敝仍陋莫敢正色直士肆言則曰狂穉亷夫<lb/>
秉慤則曰茸材毁蠧擿疵則曰昧體發奸正否則曰機<lb/>
擯賂䑕竇者有顯譽伐炎門者有幽黜巧容黙者有高<lb/>
<pb n="KR4e0166_WYG_006-8a"/>
爵善甘奉者有最考剥民脂者有肥蔭沽軍功者有上<lb/>
賞問豪贓者有疾禍禁私利者有深詬豺狼載道狐䑕<lb/>
成羣樗櫟雜用瓦石同鳴教化隳頓仁義不明賢直發<lb/>
怒閭庶呻吟此皆國政之大蠧時俗之深痛也夫明者<lb/>
覩患於無形智者參慮於未萌易曰履霜堅冰至豈曰<lb/>
無愆此衰遲之漸也夫時世消息非天地之所生實在<lb/>
位之咎也詩曰赫赫師尹民具爾瞻可不慎哉且衰者<lb/>
盛之本也困者復之漸也天地之機生生不息而况於<lb/>
<pb n="KR4e0166_WYG_006-8b"/>
人乎若能補過反德滌穢布新砥礪道德之樸以𢎞教<lb/>
化之門熏貪鄙之穴隳彊右之垣崇鯁直之節斥同比<lb/>
之媒則大化流通四方為極雖有稂莠良田之所不容<lb/>
雖有駑駟羣驥之所必踶尚何賞而不勸何摧而不伏<lb/>
何決而不行何塞而不止則伊旦之功不足準三五之<lb/>
化不足為也夫天生烝民有物有則堯舜之世不皆賢<lb/>
桀紂之世不皆愚禹皐用而天下之不仁者化矣崇侯<lb/>
婦寺進而天下之不仁者效矣故置醢則蚋生施飼則<lb/>
<pb n="KR4e0166_WYG_006-9a"/>
魚聚質染則化蟲祝則似此物類相感之機也又何疑<lb/>
焉吾居下位非敢好訕而禍在位也誠知夫邪正之機<lb/>
乃治亂之原不敢以不辨也<lb/>
　　　東魯韓氏世譜序<lb/>
韓氏瀘人也曰東魯者系於始也夫韓始於桓叔之後<lb/>
也何謂魯乎桓叔逺也系韓於魯斷自其所徵始也昔<lb/>
先王賜姓命氏所以昭祖考係宗屬别嫌疑定親踈而<lb/>
人道於此繇焉故夫絶者不敢以冒續也疑者不敢以<lb/>
<pb n="KR4e0166_WYG_006-9b"/>
强附也是謂慎之至也夫自帝王以降姓氏之變合本<lb/>
末之同異難可以勝言也然而導水者知其源辨塗者<lb/>
循其脈皆可易知也故上古之世民無亂族而禮有定<lb/>
宗故仁睦行而民不悖也季世澆喪夷夏胥亂民多流<lb/>
亡故世牒隳而氏族淆錯抑已甚矣故有宗人相夷若<lb/>
秦人視越人而不知恤者何也譜族湮而仁義之道塞<lb/>
也今天下晏謐百有餘年縉紳之家頗尚彛禮緝譜牒<lb/>
以厚人倫然往往由祖考等之槩莫之聞焉豈非喪亂<lb/>
<pb n="KR4e0166_WYG_006-10a"/>
之禍哉韓自魯散燕入蜀鼎樹者七世猗其盛矣夫本<lb/>
盛則末繁枝披則葉散滋蔓永久則糾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紛紜而不可<lb/>
緒焉此訛亂之道也故述者因宗紀究旁屬崇本以定<lb/>
始叙疏邇以别親親所以防其流也其聞見之未徵載<lb/>
記之所缺則斷而刋之慎其本也詩曰緜緜𤓰瓞此言<lb/>
循其本也將使來者尋始之末合異反同雖服盡而澤<lb/>
未夷則厥初之念興角弓之怨釋此述譜之志也其餘<lb/>
發凡雖繁而其要有五一曰紀實以昭德也二曰專爵<lb/>
<pb n="KR4e0166_WYG_006-10b"/>
以貴功也三曰考終以崇祀也四曰象服以永思也五<lb/>
曰述規以示守也此又譜之變例也返其源參其變而<lb/>
後子姓之道備矣或曰譜何始乎史也史以述往故革<lb/>
命而史作譜以明祖考故自我不書失乃謂之子姓之<lb/>
道乎曰聖哲作易以明天道非為天道設也所以示乎<lb/>
人也述史以章往非以為繩往也所以戒乎今也夫使<lb/>
宗属紊滅禮教廢子姓不勤祖廟無食墳墓穢而不脩<lb/>
此皆孝子仁人之所隱也故凖史以述譜所以明乎人<lb/>
<pb n="KR4e0166_WYG_006-11a"/>
倫也人倫叙則孝弟興孝弟興則禮樂作古昔明王所<lb/>
以崇姓氏而謹昭穆者也傳曰明乎禘嘗之義其如示<lb/>
諸斯乎其此之謂也<lb/>
　　　𤣥溟子記<lb/>
𤣥溟子居海之濵觀於鴻蒙泱漭之墟察天地日月星<lb/>
辰之運潮汐盈虛之度於是仰而遊頽其以憙芴乎其<lb/>
若喪已而于于乎熈熈乎若將有執焉者也居四十年<lb/>
學既通始為仕仕為州司為州司必僂而趨鞅而籧篨<lb/>
<pb n="KR4e0166_WYG_006-11b"/>
𤣥溟子不以為戚戚也廷辱而大詬出於汚瀆之中不<lb/>
以為辱也或譽之不以我為能也被以不祥之名不以<lb/>
為不肖也屈而不縮和而清出而不怨汪乎其自肆也<lb/>
其斯為賢矣乎徐先生曰大矣哉𤣥溟子之觀也夫道<lb/>
惡乎在惡乎已今夫冠方而衣縁羣居而誦聖人之言<lb/>
仁義之故索稿簡析句讀窮年而呻哦以樂道也此無<lb/>
異求形於木俑人也詩人之詞曰鳶飛戾天魚躍于淵<lb/>
子思曰言其上下察也仲尼亟稱於水曰水哉水哉逝<lb/>
<pb n="KR4e0166_WYG_006-12a"/>
者如斯夫不舍晝夜伏羲作八卦以通神明之德亦以<lb/>
觀諸鳥獸之文與天地之宜夫道者載天地而不為大<lb/>
入毫芒而不為細淵乎希形寥乎希聲邈乎無涯涘<lb/>
故夫道者烏乎不在也唯善觀者為能大之循流而達<lb/>
順壑而趨不為戚戚不為忻忻也是故體道之要在乎<lb/>
大觀𤣥溟子其庶矣乎夫物窮而後見𤣥溟子之觀不窮<lb/>
則不能知其大也君子謂𤣥溟子得水之藴執水之用<lb/>
𤣥溟子既擯世將隱不欲著姓名故不書系曰維昔莊<lb/>
<pb n="KR4e0166_WYG_006-12b"/>
生放言自清託乎北溟齊物達變混芒以藏其真達者<lb/>
貴之作𤣥溟子記<lb/>
　　　謝氏世睦記<lb/>
昔仲尼論次聖賢之德稱泰伯之德至矣余生吳中去<lb/>
泰伯二千餘年登仲雍之丘望泰伯之鄉愾然猶見其<lb/>
人又降觀於俗其人美而遜説而文巽而不毅泱泱與<lb/>
其有泰伯之遺風乎又尚考諸記傳得季札伯通之徒<lb/>
曰非泰伯其何以及此又退訪於忠信仁譲之士得世<lb/>
<pb n="KR4e0166_WYG_006-13a"/>
睦之族二曰范氏謝氏范氏希文之後也顯於志余故<lb/>
不表表其㣲焉謝氏者其先陽夏人也唐末徙吳越始<lb/>
祖崇禮為中吳節度推官子濤嗣入宋為太子賔客濤<lb/>
子絳嗣為知制誥絳子景初嗣為大理評事景温寶文<lb/>
閣直學士景平秘書丞大理評事景初子載補太廟齋<lb/>
郎載子蕃蕃子昭昭嗣子寛次實實子東由崇禮至東<lb/>
凡九世更吳越涉宋厯元而世不衰由東而來凡八世<lb/>
世居於吳樂安里中無高門重奥聚子姓婦女以居竈<lb/>
<pb n="KR4e0166_WYG_006-13b"/>
不易薪帑不異財鷄犬不異食庭無間言驩如也然吳<lb/>
人稍稍知之不為大章暴於世君子曰甚矣俗之衰也<lb/>
今人朝税褐纓冠夕達於閭邑誦於天下嫠婦死志仁<lb/>
人死孝蓬艾隕而弗明此誰為重輕者哉自文武没而<lb/>
大道隱人人慕功利而薄節義恥仁譲一尺之帛兄弟<lb/>
或毆而褫乃敢謂共室家井臼於世世邪或有誦詩書<lb/>
秉節尚聞先王之風而興者此其人不足尚哉曰彼哉<lb/>
矯飾情耳其何為勸乎余憂乎文武之道其豗豗乎將<lb/>
<pb n="KR4e0166_WYG_006-14a"/>
不可振也於是次其世之賢者著於篇以俟乎後之人<lb/>
祐字佑之逸士有道風文彦字彦達母老有末疾每抱<lb/>
持以行事兄甚恭平生未嘗異服食源字以澄兄没事<lb/>
嫂有禮臨終著遺令言甚長厚㑹字惟貞兩試進士不<lb/>
第有文與弟朴甚友譲並早世二婦盧陳皆不二操昺<lb/>
字明仲以孝友稱<lb/>
　　　故瑞州府知府贈中憲大夫李公碑文<lb/>
李大夫既卒其仲子憲為天子守上林苑典蕃育既而<lb/>
<pb n="KR4e0166_WYG_006-14b"/>
不樂進慨然歎曰昔我先大夫遺有休澤俾予緒之乃<lb/>
今徒為天子司苑囿牧圉罔有奮揚以紹於先人之休<lb/>
吾其己矣乃上書謝病罷退掃於野奴涇之阡望其堂<lb/>
隧叢莽寥闃悲不能止乃躬薙草萊完宇除壁爰懼徳<lb/>
烈久而弗揚遂伐石為文以表之曰李大夫諱良字堯<lb/>
臣為人魁彦羨而軼性孝弱冠遭母喪擗踊傷五内血<lb/>
上嘔逆痼遂抱病終身焉少好學純皇帝時舉進士第<lb/>
除南京刑部主事尋擢員外郎郎中治獄不設詐善窮<lb/>
<pb n="KR4e0166_WYG_006-15a"/>
人情明廓簡易民以不冤大司冦重可之凢諸曹疑牒<lb/>
輙移決焉牒就李大夫決無不人人當意願死者歲甲<lb/>
辰擢知瑞州府州民故輕訟好飾姦李大夫既長法令<lb/>
刑理又善窮人情決獄不宿於是郡治清而豪狡屏迹<lb/>
矣丙午歲祲民大飢李大夫善為長短補貸之法以捄<lb/>
之全活甚衆民有掘地得大窖中錢若干緡走𨽻欲私<lb/>
李大夫李大夫曰此天以活吾民耳召父老㑹而散之<lb/>
民大悦其政體約而安惠而不費務為宏博不要近聲<lb/>
<pb n="KR4e0166_WYG_006-15b"/>
古稱不煩庶其近之矣李大夫讀書善推指故弱冠即<lb/>
為弟子師及為郎時退省中輙為學者講説循循不倦<lb/>
其守郡益表學宫繕垣宇進諸生必親為問難宣暢疑<lb/>
滯析若解觿諸生皆自以為莫及也母喪去官尋遭父<lb/>
憂泣血毁性竟以疾終是為𢎞治三年某月日年五十<lb/>
有六任重道逺惜乎其未究也李大夫之先本是縣真<lb/>
如鎮人也顯考綱封郎中母鄒繼朱並為太宜人娶於<lb/>
黄渡徐氏亦為宜人有令德淑慎其身李大夫宜之後<lb/>
<pb n="KR4e0166_WYG_006-16a"/>
十有二年而没乃即故兆啓而合焉側室凌氏子二人<lb/>
縉憲憲貴加贈考中憲大夫妣恭人李大夫生有爵死<lb/>
有贈可謂高朗令終也已所著歌詩記叙若干巻藏於<lb/>
家文曰於惟李大夫之德若堂若彞率禮以教其民師<lb/>
師相厥罰惟察惟法而民用弗虐罔有干於天之威以<lb/>
罹其懟泣血而終曷維其罪式祚孝子寵命不匱後有<lb/>
觀於斯文尚敬毋毁哉<lb/>
　　　文温州誄<lb/>
<pb n="KR4e0166_WYG_006-16b"/>
故温州府君文侯景範幽𤣥日以緜邁國隕貞幹士喪<lb/>
德程於戲奈何門生服義號慕忉惻追而誄之辭曰於<lb/>
昭府君軌行峻潔約迹無雙優明典術行宦逺方甌魯<lb/>
小邑法度顯明彊右拘攣惠化滂暢羣息咸植公朝旌<lb/>
嘉疏爵大廏澤及蕃畜騋牝三千服憂致疾去官歸田<lb/>
詔命督辟再領郡符朱輪入温男女擁車道不得行視<lb/>
政未朞仁渥威宣舉直致賢姦伏杜萌狙諼格化盜不<lb/>
闚城平直市價繇賦稽程貪漁斷割流冗徠恩務强教<lb/>
<pb n="KR4e0166_WYG_006-17a"/>
誨懸書告邑男樂處業女乏淫佚睦族斷訟圜扉虛寂<lb/>
户不舉女連坐罪慝淵德覃波諸有喘息山海醜類翹<lb/>
翹首義解獷自訟公來何莫仁格后皇榖穎岐穗潔心<lb/>
端操不懈於位風聲騰躍布散海内宜居台鼎為世作<lb/>
式其十有二年寢疾奄喪招徠弗獲士民騰號鄰寀奔<lb/>
弔淚啜河注攀悲市道田野空耜山谷震悼回犢南駕<lb/>
州里悵訝不寤府君奄忽而謝故舊隕涕彦哲傷慕而<lb/>
相嘆曰昔漢表蜀郡魏振江夏府君繼武名跡不亞司<lb/>
<pb n="KR4e0166_WYG_006-17b"/>
命無良天年不假千秋億世芳名難化嗚呼哀哉辭曰<lb/>
恭騫小署聲問羾兮黄朱申命德彌洞兮謨猶謇謇負<lb/>
皇棟兮南陽樹阡式士頌兮乾坤悠永杞億萬兮<lb/>
　<lb/>
　<lb/>
　<lb/>
　<lb/>
　迪功集巻六<lb/>
</p>
<p>
</p>
  </div>
<div>
                <head>談藝録</head>
    <p>
<pb n="KR4e0166_WYG_007-1a"/>
欽定四庫全書<lb/>
　談藝録　　　　　　　　明　徐禎卿　撰<lb/>
詩理宏淵談何容易究其妙用可略而言卿雲江水開<lb/>
雅頌之源烝民麥秀建國風之始覽其事迹興廢如存<lb/>
占彼民情困舒在目則知詩者所以宣𤣥鬱之思光神<lb/>
妙之化者也先王協之於宫徵被之於簧絃奏之於郊<lb/>
社頌之於宗廟歌之於燕㑹諷之於房中葢以之可以<lb/>
格天地感鬼神暢風教通庶情此古詩之大約也漢祚<lb/>
<pb n="KR4e0166_WYG_007-1b"/>
鴻朗文章作新安世楚聲温純厚雅孝武樂府壯麗宏<lb/>
竒縉紳先生咸從附作雖規迹古風各懷剞<graphic n="KR2683" url="https://raw.githubusercontent.com/kanripo/KR-Gaiji/master/images/KR2683.png" mimeType="image/png"/>美哉歌<lb/>
詠漢德雍揚可為雅頌之嗣也及夫興懷觸感民各有<lb/>
情賢人逸士呻吟於下里棄妻思婦嘆詠於中閨皷吹<lb/>
奏乎軍曲童謡發於閭巷亦十五國風之次也東京繼<lb/>
軌大演五言而歌詩之聲㣲矣至於含氣布詞質而不<lb/>
采七情雜遣並自悠圓或間有㣲疵終難毁玉兩京詩<lb/>
法譬之伯仲塤篪所以相成其音調也魏氏文學獨専<lb/>
<pb n="KR4e0166_WYG_007-2a"/>
其盛然國運風移古朴易解曹王數子才氣慷慨不詭<lb/>
風人而持立之功卒亦未至故時與之闇化矣嗚呼世<lb/>
代推移理有必爾風斯偃矣何足論才故特標極界以<lb/>
俟君子取焉<lb/>
夫任用無方故情文異尚譬如錢體為圓鈎形為曲箸<lb/>
則尚直屏則成方大匠之家器飾雜出要其格度不過<lb/>
總心機之妙應假刀銛以成功耳至於衆工小技擅巧<lb/>
分門亦自力限有涯不可强也姑陳其目第而為言郊<lb/>
<pb n="KR4e0166_WYG_007-2b"/>
廟之詞莊以嚴戎兵之詞壯以肅朝㑹之詞大以雝公<lb/>
讌之詞樂而則夫其大義固如斯已深瑕重絫可得而<lb/>
言崇功盛德易夸而乏雅華疏彩㑹易淫而去質干戈<lb/>
車革易勇而亡警靈節韶光易采而成靡葢觀於大者<lb/>
神越而心游中無植幹鮮不眩移此宏詞之極軌也若<lb/>
夫欵欵贈言盡平生之篤好執手送逺慰此戀戀之情<lb/>
朂勵規箴婉而不直臨喪挽死痛㫖深長雜懷因感以<lb/>
詠言覽古隨方而結論行旅超遥苦辛各異遨逰晤賞<lb/>
<pb n="KR4e0166_WYG_007-3a"/>
哀樂難常孤孽怨思達人齊物忠臣幽憤貧士鬱伊此<lb/>
詩家之錯變而規格之縱横也然思或朽腐而未精情<lb/>
或零落而未備詞或罅缺而未博氣或柔獷而未調格<lb/>
或莠亂而未叶咸為病焉故知驅縱靡常城門一軌揮<lb/>
斤堊鼻能者得之若乃訪之於逺不下帶袵索之以近<lb/>
則在千里此詩之所以未易言也<lb/>
情者心之精也情無定位觸感而興既動于中必形於<lb/>
聲故喜則為笑啞憂則為吁歔怒則為叱咤然引而成<lb/>
<pb n="KR4e0166_WYG_007-3b"/>
音氣實為佐引音成詞文實與功盖因情以發氣因氣<lb/>
以成聲因聲而繪詞因詞而定韻此詩之源也然情實<lb/>
眑渺必因思以窮其奥氣有麄弱必因力以奪其偏詞<lb/>
難妥帖必因才以致其極才易飄揚必因質以禦其侈<lb/>
此詩之流也繇是而觀則知詩者乃精神之浮英造化<lb/>
之秘思也若夫妙騁心機隨方合節或約㫖以植義或<lb/>
宏文以叙心或緩發如朱絃或急張如躍楛或始迅以<lb/>
中留或既優而後促或慷慨以任壯或悲悽以引泣或<lb/>
<pb n="KR4e0166_WYG_007-4a"/>
因拙以得工或發竒而佀易此輪匠之超悟不可得而<lb/>
詳也易曰書不盡言言不盡意若乃因言求意其亦庶<lb/>
乎有得與<lb/>
魏詩門户也漢詩堂奥也入户升堂固其機也而晉氏<lb/>
之風本之魏焉然而判迹於魏者何也故知門户非定<lb/>
程也陸生之論文曰非知之難行之難也夫既知行之<lb/>
難又安得云知之非難哉又曰詩縁情而綺靡則陸生<lb/>
之所知固魏詩之查穢耳嗟夫文勝質衰本同末異此<lb/>
<pb n="KR4e0166_WYG_007-4b"/>
聖哲所以感歎翟朱所以興哀者也夫欲拯質必務削<lb/>
文欲反本必資去末是固曰然然非通論也玊韞於石<lb/>
豈曰無文淵珠露采亦匪無質由質開文古詩所以擅<lb/>
巧由文求質晉格所以為衰若乃文質雜興本末並用<lb/>
此魏之失也故繩漢之武其流也猶至於魏宗晉之體<lb/>
其敝也不可以悉矣<lb/>
夫情能動物故詩足以感人荆軻變徵壯士瞋目延年<lb/>
婉歌漢武慕嘆凢厥含生情本一貫所以同憂相瘁同<lb/>
<pb n="KR4e0166_WYG_007-5a"/>
樂相傾者也故詩者風也風之所至草必偃焉聖人定<lb/>
經列國為風固有以也若乃歔欷無涕行路必不為之<lb/>
興哀愬難不膚聞者必不為之變色故夫直戅之詞譬<lb/>
之無音之絃耳何所取聞於人哉至於陳采以眩目裁<lb/>
虛以蕩心抑又末矣<lb/>
詩家名號區别種種原其大義固自同歸歌聲雜而無<lb/>
方行體疏而不滯吟以呻其鬱曲以導其㣲引以抽其<lb/>
臆詩以言其情故名因昭象合是而觀則情之體備矣<lb/>
<pb n="KR4e0166_WYG_007-5b"/>
夫情既異其形故辭當因其勢譬如寫物繪色倩盼各<lb/>
以其狀隨規逐矩圓方巧獲其則此乃因情立格持守<lb/>
圍環之大畧也若夫神工哲匠顛倒經樞思若連絲應<lb/>
之杼軸文如鑄冶逐手而遷從衡參互恒度自若此心<lb/>
之伏機不可强能也<lb/>
朦朧萌拆情之來也汪洋漫衍情之沛也連翩絡屬情<lb/>
之一也馳軼步驟氣之達也簡練揣摩思之約也頡頏<lb/>
纍貫韻之齊也混純貞粹質之檢也明雋清圓詞之藻<lb/>
<pb n="KR4e0166_WYG_007-6a"/>
也高才閒擬濡筆求工發㫖立意雖旁出多門未有不<lb/>
由斯户者也至於垓下之歌出自流離煑豆之詩成於<lb/>
草卒命辭慷慨並自竒工此則深情素氣激而成言詩<lb/>
之權例也傳曰疾行無善迹乃藝家之恒論也昔桓譚<lb/>
學賦於揚雄雄令讀千首賦葢所以廣其資亦得以參<lb/>
其變也詩賦麤精譬之絺綌而不深探研之力宏識誦<lb/>
之功何能益也故古詩三百可以博其源遺篇十九可<lb/>
以約其趣樂府雄高可以厲其氣離騷深永可以禆其<lb/>
<pb n="KR4e0166_WYG_007-6b"/>
思然後法經而植㫖繩古以崇辭雖或未盡臻其奥吾<lb/>
亦罕見其失也嗚呼雕繢滿目並已稱工芙蓉始發尤<lb/>
能擅麗後世之惑宜益滋焉夫未覩鈞天之美則北里<lb/>
為工不詠闗雎之亂則桑中為雋故匪師涓難為語也<lb/>
夫詞士輕偷詩人忠厚下訪漢魏古意猶存也蘇子之<lb/>
戒愛景光少卿之厲崇明德規善之辭也魏武之悲東<lb/>
山王粲之感鳴鸛子恤之辭也甄后致頌於延年劉妻<lb/>
取譬於唾井繾綣之辭也子建言恩何必衾枕文君怨<lb/>
<pb n="KR4e0166_WYG_007-7a"/>
嫁願得白頭勸諷之辭也究其㣲㫖何殊經術作者蹈<lb/>
古轍之嘉粹刋佻靡之非經豈直精詩亦可以養德也<lb/>
鹿鳴頍弁之宴好黍離有蓷之哀傷氓蚩晨風之悔嘆<lb/>
蟋蟀山樞之感嘅栢舟終風之憤懣杕杜葛藟之憫恤<lb/>
葛屨祈父之譏訕黄鳥二子之痛悼小弁何人斯之怨<lb/>
誹小宛鷄鳴之戒惕大東何草不黄之困疵巷伯鶉奔<lb/>
之惡惡綢繆車牽之歡慶木𤓰采葛之情念雄雉伯兮<lb/>
之思懷北山陟岵之行役伐檀七月之勤敏常棣蓼莪<lb/>
<pb n="KR4e0166_WYG_007-7b"/>
之大義皆曲盡情思婉孌氣詞哲匠縱横畢由斯閾也<lb/>
詩之辭氣雖由政教然支分條布略有徑庭良由人士<lb/>
品殊藝隨遷易故宗工鉅匠辭淳氣平豪賢碩俠辭<lb/>
雄氣武遷臣孽子辭厲氣促逸民遺老辭𤣥氣沈賢良<lb/>
文學辭雅氣俊輔臣弼士辭尊氣嚴閹僮壼女辭弱氣<lb/>
柔媚夫倖士辭靡氣蕩荒才嬌麗辭淫氣傷<lb/>
七言沿起咸曰栢梁然寗戚扣牛已肇南山之篇矣其<lb/>
為則也聲長字縱易以成文故藴氣琱辭與五言略異<lb/>
<pb n="KR4e0166_WYG_007-8a"/>
要而論之滄浪擅其竒栢梁𢎞其質四愁墜其雋燕歌<lb/>
開其靡他或雜見於樂篇或援格於賦系妍醜之間可<lb/>
以類推矣<lb/>
詩貴先合度而後工拙縱横格軌各具風雅繁欽定情<lb/>
本之鄭衛生年不滿百出自唐風王粲從軍得之二雅<lb/>
張衡同聲亦合闗雎諸詩固自有工醜然而並驅者託<lb/>
之軌度也<lb/>
夫哲匠鴻才固繇内穎中人承學必自迹求大抵詩之<lb/>
<pb n="KR4e0166_WYG_007-8b"/>
妙軌情若重淵奥不可測辭如繁露貫而不雜氣如良<lb/>
駟馳而不軼由是而求可以冥㑹矣<lb/>
樂府往往叙事故與詩殊葢叙事辭緩則宂不精翩翩<lb/>
堂前燕疊字極促乃佳阮瑀駕出北郭門視孤兒行大<lb/>
緩弱不逮矣<lb/>
詩不能受瑕工拙之間相去無幾頓自絶殊如塘上行<lb/>
云莫以豪賢故棄捐素所愛莫以魚肉賤棄捐葱與薤<lb/>
莫以麻枲賤棄捐菅與蒯浮萍篇則曰茱萸自有芳不<lb/>
<pb n="KR4e0166_WYG_007-9a"/>
若桂與蘭新人雖可愛無若故所歡本自倫語然佳不<lb/>
如塘上行<lb/>
古詩句格自質然大入工唐風山有樞云何不日鼓瑟<lb/>
鐃歌辭曰臨高臺以軒可以當之又江有香草目以蘭<lb/>
黄鵠高飛離哉飜絶工美可為七言宗也<lb/>
氣本尚壯亦忌鋭逸魏祖云老驥伏櫪志在千里烈士<lb/>
暮年壯心不已猶曖曖也思王野田黄雀行譬如錐出<lb/>
嚢中大索露矣<lb/>
<pb n="KR4e0166_WYG_007-9b"/>
樂府中有妃呼豨伊何那諸語本自亡義但補樂中之<lb/>
音亦有疊本語如曰賤妾與君共餔糜共餔糜之類也<lb/>
生年不滿百四語西門行亦掇之古人不諱重襲若相<lb/>
援耳覽西門終篇固咸自鑠古詩然首尾語精美可二<lb/>
也<lb/>
温裕純雅古詩得之遒深勁絶不若漢鐃歌樂府詞<lb/>
樂府烏生八九子東門行等篇如淮南小山之賦氣韻<lb/>
絶峻下可與孟德道之王劉文學曹當内手耳<lb/>
<pb n="KR4e0166_WYG_007-10a"/>
韋仲班傳輩四言詩僒縛不蕩曺公短歌行子建來日<lb/>
大難工堪為則矣白狼槃木詩三章亦佳縁不受雅頌<lb/>
困耳<lb/>
漢魏之交文人特茂然衰世叔運終鮮粹才孔融懿名<lb/>
高列諸子視臨終詩大類銘箴語耳應瑒巧思逶迤失<lb/>
之靡靡休璉百一㣲能自振然傷媚焉仲宣流客慷慨<lb/>
有懷西京之餘鮮可誦者陳琳意氣鏗鏗非風人度也<lb/>
阮生優緩有餘劉楨錐角重陗割曳綴懸並可稱也曹<lb/>
<pb n="KR4e0166_WYG_007-10b"/>
丕資近美媛逺不逮植然植之才不堪整栗亦有憾焉<lb/>
若夫重熈鴻化蒸育叢材金玊其相綽哉有斐求之斯<lb/>
病殆寡已夫<lb/>
古詩降魏辭人所遺雖蕭統簡輯過宂而不精劉勰緒<lb/>
論亦略而未備况夫人懷敝帚自過千金灋言懿則遂<lb/>
見委廢至於篇句零落雖深猶幸有存者可足徵也故<lb/>
著此篇以標凖的粗方大義誠不越兹後之君子庶可<lb/>
以考已<lb/>
<pb n="KR4e0166_WYG_007-11a"/>
客論曰傳云王者之迹熄而詩亡葢傷之也降自桓靈<lb/>
廢而禮樂崩晉宋王而新聲作古風沈滯葢已甚焉述<lb/>
者上縁聖則下擿儒𤣥廣教化之源崇文雅之致削浮<lb/>
華之風敦古樸之習誠可尚已恐學士狎耳目之翫譏<lb/>
瑣尾之文故序而系之俾知所究<lb/>
　<lb/>
　<lb/>
　<lb/>
<pb n="KR4e0166_WYG_007-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　談藝録<lb/>
</p>
<p>
</p>
  </div>
        </body>
</text>\m</TEI>
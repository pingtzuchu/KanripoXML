<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>茶山集巻一</head> <lb/>
    <p>
<pb n="KR4d0192_WYG_001-1a"/>
欽定四庫全書<lb/>
　茶山集巻一<lb/>
　　　　　　　　　　　　　宋　曾幾　撰<lb/>
　五言古詩<lb/>
　　尋春次曾宏甫韻<hi>案曾宏甫名惇避宋光宗諱以字行紆之子鞏之姪孫陳振孫</hi>
　　<hi>書錄解題曾氏三望最初温陵公亮次南豐鞏兄弟其後則幾之族集中贈宏甫必冠以曾蓋以明</hi>
　　<hi>同姓不宗之意</hi>
春山數峯青春水一溪緑幽尋山水間物物可寓目花<lb/>
<pb n="KR4d0192_WYG_001-1b"/>
香若三薫栁色若新沐吾儕幸閒放晴晝頗連屬胡為<lb/>
深閉門終日仰看屋嘉招儻亟拜豈敢憚僕僕請君攜<lb/>
壺去政恐日不足小槽雖蜜甜何必待醽醁茗事姑置<lb/>
之雷車困枵腹<hi>宏甫詩有家貧只舊醅不辦樽中醁但煑官焙香炊飯鱠魚腹之句且云家釀</hi>
<hi>甜甚不堪饗客也</hi>
　　次范益謙遷居九江經過上饒見贈韻<lb/>
君為九江行意有風雨快維舟玉溪畔未割故人愛停<lb/>
杯一問我請以所聞對九江萬事好賞詠看前輩巖巖<lb/>
<pb n="KR4d0192_WYG_001-2a"/>
匡俗廬<hi>案後漢書郡國志注釋慧逺廬山記畧有匡俗先生出殷周之際隠居此山時謂所止為仙人</hi>
<hi>之廬而命焉又案豫章舊志匡俗字君平夏禹之苗裔也原本避宋太祖諱作正俗今校改</hi>頂踵極<lb/>
高大其中藏曲折願勿遺瑣碎煙波湓浦游風月庾樓<lb/>
㑹以兹供筆硯安得有蕪累矧君著幽禪直欲入三昧<lb/>
飽參山南北毋問人顯晦歸來亦何云聖處果何在要<lb/>
知方䇿間即有文字外我今如是說初不墮荒怪屋漏<lb/>
實臨之斯言尚無愧<lb/>
　　次陳少卿見贈韻<lb/>
<pb n="KR4d0192_WYG_001-2b"/>
少卿令徳公不肯入州府種花養風煙藝木䕃庭宇了<lb/>
無適俗韻真可與晤語永懐君詩句<hi>少卿詩説徃時行朝以雪句唱和</hi>
淨洗我塵土如何百里問此秘欠未覩今晨款荆扉老<lb/>
氣壓方虎新詩疾雨風妙字列行伍華宗有后山句律<lb/>
嚴七五豫章乃其師工部以為祖君方討淵源奚啻窺<lb/>
牖戸我貧無一錢不敢學農圃空餘數巻書腸腹自撐<lb/>
拄<lb/>
　　陳卿又和三首而仲通判亦三作嚴教授再賦皆<lb/>
<pb n="KR4d0192_WYG_001-3a"/>
　　有見及語予不可以無言故復次韻<lb/>
官屬邃中書朝班高太府<hi>陳卿貳太原府兼中書檢正</hi>陳卿棹臂去<lb/>
偃仰一茅宇臨池看魚樂坐樹聴鳥語脩竹手所栽薪<lb/>
萌爭上土天開重新運聖作萬物覩㑹合如風雲吹嘘<lb/>
者龍虎陳卿落閒處問孰與為伍毛穎傳中人渠儂適<lb/>
成五詩章出咳唾流派考宗祖仲嚴更獻酬胷次非小<lb/>
户覽觀不暇給爛若花藥圃可畏韻險艱浮梁裊相拄<lb/>
<hi>案此句用杜甫龍門閣詩全句原本裊誤梟今改正</hi>
<pb n="KR4d0192_WYG_001-3b"/>
　　沈明逺<hi>作喆</hi>教授用東坡仇池石韻賦予所蓄英<lb/>
　　石次其韻<lb/>
維南有絲溪溪石如水緑瞻相百里間抱負一夫足聲<lb/>
名作災怪攻取及背腹在者畧無竒溪神為顰蹙蠻煙<lb/>
瘴雨地故舊實州牧坐令數峯青飛過大江凟何嘗説<lb/>
向人恐類和氏玉公然遭奪攘不使得藏伏廣文到吾<lb/>
廬索隠妙蓍卜東坡韻險艱句句巧追逐幽人所好山<lb/>
已占一林谷又兼小崢嶸無乃太多欲端如耐久朋相<lb/>
<pb n="KR4d0192_WYG_001-4a"/>
與㑹心曲大勝輕薄兒浮雲變何速<lb/>
　　次緑字韻<lb/>
舎前南山青舎後北山緑捫蘿渉其巔䇿杖遶其足中<lb/>
間竒絶處表裏見心腹登臨豈不佳老境日以蹙誰知<lb/>
怪石供能坐我郊牧政應索幽遐何憚越川凟嶔崎庾<lb/>
嶺南美者色蒼玉賞音無東坡尤物多跧伏<hi>仇池嵩南石也</hi>今<lb/>
年致書求屢以可否卜故人為遣送健歩逺相逐雖非<lb/>
古仇池要是好崖谷似為天所矜此段獨從欲深慚舁<lb/>
<pb n="KR4d0192_WYG_001-4b"/>
致重路轉知幾曲安得滄海神鞭笞使之速<lb/>
　　還守台州次陸務觀贈行韻<lb/>
蟬噪高栁岸鷺飛逺沙汀蕭然感予懐清靜游神庭老<lb/>
樹失故緑殘芳謝微馨胡為趣召節日日晨昏星放纜<lb/>
西興渡落帆浙江亭恭惟陛下聖萬國瞻儀刑黼座懸<lb/>
日月孤燈耿熒熒况復如許病自知不能廷所以乞閒<lb/>
散庶幾守沈𠖇方虞秋霜嚴翻得春露零再聞芸草香<lb/>
一洗海物腥父老喜我來無異化鶴丁兒童喜我來小<lb/>
<pb n="KR4d0192_WYG_001-5a"/>
駟騎青青諒有隔生契不然定誰令四海習鑿齒幾年<lb/>
讀書螢新詩中律吕雖美無人聴鳴聲勿浪出坐待軒<lb/>
皇伶<lb/>
　　次折仲古避寇潯州韻<lb/>
我持十口家不辦一葉船賊聲日夜急欲濟江無邊身<lb/>
雖墮眢井仰視猶有天天理儻未爽偷兒浪埀涎洗心<lb/>
占羅池稽首依靈泉竟以妻子免百神果昭然得從潯<lb/>
江遊未斷龍城縁為問米何如買禾可論廛向來魚菜<lb/>
<pb n="KR4d0192_WYG_001-5b"/>
市十户八九旋令我喜折屐喜定翻悲憐王師靜江南<lb/>
趨者人摩肩一日百回首我非强項宣盛欲徑梅庾不<lb/>
然傍郴連終鮮孔方兄留滯等謫遷尚念吾鼻祖永懐<lb/>
舊山川徃還武城居家風到今傳我方尋昨夢一舸百<lb/>
笮牽而公下劈箭<hi>案劈箭二字見韓愈岳陽樓詩原本箭誤剪今改正</hi>如駔駿得<lb/>
鞭江村索居地未敢高枕眠世事公等在歸與有逢年<lb/>
　　次雪峯空老韻二首<lb/>
雪峯僧中龍此道誰與共蕭然兩伽陀不舉似大衆獨<lb/>
<pb n="KR4d0192_WYG_001-6a"/>
貽茶山老以當蒲塞供巖花與澗草信手拈來用<lb/>
獨烹茶山茶未對雪峯雪須知千里間只共一眀月陳<lb/>
家參𤣥人道眼應一瞥為語管城君相從熾然説<lb/>
　　贈疎山清老<lb/>
江西草堂清道價直寰宇中分死心坐親飲晦堂乳與<lb/>
人作隂凉雨後散煩暑千林揺落後鬱鬱松柏古厖頭<lb/>
覆霜雪碧眼照針縷貫穿禪家流領略我輩語居山専<lb/>
論道餘事百不覩人言師疎慢我但見媚嫵去年瀟湘<lb/>
<pb n="KR4d0192_WYG_001-6b"/>
來叢席歴幾所踞堂號知識説法若雲雨隂求乃翁事<lb/>
未見一人舉請師長住世此道要盟主杖拂有餘閒時<lb/>
時入州府<lb/>
　　贈空上人<lb/>
我搴空門秀得之古疎山斯人器玉壺中有寳月寒四<lb/>
壁澹相對安身一蒲團玲瓏六牕靜竟日心猿閒時從<lb/>
禪那起游戲于筆端當其參尋時恣意雲水間松風潄<lb/>
齒頰蘿月入肺肝政使不學詩已見詩一斑況復用心<lb/>
<pb n="KR4d0192_WYG_001-7a"/>
苦俗氛何由干今晨出數篇秀色若可餐清妍梅著雪<lb/>
圓美珠走盤乃知心鏡中萬象紛徃還皆吾所現物摹<lb/>
寫初不難誰能效我輩造語出險艱請師賸汲古淨洗<lb/>
蔬腸酸坐令韓退之收歛加巾冠<lb/>
　　送秘丞羅庭揚<hi>孝芬</hi>將漕湖北<lb/>
湖南八九州海内清絶地與公白雞年<hi>案白雞年謂酉歲本晉書謝安</hi>
<hi>傳</hi>接翼鴻鴈使高堂親八十無復逺逰意奉承萬事了<lb/>
趨走三節至詔書引上殿帝曰汝國器置之蓬萊山身<lb/>
<pb n="KR4d0192_WYG_001-7b"/>
亦典中秘乖離如許久㑹念差足慰胡為未暖席歸與<lb/>
不可制人生故鄉樂況攬澄清轡皇華遣使臣光采寧<lb/>
有是紅塵跨鞍馬老矣殊少味著鞭輸公先吾亦從此<lb/>
逝<lb/>
　　贈趙判官夀卿<hi>彦齡</hi>二首<lb/>
身為高帝孫面作寒士氣縁情徳麟語寫物大年意青<lb/>
雲無蘇黄何以致後世牕明几靜間是事且遊戲<lb/>
得州敢為榮得士乃足詫此郎精琴書不獨妙詩畫雖<lb/>
<pb n="KR4d0192_WYG_001-8a"/>
云于小道舉不在人下無乃太不廉誰知非譏罵<hi>趙能詩畫</hi>
<hi>篆隸撫琴</hi>
　　王巖起樂齋<lb/>
歡悰挽不來愁思推不去達人方寸地固自有樂處得<lb/>
非山林歟或用詩酒故一朝不在眼便覺少佳趣人言<lb/>
顔子樂瓢飲映蔬茹何曾夢見渠浪自起欣慕此君與<lb/>
天游于物初不寓攜持小齋名扁榜隨所住要知真樂<lb/>
事未省離跬歩我亦欲睎顔<hi>案睎顔二字見法言學行篇原本顔誤彦今改正</hi>
<pb n="KR4d0192_WYG_001-8b"/>
從君尚能屢<lb/>
　　題張彦實舎人墓下湧泉亭<lb/>
紫薇花底人去作泉下夢佳城閉青春風木號永痛寒<lb/>
泓孰出之甘冽可抱甕乃知主地神效此清淨供汲引<lb/>
入中廚色味勝乳湩老龍來試詩事有萬鈞重<hi>程伯禹龍閣命</hi>
<hi>名作詩</hi>寄聲松大夫并語石翁仲俱修護持職以遺雲來<lb/>
用<lb/>
　　題盛彦光少府丘壑軒<lb/>
<pb n="KR4d0192_WYG_001-9a"/>
何許覓丘壑不専在山林胸次儻蕭散市朝有幽尋只<lb/>
今謝㓜輿超然抱遐心俯仰得佳趣何嘗日登臨我雖<lb/>
非䕫曠粗亦能賞音不用一再鼓山高水深深<lb/>
　　題黄嗣深家所蓄恵崇秋晚畫<lb/>
叢蘆受風低積潦得霜淺沙勻洲渚淨水澹鳧鴨逺禪<lb/>
扉掩晝夜短紙開秋晚欲問此間詩半山呼不返<lb/>
　　題程伯禹給事漫吾亭<lb/>
漫郎専一溪萬事俱不理胡為墮我相名字出竒詭山<lb/>
<pb n="KR4d0192_WYG_001-9b"/>
林軒冕歟等是寄焉耳程公榜亭意道眼深照此端居<lb/>
亦偶然小出聊復爾宣城幻事了郤夢歸故里結廬澄<lb/>
潭上盡室清鏡裏木陰凉夏簟荷氣馥秋水遥岑招不<lb/>
來為我列牕几昔吾與今吾念念如脱屣心期次山外<lb/>
人要安石起公勿賦逺遊行應去天咫<lb/>
　　題南嶽銓徳觀秋聲軒<lb/>
月明鴈呌逺露下蟬號寒幽幽草蟲泣索索梧葉乾愁<lb/>
人知秋早聴此良獨難竹君南北美佩服青琅玕天風<lb/>
<pb n="KR4d0192_WYG_001-10a"/>
一披拂庭宇聲珊珊靈宫䕃老樾别館如深山心淨鑒<lb/>
止水眼明揖千竿虚籟自然奏有琴不須彈世議大可<lb/>
厭市聲無少閒不如聴君語竟日簾埀間<lb/>
　　題臨川宰徐伯章心逺軒<lb/>
徐侯心萬里身墮百里中政以詩禮庭上有鶴髪翁豈<lb/>
無敲榜喧不入丘壑胸開軒寄逺韻几淨牕玲瓏竹影<lb/>
落夏簟水光揺秋空一對鳧鶩行萬里牛馬風悠然見<lb/>
南山不與俗眼同徐侯歸去來三徑資已豐身將心共<lb/>
<pb n="KR4d0192_WYG_001-10b"/>
逺勿為督郵恭<lb/>
　　春初過王仲禮教授小園<lb/>
幽居倦孤寂俗駕難追攀相攜笻九節徑造茅三間王<lb/>
卿貧無事况得獨冷官衡門靜如水委巷深于山自言<lb/>
學為圃雖小殊可觀始至度略彴徐行轉䦨干當階藝<lb/>
紅藥坐待青春還春還未數日草樹猶清寒殷勤小梅<lb/>
花一笑氷雪顔煑茗當酒醴言詩替吹彈君知靜中勝<lb/>
得此良獨難相戒勿浪出黄塵㸃人冠<lb/>
<pb n="KR4d0192_WYG_001-11a"/>
　　汪惇仁教授即官舎作齋予以獨冷名之<lb/>
昔君困虀鹽蓬首牕下讀秋螢屢乾死明月以為燭麻<lb/>
衣肘欲穿才換一袍緑豈知冷淡債十載償未足書齋<lb/>
開冰廰敗壁數椽屋横經綴鵠鷺未省進鳧鶩窮通更<lb/>
事耳裘扇有反覆直今張羅地便恐車擊轂先生粲可<lb/>
流示現著冠服從渠勢炙手了不見凉燠小詩應大笑<lb/>
笑我未忘俗<lb/>
　　董令升舎人朋溪圖趙祖文筆也<lb/>
<pb n="KR4d0192_WYG_001-11b"/>
谷風不須歌朋友道缺絶請歌伐木詩歌罷聴吾説漢<lb/>
朝儒宗系今代侍臣傑甘泉久論思陽羡小休歇郊園<lb/>
谷幽幽喬木覆清樾百禽鳴其間相喚極可悦坐令公<lb/>
感慨朋好苦難結不如侶荆溪迥與世情别淡乎若無<lb/>
味了不見凉熱是以樂從之諸峯况羅列趙侯有能事<lb/>
短紙藏曲折更作陶淵眀飄颻弄明月<lb/>
　　相馬圖呈杜勉齋左司<lb/>
造物出萬類貴賤伊誰分圭璋雜瓦礫世道同疎親既<lb/>
<pb n="KR4d0192_WYG_001-12a"/>
收大宛種一掃駑駘羣乃觀相馬圖低首先吟呻千金<lb/>
購死骨舉國無其真生死何太晚鹽車負艱辛悠悠虞<lb/>
阪道赤日煎紅塵行人亦何多具眼惟孫君一顧不旋<lb/>
踵價越連城珍誰為繪此像庸示將來人相馬失之瘦<lb/>
相士失之貧于兹有鉅公數載居沉淪涵養浩然氣輪<lb/>
蹄任紛紜素識太平相鶚表飛青雲紫泥日邊下八座<lb/>
生陽春攄心握文柄引年啟賢門凝睇辨臧否立志安<lb/>
斯民他時了經濟丹青畫麒麟囘顧相馬者細務何足<lb/>
<pb n="KR4d0192_WYG_001-12b"/>
云寥寥載千古二道非同倫相士今何人少陵身後身<lb/>
　　紹興帥相湯公㑹五客蓬萊閣登望海亭屬某賦<lb/>
　　詩<hi>徐穉山朱新仲王宣子胡周伯及某</hi>
赫赫㑹稽郡潭潭府公居一州勝絶處畢集于庭除秦<lb/>
望極高秀千峯散江湖蓬萊為收攬逺近爭奔趨溟渤<lb/>
無百里登臨失東隅翬飛卧龍頂便可窺方壺丞相不<lb/>
獨饗故人盛招呼兵厨列樽俎賓次羅簪裾傑閣坐褫<lb/>
帶危亭上肩輿耄倪爭指似還見雲間無一月明白璧<lb/>
<pb n="KR4d0192_WYG_001-13a"/>
五星燦連珠鄙夫何足數愧汗沾霜鬚客有徐季海題<lb/>
名數行書怒猊抉石外筋力顔之徒周老盍命駕屬聞<lb/>
遂懸車何妨行役事政用兒孫扶<lb/>
　　陸務觀讀道書名其齋曰玉笈<lb/>
自生民以來未有夫子盛六經更百代略不覩疵病瞿<lb/>
𥅆書角立亦各談性命空門甚宏放果報駭觀聴是以<lb/>
雖至愚讀者無不敬周時柱下史設教本清靜至今五<lb/>
千言談若鼔鐘磬雖為二郗諂秖作二何佞遂令黄冠<lb/>
<pb n="KR4d0192_WYG_001-13b"/>
徒冷落度晨暝賢哉機雲孫道眼極超勝殺青貝多葉<lb/>
收貯腹中竟慨然發琅函牕白棐几淨三家一以貫不<lb/>
事頰舌競吾皇漢孝文恭已民自定願君益沈涵持以<lb/>
奉仁聖逺師曹相國下視劉子政<lb/>
　　喜得洞霄<lb/>
乞身知才疎從容荷主聖叫閽如杜宇不謂天亦聴除<lb/>
書入手來一洗百念靜復疑是夢中驚喜久乃定尚餘<lb/>
折腰米敗我生塵甑要令襟見肘始與家聲稱今兹火<lb/>
<pb n="KR4d0192_WYG_001-14a"/>
用事日永南風競林下聴中興姑容老夫病<lb/>
　　喜天游二十一兄至亳社時同叔夏十六兄作<lb/>
登高望南都雉堞疑可數城中人不見百里等燕楚我<lb/>
無簡書畏自笑誰縛汝東風送兄來下馬逼三鼔迎門<lb/>
閙兒童羅拜欣欲舞花枝應亦喜紅幞已㣲吐聊為文<lb/>
字飲一洗别離苦别離何足云千載成仰俯要知靜中<lb/>
趣囘視今孰愈焚香黙自照下此一轉語鈴閣老師兄<lb/>
當為君去取<lb/>
<pb n="KR4d0192_WYG_001-14b"/>
　　言懐貽寓居<lb/>
郊居麥風凉佛屋梅雨潤縈簾一炷香隠几百念盡時<lb/>
從黄巻語坐看青燈燼昬昬花亂眼種種雪侵鬢懐哉<lb/>
佳友朋久矣闕親近其誰破愁寂令我生鄙吝及閒當<lb/>
過君請以茗椀進言詩固不能把酒亦無分<lb/>
　　坐睡<lb/>
竹牕納虚明棐几亦滑淨幽人坐清秋倦對古賢聖丹<lb/>
田閲千息一氣忽空靜豈期黒甜鄉于此得棲徑倒牀<lb/>
<pb n="KR4d0192_WYG_001-15a"/>
未必佳邂逅乃復勝覺來欠伸餘兩眼半開瞑吾身竟<lb/>
何許神意久方定從此謝衾帷蒲團日相倩<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0192_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　茶山集巻一<lb/>
</p>
<p>
</p>
  </div>
<div>
<head>茶山集巻二</head> <lb/>
    <p>
<pb n="KR4d0192_WYG_002-1a"/>
欽定四庫全書<lb/>
　茶山集巻二<lb/>
　　　　　　　　　　　　　宋　曾幾　撰<lb/>
　五言古詩<lb/>
　　自越上還信步尋梅<lb/>
客子千里至未曽款入門妻孥勞苦外徑走江梅村江<lb/>
梅若有待欲謝花猶存向人一笑粲冷蘂生春温遶樹<lb/>
三匝已投空雪飛翻歸來理夢事淡月籠黄昏<lb/>
<pb n="KR4d0192_WYG_002-1b"/>
　　鄭侍郎招賞瑞香<lb/>
浮花雖不多要是乏美質前庭錦烘籠君向何許得色<lb/>
香極穠麗裁翦極細密複幕重簾開毋令犯風日<lb/>
　　晁侍郎折贈芍藥三種<lb/>
室空無侍者終日延白光今夕果何夕粲者忽在旁得<lb/>
非散花天來試鐵石腸非羅復非綺何物爲衣裳或濃<lb/>
若猩血或淺若鵝黄或如淡臙脂薫以百和香竟不可<lb/>
意解發書問何祥乃知延閣老買得從維揚自不耐渠<lb/>
<pb n="KR4d0192_WYG_002-2a"/>
惱幽懐可禁當牢辭又不敢熟視徒彷徨吾聞諸古人<lb/>
物美應獻王呼兒燎沈水持以供虚皇<lb/>
　　明秀堂松<hi>堂在柳州路内</hi>
柳侯所為邦十步一遺跡蒼官列前墀相對儼如客邦<lb/>
人言此松曾及侍侯側風號四百年雪立二千尺江城<lb/>
閒草木詩巻多採摘柑非往日黄柳是近時碧<hi>子厚手種柑柳</hi>
<hi>皆有詩</hi>同生不同死乃見老氣格尚想哦其間清聲出金<lb/>
石龍鱗未脱落熊軾幾換易臨民有餘師視此古遺直<lb/>
<pb n="KR4d0192_WYG_002-2b"/>
　　種芭蕉<lb/>
僧牕誰與晤有竹兩三竿栽培費老手方法傳多端朝<lb/>
朝問無恙暮暮愁其乾調䕶閲三載今年遽彫殘芭蕉<lb/>
雖小草長大不作難一身菡萏然萬竅玲瓏間滿中貯<lb/>
春水烈日何能干以兹隂凉葉代彼青琅玕但恐質柔<lb/>
脆不堪歲祁寒人生無牢強當作如是觀<lb/>
　　詠蠟梅<lb/>
花時冶遊郎紛若一鬨市蠟梅空自芳俗眼不稱意洗<lb/>
<pb n="KR4d0192_WYG_002-3a"/>
心無一塵坐覺香細細乃知成風斤要斲郢人鼻<lb/>
　　吳甥遺靈壁石以詩還之<lb/>
閒居百封書總為一片石牕中列遠岫所欠者靈壁吳<lb/>
甥手持來知向何許得鏗鏘發金聲温潤見玉色諸峯<lb/>
掃空翠一水界山白嵁巖出其間如月挂虚碧坐令所<lb/>
珍藏不作一錢直吾雖甚愛之子亦有此癖歸與霅溪<lb/>
旁從汝舊知識欲去復遲遲摩挲遂移刻<lb/>
　　何德器贈太湖石<lb/>
<pb n="KR4d0192_WYG_002-3b"/>
愛山已成癡愛石又成癖徒聞有絲溪時復夢靈壁太<lb/>
湖只在眼曽未收寸碧多自五嶺來仍煩百書索何侯<lb/>
小崢嶸湖水深處得蒼潤波濤餘巉巖鬼神力摩挲復<lb/>
湔洗攘取畏賓客偶然及幽事遣送初不惜俄頃交定<lb/>
盟歡焉慰岑寂奪君書几間坐我洞庭側持還豈人情<lb/>
藏去有慙色苦乏仇池篇如何滿髙直<lb/>
　　寄崑山李宰覓石<lb/>
崑山定飛來美玉山所有山祇用功深刓畫歲時久崢<lb/>
<pb n="KR4d0192_WYG_002-4a"/>
嶸出峯巒空洞開户牖幾書通置郵一片未入手即今<lb/>
製錦人在昔伐木友嘗䝉委繡段尚闕報瓊玖奈何不<lb/>
厚顔尤物更乞取但懐相知心豈憚一開口指揮為幽<lb/>
尋包裹付下走散帙列岫牕摩挲慰衰朽<lb/>
　　造姪寄人面毛竹杖四<lb/>
麥秋氣清和槐夏日隂翳塊然守蓬蒿何以破昏滯肩<lb/>
輿卒輩乏徒步腳力費出門即林丘散䇿空夢寐賸為<lb/>
猶子憐遽以此君至分明人面目刻畫老根柢毛君又<lb/>
<pb n="KR4d0192_WYG_002-4b"/>
一竒枝幹不少異想應開一束妙簡得三四今晨入吾<lb/>
手夷險可歴試芒鞋與周旋白拂相嫵媚人生七十稀<lb/>
況復已過二多謝汝扶持無乃太晚計<lb/>
　　方時敏作寄茶詩允迪趙承之爭論鋒起有以詩<lb/>
　　碁取決之意二者僕皆不能姑次韻<lb/>
叢林一轉語矛盾生諸方不知維摩詰衆論付括囊君<lb/>
家富月團入眼驚未嘗勸君勿浪出中有雙龍藏一朝<lb/>
不自秘詞鋒起堂皇詩碁競攻取信美非吾鄉吾鄉亦<lb/>
<pb n="KR4d0192_WYG_002-5a"/>
何有黍麥紛低昂作詩天所戒但欲身稍昌奕碁正如<lb/>
詩坐看星埀芒怪君眞不亷顧我俱無長天寒袖手埀<lb/>
未厭舌本強懸知決戰時兩陣爭堂堂詩壇與碁兵傷<lb/>
殺亦大當歸去竟何得驚雷轉空腸<lb/>
　　即事<lb/>
朝隨粥魚作夕與棲鳥眠中間復何事野飯炊山田摩<lb/>
腹步脩廡披襟坐南軒薫爐鬱佳氣茶鼎浮輕烟閒開<lb/>
竹牕帙靜憩蒲團禪庶幾永白日亦用銷殘年<lb/>
<pb n="KR4d0192_WYG_002-5b"/>
　　東軒小室即事五首<lb/>
巻書坐東軒有竹甚魁偉清風過其間戛戛鳴不已寫<lb/>
之以素琴音節淡如水不惜為人彈臨流須洗耳<lb/>
鼠跡印塵几蝸涎篆書帷兒童勿除去佳處正在茲人<lb/>
言有何好此段眞成癡俗子徒敗意幽懐定誰知<lb/>
去聖未云遠故在黄巻中孰能領其要直用一理通森<lb/>
羅廢興事瑩若磨青銅使我見萬古敬謝典午公<lb/>
烹茗破睡境炷香玩詩編問詩誰所作其人久沈泉工<lb/>
<pb n="KR4d0192_WYG_002-6a"/>
部百世祖涪翁一燈傳閒無用心處參此如參禪<lb/>
有客過丈室呼兒具爐薫清談似微馥妙處渠應聞沈<lb/>
水已成燼博山尚停雲斯須客辭去趺坐對餘芬<lb/>
　　盛夏東軒偶成五首<lb/>
一堂既虚閒一室可息偃松篁度風清牕戸去日遠幽<lb/>
禪過亭午凉氣生薄晚閫内即妻孥更深遂忘返<lb/>
攜簟入深竹脱巾挂低枝無令兒輩覺更恐俗客知清<lb/>
風何故來口詠淵明詩凉冷似太過還從徑中歸<lb/>
<pb n="KR4d0192_WYG_002-6b"/>
松風夏逾清竹日午更淨蕭然松竹間得此林壑性異<lb/>
哉今日暑無復有晨暝疲薾安所逃茅齋入僧定<lb/>
因病不舉酒況當朱明天客至但茗椀談詩復談禪甘<lb/>
寒百尺井舊日陸子泉安得僧舍雪霏微濕茶烟<lb/>
澗蒲上九節不受塵土姿清泉自澡潔白石相因依種<lb/>
蕉水中央佳處略似之誰能後彫賞惟有歲寒知<lb/>
　　友直軒<lb/>
友義喪來久琢磨復誰能金鉤被采錄絶棄朱絲繩直<lb/>
<pb n="KR4d0192_WYG_002-7a"/>
哉少稷甫一室清于冰危坐對書帙曲几非所凭日暮<lb/>
無人來疎籬上寒藤惟有手種竹挺然得其朋風低與<lb/>
雪重搶地如弗勝政使可斷折天姿諒難凌物或亂眞<lb/>
贗君其别淄澠攘羊而證父是子烏足稱所以貴温潤<lb/>
不令見觚稜要我細商略此言有師承<lb/>
　　松風亭四首<hi>幾得喬松十餘四合而中空其下可坐故名之云</hi>
長卿壁四立杜老茅三重茶山窮次骨憩寂以長松直<lb/>
幹以棟宇清隂自帡幪山泉落髙處審聽是松風<lb/>
<pb n="KR4d0192_WYG_002-7b"/>
客至引幽步步及松風亭問亭何當作笑視何足聽俗<lb/>
論鬨蛙黽市聲殷雷霆時來一洗耳兩眼為君青<lb/>
有客過茅宇煮茶坐松風問亭果安在笑指十八公君<lb/>
看梁與棟豈不深且雄何必用斤斧然後成帡幪<lb/>
回環數株松老幹極落落清風一披拂竽籟自然作喧<lb/>
囂世俗事秖使人意惡誰能洗耳來相與憩寂寞<lb/>
　　清樾軒<lb/>
開軒在獨園繞屋得清樾不知何年樹殆為今日設牕<lb/>
<pb n="KR4d0192_WYG_002-8a"/>
扉落林影時復亂風月喧聲了不聞幽哢極可悦玉溪<lb/>
僧所廬無似許明潔頗疑三昧手斷取從二浙禪房花<lb/>
木深此語信佳絶何以落其成爐薰薦茗雪<lb/>
　　山房<lb/>
竹樹轉深徑茶山給孤園禪流打包去舊日單寮存堂<lb/>
堂十八公不知幾寒温其誰晤對汝冷落依頽垣有客<lb/>
占作室此公正當軒風聲落天半似與幽人言已矣復<lb/>
焉往佳哉略無喧在昔公擇父實惟謫仙孫讀書廬山<lb/>
<pb n="KR4d0192_WYG_002-8b"/>
中仰視五老尊頭白不歸來髙議排金門吾敢效前輩<lb/>
分應守丘樊何憂蕙帳缺悵望鶴與猿<lb/>
　　香寂圃<lb/>
陂陀茶山西草樹無空空呼兒鋤其荒花木亂栽種葩<lb/>
華以時折薌澤得風送眞成摩詰病幻出天女供游人<lb/>
等蜂蜨晴日競喧哄靈堅不自持玉隴紛一鬨誰知根<lb/>
塵間境界極空洞誠能返其流當見寂不動花飛已無<lb/>
蹤香過忽如夢于焉自聞聞爾乃得大用<lb/>
<pb n="KR4d0192_WYG_002-9a"/>
　　横碧軒<hi>幾嘗居孔雀僧院東廡小室榜曰横碧軒有諸公唱酬之作</hi>
道山心已灰但有愛山癖移家過溪住政為數峯碧空<lb/>
濛梅子雨了不見顔色朝來忽獻狀欣若對佳客晴牕<lb/>
巻書坐葱翠長在側似為神所憐持用慰岑寂㑹登此<lb/>
山頭卻望水南北煙樹有無間吾廬應可識<lb/>
　　詠南池<lb/>
衡門久棲遲永日孰與儔既絶車馬喧遂適林塘幽荷<lb/>
香因雨來水鳥鳴相酬虚懐睨物表可以觀天遊古來<lb/>
<pb n="KR4d0192_WYG_002-9b"/>
英雄人何異貉一丘茫然不知歸沒世隨波流<lb/>
　　遊靈川縣水洞<lb/>
清溪東南馳礙此碧玉峯蛟龍夜相宅奮迅生雷風剨<lb/>
開兩貝闕鑿翠成珠宮坐令空洞處一水油然通泉流<lb/>
百道來投注萬斛鍾不知深幾許湛若鎔青銅定應天<lb/>
下稀豈但湘南雄嘉與二三子葉舟渺相從周旋乳蓋<lb/>
底蕩漾菱花中為我告行客無為苦匆匆小酌清泠淵<lb/>
洗汝塵坌胸<lb/>
<pb n="KR4d0192_WYG_002-10a"/>
　　漵浦縣鄧夢授主簿惜日軒<lb/>
羲和鞭白駒秋日淒已短向來曬書地欲作炙背暖鄧<lb/>
侯開西軒棗下歌纂纂前山隱半規悵望支手版我慵<lb/>
類天賦身世兩不管著鞭慙祖生運甓謝陶侃銅壺一<lb/>
百刻夜夢分去半午牕又為祟長閉讀書眼勉旃崇明<lb/>
德已事不可緩作詩非為君實自警疎嬾<lb/>
　　漵浦枏木洞蓋神龍所居今年夏大旱縣官乞取<lb/>
　　其水以禱立應民猶以為未足因作是詩以遺諸<lb/>
<pb n="KR4d0192_WYG_002-10b"/>
　　公致再請之意焉<lb/>
傾心南山雲如渴望梅嶺朝來有佳思拄笏不見頂豐<lb/>
隆駿奔走列缺元馳騁雨不到人間風伯乃為梗生來<lb/>
食官倉四海無二頃歌詩視天漢一念極耿耿階前甃<lb/>
清泉洮頮冰雪冷乾喉欲生煙空下百尺綆幽軒竹三<lb/>
四柯葉殊秀整邇來頭搶地但懼不得永以斯占稻粱<lb/>
生意魚在鼎潛虯民司命膏澤浸茲境邑官樹嘉政責<lb/>
報甚形影缾罌走十里豈憚一再請君其潔齋俟百穀<lb/>
<pb n="KR4d0192_WYG_002-11a"/>
正延頸客子無遠謀空腸望遺秉<lb/>
　　詠旱三首<lb/>
驕陽方施行秋節已樹立田苗在膏肓何道可副急雲<lb/>
雷不成雨成雨初不濕咄咄逼中秋為霖恐無及<lb/>
邦人奉教條久不知肉味潭龍不能神土偶安足恃應<lb/>
眞住蘭若雲雨可立致胡不迎之來明明有前事<lb/>
春雨接梅雨便有水潦憂乞晴今幾日又以憫雨求田<lb/>
苗雖向槁尚冀什一收政恐穫稻月沛淫不能休<lb/>
<pb n="KR4d0192_WYG_002-11b"/>
　　六月十四日大雨連朝<lb/>
黄金北斗髙何似六月雨舉頭看雲霄此祕初未覩今<lb/>
晨沛然下其勢莫能禦既蠲人鬱陶又長我禾黍誰言<lb/>
為郡樂病不對樽俎似為神所憐用是娛悦汝緇黄諠<lb/>
諷誦巫覡亂呼舞惠然從風來茲事一不舉臨民多秕<lb/>
政何道致如許稽首謝皇天傾心奉明主<lb/>
　　七月一日復大雨用前韻<lb/>
山頭一寸雲山下一尺雨青天在層隂未用遽披覩懸<lb/>
<pb n="KR4d0192_WYG_002-12a"/>
知壠畝間不著蓑笠禦呼兒趣秧稻喚婦催釀黍使君<lb/>
同戚休有味勝鼎俎似聞小人言無復怨詈汝行看黄<lb/>
雲翻不獨翠浪舞飭廚辦千觴飲客醉一舉不知城東<lb/>
湖今復深幾許鷗鷺莫相疑龜魚且為主<lb/>
　　夏雨應祈呈桂帥二首<lb/>
山椒雲氣佳林表雨聲急元戎郊坰去歸騎旌旆濕老<lb/>
夫不能陪凉傍竹牕入兒報夕陽明環城碧簪立<lb/>
牕前有梧桐報我以好雨不眠聽疎滴佳事想農圃苗<lb/>
<pb n="KR4d0192_WYG_002-12b"/>
根不須問蔬甲已如許小簟六尺牀蕭然睡亭午<lb/>
　　寒雨浹旬終不成雪<lb/>
幽棲又三冬好雪無一片今晨靄同雲薄暮集微霰先<lb/>
聲乃如許落勢大可見呼兒出門看通夕知幾徧聽牕<lb/>
復聽竹攲枕不知倦終然成底事寒雨閉深院何嘗憂<lb/>
瘠田初不辦歡醼囊螢已乾死無以映書巻請天收層<lb/>
隂斗柄行欲轉愛日上晴軒如披故人面<lb/>
　　喜晴<lb/>
<pb n="KR4d0192_WYG_002-13a"/>
求晴而得晴老子不勝喜夜聞屋瓦聲如疾痛在已通<lb/>
宵遂無寐落勢殊未已禾頭臥沙泥便恐欲生耳謂天<lb/>
為不仁春夏雨如彼即今孰主張秋潦更如此埀成又<lb/>
敗之天意定不爾果如吾所料林杪風忽起𤣥雲走四<lb/>
山白日行萬里腰䥥知幾家持杵者誰子歡聲田野閒<lb/>
樂事圖畫裏使君經旬憂桮酒為一洗官倉不須問百<lb/>
室既盈止作詩告同僚可以賀我矣<lb/>
　　初至天台<lb/>
<pb n="KR4d0192_WYG_002-13b"/>
疇昔所欣慕天台冠坤靈興公妙摹寫粲若披圖經自<lb/>
憐嬰世網仰愧鴻冥冥夙契諒非淺半生吏金庭成此<lb/>
一段奇得按東吳刑又分臨海竹想像山圍屏稍稍向<lb/>
鈴閣行行叩禪扃一丘與一壑所見皆所聆石梁臥劒<lb/>
㦸布水驅雷霆五百大開士神光秘林坰于我定不薄<lb/>
是事初無形寒嵒二隱者在眼誰能青庶幾閭丘守胸<lb/>
次明渭涇向來石磵耳鬭訟終朝聽淨洗塵俗狀數上<lb/>
參雲亭<lb/>
<pb n="KR4d0192_WYG_002-14a"/>
　　聞東湖荷花盛開未嘗一游寄鄭禹功<lb/>
言登巾子山天外入眼界呀然城之東一鑑如許大得<lb/>
非所領州其下臨渤澥乃知湖浸闊便覺井邑隘朝朝<lb/>
横烏紗暮暮束韋帶何曾官事了秖使人意敗徑須水<lb/>
清泠一洗胸芥蔕昨來放船好如更宅爽塏四圍純浸<lb/>
山碧玉亂石黛兼隨鄭廣文人境兩疎快維揚幾同僚<lb/>
獨喜此翁在只今萬紅妝一一倚青葢柳隂閒畫舫荷<lb/>
葉遶公廨鬢絲禪榻上句法出蔬菜因之雙鯉魚愼勿<lb/>
<pb n="KR4d0192_WYG_002-14b"/>
欠詩債<lb/>
　<lb/>
　<lb/>
　<lb/>
　<lb/>
　<lb/>
　<lb/>
　茶山集巻二<lb/>
</p>
<p>
</p>
  </div>
<div>
<head>茶山集巻三</head> <lb/>
    <p>
<pb n="KR4d0192_WYG_003-1a"/>
欽定四庫全書<lb/>
　茶山集巻三<lb/>
　　　　　　　　　　　　　宋　曾幾　撰<lb/>
　七言古詩<lb/>
　　春晴<lb/>
青春挽留渠不住白髮抛去吾安能東風送汝一杯酒<lb/>
從此閉戸眞同僧酴醿芍藥待判斷腰鼓横笛當施行<lb/>
奈何但效鵓鳩輩竟日討論隂與晴<lb/>
<pb n="KR4d0192_WYG_003-1b"/>
　　王元渤自湖楚歸贈之<lb/>
南池荷葉疊青錢玉山門外君著鞭南池荷葉成青繖<lb/>
問君東遊何當返聞道湖州又楚州舊隱故鄉宜款款<lb/>
清晨剝啄叩我門我不出門非是嬾不知何物苦相干<lb/>
能令人熱令人寒偶然脱命冰炭裏至今體不勝衣冠<lb/>
溪流落盡才如帶想見南池空聚塊更無小鴨睡枯荷<lb/>
況有紅妝依翠葢眼看物變惜年光明月黄花盍舉觴<lb/>
知有中秋恐無分須君滿意作重陽<lb/>
<pb n="KR4d0192_WYG_003-2a"/>
　　贈閻德夫參議<lb/>
閻公才氣人無敵列星官曹聲藉藉青雲埀上卻囘頭<lb/>
笑説鄉邦富泉石問君功業男兒事禹重寸隂輕尺璧<lb/>
及身強健不勉旃汲汲東臯恐非䇿答云種木須十年<lb/>
種得成隂已頭白是以江濱五畝園拄杖芒鞋日經畫<lb/>
即今臺榭數十處花竹誰能計千百是中便足了一生<lb/>
頗覺軒裳總無益我聞此語為驚歎耆境之間眞迫窄<lb/>
<hi>案耆境二字不經見攷説文耆老也又至也蓋言已至老境</hi>元無三徑可就荒乃知<lb/>
<pb n="KR4d0192_WYG_003-2b"/>
貧過陶彭澤想君舒嘯東臯上不但淵明心莫逆神交<lb/>
又得王無功一飯何嘗留俗客未妨獻納雲臺表著繡<lb/>
晝行尋履跡㑹當稱是好林塘門對諸峯一區宅<lb/>
　　次鄭侍郎臥聞秋風韻<lb/>
茶山石燥泉亦枯草樹疊疊成樵蘇天公風雷起揮袂<lb/>
咳唾急雨紛跳珠我詩曽未管窺豹況有文采如於菟<lb/>
勤公見索掃地無公自瑤碧瑲華琚<lb/>
　　再次蘇字韻<lb/>
<pb n="KR4d0192_WYG_003-3a"/>
秋風不來眼穿枯颯然而至吾其蘇中宵起我燈火讀<lb/>
音節自喜如連珠不知何物披拂此定是嘯谷之於菟<lb/>
牕前況復雨驟作山溜遶屋鳴瑤琚<lb/>
　　三次蘇字韻<lb/>
陶詩雖瘠元非枯確論近出眉山蘇君詩不贈世作者<lb/>
以暗投我如投珠鄙人摹寫不成就妄指畫狗為於菟<lb/>
安得才似柳刺史好辭玉珮鳴瓊琚<lb/>
　　次程伯禹尚書見寄韻<lb/>
<pb n="KR4d0192_WYG_003-3b"/>
往年書到西風凉病夫隨牒天一方今年書到玉溪上<lb/>
曖空白露為清霜人生俯仰成陳迹只有一丘如宿昔<lb/>
故鄉傑閣公飽山<hi>程所居閣名</hi>野寺幽軒我横碧<hi>予所寓軒名</hi>名<lb/>
交曉月長庚星勢交飛絮水上萍往時玉溪二三老死<lb/>
生貴賤論交情歸來訪舊其誰羨程公筆力猶強健鄭<lb/>
公霜鬢未成絲掛冠不受兒曹勸<hi>鄭顧道也程詩及之</hi>公于道德<lb/>
猶耕獵所得不隨天下裂胸中具眼世莫知筆端有口<lb/>
公能説豹文未省一斑窺戲逐羣兒日課詩詩病無人<lb/>
<pb n="KR4d0192_WYG_003-4a"/>
與商略湔腸浣胃付神醫<lb/>
　　次僧道規蜜蜂去而復集韻<lb/>
公如老殊所嗜蜜種花山中引蜂入千門萬户芙蕖房<lb/>
為公謀食如風狂朝來蜂臣不趨衙一心祝蜂早歸家<lb/>
歸來喜舞擊銅鉢與人從今莫胡越<lb/>
　　吳傅朋出遊絲書求詩<lb/>
使君官事閒時書略取萬象隨指呼空中遊絲定何物<lb/>
非蠶所吐仍非蛛光風霽日青春暮惹草縈花細于縷<lb/>
<pb n="KR4d0192_WYG_003-4b"/>
君今幻出一毫端此秘從來人未覩鈴齋觀者客如雲<lb/>
有無斷續吁難分不知誰束此毛頴能使字畫纖無倫<lb/>
嘗聞掃堊生雪白顚草親承擔夫力世間妙處不可傳<lb/>
心手應時須自得<lb/>
　　和劉聖俞顧龍山約客韻<lb/>
詩筒四出走中涓詩句萬選如青錢曰余借舟期七賢<lb/>
共嗅梅花咀芳鮮津頭幾度喚長年晝眠乃若經笥邊<lb/>
舉頭急雪風中旋瞪視不見山之巓八牕玲瓏繡佛前<lb/>
<pb n="KR4d0192_WYG_003-5a"/>
同來且結西方緣小軒宛若壺中天玉琴不斷雨聲傳<lb/>
諾君再宿余敢愆從君索句發春妍<lb/>
　　肇慶守鄭子禮以李北海石室碑見寄輒次山谷<lb/>
　　老人韻為謝<lb/>
吾評古法書固自有髙下端州遺我石室碑一字千金<lb/>
恐非價莫邪之劍難爭鋒李公落筆神氣同詩鳴一代<lb/>
屬山谷草根亦復吟秋蟲<lb/>
　　黄嗣深尚書自臨川省其兄嗣文户部于宜春用<lb/>
<pb n="KR4d0192_WYG_003-5b"/>
　　元明魯直唱題李生墨竹梅<lb/>
紛紛畫手調紅綠好以桃花配叢竹豈無短紙作江梅<lb/>
雪裏溪邊太幽獨李侯胸中有佳處研滴松煤聊寓目<lb/>
與梅擇對無可人分付此君眞不俗淡煙小雨空濛地<lb/>
何得月明疎影足始知璀璨出斜枝詩畫古來眞一族<lb/>
<hi>東坡梅詩竹間璀璨出斜枝</hi>
　　探梅<lb/>
幅巾芒鞋笻竹䇿踏遍山南與山北雪含欲下不下意<lb/>
<pb n="KR4d0192_WYG_003-6a"/>
梅帶將開未開色遶樹三匝且復去前村一枝應可摘<lb/>
丁寧説似水邊人從今日報花消息<lb/>
　　許公華遺潘衡墨云其女所造也<lb/>
潘公之墨東坡訣只今有女能傳業許郎來自大江西<lb/>
手探𤣥圭出箱篋摩挲熟視家風在款識明明筆竒絶<lb/>
見渠顔面得渠心湛如瞳子堅如鐵晴牕大几石泓淨<lb/>
未忍磨研令小缺冷金玉版姑試之一㸃清光初漏泄<lb/>
廷珪去人端未遠餘子何勞定優劣健婦果勝大丈夫<lb/>
<pb n="KR4d0192_WYG_003-6b"/>
從此廬陵是黟歙<hi>款識瞳子冷金玉版廷珪事皆東坡説也</hi>
　　謝胡帥餉酥<lb/>
虎頭骨相生來無談天吻燥齋腸枯欲從底處覓膏潤<lb/>
凝香燕寢烹牛酥鵝兒黄拂冰肌膚關中穰下遠不如<lb/>
已令炊餅作十字今晨盛饌非伊蒲<lb/>
　　謝柳全叔縣丞寄髙麗松花<lb/>
幽人所住空山裏老松皆作虯龍起但知樹底聽松風<lb/>
不見風前落松子三韓華萼手自開其間瑣碎如嬰孩<lb/>
<pb n="KR4d0192_WYG_003-7a"/>
請因賈客詔君長二十餘年無使來<lb/>
　　㔶甕酒<hi>辛未歲</hi>
吳儂餅麴成村酒所取何嘗議升斗一桮未盡朱顔酡<lb/>
過若茅柴那得久官酤私釀同一律竟識吾家新醖否<lb/>
近持方法報山妻入眼從來未曾有舊時菽麥眞其父<lb/>
秫稻麥和以爲母<hi>東坡酒子賦米為母麴為父</hi>甕頭又戴老瓦盆墐<lb/>
塞四旁如戸牖數朝已辦糟牀注不論清濁皆可口欣<lb/>
然一笑謂山妻愼勿輕傳殆天授答云妙處須心得縱<lb/>
<pb n="KR4d0192_WYG_003-7b"/>
有此方無此手請君痛飲當解酲賢哉大勝劉伶婦<lb/>
　　蓮榭<lb/>
郎官一星幾時落乃在水遶山圍間幽亭野彴不知數<lb/>
青鞋庾菜何由閒眼前突兀見蓮榭秋水泠然沼其下<lb/>
凌波仙子襪生塵露冷風凄微月夜願公清淨如遠公<lb/>
吾欲投合保社中冰雪肌膚攲翠蓋看花心似太虚空<lb/>
　　遊張公洞<lb/>
張公洞府未著腳向人浪説游荆溪欲看直上翠羽蓋<lb/>
<pb n="KR4d0192_WYG_003-8a"/>
不惜扶下青雲梯勁風翻動土囊口暗水流出桃花蹊<lb/>
卻將深處問兒輩一夕飛夢窮攀躋<lb/>
　　禽聲<lb/>
不如歸去東皋上美酒提壺迎婦餉何妨脱袴著新衣<lb/>
百箔蠶絲繭如盎春泥滑滑未沒腰田間布穀初立苗<lb/>
牧兒喜舞麥熟也報答爾曹婆餅焦<lb/>
　　荷池<lb/>
名園中有十頃池一錢不用君得之菱荷枯折小鴨睡<lb/>
<pb n="KR4d0192_WYG_003-8b"/>
絶勝紅妝青蓋時蛙鳴莫作鼓吹想亦莫問屬官與私<lb/>
讀書之暇招客飲能有此樂非公誰<lb/>
　　次折仲古游潯州桂園韻<lb/>
雞犬圖書同一舸老夫蕩槳兒扶柂潯江一繫欲生根<lb/>
夢下湖南向江左極知越俗留連客性不相投如水火<lb/>
是誰招喚寫羇愁拄頰西山雲數朶雲山下有園五畝<lb/>
不植側生旁挺果十年蓺桂待芳辛歲晚風霜深印可<lb/>
有懐澤畔入騷辭配以蘭椒眞類我斧斤竟不赦孤根<lb/>
<pb n="KR4d0192_WYG_003-9a"/>
問主林神安所坐乃知有用禍先集社櫟之徒最繁夥<lb/>
徑須澆下磈磊胸乞取青錢供白墮<lb/>
　　為張四明作<lb/>
一生所聞張仲蔚閉門蓬蒿深幾尺邇来伐竹聲丁丁<lb/>
手披榛叢待三益徑中踏破蒼苔色定是幽人芒屨跡<lb/>
莫將車邊兩輪赤奪此千竿一池碧<hi>時張有四眀之命</hi>
　　馮縣丞墨花<lb/>
君持松煤與研滴慘澹不言生百物胸中自無俗子韻<lb/>
<pb n="KR4d0192_WYG_003-9b"/>
落筆乃有此氣骨江梅正爾不施丹為我拂拭為清寒<lb/>
一枝早晚到牕几定作月影横斜看<lb/>
　　錢生遺笻竹斑杖戲作<lb/>
笻山美竹天下聞有客錢氏之礽雲自言吾祖嫌杖晚<lb/>
贈子九節斑爛文尋幽已得濟勝具傍險更策扶危勲<lb/>
同行安用木上座<hi>案此句本傳燈錄佛日禪師見夾山舉拄杖曰惟有木上座同行耳又見</hi>
<hi>蘇軾詩留我同行木上座原本木誤人今校改</hi>一日不可無此君<lb/>
　　夏初示兒曹<lb/>
<pb n="KR4d0192_WYG_003-10a"/>
鳥聲四合隂扶疎江湖散人拜賜初此君之子才墮地<lb/>
一一文采如於菟相看又作故時面乃是秋風篋中扇<lb/>
寸隂尺璧定何如付與爾曹分貴賤<lb/>
　　玩鷗亭<lb/>
乃翁獨步辭雲間五花判罷遊金鑾甘泉頗勞侍從事<lb/>
夜直必夢江湖寛晚遭忌刻泛湘水衆為不樂公欣歡<lb/>
白鷗無數沒浩蕩相親相近俄相安何曾一旦舞不下<lb/>
始信前事盟未寒文章炳蔚冠當代衣被諸子猶班班<lb/>
<pb n="KR4d0192_WYG_003-10b"/>
攜持扁牓向陽羨往日風味追令還乃翁閒散莫浪許<lb/>
乃翁青紫當拾取囘施佳名與老夫長共羣鷗臥煙雨<lb/>
　　獨青亭<lb/>
霜落水痕風落木翠葢倚天惟汝獨是誰手種百年餘<lb/>
䕃此空庭一株足歲寒不但色青青上有埀絲下茯苓<lb/>
松根老僧應取此制人頽齡起人死<lb/>
　　題夀樟亭<lb/>
大屋連甍小容足棟宇以來非一木豫章不是十圍樗<lb/>
<pb n="KR4d0192_WYG_003-11a"/>
受命于天何得獨君莫厭老大蓬蒿間應龍虹梁果非<lb/>
福<hi>案第三聯係長短句原本虹字下脱梁字攷西都賦抗應龍之虹梁詩蓋用其語今校補</hi>虚堂晝<lb/>
靜聞丁丁溜雨枯皮在空谷<lb/>
　　蚊蠅擾甚戲作<lb/>
黑衣小兒雨打牕斑衣小兒雷殷牀良宵永晝作底用<lb/>
只與二子更飛揚開尊匕箸須一洗破巻燈火尤相妨<lb/>
從來所持白羽扇自許百萬猶能當安知手腕為汝脱<lb/>
以小喻大眞成狂揮之使去定無策葛帳十幅眠空堂<lb/>
<pb n="KR4d0192_WYG_003-11b"/>
朝喧暮鬨姑聽汝坐待九月飛嚴霜<lb/>
　　同鄭禹功登巾子山<lb/>
天台鴈蕩天下竒豈不欲往官縛之巾山只在郡南郭<lb/>
曾未著眼眞成癡今晨排遣簿書了往赴鄭老同幽期<lb/>
羊腸轉盡得蘭若飛鳥不到雲雨埀青銅鏡外翠屏遶<lb/>
中有萬屋魚鱗差古來二事不兼得此地一覽俱無遺<lb/>
蓬萊方丈果何許雲駕飇馭知為誰赤城風月幸好戲<lb/>
驅取鸞鳯相追隨<lb/>
<pb n="KR4d0192_WYG_003-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0192_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　茶山集巻三<lb/>
</p>
<p>
</p>
  </div>
<div>
<head>茶山集巻四</head> <lb/>
    <p>
<pb n="KR4d0192_WYG_004-1a"/>
欽定四庫全書<lb/>
　茶山集巻四<lb/>
　　　　　　　　　　　　　宋　曾幾　撰<lb/>
　五言律詩<lb/>
　　立春<lb/>
十載東都客春盤種種春翠看蔬甲小黄愛韭苗新流<lb/>
落成吾老蕭疎對此辰睦隣如有使傳語大梁人<lb/>
　　春日二首<lb/>
<pb n="KR4d0192_WYG_004-1b"/>
今日知何日東風破臘來寒隨邊騎去春與漢軍囘彩<lb/>
勝參差翦蔬盤飣餖開不妨時節好年事豈禁催<lb/>
期頤三萬日政爾亦無多佳節已如許衰年將若何雨<lb/>
風增落寞戚友斷經過問訊庖廚内猶堪一洗磨<lb/>
　　春日卽事次韻<lb/>
穠李花如許殊勝灼灼紅只言開似雪不道去隨風勝<lb/>
日從吾黨衰年念此翁詩情猶可强桮勺不能同<lb/>
　　雨二首<lb/>
<pb n="KR4d0192_WYG_004-2a"/>
秋冬久不雨氣濁喜雲生麥隴崇朝潤茅檐徹夜聲初<lb/>
來斷幽徑漸密雜疎更賴有牆隂薺離離已可烹<lb/>
薄晩初霑洒清晨更慘悽魚寒拋餌去鴉濕就簷棲幽<lb/>
澗濺濺溜長堤淺淺泥一杯持自賀吾事在鋤犁<lb/>
　　夕雨<lb/>
屣履行莎徑移牀臥草亭風聲雜溪瀨雨氣挾龍腥曄<lb/>
曄空中電昏昏雲罅星徂年又如許吾鬢得長青<lb/>
　　雨夜<lb/>
<pb n="KR4d0192_WYG_004-2b"/>
一雨遂通夕安眠失百憂牕扉淡欲曉枕簟冷生秋畫<lb/>
燭爭碁道金尊數酒籌依然錦城夢忘卻在南州<lb/>
　　仲夏細雨<lb/>
霢霂無人見芭蕉報客聞潤能添硯滴細欲亂爐薫竹<lb/>
樹驚秋半衾裯愜夜分何當一傾倒趁取未歸雲<lb/>
　　憫雨<lb/>
梅子黄初徧秧鍼緑未抽若無三日雨那復一年秋薄<lb/>
晩看天意今宵破客愁不眠聽竹樹還有好音不<lb/>
<pb n="KR4d0192_WYG_004-3a"/>
　　郡中迎懷玉山應眞請雨得之未霑足<lb/>
憫雨連三月為霖抵萬金小埀開士手足慰老農心果<lb/>
欲千倉積猶須一尺深病夫渾不聽危坐聽佳音<lb/>
　　蘇秀道中大雨<lb/>
梅雨又時雨蘇州仍秀州客行無六月農事有三秋雲<lb/>
氣深鴻鴈烟波沒白鷗衰年慚愧汝物役幾時休<lb/>
　　晩雨<lb/>
蕭瑟度横塘霏微映繚牆壓低塵不動洒急土生香聲<lb/>
<pb n="KR4d0192_WYG_004-3b"/>
入楸梧碎清分枕簟凉囘頭忽陳迹簷角掛斜陽<lb/>
　　久雨<lb/>
荒院已無趣愁霖終不開簷聲喧客語屋漏逐人來橋<lb/>
報今朝斷牆聞昨夜摧尚餘湯餅具積潦未為灾<lb/>
　　久雨有懷曾宏甫<lb/>
欲訪溪山老無如此雨何一春判棄置十日斷經過燈<lb/>
火相看放鶯花卽漸多晴暄如有意數數上南坡<lb/>
　　苦雨<lb/>
<pb n="KR4d0192_WYG_004-4a"/>
儘道迎梅雨能無一日晴牕昏愁細字簷暗亂疎更未<lb/>
怪蛙爭席眞憂水冒城何由收積潦簫鼔賽西成<lb/>
　　大暑<lb/>
赤日幾時過清風無處尋經書聊枕籍瓜李漫浮沈蘭<lb/>
若靜復靜茅茨深又深炎蒸乃如許那更惜分陰<lb/>
　　謝人送壑源絶品云九重所賜也<lb/>
三伏汗如雨終朝沾我裳誰分金掌露來作玉溪凉别<lb/>
甑輭炊飯小爐深炷香麴生何等物不與汝同鄉<hi>别甑炊香</hi>
<pb n="KR4d0192_WYG_004-4b"/>
<hi>飯供養于此人禪家語也</hi>
　　大熱欲過廣壽寺謁韓子蒼追凉先之以詩<lb/>
執熱今如此追凉定若何長廊受風遠廣殿得陰多盛<lb/>
欲扶笻去還能下榻麽近公如玉雪未厭數經過<lb/>
　　病中聞鶯啼<lb/>
獨園森古木其下客幽棲盡日緑陰合有時黄鳥啼一<lb/>
聲添晝寂百囀使人迷賴汝生佳聽身今氣慘悽<lb/>
　　病起贈曾宏甫<lb/>
<pb n="KR4d0192_WYG_004-5a"/>
同病仍同起無聊獨至今酒杯君入手藥裹我關心極<lb/>
暑方無奈新凉又不禁呼兒鋤徑草萬一故人臨<lb/>
　　蛺蝶<lb/>
不逐春風去仍當夏日長一雙還一隻能白或能黄戀<lb/>
戀不能已翩翩空自狂訃功歸實用終自愧蜂房<lb/>
　　螢火<lb/>
渾忘生朽質直擬慕光輝解燭書帷靜能添列宿稀當<lb/>
風方自表帶雨忽成微變滅多無理榮枯㑹一歸<lb/>
<pb n="KR4d0192_WYG_004-5b"/>
　　讀書<lb/>
散帙有佳趣俗人那得知醉鄉非為酒坐隱不關棊几<lb/>
淨幽懷愜牕明老眼宜一生無用處又把教羣兒<lb/>
　　乞筆<lb/>
市上無佳筆營求亦已勞䕶持空雪竹束縛欠霜毫此<lb/>
物藏三穴須公拔一毛不堪髯主簿取用價能高<lb/>
　　題雙巖堂<lb/>
老子徜徉地岩幽想像間緑隂城角路青嶂屋頭山簿<lb/>
<pb n="KR4d0192_WYG_004-6a"/>
領惟生睡壺觴不解顔使人留眼處龕壁字囘環<lb/>
　　泉石堂<lb/>
南坡佳絶處夏木晝成陰青壁可對面寒泉能醒心駕<lb/>
言同勝踐晤語契幽襟野興何曾盡林間棲暮禽<hi>第五句一</hi>
<hi>云從游無俗物</hi>
　　坐進堂<lb/>
茅宇淨掃地竹爐深炷香一枝藤倚壁六尺簟敷牀門<lb/>
掩人聲寂簾埀晝景長跏趺便終夕端不負茲堂<lb/>
<pb n="KR4d0192_WYG_004-6b"/>
　　參雲亭晚坐<lb/>
大暑不可避微凉安所尋雲霄非濁世竹樹有清陰海<lb/>
近風先集山高日易沈無因見明月螢火亂更深<lb/>
　　龍溪新亭<lb/>
不識梯山路今聞駕壑橋蛟龍深窟宅松竹半雲霄與<lb/>
子成二老由來非一朝崖藤如暫寄還往肯辭遙<lb/>
　　雪中次韻<lb/>
積雪何所待凍雲終未開有時聞瀉竹無路去尋梅只<lb/>
<pb n="KR4d0192_WYG_004-7a"/>
欲關門臥誰能蕩槳來辟寒須底物正乏麴生才<lb/>
　　負暄<lb/>
炙背茅簷日雖貧辦不難趙衰真可愛范叔一何寒蝨<lb/>
暖無遺索書明得細看羲和有底急薄暮更衣單<lb/>
　　次韻三首<lb/>
白日無偏照𤣥冥不作難有爐如許大無地可言寒書<lb/>
腹夤緣曬禪心邂逅看呼兒來共此形影未孤單<lb/>
御冬無過酒得酒政應難可愛惟晴日相依度歳寒雖<lb/>
<pb n="KR4d0192_WYG_004-7b"/>
非挾纊坐且作擁爐看飢亦何堪忍斜陽掛食單<lb/>
鑿土篝松火為爐有底難未知行地日可辟中人寒氣<lb/>
味醇醪似光陰尺璧看囘頭長夏景直欲褫中單<lb/>
　　晁園<hi>入春欲攜家一遊晁園淫雨竟不果</hi>
晁氏芳菲圃因依淥水潯峯巒春著色桃李晝成隂可<lb/>
惜花狼籍仍遭雨滯淫饒陽供客眼只有此園林<lb/>
　　次朱新仲待制見慶次對之命韻<lb/>
典郡才能薄趨朝氣力微更堪持橐去只合掛冠歸六<lb/>
<pb n="KR4d0192_WYG_004-8a"/>
閤麗千尺四松森百圍公今有班綴衰老借餘輝<hi>唐待制班</hi>
<hi>在四松之間</hi>
　　次劉千歳喜折仲古見過二首韻<lb/>
新知劉子政生理髮蕭疎勝日歸談笑佳山奉起居摩<lb/>
挲千古物料理一牀書秀色堪餐否聊須摘我蔬<lb/>
門對分流水牕横别岸山茅茨居不翦蓬蓽晝常關傾<lb/>
葢曾三徑搖旌每數間猶欣龍閣老攜得好詩還<lb/>
　　次曾宏甫見過二首韻<lb/>
<pb n="KR4d0192_WYG_004-8b"/>
客有過蘭若交情似竹林野花無可落村酒不宜斟又<lb/>
得清新句如聞謦欬音南坡盟好在為問幾時尋<lb/>
鶯啼花落後芳草綠隂初良㑹日不足清談風有餘飢<lb/>
餐聊當肉嬾出坐無車勿以貧兼病相過跡也疏<lb/>
　　次鎭江守曾宏甫見寄韻<lb/>
一别高明去頻為瘴癘侵連滄公境界横碧我山林夜<lb/>
雨思同夢秋風辱寄音他年如衣錦畢世莫分襟<lb/>
　　次曾宏甫見寄韻<lb/>
<pb n="KR4d0192_WYG_004-9a"/>
今晨尺書至令我寸心寛老去光陰速人生㑹合難竹<lb/>
輿雲洞暖釣艇玉溪寒小憩饒陽否吾衰合掛冠<lb/>
　　又<lb/>
剖符舒子國蠟屐皖公臺恨不從山簡欣然見老萊<hi>宏甫</hi>
<hi>子表勲持詩以來</hi>功名身已老交舊首空回早晩依劉去朝廷<lb/>
不乏材<lb/>
　　又二首<lb/>
一紙寢丘書僧牕屢巻舒無因浮左蠡況復度匡廬政<lb/>
<pb n="KR4d0192_WYG_004-9b"/>
以相望遠非關自作疎夢成飛鳥去千里不躊躇<lb/>
政喜溪南宅<hi>宏甫卜築溪南</hi>還乘剡縣船<hi>予將適越上</hi>歸來知底日<lb/>
老去惜餘年觴詠雖休矣音書未寂然省郎君舊物消<lb/>
息已真傳<lb/>
　　次曽宏甫赴光守留别二首韻<lb/>
聽說光州好淮山是四隣凝香無一事奠枕有餘民世<lb/>
以文章著朝須寵數頻西湖便歸去應不待班春<hi>案班春二</hi>
<hi>字不經見攷後漢書崔駰傳駰祖篆王莽時為建新大尹到官稱疾不視事門下掾倪敞諫乃强起班春此詩蓋本之</hi>
<pb n="KR4d0192_WYG_004-10a"/>
淮白美無度山丹開欲然談誇空海内悵望只溪邊<lb/>
老境嗟無幾宗盟幸有連到時能走送别後見相憐<lb/>
　　五月六日為叢珍之集于南池呈座中諸公<lb/>
今日攜壺地南池信杖行紅蕖爭入眼白鷺最關情待<lb/>
得跳珠雨來聽打葉聲菰蒲最深處只欠小舟横<lb/>
　　公廨蓮池<lb/>
浪說吾邦小清池思有餘水風凉枕簟荷氣馥衣裾客<lb/>
位經過少官曹簿領疎良辰不行樂秋水落芙蕖<lb/>
<pb n="KR4d0192_WYG_004-10b"/>
　　題方氏清芬閣用范文正公韻<lb/>
勝絶登臨地桐江占十分省郎才不世御史氣如雲遂<lb/>
使芝蘭秀俱能錦繡文諸孫又如許百代有清芬<lb/>
　　效諸生作雪中探梅<lb/>
野梅消息近踏冷訪林端東閣尊空滿南枝雪半殘疎<lb/>
條未禁笑眞態欲欺寒後夜花應好仍勤束火看<lb/>
　　嶺梅<lb/>
蠻烟無處洗梅蕊不勝清顧我已頭白見渠猶眼明折<lb/>
<pb n="KR4d0192_WYG_004-11a"/>
來知韻勝落去得愁生坐久江南夢園林雪正晴<lb/>
　　巖桂二首<lb/>
擢本千巖秀開花八月凉雖非傾國色要是惱人香籬<lb/>
下菊清好林間蘭靜芳可憐遭遇晩妙語欠蘇黄<lb/>
栗玉黏枝細青雲翦葉齊團團巖下桂表表木中犀江<lb/>
樹風蕭瑟園花氣慘悽濃薫不如此何以慰幽棲<lb/>
　　種竹<lb/>
近郊蕃竹樹手種滿庭隅餘子不足數此君何可無風<lb/>
<pb n="KR4d0192_WYG_004-11b"/>
來當一笑雪壓要相扶莫作封侯相生來鄙木奴<lb/>
　　二兒次韻予亦復次韻二首<lb/>
此君今日醉不復記方隅窈窕因吾有恢台到爾無青<lb/>
猶須雨沐直不要人扶旁舍連高柳何堪與作奴<lb/>
幽居有忙事為竹遶牆隅雨後青葱否風前安穩無井<lb/>
深時汲引架倒復持扶只欠江梅樹君應壻玉奴<lb/>
　　新種竹有筍<lb/>
此君非俗物今歳有佳兒徑密無人見僧來報客知西<lb/>
<pb n="KR4d0192_WYG_004-12a"/>
家應滿地上番欲横枝添得清聲未君聽風雨時<lb/>
　　竹軒出筍<lb/>
問訊東軒竹新萌頗不齊文章藏霧豹頭角觸藩羝逸<lb/>
氣先騰上長鞭半落西後來堪底用采掇付山妻<lb/>
　　似賢齋竹<lb/>
大暑不可度小軒聊復開只消看竹坐不必要風來豈<lb/>
待迷時種何妨臘月栽葉端須雨打有句索渠催<lb/>
　　所種竹鞭盛行<lb/>
<pb n="KR4d0192_WYG_004-12b"/>
獨遶篔簹徑令人喜欲顛已持蘇老節更著祖生鞭傍<lb/>
舍應除地新梢擬上天真成時夜卵煨茁想明年<lb/>
　　逮子作亭于官舍明清堂後種竹殆千竿余名其<lb/>
　　亭以留客取老杜竹深留客處之句因題二小詩<lb/>
　　云<lb/>
行到竹窮處有亭佳可遊境因吾子勝客為此君留娟<lb/>
淨經時雨蕭梢六月秋豈無他草樹涇渭不同流<lb/>
種竹無他事林間與客遊自應攜手入安用閉門留靜<lb/>
<pb n="KR4d0192_WYG_004-13a"/>
可過僧夏清冝對奕秋衰翁九節杖來往亦風流<lb/>
　　代書抵筠守譚崧老求茶筍<lb/>
問訊江南美人推道院州雨前收雀舌雪底薦貓頭有<lb/>
客同僧過頻年遣僕求故交今五馬解送老龐不<lb/>
　　南歸題揚州竹西亭<lb/>
往歳出蕪城飄然一客星又從江北路重到竹西亭楚<lb/>
岸寛圍碧吳山遠借青聖時還舊觀歌吹月中聽<lb/>
　　登揚州郡圃小金山遙碧亭<lb/>
<pb n="KR4d0192_WYG_004-13b"/>
絶島浸中零<hi>案中零二字似應從泠攷一綂志中泠泉在鎮江西北煎泉水記劉伯芻以揚子江</hi>
<hi>南泠水為第一泠或作零亦作<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>今仍原文</hi>飛來棗葉輕碧天圍斗野紅日<lb/>
下蕪城山作脩眉翠人添老眼明園林多勝地獨愛小<lb/>
崢嶸<lb/>
　　高郵無梅花求之于揚帥鄧直閣<lb/>
送臘臘埀盡迎春春欲回如何萬家縣不見一枝梅有<lb/>
客幽尋去無人遠寄來揚州何遜在政用小詩催<lb/>
　　鄧帥寄梅并山堂酒<lb/>
<pb n="KR4d0192_WYG_004-14a"/>
甓社湖邊路詩筒得報回舊時雲液酒<hi>揚州上尊名也</hi>新歳雨<lb/>
肥梅不是園官送眞成驛使來鬢毛都白盡更著此花<lb/>
催<lb/>
　　謁徑山佛日杲禪師于虎丘<lb/>
此老雲相似何天不往還打包龍井寺持鉢虎丘山一<lb/>
别經年事相逢半日間向來參底語不墮有無間<hi>師示余以</hi>
<hi>狗子無佛性語</hi>
　　遊虎丘寺<lb/>
<pb n="KR4d0192_WYG_004-14b"/>
重遊吳子國又入虎丘山長日挽人住好風將我還兒<lb/>
童陪勝踐長老記衰顔<hi>長老沼公嘗邂逅于三衢</hi>無復尹和靖西菴<lb/>
空掩關<hi>余二十年前嘗到此山中是時和靖寓居西菴</hi>
　　留别榮茂實侍郎<lb/>
老為吳㑹客耆舊不相忘政以牛馬走曾陪鵷鷺行千<lb/>
年書穴在六月鏡湖凉從此登臨地囘頭憶侍郎<lb/>
　　寓廣教僧寺<lb/>
似病元非病求閒方得閒殘僧六七輩敗屋兩三間野<lb/>
<pb n="KR4d0192_WYG_004-15a"/>
外無供給城中斷往還同參木上座與汝住茶山<lb/>
　　嶽麓寺<lb/>
嶽麓知名寺幽尋到眼邊林深不見日山靜只聞泉便<lb/>
欲呼舟去聊為借榻眠明朝遊歴處都在小牕前<lb/>
　　嶺外出巡<lb/>
嶺外身逾老江南首重囘有猿啼夢破無鴈寄書來山<lb/>
雨晴猶濕蠻烟晝不開如何緣許事奪我手中桮<lb/>
　　南雄郡守致怪石四株<lb/>
<pb n="KR4d0192_WYG_004-15b"/>
只道無南鴈書今數往還一牕江表地數朶廣東山奇<lb/>
甚君風骨蒼然我面顔歸時要船重更為斸岩間<lb/>
　　何德器寄道州怪石<lb/>
一去春陵郡天星幾度回身今鏡湖住山自道州來指<lb/>
㸃雙巖出摩挲一笑開是誰營致此石友似陳雷<lb/>
　　太湖石<lb/>
誰憐孤峭質移在太湖心出得風波外任他池館深不<lb/>
同花逞豔多愧竹埀陰一片至堅操那憂歳月侵<lb/>
<pb n="KR4d0192_WYG_004-16a"/>
　　怪石<lb/>
濟勝初無具搜奇只此間飛來太湖石坐我洞庭山面<lb/>
面成牕户峯峯出髻鬟寓居端欠此頗欲載之還<lb/>
　　聞寇至初去柳州<lb/>
剝啄誰敲戸倉皇客抱衾只看人似蟻共道賊如林兩<lb/>
岸論千里扁舟抵萬金病夫桑下戀萬一有佳音<lb/>
　　聞寇退欲還柳州寄柳守常子正<lb/>
舊隱龍城在書傳喜可知還來避地客已去弄兵兒瘴<lb/>
<pb n="KR4d0192_WYG_004-16b"/>
色休看鏡行期不問龜中秋一杯酒定與故人持<lb/>
　　大藤峽<lb/>
一洗干戈眼舟穿亂石間不因深避地何得飽看山江<lb/>
潰重圍急天横一線慳人言三峽險此路足追攀<lb/>
　　歸途<lb/>
歸途似烏鵲得樹且依棲一寸客亭燭數聲村舍雞路<lb/>
長風正北野曠日沈西夢作祠官去江干入馬蹄<lb/>
　　自廣西歸上饒閱所藏書<lb/>
<pb n="KR4d0192_WYG_004-17a"/>
久矣山人去懷哉屋壁藏侵陵閱梅雨調護乏芸香次<lb/>
第繙經集呼兒理在亡乞歸全為此何愛橐中裝<lb/>
　　初還信州呈寓居諸公<lb/>
萬事不稱意一生長損心稍知閒有味又覺老相侵田<lb/>
舍那能問溪山未暇尋清歌一杯酒聊與故人斟<lb/>
　　吕郎治先以職事至常山縣不敢越境以書致兩<lb/>
　　郡酒日鑄茶<lb/>
子到常山縣饒陽有敝廬相望百里地空得數行書睡<lb/>
<pb n="KR4d0192_WYG_004-17b"/>
思茶料理愁懷酒破除新秋卽在眼過我定何如<hi>治先許秋</hi>
<hi>間攜家見過</hi>
　　廸姪屢餉新茶二首<lb/>
吾家今小阮有使附書頻喚起南柯夢持來北苑春顧<lb/>
余多下駟況復似陳人不是能分少其誰遣食新<lb/>
勑廚羞煮餅掃地供爐芬湯鼎聊從事茶甌遂策勲興<lb/>
來吾不淺送似汝良勤欲作柯山㸃<hi>俗所謂衢㸃也</hi>當令阿造<lb/>
分<hi>造姪妙于擊拂</hi>
<pb n="KR4d0192_WYG_004-18a"/>
　　造姪寄建茶<lb/>
汝已去閩嶺茶酒猶粲然買應從聚處<hi>姪居三衢俗言所出不如所聚</hi>
寄不下常年洗滌盧仝椀提攜陸羽泉<hi>予所居茶山泉名</hi>無人<lb/>
分得好更憶仲容賢<lb/>
　　述姪餉日鑄茶<lb/>
寳胯自不乏山芽安可無子能來日鑄吾得具風爐夏<lb/>
木囀黄鳥僧牕行白駒談多轉生睡此味正時須<lb/>
　　曾同季餉建溪顧渚新茶<lb/>
<pb n="KR4d0192_WYG_004-18b"/>
雨潤梅黄後風薫麥秀初不持新茗椀空枉故人書顧<lb/>
渚瓊糜似閩溪玉食餘吾宗重盟好併以遺閒居<lb/>
　　尹少稷寄顧渚茶<lb/>
駸駸要路津舊日水南人尙記茶山老能分顧渚春江<lb/>
淮勞廟算河路暗胡塵憂國惟生睡降魔固有神<lb/>
　　嘗建茗二首<lb/>
破除湯餅睡倚賴建溪春往日惟求舊今朝遽食新不<lb/>
辭濃似粥少待細于塵寳胯無多子留須我輩人<lb/>
<pb n="KR4d0192_WYG_004-19a"/>
茅宇已初夏茶甌方早春真成湯沃雪無復渴生塵有<lb/>
客嘲三韭其誰送八珍不如藏去好孤負一年新<lb/>
　　煎茶<lb/>
貧中有佳設石鼎事煎烹顧渚草芽白惠山泉水清酌<lb/>
多風可御薫歇霧猶横飲罷妻孥笑枯腸百轉鳴<lb/>
　　鄭侍郎招賞瑞香感舊有作<lb/>
鄭驛留賔處看花又一年香囊依葉密錦繖向人圓子<lb/>
敬新游岱吾宗復在邊小詩相促迫感舊一棲然<hi>去歳與王</hi>
<pb n="KR4d0192_WYG_004-19b"/>
<hi>元渤曽宏甫同作詩故有此句</hi>
　　榴花<lb/>
樹陰看已合榴朶見初明當夏豈無意避春真有情花<lb/>
雖後文杏實可待瓌橙病叟緣何喜留苔看落英<lb/>
　　九日小圃菊花有開者病瘍不能泛一桮把玩而<lb/>
　　已<lb/>
黄菊開何許疎籬小隱家似知重九日故放兩三花病<lb/>
著桮無淥衰年髮半華佳辰辜負汝滿把但成嗟<lb/>
<pb n="KR4d0192_WYG_004-20a"/>
　　宫祠滿秩<lb/>
雲水天台郡祠庭我所監幾年真傲吏今日是前銜禄<lb/>
米誰周急園蔬不療饞上書端未免定不達空函<lb/>
　　送曾宏甫守天台<lb/>
此地多朋好惟君似弟兄不堪輕作别那得易為情秋<lb/>
日行灕水春風上赤城莫言無過鴈略不寄佳聲<lb/>
　　送戚弼甫解官鹽場二首<lb/>
聽說君中外堂堂世上名文華張右史<hi>君之外祖也</hi>正素老<lb/>
<pb n="KR4d0192_WYG_004-20b"/>
先生已上三年課相期萬里程贈行無好句聊用一杯傾<lb/>
訪舊今無幾惟君昔有連笑談傾一坐筆札富諸賢<lb/>
<hi>君蓄前賢墨蹟甚富</hi>作惡又數日從游經二年勉旃繩祖武窮達自<lb/>
關天<lb/>
　　送李商叟<lb/>
好去皇華使佳哉所領州職除天祿閣家近岳陽樓一<lb/>
別誰青眼相逢各白頭西來多驛騎能寄短書不<lb/>
　　送紹興張耆年教授之永嘉學官<lb/>
<pb n="KR4d0192_WYG_004-21a"/>
海内孤寒士江頭獨冷官胡為渉脩阻不肯近長安蠲<lb/>
紙無留筆生枝不帶酸名山天下少行矣雪消殘<lb/>
　　送洪州西山香城長老通公惠通<lb/>
聞說香城寺孤峯靉靆間公今懷祖印老去入鄉關<hi>通洪</hi>
<hi>人也</hi>穩泛春波水深藏暮雨山筆頭多語句寄我不當慳<lb/>
　　逮子赴湖南漕司舉寄之<lb/>
舉子忙如此槐花細細開吾兒承詔去有客附書來鶴<lb/>
髮風前帽雞頭月下杯衰年餘幾許勝日不同陪<lb/>
<pb n="KR4d0192_WYG_004-21b"/>
　　逮子以今歳正月十六日之毗陵而以十二月十<lb/>
　　五日還舍銓試第二且得新雛以詩示之<lb/>
不見吾兒久今朝慰眼前分襟燈火夜囘櫂雪霜天中<lb/>
鵠令人喜將雛得我憐一杯歡笑後急急理塵編<lb/>
　　挽李泰發參政三首<lb/>
公昔遭前政忠精不少衰立談廷爭地上疏里居時意<lb/>
氣南山在名聲北斗埀心知不亡者送往得無悲<lb/>
漢室推元禮唐家得衞公龍門傾後輩鯨海伏孤忠守<lb/>
<pb n="KR4d0192_WYG_004-22a"/>
護多神物旋歸一老翁如何九江路萬事併成空<lb/>
道義曾無間因依遂有連旋聞新雨露亟返舊林泉父<lb/>
老門庭下兒孫几杖前不令成此段泣涕問蒼天<lb/>
　　挽石參議<lb/>
人物千巖秀家風萬石餘劉侯深愛畫杜氏富藏書卿<lb/>
寺曾親擢藩方有詔除遽隨丹旐去老淚濺衣裾<lb/>
　　挽焦適道寺丞二首<lb/>
氣質推渾厚言談見切磋過從方里巷挽送忽山阿吉<lb/>
<pb n="KR4d0192_WYG_004-22b"/>
士今如此高穹定若何交游雖不乏耆舊已無多<lb/>
豈意初秋事俄聞遠日期在公無可憾有客不勝悲宅<lb/>
兆溪山好郊原草木衰給孤園上路無復往還時<lb/>
　　挽陳丞相<lb/>
身已棲巖壑公初冠廟堂奉祠方徳庇次對復恩光政<lb/>
爾為舟楫如何壞棟梁紼謳爭㸃筆衰謝獨難忘<lb/>
　　挽梁元功諌議<lb/>
豈弟更三郡題評冠一鄉繩愆御史疏補闕諌臣章直<lb/>
<pb n="KR4d0192_WYG_004-23a"/>
歎牙絃絶明嗟魏鑑亡皇情應震悼追賁盛龍光<lb/>
　　挽程伯禹尚書三首<lb/>
誠明猶博學直諒更多聞休父中興傑宣王上聖君精<lb/>
忠自金石感㑹合風雲不謂生芻奠今來下馬墳<lb/>
璧水三千士文闈第一人煌煌持紫槖亹亹逼鴻鈞得<lb/>
郡還辭劇居家更乞身期頤如可料愁絶上元春<lb/>
昔在宣和日雍容接俊游横經臨璧沼提槧上瀛洲去<lb/>
徳俄千里依仁復兩州豈知埀老别華屋落山丘<lb/>
<pb n="KR4d0192_WYG_004-23b"/>
　　挽王元渤舎人二首<lb/>
早得文章譽仍高政事科珠璣隨咳唾襦袴起謳歌老<lb/>
去貧逾甚歸來病更多善人今已矣施報果如何<lb/>
觴詠陪真率言談見坦夷凄凉今日事牢落暮年悲有<lb/>
淚看詩巻無情對酒巵哀哉王子敬吾黨一何衰<lb/>
　　挽鄧禹功<lb/>
山海淮壖利吾徒職駿奔長官惟我在同事只公存句<lb/>
法深深見心宗細細論清風今已矣微月耿黄昏<lb/>
<pb n="KR4d0192_WYG_004-24a"/>
　　挽向伯恭侍郎三首<lb/>
忠義雲霄逼聲名日月懸劇談風滿坐傑作氣無前詩<lb/>
酒今彭澤山林昔輞川不隨秋露盡家集燦成編<lb/>
用舍行藏事如公世所難誰能奉香火直作掛衣冠國<lb/>
論言猶在宸毫墨未乾一生無限好留與後人看<lb/>
昔在兒童歳曾陪竹馬游薌林叨共席泛宅幸同舟忽<lb/>
忽三年别堂堂萬事休孤風亭下夢猶記曩時不<lb/>
　　挽晁恭道侍郎二首<lb/>
<pb n="KR4d0192_WYG_004-24b"/>
家令西京傑文元聖世賢大參名更重學士集爭傳此<lb/>
道長囘首惟公早比肩嗚呼百年半齎志遂沈泉<lb/>
往日趨金馬中年剖玉麟論思貳卿事歌詠別都民久<lb/>
矣窮諸妄歸歟契一真東園尊俎地俯仰跡成陳<lb/>
　　挽呂惇智<hi>用中</hi>直閣二首<lb/>
呂卿豪傑士家世兩申公小試為郎日深知有祖風名<lb/>
高中興後病著半生中遂作青山去嗚呼萬事空<lb/>
歴數交游内公家雅有連舍人先卽世駕部復沈泉遠訃聞<lb/>
<pb n="KR4d0192_WYG_004-25a"/>
今夏高談記昔年離窮一片影大似老夫然<hi>惇智昆仲惟偉信在</hi>
<hi>耳</hi>
　五言排律<lb/>
　　戲同諸孫課春日遲遲<lb/>
晝漏今多少人閒只自知簾埀春色靜窓度日華遲柳<lb/>
影徐徐轉花隂緩緩移助成耕野事添得讀書時醉著<lb/>
三竿睡憂來一局棊吾徒須愛惜看卽是冬曦<lb/>
　　王履道左丞見訪<lb/>
<pb n="KR4d0192_WYG_004-25b"/>
近市三椽屋斜陽一席門故人空厚祿過我獨高軒轉<lb/>
刻求巾屨忘形奉笑言性容安石緩道許穆生存暝色<lb/>
遙岑合歸途漲水渾傳呼聽已遠依舊雀聲喧<lb/>
　　雪中登王正中書閣<lb/>
對雪同誰語登樓似欲仙人家修月户丈室散花天山<lb/>
擁鉤簾外江横隱几前寒深落鴈渚清集釣魚船扶病<lb/>
從摩詰銷憂得仲宣展書明細字烹茗濕疎烟月好還<lb/>
同夢詩成已下弦<hi>是日旣望後十日而詩始成</hi>明年儻相憶一為到<lb/>
<pb n="KR4d0192_WYG_004-26a"/>
關邊<hi>予有嶺南之行</hi>
　　秋雨排悶十韻<lb/>
今夏久無雨從秋卻少晴空濛迷遠望蕭瑟送寒聲衣<lb/>
潤香偏著書蒸蠧欲生壞簷聞瓦墮漲水見堤平溝溢<lb/>
池魚出天低塞鴈征螢飛明暗廡蛙閙雜疎更藥醭時<lb/>
須焙舟閒任自横未憂荒楚菊直恐敗吳秔夜永燈相<lb/>
守愁深酒細傾浮雲㑹消散鼓笛賽西成<lb/>
　　食蜂兒有感<lb/>
<pb n="KR4d0192_WYG_004-26b"/>
蜂兒雖小物各自有君臣奪食已非義焚巢兹不仁殺<lb/>
身緣底罪作俑定何人不憚高論直寧辭遠送珍解包<lb/>
顔有喜入坐齒生津海錯休前列山肴且不陳其誰心<lb/>
惻怛為汝鼻酸辛願下孩蟲令恩傾雨露春<lb/>
　<lb/>
　<lb/>
　<lb/>
　茶山集巻四<lb/>
</p>
<p>
</p>
  </div>
<div>
<head>茶山集巻五</head> <lb/>
    <p>
<pb n="KR4d0192_WYG_005-1a"/>
欽定四庫全書<lb/>
　茶山集巻五<lb/>
　　　　　　　　　　　　　宋　曾幾　撰<lb/>
　七言律詩<lb/>
　　辭召命呈子忱侍郎<lb/>
嬾慢無端世所遺獨憐衰病少光輝恵然投我有華衮<lb/>
何以報公無紵衣末學虛聲慚取譽舊章多識恐成非<lb/>
侍郎清鑒懸明鏡莫道塵埃一㸃飛<lb/>
<pb n="KR4d0192_WYG_005-1b"/>
　　王周士顯謨自閩中歸溈山舊隠道經臨川恵然<lb/>
　　先辱且出示吕居仁送行詩有見及語因次其韻<lb/>
　　贈周士<lb/>
此生寡偶固其宜何况身從老得衰門外設羅誰一顧<lb/>
道旁傾蓋子相知斷金已定交逰事伐木仍傳故舊詩<lb/>
聞說溈山堪避世卜鄰他日更無疑<lb/>
　　雪中陸務觀數來問訊用其韻奉贈<lb/>
江湖迥不見飛禽陸子殷勤有使臨問我家居誰暖眼<lb/>
<pb n="KR4d0192_WYG_005-2a"/>
為言憂國只寒心官軍渡口戰復戰賊壘淮壖深又深<lb/>
坐看天威掃除了一壺相賀小叢林<hi>務觀所結菴號小叢林云</hi>
　　陸務觀效孔方四舅氏體倒用二舅氏題雲門草<lb/>
　　堂韻某亦依韻<lb/>
陸子家風有自來胸中所患郤多才學如大令倉盛筆<lb/>
<hi>寺本王子敬宅有筆倉</hi>文似若耶溪轉雷襟抱極知非世俗簿書<lb/>
那解作氛埃集賢舊體君拈出詩巻從今盥水開<lb/>
　　以湯餅招韓伯周王巖起二提舉鄭深道曾宏甫<lb/>
<pb n="KR4d0192_WYG_005-2b"/>
　　二使君宏甫有詩次其韻<lb/>
鏡湖淮瀆舊刺史廬阜赤城新使君敢持湯餅一取飽<lb/>
更用尊酒重論文玉川遣奴致雙鯉吏部呼兒書八分<lb/>
不如哦君七字句舉首看度南山雲<lb/>
　　曾宏甫見招看海裳而郡城新有更初闔扉之令<lb/>
　　予聞鼔亟歸一詩呈宏甫<lb/>
西蜀名花得許穠晚來呼客醉花中可憐朶朶枝枝弱<lb/>
自占深深淺淺紅收拾雖微少陵老寵光還有翰林公<lb/>
<pb n="KR4d0192_WYG_005-3a"/>
無聊獨出城闉去燒燭看時恨不同<lb/>
　　次曾宏甫社日賞海棠吳守宅且試新茗韻<lb/>
一樹深深地主家外邊誰復見穠華却因社日治聾酒<lb/>
得醉春時近眼花著粉施朱俱惬當吹風洗雨但驚嗟<lb/>
酴釄芍藥埀埀發更試頭綱一餅茶<lb/>
　　蘇秀道中自七月二十五日夜大雨三日秋苖以<lb/>
　　蘇喜而有作<lb/>
一夕驕陽轉作霖夢回凉冷潤衣襟不愁屋漏牀牀濕<lb/>
<pb n="KR4d0192_WYG_005-3b"/>
且喜溪流岸岸深千里稻花應秀色五更桐葉最佳音<lb/>
無田似我猶欣舞何况田間望嵗心<lb/>
　　喻子才提舉招昌源觀梅倦不克徃蘇仁仲有詩<lb/>
　　次韻<lb/>
問公何許看花回賸説郊坰十里梅樹雜古今他處少<lb/>
枝分南北一齊開昌源已辦行厨去離渚猶須使節來<lb/>
況復蘭亭公所葺清流九曲要傳杯<lb/>
　　聞降湖北提鹽<lb/>
<pb n="KR4d0192_WYG_005-4a"/>
一為散吏寄郊坰三見南山木葉零病著不能朝帝所<lb/>
老來只合奉祠庭繡衣玉節官仍作<hi>音佐</hi>流水桃花路再<lb/>
經洞口故人應問我淹留何處髪星星<lb/>
　　南山除夜<lb/>
薫風吹船落江潭日月除盡猶湖南百年忽已度强半<lb/>
十事不能成二三青編中語要細讀蒲團上禪須飽參<lb/>
兒時顔状聴渠改瀟湘水色深挼藍<lb/>
　　喜聞天兵已臨衢寇<lb/>
<pb n="KR4d0192_WYG_005-4b"/>
野宿溪行各晏然吳頭楚尾接風烟豈知苻澤深為祟<lb/>
不道柯山最近天境上音郵多浪語殿前兵馬是真傳<lb/>
未能日報書三捷竹簟紗厨到曉眠<lb/>
　　至日述事時江海大捷<lb/>
觀臺四望楚氛開雲物輪囷瑞九垓大雪山隂消得盡<lb/>
㣲陽井底放令回江心皁幟千艘沒海角黄旗一騎來<lb/>
想像天顔知有喜正衙入賀薦金罍<lb/>
　　寄泉南守趙表之<lb/>
<pb n="KR4d0192_WYG_005-5a"/>
天遣髙人下别峯<hi>表之雙塔所居一軒號別峯</hi>諒無官事汩胷中香<lb/>
來海外沈煙碧果熟林間荔子紅曹植詩篇疏入社裴<lb/>
休參問逺同風蕭然丈室維摩詰何日文殊對此翁<lb/>
　　寄浙漕韓公圭璡<lb/>
故人官達更相求不但寒温札翰投深貯爐薫來嶺海<lb/>
逺包書帙到林丘未知輓粟飛芻外尚及哦詩把酒不<lb/>
千里往還殊不隔夢魂常繞日邊州<lb/>
　　寄浙東參議鄭禹功<lb/>
<pb n="KR4d0192_WYG_005-5b"/>
憶昨分攜自日邊星辰忽忽幾回天故人老作諸侯客<lb/>
今我初無二頃田安得詩書同保社敢煩札翰訪林泉<lb/>
萬山不隔襟期處賴有渠儂一味禪<hi>禹功參禪有省</hi>
　　寄十扇與陳述之<lb/>
饒陽輕箑人共知封書寄與今其時清風兩腋想披拂<lb/>
眀月千里能追隨一朝貴重得謝傅中道捐棄憐班姬<lb/>
吾徒且當置是事魯縞如雪題新詩<lb/>
　　寄信守徐穉山侍郎<lb/>
<pb n="KR4d0192_WYG_005-6a"/>
歸去來兮莫問津有船即買繫江濱自應一學陶元亮<lb/>
不用更呼祁孔賓已卜春前春後日重尋水北水南人<lb/>
使君為我新茅棟數有書來意甚真<lb/>
　　寄何晉之直閣<lb/>
别來不寄一行書貝葉琅函想自娛喜得直廬新内閣<lb/>
夢成同舎舊東都絶知筆底鶱騰在未省體中安穏無<lb/>
見説閩山小兒子夤縁即罷數趨隅<lb/>
　　寄提舶王季羔<lb/>
<pb n="KR4d0192_WYG_005-6b"/>
外臺隠吏極風流記得衰翁舊日不三島十洲曾接武<lb/>
千巖萬壑更從遊官曹閒似雲間鶴賈舶紛如海上鷗<lb/>
幸有西湖應著我時操艇子過明州<lb/>
　　撫州呈韓子蒼待制<lb/>
一時翰墨頗横流誰以斯文坐鎮浮後學不虚稱吏部<lb/>
此生曾是識荆州相逢未改舊青眼自笑無成今白頭<lb/>
聞道少林新得髓離言語次許參不<lb/>
　　子蒼㩦賀章見過用韻為謝<lb/>
<pb n="KR4d0192_WYG_005-7a"/>
胡嶺三年自竄流歸來差慰此生浮政縁天下無雙士<lb/>
非為江東第一州懸榻坐中難入眼設羅門外少回頭<lb/>
袖詩不意高軒過問里人曾到此不<lb/>
　　次子蒼追憶館中納凉韻<lb/>
飯罷蓬瀛屧響廊薫風啜茗倚繩牀草荒老氏藏書屋<lb/>
山繞王家避世牆湯餅承公薦槐緑爐芬遣我夢芸香<lb/>
欲論舊事愁無奈願挽天河作酒漿<lb/>
　　聞李泰發參政得旨自便將歸以詩迓之<lb/>
<pb n="KR4d0192_WYG_005-7b"/>
苦遭前政墮危機二十餘年詠式㣲天上謫仙皆欲殺<lb/>
海濱大老竟來歸故園松菊猶存否舊日人民果是非<lb/>
最小郎君今弱冠别時聞道不勝衣<hi>案瀛奎律髓註秦檜謫趙丞相鼎李</hi>
<hi>参政光胡編修銓于海外必欲殺之趙先歿李胡皆生還又最小郎君原註謂孫壻文授今附識於此</hi>
　　李子長縣丞示詩巻<lb/>
乃祖天邊太白星裔孫名字見家聲官曹卑似崔斯立<lb/>
句律清如庾義城贈我不知相報答投人政恐未分明<lb/>
丞哉于子元無負松竹成隂水亂鳴<lb/>
<pb n="KR4d0192_WYG_005-8a"/>
　　汪彦章内翰除守臨川以詩賀之<lb/>
臨川内史詔除誰里巷傳聞報客知金馬門深曾草制<lb/>
水精宫冷近題詩行看畫省旌旗入定把書麟筆札隨<lb/>
若訪毗耶舊居士無人問疾鬢成絲<lb/>
　　賀曾裘甫得解<lb/>
南風盛事昔無聞乃祖詞場筆有神一牓豪英收㡬士<lb/>
同年伯仲看三人今君科第欲驚世他日文章當致身<lb/>
意惬歸來能訪我亦令宗派倚生春<lb/>
<pb n="KR4d0192_WYG_005-8b"/>
　　吳元中少宰復官守長沙以詩賀之<lb/>
眼看亂後幾凋年神䕶靈光獨巋然<hi>靖康宰相六人惟公在矣</hi>鏡裏<lb/>
未添新白髪囊中初得舊青氊寄書地正當回鴈晤語<lb/>
身方走跕鳶社稷于公端可卜一篇江漢詠周宣<lb/>
　　題徐子禮自覺齋時子禮為江隂抱麾之行<lb/>
徐子長吟復短吟竒書牕下日幽尋誰知密密深深地<lb/>
參得明明了了心千里澄江空更濶中秋素月古猶今<lb/>
使君胸次端如許願以餘光照所臨<lb/>
<pb n="KR4d0192_WYG_005-9a"/>
　　題巾山廣軒次韓无咎韻<lb/>
鈴齋偪仄未銷憂暇日聊為帢幘遊喬木中間藏古寺<lb/>
籃輿直上得名流豈無雲水連孤嶼亦有山林望一州<lb/>
後日玉霄峯頂去憶經行處為回頭<lb/>
　　張子公招飯靈感院<lb/>
竹輿響肩艫啞嘔芙蕖城曉六月秋露華猶泫草光合<lb/>
晨氣欲動荷香浮給孤獨園賴君到伊蒲塞供為我羞<lb/>
僧牕各自占山色處處薫爐茶一甌<lb/>
<pb n="KR4d0192_WYG_005-9b"/>
　　吕居仁力疾作詩送行次其韻<lb/>
雪屋風牕逼嵗窮一杯情話與誰同向人寡偶無如我<lb/>
抵老相知獨有公文字欲求千古事簿書還費二年功<lb/>
新詩已佩臨分語况復哦詩是病中<lb/>
　　次韓叔夏送行韻<lb/>
乃祖曽為文送窮兒孫氣味畧相同立朝有疏慕汲直<lb/>
去國無書干子公竹椅蒲團深著意雪牕螢案坐収功<lb/>
自憐無補朝廷事又向蠻煙瘴雨中<lb/>
<pb n="KR4d0192_WYG_005-10a"/>
　　次蘇守朱新仲舎人留㑹稽之行韻<lb/>
公知此老發船時不作河梁送别詩但説江湖留我住<lb/>
為言巖壑與人期凝香燕寢定自好懐綬稽山無不宜<lb/>
早晚歡迎剡溪上去公亦復意遲遲<lb/>
　　適越留别朱新仲<lb/>
扁舟緑漲漕渠時解釋離懐政用詩管鮑交朋無變態<lb/>
朱陳嫁娶有佳期長洲茂苑著身久秦望鏡湖行腳宜<lb/>
二浙中間才一水短書莫使寄來遲<lb/>
<pb n="KR4d0192_WYG_005-10b"/>
　　寓居有招客者戲成<lb/>
蓬蒿小院立秋天禿鬢凄風雨颯然丈室何人問摩詰<lb/>
後堂無地著彭宣牀頭白酒新浮甕案上黄詩屢絶編<lb/>
不厭寒家淡生活書牕期與子周旋<lb/>
　　次勸農韻<lb/>
典郡治中總得賢郊原一出萬人傳山行野渡時時雨<lb/>
婦餉夫耕處處田說與老農無罪歳但當力作有逢年<lb/>
驅兒播種貧家事可奈西疇只仰天<lb/>
<pb n="KR4d0192_WYG_005-11a"/>
　　處守謝景思寄勸農詩次其韻<lb/>
使君小隊出田間郤擁旌旗鼔吹還走送勞農詩俊逸<lb/>
懸知領客事清閒坐曹已白兒時鬢置酒聊朱病後顔<lb/>
無路從公上烟雨夢魂長遶處州山<lb/>
　　乙卯嵗江南大旱七月六日臨川得雨奉呈程伯<lb/>
　　禹待制<lb/>
縹緲爐煙上帝閽朝來一洗旱如焚壟頭無復成龜兆<lb/>
水面初看起縠紋政使夏畦炊白玉未妨秋稼割黄雲<lb/>
<pb n="KR4d0192_WYG_005-11b"/>
使君閔雨心猶在化得邦人不茹葷<hi>時屢禁屠宰</hi>
　　空公長老一出即住雪峯書來以建茗為寄長句<lb/>
　　奉呈空公時以筆硯作佛事也<lb/>
此公出世使人驚道眼看來郤未曾政爾雪峯千百衆<lb/>
澹然雲水一孤僧不妨詩筆作佛事已用茗甌傳祖燈<lb/>
我老尚堪行腳在因風為寄古崖藤<lb/>
　　送曾宏甫赴光山守<lb/>
千里光山去拊循長淮練靜屬城闉開門自少公家事<lb/>
<pb n="KR4d0192_WYG_005-12a"/>
領客寧無我輩人網戸得魚肌切玉兵厨有酒色鎔銀<lb/>
老翁生死誰相訪札翰時時到水濱<lb/>
　　曾宏甫到光山遣送鵝梨淮魚等數種<lb/>
吾宗席未暖淮濱遣騎持書賸送珍美實來從壓沙寺<lb/>
巨魚長比藉糟人欲雕好語略為報但愧新詩如有神<lb/>
領客不無桃李樹知君憶著故園春<lb/>
　　次秘丞李希聲<hi>錞</hi>新省韻<lb/>
吾皇徳澤小滄溟倒載干戈不用刑天以圖書效河洛<lb/>
<pb n="KR4d0192_WYG_005-12b"/>
人如蘭玉秀堦庭石渠盡日蓬山影金殿凌虚帝座星<lb/>
從此崇文三萬巻權輿甲部聖師經<lb/>
　　次何徳器見贈韻<lb/>
徳器交情素所敦乃翁雖逝典型存不惟歆向皆書府<lb/>
况復封胡是相門意氣君方凌碧落年齡我已到黄昏<lb/>
今晨鏡裏如膏沐歡喜仁人有贈言<lb/>
　　和李宗丞<lb/>
海邦西渡即朝廷雙闕瓊臺天下名跋馬望君真屢矣<lb/>
<pb n="KR4d0192_WYG_005-13a"/>
拏舟過我太遲生門䦨不日登元禮句律今朝得少卿<lb/>
已辦黄花一尊酒有如江水莫寒盟<lb/>
　　次馮子容主簿信州築居韻<lb/>
聞君卜居水雲鄉欲徃從之各異方屋角樹隂傾老蓋<lb/>
溪南山色過浮梁薫風自在翻書葉梅雨相欺敗堵牆<lb/>
長鋏高歌歸去好幽棲為我覓陽岡<hi>老杜卜居詩要求陽岡暖一作與君</hi>
<hi>勝日杖崇岡</hi>
　　鄭深道餞曾宏甫台州之行見招風雨不能度溪<lb/>
<pb n="KR4d0192_WYG_005-13b"/>
　　橋作此贈宏甫<lb/>
一觴相屬費招呼况復吾宗攬轡初春雨春風俱作惡<lb/>
溪南溪北頓成疎刻殘紅蠟君哦句挑盡青燈我讀書<lb/>
細故乖違猶似此功名不必問何如<lb/>
　　送曾宏甫守天台<lb/>
莫作陽關墮淚聲丹丘勝事要君聴興公賦裏雲霞赤<lb/>
子美詩中島嶼青天近豈無宣室召地偏猶有草堂靈<lb/>
鑾坡飛上勤回首記取來游舊客星<lb/>
<pb n="KR4d0192_WYG_005-14a"/>
　　送李似舉尚書帥桂州二首<lb/>
桂林佳事我能言四座停杯且勿喧人物豪華真樂國<lb/>
江山清絶勝中原親嘗荔子薫風浦靜對梅花小雪村<lb/>
邊鎖無虞庭少訟不妨仙釋問真源<lb/>
整整三朝玉筍班幾年流落奉祠官不令歸曳尚書履<lb/>
亦合先登大將壇從昔南荒除帥重只今西顧倚公寛<lb/>
長途不惜身為御欲上龍門自作難<lb/>
　　送周徳修侍郎守武陵郡<lb/>
<pb n="KR4d0192_WYG_005-14b"/>
傾蓋江頭許定交談經論事聴忘勞轍環萬里猶持橐<lb/>
門掩三秋却夢刀流水落花公境界摘山煑海我官曹<lb/>
人生五馬從來貴行樂何須歎二毛<lb/>
　　送王亞之<lb/>
執手河梁有贈言檣烏端為小留連無風浪起勤看客<lb/>
不盡江來穏放船煙雨樓臺空夢到雲天鴻鴈只書傳<lb/>
不須更問西歸日定是彤庭射䇿年<lb/>
　　送蘇伯益提幹代還侍下<hi>伯充之孫伯業之子</hi>
<pb n="KR4d0192_WYG_005-15a"/>
幕下官曹寄玉溪溪邊野老借光輝齧氈校尉衝寒去<lb/>
扇枕郎君觸熱歸大父正攜靈壽杖尊公更著老萊衣<lb/>
贈行未説功名事此事如公世上稀<lb/>
　　送王宣子赴廬陵守<lb/>
秋風送逺廬陵守車騎光華鬢未斑早嵗名高天下士<lb/>
同時身到海中山淹回二水分流處邂逅千巖競秀間<lb/>
行矣衰翁如未死錦衣白晝候君還<lb/>
　　送賀子忱參議之官閩中<lb/>
<pb n="KR4d0192_WYG_005-15b"/>
越侯賓客有輝光領袖今年得望郎詩似拾遺留劍外<lb/>
才如處士去河陽到時晚荔論園買舊日春茶洗盞嘗<lb/>
璧水同寮幾人在賸將書疏及滄浪<lb/>
　　送路應求赴郢守<lb/>
一雨全清去路塵石城風物話臨分了無獄訟勞官長<lb/>
賸有江山奉使君樓上今誰能和曲鼻端那復可揮斤<lb/>
吾人莫道知音少千里歡謡入聴聞<lb/>
　　送尹叔<hi>東珣</hi>之象州<lb/>
<pb n="KR4d0192_WYG_005-16a"/>
歳星一别又回天貧賤交情老更堅傳世典型清徹骨<lb/>
向人懐抱直如絃經營象郡三椽屋漂泛龍城一葉船<lb/>
風雨蕭蕭雞自曉此心常與子周旋<lb/>
　　送吕倉部治先守齊安<hi>案瀛奎律髓注吕倉部大器字治先茶山之壻是生</hi>
　　<hi>東萊先生今附識于此</hi>
齊安剖竹要循良分付吾家坦腹郎賸有江山連赤壁<lb/>
略無訟獄到黄堂鈴齋晝永宜深念邊鎖秋高合過防<lb/>
此地元之餘烈在勉旃幸未鬢毛蒼<lb/>
<pb n="KR4d0192_WYG_005-16b"/>
　　送周仲固寺正提舉湖北茶鹽余建炎己酉歲嘗<lb/>
　　為此官<lb/>
洞庭湖北飽知聞嘗以輶軒犯楚氛逺有光華新令尹<lb/>
分投閒散故將軍武陵源口自碧水古徳山頭多白雲<lb/>
一路澄清縱幽討不妨書札細論文<lb/>
　　送方務徳將漕廣西時余亦有此除<lb/>
壯時一别鬢成絲忽漫同盤又語離底事不為三日款<lb/>
相逢猶是半年遲溪邊贈䇿正楊栁境上開尊應荔枝<lb/>
<pb n="KR4d0192_WYG_005-17a"/>
莫歎嶠南荒絶好光華最有逺人知<lb/>
　　送晁恭侍郎守臨川<lb/>
才猷表表自名卿何况傳家烜赫聲道院老人真乃祖<lb/>
雪堂高弟是諸兄一牛鳴地正接跡五馬行時尤見情<lb/>
擬峴登臨試回首小軒應記碧山横<lb/>
　　送紹興帥湯相得請洞霄歸括蒼二首<lb/>
武公入相不虚傳奏牘求閒郤更前聖主閔勞天下士<lb/>
詔書許作地行仙少㣲星分臨江左大滌山門鎖日邊<lb/>
<pb n="KR4d0192_WYG_005-17b"/>
便以公歸良易耳午橋雖好莫留連<lb/>
誰言富貴踐危機永日深春故里歸烟雨高樓增意氣<lb/>
蓬萊傑閣少光輝向來赤舄又遵陸此去青鞋長掩扉<lb/>
畫㦸門東是茅宇鈴齋想像獨依依<lb/>
　　送逮子赴秋試江西漕司<lb/>
有詔詞場獵俊英西風匹馬豫章城欲追諸父鴈行上<lb/>
肯逐羣兒魚隊行金是莫邪當自必璞非死鼠㑹相明<lb/>
筆端妙處還知否萬里秋天壯氣横<lb/>
<pb n="KR4d0192_WYG_005-18a"/>
　　示逢子<lb/>
清臞骨相類諸生黽勉寒牕守一經用賦要窺司馬室<lb/>
學詩頻過伯魚庭可憐親髪鏡中白莫負子衿身上青<lb/>
五桂䕃門家世事寂寥天畔㡬回星<lb/>
　　同逢子韻寄逮子促其歸<lb/>
九日清尊要及辰誰令形迹滯甌閩饒陽城畔趨庭子<lb/>
長樂坡前入幕賓竝倚門閭吾二老相求原隰汝三人<lb/>
借令不共黄花酒莫與西風作後塵<lb/>
<pb n="KR4d0192_WYG_005-18b"/>
　　逮子得龍團勝雪茶兩胯以歸予其直萬錢云<lb/>
移人尤物衆談誇持以趨庭意可嘉鮭菜自無三九種<lb/>
龍團空取十千茶烹嘗便恐成災怪把玩那能定等差<lb/>
賴有前賢小團例一囊深貯只傳家<lb/>
　　用逮子韻奉贈鄭禹功參議<lb/>
雨餘依砌上蒼苔竟日山房閉不開下馬厭聞生客至<lb/>
敲門喜見故人來長哦緑竹詩三疊小酌黄花酒一盃<lb/>
<hi>竹菊皆小圃有之</hi>此外相看復何事團蒲隠几湛靈臺<lb/>
<pb n="KR4d0192_WYG_005-19a"/>
　　次錢處和贈赴召之行韻<lb/>
蒼顔白髪海邊州敢與君王側席求水似篙深催我去<lb/>
雨如絲下要人留偶然結綬登畿左不用攀轅擁道周<lb/>
高卧耦耕吾有分何心賜璧取封侯<lb/>
　　留别三姪<lb/>
僧窻又與汝周旋百感相隨到酒邊無復吹箎如異日<lb/>
空驚枕塊已三年一門叔父吾衰矣東閣郎君但勉旃<lb/>
不為懐金紆紫事澡身玉雪是空傳<lb/>
<pb n="KR4d0192_WYG_005-19b"/>
　　春來聞故舊多云亡者作詩示同志<lb/>
鴈足曽無一字收有時書到郤生愁故人疊疊半黄壤<lb/>
今我蕭蕭全白頭大抵百年皆逝水可憐萬事只浮漚<lb/>
朝聞夕死真吾道聖處工夫辦得不<lb/>
　　次鄭禹功韻<lb/>
怪底消除執熱煩鄭公方丈接三韓空餘坐榻懸犀柄<lb/>
豈有行厨洗玉盤作吏忽驚𤣥鳥變尋盟未向白鷗寒<lb/>
諸山只在登臨眼安得陪君杖履看<lb/>
<pb n="KR4d0192_WYG_005-20a"/>
　　次招客見贈韻<lb/>
夏夜僧牕淡月籠新凉絶類九秋中麴生入座有清濁<lb/>
荔子堆盤能白紅持此淹留數佳客慰予牢落一衰翁<lb/>
驪駒散後君知否獨臥山房竹裏風<lb/>
　　次徐惇立韻<lb/>
此身那得作飛仙魂夢相從但欲眠極目參辰不相見<lb/>
論心膠膝未為堅别君甲子三千日問我春秋七十年<lb/>
久要不忘吾輩事交情自昔㡬人全<lb/>
<pb n="KR4d0192_WYG_005-20b"/>
　　次王元渤問余脱齒韻<lb/>
齒危但以粥充虚辜負公家夏屋渠<hi>舊説夏屋大具渠勤也言設大具其</hi>
<hi>意勤勤然</hi>政恐麴生深作祟可憐髯簿頓成疎<hi>炙轂子謂羊為髯須主簿</hi>
動揺不減韓吏部蹴踏非同焦校書落勢今年殘未已<lb/>
秖應從此併無餘<lb/>
　　吳帥見和亦復次韻<hi>案此詩前似有倡和一首為録者佚去</hi>
九日心飛類琯灰龍山直上好樓臺老身稚子扶將去<lb/>
勝地元戎借得來酒似朝霞披霧散詩如秋菊艷霜開<lb/>
<pb n="KR4d0192_WYG_005-21a"/>
至今研席珠璣滿莫道登高寂寞回<lb/>
　　次憂字韻<hi>案此詩前似别有次某人某字韻一首亦録者佚去</hi>
公家伯仲世名流畫省歸來共樂憂稍喜對牀聽夜雨<lb/>
永懐扇枕作凉秋誰言小草能蠲忿未信閒花可療愁<lb/>
惟有塤箎發清吹渠儂無厭亦無求<lb/>
　　挽韓子蒼待制<lb/>
佩聲曾到鳯凰池不盡胸中五色絲三黜本因元祐學<lb/>
一飛合在中興時忽驚地下修文去太息門邊問字誰<lb/>
<pb n="KR4d0192_WYG_005-21b"/>
猶想泉臺有新作郊原小雨欲催詩<lb/>
　　挽鄭禹功<lb/>
鄭公高義絶陳雷别我姑胥首重回書跡横斜良足喜<lb/>
訃音曲折可勝哀定知泡影埀埀盡故傍江湖得得來<lb/>
俗眼看公終未是無生滅處詠歸哉<lb/>
　　挽梁元功<lb/>
朋儔大半白頭新臭味同流少似君交契雖深淡如水<lb/>
宦情何翅薄于雲安知暮景鸎聲谷遽作高原馬鬛墳<lb/>
<pb n="KR4d0192_WYG_005-22a"/>
忍向西風歌薤露畧無好語頌清芬<lb/>
　　挽陳丞相<lb/>
中興論相得耆英進退能為國重輕有望臨人山泰華<lb/>
無私待物器權衡兩朝禮貌緣同徳多士憑依為至誠<lb/>
自古元臣薨位少一時生死極哀榮<lb/>
　　悼雲泉勤庵主<lb/>
正坐長齋早得衰<hi>師持齋未嘗少破</hi>中年一病莫醫治懸知水<lb/>
複山重地難度風饕雪虐時乗興前村曾有約<hi>師有前村尋梅</hi>
<pb n="KR4d0192_WYG_005-22b"/>
<hi>之約</hi>寄聲絶頂可無詩<hi>師病甚猶寄聲索余翠㣲亭詩</hi>禪房手自栽花木<lb/>
付主林神好䕶持<hi>庵中花木皆師手植</hi>
　<lb/>
　<lb/>
　<lb/>
　<lb/>
　<lb/>
　茶山集巻五<lb/>
</p>
<p>
</p>
  </div>
<div>
<head>茶山集巻六</head> <lb/>
    <p>
<pb n="KR4d0192_WYG_006-1a"/>
欽定四庫全書<lb/>
　茶山集巻六<lb/>
　　　　　　　　　　　　　宋　曾幾　撰<lb/>
　七言律詩<lb/>
　　上元日大雪<lb/>
句芒整轡浹辰間雪片相隨大可觀挑菜園林有餘潤<lb/>
燒燈庭院不勝寒柳條弄色政爾好梅蘂飄香殊未闌<lb/>
便似落花飛絮去直疑春事併衰殘<lb/>
<pb n="KR4d0192_WYG_006-1b"/>
　　寒食只旬日間風雨不已<lb/>
年光胡不少留連熟食清明又眼前敢望深宫傳蠟燭<lb/>
可堪小市禁炊煙滿城風雨無桮酒故國松楸欠紙錢<lb/>
老病心情冷時節只將幽策替幽禪<lb/>
　　寒食與客遊東湖<lb/>
官曹顔狀滿塵埃負郭陂湖眼為開春色少留如過客<lb/>
賞心多病只寒灰黄童白叟喜相告皁葢朱幡能一來<lb/>
日暮遊人歸去盡沙頭鷗鷺與徘徊<lb/>
<pb n="KR4d0192_WYG_006-2a"/>
　　久雨<lb/>
誰言春雨散如絲一月埀空似綆縻雲去雲來何日了<lb/>
花開花落不曾知直愁排蕩根荄盡安用栽培桃李為<lb/>
政恐東君不無意十分姸暖乞酴釄<lb/>
　　上方<lb/>
前朝蘭若舊聞名絶頂禪房日月鄰木潤山輝應有物<lb/>
錫飛桮渡不無神郊坰行去僅百里郡郭往來今十春<lb/>
未踏青雲梯一級㑹當齊侶箇中人<lb/>
<pb n="KR4d0192_WYG_006-2b"/>
　　遊姑蘇張氏園二首<lb/>
郭内名園舊所聞扶攜老稺及良辰重重碧樹深留客<lb/>
一一華堂極可人綠暗池塘初破夏清和時節尙關春<lb/>
憑誰說與滄浪水早晩芒鞋去問津<lb/>
雨近黄梅細不聞破牕夜夜㸔星辰園林如許不行樂<lb/>
魚鳥有知應笑人盛喜晴天容卜晝絶憐小塢解藏春<lb/>
何妨著我閒田地坐看埀楊夾廣津<lb/>
　　遊橋南竹園<lb/>
<pb n="KR4d0192_WYG_006-3a"/>
杖屨橋南訪此君别君安否斷知聞苦遭積雨來為祟<lb/>
政得新晴為解紛直幹萬餘森碧玉高標一半入青雲<lb/>
人言歳暮於吾子踏雪相看未當勤<lb/>
　　遊滄浪亭詩<lb/>
丘壑園林得我驚茲遊便足了餘生飛來嶓冢横空翠<lb/>
流出滄浪徹底清探討不遺幽士力招邀難得主人情<lb/>
波間漁父還知否已挂朝冠不濯纓<lb/>
　　遊虎丘<lb/>
<pb n="KR4d0192_WYG_006-3b"/>
誰能竟日把書看蕩槳扶笻十里間未辦深藏豹林谷<lb/>
不妨時到虎丘山秋來千頃境絶麗<hi>寺有千頃軒取東坡詩雲水麗千頃</hi>
<hi>之句</hi>老矣北牕人極閒<hi>余家居書齋以北牕名之取陶淵明語</hi>忽見題名在<lb/>
塵壁餘生那得許堅頑<hi>庚辰歳與榮茂實凌明甫林仲純沼長老㑹致爽堂題名今惟</hi>
<hi>明甫與余在耳</hi>
　　過松江<lb/>
家在朱簾畫舫中今朝誤入水精宫江澄不起無風浪<lb/>
天遠長埀未霽虹酒熟桮盤供雪鱠詩成島嶼落霜楓<lb/>
<pb n="KR4d0192_WYG_006-4a"/>
帆來帆去何曾歇萬頃煙波屬釣翁<lb/>
　　信衢道中溪流不通全家遵陸<lb/>
客情厭楚卻思吳白鷺汀洲政起予渴雨溪流妨進艇<lb/>
得晴山路稱騎驢滿林霜著春相似半嶺雲横雪不如<lb/>
匹馬四方男子事饒陽況不是吾廬<lb/>
　　風月堂二首<lb/>
西湖地僻少人知隱吏官曹占作池浩蕩芙蕖風過夜<lb/>
扶疎楊柳月明時雖多不用一錢買縱少足供千首詩但<lb/>
<pb n="KR4d0192_WYG_006-4b"/>
使尊中深貯此巵刀細薄可無飢<hi>案巵刀二字未詳今無别本可校姑仍其舊</hi>
青羅熨鏡正揩磨上有虚堂發興多大熱端能排酷吏<lb/>
廣寒只合在嫦娥又成畫舫珠簾去可奈紅妝翠蓋何<lb/>
縱使曲肱無别夢一尊風月弄婆娑<lb/>
　　卽事<lb/>
野寺山家兩寂然小牕下有白頭禪微風不動爐煙直<lb/>
永日方中樹影圓隱几讀書長竟夕閉門覓句可忘年<lb/>
幸無駟馬高車客觸忤幽人到眼邊<lb/>
<pb n="KR4d0192_WYG_006-5a"/>
　　出嶺<lb/>
乞得身閒又禦魑干戈瘴癘兩危機三年似渉新冰過<lb/>
十口今持舊璧歸天靜不憂鴻北向月明休詠鵲南飛<lb/>
只應黄帽青鞋底城郭人民有是非<lb/>
　　詠城居<lb/>
盤碧棲寒結露居虛封水户食芙蕖錦雲長日來無定<lb/>
蘿月通宵色有餘靜拂琴書尋密契時因齋戒具甘蔬<lb/>
門穿藜徑裁塵跡車馬無煩問廣閭<lb/>
<pb n="KR4d0192_WYG_006-5b"/>
　　秋日郊居<lb/>
眼前百種併愁予風日凄凄野外居落鴈沙邊水清淺<lb/>
蛻蟬枝上葉蕭疎一身病著殘光景盡室貧依古屋廬<lb/>
物色情懷兩岑寂更無人問客何如<lb/>
　　避寇遷居郭内風雨凄然鄭顧道餉酒<lb/>
煙雨昏昏一月梅全家避賊寄城隈欲尋碧落侍郎去<lb/>
遽沐青州從事來令我妻孥爭洗盞想公伯仲政傳桮<lb/>
安能鬱鬱久居此且傍茶山松徑回<lb/>
<pb n="KR4d0192_WYG_006-6a"/>
　　寓居吳興<lb/>
相對真成泣楚囚遂無末策到神州但知遶樹如飛鵲<lb/>
不解營巢似拙鳩江北江南猶斷絶秋風秋雨敢淹留<lb/>
低囘又作荆州夢落日孤雲始欲愁<lb/>
　　寓教寺東軒<lb/>
誰將老境覓菟裘聊與瞿曇共一丘青士無多自蕭散<lb/>
紫君雖小亦風流要須憩寂有茅宇何以落成惟茗甌<lb/>
穩看林間上番筍惜無餘地可通幽<lb/>
<pb n="KR4d0192_WYG_006-6b"/>
　　宜興卲智卿天遠堂<lb/>
目極雲沙靜渺然卲卿風月過年年鴈行滅沒山横晩<lb/>
漁艇空濛水接天南國棠陰春寂寂東風瓜蔓日緜緜<lb/>
問君許作鄰翁否陽羨溪邊卽買田<lb/>
　　發宜興<lb/>
老境埀埀六十年又將家上鐡頭船客留陽羨秖三月<lb/>
歸去玉溪無一錢觀水觀山都廢食聽風聴雨不妨眠<lb/>
從今布韤青鞵夢不到張公卽善權<lb/>
<pb n="KR4d0192_WYG_006-7a"/>
　　壬戌歳除作明朝六十歳矣<lb/>
禪室蕭然丈室空薰銷火冷閉門中光陰又似燭見跋<lb/>
學問只如船逆風一歳臨分驚老大五更相守笑兒童<lb/>
休言四十明朝過看取霜髯六十翁<lb/>
　　謁靈康廟<lb/>
玉霄峯外海西頭卽是衰翁所領州雲水茫茫長發興<lb/>
春山疊疊未生愁舊時英物餘千載勝地叢祠尙一丘<lb/>
苦雨凄風莫為崇與君同樂亦同憂<lb/>
<pb n="KR4d0192_WYG_006-7b"/>
　　登玉霄亭<lb/>
老荷君恩付赤城瘦笻扶上玉霄亭懸知地接溟溟海<lb/>
坐見天横兩兩星作賦興公虛想像謫官司戸實飄零<lb/>
衰翁何幸分符竹一覽東吳未了青<lb/>
　　竹軒小睡<lb/>
好竹迷時手自栽一軒寒碧謝塵埃清風政為我輩設<lb/>
小睡忽從何許來已用官茶麾得去莫因家釀挽令回<lb/>
呼兒靜掃黄葉徑吾與此君俱快哉<lb/>
<pb n="KR4d0192_WYG_006-8a"/>
　　竹軒睡起詩和者旣多輒復次韻<lb/>
雨中好竹不難栽雨後清無一㸃埃政有賢人林下集<lb/>
何嘗俗客洞中來稽山老幹應相憶茂苑新梢未遣囘<lb/>
歸去南軒曲肱夢蔥蔥鬱鬱氣佳哉<hi>余㑹稽所寓南軒種竹甚盛</hi>
　　曾表勲畫屏<lb/>
筆端水遠又山長瀟灑吾宗白面郎薺樹煙中分瑣細<lb/>
葉舟沙外見微茫不宜朝士聴雞枕政愜幽人夢蝶牀<lb/>
卻恐非關毫素事此身元住玉溪旁<lb/>
<pb n="KR4d0192_WYG_006-8b"/>
　　程吉老撫幹以英石見遺層疊可愛報之以此<lb/>
几淨牕明丈室間炷香危坐不開關如何密密深深地<lb/>
忽有層層疊疊山珍重故人初入手攜持使我得怡顔<lb/>
從今石友常相對世上交遊費往還<lb/>
　　雪後梅花盛開折置燈下<lb/>
滿城桃李望東君破臘江梅未上春牕几數枝逾靜好<lb/>
園林一雪倍清新已無妙語形容汝不用幽香觸撥人<lb/>
迨此暇時當舉酒明朝風雨恐傷神<lb/>
<pb n="KR4d0192_WYG_006-9a"/>
　　瓶中梅<lb/>
小牕水冰青琉璃梅花横斜三四枝若非風日不到處<lb/>
何得色香如許時神情蕭散林下氣玉雪清瑩閨中姿<lb/>
陶泓毛穎果安用疎影寫出無聲詩<lb/>
　　返魂梅<lb/>
徑菊庭蘭日夜摧禪房未合有江梅香今政作依稀似<lb/>
花乃能令頃刻開笑說巫陽真浪下寄聲驛使未須來<lb/>
為君浮動黄昏月挽取林逋句法囘<lb/>
<pb n="KR4d0192_WYG_006-9b"/>
　　諸人見和返魂梅再次韻<lb/>
蠟炬高花半欲摧斑斑小雨學黄梅有時燕寢香中坐<lb/>
如夢前村雪裏開披拂故令攜袖滿横斜便欲映牕來<lb/>
重簾幽戸深深閉亦恐風飄不得囘<lb/>
　　鄭侍郎折贈白芍藥<lb/>
奇葩天遣殿芳叢一朶瑶臺月下逢黄遶腰間空自貴<lb/>
紅潮頰上莫爭穠如何風日許姸暖更著衣裳能疊重<lb/>
定是揚州玉樓子略無佳句與形客<lb/>
<pb n="KR4d0192_WYG_006-10a"/>
　　曾宏甫分餉洞庭柑<lb/>
黄柑送似得嘗新坐我松江震澤濵想見霜林三百顆<lb/>
夢成羅帕一雙珍流泉噴霧真宜酒帶葉連枝絶可人<lb/>
莫向君家樊素口瓠犀微齼遠山顰<hi>齼初舉切齭同齒傷醋也又音所</hi>
　　福帥張淵道送荔子<lb/>
豈無重碧實瓶罍難得輕紅薦一桮千里人從閩嶺出<lb/>
三年公送荔枝來玉為肌骨凉無汗雲作衣裳皺不開<lb/>
莫訝關情向尤物厭看綠李與楊梅<lb/>
<pb n="KR4d0192_WYG_006-10b"/>
　　荔子<lb/>
異方風物鬢成斑荔子嘗新得破顔蘭蕙香浮襟解後<lb/>
雪冰膚在酒酣間絶知高味傾瑤柱未覺豐肌病玉環<lb/>
似是看來終不近寄聲龍目儘追攀<lb/>
　　又詠荔子<lb/>
百年中半飽聞渠名下親承果不虛可愛風流元有種<lb/>
自然富貴乃其餘肯隨妃子紅塵驛甘伴先生白鶴居<lb/>
可惜不經山谷賞照紅鴨綠定何如<lb/>
<pb n="KR4d0192_WYG_006-11a"/>
　　吳傅朋送惠山泉兩瓶竝所書石刻<lb/>
錫谷寒泉雙玉瓶故人捐惠意非輕疾風驟雨湯聲作<lb/>
淡月疎星茗事成新歳頭綱須擊拂舊時水遞費經營<lb/>
銀鉤蠆尾增奇麗併得晴牕兩眼明<lb/>
　　李相公餉建溪新茗奉寄<lb/>
一書說盡故人情閩嶺春風入戸庭碾處曾看眉上白<lb/>
<hi>茶家云碾茶須令碾者眉白乃已</hi>分時為見眼中青飯羮正晝成空洞<lb/>
枕簟通宵失杳冥無奈筆端塵俗在更呼活火發銅瓶<lb/>
<pb n="KR4d0192_WYG_006-11b"/>
　　鄭顧道招賞瑞香<lb/>
山城底處不春風未似畱賓鄭驛中家釀篘成玉池水<lb/>
<hi>玉池水鄭氏酒名</hi>檻花移得錦薰籠已將故事來招我不著<hi>直略</hi>
<hi>切</hi>新詩去惱公<hi>去年諸公皆有詩促公賞花事</hi>從此溪南溪北路桃蹊<lb/>
一任雨繁紅<lb/>
　　得瑞香于四明<lb/>
錦樹團欒海角州移春檻裏見風流兩三翠蓋張前面<lb/>
千百香囊綴上頭絶代紅梅相對好妒人山麝莫來休<lb/>
<pb n="KR4d0192_WYG_006-12a"/>
衰翁若被兒童問入眼還曾有此不<lb/>
　　張耆年教授置酒官舍環碧散歩上園煎桃花茶<lb/>
何許清尊對物華廣文官舍似僧家向人只合供談笑<lb/>
領客猶能辦咄嗟光動桮盤環碧水香隨珠履上園花<lb/>
公如不厭過從數但煮東坡所種茶<lb/>
　　郡中禁私釀嚴甚戲作<lb/>
結交歡伯無他腸小槽竊比顧建康此身忽墮禁酒國<lb/>
何路得到無功鄉官酤快甚夏酌水齋釀愜于冬飲湯<lb/>
<pb n="KR4d0192_WYG_006-12b"/>
客來且復置是事北焙薦椀春風香<hi>時建上送新茗</hi>
　　榮茂實侍郎餉家釀<lb/>
風牕雪屋坐昏晨一老江湖寂寞濱解戰充虚惟有酒<lb/>
絶甘分少不無人交情好在篔簹谷<hi>茂實所居御筆賜名筠谷</hi>臘味<lb/>
持來麴米春便覺寒家生暖熱故知客裏未全貧<lb/>
　　家釀紅酒美甚戲作<lb/>
麴生奇麗乃如許酒母穠華當若何向人自作醉時面<lb/>
遣我寧不蒼顔酡得非琥珀所成就更有丹砂相盪磨<lb/>
<pb n="KR4d0192_WYG_006-13a"/>
可憐老杜不對汝但愛引頸舟前鵝<lb/>
　　食筍<lb/>
花事䦨珊竹事初一番風味殿春蔬龍蛇戢戢風雷後<lb/>
虎豹斑斑霧雨餘但使此君常有子不憂每食歎無魚<lb/>
丁寧下番須留取障日遮風卻要渠<lb/>
　　戲作盆池四于和青堂<lb/>
陂湖春盡水茫茫收拾波濤入小塘睡起微凉馥荷氣<lb/>
雨餘斜日麗萍光聊為堂下龜魚主少退階前鴈鶩行<lb/>
<pb n="KR4d0192_WYG_006-13b"/>
只欠盆行數峯在併持小樹作青蒼<lb/>
　　秘省避暑抵暮乃出<lb/>
蝸廬何以度袢延竟日蓬山一洗湔陰翳樹林無六月<lb/>
風涼殿閣是諸天政須深隱似𤣥豹不用懷歸如杜鵑<lb/>
咄咄逼人牛馬走夜牕妨我枕書眠<lb/>
　　復熱<lb/>
墨雲行雨併成空突兀彤雲在眼中瓜李不禁如許熱<lb/>
蒲葵能得幾多風通宵看月坐還臥竟日追凉西復東<lb/>
<pb n="KR4d0192_WYG_006-14a"/>
囘首本無寒暑地聴渠亭午汗珠融<lb/>
　　兒輩次復熱詩韻再次韻示之<lb/>
蓐收何在渺層空三伏炎蒸尙未中況復今宵無好月<lb/>
不知底處有清風看雲暮暮不為雨畏日朝朝還自東<lb/>
憶昔給孤園裏夢褰裳覓路踏泥融<lb/>
　　八月十五夜月二首<lb/>
玉露金波不可孤相瞻今夕定何如氛埃未淨雨湔洗<lb/>
陰翳小留風掃除丹桂看來元了了白榆種得許疎疎<lb/>
<pb n="KR4d0192_WYG_006-14b"/>
一桮濁酒非難事未有新詩報答渠<lb/>
雲日晶熒固自佳幽人有待至昏鴉遠分嵒際松楓樹<lb/>
復亂洲前蘆荻花曳履商聲憐此老倚樓長笛問誰家<lb/>
霜螯玉柱姚江上作意三年醉月華<lb/>
　　重陽<lb/>
老去長爭一寸陰良辰物色負幽襟中秋素月偏離畢<lb/>
九日黄花未散金蓓蕾不妨供小摘茱萸聊復伴孤斟<lb/>
重陽何必今朝是從此籬邊日訪尋<lb/>
<pb n="KR4d0192_WYG_006-15a"/>
　　十月一日<lb/>
屋角羲娥轉兩輪今朝水帝又司辰山家嘗稻知良月<lb/>
野徑尋梅見小春一歳坐看除得盡百年正與死為鄰<lb/>
誰能思許無窮事閉閤開爐但飮醇<lb/>
　　長至日述懐兼寄十七兄<lb/>
老來愈覺白駒忙眼看重陽又一陽心似死灰飛不起<lb/>
技如寒日短中長厭看賓客空投謁強對妻孥略舉觴<lb/>
回首山陰酬勸地應憐鴻鴈不成行<hi>辛未年長至日在紹興侍兄宴㑹</hi>
<pb n="KR4d0192_WYG_006-15b"/>
　　雪作<lb/>
臥聞微霰卻無聲起看階前又不能一夜紙牕明似月<lb/>
多年布被冷于氷履穿過我柴門客笠重歸來竹院僧<lb/>
三白自佳晴亦好諸山粉黛見層層<lb/>
　　雪晴<lb/>
衾裯一夜冷于冰雪事心知作<hi>音佐</hi>得成自起穴牕看不<lb/>
見卻來攲枕聴無聲下牀走報童心喜開戸驚呼老眼<lb/>
明晴日埀簷白銀塔怪奇亦復可憐生<lb/>
<pb n="KR4d0192_WYG_006-16a"/>
　　十二月六日大雪<lb/>
薄晩蓬山下直餘笑看六出㸃衣裾絮飛簾外無縈絆<lb/>
花落階前不掃除松鬛埀身全類我竹頭搶地最憐渠<lb/>
短檠便可捐牆角剩有牕光映讀書<lb/>
　　歳盡<lb/>
漏箭更籌日夜催萬牛不挽白駒囘梅花雪片歳華盡<lb/>
萱草柳條春鼎來<hi>案陸游詩新春鼎鼎來原本陶潛詩鼎鼎百年内此以春鼎對歳華殆割</hi>
<hi>用之</hi>病裏詩書元不讀貧中尊俎未嘗開年光似此真虛<lb/>
<pb n="KR4d0192_WYG_006-16b"/>
擲請以丹心學死灰<lb/>
　　致仕<lb/>
妻孥挽我奉眞祠老子婆娑正坐誰受祿功無一毫末<lb/>
休官事有十年遲尚容款曲懸車地絶勝倉皇易簀時<lb/>
請祝聖人千萬壽小臣何敢望期頤<hi>訓詞有享壽期頤之語</hi>
　　癸未八月十四日至十六夜月色皆佳<lb/>
年年歳歳望中秋歳歳年年霧雨愁涼月風光三夜好<lb/>
老夫懷抱一生休明時諒費銀河洗缺處應須玉斧修<lb/>
<pb n="KR4d0192_WYG_006-17a"/>
京洛胡塵滿人眼不知能似浙江不<lb/>
　　自號在家衲子<lb/>
絶勝人間萬戸侯不稱俗士不緇流又隨拄杖去行腳<lb/>
未辦把茅來蓋頭但使宗風嗣龐藴誰能佛事覺裴休<lb/>
秖應除卻閒名字一聽人呼作馬牛<lb/>
　<lb/>
　<lb/>
　<lb/>
<pb n="KR4d0192_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　茶山集巻六<lb/>
</p>
<p>
</p>
  </div>
<div>
<head>茶山集巻七</head> <lb/>
    <p>
<pb n="KR4d0192_WYG_007-1a"/>
欽定四庫全書<lb/>
　茶山集巻七<lb/>
　　　　　　　　　　　　　宋　曾幾　撰<lb/>
　五言絶句<lb/>
　　題東臯<lb/>
市聲俱不聞野色良可喜聴公北宅住還我東臯子<lb/>
　　西崦<lb/>
一重仍一掩少有外人知杖屨歸來處斜陽隱半規<lb/>
<pb n="KR4d0192_WYG_007-1b"/>
　　南埭<lb/>
薫風追晩凉愛日引朝歩瘦策與青鞋應知來往路<lb/>
　　北垞<lb/>
不謂蕞爾邦有此巋然宅江山自比鄰風月相主客<lb/>
　　松谿<lb/>
不似居城市澄湖上有松日斜人影散百尺臥蒼龍<lb/>
　　竹塢<lb/>
煙雨百餘年茅茨數間屋中有在家僧蕭然如此竹<lb/>
<pb n="KR4d0192_WYG_007-2a"/>
　　梅坡<lb/>
被雪一枝好令人雙眼明未須貪結子對汝不勝清<lb/>
　　蘭畹<lb/>
深林以薌名花木不知數一㸃無俗氛蘭芽在幽處<lb/>
　　叢桂<lb/>
行攀叢桂枝坐息叢桂影王孫胡不歸歳晏雪霜冷<lb/>
　　海棠洞<lb/>
玉頰酒潮紅醉頭扶不舉杜老豈無詩應為六丁取<lb/>
<pb n="KR4d0192_WYG_007-2b"/>
　　柔桑陌<lb/>
南陌綠成陰園林正春老能令蠶事辦更遣鴞音好<lb/>
　　梨花原<lb/>
酒渴上安市甘寒為解圍鵝兒黄不見空見鷺鷥飛<lb/>
　　柑子園<lb/>
小摘亂青黄開嘗馥香氣持比千户封真成敗人意<lb/>
　　山齋<lb/>
頗知藏曲折故作小崢嶸一穟香已過半山雲正横<lb/>
<pb n="KR4d0192_WYG_007-3a"/>
　　泛宅<lb/>
薌林新賜宅春水向鷗前不是蕭何第元非范蠡船<lb/>
　　上饒方君小倅官而不婚宦居偏戸間靜無官宦<lb/>
　　之事舍後梯城而上卽棚為亭盡得溪山之勝名<lb/>
　　之曰快哉為作四小詩以快哉此風爲韻<lb/>
簿書苦沈迷世俗嗟迫隘不如溪山上風至取一快<lb/>
掾曹官事了載取麴生來得酒且歡喜俗氛安在哉<lb/>
從容吏隱間游戲僧俗裏孤月浪中翻吾心正如此<lb/>
<pb n="KR4d0192_WYG_007-3b"/>
偪仄何偪仄官居塵土中高城與隔盡惟有一溪風<lb/>
　　遺直堂<hi>并序</hi>
　　　三孔某之舅氏也伯舅舍人熙寧間實為台州<lb/>
　　　從事手植檜于官舍之堂下逮今八十有餘年<lb/>
　　　矣某假守是州因以遺直名其堂作詩六章用<lb/>
　　　叔向古之遺直為韻以告來者庶幾勿翦焉<lb/>
三孔吾渭陽猶及見仲叔堂堂舍人公再拜但喬木<lb/>
長身一庭中勁氣九霄上思公立朝時澟澟不可向<lb/>
<pb n="KR4d0192_WYG_007-4a"/>
策登董相科賦作長卿語劉牢出外甥愧我不如古<lb/>
老柏蜀人愛甘棠召南思領客清樾下作詩詠歌之<lb/>
元祐幾閱歳諸公一無遺吾舅典型在神明力扶持<lb/>
柏葉松其身在時公手植雜樹誰所栽一錢初不直<lb/>
　　同官皆和復次韻<lb/>
蒼官可長雄餘子皆季叔所以吾外家深栽後彫木<lb/>
高標何許看小閣有時上烈風知人懷柯葉盡西向<hi>州治</hi>
<hi>小閣實與推官廳為鄰</hi>
<pb n="KR4d0192_WYG_007-4b"/>
孔父昔所遊父老不能語文章翠珉上如此樹高古<hi>台州</hi>
<hi>修城記兒氏之文也</hi>
寂寞西州路淒凉渭陽思敢不酷似舅蒼官實臨之<lb/>
大厦要直木郢斤棄如遺一朝諫省上王魏不支持<hi>舅氏</hi>
<hi>應直言極諌科中之緣力詆新法忤時相意罷歸故官元祐中擢大諫</hi>
華屋落山丘悲歌詠曹植故有主林神百年依正直<lb/>
　　玉井<lb/>
茗飲貴石泉江流亦其亞甘寒如此井未肯出汝下<lb/>
<pb n="KR4d0192_WYG_007-5a"/>
　　碧蘆潨<lb/>
春風桃李蹊學語鳥相喚不可無寒蘆汀洲下鳧鴈<lb/>
　　通幽花徑<lb/>
一徑夾青葱無人到幽處花發曉鸎啼欣然得佳趣<lb/>
　　虎川<hi>水紋如此云</hi>
嘯壑有於菟吹波作奇字川上雪髯翁文章政相似<lb/>
　　放魚磯<lb/>
一絲公不掛釣餌也憐渠舊日埀竿地臨流只放魚<lb/>
<pb n="KR4d0192_WYG_007-5b"/>
　　三老亭<lb/>
華髪累朝人蒼髯幾時樹政恐郢斤尋明堂要材具<lb/>
　　題摘蔬亭<lb/>
幽畦小雨餘一一錦繡段春日細春盤懸知咄嗟辦<lb/>
　　題退軒<lb/>
求名恐顛隮求道戒進取誰知郤行人可以超萬古<lb/>
　　題無熱軒<lb/>
一溪喬木陰六月火雲冷門外有行人寒泉思汲井<lb/>
<pb n="KR4d0192_WYG_007-6a"/>
　　寄軒<lb/>
人家愛吾廬燭理均是寓未辦山林居聊依佛僧住<lb/>
　　企疏堂<lb/>
薌林未置身泛宅先入手二疏歸來時能似今日否<lb/>
　　羃翠庭<lb/>
羣木上參天清隂併為一炎曦無路來不廢風月入<lb/>
　　醉石<lb/>
冷石磨青瑶客至相與飲醉倒不用扶真成一高枕<lb/>
<pb n="KR4d0192_WYG_007-6b"/>
　　墨坳<lb/>
有水碧于天𤣥雲滃然起定是臨池人一沐管城子<lb/>
　　駕月橋<lb/>
伐木梁清淺扶藤日幾回嫦娥與牛女昔日度橋來<lb/>
　　過花橋<lb/>
溶溶水拍隄了了花隔岸不著小橋通令人方寸亂<lb/>
　　歸來橋<hi>吉安府志橋在廬陵縣治之北</hi>
安車過橋時童稚皆喜舞題柱作歸來元無長卿語<lb/>
<pb n="KR4d0192_WYG_007-7a"/>
　　廿一兄以手和四清香見餉用心清聞妙香為韻<lb/>
　　成五小詩<lb/>
微雨久逾潤禪房低復深下帷香一縷收盡向來心<lb/>
花覆春風殿爐薫上紫清舊時香案吏趺坐對煙明<lb/>
不屬蔚宗傳又非知見薰從來香一瓣只許自聞聞<lb/>
擬去竹塢間煎茶炷新料從容二士談領㑹一語妙<lb/>
老柏參深水封題遠寄將發奩知長者閉閤自調香<hi>華嚴</hi>
<hi>經鬻香長者</hi>
<pb n="KR4d0192_WYG_007-7b"/>
　六言絶句<lb/>
　　李商叟秀才求齋名于王元渤以養源名之求詩<lb/>
自古詞林枝葉皆從根柢中來萬巻須窺藏室一塵莫<lb/>
㸃靈臺<lb/>
老杜詩家初祖涪翁句法曹溪尙論淵源師友他時派<lb/>
列江西<lb/>
學問直須富有文章政要深藏玉在山中輝潤蘭生林<lb/>
下芬芳<lb/>
<pb n="KR4d0192_WYG_007-8a"/>
　　廣南韓公圭<hi>璉</hi>舶使致龍涎香三種數珠一串戲<lb/>
　　贈<lb/>
千里傳聞陸凱一枝遠寄梅花虎節無煩驛使龍涎走<lb/>
送寒家<lb/>
花氣薫肌郁郁貫珠入手纍纍想見范公和處絶勝乃<lb/>
祖偷時<lb/>
　　黄嗣深尚書自仰山來惠茶及竹薰爐<lb/>
茗椀中超舌界薫爐上悟香塵坐我集雲峰頂對公小<lb/>
<pb n="KR4d0192_WYG_007-8b"/>
釋迦身<lb/>
　　黄嗣深尚書見訪<lb/>
騎氣初占客至履聲忽報公來不亂空庭鳥雀何妨滿<lb/>
席塵埃<lb/>
　<lb/>
　<lb/>
　<lb/>
　茶山集巻七<lb/>
</p>
<p>
</p>
  </div>
<div>
<head>茶山集巻八</head> <lb/>
    <p>
<pb n="KR4d0192_WYG_008-1a"/>
欽定四庫全書<lb/>
　茶山集巻八<lb/>
　　　　　　　　　　　　　宋　曾幾　撰<lb/>
　七言絶句<lb/>
　　乞梅曾宏甫二首<lb/>
尋梅不惜上南坡傍險衝泥奈老何寂寞僧牕禪榻畔<lb/>
好枝還解送人麽<lb/>
臘前臘後無非雪溪北溪南併是梅知有家山難覓路<lb/>
<pb n="KR4d0192_WYG_008-1b"/>
敢煩健步送春來<lb/>
　　覓梅<lb/>
欲尋梅去不禁寒宜著書籖研滴間聞道南坡開似雪<lb/>
略分疎影到茶山<lb/>
　　消梅花<lb/>
未見枝間著子初聞名已療渴相如花肌自是冰和雪<lb/>
那得生兒不似渠<lb/>
　　黃香梅<lb/>
<pb n="KR4d0192_WYG_008-2a"/>
雪裏何人作道装冰綃重疊色鵝黄染時定著薔薇露<lb/>
雨洗風吹故自香<lb/>
　　尋梅至楊家見數株盛開<lb/>
芒鞋竹杖尋梅去只有香來未見花村北村南行欲徧<lb/>
數株如雪小民家<lb/>
　　落梅<lb/>
玉頰香肌委塵土雪魄冰魂無處所一年春事頓成空<lb/>
不必飄零似紅雨<lb/>
<pb n="KR4d0192_WYG_008-2b"/>
　　墨竹梅<lb/>
的皪江梅竹外枝能将幻法轉生機憑君莫作風垂緑<lb/>
便恐飄零學雪飛<lb/>
　　水芭蕉<lb/>
寒泉中有小崢嶸種得芭蕉積漸成一葉似抽人不見<lb/>
坐牕頭白眼猶明<lb/>
　　鄭侍郎家瑞香花盛開而未賞戲贈二首<lb/>
瑞香花發去年枝愜對君家白玉池<hi>玉池鄭酒名</hi>複幕重簾<lb/>
<pb n="KR4d0192_WYG_008-3a"/>
開欲徧馨香少有外人知<lb/>
移春小檻緑樽前記得花頭數尺圓傳語鄭荘修故事<lb/>
錦薰籠畔過年年<lb/>
　　諸公次韻予復次韻二首<lb/>
瑣瑣紅英密綴枝春風春物不差池諸君但辦樽前去<lb/>
昨夜燈花報客知<lb/>
梅花過後杏花前嫩蕊装成一葢圓惱亂春風為渠了<lb/>
幽香破睡有明年<lb/>
<pb n="KR4d0192_WYG_008-3b"/>
　　曾宏甫見過因問訊鞓紅花則云已落矣驚呼之<lb/>
　　餘戲成三首<lb/>
茶山老子竟成癡漫說尋芳去不遲浪蕊飄殘猶自可<lb/>
名花落盡不曾知<lb/>
不令老眼看鞓紅豈是青春不負公尚有揚州風物在<lb/>
亦防此段併成空<lb/>
南渡年來兩鬢霜牡丹芍藥但他鄉即從江水浮淮水<lb/>
便上維揚向洛陽<lb/>
<pb n="KR4d0192_WYG_008-4a"/>
　　置酒簽廳觀荷徐判官攜家釀四首<lb/>
緑水波深欲上堦紅蕖香動要傳杯幕中自有兩佳客<lb/>
又載青州從事來<lb/>
鄣日青圓自擁堦縐風緑淨可添杯被花惱處君知否<lb/>
羅襪凌波笑不來<lb/>
白白紅紅花映堦髙髙下下葉成杯嬌嬈似不禁長夏<lb/>
故就團圞扇影來<lb/>
休看紅藥詠翻堦極目荷花照酒杯靜濯明妆何所待<lb/>
<pb n="KR4d0192_WYG_008-4b"/>
風標公子逺飛來<lb/>
　　謝送蠟梅二首<lb/>
天将何物染江梅白玉花成栗玉開一種暗香全似舊<lb/>
小罌和雪送春來<lb/>
化工團蠟作寒梅絶勝牛酥㸃滴開不是前村深雪裏<lb/>
蜜蜂應認暗香來<lb/>
　　鄭侍郎送蠟梅次韻三首<lb/>
折來梅與句爭清強和餘音本不能欲向都官論一字<lb/>
<pb n="KR4d0192_WYG_008-5a"/>
略無佳處似詩僧<hi>用前村深雪裏昨夜一枝開事</hi>
小瓶梅映短檠燈幽興何人似我能枉沐歌詞無用處<lb/>
維摩詰是在家僧<hi>鄭有念奴嬌詞</hi>
江梅難以蠟妆成女手雖工未必能香氣惱人眠不著<lb/>
若為學得定中僧<lb/>
　　曾宏甫餉溪山堂南坡胯新茶<hi>溪山堂在南坡曾所創也以是名茶</hi>
　　<hi>胯云</hi>
溪山寶胯能分我不但禪房破睡魔便覺胷中有丘壑<lb/>
<pb n="KR4d0192_WYG_008-5b"/>
免教辛苦上南坡<lb/>
　　衢僧送新茶<lb/>
齋腸得飽又逐去午夢欲成還喚囘定是僧家不堪此<lb/>
滿匳青箬送春來<lb/>
　　紹興帥相公遺小春新茶且折簡云對瑞香啜之<lb/>
　　大勝暖帳中飲羔兒酒也小詩兩絶以謝<lb/>
打門将軍得人驚十月茶牙照眼明漏泄春光凌雪色<lb/>
柳條萱草太遲生<lb/>
<pb n="KR4d0192_WYG_008-6a"/>
酒壓羔兒雪煮茶紅羅斗帳錦籠花中書堂上權衡手<lb/>
小物勤公定等差<lb/>
　　啜建溪新茗李文授有二絶句次韻<lb/>
北焙今年但取陳草芽過了二分春為君湔洗丁坑後<lb/>
寶胯雲團一樣新<lb/>
壑源今日為君傾可當杯盤瀉濁清未到舌根先一笑<lb/>
風爐石鼎雨來聲<lb/>
　　謝宜春宰黄時舉惠冬筍二首<lb/>
<pb n="KR4d0192_WYG_008-6b"/>
此君老去猶停雪稚子生來亦耐寒記得長蔬山谷老<lb/>
三珍錯落粲同盤<hi>山谷謝游景叔惠冬筍酥梨詩三珍同盤乃得嘗</hi>
竹底春從雪底歸煩君抱送玉嬰兒白頭無復迎船喜<lb/>
只供江魚作許悲<hi>老杜送王判官扶侍還黔中詩青青竹笋迎船出白白江魚入饌來用孟</hi>
<hi>宗姜詩兩孝子事</hi>
　　謝路憲送蟹<lb/>
從來歎賞内黄侯風味尊前第一流秖合蹣跚赴湯鼎<lb/>
不須辛苦上糟丘<lb/>
<pb n="KR4d0192_WYG_008-7a"/>
　　食淮白魚二首<lb/>
十年不踏盱眙路想見長淮屬玉飛安得玻瓈泉上酒<lb/>
藉糟空有白魚肥<lb/>
帝所三江帶五湖古來修貢有淮魚上方無復蠙珠事<lb/>
玉食光輝郤要渠<lb/>
　　食酥二首<lb/>
貢包分自浙西東函谷金城在眼中泛酒煎茶俱愜當<lb/>
滿前臘雪化春風<lb/>
<pb n="KR4d0192_WYG_008-7b"/>
土酥絶類穆家兒好著崔家飣坐梨如夢甘寒千百顆<lb/>
雪肌相伴出闗西<lb/>
　　食楊梅三首<lb/>
年年梅裏見諸楊火齊堆盤更有香風味十分如荔子<lb/>
何妨盛著絳紗囊<lb/>
一月如繩雨瀉簷只言新竹漸多添豈知政負幽人腹<lb/>
不放楊梅蜜樣甜<hi>今歳以積雨故此族不佳</hi>
饒陽接種江南少越上楞梅天下無梅熟應同兒輩喫<lb/>
<pb n="KR4d0192_WYG_008-8a"/>
有兄八十住東吳<hi>小饒接梅山隂楞梅皆珍果也</hi>
　　食牛尾貍<lb/>
生不能令鼠穴空但為牛後亦何功不如醉臥糟丘底<lb/>
猶得聲名異味中<lb/>
　　謝寄端硯四首<lb/>
我居南楚君南越遣騎持書致石泓未識松煤先一笑<lb/>
向人鴝鵒眼能明<lb/>
名聲藉甚端溪硯何況珍材琢下碞兔頴麝煤俱愜當<lb/>
<pb n="KR4d0192_WYG_008-8b"/>
使君裁鑒果超凡<hi>端守鄭子禮</hi>
治中長嘯得石硯乞與衰翁一笑開小試松煤便終日<lb/>
必知渠是下碞來<lb/>
管城子挾秋霜氣絳縣人含松壑風不是端溪石居士<lb/>
分甘棄置一生中<hi>端倅韓少汲</hi>
　　謝鄭侍郎餉酒二首<lb/>
尊中政爾空空然忽有一壺來眼邊君知情快何所似<lb/>
石澗怒流深夜泉<hi>鄭堂後有流水曰石澗</hi>
<pb n="KR4d0192_WYG_008-9a"/>
鳴鞭走送徒紛然開嘗政足甜中邊甘辛未省有如許<lb/>
氣壓爛柯山下泉<hi>三衢酒名不老泉</hi>
　　家釀酒鄉四首<lb/>
惡懷種種占胸次俗物紛紛遮眼邊知有醉鄉無路入<lb/>
竹渠昨夜響山泉<lb/>
酒泉郡郭果何在校尉兵廚安足求即使愁城攻得破<lb/>
䇿勲當拜醉鄉侯<lb/>
醉鄉即是無何有歡伯相招歸去休全以箇中為境界<lb/>
<pb n="KR4d0192_WYG_008-9b"/>
更于底處覓温柔<lb/>
醉鄉論石仍論斗如此山重水複何我覺去人殊不逺<lb/>
從來杯勺不能多<lb/>
　　讀書四首<lb/>
黄巻中人最起予病來相對卻成疎新凉試傍青燈看<lb/>
猶有飛蚊小未除<lb/>
童子區區攻一藝老生汲汲事三餘偶然領㑹忘言處<lb/>
只有淵明解讀書<lb/>
<pb n="KR4d0192_WYG_008-10a"/>
朝游夕泳一牕書只要今吾勝昔吾未識此間眞氣味<lb/>
直縁聖處少工夫<lb/>
勿謂微言久絶絃六經正用此心傳假令壞壁無餘燼<lb/>
日月堂堂故麗天<lb/>
　　校書戲成<lb/>
舊時天禄校書郎習氣薰人老未忘可笑當牕楮生面<lb/>
郤成宫額半塗黄<lb/>
　　病起始浴二首<lb/>
<pb n="KR4d0192_WYG_008-10b"/>
無數塵埃一病身不䝉湔拂幾經旬政須皁莢相料理<lb/>
可笑梁州陰子春<lb/>
欲著牀頭澣濯衣汗流成雨垢成泥呼兒為我供湯事<lb/>
今日身輕好杖藜<lb/>
　　雪後月牕戲題<lb/>
青女翻空一笑開天花散盡更徘徊嫦娥相與有瓜葛<lb/>
也向讀書牕下來<lb/>
　　題陸務觀草堂<lb/>
<pb n="KR4d0192_WYG_008-11a"/>
草堂人去客來遊竹筧泉鳴山更幽向使經營無陸子<lb/>
殘僧古寺不宜秋<lb/>
　　人日<lb/>
雪意埀埀體不佳十年人日寄天涯老來只有窮相守<lb/>
忍使奴星結柳車<lb/>
　　寒食日誦老杜示宗文宗武詩寄二子<lb/>
衰年寒食又清明欹枕詩成字不成欲寄宗文與宗武<lb/>
一春風雨大江横<lb/>
<pb n="KR4d0192_WYG_008-11b"/>
　　春晴<lb/>
莫春已辦曾㸃服急雨又墊林宗巾一晴政為吾輩設<lb/>
速載家釀羞廚珍<lb/>
　　己巳歳夏旱大熱睡起偶成<lb/>
年年暑去皆有期今年暑去何遲遲不知搖敗幾團扇<lb/>
得到西風吹面時<lb/>
青天無雲日亭午羣巫禱祈且呼舞老夫饒睡昬昬然<lb/>
鼻息如雷汗如雨<lb/>
<pb n="KR4d0192_WYG_008-12a"/>
　　夏夜聞雨<lb/>
凉風急雨夜蕭蕭便恐江南草木彫自為豐年喜無寐<lb/>
不關牕外有芭蕉<lb/>
　　久雨<lb/>
小雨飛空十日餘苔錢稱意上階除芒鞋不踏門前路<lb/>
坐聽嘔啞過竹輿<lb/>
　　道中遇雨<lb/>
客子祈晴意未公林間布穀勸春農雨師若有分風手<lb/>
<pb n="KR4d0192_WYG_008-12b"/>
留取車輪一道通<lb/>
　　鄭顧道衝雨見過<lb/>
荷橐臨門門未開多泥窮巷遍蒼苔始知猶勝杜陵老<lb/>
舊雨客來今亦來<lb/>
　　九日二首<lb/>
尊前韻度落烏紗卻是西風識孟嘉當日龍山無數客<lb/>
問誰整整復斜斜<lb/>
儋耳重陽菊滿頭恰如佳月即中秋歸來唱著中原句<lb/>
<pb n="KR4d0192_WYG_008-13a"/>
卻道黄花蝶也愁<lb/>
　　雪晴<lb/>
未快溪橋踏雪心朝陽已復上遙岑可憐昨夜瓊瑤跡<lb/>
化作春泥尺許深<lb/>
　　鳳凰臺<lb/>
簫聲無復到層臺畫棟空餘燕雀來我是鳳凰池上客<lb/>
等閒汀鷺莫相猜<lb/>
　　疎山一覽亭<lb/>
<pb n="KR4d0192_WYG_008-13b"/>
青雲梯盡得朱欄不但令人六月寒無限江南好山水<lb/>
菴摩勒果掌中看<lb/>
　　鳴水驛<lb/>
一道溪流百轉深挼藍如色珮如音青蔬幾葉來何處<lb/>
知有幽人底事尋<lb/>
　　蘆溝橋<lb/>
輿馬連年東復西巨鼇雙脇夾青猊荷旃食肉無非命<lb/>
顦顇相如不敢題<lb/>
<pb n="KR4d0192_WYG_008-14a"/>
　　次奄中二陸韻<lb/>
問石尋泉到竹齋木犀花盡菊花開老僧有約君知否<lb/>
乘興前村雪裏來<lb/>
　　遊張公善權二洞四首<lb/>
此邦勝處名天下今日爭來入眼中笻杖一枝舟一葉<lb/>
山行衝雨水衝風<lb/>
縵纓乳葢張公洞風馭雲軿定不無勿以衰翁作生客<lb/>
舊時相識選仙圖<lb/>
<pb n="KR4d0192_WYG_008-14b"/>
自疑身是洞中仙才出張公又善權只道石田無用處<lb/>
種成玉粒至今傳<hi>洞有仙人田米堆</hi>
善權石状説不盡怪怪竒竒驚倒人大屋脩廊巖下路<lb/>
凄風冷雨洞中春<lb/>
　　禽聲四首<lb/>
勸我行沽聒晝眠看人爛醉買江天興來亦欲提壺去<lb/>
未有蘇公乞酒錢<lb/>
幽禽竟日引圓吭脱袴催人有底忙不但春天無衣著<lb/>
<pb n="KR4d0192_WYG_008-15a"/>
凄風冷雨絶須防<lb/>
春泥滑滑強知時野日荒荒已露機政與鵓鳩同一律<lb/>
朝來喚得阿姑歸<lb/>
有酒如淮肉如坻何如麥飯滑流匙但看此物豐登日<lb/>
即是儂家快活時<lb/>
　　三衢道中<lb/>
梅子黄時日日晴小溪泛盡卻山行緑陰不減來時路<lb/>
添得黄鸝四五聲<lb/>
<pb n="KR4d0192_WYG_008-15b"/>
　　途中二首<lb/>
鵓鳩晴雨報人知更問農家底事宜村落泥乾収麥地<lb/>
稻田水滿䅤秧時<lb/>
小麥青青大麥黄新蠶滿箔稻移秧緑陰馬倦休亭午<lb/>
芳草牛閒臥夕陽<lb/>
　　痁病<hi>七月四日愈作</hi>
誰言似病元非病一日之間行四時不用文殊來問疾<lb/>
箇中實怕有人知<lb/>
<pb n="KR4d0192_WYG_008-16a"/>
老身危似草頭露疾勢來如江上潮寒熱自無安著處<lb/>
不然何以脫今朝<lb/>
　　詩催<lb/>
練裙染翰初不惜布袋寫眞殊未來併作山房一奇事<lb/>
臨岐更著小詩催<hi>徐子禮為予作石窟二字許明叔布袋和尚畫像未之得也一絶舉催</hi>
　　道逢王左丞不及避謝之二首<lb/>
西風黄葉北門街有句無人為翦裁衝突前驅公㑹否<lb/>
要求一語定敲推<lb/>
<pb n="KR4d0192_WYG_008-16b"/>
黄童白叟趁虛囘左轄車前撥不開記得緑槐陰御路<lb/>
萬人辟易繡鞌來<lb/>
　　獨步小園四首<lb/>
江梅落盡紅梅在百葉緗梅賸欲開園裏無人園外靜<lb/>
暗香引得數蜂來<lb/>
只道江梅發不遲最先零落使人悲從今穠李花千樹<lb/>
未抵前村雪一枝<lb/>
誰将山杏臙脂色來作江梅玉頰紅但得暗香疎影在<lb/>
<pb n="KR4d0192_WYG_008-17a"/>
不妨妝面對春風<lb/>
山衣重疊六銖輕淡拂槐花染不成報答春工選何物<lb/>
鵝兒黄酒十分傾<lb/>
　　書陸務觀所藏阿羅漢像一軸<lb/>
大阿羅漢十有六一一騰空見人足手持貝葉坐禪林<lb/>
稱不動尊惟我獨<lb/>
　　送李商叟秀才還臨川<lb/>
一春霧雨暗溪山城北城南斷徃還政是晴時君又去<lb/>
<pb n="KR4d0192_WYG_008-17b"/>
望君煙艇有無間<lb/>
　　題天衣寺<lb/>
布襪青鞋踏欲無登山臨水未成疎十峰雙澗天衣寺<lb/>
萬壑千巖總不如<lb/>
　　再題天衣寺<lb/>
畫舫珠簾出繚牆天風吹到芰荷鄉水光入座盃盤瑩<lb/>
花氣侵人笑語香<lb/>
　　再過翠屏<lb/>
<pb n="KR4d0192_WYG_008-18a"/>
蠻荒乃有此巑岏石黛因依碧玉寒須信佳山如絶色<lb/>
憑誰貌取一生看<lb/>
　　求李生畫山水屛<lb/>
乞君山石洪濤句來作圍牀六幅屛持向嶺南煙雨裏<lb/>
夢成江上數峰青<lb/>
　　書左舉善秀才乞米圖<lb/>
乞米魯公書作帖睎顔處士畫成圖若教渾似侏儒飽<lb/>
還有流傳翰墨無<lb/>
<pb n="KR4d0192_WYG_008-18b"/>
　　書徐明叔訪戴圖<lb/>
小艇相從本不期剡中雪月並明時不因興盡囘船去<lb/>
那得山陰一段奇<lb/>
　　乞貓二首<lb/>
春來鼠壤有餘蔬乞得貓奴亦已無青蒻裹鹽仍裹茗<lb/>
煩君為致小於菟<lb/>
江茗吳鹽雪不如更令女手綴紅<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>
                    <hi>與繻字同</hi>小詩卻欠涪<lb/>
翁句為問銜蟬聘得無<lb/>
<pb n="KR4d0192_WYG_008-19a"/>
　　木魚戲成<lb/>
緣木求魚卻得魚擊鮮日日向齋盂可憐鉤掛濠梁上<lb/>
大勝馮驩每食無<lb/>
　　怪石<lb/>
眼前突兀見此石怪怪奇奇俱可人為問何如潘騎省<lb/>
世間妍醜本非眞<lb/>
　　竹奴<lb/>
　　　因讀山谷竹奴脚婆詩戲作山谷既以竹夫人<lb/>
<pb n="KR4d0192_WYG_008-19b"/>
　　　為竹奴余亦名腳婆為錫奴焉<lb/>
霧帳桃笙晝寝餘此君那可一朝無秋來冷落同班扇<lb/>
歳晩温柔是錫奴<lb/>
　　綠毛龜<lb/>
若為介物成毛物顔色挼藍省見稀定是多生捕魚子<lb/>
至今猶著緑蓑衣<lb/>
　　白龜<lb/>
一種龜兒玉雪然故人為寄小如錢㑹當放汝江湖去<lb/>
<pb n="KR4d0192_WYG_008-20a"/>
小住盆池慰眼前<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0192_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　茶山集巻八<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮溪文粹巻九</head>
    <p>
<pb n="KR4d0146_WYG_009-1a"/>
欽定四庫全書<lb/>
　浮溪文粹巻九　　　　　　宋　汪藻　撰<lb/>
　　碑<lb/>
　　　信州二堂碑<lb/>
宣和二年十月盜發清溪入睦入歙入杭蹂十州之地<lb/>
間以兵圍信不克天子為出禁旅付大兵討平之初清<lb/>
溪民阻山為暴吏不時制浸劇部使者不以聞益放兵<lb/>
無所忌至攻府寺略人民由是東南皆警時守州令邑<lb/>
<pb n="KR4d0146_WYG_009-1b"/>
者疆比壤連無一人奉尺書為朝廷言者獨信州王君<lb/>
曰賊興篁竹間不旬日其鋒如此勢非可以朝夕破者<lb/>
今不百里俯吾境萬一不戒如吾民何即出金帛募士<lb/>
増陴浚隍修戰鬬具按蹊隧所通者一十餘所悉以兵<lb/>
戍之用通守王侯䇿起其屬髙志臨付以軍政條便宜<lb/>
章十餘上且以計䇿告當路之用事及城守者十二月<lb/>
賊覆淛東軍張甚頃之焚婺源開化屢以兵偪信知有<lb/>
備引去正月攻江山常山殘之於是繞信境數百里皆<lb/>
<pb n="KR4d0146_WYG_009-2a"/>
為賊區君居其中部勒諸将益嚴與王髙二侯勠力締<lb/>
謀屯韓巗以扞開化屯館頭以扞常山屯竹巘以扞江<lb/>
山率深溝固壘日揚兵境上為不可測者獨栁家都不<lb/>
為備匿精甲數里間志臨以親兵仆旗鼓踵其後賊果<lb/>
虞三戍之衆不敢犯二月既入衢則鼓行宼栁家都營<lb/>
嶮峙粻益敺人為兵必欲舉信初以偏師甞我克之已<lb/>
而盡銳攻號十萬志臨出竒兵鏖擊賊大敗㧞營去追<lb/>
奔數十里焚蕩俘馘至不可勝計縛其偽統軍以獻因<lb/>
<pb n="KR4d0146_WYG_009-2b"/>
分其兵為三一自韓巖復開化一自館頭復常山一自<lb/>
栁家都復江山長驅迅巻遂復衢州賊之在他境者皆<lb/>
望風遁去東南以平於是天子下詔曰信州守臣愈斬<lb/>
賊有功其進職若官殊等通守舜舉亦裨賛之良也増<lb/>
秩次之而以志臨為衢州君與王侯既相與侈上之賜<lb/>
而喜釋於守城之勞也廼築堂二曰示喜曰後樂而書<lb/>
其本末來請某曰天下之事所貴於智者以審於禍福<lb/>
成敗之機而圖其大者區區一時勝負之功不足議也<lb/>
<pb n="KR4d0146_WYG_009-3a"/>
方盜奮於承平百年之餘民不知兵吏不知守獨君察<lb/>
於幾微慨然以書抵在位者或非笑或怒且排妒之卒<lb/>
之無一不如君䇿及情見勢屈而向之為吏者方狃于<lb/>
故常曰吾知謹簿書期㑹而已吾書生也何以兵為巽<lb/>
懦譸張争為完軀保妻子之計視刈其民如草菅然而<lb/>
無以善之曽未有奉一州六縣無秋毫之失歸報天子<lb/>
如君者而余顧以為區區一時勝負之功者誠以信於<lb/>
江南為四塞地使狺然吞噬之心西揺撫南闚建北擾<lb/>
<pb n="KR4d0146_WYG_009-3b"/>
宣饒則雖磨以嵗月未能遽下也唯君以方千里之地<lb/>
屹然於横流奔沸之中扼其吭笞其背使氣奪力殚不<lb/>
能尺寸進卒夷其衆當是時並江循海三路三十餘州<lb/>
皆堅壁清野倚君為重則君之建立為何如哉是宜天<lb/>
子差功第賞書君令甲而信州一日暴於天下則斯堂<lb/>
之以喜樂名者君與信人果得而私哉君通經術長於<lb/>
吏治所至皆可紀始君之至州無十日之贏既二年而<lb/>
鏹腐粟陳以之賞功募士調兵食皆出於此可謂為政<lb/>
<pb n="KR4d0146_WYG_009-4a"/>
知所先後而非偶然立者可歌也已乃作詩曰<lb/>
惟帝奠治以天為區藐彼南服大江之隅八聖休養狃<lb/>
于丕平有不能馴嘯呼以驚奮厥螻蟻敢仇王師帝顧<lb/>
在列孰予往笞矯矯禁旅統之公侯春禡于野旋師麥<lb/>
秋囚獻刑得第勲䇿勞孰固吾圉予其汝褒在列咸啟<lb/>
信為偏城曰守臣愈實能弭兵唯昔首孽衆為不聞曰<lb/>
此猘者吾疆懼紛廼理隍壁廼褎選鋒爰走爰集嚴兵<lb/>
待攻賊屢闖境引師環之一遇鏖擊崩奔不支坐以支<lb/>
<pb n="KR4d0146_WYG_009-4b"/>
堞扼其三方隣國仰首如川得防帝曰俞哉唯女予力<lb/>
錫之命書光寵而國愈拜稽首敢揚王休廼作華屋睇<lb/>
山俯流君在斯堂寄適雲杪里民户歌雜以嬉笑君在<lb/>
斯堂賓客粥粥間於憂虞起舞相屬民祝君夀長為父<lb/>
師毋或去我阽於墊危士曰君材維試之仂<hi>仂音勒十一也</hi>如<lb/>
何此州私我賢伯凡厥本剽載之民謡來者是式君将<lb/>
在朝我為頌詩繄史之訂匪民之私天子之慶<lb/>
　　祭文<lb/>
<pb n="KR4d0146_WYG_009-5a"/>
　　　祭河文<lb/>
惟神以海為宗主百數也霧雹風雷氣停蓄也曰雨曰<lb/>
暘相民欲也鞭笞犀龍起潜伏也方春敷榮俟嘉沐也<lb/>
胡為隂陽戾盈縮也冰澌既融潮未復也戢然千艘尾<lb/>
銜屬也聖人中天世司牧也一夫阻飢為嚬蹙也貔貅<lb/>
萬屯懼枵腹也神寧惡予倦揮沃也靈呵豈難費升掬<lb/>
也詔恩臨祠奉牲玉也尚驅雲師貺霑足也繄邦是圖<lb/>
匪私瀆也<lb/>
<pb n="KR4d0146_WYG_009-5b"/>
　　傳<lb/>
　　　郭永傳<lb/>
郭永大名府元城人少剛明勇決身長七尺鬚髯郁然<lb/>
望之如神人以祖任為丹州司法參軍守武人為姦利<lb/>
無所忌永數引法裁之守大怒盛威臨永永不為動則<lb/>
繆為好言薦之朝永因盡忠以報後守欲變具獄永力<lb/>
争不能得袖舉牒還之拂衣去擢清河丞尋知太原府<lb/>
大谷縣太原帥率用重臣每宴饗費千金苛取諸縣以<lb/>
<pb n="KR4d0146_WYG_009-6a"/>
給大谷民當其斂尤亟永以書抵幕府曰非什一而取<lb/>
皆民膏血也以資觴豆之費可乎脱不獲命令有投劾<lb/>
而歸耳府不敢廹縣有潭出雲雨嵗禱水旱為常縣禱<lb/>
未應乗此譁民永杖巫身暴日雨立靃縣人刻碑記其<lb/>
異府遣卒數軰號警盜刺諸縣短長游蠧不歸莫敢迕<lb/>
永械致之府府為并他縣追還於是府檄其部使者文<lb/>
移有不便於民者必調利病反復或遂寝而不行客謂<lb/>
永世方雷同毋以此賈禍永曰吾知行吾志而已遑恤<lb/>
<pb n="KR4d0146_WYG_009-6b"/>
其他大谷人安其政以為自有令來無永比者既去數<lb/>
年復過之則空一邑遮留如永始去調東平府司錄府<lb/>
事無大小決永吏有不能辦者私相蔪曰爾非郭司錄<lb/>
耶除通判鄭州燕山之役以永為其路轉運判官郭藥<lb/>
師屯邊怙恩暴甚與民市不償其直復敺之非壞目折<lb/>
支不已安撫使王安中莫敢問永白安中不治且難制<lb/>
永請見而顯責之不從則取其尤者磔之市無辭也乃<lb/>
見藥師曰朝廷負将軍乎藥師驚曰何謂也永曰前日<lb/>
<pb n="KR4d0146_WYG_009-7a"/>
将軍杖䇿歸朝廷上推赤心置将軍腹中客遇之日無<lb/>
所不至而将軍未有尺寸功報上也今方倚将軍為重<lb/>
乃縱部曲戕民不禁平居尚爾如緩急何藥師謝無愧<lb/>
容永謂安中曰他日亂吾邊者必此人也已而安中罷<lb/>
永亦辭去移河北西路提舉常平㑹金人趨京師所過<lb/>
城邑欲立取之於是嵗大寒城池皆冰敵率藉冰梯城<lb/>
不攻而入永適在大名聞之先弛壕漁之禁人争出漁<lb/>
冰不能合敵至城下睥睨久之歎息而去遷河北東路<lb/>
<pb n="KR4d0146_WYG_009-7b"/>
提㸃刑獄時車駕在維揚命宗澤守京師澤厲兵積粟<lb/>
将復兩河以大名當衝要檄永與帥杜充漕臣張益謙<lb/>
相掎角永得檄大喜即朝夕謀戰守具因結東平權邦<lb/>
彦為援不數日聲驚河朔已没州縣皆叛敵來歸敵亦<lb/>
畏之不敢動逺近晏然居亡何宗澤死充守京師以張<lb/>
益謙代之而裴億為轉運使益謙億齷齪小人也㑹范瓊<lb/>
脅邦彦南去劉豫舉濟南來宼大名瑰然孤城居其間<lb/>
敵以十倍之師攻之永率士晝夜乗城伺間則出兵徂<lb/>
<pb n="KR4d0146_WYG_009-8a"/>
擊或勸益謙委城遁者永曰北門所以蔽遮梁宋敵得<lb/>
志則席捲而南朝廷危矣借力不敵猶當死守徐挫其<lb/>
鋒待外援之至奈何棄之因募士賫帛書夜縋城出告<lb/>
急朝廷且請朝廷先為偹敵攻益急俘東平濟南人大<lb/>
呼城下二郡已䧏者富貴不䧏無噍類益謙輩相顧色<lb/>
動永大言曰今日正吾儕盡節之時又行城撫将士曰<lb/>
王師至矣吾城堅完可守汝曹努力賊不足畏也衆感<lb/>
泣質明大霧四塞敵以車發㫁碑殘礎兩城中樓櫓皆<lb/>
<pb n="KR4d0146_WYG_009-8b"/>
壞左右䝉盾而立多碎首者良久城䧟永坐城樓上或<lb/>
掖之以歸諸子環泣請去永曰吾世受國恩當以死報<lb/>
然巢傾卵覆汝輩亦何之兹命也奚懼益謙億率衆迎<lb/>
䧏敵曰城破始䧏何也雜然以永不從為辭敵遣騎召<lb/>
永永正衣冠南向再拜訖易幅巾而入金帥曰阻䧏者<lb/>
誰永熟視久之曰不䧏者我尚奚問敵見永状貌魁傑<lb/>
且夙聞其賢乃自為夷語數十言欲以富貴㗖永而降<lb/>
之永嗔目唾罵曰無知犬豕恨不醢爾以報國家何說<lb/>
<pb n="KR4d0146_WYG_009-9a"/>
䧏乎敵令譯者申諭不已永㦸手怒罵不絶敵諱其言<lb/>
麾之使去永復厲聲曰胡不速我死我當率義鬼滅爾<lb/>
曹大名人在縶者無不以手加額為之出涕敵令㫁所<lb/>
舉手并其家害之時年五十三建炎二年十一月甲子<lb/>
也即日語傳城中雖素不與永合者皆相向慟哭敵去<lb/>
相與負其尸瘞之永博通古今得錢即買書家藏書萬<lb/>
巻因事為文皆可錄而不求人知見古人立名節者未<lb/>
甞不慨然揜巻終日而尤慕顔魯公為人喜面折人過<lb/>
<pb n="KR4d0146_WYG_009-9b"/>
退無異言聞秋毫之善必嗟咨奨成如不及士友以此<lb/>
嚴惮而歸之杜充守大名名稱甚盛永甞畫數䇿見之<lb/>
他日問其目曰未暇讀也永數充曰人有志而無才好<lb/>
名而遺實驕蹇自用而得名聲以此當大任鮮不顛沛<lb/>
者公等足與治乎充大慙靖康冬敵再犯京師中外阻<lb/>
絶或以兩宫北狩告永者永號絶仆地家人舁歸不食<lb/>
者數日聞元帥檄書至始勉强一餐其忠誼盖天性若<lb/>
夫事親孝與人忠輕財篤義而於吏治精明皆永餘事<lb/>
<pb n="KR4d0146_WYG_009-10a"/>
其大節如此他不足為永道也紹興初始贈永中大夫<lb/>
資政殿學士諡勇節官其族數人<lb/>
賛曰嗚呼靖康之禍豈不哀哉以二百年全盛之中國<lb/>
而在位皆拘攣章句之徒謂名節為非所急士之精鋭<lb/>
銷耎盡矣一旦為敵所乗無不全軀保妻子奉頭鼠竄<lb/>
或甘心汚辱之地而不悔永以身狥國至勉其家必死<lb/>
非所謂烈丈夫而不為世所推移者哉當是時以節死<lb/>
者雖不為無人若劉韐李若水向子韶霍安國張克戩<lb/>
<pb n="KR4d0146_WYG_009-10b"/>
楊邦乂皆其章章尤著者也然罵賊不屈無如永者故<lb/>
掇永平生行事著於篇有以見永立大功名而奮不顧<lb/>
身者有所從來非偶然發也<lb/>
　　書<lb/>
　　　見謝給事書<lb/>
古之欲以才能見世而卜於大賢君子者有從收器而<lb/>
立於堂下有扣牛角而歌於轅間甚者或掃門拜塵幸<lb/>
一日之盻睞竊以為人之才能譬如金石之有聲芝蘭<lb/>
<pb n="KR4d0146_WYG_009-11a"/>
之有臭其實既立名則隨之灼然有不可揜者何至為<lb/>
區區乞憐自苦之態哉然使其屈道伸身邪雖深居簡<lb/>
岀牢闗固距如水北山人終南捷徑何足補於進退之<lb/>
數如誠屈身伸道其求之者不勤則其告之者不篤其<lb/>
見之者不恭則其與之者不至雖重跰之勞執鞭之辱<lb/>
未害其為好賢慕善也盖大賢君子方其從容人主之<lb/>
前自任天下之重咳唾出珠玉叱咤生風雲其勢位益<lb/>
尊則其門墻益峻門墻益峻則非素侍於左右終莫得<lb/>
<pb n="KR4d0146_WYG_009-11b"/>
而進焉及去國彌年絶意當世釋事權之攖拂而自遂<lb/>
於逍遥之濱非特一介之賤得以接末光而承餘潤也<lb/>
雖樵夫野叟亦或並游而争席焉當此之時其身之不<lb/>
幸而遇之者幸也故詘身伸道者從焉某自児童時聞<lb/>
閣下之名如東隅之日雖未赫然經天而温厚之氣固<lb/>
足以感人也如清濟之流雖不浩然行地而浸潤之功<lb/>
固足以成物也故論者以王佐之才許閣下既而欵賢<lb/>
士之闗聞南方之學者與中朝之士大夫莫不以得交<lb/>
<pb n="KR4d0146_WYG_009-12a"/>
際為榮其慨然在斯人之列而閣下方任言責某以疵<lb/>
賤之身莫能與也廼者屏跡此方而閣下在焉私自喜<lb/>
幸以為終身願而不可得者今得承談笑然亦安知天<lb/>
意不以我公少留於此滿願見者之志邪然天下之理<lb/>
莫難於相知之間盖有求而不得者有不求而至者矣<lb/>
宜隂有相之者非人力之所能為也故以牖間半靣而<lb/>
終身不㤀家有名士三年而不察者此豈可以久近親<lb/>
踈計哉某於閣下其生也地之相去千有餘里其仕也<lb/>
<pb n="KR4d0146_WYG_009-12b"/>
位之相懸有不可勝言者而又無肺腑之親介紹之先<lb/>
容也果何足以取閣下之知邪然比之三年而不察者<lb/>
則為不足與夫半面之頃者顧有間矣聽其言而知真<lb/>
偽觀其容而識邪正考其文而見所養亦足以得其粗<lb/>
矣而曰必試之事待之久而後察之者非忠恕之言也<lb/>
故輒干典謁而自託於無能之辭以為贄焉悚息俟命<lb/>
不宣<lb/>
　　銘<lb/>
<pb n="KR4d0146_WYG_009-13a"/>
　　　熊叔雅研銘<lb/>
禹鑿餘韜瘴嵐安得之虹貫巖斵為泓擕北南毛楮陳<lb/>
其友三出瓌辭與古參<lb/>
　　　董天任研銘<lb/>
圓其中蒼璧橢窊其前初月破出天滋如炙輠為臞仙<lb/>
零寳唾<lb/>
　<lb/>
　<lb/>
<pb n="KR4d0146_WYG_009-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浮溪文粹巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>浮溪文粹附録</head> <lb/>
    <p>
<pb n="KR4d0146_WYG_016-1a"/>
欽定四庫全書<lb/>
　浮溪文粹附録<lb/>
　　宋故顯謨閣學士左大中大夫新安郡開國侯食<lb/>
　　　邑一千五百戸食實封一百戸贈端明殿學士<lb/>
　　　汪公墓誌銘<lb/>
　　　　左朝奉郎充敷文閣待制提舉江州太平興<lb/>
　　　　國宫孫覿撰<lb/>
建炎紹興間大盗據中原羣惡嘯亡命相聚爲寇於是<lb/>
<pb n="KR4d0146_WYG_016-1b"/>
環四海爲盗區矣天子慨然仗一劒出入兵間禁暴除<lb/>
殘拯溺弔凶於戎馬蹀血之餘以建中興之烈當是時<lb/>
顯謨閣學士左大中大夫新安汪公爲中書舍人翰林<lb/>
學士一時詔令往往多出公手凡上所以指授諸將感<lb/>
厲戰士訓飭在位哀閔元元之意具載誥命之文開示<lb/>
赤心明白洞逹不出戸窺牖而天威咫尺坐照萬里學<lb/>
士大夫傳誦以比陸宣公居無幾何權臣樹黨除不附<lb/>
巳公亦抵罪斥居永州積十二年更四赦不得還間遇<lb/>
<pb n="KR4d0146_WYG_016-2a"/>
勝日幅巾葛屨登西山循鈷鉧潭入愚溪並湘流沉文<lb/>
以弔古人而自肆於山水年益髙文益竒詩益工華妙<lb/>
精深與柳儀曹相望於數百載後文章格力與之相上<lb/>
下何其盛也公既没諸孤䕶䘮歸葬且致公治命屬余<lb/>
銘余與公㳺四十年知公爲審乃序而誌之系以銘公<lb/>
諱藻字彦章姓汪氏饒州德興縣人曽祖震太常丞贈<lb/>
光禄卿祖宗顔尚書都官員外郎<hi>此下有脫文原本缺</hi>贈少傅妣<lb/>
越國夫人陳國夫人皆陳氏公自童幼已卓越有大志<lb/>
<pb n="KR4d0146_WYG_016-2b"/>
學舉子業既成得春秋左氏西漢書讀而好之銳意欲<lb/>
與之並年甫冠徒歩㳺太學有司第其文屢出諸生上<lb/>
中崇寧二年進士乙科瓊林錫宴酒半上方賜氷狀元<lb/>
霍公端友屬公表謝授紙筆立就如素習之一坐嘆驚<lb/>
調婺州觀察推官就除宣州州學教授丁少傅公憂服<lb/>
除授從事郎荆南府掌書記不赴改江南西路提舉學<lb/>
事司幹當公事代還至京師會徽宗親製君臣慶會閣<lb/>
詩羣臣和進喜事者集録為一大巻公適見之擬和一<lb/>
<pb n="KR4d0146_WYG_016-3a"/>
章屬詞用韻句法清新出衆作之右即日傳布諸公喜<lb/>
而稱之除九域圖志所編修官改宣教郎遭陳國夫人<lb/>
之䘮免䘮除秘書省校書郎遷著作佐郎符寶郎是嵗<lb/>
政和四年也故相王黼頃與公為太學同舎不相中比<lb/>
當國黜公通判宣州州將俗吏公益不樂上書請宫祠<lb/>
得提㸃江州太平觀寓家晉陵凡八年終黼之世不用<lb/>
累轉朝奉郎公博學強記自六經百家太史之籍先儒<lb/>
箋䟽傳注之書兵家族譜方言地志星經厯法佛老之<lb/>
<pb n="KR4d0146_WYG_016-3b"/>
衆說與夫萬里海外蠻夷異域荒恠之序録靡不記覽<lb/>
山隂賀鑄方回知名士也亦寓晉陵聚書萬餘巻公日<lb/>
從之㳺多得所未見者凡伏臘衣食所須盡以供筆劄<lb/>
而録藏之其辭章明於道德達於世務指事析理引物<lb/>
託諭馳騁古今貫串經傳該備衆體蓋數十萬言自成<lb/>
一家公在江西徐俯師川洪炎洪芻有能詩聲自負無<lb/>
所屈一日俯見公詩於僧壁唶曰此我輩人也率二洪<lb/>
詣舎上謁既去公曰騷人墨客撚鬚琢句以自鳴其不<lb/>
<pb n="KR4d0146_WYG_016-4a"/>
平耳烏足尚也至是數年卒以大手筆稱天下金華勸<lb/>
講石室紬書典冊施之朝廷樂歌薦之郊廟鴻文碩學<lb/>
暴耀一世人知其名家有其書而詩律髙妙興寄深逺<lb/>
亦非近世詩人之所能及淵聖登極召為尚書屯田員<lb/>
外郎旋改禮部進太常少卿起居舎人今上踐祚轉朝<lb/>
請郎召為中書舎人賜三品服大駕狩維揚詔中書後<lb/>
省試潭州進士何烈烈對稱臣臺䟽論列非所宜言罷<lb/>
公為集英殿修撰提舉江州太平觀明年復召為中書<lb/>
<pb n="KR4d0146_WYG_016-4b"/>
舎人擢給事中兵部侍郎兼侍講直學士院公草髙麗<lb/>
答詔上顧輔臣稱公得代言之體久之髙麗人謝表至<lb/>
上復稱公真拜翰林學士以所御白團扇親書紫誥仍<lb/>
兼綰黄麻似六經十字以賜縉紳榮之累轉朝議大夫<lb/>
公自登侍從屬時多故感懷恩遇凡所建請皆當世要<lb/>
務常論諸大將擁重兵髙位崇秩子女玉帛已極富貴<lb/>
之欲而根據盤互浸成外重之勢陳所以待諸將者二<lb/>
事後十年卒如公䇿又言宣和諸臣交通貴倖一時誤<lb/>
<pb n="KR4d0146_WYG_016-5a"/>
恩官有至銀青光禄大夫者臺諌極論方就鐫褫詔墨<lb/>
未乾而建炎恩宥又當甄復盍依祖宗法至中大夫而<lb/>
止論繳數人國論以為允又言太上皇元符以來至上<lb/>
建炎之元並無日厯可謂闕典古者有國必有史史必<lb/>
有官漢法太史公位在丞相上天下計書先上太史公<lb/>
副上丞相自唐至本朝亦以宰相監總國之重事願留<lb/>
聖心上欣納翌日輔臣請擇所付上曰無以易藻矣尋<lb/>
除龍圖閣直學士知湖州領日厯如故蒐攬闕文㕘稽<lb/>
<pb n="KR4d0146_WYG_016-5b"/>
衆論逺至閩蜀數千里外近在寓公寄客之家或具公<lb/>
移或通私書旁捜博采逺近畢至分設科條以類詮次<lb/>
纔十二三移知撫州嵗餘罷為提舉江州太平觀會翰<lb/>
林侍讀學士范冲䟽言日厯者國之大典比詔汪某纂<lb/>
集更渉歳月稍見功緒書未成而中止積久散逸後人<lb/>
益難措手矣今方就閒可降詔令依舊纂集俾三朝文<lb/>
物著在方冊非小補也於是有㫖復命公許辟官屬二<lb/>
員賜史館修撰餐錢辭不受書成凡八百冊上之上遣<lb/>
<pb n="KR4d0146_WYG_016-6a"/>
使賜茶藥進官二等加中大夫除顯謨閤學士知徽州<lb/>
公前後典六州先惠愛重名教有古循吏之迹唐顔魯<lb/>
公嘗為湖州刺史公建言昔章聖皇帝幸亳次睢陽親<lb/>
屈帝尊臨見雙廟旌巡逺異代之忠以風厲天下顔真<lb/>
卿叱叛臣李希烈而死廟食吳興距行殿不能百里宜<lb/>
蒙褒典以増忠臣義士之氣詔從之賜號忠烈詔下公<lb/>
大治祠屋書牓掲之郡有籍録朱勔窻戸數十種丹漆<lb/>
之光可鑑寮吏請爲州治樓觀之飾公曰吾葺魯公祠<lb/>
<pb n="KR4d0146_WYG_016-6b"/>
可用也輪奐一新州人大恱徽州學舎敝小方議改築<lb/>
公嘗為文記鎮江府學之成州將程邁以白金致餽謝<lb/>
公報曰比葺郡學費無所從出而餉金適至巳付諸生<lb/>
令拜賜矣又斥公帑之贏續之落成為一方壯觀轉左<lb/>
大中大夫十一年知泉州殿前司大校蒐選禁軍之伉<lb/>
健者移州具資糧遣送公曰州並海宿兵數百所以備<lb/>
非常留不遣馳奏驛聞大校怒以語侵公免符下乃移<lb/>
知宣州閱月改鎮江府鎮江自經建炎之亂嵗輸上供<lb/>
<pb n="KR4d0146_WYG_016-7a"/>
米率不如數轉運使按視計倉粟之在存者尚負數萬<lb/>
盡扃鑰而去軍食不繼官吏憂窘不知所出而公適至<lb/>
命破鐍給之遺書使者曰官軍張頥待哺米在廩中而<lb/>
不予之食羣黔饑餓無聊雖錮南山猶有隙也輒以便<lb/>
宜開發老守重得罪不敢辭會言者讒公而罷論奏不<lb/>
已落職永州居住更七八年感風痺乞致仕不許竟卒<lb/>
於永州寓舎實二十四年六月癸未也享年七十六積<lb/>
官左大中大夫爵新安郡開國侯食邑一千五百户實<lb/>
<pb n="KR4d0146_WYG_016-7b"/>
封一百户沒後二年詔復顯謨閣學士官其二子又一<lb/>
年徽宗實録成書宰輔奏言用公所著爲多詔贈端明<lb/>
殿學士公性樂易不事藩飾以峙聲名至居官任職則<lb/>
矯矯然不侵為然諾者也不喜殖財利榮貴三十年無<lb/>
屋廬以居有田陽羨亦不足以卒嵗而嗜書學古老且<lb/>
病猶不去手大璫梁師成用事小人朋附目為隱相武<lb/>
人吳可者師成許以能詩至出入臥内公罷符寶可過<lb/>
公致師成意曰聞名久矣幸不鄙過我禁從可拱而俟<lb/>
<pb n="KR4d0146_WYG_016-8a"/>
也公謝不往客曰吾曹望隱相之門如在天上召而不<lb/>
往何故公曰若使我與可輩為伍邪守湖日朝廷和糴<lb/>
米六萬餘斛公視六縣民力所堪鐫三之一而上書自<lb/>
劾詔勿問居歳餘户部被㫖降本錢復糴數萬斛嵗適<lb/>
大稔物估相當如數而辦例進一官公曰吾嘗以减糴<lb/>
待罪幸蒙恩貸今豈可復受賞邪三辭卒不拜海舶次<lb/>
泉闍婆國王附送龍腦數百两為公夀公却之或曰異<lb/>
國之王因舶商致方物修故事不可却也公飭送公帑<lb/>
<pb n="KR4d0146_WYG_016-8b"/>
一銖不取公於辭受類如此亦以故遂多齟齬於世始<lb/>
公在太學與王黼有纎芥後黼入相嫌恨不除竟坐廢<lb/>
斥而言者指公為黼黨黜永州累赦不宥卒厄於窮裔<lb/>
以死雖然朝愠暮喜乍賢乍佞初若一閧然曽未轉盼<lb/>
如潦水之歸壑而髙文大冊垂世傳後與古作者並列<lb/>
於圖書之府聖主親覽追録故侯復還舊物得䘮相除<lb/>
孰與公多公之文有浮溪集六十巻行於世裔夷謀夏<lb/>
録二巻青唐録三巻古今雅俗字四十四篇公尤工大<lb/>
<pb n="KR4d0146_WYG_016-9a"/>
小篆得李斯陽氷用筆意元配淑人趙氏今配淑人莊<lb/>
氏亦前卒葬於常州宜興縣陽蔡後塢二十五年十二<lb/>
月乙酉諸孤奉公之䘮合葬於二淑人之墓子七人男<lb/>
曰恬右從事郎曰悟右宣教郎新差知婺州金華縣丞<lb/>
主管學事曰恪右承事郎曰憺曰懔曰憘並右承務郎<lb/>
曰愇未仕女適右迪功郎莊珪孫男女十三人男曰文<lb/>
舉巖舉臯舉賢舉女適左奉議郎嚴康朝進士孫廷實<lb/>
莊霆莊霈餘尚幼新安汪氏之徙鄱陽蓋已久矣自曽<lb/>
<pb n="KR4d0146_WYG_016-9b"/>
祖至公四世皆以儒學中進士第而公以文章大顯於<lb/>
時德興田園悉推予其兄以郊祀之恩任兄之子恱命<lb/>
未下而公貶元豐已未少傅公為泉之晉江丞而公生<lb/>
後六十年公刺泉入境恍然悲喜太息曰城郭是矣昔<lb/>
陳秀公生於鎮江後建鎮江節築大第居焉實秀公始<lb/>
生之處山川之靈鍾為人英古今所傳不可誣也銘曰<lb/>
赫赫我宋崇雅右文藩飾萬物如嵗之春治具炳然監<lb/>
於二代儒先酋酋光明碩大偉歟汪公德配先民學窺<lb/>
<pb n="KR4d0146_WYG_016-10a"/>
聖域文嫓皇墳芸省讎書螭坳珥筆論經石渠坐五十<lb/>
席代言西掖視草北扉渙發大號雷動風馳持橐剖符<lb/>
出使入侍今之名臣古之循吏風流儒雅慈惠之師六<lb/>
州之氓途詠而思誰私黨讎乃讒乃逐投畀荒裔一斥<lb/>
不復斗野之南光氣屬天埋藏不沒至寶在焉擾擾萬<lb/>
生趨死一軌百鍊之英有化無死巍巍昻昻命世之儒<lb/>
流傳海内公有遺書銘公於石石磨可磷公名不磨為<lb/>
萬世凖<lb/>
<pb n="KR4d0146_WYG_016-10b"/>
　　　宋史文苑傳<lb/>
汪藻字彦章饒州德興人幼頴異入太學中進士第調<lb/>
婺州觀察推官改宣州教授稍遷江西提舉學事司幹<lb/>
當公事徽宗親製君臣慶會閣詩羣臣皆賡進惟藻和<lb/>
篇衆莫能及時胡伸亦以文名人為之語曰江左二寶<lb/>
胡伸汪藻尋除九域圖志所編修官再遷著作佐郎時<lb/>
相王黼與藻同舎素不咸出通判宣州提㸃江州太平<lb/>
觀投閒凡八年終黼之世不得用欽宗即位召為屯田<lb/>
<pb n="KR4d0146_WYG_016-11a"/>
員外郎再遷太常少卿起居舎人髙宗踐祚召試中書<lb/>
舎人時次揚州藻多論奏宰相黄潜善惡之遂假他亊<lb/>
免為集英殿修撰提舉太平觀明年復召為中書舎人<lb/>
兼直學士院擢給事中遷兵部侍郎兼侍講拜翰林學<lb/>
士帝以所御白團扇親書紫誥仍兼綰黄麻似六經十<lb/>
字以賜搢紳艷之屬時多事詔令類出其手嘗論諸大<lb/>
將擁重兵寖成外重之勢且陳所以待將帥者三事後<lb/>
十年卒如其䇿又言崇觀以來貲結權倖奴事閹宦與<lb/>
<pb n="KR4d0146_WYG_016-11b"/>
開邊誤國得職名自觀文殿大學士而下直祕閣官至<lb/>
銀青光禄大夫者近稍鐫褫而遷延恩宥又當甄復盍<lb/>
依國初法止中大夫紹興二年除龍圖閣直學士知湖<lb/>
州以顔真卿盡忠唐室嘗守是邦乞表章之詔賜廟忠<lb/>
烈又言古者有國必有史故書榻前議論之辭則有時<lb/>
政記録柱下見聞之實則有起居注類而次之謂之日<lb/>
厯修而成之謂之實録今踰二十年無復日厯何以示<lb/>
來世乞即臣所領州許臣訪㝷故家文書纂集元符庚<lb/>
<pb n="KR4d0146_WYG_016-12a"/>
辰以來詔㫖為日厯之備制可史館既開修撰綦崇禮<lb/>
言不必別設外局乃以郡人顔經投匭愬其敷糴軍食<lb/>
遂貶秩停官起知撫州御史張致逺又論之予祠六年<lb/>
修撰范冲言日厯國之大典比詔藻纂脩事復中止恐<lb/>
遂散逸宜令就閒復卒前業詔賜史館修撰餐錢聽辟<lb/>
屬編類八年上所修書自元符庚辰至宣和乙己詔㫖<lb/>
凡六百六十五巻藻再進官其屬鮑延祖孟處義咸増<lb/>
秩有差藻升顯謨閣學士遣使賜茶藥尋知徽州逾年<lb/>
<pb n="KR4d0146_WYG_016-12b"/>
徙宣州言者論其嘗為蔡京王黼之客奪職居永州累<lb/>
赦不宥二十四年卒秦檜死復職官二子二十八年徽<lb/>
宗實録成書右僕射湯思退言藻嘗纂集詔㫖比修實<lb/>
録所取十蓋七八深有力於斯文詔贈端明殿學士藻<lb/>
通顯三十年無屋廬以居博極羣書老不釋巻尤喜讀<lb/>
春秋左氏傳及西漢書工儷語多著述所為制詞人多<lb/>
傳誦子七人恬恪憺怲懔憘愇<lb/>
　浮溪文粹附録<lb/>
</p>
<p>
</p>
  </div>
</body>
</text>
</TEI>
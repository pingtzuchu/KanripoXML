<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮溪文粹巻十二</head>
    <p>
<pb n="KR4d0146_WYG_012-1a"/>
欽定四庫全書<lb/>
　浮溪文粹巻十二　　　　　宋　汪藻　撰<lb/>
　　墓誌銘<lb/>
　　　徽猷閣直學士致仕贈特進顯謨閣直學士蔣<lb/>
　　　　公墓誌銘<lb/>
祖宗以来天子與大臣論天下事命䑓諫相應以義理<lb/>
之文故百餘年間朝廷清明天下亡事熈寜中大臣有<lb/>
欲更祖宗法者惡士大夫言人人殊始指公論為流俗<lb/>
<pb n="KR4d0146_WYG_012-1b"/>
由是名節之不競三十餘年至政和宣和而天下以言<lb/>
為諱當是時丹陽蔣公興諸生任中執法獨信其所學<lb/>
為天子辨是非屢擊權臣皆言人所難言者天子每改<lb/>
容嘉納許其忠精然後天下知忠言未嘗不用也顧風<lb/>
俗之衰士樂緘嘿謂吾君不能耳公雖以直道逡廵去<lb/>
國卒老于行不至輔相然至今論宣和賢者必曰蔣公<lb/>
云公諱猷字仲逺姓蔣氏東漢時有封義興函亭者其<lb/>
後分居丹陽金壇故公為金壇人曽祖郢祖益皆隐居<lb/>
<pb n="KR4d0146_WYG_012-2a"/>
不求仕父師錫慷慨有大節以公故贈光禄大夫公㓜<lb/>
莊重如成人力學而敏羣諸生試有司必處其上諸老<lb/>
生皆器之甫冠中元豐八年進士科調主武進簿移巴<lb/>
陵令縣介湖湘俗習文法喜鬬公初至訟坌入老吏以<lb/>
公年少易之公聽决如流皆叩頭服豪右屛迹政聲流<lb/>
聞改宣徳郎知江寜縣課最部使者以聞遷秩一等崇<lb/>
寜初詔天下興學以公為信州教授監察御史丁光禄<lb/>
公憂服除為尚書膳部員外郎遷吏部宗子學建除宗<lb/>
<pb n="KR4d0146_WYG_012-2b"/>
正少卿兼學制㕘詳官改太常時詔原廟立僖祖殿工<lb/>
既畢言者以為當廢朝廷下其議公言有其舉之莫之<lb/>
敢廢也今既奉安奏告矣柰何毁之執政怒送吏部差<lb/>
通判南安軍逾年直前謾復故職召試中書舍人詞令<lb/>
一新為學者法坐鄧洵仁奪職不論黜知廬州俄除集<lb/>
賢殿脩撰復拜中書舍人召還既對上曰卿國之老成<lb/>
朕未嘗忘卿也拜御史中丞兼侍讀公力辭不可則首<lb/>
論士風浮薄今羣臣無他能唯以善候伺人主承望大<lb/>
<pb n="KR4d0146_WYG_012-3a"/>
臣為向背者謂之才其或耿介特立守正不回則衆指<lb/>
為愚而非笑之此風大不可長且大臣當輔佐天子今<lb/>
奏事殿中唯務雷同略無可否其欲稍自異者不過退<lb/>
有後言為中傷計此不可不察又言臣近因陪祠禁中<lb/>
見路寢尚仍祖宗之舊瓦木塗塈皆故暗有以見陛下<lb/>
薄於自奉與土階卑宫室何異願推廣聖心每如此以<lb/>
保盈成上嘉納在京百司自元豐皆𨽻六察崇寜中内<lb/>
侍省獨乞不𨽻公論其非上曰既名有司不𨽻察何也<lb/>
<pb n="KR4d0146_WYG_012-3b"/>
即以公言正之尋察内侍省數事以聞上寢其奏公極<lb/>
論曰臣觀前代人君於近習有功不濫賞有罪不廢法<lb/>
者皆載之信史號為賢明臣職在執法不敢緘黙以負<lb/>
陛下於是内侍劉友端等皆降官因命犬書公䟽掲之<lb/>
内侍省其徒皆側目楊戩建節公言祖宗時未嘗有此<lb/>
作童貫首隳舊制當時士論巳不平帝曰有非常之功<lb/>
則有非常之賞童貫有戰功不可以人而廢公徐曰楊戩<lb/>
何功帝曰自朕即位以来制作禮樂皆出其手亦非小勞<lb/>
<pb n="KR4d0146_WYG_012-4a"/>
公曰事塞其源則人無觖望若夫攀縁展轉人人有意<lb/>
外之得則所謂非常者反為常矣帝稱善者久之公因<lb/>
言元豐時有選人興水利玉安石欲改京官者神考止<lb/>
令循資於爵賞較秋毫如此况節鉞乎帝曰官爵得之<lb/>
易則名噐卑誠如卿言然楊戩之命巳行當為卿杜来<lb/>
者因詔三省御史䑓常遵守彈劾時三省吏遷官類至<lb/>
四品又近倖率請建墳寺及强市民居建第公悉論之<lb/>
即降詔禁止趙良嗣獻平燕書除秘書丞公言良嗣降<lb/>
<pb n="KR4d0146_WYG_012-4b"/>
人狂妄不冝出入禁中後良嗣果敗真州守貳更告訐<lb/>
付公治守李釜雅為時宰所惡而貳陳求道者宰相蔡<lb/>
氏族壻也帝怒甚釜且不測公平心處決釜以不寃都<lb/>
水使者孟昌齡議河事久不成費以億萬計公私騷然<lb/>
公言是役有必不可成之理願循元豐開脩二股河故<lb/>
事於從臣中選忠信可託者往視可罷罷之因言自陛<lb/>
下即位大河軌道何以更為勞民費財循虚名虧實效<lb/>
臣竊未喻上因震怒曰朝廷事類如此無事輒紛更卿<lb/>
<pb n="KR4d0146_WYG_012-5a"/>
於臺属中遣人往具以實言巳而為大臣沮格識者恨<lb/>
之范之才奉使淮南還言滁水有鼎可出詔之才求之<lb/>
無所得懼辭窮且得罪即督州縣發民畎水鑿山役不已<lb/>
公劾之才狂妄希進并論其出使姦利状上大怒投之<lb/>
才千里外公既感上知遇遂言東南應奉且十年如花<lb/>
石噐用之物輸内府入權倖之家不為不足殫財以事<lb/>
浮靡願一切罷之其言反覆深切因論提舉兩浙常平<lb/>
徐鑄以糴本錢畀漕司製造廣東轉運使徐惕以虚名<lb/>
<pb n="KR4d0146_WYG_012-5b"/>
羨財進後苑乞重寘之法帝不從公卧家待罪詔起之<lb/>
因力請罷遷兵部尚書兼禮制局詳議官知政和七年<lb/>
貢舉改工部月餘遷吏部四選事素繁猥其長率怠於<lb/>
省治吏得縁兹為姦公晨入坐曹使人得自言躬閲所<lb/>
訴參稽律令可否立䟽於籍第而行之事以無壅銓曹<lb/>
為清宣和二年言者論公兼官衆而事有不舉者罷吏<lb/>
部尚書以徽猷閣直學士知婺州請投閒改提舉南京<lb/>
鴻慶宫宣和四年起知明州以不樂應奉事到官數日<lb/>
<pb n="KR4d0146_WYG_012-6a"/>
復請奉祠而歸七年以刑部尚書召兼資善堂翊善公<lb/>
再至京師顧同列皆新進少年益不合日求去㑹敵騎<lb/>
至京師天子内禪上皇東廵公率同列上章乞遷避不<lb/>
從則躬乘城晝夜守既解嚴天子命公持表候上皇時<lb/>
童貫總兵扈從有自疑心淵聖皇帝貶貫環衞竄池州<lb/>
因命公持詔往曰使貫退聽而毋傷上皇之心卿何以<lb/>
處之公頓首曰願陛下付臣勿以為慮淵聖皇帝喜賜<lb/>
縑帛茗藥遣行公及上皇在淮隂言國事泣下上皇亦<lb/>
<pb n="KR4d0146_WYG_012-6b"/>
泣因請間言童貫得罪天下今朝廷正典刑唯陛下財<lb/>
幸上皇頷之遂宣詔童貫即日趨貶所公侍上皇還京<lb/>
師遷兵部尚書靖康元年復請閒以徽猷閣直學士提<lb/>
舉嵩山崇福宫建炎三年避敵明州明年属病上章請<lb/>
老還宣奉大夫致仕十一月某甲子卒於昌國縣蓬莱<lb/>
鄉春秋六十有六遺奏聞上嗟悼贈特進顯謨閣直學<lb/>
士下所属給𦵏事夫人劉氏尚書祠部郎中淑之女有<lb/>
賢行後公二年卒二男子曰謨右承議郎知封州曰該<lb/>
<pb n="KR4d0146_WYG_012-7a"/>
右承事郎三女子長適右從政郎龍㳺丞吳恢次適右<lb/>
從卿元卿右承務郎公資渾厚寡言笑對家人終日如<lb/>
賔平生未嘗以㳺辭偽色借人矯情降意儌利其論事<lb/>
上前不為茍合雖人主盛怒少間復前反覆開陳必盡<lb/>
理而後已其論薦皆一時名士平居無嗜好未嘗一日<lb/>
廢書不觀有文集二十巻蔵於家其為文一本經術亡<lb/>
益於時者未嘗言精深簡古似其為人以紹興三年二<lb/>
月十九日𦵏公明州鄞縣翔鳯鄉隠學山之東岡以淑<lb/>
<pb n="KR4d0146_WYG_012-7b"/>
人劉氏祔以左朝散郎許徳之之狀来請銘某嘗謂名節<lb/>
與功利若權衡然常相為輕重士君子一志於功利則<lb/>
名節衰矣此豈待事至而後擇哉必有卓立素定不與<lb/>
世推移方公在朝廷時縉紳未嘗有言名節者公屹然<lb/>
特立専以廸人主為心嬰逆鱗批大郤聞者為寒心失<lb/>
色而公諄諄盡言不已不啻如父子間洎嵗晚困躓一<lb/>
時輩流越官簿而升者踵相躡或以是尤公公笑曰吾<lb/>
道猶是也卒未嘗少貶則公之所立豈偶然者哉某服<lb/>
<pb n="KR4d0146_WYG_012-8a"/>
膺公門知公為最詳實諸孤又以禮請敢不叙而銘諸<lb/>
銘曰<lb/>
君道主聽受言孔艱臣有周比興衰所闗在昔祖宗政<lb/>
以言訂一人埀衣萬事龜鏡厥後靡靡人因世移安得<lb/>
剛者吾其與歸堂堂蔣公古之遺直徳為鳳麟心則金<lb/>
石見義而作直前靡思觀者為栗未嘗少卑坐兹寡諧<lb/>
材不極用至今善人徒得君重國歩中柅間闗異州不<lb/>
在其位莫如我憂闔棺海山因窆其域後人懐公視此<lb/>
<pb n="KR4d0146_WYG_012-8b"/>
銘刻<lb/>
　　　徽猷閣待制致仕蘇公墓誌銘<lb/>
蘇氏自唐許公世有人其後分居閩之泉山真宗時有<lb/>
諱仲昌負文武材召試賢良方正之属六科罷舉進士<lb/>
既䇿名以小失有司程度補三班官非其志也仕至左<lb/>
屯衞將軍提㸃荆湖南路刑獄歴知冝邵復三州以沒<lb/>
贈太師福國公生紳復舉進士賢良方正科入翰林為<lb/>
學士知河陽年未五十而卒生頌相哲宗元祐間守觀<lb/>
<pb n="KR4d0146_WYG_012-9a"/>
文殿大學士太子太保致仕與翰林皆贈太師魏國公<lb/>
始𦵏潤州丹陽公諱擕字季升丞相季子也㓜莊重舉<lb/>
止如成人丞相自開封尹知濠州赴御史䑓詔獄公年<lb/>
十三隨至京師僦舍御史府前朝夕入問起居狀間衣<lb/>
舉子服訴其誣於待漏院宰相吳正肅王文恭見其警<lb/>
敏召至前與語竒之事由是得白而公亦以此知名用<lb/>
父任為瀛州防禦推官調監澶州河北倉草塲既少年<lb/>
得聲譽益親師友力學問為詞章當路交薦之復辭薦<lb/>
<pb n="KR4d0146_WYG_012-9b"/>
書不受而請授同僚之賢者故一時名士皆屈輩行與<lb/>
之交秩滿授武成軍節度推官丁内艱免䘮監潤州織<lb/>
羅務㑹課改宣徳郎以丞相春秋髙請閒就養得管當<lb/>
南京鴻慶宫徽宗皇帝立轉通直郎賜緋衣銀魚丞相<lb/>
薨服除緣兄入黨籍差監兖州東嶽廟尋除丹陽縣丞<lb/>
㑹令缺行令事陳力二年如實為令者徙通判廬州民<lb/>
便安之去郡相與遮留為之罷市中丞蔣公猷薦為御<lb/>
史䑓主簿遷光禄寺丞改大宗正丞尚書倉部郎中經<lb/>
<pb n="KR4d0146_WYG_012-10a"/>
郊祀恩賜二品服擢衞尉少卿久之移光禄靖康初敵<lb/>
至京師公晝夜乘城素羸不勝暴露敵退即求去淵聖<lb/>
皇帝雅知公名謂執政曰如此等人可使之去朝廷邪<lb/>
命降堂劄留之非故事也時以為榮數月復求去進直<lb/>
龍圖閣知明州金人渡江浙東西皆震獨四明罷鄉兵<lb/>
省科調民恃以安俄請奉祠而歸尋避地閩中以墳墓<lb/>
在丹陽由海道往来閩浙間者數嵗紹興初召赴行在<lb/>
所除宗正少卿中書門下檢正諸房公事皆不拜復主<lb/>
<pb n="KR4d0146_WYG_012-10b"/>
管臨安府洞霄宫起知温州亦不拜召為太常少卿力<lb/>
辭于朝不可則見上以辭翌日詔權尚書刑部侍郎居<lb/>
無何得㣲疾上章請老除徽猷閣待制致仕數日以不<lb/>
起聞上嗟悼之得年七十六時紹興十年正月九日也<lb/>
積官至右朝議大夫公退然如不勝衣與人言唯恐傷<lb/>
之然剛正敏明凡事親居官治民與人交一出於誠非<lb/>
今人可及也所至必先問職當如何見有利害可論必<lb/>
孜孜建明不為茍且而卒歸於忠厚若摧强去惡則忘<lb/>
<pb n="KR4d0146_WYG_012-11a"/>
其身為之其發擿姦伏如神人不能秋毫欺也以此自<lb/>
州縣歴䑓省至為侍從五十餘年無一事不可紀者隠<lb/>
然為國名臣由嘉祐治平以来公卿之後能守家法者<lb/>
莫公若也官武成時行縣吏送之郊顧謂吏曰某盜二<lb/>
人於情於法皆可生胡不讞吏曰諾及歸守迎謂公曰<lb/>
官吏亡頼至擅出人於死既曰强盜矣有可憫者乎幸<lb/>
吾二人不預也亟治之公曰使紓此獄者某也某當坐<lb/>
耳且為言其所以生之狀守大怒將并案公公不為回<lb/>
<pb n="KR4d0146_WYG_012-11b"/>
而二人卒不死丹陽當東南舟車之衝異時髙句麗入<lb/>
貢吏並縁掊取方數百里騷然公為區處於未至前既<lb/>
去民不知其使者之嘗經由也嵗飢行賑濟法公曰循<lb/>
虚文亡實恵可乎乃乞米於有司有司以為難請之再<lb/>
三必得米則朝夕臨視汲汲然唯恐其不均雖鄰邑之<lb/>
歸者亦受而不辭所全活以千萬計方國家興學校新<lb/>
祠庭之時京口號為多士又三茅山在其提封生徒之<lb/>
不逞者憑藉為非視州縣亡如也公一切以法繩之旁<lb/>
<pb n="KR4d0146_WYG_012-12a"/>
觀為縮頸而公處之泰然人知其不可犯也無不屏息<lb/>
丹陽大治合肥俗喜告訐為匿名書至有竊乘驛以馳<lb/>
者公行州事得何人書于訟箧中物色久之釋然悟曰<lb/>
此老吏某人所為也立遣人捕之則已亡去索於田間<lb/>
得之叩頭首服寘諸法以狥由是其書遂絶麴院亡麴<lb/>
數萬斤覺麴官與獄官通猥歸罪於持衡者以為私其<lb/>
贏於酒官因使之亡去公語曰持衡者交私不過銖兩<lb/>
之贏耳能積而至數萬斤乎且負擔者幾何人豈無可<lb/>
<pb n="KR4d0146_WYG_012-12b"/>
㑹之數耶獄官不得對果麴官納磨户金而授之虚劵<lb/>
麴材未嘗入也左右大驚倉部嘗請于朝嵗漕冬初不<lb/>
至者監司若州縣官皆坐之吏持符請書公袖符見長<lb/>
貳曰今兹漕至者未半也吾符一下坐者無慮數百人<lb/>
禋祀止數十日間士大夫當得恩數者皆閣矣若稍引<lb/>
一兩月之期俟禮成而下則彼將何辭長貳從之士大<lb/>
夫讙傳曰蘇季升仁人之言也建炎赦至明州戍卒數<lb/>
百人還據地求卸甲錢公大怒叱去而隂勒牙兵為備<lb/>
<pb n="KR4d0146_WYG_012-13a"/>
未及門果譟而還趨庫授甲公不為動徐禽為首者數<lb/>
人戮之而置其餘不問為之肅然盖公之過人者類皆<lb/>
如此難以一二記也公雖精於吏事而未嘗一日去書<lb/>
不觀有文集五巻尤長於詩韓駒崔鶠以詩名者毎讀<lb/>
公詩曰蘇季升未嘗言詩也毎一篇出髙妙敷腴吾不<lb/>
能及古人不以多為貴者其謂是乎初娶元氏章簡公<lb/>
綘之孫次娶曽氏資政殿學士孝序之女繼室復以其<lb/>
妹相敬如賔四十餘年後公月餘卒皆封恭人子孟容<lb/>
<pb n="KR4d0146_WYG_012-13b"/>
右脩職郎兩浙路轉運司幹辦公事孫茂登仕郎公卒<lb/>
之五月孟容奉公𦵏於鎮江府丹陽縣長岡之原以曽<lb/>
恭人祔某從公㳺最久得公之典刑名理非一㑹孟容<lb/>
来速銘義不得辭銘曰<lb/>
蘇氏祚許繇唐迄今蟬聯再興實始翰林緜慶既逺乃<lb/>
生魏公輔佐泰陵功名始終帝想風烈聿求其人曰汝<lb/>
是似為吾近臣似之伊何忠孝直清流輩盡矣巋然老<lb/>
成入侍禁嚴于禰有光年及黄髮祉非不長無缺虧者<lb/>
<pb n="KR4d0146_WYG_012-14a"/>
人胡嘆嗟豈徳之厚報猶未遐大江西来龜筮叶占萬<lb/>
古之宅先塋是瞻<lb/>
　　　朝請大夫直秘閣致仕吳君墓誌銘<lb/>
君諱懋字禹功姓吳氏其先義興陽羨人也世以儒名<lb/>
家而不求仕至君之父誥始克大其門有三子皆授以<lb/>
經其材競爽伯仲同時擢進士第又同時為縣令以治<lb/>
行聞士大夫言義方者予吳氏伯曰愈仲即君也誥卒<lb/>
龜山先生楊時識其墓後以君宦達贈朝散大夫君少<lb/>
<pb n="KR4d0146_WYG_012-14b"/>
有立志風骨穎秀望之嶷然嘗與兒曹集外家有以博<lb/>
具遺君者君正色叱之曰死老奴敢汙我耶坐客大驚<lb/>
知吳氏有子矣及長嗜學問從先生長者㳺如不及入<lb/>
太學籍籍有聲既擢第調當塗縣主簿時郭祥正李之<lb/>
儀㑹當塗皆知名士也負才氣軒輊人不少借一見君<lb/>
詩文曰我輩人也㑹嵗飢官出粟糴者萬人坌集于塲<lb/>
他吏無術至相蹂踐以死州以命君君布灰於地而䟽<lb/>
其行坐强者東弱者西以五十人為甲使聴令間指其<lb/>
<pb n="KR4d0146_WYG_012-15a"/>
一曰給彼民趨而前左受粟右輸金各以序進未晡而<lb/>
周無一人譁者當路交薦之縣有圩田民生理寓江中<lb/>
秋大雨圩且決晨夕暴露治其防民頼以濟既去父老<lb/>
指防歎曰㣲此吾其魚乎移宿松令以簡静為政凡追<lb/>
逮書縣門予之期民信畏之其至不差晷刻田里間未<lb/>
嘗識㳺儌嗇夫之面也由是訟更十數令不能決者皆<lb/>
立談決之未幾宿松大治門不夜闔獄囚屢空一日部<lb/>
使者按旁郡民遮道言願以事決宿松使者曰縣各有<lb/>
<pb n="KR4d0146_WYG_012-15b"/>
治汝舍汝令而從他令豈有說乎且道逺柰何民叩頭<lb/>
曰吾邑可否視吏色辭彼邑家有令在堂吏不能秋毫<lb/>
欺也雖逺奚憚察訪使趙黙舒州守孫傑馭下如束溼<lb/>
所至人重足事之盛威臨君君不為動然此兩人者亦<lb/>
卒不能使君屈也改宣教郎丁外艱服除知廬江縣盜<lb/>
劉五嚢槖廬壽間方鼔行出山去縣裁一驛其鋒銳甚<lb/>
或止君毋遽行君笑曰男兒當斬冦平戎此䑕輩何為<lb/>
者今行縛之盜聞君来不敢入其境後羣盜得吏疑獨<lb/>
<pb n="KR4d0146_WYG_012-16a"/>
遺廬江曰彼有人焉不可圖也召監廷豐倉知扶溝長<lb/>
垣縣尋除諸王府記室兼講書淵聖皇帝受内禪金人<lb/>
至京師三上書言便冝不報後皆施行略如君䇿入尚<lb/>
書為禮部員外郎㑹金立張邦昌法當郎草牋奏君度<lb/>
不可拒將引繩自裁有幸非常者儳曰僕請為之君由<lb/>
是獲免巳而王時雍用事坐政事堂君發憤罵時雍曰<lb/>
反賊吾獨不能擊汝如段秀實耶時雍面頸發赤不能<lb/>
對君因以疾求罷不聴遂稱篤於家今上即位病即日<lb/>
<pb n="KR4d0146_WYG_012-16b"/>
愈乃請老而歸嵗餘起公復故官尋除司農少卿不拜<lb/>
近臣交薦擢知明州州承蹀血餘守將屢易公私掃地<lb/>
萬目睢睢君一調胹細大咸舉於是衞兵留戍者歩軍<lb/>
三萬陳思恭領之水軍萬艘張公裕領之將騃卒驕凌<lb/>
籍官府求取無度變生不可期君能得𣙜酤之贏給其<lb/>
稍廩嵗終贍之民不知兵治聲流聞加直秘閣以代歸<lb/>
坐小法貶秩朝廷察其枉擢荆湖北路轉運判官未行<lb/>
改知吉州道得病到官病益侵即上還印綬六日卒年<lb/>
<pb n="KR4d0146_WYG_012-17a"/>
五十五寔紹興四年五月某甲子也積官至朝請大夫<lb/>
其遷多以勞能不以嵗月君氣豪語直遇事有不可輒<lb/>
憤盈于中雖貴人必斥其忌諱面折之然胷次實洞然<lb/>
無城府闗鍵以故深中之人多不樂而賢士亦以此歸<lb/>
之親沒分財獨推所得之居居其寡嫂恩當任子不上<lb/>
其子而以其弟之子上之内外族姻與夫平生黨友饑<lb/>
不食寒不衣病者醫死者𦵏嫁其女字其孤至不可勝<lb/>
數有荆溪集及他文合三十餘巻豪壯而贍蔚似其為<lb/>
<pb n="KR4d0146_WYG_012-17b"/>
人娶同郡楊氏封安人兩男四女曰師尹師説師尹好<lb/>
學而喜文再任以官再不受其志非茍目前者人謂君<lb/>
必有後者其在兹乎女曰琚適左脩職郎陸景端曰瑢<lb/>
適左廸功郎元盥曰瑶適右承務郎胡辨曰琬繼陸景<lb/>
端之室師尹以君卒之年十二月某甲子𦵏君其縣銅<lb/>
棺山南筆塔之原以某與君厚善来求銘乃輯君之行<lb/>
治而銘之銘曰<lb/>
嗚呼禹功世乘波以流君嶪岌也人視䕃以偷君汲汲<lb/>
<pb n="KR4d0146_WYG_012-18a"/>
也文雄而氣剛見者立也所臨必恩遺老泣也君門洞<lb/>
開胡過而不入也寧羸厥躬尚後人之及也<lb/>
　　　朝請郎知建昌軍贈朝請大夫劉君墓誌銘<lb/>
君諱滂字徳霖其先永嘉諸劉也唐末有徙居東陽武<lb/>
成者四世而生瑊瑊生仲思仲思生升升於君為皇<lb/>
考以君通籍累贈中奉大夫君生十餘嵗已能誦説<lb/>
屈其師與同郡梅執禮學㑹稽學者傾下之號東梅<lb/>
西劉中大觀三年進士科調新昌令縣在豫章之中<lb/>
<pb n="KR4d0146_WYG_012-18b"/>
俗嗜鬭令到官輒移病去以他吏攝承君臨以誠未<lb/>
幾稱治雖旁邑訟不能決者乞従君決之豪鄒氏横<lb/>
里中挟貴姻誣人死君捕致械治之部使者為請不<lb/>
聴卒以法投豪相州蔡魯公京與君祖為布衣交至<lb/>
京師曰吾故人有孫耶除詳定敇令所刪定官欲挽<lb/>
君置黨中㑹僚常瓌書詩屏間京疑瓌姍已屬君求<lb/>
其迹且遷官君笑曰此市道也胡為及我哉京不悅<lb/>
君亦拂衣去坐是不調者十餘年靖康初金人渝盟袖<lb/>
<pb n="KR4d0146_WYG_012-19a"/>
所著書數千言来京師士大夫口相傳以熟除太常<lb/>
博士道阻不拜建炎中上問人材於近臣學士詹乂<lb/>
給事中汪藻中書舍人李公彦言君可用詔用君為<lb/>
建昌軍君少時銳功名既數罷歸意益怠頗治泉石<lb/>
將終焉其得建昌初不汲汲當國者數以人先君紓<lb/>
其期君不較也至紹興三年冬適五年矣一旦尚書<lb/>
符趣君行君不得已到官甫半年而軍變君及母妻<lb/>
皆死焉天下寃之時紹興四年七月一日也驛書聞<lb/>
<pb n="KR4d0146_WYG_012-19b"/>
天子震怒詔帥臣討始亂者皆伏誅於是御史言國<lb/>
家艱難以来福州殺帥臣建州殺漕臣建康杭秀之<lb/>
守臣皆囚於其下議者率歸罪有司以為陋於拊循繇<lb/>
此凶人無所忌臣竊聞建昌比守皆巽懦威權不張兵<lb/>
卒悍驕邀取亡度劉滂一切以法裁之兵不勝其忿至<lb/>
羣入市壊其肆戕其人滂捕繫追償兹守臣之職盖能<lb/>
吏也乃并其家碎于賊此而不懲失政刑矣願録滂之<lb/>
死以白其寃乃詔褒君為朝請大夫官其子若孫二人<lb/>
<pb n="KR4d0146_WYG_012-20a"/>
君卒時年五十六妻安人湯氏兵及身侍姑不去與姑<lb/>
偕死子三人曰埴曰墉曰緇郎埴蚤卒緇郎軍亂失之<lb/>
墉以紹興五年十月奉君安人之䘮合𦵏於太平鄉金<lb/>
柱山之原君好學善属文與人交始終如一聞人急傾<lb/>
財赴之居官嫉惡如仇毅然不可回奪以及于難大觀<lb/>
中余官豫章君来新昌一相見如故知越數年余以職<lb/>
事留京師君適在焉自此日相從不見之間無月無書<lb/>
也又十餘年余守吳興君以書抵余曰吾御吾母之建<lb/>
<pb n="KR4d0146_WYG_012-20b"/>
昌矣頃之聞建昌難作余為之矍然明年守臨川距建<lb/>
昌百里餘問建昌人君遇旤時曲折皆慟哭失聲以對<lb/>
又聞君卒之期年父老㑹佛祠哭君有欲絶者且千里<lb/>
以書弔其孤此人情至哀也可以彊致耶然則君雖遇<lb/>
竒旤而其亡為不朽矣余方欲薈粹其事私識之而墉<lb/>
来求余銘至三四不已則為之銘銘曰<lb/>
惟古者之仕兮求其志之必行茍利及於兹世兮顧何<lb/>
為於久生嗟夫子之筞名兮奉皇輿而遵路歴羊膓而<lb/>
<pb n="KR4d0146_WYG_012-21a"/>
靡辭兮敢前知於所仆皇揆余之忠信兮畀盱水之四<lb/>
封將鋤薙其榛梗兮反殺身而覆宗民哀君之無時兮<lb/>
雖飲食而必祭弔沈寃以斯文兮哀我侯於世世<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0146_WYG_012-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浮溪文粹巻十二<lb/>
</p>
<p>
</p>
  </div>
</body>
</text>
</TEI>
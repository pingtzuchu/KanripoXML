<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮溪文粹巻四</head>
    <p>
<pb n="KR4d0146_WYG_004-1a"/>
欽定四庫全書<lb/>
　浮溪文粹巻四　　　　　　宋　汪藻　撰<lb/>
　　奏議<lb/>
　　　奏論趙士瑗髙郵軍再任不當狀<lb/>
准中書省送到詞頭一道奉聖㫖知髙郵軍趙士瑗因<lb/>
發運司舉留令依舊在任其稽違朝命特降兩官蘇遲<lb/>
别與差遣令臣撰詞進入者右臣竊以人主之柄賞罰<lb/>
而已賞必及善然後人知所勸罰必及惡然後人知所<lb/>
<pb n="KR4d0146_WYG_004-1b"/>
懲未聞且賞且罰而可以為政也謹按趙士瑗始以蘇<lb/>
遲赴官不肯受代朝廷怒其稽違朝命特降兩官又縁<lb/>
自陳四任堂除粗有勞效又發運使李祐劄子保奏復<lb/>
令在任臣不知朝廷以士瑗為是邪為非邪若以為是<lb/>
則方命不從者堯四凶之罪也不應使之在任若以為<lb/>
非則借留在任者漢循吏之恩也不應使之降官以一<lb/>
士瑗之身而一日之間可賞可罰臣竊惑之且士瑗自<lb/>
陳厯任有勞至据其所臨推之不去公違詔條不顧義<lb/>
<pb n="KR4d0146_WYG_004-2a"/>
理亦可謂無廉耻甚矣縱方今乏材豈無一人可治髙<lb/>
郵如士瑗者邪况新除人别與差遣在任人遷延依舊<lb/>
使有力者交結當權無日不居官無援者待闕及期輒<lb/>
為人所奪有十年不霑一日之祿者宣和之風也今陛<lb/>
下中興當痛革此弊柰何因士瑗復啓僥倖之門臣以<lb/>
為不罷士瑗恐人人効其所為茍欲貪祿則冒耻自陳<lb/>
及計㑹監司僥倖保奏者皆得之矣此風漸不可長伏<lb/>
望聖慈别擇能吏知髙郵宜或且令蘇遲赴任斥去士<lb/>
<pb n="KR4d0146_WYG_004-2b"/>
瑗為後来鄙夫之戒所有趙士瑗依舊在任降兩官詞<lb/>
頭臣未敢撰進謹錄奏聞伏候勑㫖<lb/>
　　　奏論宋晦落職不當行詞狀<lb/>
准中書省送到詞頭一道奉聖㫖宋晦落職令臣撰詞<lb/>
進入者右臣昨論王革等不當因赦復職陛下親降徳<lb/>
音以為王革等係㕘酌元犯降等陞叙今来臣僚論到<lb/>
若全不叙復即不霑登極赦恩可於逐官吏更行減等<lb/>
降職臣狂瞽之言既䝉陛下留聴又煩聖訓委曲開諭<lb/>
<pb n="KR4d0146_WYG_004-3a"/>
如此臣雖至愚豈不知幸然臣區區猶有不能已者敢<lb/>
因宋晦再為陛下陳之臣聞慶賞刑威曰君言賞而人<lb/>
不以為慶刑而人不以為威者非人君之道也陛下自<lb/>
臨御以来半年于茲矣宵衣旰食側躬脩行非不厲精<lb/>
焦勞是宜天下之人無不畏威懐徳然兵出則叛將用<lb/>
則北士大夫方命偃蹇莫知聴上其何故哉以賞不當<lb/>
功罰不當罪故也其賞罰不當莫甚於因赦復職之人<lb/>
昔齊侯之郭問父老曰郭何故亡曰以其善善惡惡也<lb/>
<pb n="KR4d0146_WYG_004-3b"/>
曰若子之言賢君也何至於亡父老曰郭君善善而不<lb/>
能用惡惡而不能去所以亡也自崇寧以來紀綱日紊其<lb/>
兼官據勢者非貲結權倖則權倖之親也非誤國開邊<lb/>
以取賞則奴事閹官以進身也如此等輩皆僕厮之材<lb/>
本非士類乘時誖謬攘取公器如盜賊然考其平生一<lb/>
無分毫可得之理以此清議不伸縉紳道喪天下切齒<lb/>
馴致今日之禍幸陛下中興清議亦望稍伸縉紳亦望<lb/>
行志承平之風庶幾可復彼一時饕竊之人雖盡行削<lb/>
<pb n="KR4d0146_WYG_004-4a"/>
奪適還其素分耳况名位已極矣家貲已積矣子弟已<lb/>
官矣親戚已顯矣士大夫猶謂有已不可追奪者為國<lb/>
家之恨今日陛下亦既深知其非乃徒以赦恩之故復<lb/>
使纍纍然玷汙清貴將使終身保其寵榮一何小人常<lb/>
幸而君子常不幸邪臣恐蹈郭君不能去惡之戒而四<lb/>
方觧體也或謂登極赦者人主非常之恩也於此而不<lb/>
復非所謂曠然一新者臣以為赦所當復者復其階官<lb/>
耳職不當復也何以言之階官者積嵗月可至而職名<lb/>
<pb n="KR4d0146_WYG_004-4b"/>
者人主所以待天下英俊一時甄擢之權茍非其人終<lb/>
身莫得而至也且謂之復者言其才足以當此偶縁過<lb/>
失奪之今赦其過失復之耳既止緣僥倖初無當得之<lb/>
理何名為復哉若小人其初得之如此其易既得之後<lb/>
奪之如此其難則英俊之人有以相謂矣曰我何以砥<lb/>
礪為哉正使褒遷不過與此曺等耳欲望風節之強事<lb/>
功之立豈不難哉議者又謂彼職名者朝廷既已與之<lb/>
矣若奪而不還如咨怨何臣以為人主與奪但問其當<lb/>
<pb n="KR4d0146_WYG_004-5a"/>
與不當而已昔管仲奪伯氏駢邑三百飯蔬食沒齒無<lb/>
怨言以其公也李吉甫相憲宗省冗官八百貟吏千四<lb/>
百貟亦不聞其咨怨也彼吉甫管仲人臣耳猶能使人<lb/>
退聴如此豈陛下以人主權勢之利革數十年名器之<lb/>
濫而憂此數鄙夫不樂哉臣以為如宋晦輩治之不勝<lb/>
其多何足一一煩降詞命伏望陛下詔有司取㑹凡有<lb/>
職名者自觀文殿學士而下直秘閣而上共若干人每<lb/>
職分為一等每等集為一類各具得職奪職因依及其<lb/>
<pb n="KR4d0146_WYG_004-5b"/>
人勞効過惡申三省用祖宗舊法每等止留數人無其<lb/>
人則闕其餘取㫖雖未奪者悉行追奪不止於不叙復<lb/>
而已又有雖當落職而寄祿官叨竊至銀青或通奉正<lb/>
議正奉者皆前日姦兇邪佞之人非所當得亦乞降至<lb/>
中大夫而止臣又聞昨降指揮前宰執子弟因恩澤帶<lb/>
貼職及待制以上者並罷而近日鄭修年億年公然以<lb/>
雜學士乞見朝廷亦不問而許之錢盖以誕謾落職初<lb/>
未嘗復也而於奏狀擅帶龍圗閣待制而羣臣亦無一<lb/>
<pb n="KR4d0146_WYG_004-6a"/>
言及此臣竊未喻臣愚欲乞如修年億年並明降指揮<lb/>
孰為當得孰為當罷指定姓名鏤板施行如錢盖者問<lb/>
其何以復職如無所因即重行黜竄庶㡬卿士大夫共<lb/>
為陛下守此名器輔成中興之業所有宋晦落職詞頭<lb/>
臣未敢撰進謹錄奏聞伏候勑㫖<lb/>
　　　奏論金人留建康乞分張俊軍馬策應狀<lb/>
右臣昨自三月末得之傳聞云金人在建康築城為度<lb/>
夏計臣雖幸其不然然竊憂之以為中國困於戰鬭而<lb/>
<pb n="KR4d0146_WYG_004-6b"/>
得少休息者正賴其不能觸熱故常已寒方至未暑先<lb/>
歸吾於半年間汲汲措畫猶每嵗奔命不暇今若縱其<lb/>
度夏則長為巢穴無所忌憚不知朝廷何以支吾洎到<lb/>
行在聞韓世忠列戰艦江中遮其歸路日有所獲且言<lb/>
金人窮蹙之狀臣竊欣幸以為三月所傳誕妄耳續觀<lb/>
黄牓備錄韓世忠捷奏又以為朝夕必可掃除今近二<lb/>
十日矣其耗寂然議者頗疑世忠奏報未必皆實兼數<lb/>
日人自常潤來者皆云敵於蔣山雨花臺兩處各劄大<lb/>
<pb n="KR4d0146_WYG_004-7a"/>
寨抱城開河兩道以護之及穴山作小洞子以為逃暑<lb/>
之地陸増城壘水造戰船而采石金人已渡復回者纍<lb/>
纍不絶今且五月矣比常年去巳月餘乃反去而復回<lb/>
其欲留建康明甚如此則與三月所傳又佀符合臣聞<lb/>
金人動設詭詐尤喜為窮蹙之狀以欵我師我師堕其<lb/>
計中者前後非一今安知其本為度夏計而陽為窮蹙<lb/>
者特以疑誤我師邪建康為東南咽喉國之門户也天<lb/>
下轉輸朝廷號令未有不由此而通者若金人果據此<lb/>
<pb n="KR4d0146_WYG_004-7b"/>
為巢穴則東西饋餉遂絶如人扼其咽喉守其門户果<lb/>
得髙枕而卧乎不知羣臣日至上前亦嘗有反復及此<lb/>
者否豈直以為無事而所當講者承平之先務乎抑揣<lb/>
陛下非所樂聞而不以聞也不惟是而已人既扼我咽<lb/>
喉守我門户則羣盜亦將視我緩急以為向背國家果<lb/>
有力能使之退聴屛息乎况又有意外之憂所難言者<lb/>
不得不慮臣愚以為此事所係非細廟堂當若救焚拯<lb/>
溺然朝夕在念及五六月間我師便利之時會諸將與<lb/>
<pb n="KR4d0146_WYG_004-8a"/>
韓世忠一舉掃除非特去目前之患將使懲創終身<lb/>
不敢復南其利害豈不相萬哉雖聞近遣張俊提兵<lb/>
過江節制浙西人馬迤邐前去以為策應此固陛下<lb/>
長算也不知張俊果能為陛下有慨然立功之意乎<lb/>
臣愚欲乞専差得力使臣數人齎陛下宸翰星夜兼<lb/>
程自㐮鄧荆湖以來迎張俊軍令分數萬人順流而<lb/>
下仍於上流自計置糧斛載以自隨彼張俊軍既皆<lb/>
新人必精鋭可用且敵人見上流之師突然而至莫<lb/>
<pb n="KR4d0146_WYG_004-8b"/>
知其數必破膽奔潰此制敵一竒也如其不然八九<lb/>
月間氣候稍凉彼得時矣機㑹一失雖悔何追伏望<lb/>
睿慈不以臣言為愚輕此賊忽此事特加採納不勝<lb/>
幸甚<lb/>
　　　奏論諸將無功狀<lb/>
准行在御史臺告報正月三十日三省樞宻院同奉<lb/>
聖㫖將來敵騎北歸或盡數過江或於建康杭越等州留<lb/>
兵戰據各當如何措畫及當於何處駐蹕除已令侍従<lb/>
<pb n="KR4d0146_WYG_004-9a"/>
官條具外可更令随行在職事官各條具以聞者右臣<lb/>
竊惟金人為中國患雖已五年而自陛下即位以来祖<lb/>
宗土宇日蹙一日生靈塗炭嵗甚一嵗臣嘗稽之載籍<lb/>
自古北國強盛固有之矣未聞有如今日之肆中國凌<lb/>
夷固有之矣未聞有如今日之亟雖至㣲弱之邦至衰<lb/>
闇之主敵人臨境猶能使其國人勉強一戰未聞以堂<lb/>
堂中國之大州縣所存者大半陛下英明之資勵精求<lb/>
治無失徳於天下而敵騎長驅去巢穴萬有餘里如入<lb/>
<pb n="KR4d0146_WYG_004-9b"/>
無人之境至山東則破山東至淮南則破淮南至江浙<lb/>
則破江浙嘻笑而來飽滿而去坐令原野猒人之肉川<lb/>
谷流人之血宗社不絶如綫以萬乘之尊至於乘桴入<lb/>
海倀倀然未知税駕之所其所以至此者何哉將帥不<lb/>
得其人而陛下所以馭將帥者未得其術也今陛下所<lb/>
謂將帥者誰乎臣知之矣不過曰劉光世韓世忠張俊<lb/>
王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>之徒是也論其官則膺節鉞之除兼兩鎮之重視<lb/>
執政之班有韓琦文彦博所不敢當者其寵可謂極矣<lb/>
<pb n="KR4d0146_WYG_004-10a"/>
論其家則金帛充盈所衣者錦衣所食者玉食奢豪無<lb/>
所不至雖輿臺厮養皆得以功賞補官至一軍之中使<lb/>
臣反多卒伍反少其志可謂驕矣平時飛揚䟦扈不循<lb/>
朝廷法度所至焚掠驅虜甚於冦敵者陛下不得而聞<lb/>
也擁重兵居間處邀犒設錫賚者陛下不得而格也然<lb/>
天下之人猶以陛下寛之至此者防秋之時責其死力<lb/>
耳及敵人之来是數人者曽不能為陛下施鏃矢之勞<lb/>
獨張俊明州僅能少抗若更堅守數日待敵再来乘其<lb/>
<pb n="KR4d0146_WYG_004-10b"/>
機會極力勦除敵必終身懲創不敢復南此則俊忠於<lb/>
陛下也其利害豈直為今日計哉奈何敵未退數里間<lb/>
遽狼狽引軍而行其引軍而行也雖三尺童子知其不<lb/>
可以為敵性強愎不嬰其鋒猶懼屠戮况以致怨而去<lb/>
既不増兵益戍反旋軍空城以挑之是前日至小之捷<lb/>
乃莫大之禍也未㡬果殘明州無噍類是殺明州一城<lb/>
生靈而陛下再有館頭之行者張俊使之也臣聞痛念<lb/>
自秋以来陛下為宗社大計懼敵人之侵宵旰焦勞未<lb/>
<pb n="KR4d0146_WYG_004-11a"/>
嘗頃刻少安以建康京口九江皆要害之地當宿重兵<lb/>
故以杜充守建康韓世忠守京口劉光世守九江而以<lb/>
王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>𨽻杜充其措置非不盡善也若敵騎渡江杜充韓<lb/>
世忠王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>并力扼其前劉光世掩其後可使奔北之不<lb/>
暇而世忠八九月間已掃鎮江所儲之貲盡装海舶焚<lb/>
其城郭為遁逃之計其比肩諸將聞朝廷欲倚世忠為<lb/>
杜充之援者無不竊笑是世忠初無為陛下拒敵之心<lb/>
也洎杜充力戰于前世忠王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>卒不為用劉光世亦偃<lb/>
<pb n="KR4d0146_WYG_004-11b"/>
然坐視不出一兵方與韓梠朝夕飲宴賊至數十里間<lb/>
不知則朝廷失建康敵犯兩浙乘輿震驚者韓世忠王<lb/>
<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>使之也使豫章太母播越六宫流離者劉光世使之<lb/>
也嗚呼諸將已負國家罪惡如此謂須少畏陛下之威<lb/>
憚臺諌之言日夜惶恐席藁負質請罪有司謝數州生<lb/>
靈之死亦知尚有朝廷之法而張俊方且以萬人殺獲<lb/>
數十人之功冒朝廷不貲之賞自明引軍至温道路雞<lb/>
犬為之一空居民聞来奔逃山谷數百里間寂無人煙<lb/>
<pb n="KR4d0146_WYG_004-12a"/>
韓世忠逗留秀州放軍四掠浙西為之騷然至執縳縣<lb/>
宰以取錢糧平江府自城而外無不被害周望僅能守<lb/>
其城中而已雖陛下親御宸翰召之三四而不来元夕<lb/>
取民間子女張燈髙㑹君父冒不測之險而不恤也王<lb/>
<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>自信州入閩所過州縣邀索動以千計公然移文曰<lb/>
無使枉害生靈其意果安在哉方國家危急之時所恃<lb/>
者諸將而諸將所為如此不知何以立國臣竊憤之此<lb/>
事人皆知之而無為陛下言者豈以為不急之務哉以<lb/>
<pb n="KR4d0146_WYG_004-12b"/>
天歩艱難正藉此曺為重而不敢言耳然臣竊有懼焉<lb/>
臣聞王者所以得天下者以得民也得民者以得其心<lb/>
也兹者陛下南廵可謂播遷之極矣而百姓尊君親上<lb/>
之志略不少衰豈非祖宗徳澤結人之深而恃陛下為<lb/>
之主邪所謂為民主者平日取民財力以養兵緩急之<lb/>
時排難觧紛而使民安業也今諸將聞敵人之来則望<lb/>
風遁逃反汲汲内相攻殘以為民害車駕所過一路則<lb/>
一路罹其烖所過一州一縣則一州一縣罹其烖今江<lb/>
<pb n="KR4d0146_WYG_004-13a"/>
淮兩浙已如此矣萬一幸湖湘幸蜀則敵人侵其前而<lb/>
無人以拒官軍殘其後而無法以繩是復為江淮兩浙<lb/>
無疑矣古者天子所臨曰幸言所過人以為幸也豈今<lb/>
日之謂哉臣恐人心一離而陛下無所恃也持此將安<lb/>
歸乎臣又聞張俊離明之時士卒頗有願留擊賊者俊<lb/>
聲言陛下召之臣知其説矣陛下諸将皆本無鬭志方<lb/>
無事時例先取赴行在指揮以備警急警急則引去曰<lb/>
朝廷召我矣其實自欲遁而又假上詔令以欺其欲戰<lb/>
<pb n="KR4d0146_WYG_004-13b"/>
之人使歸非於上及用事之臣此尤可罪臣比至黄巖<lb/>
聞陛下使李捧屯兵縣中降㫖麾云候金人至台州則<lb/>
前来温州是諸將既欲遁而陛下又令之使遁也夫士<lb/>
驅之使鬭猶懼不前况令人使遁邪然則敵人長驅無<lb/>
所忌憚者適其宜耳何足怪哉臣竊觀今日諸將在古<lb/>
法皆當誅然不可盡誅也唯王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>本𨽻杜充充敗于前<lb/>
而<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>不救此不可赦當先斬<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>以令天下其他以次重<lb/>
行貶降使以功贖過如張俊之捷獨可賞其有功將士<lb/>
<pb n="KR4d0146_WYG_004-14a"/>
耳所以移軍趣遁者俊也罪亦何逃如此庶㡬國威少<lb/>
振昔周世宗承五代之衰將士習為驕惰河東之敗一<lb/>
日斬大將樊愛能等三十餘人然後東征西討無不如<lb/>
志白起於秦可謂有功矣一不受命賜死杜郵郭元振<lb/>
唐之勲臣也明皇怒軍容不整坐之纛下盖威克厥愛<lb/>
允濟愛克厥威允罔功是數君者其知之矣何則人之<lb/>
欲無窮恩有時而既惟吾威足以制之然後恤焉足以<lb/>
為恩况此曺平時猒飫於虜掠之貲矣用㡬何錫賚而<lb/>
<pb n="KR4d0146_WYG_004-14b"/>
能滿其意哉如有賞而無刑是姑息之政耳自古有能<lb/>
以姑息而成功者乎且漢髙祖之興所將者韓信黥布<lb/>
彭越也以今諸將之材視之何如哉所就者布衣而取<lb/>
天下也以今諸將之功視之何如哉然髙祖於是數人<lb/>
者欲王則王之欲誅則誅之曽不能少貸此其所以為<lb/>
髙祖也故韓信曰陛下不善將兵而善將將豈非將將<lb/>
者人主之職邪今陛下當以將將為職熟視諸將悍驕<lb/>
如此而無以治之異時張俊集西兵而来則又靡靡相<lb/>
<pb n="KR4d0146_WYG_004-15a"/>
效成風矣不知生靈何時息肩國家何時興復以臣觀<lb/>
之今日之兵今日之將玩習至此陛下已不得而用已<lb/>
不得而制矣非特無以責其至誠狥國所至人心震恐<lb/>
動有意外之憂有之不如無之臣愚以為敵退之後正<lb/>
朝廷大明賞罰再立紀綱新人耳目之時莫若擇有威<lb/>
望大臣一人盡護諸將雖陛下親軍亦聴其節制稍稍<lb/>
以法裁之凡軍輒敢擅移屯以護駕為名者主將將佐<lb/>
僚屬並論如法仍使於偏裨擇人材可用者間付以方<lb/>
<pb n="KR4d0146_WYG_004-15b"/>
靣之權待其有功加以爵秩隂為諸將之代以天下之<lb/>
大豈無數人將帥之材哉特為諸將所抑而不得伸耳<lb/>
若陛下馭諸將如臣所陳則敵或盡數過江或於建康<lb/>
杭越等州留兵占據守亦有功戰亦有功車駕回臨安<lb/>
或平江徐議所向留江浙亦可幸湖湘亦可如其不然<lb/>
雖大臣忠貫白日謀臣如雨言利之臣能使錢流地上<lb/>
何益於事哉譬禦飢者當用食捨食之外皆非所急也<lb/>
已疾者當用醫捨醫之外皆非所急也今日所急在於<lb/>
<pb n="KR4d0146_WYG_004-16a"/>
馭兵馭將其他皆非先務惟陛下與大臣熟議斷而行<lb/>
之臣愚狂瞽不知忌諱罪當萬死謹錄奏聞伏候勅㫖<lb/>
　　　乞修日厯奏狀<lb/>
臣昨待罪禁林嘗於經筵靣奏本朝實錄自艱難以来<lb/>
金匱石室之蔵無復存者伏觀列聖自哲宗皇帝而上<lb/>
皆有成書流傳人間頗有其本朝廷已訪而蔵之御府<lb/>
矣若太上皇帝淵聖皇帝及陛下建炎改元至今三十<lb/>
餘年並無日厯乞詔有司纂述未見施行臣竊惟自古<lb/>
<pb n="KR4d0146_WYG_004-16b"/>
無國無史史未嘗一日無書晉謂之乘楚謂之檮杌魯謂<lb/>
之春秋以此見無國無史也春秋以事繫日以日繫月<lb/>
以月繫時以時繫年必四時具謂之編年以此見史未<lb/>
嘗一日無書也漢法太史公位丞相上天下計書先上<lb/>
太史公副上丞相唐及本朝宰相皆兼史官其重如此<lb/>
故書榻前議論之辭則有時政記錄柱下見聞之實則<lb/>
有起居注類而次之謂之日厯修而成之謂之實錄所<lb/>
以廣記備言成一代之典也若曠三十年之久漫無一<lb/>
<pb n="KR4d0146_WYG_004-17a"/>
字之傳將何以示来世乎此其不可不纂述一也韓宣<lb/>
子適魯見易象與春秋曰周禮盡在魯矣吾今乃知周<lb/>
公之徳與周之所以王則國家守文者不可無史蕭何<lb/>
入秦先收丞相御史律令圗書蔵之沛公具知天下阸<lb/>
塞户口多少彊弱處民所疾苦以何得秦圗書也則國<lb/>
家創業者不可無史今陛下躬受天命雖名中興實兼<lb/>
創業守文之事乃一代典章殘缺如此恐於理未安此<lb/>
其不可不纂述二也恭惟太上皇帝聰明睿哲之資孝<lb/>
<pb n="KR4d0146_WYG_004-17b"/>
友温恭之徳疇咨臣下言必成文裁決事機動皆合道<lb/>
在位二十年餘未嘗刑一無罪殺一無辜涵養生靈耕<lb/>
桑萬里視唐虞三代無不及焉淵聖皇帝恭儉憂勤招<lb/>
延聴納雖登至尊之日淺而膏澤浹於人心止緣奸臣<lb/>
誤朝馴致遐狩今若無書紀實恐千載之後徒見一朝<lb/>
凌遲之禍亟不知二聖積累之功深兹事非輕羣臣當<lb/>
任其責此其不可不纂述三也自古史官無所不錄况<lb/>
三十年之間朝廷之施設豪傑之謀謨政事之廢興人<lb/>
<pb n="KR4d0146_WYG_004-18a"/>
材之進退禮文之因革法度之罷行嵗事之豐凶羌戎<lb/>
之服叛有本有末有源有流一法弛而不書則一法熄<lb/>
一事略而不載則一事隳且當時羣臣間有在者以為<lb/>
忠賢邪不著其素行安知其可嘉以為邪佞邪不條其<lb/>
宿姦安知其可棄茍因散逸遂廢其書豈孔子及闕文<lb/>
之義哉此其不可不纂述四也公羊傳曰所見異辭所<lb/>
聞異辭所傳聞異辭孔子作春秋於定哀則其事詳於<lb/>
隐莊則其事略聖人猶爾况其他乎中原失平三見閏<lb/>
<pb n="KR4d0146_WYG_004-18b"/>
矣及今耳目所接尚可追求更數年間事將堙沒雖有<lb/>
良史莫知所憑况比年風俗之衰公論不立士大夫取<lb/>
予皆出愛憎因一事為一人而著書行世者多矣若不<lb/>
乘時訂正則數世之後信以傳信疑以傳疑是非混殽<lb/>
白赤顛倒小人之説行而君子受其誣矣可不懼哉此<lb/>
其不可不纂述五也臣政和中為著作佐郎修太上皇<lb/>
帝日厯東觀凡例臣與聞焉今所領州又幸經兵火之<lb/>
餘獨不殘燬視諸故府案牘具存如御筆手詔賞功罰<lb/>
<pb n="KR4d0146_WYG_004-19a"/>
罪之文尚班班可攷失今不輯臣實惜之古之有國家<lb/>
者雖顛沛中史官不廢况今邉烽稍息羣盜屛除正朝<lb/>
廷蒐補闕遺之時也伏望睿慈許臣郡政之餘將本州<lb/>
所有御筆手詔賞功罰罪文字截自元符庚辰至建炎<lb/>
已酉三十年間分年編類仍量給官錢市紙劄募書工<lb/>
之類繕冩進呈以備修日厯官採擇伏候勑㫖<lb/>
　<lb/>
　<lb/>
<pb n="KR4d0146_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浮溪文粹巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮溪文粹巻十一</head>
    <p>
<pb n="KR4d0146_WYG_011-1a"/>
欽定四庫全書<lb/>
　浮溪文粹巻十一　　　　　宋　汪藻　撰<lb/>
　　神道碑<lb/>
　　　朝請郎龍圖閣待制知亳州贈少師傅公神道<lb/>
　　　　碑<lb/>
崇寜間鈎黨之論起元祐以来士大夫為世指名者悉<lb/>
堕黨中故一時盛徳精忠之人往往齎志以沒既沒矣<lb/>
子孫懼及率秘其閥閲不敢傳逮靖康黨禁除人人争<lb/>
<pb n="KR4d0146_WYG_011-1b"/>
言嘉祐治平以前事於是昔之悼不幸土中者咸振耀<lb/>
于時公雖沒於崇寜之初為不與其禍然用事者猶指<lb/>
公為黨人至紹興九年公之卒𦵏也三十八年矣而墓<lb/>
碑未立公之子七人惟詒度在詒度以書来乞銘某少<lb/>
仰公名以不獲拜公為恨今乃得執筆次公之行事幸<lb/>
矣然某去公幾四十年更士大夫以言諱之時公之行<lb/>
治其詳不可得而聞也謹掇其灼然在人耳目者序而<lb/>
銘之公諱楫字元通姓傅氏系出北地自祇亮世仕江<lb/>
<pb n="KR4d0146_WYG_011-2a"/>
南子孫因㪚處江淮間有居光州者遭廣明之亂從王<lb/>
潮奔閩數世而至公髙祖仁瑞又徙居興化軍仙㳺縣<lb/>
故公今為仙㳺人曽大父獻大父稱皇考滋皆以地逺<lb/>
京師不求仕而皇考尤有信義為里人所宗以公故贈<lb/>
朝奉郎公少莊重如成人甫七嵗從鄉先生學巳能痛<lb/>
自刻厲他兒戯旁譁笑如不聞反并取其書誦讀未冠<lb/>
試廣文舘第一其文天下傳誦之既不第而歸有貴人<lb/>
欲留公使子弟學焉者公曰吾方求師友資身未暇也<lb/>
<pb n="KR4d0146_WYG_011-2b"/>
聞孫覺陳㐮有學行摳衣從之㐮門人許安世江衍之<lb/>
流皆嘗以文藝冠多士㐮不之取獨稱公曰傅元通金<lb/>
石人也以其女妻之擢治平四年進士第調揚州司户<lb/>
參軍守遇僚属暴甚屢以難集事諉公而促其期公裁<lb/>
决如流未嘗希意茍合至捕其從者寘諸法守雖彊聴<lb/>
而不能平乃欲以煩劇困之㑹天長令缺檄公攝承公<lb/>
發伏摘姦如神猾吏惡少年皆屏迹禠氣天長大治更<lb/>
以最聞丁外艱歸里中里中事有不能决者悉從公折<lb/>
<pb n="KR4d0146_WYG_011-3a"/>
衷或望公門罷訟而歸調福州福清丞帥曽鞏負材倨<lb/>
視天下士獨與公鈞禮改蘇州録事參軍復丁内艱免<lb/>
䘮授太原府大谷令白誅徙鄉而還為民害者一人於<lb/>
是公之仕也二十年矣猶在吏部選處之怡然未嘗以<lb/>
窮達介懐㑹曽布帥太原謁入大驚曰是福清傅丞為<lb/>
吾兄所知者邪率郡使者交薦且以書言之朝廷公卿<lb/>
間改宣徳郎知吉州龍泉縣時孫覺為御史中丞謂公<lb/>
曰朝廷欲用公幸少留除書且下矣公曰仕所以樂居<lb/>
<pb n="KR4d0146_WYG_011-3b"/>
中者免外䑓督責之辱今頓首權門與外䑓奚擇且外<lb/>
官我所當得也徑出國門不顧道除太學博士所至學<lb/>
者闐門四年足未嘗及宰相執政之門秩滿即日詣曹<lb/>
曽布知樞宻院與其副林希共薦之宰相亦雅知公名<lb/>
除太常慱士公長禮學自神宗時議祠北郊至是有詔<lb/>
復議議者多持兩可公獨援經據古損其車服儀衛賞<lb/>
賚之類使悉得其中上之後卒施行如公議紹聖二年<lb/>
徽宗由遂寜邸就資善堂學詔大臣擇徳行老成人為<lb/>
<pb n="KR4d0146_WYG_011-4a"/>
傅宰相以公名聞除諸王府説書舊制諸王課學書属<lb/>
文而不及經公言王當以徳義為先區區翰墨非所急<lb/>
請先講子史以懋王徳從之明年徽宗封端王就除記<lb/>
室參軍又明年為侍講又明年為翊善中人執事王府<lb/>
者例與宫僚昵公獨正色不與親雖一府以為介而悉<lb/>
嚴憚之王亦為之加禮閲五年移官者四而不出王府<lb/>
同僚或嵗中屢遷公未嘗一語及之㑹諫臣鄒浩以言<lb/>
事譴公厚贐其行坐是免所居官裁兩月徽宗即位首<lb/>
<pb n="KR4d0146_WYG_011-4b"/>
問公安在即除直秘閣進尚書司封員外郎擢監察御<lb/>
史權殿中侍御史論内侍都知劉瑗恃寵専恣不報移<lb/>
國子司業遷起居郎召試中書舍人徽宗靣稱訓辭有<lb/>
西漢風於是曽布當國以兄弟於公有汲引恩兾其助<lb/>
巳公巋然守正凡朝廷命令有可疑進退人材有不猒<lb/>
衆望如捄王古范純禮之類皆人所難言者必極論之<lb/>
雖屢卻不為之回奪布每以為言不合者因是中傷公<lb/>
公不恤也徽宗顧公潜邸舊見必咨訪公每以遵祖宗<lb/>
<pb n="KR4d0146_WYG_011-5a"/>
法度安静自然為獻語宰相亦諄諄及之歸則削藁雖至<lb/>
親莫得而聞一日李清臣勸上清心省事徽宗曰近臣<lb/>
中唯傅楫為朕言此甚詳然後人始知公所以啓廸上<lb/>
心者其卓至皆此類也建中靖國秋見時事浸更張竊<lb/>
歎曰禍其始此乎不去楚人将鉗我於市聞者莫不甚<lb/>
其言公笑曰後當以吾言為信遂求補外詔不許懇祈<lb/>
不已最後中書舍人鄒浩為請廼聴除龍圖閣待制知<lb/>
亳州到郡數月属病易衣趺坐而卒年六十一實崇寜<lb/>
<pb n="KR4d0146_WYG_011-5b"/>
元年二月五日也公於孔孟之學精思而力探之不臻<lb/>
其極不止又天資簡淡於世事無一可闗心者専用經<lb/>
史自娛聚書至萬巻平居正衣冠如對大賔否則瞑目<lb/>
燕坐不妄出一語雖在闇室無秋毫之欺故能死生禍<lb/>
福不入胷中視進退窮通若夢幻然雖當是之時直道<lb/>
立朝不為無人若夫先見如蓍龜卓然引去者唯公一<lb/>
人而已大觀中大臣屢欲以公入黨籍徽宗念公舊學<lb/>
之臣而止後每因事必及公姓名而卒不為大臣所右<lb/>
<pb n="KR4d0146_WYG_011-6a"/>
故公之沒卹典不加焉公之𦵏在今常州冝興縣善拳<lb/>
山之原累以諸子恩贈少師妻陳氏亦贈越國夫人子<lb/>
諒友誼夫皆擢進士第諒友仕至奉議郎尚書膳部員外<lb/>
郎誼夫朝請郎尚書兵部侍郎謙受朝奉大夫䕫州轉<lb/>
運判官與詒㣲去病譽處皆相繼前卒詒度今為朝請<lb/>
大夫主管台州崇道觀有文集三十五巻蔵于家簡古<lb/>
而精深世以為法銘曰<lb/>
道有所寄千年一儒世得而用一人萬夫公承丘軻知<lb/>
<pb n="KR4d0146_WYG_011-6b"/>
學元本匪惟知之亦踐其壼用此玉立直哉惟清世無<lb/>
可娛以道死生晚登王門帝實知我擢躋近臣初不求<lb/>
可正色凛凛傾忠上前寜非大剛吾道則然帝知雖深<lb/>
時不我與奉身而行世莫能禦竟脱黨禍歸安九原世<lb/>
評既公盛徳乃尊聞風而興百世之下我為銘詩以詔<lb/>
来者<lb/>
　　　尚書禮部侍郎致仕贈太中大夫衛公神道碑<lb/>
建炎三年二月上自維揚狩臨安慨然思中興獻替之<lb/>
<pb n="KR4d0146_WYG_011-7a"/>
臣一日顧宰相黄潜善汪伯彦曰衛膚敏安在其趣以<lb/>
来時乘輿新渡江人皆南騖道路充斥公獨晝夜北行<lb/>
及上於平江上聞之喜顧御史中丞張澂諫議大夫鄭<lb/>
㲄曰衞膚敏至矣公見上泣上亦泣曰卿在諌省朕知<lb/>
卿忠每以卿言為信今冝知無不言有請不以時對公<lb/>
頓首謝曰臣頃在維揚數為陛下言維揚非駐蹕地請<lb/>
早還建康今臨安亦非帝王居宜須事定亟還因陳所<lb/>
以守江之䇿上首肯曰是吾心也翌日再對歸即遇病<lb/>
<pb n="KR4d0146_WYG_011-7b"/>
猶扈蹕至臨安拜尚書刑部侍郎未拜聞明州之變慟<lb/>
哭舟中病益侵上章請老不聽乞輿醫秀州從之進尚<lb/>
書禮部侍郎尋上印綬卒年四十九書聞上歎惋移時<lb/>
特贈太中大夫他日見其同貶中書舍人汪藻曰衞膚<lb/>
敏可惜其為上眷知如此公諱膚敏字商彦少力學問<lb/>
宣和元年以太學上舍生奏名徽宗親擢為第三人而<lb/>
稱其文明白贍羙授文林郎南京宗子博士越數年同<lb/>
年生王俊乂對徽宗憶公姓名問今何官俊乂以實對<lb/>
<pb n="KR4d0146_WYG_011-8a"/>
徽宗曰尚吏州縣當時豈不堪學官耶今行召之翌日<lb/>
召公既見改宣教郎祕書省校書郎時國家新與金人<lb/>
和議遣生辰使宰相擬十餘人徽宗以公為可假給事<lb/>
中往聘公言敵生辰後天寜節五日未聞敵遣使而吾<lb/>
反先之於威重已缺萬一不至為朝廷羞請至燕山候<lb/>
之脱若不来則以幣置諸境上上以為然洎至燕山金<lb/>
人果不来置幣而返七年復遣舒宏中往巳陛辭矣上<lb/>
改命公逢賀嗣位使許亢宗亢宗言敵且大入止公毋<lb/>
<pb n="KR4d0146_WYG_011-8b"/>
行不聽及燕報愈急衆洶懼不敢前公叱曰君命也其<lb/>
可辭乎及疆知敵渝平益不為屈金人荅書欲以押字<lb/>
代印章公曰押字施之臣下可也豈所以待鄰國哉北<lb/>
朝立國當以禮義今修好不以禮交鄰不以義将何以<lb/>
立國乎拒之旬日卒易璽書及授書責公雙跪公曰此<lb/>
北朝禮也行人何為金人大怒觀者為股栗公處之晏<lb/>
然敵莫能奪繇是不悦羈留中道者半年至涿州與敵<lb/>
將某遇請公相見公辭不可則問相見之儀敵以例對<lb/>
<pb n="KR4d0146_WYG_011-9a"/>
公笑曰所謂例者非趨伏羅拜乎皇子雖貴人臣也使<lb/>
人雖賤亦人臣也兩國之臣相見而僣君是一國二君<lb/>
也不祥莫大焉乃長揖而入既坐出誓書示公公曰某<lb/>
使萬里去朝廷久此書真偽不可知因縱言及軍事公<lb/>
連挫敵幾復被留淵聖皇帝受内禪始還進官三等遷<lb/>
尚書吏部員外郎於是髙麗入賀以公為宣問使假太<lb/>
常少卿迓之而殺其禮公曰國家厚待麗人久矣今一<lb/>
旦鐫薄恐失其心不若如舊便從之至明州顧時多艱<lb/>
<pb n="KR4d0146_WYG_011-9b"/>
凡縁客及民者率以便宜從事所過無秋毫擾初詔使<lb/>
人春見其冬金人逼京師詔令不通使人坐館淹久日<lb/>
費以萬計公度俟詔而遣則失風潮之期留之經年東<lb/>
南之餼牽竭矣乃以幣易金繒厚餉其使而移文遣之<lb/>
建炎元年還朝歸矯制之罪上大嘉賞遷衞尉少卿公言<lb/>
属者敵犯京師乘輿保金湯而居固盖知敵巳棄去秋<lb/>
必復来而尚嬰孤城此大臣不知變之過也今兩河諸<lb/>
郡幸皆堅守謂冝隂以帛書許其世封使人知自愛不<lb/>
<pb n="KR4d0146_WYG_011-10a"/>
為賊有其陕西山東淮南則令増陴濬隍以訓齊其人<lb/>
而擇大臣鎮撫之車駕姑即建康而勢萬全矣擢起居<lb/>
舍人又言方今二聖未還陛下於宫室衣服飲食之奉<lb/>
冝痛節損雖郊廟亦不用樂庶精誠有以感動天地拜<lb/>
右諫議大夫兼侍講既就職首勸上以守法度慎爵賞<lb/>
正紀綱因指陳時政之失有崇寜大觀宣和之弊未盡<lb/>
革者十餘事言甚卓至上皆罷行之又請以承慶院營<lb/>
繕之役付揚州升暘宫造作之事歸有司禁中差除湏<lb/>
<pb n="KR4d0146_WYG_011-10b"/>
索必闗三省其不合天人之意戾祖宗之法者許大臣<lb/>
執奏大臣不正救者顯詘之先是公論時政上曰崇寜<lb/>
大觀以来所以亂祖宗法者由宰相持禄唯恐失人主<lb/>
之意故於政事無所可否馴致前日之禍自今當以為<lb/>
戒故公因此以堅上意時中貴人李志道以赦復保慶<lb/>
軍承宣使添差入内内侍省都知容機亦落致仕公論<lb/>
執再三皆朝奏暮罷二年春拜中書舍人公前勸上守<lb/>
法度㑹邢煥以后父除徽猷閣待制孟忠厚以太后姪除<lb/>
<pb n="KR4d0146_WYG_011-11a"/>
顯謨閣直學士公力言非祖宗制煥尋改觀察使而忠<lb/>
厚自如公以驟自諫請除舍人疑有因乃奏曰昔司馬<lb/>
光論張方平不當㕘知政事自御史中丞遷翰林學士<lb/>
光言臣言是則方平當罷若以為非則臣當貶今兩無<lb/>
所問而遷臣臣所未諭臣雖不肖願附於司馬光上令<lb/>
宰相諭公曰朝廷以次遷非論事也公猶不拜居家待<lb/>
罪者逾月至忠厚易承宣使乃出公以中書政事本命<lb/>
令有不當輒封還之風采振一時而宰相滋不悦乃以<lb/>
<pb n="KR4d0146_WYG_011-11b"/>
事出公除集英殿脩撰提舉杭州洞霄宫議者為不平<lb/>
逾年上思公召還焉公上世齊人唐末避亂徙錢塘又<lb/>
自錢塘徙華亭故今為華亭人曽祖至祖九思父公望<lb/>
公望贈奉議郎元室繼室皆朱氏封冝人三子仲英仲<lb/>
傑仲廵而仲廵早卒仲英仲傑皆右承務郎一女適右<lb/>
迪功郎詳定一司勅令所删定官王崿公為人剛明䆳<lb/>
於經術與人交退然若不能言者而遇大事一見其當<lb/>
然决意行之雖禍福死生陳前莫能移其所守故使異<lb/>
<pb n="KR4d0146_WYG_011-12a"/>
域館逺客天子必以属公而公亦必得其要領在人主<lb/>
前論事衮衮援據精詳切中其忌諱皆人所難言者人<lb/>
主未嘗不改容嘉納遭時變故上慨然起公於流落之<lb/>
中意豈淺哉使天假之年其設施當如何方向用公而<lb/>
公以不起聞矣冝天子追思不忘而形於屢歎也公卒<lb/>
以建炎三年四月丁夘𦵏以其年七月甲申其地在湖<lb/>
州烏程縣戴塢之原既𦵏八年而仲英遂求余銘不已<lb/>
余從公㳺最舊在西掖時又與公同貶知公為最詳者<lb/>
<pb n="KR4d0146_WYG_011-12b"/>
是冝為銘銘曰<lb/>
自古臣主鮮逢亟乖公於三君展也必諧厥諧伊何一<lb/>
以忠藎遭時屢更吾見其進始事徽考飛英下僚以節<lb/>
歸報靖康之朝建炎中興公首褒用知無不言莫若公<lb/>
勇帝不知我吾寜盡規諫之剴切帝故見思氣吞虎狼<lb/>
萬里之外死生闗身曽不少槩當饋興歎詔追而来来<lb/>
而不年亦孔之哀𦵏雖異州同此澤國刻詒無窮曰宋<lb/>
遺直<lb/>
<pb n="KR4d0146_WYG_011-13a"/>
　　　朝請郎陶君墓表銘<lb/>
陶氏自征西將軍為東晉名臣數世而靖節先生繼之<lb/>
遂為著姓然世家江州不知居吳興者何别也君諱<hi>缺</hi>
字季成吳興人曽祖浚祖謹世以詩書教子父彖進士<lb/>
起家卒官承議郎通判鄂州以君故贈朝議大夫君少<lb/>
孤力學問欲名官必自已致中元符三年進士乙科調<lb/>
陕州司理㕘軍童貫用兵陕西請君從君辭軍旅非所<lb/>
學貫遣客諭君幕府綜文書而已矢石非所及又固辭<lb/>
<pb n="KR4d0146_WYG_011-13b"/>
而貫亦不能彊也知邢州任縣坐小法免為台州軍事<lb/>
判官潤州司兵曹事改宣義郎時卿寺丞掾號美官寒<lb/>
士得之尤難當路有知君者欲以此留君君度食貧留<lb/>
京師非便求金壇令以歸其不汲汲於進取如此罷金<lb/>
壇如京師即日詣曹以巳所當得者調官於是又知鄭<lb/>
之管城婺之東陽杭之富陽低徊數邑幾二十年晚於<lb/>
吏部之格稍升而君不堪久次寧貶損以從其所安在<lb/>
東陽時俗喜鬬家藏鎧仗閭里苦之更數令莫能禁君<lb/>
<pb n="KR4d0146_WYG_011-14a"/>
痛懲之風俗為變人皆按堵至畫像祠君盖君不以希<lb/>
世為心故臨事敏明毅然敢為所居可紀他人莫之及<lb/>
也積官至朝請郎賜五品服年六十四卒於富陽當政<lb/>
和宣和間士大夫尚奔競茍秋毫之利可以闗身者必<lb/>
巧謀㨗歩以取之君獨怡然静退甘心州縣以老略無<lb/>
幾㣲見於言面所謂安於所遇者如君非邪元室吳氏<lb/>
次室郭氏皆封安人一子曰定今為從仕郎知潭州善<lb/>
化縣一孫曰遷建炎四年六月癸酉定奉君𦵏湖州烏<lb/>
<pb n="KR4d0146_WYG_011-14b"/>
程縣法華山之原合安人吳氏之墓後二十一年定来<lb/>
求銘銘曰<lb/>
世競馳之已静持之世依違之已勇為之仕雖柅之志<lb/>
則起之抒山竁之蓍蔡冝之隧而碑之詩以系之<lb/>
　<lb/>
　<lb/>
　<lb/>
　浮溪文粹巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮溪文粹巻十四</head>
    <p>
<pb n="KR4d0146_WYG_014-1a"/>
欽定四庫全書<lb/>
　浮溪文粹巻十四　　　　　　宋　汪藻　撰<lb/>
　　行狀<lb/>
　　　　朝散大夫直龍圖閣張公行狀<lb/>
　　　　曾祖偕贈大理評事　曾祖妣蓬萊縣太君某氏<lb/>
　　　　祖潜通直郎　祖妣夀安縣君某氏<lb/>
　　　　父槃袁州萬載縣主簿贈中奉大夫妣令人某氏<lb/>
公諱根字知常姓張氏唐宰相文瓘之後五季時有徙<lb/>
<pb n="KR4d0146_WYG_014-1b"/>
居江淮者故今為饒州德興人大理通直父子以氣節<lb/>
言行為鄉人所宗一時豪傑皆拜其家如子姓至中奉<lb/>
公始舉進士公㓜莊重方髫稚已凛然有成人風性嗜<lb/>
學掃一室獨居人不堪其憂澹如也饒士盛東南應書<lb/>
常數千人所取裁百一公以童子在選中時年十四入<lb/>
京師補太學生羣數千人試于有司復中第二自是以<lb/>
文居諸生右而行獨修飭出入皆可縱迹祭酒博士欲<lb/>
召見之不能也連三試禮部以元豐五年擢進士第時<lb/>
<pb n="KR4d0146_WYG_014-2a"/>
年二十有一禮部尚書黄公履聞其名以女妻之歸拜<lb/>
大父母父母於堂人以為榮調臨江軍司理叅軍遷瀛<lb/>
州防禦推官知處州遂昌縣事有政績代去民挽留之<lb/>
不可碑其事以懷之用薦者於法應遷以大父母年髙<lb/>
致其仕則恩及之遂以通直郎致仕時年三十有一丁<lb/>
令人憂有絶人之行葬之日鶴翔于墓上嗣服問輔臣<lb/>
人材可用者曽丞相布以公對而翰林學士曽肇及部<lb/>
使者亦奏公節行於是落致仕召對力辭不報則靣陳<lb/>
<pb n="KR4d0146_WYG_014-2b"/>
人主能不以功業之敏自矜盈成之易自佚守之以中<lb/>
求天下無治不可得也因言東南災傷賑給有限願廣<lb/>
求所以寛恤之術而杭州置造局可罷臣嘗謂人主一<lb/>
日萬幾所恃者方寸之地耳一累於物以失其正則聰<lb/>
明志慮且耗怠而賢不肖混淆至於紀綱不振矣願陛<lb/>
下清心省慾以窒禍之原天下幸甚上嘉納將用公而<lb/>
小人不利以為昧朝廷大體授公親賢宅教授未幾除<lb/>
通判杭州以親老乞監西京東嶽廟丁中奉公憂服除<lb/>
<pb n="KR4d0146_WYG_014-3a"/>
提舉江南西路常平等事洎終任田疇之墾桑柘之植<lb/>
溝防之修者以千萬計時居養安濟法行久有司頗以<lb/>
浮冗侵常平本錢或取給於民公約爲數條上之所節<lb/>
過半大臣不恱嵗旱饑盡發常平米及遮留上供米賑<lb/>
濟已舊責蠲新賦凡可以弭災無不為者手䟽力請於<lb/>
朝凡八十餘上纎悉有法躬徧所部閱半嵗暑行數萬<lb/>
里雖瘴疫冒之而前官吏為惶恐盡力於是方數千里<lb/>
流冗悉歸施及鄰壤其全活者不可勝數會中貴人爲<lb/>
<pb n="KR4d0146_WYG_014-3b"/>
走馬者怙力挾私以官吏散軍衣給錢非是舉一路帥<lb/>
臣監司守貳而下劾罷之公曰散軍衣半錢例也况其<lb/>
數加舊乎祖宗置東南軍伍與西北異上下相安百五<lb/>
十年矣今一旦以給散坐帥臣監司恐軍浸驕不可制<lb/>
且帥臣監司朝廷與之分憂顧者也政使有罪猶當待<lb/>
報直以體量尺紙罷之可乎今兹正貸奉行尤藉官吏<lb/>
乃空十郡僅有存者非徒無檢視蹂踐之患慮別啓姦<lb/>
倖為朝廷憂於是詔悉還之官吏相慶自崇寧行鹽鈔<lb/>
<pb n="KR4d0146_WYG_014-4a"/>
法和買民帛率不得償雖朝廷令借封樁錢而錢特空<lb/>
名公乃大發常平米計直予民猶不能半會星變大赦<lb/>
則奏自祖宗以來嵗給蠶鹽以取民輸今民既輸五年<lb/>
而一縣至有負民五十萬緡者將何所控告謂冝因霈<lb/>
恩盡給今歳租百四十萬斛給中都百三十萬而官兵<lb/>
度五十萬使歳入如數猶闕四十萬舊以鹽利三十餘<lb/>
萬緡和糴故雖凶歳不乏自更法以來州縣重取民耗<lb/>
米以給民既不堪其苛而和買四十萬緡復以無所從<lb/>
<pb n="KR4d0146_WYG_014-4b"/>
出之錢紿之民心易揺不可不慮議者徒謂虧𣙜貨務<lb/>
額此豈知社稷至計哉未報間會詔書許諸路監司實<lb/>
封言事公言本路去歳詔蠲租四十萬而戸部責發如<lb/>
數祖宗立東南上供額六百萬斛賜發運司本錢數百<lb/>
萬緡使嵗廣糴以備非常隨補隨取此萬世良法也自<lb/>
希恩者以為羨餘獻之故朝廷不足則下諸路補發勢<lb/>
必敷於民為無窮之害縁此漕計窘乏無名之斂百出<lb/>
臣以爲補發不當復催盡以鹽額還漕司糴本錢還發<lb/>
<pb n="KR4d0146_WYG_014-5a"/>
運司便已而運鹽復元豐法稍以鹽還民公之力為多<lb/>
洪州官沒錫數萬斤繫兵吏七百人於獄株連且千計<lb/>
公曰十年失於譏察有司之過也今羅取無罪之人苦<lb/>
之追償必不可得之物方歳凶之餘寃濫如此何以召<lb/>
和氣乎朝廷為罷獄興國民郭友餘習妖教郡以屢赦<lb/>
聞公言友餘張角術也異時李逢嘗以此惑民請論如<lb/>
法大觀四年領廣鹽入議時上躬政事除寛盡下公欲<lb/>
遂成之洎對上勞苦良渥首以江西賑濟為言公奏捄<lb/>
<pb n="KR4d0146_WYG_014-5b"/>
荒臣職也惟本路闕乏所請輒從民力以紓為大利故<lb/>
和氣薰蒸豐穰隨應若行此數年公私自然充實願陛<lb/>
下守之勿疑上深然之曰卿姑行行召卿矣賜緋衣銀<lb/>
魚以遣且曰推行法度要在得人不擾於民方為利國<lb/>
公奏訓詞深厚乞頒之天下付之史官從之敇歸本路<lb/>
有所見奏陳公頓首謝因言臣幸因天寧節隨班上夀<lb/>
不勝封人之祝昔管仲祝桓公以無忘在莒時臣亦願<lb/>
陛下無忘荅天戒時上大恱即日趣議鹽事得内侍省<lb/>
<pb n="KR4d0146_WYG_014-6a"/>
牒事聽關白公即奏陛下幸蠲煩苛破朋黨而士大夫<lb/>
以大臣不和議論不一觀望茍且莫肯自盡陛下毁石<lb/>
刻除黨籍與天下更始而有司以大臣讐怨廢錮自如<lb/>
為治之害莫大於此願思所以協和之且申嚴戒敕又<lb/>
請限豐歳廣糴之數以毌奪民食精縣令銓補之法以<lb/>
毌失民平勿妄支移常平封樁錢以志㓕二寇使中國<lb/>
競百姓富朝廷正羣臣和以示人主尊強隆盛之勢反<lb/>
復數千言時執政近臣方大為矛盾故公言屢及之以<lb/>
<pb n="KR4d0146_WYG_014-6b"/>
感悟上意遷轉運使人謂公德行文學宜在朝廷處之<lb/>
非其地而公不屑會嵗饑疫朝廷責補發不已又促輸<lb/>
納紬絹之期追逺年無名之責鬻官田者大虧上供之<lb/>
數公厯陳利害奏罷之且言鹽法既更其封樁鹽可盡<lb/>
給和買還之民力陳見聽以廣鹽敷額賜三品服以直<lb/>
達有勞進两官公於漕計能權其贏為轉輸之本故屢<lb/>
辦而民不知尋徙淮南先是漕臣承抛降慮不及事則<lb/>
以浮數調民州縣逓増所取無藝吏縁為姦或州郡以<lb/>
<pb n="KR4d0146_WYG_014-7a"/>
非所産至漫數年不一輸者公令民必實且為納直通<lb/>
融之法民歡趨之有出非其時地非所出者復曲折為<lb/>
陳或紓或免其事非一當時稱便被㫖赴闕大臣以有<lb/>
親嫌言者令再任除直龍圖閣歳水災甚民流滿道而<lb/>
錢法遽更農末皆病公乞蠲租賦盡散洛口米常平青<lb/>
苖斛斗賑貸且通一路有無應辦公私為之两濟詔書<lb/>
褒諭尋以江淮諸司使臣㳺蠧諸郡命公按之公悉條<lb/>
其狀并所自以聞詔各驅還所役違者從公械治於是<lb/>
<pb n="KR4d0146_WYG_014-7b"/>
大失權倖意徙两淛公聞蘇杭局毎物必十倍其費以<lb/>
其一供奉餘悉餉權倖為已私窮之則火其籍如蘇州<lb/>
一日焚官物八十萬是也於是因辭免慷慨力陳命以<lb/>
之寖復以表謝其畧曰雖以天下奉一人不為過也然<lb/>
則丘民為天子顧不重哉縉紳誦之小人由是得以間<lb/>
公會盗劉五暴廬夀公走助憲臣破之除秘閣修撰以<lb/>
渠魁未擒不拜方欲條上討賊之方而遣中貴人董捕<lb/>
欲自以為功乃奏罷憲臣而公亦坐降两官自淮賊擾<lb/>
<pb n="KR4d0146_WYG_014-8a"/>
軍興頗乏公以為縣官空匱未有甚於此時而當路恬<lb/>
不警省萬一有緩急何以待之因手詔取會漕司財用<lb/>
乃言東南諸路闕乏之由除撥賜贍學宗室等財用田<lb/>
産添置官兵及朝廷非汎抛買外一項茶鹽錢並入𣙜<lb/>
貨務應和買鹽並支見錢而民卒不得乃至軍儲亦月<lb/>
為之計稍有水旱即干叩朝廷此大弊也其原自𣙜貨<lb/>
務朝廷縱未能盡還歳額若止分其半以助漕司嵗會<lb/>
天下合得和買茶蠶鹽價賜之許折兊上供錢以示大<lb/>
<pb n="KR4d0146_WYG_014-8b"/>
信於民諸路當亦少寛茶鹽法行十餘年尚未立租額<lb/>
嵗務増羡民窮困不聊生可為流涕今於糴本之復須<lb/>
五百萬緡屬者趙霆宣御筆令於額外計置斛米歳終<lb/>
殿最止用漕司方以經入不足為憂不知錢何所出恐<lb/>
廹之不無騷擾之患今民和買既不得錢而斛斗又非<lb/>
倍輸不可其間官户以倖免豪猾以賂移所苦者特畏<lb/>
法貧弱之民可謂無名無數髙下不均之甚矣而有司<lb/>
方以用度不繼率取給於此雖人知其非茍避誅罰莫<lb/>
<pb n="KR4d0146_WYG_014-9a"/>
肯為陛下言者况復使之額外計置哉因進三說一曰<lb/>
常平止納息以抑兼并二曰下戸均出役錢以絶姦偽<lb/>
三曰市易取淨利以役商賈雖名非正然與敷和買而<lb/>
不售其直什一而使之倍輸額外無名無數之斂有間<lb/>
矣願陛下儲此錢以馭四夷若夫理財尤在節用而節<lb/>
用以修造為先修造雖於體國有不可廢者比類以此<lb/>
固寵市恩不可不察其次如人臣賜第賜帶子金帛給<lb/>
田屋之類尤為泛濫佐命如趙普不聞官為造第也定<lb/>
<pb n="KR4d0146_WYG_014-9b"/>
䇿如韓琦不聞彫墻峻宇僣擬宫省也今乃人得居而<lb/>
有之奈何掠民膚髓為厮役之奉乎書奏自禁中摘節<lb/>
用之說付有司㸔詳而大臣及議者不察謂公言利揺<lb/>
成法章交上上察其誠不之罪也會御前人船所占留<lb/>
直達綱船公以上供期迫乞還之且因起發竹石上言<lb/>
本路一竹之費無慮五十緡他路猶不止此今不以充<lb/>
苑囿而入諸臣之家民力之奉將安所涯願示休息之<lb/>
期以厚天下書奏權貴積怒未發間御筆以直達促限<lb/>
<pb n="KR4d0146_WYG_014-10a"/>
令漕臣較州郡賞罰公貼黄親書力陳人情有大不可<lb/>
者乞展限其詞激烈奉御筆落職監信州酒稅有輕躁<lb/>
妄言不循分義之說外廷方莫測而臺臣復論前奏常<lb/>
平事責授濠州團練副使郴州安置尋以討賊功許自<lb/>
便更宣和改元赦復朝奉大夫夏祭赦復朝散大夫宣<lb/>
和二年六月十七日以疾終于家享年六十公誠孝甫<lb/>
六歳已能知母疾療之通直曰是必為孝子矣既罷臨<lb/>
江時中奉公客熈河未歸歩馳省者再冒寒暑往返萬<lb/>
<pb n="KR4d0146_WYG_014-10b"/>
餘里卒御之以歸自是專以奉親為樂舉天下無以易<lb/>
其志者時四親在堂隨其意奉之日躬僕妾之勞有古<lb/>
人所難者令人疾病一夕鬚髪為變扶侍彌月癯然骨<lb/>
立既卒勺飲不入口者七日屢絶復蘇方哀毁甚而奉<lb/>
飲食起居無一不如生者啜粥寢苫不盥不櫛不易衣<lb/>
不甞味不飲藥泣不絶聲終䘮三年及侍祖妣疾執父<lb/>
䘮亦如之終其身孺慕不已言及輒聲與涕俱初公之<lb/>
請老也年方壯人惜其遽公曰養及四親人之至幸也<lb/>
<pb n="KR4d0146_WYG_014-11a"/>
萬一有不及為終身憂其可緩乎是年以父母之恩及<lb/>
其祖妣而以妻封及其母鄉人彭汝礪為文頌歎之未<lb/>
幾復以已得之服為祖榮於是聞者莫不聳動而天下<lb/>
人知公名矣公居山林久一旦為天子所知起之召對<lb/>
士大夫想聞其風及對首陳讜論卓然以名節當上意<lb/>
於出處皆合天下益賢之自此三賜對洎奉使十餘年<lb/>
其靣陳者不計章䟽凡數百上悉天下大計觸當時之<lb/>
諱詆方行之令與大臣權倖為敵而無所阿附反覆窮<lb/>
<pb n="KR4d0146_WYG_014-11b"/>
盡不度可否以身任之有宰執臺諌所不敢言人為股<lb/>
栗而公不恤也上亦知公精忠毎排衆議用之數加器<lb/>
使奬賚於開陳多見聽納而小人權倖日以讒公雖卒<lb/>
坐言譴死而天下拱手推為正人鉅德卒之日識與不<lb/>
識皆為霣涕公之學不守章句居閒十有六年専覃思<lb/>
經史務欲明聖人之道而見之行事故發為議論辨慱<lb/>
閎深援引古今深知治體在元祐則言詆新法置理訴<lb/>
司者在建中則言不當棄地在大觀政和則言糴本和<lb/>
<pb n="KR4d0146_WYG_014-12a"/>
買茶鹽法其大者欲人主正心術去朋黨斥玩好而於<lb/>
論邊事尤詳且至自熙河深以中國屈於夷狄為大耻<lb/>
得其曲折歸以告彭汝礪使并王贍薦用之其說以為<lb/>
二邊之患近而且遽者惟熙河青唐以其與夏人相為<lb/>
掎角而國家懲寶元元豐之失以兵為諱非也夫維大<lb/>
舟者必屢折其勢制猛獸者必先困其力彼夏賊蕞爾<lb/>
正當徐以術制之不當急與之校乃陳政禦備守䇿上<lb/>
之以棄熈河為持右臂授羌將爲隴蜀之害而守熈河<lb/>
<pb n="KR4d0146_WYG_014-12b"/>
非㓕青唐取河南不可其後朝廷卒不棄熈河王贍取<lb/>
青唐悉如公言元符間夏人窮蹙藉契丹請平公以為<lb/>
自祖宗以來毎敵犯塞為害益深所侵益大所須益多<lb/>
不取後稍振必復為害不若厚禮其使使乾順身入朝<lb/>
否則歸我河南質其大臣愛子皆不從則曲在彼而我<lb/>
師有名矣彼固巳失其咽喉若由蘭會浮槎以進一夕<lb/>
可至所謂迅雷不及掩耳者會命已行不果從後朝廷<lb/>
毎有事西方未嘗不言至論常平則又言之欲必取二<lb/>
<pb n="KR4d0146_WYG_014-13a"/>
邊自陳東南無事欲行死邊塞求人可用者用人當如<lb/>
李愬縳元濟之竒不當如樊噲行匈奴之誕人皆偉之<lb/>
公於吏治不為文具凡勞險煩劇人所不堪者未嘗辭<lb/>
臨事強明人不能欺尤汲汲於恤民與客論利病常至<lb/>
夜分有所得立陳推見本末能使朝廷必從已其馭吏<lb/>
嚴而不傷升黜以核實不以偏辭故自為州縣吏至為<lb/>
部使者人皆取法畏而服之於施財樂善如嗜慾然至<lb/>
寵利則低回畏避甚於機穽居太學時得家問輒舉篋<lb/>
<pb n="KR4d0146_WYG_014-13b"/>
授同舎之貧者所至坐客隨滿親友㳺士館於公家者<lb/>
常數十人葬死字孤皆得其所求而去士之落南繇江<lb/>
西以出者多賴公以生大臣臺諌以忠斥者率數千里<lb/>
追贐之退視其奉養陋甚死之日餘銅唾壺書數簏而<lb/>
巳聞人小善必演而成之雖昧平生亦拳拳慰薦或斥<lb/>
非其罪者雖自敵巳上非職所及亦冒為之言然平生<lb/>
未嘗以私干人其遷官十悉以勞以恩而不磨勘淮南<lb/>
之僚有攘公之功取優遷而賞不及公者人皆憤之公<lb/>
<pb n="KR4d0146_WYG_014-14a"/>
未嘗言及坐淮賊例鐫官則乞併降已官以除其負得<lb/>
圭田又損已而均之其與人不校反調䕶之類如此然<lb/>
朝廷亦雅髙其節始以服推其祖晚以子之官官其叔<lb/>
父皆非故事特㫖從之平居謙厚不伐胷中洞然一言<lb/>
之出終身可復喜面折人過然退無異言於人委曲成<lb/>
就無所不從及忠義激烈萬牛莫能囘其心也居鄉里<lb/>
於親䟱長幼小大厚薄無不用其至蓋人有一善可以<lb/>
名其終身者在公皆不足道也夫人黄氏南華縣君改<lb/>
<pb n="KR4d0146_WYG_014-14b"/>
封宜人知書有賢行先公四十日卒子四人燾太學慱<lb/>
士熹將仕郎煇煥未官女七人適秘書郎黄伯思起居<lb/>
郎李綱大學慱士李富國大府寺丞薛良顯杭州監稅<lb/>
范渭寶應縣丞虞澹一人尚幼至老未嘗一日釋書不<lb/>
觀故下至天文地理卜筮圖緯厯數無不精通而尤深<lb/>
釋氏其文温潤純粹仁義之言藹如也詩平淡簡古似<lb/>
其為人鄉人師之隨其材或文或行皆有可稱而其弟<lb/>
相樸遂以文學躐臺省躋侍從為名臣其子燾亦以任<lb/>
<pb n="KR4d0146_WYG_014-15a"/>
子力學廷中第三人有釋周禮易春秋等書三百六十<lb/>
巻公早樹立隱然有公輔望自親亡力思所以報國故<lb/>
身雖不在朝廷而未嘗一日忘君嘗患風俗上下相蒙<lb/>
以取利毎因職事所及災異所詢於愛君恤民之際諄<lb/>
諄言之又以告大臣親舊者嘗曰茍有以天下為度者<lb/>
吾從矣亦何常之有哉而妻父黄履尤器公以為可屬<lb/>
大事雖相去千里公有言必告有大事亦以咨公如捄<lb/>
鄒浩之類皆自公發之其禆益之功隂及天下非一而<lb/>
<pb n="KR4d0146_WYG_014-15b"/>
讒者疾公不置以天子聰明大度知公如此而曽不得<lb/>
一日立于朝廷之上或以時未可言謂公少貶者公曰<lb/>
吾以委蛇事君雖出没風波萬變之中隨宜捄世而無<lb/>
功名富貴之累為得聖人用心顧世人未知之耳使遂<lb/>
其志施設何如哉聞貶郴陽獨挈其所著書以行及返<lb/>
猶䟽時事數千言須上悟而陳之且属弟侍御史樸誦<lb/>
言於朝疾已革其語不倫矣而所道亦時事也嗚呼可<lb/>
謂忠義出於天性古之全德君子諸孤將以某年某月<lb/>
<pb n="KR4d0146_WYG_014-16a"/>
某甲子合葬公夫人於其里鑄印墩謹録其行事如右<lb/>
謹狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0146_WYG_014-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　浮溪文粹巻十四<lb/>
</p>
<p>
</p>
  </div>
</body>
</text>
</TEI>
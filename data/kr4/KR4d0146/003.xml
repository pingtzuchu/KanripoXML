<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮溪文粹卷三</head>
    <p>
<pb n="KR4d0146_WYG_003-1a"/>
欽定四庫全書<lb/>
　浮溪文粹卷三　　　　　　宋　汪藻　撰<lb/>
　　表<lb/>
　　　辛亥年正旦遥拜道君皇帝表<lb/>
伏以接千嵗之綂推神筴以膺期上萬年之觴御端朝<lb/>
而受祉若稽故實遥企清光恭惟太上皇帝陛下體道<lb/>
粹精怡神冲漠方席宗祧之慶遽成國歩之艱帝堯游<lb/>
汾水之陽久忘天下文王遇明夷之卦益見聖人臣自<lb/>
<pb n="KR4d0146_WYG_003-1b"/>
逺威顔荐更時序當璣衡之載復悵旒扆之猶賖鴻鴈<lb/>
雖賔莫致帛書於沙漠風濤中阻徒瞻雲氣於蓬萊<lb/>
　　　賀赤烏白鵲表<lb/>
治格時雍祥昭羽屬生皆異禀凝丹素以成形出若相<lb/>
符信圗書之上瑞必有召此来非偶然中賀伏以烏本<lb/>
陽精鵲知嵗事方聖祚紹隆於大徳適天時應在於金<lb/>
穰宜爾珍禽呈玆瑞質孝能致哺煌煌儀則之新喜必<lb/>
傳音翯翯羽毛之潔用明諸福之畢至孰謂一蟲之無<lb/>
<pb n="KR4d0146_WYG_003-2a"/>
知恭惟皇帝陛下保合太和緝熙純嘏跂行喙息皆安<lb/>
性命之情岳貢川珍盡發乾坤之藴是生神物来相昌<lb/>
期將合采以成章乃同時而薦祉徊翔有煒恊周家王<lb/>
屋之符粹美而真異莊子彫陵之見既九重之有託寧<lb/>
三匝以求安臣等幸列近司喜逢休應有生咸遂宜多<lb/>
可俯之巢同類相求將致来儀之鳯<lb/>
　　　羣臣上皇帝勸發第一表<hi>按髙宗以建炎元年五月庚寅即位于應</hi>
　　　　<hi>天府是表當在即位之後為張邦昌代作者</hi>
<pb n="KR4d0146_WYG_003-2b"/>
天命有歸將嗣興於景運人心胥悦咸暱就於至仁雖<lb/>
晬表之非遥猶鴻稱之未正辱居近列殊震危衷中謝<lb/>
伏念臣叨受國恩早居法從方百六朝廷之厄會偶二<lb/>
三輔弼之無人猥以庸虚參其謀議旋屬敵情之變遽<lb/>
成天歩之艱二帝出郊既蒙塵而不返九祧乏祀將攝<lb/>
祼以為名所宜引死以力爭顧獨包羞而茍活生雖可<lb/>
耻志則甚明葢天下屯危方苦存亡之未定而古人事<lb/>
業唯觀濟否之如何使生靈相顧以無歸雖溝瀆自經<lb/>
<pb n="KR4d0146_WYG_003-3a"/>
而奚益輒慕周勃安劉之計庶伸程嬰存趙之忠儻奉<lb/>
真人光膺神器嗣一祖八君之傳序慰四方萬里之謳<lb/>
唫誓伏歐刀敢煩司敗幸率土相從而歸啓且諸侯不<lb/>
輟以事周雖國鴻休實臣素志願假須臾之死前瞻咫<lb/>
尺之威伏望皇帝陛下中奮英明外符信順受圗髙邑<lb/>
之壝趨駕未央之宫盛九賔之禮以見羣臣輯六獻之<lb/>
儀而朝清廟時方多故幸少留黄屋之心臣既無功願<lb/>
自謹清宫之職<lb/>
<pb n="KR4d0146_WYG_003-3b"/>
　　　謝除兼侍講表<lb/>
臣某言伏奉制命除臣兼侍講者視草禁嚴談經閒燕<lb/>
忝近侍進言之責極儒臣稽古之榮拜命以還撫躬而<lb/>
懼臣中謝常謂天縱將聖奚須博學以成名王求多聞<lb/>
葢欲取人而為善故自古右文之世必留心講藝之官<lb/>
如臣至愚何以仰稱兹葢伏遇皇帝陛下卓然上智濟<lb/>
以克勤同漢祖之英論道不忘於息馬笑齊侯之陋讀<lb/>
書見議於斵輪而臣猥以菲才膺兹遴選第竭簡編之<lb/>
<pb n="KR4d0146_WYG_003-4a"/>
習仰承帷幄之光雖海岳深崇顧何取㳙埃之細然聖<lb/>
賢聞見或不如農圃之專<lb/>
　　　謝進書特授左中大夫表<lb/>
臣某言伏奉告命以臣再修到元符庚辰所編詔㫖等<lb/>
特授臣左中大夫者國史補亡雖日勤於采獲君恩馭<lb/>
幸乃嵗冒於遷除矧方抱於遺弓忍獨榮於載筆上還<lb/>
不獲退省為憂中謝恭以太上皇帝聖學髙明天資仁<lb/>
厚承熙洽百年之後享安榮兩紀之餘凡今言動之所<lb/>
<pb n="KR4d0146_WYG_003-4b"/>
傳視古詩書而無愧祗縁誤國之相繼循致陟方而不<lb/>
還既海隅皆服於堯䘮宜柱下一新於漢注夙蒙垂付<lb/>
適幸纂成豈謂皇帝陛下明發有懐兼收罔棄嗟夏時<lb/>
之既失於杞莫稽幸商頌之復全以那為首特懋存書<lb/>
之賞猥霑承學之臣敢不仰奉殊私俯殫緜力裒中朝<lb/>
副墨之要俟良史殺青之求穆王御駿以來歸已孤此<lb/>
望孔子感麟而有作尙見其人<lb/>
　　　謝授新安郡侯表<lb/>
<pb n="KR4d0146_WYG_003-5a"/>
臣某言准告命伏蒙聖恩以宗祀赦文授臣新安郡開<lb/>
國侯加食邑三百户者禮洽中天慶覃外服猥奉十行<lb/>
之詔就加五等之封中謝伏念臣積冒恩私浸踰分願<lb/>
昨投閒於異縣蒙起廢於偏城久客還家方憇南飛之<lb/>
鵲通侯授印忽成左顧之龜雖滲漉以維均何遭逢之<lb/>
獨異兹葢伏遇皇帝陛下調胹萬類藩飾羣工屬宣室<lb/>
之受釐罄寰區而蒙福臣適臨本郡仍胙鄉州宋人洴<lb/>
澼以得封望胡及此漢將銀黄而夸里榮乃過之寵既<lb/>
<pb n="KR4d0146_WYG_003-5b"/>
逮於子孫忠敢移於生死臣無任<lb/>
　　　謝泉州到任表<lb/>
恭承休命就易名藩去父母之邦接淅敢同於他國問<lb/>
蠻夷之俗褰帷如在於中州責重捫心恩深隕涕中謝<lb/>
伏念臣昨從詞館叨領守符素號迂踈無問馬及羊之<lb/>
智乃蒙安便得維桑與梓之州二年而勞力勞心一身<lb/>
而畏首畏尾力祈罷免反冒遷除雖賣劍買牛老猶堪<lb/>
於渤海然舉頭見日身益逺於長安兹葢伏遇皇帝陛<lb/>
<pb n="KR4d0146_WYG_003-6a"/>
下總覈百工照臨萬國眷方隅之瀕海須師帥之得人<lb/>
故遣近臣往綏遐俗况今閩徼莫盛泉山既旁接書文<lb/>
之同當尤懲獄市之擾臣敢不仰遵寛大俯厲衰殘講<lb/>
求百粤之宜參諸禹貢奉上三年之計對以春秋<lb/>
　　　皇太后還闕賀表<lb/>
伏審皇太后旋輿朔漠正位東朝唯一人修不已之誠<lb/>
故四海睹非常之慶恭惟皇帝陛下徳配髙厚孝通神<lb/>
明躬行曽閔於九重力奉姜任於萬里雖天人之交相<lb/>
<pb n="KR4d0146_WYG_003-6b"/>
實古今之未聞十載中天瞻欎欎葱葱之氣一朝廣内<lb/>
賦融融洩洩之詩於昭夢日之祥永享含飴之樂臣屬<lb/>
嬰官守阻造闕庭方歎唐朝屢下建中之詔忽聞漢殿<lb/>
一新長樂之儀遥知坤極之尊莫望天顔之喜<lb/>
　　　謝謫永州居住表<lb/>
孱愚冒寵久依日月之光盈滿延烖自處雷霆之下蒙<lb/>
聖恩之寛大與善地以生全罪大心寒感深涕落中謝<lb/>
伏念臣初無稱道積有悔尤所當退養於罷癃乃復浸<lb/>
<pb n="KR4d0146_WYG_003-7a"/>
成於老誖忽聞威命適在窮途冒風雪以疾馳越江湖<lb/>
而跧伏非恃冕旒之察難逃鈇鉞之誅兹葢伏遇皇帝<lb/>
陛下剛健法天聰明稽古干戈不用再臻全盛之時刑<lb/>
賞何心一付至公之論而臣靡思兢慎仰負涵容缾居<lb/>
井眉雖有措身之地狐正丘首未知歸骨之期<lb/>
　　　賀皇太子正位表<lb/>
伏審顯膺寳册升位春宮臨軒行曠古之儀見廟示承<lb/>
祧之重恭惟皇太子殿下分輝寳緒毓粹璿源挺天人<lb/>
<pb n="KR4d0146_WYG_003-7b"/>
岐嶷之資禀神聖狥齊之教當周室本支之盛獨冠百<lb/>
男宜漢家羽翼之成無煩四皓前星外炳洊震中潜某<lb/>
幸列宗枝喜隆邦本河潤九里方率族以依仁月有重<lb/>
輪願登歌而薦祉<lb/>
　<lb/>
　<lb/>
　<lb/>
　浮溪文粹卷三<lb/>
</p>
<p>
</p>
  </div>
</body>
</text>
</TEI>
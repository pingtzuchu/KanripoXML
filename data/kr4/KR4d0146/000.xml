<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浮溪文粹</head>
    <p>
<pb n="KR4d0146_WYG_000-1a"/>
欽定四庫全書　　　　　集部四<lb/>
　浮溪文粹　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案浮溪文粹十五巻明胡堯臣所刻<lb/>
　　　　宋汪藻之遺文也藻學問賅贍貫串百家所<lb/>
　　　　作爾雅精純追配燕許其制詞温厚剴切能<lb/>
　　　　使人聞風感動説者至擬之陸贄謂髙宗南<lb/>
　　　　渡立國詞命亦與有功卓然為一代文苑之<lb/>
<pb n="KR4d0146_WYG_000-1b"/>
　　　　冠所撰浮溪集本六十巻嵗久散佚世無傳<lb/>
　　　　本者幾數百年今已從永樂大典中裒輯刋<lb/>
　　　　行嘉惠海内此本不知何人所輯而堯臣為<lb/>
　　　　之授梓以行者葢是時原集已佚僅從諸書<lb/>
　　　　所引掇拾而成故其目祇八十五篇术能盡<lb/>
　　　　窺全豹然如洪邁所稱元祐太后手書中漢<lb/>
　　　　家之厄十世宜光武之中興獻公之子九人<lb/>
　　　　惟重耳之尚在數語又宋齊愈責詞中義重<lb/>
<pb n="KR4d0146_WYG_000-2a"/>
　　　　於生雖匹夫不可奪志士失其守或一言幾<lb/>
　　　　於喪邦數語又張邦昌責詞中雖天奪其明<lb/>
　　　　坐愚至此然君異於器代匱可乎數語皆當<lb/>
　　　　時所謂四六名對膾炙人口者今並在其中<lb/>
　　　　則菁華亦略具矣藻全集自元明以來久經<lb/>
　　　　湮沒幸逢<lb/>
　　大聖人表章遺籍始得以復覯其全堯臣等區區<lb/>
　　　　搜輯於散亡之餘不過什之三四而網羅之<lb/>
<pb n="KR4d0146_WYG_000-2b"/>
　　　　勤要有未可盡沒者且其文多採自諸家選<lb/>
　　　　本故所録大半精腴尚足以資諷誦昔歐陽<lb/>
　　　　修有文忠全集而又有歐陽文粹黄庭堅有<lb/>
　　　　山谷全集而又有精華録談藝家俱兩存不<lb/>
　　　　廢今亦用其例倂著於録以備㕘訂焉乾隆<lb/>
　　　　四十五年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
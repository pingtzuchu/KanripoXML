<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東塘集卷二十</head>
    <p>
<pb n="KR4d0245_WYG_020-1a"/>
欽定四庫全書<lb/>
　東塘集卷二十　　　　　宋　袁說友　撰<lb/>
　　辯<lb/>
　　　張良辯<lb/>
　　　　或曰張良之欲毆老父似無先見者余曰不<lb/>
　　　　然作張良辯<lb/>
班固記張良取履事余謂良之識老人政如其識髙祖<lb/>
皆其平生逺識洞見賢否精神之妙在此二事至其謂<lb/>
<pb n="KR4d0245_WYG_020-1b"/>
良初見老人命以取履怒欲毆之且曰為其老迺彊下<lb/>
取履余獨未解料物纎悉必中如燭照龜卜動與神契<lb/>
烏有神異如黄石老而謂良一見不能深識乃懷欲毆<lb/>
之心乎且其相期平旦之言而良之往至三畧無厭斁<lb/>
憚煩之意使良不有所見已知老人非庸常士其心足<lb/>
以照知而測識誰肯一就其約拒而不與又至於再至<lb/>
於三而猶拳拳信慕堅忍不拔以如其約哉度人之情<lb/>
一往不就或勉而再再而弗與則未有不委而去者矣<lb/>
<pb n="KR4d0245_WYG_020-2a"/>
今良勤劬堅確油然而就之不憚再三而與之㑹此非<lb/>
胷中洞見老人之異必不至是而班固乃謂其初欲毆<lb/>
之以其老而下取烏有卒然相遇命以僕妾之役肯徒<lb/>
以區區之老而為之屈哉必不爾也漢髙祖與蕭曹起<lb/>
於豐沛所與成帝業者良平韓彭耳韓信因蕭何之薦<lb/>
而陳平彭越皆自楚往彼三人者其歸髙祖皆非有先<lb/>
知之見而良獨起於草野方懐景駒之就而道遇髙祖<lb/>
亡介紹非雅素一見相得欣然従之至有沛公天授之<lb/>
<pb n="KR4d0245_WYG_020-2b"/>
歎此其先知逺識洞見物表豈韓彭陳平輩之所以遇<lb/>
髙祖者哉以其知髙祖者而考之圯上之事則良之知<lb/>
人大抵如此而班固乃載以毆之之說信斯言也則良<lb/>
之取履就約皆幸遇耳而何預乎先知之識哉余故曰<lb/>
史氏一時記事臆度之言良意不出此也<lb/>
　　　張釋之辯<lb/>
　　　　或曰張釋之能以仁恕導其君者余曰不然<lb/>
　　　　作張釋之辯<lb/>
<pb n="KR4d0245_WYG_020-3a"/>
人臣進言於其君雖品目端緖之不同要以近厚為主<lb/>
葢人心莫不易於薄而難於厚是故従厚而入於薄者<lb/>
易従薄而入於厚者難入於厚者雖未至於厚而終必<lb/>
至焉入於薄者一至於薄而不復變矣况夫人主之於<lb/>
刑罰其可導之而至於薄哉張釋之奏寛犯蹕之誅其<lb/>
謂法者天子所與天下公共也其言寛厚彊毅執此與<lb/>
臯陶之寧失不經吕命之惟敬五刑何異至謂方其時<lb/>
上使使誅之則已嗚呼此一言出天下豈不為寒心哉<lb/>
<pb n="KR4d0245_WYG_020-3b"/>
夫天子之與有司若名號則殊而縁情定法至意則一<lb/>
天子立是法以付有司有司守是法以正天下故天子<lb/>
無私法有司無私刑然後上下齊一而刑罰以正今而<lb/>
曰上使使誅之則已是則導天子以縦殺而不必有司<lb/>
之訊凡有干於天子者将疾誅亟戮必以快意為事而<lb/>
有司之法可以一切不問是天子之殺人無適而不可<lb/>
便宜也且夫有司之設正欲斂人主自縦之心守天下<lb/>
一定之法今使之可以自便雖朝殺一人而慕戮十人<lb/>
<pb n="KR4d0245_WYG_020-4a"/>
不復求證於有司矣而可乎吾於此不尤釋之而幸文<lb/>
帝也文帝天資仁厚豈肯銳於殺人哉不然以是而告<lb/>
武帝焉吾恐天下重足而立可也嗚呼一言而為智一<lb/>
言而為不智其釋之之謂歟<lb/>
　　　公孫𢎞辯<lb/>
　　　　或曰公孫𢎞願不用卜式知人者余曰不然<lb/>
　　　　作公孫𢎞辯<lb/>
卜式上書願輸家財助邊上使使問式欲為官乎式曰<lb/>
<pb n="KR4d0245_WYG_020-4b"/>
不習仕宦不願也使者曰家有寃欲言乎式曰臣生與<lb/>
人亡所爭邑人貧者貸之式何故寃使者曰苟子何故<lb/>
式曰天子誅匈奴愚以為賢者宜死節有財者宜輸之<lb/>
如此而匈奴可滅也上以語丞相公孫𢎞𢎞曰此非人<lb/>
情不軌之臣不可以為化而亂法願陛下勿許上不報<lb/>
嗚呼公孫𢎞其以妾婦之道事其君也觀𢎞立朝大槩<lb/>
顯然盡在史册固不必枚舉而後見然獨惡其以卜式<lb/>
為不軌之臣不可以為化而亂法愚以春秋誅意之法<lb/>
<pb n="KR4d0245_WYG_020-5a"/>
繩之則妾婦之說信矣方𢎞之事武帝其矯偽足以欺<lb/>
世而愚俗而獨不能以誣汲黯葢天下之理惟正足以<lb/>
識邪惟誠足以照偽彼其見詰於汲黯略不少恕凡𢎞<lb/>
一言之發一事之舉黯即譙責皆遡其心之所未形見<lb/>
者旁詰而曲數之故𢎞曾無一日少自縦肆往往費辭<lb/>
曲說僅足以為臨時解紛之計其眂黯輩恨不斥去也<lb/>
而卜式輸財之奏雖未可以為美事然觀其答使者反<lb/>
覆之言與其牧羊如治民之語其忠純質直守道徇理<lb/>
<pb n="KR4d0245_WYG_020-5b"/>
不㣘情勢是葢汲黯之似者而𢎞心固逆知之彼謂使<lb/>
式一日居於朝廷則又復一汲黯矣一黯且不能制而<lb/>
乃附益之吾其危哉𢎞意出此故曰願陛下勿許則其<lb/>
懐疑猜忌之意所以刺刺於中者為何如且式後既為<lb/>
郎凡因時諷諫以死請行指鹽鐡之為難謂舟車之可<lb/>
罷此豈𢎞輩所可企萬分一者而曰不可以為化而亂<lb/>
法嗚呼剛明英武如漢武且不足以燭姦人之計信乎<lb/>
君子難進而易退者也<lb/>
<pb n="KR4d0245_WYG_020-6a"/>
　　　王尊辯<lb/>
　　　　或曰王尊之於衡譚責人無已者也余曰不<lb/>
　　　　然作王尊辯<lb/>
元帝崩成帝初即位石顯之徒為中太僕不復典權匡<lb/>
衡張譚奏顯舊惡請免顯等司𨽻校尉王尊劾奏衡譚<lb/>
位三公知顯等專權擅勢為海内患害不以時皆奏行<lb/>
罰而阿諛曲従附下罔上失大臣體成帝乃下御史劾<lb/>
奏尊不敬左遷為髙陵令新室之變其來漸矣夷攷元<lb/>
<pb n="KR4d0245_WYG_020-6b"/>
成以來羣姦竊弄訖不能禁由一王尊以劾匡衡張譚<lb/>
而斥然後小人不復忌憚嗚呼人主聴言之際豈可無<lb/>
逺慮哉當元帝時石顯擅勢専權大作威福漢廷公卿<lb/>
自蕭望之既死皆俛首下心無一人敢竊議者成帝嗣<lb/>
位而衡譚僅能以區區之奏乗石顯失權之後欲以誅<lb/>
鋤舊惡葢㡬於縛死虎者偉哉王尊之言乎尊意以謂<lb/>
衡譚為三公親目石顯竊權釁禍勢軋人主不能劾治<lb/>
於方彊之日而徒伺其既敗然後一言其於尊朝廷斥<lb/>
<pb n="KR4d0245_WYG_020-7a"/>
姦回葢已晚矣夫藥不能生死也病未劇而得之則無<lb/>
死之道士不能止土崩也國未殆而用之則無亡之理<lb/>
尊之言其亦恨夫既劇殆而後慮哉成帝於此政當納<lb/>
王尊之說正阿附之罪誅石顯罷衡譚使天下知侮權<lb/>
竊柄如石顯者為無所容而畏避全身如衡譚者亦不<lb/>
能免然後亟用王尊以信其說庶㡬小人一日得志必<lb/>
能懐危慮患無復敢有竊弄之意而成帝慮不出此乃<lb/>
曰王尊摧辱公卿輕薄國家斥去而不復顧反復優褒<lb/>
<pb n="KR4d0245_WYG_020-7b"/>
衡譚畧不譴問自是而後則凡小人方張之日誰復肯<lb/>
以衡譚失時之戒以求所以亟治之者訖於哀平漢室<lb/>
浸弱權倖滋熾以至鳯莽其孽盤固坐攘漢璽如取懷<lb/>
抱豈不痛哉然則人主聴言之間要當辯邪正權重輕<lb/>
而慮及夫逺者久者其母計目睫之利害而輕示之機<lb/>
哉<lb/>
　　　漢儒辯<lb/>
　　　　或曰漢儒五經之學有功於聖人大矣余曰<lb/>
<pb n="KR4d0245_WYG_020-8a"/>
　　　　不然作漢儒辯<lb/>
儒林傳賛曰自武帝立五經博士開弟子員設科射䇿<lb/>
勸以官禄訖於元始百有餘年傳業者寖盛支葉蕃滋<lb/>
一經説至百餘萬言大師衆至千餘人盖禄利之路然也<lb/>
聖人之經以秦火而亡以漢儒而雜亡之害在書而雜<lb/>
之害在道書亡而道固存道雜而聖人之意泯矣故亡<lb/>
之害小而雜之害大嗚呼理存而一說具初不欲天下<lb/>
後世曰是經之有是言也某人以為如是而某人以為<lb/>
<pb n="KR4d0245_WYG_020-8b"/>
如彼今人以為此說而後人以為彼說也亦何嘗一言<lb/>
而有二理一理而有二說哉而漢儒以専門名家以師<lb/>
説分授人自為師家自為學矜私意以為書逞臆決以<lb/>
立見且易一也既有田何京房之學又有施孟梁丘之<lb/>
學復有張彭之學書一也既有歐陽氏之學又有大小<lb/>
夏侯之學復有孔許之學至於詩禮春秋其言某氏某<lb/>
氏之學不一聖人之作經以一説具一理一理之外了<lb/>
無岐論豈某曰如是而某曰復如彼哉今而曰某氏之<lb/>
<pb n="KR4d0245_WYG_020-9a"/>
學是一說也則又曰此某氏之學是又有一說也故飾<lb/>
易文者指箕子之明夷為萬物荄滋之説而或者又曰<lb/>
非古法通書傳者釋若稽古至有三萬餘言而或者又<lb/>
譏其太過人各是非互相詆訾索新誇竒以自表立迄<lb/>
使天下後世智者慢其説而棼以臆見鑿者勝其説而<lb/>
附以竒論蔽者守其説而膠於要㫖甚至一經而有十<lb/>
家之訓一訓而有異同之説傳註之學以千百計紛紛<lb/>
籍籍孰知統紀皆漢儒有以基之葢如適乎荆榛之塗<lb/>
<pb n="KR4d0245_WYG_020-9b"/>
旁斜曲直縱其所向而不知悟然其去通都大邑愈逺<lb/>
矣然則漢儒専門立學之弊其為濫觴如何哉班固賛<lb/>
之曰一經説至百餘萬言大師衆至千餘人葢禄利之<lb/>
路然也嗚呼漢儒之學大畧可見矣<lb/>
　　說<lb/>
　　　易說<lb/>
乾元坤元元者何大也欲觀乾元坤元之妙當於二五<lb/>
兩爻觀之道本不可名言而聖人命之曰元元本不可<lb/>
<pb n="KR4d0245_WYG_020-10a"/>
形容而聖人又命之曰中大哉中乎二五兩爻皆中位<lb/>
也有陽中有陰中陰陽皆中也中與正有辨乎曰以陰<lb/>
居陰以陽居陽正矣然而未中也中無所不在在在皆<lb/>
有中道至於中不能加毫末於此此中之所以為大也<lb/>
先儒言極其大而後中可求止其中而後大可有故皇<lb/>
極者大中之謂乾坤二五之中所以為乾元坤元之大<lb/>
也乾之文言曰龍徳而正中謂九二也又曰君徳也以<lb/>
九居二人臣之位而以君徳為言何也中無所不在固<lb/>
<pb n="KR4d0245_WYG_020-10b"/>
可以通言也自二言之則為見龍自五言之則為飛龍<lb/>
飛龍之中即見龍之中天下豈有二中哉坤曰順承天<lb/>
乾坤無二道也使有二道若之何而順承耶六二言大<lb/>
而不言中六五言中而不言大互見也二之直方大以<lb/>
中故也五之文在中其大可知矣彼執一者則謂二自<lb/>
二五自五不識貫通之妙者不知中者也即乾坤而推<lb/>
之餘卦皆然屯六二之十年乃字九五之屯其膏當屯<lb/>
之時不敢苟合寧舒徐以要諸久不可大有為寧收斂<lb/>
<pb n="KR4d0245_WYG_020-11a"/>
而嗇其用皆時中之道也蒙九二剛中之才而有包容<lb/>
之道其周公遭變之際乎六五童蒙之君賴剛中之臣<lb/>
乃濟其成王之謂乎君臣各盡其道正所謂中也此蒙<lb/>
之所以亨也此蒙之所謂聖功也需九二曰衍在中衍<lb/>
之一字妙矣哉處需之時苟不能寛綽厥心以俟天命<lb/>
之定則不可以言中矣惟寛衍在中自然綽綽乎有餘<lb/>
裕也九五一無所為需於酒食而已文王不遑暇食時<lb/>
當然也中也成王燕嘉賓燕兄弟燕朋友故舊時當然<lb/>
<pb n="KR4d0245_WYG_020-11b"/>
也亦中也故曰酒食貞吉以中正也訟非得已也九二<lb/>
之不克訟其惟剛中乎剛中故能息訟五居尊位以斷<lb/>
狂直惟其中正是以元吉同此一中也或息訟或聴訟<lb/>
中無往而不在其可以執一言哉師五陰一陽一陽為<lb/>
卦之主九二是也其丈人之謂乎故曰在師中吉六五<lb/>
為長子惟其中行故能代大君當帥師之任若復以弟<lb/>
子分其權則失中矣兵凶戰危其可輕也哉比六二處<lb/>
比之時無阿比之私得中正之道矣故不自失中乃吾<lb/>
<pb n="KR4d0245_WYG_020-12a"/>
之本心也何失之有以九居五明白洞達故曰顯比既<lb/>
曰位正中又曰上使中甚矣中之可尚也自屯至比或<lb/>
上體或下體皆有坎焉履險而不失其道尤足以騐中<lb/>
之可比通行而無礙也至小畜則免夫險九二牽復在<lb/>
中亦不自失中我所固有行其所無事自中自吉其不<lb/>
失固宜九五有孚於衆陽以中正而居尊位豈獨富而<lb/>
已哉能使九二得牽攣而復於上葢不止乎獨善而已<lb/>
履之九二坦坦乎無係累之私惟其剛中故不自亂九<lb/>
<pb n="KR4d0245_WYG_020-12b"/>
五履帝位之尊剛中之上尤為正當然猶有貞厲之戒<lb/>
何也非禮勿履兢兢自持聖人之心與天同運未嘗有<lb/>
一毫之間斷也嗚呼大哉中乎在乾坤為乾坤之中在<lb/>
餘卦亦皆同乎乾坤之中人見其變中未嘗變也聖人<lb/>
建大中以為天下凖為萬世凖有百千萬變之不同而<lb/>
聖人亦不自知其所以然而然也與賢與子皆中也揖<lb/>
讓征伐皆中也誅管蔡封蔡仲皆中也仕止久速無可<lb/>
無不可皆中也過門不入陋巷簞瓢皆中也父師則去<lb/>
<pb n="KR4d0245_WYG_020-13a"/>
為臣則守皆中也中無定在變化云為無往非中雖然<lb/>
變化可也無忌憚不可也變化者未嘗不允執無忌憚<lb/>
則不允執矣至于拘儒則又執一而非執中矣天下之<lb/>
亂所以日多而治日少者無他故焉不壞於執一之拘<lb/>
儒則壞於無忌憚之小人前史所載昭然可觀嗚呼安<lb/>
得明易君子而與之論中哉<lb/>
　　　又<lb/>
一陰一陽之謂道一之未畫安有陰陽陰陽尚無名安<lb/>
<pb n="KR4d0245_WYG_020-13b"/>
有道名嗚呼一之未畫已具陰陽陰陽未有名道在名<lb/>
之先易有太極是生兩儀太極無體有體亦太極太極<lb/>
無畫有畫亦太極太極非陰非陽陰陽亦皆太極不名<lb/>
曰道而名之曰太極何耶名為未悟者設也名立而人<lb/>
愈不知道離奇耦剛柔動靜而言者非也即奇耦剛柔<lb/>
動靜而言者又非也甚矣人之難悟也<lb/>
　　　呉魯字子唯說<lb/>
吳氏子求名於袁起巖乃名以魯而以子唯字焉何哉<lb/>
<pb n="KR4d0245_WYG_020-14a"/>
吳氏子好學之念有餘而勇於進如馳駿馬欲一蹙而<lb/>
至康荘者嗟乎子不見夫赤子之心乎毋機心毋鋭志<lb/>
而良知良能融造化而含萬理也子其挫銳而魯全其<lb/>
天而達其人則一唯之發口耳俱喪是足以進於學矣<lb/>
吳氏子亦唯而退<lb/>
　　　陳晐字退翁說<lb/>
陳氏之子名晐而求字於袁某曰晐聞之晐者該之異<lb/>
辭也釋之韻者而以兼為言則晐與該也其辭異而㫖<lb/>
<pb n="KR4d0245_WYG_020-14b"/>
同乎君盍有以字之某曰子固知夫晐之為兼也其亦<lb/>
知夫兼之為說乎聖人畫卦以其兼山也而以艮言艮<lb/>
者止也故象曰君子思不出其位夫兼天下之善推而<lb/>
用之則出位而思也庸何病而卦也象也皆以止言兼<lb/>
可恃乎自夫子之門其弟子薰陶漸漬日加益而不自<lb/>
知也而顔子有若無實若虚以能問於不能以多問於<lb/>
寡其有也實也能也多也豈不曰兼人哉乃且謙居遜<lb/>
處而無以兼為者故曰以退為進雖以子路之勇聖人<lb/>
<pb n="KR4d0245_WYG_020-15a"/>
亦以其兼人故退之顔以退而處一已之兼子路以兼<lb/>
而樂聖人之退則兼山之艮聖人與羣弟子葢於是焉<lb/>
洗心哉子宜以兼退為進而以退翁字焉則道愈損而<lb/>
愈明已愈克而愈誠不溢於盈不矜於成將使源泉混<lb/>
混而莫見夫終窮之形其兼也孰禦焉晐乎其母以名<lb/>
浮也<lb/>
　　賛<lb/>
　　　温室百瑞圖賛<lb/>
<pb n="KR4d0245_WYG_020-15b"/>
　　　　維魏奄有九有之師上稽畢昴逺追夏虞相<lb/>
　　　　其陰陽土中宅都迺命工正乃括知愚爰築<lb/>
　　　　爰建外郭内區後庭永巷小寢之餘越有温<lb/>
　　　　室是紆是徐儀形宇宙聖哲之軀參以百瑞<lb/>
　　　　丹青是攄間以藻詠述其規摹韙矣夫葢未<lb/>
　　　　有不歎天地之眷命若斯之盛者也越自三<lb/>
　　　　才之肇判曠宇宙之遙邈中啟聖明之運昉<lb/>
　　　　於河洛之祥著為圖書之盛四靈問興萬祥<lb/>
<pb n="KR4d0245_WYG_020-16a"/>
　　　　迭臻是葢有瑞志之不能盡録山經之弗克<lb/>
　　　　備載者也今而畢括具詳廣羅備蒐上而景<lb/>
　　　　慶之燦曜下而麟鳯之奇偉凡百有象獻其<lb/>
　　　　非常之符者葢無一不在焉如是則上自皇<lb/>
　　　　徳之興中由帝道之備王仁霸略之所雜出<lb/>
　　　　者元康章和之所遝至者罔不畢具焉皇乎<lb/>
　　　　哉亦以總古今之昭監答乾坤之良澤也歟<lb/>
　　　　夫後宫燕息之所而不忘造化之應也乃如<lb/>
<pb n="KR4d0245_WYG_020-16b"/>
　　　　此殆無逸之遺意流風也歟圖必有賛賛曰<lb/>
維魏作都畢昴之區乃命攸司乃括智愚興築兹邑實<lb/>
繁有徒乃建大寢四方無逋後至永巷小寢以餘乃有<lb/>
温室乃燕乃居包括宇宙聖賢是圖爰及百瑞厥類不<lb/>
孤有河之馬有洛之書由斯以降受命之符上際窮象<lb/>
景慶有敷下逮寰宇麟鳯實殊厯草煒煒三秀扶疎丹<lb/>
魚生沼皓獸在塗澤馬於阜三趾則烏象其彷彿録其<lb/>
體膚寫以丹青乃形乃模燕息之室監戒所須無逸遺<lb/>
<pb n="KR4d0245_WYG_020-17a"/>
意不介而孚用保其盈用儆無虞維魏有作烏可厚誣<lb/>
獨於閒暇情意所除昭此衆祥戒其濶迂俾之不荒如<lb/>
響應桴樂為歆賛監之在無<lb/>
　　　辛卯嵗記顔賛<lb/>
子之蒙不可擊何勇於升堂而伏几子之文不可訓何<lb/>
樂於染翰而操觚嶔巇難合而欲一天下於論議之頃<lb/>
酸寒陋甚而欲展四體於功名之涂子方嫉人之弗競<lb/>
人亦笑子之甚迂嗟夫辰之速兮隙之駒道之難兮齊<lb/>
<pb n="KR4d0245_WYG_020-17b"/>
之竽毋紛紛乎多事袖手板兮歸與縦良田之無有而<lb/>
四海多山林之樂豈不能自老於臞儒者乎<lb/>
　　　丙辰嵗記顔賛<lb/>
汝少而學汝長而儒及其仕也天下皆智汝獨拙天下<lb/>
皆敏而汝獨迂今頽齡之既晚頭白髪而已居吾即汝<lb/>
貌吾觀汝軀盍歸乎問松菊之舊廬盍老焉為山澤之<lb/>
癯則汝之求於造物也其諸異乎人之求之歟<lb/>
　　　林晞仲記顔賛<lb/>
<pb n="KR4d0245_WYG_020-18a"/>
學以禔其身名以實其稱而成也不副其學位也弗齊<lb/>
其名儒則甚癯氣焉絶清有夀之行而又有夀之形此<lb/>
莊子所謂且予求無所可用故能終其天齡也<lb/>
　　行狀<lb/>
　　　魏安人胡氏行狀<lb/>
淳熈十年六月二十日故泉使魏公之夫人濡須胡氏<lb/>
終於平江寓居之正寢將終呼二子炎掞告之曰生死<lb/>
命也我涉世六十八年介婦於魏者四十五年父母舅<lb/>
<pb n="KR4d0245_WYG_020-18b"/>
姑皆落落寒素無甚如意者患難窶乏我所諳飽自眂<lb/>
閨閫之事或無一愧者今我死矣我之甥袁某幼自力<lb/>
學在諸甥間以従學多往來舅家舅所望者汝欲狀吾<lb/>
實其屬諸某乎夫人既終又三月炎掞書來誦夫人之<lb/>
語某慟而失聲則曰不幸不能視夫人易簀迺及死而<lb/>
不忘我嗚呼吾將何以報遂哭以受命夫人諱慧覺字<lb/>
悟貞世居無為故黄州别駕朝散胡公賛之長女失恃<lb/>
於襁褓甫四嵗已能思念母愛嘗見他兒戲母側者輒<lb/>
<pb n="KR4d0245_WYG_020-19a"/>
泣下有訊者則曰我何以無母子之樂耶見者為戚戚<lb/>
自幼而老凡資㝠福思報母恩者亡一朝忘去紹興初<lb/>
淮饒於盜民弗寧止㑹有迫於境者適别駕公獨留寧<lb/>
國官居子幼未解事親戚束手相顧無有出計者夫人<lb/>
猶在室毅然曰不使我父惟家之憂以廢官事此吾兄<lb/>
弟姊妹之責也迺以義糾婣族擇村落可辟地者弛擔<lb/>
以就且曰吾一身不足恤吾父與族何可忽也相期以<lb/>
同生死遂亡一人敢戾約胡族因以奠枕至今徳之别<lb/>
<pb n="KR4d0245_WYG_020-19b"/>
駕公用是偏愛擇所宜歸者而歸泉使公夫人入門接<lb/>
上下以誠愛一毫髪事不敢専已意曰是曾奉吾姑命<lb/>
否也夫人之歸太夫人年已髙泉使公事母孝悉以太<lb/>
夫人飲食起居事屬夫人夫人曰家事無大於此也奉<lb/>
迎供養肅謹誠至凜如一日泉使公不治生事留選調<lb/>
三十年居閒之日什八間得俸亦不滿萬錢夫人與泉<lb/>
使公約曰所入如此當先足所以奉吾姑養者往往夫<lb/>
婦不敢肉食夫人日出簪服質貿以禆太夫人飲食衣<lb/>
<pb n="KR4d0245_WYG_020-20a"/>
服者有一不懌意夫人終日弗寧止稍無他即釋然慰<lb/>
滿太夫人以八十頗親藥褁夫人躬修裂嘗滋味而後<lb/>
進嘗曰八十之老一有疾痛豈可以驟來之醫而服嘗<lb/>
試之藥哉凡藥自醫來者先嘗迺肯用太夫人夀考康<lb/>
寧既殁亡憾者夫人之孝炳如也泉使公讀書四十年<lb/>
既不得志場屋炎掞甫長夫人曰二子當求以酬父志<lb/>
者泉使公多怵怵官事少暇日獨夫人訓飭二子甚力<lb/>
寝食必戒曰家事我尸之家費我度之汝母得誰何其<lb/>
<pb n="KR4d0245_WYG_020-20b"/>
間聞師之良者雖甚費不惜晝飲食夜燈火經紀使有<lb/>
餘故二子得殫志於學日進進不可已也越明年二子<lb/>
聮薦胄監泉使公時宦中都朝士讙曰魏氏有子矣又<lb/>
一年掞入大學月書累占上㳺復以魁薦今籍内舍炎<lb/>
再舉於閩漕兄弟間頡頏行輩科級皆他日餘事夫人<lb/>
教子之驗其章章如此泉使公薨夫人攜二子歸寓於<lb/>
平江益戒二子不出門户於進修事尤加意嘗曰吾老<lb/>
矣如吾所事者吾所仰者今皆亡吾今復何為哉則盡<lb/>
<pb n="KR4d0245_WYG_020-21a"/>
却家務細與大不經意飜繹内典多所觸解自壯嵗已<lb/>
不愛組飾一物一念不以介介於懷亦寡笑語所遇淡<lb/>
如不復動休戚意先是嵗旦家庭間致賀意夫人曰我<lb/>
今又增一嵗然我年來得佛趣世故物態心已超脫覺<lb/>
此生已如朝露矣二子諸孫聞斯言不敢窮夫人意向<lb/>
越一月夫人曰我欲見親戚於旁郡二子不敢逆具舟<lb/>
櫂侍行抵錫山某適留外舍得拜夫人膝前時精神彊<lb/>
懌氣貌寛和勝異時自錫山過陽羡留甥吳濠州家半<lb/>
<pb n="KR4d0245_WYG_020-21b"/>
月而後歸葢夫人性天内覺智慧益明若有所信受而<lb/>
知夫死生變化者嵗旦之言旁郡之役則有以也十月<lb/>
忽得心脾疾起居亦無他苦一旦屏粥食逺藥餌二子<lb/>
朝夕奉藥食以進夫人視之淡如無意於瘉也二十日<lb/>
將晡呼兒孫告之曰無重憂惱物物有數不可留也一<lb/>
語不及家事而逝炎掞將以十一月二十三日祔於泉<lb/>
使公之塋實平江府吳縣靈巖鄉横山之原夫人以泉<lb/>
使公官朝散郎再封安人子男四人炎掞倓某炎廸功<lb/>
<pb n="KR4d0245_WYG_020-22a"/>
郎處州司户倓早亡子女一人適故迪功郎御前軍器<lb/>
所受給官莊珪孫子一人堅孫女四人嗚呼夫人之徳<lb/>
行不過盡力於舅姑夫子之際爾若夫人則過是幼而<lb/>
失母恭而自立長而為婦貧以起家此男子所甚難者<lb/>
而夫人行之一無難焉是可敬而可仰也某未弱冠而<lb/>
孤夫人愛之者招呼拊育亡虚嵗在諸甥列蒙賜獨厚<lb/>
迺死之日猶不忘其甥使有言以發幽馨於泉下敬書<lb/>
其足以撫範閨閫者於右以俟銘者採擇焉<lb/>
<pb n="KR4d0245_WYG_020-22b"/>
　　　故太淑人葉氏行狀<lb/>
淳熈十二年十一月初四日敷文閣待制單䕫之母夫<lb/>
人葉氏終於里居之正寢夀八十有二其生也有子貴<lb/>
盛而安榮夀考受福為特厚其亡也徳在鄉黨恩在婣<lb/>
族弔哭相望為失聲嗚呼生榮死哀夫人其有焉夫人<lb/>
諱妙慧世為建人曾犬父某潜徳弗仕父某少孤㳺學<lb/>
壻於吳門同郡浦城之楊氏因家焉名聲詞章頡頏輩<lb/>
流間郡博士選授直學職然刻思古文不就舉子尺度<lb/>
<pb n="KR4d0245_WYG_020-23a"/>
終不應舉選夫人聰悟閒靜未五嵗女工已輒解直學<lb/>
俾偕兄弟課句讀日記數百言楊母謂直學曰讀書非<lb/>
吾女所先者當先婦道而輔以剪裂縷結可也夫人自<lb/>
是益不凡未笄父母俱下世楊母之姊適建之魏氏亦<lb/>
寓吳門愛重夫人俾往來其家撫育甚至又率羣葉為<lb/>
擇所宜歸者而歸朝散郎通判舒州贈通奉大夫莘杭<lb/>
之仁和人吏部郎中單煒之子也其歸通奉也吏部與<lb/>
令人皆無恙家甚窶令人専意内典家事支吾弗皇給<lb/>
<pb n="KR4d0245_WYG_020-23b"/>
夫人曰吾奉箕箒治絲枲其家伏臘之須㫖甘之奉所<lb/>
當用力者宻以嫁時簮珥鞶帨鬻以為助又自攻苦茹<lb/>
淡専力區處舅姑喜曰是真吾家婦也悉諉以家事夫<lb/>
人營治勤劇嚴中而順外日費細大嵗儲饒乏白舅姑<lb/>
以節目而躬行其靡宻焉單氏門户遂立吏部尚義好<lb/>
施異時迫於弗贍曾不能快意夫人佐餕之餘毫粟撙<lb/>
出内不妄用一錢思以慰吏部美意於是割衣食以賙<lb/>
貧不足者治藥劑以施疾病之困乏者捐資遣以相助<lb/>
<pb n="KR4d0245_WYG_020-24a"/>
婚婣之失時者吏部一言夫人承志唯亟内外親無疏<lb/>
昵皆家歸之晨昏定省通奉與夫人日有常度儀法翼<lb/>
翼可觀吏部耽嗜於學雖官居立朝率夜漏踰十刻夫<lb/>
人約通奉拱立閤外吏部歸寢舎竟禮乃敢退其婦道<lb/>
誠至如此舅姑之喪通奉哀毀致疾夫人既追慕不少<lb/>
損又經紀襄事一無歉於禮者通奉詳雅和緩文而能<lb/>
官恬於仕進遂老州縣為令為倅皆有清白恵愛聲夫<lb/>
人内言居多焉通奉卒夫人年僅踰三十居喪守志竟<lb/>
<pb n="KR4d0245_WYG_020-24b"/>
不萌世念三子六女獨二子一女有家室餘皆㷀㷀其<lb/>
哀葢今貳卿方齠齓也見者傷心謂夫人不自足而飽<lb/>
孤幼是良難者夫人曰事長撫幼其理一也曩時公姑<lb/>
在堂雖門户已立而家事弗濟吾猶以勤儉輯今吾婺<lb/>
處兒女且纍纍日亦何所憑藉哉惟有勤與儉爾則盡<lb/>
絶人事閉門深居内外言不出入有田二百畆薄入儉<lb/>
出錙銖較計薪水之外一介不以取予如是十餘年女<lb/>
熟於訓而工於藝各擇其可終身託者其後登蘭省分<lb/>
<pb n="KR4d0245_WYG_020-25a"/>
符竹員郎别乗濟濟蟬聮各得其所歸也貳卿穉嵗無<lb/>
父蚤侍孀母已嶷嶷見頭角甫能言嘗曰吾獨失父不<lb/>
力學自立不名為人五嵗讀書厯厯如迎刃夫人悲喜<lb/>
曰是兒父所鍾愛今可教也乃訪師之良者買書史闢<lb/>
廬舍晝則躬烹飯夜則供燈火俾貳卿従㳺焉今金陵<lb/>
帥參錢公與貳卿相従最久而厚者年十七入銓闈髙<lb/>
等未㡬復占刑法科徧厯學官騫翔監省妙年而守三<lb/>
輔握蘭以總饟屯歸貳民曹為名法従實夫人有子而<lb/>
<pb n="KR4d0245_WYG_020-25b"/>
善教之也夫人自孀居亡他好嗜獨紬繹佛書辯析㣲<lb/>
㫖至忘餐食每以愛人利物為念貳卿既上法科廷評<lb/>
命已下將就職夫人戒曰是官非州縣比汝能信吾説<lb/>
即往否則勿就貳卿敬請其說夫人曰今天子仁聖愛<lb/>
及螻蟻我聞廷評閱天下獄案罪所輕重在筆端寧失<lb/>
不經哀矜勿喜聖人格言汝當守此貳卿職廷中六年<lb/>
自評而丞丞而正讞議訊鞫一無有濫寃者而緩死之<lb/>
議葢什九焉夫人之訓然也貳卿守霅川閱七月以治<lb/>
<pb n="KR4d0245_WYG_020-26a"/>
理効詔奏事行在所尋以尚書郎總淮西饟事詔趣行<lb/>
貳卿如金陵命其子迎侍板輿在湖日郡循例致饋夫<lb/>
人親與審項目不可者盡卻郡治帳幃器皿纎悉以歸<lb/>
主吏不一物偕行前此未有也湖人今猶能言葢其循<lb/>
理敬法嚴於授受之細亦如此貳卿總饟四年三以王<lb/>
人歸覲夫人每誨之曰汝繇卑官蒙主上特達之知遭<lb/>
逢晉用何能稱塞惟是得望清光日當以裕民力寛州<lb/>
縣愛士卒者入告其曰剥下以媚上瘠民以肥國則汝<lb/>
<pb n="KR4d0245_WYG_020-26b"/>
大負朝廷非我疇昔望汝者用是貳卿造膝之言每不<lb/>
敢戾其說貳卿既貳民曹再嵗為真宣勤於國大農衍<lb/>
裕上意益嚮用矣獨夫人曰吾兒本何能而至於此才<lb/>
弗稱禄食浮於名恐終不足負荷而貳卿亦欲用力四<lb/>
方思以休其進退夫人曰促抗奏貳卿即請對上章誦<lb/>
母子間懼弗勝榮之意詔可其請以西清次對知平江<lb/>
府平江夫人昔時寓居地親朋婣族尚不乏貳卿開藩<lb/>
夫人即戒以毋得毫髪私吾家又飭所親之賢俾家諭<lb/>
<pb n="KR4d0245_WYG_020-27a"/>
其族母令擾吾子終貳卿去郡莫敢一人願受私者貳<lb/>
卿自平江奉祠歸里門夫人年已七十六母子懽欣怡<lb/>
愉杜門燕樂相以寵禄滿盈為戒貳卿居閒八年得以<lb/>
娛說親闈舂容子職暇日相與翻經文訓童穉間則會<lb/>
親戚接杯酒融融洩洩自適其適而無一毫干其心貳<lb/>
卿之能守富貴不危溢者夫人有助焉耳年踰八十起<lb/>
居飲食如强年人朝夕家事猶維持其大綱而規法之<lb/>
嚴維持之素中外益自斬斬人不敢以篤老易也故冬<lb/>
<pb n="KR4d0245_WYG_020-27b"/>
偶得脾弱之疾貳卿憂惴衣不解帶者踰月一日夫人<lb/>
諭貳卿曰吾自三十即奉釋氏教祀佛鑱經飯桑門者<lb/>
未易屈指計豈直為觀美哉誠欲今日受用耳吾常誦<lb/>
其書而解死生之說今八十二年不為不夀吾於此無<lb/>
嫪戀意也汝等毋苦以藥困我貳卿泣下復進藥餌即<lb/>
摇手止又戒家人勿哭泣徒亂吾志遂手結彌陀印晏<lb/>
然而逝夫人以通奉恩封安人貳卿既貴累封太淑人<lb/>
男三人導従政郎無為軍録事參軍普朝奉郎通判揚<lb/>
<pb n="KR4d0245_WYG_020-28a"/>
州䕫降授朝散大夫充敷文閣待制提舉江州太平興<lb/>
國宫女六人適進士林某故朝奉郎前監行在左藏東<lb/>
庫葉沆朝奉郎前權知濠州吳褒朝奉郎新通判台州<lb/>
薛裵故通直郎前知明州奉化縣蘇祁朝散郎新權知<lb/>
彭州吳昭夫孫男九人端彦承議郎監行在左蔵東庫<lb/>
端禮端友文林郎新奉國軍節度推官端章端仁従政<lb/>
郎欽州安逺縣令端臣端修端士承事郎新蘄州都大<lb/>
監轄倉庫端已承務郎孫女三人長適廸功郎新臨安<lb/>
<pb n="KR4d0245_WYG_020-28b"/>
府仁和縣尉陳晦次適趙某次在室曾孫男二人長誠<lb/>
夫次某曾孫女一人在幼子導普女適林薛蘇者孫端<lb/>
彦皆先夫人出通奉先娶李氏今葬於仁和縣大雲鄉<lb/>
鳳口樂山之原將以今年四月二十三日祔葬焉嗚呼<lb/>
夫人之徳之行形於家事於親浹於婣族而達於州里<lb/>
其承夫義以順其教子愛以公實而弗華乆而弗渝其<lb/>
胚胎根履非有所矯拂也性稟泊如薄於自奉衣服華<lb/>
麗飲食盛異即唾去至於周人之急切切如已戚休事<lb/>
<pb n="KR4d0245_WYG_020-29a"/>
其在窶乏時雖解衣鬻珥不少靳既貴則雖甚費而不<lb/>
肯已也訃傳之日哭者必慟以為夫人之夀固天所以<lb/>
福善人者夫何憾今而後緩急之際寧復有如吾夫人<lb/>
耶夫人之兄罹西兵之亂身沒王事夫人捐費舉䇿委<lb/>
折以請於朝卒得一官以禄其弟葉宗益多之二子導<lb/>
普皆李氏出宦㳺既弗顯又跅弛無生理不幸早亡諸<lb/>
孫未仕者多疾疢不能立以故二子之室無留金夫人<lb/>
撫存愛養恩恵備至非一嵗月貳卿今奉夫人遺意盡<lb/>
<pb n="KR4d0245_WYG_020-29b"/>
挈伯仲氏家長幼闔屋而居粟縷之給貳卿皆尸焉人<lb/>
謂夫人慈愛貳卿孝友相成於善如此夫人蚤更憂患<lb/>
心力為耗晚年目眎頓弱百藥弗少稔夫人曰吾生平<lb/>
善念如出家人嚮佛道如行熟路不應有此日課觀音<lb/>
經誦大士號貳卿又親書金剛經鋟木廣施溢萬帙一<lb/>
日夫人夢有白衣老人以指爪掠畫而去自是眎物寖<lb/>
明吉人之報固如此某外祖母楊氏與夫人之母為女<lb/>
兄弟某於夫人為表甥然夫人未笄而外祖母撫存選<lb/>
<pb n="KR4d0245_WYG_020-30a"/>
壻視如己女以故夫人與先妣如同所出而某視夫人<lb/>
如母焉未可以表言也某在諸甥間獨荷夫人教愛厚<lb/>
甚則又如己之子以待某也聞訃匍匐哭喪奠酎不覺<lb/>
哀盡貳卿扶杖縗墨泣盡有請願疏夫人行實但狀其<lb/>
大者顯者某不敢以淺纇辭敬直書焉以告勒銘之君<lb/>
子<lb/>
　　墓銘<lb/>
　　　恵夫人墓銘<lb/>
<pb n="KR4d0245_WYG_020-30b"/>
隆興二年四月丁卯瑯邪恵氏歸於建安袁某越九年<lb/>
六月己亥以疾卒任所淳熈二年七月乙酉葬於常之<lb/>
宜興縣君山鄉青塢之原嗚呼顧偕老其不能而兹迺<lb/>
以銘君也哀哉君諱道素常之湖洑人進士萃之仲女<lb/>
君生於良族族諸老言君裁十嵗知事父母敬長而孝<lb/>
益謹父嘗有疽疾君憂甚不自省食息事候伺親側膳<lb/>
服藥餌悉躬之病未間則焚香泣下暮夜致禱不知夕<lb/>
之竟也居亡何疾瘳人謂孝敬之報宜如此後十年而<lb/>
<pb n="KR4d0245_WYG_020-31a"/>
罹父喪哭泣盡哀課經文曰數十卷却葷茹久不復見<lb/>
者流涕異時母氏多疾君慮以憂毀甚承意開釋昕夕<lb/>
侍旁不肯去時方有二嵗子葢弗遑顧也或勸之君曰<lb/>
吾母安則吾有子矣明年従某官都下居既别母雖一<lb/>
飲食弗置念率旬餘輒一命介問信僅不聞則悸不自<lb/>
佚信至迺少已嘗曰我歸袁氏不幸不克事舅姑恨亡<lb/>
以為見獨奉家廟唯謹奉祀孔時晨昏供香火雖疾亦<lb/>
力往凡諸事先者一物悉至敬君幼好内典甫識字畫<lb/>
<pb n="KR4d0245_WYG_020-31b"/>
已能翻繹句讀未笄通法華義遇暇日然誦一字不舛<lb/>
落既長従某而繪佛圖蓄經卷往往甚於經紀家事其<lb/>
持閱眂前日益苦也君有幽閒之徳性不嗜遊觀日惟<lb/>
閫政細大有節法否則咄咄經典舍是一不經意天資<lb/>
敏恵剪製縷結一見輒解嫂姪姊妹悉従君是式今為<lb/>
賢婦平生寡言言必契道理與之商可否事中者十九<lb/>
其將死也端凝如亡恙時第曰吾死後其歸我所誦佛<lb/>
書於棺其母使吾子長而不學也他皆不及某與君夫<lb/>
<pb n="KR4d0245_WYG_020-32a"/>
婦十年我疾君嘗起之君疾我弗能以捄嗚呼哀哉年<lb/>
三十有一生男女各二人男六嵗曰申儒餘皆亡其既<lb/>
與之為三年之喪頫穴而窆君於墓又飲泣而為之銘<lb/>
銘曰維善而孝淑且質厥資懿美且嬪側宜夀而昌今<lb/>
何嗇輤帷不復閉白日天耶人耶理奚測吁其奈何眂<lb/>
銘刻<lb/>
　　塔銘<lb/>
　　　僧如尚法蘊可用塔銘<lb/>
<pb n="KR4d0245_WYG_020-32b"/>
義烏縣之東郭舊有六如庵興化僧寶月梵淵所剏也<lb/>
二僧頃來是邑誅茅以立香火其嗣如尚朴而好善邑<lb/>
人以佛稱之知其後必昌也再傳而至法蘊規度施置<lb/>
益懋前績堂殿崇成庖湢飭具松竹交映衆皆瞻仰讙<lb/>
曰是當為名刹一庵不足稱也法蘊亦具是願其嗣可<lb/>
用者出儒家流而喜醫術務求濟人而不喻利每以桐<lb/>
君自娛非庸緇比也士夫多與之有嗣曰了恩頂相豐<lb/>
厚中有定力協其師以成法蘊之志頃之庵以寺名矣<lb/>
<pb n="KR4d0245_WYG_020-33a"/>
寺甫成而三師相繼以逝嗚呼豈三師者宿縁相值宿<lb/>
志相合共為此寺而生共成此寺而亡殆非偶然者歟<lb/>
不然何生也相為謀而死焉相為屬也妙欽者傳三師<lb/>
衣鉢而能侈續其業於寺之對山鼎立石壙置三墖於<lb/>
上所以識開山者之甚囏難也妙欽亦觕知書其志髙<lb/>
逺他日當為名僧墖具請銘於子子知始末甚詳故樂<lb/>
與銘銘曰其生也相與以成其化也相忘以形萬瓦鱗<lb/>
鱗三墖以寧我銘識之厥囏孔明<lb/>
<pb n="KR4d0245_WYG_020-33b"/>
　　附録<lb/>
　　　家傳<lb/>
公諱說友字起巖建安人生於紹興庚申嵗治周易年<lb/>
二十有四登隆興進士丙科調建康府溧陽縣主簿主<lb/>
管刑工部架閣文字國子正宗正寺主簿改太常寺主<lb/>
簿樞宻院編修官秘書丞兼權尚左郎官以疾添差浙<lb/>
西安撫司叅議官知池州以私計主管建寧府武夷山<lb/>
冲佑觀知衢州提舉浙東路常平茶鹽提㸃浙西路刑<lb/>
<pb n="KR4d0245_WYG_020-34a"/>
獄直秘閣知平江府節制御前許浦水軍侍左郎中兼<lb/>
右司郎官假顯謨閣學士萬夀觀使兼侍讀充接送伴<lb/>
金國賀生辰使右司郎中直顯謨閣知臨安府太府少<lb/>
卿兼知臨安府假顯謨閣學士萬夀觀使兼侍讀充館<lb/>
伴金國賀正旦使權尚書户部侍郎兼修玉牒館過嵗<lb/>
為真兼侍講權户部尚書華文閣學士四川置制使兼<lb/>
知成都府加徽猷閣學士因任吏部尚書兼侍讀充崇<lb/>
陵覆按使復以寶文閣學士提舉江州太平興國宫知<lb/>
<pb n="KR4d0245_WYG_020-34b"/>
紹興府浙東路安撫使吏部尚書兼侍讀兼實録院修<lb/>
撰兼修國史同知樞宻院事㕘知政事提舉詳定一司<lb/>
勅令資政殿學士知鎮江府控辭提舉臨安府洞霄宫<lb/>
知潭州改知隆興府力辭提舉臨安府洞霄宫加大學<lb/>
士致仕嘉泰甲子嵗薨於徳清寓第享年六十有五官<lb/>
至宣奉大夫爵至郡公食邑至三千二百户真食至六<lb/>
百户贈少傅卹典如儀累贈太師魏國公初公寓居湖<lb/>
城號東塘居士<hi>闕</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東塘集卷十八</head> <lb/>
    <p>
<pb n="KR4d0245_WYG_018-1a"/>
欽定四庫全書<lb/>
　東塘集卷十八<lb/>
　　記<lb/>
　　　紹興府進士題名記<lb/>
晉史謂會稽有佳山水名士多居之王羲之晚渡浙江<lb/>
遂有終焉之志顧愷之謂千巖萬壑競秀争流而一時<lb/>
人物如孫綽李充賀循許詢輩皆以文藝冠世某幼讀<lb/>
史長而從仕謂今會稽實拱行闕仕而有職於東蓋無<lb/>
<pb n="KR4d0245_WYG_018-1b"/>
難者亦庶幾見所謂以山水名天下與人物風流之盛<lb/>
者乎而宦海萍游迄三十年而志弗遂淳熈十六年春<lb/>
辱乘傳典倉事於是登秦望探禹穴識其委蛇盤礴之<lb/>
觀而得其温厚粹美之氣蓋其鍾靈孕秀雲行川流胚<lb/>
胎醖釀發而爲英傑宜有獨盛於斯世者宋朝崇儒右<lb/>
文眂古爲重而東南儒風宏懋盛美會稽爲最焉杜祁<lb/>
公以道徳文章功業行實克相昭陵徳在生民勲在史<lb/>
冊足以儀萬世而垂後學如顧公臨典制北門陳公楊<lb/>
<pb n="KR4d0245_WYG_018-2a"/>
庭執法中司傅公墨卿正位常伯石公景畧皆以文學<lb/>
冠春官夏公噩齊公棠皆以賢良應大科傅公菘卿以<lb/>
文藝魁舎選儒學之秀頡頏上下此非騫翔奮厲之所<lb/>
藴而雄深秀麗之所鍾耶建炎初六飛渡江嘗駐蹕於<lb/>
越而越今爲陪都蓋古三輔也山川之所形見風化之<lb/>
所漸被其儒風士業流聞彰布益以昌大要非餘郡可<lb/>
及王公佐詹公騤相望二十餘年之間皆以大策冠多<lb/>
士石公轍以奏恩被魁選莫公叔光以宏博中兩科而<lb/>
<pb n="KR4d0245_WYG_018-2b"/>
三歳大比賜第於太常者亡慮十餘人其連取詞科伯<lb/>
仲聯第者又間見層出人物之茂實爲衣冠盛世其亦<lb/>
有以權輿於此哉郡之前進士石朝英陸洋張澤闔辭<lb/>
以告某曰越之山川則有郡之圗志在越之名卿大夫<lb/>
則有國之信史在若無俟於登載者然鄉之宗老則懼<lb/>
晚學之未聞也人寖逺而寖亡事愈久而愈墜其不沒<lb/>
前人之事者幾希朝英等將以郡之進士列名於石且<lb/>
請於府帥閣學尚書王公願飭工鑱石寘諸郡庠之講<lb/>
<pb n="KR4d0245_WYG_018-3a"/>
堂於以示勸激之意然非文不傳也敢以請某幸以將<lb/>
指來越而楚實有材又所身見而目識者其何可辭則<lb/>
與之言曰夫讀古人之書肄當世之業豈直以取科級<lb/>
釣爵位以誇榮侈盛於鄉曲哉其致君澤民行道及物<lb/>
實自讀書肄業始漢世設科射䇿勸以官禄史氏譏之<lb/>
韋氏教子一經志於青紫後世貶焉士之學固有逺者<lb/>
大者今天子龍飛御天適當興賢之歳越之士方將企<lb/>
前慕昔以接踵賢躅而振袂流風者其盍思所以逺者<lb/>
<pb n="KR4d0245_WYG_018-3b"/>
大者乎雖然越有君子六千人昔人謂其有志行猶齊<lb/>
之士呉之賢良也嗚呼千載之後其必有仍盛美於前<lb/>
人者某猶拭目以觀之題名起於慶厯二年前乎此者<lb/>
攷諸登科記則鄉里多不載故不録而杜祁公則大中祥<lb/>
符元年甲科四名進士蓋可攷云<lb/>
　　　涇縣尉㕔壁記<lb/>
州縣之職其甚卑而勞者曰尉尉非能卑人人卑之而<lb/>
不爲也尉之與民相親也相安也相親而民聽之相安<lb/>
<pb n="KR4d0245_WYG_018-4a"/>
而民恱之不親則悖不安則慼矣尉而非其人可乎今<lb/>
而曰卑之而吾弗爲嗚呼尉之真可卑也楊君堪奉刺<lb/>
史命假尉於涇邑其胷中渟涵者厚而粹乃肯托諸尉<lb/>
職而爲相親安於民之事以小施所學焉亦賢已哉伐<lb/>
石以紀前人記壁以告來者是重尉也非重文也<lb/>
　　　池州弄水亭記<lb/>
淳熈七年四月十日池州弄水亭成郡太守袁某賦詩<lb/>
載酒輯賔佐以落之存古也大江之東池澤上流山川<lb/>
<pb n="KR4d0245_WYG_018-4b"/>
之融峙險阻之捍扼視古形勢國也而層巖絶壁變態<lb/>
萬狀風月之所盤礴溪浦之所漩澓者昔亦聞于四方<lb/>
矣唐二百年郡刺史多時名公至於騷人雅士游觀登<lb/>
覽觴詠繾綣皆油然意足欲將終身焉所遇足以發其<lb/>
趣也李太白傲睨一世其襟度飄放未易即之而惓惓<lb/>
者何哉秋浦之詩白笴陂之詩愛賞悲歌之念後世誦<lb/>
之意池非人間世也後有即秋浦勝地而亭者取太白<lb/>
秋浦詩飲弄水中月之句而以弄水名焉會昌中刺史<lb/>
<pb n="KR4d0245_WYG_018-5a"/>
杜牧之爲詩二章其言草木組麗風露光潔山溪幽足<lb/>
四時異趣亭不勝其景也然歳月既久而陵谷之遂變<lb/>
古今異時而名實之事舛矣何獨斯亭哉唐至今三百<lb/>
年亭之實未可復而亭之名其庶幾存乎先是紹興八<lb/>
年郡將復舊觀而故址在今青溪橋之西南岸壤傾落<lb/>
莽爲汙池而又佛廬其旁觸目蕪圯弗容以故事攷獨<lb/>
存蓮浦亦彫謝岑寂蓋牧之所謂颭灧翠綃舞者今睹<lb/>
其細爾僅能因仍簡陋即南城之外沿西牆甫十步臨<lb/>
<pb n="KR4d0245_WYG_018-5b"/>
清溪以亭之而基制窊甚屢壓于水淳熈四年郡復改<lb/>
創累石壝土無復懐水慮居亡何悉從煨燼又三年某<lb/>
來爲郡誦太白牧之之詩想其髙風雅尚屢意此邦慨<lb/>
二賢之不可見也儻循其名以存大畧不亦可乎遂因<lb/>
其址而規焉亭傾牆面北鄉與溪山殊不相偶又束以<lb/>
狹壤施置失宜迺拓基架屋而南之中爲大亭三間其<lb/>
髙二尋軒宇導從暎照後先連甃如砥弗限髙下庖傳<lb/>
有所髹飾惟備由亭之東爲橋十有一柱折而北焉至<lb/>
<pb n="KR4d0245_WYG_018-6a"/>
南城門而止齊山屏其前九華翼其左清溪頫流不疾<lb/>
不徐蕩漾潺湲迫岸而弗敢進風日凝美波光層接殆<lb/>
鬚眉可燭也西有飛橋其長三十丈因而葺之垂虹倒<lb/>
影又將季孟於松江矣經始於三月五日一錢不取於<lb/>
民而杇梓之工悉計直以授纔四十日而後休邦人亦<lb/>
詫偉特之觀其驟見於此也雖然是足以存古矣夫因<lb/>
亭以立名循名而探理吾不知水之有似於人者乎澄<lb/>
之而不清撓之而不濁吾知人之隘而汙者將汗顔於<lb/>
<pb n="KR4d0245_WYG_018-6b"/>
此水也源深而流長波静而光徹吾知人之淺而躁者<lb/>
將汗顔於此水也水何心於人而人不能以遯於水人<lb/>
何預於水而水足以愧乎人太守之登斯亭弄斯水也<lb/>
其必有以鑒此水者乎不然水哉何取於水也故併書<lb/>
之因以爲戒云<lb/>
　　　惠補之樗室記<lb/>
惠子補之作環堵之室而名以樗恵子有愛乎樗而自况<lb/>
者也或曰萬物以有用貴而無用者莫如樗萬物以成<lb/>
<pb n="KR4d0245_WYG_018-7a"/>
材稱而不材者莫如樗是何惠子之愛乎樗也惠子讀<lb/>
書三十年成寐蘧覺油然惟文史之適而山深林宻居<lb/>
弗於朝市褒衣博帶竊有志於先生長者之習益又絜<lb/>
其餘力以自放於詩歌嘲感之際章聨句輯意澹辭雅<lb/>
嘗見於鄉里朋友者時足以自寫風味仰而事其上親<lb/>
且六十而其下亦有妻子之累惠子之才於時殆非無<lb/>
所可用者也彼又安能自樂於無用而欲稅駕於擁腫<lb/>
之樗哉余曰物不可使有窮也而物之窮者以有用無<lb/>
<pb n="KR4d0245_WYG_018-7b"/>
爲名尸用於名則窮無爲謀府用於謀則窮無爲事任<lb/>
用於事則窮無爲知主用於知則窮不然顧豈柤棃橘<lb/>
柚而後窮於剥辱折泄之用哉君子之道務養其大者<lb/>
而他所不暇問簞食瓢飲若落落與人異而三年使有<lb/>
勇者殆表表不少遜夫使回也而有用且得有此大也<lb/>
耶惠子以性爲根以道爲餘文之以爲枝葉成之以爲<lb/>
華實曲而扶之直偃而使之立風雨之而不折寒暑焉<lb/>
而不傷無用而用莫我窮不材而材莫我累君子之養<lb/>
<pb n="KR4d0245_WYG_018-8a"/>
其大惠子之愛乎樗余固知之矣余方宦游怵怵餬其<lb/>
口於四方間闗百罹殆自可歎以我眂子所得孰多哉<lb/>
子盍爲我思焉猶及其拱把而封之殖之至於子之樗<lb/>
而後可也<lb/>
　　　池州清淨寮記<lb/>
天下本無事智者過之而察愚者不及而惑不察不惑<lb/>
而天下之事定矣余吏州縣十五年蓋嘗投諸膠擾之<lb/>
地静而觀其變焉已迺繁者可一而棼者可擢何哉於<lb/>
<pb n="KR4d0245_WYG_018-8b"/>
其理弗於其事也今州縣無壯民有黠吏無拙政有能<lb/>
稱無瘠肥人之心有以隣爲壑之意天下之事始紛紛<lb/>
於此矣而豈獨一州縣哉余來爲池州池民富不能以<lb/>
彊地不足以廣而貧者嗇耕者瘠殆衣食怵怵弗皇暇<lb/>
其眂官府亦瑟縮無敢肆而見謂嚚訟者猶能以理格<lb/>
是不可以無事治耶夫投尺寸紙側立墀下太守操筆<lb/>
疾書民得其說即去郡責期以竟守既自責又以責爲<lb/>
令者是非白而民退聽矣顧一落吏手即其說支而難<lb/>
<pb n="KR4d0245_WYG_018-9a"/>
窮余不敢爲也而比歳郡國病弗給者殆什七池如小<lb/>
民家雖居處服食若不足以振耀而父兄子弟猶能相<lb/>
期於一飽若太守者亦安用求餘也嗟乎果不可以無<lb/>
事治耶余既知池之民而民亦知余之心上作而下應<lb/>
此定而彼佚天下本無事也昔者曹參治齊蓋公爲言<lb/>
治道貴清淨所以基無事也一水之澄而須眉可燭萬<lb/>
籟既息而天機自見清浄之效如此而何以多事爲哉<lb/>
因書其說而葺郡治之東室名之曰清淨寮繼此其必<lb/>
<pb n="KR4d0245_WYG_018-9b"/>
有仍盛於相國者顧余何足以知之<lb/>
　　　陳氏捨田道場山記<lb/>
湖州道場山聚衆萬指異時迫弗贍其徒乞食以居權<lb/>
贏較乏歳愁以懼而學之勤弛蓋未遑詰也衆病之年<lb/>
來住山多名禪熟縁法飽心計有以挾佛力而撼檀施<lb/>
者於是膏腴之田願陪佛供金錢之入願置沃壤衍裕<lb/>
饒足日有餘力其禪足以學矣淳熈丙午有保義郎新<lb/>
監行在豐儲西倉陳泌者施錢踰百萬市田百畆於路<lb/>
<pb n="KR4d0245_WYG_018-10a"/>
村而告方丈隨侃曰歳九月十日其爲我設㝠陽供齋<lb/>
無碍僧以薦先室趙氏救䕶幽途使大無畏隨侃歡喜<lb/>
懴禮對佛作證而囑湖之寓客袁某爲之記曰佛流中<lb/>
華歳千二百教孚東南盛於二浙湖在呉右叢林蔽崗<lb/>
維今道塲開山自唐精藍千楹毳納萬指朝餐夕粥斗<lb/>
儲勺累歳弗遑贍緇流興嗟云何一飽立兹僧伽爾時<lb/>
祖師循方乞食豈無衆生捨貪施得住山隨侃說無上<lb/>
縁堂殿有供郊坰有田誰曰㫖哉實善知識諸方影附<lb/>
<pb n="KR4d0245_WYG_018-10b"/>
檀施雲集倉人陳氏發菩提心市田百畆捐百萬金一<lb/>
念熏修無漏善故薦我室靈出纒離苦我聞圓覺譬如<lb/>
苗増言念此田助其幽㝠又聞楞嚴蒸石成飯言念此<lb/>
田成彼善願稽首大衆十鉢一盂趺坐飽食當讃幽塗<lb/>
稽首佛慈已滅生滅鑒兹福田願破迷惑維山蒼蒼維<lb/>
田穰穰我爲斯文式慰爾亡<lb/>
　　序<lb/>
　　　擇善易解序<lb/>
<pb n="KR4d0245_WYG_018-11a"/>
易之爲書與天地準更三聖而後備學之者可以無過<lb/>
焉閎衍微深藴奥難見非博學君子明隂陽變化之用<lb/>
者焉能探其妙㫖哉昔王通講道河汾推明六經之㫖<lb/>
自謂吾之賛易述而不論嗚呼通尚然也弗如者其曰<lb/>
能乎然考古驗今釋其言而解其義者亦云富矣京房<lb/>
丁寛梁丘費直之輩皆博通易道傑然穎出於西都不<lb/>
幸其文逸亡其後王弼孔穎達又相繼而顯焉列於今<lb/>
而不泯暨於我宋以右文興治教化茂行二百五六十<lb/>
<pb n="KR4d0245_WYG_018-11b"/>
年之内英才俊士名世巨儒日以彚征多本經誼若王<lb/>
程龔耿數公又皆精通於易而得於奥㫖也吁繇古逮<lb/>
今明易者不爲不衆矣然予於此亦不得無言焉且易<lb/>
之所以爲易者不外卦辭爻辭彖辭象辭文言繫辭兼<lb/>
而爲易皆聖人所作也雖其㫖趣意義微奥難明亦不<lb/>
過一說而已曷嘗有二哉奈何古今學者類皆索奇求<lb/>
異各持一說欲無同於人以騁一已之學殊異立言紛<lb/>
然不合於理者有之悖於理者有之遂致聖人一經之<lb/>
<pb n="KR4d0245_WYG_018-12a"/>
意雜然不可考後之學者自是無所據矣且訟復即命<lb/>
渝安貞吉此訟卦九四爻言也輔嗣孔氏釋之曰訟既<lb/>
不勝若能反從本理渝變往前争訟之命即得安居貞<lb/>
吉此一說也若東坡則釋之曰九四所當得者初六而<lb/>
已近於三而强求之故亦不克訟然而有初之應即而<lb/>
就其命之所當得者自改而安其政則不失其有此二<lb/>
說不同也至於伊川則釋之曰四以剛陽而居健體無<lb/>
與爲敵則訟無由而興故不克訟夫以剛健而不中所<lb/>
<pb n="KR4d0245_WYG_018-12b"/>
以好訟若義不克訟反就正理變而安貞則吉此三說<lb/>
不同也至若耿氏則釋之曰九四不克訟以剛訟柔其<lb/>
義不克而復即九五聽者之命變而安則吉此四說不<lb/>
同也夫一爻之間不踰數句而其意亦不過一而已諸<lb/>
儒釋之各立異見若圓冠方履之不侔聖人作之之意<lb/>
果安在哉由此觀之則餘解之相異可不言而喻矣予<lb/>
嘗求諸儒訓釋之文以尋奥義見其彼此角立議論糾<lb/>
紛不歸於一汨於胷中因釋其當於理明於道優於諸<lb/>
<pb n="KR4d0245_WYG_018-13a"/>
解者萃聚其說爲一帙庶可論歸於一而予亦得以一<lb/>
其心也否則將信彼歟將信此歟異時之不一其害豈<lb/>
小哉雖然予學不逮人則焉能見衆說是與否也然嘗<lb/>
受教親庭矣故於此不自卑遜而掇取其當者以集之<lb/>
想後之君子得是書以觀之則知予集之之際不妄亂<lb/>
也若夫春秋一經聖人褒善貶惡之書也左氏自爲傳<lb/>
而公羊穀梁又各爲傳後世學者方之六經並行也唐<lb/>
盧仝以學髙世刻意春秋乃束三傳獨抱遺經豈非厭<lb/>
<pb n="KR4d0245_WYG_018-13b"/>
傳注之說穿鑿不根有激而云哉夫盧仝盡棄三傳獨<lb/>
以經爲宗予求以明經而不敢盡廢其解予之學誠下<lb/>
於仝一等矣然漢劉歆謂學者信口說而背傳說是末<lb/>
師而非往古蓋自秦火以來殘編斷簡幸有存者傳說<lb/>
之功也或者必欲盡廢之而獨探微言則朽折之餘蓋<lb/>
亦難矣況支離異同之患有甚於朽折乎則是書也其<lb/>
罪我乎其知我乎必有論定者矣不然儒者以六經爲<lb/>
法乃累世不能通其學窮年不能究其理則太史公即<lb/>
<pb n="KR4d0245_WYG_018-14a"/>
有甚憂者孔子嘗曰多聞擇其善者而從之多見而識<lb/>
之知之次也予於是書目曰擇善易解云<lb/>
　　　成都文類序<lb/>
天地之祕藏發而爲名山大川山川之秀靈驗而爲文<lb/>
章華藻二者相爲頡頏而光明者也兩京三都之賦摹<lb/>
冩天地繪繡山川絢道德掞天庭潤金石諧韶濩與乾<lb/>
坤造化周流盛大於宇宙之間千百萬世下而知有兩<lb/>
京三都者以此文也然則天地山川而可無此文哉而<lb/>
<pb n="KR4d0245_WYG_018-14b"/>
可以不傳此文哉益古大都會也有江山之雄有文物<lb/>
之盛奇觀絶景僊游神跡一草一木一丘一壑名公才<lb/>
士騷人墨客窺奇吐芳聲流文暢散落人間何可一二<lb/>
數也凡此者予來三年亦既畧覩矣或曰兩京三都以<lb/>
賦而傳使無傳焉斯文泯矣然則由漢以來其文以益<lb/>
而作者今獨無傳可乎有益都斯有此文此文傳益都<lb/>
亦傳矣爰屬僚士摭方䇿裒諸碑識流傳之所膾炙友<lb/>
士之所見聞大篇雄章英詞綺語折法度極眩耀其以<lb/>
<pb n="KR4d0245_WYG_018-15a"/>
益而聞者悉登載而彚輯焉斷自漢以下迄於淳熈其<lb/>
文篇凡一千有奇類爲十一目釐爲五十卷益之文滋<lb/>
備矣嗟乎後世之士豈無浮沅湘由巴蜀畧卭筰如司<lb/>
馬子長者乎豈無上瞿唐過䕫梓賦雪錦如杜少陵者<lb/>
乎又豈無自西蜀歴荆楚棲遲山水間如田游巖者乎<lb/>
儻得如二三公者而訪斯益擥斯文焉則知清寧闔闢<lb/>
至大至廣之内而有所謂蜀蜀六十州亘五千里之内<lb/>
而有所謂益益都無量江漢炳靈之内而有所謂文者<lb/>
<pb n="KR4d0245_WYG_018-15b"/>
其不在此書乎是書也而有傳焉庶幾乎無負於益慶<lb/>
元五年二月望日<lb/>
　　　成都志序<lb/>
成都蜀大都會也山林川澤丘陵墳衍原隰之名物如<lb/>
周大司徒職方氏所掌宜有方志以諗後來異時郡侯<lb/>
亦各登載唐白敏中始爲成都記五巻本朝趙清獻公<lb/>
爲成都古今記三十巻相望今數百年陵谷之變已不<lb/>
同而物與時偕湮廢増益又未已也後有續記者而會<lb/>
<pb n="KR4d0245_WYG_018-16a"/>
萃後先各立程度互見重出所聞異同殆凡數書矣擥<lb/>
者不復一見而盡或者病焉某來守踰年暇日賔客有<lb/>
曰今天下郡國悉有志顧以蜀大都會而獨弗備誠缺<lb/>
文哉乃命幕僚摭拾編次胚胎乎白趙之記而枝葉於<lb/>
續記之書剔繁攷實訂其不合而附益其所未備臚分<lb/>
彚輯稽倣古志凡山川地域生齒貢賦古今人物上下<lb/>
千百載間其因革廢興皆聚此書矣雖然竊於此有感<lb/>
焉是邦也昔也風土之阜繁民生之富庶考之志可見<lb/>
<pb n="KR4d0245_WYG_018-16b"/>
已今閭閻無巨室田野無饒民商者多乏絶耕者半轉<lb/>
徙公不能以裕私下不足以供上<graphic n="KR1582" url="https://raw.githubusercontent.com/kanripo/KR-Gaiji/master/images/KR1582.png" mimeType="image/png"/>
                    <graphic n="KR1582" url="https://raw.githubusercontent.com/kanripo/KR-Gaiji/master/images/KR1582.png" mimeType="image/png"/>然銷膏以火而<lb/>
不自知也可乎哉聖明在上顧憂西南日議所以寛民<lb/>
輸蠲估賦培植其元氣而鍼砭其膏肓是志也又將以<lb/>
寛大之詔什一之制而大書特書焉則有俟乎後之作<lb/>
者慶元己未孟秋望日<lb/>
　　　白雲先生集序<lb/>
某頃守臨安老兵宿吏猶能記其父祖時事則指凡官<lb/>
<pb n="KR4d0245_WYG_018-17a"/>
府曰此紹興初季待制所建置者某旋貳地官因閱故<lb/>
牘則又見減免下户役錢之法則曰此季待制建議也<lb/>
某晚學而企瞻前修顧何幸乃獲踵英躅於六十載之<lb/>
後今又再拜三復先生之文是將以仕學使學者咸有<lb/>
取則焉造物之惠某者亦悉矣故嘗論士大夫之學非<lb/>
欲以誇辭藻釣名譽干禄爵取富貴以自華其身必取<lb/>
於有用也汲黯用於直蕭望之用於傅魏徵用於諌劉<lb/>
蕡用於對此真士大夫之學也先生受髙廟深知既從<lb/>
<pb n="KR4d0245_WYG_018-17b"/>
甘泉方論諌十數上朝奏暮黜畧不少貶焉而䘚以壽<lb/>
一時之脈此學也非文也某撫巻太息爲之竦然<lb/>
　　　成都府太守圖像冊序<lb/>
士大夫非一時毁譽爲可信而數十百年以至於愈久<lb/>
愈逺其毁譽乃可信也蘇文忠公見王元之繪像想其<lb/>
流風餘烈願執鞭而不可得此豈一時之譽哉昔也敬<lb/>
其人今覩其像而益知所敬者以愈久愈逺而愈信也<lb/>
余來成都暇日過清隂館見府尹繪像蓋自漢以來至<lb/>
<pb n="KR4d0245_WYG_018-18a"/>
於今所謂執鞭欣慕者何可一二數嗚呼是真有可信<lb/>
者矣余慮屋壁將壓何以傳逺迺更繪以繒而冊藏之<lb/>
𨽻於司府帑者雖然予將解組而去圖冩正未能就而<lb/>
一時毁譽亦不能免譽生於愛毁生於怨譽固益美而<lb/>
毁亦余藥石也余烏得而盡知之哉他人烏得而遽信<lb/>
之哉數十百年又當有真毁者出焉因記冊首庸以自<lb/>
警且告來者<lb/>
　　　送趙運使赴召序<lb/>
<pb n="KR4d0245_WYG_018-18b"/>
某聞自昔人有贈言之說而後世君子於論交之間凡<lb/>
道義之契苟有行焉皆得以言贈蓋其情親氣合不得<lb/>
已於此而寓其繾綣不忘之意是道也禮不足而情有<lb/>
餘施之等輩則爲勸行之先生長者則爲薄是故不可<lb/>
以不審某曰不然文所以宣意而意所以達理耳使文<lb/>
道其意意適其理而無失乎贈言之意則又何禮之拘<lb/>
今都運寶文檢正郎中被天子詔將歸京師與四海赤<lb/>
子興大福利夫豈徒然耶於先生之行也誦古今道盛<lb/>
<pb n="KR4d0245_WYG_018-19a"/>
徳蓋不知幾何人而某也介乎其間獨不欲以亡益之<lb/>
辭而塞贈言之責其果何說哉人之言曰先生文章言<lb/>
論貫穿今昔咀華涉源盡得前人道學之要蓋異乎析<lb/>
章句而工文字是知乎先生之學也於贈焉其何知又<lb/>
曰先生義根於心道形於色行不爲隨志不務合蓋在<lb/>
昔道義之士不爲他奇以求異者是知乎先生之行也<lb/>
於贈也亦何知則又曰先生持使者節幸江城朞年矣<lb/>
長善救失靡所不至而收録成就必自其孤逺者先之<lb/>
<pb n="KR4d0245_WYG_018-19b"/>
至於勢迫而權取者舉瑟縮不與是知乎先生之公也<lb/>
於贈焉亦何知夫是三者於贈之意不足而切切然以<lb/>
稱咏爲美先生何樂乎此哉然則某將何以告蓋又聞<lb/>
之古之聖人立天下之事在乎審而審之道以謀始爲<lb/>
最始之弗審後將難收越之人有將之楚者必深推其<lb/>
故而後發以謂楚之果有利於我也吾然後行不然適<lb/>
乎楚而事乃戾焉吾故甘於還越也果能安於楚之害<lb/>
而拱受乎是故越之人必求其百全之利而後動謀之<lb/>
<pb n="KR4d0245_WYG_018-20a"/>
詳計之熟則可一去而不復阻推而至於朝廷之上而<lb/>
有類乎是者則亦烏可遽爲之說哉孟子曰量敵而後<lb/>
進慮勝而後會孟施舍猶持此以固其勇不此之慮而<lb/>
決於未必然之䇿而謂之能行也可乎先生將不辰浹<lb/>
侍清閒之燕厯天下事而敢言之先生必無憚此也贈<lb/>
言之勸以忠而不諛某也門下士不敢不告<lb/>
　　　送元直歸毗陵序<lb/>
甲申年余過常之湖洑居而張子正適在焉子正於余<lb/>
<pb n="KR4d0245_WYG_018-20b"/>
契家而又同所寓意可朝夕見也然月率一見竟數語<lb/>
即去願徵逐詡不可得余怪而訊諸鄰其鄰曰是公却<lb/>
掃閉門課諸子誦書暮則父子共燈火夜漏過分矻矻<lb/>
不肯罷他事弗遑恤也而又奚顧賔客哉余愧且太息<lb/>
知其子必已奮迅傑立是足為子弟瑞者後數月見子正<lb/>
令子元直與其季踉蹡出揖眉宇炯炯然猶丱角有小<lb/>
兒態至問讀書事二子皆交口誦念如聞老師宿儒語<lb/>
者余益知古人摘頷髭事要必在二子居亡何子正浮<lb/>
<pb n="KR4d0245_WYG_018-21a"/>
家旁郡余亦急急西上蓋今八年矣癸已秋遂見元直<lb/>
於博士梁君家且曰僕以易一經求正於大學博士日<lb/>
課大義一小義二題意三四又道易中旨意皆厯厯中<lb/>
程度似不專作舉子計者又出所自爲義一帙筆力縱<lb/>
肆左右馳騁不類後生語余跫然益奇之知其真有志<lb/>
者也自是稍有暇必過元直元直亦遇晚休過飜書相<lb/>
上下語移時往往不及俗事如是亦兩閱月元直今將<lb/>
去是而歸毗陵因袖所知鄉先生序文一巻來曰願君<lb/>
<pb n="KR4d0245_WYG_018-21b"/>
亦有識也余曰善學者以其所志也學而遡其所未學<lb/>
則志意廣而大有功如川之方至也混混乎晝夜之不<lb/>
舍也源源乎中國之經營也不然吾見其盈科也而防<lb/>
之吾見其激顙也而注之則泄泄乎日放而不留也沴<lb/>
沴乎日流而將窮也夫惟志愈厲而日進業愈進而日<lb/>
精功愈崇而日新不見其停不聞其盈嗚呼元直其有<lb/>
樂乎此也耶其無樂乎此也耶<lb/>
　東塘集卷十八<lb/>
</p>
<p>
</p>
  </div>
</body>
</text>
</TEI>
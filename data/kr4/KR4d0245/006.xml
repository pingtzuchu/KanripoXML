<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東塘集卷六</head>
    <p>
<pb n="KR4d0245_WYG_006-1a"/>
欽定四庫全書<lb/>
　東塘集卷六　　　　　　宋　袁説友　撰<lb/>
　　五言絶句<lb/>
　　　贈相士林石<lb/>
豈是無仙骨平生百念輕但存方寸地吾不計前程<lb/>
　　　題闗都官西湖孤山四照閣圖<lb/>
三賢堂趣逺四照閣詩傳髙節無人繼孤山只儼然<lb/>
　　　跋本朝六名公帖<lb/>
<pb n="KR4d0245_WYG_006-1b"/>
道䘮嗟耆舊人亡獨簡編家藏六君帖何必萬人傳<lb/>
　　六言絶句<lb/>
　　　十三日飲俞園昌甫斯逺彦章畢至<lb/>
忽爾嚴冬設鱠更於晴日觀梅人道荒尋邂逅我忻良<lb/>
集而來<lb/>
　　　題米元暉太湖圖卷<lb/>
水際天低岸逺山腰霧捲雲鋪擬喚松江小艇歸來好<lb/>
趂蓴鱸<lb/>
<pb n="KR4d0245_WYG_006-2a"/>
　　　題東坡蘇公三笑圖帖<lb/>
不覺虎溪過却軒渠一笑而歸此笑此心真處自然魚<lb/>
躍鳶飛<lb/>
　　　和程泰之閣學汎舟南溪遇雪韻三首<lb/>
目斷山前浮玉春回雪裏宜城得意扁舟乘興歸来好<lb/>
語増明<lb/>
憐我閉門卧雪慚渠有酒盈樽老盡青山曉色愁添白<lb/>
髪霜根<lb/>
<pb n="KR4d0245_WYG_006-2b"/>
孤鴈聲悲南浦漁人冷徹歸蓑獨有耐寒瓊玉一枝先<lb/>
奪陽和<lb/>
　　七言絶句<lb/>
　　　和康叔探梅韻三首<lb/>
今年人憶去年梅試問今年花已開見説春風正料理<lb/>
不應小雨便花摧<lb/>
詩壇傳檄未應虚忍負東君自作疎急急花前巖下看<lb/>
横斜清淺兩何如<lb/>
<pb n="KR4d0245_WYG_006-3a"/>
尋梅著語樂清閒已覺孤山氣象還未辦輕舟行百里<lb/>
也須踏脚法華山<lb/>
　　　題石上玉簪花<lb/>
欲訪招提倦不禁空懷落落海潮音如今不作維摩病<lb/>
猶記年時賦玉簪<lb/>
翠鈿瓊葩别樣芳涼風㣲雨淡梳粧姮娥夜半朝天闕<lb/>
應有遺簪墜帝旁<lb/>
　　　和范石湖詠雙蓮三首<lb/>
<pb n="KR4d0245_WYG_006-3b"/>
江妃瑟裏恨沈沈萬㸃紅邊意轉深擁出三千歌舞罷<lb/>
翠綃縈得兩同心<lb/>
天泉池上舞晴暉一别人家未肯歸千載却隨湘女泣<lb/>
風前時學鳳凰飛<lb/>
鑑湖一曲記蓬萊櫂入紅蕖挽不回今日池光少公事<lb/>
好懷聊復為渠開<lb/>
　　　題尤提舉恵雙蓮二首<lb/>
十年蹤跡落修門賸憶西湖菡萏風今日江城秋浦上<lb/>
<pb n="KR4d0245_WYG_006-4a"/>
舞綃依約舊相逢<lb/>
六月炎歊苦盛長一枝遣伴北窓凉此花便合雄文記<lb/>
擬為君書瑞應堂<lb/>
　　　致菊種於子長<lb/>
好花一歳幾回開喜見東籬舊信來不惜移根到鄰里<lb/>
離披也入畫堂栽<lb/>
　　　致盆梔子於同年樓大防天官<lb/>
一輪月影漲幽香碧玉釵頭白玉粧持似此花供燕几<lb/>
<pb n="KR4d0245_WYG_006-4b"/>
玉堂端可夀萱堂<lb/>
　　　和程閣學送小春茶韻四首<lb/>
眼看節物去重來又見寒梢數㸃梅草木已隨新嵗好<lb/>
冬芽豫占一年魁<lb/>
物物呈祥豈偶然新芽新味更新年靈苖却解為人夀<lb/>
請為君謨續此篇<lb/>
七椀由來厭八珍猶堪代酒亦生春箇中風味須知趣<lb/>
慙愧劉公獨倚新<lb/>
<pb n="KR4d0245_WYG_006-5a"/>
家山歴歴未歸來投老江湖祇自咍頼有年年鄉信好<lb/>
一甌浮玉飽春臺<lb/>
　　　和子長見招韻四首<lb/>
攻擊愁城従事裏消磨日月手談中不縁我輩真風味<lb/>
安得尊前笑語同<lb/>
青林綠幄春歸後翠岫蒼崖雨過初作意尋幽還得笑<lb/>
隨宜供客莫求餘<lb/>
清游已恨期年别勝處能消一日情莫對浮山無好語<lb/>
<pb n="KR4d0245_WYG_006-5b"/>
相逢草木有佳聲<lb/>
飛香雨過雙溪閣舞翠荷開十丈花佳處正須供一賞<lb/>
相従吾亦豈匏𤓰<lb/>
　　　招山陽髙徐二生飲二首<lb/>
梅花時節屢開樽欲贈梅花欠可人今日有人梅樣好<lb/>
逢君同賞雪中春<lb/>
欲作山隂興盡回良思與子把離杯要須人境俱清絶<lb/>
好抱瑶琴踏雪來<lb/>
<pb n="KR4d0245_WYG_006-6a"/>
　　　到房山交代招飲四首<lb/>
躡盡巉巖氣未蘇悔來坡下獨長吁一觀烟霧南山面<lb/>
従昔名坡信厚誣<lb/>
簷外浮嵐㬉翠堆道人清眼為渠開飡錢官薄何須計<lb/>
直為南山亦合來<lb/>
勝日山堂共一樽未妨窈窕對嶙峋髻分翠影眉争綠<lb/>
人與南山各可人<lb/>
妓圍簷額潤空青岫幌雲闗夜不扄吏隠風流輸我輩<lb/>
<pb n="KR4d0245_WYG_006-6b"/>
不須逋客詫山靈<lb/>
　　　再次韻四首<lb/>
山好能令肺病蘇詩來把玩更驚吁蜀人例作殘山看<lb/>
端喜因詩免受誣<lb/>
語不能工恨作堆撚髭空對翠屏開清吟賴有雕龍手<lb/>
繡段聨翩詔後來<lb/>
犖确悍頑經數驛醒然初挹碧嶙峋眼明驟與真山晤<lb/>
不比逃虛見似人<lb/>
<pb n="KR4d0245_WYG_006-7a"/>
山色隂晴逺更青誰教睥睨枕巖扄詩翁意欲移千步<lb/>
安得朱符祝巨靈<lb/>
　　　再次交代韻四首<lb/>
筆力潛窺大小蘇詩傳諸老定嚱吁従今訂價連城重<lb/>
政使羣兒有善誣<lb/>
昔夸石廩祝融堆驟見人家畫軸開坐挹髙寒吾願足<lb/>
此行似為此山來<lb/>
環秀亭中命淥樽雲烟明滅映嶙峋佐州不喜分風月<lb/>
<pb n="KR4d0245_WYG_006-7b"/>
喜與南山作主人<lb/>
詩人妙思天同巧鬼守𤣥闗不及扄閒挹山光誦竒語<lb/>
斷無塵滓溷襟靈<lb/>
　　　再次交代韻四首<lb/>
嗣皇仁覆物昭蘇皋自陳謨鯀自吁聞道諸公扶國論<lb/>
須君左袒訂邦誣<lb/>
今朝著我簿書堆領客樽罍未辦開始信南山是知己<lb/>
露竒呈秀斬闗來<lb/>
<pb n="KR4d0245_WYG_006-8a"/>
漫叟當年臼作樽侑樽青嶂漫嶙峋與君屢共山前醉<lb/>
似覺清歡勝昔人<lb/>
傳聞洞府鎖髙清探著詩成數啟扄想見羣僊書玉葉<lb/>
更應交口歎精靈<lb/>
　　　再次韻四首<lb/>
君家詩價自姑蘇系胄蟬聨世唶吁欲把阿元輕輩行<lb/>
古今俗子喜相誣<hi>世稱韋郎葛立方謂士元非韋比立説甚嚴見韻語陽秋</hi>
眼底薔薇玉雪堆過従休待牡丹開送春疎酒山應笑<lb/>
<pb n="KR4d0245_WYG_006-8b"/>
底用奚囊日往來<hi>是日同小酌</hi>
視草行看賜上樽濁醪付我酹嶙峋扶攜誰共山前醉<lb/>
従此無君度外人<lb/>
詩愁磨盡鬢邊青𤣥鑰無施閉理扄牛渚錦官祠廟古<lb/>
瓣香儻格在天靈<lb/>
　　　復次韻四首<lb/>
諸李辭章推李白向來蜀道賦噫吁房陵山險猶如許<lb/>
石穴巴卭定不誣<lb/>
<pb n="KR4d0245_WYG_006-9a"/>
昔上瞿塘灎澦堆盤渦如井放舡開山行歡喜今非錯<lb/>
<hi>地有錯歡喜山</hi>備見捎濆撆漩來<lb/>
十里髻鬟誰綰結半天蒼翠自嶙峋教兒莫憚依山住<lb/>
闊領裁衣盡土人<lb/>
病肺還沽竹葉青<hi>房酒頗佳</hi>小園春去尚深扄春衫紅藥强<lb/>
相比婢子可憐無性靈<lb/>
　　　夜飲朱國寶家<lb/>
又見僊潭二月春一畨官栁市橋新重來莫訝星星髪<lb/>
<pb n="KR4d0245_WYG_006-9b"/>
樽酒相看只故人<lb/>
　　　二十日新田清江一曲小飲<lb/>
一曲清江古岸頭茅簷初日照髙秋數聲又得閒身到<lb/>
相對綠漪横小舟<lb/>
　　　晦日昌甫見過因約伯皋小飲黄守繼至三首<lb/>
滿簷風動海棠雨北客江南詩酒中華髪尊前無好句<lb/>
飛花常望夕陽紅<lb/>
章泉泉水在玉山有客嵗時來往間今古風烟只如此<lb/>
<pb n="KR4d0245_WYG_006-10a"/>
見君生怕又言還<lb/>
靖州太守詩自佳留連濁酒看殘花澗上乆矣無此樂<lb/>
落拓尤憐雲月家<lb/>
　　　飲歸<lb/>
醉飲寒窓慣擊鮮扶頭岌岌似乘船賡酬磊落成佳致<lb/>
糠粃誰令輒在前<lb/>
　　　謝王提幹召飲三首<hi>既往則妓車集一盃徑歸</hi>
坐上紅衣未放歌客間冷面釂金荷驚飛可待聞檀板<lb/>
<pb n="KR4d0245_WYG_006-10b"/>
擬奈吾家故事何<lb/>
賔筵笑語雜絲絃説到山翁更粲然衰鬢豈應粧面側<lb/>
陳編只合粉袍前<lb/>
不慣香風擁妓車分當清坐冷官衙歸來自笑殺風景<lb/>
却把茶甌對菊花<lb/>
　　　學宫諸生飲邀予與子野同之二首<lb/>
同簉儒宫把一觴鹿鳴伐木奏深堂要防技癢論文地<lb/>
莫憶前宵放酒狂<lb/>
<pb n="KR4d0245_WYG_006-11a"/>
少日峨冠英俊塲課餘觴飲共徜徉孰知薄宦江湖去<lb/>
頻夢爐亭餅飥香<lb/>
　　　求酒於鄰<lb/>
太息官寒獨養疴浮生半作病維摩新涼欲學東城醉<lb/>
亡奈維罍已恥何<lb/>
　　　求酒於周時仲教授<lb/>
寒窓矻矻數更聲燈火無多獨自親忽報周郎好消息<lb/>
明朝應遣白衣人<lb/>
<pb n="KR4d0245_WYG_006-11b"/>
　　　謝曹宗臣恵詩酒二首<lb/>
公今自是客中身更為閒人念客情料得酒腸終易放<lb/>
一樽相寄拓愁城<lb/>
方册相看四十年客中尋得舊夤縁與君一夜清談約<lb/>
已覺羇懷寖不然<lb/>
　　　和同年張季良少卿餽家釀韻三首<lb/>
六十衰頽愧髩蓬黄花更負一年中白衣誰薦紅茰酒<lb/>
吸盡殘荷碧玉筒<lb/>
<pb n="KR4d0245_WYG_006-12a"/>
與君昔日賦斜陽綺語曽窺萬丈光節物撩人人更老<lb/>
籬邊猶是去年黄<lb/>
拭目髙吟陋戴盆續貂何敢曳詩門百壺蕩漿惟公爾<lb/>
此外應無説尹村<lb/>
　　　謝魏南伯饋假河魨羮<lb/>
江南風物與君論蘆笋䕡蒿薦晚樽舉酒不知身在逺<lb/>
隔江誰送假河魨<lb/>
　　　先遺二子魚於子長踰旬而子長以四子魚來<lb/>
<pb n="KR4d0245_WYG_006-12b"/>
詩來愧我秕糠前四尾堆盤勝酒<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>席上已無彈鋏恨<lb/>
感恩何止二贏錢<lb/>
　　　泊吳江食蓴鱸菰菜二首<lb/>
青絲簇飣蓴羮味白雪堆盤縷鱠鱸我向松江飫鮮美<lb/>
菜腸今更食新菰<lb/>
一舸清風四牡還垂虹亭上幾欄干季鷹命駕勞千里<lb/>
如我清遊却不難<lb/>
　　　庖人舟殿後餒甚以葱虀佐飯<lb/>
<pb n="KR4d0245_WYG_006-13a"/>
黄州狹港半江空白飯青葱酒一鍾莫厭路貧愁欲絶<lb/>
稍還甕牖舊家風<lb/>
　　　謝侃老送苦筍<lb/>
籜老泥黄千仞種箇中風味亦佳哉誤人政為甘言誘<lb/>
愛我従渠苦口來<lb/>
　　　謝侃老恵蜜<lb/>
釀花流蜜傍虚簷乞我分甘要屬饜剛被平生飽辛苦<lb/>
自憐嚼蠟不知甜<lb/>
<pb n="KR4d0245_WYG_006-13b"/>
　　　詠墨<lb/>
奚李名髙三百秋只今良法信源流裕陵獨寶君家物<lb/>
猶帶祥光燦斗牛<lb/>
　　　瑞孫周嵗<lb/>
頭顱七十已看看喜抱孫來傍晬盤敢望吾家有英物<lb/>
箕裘且欲戀儒冠<lb/>
　　　題邵氏集瑞圖<lb/>
詩歌召伯意懷哉愛及甘棠勿剪摧自是慶源鍾草木<lb/>
<pb n="KR4d0245_WYG_006-14a"/>
故將多瑞秀雲來<lb/>
　　　題江月圖<lb/>
賸愛江邊月滿衣雲髙天闊數星稀如今解組浮家去<lb/>
準擬扁舟滿載歸<lb/>
　　　題恵老所藏嵗寒圖<lb/>
寒梢獨挺昻霄意蒼蓋猶矜傲雪顔盤膝倦吟無一事<lb/>
老僧心與白雲閒<lb/>
　　　氷解圖<lb/>
<pb n="KR4d0245_WYG_006-14b"/>
游魚豈解知人意孝子精誠一念深樂事世間如此少<lb/>
我懐風木只傷心<lb/>
　　　題信相寺黄筌畫花竹<lb/>
生成造化奪工夫盡入黄家幾畫圖可惜春來誤遊子<lb/>
攀花不落有還無<lb/>
　　　題牧隠二首<lb/>
年來厭索長安米老去猶居大隠廛豈是紅塵故相挽<lb/>
枉令空愧牧牛篇<lb/>
<pb n="KR4d0245_WYG_006-15a"/>
鐘鼎山林志則均未須牧隠卧漳濵要令天下歸吾牧<lb/>
莫為牛羊遽絶人<lb/>
　　　題寄顔畫士姜元愷<lb/>
丹青以意不以色人不論形當論心我有平生方寸地<lb/>
煩君更向筆端尋<lb/>
　　　臨安邸中即事且謝誠齋恵詩十二首<lb/>
猶得千篇慰旅思坐吟行咏只相隨豈無一箇閒賔客<lb/>
便有誰來得似詩<lb/>
<pb n="KR4d0245_WYG_006-15b"/>
東風一夜轉西南分外羇愁分外寒秋裏酒膓渾不放<lb/>
一盃全似十盃寛<lb/>
老來無復夢清都到得清都却守株些子行期猶自拙<lb/>
箇中能巧定應無<lb/>
一去重來髪已星八年歸老卧漳濵似曽相識滿天下<lb/>
不信憐渠未有人<lb/>
悶殺樓居隘似囚一樓四壁障雙眸趁晴下得樓來看<lb/>
又被西風趕上樓<lb/>
<pb n="KR4d0245_WYG_006-16a"/>
有愁無睡照燈青鼠齧蟲吟到五更不分小黥同作祟<lb/>
呼牌也作百般聲<lb/>
世事全無只恁閒光隂閒裏故相闗欲將睡去消磨日<lb/>
睡得醒時日未闌<lb/>
只作離家一月程如今一月正飄零定非官禄星臨命<lb/>
想見流年是客星<lb/>
急雨斜風一夜狂客衾愁枕五更長問君箇裏情懷惡<lb/>
不聽鵑啼也斷腸<lb/>
<pb n="KR4d0245_WYG_006-16b"/>
挑燈拭眼聚詩材撚斷鬚時句欲裁判却三更猶不寐<lb/>
待渠明月過樓來<lb/>
萬瓦叢中客裏身可憐虚度一畨春日長尋得寛心術<lb/>
喚取門前賣卜人<lb/>
男兒弧矢四方居何以家為莫念渠打撲精神希一遇<lb/>
書來不必問何如<lb/>
　　　題端上人詩卷<lb/>
般若經中正續燈可憐白足赤髭人頭陀臨水曽觀影<lb/>
<pb n="KR4d0245_WYG_006-17a"/>
應識圓光寶蓋身<lb/>
　　　萬元亨名所居為景馬堂於其家求書記額<lb/>
公居雖未稱潭潭占盡湖山直到南覔我新題留琬琰<lb/>
少游髙處要同諳<lb/>
　　　泊金山觀虞仲房書雲峯扁牓<lb/>
平生筆法蔡中郎到處標名憶仲房一涕無従人不見<lb/>
雲峯亭下水茫茫<lb/>
　　　題汪伯時家藏顔魯公書裴將軍帖<lb/>
<pb n="KR4d0245_WYG_006-17b"/>
詩成小見英雄手筆落能令風雨驚萬古言言有餘烈<lb/>
従今詞翰豈虛名<lb/>
　　　跋蘇文忠公帖<lb/>
世言晚食同於肉緩步猶云可當車三復文忠二三帖<lb/>
古人深意在徐徐<lb/>
　　　題山谷居士書坡公帖<lb/>
當年二老歎云云猶喜坡翁返故鄉展卷如今但陳迹<lb/>
丘原無復起蘇黄<lb/>
<pb n="KR4d0245_WYG_006-18a"/>
　　　跋馮文簡公贈朱忠靖公帖四首<lb/>
三魁天下極登庸具眼相看識巨公翰墨密傳心印子<lb/>
勲名同在百年中<lb/>
人間事了乞身歸想見蕭然閉户時鐘鼎山林元不二<lb/>
惟公全徳兩無虧<lb/>
傳家二帖到今存嵗月君看上相言大似涪翁推酉日<lb/>
永平七禩記鹽盤<lb/>
忠靖由來世不殊昔年我亦見今謩至今猶有家風在<lb/>
<pb n="KR4d0245_WYG_006-18b"/>
却恨丘原起日無<lb/>
　　　題胡待制平賊帖<lb/>
誤國何人作計疎滿朝元未識真儒至今恨却無頗牧<lb/>
不念丘原起日無<lb/>
　　　題徐氏子所藏四賢帖<lb/>
十年尋夢舊江湖嵗晚尋幽愛此居今日門前山色好<lb/>
客來銜袖有文書<lb/>
　　　題徐氏手帖二首<lb/>
<pb n="KR4d0245_WYG_006-19a"/>
不作朝家青紫綈笑看金鼎識刀圭右軍六帖家藏在<lb/>
乞與安西手自題<lb/>
我昔曾窺玉海書畫圖今見澤僊癯為君持似人間世<lb/>
凛凛猶堪立懦夫<lb/>
　　　將至慎邑寄鼎<lb/>
踏盡瓊瑶百里山欲投城郭暮雲間紅爐速置一壺酒<lb/>
故嵗誰家新嵗還<lb/>
　　　葉信父家聽琵琶<lb/>
<pb n="KR4d0245_WYG_006-19b"/>
娉婷未嫁惜琵琶借與詩人著意誇不數前人推引曲<lb/>
只矜趙女綺羅花<lb/>
　　　觀鹽井二首<lb/>
桔橰汲水三千丈頃轉輪餘一日回蓑笠傍城埋井底<lb/>
皮囊挈出滷泉來<lb/>
私井公鹽日夜煎力勞功寡廢民田不如大噫驅東海<lb/>
捲取洪波向蜀川<lb/>
　　　和程泰之閣學詠雪十二題<lb/>
<pb n="KR4d0245_WYG_006-20a"/>
僵卧誰憐此意真開門羞見玉為塵休穿東郭先生履<lb/>
要踏蜂巢滿地銀<lb/>
　　　　右看雪<lb/>
春芽初趁六花光嫩火新烹喚客嘗政藉瓊漿浮㸃乳<lb/>
浪云勝雪詫餘香<lb/>
　　　　右煮雪<lb/>
相看景物又年華淅淅投窓意轉嘉冷落不堪春信晚<lb/>
稍留六出待梅花<lb/>
<pb n="KR4d0245_WYG_006-20b"/>
　　　　右留雪<lb/>
陽春有脚時難駐見睍初消意已先我亦鬢蓬飛雪滿<lb/>
與君相遇約年年<lb/>
　　　　右餞雪<lb/>
凛節清姿老更堅不須藏雪待炎天明年歸拜頒氷寵<lb/>
吉甫清風在舜絃<lb/>
　　　　右藏雪<lb/>
一别瑶池輒去思明年農事要先知天風夜半旛旂動<lb/>
<pb n="KR4d0245_WYG_006-21a"/>
便欲欺梅更壓枝<lb/>
　　　　右招雪<lb/>
灑窓猶作故人來聲到樓頭畫角猜聞罷更須凴目力<lb/>
箇中時欲認真梅<lb/>
　　　　右聞雪<lb/>
飲氷受命元非僻齧雪充饑豈是狂何似催班僊仗裏<lb/>
一堂均宴近臣觴<lb/>
　　　　右飲雪<lb/>
<pb n="KR4d0245_WYG_006-21b"/>
庭柯風動還篩玉稍稍柔條醉欲持剛道瓊瑶未輕掃<lb/>
晚鴉棲處已摇枝<lb/>
　　　　右打雪<lb/>
浪走嬌兒意却癡長安餓客最憂時尤憐甲士寒侵骨<lb/>
十萬邊兵政有辭<lb/>
　　　　右嘲雪<lb/>
天與騷人景物宜風流嘲戲恰相知長安道上吟詩罷<lb/>
笑裏騎驢緩勒羈<lb/>
<pb n="KR4d0245_WYG_006-22a"/>
　　　　右弄雪<lb/>
一庭氷柱初融濕滿陣飛沙又壓簷奪得瓊花消息早<lb/>
揚州十里上珠簾<lb/>
　　　　右挂雪<lb/>
　<lb/>
　<lb/>
　<lb/>
　<lb/>
<pb n="KR4d0245_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東塘集卷六<lb/>
</p>
<p>
</p>
  </div>
</body>
</text>
</TEI>
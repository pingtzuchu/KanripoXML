<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東塘集卷十六</head>
    <p>
<pb n="KR4d0245_WYG_016-1a"/>
欽定四庫全書<lb/>
　東塘集卷十六　　　　　宋　袁説友　撰<lb/>
　　祝文<lb/>
　　　紹興府祈雨祝文<lb/>
民有疾苦必訴之天訴之神天隂騭下民而神則依人<lb/>
而行也東越春夏不雨訴之天訴之神既賜之甘澤矣<lb/>
甫月不雨烈日所惔毒熱所剥而旱復甚於前日官惕<lb/>
惕於上民熬熬於下訴之天訴之神浹旬矣而雨不至<lb/>
<pb n="KR4d0245_WYG_016-1b"/>
民之疾苦莫切於此也惟神血食東南救民疾苦非一<lb/>
嵗月方兹旱告神念此民其肯不動心乎某守土無善<lb/>
狀固不能召神之休然百萬生靈神必不忍弗恤也運<lb/>
神之靈竭神之力告諸上帝令諸羣龍使霶霈傾霔於<lb/>
千里之内而民遂更生焉民足衣食神安血食將永永<lb/>
無替豈不休哉某敬九頓首百拜以告<lb/>
　　　謁漢髙帝廟祝文<lb/>
惟帝造端自漢中以作民父母漢中地入蜀部載祀不<lb/>
<pb n="KR4d0245_WYG_016-2a"/>
絶則寛仁愛人隂騭此土是不惟功於昔亦功於今也<lb/>
豈惟曰猶豐沛而已敢以告至<lb/>
　　　謁漢世祖廟祝文<lb/>
惟帝克復漢業盡夷羣擾晚嵗得蜀為力甚難百世載<lb/>
祀民心厥惟舊思蕩平之難益綏隂騭之助此民之望<lb/>
帝其念之<lb/>
　　　謁漢恵帝廟祝文<lb/>
昔髙皇帝事從草創帝嗣以仁惠培植安定之創守俱<lb/>
<pb n="KR4d0245_WYG_016-2b"/>
稱大功推昔仁惠為今隂佑猶為守成也敢告<lb/>
　　　謁漢昭烈帝廟祝文<lb/>
惟帝克傳正統求復大業荆州既分奄有蜀漢百世之<lb/>
後英靈猶在蜀也今蜀土與民猶王土王臣黙相隂佑<lb/>
敢以為請<lb/>
　　　謁東嶽帝廟祝文<lb/>
惟泰華在東司主民命逺若西蜀俯來歆祀一視同仁<lb/>
聖之事也人生欲壽生而不傷斂福敷錫萬民所望<lb/>
<pb n="KR4d0245_WYG_016-3a"/>
　　　謁諸神廟祝文<lb/>
惟神載祀永長廟食民安其居吏安其職四鄙灌燧三<lb/>
農多稷終始敷佑繄神之徳<lb/>
　　　謁諸葛武侯廟祝文<lb/>
惟侯間闗隴谷以義制兵君臣大分百世昭明祁山出<lb/>
師中營隕星遺恨如在心事難平某稟命而來盡䕶蜀<lb/>
府英靈不朽永奠斯土<lb/>
　　　謁梓潼王廟祝文<lb/>
<pb n="KR4d0245_WYG_016-3b"/>
廟食載祀嵗月彌深四方才子謁欵歸心隂騭秀民遂<lb/>
其文鳴長吏之願惟神之歆<lb/>
　　　謁石室文公祝文<lb/>
惟公來蜀首興文治猶百世師也皇帝嘉公往績形於<lb/>
奎翰某實拜賜以來逺有光華公亦與有榮焉敢以此<lb/>
告<lb/>
　　　謁張忠定公祝文<lb/>
惟公髙世之節無後無前撫蜀之政流誦四傳百世之<lb/>
<pb n="KR4d0245_WYG_016-4a"/>
下瞻仰先躅垂訓後人以敎以掖<lb/>
　　　辭張忠定公廟祝文<lb/>
公撫蜀之政視諸故府猶在也某無能為役而繼前躅<lb/>
守而勿失得善其去前後相望如面命如口誨其𢎞多<lb/>
矣瓣香云違不敢忘徳<lb/>
　　　辭諸神廟祝文<lb/>
奉天子命守兹西陲閲嵗維吉繄神之依奉詔而東駕<lb/>
言遄歸蒙貺受祉惟神之思拜手云違載祈永綏<lb/>
<pb n="KR4d0245_WYG_016-4b"/>
　　　謁土地廟祝文<lb/>
府舎中嚴多閲嵗朞環垣四周皆神之依内安其奥外<lb/>
樂所司奉觴告至神其監之<lb/>
　　　召赴行在辭成都府江瀆廟祝文<lb/>
某涖兹蜀土首崇廟飾曰雨曰暘罔不鑒格是某為民<lb/>
而敬事於王王以其祐民者而祐某始終三載獲以善<lb/>
去王其永綏於蜀嵗使屢豐某萬里逺涉俾安於行無<lb/>
有駭浪既及其公又及其私惟兼祐而並令之某乃心<lb/>
<pb n="KR4d0245_WYG_016-5a"/>
於王不以遐二<lb/>
　　勸農文<lb/>
　　　池州庚子勸農文<lb/>
嵗二月郡太守率耆老以勸耕於郊故事也太守奉上<lb/>
徳意諭凡父兄子弟何敢以故事云夫民以食為天而<lb/>
農為食之原父兄子弟知之悉矣非有死亡疾痛誰肯<lb/>
鹵莽滅裂而欲化穰為饑哉太守雖無勸可也今太守<lb/>
不民之勸而惟已之責使太守有善政無矯法有寛禁<lb/>
<pb n="KR4d0245_WYG_016-5b"/>
無苛刑皆因其所利而相之因其所欲而化之不奪其<lb/>
時不窮其力輕征薄取與民休息而影響於古人安輯<lb/>
之地民曰不耕太守弗信也太守承天子命以綏柔父<lb/>
兄子弟父兄子弟以身之衣食而責之太守焉二者相<lb/>
依而行固不欲上作而下不應也太守敬以父兄子弟<lb/>
故而以政自勸父兄子弟其知太守意而以農自力此<lb/>
天子所望於守臣而守臣所期於民者如此其尚勉之<lb/>
哉其尚勉之哉<lb/>
<pb n="KR4d0245_WYG_016-6a"/>
　　　池州辛丑勸農文<lb/>
迺故嵗既旱民且艱食太守之政弗善召此一歉今尚<lb/>
何顔而見吾父老欲循勸耕故事哉愧而不言可也明<lb/>
天子寛郡國之誅俾爾郡守猶得庀職焉以與爾賑捄<lb/>
而安輯之今幸未罪逐再與父老接話言於此若終愧<lb/>
而不言則太守不職滋甚矣父老其知明天子所以惠<lb/>
爾者乎蠲減田租十九者半郡有請焉詔曰可發廩户<lb/>
給期以累月郡有請焉詔曰可蠲直賑糶為米二萬郡<lb/>
<pb n="KR4d0245_WYG_016-6b"/>
再請焉詔曰可太守恪承徳意凡可為吾農地者曰寛<lb/>
輸賦曰倚征索曰勸認糶曰釋田訟太守何敢持此自<lb/>
贖以求徳於吾農哉凡以奉天子命也爾毋曰太守如<lb/>
前所陳所以賑我而卹我與今所以誨我而勸我者亦<lb/>
無迺大寒而後索衣裘乎嗟夫太守今不復云云而可<lb/>
以古人之言告汝否良農者不以水旱輟耕信斯言也<lb/>
爾父老其將使子弟親戚為良農乎抑亦因噎而廢食<lb/>
乎利害較然太守無勸可也惟兹方春雨雪時至麰麥<lb/>
<pb n="KR4d0245_WYG_016-7a"/>
在地秀實有期上承天時下盡人力嵗之豐凶可預卜<lb/>
矣吾農其念之哉其勉之哉<lb/>
　　　慶元已未成都府勸農文<lb/>
太守勸耕於郊集州父老迺訓迺告今至於三矣過此<lb/>
太守遂歸老乎三年爾父老相從太守情與政如一日<lb/>
有惠心心雖勦而惠弗廣有愛念念雖切而愛弗孚愧<lb/>
此身更愧爾民殆無以自恕者古人一日猶能用力於<lb/>
仁也太守三年而有愧於州父老如逭責何今以故事<lb/>
<pb n="KR4d0245_WYG_016-7b"/>
三見爾父老便將萬里以别且先以繆政自訟而後以<lb/>
勸爾農夫農爾民切身事也不諭而知不學而能如饑<lb/>
必食如寒必衣固不待太守嵗嵗以勸然切身之事必<lb/>
先愛身身安則耕可力危則無此身且無此耕無此食<lb/>
理也孝父母則享善報身自安否則隂譴乘之身危矣<lb/>
息鬭則居鄉里身自安否則刑責隨之身危矣惜財物<lb/>
則足衣食身自安否則饑寒困之身危矣戒驕惰則有<lb/>
功績身自安否則破蕩因之身危矣四者爾知所擇則<lb/>
<pb n="KR4d0245_WYG_016-8a"/>
身安然後可以耕可以穫得以食得以飽矣爾不知所<lb/>
擇則身危然後不能耕不能穫無以食無以飽矣太守<lb/>
不以爾農勸而以爾身勸蓋以農之本者勸爾也太守<lb/>
歸矣爾父老毋忘此言毋危此身父戒子兄告弟曰今<lb/>
袁太守且東去可以與太守别而不可以忘太守言子<lb/>
與弟常能守太守言則如常在太守側矣嗟乎爾父老<lb/>
果能以此諭子弟乎詩不云乎中心好之曷飲食之此<lb/>
昔人愛賢之語太守之愛爾父老者亦如此爾其念之<lb/>
<pb n="KR4d0245_WYG_016-8b"/>
　　祭文<lb/>
　　　祭尤尚書文<lb/>
天祐皇家必有與立迺生賢者左右培植朝有大政俾<lb/>
為蓍龜民有常心俾為父師其身也榮其國也治髙山<lb/>
仰止流光萬世公之清節不以利疚事或過舉賴以正<lb/>
救以下劘上凜然東臺至再至三抗奏弗囘公之摛文<lb/>
兼麗典誥綸掖代言玉堂敷號史廷直筆帝幄横經黼<lb/>
黻王度儒臣至榮羣書萬卷山藏海積公博極之章句<lb/>
<pb n="KR4d0245_WYG_016-9a"/>
臚析繭紙舊聞千載散佚公愛玩之寶於金玉嗚呼哀<lb/>
哉以公之節足以鎮俗以公之文足以華國讀書是勤<lb/>
百氏指南樂古為富四海律貪比正嫉邪友舊篤親皆<lb/>
盛徳事具有典型天子眷乎舊學學者依乎宗師將彌<lb/>
綸乎廊廟均仁壽乎華夷何聴履之方强倐逝川乎已<lb/>
而嗚呼哀哉上而公議孰主張之下而善人孰領袖之<lb/>
斯文不幸殆如綫矣舉世混淆誰能變矣識與不識莫<lb/>
不涕洟吉人云亡將誰與歸小子辱眷接武朝蹟一再<lb/>
<pb n="KR4d0245_WYG_016-9b"/>
姻婭聮好膠漆聞公易簀我嘗視之及公蓋棺我實撫<lb/>
之實肴於豆實酒於巵為斯文慟九原莫追公而有知<lb/>
鑒此奠詞<lb/>
　　　祭唐參議文<lb/>
嗚呼哀哉我思古人逮於中興故家人物夐如參辰不<lb/>
見君子尚思典型嗟嗟元明儒服之英維公大父相於<lb/>
承平家傳有學世濟厥聲前言往行典故章程叩之不<lb/>
窮灑灑可聴髙古之文得其全淳韋編三絶獨識其真<lb/>
<pb n="KR4d0245_WYG_016-10a"/>
一官州縣惓惓在民弗詭弗隨枉尺直尋六十九年有<lb/>
韞莫伸一夢不覺失此老成我輩從公道合意親論文<lb/>
有社尊酒有盟云胡逝川奪我善倫饋奠悽然涕沾於<lb/>
巾公其有歸鑒兹哀陳<lb/>
　　　祭池州王都統文<lb/>
天之生才蓋將以幸當世而人之負才又豈欲僅見其<lb/>
一二耶使天而有意焉則才固不以輕畀有才而遽奪<lb/>
之則天理殆未可以數計也嗟公之生世濟厥美蚤焉<lb/>
<pb n="KR4d0245_WYG_016-10b"/>
以詩書而自奮而拳拳用力於舉子嘗一試於文闈竟<lb/>
弗能以遂志慨父書之可讀迺投筆以從事顧其文足<lb/>
以自立而武則果敢而勇毅出把州麾入環禁侍輿論<lb/>
為之嘉仰而上意之所眷倚兹盡䕶於江屯甫僅周於<lb/>
一嵗於軍情乎練達而戎功之必備譬之嚴父慈母以<lb/>
臨子弟而吏士肅然莫不畏威而懐惠蓋天之所以予<lb/>
公者必有意而公亦知天之所以予我者而日親之將<lb/>
以身任天下之事而不肯自巳是何一旦遽以一疾而<lb/>
<pb n="KR4d0245_WYG_016-11a"/>
不能起也豈天之所付將泛然其為戲也抑天下之事<lb/>
有不可以意揣而公之云亡適不幸而致耶不然胡奪<lb/>
之遽使之僅見一二而遂至此也嗚呼哀哉予於醇父<lb/>
昔未瞻際維故夏之六月偶一見而倒屣曽未浹辰公<lb/>
已來帥我亦僥踰繼叨郡寄相從幾年警愛備至公有<lb/>
疑而必問我有請而輒詣相與洞然而無間務脱略乎<lb/>
苛細方將以異日之事而望之乃一夢而遽蜕雖死生<lb/>
旦暮之必然而獨醇父之亡殆識與不識皆為流涕也<lb/>
<pb n="KR4d0245_WYG_016-11b"/>
嗚呼醇父不可見已所可見者遺像在堂遺編在几拊<lb/>
棺慟哭以致奠餽醇父有靈鑒我哀酹<lb/>
　　　祭趙主奉文<lb/>
公之為人信厚可親志不苟得義不徇身傲睨富貴蕭<lb/>
然絶塵公之閲世為今舊人醖藉風雅典型可遵巋然<lb/>
靈光曄曄有聞公之樂善得於性真所遇必施莫非善<lb/>
因蟲魚之微愛之則均公之有子賢哲粹純以文華國<lb/>
以才牧民為君子儒如左史循若昔壽考曰徳與仁公<lb/>
<pb n="KR4d0245_WYG_016-12a"/>
具衆美百年盍簪一夢不覺俯仰莫詢宗老無幾士為<lb/>
酸辛噫嘻吾邦民方告貧賴公賢子拊摩屈伸有瘼必<lb/>
察有惠必陳千里晏然如物在春我輩受廛懐徳弗泯<lb/>
維父之美維子之珍公雖云亡垂裕益新酹觴告訣涕<lb/>
零沾巾<lb/>
　　　祭葉夫人文<lb/>
嗚呼夫人之壽八十二年始憂而勤百未一全終貴以<lb/>
逸五福粲然昔别駕公其亡逝川夫人方壯諸孤滿前<lb/>
<pb n="KR4d0245_WYG_016-12b"/>
二子一幼六女後先夫人曰吁淚下迸泉何以為家立<lb/>
志在堅靜以樂貧儉以給饘閉門撫穉朝餐夕眠女也<lb/>
及笄選壻有連門闌一時衣冠闐闐維時貳卿齠齔童<lb/>
顛夫人撫之我其女憐始於嬰孩而敎已專及其能言<lb/>
訓督益䖍擇師惟良無愧三遷譬如美玉既琢既鐫宗<lb/>
廟之器瑚璉璧瑄揚鞭宦塗華䇿以搴踐揚中外聲實<lb/>
四傳溫詔還之擢登禁聮夫人悦之曰予子賢我顏以<lb/>
懌我志以宣天子嘉之渥恩自天曰母之訓爾惟弗愆<lb/>
<pb n="KR4d0245_WYG_016-13a"/>
夫人懐歸安於故廛田園笑傲燕樂周旋七年里門壽<lb/>
考綿綿夜旦推移微疾偶纏我書問安亦云小痊迺嵗<lb/>
之杪一夢弗還我為諸甥荷意拳拳疇昔侍誨如母存<lb/>
焉離違八稔迹如天淵孰知此來拊棺涕漣歌此奠詩<lb/>
舉我一籩<lb/>
　<lb/>
　<lb/>
　<lb/>
<pb n="KR4d0245_WYG_016-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東塘集卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東塘集卷四</head>
    <p>
<pb n="KR4d0245_WYG_004-1a"/>
欽定四庫全書<lb/>
　東塘集卷四　　　　　　宋　袁說友　撰<lb/>
　　七言律詩<lb/>
　　　元日立春<lb/>
春入簾幃線幾添更隨桃茢快新瞻曉看宻宻輕絲墮<lb/>
晚作纎纎細雨兼可喜田家餘穀粟也應澤國飽魚鹽<lb/>
年豐更樂弦歌化知是曹裝漸趣嚴<hi>令尹以今夏受代</hi>
　　　元日得雨<lb/>
<pb n="KR4d0245_WYG_004-1b"/>
知時膏澤下新正便覺欣欣物意生細雨寒梢半簷滴<lb/>
單床孤夢五更聲兩年元日嗟萍梗萬里殊鄉付酒觥<lb/>
不似斗杓容易轉只今迎嵗指東城<lb/>
　　　惜春<lb/>
不緣雨雪不緣風九十風光半已窮嫋娜熟眠楊栁緑<lb/>
天嬈濃醉海棠紅客懐不直韶光好詩興猶因景物雄<lb/>
投分東君未應薄乞花償酒强迎逢<lb/>
　　　梨花<lb/>
<pb n="KR4d0245_WYG_004-2a"/>
東風日日㸃征衣野闊林疎四望奇景物賸供行客眼<lb/>
梨花更索老夫詩登山趁得春三月帶月猶看雪一枝<lb/>
七日崎嶇三百里倡條冶葉故相隨<lb/>
　　　和楊誠齋春雨韻<lb/>
十年此袂與君分一笑樓頭日過晨真箇愁來真似夢<lb/>
不因詩到不知春雲霄元似非關我風雨何須故惱人<lb/>
猶得吟邊慰懐抱絶知膏馥乞諸鄰<lb/>
　　　早行遇雨<lb/>
<pb n="KR4d0245_WYG_004-2b"/>
約得東風二月春稍陪孤櫂曉溪行酒能寛我三更夢<lb/>
雨不饒人半日程愁對梅殘初話别懶看桃艷欲欣榮<lb/>
紅塵未踏心先退不是宵長故獨醒<lb/>
　　　四月雨應禱<lb/>
夜半溶溶四面遮雲峯推起阿香車只今隴上誇多麥<lb/>
誰為丘中賦有麻喜見緑針初刺水笑渠青笠趁燒畬<lb/>
偶然精禱誠非昧應有歡娛田舍家<lb/>
　　　趙再可邦君六月雨應禱<lb/>
<pb n="KR4d0245_WYG_004-3a"/>
長夏何堪日日晴徳音優渥遍羣氓黄堂少試為霖手<lb/>
赤地今傳喜雨聲誠意自知關善政天心正不逺人情<lb/>
四郊已報田家語一飽應無百計營<lb/>
　　　禱雨於保福寺是日大雨至<lb/>
常暘為虐勢流金稽首長松幸屈臨一佛等慈清苦海<lb/>
衆生度厄浴甘霖沛然而下期中熟可以無饑免大祲<lb/>
好雨㥄人愁抱釋退思疇昔尚熏心<lb/>
　　　和趙成子提幹喜雨韻<lb/>
<pb n="KR4d0245_WYG_004-3b"/>
一天膏澤下民區此意拳拳敢自居欲冩呉歌誇嵗好<lb/>
苦無傑語愧才虚稍留佳客聨珠履共酹餘觴笑麴車<lb/>
試問蘇州兩年熟豈無名筆作<hi>去聲</hi>農書<lb/>
十年三已冒為州每每於民有旱憂午聽雷聲鳴屋角<lb/>
晚驚雨脚壓雲頭及時三日為霖好為汝千箱樂歲求<lb/>
欲辦一椽名喜雨愧無老筆贊宸旒<lb/>
　　　和子西喜雨<lb/>
戰龍捲水動詩兵着語才非喜雨亭但得雲秔香顆顆<lb/>
<pb n="KR4d0245_WYG_004-4a"/>
不愁霜髮短星星秧針刺水輕浮緑麥浪翻風半挾青<lb/>
只願年年飽憂國庶幾萬里一心寧<lb/>
　　　鄂渚得雨<lb/>
江頭一夜水鳴艖江外歡聲百萬家已報主人詩滿袖<lb/>
更誇使者雨隨車支離田父烟蓑濕辟易炎官火傘斜<lb/>
一望阿瞞狼狽地村村刺水透針芽<lb/>
　　　連雨<lb/>
一月長晴窘漕渠更留殘暑要驅除飄風也解終朝久<lb/>
<pb n="KR4d0245_WYG_004-4b"/>
驟雨新添二尺餘但覺天公真有意不知民力已潛紓<lb/>
田家是處均膏澤兩岸歡吟使者車<lb/>
　　　大風雷雨<lb/>
雷風一息到山西欹側村花不自持際晚甘霖如倒峽<lb/>
今年香雪可翻匙緑秧蘸脚元非揠白水齊腰不恨遲<lb/>
浪說隨車誇故事但知憂國願無饑<lb/>
　　　中秋無月<lb/>
皓魄埋雲未肯収佳娥寂寞為誰羞可憐數㸃不多雨<lb/>
<pb n="KR4d0245_WYG_004-5a"/>
誤却一輪無限秋急掃妖氛天外去莫教㣲影暗中流<lb/>
終當永夜清如水我為停杯更倚樓<lb/>
　　　海棠<lb/>
江行了不按春光江路欣看得海棠淺蘸深紅叢蓓蕾<lb/>
細開濃白巧梳粧蜀花但鬭臙脂濕荆種新傅膩粉香<lb/>
行客紛紛正寥落為渠着語快飛觴<lb/>
　　　江行得水仙花<lb/>
徹底清姿秀可餐柔枝不怯膽瓶寒三星細滴黄金盞<lb/>
<pb n="KR4d0245_WYG_004-5b"/>
六出分成白玉盤是物合陪僊子供何人遣傍客舟看<lb/>
山礬似俗梅偏瘦别與詩人較二難<lb/>
　　　和施徳逺雙蓮韻二首<lb/>
老向塵埃度歲華不堪才拙負州家天公着意成豐歲<lb/>
地産無心出異葩亂翠綃中雙暈臉抺青山外兩凝霞<lb/>
何人欲採蓮歸去我有輕舟試一拏<lb/>
政拙才踈祗具員也應和氣到呉邊鄉來偶爾雙岐麥<lb/>
今復申之並蒂蓮頗覺園丁驚創見正須騷客賦新聨<lb/>
<pb n="KR4d0245_WYG_004-6a"/>
天休要是傳消息得得装成大有年<lb/>
　　　迓金國聘使舟中逢玉簮花<lb/>
扁舟伊軋亂秋聲花下新涼暑不侵濃葉襯成螺展髻<lb/>
芳苞拆盡玉垂簪誰將茉莉評髙下未必清香較淺深<lb/>
把酒問花花不語㣲吟空伴小蛩吟<lb/>
　　　新繁縣麥秀兩岐<lb/>
豐碑喜瑞熟摩挲後至深慚拙政多魯國不聞三月治<lb/>
漁陽敢說兩岐歌年豐今日魚旟夢農兆前村鸛鵲窠<lb/>
<pb n="KR4d0245_WYG_004-6b"/>
又見東阡西陌雨倚樓遙望濕輕蓑<lb/>
　　　麥秀三岐<lb/>
用過其才愧弗宜但於牧養要張施未應拙政才兼月<lb/>
森出來牟過兩岐長短異形垂美穗青黄間色識新枝<lb/>
懸知瑞應由明主自是豐年屬聖時<lb/>
　　　午晴觀孔雀<lb/>
異雀逢人正美觀一鳴晴日傍欄干昂頭未展雲霄翼<lb/>
掉尾先搖錦繡盤危坐我方詩興切薄寒誰伴酒腸寛<lb/>
<pb n="KR4d0245_WYG_004-7a"/>
世間最是羇懐惡猶得亭花著意看<lb/>
　　　沿溪轉山入野亭小飲甚適<lb/>
惜此青青一日春愛閒因得兩三人放身度宻窮山崦<lb/>
隨意居寛趁水濵逸飲不成愁淡薄苦吟終是喜清新<lb/>
物華時世相流轉今古之間幾窖塵<lb/>
　　　過霞山小飲<lb/>
霞山書院醉焚香細雨輕隂見海棠春動舊懐杯酒後<lb/>
晚吹新恨笛聲長或紅或白花饒笑為整為斜草更芳<lb/>
<pb n="KR4d0245_WYG_004-7b"/>
寄語風光易塵土相看流轉且相羊<lb/>
　　　張守招飲<hi>是日王勉夫到明日嚴文柄之呉中</hi>
春風吹作萬家春誰得聨鑣從使君㣲徑問花同載酒<lb/>
深堂剪燭細論文王郎把臂簪仍盍嚴老呼舟首又分<lb/>
安得雲龍隨上下佳辰不復歎離羣<lb/>
　　　余應卿招飲<lb/>
東門郭外七桐裏知有宣州别駕家再世從遊心自喜<lb/>
暫時觴咏語無譁平田寒日行孤鶩枯木淒風集亂鴉<lb/>
<pb n="KR4d0245_WYG_004-8a"/>
酒聖詩狂休問我淋漓顛倒任横斜<lb/>
　　　陳主管招飲<hi>時納婦</hi>
鵲拳庭竹語頻頻忽有書來寂寞濵盛事許同花燭夜<lb/>
芳辰仍醉綺羅春璧聨香閣初鳴鳳霞泛仙觴定脯麟<lb/>
更辦歸裝攟珠玉一時人物各詩人<lb/>
　　　霞山葉學諭家梅下飲二首<lb/>
嵗闌何地看梅花霜日新晴晚更嘉古觀去尋寒士屋<lb/>
山園來近舊人家香傳細宻聞仍久影倒髙深落又斜<lb/>
<pb n="KR4d0245_WYG_004-8b"/>
同是溪南閒澹者暫時相賞醉無譁<lb/>
不待梅梢三兩花任他酒薄漫殽嘉恍然靈運穿林屐<lb/>
妙矣王維入畫家静聽喔咿雞唱曉明分疎落鴈行斜<lb/>
醉吟却是尋芳客借取殘冬一笑譁<lb/>
　　　同子隆次公小飲<lb/>
老境昏昏只醉眠不知門外艷陽天奚為有客攜壺至<lb/>
又以閒人到酒邊山路試登桃映日溪城一望草如煙<lb/>
春分花事今多少未覺心情勝去年<lb/>
<pb n="KR4d0245_WYG_004-9a"/>
　　　送彭世昌山臺小飲<lb/>
象山只在水西頭雲木猶髙瀑更流往事何能話師友<lb/>
時情徒與惜交遊東風又緑溪邊草明月還歸天際舟<lb/>
白髮蒼顔吾亦老一尊臺上洗春愁<lb/>
　　　登第一山<lb/>
極目俄登最上巖秋風衰草塞雲閒漫游江浙幾千里<lb/>
今識東南第一山志士逢時寧恨晚壯懐有淚不須澘<lb/>
興亡自古知多少天道何曽不好還<lb/>
<pb n="KR4d0245_WYG_004-9b"/>
　　　和南伯山行韻二首<lb/>
日日登山復下山崎嶇分寸絶難攀已無魚腹江湖慮<lb/>
肯怯羊腸道路彎滿目詩材供客子一杯醽醁染衰顔<lb/>
四方弧矢男兒事捫盡參墟莫畏艱<lb/>
千峰踏盡又層坡冠染征塵不暇峩佳處賞心惟酒爾<lb/>
愁時引睡奈詩何憩亭尚逺日先暮脚力已窮山更多<lb/>
白髮對山聊自醉如公自富郢中歌<lb/>
　　　遊金焦二山至汲江亭用前韻<lb/>
<pb n="KR4d0245_WYG_004-10a"/>
江山萬里憶徐州十月迎風度小舟極目不知天外景<lb/>
亂雲遙接水中丘此身五十昔未到著語再三今可酬<lb/>
欲把邊塵聊一洗只今更吸大江流<lb/>
　　　過揚州平山堂邂逅許深父主漕<lb/>
平生踪跡半江湖歲晚淮鄉識舊都小却車塵行復止<lb/>
要看山色有還無關山回首嗟何限風景於人豈不殊<lb/>
猶得故人談世事金城方略政堪圖<lb/>
　　　泊姑蘇館<lb/>
<pb n="KR4d0245_WYG_004-10b"/>
衝風挾雨到蘇州贏得檣烏半日留豈是甘棠無剪伐<lb/>
浪持使節幾經由羣觀厎事多耆老一笑猶能認故侯<lb/>
回首齊雲舊游處西山端欲送行舟<lb/>
　　　遊滄浪亭<lb/>
出門猶未識滄浪勝日能銷一詠觴緑障千巒森羽㦸<lb/>
翠綃十頃颭池塘清談杖履窮幽徑歸路籃輿帶夕陽<lb/>
豈是此纓無地濯可憐長說簿書忙<lb/>
　　　和應憲使遊滄浪亭韻<lb/>
<pb n="KR4d0245_WYG_004-11a"/>
使星兩兩照前山筆下髙吟萬選錢絶景政須終日欵<lb/>
兹游真可以詩傳深林遇雨排清晝晚日迎風浸碧煙<lb/>
千載不渾亭下水俯欄猶得繼前賢<lb/>
　　　和韓倅滄浪亭韻<lb/>
平生公賞最巖居肯作癡兒失故吾正爾不堪塵滿面<lb/>
為君何惜酒隨車十年夜隔青藜杖<hi>僕去館已十餘年</hi>一日身<lb/>
游碧玉壺莫道欲歸歸未得買山作計定何如<lb/>
　　　春日懐錢塘西湖<lb/>
<pb n="KR4d0245_WYG_004-11b"/>
只今春色滿皇州料得西湖已縱游出郭競聨城下騎<lb/>
循隄同上栁邊舟恨無兩翼從渠去曽有諸公念我不<lb/>
到厎長安風物外逺方何敢詫遨頭<lb/>
　　　和董顯之留西湖韻<lb/>
開門喜得故人音訪我浮生一旅亭老大區區驚歲月<lb/>
功名落落負簪纓有誰知已頭空白舉世如君眼獨青<lb/>
羨子百篇詩在手湖山相望不勝情<lb/>
　　　和忠父于先生西湖韻<lb/>
<pb n="KR4d0245_WYG_004-12a"/>
先生擺脱世間縁老去猶堪十萬錢氣節向來投匭意<lb/>
風流今識詠梅篇飽聞東閣掄材久未許西湖對客眠<lb/>
聖主如天懐讜論只今此席為君前<lb/>
　　　遊武昌東湖<lb/>
只說西湖在帝都武昌新又說東湖一圍煙浪六十里<lb/>
幾隊寒鷗千百雛野木迢迢遮去鴈漁舟㸃㸃映飛烏<lb/>
如何不作錢塘景要與江城作畫圖<lb/>
　　　和趙周錫制幹峽中韻四首<lb/>
<pb n="KR4d0245_WYG_004-12b"/>
西陵峭壁路初經但見攙空兩岸青天近下連蒼玉嶂<lb/>
山髙傍湧翠雲屏劃開龍虎流三峽勅下雷霆遣六丁<lb/>
終日横風倚江轉恍疑身世在滄溟<lb/>
千仭山頭更有山一山去後一山還林巒有路春回緑<lb/>
僊洞無人夜啓關岫列千屏森葆衛石藏五色像形顔<lb/>
舉頭待向峽中望見說青天近一斑<lb/>
急峽髙流日夜東嵌空怪石浪穿礲濤喧灘口波翻雪<lb/>
雲斷山腰氣吐虹幾陣堂堂峯硉矹一泉滴滴水玲瓏<lb/>
<pb n="KR4d0245_WYG_004-13a"/>
我行天下今將半安得名山如此工<lb/>
絶景都忘峽路長江風時送野花香峯排玉帳腰凝雪<lb/>
泉溜珠簾乳滴房後日奇山猶續續而今偉觀已堂堂<lb/>
雄篇曲盡形容妙滿袖珠璣到旅囊<lb/>
　　　和同年成峽州韻<lb/>
平生蹤跡鴈門踦投老猶甘萬里馳夜永尚迷行客夢<lb/>
曉來新得故人詩秋髙蓴美念歸處月白江清下水時<lb/>
此日此身無羽翼輸君先去訪鴟夷<lb/>
<pb n="KR4d0245_WYG_004-13b"/>
　　　過皂角林<lb/>
南北城髙俯塹深過帆猝猝倦登臨兩山未逺𤓰洲渡<lb/>
十里俄驚皂角林坐想英靈猶炯炯眼看祠廟獨隂隂<lb/>
塘村共說興亡處笑指東河血未沉<lb/>
　　　和羅春伯奉常寄題稽山閣韻<lb/>
公來祇謁自周行脚踏稽山意逺翔疊嶂排雲煙杳靄<lb/>
半天得月夜淒涼無言可狀湖山好有客來時錦繡張<lb/>
厎事東呉聲價重螭頭椽筆冠文塲<lb/>
<pb n="KR4d0245_WYG_004-14a"/>
　　　遊齊山用唐杜紫微韻<lb/>
聨鑣出郭疾於飛好景留人倦式微盡日山行惟所適<lb/>
夕陽堤上詠而歸摩挲苔壁嗟前事徙倚巖亭惜寸暉<lb/>
空憶樊川秋影去為誰重唱縷金衣<lb/>
　　　泊沙市<lb/>
雪浪雲煙日卷舒去城逺近聚㕓居千年隄岸圍沙市<lb/>
十里人煙半竹廬荆國平分荆水闊楚樓遙接楚天餘<lb/>
江民日與波神狎只把濤雷當噏嘘<lb/>
<pb n="KR4d0245_WYG_004-14b"/>
　　　同莫子章方舟下龜溪<lb/>
一舸相從下碧瀾城南百里話更殘絶知未減在家好<lb/>
政自不愁行路難舒望最堪詩眼縱忘形只覺酒腸寛<lb/>
歸來頗訝山頭黒果是西風一夜寒<lb/>
　　　順風至采石<lb/>
快哉真得楚王風鉦鼓喧江四面雄但欲帆檣催上水<lb/>
敢辭井路傍西戎江空歲晚飛煙外人静霜明過浪中<lb/>
少泊山腰羌笛斷一樽那肯為詩窮<lb/>
<pb n="KR4d0245_WYG_004-15a"/>
　　　過楚州用霍希文韻<lb/>
夜入山陽鷁首東單車出郭更匆匆欲知勢扼三江近<lb/>
政以城髙百尺雄此恨終天身未老何人抵掌氣凌空<lb/>
連雲細草秋風下把酒長吁問化工<lb/>
　　　被㫖徃許浦閱兵風雨中舟過梅里<lb/>
濃雲障日卧前山已覺林深寸歩難風雨於人本無意<lb/>
筋骸如我不禁寒小窻飽聽喧江浪蕭寺時驚落岸灘<lb/>
慨念興亡千古事夜闌相對說江干<lb/>
<pb n="KR4d0245_WYG_004-15b"/>
　　　銅鐵堆<lb/>
　　　　過峽江銅鐵堆由是分荆蜀界<lb/>
千峯揷碧繞江面兩石中分銅鐵堆東岫附庸方崒嵂<lb/>
西山儼立更崔嵬懸知造物精神巧幾誤良工斧鑿來<lb/>
萬里西舟今蜀境安流到此莫辭杯<lb/>
　　　自常熟敲氷行舟半日一夜僅十里<lb/>
到曉纔通十里氷頗憐黄帽歎征行半篙不下風霜夜<lb/>
一曰之間水陸程無復穏時村路滑不勝危處斷橋傾<lb/>
<pb n="KR4d0245_WYG_004-16a"/>
驅馳原隰皇華事筋力猶堪誓此生<lb/>
　　　周錫自蜀歸浙<lb/>
東甌西浙兩夤縁齊止金陵萬里船風月醉中同客夢<lb/>
簿書叢裏讀詩篇懐歸念我方投劾勇去輸君已著鞭<lb/>
歲晚江空颿力滿長安春好正朝天<lb/>
　　　送葉表姪歸鄉<lb/>
枌榆離别幾春秋作計呉中祗謬悠回首故園三歎息<lb/>
喜公歸路兩經由懐鄉誰不思邱首游宦余方愧督郵<lb/>
<pb n="KR4d0245_WYG_004-16b"/>
千里相忘未歸去家山時向夢中求<lb/>
　　　新河<lb/>
　　　　楚州舊有磨盤河謂紆曲也乾道間濬而直<lb/>
　　　　之目曰新河<lb/>
路轉風回四面歌新河磨盡磨盤河一川漲碧分灘逺<lb/>
萬栁排青夾岸多此日經行空歎息當年功績未鐫磨<lb/>
客遊為愛瀟湘楚五日之間一再過<lb/>
　　　荆州道中<lb/>
<pb n="KR4d0245_WYG_004-17a"/>
硉矹奇峯繞復環淼茫大水枕前灣望迷荆楚山川外<lb/>
浮遍乾坤日夜間舉酒欲吞雲夢去倚樓無復利名干<lb/>
霧船風纜經多少老盡行人只此山<lb/>
　　　觀潮<lb/>
倐見江頭萬鼔催更聞脚底一聲雷怒濤直欲浮天去<lb/>
急浪猶能帶雨來豈但皇都誇偉觀要令區宇絶纖埃<lb/>
靈胥勇志嗟何在共弔江山付此杯<lb/>
　　　閘柱<lb/>
<pb n="KR4d0245_WYG_004-17b"/>
　　　　唐建洪澤閘舊基猶存兩柱柱經丈餘傳疑<lb/>
　　　　云柱有靈凡舟過而誤觸之者能作孽<lb/>
三丈圍寛兩木靈千年閘骨狀如城揚颿欲過心先動<lb/>
擊柱纔聞念已驚東越梅梁猶逞異南城老樹也為精<lb/>
昔聞求福木居士今向枯株免禍成<lb/>
　　　宿鄰水縣<lb/>
酒餘孤館夢初回漸覺茅簷淅淅來夜半山前風薦雨<lb/>
曉來崖厎澗鳴雷賸添崗翠三分色呈出秧針一寸栽<lb/>
<pb n="KR4d0245_WYG_004-18a"/>
恰得烏雲天外少鸎花無數惱人懐<lb/>
　　　紹興府學齋宿<lb/>
從容黌舍日西流淺飲猶看夜氣浮小欵話時殊淡薄<lb/>
細論文處轉清幽諸公學業方加銳一戰功名要早収<lb/>
我了齋祠便歸賦故園已作夢中游<lb/>
　　　釋奠齋宿<lb/>
雲髙天白夜沉沉墻外誰家送逺砧有月林梢鳴翠羽<lb/>
無風窻下落黄金百年已老安仁鬢三徑空懐靖節心<lb/>
<pb n="KR4d0245_WYG_004-18b"/>
病眼細書何齟齬短檠猶得對孤斟<lb/>
　　　和薛公叔留都城韻<lb/>
年來更覺一身難却掃應須早閉關老矣壯懐空歲月<lb/>
歸歟活計只溪山未堪鵾化搖而上肯類蠅營去復還<lb/>
白璧深藏有餘地區區何必苦躋攀<lb/>
　　　和劉叔驥司户韻<lb/>
不飲無何一味羶聽渠七字輒欣然念非公子誰堪比<lb/>
可奈吾衰不待年料得詩魔排錦繡却從筆力褁山川<lb/>
<pb n="KR4d0245_WYG_004-19a"/>
蘭亭若未歸修禊更伴劉郎發祕傳<hi>聞劉將歸山隂也</hi>
　　　和潘徳久韻<lb/>
曽讀桐江路上題斯文便合請君司向來呉㑹連朝語<lb/>
晚歲揚州七字詩憂世自憐聞道晚論心猶恨結交遲<lb/>
帆檣百里孤吟罷坐愛雄風約雨師<lb/>
　　　和陸成父韻<lb/>
功名落落愧强年晚到淮鄉意惘然問月髙歌聊自適<lb/>
吟秋苦思替渠憐據鞍剩欲誇馳駿釃酒猶堪醉擊鮮<lb/>
<pb n="KR4d0245_WYG_004-19b"/>
坐對晴雲浄如拭水光秋色正連天<lb/>
　　　和兼善韻<lb/>
江湖蹤跡厭萍游只有詩魔老未休平日故人談語句<lb/>
朞年裹眼識風流自能作意閒中趣無復關心世外愁<lb/>
趁此百年身偶健為君一語竟須酬<lb/>
　　　和惠國博韻<lb/>
平生心賞有髙蹤更喜夤縁造化中語次欲傳須栁子<lb/>
詩宗不愧是江翁無言可究稱醇徳有眼能看拜下風<lb/>
<pb n="KR4d0245_WYG_004-20a"/>
共覩謝庭蘭玉秀只今攀桂廣寒宫<lb/>
　　　用呉知立韻<lb/>
老去胷中句甚豪清風應笑我徒勞可憐官事何時了<lb/>
肯使詩盟取次逃剩欲論交思擊節不妨飲徳要投醪<lb/>
如君豈是長貧者自古詩成得繡袍<lb/>
　　　呈浙西張提倉<hi>張為鄱陽教官去已數月僕來為法曹曽見於此嘗問訊所學</hi>
老掾當年意已傾執鞭雖晚眼仍青繡衣公子初雲漢<lb/>
璧水先生尚典刑負弩前驅容漫叟下帷覃思媿𤣥經<lb/>
<pb n="KR4d0245_WYG_004-20b"/>
催科欲付飜羮手照我山行定幾星<lb/>
　　　入山呈孫使君<lb/>
平生懶慢豈能剛身外微官似漫郎不怪閒居為消渇<lb/>
何勞多酌本醒狂<hi>僕早衰多病畏人懶出每從使君飲輙不勝杯酌</hi>雪晴欲試<lb/>
穿雲履背冷仍尋曝日牀為想騎牛破山碧晚風吹笛<lb/>
野梅香<lb/>
　　　簡唐英同年四首<lb/>
春風已落百花中鏡裏空嗟兩鬢蓬病懶未能禁酒困<lb/>
<pb n="KR4d0245_WYG_004-21a"/>
多愁元不為詩窮偶然貞曜生同世尤喜丁寛易未東<lb/>
聚散由來皆造化一篇我欲謝天公<lb/>
早起孤舟掀浪中自憐老大要飄蓬風前索酒輕寒殺<lb/>
夢裏尋詩始意窮帆飽急隨山脚去櫓回强趁水頭東<lb/>
明朝已作掃門計未必堂堂舍蓋公<lb/>
書生懐贄大門中一見歸來話小蓬坐喜情文渾不薄<lb/>
退嗟吾道豈憂窮更將儒術重熈載要使君心亦欲東<lb/>
若也銘勲在彞鼎古今何止一周公<lb/>
<pb n="KR4d0245_WYG_004-21b"/>
舊言山色有無中今日環觀在短蓬遊子不堪歸路冷<lb/>
篙師愁殺裹囊窮便回溪口風尤急欲到山頭月已東<lb/>
贏得閒言擾詩社煩君更語主人公<lb/>
　　　丁端叔茶馬㑹同年同庚<lb/>
竹林賔主樂襟期並榜齊年兩見之丙午同生雖共老<lb/>
甲辰笑我獨為雌秋鴻社燕時難值桂酒椒漿醉莫辭<lb/>
半是天涯老行客耆英當繼洛中詩<lb/>
　　　登蓬萊閣<lb/>
<pb n="KR4d0245_WYG_004-22a"/>
癡兒官事苦相臨每到蓬萊慰賞心一水縈湖連海去<lb/>
片雲帶雨入山深自憐老客從渠晚喜有詩翁到此尋<lb/>
中外升沉政懸絶强抽荒思續髙吟<lb/>
　　　饋春茶于制司屬官<lb/>
戊午新芽上蜀江表情未有敢先嘗幾年爭鬭無雙品<lb/>
萬里書來第一綱水截龍章浮碾玉爐煎蟹眼試慿湯<lb/>
知君文字五千卷正欲冥搜錦繡腸<lb/>
　　　求酒於邵元實刪定<lb/>
<pb n="KR4d0245_WYG_004-22b"/>
骨相酸寒不足論平生心賞舊家村七年誤索長安米<lb/>
百病幾成楚客魂命薄不堪嗟分定官閒猶得荷君恩<lb/>
秋風一醉餘疴殄須乞莊生五石樽<lb/>
　　　乞酒於林子長通判<lb/>
衰顔得酒尚能赬笑我維罍恥弗盈無計青州幾從事<lb/>
可憐白面一書生新篘競說鄰家熟好句慚無健筆成<lb/>
傳語白衣人記取何須秋帽始關情<lb/>
　　　謝誠齋惠酒<lb/>
<pb n="KR4d0245_WYG_004-23a"/>
褰裳樂得送迎翁遣句猶煩七字工頗識當年斤斧手<lb/>
却慚昔日馬牛風平生楊敬惟稱項晚歲侯芭只守雄<lb/>
便把黄封紅客眼一尊已當百壺豐<lb/>
　　　饋蝦腊彎魚乾於端叔<lb/>
東西萬里苦相望海物時來自故鄉兩眼尚能驅水族<lb/>
<hi>水母得蝦方能行</hi>一彎猶解詫丁香<hi>一名彎魚</hi>莫孤念逺勤將意且<lb/>
欲均甘未敢嘗有詔知君便歸去古人驛寄願頻將<lb/>
　　　和沈徳逺寄江鰩韻<lb/>
<pb n="KR4d0245_WYG_004-23b"/>
粉身截玉慰渠貪浪迹泥塗遽著籃坐缺江生嗟不樂<lb/>
詩來東老謝分甘世間風味鄞江頰傳裏形容太史談<lb/>
欲報瓊瑤無一可移文空到北山南<lb/>
　　　橄欖來自嘉州<lb/>
筠籠相逐到天涯喜見森森色正佳尚想紅鹽落青子<lb/>
未誇黄蜜挂蒼崖眼中鄉味催歸夢足下跫音慰逺懐<lb/>
稍待酒殘回齒頰餘甘猶足助談諧<lb/>
　　　岳大用寺簿惠佩刀<lb/>
<pb n="KR4d0245_WYG_004-24a"/>
文陣談鋒不可當小恢游刄向朝行一夫敵爾嗟長劔<lb/>
十九人中見頴囊徐子身非逢季札吕䖍心已識王祥<lb/>
善刀我亦知藏去他日猶煩賜尚方<lb/>
　　　謝梁飭父通判登樓賞雪之約<lb/>
蘢蔥天闊曉光浮滿地斜飛玉作毬好趁陽春歌白雪<lb/>
政須從事謁青州打門報我樽前約乗興須君剡上遊<lb/>
清絶有人誇盛事貳車攜客醉南樓<lb/>
　　　和程閣學觀雪韻<lb/>
<pb n="KR4d0245_WYG_004-24b"/>
入竹投窻細細添兩山瓊玉稱遐瞻巧於夜半將新歲<lb/>
每以風回蹴上簾寒雀棲枝驚落屑饑烏鳴食訝堆鹽<lb/>
正須度臘成三白已覺西風勢轉嚴<lb/>
　　　和梁曹池陽道中遇雪韻<lb/>
癡兒汨汨尚尋梅㸃檢花梢次第開客裏相逢秋日好<lb/>
雪中重喜故人來歳寒過我留佳句夜半論文酹此杯<lb/>
毋疾其驅行有詔江頭凖擬送君回<lb/>
　　　臘雪二首<lb/>
<pb n="KR4d0245_WYG_004-25a"/>
歲事無多臘近殘謝渠飛屑破天慳禱祠空愧兼旬力<lb/>
造物惟消一夜間是則化工端有意要於官政亦相關<lb/>
雪催詩後詩催雪更欲堆鹽滿四山<lb/>
無計遮留歲月殘頗驚節物愧才慳可人臘雪偏宜處<lb/>
屈指春風未到間猶得微吟供午枕不須髙卧閉晨關<lb/>
晚來碎玉零珠後已老蘇州一半山<lb/>
　　　喜雪<lb/>
玉龍方急戰寒聲滿陣江風雪作茵凖擬豐年須造物<lb/>
<pb n="KR4d0245_WYG_004-25b"/>
編排佳境付詩人莫辭樽酒偏勞勸更喜江梅欲鬭新<lb/>
愧我為州無善狀楊花何事已先春<lb/>
　　　誠齋指簷頭雪為詩材二首<lb/>
春風著意向春宵巧作氷凘細細飄正好千門競燈火<lb/>
故添萬瓦燦瓊瑤誰憐梅蕋猶含玉大遣楊花為奪標<lb/>
一段風光付詩手物華正恐為君撩<lb/>
使旌獵獵晝連宵賸說吟邊湧思飄曉枕已哦千樹雪<lb/>
夜船更踏一溪瑤誰將春霰天然巧來伴寒梅别様標<lb/>
<pb n="KR4d0245_WYG_004-26a"/>
贏得袁家僵卧者開門今為好詩撩<lb/>
　　　立春日雪<lb/>
料理風光興未殘老無詩手一何慳新傳綵勝排枝上<lb/>
趁得氷花落鬢間噪雀曉來埋屋角土牛聲已動譙關<lb/>
寒窻我欲觴眉夀不是羊羔醉玉山<lb/>
　<lb/>
　<lb/>
　<lb/>
<pb n="KR4d0245_WYG_004-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東塘集卷四<lb/>
</p>
<p>
</p>
  </div>
</body>
</text>
</TEI>
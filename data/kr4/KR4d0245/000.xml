<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0245_WYG_000-1a"/>
欽定四庫全書　　　　　　集部四<lb/>
　提要<lb/>
　　東塘集二十卷　　　　　别集類三<hi>宋</hi>
　　　　臣等謹案東塘集二十卷宋袁説友撰説友<lb/>
　　　　字起巖建安人流寓湖州登隆興元年進士<lb/>
　　　　第嘉泰中官至同知樞密院參知政事説友<lb/>
　　　　學問淹博留心典籍官四川安撫使時嘗命<lb/>
　　　　属官程遇孫等共輯蜀中詩文自西漢迄于<lb/>
<pb n="KR4d0245_WYG_000-1b"/>
　　　　淳熈為成都文類五十卷深有表章文獻之<lb/>
　　　　功其集則書録解題宋史藝文志皆不載故<lb/>
　　　　厲鶚宋詩紀事僅從楊慎全蜀藝文志採其<lb/>
　　　　巫山十二峯詩一首從郁逢慶書畫題跋記<lb/>
　　　　採其題米敷文瀟湘圖詩一首而不言其有<lb/>
　　　　集則非惟詩文散佚併其集名亦湮没不傳<lb/>
　　　　矣今據永樂大典所載蒐羅排纂得詩七卷<lb/>
　　　　文十三卷又家傳一篇不知誰作後半文已殘<lb/>
<pb n="KR4d0245_WYG_000-2a"/>
　　　　缺而前半所叙仕履頗詳亦並存之以備考<lb/>
　　　　證集中題跋諸篇于司馬光韓琦歐陽修蘇<lb/>
　　　　舜欽蘇軾黄庭堅蔡襄米芾諸人皆慨想流<lb/>
　　　　連服膺甚至而跋黙堂帖一篇於王安石新<lb/>
　　　　學之失辨之尤詳知其學問淵源實沿元祐<lb/>
　　　　之餘𣲖故其論事之文曲折暢達究悉物情<lb/>
　　　　具有歐蘇之體其詩與楊萬里倡和頗多五<lb/>
　　　　言近體謹嚴而㣲傷局促七言近體警快而<lb/>
<pb n="KR4d0245_WYG_000-2b"/>
　　　　稍嫌率易至于五七言古體則格調清新意<lb/>
　　　　境開拓置之石湖劒南集中淄澠未易辨别<lb/>
　　　　矣説友敭歴中外凡三十年其政績雖不盡<lb/>
　　　　見于後然章奏敷陳多切時病今集中尚見<lb/>
　　　　大凡其論守淮宜用武臣一疏謂文臣不諳<lb/>
　　　　兵事不宜以邊務委之切中當時坐談僨事<lb/>
　　　　之弊非迂儒之所能言又蜀将當慮其變一<lb/>
　　　　疏引崔寧劉闢王建孟知祥為戒説友殁後<lb/>
<pb n="KR4d0245_WYG_000-3a"/>
　　　　卒有開禧吳曦之變若先事而預睹之其識<lb/>
　　　　慮亦不可及魏了翁鶴山集有祭袁參政文<lb/>
　　　　以耆臣宿弼相推惋悼頗深當非無故宋史<lb/>
　　　　不為立傳殊不可解今收拾于散佚之餘剰<lb/>
　　　　簡殘篇尚能成帙俾其人其文併藉以傳則<lb/>
　　　　是集之存其足補史氏之闕者又不僅在詞<lb/>
　　　　翰間也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0245_WYG_000-3b"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
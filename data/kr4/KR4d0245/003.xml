<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東塘集卷三</head>
    <p>
<pb n="KR4d0245_WYG_003-1a"/>
欽定四庫全書<lb/>
　東塘集卷三　　　　　　宋　袁説友　撰<lb/>
　　五言律詩<lb/>
　　　喜晴放海棠<lb/>
春日海棠早媚雲開逺嵐醉容猶未足睡態已微酣嫩<lb/>
緑干枝襯殷紅一㸃含東君真有助落筆為渠談<lb/>
　　　常通判惠虞美人花亦名雙魚兒花<lb/>
好景無窮巷名園有異姿春今十分好花又一畨竒比<lb/>
<pb n="KR4d0245_WYG_003-1b"/>
目紅綃結雙魚碧玉枝孤窻還遣伴空憶美人詞<lb/>
　　　盆池荷花<lb/>
根向盆池束華敷菡萏叢細擎深院宇低裊半窻風蘸<lb/>
水凝綃翠當軒試臉紅化工雖力淺猶折小蓮蓬<lb/>
　　　石上玉簪花<lb/>
根齧稜稜石香銜寸寸心誤人猜落蘂眩眼拾遺簪掬<lb/>
水滋繁種柔枝倚短岑清姿浮玉潤不受暗塵侵<lb/>
　　　植花於假山<lb/>
<pb n="KR4d0245_WYG_003-2a"/>
巖石稜稜巧盆池淺淺開空山初幻化方丈小飛来屈<lb/>
曲清泉溜參差細草栽只今山在眼着眼便徘徊<lb/>
　　　石上水蕉<lb/>
傍石根斜綴澄波葉半舒氣涵流水潤冷徹内心虚帶<lb/>
月軒窻外凝藍雨露餘慿將摩詰畫雪裏細尋渠<lb/>
　　　和林子長種菰韻<lb/>
城郭千林靜菰蒲二頃宜移根元不費殖利已先知僅<lb/>
脱黄泥賤相從白玉炊平生慣藜藿於此羨耘耔<lb/>
<pb n="KR4d0245_WYG_003-2b"/>
　　　屋後植竹<lb/>
穏袖三年手新鋤十丈園傍山移早筀掃徑斸孤根瑣<lb/>
碎梢頭影凄凉竹外村可人風月地頭角見龍孫<lb/>
　　　丹桂<lb/>
月窟分僊種人間識此花十分晴殢酒一抹晚呈霞曉<lb/>
鏡勻丹臉香肌挹絳紗相看秋色凈獨映夕陽斜<lb/>
　　　水竹<lb/>
拳石環清泚龍鬚細屈蟠兩峯低峍崒一簇小琅玕宻<lb/>
<pb n="KR4d0245_WYG_003-3a"/>
葉風前影疎枝水底寒相從此君爾著意問平安<lb/>
　　　楊梅<lb/>
酒著圓腮重珠聯細葉芳絳紗籠蜜顆朱粉皺新粧色<lb/>
漬桑間椹甘傳荔子漿輕酸認梅種草木有他楊<lb/>
　　　莫子章惠蒲萄<lb/>
慣病冝秋早分甘荷嵗寒驪珠初壓架馬乳又堆盤酒<lb/>
美誇重醒書成欠百端不須煩廣利移種眩長安<lb/>
　　　謝周唐卿分惠宣棃二首<lb/>
<pb n="KR4d0245_WYG_003-3b"/>
啄木門初扣分甘味占髙風標誇飣坐津潤憶流膏賸<lb/>
受千梨户寜辭五藏刀一杯須領意老欲為渠饕<lb/>
澹澹夕陽逺行秋塞鴈髙卷舒連夜燭長短幾檠膏貧<lb/>
豈嗟懸磬家猶及賣刀藜腸慣羞澁更覺近來饕<lb/>
　　　周可大惠崑崙桃<lb/>
秋雨成蕭瑟緗桃辱記存品髙来禁籞地逺想崑崙幸<lb/>
有千年實愁無五石樽欲修瓊玖報素手愧空言<lb/>
　　　謝侃老惠乳糕<lb/>
<pb n="KR4d0245_WYG_003-4a"/>
多病柘漿酒閒愁梅雨天婆娑清夢㫁剥啄好音傳憐<lb/>
我虀鹽薄從渠乳酪鮮莫嗟聞道晚著意問師禪<lb/>
　　　嘗顧渚新茶<lb/>
碧玉圑枝種青山擷草人先春迎曉至未雨得芽新雲<lb/>
疊槍旗細風生齒頰頻何人修故事香味徹楓宸<lb/>
　　　惠相之惠顧渚芽答以建茗<lb/>
一室環三徑諸郎讀五車山髙空鎖翠澗濶自流花輟<lb/>
我閩山焙酬君顧渚芽書來驚嵗晚老去各天涯<lb/>
<pb n="KR4d0245_WYG_003-4b"/>
　　　鬭茶<lb/>
截玉誇私鬬烹泉測嫩湯稍堪膚寸舌一洗莧藜腸千<lb/>
枕消魔障春芽敵劒鋩年年較新品身老玉甌嘗<lb/>
　　　遺建茶於惠老<lb/>
東入呉中晚團龍第一匳政須香齒頰莫慣下薑鹽笑<lb/>
我便捜攪從君辨苦甜更煩揮妙手銀粟看纎纎<lb/>
　　　沈無隠國正惠殿廬所賜香茶<lb/>
公論歸吾黨平生只故人近書時遣况舊雨日相親茶<lb/>
<pb n="KR4d0245_WYG_003-5a"/>
輟閩山貢香分御府珍須公文石陛回首霅溪濵<lb/>
　　　謝呉斗南教授惠貢茶<lb/>
我愧周行乆君方戴席重一緘馳素璽五玉卧烏龍滴<lb/>
雪浮甌淺濡香過齒濃欲酬新句好官事正填胷<lb/>
　　　謝葉秀州惠酒<lb/>
雅况尊罍重髙情翰墨餘寒窻半杯醁老眼數行書舊<lb/>
雨故人少因風來雁疎君侯獨懐舊一嵗幾相於<lb/>
　　　晚春過雨<lb/>
<pb n="KR4d0245_WYG_003-5b"/>
酒惡病成惱春深愁轉加園林三月事風雨一庭花燕<lb/>
幕自相語蜂屯爭趁衙傍欄迎霽色溪上幾人家<lb/>
　　　梅雨踰月始晴甫兩日復大雨<lb/>
猛作連朝雨愁添一尺溪頺雲驚滿坐漲水急平堤澤<lb/>
國幾成壑田家未半犂闗心獨朝暮剛認勃姑啼<lb/>
　　　和林子長池上聽雨韻<lb/>
逺浦鳴疎雨平林送落暉霏煙青栁暗晚霽白鷗歸觸<lb/>
目懐心賞慿川念昔非池塘消息近一笑莫身違<lb/>
<pb n="KR4d0245_WYG_003-6a"/>
　　　歸舟遇大風雨<lb/>
客裏纔三日歸來僅一程片雲天外立短棹雨中行小<lb/>
却黄昏路猶須半夜晴春光又零落㳺子不勝情<lb/>
　　　夏至日雨<lb/>
煙暝千巖木溪明一帶樓片雲封舊恨急雨罥新愁節<lb/>
又匆匆過詩從軋軋抽病軀無耐暑老鬢不禁秋<lb/>
　　　暑雨<lb/>
獵獵蒲欹岸斑斑蘚漬墻簷低泣蛛網葉落濺蜂房西<lb/>
<pb n="KR4d0245_WYG_003-6b"/>
嶂暮凝色北窻新送凉晚来池上過風擘藕花香<lb/>
　　　溽暑雨後<lb/>
多病愁如許催人暑奈何簷窮風有限雲薄雨無多浪<lb/>
捲連村麥珠旋小葉荷炎凉苦多變四月未清和<lb/>
　　　雨中即事<lb/>
夜雨恰一尺新秧髙九分煙深數峯暗澗急滿山聞蒼<lb/>
蔚添新翠溟濛藹暮雲田家方樂嵗泥淖也忘勤<lb/>
　　　喜晴<lb/>
<pb n="KR4d0245_WYG_003-7a"/>
夢㫁窻全曙兒童競報晴層雲擘輕絮飛鵲噪新聲一<lb/>
水長天靜雙溪萬櫓鳴傍簷聊覔句樂處漫蠅營<lb/>
　　　乆雨霽後見月<lb/>
漲水横侵屋輕舟半宿溪竹風千影亂簾月一鈎低鼠<lb/>
黠欺殘照鴉啼識故棲餘樽纔稍稍薄露已凄凄<lb/>
　　　暑夜得月<lb/>
風攪桐聲碎螻鳴鼓吹長半山蟾吐影一水鑑浮光冷<lb/>
碧迎秋色清飈借乆凉不堪鷄唱曉歸枕報朝陽<lb/>
<pb n="KR4d0245_WYG_003-7b"/>
　　　登屋後城<lb/>
笑傲愁如失登臨酒半醒故將雙眼碧割斷半山青土<lb/>
沃差宜竹城髙未著亭可人東郭外綃翠舞娉婷<lb/>
　　　雙溪亭<lb/>
源委縈苕霅乾坤接水雲半天孤月照兩派一溪分日<lb/>
落虹垂影魚翻縠斷紋煙波豈無義<hi>邦人謂雙溪為無義水</hi>涇渭<lb/>
固難羣<lb/>
　　　題小隠九曲亭<lb/>
<pb n="KR4d0245_WYG_003-8a"/>
小隠前山入空亭往事忙放泉盃曲水環坐客流觴雅<lb/>
不尋絲竹歸冝釂酒漿山陰莫專美更數水雲鄉<lb/>
　　　題墨妙亭<lb/>
繭紙竒蹤絶龜趺古意長憐渠風雨厄為爾屋廬藏寂<lb/>
寂閒庭静迢迢永晝忙傷心三廢碣猶識漢文章<lb/>
　　　白蘋亭<lb/>
苕水誇空闊蘋花笑泬寥<hi>白蘋今無有矣</hi>樓臺溪上女楊栁岸<lb/>
邉橋凉月明烟渚春氷稱畫橈晚来魚一躍帶雨識魚跳<lb/>
<pb n="KR4d0245_WYG_003-8b"/>
　　　北園<lb/>
菡萏暑風曉芙蕖秋露時青山無限好明月故相宜雨<lb/>
長穿城竹湖深隔岸池春堂夜留客舉首問南箕<lb/>
　　　水西葉氏園<hi>石林之後</hi>
風月欲在眼園林須傍家崚嶒飛翠巘颭灧舞綃花門<lb/>
近山光入堂深樹影斜猶將小西景更為石林誇<lb/>
　　　俞氏園<lb/>
好景環深院名園得故家樓髙春帶月池曲曉催花亭<lb/>
<pb n="KR4d0245_WYG_003-9a"/>
著城頭穏溪浮眼界賖成陰雖嵗月老樹看槎牙<hi>霅川名園</hi>
<hi>圃惟俞園嵗月最乆</hi>
　　　王氏山居<lb/>
豆粥通幽徑松杉蔽野門眼空樓外碧身落洞前村荷<lb/>
靜風巖曉梅開雪月昏環山書未捲林薄鳥聲喧<lb/>
　　　六客堂<lb/>
山水呉興窟風流一代雄滿城溪月裏六客笑談中玉<lb/>
骨埋黄陌雲書掛碧空<hi>六客堂東坡所書也</hi>聲名百年舊無復二<lb/>
<pb n="KR4d0245_WYG_003-9b"/>
三公<lb/>
　　　碧瀾堂<lb/>
照影瀾飛碧臨深雨過凉夜横千櫂月冷浸一溪堂魚<lb/>
躍翻寒藻鷗閒戱夕陽百年數行客幾度落危檣<lb/>
　　　題顔魯公懐忠堂<lb/>
羽化仙家乆祠嚴霅水東一身終許國千載獨懐忠徙<lb/>
倚豐碑舊瞻依古像雄堂堂祭如在從祀有坡公<lb/>
　　　慈感寺<lb/>
<pb n="KR4d0245_WYG_003-10a"/>
門迫滄浪水堂深泰華蓮光芒珠一粟相貌佛諸天<hi>寺藏</hi>
<hi>蚌珠具羅漢如来相</hi>樹老半無葉僧閒誰問禪雨暘須大士澤國<lb/>
屢豐年<lb/>
　　　逰慈感寺用壁間趙安石韻<lb/>
薄俗冷還暖餘年春復秋詩窮無限意身老半生愁飽<lb/>
睡書慵展居閒客强畱功名羞鏡裏白髮奈盈頭<lb/>
　　　慈感寺放生<lb/>
生滅成宗刼慈悲種善因紛紛嗟蠢動一一付波臣物<lb/>
<pb n="KR4d0245_WYG_003-10b"/>
我形聲異人禽愛惡均不堪明月夜小艇擲絲綸<lb/>
　　　慈感寺四月八日浴佛㑹<lb/>
一刹傳經地諸天誕佛辰猶將清淨水更浴涅盤身居<lb/>
士應無垢菩提各有因要須慿苦海萬里滌情塵<lb/>
　　　同周可大莫子章同逰證通寺<lb/>
好友頻相過閒愁一笑忘逶迤蕭寺徑淡薄老僧房飽<lb/>
飯溪山足空門日月長歸来懐妙語心地轉清凉<lb/>
　　　天寜寺有白石曰卞山脚石上多名公題識<lb/>
<pb n="KR4d0245_WYG_003-11a"/>
隠隠来崗續沈沈土脉縈一峯庭下立十里地中行石<lb/>
脚猶依佛山腰恰近城摩挱嗟嵗月風雨幾題名<lb/>
　　　侃老捨天寜寺往逰何道二山二首<lb/>
拍手笑無語挑包去不還行行餘一鉢厯厯上諸山明<lb/>
月隨方照孤雲任意閒猊床待師處猿鳥撤松闗<lb/>
飛錫真㳺戱論詩解往還一聲獅子吼十里道塲山緑<lb/>
竹静無語白雲長自閒趙州應路滑無復嘆間闗<lb/>
　　　逰清凉寺逢説命者傅㑹云帥垣星照西方<lb/>
<pb n="KR4d0245_WYG_003-11b"/>
奔走纔千里辛勤説五行星躔初下照君命趣東征萬<lb/>
壑乾坤注千艘日夜横江山看不暇此役快平生<lb/>
　　　峴山塔院<lb/>
野寺埋荒草浮屠出近郊松聲来葆樂竹影亂旗梢地<lb/>
僻鐘魚響庭空燕雀巢斷崖流澗逺隠隠下山坳<lb/>
　　　送惠老往住上方<lb/>
又作西山去潮音鼓一通叢林推此老詩社得諸公著<lb/>
眼浮生外衝風逆水中殷勤三請已此意不雷同<lb/>
<pb n="KR4d0245_WYG_003-12a"/>
　　　過富池廟<lb/>
祀典名稱重神靈逺近聞陳牲共豕一裹飯集烏羣水<lb/>
旱憂民切江山䕶國勤丹誠禱祠下不敢事虚文<lb/>
　　　霸王廟<lb/>
志大無遺策天亡有愧心威稜空炯炯祠殿獨陰陰木<lb/>
秀千年古溪流萬折深江東父老意羯鼓奏新音<lb/>
　　　過三山磯有廟祀李氏女嘗以詩託之過客夢<lb/>
　　　中江神曰逰奕將嘗求經於陳惠公得㝠司遷<lb/>
<pb n="KR4d0245_WYG_003-12b"/>
　　　職<lb/>
磯到三山峻濤奔亂石濵吟哦靈女廟逰奕䕶江神古<lb/>
往人何在幽㝠事已深平生仗忠信持此問天津<lb/>
　　　訪趙王北園荷池<lb/>
小熟烏程釀重逰習氏園亂蟬依栁噪疎雨趁荷喧短<lb/>
棹雙溪静輕鷗一羽翻青山滿歸路新月送黄昏<lb/>
　　　過鄰水縣横碧川<lb/>
一水横空翠羣山送逺陰臨流新栁媚隔岸小樓深五<lb/>
<pb n="KR4d0245_WYG_003-13a"/>
斗淵明米朞年子賤琴可人山水縣莫倦讀書音<lb/>
　　　出東城觀水<lb/>
浩蕩東城外微茫病眼開烟颿一鳥過雲挿亂峯堆緑<lb/>
水漫漫去青山衮衮来飛邊雙鷺沒天末晚風迴<lb/>
　　　駱駝橋<lb/>
家住水雲窟路分苕霅溪天髙横蝃蝀水闊跨鯨鯢捲<lb/>
浪去還却行人東望西帆檣驚嵗月橋柱幾人題<lb/>
　　　甘棠橋<lb/>
<pb n="KR4d0245_WYG_003-13b"/>
波入南溪緑荷薰夾岸香一川虹倒影百步帶横塘<hi>邦人</hi>
<hi>為橋如腰帶形</hi>舟傍橋邊栁魚驚月下榔人亡遺愛逺誰復賦<lb/>
甘棠<lb/>
　　　舟行夜過甘棠橋<lb/>
逺鼓三更急長虹十丈低影浮氷鑑月身渡玉壺溪畫<lb/>
燭人應醉桃源路肯迷疎星與殘月㸃㸃下玻璃<lb/>
　　　舟泊竹篠港夜坐誦後山詩<lb/>
沙岸人歸後船窓月上時霜風竹篠港燈火後山詩嵗<lb/>
<pb n="KR4d0245_WYG_003-14a"/>
晚羈懐惡江空熟路遲鄰舟一樽酒不使老夫知<lb/>
　　　舟發黄州連日遇逆風泊赤壁<lb/>
赤壁磯方到黄州路未遙辛勤四十里䟦涉兩三朝戢<lb/>
戢牛羊下閒閒鷗鷺驕忍將今嵗月容易客中銷<lb/>
　　　舟遇逆風有葉舟坐二小兒以一竿掛二笠代<lb/>
　　　帆而来<lb/>
小艇浮孤葦垂髫識二童巧將雙箬笠快奪一帆風去<lb/>
去漁歌裏翩翩麥浪中呉兒慣浮浪早已逐飄蓬<lb/>
<pb n="KR4d0245_WYG_003-14b"/>
　　　舟行邂逅别呉子明郎中<lb/>
杜宇催歸急青山送客忙去帆辭斷港過眼接危檣親<lb/>
戚五年别尊罍一笑長山西墮殘照不忍酹離觴<lb/>
　　　庖人舟以風殿後早飯不繼<lb/>
帆蓆攙前去炊煙落後陳一杯羮已飫方丈食何因自<lb/>
分貧兼客休嗟愁殺人江風吹送穏晚酌待頻頻<lb/>
　　　舟中懐稚子<lb/>
逺浦三更月春風一夜程平生慣安静多病怯征行急<lb/>
<pb n="KR4d0245_WYG_003-15a"/>
櫓誇先後連山䕶送迎闗心小兒女幽夢落東城<lb/>
　　　觀漁舟得巨魚<lb/>
猛作修鱗想觀漁憶故濠横舟排雪浪敏手奪銀刀過<lb/>
熟偏宜酒餘鮮更帶糟忍窮須忍口老矣為渠饕<lb/>
　　　舟過七里店迓客<lb/>
漲水一篙足環山七里長維舟横畧彴驚鷺入菰蔣話<lb/>
舊人俱老相嗟鬢各霜年來慵不出猶未免迎將<lb/>
　　　舟中酒味酸許深父漕使以家醸来亦不欲受<lb/>
<pb n="KR4d0245_WYG_003-15b"/>
樽酒稱臺餽牢辭以例陳獨醒心已醉不飲意如春凝<lb/>
望嗟陶令誇醒笑伯倫兼金有前訓寄謝白衣人<lb/>
　　　月河<lb/>
路轉雙溪曲河灣一逕通清秋楊栁月落日芰荷風直<lb/>
抵濯纓水當前文筆峯滿城佳氣聚擢秀美羣公<lb/>
　　　練湖<lb/>
練湖四十里往往半徐州巨浸膏千畆餘波濟萬艘回<lb/>
旋迷宿鳥浩蕩狎飛鷗父老相迎問猶懐旱暵憂<lb/>
<pb n="KR4d0245_WYG_003-16a"/>
　　　入淮<lb/>
桐栢分源逺清流接泗濵於何號邊境不忍問淮民北<lb/>
顧闗山在西風草木新天河如可挽吾欲洗邊塵<lb/>
　　　上官桀詐令人為燕王旦上書言光疑有非常<lb/>
　　　臣願歸符璽宿衛察變上曰朕知是書詐也後<lb/>
　　　桀燕王等謀廢立事覺盡誅<lb/>
燕國歸符璽將軍有謗書君王嗟詭詐黨與悉趦趄白<lb/>
日中天照浮雲掃地除狂謀身一敗邪骨滿丘墟<lb/>
<pb n="KR4d0245_WYG_003-16b"/>
　　　髙廟災董仲舒推説其意稿未上主父偃候仲<lb/>
　　　舒私見嫉之竊其書而奏焉上召視諸儒吕步<lb/>
　　　舒以為大愚下仲舒吏當死詔赦之<lb/>
老學推占後姦人媢嫉初懐私真詭計候見竊成書猛<lb/>
欲擠賢轍寜思戒覆車那知一回首身已斃誅鋤<lb/>
　　　文帝登虎圈問尉禽獸簿不能對虎圈嗇夫對<lb/>
　　　甚悉上拜嗇夫為上林令張釋之曰今以口辨<lb/>
　　　超遷恐天下爭口辨無實遂不拜<lb/>
<pb n="KR4d0245_WYG_003-17a"/>
辨舌機鋒鋭言簧巧意傾一聞賢者議衆鄙嗇夫名利<lb/>
口宜深戒違顔願力爭須知𤣥黙化帝已乆躬行<lb/>
　　　文帝議以賈誼任公卿絳灌馮敬等害之乃毁<lb/>
　　　誼曰洛陽年少擅權於是天子疎之以誼為長<lb/>
　　　沙王太傅<lb/>
諸老讒言入長沙逺地留一聞天子議衆嫉少年謀自<lb/>
墮姦諛術誰寛痛哭憂至今言絳灌猶為孔門羞<lb/>
　　　張湯治獄皆窮根本上欲釋嚴助伍被湯曰弗<lb/>
<pb n="KR4d0245_WYG_003-17b"/>
　　　誅後不可治巧排大臣益見尊任後以懷詐面<lb/>
　　　欺上使使簿責湯湯為書謝遂自殺<lb/>
最是慈祥日為臣慘刻聞彎弓屠善類刺骨見深文流<lb/>
毒嗟苛吏傷恩負此君不知慚簿責一死尚何云<lb/>
　　　遇張玉叔荆漕自潼州易節来言蜀人兩載前<lb/>
　　　以制帥相期矣<lb/>
上愧三朝老深慚四蜀民君恩無語報世事有前因叱<lb/>
馭寜論逺捫參敢愛身但思强健日歸計莫因循<lb/>
<pb n="KR4d0245_WYG_003-18a"/>
　　　孟子開宰餘杭二首<lb/>
畿邑三年令先聲百里春公朝勤恤隠吾道足親民不<lb/>
作勞人想猶堪發刃新從渠清俗論峩豸已知津<lb/>
得友寜論少登門不愧遲交㳺今有幾襟抱獨相期笑<lb/>
我方椎鈍如公政驟馳我今懷舊意不敢愛於詩<lb/>
　　　武康縣治松桂林二首<lb/>
松桂論交乆詩書造道深猶於官事日不忘嵗寒心此<lb/>
地賡酬句他年蔽芾隂男邦有佳政應促詔綸音<lb/>
<pb n="KR4d0245_WYG_003-18b"/>
詩競山川秀亭隨草木新弦歌魯言偃吏隠漢梅真淇<lb/>
苑雪霜<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>廣寒宫殿春相望不百里一葦要身親<lb/>
　　　遺雲液新醇花胯正焙於制幕<lb/>
彦聚有英倫公餘無雜賔一樽雲送液寸玉雪先春浮<lb/>
蟻酒中聖團龍天上珍遣之陪幕府聊以欵車巾<lb/>
　　　曽同年南仲至自徳清二首<lb/>
嵗月飛梭疾交㳺舊雨疎故人欣戾止之子最相於話<lb/>
舊須樽酒奔忙缺飯蔬不酬千種意空寄一行書<lb/>
<pb n="KR4d0245_WYG_003-19a"/>
老去慵馳騖詩来慰闊疏吾廬聊復爾仁里盍依於乞<lb/>
米慚書帖呼兒笑擷蔬强吟鬚撚句博得玉鈎書<lb/>
　　　和同年張唐英懐弟晉英韻二首<lb/>
舊學知何補丹心早已平過從欣故侣慨慕熟英聲笑<lb/>
洽愁腸釋詩来俗眼清君家好兄弟何愧洛中程<lb/>
嗜利終羞澁論交愧懶昏日髙忺閉户客至倦迎門多<lb/>
謝鏗金語来如挾纊温窮年得佳友花栁樂村村<lb/>
　　　和張思濟縣尉韻二首<lb/>
<pb n="KR4d0245_WYG_003-19b"/>
作計尋山徑論交獨兩生相過真有意多病只垂情老<lb/>
怯終年别詩煩一夜程懐思幾秋夢月落曉溪横<lb/>
書債頻年積舟行一水期稍吟秋夜雨不盡故人思正<lb/>
為才髙累寜論事了嗤相忘心屢折落筆更蜚馳<lb/>
　　　和唐英韻<lb/>
客乆催歸馭愁牢愛大杯驪駒勤詠歎行李尚淹回皇<lb/>
甫有書至盖公何日来巾車莫濡滯祗此趣鹽梅<lb/>
　　　和丁端叔九日韻<lb/>
<pb n="KR4d0245_WYG_003-20a"/>
風雨重陽候旌旗五客逰清樽煩卜夜歸鬢但驚秋薄<lb/>
暮靄雲散傾城終日留晚樓東望際萸菊故園丘<lb/>
　　　和人懷歸<lb/>
宦海風波惡窮途故舊新匹夫猶按劒夜璧莫投人狎<lb/>
水舟沈羽防城口累身歸来老丘壑一笑樂吾真<lb/>
　　　和林子長家庭韻<lb/>
諸郎方競秀蘭玉謝庭家國士無雙譽蟾宫第一花侍<lb/>
嬪歌采苢笄鬢綰堆鴉已辦如椽筆綿綿賦瓞𤓰<lb/>
<pb n="KR4d0245_WYG_003-20b"/>
　　　和惠老自上方来住廣福寺<lb/>
嵗晚逢三友身閒愛一丘喜聞孤錫至又向白蘋留失<lb/>
笑拈花手無人野渡舟個中須具眼著語待公酬<lb/>
　　　鄉人徐辯道見過自云有升平遺策當挾之西<lb/>
　　　逰乞詩祖行聊作一首<lb/>
鄉翁初識面獨往定何如客舍風霜急權門韋布疎北<lb/>
書應有犬南食尚無魚身外祗遺策蒼苔空故廬<lb/>
　　　故人爽貸粟之約<lb/>
<pb n="KR4d0245_WYG_003-21a"/>
小泊漁舟晚春風燕子回從渠三月約誤我一舟來風<lb/>
雨故相厄溪山猶可陪人生竟何有此抱向誰開<lb/>
　　　謝王進士惠近作<lb/>
秋入淮鄉老風連塞鴈悲一書煩故舊七字更新竒我<lb/>
已歸颿日公方客館時天涯每相遇不敢愛於詩<lb/>
　　　謝李兼善書庫寄近作<lb/>
筆下陳無已香分一瓣竒有孫今見嫡得髓政忘皮懷<lb/>
舊書来曰驚人語妙時猶思頻咀嚼嚥子百篇詩<lb/>
<pb n="KR4d0245_WYG_003-21b"/>
　　　謝趙周錫制幹和篇<lb/>
甫擲抛磚句俄驚翻水成源泉誇敏思擊鉢噤無聲白<lb/>
玉彫鐫巧黄金煅煉精我慚非腹藁不復敢披呈<lb/>
　　　疑獨學録屢過僕言詩又遺以成編盖區區毎<lb/>
　　　有意於此而拙無佳語為大恨因作鄙言奉報<lb/>
初聞富經術頗復事風騷作者意不盡斯人才已髙大<lb/>
編来警策短髮對爬搔好語逺相避獨憐曽幾遭<lb/>
　　　泊金陵得仲元書<lb/>
<pb n="KR4d0245_WYG_003-22a"/>
親戚不忍别弟兄那可離枕邊鴻鴈信天外鶺鴒詩老<lb/>
大須長健音書莫較遲今朝萬金至無語不成思<lb/>
　　　興化吳宰商卿來書<lb/>
百里報消息一緘勞寄馳但知懷舊切猶恨得書遲儒<lb/>
者可言政懐邦當易為問君安否外别後幾篇詩<lb/>
　　　讀書<lb/>
宦牒剛馳逐篇章半掃除稍尋無事日重理舊詩書筆<lb/>
硯寒燈寂軒窓晝景舒政須堂下問糟粕意何如<lb/>
<pb n="KR4d0245_WYG_003-22b"/>
　　　持課<lb/>
夢接三乘境香勝一炷薰風牕獨趺坐鳥雀聽聲聞目<lb/>
想金剛㑹心存貝葉文稍蠲煩惱毒天雨看繽紛<lb/>
　　　周可大攜子入山讀書<lb/>
一日不覿面三秋應動心剛聞將子去又慣入山深飯<lb/>
飽羣書樂窻閒萬竹隂扁舟纔十里得得要相尋<lb/>
　　　訓子<lb/>
投老尋三窟傳家只一經呼兒親料理開卷熟叮嚀我<lb/>
<pb n="KR4d0245_WYG_003-23a"/>
已頭居白誰堪芥拾青頗懐蘭與玉長憶謝家庭<lb/>
　　　展掃先塋<lb/>
寂寞千松老縈紆一水通重來驚鬢雪遺恨滿春風拱<lb/>
木人何在傷心淚已窮羇懐不成寐月落半山空<lb/>
　　　展掃先塋省伯氏用前韻<lb/>
久作弟兄别相看笑語通寒窻酧酒夜落月對床風志<lb/>
得寜論晚名髙不畏窮君看天下事一一漫彫空<lb/>
　　　閉户<lb/>
<pb n="KR4d0245_WYG_003-23b"/>
户屨無人滿庭羅盡日張閒窻書白羽清夢熟黄粱瓦<lb/>
甕苕溪渌銅鑪柏子香出門本無礙龜穴慣深藏<lb/>
　　　曝書<lb/>
紅日庭初熭青編手自摩烏踆浮竹簡魚蠧眩陽和眼<lb/>
恨頻催老書慚未觸多相看不相棄同老故山阿<lb/>
　　　試硯<lb/>
斷璧推良質寒窻足雅供㸃分鸜眼秀色漬馬肝濃巖<lb/>
浸端溪月紋藏古歙峯可憐方寸石筆下幾迎逢<lb/>
<pb n="KR4d0245_WYG_003-24a"/>
　　　治藥<lb/>
藥採人間足方從肘後參年來醫罕問老去病多諳風<lb/>
雨關淫疾刀圭辨苦甘君看不龜手猶敗越人南<lb/>
　　　理髮<lb/>
揀髮亭移晝臨風手獨搔愁添絲幾縷老怯鬢雙毛自<lb/>
歎頭顱薄空懐膽氣豪年華莫相逼疎櫛已如繅<lb/>
　　　懐仲子病目<lb/>
秋日家鄉逺西風去鴈遲小兒應藥喜老父數歸期昨<lb/>
<pb n="KR4d0245_WYG_003-24b"/>
夜三江夢今朝五字詩至情如飲水冷煖自深知<lb/>
　　　家信報仲子目疾已平用前韻<lb/>
峴也平安久書云傳遽遲意寛千里逺歸更一旬期眼<lb/>
過無非景身閒足可詩江湖終欲老鷗鳥已先知<lb/>
　　　有感<lb/>
萬事縁憎愛孤衷只惷愚歸與乖俗好老矣誤時須舉<lb/>
世冲霄鵠何人濫吹竽窮通一不問無復鬼揶揄<lb/>
　　　偶成<lb/>
<pb n="KR4d0245_WYG_003-25a"/>
老眼慵開闔閒窻獨欠伸夢殘亭過午漏永箭浮申黄<lb/>
卷卷舒足黒甜滋味真生涯惟一枕百慮不關身<lb/>
　　　燈花<lb/>
一㸃寒釭照樓頭夜鼓撾報人初綴玉戱我只空花身<lb/>
已遺榮辱燈應誤逞誇焚膏疇昔事牆角幾檠斜<lb/>
　　　自適<lb/>
有地容投老無田解賦歸浮生幾朝露活計一書幃閒<lb/>
只詩添債愁應帶減圍人間翻覆手莫怨是中非<lb/>
<pb n="KR4d0245_WYG_003-25b"/>
　　　絶糧<lb/>
舊索長安米今無負郭田平生一飽計嵗晚百憂煎漂<lb/>
母今何有王孫空自憐日髙亭欲午寒屋竈無煙<lb/>
　　　淮白<lb/>
未識淮鄉味饕饞老不衰及兹秋水漲已食小鮮肥衆<lb/>
口雖難美飢腸本易為豈無鱸鱠好物以罕為竒<lb/>
　　　古鏡<lb/>
老眼羞看鏡華顛怯半霜棲遲勲業晚孤負嵗年長月<lb/>
<pb n="KR4d0245_WYG_003-26a"/>
透光深杳花搖影頡頏衣冠從爾正不趁曉来粧<lb/>
　　　景山寺古鼎<lb/>
小憩山前路清談得道僧愛渠惟一鼎持此供三乘製<lb/>
作前無古摩挲喜不勝兹逰真可樂著句憶吾曽<lb/>
　　　靈壁蹲石<lb/>
幾朶連峯峻千年古鏡浮氣分靈壁秀聲逐泗濵流笑<lb/>
我成孤影從渠老一丘山川多勝地擊拊嘆中州<lb/>
　　　洞庭立峯<lb/>
<pb n="KR4d0245_WYG_003-26b"/>
絶壁横翔勢當軒偉岸姿一峯雲欲下亂蘚雨頻滋獨<lb/>
立霜寒耐銜空月影篩緬懐黄石事猶想穀城時<lb/>
　　　玲瓏山<lb/>
頗怪玲瓏景渾疑雷雨穿燈分巖下徑目駭洞中天傍<lb/>
磴莓苔合環山草木鮮白雲時欲下煙鎖閉神仙<lb/>
　　　與副伴王領衛論奕象<lb/>
輕兵三十二一著見安危疋馬渡河日單車馳敵時棘<lb/>
門漫兒戱淝水付枰棊小試平戎手將軍更出竒<lb/>
<pb n="KR4d0245_WYG_003-27a"/>
　　　扇畫雪景<lb/>
杖屨祁寒裏林巒幻景同生綃明月影淡墨老霜叢㸃<lb/>
染三冬雪招邀六月風呼童小揮手殘吹襲簾櫳<lb/>
　　　壁畫竹鶴<lb/>
風月寒窻寂丹青半堵開南牆看儼立華表認歸來邈<lb/>
想風聲唳求棲鳥雀猜雨餘新著色㸃㸃上蒼苔<lb/>
　　　卞山石林<lb/>
物是人非舊堂空語不譍千重雲夭矯百態玉崚嶒斷<lb/>
<pb n="KR4d0245_WYG_003-27b"/>
壁苔封徑懸巖樹掛藤搘頥重覔日猶記昔年曽<lb/>
　　　午陰小飲<lb/>
草樹澗邊青人稀自掩扄陰沈端午水晴映半天星倦<lb/>
枕敷横榻枯藜傍小亭誰知一杯酒小醉不嫌醒<lb/>
　　　和惠老元日立春復雪韻<lb/>
一聲春正曉雪裏薦新年攬鏡星霜久催人嵗月遷化<lb/>
工原著意物態漫爭妍我老心尤逺居閒覺地偏<lb/>
　　　歸自郊外遇雪<lb/>
<pb n="KR4d0245_WYG_003-28a"/>
細雨初收脚飛来已濺身固應宜瑞雪未必困行人酒<lb/>
裏寒猶重吟邊語未新更憐渠白叟呵手訴車塵<lb/>
　　　和某提舉喜雪韻<lb/>
冷徹狐裘薄風團栁絮堆雪先迎臘至梅怯後時開曉<lb/>
色連山老年華兩鬢催浮生驚節物誰與賦歸来<lb/>
　<lb/>
　<lb/>
　<lb/>
<pb n="KR4d0245_WYG_003-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東塘集卷三<lb/>
</p>
<p>
</p>
  </div>
</body>
</text>
</TEI>
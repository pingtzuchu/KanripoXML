<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東壙集巻十九</head>
    <p>
<pb n="KR4d0245_WYG_019-1a"/>
欽定四庫全書<lb/>
　東壙集巻十九　　　　　宋　袁說友　撰<lb/>
　　題<lb/>
　　　題梁昭明太子文選<lb/>
某到郡之初倉使尤公方議鋟文選板以實故事念費<lb/>
差廣而力未給某言曰是固此邦闕文也願畧他費以<lb/>
佐其用可乎迺相與規度費岀閱一歳有半而後成則<lb/>
所以敬事於神者厚矣江東歳比旱某日與池人禱之<lb/>
<pb n="KR4d0245_WYG_019-1b"/>
神焉蓋有禱輒應歳既弗登獨池之歉猶什四也顧神<lb/>
貺昭答如此亦有以哉文選以李善本爲勝尤公博極<lb/>
羣書今親爲讎校有補學者是所謂成民而致力於神<lb/>
者歟<lb/>
　　　題文選雙字<lb/>
此係本朝蘇公易簡所編也池陽既鋟文選板矣而雙<lb/>
字者又文選之英華與法當併栞同置郡學昔韓退之<lb/>
謂大翫於詞而與世採掇吾於是書見之學者乘流涉<lb/>
<pb n="KR4d0245_WYG_019-2a"/>
源溉根食實則思過半矣<lb/>
　　　題計次陽教授家傳韻畧<lb/>
灌園先生以此書付次陽其知子亦異矣今人率有愛<lb/>
子之癖至其子已壯且老而溺愛惛惛了不知其賢與<lb/>
否也次陽甫四歳灌園已知此書之必傳後四十年而<lb/>
僕乃親見之蜀文物之邦也鍾靈孕秀於父子間固多<lb/>
矣九齡而與𤣥文今視次陽猶當有其年不可及之嘆<lb/>
　　　題東野集贈任貫道<lb/>
<pb n="KR4d0245_WYG_019-2b"/>
袁起巖將眂旱之檄於句容彌月而獲見邑大夫之壻<lb/>
任貫道粹厚練達所語事皆應程度而又願多見古人<lb/>
詩溧陽近刋東野集敬受一帙以昌其趣予來日西矣<lb/>
他日相逢更當爲我輩中賢故人也<lb/>
　　　題所刋金剛經後<lb/>
某竊惟諸佛菩薩以慈悲方便教放大光明破暗燭幽<lb/>
除煩惱故衆生有歸向心得福多有何況聞此經典書<lb/>
冩受持是爲第一最上之法爲母親某氏目疾纒惱歴<lb/>
<pb n="KR4d0245_WYG_019-3a"/>
歳甚多乃至藥餌所不能及惟念佛慈廣大覺是衆生<lb/>
永清根塵消滌病惱稽首金剛般若波羅蜜經功德莊<lb/>
嚴是名真法肉眼天眼慧眼法眼佛眼如是天眼於恒<lb/>
河中照清浄相某同母親某氏發此信心書冩刋誦無<lb/>
上甚深經典特用布施願佛以兹勝果起救拔衆生之<lb/>
念於燃燈佛前發大慈心爲母親某氏去暗釋翳破除<lb/>
目瘴悉得消滅如醉得醒如夢自覺又如日月光明照<lb/>
見種種色不驚不怖還一切相皆得成就無邊智慧功<lb/>
<pb n="KR4d0245_WYG_019-3b"/>
徳云<lb/>
　　跋<lb/>
　　　跋御賜江瀆廟碑<lb/>
慶元五年五月四川制置使臣袁某成都運判臣蒲叔<lb/>
獻各奏言大畧謂蜀成都江瀆祠隋制也江四瀆首而<lb/>
祠實主四蜀故瀆祠爲甚重他無與今者水旱疾疫官<lb/>
吏父老禳祀饗祭如謁父母十禱十應編𨽻萬室恃以<lb/>
亡恐歳月滋久矣迺歳在戊午己未曰雨曰暘一有過<lb/>
<pb n="KR4d0245_WYG_019-4a"/>
差公與私犇走祠下炷薌稽首如不及蓋有廟閾未踰<lb/>
而神具格矣凡以雨禱者七以晴禱者三以雪禱者一<lb/>
朝扣夕答功利及物宏大以衍於是讙然曰蜀在西南<lb/>
民甚夥土甚狹豐年猶弗贍旱乾水溢小弗捄則饑餓<lb/>
於土地狼顧且無䇿今瀆神天地其施而赤子其民求<lb/>
者得祈者遂戊午中熟己未上熟仰父俯子是佚是帖<lb/>
盍思有以報神者乎臣某臣叔獻謹按律令列其狀以<lb/>
聞丐賜旌異以慰滿衆願者九月十七日有詔其賜御<lb/>
<pb n="KR4d0245_WYG_019-4b"/>
薌珍奩命帥臣袁某謁欵以謝臣某敬涓吉旦奉上㫖<lb/>
具牲幣板祝庸告於神退而乃言曰神與人相依而行<lb/>
也神不人不靈人不神不寧神之惠人曰信人之事神<lb/>
曰誠夫應答如響此信也至諴感神此誠也信以響誠<lb/>
誠以格信故曰神人以和唐虞盛治不在兹乎恭惟本<lb/>
朝嚴奉瀆祠垂三百禩藝祖皇帝宏建廟宫列聖相承<lb/>
遵行祀典妥靈斂福敷錫坤輿皇帝陛下體祖宗之誠<lb/>
心來明神之信助歳頒祝冊親灑御題飭諭守臣寅蕆<lb/>
<pb n="KR4d0245_WYG_019-5a"/>
縟祀神答王休孚以一信帝格神貺接以一誠蜀之民<lb/>
其衣食於吾君吾神者本之誠信焉将與天地日月常<lb/>
存而不已也臣某不佞身逢徳馨之賜敢誦顛末刋載<lb/>
樂石置諸朝廷内以侈聖主純一之誠外以敭神明孚<lb/>
佑之信逺以慰四蜀萬人之請小臣誠不勝惓惓<lb/>
　　　跋臨安府獄空奬諭詔碑<lb/>
維紹熈三年十一月乙未臣所治府圄空按故事騰章<lb/>
以聞丁酉有詔賜臣某臣跼蹐忭舞懼不足祇承休命<lb/>
<pb n="KR4d0245_WYG_019-5b"/>
竊惟聖有謨訓明徵定保其垂則逺矣乾道辛夘陛下<lb/>
以儲君領尹事閱七月獄以空告親序璽書著在樂石<lb/>
大哉王言以崇教勵俗爲端以徳善愛利爲具而方畧<lb/>
鈎距武健果敢如趙張三王者駮乎無足議爲也仰惟<lb/>
明謨大訓昭示罔極臣知所先後矣惟臣無狀蒙上推<lb/>
擇使得奏薄技於輦轂下伏自念負此隆寄怵惕以思<lb/>
罔敢一有逸豫進而親聆丁寧之㫖退而躬誦琬琰之<lb/>
章謨訓昭然所以惠詔後之守臣誠不止臣一人而已<lb/>
<pb n="KR4d0245_WYG_019-6a"/>
繼自今首善之地使民知嚮方凜凜乎興道遷義無復<lb/>
抵冒獄犴而桁楊徽纆棲置弗用實陛下昔之謨訓基<lb/>
焉臣恭拜褒綸震悸無措不勝小臣惓惓歸美之思用<lb/>
敢伐石刋載垂億萬斯年謹昧死識歳月附見於下方<lb/>
云<lb/>
　　　跋御賜書漢文翁龔遂故事<lb/>
臣某言臣誠不佞屬者待罪民曹蒙陛下過聽因其自<lb/>
請俾及外庸迺慶元二年九月戊子詔以華文閣學士<lb/>
<pb n="KR4d0245_WYG_019-6b"/>
四川安撫制置使兼知成都府命臣某臣控辭弗獲十<lb/>
一月丙子即引道甫出修門有㫖賜臣御書漢臣故事<lb/>
二爲寶軸一臣兢懼祇悐東望再拜以敬受非常大賜<lb/>
伏自惟念臣以佔畢一介遭逢聖時遂叨器使歳在壬<lb/>
子聖安壽仁太上皇帝親擢典尹京邑皇帝陛下潛龍<lb/>
朱邸臣得以近比數拜清光匪惟進之而彈壓㣲勞每<lb/>
垂天奬臣已不啻千載一遇矣繼叨從列身逢陛下揖<lb/>
遜御極繼天作子臣與昆蟲草木均被臨照時朝家事<lb/>
<pb n="KR4d0245_WYG_019-7a"/>
實繁費且重臣以謭薄繆尸計籍取予亡術捄過日不<lb/>
暇其何敢冀幸寵榮陛下既弗加誅正貳卿攝常伯金<lb/>
華玉牒咸得庀職焉天地施生萬物無報然臣分量有<lb/>
限牽位實慚乃涓吉懐章籲天再請洊膺明詔未拜俞<lb/>
音越兩月坤維謀帥首以屬臣顧以一縷係千鈞誠自<lb/>
量不足以勝隆委微臣惟恐隕越於下至於嬀閣新班<lb/>
兼金寶帶頒珍禁籞湛恩龎洪前所未見逮臣首塗之<lb/>
始宸翰特書漢文翁龔遂二事賜臣爲萬里闑外寵又<lb/>
<pb n="KR4d0245_WYG_019-7b"/>
將昭偉而風厲之仰惟雲章在天震耀螻螘昭回下飾<lb/>
端自臣始竊惟在昔守帥必有教化有政事故能導上<lb/>
徳意惠安民人文翁治蜀首以教化美人心龔遂治渤<lb/>
海一以政事靖時變迹異功齊後世嘉仰今臣愚不學<lb/>
既不能希文翁之化而甚亡具又不能望龔遂之政奎<lb/>
文頫賁大懼亡以稱塞仰惟神宗皇帝命李師中守秦<lb/>
州賜御書班超傳於道中髙宗皇帝御書趙充國傳宰<lb/>
臣乞賜諸州守臣載在青史爲萬世盛事臣猥瑣齷齪<lb/>
<pb n="KR4d0245_WYG_019-8a"/>
乃得盡䕶西蜀是不特一郡國之寄而陛下翰墨煇煌<lb/>
風雷皷舞所以昭示臣子者實上契祖宗垂謨顯訓之<lb/>
意以今視古臣抑有光焉繼自今犬馬服勞思效寸尺<lb/>
牧民馭衆而各安無事繭絲保障而知所決擇於以仰<lb/>
寛西顧之憂此臣之願也非曰臣能之也用敢敬奉寶<lb/>
畫勒諸琬琰䕶置於成都之正㕔使六十州吏戴雲漢<lb/>
之天麗日月之照億萬斯年相與激昻砥礪以對揚明<lb/>
天子休命云<lb/>
<pb n="KR4d0245_WYG_019-8b"/>
　　　再跋<lb/>
後三年自蜀召爲吏部尚書不三月奉祠時慶元六載<lb/>
也明年起帥越是年冬復入爲吏部尚書陛對之日玉<lb/>
音猶記往者帥臨安屢進見於朱邸粤自紹熙癸丑歳<lb/>
光宗擢爲從官至是已九載同列中獨爲老臣聖上念<lb/>
先朝簪履之舊繁使最多將滿歳乃得備位右府凡五<lb/>
月參預國政又七月遂歸田里蓋嘉泰三年矣方聖上<lb/>
踐位再歳間得與諸君子偕在禁橐可謂遭時甚矣越<lb/>
<pb n="KR4d0245_WYG_019-9a"/>
明年連上章請外由是在蜀四載在越一載中更奉祠<lb/>
其兩長銓部總十有一月東西二府亦通及一載此十<lb/>
年中雖在朝之日少而自知僥踰且疲懦不能應時用<lb/>
也既歸矣聖上不忍終棄一命以潤再命以潭三命以<lb/>
洪尚勤簡記俾殫幹方然度時量力勉强實難竟無從<lb/>
更宣力四方以畢其所未盡先是表疏祈解政機嘗曰<lb/>
視其凡庸則不能輔聖明以成必至之效觀其疾疢則<lb/>
不能持悠久以圖將來之功此其辭可以逆意矣今獲<lb/>
<pb n="KR4d0245_WYG_019-9b"/>
安家食荷戴君恩雖宸翰已勒石植於成都府廨懼即<lb/>
沒於地敬用重刻以永榮耀於家輒併叙晚歳出處大<lb/>
槩云嘉泰四年冬十月晦日臣說友頓首謹書<lb/>
　　　跋鄧文簡公諌伐燕雲奏<lb/>
讀文簡公諫伐燕雲之奏慨念國運之興衰版輿之離<lb/>
合蓋流涕痛哭而有不忍言者嗚呼悲夫自古忠臣諫<lb/>
士其憂深慮逺言弗見聽而乃得名於事定之日此忠<lb/>
臣諌士之幸非國之福也使漢髙聽婁敬之言唐太宗<lb/>
<pb n="KR4d0245_WYG_019-10a"/>
納魏徵之諌則平城七日之圍不能成功之悔豈復爲<lb/>
漢唐羞也敬有封侯之賞而徵有仆碑之事此豈二公<lb/>
所願耶文簡公之疏奏墨未乾而中原之禍已潰裂四<lb/>
出今七十餘年未聞强人意者此文簡公之甚不幸然<lb/>
公豈欲吾子孫懐忠追逺於數十載之後以傷今思古<lb/>
哉則又文簡公之尤不幸者也嗚呼悲夫<lb/>
　　　跋張季長同年所藏司馬温公通鑑漢元年藁<lb/>
予嘗與師友論通鑑漢髙祖元年十月下不書五星聚<lb/>
<pb n="KR4d0245_WYG_019-10b"/>
東井之文此正温公明漢史傅會之失也魏髙允謂金<lb/>
水二星常附日而行冬十月旦日在尾箕昏沒於申南<lb/>
而東井方出於寅北何因背日而行崔浩因之以驗其<lb/>
言則五星乃前三月聚東井非十月也是時髙祖未入<lb/>
闗不足爲興王之符史臣傅會明矣唐武徳初二星聚<lb/>
於奎亦以爲唐興之應然是時唐已革隋其應後時矣<lb/>
天寳大厯間或五星聚於尾箕或再出於東方皆青齊<lb/>
之分然是時乃有安史朱泚懐恩之變謂星爲唐而聚<lb/>
<pb n="KR4d0245_WYG_019-11a"/>
耶非也史臣侈瑞以同傅會前後一律也故曰盡信書<lb/>
不如無書去歳侍講金華當時講官誦通鑑至漢髙祖<lb/>
元年事予亦嘗推明此說兹來成都同年張季長示以<lb/>
温公所修通鑑藁則髙祖元年藁也舊史五星聚東井<lb/>
蓋爲異事而温公獨削之弗録是蓋春秋筆也豈後史<lb/>
臣所能萬一哉人之觀通鑑者當自識之<lb/>
　　　跋王順伯郎中定武本蘭亭修禊序<lb/>
余幼侍先君見薛氏子爲先君道定武修禊序刻頗詳<lb/>
<pb n="KR4d0245_WYG_019-11b"/>
薛之伯祖師政嘗帥定謂初得刻於定之殺狐林後置<lb/>
郡廨嵗月久矣薛至定士夫乞墨本者狎至薛惡摹打<lb/>
有聲自刋别本留譙樓下多持此以授覔者蓋先後已<lb/>
二刻居亡何薛之子紹彭私又摹刻易元殺狐林本以<lb/>
歸自是定武所藏殆薛父子所重刋二本耳故非舊物<lb/>
也然好事者稽究源流次第真贗各据所聞以定勝否<lb/>
年來有劖本之說謂薛所得殺狐林本欲以自别乃取<lb/>
湍流帶右天五字各劖一二筆私以為記又有取況之説<lb/>
<pb n="KR4d0245_WYG_019-12a"/>
謂定武者於仰字如針眼殊字如蟹爪列字如丁形紛<lb/>
紛之論莫知孰是然余獨信薛者蓋其家所親見而身<lb/>
歴之豈今所謂定武本者或出於薛氏父子所重刋者<lb/>
耶抑所挾歸者中更多故將又轉而之他也今觀順伯<lb/>
所藏余亦未敢遽以薛語劖本取況之說爲證然在等<lb/>
輩實稱第一余雖隨羣嗜此所蓄益未敢信夫以右軍<lb/>
平生得意書一字一筆皆足以心會而神遇要不必苦<lb/>
計較毫釐疑似之間余自此更當訪佳本以求正於順<lb/>
<pb n="KR4d0245_WYG_019-12b"/>
伯云<lb/>
　　　跋汪季路太博定武本蘭亭修禊序<lb/>
頃歳有薛氏子爲先君道其族伯紹彭定武蘭亭帖三<lb/>
本始末語與前輩所書畧同去春余䟦王順伯定武本<lb/>
嘗及之矣蘭亭帖距今歳月滋久本既弗一好事者說<lb/>
亦紛異然物之真謬雖相去毫釐吾人若具眼力少加<lb/>
訂正便可盡見如順伯與今季路所藏一見知爲至寳<lb/>
物也蓋肥瘦别定武先後本亦是要論余留都下九年士<lb/>
<pb n="KR4d0245_WYG_019-13a"/>
夫家所有幸數見之徃徃筆瘦而刻畫太明者甚多校<lb/>
之肥本自永和九年而下只此一行其運筆自然氣象<lb/>
渾厚已不可及其間如會有咸流弦暢清可浪猶齊攬<lb/>
數字相去尤不勝天淵他皆如此又肥本字畫之傍石<lb/>
紋自然皴動如輕煙籠染抆拭未去之狀俗語謂之粉<lb/>
紋此又不可偽爲前歳見范元卿所藏渠却未深信肥<lb/>
本者人固各有見也尤延之領袖博雅定武古本偶未<lb/>
得刮目嘗見沈虞卿之本似不減順伯季路者余雖隨羣<lb/>
<pb n="KR4d0245_WYG_019-13b"/>
嗜此而所儲殊未確僅有一二可以備遺然必求有以<lb/>
頡頏於尤沈王汪之門可也<lb/>
　　　䟦唐人臨晉人帖<lb/>
俗子贗作虞伯施題於後反爲此帖之累當剔去之尤<lb/>
伯長父子之言信矣予亦謂併其後八字宜斥去不然<lb/>
豈當使斯人寄俗子籬下耶<lb/>
　　　䟦歐陽文公帖<lb/>
右歐陽文公帖云平生進退之節準擬措置全在此時<lb/>
<pb n="KR4d0245_WYG_019-14a"/>
嗚呼其嚴哉東坡謂公見幾禍福之先脫履塵垢之外<lb/>
學者於此帖亦可以窺見萬一也<lb/>
　　　跋蘇文忠公帖<lb/>
四帖皆先生早年字其法蓋自二王如跋語帖雜之二<lb/>
王而無辨先生嘗和鮮于詩云獨作五字詩清絶如韋<lb/>
郎今又進其文於屈宋之列前輩成就學士大夫類如<lb/>
此嗟乎今不復見也<lb/>
　　　跋蘇文忠公帖<lb/>
<pb n="KR4d0245_WYG_019-14b"/>
字愈小愈難愈小而體法俱備此尤難者也坡字散在<lb/>
人間固多矣未嘗見小字精妙如此帖者蓋不盈毫忽<lb/>
而八法之體皆具鍾王帖中所無也臨安三茅觀有禇<lb/>
遂良書隂符經真蹟字極小而精絶與坡帖甚相似皆<lb/>
一世奇寶也<lb/>
　　　跋清溪帖<lb/>
池陽自唐杜牧之賦弄水亭詩本朝東坡先生賦清溪詞<lb/>
而亭與溪之名遂大聞於世其風月變態草木呈露山<lb/>
<pb n="KR4d0245_WYG_019-15a"/>
川秀逺之狀二公詩詞盡之矣兹不敢復云淳熈己亥<lb/>
某來爲郡迺即故址爲亭巋然伐石作記稍還舊觀暇<lb/>
日登亭誦詩對溪歌詞恨九原之不可作也元豐間苻<lb/>
蘺使君張公翊嘗以青溪之景命良筆圖之携至京師<lb/>
東坡首爲賦詞又囑秦少游書牧之弄水亭詩於圗後<lb/>
於是一時名公篇什序跋殆八十餘人文與名而並傳<lb/>
景以人而俱重翰墨璀璨溢於編帙後世誦之者如生<lb/>
乎其時而身見之誠池陽之盛事也某既得其帖於張<lb/>
<pb n="KR4d0245_WYG_019-15b"/>
使君凡歳月先後悉仍其舊不復差次迺刻寘亭上俾<lb/>
日對溪山欵致風月復忘不韙輒繼牧之之韻以道立<lb/>
亭思古意云<lb/>
　　　跋米元章大字多景樓帖<lb/>
淳熈壬寅十二月汪伯時自淮歸衢道由錫山泊舟梁<lb/>
溪之下携賔客訪陸泉樽酒貳簋泉酌薄暮倚春松臨<lb/>
清流爲九曲流盃之製賔主交罰亡能免者俄焉明月<lb/>
在天松影墮地泉落流散循除自鳴主人不勸而客自<lb/>
<pb n="KR4d0245_WYG_019-16a"/>
飲余醉卧亂石勺飲已不可進伯時撼余曰君毋醉吾<lb/>
有醒具矣遂出多景樓帖余讀之醒然如對偉丈夫如<lb/>
觀萬濤奔崩又如項羽破章邯時也軒然大呼索酒三<lb/>
酌有飲必酧客有善飲者爲之辟易夜既半踏月歸步<lb/>
山行如晝余獨愀然<lb/>
　　　跋米公法帖<lb/>
人之云亡心之憂矣信哉頃見章申公家所刋東坡自<lb/>
海外歸毗陵六月帖方以建中靖國改元之意爲當時<lb/>
<pb n="KR4d0245_WYG_019-16b"/>
賀甫旬日而公亡矣使天假之年所謂如有用我者吾<lb/>
其爲東周乎<lb/>
　　　跋米元章帖<lb/>
此帖米爲代人書者今留汪氏嗟夫物之遷徙豈獨此<lb/>
哉觀此令人百念灰冷<lb/>
　　　跋蔡君謨書栁子厚詩大字<lb/>
君謨大字真蹟流落人間者僅見此爾聞公之曽孫文<lb/>
昌公嘗見之自謂家藏未有也豈伯時嗜古至到造物<lb/>
<pb n="KR4d0245_WYG_019-17a"/>
固私畀之不容以異姓爲後耶<lb/>
　　　䟦司馬温公帖<lb/>
元祐初元六月范忠宣同知宻院温公以是年九月薨<lb/>
於位今觀答忠宣賀朝謝帖蓋公已得疾卧家時所書<lb/>
幾絶筆也嗚呼哀哉公以誠一格天宗主斯道既相累<lb/>
月而徳在生民勲藏盟府扶持憑藉後世賴焉方忠宣<lb/>
公自環慶來朝上問備禦西戎之䇿忠宣請罷兵棄地以<lb/>
靖邊壘諸公會議未決忠宣甫入樞府亟申前議邊人<lb/>
<pb n="KR4d0245_WYG_019-17b"/>
賴以弗恐所謂今日朝謝中外同慶是亦有見於此矣<lb/>
嗚呼公方病日無聊而休戚於國事其惓惓如此余三<lb/>
復斯帖竟日為之流涕<lb/>
　　　䟦蘇子美寶奎頌帖<lb/>
觀寶奎頌帖使人襟度飄然如排閶闔而上蓬萊也潤<lb/>
色皇猷黼黻王度非斯人其誰嗚呼惜哉<lb/>
　　　跋韓忠獻魏王帖<lb/>
前輩書尺語簡而情有餘後世道不情語至一帖累數<lb/>
<pb n="KR4d0245_WYG_019-18a"/>
百言猶恨不足是真可鄙也忠獻王與曽宣靖同相趙<lb/>
康靖歐陽文忠皆㕘預凡議政令王必曰問集賢議典<lb/>
故必曰問東㕔議文學必曰問西㕔至於大事則王自<lb/>
决之矣人謂真得宰相體後一帖盖王與趙康靖者語雖<lb/>
不多而繾綣懐舊溢於意表至謂永禆聖治則猶未忘<lb/>
前日東㕔咨謀之意也前輩心在王室其於書詞豈直<lb/>
爲問訊而已可不敬哉<lb/>
　　　跋李北海帖<lb/>
<pb n="KR4d0245_WYG_019-18b"/>
李北海七十字若草草不經意而法度咸陳毫釐必具<lb/>
好事者蓄前代名帖往往僅得墨本方訂正優劣不勝<lb/>
異同嗚呼是未見真者爾何紛紛墨本爲也<lb/>
　　　跋山谷先生茶詞帖<lb/>
後山詩云當年闕里與論詩晚歳河山斷夢思妙手不<lb/>
爲平世用髙懐猶有故人知時山谷方自戎徙黔後山<lb/>
蓋爲當時人物惜也余三復此帖爲之愀然<lb/>
　　　跋李西臺臨魏晉帖<lb/>
<pb n="KR4d0245_WYG_019-19a"/>
唐人臨書多用粉蠟紙薄紙或冷金硬黄是直欲真相<lb/>
似者西臺帖獨用厚牋摹搨筆勢迅速意足而迹弗拘<lb/>
此尤不可及不然有若似孔子豈真似孔子者耶<lb/>
　　　跋范石湖草書詩帖<lb/>
右石湖先生翰墨也紹熈癸丑某將指肅客事已道由<lb/>
呉門見公於壽櫟堂飲食教誨載辱竟日某因出道間<lb/>
詩編呈似公不鄙焉而覽之既又伸楮和墨取四絶作<lb/>
草聖頃刻即就公曰予屬和未暇書此以當和篇耳蛟<lb/>
<pb n="KR4d0245_WYG_019-19b"/>
龍驤騰蜿蜒起伏筆端變態不可窮盡視杜祁公蘇滄<lb/>
浪黄太史之筆誠兼有之又六年某繆制蜀閫繼公於<lb/>
十九年之後流風善政殆不止於猶存也仰企前規如<lb/>
在左右慨念疇昔洒翰之寵何可自祕敬鑴樂石留置<lb/>
郡齋庶幾夫古人挂劒之義且以慰蜀民愛棠之思云<lb/>
因挈大軸命小史展巻簷前月華下照字畫交映三復<lb/>
未竟已聞家僮鼻息雷鳴矣嗚呼所謂得之心而寓之<lb/>
酒者豈獨山水之樂哉翼日因書其事於帖<lb/>
<pb n="KR4d0245_WYG_019-20a"/>
　　　跋余襄公平蠻帖<lb/>
慶厯間元昊納誓請和契丹以兵臨境上言爲中國討<lb/>
賊襄公獨曰中國厭兵契丹所幸也故用此撓我耳朝<lb/>
廷命公往報公馳騎出闗見敵於帳中從容辨折往復<lb/>
數十卒屈其議遂得要領以還嗚呼子儀單騎見敵不<lb/>
足道也其精神折衝如此平蠻一事真牛刀割鷄哉三<lb/>
復勁畫懦者増氣慶元二年九月晦日建安袁某謹書<lb/>
　　　跋沈正言放蝤蛑帖<lb/>
<pb n="KR4d0245_WYG_019-20b"/>
隆興二年九月旦日與客會於妻叔知録惠公之家拜<lb/>
觀正言沈公放蝤蛑帖而侍郎周公亦嘗記夢於後客<lb/>
有言曰同一法界而無物我心者實於此見之二公真<lb/>
仁人也某曰不然君子之於仁貴乎不自狹也而不自<lb/>
狹蓋自能推始愈推而愈有餘是之謂仁今正言沈公<lb/>
再世歴臺諌造膝之語皆不虚發民之及公姓氏者率<lb/>
以手加額也侍郎周公歴更三院章奏百上非興利除<lb/>
害不言也四海赤子遂以得所此二公之仁善推至此<lb/>
<pb n="KR4d0245_WYG_019-21a"/>
豈可獨以放一鱗介之物與得一恍惚之夢而觀之哉<lb/>
異時左右聖君燮調元化使萬物各正其命則其功徳<lb/>
又不止於帖中語也某雖甚愚尚致力於不殺之戒而<lb/>
他日涖官行法敢不以二公爲師以庶幾仁之不狹者<lb/>
　　　䟦范季海摹范侍讀留題趙州諸石刻帖<lb/>
癸夘年在錫山與新灃州使君范邦定邂逅相遇邦定<lb/>
以侍讀公之適孫也屢出侍讀在資善堂所得阜陵舊<lb/>
學時奎畫及公自書數帖君臣之遇合豈一言一見之<lb/>
<pb n="KR4d0245_WYG_019-21b"/>
頃哉後十五年今復見公留題善本且聞阜陵蓋嘗宣<lb/>
取而賜覽焉唐太宗得魏徵身後一紙書而記之於笏<lb/>
殆不足道也雖然季海萬里使敵方驅馳鞍馬間一見<lb/>
此刻下馬瞬息急脫墨本以歸非敏且勇誰能辦此漢<lb/>
陳湯出西域所過城邑山川必常登望其志逺且大矣<lb/>
卒之將義兵行天誅斬郅支單于懸於藁街爲漢雋功<lb/>
今季海疋馬敵廷能於登望俄頃中遇事敏且勇如此使<lb/>
得萬人而往則威震百蠻當不在陳湯下尚他日見之<lb/>
<pb n="KR4d0245_WYG_019-22a"/>
　　　跋默堂先生帖<lb/>
東坡先生道由廣徳薛昻以郡文學見昻自以年少氣<lb/>
銳與坡論議滋久遂及新學推尊其說累數千言不停<lb/>
口坡縱其喋喋無語及之昻語竟坡徐曰教授後生然<lb/>
成敗政不在今日也今觀黙堂先生帖其論王氏之學<lb/>
憂深思逺而獨要其終一歸於國家治亂之所繋極而<lb/>
至於華戎之變其流毒餘孽至今未泯者此豈區區學<lb/>
者欲以一時之說事科目中程度可得而是非之哉自<lb/>
<pb n="KR4d0245_WYG_019-22b"/>
昔志士仁人爲天下國家慮者不憂其變而憂其窮不<lb/>
計其近而計其逺夫倚道以徇利其端倪之發必有以<lb/>
柔恱夫人之心然自其學之一窮而變之極於既逺則<lb/>
乘其禍者乃至於君臣猶不能以相保此坡所謂成敗<lb/>
不在今日而先生亦曰誰實兆之天下之患其機故如<lb/>
此也先生方輕一身如鴻毛嫉權臣如犬彘國論未定<lb/>
死且弗䘏故讜言一發而身已斥去然至今數十載其<lb/>
憑藉扶持生民隂受其賜而不可窮者淵源所漸其及<lb/>
<pb n="KR4d0245_WYG_019-23a"/>
人之逺又如此余三復此帖終日不能釋手云<lb/>
　　　跋趙監簿帖<lb/>
本朝文治之盛教養所漸䟽昵爲一慶厯置睦親宅兩<lb/>
教授又課經典文辭二百年間本支蕃衍秀頴層出至<lb/>
不幸多事而懐忠挺節者又凜如也吁有以哉今觀監<lb/>
簿之帖足以驗慶厯所以詒謀之意矣<lb/>
　　　跋昭明文集<lb/>
池陽郡齋既刋文選與雙字二書於以示敬事昭明之<lb/>
<pb n="KR4d0245_WYG_019-23b"/>
意今又得昭明文集五巻而并刋焉所以事神者至矣<lb/>
夫神與人相依而行也吏既惟神之恭神必惟吏之相<lb/>
則神血食吏禄食斯兩無愧<lb/>
　　　跋李允蹈思故山賦<lb/>
孟子謂豪傑之士雖無文王猶興此三代盛世事也漢<lb/>
始以科目取士今相望幾三千年不復有所謂英豪俊<lb/>
傑士矣士所抱負者大而使拘攣於文字繩墨之内豈<lb/>
復有英鋭氣哉科目得人其最可稱者不過公孫晁董<lb/>
<pb n="KR4d0245_WYG_019-24a"/>
耳渥洼汗血之駿而束以羈馽顧其志豈甘此耶彼既<lb/>
不足以得天下士而上之人又諉曰有科目嗚呼此允<lb/>
蹈所以思故山而賦歸也雖然東坡先生謂君家但草<lb/>
凌雲賦我相夫子非癯仙此又允蹈家舊事其毋曰憂<lb/>
心怦怦涕滂兮而自困抑哉癸夘三月二十五日<lb/>
　　　跋胡元邁集句詩帖<lb/>
和六材以爲弓繪五色以爲服組織縷結而錦繡具長<lb/>
短十九而笙簧成數者皆天下之至巧況於稡古人之<lb/>
<pb n="KR4d0245_WYG_019-24b"/>
美句聨事比律以爲詩哉若元邁者亦甚巧且博矣夫<lb/>
其詠異事其人異時其出異手而元邁方裂而取之如<lb/>
即一事混而成之如同一時比而聲之如出一手信乎<lb/>
其爲文也老蘇謂繡繪錦縠衣服之窮美者尺寸而割<lb/>
之錯而組之以爲服則綈繒之不若此元邁所自疑者<lb/>
僕謂風行水上自然成文觀所集暮遊江村詩政使八<lb/>
君子者自爲之其自然成文恐不過是亦何惡於割與<lb/>
錯哉雖然如萬斛泉源不擇地而出滔滔汨汨雖一日<lb/>
<pb n="KR4d0245_WYG_019-25a"/>
千里無難此又文之出於我而不可禦者則僕猶有望<lb/>
於元邁云<lb/>
　　　又跋餞仲甄舊詩<lb/>
仲甄國博頃予在學省爲同舍郎今二十七年嗟乎仲<lb/>
甄爲古人久矣予來帥蜀閱三年而仲甄之子大雅相<lb/>
過且出昔所餞仲甄歸蜀之詩懐賢念舊不覺泫然前<lb/>
輩於故舊子孫深所屬意予雖不能如西門思恭以師<lb/>
友教導鄭亞之子然仲甄有子克自植立他日必能振<lb/>
<pb n="KR4d0245_WYG_019-25b"/>
起門户尚刮目見之<lb/>
　　　跋惠齋草書千字文<lb/>
自昔學士大夫以翰墨稱者固不乏人而閨闥之間能<lb/>
擅其美者自晉宋至今僅一二數也唐仙女呉彩鸞工<lb/>
小楷一日夜書廣韻一部得之者售金可一兩亦以罕<lb/>
得爲寳爾惠齋未笄已落筆數百紙散在人間今又存<lb/>
二十年矣草書千文特其一也真衛夫人之亞呉彩鸞<lb/>
其惠齋之細也耶子由遣示千文因著數語<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東塘集卷二</head>
    <p>
<pb n="KR4d0245_WYG_002-1a"/>
欽定四庫全書<lb/>
　東塘集卷二　　　　　　宋　袁説友　撰<lb/>
　　七言古詩<lb/>
　　　仲春勸耕有獻兩岐麥者和丁端叔茶使韻<lb/>
周原膴膴侔歌頌我訪春郊届羲仲市橋曲屈古招提<lb/>
媚日暄風傍韉鞚布宣徳意父老喜醉飽盤餐兒女共<lb/>
眼㸔秀色壟頭多風落輕花枝穂重東皇生意滿阡陌<lb/>
不待池塘春草夢道傍瑞麥獻者誰秀出雙枝駭羣衆<lb/>
<pb n="KR4d0245_WYG_002-1b"/>
春風和氣下披拂産出禎祥呈妙用我思昔嵗旱為虐<lb/>
㡬度牋天香火供懸知政拙漫心勞自慚弗稱甘泉從<lb/>
今年春到一犂牛是處膏腴飽耕種舉趾于耜競東作<lb/>
剥棗烹葵弭田訟三農儻遂富庶樂四體如忘疴癢痛<lb/>
只今貽此来牟喜大手鋪張煩屈宋崆峒有詠拾遺語<lb/>
茂陵作頌相如諷<hi>司馬相如居茂陵作頌曰嘉穀六穗</hi>詩成豈待擊鉢催<lb/>
句惡自慚操管弄與君拍手頌豐年姑置别離傾酒甕<lb/>
　　　行麥壟<lb/>
<pb n="KR4d0245_WYG_002-2a"/>
農操豚蹄競謀鬼已信今年非昔比十日五日風雨時<lb/>
好語急傳兒女喜南来麥熟春事収東郊日落人影稠<lb/>
騷人一見喜不盡新詩預慶豐年秋懸知聖徳回天地<lb/>
荒政已修非罪嵗目前更㸔牧羊人不覺維魚来夢寐<lb/>
　　　禱祈喜以甲子日得晴<lb/>
去年閔雨忙今年以晴禱年年水旱苦闗心憂國不知<lb/>
身暗老蜀田百里無陂池山頭隴畝如畫棊平時憂旱<lb/>
不憂水秋水十日憂雨垂天公忍使垂成阨但把精誠<lb/>
<pb n="KR4d0245_WYG_002-2b"/>
期感格扶桑忽上東海来一夜天清風露白今朝甲子<lb/>
逢晴秋定應無耳生禾頭少待餘糧棲畝日倩渠送我<lb/>
歸田休<lb/>
　　　詠晴<lb/>
農夫一飽甞憂遲十年五旱無已時今年隴上消息好<lb/>
天不靳我食與衣黄梅雨了時雨至三尺稻梗一尺泥<lb/>
不憂夏潦憂甲子阿香忽放雷車歸白波翠浪雨霑足<lb/>
已覺抄雲先簸粞新春入甑供晨炊吾農自此今無饑<lb/>
<pb n="KR4d0245_WYG_002-3a"/>
邇来更説蠲輸好州邑撫我如嬰兒如今不怨田家苦<lb/>
但憶詩人歌子婦<lb/>
　　　喜晴即用前韻<lb/>
春田欲雨常憂遲夏田得雨嗟踰時春耕夏耨兩無及<lb/>
眼乾淚竭空沾衣翻翻聫聫脚力盡萬車不救一尺泥<lb/>
朝看東南暮西北晚霞倐忽山頭歸白日一照黄潦定<lb/>
秋来凖擬篩紅粞早田拾得晚田熟今年更救明年饑<lb/>
念夫隴上一月宿趂晴歸欲呼妻兒與夫嵗嵗同甘苦<lb/>
<pb n="KR4d0245_WYG_002-3b"/>
未容恤緯慙嫠婦<lb/>
　　　江行有惠梅花者因憶杜少陵云江上被花惱<lb/>
　　　不徹無處告訴只顛狂遂借此意而吟<lb/>
去年短櫂孤山閣尋得横斜在籬落帯花飲酒六七人<lb/>
醉傍錢塘城下泊今年江上花惱時無處告訴狂如癡<lb/>
一枝的皪對無語獨把詩酒相羈縻平生百念輕於髪<lb/>
惟有梅花心未歇只愁花謝老相催老盡頭白花又發<lb/>
　　　峽中聞杜鵑<lb/>
<pb n="KR4d0245_WYG_002-4a"/>
春風破曉晴嵐濕客子竛竮去程急空山兩兩杜鵑聲<lb/>
回首家鄉無羽翼勸歸不歸聲厭多旅懐剌剌空奈何<lb/>
君不見秭歸城上今啼不多少行人滿江口<lb/>
　　　聽道人彈琴<lb/>
東城尋春春事濃長嘯理䇿蓬菴中道人飯了徒快睡<lb/>
萬慮一洗惟絲桐髙山不斷春嘖嘖流水無言聲磔磔<lb/>
月明露冷意有餘夜想朝吟恨誰釋平生心賞竹間尋<lb/>
嵗晚欣逢正始音煩君更撫文王操慰我寒忩在此琴<lb/>
<pb n="KR4d0245_WYG_002-4b"/>
　　　和林子長海棠韻<lb/>
去年寒食猶依然海棠花落南溪前風隨雨雪作三厄<lb/>
燕支落盡無人憐今年花下去年色不暖不寒三月天<lb/>
花間置酒君有意我負宿約慚周旋年年惜春春易老<lb/>
春去花殘常恨早勸君更辦一杯春明朝捲地東風掃<lb/>
園溪已漲桃花急月明夜釣漁舟笠君能割我半亭溪<lb/>
寧嘆此錐無地立<lb/>
　　　和趙周錫詠魏南伯家葱茶韻<lb/>
<pb n="KR4d0245_WYG_002-5a"/>
武夷十月甞先春風生兩腋撩詩人玉塵一縷輕且純<lb/>
不與凡味争比鄰鐺中碧玉濤湧銀七盌不厭烹啜頻<lb/>
書窻假寐熟欠伸重煎倍覺滋味匀吾鄉此茗孰與倫<lb/>
誰家却説江茶珍剥葱細切誇珠蠙泛甌更騁如鋪璘<lb/>
不知珉玉難並陳從来居上嗟積薪魏君胡為白頭新<lb/>
懐兄詎可論不均我雖曽沃齒下齦不敢溢美忘鄉津<lb/>
方圭圓璧當春晨請君反本毋予嗔<lb/>
　　　和林子長謝徐吉甫蒲萄韻<hi>吉甫生子與仲子同日</hi>
<pb n="KR4d0245_WYG_002-5b"/>
吾兒癸夘豚犬耳徐家同日生明珠廼翁愛子愛其類<lb/>
堆盤嵗嵗分甘腴甞新既足㫖甘奉遣送更欲均有無<lb/>
但肯食芹而美矣如渠此意夫豈徒嗟予已老将疾至<lb/>
肉味不啜惟僧蔬忽驚馬乳墮几案未免饞口飡其餘<lb/>
及兹滿架未零落少待明月相攜壺<lb/>
　　　和魏南伯乞酒韻<lb/>
古人行斾誇碧油我舟寂寞隨處留何人夜半詩博酒<lb/>
鬼神欲泣如楚囚一朝江上同漂泊莫向樽前情淡薄<lb/>
<pb n="KR4d0245_WYG_002-6a"/>
為君更作白頭吟欲辦錦囊慙句惡<lb/>
　　　小飲<lb/>
殘蟬古路無人跡瑟瑟西風已三日杜門却掃處一室<lb/>
顛倒筆硯理書帙平生但恐辜吟筆薄宦雲浮奚固必<lb/>
客来相與入詩律一葉庭柯恍如失<lb/>
　　　和王使君恵詩酒韻<lb/>
我生紀厯三逢申乆矣隻影誰為親戀彼溪山意已在<lb/>
舉目更友君子人言論道徳歸大醇葑菲下采顔色温<lb/>
<pb n="KR4d0245_WYG_002-6b"/>
買羊一見慰飢渇載酒三就忘辛勤今朝好語㡬盈門<lb/>
排攅炫晃驚童孫字向紙上欲翻舞句生妙處増清新<lb/>
推忩更沃囁嚅口便覺四體陶然春嗟予從此毋多作<lb/>
君方袖手韜竒畧詩壇行即拜将軍莫謂小兒多淺薄<lb/>
　　　和董顯叔韻<lb/>
江南人物在覿面足以慰予疇昔念識公只在文字間<lb/>
君子若人今子賤江湖路逺暌言談八年於外自亦閒<lb/>
有時拂拭舊珠玉端欲論詩伯仲間公懐席珍方就聘<lb/>
<pb n="KR4d0245_WYG_002-7a"/>
一航我欲長安近只知喜接故人歡寧羡官髙如斗印<lb/>
羇懐寂寞逢春光未著語意何可當下帷諸孫出新句<lb/>
如蠒抽緒思無疆一詩傑出駭竒創陡覺詩壇羣膽喪<lb/>
自憐老退無好懐語不驚人慚少壯宦情不絶真如絲<lb/>
有憤莫吐誰與咨只今猶得斯人語剰有風騷同激推<lb/>
不堪人事長乖處聞説扁舟復西去十年一見意匆匆<lb/>
更冩瀟湘别離句男兒氣節天所資道大何計合與違<lb/>
但讀詩書談世事㸔公衣錦他年歸<lb/>
<pb n="KR4d0245_WYG_002-7b"/>
　　　和野堂恵老中秋月蝕韻<lb/>
一年清絶中秋時仰天髙欲攀桂枝乾坤鎔入玉奩鑑<lb/>
萬象一掃光芒垂今年不見今宵月有物噉之傾且仄<lb/>
惜哉至此狼狽凶空效玉川歌月蝕一盃相囑三更夜<lb/>
安得飛来明月借明年應解勝今年莫使詩人愁筆下<lb/>
吁嗟今夕知何夕且對孤燈照忩隙夜闌搔首獨翻書<lb/>
且喜燈前雙眼碧<lb/>
　　　和張季長少卿塵外亭韻<lb/>
<pb n="KR4d0245_WYG_002-8a"/>
金城玉壘雄西邉雲崖凛凛摩蒼天環城萬井四十里<lb/>
無處著眼江頭煙我来登臨重嘆息搜索勝景披雲巔<lb/>
結亭百雉上南郭山川映帶圍桑田春風城南細麥好<lb/>
夏雨城北圓荷鮮長瀾四溢去不斷茂林百種森當前<lb/>
朝光下卷西山霧界天一白如鎔甄兩年寂寞誰知已<lb/>
一日邂逅詩中仙品題印可喜所遇瀾翻筆下源流泉<lb/>
平山醉翁何以重一詞一記垂千年於今塵外已獨歩<lb/>
壯觀絶致誰争妍痴兒莫苦簿書債一笑亭上應忘筌春<lb/>
<pb n="KR4d0245_WYG_002-8b"/>
来花栁賸遨樂念我一舸方東遄甘棠遺愛定無有赤<lb/>
壁懐去猶能全他年吴蜀問安好簡繒各寄滄浪篇<lb/>
　　　和周元吉提刑席上得雨韻三首<lb/>
西山忽作暮捲勢長蜺噀水驅炎暉雷車震動吹海立<lb/>
火傘退避如鷁飛天公不憚翻覆手客醉何惜淋浪衣<lb/>
雲収暑退夜空濶歸路已覺星河稀<lb/>
湖山十里圍萬井烟雲過盡迎朝暉連巒得雨有餘態<lb/>
歸鷺倚風無限飛田頭逺布翠縠浪池上暗濕紅裙衣<lb/>
<pb n="KR4d0245_WYG_002-9a"/>
山翁何惜一倒載及此訟簡人已稀<lb/>
蓬莱秦望兩如峙中有萬頃浮光暉自憐俗吏脚不厯<lb/>
每欣竒觀身欲飛芃芃布野翠捲浪靄靄出袖雲為衣<lb/>
詩材滿目供不盡只恐寡和詩人稀<lb/>
　　　野堂恵老恵筍<lb/>
騎臺落日飱秋菊寒食江南饌餳粥一年節物正撩人<lb/>
賸把嘗新伴幽獨平生慣飽藜藿淡口腹累人何日足<lb/>
故園又作穿籬態解籜呈新包一束甘寒不澆礧磈腸<lb/>
<pb n="KR4d0245_WYG_002-9b"/>
一飯更須炊白玉年来稍學長沙味一月煨藏愛餘馥<lb/>
腥羶棄去不復念從渠且負將軍腹老僧日食常住供<lb/>
飽坐饑食不論斛春来不訟籜龍寃每誦坡僊食無肉<lb/>
箇中風味有誰同付與新詩照湖緑<lb/>
　　　謝恵補之送梁杲墨<lb/>
江南黟歙千峯長盤紆融結百鳥頏鍾靈孕秀山之玉<lb/>
中有石墨時伏翔曹公萬斤如贏糧士龍二螺石髓香<lb/>
人間那得掣筆郎此物我亦成空囊松煤僅貯陳𤣥光<lb/>
<pb n="KR4d0245_WYG_002-10a"/>
磨楯未辦文檄梁知公腹藁誇成章夢中盈袖方櫝藏<lb/>
仲将一㸃容升堂佳哉秀句来一方愧我學書臨池旁<lb/>
幸公瓊報母相㤀<lb/>
　　　寄于忠父先生<lb/>
天教英雄聲名好滿眼㸔渠騰蹋早吁嗟世事暗如漆<lb/>
虞卿窮困劉蕡老平生翰墨彌九州豐城埋劒干斗牛<lb/>
一官了不受羈束婆娑風月聊歸休天欲成之煩一蹶<lb/>
子美東屯笑耕月諸山摇落不成林看取孤松嵗寒發<lb/>
<pb n="KR4d0245_WYG_002-10b"/>
西湖十頃玻璃風酒闌豪氣詩千筒請君流水照冰雪<lb/>
長魚豈與蝦蜆同<lb/>
　　　再賦<lb/>
詩来已報平安好猶恨得公詩不早忽聞單舸下滄浪<lb/>
却喜此翁元未老折腰耐辱来皇州大手妙割無鷄牛<lb/>
平生拄腹五千卷百未一究真難休我昔從之曽竭蹶<lb/>
刮眼期公空嵗月老来猶足舉千鈞豈是周郎獨英發<lb/>
苕溪獵獵蘋花風溪樓萬瓦如鋪筒未須黄帽催歸去<lb/>
<pb n="KR4d0245_WYG_002-11a"/>
尊酒一笑期君同<lb/>
　　　　贈青眼楊相士<lb/>
秋風摵摵敲庭檟獨卧孤窻類瘖瘂道人剥啄向東塘<lb/>
欲識酸寒孟東野公今以直不以情我亦論心不論形<lb/>
　平生方寸只如此政可煩公䨇眼青年来萬事翻成覆<lb/>
幸有藏家書可讀丁寧莫學世間癡苦欲從公専問福<lb/>
　　　潜聖汪君辱借詩編作小詩歸之<lb/>
是客胷中春百頃日夜葩花落毛頴竒芳珍艷亦不乏<lb/>
<pb n="KR4d0245_WYG_002-11b"/>
緑賸紅餘盡桃杏定収三冬充腹肆那費五車壓牛領<lb/>
不憂銅雀吻乾燥正喜詩泉勢奔猛舉檛聊作漁陽摻<lb/>
成篇半是吴江冷誰憂𤣥豹老雲霧寒谷空濛光欲炳<lb/>
　　　渡嘉陵江宿什邡驛<lb/>
山程十日不見江前日初逢黎渡水牽車又到渠江畔<lb/>
漾漾翻波意尤美今朝嘉陵江水寛危峯大石更巑岏<lb/>
棹兒艇子呼晚渡亦刜鉦鼓推標竿渡頭楓緑薔薇宻<lb/>
我宿山南雍城側細思青史什邡侯君恩何似嗟来食<lb/>
<pb n="KR4d0245_WYG_002-12a"/>
　　　過蝦蟆泉<lb/>
平生一壑清濯裳愛泉謹䕶如隄防酌飲爰至蝦蟆涪<lb/>
水經第四源流長天教神禹使壬甲幻得蟾蜍半山壓<lb/>
建瓴瀉出沆瀣清底事汗流猶背浹恵山車馬松江舟<lb/>
兩泉寒冽天下求不知此水更竒品世間實處多名浮<lb/>
　　　過渠江渡<lb/>
櫂歌江峽三月程頗厭風濤困征艣驅車山路兩旬浹<lb/>
又覺﨑嶇萃勞苦甘溪嶺下冉村路一道渠江拆山塢<lb/>
<pb n="KR4d0245_WYG_002-12b"/>
風平雨細無皺面浥浥寒漪清客暑渡船也學鉦鼓聲<lb/>
催上籃輿傍江滸夷猶短檝瞥眼過却懐江程乆如許<lb/>
山蹤水跡本逰戱南北東西慣安處兹行兩脚不遺力<lb/>
千里環山㡬艱阻一江淼淼横目前如渴得泉旱得雨<lb/>
流波聞向合州去却入恭江匯西溆便欲挾浪扁舟西<lb/>
褰裳回首忻從之君恩如天未酬一一念惓惓繫孤跡<lb/>
　　　過故郡渡<lb/>
山路一千三百里中間四渡今江流天涯作客壯年事<lb/>
<pb n="KR4d0245_WYG_002-13a"/>
老馬長途㡬日休誰知江深念歸客日向峨岷無盡頭<lb/>
舉首白雲天共逺四方上下與同愁<lb/>
　　　過黄泥坂<lb/>
牽車緩上黄泥坂複嶺重崗甚前日躋攀千級下如之<lb/>
十里三山三降陟平生兩脚疲辛酸嵗晚行路熟蹣跚<lb/>
人言蜀道如登天未必登天如此難<lb/>
　　　登嘉州萬景樓<lb/>
我行大江西勝槩數追逐南樓岳陽上雄絶快心目今<lb/>
<pb n="KR4d0245_WYG_002-13b"/>
到西南第一樓嗟哉餘子真碌碌巖層嶂疊匝天外蒲<lb/>
净葭叢蘸江曲三峩之雪晚在望九頂之雲暗相矗縈<lb/>
紆拱揖儼左右吞吐澎湃環山腹瀰瀰漭漭三萬頃何<lb/>
止江郊供逺矚俯觀大象欲墮地仰摘星辰㡬可掬一<lb/>
天萬景不可状盡付此樓歸約束危欄徙倚納清觀蹁<lb/>
躚意已追鴻鵠仙官五千九百到我亦悠然立於獨霧<lb/>
收江際天接水日動山尖光漾木倚樓拍手呌青天一<lb/>
笑江横送飛鶩<lb/>
<pb n="KR4d0245_WYG_002-14a"/>
　　　舟行遇逆風<lb/>
扁舟直下滄浪緑百里溪程消一宿天公嘘吸解窮人<lb/>
逆水衝風何太酷年来矻矻便深居一動一静誠何如<lb/>
不堪世事苦相逼政自未免奔走餘今朝莫訝東風逆<lb/>
明日歸舟順如翼世間逆順豈關人自是人心長戚戚<lb/>
　　　過馬肝峽石形與色皆如馬肝迸出峭壁之上<lb/>
　　　予觀之盖石芝耳大窠一本小者四五不知風<lb/>
　　　雨㡬百載而質不敗賦石芝行<lb/>
<pb n="KR4d0245_WYG_002-14b"/>
巉巖復巉巖昨日通靈灘通靈二十里有峽名馬肝一<lb/>
山削壁立萬仭中有突兀如芝蟠輪囷累片葉盤結分<lb/>
枝欒宛然老枝菌如出枯樹端大窠數尺迸崖縫小者<lb/>
四五髙低攅徃来競稱馬肝石不悟石芝為異觀朝廷<lb/>
日清明郡國無曠官鍾此温厚氣瑞草凝㠝岏不見為<lb/>
羊又為馬石芝靈異元非難此芝瑞峽中一一行人㸔<lb/>
何人果妙丹青手便可圖上歸長安<lb/>
　　　舟人强以二鍰多取漁人之魚余増百錢與之<lb/>
<pb n="KR4d0245_WYG_002-15a"/>
　　　作漁父行<lb/>
老父家住逢家洲無田可種漁為舟春和夏炎網頭坐<lb/>
茫茫不覺秋冬過賣魚日不滿百錢妻兒三口窮相煎<lb/>
朝飱已了夕不飽空手歸去蘆灣眠今朝何人買鮮鯽<lb/>
直得千錢酬二百抛錢帆去了不譍却謝君子為増益<lb/>
嗟嗟莫怨行路人滿江風月儂最親但㸔漁翁更强健<lb/>
銀刀赤尾長鱗鱗<lb/>
　　　峽中瀑布泉<lb/>
<pb n="KR4d0245_WYG_002-15b"/>
萬石枕山眠千峰隨路轉林深暝巖穴一道寒泉濺分<lb/>
明氷箒垂空壁隠約珠簾掛蒼石深山寂寞有誰知只<lb/>
與行人潤詩筆<lb/>
　　　孔明廟柏<lb/>
陵邱冉冉烟草新叢祠寂寂君與臣千年不死一庭柏<lb/>
八陣猶餘三峽春<hi>八陣圖在夔州城外春時郡人載酒歌舞其上</hi>昔人已化遼<lb/>
東鶴古徃今来事如昨當年魚水奮雲龍天不興劉死<lb/>
諸葛<lb/>
<pb n="KR4d0245_WYG_002-16a"/>
　　　題天衣寺<lb/>
稽山道上多名蹟萬頃湖光襯山色雲蒸霧集累千年<lb/>
屈指風流㡬人物平生佳處身曽經頼此泉石供餘齡<lb/>
愛山何惜買山費明珠不博娉與婷我聞天衣最竒絶<lb/>
萬頃清凉掃煩熱持經夜半鳥鼠聽忽覩金僊起還滅<lb/>
把茅從此成開山法華妙果僧中賢當時十詔徴不起<lb/>
神竒變化泥生蓮山神謹䕶泥封詔獨有遺風傳内教<lb/>
袈裟金縷照琉璃時放祥光蔽雲物我来官守無時閒<lb/>
<pb n="KR4d0245_WYG_002-16b"/>
著脚未厯城南山區區俗眼空自翳耿耿此意如循環<lb/>
我心豈是真如石慙愧新詩與推激自憐未到此山中<lb/>
想見入山深未得要令攻俗如攻城兹逰約與秋風迎<lb/>
吾曹豈辦痴兒事為君一醉南湖清<lb/>
　　　朱東父作室<lb/>
貪夫築室齊雲湄滿溢既死不可持佳哉髙人世念薄<lb/>
文室緝綴如繭絲門前流水照明月門裏有詩清更絶<lb/>
汲泉欲潄齒怯寒擕杖先登腰易劣客不待速来往頻<lb/>
<pb n="KR4d0245_WYG_002-17a"/>
剥啄扣門有誰譍主人酌酒要客醉坐客見花心自醒<lb/>
長松古栢垂楊岸為萁一畝酒無算花開詩酒足逢迎<lb/>
花謝蝶蜂漫零亂萬物榮枯付逹觀我欲從君著眼看<lb/>
儻能剩掃床頭金笑彼人間癡死漢<lb/>
　　　揚州堡寨<lb/>
西風一舸来揚州疋馬直上新城頭環城九里十六歩<lb/>
一一峭壁臨深溝俄焉唯喏兩軍士衆手指示陳其由<lb/>
揚鞭試問築城意曰堡曰寨何所謀誦言長淮十六郡<lb/>
<pb n="KR4d0245_WYG_002-17b"/>
天險地利兹其尤江横萬里限南北藉此屏翰屯咽喉<lb/>
向来强敵蹈此境夜半一叱遭䖍劉平疇曠野不可限<lb/>
一城未足防侵牟髙城西北古城後因勢决䇿成楚丘<lb/>
四門大開樓櫓備中有萬甲蔵戈矛譬如一鎧何足恃<lb/>
被之重鎧前無憂乃知舊臣建議僅出此我亦䇿馬嗟<lb/>
去休不知城二勢則一添足畫蛇真贅疣君不見紫巖<lb/>
先生昔經理釣橋深塹先防秋當時方畧豈不究而使<lb/>
浪䇿為今羞吁哉成事不復説只恐前計無時酬書生<lb/>
<pb n="KR4d0245_WYG_002-18a"/>
銜命偶經履一見敢謂可與不世間萬事一笑裏輕帆<lb/>
送我催行舟<lb/>
　　　題陳日華二友堂<lb/>
書生作吏從朱墨官事紛紛何日息不堪鴈鶩對敲朴<lb/>
寧解詩書伴松竹太丘退食何蕭然筆研不落塵埃邊<lb/>
前嵗讀書山水縣今年二友来通川料君捧詔還朝日<lb/>
老蓋寒梢應的皪此時留與後人看要使清風繼前跡<lb/>
　　　送陳景齋宰鈆山<lb/>
<pb n="KR4d0245_WYG_002-18b"/>
我昔曽為江左國賸説鵝湖今壮邑頻年官府苦催科<lb/>
百里齊民猶珥筆男兒遇事難是圗猛士縛獸須於莬<lb/>
才髙政不較難易知公此去無趦趄嗟予仰韓如仰斗<lb/>
公亦登門及予否為言饑餓六年中兩眼猶能記千首<lb/>
　　　送周可大守通州<lb/>
丈夫憂國如憂身疴癢疾痛均傷生胷中百藥寒凉明<lb/>
有疾一試真權衡我觀周郎真豪英落落磊磊通而清<lb/>
少年志欲天下平夜光無因匹夫驚萬卷堆胷兀相撑<lb/>
<pb n="KR4d0245_WYG_002-19a"/>
尚論千載欣談兵不堪北首瞻神京抵掌不平中屢鳴<lb/>
老来符竹䟽新榮捧檄正須堪一行舌翻衮衮傾波瀛<lb/>
察譏之説何鏗鍧龍頭悦懌意若迎領畧健論心為傾<lb/>
朱轓好去方北征黄堂暇日煩經營老狐戀戀巢穴成<lb/>
兩雛兢鬭誇紛爭料公志畧須縱横邊塵一洗誅長鯨<lb/>
片言定可攻聊城覆巢熏穴无餘氓牢盆細務毋太縈<lb/>
簿書期㑹母留情只今了却功與名大副昔年梁楚聲<lb/>
我来蹤跡水上萍與公相望㡬連甍交情契合踰弟兄<lb/>
<pb n="KR4d0245_WYG_002-19b"/>
頡頏上下相嘲評有時立論披腹呈彼此浩氣俱崢嶸<lb/>
公今事業行軒轟我懐礧磈方聾盲願公不負忠與誠<lb/>
歸来濶歩名公卿願我百念一羽輕公乎訪我惟巖耕<lb/>
　　　送王齊卿教授造朝<lb/>
江浄孤月寒山空野梅白我是天涯人却送東行客送<lb/>
君直上蓬山首莫忘西南困征取功名富貴不須多只<lb/>
把詩書垂不朽<lb/>
　　　寄中都故人<lb/>
<pb n="KR4d0245_WYG_002-20a"/>
千山疊疊髙入天中有縹緲之神仙壁立煙容風虎卧<lb/>
林深洞啟雲龍潜長安詩翁有健筆蜀道客子無新篇<lb/>
尺書萬里寄天逺萬一故人曽我憐<lb/>
　　　用楊誠齋韻題吴夢與集<lb/>
大鈞落落元無鉤百尺空卧元龍樓天生斯人竟何用<lb/>
摇筆僅可供眉愁詩人慣作驚人語富貴迫人嗟㡬許<lb/>
世間萬事要其終只今此道猶能東<lb/>
　　　陳日華刪定讀書林<lb/>
<pb n="KR4d0245_WYG_002-20b"/>
雄編已汗南山竹對坐松篁誇鼎足猶嫌官事作癡兒<lb/>
故向書林巧徴逐蒼龍宛轉鱗之而此君寂寞清且髙<lb/>
晚来鴈鶩無人進又報明公欲變騷<lb/>
　　　題王順伯秘書所蔵蘭亭修禊帖<lb/>
永和九年暮春日蘭亭修禊羣賢集含毫欲下意已先<lb/>
媚日暄風佐摇筆當時一筆三百字但説斯文感今昔<lb/>
誰知已作尤物㸔流傳人間天上得天髙地逺閟不示<lb/>
僅許一二翻摹勒忽然飛上白雲俱徑入昭陵陪玉骨<lb/>
<pb n="KR4d0245_WYG_002-21a"/>
識真之士已絶少真者一去嗟難覔紛紛好事眼空眩<lb/>
只把殘碑慕真迹蕭郎䄂去明真贋定武傳来差甲乙<lb/>
如丁如爪辨形似不豐不露分肥瘠人亡無復見風流<lb/>
漫費精神疲得失臨川先生天下士古貌古心成古癖<lb/>
捜竒日富老不厭如渴欲飲饑欲食有時瞥眼道傍見<lb/>
倒屣迎之如不及牙籖軸已過三萬集古録多千卷帙<lb/>
平生著意右軍處並蓄兼収一何力賞音本在筆墨外<lb/>
何必此優而彼劣清波萬頃渾一㸃明月一輪雲半入<lb/>
<pb n="KR4d0245_WYG_002-21b"/>
是中元不礙真趣氣象典刑尤厯厯知我罪我春秋乎<lb/>
政爾未容言語直我方隨羣厚其嗜門户弗彊纔僅立<lb/>
幾年㝠捜政無那剩欲流涎分半席閱公善本三四五<lb/>
不覺長歌書卷側羲之死矣空費公家九萬箋安得斯<lb/>
人寫金石<lb/>
　　　十月雪四白<lb/>
夜来風絮鳴觚稜紛紛消息何頻仍不堪十月已四白<lb/>
豈暇一嵗誇三登祁寒未必小民怨哭雪政恐樵夫憎<lb/>
<pb n="KR4d0245_WYG_002-22a"/>
窮閻冷市糴貴榖破竈濕葦燒層冰寒忩又凍詩翁筆<lb/>
清夜誰憐貧婦織人言宜瑞不宜多官放論錢不論日<lb/>
請君髙吟祈碧蒼願天今夕開扶桑寄語龍公且相卹<lb/>
忍待明年莫倉卒<lb/>
　　　傚東坡從歐陽公詠雪體不用鹽玉鶴鷺絮蝶<lb/>
　　　飛舞為比不使皓白潔素等字<lb/>
樓頭一夜寒聲促但怪重衾慣藏六小窻起聴枯葉鳴<lb/>
更覺凝寒透肌粟乃知龍公修故事幻作輕細巧翻覆<lb/>
<pb n="KR4d0245_WYG_002-22b"/>
搏空積勢欺簷楹過眼隨風滿坑谷雲濤衮衮浩無際<lb/>
頃刻庭前三萬斛小山愛我已霜髩老盡蒼崖垂布瀑<lb/>
兒童愛雪不愛身堆削形橅笑盈掬風梢嫋娜困無奈<lb/>
一一扶頭恣敲朴我来苕霅四寒暑破漏憐渠數間屋<lb/>
無人推户起僵卧漫把清風繼前躅寒爐夜撥終不熖<lb/>
凍筆呵吟已先秃人間憂樂有定分隣家乃奏琵琶曲<lb/>
回飈落屑㸃翠袖紛紛花映花奴肉杜陵老眼不禁寒<lb/>
只有詩筒再三讀請君早辦雪兒歌喚取詩翁醉醽醁<lb/>
<pb n="KR4d0245_WYG_002-23a"/>
　　　雪中簡林子長<lb/>
玉沙飛墮何衮衮一夜青山損顔色此山底事厭青姿<lb/>
故學何郎輕傅粉曉來窻户何人開僵卧欲起驚皚皚<lb/>
微風淅瀝捲還起片片直上雙毛來扁舟賸欲敲鄰屋<lb/>
料得羔羊酒初熟瓊瑶欲盡不可留梁園歌吹須君侯<lb/>
　　　巫山十二峯二十五韻<lb/>
巫山磊塊山林姿一邱一壑貪成癡寸峯拳石瞥眼過<lb/>
張皇攫覔惟憂遲東南佳山多秀麗就中所欠雄與竒<lb/>
<pb n="KR4d0245_WYG_002-23b"/>
飽聞巫山冠巴峽竒峯十二相參差昔年圖畫常一見<lb/>
欲見此山無路之扁舟西泝上三峽千巖萬壑争追隨<lb/>
終朝應接已不暇心目洞駭俱忘疲驀然鐘鼓髙唐上<lb/>
峯巒二六排旌旗一峯霞彩迥在望一峯展翠開屏帷<lb/>
<hi>望霞峯翠屏峯</hi>無心出岫雲吐色偃盖平巒松並枝<hi>朝雲峯松巒峯</hi>仙<lb/>
蹤鶴駕羽衣近壇石瑶臺閶闔低<hi>集仙峯聚鶴峯净壇峯上昇峯</hi>白雲<lb/>
一起鳳皇下清泉四合蛟龍嬉<hi>起雲峯聖泉峯栖鳳峯登龍峯</hi>羣峯角<lb/>
立變態異一一大巧乾坤為外堪擊拊試聲律中含造<lb/>
<pb n="KR4d0245_WYG_002-24a"/>
化分四時天下名山亦多矣未有列岫竒如兹九華一<lb/>
景固天巧惜與江流相背馳南北兩峯喧衆口妝抹却<lb/>
恨同西施何如此峯無限好行行列列臨江湄烟雲漠<lb/>
漠出寸碧風雨時時横黛眉舟人漁子漫回首騷士墨<lb/>
客勞支頤我来穿水入天去貂裘章甫生塵緇昻頭見<lb/>
此大竒特躋攀不上空嗟嘻吾將欲訪三島登九嶷上<lb/>
蓬莱道山之壁絶泰華終南之嵋飛鳬去舄嘯滄海却<lb/>
来巫峽温前詩<lb/>
<pb n="KR4d0245_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東塘集卷二<lb/>
</p>
<p>
</p>
  </div>
</body>
</text>
</TEI>
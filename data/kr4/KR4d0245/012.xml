<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東塘集卷十二</head>
    <p>
<pb n="KR4d0245_WYG_012-1a"/>
欽定四庫全書<lb/>
　東塘集卷十二　　　　　宋　袁説友　撰<lb/>
　　狀<lb/>
　　　君道狀<lb/>
臣甞觀夫子之言曰為君難又曰如知為君之難也不<lb/>
幾乎一言而興邦乎大哉聖人之言深切乎帝王用心<lb/>
至到之地也仰惟陛下以春秋方盛之年履九五崇髙<lb/>
之位固欲長享天下之奉而安守天下之尊也然則為<lb/>
<pb n="KR4d0245_WYG_012-1b"/>
君於上而所謂難者雖一嚬笑之細而無所不寓陛下<lb/>
果亦知人君之所謂難者乎臣請為陛下畧陳之夫貴<lb/>
為無敵富為無倫富貴之盛為君者獨有也生殺自我<lb/>
予奪自我慶賞刑威為君者獨専也有此富貴専此刑<lb/>
罰天下之事宜若無有難者嗚呼是豈知為君之道哉<lb/>
人主以一念慮之間知吾之所謂難者無一而可忽是<lb/>
故不敢易其難而畏其難則富貴刑賞我可有而不敢<lb/>
恃不以為難而忽其難則富貴刑賞我可得而不能守<lb/>
<pb n="KR4d0245_WYG_012-2a"/>
盖知其難則畏畏則無一而不謹不知其難則忽忽則<lb/>
無一而不縱陛下試觀自古賢君聖主凡守此大寳居<lb/>
此大位而可以忽而縱者為之耶君人者大則政刑號<lb/>
令而闗於治亂安危之機㣲則言動趣向而繫於教化<lb/>
表儀之本細則聲音笑貌而達於視傚觀瞻之地小有<lb/>
不謹則悔吝隨至浸以不善則災害有作大而悖理傷<lb/>
道則亂亡不可禦矣此必至之驗也非如天下之人其<lb/>
善否得失獨繫於一身一家而已陛下亦嘗思前日之<lb/>
<pb n="KR4d0245_WYG_012-2b"/>
在潜邸與今日之履大位其難易果如何方陛下潛龍<lb/>
之時養聖人之徳儲天下之望其一身之所形見而或<lb/>
有善否得失者未必盡闗於目前之安危治亂而天下<lb/>
之議論責望其屬於王邸者亦未必如是之切且亟也<lb/>
今陛下上承祖宗社稷之付託下為四海生靈之宗主<lb/>
萬目之所觀瞻萬物之所闗繫萬口之所責備為之甚<lb/>
艱舉足皆是凡政刑號令言動趣向聲音笑貌是三者<lb/>
一有過差小而議論責望大而利害休戚又大而安危<lb/>
<pb n="KR4d0245_WYG_012-3a"/>
治亂皆所由出也陛下當此之時其視潛邸之日一難<lb/>
一易固自判然矣試以堯舜觀之其君臣都俞之間且<lb/>
曰后克艱厥后又曰惟帝其難之方且兢兢業業知其<lb/>
艱且難者而不敢自安蓋以為君之難動有所闗繫故<lb/>
堯則不敢以位為樂而舜則猶有已憂也由漢以下知<lb/>
此難者唯唐太宗其言曰創業之難既已往矣守成之<lb/>
難與諸公謹之又曰人主惟一心而攻之者衆少懈而<lb/>
受其一則危亡隨之此其所以難也太宗以聰明絶人<lb/>
<pb n="KR4d0245_WYG_012-3b"/>
之資其經理天下若不足道而念慮發言之間且知為<lb/>
君之難反復憂懼如此此貞觀之治後世所不可及本<lb/>
朝太祖皇帝嘗謂近臣曰爾謂帝王可容易行事耶仁<lb/>
宗皇帝嘗下詔曰當念守文之難敢忘置器之重祖宗<lb/>
念為君之難其形諸詔誥者不敢一毫有易心故能垂<lb/>
裕於萬世此又陛下之家法也雖然知其難而圖其易<lb/>
顧豈無説於此乎臣願陛下不以有位為樂而以保位<lb/>
為憂思其如是之難而圖其為説之易一念之發則以<lb/>
<pb n="KR4d0245_WYG_012-4a"/>
為難曰是善乎否也一行之出則以為難曰是得乎否<lb/>
也居隱顯則一其心不以隱而加忽處細大則一其行<lb/>
不以細而弗察小而聲音笑貌推此難之心而不以妄<lb/>
發㣲而言動趣向推此難之心而不以輕舉大而政刑<lb/>
號令推此難之心而不以自用在闇室屋漏之中常若<lb/>
議者之在其後當積日累月之久不敢一日安其心惟<lb/>
善是修惟不善是去惟人言是畏惟過失是憂其難在<lb/>
事難之在心則有治無亂有安無危陛下享國萬年而<lb/>
<pb n="KR4d0245_WYG_012-4b"/>
端命上帝譬如人之一身康强無疾而能惕焉難之飲<lb/>
食起居必畏必謹則疾疢何自而至彼恃其强者易其<lb/>
所難縱飲食恣起居不病則已病則雖欲救之何及哉<lb/>
臣蒙被國恩職在獻納幸遇陛下始初清明之政虚心<lb/>
聴納之時用敢盡竭愛君之言仰裨聖聴唯陛下勿以<lb/>
為迂闊而詳察焉天下厚幸<lb/>
　　　舉材狀<lb/>
臣聞為治之道莫先於用人而用人之難尤貴乎審擇<lb/>
<pb n="KR4d0245_WYG_012-5a"/>
世未甞無材也然一見於用則有心術有好尚適於平<lb/>
正者則為公為賢而溺於偏黨者則為私為詖要其終<lb/>
而成敗可見此無他中之為徳民鮮能久矣夫師也過<lb/>
商也不及非中也夫子無取焉蓋智者過之愚者不及<lb/>
皆足以害道也狂者進取狷者不為非中也孟子無取<lb/>
焉蓋狂者失已狷者失人皆足以害道也害道則害治<lb/>
矣惟夫中者有平正之徳無黨偏之蔽觀之欹器中則<lb/>
必正貴中也不平不正則覆矣考之洪範㑹其有極貴<lb/>
<pb n="KR4d0245_WYG_012-5b"/>
中也無黨無偏則中矣自古人材非材之難也一得其<lb/>
中則有平正無黨偏中一失則失人人主用人之際是<lb/>
豈不難也哉仰惟陛下以人材為急務以中道律人材<lb/>
盡捐偏黨之私力扶平正之論還泰和之盛治享安靜<lb/>
之美福者誠非細事也近者陛下親頒御筆立為資格<lb/>
以嚴明職事蓋将垂意人材不輕除受然欲絶濫進則<lb/>
當嚴其資格若夷考其人則尤貴於預擇爾臣竊觀孝<lb/>
宗皇帝淳熈九年令侍從臺諌各舉所知淳熈十五年<lb/>
<pb n="KR4d0245_WYG_012-6a"/>
復令侍從臺諌各舉職事官太上皇帝紹熈二年令侍<lb/>
從臺諌各舉卿郎職事官此皆預加審擇也今周行闕<lb/>
員朝廷或難於選授緩急時歎於乏才欲圖得人預擇<lb/>
閒暇上法淳熈紹熈故事以詔論思獻納之臣實今日<lb/>
所當先者臣愚欲望聖慈特發宸斷命六曹侍從翰苑<lb/>
臺諌兩省給舍各舉堪充職事官者四五人或學為有<lb/>
用而不事於空言或材有過人而可堪於任劇皆須心<lb/>
術本於公正好惡不激於黨偏除見充職事官外不拘<lb/>
<pb n="KR4d0245_WYG_012-6b"/>
資格不間寒逺平心審舉具名奏聞留置御前以備審<lb/>
擇仍令錄申朝廷遇闕審用則王多吉士國無憸人進<lb/>
退盡出於聖明人物悉趨於中道昭明國是宏濟治功<lb/>
天下厚幸<lb/>
　　　舉逸隱狀<lb/>
臣仰惟陛下踐阼以來留意人物急賢選能惟恐不及<lb/>
或命侍從之臣隨才公舉或命監司郡守嵗舉所知一<lb/>
有上聞以次收用蓋欲多士濟濟輔成治功四海之士<lb/>
<pb n="KR4d0245_WYG_012-7a"/>
皆知砥礪激昂求以上副公朝崇奨之寵惟是未聞詔<lb/>
㫖郡國搜舉逸民示國家之表儀新天下之觀聴如前<lb/>
代故事者要亦似為闕文也臣兹者恭遇陛下祗遹舊<lb/>
章肇稱毖祀對越天地均釐寰海旁流愷澤行慶大賚<lb/>
其於煥發明詔訪舉逸民使天下歸心野無遺逸厥今<lb/>
實其時也而臣恭惟藝祖皇帝之召王昭素真宗皇帝<lb/>
之召种放二人者皆是逸民一登周行士所歆慕而化<lb/>
民成俗興治起功賢才彚征悉基於此蓋已然之明騐<lb/>
<pb n="KR4d0245_WYG_012-7b"/>
也方今天下乂安文物隆盛山林巖谷之下殖學藴徳<lb/>
懐才抱智而不求聞達不事科目者固豈乏人哉臣愚<lb/>
欲望聖慈遵祖宗之舊憲念逸民之見晚如所謂淹貫<lb/>
經史學業有用博通今古明達世務節行峻潔識量髙<lb/>
逺負才宏大有志經綸凡是四目皆推重鄉里不求聞<lb/>
達不事科目者願於大禮慶成之日明降徳音命帥臣<lb/>
監司同加搜訪詳為考察照所立四目每路共舉一人<lb/>
仍具所舉人事實連銜結罪保明限一季具有無奏聞<lb/>
<pb n="KR4d0245_WYG_012-8a"/>
即不得以常才非隱逸者備數然後下之三省再加審<lb/>
䆒如所舉不妄即賜召用以風厲四方鼔舞人物仰副<lb/>
陛下對天交神之初斂福錫民之意實天下幸甚<lb/>
　　　舉遺逸實材狀<lb/>
臣竊惟國家取士之道條約最宻沿隋唐之舊制以進<lb/>
士為首迄於今日大抵先辭華而畧行實要未能盡無<lb/>
遺材之歎臣觀三代兩漢其取士之法甚要而得人之<lb/>
效後世莫及蓋其専求行實而務於可用故凡任君之<lb/>
<pb n="KR4d0245_WYG_012-8b"/>
事者皆純厚而堅正洪毅而該敏足以任重致逺振舉<lb/>
百職風俗渾厚治道粹美較之隋唐雖法之詳畧不同<lb/>
而所得之才固異矣今朝廷取士惟進士之科最大自<lb/>
進士外雖有賢良一科又不可以數致率皆純用文詞<lb/>
為去取而於行實則所不問方陛下求用實材實行之<lb/>
時若取士之路祇専於文詞而不兼求行實臣恐未免<lb/>
於遐遺也今天下巖穴草茅間固有為鄉里所推懐才<lb/>
抱徳行實純楙或志節慷慨操履剛正或學識該洽智<lb/>
<pb n="KR4d0245_WYG_012-9a"/>
畧詳敏或其材可以治民或知兵可以制敵凡此類者<lb/>
往往塲屋一日之程少年時好蹭蹬勿偶進士之外他<lb/>
無可進之路而賢良之科又非人人所能應選遂至老<lb/>
於塲屋有終身泯没而少露者因噎廢食可不為聖時<lb/>
惜哉臣愚欲望睿斷以實材實行為急務特頒明詔令<lb/>
諸郡詳加搜訪嚴為取予各薦如前所陳實材一人大<lb/>
郡二人須本州鄉里衆所推信通知保明申監司監司<lb/>
盡公體國不得少徇私意廣行物色見得某人實應上<lb/>
<pb n="KR4d0245_WYG_012-9b"/>
項條目然後以名來上命宰執臺諌復省視其所以果<lb/>
見可用令召試學士院量人材以授官爵漸次擢用若<lb/>
所舉不當並行黜罰或果得人優與賞賚苟一郡得一<lb/>
實材則終嵗之間可得數百人或僻逺小郡無人可薦<lb/>
及他郡偶未有人皆毋强以必舉将見實材輩出萃於<lb/>
朝廷緩急之時足以立事誠為國之大務也惟陛下深<lb/>
切留意而亟行之天下幸甚　貼黄議者或以方此官<lb/>
冗恐難更立表薦之目臣竊見進納入流官多是無所<lb/>
<pb n="KR4d0245_WYG_012-10a"/>
知識之人又皆不曽銓試祇為州縣之累乞降睿㫖權<lb/>
罷進納其進納已未出官人並要銓試中選訖方許注<lb/>
授其已到任者候滿罷日亦俟銓試中選方許參部其<lb/>
已注授而未到任者亦先赴銓試中選訖方許到任若<lb/>
闕到一年而試未中選者並如違年法庶幾澄此雜流<lb/>
以容實材之薦其得失相去萬萬矣併乞睿照<lb/>
　　　用人状<lb/>
臣兹者恭覩陛下學念根於至誠學力期於無倦添置<lb/>
<pb n="KR4d0245_WYG_012-10b"/>
講員増益經史日有定課夕有訪問務為入耳著心之<lb/>
學不為故事虚文之舉中外慶賀如出一辭臣竊惟自<lb/>
古聖王之治其端本澄源所恃以長久者在於親君子<lb/>
逺小人而已惟尚書一經其言此道最為詳盡敢因陛<lb/>
下添講此經得以少述其畧焉益告舜曰任賢勿貳去<lb/>
邪勿疑以言任君子則貴於専去小人則貴於決也禹<lb/>
告舜曰知人則哲能官人安民則惠又曰何畏乎巧言<lb/>
令色孔壬以言能任君子則不畏於邪佞小人然後惠<lb/>
<pb n="KR4d0245_WYG_012-11a"/>
及於斯民也伊尹告太甲曰逆忠直逺耆徳比頑童時<lb/>
謂亂風邦君有一於身國必亡以言不親忠直之君子<lb/>
而比頑童之小人則亂亡可立至也傅説告髙宗曰惟<lb/>
治亂在庶官官不及私昵惟其能爵罔及惡徳惟其賢<lb/>
以言用賢能之君子則治用私惡之小人則亂也周公<lb/>
告成王繼自今立政其勿以憸人其惟吉士用勱相我<lb/>
國家以言成王初政當去小人任君子則能竭力以輔<lb/>
國也穆王告伯冏曰慎簡乃僚毋以巧言令色便僻側<lb/>
<pb n="KR4d0245_WYG_012-11b"/>
媚其惟吉士以言人主左右當選用吉士而毋用便僻<lb/>
之小人也凡此數端載之尚書毎以親君子逺小人為<lb/>
安國家利社稷之本然而自古人主固有始知君子之<lb/>
可親而終則移而為親小人者矣固有貌親君子而心<lb/>
實疎之至於小人則貌與心俱親者矣固有君子以拂<lb/>
意而日疎小人以順㫖而日親者矣固有小人指君子<lb/>
以為黨人主終墮其計而遂疎君子者矣固有毁言日<lb/>
至譖語日聞而君子則以譖毁而去者矣是五者之患<lb/>
<pb n="KR4d0245_WYG_012-12a"/>
豈有他哉蓋君子之事君也以正正則難入小人之事<lb/>
君也以順順則易親君子難進而易退故其勢易以疎<lb/>
小人挾智以固寵故其勢易以親君子毎責難於君故<lb/>
率多齟齬小人則逢君之惡故樂於聴從唯賢君聖主<lb/>
見善明用心剛知天下之治亂繫於君子小人之用否<lb/>
為之取捨進退使之各當其所而不相亂别白區區使<lb/>
之各定其論而不能惑唐虞三代之治蓋無有越此者<lb/>
漢元帝用蕭望之其始亦知親君子矣一墮小人之謀<lb/>
<pb n="KR4d0245_WYG_012-12b"/>
卒以洪恭石顯而衰漢業唐𤣥宗相姚宋其始亦知親<lb/>
君子矣一墮小人之謀卒以林甫國忠而亂唐室以是<lb/>
知人主之親君子為甚難而尤難於悠久人主之親小<lb/>
人為甚易而尤易於亂亡漢唐二君其明驗大效可以<lb/>
概見蓋小人之足以蕩君心人君樂得其欲而不知為<lb/>
天下害耳惟能親正直逺邪佞則可以免患矣至哉斯<lb/>
言其深得小人之用心乎仰惟陛下初政所及動合人<lb/>
心其親君子逺小人固已深得其説矣而臣猶以是為<lb/>
<pb n="KR4d0245_WYG_012-13a"/>
言者誠恐自今以往歴日浸逺時日益異事日益變寧<lb/>
不為陛下長久之慮乎臣願陛下深究尚書一經其言<lb/>
親君子逺小人如是切至鑒漢唐二君治亂之所分觀<lb/>
范祖禹論小人之情状常軫聖懐分别邪正外而百僚<lb/>
庶尹内而左右近侍凡忠誠正直之臣道學實徳之士<lb/>
此皆君子也願陛下視如手足親如腹心不以日久而<lb/>
浸疎不以拂意而輕厭凡便僻邪佞之輩虚誕貪譖之<lb/>
徒此皆小人也願陛下嫉如仇讐視如草芥不以親昵<lb/>
<pb n="KR4d0245_WYG_012-13b"/>
而偏信不以悦意而愈親堅此聖心守此聖鑒陛下享<lb/>
國萬年而長用此道毋摇於異議毋奪於譖言則尚書<lb/>
一經帝所以帝王所以王端可齊驅而並駕矣臣不佞<lb/>
荷陛下開納其言固常見之行事兹用感激奮厲盡瀝<lb/>
肝膽為陛下一言惟聖慈留神毋忽焉<lb/>
　　　歴郡守者始除監司狀<lb/>
臣嘗觀漢制凡遣丞相史必分刺諸州未聞遽以部刺<lb/>
史任也夫親民之官莫先郡守其視部刺史之職於民<lb/>
<pb n="KR4d0245_WYG_012-14a"/>
事為尤詳蓋更治民以考功當自二千石始臣竊見近<lb/>
嵗卿監郎曹凡未典郡而補外者往往以監司之職權<lb/>
重而事簡郡守之任責重而事繁人之情莫不逺責而<lb/>
就權畏繁而嗜簡故以内而乞外者必以監司為首臣<lb/>
竊以為不然監司察人者也郡守受察者也夫受察者<lb/>
然後可以察人今使之一日得外未歴郡守即居澄察<lb/>
之職所察郡縣畧無能以制其心志佚氣驕未有不流<lb/>
於苛薄者臣愚欲望睿㫖明詔大臣應在内職事官未<lb/>
<pb n="KR4d0245_WYG_012-14b"/>
曽典郡而乞外者未得遽除監司且只與除郡守豈特<lb/>
更歴於職任為不輕亦使在外之職當以次第而進其<lb/>
於成就人材似非小補<lb/>
　　　倚閣臨安府諸縣苖税殘零狀<lb/>
臣仰惟陛下愛養元元如保赤子蠲租減賦見於前後<lb/>
詔令者不一而足培植國本鞏固邦基政令大原孰過<lb/>
於此臣以嵬𤨏之才誤蒙聖恩㧞擢屢更麾節平時無<lb/>
他能解惟知仰承徳意寛裕民力兹者叨拜恩除典司<lb/>
<pb n="KR4d0245_WYG_012-15a"/>
京邑臣竊惟彈壓之外其所當致意者莫先惠養百姓<lb/>
少寛其力爾庶使民無重困州縣亦寛臣切見本府見<lb/>
催諸縣連年苗税殘零積欠其間年分甚近數目尚多<lb/>
者自當催理獨是紹熈元年苖税與二年折税尚有未<lb/>
催殘零之數令諸縣立限催促追呼監督囚繫拷訊所<lb/>
納不過些少所擾殆不勝計官司徒然追取百姓枉受<lb/>
監繫要宜分别久近稍從蠲放臣愚欲望聖慈行下本<lb/>
州將紹熈元年諸縣見催苖米折錢及元年二年諸縣<lb/>
<pb n="KR4d0245_WYG_012-15b"/>
見催物帛折錢三項盡行倚閣其上件錢即非上供之<lb/>
數自係本府支遣之目如蒙睿㫖施行庶幾恩出於上<lb/>
民悦於下或有助於仁心仁聞之萬一不勝厚幸<lb/>
　　　重閩廣奏状<lb/>
臣常觀漢髙祖最善慮事方天下未定自闗以西每先<lb/>
固守然後東征西伐得以取勝其自將擊陳豨也非蕭<lb/>
何守闗中則韓信之叛實累其後明年又自将擊布亦<lb/>
囬視郤慮常使問蕭相國何為帝之意謂寧使吾之伐<lb/>
<pb n="KR4d0245_WYG_012-16a"/>
人者未克毋寧使吾之境有變焉蓋䟦前疐後以掣吾<lb/>
肘皆用兵之大忌也臣仰惟陛下神功聖武超冠古昔<lb/>
深念列聖二百年之貽謨中原千萬人之思漢粤自踐<lb/>
阼力圖大勲将帥則上厪於主擇卒伍則捐金以加惠<lb/>
器甲城堡士馬金榖凡古人戰勝攻取之具陛下已經<lb/>
理而整齊之夫以天道好還之理祖宗在天之靈而鑒<lb/>
觀陛下復古之念如此固已啓佑大業而犂庭蹀血之<lb/>
盛將復見於今日矣然臣猶有愚慮不識忌諱以獻陛<lb/>
<pb n="KR4d0245_WYG_012-16b"/>
下伏見年來江湖之盜時敢竊發比者廣西李接小冦<lb/>
亦敢為妖此固自投死地何足誅鋤而臣私憂過計以<lb/>
為當清白偃戈之朝區區疥癬隨自殄滅固何足道然<lb/>
陛下方篤意復古勲在朝夕他日復㑹東都舉國大進<lb/>
於時江湖閩廣數路萬一有警必有疐後掣肘之患此<lb/>
豈可以不預為之防也夫江西湖南盜賊固當深慮若<lb/>
閩廣三路尤不可忽蓋地土牽聫團簇又諸郡相望别<lb/>
無險隘譬之岡阜自成一區或有冦盜苟不即滅非若<lb/>
<pb n="KR4d0245_WYG_012-17a"/>
江西湖南路地形斷續隔驀散落時有髙下險難之比<lb/>
若不先為之䇿異日必為後累輒以管見五説仰溷天<lb/>
聴其一曰乞行下閩廣三路提刑司専一措置諸州禁<lb/>
軍令守臣同本州兵官日務訓閲立為賞罰激勵能否<lb/>
並不得占用一名提刑每嵗循行㸃按不得因而騷擾<lb/>
月具見管禁兵姓名人數申奏其二曰閩廣諸郡城壁<lb/>
頽圮兵器朘削二廣尤甚乞行下三路運司借撥錢本<lb/>
同各州守臣措置日下修築城壁務令堅完打造器甲<lb/>
<pb n="KR4d0245_WYG_012-17b"/>
務為可用具以修打過城壁器甲數目申奏其三曰二<lb/>
廣郡守多係部闕凡以資序而得者率是癃老罷羸之<lb/>
人何以應猝乞命大臣更擇𦂳要州取㫖陞作堂闕選<lb/>
材差授許除第二任知縣人内係極瘴去處厚立賞格<lb/>
三路守臣陛辭之日戒以訓兵愛民之事庶使材力有<lb/>
餘可以責任其四曰每遇三路謀帥擇憲必先威望智<lb/>
畧足以彈壓鎮服者仍乞同各州守臣皆一一久任毋<lb/>
遽遷易如任滿日部内無竊發事並與遷秩超擢否則<lb/>
<pb n="KR4d0245_WYG_012-18a"/>
取㫖議罰以為懲勸其五曰切惟聖化旁洽逺民興行<lb/>
年來二廣之士浸多秀頴宜命大臣搜揚薦召擇其一<lb/>
二以漸擢用誠足以收逺郡之心銷奸慝之疾亦漢髙<lb/>
祖慰趙子弟之遺意也臣愚欲望睿㫁首以閩廣為重<lb/>
頫鑒臣説以次施行庶幾陛下養晦蓄純奮然必為之<lb/>
日可以専意北向無復過後之憂盖天下之事惟周防<lb/>
後慮者為不可敵也惟陛下謹之重之以全大計實宗<lb/>
社幸甚<lb/>
<pb n="KR4d0245_WYG_012-18b"/>
　　　乞解罷參知政事丐祠狀<lb/>
臣輒瀝愚誠仰干天聴伏念臣奮跡孤寒本無才望首<lb/>
蒙夀皇聖帝擢登朝行綴迹省學光宗皇帝召自藩輔<lb/>
旋陟禁塗陛下龍飛之初又得晉位六官出守西閫比<lb/>
嵗分藩東越更叨收召復長銓官不踰年間既登右府<lb/>
又預政機以書生羈窮之餘一旦寘身此地席寵非稱<lb/>
竊位過優臣仰戴隆知雖曉夕思所以圖報而才品凡<lb/>
下識見昏愚竟無毫分上賛聖治惟念以無功而居重<lb/>
<pb n="KR4d0245_WYG_012-19a"/>
位毎切慚懼怵惕不安雖荷聖慈曲加涵貸未以罪斥<lb/>
而滿盈之餘災釁間作臣素有中寒脾泄之疾自春至<lb/>
秋十日九病飲食既減肌體羸瘁年踰六袠勉强實難<lb/>
既無補於公家宜退安於間地是用控瀝忱悃仰干君<lb/>
父察臣所乞出於由中特賜從欲之仁畀臣在外宫觀<lb/>
以息餘生以安薄分祝釐香火少圖報答於君恩温飽<lb/>
田疇均是泳游於聖化<lb/>
　　　再乞解罷状<lb/>
<pb n="KR4d0245_WYG_012-19b"/>
臣聞才智有餘則可以成必至之效膂力未愆亦可以<lb/>
圖将來之功伏念臣素以凡庸誤叨煩使更歴中外凡<lb/>
四十年歴事三朝遂登政路國恩深重思報未圖揆寵<lb/>
榮而實多酌滿盈而已過至於災疢間作身室靡寜視<lb/>
其凡庸則不能輔聖明以成必至之效觀其疾疢則不<lb/>
能待悠久以圖将來之功若更玩愒嵗時不知止戒必<lb/>
将上負於國下菑於身顛沛益深用是冒死上凟聖明<lb/>
願從閒退兹蒙詔㫖未即允俞縁臣言語淺膚不能感<lb/>
<pb n="KR4d0245_WYG_012-20a"/>
動淵聴然臣自知甚審顧戀實難陛下若責其必至之<lb/>
效則臣之才智素卑若望其将來之功則臣之膂力已<lb/>
憊輒敢再凟洊此控陳伏望聖慈洞鑒忱誠矜憐衰瘁<lb/>
特垂天地之造亟與臣外祠差遣以保餘齡以彌災咎<lb/>
臣不勝大幸<lb/>
　　　又四川制置使乞祠状<lb/>
臣螻蟻一介輒忘誅斥輸瀝丹誠仰干天聴伏念臣奮<lb/>
身書生本乏才望出入三朝浸叨器使太上皇帝擢在<lb/>
<pb n="KR4d0245_WYG_012-20b"/>
從列皇帝陛下俾攝地官執經邇英日侍旒扆而臣自<lb/>
知分量洊詭外庸誤恩有加盡䕶全蜀到官以來罄竭<lb/>
駑鈍細大之務必躬必親廣徳意之寛大以撫摩逺民<lb/>
體聖訓之安靜以調制蠻服適逢歉嵗朝夕疚心賴皇<lb/>
靈徳澤之逺漸致百萬饑民之復業臣伏自今春三月<lb/>
已浹嵗周私念衰病技窮便當有請屬遵嚴詔未敢籲<lb/>
天方竢夏秋之交忽叨進律之寵復遲累月始政控陳<lb/>
目今四蜀妥安三邊寧謐嵗事告成逺近登熟豈不貪<lb/>
<pb n="KR4d0245_WYG_012-21a"/>
戀無事輒欲冒昧有言實縁臣舊有心腎之疾年來久<lb/>
困劇繁疾證暗増今嵗尤甚久坐久立皆不能支日事<lb/>
呼醫不敢再告年已六十目視眵昬省閲文書尤覺費<lb/>
力至於婚嫁之迫不敢悉陳職事之間豈無憎怨儻復<lb/>
久當隆委必致上貽顧憂用是東望闕庭百拜控請臣<lb/>
愚欲望皇帝陛下矜憐簮履舊臣十年之間備更煩使<lb/>
心力既盡叨竊已盈茲守西藩兩見嵗晚今來懇奏實<lb/>
非虚文特軫睿慈畀以祠禄早獲東下休養家林君父<lb/>
<pb n="KR4d0245_WYG_012-21b"/>
大恩與天地等臣或未填溝壑他日尚可支吾儻被使<lb/>
令赴湯蹈火敢不唯朝廷命<lb/>
　　　又吏部尚書丐祠狀<lb/>
臣輒瀝愚衷仰干天聴伏念臣嵬瑣庸材叨歴中外踰<lb/>
三十年翫愒徒勞一無可紀比者仰蒙聖恩萬里召還<lb/>
驟置銓長才不稱位每切憂惶果致挻災疾病驟作若<lb/>
不控告君父祈歸田里必致不測臣愚欲望皇帝陛下<lb/>
天地垂慈矜憐衰晚得疾難以任職特與在外宮觀以<lb/>
<pb n="KR4d0245_WYG_012-22a"/>
便醫藥保此殘年不勝萬幸<lb/>
　　　辭免攅宫覆按使轉官狀<lb/>
恩榮漫及不勝憂懼縁臣事體與衆不同委為僥冒須<lb/>
至控瀝危悃者臣聞賞以視功古人所以垂訓無功受<lb/>
禄詩人所以刺貪蓋賞或僣濫上則不能以勸功下則<lb/>
得罪於公議如臣庸陋之迹頃因備數從班誤蒙使令<lb/>
覆視靈域豈特因人竟事原無㣲勞臣子銜哀所當盡<lb/>
力而在寒蹤尤不當被受者其事有三伏念臣於去年<lb/>
<pb n="KR4d0245_WYG_012-22b"/>
九月二十日被旨差充覆按使於十月初二日覆按囬<lb/>
歸奏事至十一日即已陳乞宫祠蒙恩依所乞所供覆<lb/>
按職事首尾僅二十日實無勞績可以叨賞此臣尤不<lb/>
當被受者一也臣十月十二日歸伏田里之後光宗憲<lb/>
仁聖哲慈孝皇帝靈駕發引渡江及虞主囬宫登祔太<lb/>
室臣皆不獲竭臣子哀禮之萬一今若偃然受賞畧不<lb/>
知懼萬死何逃此尤不當被受者二也臣碌碌凡才頃<lb/>
者用過其量分當投置猶得坐竊祠禄已為萬萬僥倖<lb/>
<pb n="KR4d0245_WYG_012-23a"/>
若更無功冒賞天刑人禍將必不免此尤不當被受者<lb/>
二也區區迫切之衷言辭澁訥不能宣究惟知俯伏震<lb/>
慄無地措躬欲望朝廷特賜敷奏寢罷上件特賜一官<lb/>
指揮必不敢祇受庶使蕞爾㣲蹤猶或苟安愚分<lb/>
　　　再辭免狀<lb/>
恭承明詔感極涕零臣么麽㣲蹤自合亟拜宸綸不當<lb/>
洊有陳凟以干方命之誅實以廹切之私於義未安於<lb/>
心有愧若不控告朝廷定致上貽物議臣竊聞有勞者<lb/>
<pb n="KR4d0245_WYG_012-23b"/>
賞然後賞可勸竣事者賞然後賞有名若本無㣲勞又<lb/>
非經竣事無名冒賞有乖公議儻稽扣免必速顛隮伏<lb/>
念臣頃者覆按職事誤蒙使令供職往來僅二十日兩<lb/>
旬之間委無勞績已非有勞則賞之義仰惟光宗憲仁<lb/>
聖哲慈孝皇帝橋山肇役迄於覆上覆按之職節次尚<lb/>
有施行文字而臣覆視纔畢即伏田里其於節次職事<lb/>
並不干預况通奉一階品秩為峻豈容罔功之人輕冒<lb/>
無名之賞反覆以思斷不敢受用敢三凟傾露丹衷憂<lb/>
<pb n="KR4d0245_WYG_012-24a"/>
思熏心必期俞允欲望朝廷再賜敷奏矜念臣今來所<lb/>
陳出於誠實不敢一毫有偽特與寢免上件轉一官指<lb/>
揮以叶公言以全末路其為榮寵之極過於受賞之多<lb/>
不勝萬幸<lb/>
　　　辭免兼修玉牒官狀<lb/>
聞命悚然不知所措竊以宗藩之系莫盛於熈朝鏤牒<lb/>
之傳正資於儒彦如某者幼而不學老益無聞方簡書<lb/>
期㑹之間從米鹽麻麥之事舊書何有幾成隔世之知<lb/>
<pb n="KR4d0245_WYG_012-24b"/>
故步已忘但愧初心之負敢謂叨蒙於異渥俾之紀述<lb/>
於僊源必無汗簡之功已劇面牆之懼况上有大臣之<lb/>
典領而旁多衆雋之纂修何取非才許奏薄伎儻冒承<lb/>
於天奬必速致於人言仰祈睿慈洞鑒忠欵别選多文<lb/>
之富筆削其間庶幾初政之公甄收惟允<lb/>
　　　户部尚書乞補外狀<lb/>
臣輒輸螻蟻之誠仰籲乾坤之聴竊惟吏以治民者人<lb/>
主均内外之勢入而知出者臣子厲亷恥之隅故職無<lb/>
<pb n="KR4d0245_WYG_012-25a"/>
輕重之殊而士全進退之義選任之理古今所同伏念<lb/>
臣樸學無聞小才何用官踰十閏仕歴三朝蚤繇當路<lb/>
之薦聞首辱阜陵之晉用郎闈館學七冒中除使節麾<lb/>
符六更外任太上親擢則畀以京兆民曺之繁委陛下<lb/>
過聴則錫之文昌經幄之特恩而臣智弗踰人勤難補<lb/>
拙内乏心計之可恃外無鞭算之足施坐閲三年已負<lb/>
千載一時之遇既窮五枝但知百里九十之難今已疾<lb/>
病浸攻精力亦憊久此立朝之無績豈無固位之自嫌<lb/>
<pb n="KR4d0245_WYG_012-25b"/>
爰控忱誠願從更迭惟厥今帑庾之支遣與将來繒帛<lb/>
之匪頒觕辨支吾實無規避欲望皇帝陛下鑒由中之<lb/>
請推盡下之仁儻皇慈未忍於棄捐俾愚分復叨於分<lb/>
守出處士之大節或遂其私優劣中之自維誓殫餘力<lb/>
有懐盡瀝得請是期<lb/>
　　　再乞補外狀<lb/>
某伏蒙聖慈以臣上殿奏事乞從更迭補外特降詔書<lb/>
不允者伏讀訓詞感深至泣臣自惟一介么麽不當再<lb/>
<pb n="KR4d0245_WYG_012-26a"/>
有控陳而中有未安義難自禁重念臣本無才望徒有<lb/>
樸忠誤被三朝特逹之知遂簉一時選掄之數頃司天<lb/>
府獲際龍潛毎蒙陛下畧其㣲官許之庭見天顔頫逮<lb/>
已辱簡知旅列禁涂俾當劇部親覩真命御極千載一<lb/>
時適丁多事之秋獨任大農之責殫竭鼠技僂指三年<lb/>
目即支吾觕勝前日豈不貪戀聖徳乃欲輕為去就兹<lb/>
承明詔尚閟俞音天地隆恩至深至厚實縁自揣宜去<lb/>
其説有三臣聞一出一入亦朝士之常知進知退實聖<lb/>
<pb n="KR4d0245_WYG_012-26b"/>
經之訓臣以嵬瑣濫綴甘泉視今侍從獨臣最久尚或<lb/>
宿留出處必乖貽譏旁觀顛隮必矣此臣宜去者一也<lb/>
臣蚤衰多病已迫桑榆氣積心脾踰三十載百藥不瘉<lb/>
近復有加毎遇憂責熏心此疚隨即為害深慮民曺繁<lb/>
劇或致為病所妨一有曠瘝上孤任使此臣宜去二也<lb/>
紹熈二年諌臣奏請在朝凡陟五載許之更迭以行臣<lb/>
備數朝行五更嵗琯儻不自知引去則是違戾指揮此<lb/>
臣宜去者三也臣用敢仰投君父洊瀝愚衷欲望皇帝<lb/>
<pb n="KR4d0245_WYG_012-27a"/>
陛下諒其畏亷恥之維鑒其非矯激之請特頒睿㫖付<lb/>
以一州臣敢不益厲疲駑盡力民事糜捐報國誓死不<lb/>
渝<lb/>
　　　辭免權户部尚書狀<lb/>
聞命震惕不知所裁竊以聖主用人必疇咨於已試忠<lb/>
臣事上當知止於不能故朝有陟明之公而仕無貪進<lb/>
之累一失此道兩乖其宜如臣者學無他長才止近用<lb/>
頃居天府已虞盤根錯節之難兹貳地官實有左支右<lb/>
<pb n="KR4d0245_WYG_012-27b"/>
吾之廹適當多事之後每懼乏興之誅方鼯鼠五技之<lb/>
既窮雖駑馬十駕而何益了無鞭算竟乏錢流僅於區<lb/>
區不擾之間而為稍稍觕足之計及兹再考盍賦叢祠<lb/>
忽驟拜於除書俾攝承於常伯惟周官六卿之職式重<lb/>
民曺在國朝兩禁之班尤髙省座豈有蔑聞於績用居<lb/>
然躐晉於文昌苟貪戀而冒為必顛隮之立至伏望皇<lb/>
帝陛下大明燭下獨斷馭臣諒其由衷之言賜以反汗<lb/>
之詔非所據而據将自辱於危蹤置諸安則安庶少循<lb/>
<pb n="KR4d0245_WYG_012-28a"/>
於愚分<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0245_WYG_012-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東塘集卷十二<lb/>
</p>
<p>
</p>
  </div>
</body>
</text>
</TEI>
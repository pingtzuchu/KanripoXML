<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>讀書後巻一</head> <lb/>
    <p>
<pb n="KR4e0202_WYG_001-1a"/>
欽定四庫全書<lb/>
　讀書後巻一<lb/>
　　　　　　　　　　　　明　王世貞　撰<lb/>
　　讀莊子一<lb/>
余讀莊子而歎曰嗟乎世固未有尊老子如莊子者也<lb/>
夫尊孔子者莫若孟子而孟子之尊孔子不過曰孔子<lb/>
聖之時又曰吾所願則學孔子而已其談仁義辨王伯<lb/>
探性善推不忍往往發揮所自得之藴以成其書固未<lb/>
<pb n="KR4e0202_WYG_001-1b"/>
嘗舉孔子之文言而訓詁之也荘子之所撰著雖極而<lb/>
至於尊天而無懐葛天之治其究必宿於老子之謂無<lb/>
名無欲無為無言以至無始之㫖挫銳守雌和光同塵<lb/>
絶聖智以應天下之法致柔守中抱一含䘒食母有精<lb/>
有信虚極靜篤以保一身之要與他所掊擊失道失徳<lb/>
失仁失義之弊聖智之當絶棄展轉反覆亡所不援引<lb/>
或曲而暢之或旁而通之且詠言之嗟歎之必使老子<lb/>
之道高出於堯舜之上其遺言下視乎六經而後已嗟<lb/>
<pb n="KR4e0202_WYG_001-2a"/>
乎莊子之尊老子不亦至乎抑不特尊之而已也而且<lb/>
老子之忠臣夫忠臣者揚主之善而諱其短凡老子之<lb/>
所稱張與奪枉曲直騁堅用竒取大取小得志於天<lb/>
下之故稍近術而為人所窺者則已逆料宋儒之見攻<lb/>
而閟之彼且以為真閟之也而其辭之剽攘弔詭身先<lb/>
陷於不韙矣夫書不可以多著也多著而至於十餘萬<lb/>
言而其㫖不過數百言而已是以雜而不可竟複而使<lb/>
人厭書不可以有意作也以有意而作之是以誕而不<lb/>
<pb n="KR4e0202_WYG_001-2b"/>
可信狂而使人怒嗟乎何莊子之忠於老子而不自忠<lb/>
也<lb/>
　　讀莊子二<lb/>
太史公曰莊子蒙人也與梁惠王齊宣王同時其學無<lb/>
不窺然要其本歸於老氏其著書十餘萬言大抵率寓<lb/>
言作漁父盜蹠以詆訾孔子之徒以明老子之術蘇軾<lb/>
記其祠而謂為得老子之麤者莊子盖助老子特不可<lb/>
為法而引楚公子操箠之僕隸其主而出之以為愛公<lb/>
<pb n="KR4e0202_WYG_001-3a"/>
子而不知事公子之法凡荘子之言皆實予而文不予<lb/>
陽擠而隂助之其正言盖無幾至於訾詆孔子未嘗不<lb/>
微見其意其論天下道術自墨翟禽滑釐彭蒙慎到闗<lb/>
尹老聃之徒以至其身皆以為一家而孔子不與其尊<lb/>
之也至矣余謂太史公非識荘子之麤者軾乃識荘子<lb/>
之麤而巧為之蔽者也當老子之時見天下之俗日趣<lb/>
於薄以至詐力相矯思太古之朴一見焉而不可得謂<lb/>
仁義之名實啟之則不得不惡其名而歸咎於文武夫<lb/>
<pb n="KR4e0202_WYG_001-3b"/>
既歸咎於文武而追其自則謂堯舜之不能造極於無<lb/>
為而以有為啓之則不得不致歉於堯舜夫堯舜而至<lb/>
流於周之未若有如老子所云者不知聖人不能為俗<lb/>
能因俗而裁成之而已不然以老子之知之即無位而<lb/>
不使東周之郭十里之巷若畏壘而日就纖獪以有儀<lb/>
秦也莊子又後百年而生者也彼見夫仁義之日偽而<lb/>
詐力之日深且其身儳焉而苦禮樂之拘纍我謂孔子<lb/>
實言之而其門人實廣之且天下皆以為聖人彼又懼<lb/>
<pb n="KR4e0202_WYG_001-4a"/>
夫老子之教日不勝故於聖人之外立所謂至人以尊<lb/>
老子又往往寓之一巵語於孔子而必持老子之說以<lb/>
駕其表然又窺見孔子之真為聖而不可奪故間以一<lb/>
二格言寓之意若曰孔子之未見老子一格也其得見<lb/>
老子而受砭焉又一格也大意在尊老子而抑孔子既<lb/>
抑之而又收之使為老子徒彼夫語道術而不列孔子<lb/>
所謂鄒魯之儒非耶且何以見尊至軾所欲去讓王說<lb/>
劍漁父盜蹠四篇而以列禦寇之齊續於陽子西㳺而<lb/>
<pb n="KR4e0202_WYG_001-4b"/>
為一章則甚當雖然無救於所謂詆訾孔子也<lb/>
　　讀荘子三<lb/>
蘇氏之欲去讓王說劍盜蹠漁父四章而以列子前後<lb/>
之續也無所據特以盜蹠漁父之排孔子甚而欲去之<lb/>
夫内外雜篇何嘗不排孔子也其排婉而深不若盜蹠<lb/>
漁父之直而淺也然而吾於蘇氏取焉所以取者何以<lb/>
荘子之文得之也凡荘子之為文宏放馳逐縱而不可<lb/>
羈其辭髙妙而有深味然託名多怪詭而轉句或晦棘<lb/>
<pb n="KR4e0202_WYG_001-5a"/>
而難解其下字或奥僻而不可識今是四章獨讓王猶<lb/>
近之而太疑於正而是三章者故甚顯暢而膚淺其法<lb/>
類若禮經之所謂樂記儒行者意必荘子之徒托而為<lb/>
之者也韓愈作讀墨而謂子夏之後流而為荘亦無所<lb/>
據而王安石引之吾以為不必自子夏氏若荘子者盖<lb/>
嘗受業於孔子之門而有得者也何以知其然也凡荘<lb/>
子之所談如君臣父子之大戒天機嗜欲之深淺六經<lb/>
之用聖人之論議皆精切而爾雅即田子方荀卿之所<lb/>
<pb n="KR4e0202_WYG_001-5b"/>
不能及特不若其治老子之深盖游於吾聖教而中畔<lb/>
之者也太史公謂申韓之學出於老子故與之同傳唐<lb/>
人祖老子而離之吾以太史公信也夫所謂學不必其<lb/>
盡學也得一語而守之曰嗇曰儉曰國之利器不可以<lb/>
示人曰将欲取之必故與之此申韓氏之所貴也若荘子<lb/>
則無是也太史公又謂荘子梁惠王齊宣王時人審爾<lb/>
奈何不使與孟子見而一相究詰也荘子非告子夷之<lb/>
比也其鬬必若涿鹿彭城之戰天地為之蕩而不寧日<lb/>
<pb n="KR4e0202_WYG_001-6a"/>
月為之晦而不辨夫荘子敗則逃之無何有之鄉而已<lb/>
然而不怒也孟子不敗也敗則怒<lb/>
　　讀荘子讓王篇<lb/>
讓王一篇或以為漁父盜蹠說劍皆非荘先生所作而<lb/>
讀其辭則若差暢而近古於道亦不至悖第中所稱堯<lb/>
讓天下於許由許由不受又讓於子州支父而亦不受<lb/>
支父疑即巢父也舜讓天下於子州支伯而亦不受支<lb/>
伯疑支父子也夫是三君子者不以天下易吾生者也<lb/>
<pb n="KR4e0202_WYG_001-6b"/>
舜又讓天下於善巻而亦不受此不以吾身殉天下者<lb/>
也又讓天下於石戸之農而不受此以舜之徳為未至<lb/>
者也皆入深山蹈滄海而絶其跡者也湯克桀以讓卞<lb/>
隨卞隨沈椆水而死讓瞀光瞀光沈廬水而死則何言<lb/>
哉夫所貴於不為天下者為生也所以能近道者為削<lb/>
名也為名而自殘其身則不智居潔而顯揚其汙則不<lb/>
仁許由巢父事多傳之者或不妄其他或荘先生之寓<lb/>
言或他人璅言之而荘先生為記之要之不足道特惜<lb/>
<pb n="KR4e0202_WYG_001-7a"/>
夫莊先生之自持論而自相悖者也彼卞隨瞀光者巢<lb/>
許五君子之罪人也而又何言也<lb/>
　　讀列子<lb/>
吾始好列子文謂其與荘子同敘事而獨簡勁有力以<lb/>
爲差勝之于鱗亦以為然而柳子厚故謂列子辭尤質<lb/>
厚少譌作最後稍熟荘子始知列子之不如荘子逺甚<lb/>
凡列子之談理引喻皆明淺僅得其虚泊無為以幻破<lb/>
<hi>闕</hi>　於膚膜之間而莊子則往往深入而探得其髓其<lb/>
<pb n="KR4e0202_WYG_001-7b"/>
出世處世之精妙有超於揣摩意見之表者至其措句<lb/>
琢字出鬼入神固非列子之所敢望也吾意列子非全<lb/>
文其文當缺而後有附會之者凡莊子之所引微散漫<lb/>
而列子之所引則簡勁疑附會之者因莊子之文而加<lb/>
劘琢者也柳柳州列子辨獨舉劉向所稱為鄭穆公時<lb/>
人以穆公在孔子前百餘嵗而厯舉列子在繻公時與<lb/>
其相駟子陽證其非夫列子引孔子不一而足是可知<lb/>
己又何必别引子陽以為證且向寧不自知其非鄭穆<lb/>
<pb n="KR4e0202_WYG_001-8a"/>
公穆之一字當由傳録者訛柳州之辨其所不必辨尤<lb/>
可笑也<lb/>
　　讀墨子<lb/>
墨子戰國一賢士大夫也孟子闢之以為惑世誣民若<lb/>
不可一日容於堯舜之世者而後世如韓昌黎輩尚尊<lb/>
之以與孔子竝稱而上嫓於神愚以為皆過也今讀其<lb/>
書大抵皆平治天下國家之道不甚悖於理如所謂入<lb/>
國必擇務而後從事國家昏亂則語之以尚賢尚同國<lb/>
<pb n="KR4e0202_WYG_001-8b"/>
家貧則語之節用節葬國家憙音湛湎則語之非樂非<lb/>
命國家淫僻無禮則語之尊天事鬼國家務奪侵凌則<lb/>
語之兼愛然則墨子之言以救世主之藥石耳非欲執<lb/>
而為世主之準也獨所謂棺三寸足以朽骨衣三領足<lb/>
以朽肉掘地之深下無菹漏哭往哭來及從事乎衣食<lb/>
若以為薄而無當者然此亦中産之下之常至今獨不<lb/>
能改而探墨子之㫖大槩激於一時王公大人之為葬<lb/>
埋謂必大棺中棺革闠三操璧玉即具戈劒鼎鼓壺濫<lb/>
<pb n="KR4e0202_WYG_001-9a"/>
文繡素練大鞅萬領輿馬女樂皆具必捶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>通壟輟民<lb/>
之事廢民之財如此而矯之以薄亦何不可且夫驪山<lb/>
之藏不三載而焚掘殆盡即漢唐宋以還諸陵寢亡不<lb/>
發者王公大臣貴家亡得完骨者厚葬之為失不唯損<lb/>
天下之有用以歸無用戕天下之有知以供無知其究<lb/>
至於暴其親之蛻以委草莽餧鳶犬而横開天下椎埋<lb/>
劫殺之竅其罪加於薄葬者何啻萬萬倍顧不之訾而<lb/>
徒墨子之訾何也且夫墨子之道行則世主必不能安<lb/>
<pb n="KR4e0202_WYG_001-9b"/>
宫室之侈與聲音采色狗馬田獵之奉卿大夫必不能<lb/>
安趙孟韓魏之富而說客游士必不能安華陽碣石之<lb/>
居與後車數十乗從者數百人其辭而闢之者葢不止<lb/>
一孟子也吾故曰微孟子墨子固不能久且大也然而<lb/>
所謂塞路者何也貧乏失職之徒假其說以干世主用<lb/>
之則貴且顯即不用而可以希冀賢豪富饒之匄施一<lb/>
廛一畝足以終其身而已此非墨子意也為墨子之徒<lb/>
而私之者意也<lb/>
<pb n="KR4e0202_WYG_001-10a"/>
　　讀尹文子<lb/>
尹文子非偽書其言刑名者真能言刑名家者也所謂<lb/>
智巧皆當與衆共之獨行之賢不足以成化獨能之事<lb/>
不足以周務出羣之辨不可為戶說絶衆之勇不可以<lb/>
征陣是以聖人任道以夷其險立法以理其差使賢愚<lb/>
不相棄能鄙不相遺能鄙不相遺則能鄙齊功賢愚不<lb/>
相棄則賢愚等慮此名語也他所証多諸家書頗覈而<lb/>
不倍道故存之<lb/>
<pb n="KR4e0202_WYG_001-10b"/>
　　讀孔叢子<lb/>
孔叢子吾夫子之世家乗也徵獻而文亦寓焉自子思<lb/>
以後世世為諸侯師然而不能為其國救敗辱焉無它<lb/>
諸侯者能以禮夫子之禮禮其後而不能以<hi>闕</hi>夫子之<lb/>
道用夫子之後之言故也子順所謀筴皆不悖於理而<lb/>
最後欲令魏隂媚嫪毐以圗苟全則大謬鮒之就陳涉<lb/>
也以復焚書坑儒讐也即死難何累哉獨敘世一章謂<lb/>
琳子黄厥徳不脩失侯爵大司徒光分所食邑三百戸<lb/>
<pb n="KR4e0202_WYG_001-11a"/>
請封黄弟茂為闗内侯茂子子國子國生子卬子卬生<lb/>
𢎞農守仲驩仲驩子立與劉歆友善歆故光同時人小<lb/>
可二十年耳是立與六世大父行友也立子元元子建<lb/>
仕王莽為建戎大尹亦似太速疑必有脫誤<lb/>
　　讀劉子<lb/>
劉晝孔昭所作五十五篇其詞雖骩骳爽健而不悖理<lb/>
道識是非有布帛菽粟之致清神防欲知情韜光諸篇<lb/>
苦李蒙荘之藩隠然若窺見者當六季之末而不堕月<lb/>
<pb n="KR4e0202_WYG_001-11b"/>
露煙華亦足貴矣鄙名以後小露學問無關本真兹則<lb/>
多生之餘習矣<lb/>
　　讀子華子<lb/>
子華子十巻自孔子遇諸剡而贈之以束帛於是著焉<lb/>
劉向序其辭以為趙簡子奉纁幣聘之爵執圭而殺竇<lb/>
鳴犢舜華子華子逡巡弗應簡子大怒将脅之以兵子華<lb/>
子去而之齊齊景公不能用也館於晏氏簡子卒而歸<lb/>
晉時已老矣遂不復仕以卒余得而讀之陽城胥渠章<lb/>
<pb n="KR4e0202_WYG_001-12a"/>
頗言陰陽之理亦有大致語而風輪水樞之說亦微近<lb/>
穿鑿其辨黄帝鼎成升遐事甚詳然似是公孫卿以後<lb/>
語駁郯子禮亦正然似是左氏以後語辭趙簡子聘章<lb/>
則摹檀左文也晏子之事景公也不治阿且其言阿則<lb/>
烹與封之說也謂仲尼天也又曰轍跡病矣則門弟子<lb/>
之說也大道章頗言身中之造化時時及養生北宫意<lb/>
章則及醫矣是岐黄之說也凡子華子所言理在春秋<lb/>
時最近而文則廣有所剽擬誦之可也采而益我可也<lb/>
<pb n="KR4e0202_WYG_001-12b"/>
然不可以為真子華子<lb/>
　　讀楚語論<lb/>
屈到嗜芰有疾召其宗老而屬之曰祭我必以芰及祥<lb/>
宗老将薦芰屈建命去之君子曰不違而道柳宗元非<lb/>
之曰禮有齋之日思其所樂思其所嗜子木去芰安得<lb/>
為道蘇子復非之曰甚矣柳子之陋也赫赫楚國若敖<lb/>
氏之賢聞於諸侯身為正卿死不在民而口腹是憂陋<lb/>
亦甚矣使子木行之國人誦之太史書之天下後世不<lb/>
<pb n="KR4e0202_WYG_001-13a"/>
知夫子之賢而唯陋是聞子木其忍為此乎余則曰甚<lb/>
矣屈建之忍也而蘇子之好異也今夫取禮之輕者與<lb/>
食之重者比奚啻食重然則禮而輕也當其身尚不以<lb/>
廢食而况於其親乎哉從治命不從亂命恒也屈到之<lb/>
命薦芰亂也否也且夫芰與蔬蔌等耳非若邕之痂長<lb/>
孺之爪甲腥穢而不可登席又非若銅雀之伎之淫侈<lb/>
也臨穴之殉之酷也宗老言之建頷之撤一蔬可以易<lb/>
益一豆不為多國人何所誦太史何所書而天下後世<lb/>
<pb n="KR4e0202_WYG_001-13b"/>
何所知乎今以建之卻之又不能為之諱而國人之媚<lb/>
新令尹者以為不違道而書之太史傳之天下後世是<lb/>
揚先人之過者建之卻也不在薦也夫不忍於一薦之<lb/>
小禮而棄忘其父之嗜好其不孝小也急於揚已之名<lb/>
而不諱其父之誤其不孝大也夫建也挾左右廣之甲<lb/>
而欲無禮於盟主之上卿棄諸侯之信而不之顧此夷<lb/>
狄也而何有於小禮也其父生不得志於鼎俎而又銜<lb/>
建之驁桀故示微於宗老而建卒弁髦之寧不違道也<lb/>
<pb n="KR4e0202_WYG_001-14a"/>
或云屈到之芰建可薦也建之不薦左氏可無稱也左<lb/>
氏之稱柳子可無非也柳子之非蘇子可無譏也蘇子<lb/>
之譏子可無衷也甚矣儒者之好持論也余無以對<lb/>
　　書趙世家公孫杵臼程嬰事後<lb/>
程嬰既已脫趙孤而謂公孫杵臼曰今一索之不得後<lb/>
必且復索之公孫杵臼曰立孤與死孰難程嬰曰死易<lb/>
立孤難杵臼曰趙氏先君遇子厚子强為其難者吾為<lb/>
易者請先死云云其後韓厥說景公與程嬰謀而劫諸<lb/>
<pb n="KR4e0202_WYG_001-14b"/>
将僇屠岸賈滅其族復與趙武田宅如故趙武既冠為<lb/>
成人程嬰乃自殺以報宣孟與公孫杵臼或曰嬰可以<lb/>
無死死過也予則以為不然凡嬰之所為存孤者誠難<lb/>
而杵臼死誠易然天下之所覩者生死也所不覩者難<lb/>
易也自趙孤之未立而嬰所以生者為趙孤也嬰故未<lb/>
嘗一日忘死也趙孤立而嬰生則食趙氏之報嬰能無<lb/>
死也杵臼死而以生授嬰嬰生而以死還杵臼夫豈直<lb/>
義至盡哉盖有餘仁矣雖然岸賈亦烏可非也盾以不<lb/>
<pb n="KR4e0202_WYG_001-15a"/>
能討賊失之終然其始事可亮也岸賈以不能匡雪失<lb/>
之始然其終事可取也盾既為法受惡而未有能表岸<lb/>
賈者也<lb/>
　　書伍子胥傳後<lb/>
伍子胥勇烈徇志丈夫也謂之盡孔子之道則不可謂<lb/>
之悖孔子之道亦不可孔子之事魯也幾微不合輒去<lb/>
之又曰父母之讐不共戴天不合而去有新君在矣不<lb/>
以事新君為二心也孟子之言君之視臣如草芥則臣<lb/>
<pb n="KR4e0202_WYG_001-15b"/>
視君如寇讐孟子過矣草芥其親寇讐之可也草芥其<lb/>
身寇讐之不可也平王淫太子之婦而欲廢太子推忮<lb/>
以僇其太子之傅而併及其兄即商受何啻焉受不僇<lb/>
文王不僇太公父也何以斬燼餘之頭而懸太白鞭屍<lb/>
非過也情也亦理也吳王僚信子胥之言謀伐楚而光<lb/>
阻之不以怨光而進專諸俾刺僚而奪之位盖審僚之<lb/>
不能得志於楚也光為之破楚以伸志故竭力而事之<lb/>
又為其子竭力而報越讐其必不赦越也欲以為奢者<lb/>
<pb n="KR4e0202_WYG_001-16a"/>
為光而夫差弗信也社将徙矣力諫而死之知亡智也<lb/>
能死忠也若子胥者於君臣父子之間可無媿也太史<lb/>
公稱吳以子胥謀西破彊楚北滅齊晉南服越人信哉<lb/>
獨所以彊吳之蹟備於吳越春秋而其辭不雅馴使子<lb/>
胥之志明而才不盡顯以此少泯泯耳或謂子胥之托<lb/>
子於鮑氏何居曰彼盖傷奢尚之綫絶而强延之以孝<lb/>
托也吾故曰子胥者不悖孔子之道者也<lb/>
　　書樂毅傳後<lb/>
<pb n="KR4e0202_WYG_001-16b"/>
樂毅之破齊凡五載而功不就至以讒間去天下惜之<lb/>
獨蘇子瞻謂當其時使昭王尚在反間不得行樂毅終<lb/>
亦必敗何者燕之併齊非秦楚三晉之利今以百萬之<lb/>
師攻兩城殘寇而數嵗不決師老於外此必有乗其虚<lb/>
者矣諸侯乗之於内齊擊之於外當此時雖太公穰苴<lb/>
不能無敗愚以為蘇子之論事勢審矣獨未能悉樂毅<lb/>
也夫樂毅者夏侯𤣥之所謂仁人也彼非獨仁人也而<lb/>
又且智彼其合諸侯而擊齊一戰而大破之臨淄下湣<lb/>
<pb n="KR4e0202_WYG_001-17a"/>
王走死齊之重器竒珤悉輸之燕中矣如是而不急攻<lb/>
莒即墨者以為二城彈丸之地不足為吾害莒南近楚<lb/>
急之則必借楚以為我敵即墨東近海死守虜耳急之<lb/>
則多殺士卒而未即破而齊故數百年大國也其人彊<lb/>
武而習兵且易以亂故必緩而用威徳拊循之既久而<lb/>
齊人皆為燕矣夫豈直為燕彼且以樂毅真吾主然則<lb/>
毅之兵固未嘗五載而盡頓於二城之下也以故新主<lb/>
立而南面之間得行騎劫代之勢不得不盡銳以攻即<lb/>
<pb n="KR4e0202_WYG_001-17b"/>
墨而又以新將故不識地利而恣為暴燕人失毅而離<lb/>
齊人失毅而振盖不待火牛出而燕之敗形成矣且諸<lb/>
侯之所以不窺燕者自有說夫以齊舉宋而伐之燕舉<lb/>
齊而不伐非獨妬齊而厚燕也謂湣王之不若昭王治<lb/>
也謂湣王之待諸侯倨而昭王之待諸侯恭也謂湣之<lb/>
舉宋而暴宋不若毅之舉齊而拊齊也且騎劫敗而諸<lb/>
侯猶偃然以此知蘇氏所論誤也不然使毅而有可訾<lb/>
則惠王必不悔而召之召之不歸而何以封其子髙帝<lb/>
<pb n="KR4e0202_WYG_001-18a"/>
異代主也毅之後何以無功而封孔明三代才也何以<lb/>
自比毅而人猶未之許也若蘇子者真所謂以成敗論<lb/>
者也<lb/>
　　書司馬穰苴孫武傳後<lb/>
司馬穰苴孫武天下之言兵者歸之穰苴兵法不可見<lb/>
所見獨孫子十三篇其精切事理吾以為太公不能過<lb/>
也而太史公獨稱穰苴兵法閎廓深逺雖三代征伐未<lb/>
能竟其義如其文若爾穰苴其尤勝邪然太史公於穰<lb/>
<pb n="KR4e0202_WYG_001-18b"/>
苴則僅詳其斬莊賈於孫武僅詳其斬愛姬而已以為<lb/>
用兵之道一賞罰盡之矣雖然以穰苴之善用兵而使<lb/>
燕晉之師得脫而罷去追擊之僅收所亡境内封地耳<lb/>
不能大有所摧敗也景公尊為大司馬而委之政其時<lb/>
亦可以有為何不脩桓公之業而廓大之卒見擯於髙<lb/>
國以死至於吳之彊伍員力耳柏舉之戰雖能乗勝入<lb/>
郢而班處其宫使秦師得用其救再合再敗而後歸又<lb/>
不能預防夫槩之為内孽安在其為武也太史公又稱<lb/>
<pb n="KR4e0202_WYG_001-19a"/>
其北威齊晉顯名諸侯恐亦附㑹之過當其時武必先<lb/>
死矣不然而檇李之敗績㑹稽之許成舍腹心之越而<lb/>
從事於石田之齊武胡為不諫救也太史公亦云能行<lb/>
之者未必能言能言之者未必能行葢頗見微指云穰<lb/>
苴之兵法大約威王使臏忌輩增飾之晏子春秋亦一<lb/>
及其拒景公宴遊事亦略可証<lb/>
　　書吕不韋黄歇傳後<lb/>
自古至今以術取富貴秉權勢者無如吕不韋之穢且<lb/>
<pb n="KR4e0202_WYG_001-19b"/>
卑然亦無有如不韋之巧者也凡不韋之所籌筴皆鑿<lb/>
空至難期而其應若響彼固自天幸亦其術有以攝之<lb/>
至於御倡而知其孕必取三月進之子楚又大期而始<lb/>
生政於理為難信毋亦不韋故為之說而泄之秦皇使<lb/>
知其為真父而長保富貴邪抑亦其客之感恩者故為<lb/>
是以詈秦皇而六國之亡人侈張其事欲使天下之人<lb/>
謂秦先六國而亡也不然不韋不敢言太后復不敢言<lb/>
而大期之子人烏從而知其非嬴出也黄歇之為姧大<lb/>
<pb n="KR4e0202_WYG_001-20a"/>
類不韋而行之於為相之後尤不義第其始之脫太子<lb/>
雖若釣竒然甚勇而忠史固稱其博學洽聞覩所上秦<lb/>
皇書不下韓非子以一富貴之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而積慮處事若虺蜮<lb/>
然亡身滅家而不覺豈不可悲也哉春申君不當稱四<lb/>
公子賤謀貴疎間親與文信侯竝而稱可也<lb/>
　　書蔡澤傳後<lb/>
蔡澤以唐舉一言之激袖手而入秦乗應侯之自危出<lb/>
不窮之辯杜其口伏其意安然而據其相位若承蜩然<lb/>
<pb n="KR4e0202_WYG_001-20b"/>
智者以為蔡澤之用應侯然不知應侯之用蔡澤也夫<lb/>
穰侯者秦太后之懿戚而四十年之信臣也應侯以一<lb/>
亡命扼掔而奪之此非特乗穰侯之瑕其材必有以大<lb/>
勝之者夫應侯相而穰侯日見短則應侯之相日益固<lb/>
應侯之相日益固則穰侯終不振當應侯之為相也竊<lb/>
君以行威福専意以酬恩怨人主非不知之特欲伸其<lb/>
所大欲耳武安僇鄭安平叛王稽見法人主之大欲不<lb/>
盡酬而應侯且無以自解葢嘗彷皇而左右顧求其人<lb/>
<pb n="KR4e0202_WYG_001-21a"/>
以託稅駕之地而不可得既而微知有蔡澤者游學干<lb/>
諸侯小大甚衆而不遇其困甚矣澤之與應侯又非有<lb/>
相知之素也其曷鼻魋顔蹙齃膝攣非能長富貴者也<lb/>
與之語頗明消息盈縮之理而非有捭闔操縱取天下<lb/>
之深計者也夫困極則易為徳非知素則深見恩不能<lb/>
長富貴則無與謀傾人之計筴者明消息盈虛之理則<lb/>
必不忍蹈前轍無捭闔操縱之深計則必無以見其長<lb/>
而形吾短故幡然而薦之天下皆以應侯能用賢而應<lb/>
<pb n="KR4e0202_WYG_001-21b"/>
侯之過自是無以聞於昭王者蔡澤而稱邪昭王固賢<lb/>
應侯其不稱邪則益以賢應侯謂亡有能及之者自是<lb/>
而據金印擁髙貲而老死於東第無患矣彼荀卿之於<lb/>
黃歇韓非之於李斯一以師一以同學而材皆勝之固<lb/>
歇與斯之所畏而不欲用者也宜其困且纍死也<lb/>
　　讀黃石公<lb/>
黄石公素書六篇至為淺顯孔老荀卿之所雅言者豈<lb/>
别有不傳之秘以授子房而此則約其凡為可示人者<lb/>
<pb n="KR4e0202_WYG_001-22a"/>
哉不然當報讐大索之後跪而進履於圮橋與夜半不失<lb/>
約子房已思過半矣何用是素書為也<lb/>
　　書項羽傳後<lb/>
吾少時閱書至夜分而困欲寐輒取項羽傳誦之即灑<lb/>
然醒以為非羽不能發太史公筆非太史公無以寫羽<lb/>
生氣羽之罪其大者在弑義帝坑秦卒二十萬人僇降<lb/>
王子嬰耳其惡不待言然彼皆有以致之義帝亦了了<lb/>
者第不免儒而腐夫一牧羊子耳王於項梁之手見梁<lb/>
<pb n="KR4e0202_WYG_001-22b"/>
敗而不羽之恤遽奪其軍而又不使之入闗其救趙也<lb/>
又使之為次将而所聽令者羇旅庸奴之宋義彼其心<lb/>
固已怏怏於帝殺宋義而楚卒屬之矣刎王離破章邯<lb/>
而諸侯屬之矣破函關而秦屬之矣其目中固已無義<lb/>
帝矣猶貌而使人請命帝但委之於籍且猶不能免而<lb/>
曰如故約籍能無恨也夫豈獨恨也當疑其與沛公結<lb/>
而圗籍義帝擁空名於上欲以承平之君臣而御怏怏<lb/>
之悍霸倒授太阿之柄而觸其鋒能不立碎也雖然義<lb/>
<pb n="KR4e0202_WYG_001-23a"/>
帝者腐而不失其正者也新安之坑子嬰之僇盖天道<lb/>
也彼諸侯之卒積數世而其首皆納於秦庭凡在者皆<lb/>
秦卒之刃餘也又皆其子孫也幸羽一甘心焉孰不為<lb/>
之揮戈者子嬰之降自降沛公耳非降羽也六王之身<lb/>
有屠而死者有囚而死者有饑而死者夫負芻非羽故<lb/>
君而燕及梁非祖父邪誰能忍之故曰有天道也至楚<lb/>
漢之為訟則羽之負漢者一而漢之負楚者三羽之負<lb/>
漢不王闗中而王巴蜀而已當羽入關與沛公兄弟也<lb/>
<pb n="KR4e0202_WYG_001-23b"/>
又皆楚臣何必拒而不納其負一也鴻門之㑹不殺而<lb/>
封之巴蜀甫就國而兵東嚮其負二也然猶有可言者<lb/>
至太公甫脫烹俎盟血未乾而反戈尾其後其負三也<lb/>
羽自得罪義帝耳不得罪髙祖髙祖死何以見羽地下<lb/>
哉余故友宗臣每酒間大呼吾寧不成而為羽不能成<lb/>
而為髙祖且謂髙祖易與耳余笑曰若言髙祖易與則<lb/>
過髙祖遇羽而拙故思以拙勝之若固見其拙以為易<lb/>
與耳不然彼章邯黥布豈碌碌者何以取之若寄哉<lb/>
<pb n="KR4e0202_WYG_001-24a"/>
　　書蘇子范増論後<lb/>
蘇子之論范增甚竒而其為書生於事體則甚闇夫卿<lb/>
子冠軍何人也以一言之偶中而懐王拜之為上将軍<lb/>
其智勇未聞也章邯既破項梁而殺之楚人之膽奪矣<lb/>
移兵而渡河以大破趙人趙人之膽奪矣趙舉而秦彊<lb/>
夫以已破之楚膽而當方張之秦勢且皆半菽之飢腹<lb/>
而氷霜不完之指唯有解甲而逆潰耳義送子相齊葢<lb/>
欲以為遁穴而僥倖於目前之未戰乃佯為大言以壓<lb/>
<pb n="KR4e0202_WYG_001-24b"/>
項籍籍不殺宋義趙必下楚必潰楚之潰在呼吸之間<lb/>
而無他術可以解為籍計者何以不殺義也増於此時<lb/>
去籍則秦追僇亡楚之末將而族之必也籍勝則恨增<lb/>
以為宋義之黨而先去以為三軍之望族之亦必也即<lb/>
兩俱免族而當叛臣僨將之名為増計者何以去也夫<lb/>
増奇策士也豈惟不去而已當與籍謀而殺義不然何<lb/>
殺義之後事事日取增計而尊之為亞父也然則增不<lb/>
當去乎曰有坑秦卒二十萬人失仁失仁法不足以取<lb/>
<pb n="KR4e0202_WYG_001-25a"/>
天下一當諫也違義帝之約而王漢王楚失信失信法<lb/>
不足以取天下二當諫也弑義帝失義失義法不足以<lb/>
取天下三當諫也諫不從則去之去之而無忿懥之跡<lb/>
以完其身可耳若殺卿子冠軍何以去也<lb/>
　　讀陸子<lb/>
陸賈縱橫者流耳而所撰十二篇皆淺顯無甚俶儻之<lb/>
見而亦不詭於道或謂非賈書不然也使後人偽為之<lb/>
則必詭其理雄其辭而張皇其事矣賈固時時近儒者<lb/>
<pb n="KR4e0202_WYG_001-25b"/>
髙帝不讀書故驟而歎其雄博其意不在馬上治故徐<lb/>
而益有入焉彼其他所以拊尉佗和平勃皆正論也是<lb/>
故幸以富夀怡樂終而不為食其之烹蒯徹之<hi>闕</hi>也說<lb/>
固有道矣<lb/>
　<lb/>
　<lb/>
　<lb/>
　讀書後巻一<lb/>
</p>
<p>
</p>
  </div>
<div>
<head>讀書後巻二</head> <lb/>
    <p>
<pb n="KR4e0202_WYG_002-1a"/>
欽定四庫全書<lb/>
　讀書後巻二<lb/>
　　　　　　　　　　　　明　王世貞　撰<lb/>
　　讀淮南子<lb/>
史稱淮南子撰内書二十一篇外書甚衆又有中篇八<lb/>
巻言神僊黄白之術亦二十餘萬言今其存者内篇而<lb/>
已而又亡其三篇讀之知其非一手一事也其理出於<lb/>
文子莊子列子其辭出於吕氏春秋玉杯繁露慎子鄧<lb/>
<pb n="KR4e0202_WYG_002-1b"/>
析山海圗經爾雅其人則左吳蘇飛李尚田雷被伍被<lb/>
之徒各取其長而未及衷以故多錯綜重複不受整束<lb/>
而淮南王之材甚髙其筆甚勁是以能成一家言葢自<lb/>
先秦以後之文未有過淮南子者也其書為劉向所纂<lb/>
集中篇之亡當亦自劉向為更生時故當得其枕中之<lb/>
鴻寳而作黄金不成幾陷大辟父得惡諡是以諱而去<lb/>
之夫淮南王好神僊身坐死而遺禍及更生亦幸而存<lb/>
哉或曰淮南王真僊去不死者也漢以法誅王求王不<lb/>
<pb n="KR4e0202_WYG_002-2a"/>
得而諱之<lb/>
　　讀賈子<lb/>
賈子上下二篇其上篇皆誦說時務其事與辭皆載治<lb/>
安䇿中不知其書成自擇而上之邪抑以其書上之而<lb/>
為班固之所裁節邪下篇則兼論徳政援據古昔然論<lb/>
政則有餘論徳則弗足矣人言文帝不能用賈生者妄<lb/>
言賈生不能用文帝者亦妄梁大國也懐王上愛子也<lb/>
以賈生居之盖非久而入為公卿矣生死而文帝次第<lb/>
<pb n="KR4e0202_WYG_002-2b"/>
行其言孰謂賈生不用哉夫賈生用而不相陸贄相而<lb/>
不用則其君有昏喆也<lb/>
　　書齊悼惠王世家後一<lb/>
齊悼惠王肥者髙祖之庶長子也哀王襄者悼惠王之<lb/>
元嫡也文帝者髙祖之第四庶子也惠帝崩有二子皆<lb/>
疑當廢哀王立而考惠帝於事正於序宜吕氏殁諸吕<lb/>
謀危漢哀王發兵入討之為外主而諸弟朱虛侯章為<lb/>
内主奪産禄之魄而誅之功最大兵發而僇召平詐取<lb/>
<pb n="KR4e0202_WYG_002-3a"/>
瑯琊下濟南才至髙諸大臣絳灌曲逆畏哀王之武而<lb/>
貪文帝之仁弱舍此而立彼僅還所奪之郡一侯其舅<lb/>
駟鈞以小慰觖望而已哀王以是嵗薨而文帝至為令<lb/>
主比徳三代傳世二十寧非天哉二年王章王興居然<lb/>
皆背割梁趙盟皆析齊之壤而封之以失職怏怏章死<lb/>
而興居叛誅十二年志在王濟北十六年辟光王濟南<lb/>
賢王菑川邙王膠西雄梁王膠東皆悼惠子也吳楚反<lb/>
其不從反者僅一齊地而已雖王之尚未愜於志也絳<lb/>
<pb n="KR4e0202_WYG_002-3b"/>
侯下獄駟鈞享國薄昭誅死外家之說胡據哉<lb/>
　　書齊悼惠王世家後二<lb/>
吾嘗謂髙帝有材子孫四人文帝亡論矣如意少而當<lb/>
帝心以為類我不幸夭耳必有以類髙帝者哀王襄景<lb/>
王章皆椒宫少年子也不畏髙后之餘威不虞諸吕之<lb/>
彊力哀王鳩東海之烏合突起而西向章以北軍千餘<lb/>
之卒逐吕産而殺之悉殲其族黨非有膽勇謀斷誰能<lb/>
勝焉絳侯之與諸大臣共議謂駟鈞虎而冠恐以外家<lb/>
<pb n="KR4e0202_WYG_002-4a"/>
握權而亂天下而置之非本心也其意實患哀王之果<lb/>
銳且其舉兵時名以誅諸吕則必以薄諸吕之共事者<lb/>
慮他日之見誅而貪代王之仁弱建䇿立之夫舍有功<lb/>
之齊而推不意之代王王必徳我嗟乎庸詎知絳侯廷<lb/>
尉之獄不在哀王而在文帝駟鈞老於徹侯而薄昭以<lb/>
暴横戮也抑不特此博陸侯光之立昌邑王有廣陵在<lb/>
也不聞昌邑之賢於廣陵光固難廣陵而易昌邑也昌<lb/>
邑廢而拔宣帝於民間而帝之天下之徳光孰有過於<lb/>
<pb n="KR4e0202_WYG_002-4b"/>
宣帝者然而族光者宣帝也徐羨之等之廢廢帝也而<lb/>
先以法除義真為義真言敏銳故預廢焉以為文帝地<lb/>
不知誅羨之等者又文帝也勃之辱光之族羨之等之<lb/>
誅雖必不盡出於公然而是諸臣者所樹皆得人以成<lb/>
一代之治所以報之者亦少恩哉<lb/>
　　書賈誼傳及蘇軾所著論後<lb/>
余少讀蘇軾所為賈誼論謂非漢文不能用賈生乃賈<lb/>
生之不能用漢文耳而中有云絳侯親握天子璽而授<lb/>
<pb n="KR4e0202_WYG_002-5a"/>
之文帝灌嬰連兵數十萬以決劉吕之雌雄又皆髙帝<lb/>
之舊此其君臣相得之分豈特父子骨肉手足哉賈生<lb/>
洛陽之少年欲使其一朝之間盡棄其舊而謀其新亦<lb/>
已難矣為賈生者上得其君下得其大臣如絳灌之屬<lb/>
優游浸漬而深交之使天子不疑大臣不忌然後舉天<lb/>
下而惟吾之所欲為不過十年可以得志安有立談之<lb/>
間而遽為人痛哭哉觀其過湘為賦以弔屈原悲鬱憤<lb/>
悶趯然有逺舉之志其後卒以自傷哭泣至於夭絶是<lb/>
<pb n="KR4e0202_WYG_002-5b"/>
亦不善處窮者夫謀之一不見用安知終不獲用也不<lb/>
知黙黙以待其變而自殘至此吾未嘗不伏蘇氏論人<lb/>
之當揆事之長而歎賈生之無辭以自解其後得班史<lb/>
之所著傳而讀之然後知蘓氏之工於揆事急於持論<lb/>
而不盡悉故實也夫賈生之始建議改正朔易服色制<lb/>
官名興禮樂固非絳灌之所喜而實亦非絳灌所深惡<lb/>
也其所深惡者在遣功臣列侯就國而已故假以紛更<lb/>
之罪而譖之帝帝亦因其譖而姑出誼以慰安之且欲<lb/>
<pb n="KR4e0202_WYG_002-6a"/>
老其材而後用之耳非果於棄誼也何以知其然也諸<lb/>
王太傅在王相下與郡守等自大中大夫而出不為左遷<lb/>
特以長沙卑濕且一異姓貧弱之王其跡似棄耳亡何<lb/>
而召見宣室自以為弗如而徙傅梁梁大國也梁王愛<lb/>
子也誼不死即入而九卿矣故曰帝非果於棄誼也誼<lb/>
亦非悲鬱侘傺而至死者何以知其然也弔屈之辭雖<lb/>
若以自擬而實譏其不能自引而髙逝賦鵩之辭雖若<lb/>
以自弔而實歸之知命而不憂其所上治安䇿有可為<lb/>
<pb n="KR4e0202_WYG_002-6b"/>
痛哭長太息者盖在召對宣室與傅梁之後也所謂立<lb/>
談之間而遽為人痛哭者豈實録哉且賈生之自傷在<lb/>
為傅無狀且哭泣以悲梁王之堕馬而死非以不用也<lb/>
夀夭有命生之夭又焉知其非命之盡而歸之自傷又<lb/>
歸之不用寧非寃哉史既稱絳灌之惡之而絳侯之就<lb/>
國以一言告訐而逮繫誼以待大臣之禮風之而上遂<lb/>
幡然改誼不絳侯之怨是脩而脩國體抑何厚也劉向<lb/>
所以深惜之而軾不之知也夫誼死而文帝次第用其<lb/>
<pb n="KR4e0202_WYG_002-7a"/>
言誼雖夭不為不用也吾固曰蘇氏之工於揆事急於<lb/>
持論而不盡悉故實者此也<lb/>
　　書司馬相如傳後<lb/>
司馬長卿不羞其淫奔之卓女而自紀其事使史家傳<lb/>
之以穢後人其文辭之美麗固不能相救而子長復謂<lb/>
其與卓氏婚饒於財故其仕宦未嘗肯與公卿國家之<lb/>
事嘗稱病閒居不慕官爵似未盡得其意者長卿固智<lb/>
人也方其一出使而太守郊迎縣令負弩婦翁諛之易<lb/>
<pb n="KR4e0202_WYG_002-7b"/>
恥以為榮而又成闢土之功名於願已滿矣逆知武帝<lb/>
之易封而亦易僇故避而吏隠於文園擁國色發揮文<lb/>
詞以自娱樂不亦泰哉彼其材已試於西南夷武帝固<lb/>
心器之矣使小與公卿國家之事而取通侯之印擁公<lb/>
卿之組固不難其與主父吾丘買臣嚴助輩駢首於東<lb/>
市亦易也王子猷盖知之是故不取井丹之髙潔而取<lb/>
長卿之玩世者所謂智也<lb/>
　　書霍光傳後<lb/>
<pb n="KR4e0202_WYG_002-8a"/>
當武帝之末海内虚耗盜賊羣起强藩壯王睥睨於外<lb/>
而博陸宣成侯以宿衛之庶臣無三事九伐之素寄擁<lb/>
八嵗之幼主而御宸極中外之孽不作公私之庾漸充<lb/>
能使其君晏然而信之一日而僇貴主覆悍社收椒宫<lb/>
之祖父與副相之重駢首就屠而亡後言廢一君立一<lb/>
君若承蜩而亡它變此非有沈毅獨斷之略周詳萬全<lb/>
之慮不能也其所以胎禍者驂乗之芒刺而罪至於不<lb/>
可解者宫掖之酖毒而要之有天道焉武帝雄鷙好殺<lb/>
<pb n="KR4e0202_WYG_002-8b"/>
光固已心儀之少府徐仁廷尉王平之議獄不當而已<lb/>
胡至死也昌邑王之淫亂不足以當宗社之寄即有之<lb/>
其從官坐不諫正削秩禁錮可耳胡至二百餘人悉棄<lb/>
市也王莽之子妄言以莽故寛之可也胡至使父酖其<lb/>
子田延年之決於廢立功非小胡忍以詐取平直事必<lb/>
置之自盡也凡光所持三尺寧過毋不及是以宣帝一<lb/>
時<hi>闕三宇</hi>孥僇而無遺齓寧非天也然帝能誅光之子<lb/>
孫而不能盡削光之忠猶像之麟閣以寓其思侯封之<lb/>
<pb n="KR4e0202_WYG_002-9a"/>
續及於旁𦙍中牢之祀迄於東京則光固有以自剖别哉<lb/>
　　書淮南厲王傳後<lb/>
淮南厲王驕恣不奉法其所論獄若為黃屋擅拜丞相<lb/>
爵闗内侯収聚諸侯王人亡命賊殺無罪人法皆可以<lb/>
死而坐以謀反則未也以文帝時天下若金甌而又最<lb/>
稱理即病狂䘮心者亦何敢以蕞爾彈丸之地而與之<lb/>
抗且夫男子七十人輦車四十乗反當何所為也使閩<lb/>
越匈奴以市明珠良馬或有之夫越數千里之外徼荒<lb/>
<pb n="KR4e0202_WYG_002-9b"/>
服之夷虜而為期㑹欲與其人相應合世固無是理也<lb/>
當是時天下之人實知之以故文帝之賢厲王之暴而<lb/>
尺布斗粟之謡所由起不然而文帝亦何至終愧悔耶<lb/>
其子安之反則有之盖憤父之死矜已之才而窺武帝<lb/>
之有釁也亦可謂不智矣雖然王安之謀反固也然而<lb/>
未成反也學仙者流則謂王與八公者習不死術而流<lb/>
言聞於武帝帝使按之即與八公俱上昇帝恐其為天<lb/>
下惑而别起間如後之戾太子子輿事而稱其自殺以<lb/>
<pb n="KR4e0202_WYG_002-10a"/>
苟完獄耳以故心豔其事竭天下之財力求為神仙而<lb/>
不可得劉向去安時無幾得枕中之遺籍而寶習之此<lb/>
寧非明徵哉獨所謂八公者有左吳伍被雷被夫左吳<lb/>
首禍者也伍被首反者也雷被告變者也雷被用而左<lb/>
吳伍被誅意八公自有人不然吾未見三子之能仙去<lb/>
也班史不當與伍被别作傳當附之安傳蒯通亦不當<lb/>
别作傳當附之韓信傳江充當附之戾太子傳息夫躬<lb/>
當附之董賢傳嗚呼孰謂班史有定識哉<lb/>
<pb n="KR4e0202_WYG_002-10b"/>
　　書張安世傳後<lb/>
張湯之於安世父子也其才智强記同然而湯刻而憸<lb/>
安世慎而共湯膽大安世小若是乎薰蕕也然而有不<lb/>
可曉者湯㢘而安世貪也劉向之於歆父子也其才氣<lb/>
學問同然向為劉氏而攻王氏歆為王氏而削劉氏其<lb/>
忠逆異也他若石碏之忠而厚逆也賈逵之忠而充逆<lb/>
也桓彞之忠而温逆也黄權之降敵而崇死敵也沈充<lb/>
之逆而勁忠也李懐光之逆而瓘忠也所謂父不得而<lb/>
<pb n="KR4e0202_WYG_002-11a"/>
子者寧獨堯之丹朱瞽叟之舜舜之商均鯀之禹也雖<lb/>
然子可以有不賢父父不可以有不賢子則子尤重哉<lb/>
　　書漢武帝時功臣侯年表後<lb/>
世稱漢武帝不愛通侯之賞以鼓舞世之趣功名者故<lb/>
能破匈奴滅朝鮮舉甌閩巻南越闢滇蜀而増益天下<lb/>
之半然所謂封侯者殊不可曉而所謂罰者亦未盡當<lb/>
也今夫丞相天子所與共理天下者也固當以賢舉藉<lb/>
以不侯而不丞相固不可以丞相不功而與之侯尤不<lb/>
<pb n="KR4e0202_WYG_002-11b"/>
可也孰若俟其相道得而後侯之乎乃至遂舉之以為<lb/>
例使田千秋以一言而相又緣相而得侯何也卜式請<lb/>
以父子擊南越賞之可也而與之闗内侯不可也孰若<lb/>
賞而聽之往功成而後侯之乎欒大一妄庸人耳而遽<lb/>
以之為上将軍而侯之以五千戸之封孰若俟其驗而<lb/>
人主之夀益而富貴之乎大将軍青之破右賢王得其<lb/>
将校人畜至數萬計益封可也而益之至八千七百戸<lb/>
其三子皆襁褓而悉封侯不已濫乎其最後帥師圍單<lb/>
<pb n="KR4e0202_WYG_002-12a"/>
于斬首鹵級萬九千使其王叛而稱其主號而不益封<lb/>
乃至将校俱不得侯何也戾太子自經於泉鳩里之舍<lb/>
男子張富昌蹋戶而入令史李夀趨抱解之太子而<lb/>
生侯之可也不生賞之可也胡至聨翩而侯邦題之邑<lb/>
乎上官桀之破郁成得其王於康居而使四騎縛送之<lb/>
貳師所恐其有失也騎士趙弟拔劍斬之無可賞也桀<lb/>
不過轉一官為少府而弟胡以侯新畤乎至於罰之不<lb/>
中節尤有可言者荀彘之縛路博徳以爭功相疾棄市<lb/>
<pb n="KR4e0202_WYG_002-12b"/>
然樓船之始敗於朝鮮既以左将軍勝而後合兵又陰<lb/>
與敵和非無罪者也公孫遂之往天子知二将之異使<lb/>
正之且許有便宜得以從事遂與左将軍謀而縛樓船<lb/>
非矯制也左将軍誅遂亦可誅乎左将軍即可誅朝鮮<lb/>
平矣獨不可以功贖乎張富昌李夀以太子侯田千<lb/>
秋以白太子寃侯而太子無罪之嫡尚繫之獄何也第<lb/>
所謂罰亦就一侯事舉而及之耳其他死於酷吏之手<lb/>
而決於一時之怒不可屈指數也嗟乎武帝以人主之<lb/>
<pb n="KR4e0202_WYG_002-13a"/>
威天下之力驅之誘之幸而成功名於将亡之敵孰謂<lb/>
其能鼓舞哉<lb/>
　　書班史酷吏傳後<lb/>
太史公敘酷吏中有張湯杜周以湯逢武帝之忮而道<lb/>
以深文故所以描寫其情狀不遺力即小㢘薦士不沒<lb/>
之然不以貴也班氏之稱湯謂能辨當否國家賴其便<lb/>
又云湯周子孫貴盛故别傳噫何足訓哉太史公之誅<lb/>
湯誅意也吾獨怪夫郅都骨鯁㢘信士也為濟南守滅<lb/>
<pb n="KR4e0202_WYG_002-13b"/>
瞷氏首惡餘皆股栗而已不如義縱王温舒之妄殺也<lb/>
為中尉行法不避貴戚列侯宗室側目而視而已又不<lb/>
若温舒之諂事有勢姦如山不可犯也為鴈門守匈奴<lb/>
不敢犯至為偶人象都令騎馳射之莫能中都固赳赳<lb/>
干城也其罪獨有臨江王詣中尉府對簿欲得刀筆為<lb/>
書謝上而禁弗予意以為上親子吾不敢廢法又如是<lb/>
而已非有所迎徇深文煅質也身之不免而被以酷名<lb/>
寃矣田延年增車牛直尅貲三千萬罪固有之然其為<lb/>
<pb n="KR4e0202_WYG_002-14a"/>
河東選拔尹翁歸等為爪牙誅鋤豪强亦如是而已翁<lb/>
歸能臣也必不為濫刑延年於廢立有大功何至等之<lb/>
酷吏哉郅都死矣寃於太史公田延年死矣復寃於班<lb/>
氏吾以為二史亦深文者<lb/>
　　書涼州三明傳後<lb/>
余讀涼州三明傳若威明然明皆㢘節好讓有将帥材<lb/>
著績中外而皆不免為名使威明尤好之甚至自䟽為<lb/>
黨人而上不之問夫明哲保身者固若是乎大将軍武<lb/>
<pb n="KR4e0202_WYG_002-14b"/>
太傅蕃之有朝望志除宦官誰不知之豈有所徵而不<lb/>
知本謀者然明亦不過於生死是非之際一時不能決<lb/>
擇耳既成而始悔辭爵不拜追理武蕃之寃表薦李膺<lb/>
王暢以與閹宦抗雖曰晩矣猶知有不逺復者紀眀真<lb/>
将材也當西羌之為梗鄧隲挾元舅之尊秉大将鉞以<lb/>
天下全力與之角而不勝幾棄涼州熲以孤軍轉戰十<lb/>
餘年長矛勁弩奮其膂力敵為之盡非其材之過人疇<lb/>
克如是晩節與中官比冀以全身而竟身殉之良可歎<lb/>
<pb n="KR4e0202_WYG_002-15a"/>
也陽球為酷吏非有腹心之素一䟽而誅中貴人父子<lb/>
立蹴上台奪帝所甚愛而除之漢事故不可測哉<lb/>
　　書揚雄傳後<lb/>
自孟子歿而有荀卿氏荀卿歿三百餘年而有揚雄氏<lb/>
中間若董仲舒之正毛伏以下之専於其經術若有補<lb/>
焉而未有立言以維持道統者揚雄氏始準周易而為<lb/>
太𤣥準魯論而為法言法言之所結撰要在於尊周孔<lb/>
辨術經治一時已稱述之至昌黎氏而尊涑水氏而信<lb/>
<pb n="KR4e0202_WYG_002-15b"/>
涑水氏之於孟子不能信而獨信揚雄氏揚雄氏之出<lb/>
處其先亦未有訾之者獨不能不有微恨於劇秦美新<lb/>
而紫陽氏之著通鑑綱目直書之曰莽大夫揚雄死盖<lb/>
舉市國之褚淵厯姓之馮道所不加者而加之於是雄<lb/>
之名遂涊人之齒頰而其身毋所容於聖門之藩籬矣<lb/>
及考其傳而推之則事不必盡然而情亦有大可原者<lb/>
當雄之游京師而給事黄門也成帝之世與王莽劉歆<lb/>
竝哀帝之初復與董賢竝莽賢皆至三公負貴勢所薦<lb/>
<pb n="KR4e0202_WYG_002-16a"/>
引立擢而雄三世不徙官及莽簒漢劉歆輩皆用符命<lb/>
頌功徳而雄復不侯以耆老久次轉大夫則其不附王<lb/>
莽可知然所以濡滯而不去者以去則莽必恨之恨之<lb/>
則必追而戮之即不恨必且召而有龔勝之事雄見夫<lb/>
莽雖姧然自唐虞以後所創有而未嘗稱干戈以翦劉<lb/>
氏之社稷而身又不當扞圉之任如是而死孔門之所<lb/>
不載而微箕之懿戚尚且受封於周而謂之仁是以浮<lb/>
沈待盡以存五世一綫之息耳至於劇秦美新故不見<lb/>
<pb n="KR4e0202_WYG_002-16b"/>
本傳即有之亦投閣之後不得已冀以瓦全且所劇者<lb/>
秦耳而不及漢所美之新美於秦耳不美於漢也不然<lb/>
涑水氏能斥馮道訿介甫而獨䧺是恕乎哉紫陽氏之<lb/>
深意吾固已知之即文中子之賢尚議其僭攻其瑕而<lb/>
宋之統遂接孟子矣何况區區一雄哉<lb/>
　　書鄧禹傳後<lb/>
鄧仲華有逺識蕭張流也然而非大將材也其心寄雖<lb/>
已篤而齒尚卑名位尚輕戰事尚未練一旦中分六師<lb/>
<pb n="KR4e0202_WYG_002-17a"/>
之半崇以三公之位而委之闗中之大敵竊以為光武<lb/>
誤也斯道也髙祖盖深知之故根本付之酇侯謀畫寄<lb/>
之良平而大將之印獨舒徐焉必待淮陰而後有所歸<lb/>
彼於料已料敵審也夫史稱光武諭河西其將吏皆臣<lb/>
服以為天子明見萬里外雖然此一事耳吾以為明不<lb/>
如髙祖髙祖以數萬衆授一釣者佐以羇旅之降王而<lb/>
不之制裂地以予未輸膽之大盜而不之惜得一叛王<lb/>
以已之供供焉而不之疑若光武者猜龎萌抑隗囂薄<lb/>
<pb n="KR4e0202_WYG_002-17b"/>
彭寵而致其叛於呼吸成敗之際不為明且逺也我髙<lb/>
皇之善任也實與漢髙竝是故韓公誠意跡不蹈行陣<lb/>
而中山開平嵗不絶受脤之託彼皆各當其用也然則<lb/>
善将将者毋若漢髙之與我髙皇也<lb/>
　　書黨錮傳後<lb/>
黨錮中當以李元禮為第一陳仲舉次之竇游平擁后<lb/>
父之尊迎立嗣主此不過人臣之常節耳而身改大國<lb/>
一子二從皆封侯握兵縱遂能聲宦官罪而盡誅之何<lb/>
<pb n="KR4e0202_WYG_002-18a"/>
以服其心使無語邪元禮文武材也惜不善用之耳史<lb/>
稱其藴義生風以鼔動流俗激素行以恥威權立㢘尚<lb/>
以恥貴勢此三者誠有之夫豈惟非明哲保身之道即<lb/>
所以樹臣節而全國體者亦未當也林宗雖曰遜言危<lb/>
行終享時晦亦是由早逝耳使得及陳竇之變恐亦不<lb/>
能免也諸君猶之可也張元節岑公孝不勝其剛腸肥<lb/>
腦陷府主於大辟而身並亡命元節之所株累為之捐<lb/>
城委爵破族屠身至數十百所嗟夫是不可為范孟博<lb/>
<pb n="KR4e0202_WYG_002-18b"/>
乎縱不復愧諸死友獨不愧翟超成瑨乎哉且也賢者<lb/>
不必皆黨錮黨錮亦不必皆賢劉景升不臣張邈胡母<lb/>
班不擇比胡以終也盖十餘年而欲挾匹夫之持論與<lb/>
朝宁相抗者吾不知所終矣<lb/>
　　書蘇子瞻諸葛亮論後<lb/>
蘇子瞻以仁義詐力雜用而取天下為孔明之所以失<lb/>
而謂劉表之䘮昭烈在荆州孔明欲襲而取其孤昭烈<lb/>
不忍其後劉璋以好逆之至蜀不數月扼其吭拊其背<lb/>
<pb n="KR4e0202_WYG_002-19a"/>
而奪之國其與曹操異者幾希矣曹劉之不敵天下之<lb/>
所知也言兵不若曹操之强言地不若曹操之廣言戰<lb/>
不若曹操之能而有以一勝之者區區之忠信也孔明<lb/>
遷劉璋既已失天下義士之望乃始治兵振旅為仁義<lb/>
之師東向長驅而欲天下響應難矣凡蘇子之持論甚<lb/>
至而事甚美雖然吾以為蘇子書生也不識理勢且又<lb/>
不讀書不攷其時事夫荆州用武之地孔明之初見昭<lb/>
烈已言之昭烈不得荆州不可以抗曹氏曹氏不得荆<lb/>
<pb n="KR4e0202_WYG_002-19b"/>
州不可以滅昭烈而扼江左之上游然則曹氏未嘗一<lb/>
日而忘荆州與昭烈也昭烈以左将軍領豫州牧劉表<lb/>
僅鎮南将軍領荆州牧其位在表上特以羇旅相依粗<lb/>
具契誼非有君臣之分也表天子之一刺史非世守之<lb/>
國也表兄也昭烈弟也兄終弟及非過也取之固可否<lb/>
則取之而表琦為刺史而身輔之以拒曹氏亦可昭烈<lb/>
之不忍固仁也而孔明之計非不義也當陽之敗幸而<lb/>
夏口尚有歸又幸而孫權不與曹氏合耳不然昭烈之<lb/>
<pb n="KR4e0202_WYG_002-20a"/>
首已懸之許昌矣吾固曰蘇子不曉理勢也昭烈之入<lb/>
蜀劉璋逆之欲破張魯孔明不在行也其即會而欲掩<lb/>
劉璋者龎統法正也而昭烈不忍也既劉璋微覺之而<lb/>
不給軍食所至以兵守闗隘昭烈欲歸荆州而跋尾之<lb/>
不能且立槁矣劉璋焉子也焉不䘏宗室之阽危而據<lb/>
險自固朝貢俱廢又擅造郊祀乗輿法物非叛臣而何<lb/>
璋之立未請命也曹氏之拜官曹氏與國而已仗義以<lb/>
討之夫誰曰不宜吾故曰蘇子不讀書又不攷其時事<lb/>
<pb n="KR4e0202_WYG_002-20b"/>
蘇子又曰曹操既死子丕代立當操之臨終召丕而囑<lb/>
之植未嘗不以譚尚為戒也而丕與植相殘如此其父<lb/>
子兄弟且為寇讐而况能以得天下心哉此有可間之<lb/>
勢不過捐數十萬金使其大臣骨肉内自相殘然後舉<lb/>
兵而伐之此髙祖所以滅項籍也愚以為蘇子盖不特<lb/>
書生而已一妄庸人囈語也夫自古捐金而間者豈惟<lb/>
漢髙秦始之於趙魏亦有之矣夫秦之間信陵李牧其<lb/>
勢固已如太山壓一卵而當時信使游客車相錯而無<lb/>
<pb n="KR4e0202_WYG_002-21a"/>
禁髙帝之與項籍兩軍相拒不過數十里信使游客亦<lb/>
不絶而後皆得以行金而為間今魏蜀之使不通而闗<lb/>
譏若㦸門誰為之行金兩國之臣非故交誰為之通間<lb/>
且夫丕嗣之三月而篡漢簒之踰月而召植而囚之若<lb/>
孤豚又其大臣皆曹氏之心腹也夫間必自隙入所謂<lb/>
隙者安在也夫守義而責其所當得之吳蜀廢義而言<lb/>
其必可乗之間抑何前後翻覆也吾故曰蘇子者一妄<lb/>
庸人囈語也<lb/>
<pb n="KR4e0202_WYG_002-21b"/>
　　書諸葛亮等傳後<lb/>
孔明與子瑜為親昆季而公休則從弟也孔明為漢丞<lb/>
相秉國鈞子瑜至大将軍亦參預吳大政而公休仕魏<lb/>
至司空各以身分事三國而不相猜又皆三公也又皆<lb/>
自致功名封徹侯而公休獨不終即世說所載蜀得其<lb/>
龍吳得其虎魏得其狗而公休之望實俱下下矣第考<lb/>
其行事恐公休亦不分為狗也在洛下與夏侯太初齊<lb/>
名為吏部郎中丞尚書皆有望實出鎮夀春使一方肅<lb/>
<pb n="KR4e0202_WYG_002-22a"/>
戢及敗死而麾下數百人無一降敵者且曰為諸葛公<lb/>
死不恨此豈常人所能及哉抑不但公休而已也即子<lb/>
瑜之子元遜其材亦孔明流亞也識度故不及耳元遜<lb/>
事事效孔明孔明相幼主則亦相幼主孔明伐魏則亦<lb/>
伐魏孔明斬馬謖則亦斬朱異孔明責李嚴則亦責李<lb/>
黙循跡而效之此其所以愈速禍也且夫山越之收何<lb/>
下於孟獲之禽而淮南之勝亦有光於祁山之捷最後<lb/>
頓兵堅城以疫退舍雖損失亦不至斜谷之敗也其所<lb/>
<pb n="KR4e0202_WYG_002-22b"/>
以人情相徑庭後事遂霄壤者孔明宻元遜疎孔明靜<lb/>
元遜躁孔明遂而順元遜遂而倨孔明嚴而仁元遜嚴<lb/>
而刻耳嗟乎孔明之忠漢也與子瑜之忠吳也思逺之<lb/>
繼孔明而死忠也尚之死孝也夀知之亦能言之公休<lb/>
之忠魏也夀不知之矣後世尚能知之而元遜之忠吳<lb/>
也後世亦不知嗚呼夀不唯不知也而列公休於鍾會<lb/>
列元遜於孫峻孫琳不亦寃哉<lb/>
　尋元遜之初輔政其聲望赫然每出百姓延頸思見<lb/>
<pb n="KR4e0202_WYG_002-23a"/>
　其貌而淮南之役覆魏之全師而取之中原大震其<lb/>
　後雖不利亦不至掩前勝也何三月之間而頓失人<lb/>
　心以至覆宗僇身為世口實乃爾盖孫峻之徒畏其<lb/>
　嚴忌其盛而搆之少主未必皆實録也嗚呼人固不<lb/>
　可以成敗論哉元遜滅於吳而仲弟喬有後於蜀公<lb/>
　休滅於魏而少子靚有後於吳其子復顯於晉思逺<lb/>
　與子尚俱徇節而季京仕晉為郎天之巧於全賢者<lb/>
　後若此<lb/>
<pb n="KR4e0202_WYG_002-23b"/>
　　書馬謖傳後<lb/>
馬謖之所譚攻心為上攻城為下心戰為上兵戰為下<lb/>
雖太公孫武之為法孰能過之然張郃一騎將耳以翼<lb/>
徳之寡謀提之而有餘謖用孔明之成師一戰而沮壊<lb/>
不復振者此心戰之論豎儒之所傾聴而街亭之所繇<lb/>
敗也孔明未能盡離儒者是以輕信謖而大用之其後<lb/>
誅謖是也習鑿齒之論孔明得其誅而不得其所以誅<lb/>
也魏延吳懿可用而不用其不平久矣苟惜謖不誅何<lb/>
<pb n="KR4e0202_WYG_002-24a"/>
以使之服自是而更有失律者何以獨行法獨行法則<lb/>
衆議紛然而蝟起不行法則軍氣瓦解而不振謖清談<lb/>
士也寧可以得臣比乎荀林父赦而晉覇得臣誅而不<lb/>
害楚彊然則楚亦未可非也載考向朗傳随亮漢中朗<lb/>
素與馬謖善謖逃亡朗知情不舉亮恨之免官還成都<lb/>
然則謖且逃矣不即歸死司敗捕而後得之不誅何待<lb/>
　　書陳思王植傳後<lb/>
陳思王於文帝同母弟也文帝即位之二年即風監國<lb/>
<pb n="KR4e0202_WYG_002-24b"/>
謁者論劾其罪召而欲誅之以太后之救而幸免然亦<lb/>
瀕死者數矣盖以武帝之世有奪嫡之謀而未遂故也<lb/>
而王仲淹乃曰思王三以天下讓夫豈其情哉與楊脩<lb/>
善則脩為之擬答與丁儀丁廙善則儀廙為之請嗣雖<lb/>
有百口無以自解然丕方矯情自飾而植乃任性以行<lb/>
乗車馳道中與伐吳醉不能受命此雖非臣子之節然<lb/>
觀過知仁亦可以見思王之無意奪嫡而貪功名者如<lb/>
三子輩成之也仲淹殆得其微矣雖然思王之失職成<lb/>
<pb n="KR4e0202_WYG_002-25a"/>
之者三子也而啟之者武帝也攷之漢建安十五年司<lb/>
徒趙温辟丕茂才而坐温選舉不以實免官十六年始<lb/>
拜五官中郎將而植已封平原侯十九年徙封臨淄侯<lb/>
是時同母之兄任城尚未侯也二十一年而任城始侯<lb/>
鄢陵則思王已加食邑至萬戶又時時對人稱說其才<lb/>
而欲立之豈所以安思王哉不特一思王也鄧哀王沖<lb/>
僅十三而亦欲立之及其亡也乃謂文帝曰此我之不<lb/>
幸而汝曹之幸也噫是何言也厥後任城以彊勇毒思<lb/>
<pb n="KR4e0202_WYG_002-25b"/>
王削而移徙藩國若傳舍幽憂疎隔亡異囚竄至使文<lb/>
帝後謂臣下家兄孝㢘自其分也若使蒼舒在我亦無<lb/>
天下蒼舒者冲小名也嗚呼孰謂非武帝啟之哉如意<lb/>
不死吕氏而死漢髙攸不斥晉武而斥晉文定陶豫章<lb/>
幸而免耳然亦危矣按魏略又謂太祖疾甚驛召任城<lb/>
至洛而已殂任城乃謂臨淄侯曰先王召我者欲立汝<lb/>
也臨淄侯曰不可不見袁氏兄弟乎然則斯言也王仲<lb/>
淹之所以稱讓任城之所以毒而思王之所以終免也<lb/>
<pb n="KR4e0202_WYG_002-26a"/>
　　讀徐幹中論<lb/>
徐偉長於七子中不甚錚錚其所著𤣥猿漏巵扇橘諸<lb/>
賦見推於曹子桓者今多不之見而獨中論十一篇即<lb/>
子桓所稱成一家言者東漢之季其文氣最為緩弱不<lb/>
流暢然頗樸而近於理如幹中論是也視學已自近裏<lb/>
法象猶足禔身然此二者非孟徳之所急考偽一章所<lb/>
條為名之弊凡數總而斥之曰盜夫斥之曰盜誠惡之<lb/>
也然而孟徳倡之也孟徳倡之而偉長斥之子桓以為<lb/>
<pb n="KR4e0202_WYG_002-26b"/>
稱而不之覺嗚呼其真不之覺邪将不滿於孟徳邪<lb/>
　　書陸遜父子及機雲傳後<lb/>
陸伯言一少年書生受脤而據諸将之上揮麈揚䇿破<lb/>
天下之所憚服以為英雄如昭烈者若拉枯朽然後挫<lb/>
北兵奠南服國無亡鏃算不遺籌其孔明之流亞歟而<lb/>
物議稍不及者當由經理内政收採羣情有所未足耳<lb/>
孫仲謀能信之於未試之初而疑之於既成之後非伯<lb/>
言之有勤怠也仲謀有勤怠也幼節徳不及羊叔子而<lb/>
<pb n="KR4e0202_WYG_002-27a"/>
才微勝之然能使孫皓緩亡者皆其力哉夫以權之智<lb/>
而不能容伯言以皓之昏而能容幼節者天也士衡縱<lb/>
橫六寸之管而假七尺之壯軀叨三世之将名不能逆<lb/>
自韜晦擁旄非分舉宗覆滅不亦哀哉道家之忌士衡<lb/>
固已知之而又犯之且伯言前後決勝頗以隂謀而幼<lb/>
節之平西陵坑僇無噍類又寧盡天也士龍前後為守<lb/>
令皆著循吏聲然以區區小仁而欲為顛厦之木難矣<lb/>
　　書羊祜傳後<lb/>
<pb n="KR4e0202_WYG_002-27b"/>
史之所以美羊叔子者至矣其先識不伐則見於曹爽<lb/>
之敗有功不居則見於國邑之辭日與吳競而敵不恨<lb/>
恩施於敵而上不疑餉嵗積而民不告困歿有遺思而<lb/>
久不至忘夫豈直古之遺愛已哉至於宏覽淵識冲度<lb/>
和襟郭遐周顔子之目殆不虚矣雖然吾以為叔子智<lb/>
者也得老氏之精而用之者也若於仁則吾斯之未敢<lb/>
信何以知其然也夫曰慈曰儉曰不敢為天下先曰抗<lb/>
兵相加哀者勝矣曰功成名遂身退天下之道夫此數<lb/>
<pb n="KR4e0202_WYG_002-28a"/>
者皆叔子之所饒有也得俘兒而不殺縛敵将而放歸<lb/>
此非慈乎輕裘緩帶鈴閣之下不過數人此非儉乎一<lb/>
聞開府踧踖不居而讓之三光禄此非不敢先乎追斬<lb/>
敵将憐其死節而厚殯殮之此非哀者勝乎大業垂就<lb/>
而預為容棺之墟以待此非功成名遂身退者乎雖叔<lb/>
子為徳於吳厚矣然未嘗一日而忘滅吳則又老氏之<lb/>
所謂将欲取之必故與之者也且夫曹爽樗而魏之族<lb/>
也其志猶有魏也司馬氏材而魏之賊也其志已無魏<lb/>
<pb n="KR4e0202_WYG_002-28b"/>
矣叔子魏臣也何以䇿爽之必敗而逺之策昭之必取<lb/>
而就之陳留王之立也何以不願為侍臣而求外補吏<lb/>
也未幾而何以安為相國從事中郎掌機密也賈充小<lb/>
人也何以出闗中而密䟽留之盖䇿賈充之必不成出<lb/>
也凡此皆所謂智也夫仁人者明其道不計其功而吾<lb/>
何敢信焉雖然自魏晉之際未有如叔子之賢者也以<lb/>
司馬氏腹心叔子最賢而尚無後張華次賢則僇而無<lb/>
後然二子尚猶成其名也裴秀次賢則子頠僇而無後<lb/>
<pb n="KR4e0202_WYG_002-29a"/>
王沈不忠則子浚亦以不忠僇而又無後賈充不忠無<lb/>
後而族盡滅何曽稍疎則至孫而滅亦無後嗚呼司馬<lb/>
之徳若是而能久有晉哉<lb/>
　　書阮籍傳後<lb/>
吾嘗讀晉書阮籍傳謂其喜怒不形於色發言𤣥逺口<lb/>
不臧否人物而又云能為青白眼見禮俗之士以白眼<lb/>
對之由是見疾如讐以為立言者之自相牴牾而不知<lb/>
其皆實録也謂籍以酒全其天非也籍乃以巧全其天<lb/>
<pb n="KR4e0202_WYG_002-29b"/>
者也籍故逆知司馬氏之必簒魏而不欲為之臣與荀<lb/>
勗賈充輩同列而自顧其瓌傑之貌宏麗之文磊落不<lb/>
羈之才欲掩之而不可得司馬氏必知之而且欲用之<lb/>
夫司馬氏欲用之而不為之用必死為之用而不預其<lb/>
謀亦必死死則又不足以成名故托而逃之醉一醉而<lb/>
連緜至六十日彼豈其情也哉凡其卧酒家乞步兵厨<lb/>
甚至於母死而舉二斗酒食一蒸㹠自逺於名教之外<lb/>
使何曾輩疾而惡諸司馬氏皆以為不死地也曽言而<lb/>
<pb n="KR4e0202_WYG_002-30a"/>
不用故無他其言用不過廢徙而已不死也然猶慮司<lb/>
馬氏之識之故其乞相東平草勸受九錫章示若為之<lb/>
用者特不勝好酒之一念耳使司馬氏狎而愛之愛而<lb/>
舍之以終保牖下者巧也昔人謂澄公以石虎為海鷗<lb/>
鳥若籍者殆以司馬氏為海鷗鳥也嵇康略知之矣而<lb/>
未能究故雖稱土木形骸不事脩飾而時露其鋒距於<lb/>
土木之表此何時也而其與山濤書菲薄湯武之放伐<lb/>
鍾㑹何人也造康而箕踞待之不為禮且問以何所聞<lb/>
<pb n="KR4e0202_WYG_002-30b"/>
而来何所見而去夫㑹之来叩籍以時事也亦其見康<lb/>
意也籍醉而不能答㑹亦當恨之特其所以恨籍者淺<lb/>
而恨康者深也知二子者莫孫登若登故報籍以長嘯<lb/>
而報康以苦辭康下獄而後悔晚矣人不知乃以勸進<lb/>
九錫章短籍按進章不見籍傳而見文紀末謂大魏之<lb/>
徳光於唐虞明公盛勲超於桓文然後游滄海而謝支<lb/>
伯登箕山而揖許由然則風之終讓也非勸進也不然<lb/>
以炎之為壻豈不足為吕公王莽者而至飲一醉六<lb/>
<pb n="KR4e0202_WYG_002-31a"/>
十日而不之許也<lb/>
　　書周顗傳後<lb/>
周伯仁吾所不解過江以後若使追䘮亂之艱難此身<lb/>
之非有或散髮巖阿或栖遲冗列用拙挫名以酒蔽身<lb/>
可也既居九列㕘密議而縱飲沉湎狂僻廢禮且夫密<lb/>
䟽申救始興而不言徳固若長者夫以元老故交哀呼<lb/>
求救了不之盼而顧左右云今年殺諸賊奴取金印如<lb/>
斗大繫肘寧能不使之飲恨横發邪伯仁之死即始興<lb/>
<pb n="KR4e0202_WYG_002-31b"/>
救之久亦必殺但小緩耳伯仁死始興不能無罪檢表<lb/>
而泣以情語諸子猶庶幾哉<lb/>
　　書周處傳後<lb/>
周子隠感奮時譏折節砥礪文武果亮為時所儀抗忤<lb/>
權戚委命疆圉若無可憾者吾猶謂其為晉而死六陌<lb/>
不若為吳而死無難督也亡國之戚雖足以杜王渾口<lb/>
而吳魏均滅要之百步五十步耳宣佩之勛猶不在子<lb/>
隠下而晚節不固獨彦和首亂而存宣季從亂而旌晉<lb/>
<pb n="KR4e0202_WYG_002-32a"/>
於是乎失刑賞哉議者謂子隠之子孫多愧其先烈吾<lb/>
獨以為之兆也若筵者皎然為君子且有光矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0202_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書後巻二<lb/>
</p>
<p>
</p>
  </div>
<div>
<head>讀書後巻三</head> <lb/>
    <p>
<pb n="KR4e0202_WYG_003-1a"/>
欽定四庫全書<lb/>
　讀書後巻三<lb/>
　　　　　　　　　　　　明　王世貞　撰<lb/>
　　書謝安謝𤣥傳後<lb/>
謝安石格量𢎞齊故是始興以上人然大略能因事為<lb/>
功矯情鎮物耳淝水之勝雖曰有天幸而𤣥之善用兵<lb/>
亦自有以制之苻氏滅國十餘擁百萬之衆平襄而後<lb/>
氣噉江左獨𤣥以北府偏師躑躅當鋒覆師斬将者至<lb/>
<pb n="KR4e0202_WYG_003-1b"/>
再三其膽力當何如哉苻氏之亂𤣥乗勝北討而乃使<lb/>
劉牢之應丕而戰慕容垂人皆咎為失策吾以為未為<lb/>
失也枋頭之役慕容垂之威畧能使晉人魄奪丕勝垂<lb/>
丕可掩而取也垂勝丕則不可復制矣蓋不得已與垂<lb/>
合牢之雖勇非垂敵也是故一敗而不復振𤣥病因之<lb/>
豈非天哉<lb/>
　　書晉史隱逸傳後<lb/>
晉史之傳隠逸者三十五人而合者不十之七范承明<lb/>
<pb n="KR4e0202_WYG_003-2a"/>
魏氏之忠義也辛叔重冉氏之龔勝也龔子偉孝行士<lb/>
也而有俠烈風夏仲御行恠者也而近戲宋令文郭元<lb/>
瑜竊邦之陪臣也戴安道末世之通士也夫隠逸者夷<lb/>
穆而近道遯晦而挫名孫公和董威輦郭文舉索偉祖<lb/>
陶處靜其至矣哉譙元彦朱臣容楊軻次之軻之不幸<lb/>
而不得死非自致也劉子驥之仁也而不能忘跡也陶<lb/>
元亮之達也而不能忘言也夫所以不能忘者名之根<lb/>
也又次之矣雖然元亮之所為次以隠第附于節為近<lb/>
<pb n="KR4e0202_WYG_003-2b"/>
　　書范承明傳後<lb/>
余觀自古忠臣介士之於故國未有如范粲承明者其<lb/>
持志烈於微箕保身巧於夷勝夫口舌步武之際人所<lb/>
最難檢攝持而至於三十六年之久卒以天年終此豈<lb/>
慷慨殺身可同年而語哉且其不辱在廢立之時而不<lb/>
在於移鼎之際沈幾先哲雖聖賢何以加焉伯孫以𢎞<lb/>
博之資率其二弟棄學業屏人事而奉承明沒齒不官<lb/>
可謂生能養志沒能繼志者也養志繼志孝之純也奕<lb/>
<pb n="KR4e0202_WYG_003-3a"/>
世不屈忠之純也伯孫有焉武帝優容之而不忮不奪<lb/>
其猶有君人之度哉傳稱太宰從事中郎誤當時未避<lb/>
師而稱太宰亦無官太宰與太師人也<lb/>
　　書慕容盛載記後<lb/>
吾嘗讀慕容盛載記其與羣臣言管蔡忠存王室而公<lb/>
代主非人臣之道故言公将不利于孺子周公當眀大<lb/>
順之節陳誠意以曉羣疑而乃阻兵都邑擅行誅僇不<lb/>
臣之罪彰于海内至伊尹則又謂其不能竭忠輔導而<lb/>
<pb n="KR4e0202_WYG_003-3b"/>
放黜桐宫事同夷羿何周公之可擬夫盛一小猾虜也<lb/>
乗險而據一方屢遭簒弑之後故其與羣臣議摧抑伊<lb/>
周以張威而折其心之不軌不足據也獨蘇子由之持<lb/>
論以世之言為周公之事無以異于伊尹然天下之人<lb/>
舉皆疑而不信夫天下之大成王之不明而周公攝則<lb/>
是周公未有以服天下之心而强攝焉以為之主也夫<lb/>
人臣而用天子之事此天子之所忌也以一人之身上<lb/>
為天子之所忌而下為左右之所疑大臣從而媒孽其<lb/>
<pb n="KR4e0202_WYG_003-4a"/>
短此古之忠臣所以盡心而不免於禍而世之姦雄之<lb/>
士所以動其無君之心而不顧者也然使成王用事於<lb/>
天下而周公制其予奪之柄則愚恐成王有所不足乎<lb/>
其心而管蔡之徒乘其間隙而間之以至于亂也使成<lb/>
王有天子之虗名而不得制天下之政則愚恐周公有<lb/>
所不忍于其中赧然有不自安之心也是以寧取而攝<lb/>
之使成王無異乎其間以破天下讒慝之謀是以其後<lb/>
雖有管蔡之亂而天下不揺蘇氏辨矣然亦非能善論<lb/>
<pb n="KR4e0202_WYG_003-4b"/>
周公者也夫武王殁而成王尚幼周公用叔父之尊親<lb/>
而當武王之重托以御初服之天下使退而躋于畢召<lb/>
之列則五服之外人得以幼主而易成王故負扆以朝<lb/>
諸侯使天下曉然知成王之為君而周公之為攝又不<lb/>
欲以萬機之衆而撓成王蒙養之哲使之從容以成其<lb/>
徳而練於政知其必克負荷也然後稽首而歸之若信<lb/>
蘇氏之論則七年之内将以攝為真而天子之名不歸<lb/>
之成王而歸之周公此新莽之所妄引以成其簒者也<lb/>
<pb n="KR4e0202_WYG_003-5a"/>
而謂周公為之乎且蘇氏之所疑于不能服者即霍光<lb/>
之于昭帝諸葛亮之于後主也天下尚不疑于霍光諸<lb/>
葛亮而獨疑于周公萬萬無是理也周公之過陳賈則<lb/>
一二測之夫洛邑之頑未嘗一日忘怨周而為殷武王<lb/>
之黄鉞固已斷紂之頭而懸之太白矣乃使其憤怨很<lb/>
戾之子為之長而又使其失職之兄不肖之弟而監之<lb/>
不亂何待且夫紂之自絶于商久矣武庚親其子也頑<lb/>
民挾而欲甘心倒戈者畏而有二志皆非所以寧之也<lb/>
<pb n="KR4e0202_WYG_003-5b"/>
微子者紂父之元子也而賢滅商之後即立微子可也<lb/>
或曰封武庚者武王也非周公<lb/>
　　書謝靈運集後<lb/>
余始讀謝靈運詩初甚不能入既入而漸愛之以至于<lb/>
不能釋手其體雖或近俳而其意有似合掌者然至穠<lb/>
麗之極而反若平淡琢磨之極而更似天然則非餘子<lb/>
所可及也鮑照對顔延之之請隲而謂謝如初發芙蓉<lb/>
自然可愛君若鋪錦列繡亦復雕繢滿眼也自有定論<lb/>
<pb n="KR4e0202_WYG_003-6a"/>
而王仲淹乃謂靈運小人哉其文傲君子則謙顔延之<lb/>
有君子之心焉其文約以則此何說也靈運之傲不可<lb/>
知若延之之病正坐於不能約以則也余謂仲淹非能<lb/>
知詩者殆以成敗論耳<lb/>
　　書何𦙍傳後<lb/>
甚矣士之好名也天監之初何𦙍與謝朏並召不出則<lb/>
已何至示必出之勢以動謝朏而身獨隠以擅一代之<lb/>
髙毋乃傷于巧哉世固有巧而競于進者未有巧而競<lb/>
<pb n="KR4e0202_WYG_003-6b"/>
于退者雖清濁異形其累自然一也雖然謂謝朏為𦙍<lb/>
所賣則非也丈夫自有志安可以出處問人𦙍盖已逆<lb/>
知之矣故曰興王之世安可久處兹言也固朏之所樂<lb/>
聞也齊氏禪代朏僅能不為褚彦回王仲寳耳孔子有<lb/>
言血氣既衰戒之在得朏所至以聚斂聞何暇論晚節<lb/>
哉<lb/>
　　書爾朱榮傳後<lb/>
昔爾朱榮死而魏收為之志受其子文賂金而比之韓<lb/>
<pb n="KR4e0202_WYG_003-7a"/>
彭後人笑而嗤之吾以為韓信神于兵者也固非榮之<lb/>
所敢輕擬至以方彭越則榮方且憤然而不受夫以榮<lb/>
挟虜姓而肆為暴戕宗室屠王公掠妃主戲天子於股<lb/>
掌之上而不之顧擢髮不足以數其罪然至于雄武抗<lb/>
悍有經世略則自項羽而後未見其比者也榮秀容一<lb/>
酋長耳地方不過三百里兵不滿萬騎然能收募天下<lb/>
之豪傑悉出其麾下其志遂欲掃羣䧺而制六合之命<lb/>
天下亦悚然而畏服之且其始之入洛不過五六千人<lb/>
<pb n="KR4e0202_WYG_003-7b"/>
耳而六師之乗萬雉之都拉然而土崩其破葛榮亦不<lb/>
過七千人耳而百萬之衆一朝而潰敗雖成如元顥才<lb/>
若陳慶之而取之如拉朽然至于處分大盜之速遥䇿<lb/>
闗西之勝隠然阿瞞寄奴之風何言彭越也羽之喑啞<lb/>
跳盪非榮所可及然羽有近算而無逺略寛于近而薄<lb/>
于逺故嘔嘔之愛能使二十七騎於烏江而不忍去而<lb/>
不能使田榮陳餘英布之無叛所當之敵戰必勝攻必<lb/>
取而不能保曹咎龍且之無敗而所遇又髙祖是以禍<lb/>
<pb n="KR4e0202_WYG_003-8a"/>
不在内而在外榮有逺略而無近算寛于逺而暴于近<lb/>
故葛榮之衆不坑僇而左右之無辜而死者比比能使<lb/>
天光之以少制万俟醜奴侯淵之以少制劉靈助而不<lb/>
能察元彧軰之謀而所遇又莊帝是以其禍不在外而<lb/>
在内嗟乎古之有天下者要必有人君之徳而其佐命<lb/>
以功臣終者要必有人臣之體人臣之體在才巨而心<lb/>
小其識不凡而凡不逺而逺乃可保也無君徳而其材<lb/>
非人臣者偏雄則項羽袁紹李宻委質則韓信及榮也<lb/>
<pb n="KR4e0202_WYG_003-8b"/>
其法不足以有天下適足死耳他固有幸而成者不足<lb/>
道也<lb/>
　　讀文中子<lb/>
立言之士自吾夫子諸髙弟顔閔參賜外要無若孟子<lb/>
自孟子而後則無若文中子矣夫析理性辨邪偽精微<lb/>
入𤣥沈快破的故瞠乎不敢望鄒人之籓若衡事隲古<lb/>
簡要精當河汾之間裕如也奈何以模擬少之第昔人<lb/>
謂文中子之髙弟子房杜李魏諸賢皆顯貴為貞觀将<lb/>
<pb n="KR4e0202_WYG_003-9a"/>
相而未有一言及其師以為疑若余不佞之所疑固不<lb/>
止是盖夫子大聖人七十子之徒其齒莫重於顔季二<lb/>
路然未有長於夫子者至攷房杜李魏諸賢皆北面而<lb/>
事文中子而皆長於文中子文中子以開皇四年生以<lb/>
大業十二年卒夀僅二十三今李衛公以貞觀廿三年<lb/>
卒年七十九魏鄭公以十七年卒年七十三當並長文<lb/>
中子十六嵗也房梁公以貞觀廿二年卒年七十一當<lb/>
長文中子九嵗也杜密公以二年卒年四十六當長文<lb/>
<pb n="KR4e0202_WYG_003-9b"/>
中子四嵗也它若淹若威若州達即不可攷要之其齒<lb/>
皆不卑于房杜者文中子固十五而抗顔為人師然豈<lb/>
必處處作項槖哉將文中子之微言固不止是而好事<lb/>
後進有勦入而亂其真者耶若以為阮逸偽作則斷乎<lb/>
非逸所能辦聊志於此以示傳疑<lb/>
　　書李勣傳後<lb/>
髙宗之欲廢王后而立武也褚遂良諫長孫無忌不諫<lb/>
然猶能持之李勣不諫又從而㬰之武立而後易社移<lb/>
<pb n="KR4e0202_WYG_003-10a"/>
鼎誅鋤李氏之裔殆盡而天下之惡悉歸之勣吾謂未<lb/>
可以是深罪勣也夫勣也智有餘者也以為人主以愛<lb/>
欲易椒房吾必不能制制之而不得則禍隨之吾勛臣<lb/>
也禍不至死不已彼見夫太尉之懿親且有翼戴功以<lb/>
卑辭竄荒裔而卒賜之死方自以為得策而詎謂武氏<lb/>
之遂滔天也假令武氏前髙宗死即後死而不臨朝不<lb/>
廢立不易社移鼎勣不過一具臣而已家事語亦不必<lb/>
傳也且夫勣故盜賊雄也為父而事竇建徳則失之君<lb/>
<pb n="KR4e0202_WYG_003-10b"/>
為身而復事唐則失之父特以其能善為兵事曉便宜<lb/>
而已柰何以大臣之節望之夫吕后之王諸吕其安危<lb/>
大幾甚于易后王陵曰不可平勃曰可幸而為平勃不<lb/>
幸而為李勣不然何以異哉然是時吕后髙宗之意定<lb/>
矣諌必不行不行則禍隨之為大臣者取幾焉可也<lb/>
　　書五王傳後<lb/>
張柬之等五王合謀誅二張遷武氏反中宗之辟而復<lb/>
唐之宗社何其壯也未久而妖韋蠱於内諸武蠱於外<lb/>
<pb n="KR4e0202_WYG_003-11a"/>
而五王者厭厭不振以至于屠滅千載之後疇不痛之<lb/>
而又惜之且恨之胡寅仲以為五王於是時當乘兵勢<lb/>
執武氏而聲其簒奪之罪以僇之可也張敬夫曰固也<lb/>
中宗子耳子可以弑母乎為五王者廢中宗立宗室之<lb/>
賢者伸討賊之大義而僇武可也朱子曰固也宗室盡<lb/>
於武氏手矣其存者皆愚暗不可恃也愚謂五王之所<lb/>
以能用其衆者以中宗耳復中宗以思太宗耳宗室之<lb/>
僅有存者非直愚暗也又皆非太宗後即欲復唐之宗<lb/>
<pb n="KR4e0202_WYG_003-11b"/>
社而不稱中宗誰則應之廢中宗而立踈逺者誰則信<lb/>
之當是時乘兵勢而悉捕之武之族無少長皆僇之如<lb/>
吕氏例可也如是而武氏在上陽聞之當亦自不良死<lb/>
即良死可以無後患也若夫中宗之暴昏而妖韋與其<lb/>
女之淫忮則天也五王固無如之何也已<lb/>
　　書李光弼傳後<lb/>
史思明亦悍胡也其材力逺出禄山上李臨淮之角之<lb/>
凡兩大勝一大敗其勝者皆用寡而敗者乃用衆用寡<lb/>
<pb n="KR4e0202_WYG_003-12a"/>
之勝皆乗險謀豫以忍而屈之野戰則敗郭汾陽之始<lb/>
能用衆而不能用寡即用衆亦未必決勝也晚節之捍<lb/>
吐蕃回紇始乗險謀豫以忍而屈之故不敗而卒為宗<lb/>
社之元臣惜哉臨淮之有功名而不善居之也凡臨淮<lb/>
之才畧心事與陶士行畧相當其治軍臨淮為最治民<lb/>
士行為最臨淮不幸而與河北之藩鎮近士行幸而與<lb/>
温太真合而見推挽不至作愧憤死噫嘻亦數哉<lb/>
　　書李晟馬燧傳後<lb/>
<pb n="KR4e0202_WYG_003-12b"/>
李西平渭橋之役以一旅弱師介於二鴟梟之間卒能<lb/>
勉强激勵以成補天浴日之烈此非特其忠志强忍殊<lb/>
也蓋亦有精思焉夫西平之一決隃於郭汾陽多矣然<lb/>
其量稍隘意稍滿故輕發於後貴之延賞而卒為其所<lb/>
制延賞雖忮非魚朝恩元載比也以為西平之處延賞<lb/>
不若汾陽之處朝恩元載也馬北平材力亦陶士行李<lb/>
臨淮流亞也知有身不知有社稷是故與西平霄壤焉<lb/>
徳宗之世有西平陸敬輿故不亡急而用之緩而棄之<lb/>
<pb n="KR4e0202_WYG_003-13a"/>
故不振嗚呼哉<lb/>
　　書李鄴侯傳後<lb/>
自三代而後人臣出處之蹟未有如李鄴侯泌之竒者<lb/>
也或伸而屈或屈而伸或先幾或忍詬其保身亦未有<lb/>
如鄴侯之巧者也七嵗而以童子薦入禁中與宰相張<lb/>
九齡諸公善竒矣尋謝去游嵩華終南間求神仙不死<lb/>
之術又奇也久之復以獻議入翰林從太子諸王游太<lb/>
子善之又奇也為詩以譏楊國忠安禄山斥置蘄春又<lb/>
<pb n="KR4e0202_WYG_003-13b"/>
竒也太子即位靈武為肅宗使人召致泌泌忽間關来<lb/>
謁又竒也立談而叅帷幄體輔若一拜右相辭俄又賜<lb/>
金紫為侍謀軍國元帥行軍長史亦將相任耳又竒也<lb/>
復兩京迎上皇除道清宫泌皆任之甫功成而辭榮乞<lb/>
歸以避李輔國又竒也當是時廣平王以太子領元帥<lb/>
泌竂也師友也即位為代宗召泌舎之蓬莱閣强以㛰<lb/>
娶食肉又竒也然其重已不及肅宗矣元載忌之出為<lb/>
江西觀察判官判官一下佐也泌不辭而往乂竒也載<lb/>
<pb n="KR4e0202_WYG_003-14a"/>
誅而復召常衮忌之出團練澧朗刺杭州又不辭而以<lb/>
吏治顯又竒也嗣帝為徳宗避泚奉天復召泌而用之<lb/>
則直臣之而已又出而觀察陜虢鑿饟漕之道翦淮西<lb/>
之逆又竒也自是始登相位天子恭已委之不復設他<lb/>
相以至終其身又竒也至徳之初郭汾陽李臨淮貞元<lb/>
之際李西平馬北平其建勛克復若異代然而皆保全<lb/>
於泌之手又竒也夫以輔國忌之載忌之而不能傷衮<lb/>
忌之而不能終抑則泌之巧所得於老氏者深矣其所<lb/>
<pb n="KR4e0202_WYG_003-14b"/>
進深謀秘計以聴者之中庸不能盡售然至於處父子<lb/>
兄弟之間功亦不淺矣<lb/>
　　書鄴侯家傳後<lb/>
鄴侯家傳者故唐丞相李泌孫蘩所撰也蘩才而躁嘗<lb/>
厯仕至方伯討賊有功而以贓論死當下獄且論報自<lb/>
度不得免恐死而先人之蹟且泯泯故成此傳其所紀<lb/>
獲遇肅宗且相而遽引避再遇代宗且相而復引避獨<lb/>
最後遇徳宗不能免相以終而中間預收復二京䇿平<lb/>
<pb n="KR4e0202_WYG_003-15a"/>
淮西叛卒其事甚竒至於保䕶諸皇前後者二則留文<lb/>
成之所不如矣司馬文正纂通鑑悉收載之而宋景文<lb/>
之於唐史畧焉豈宋以史筆貴覈而司馬志在資治姑<lb/>
取益時政耶泌既好誕蘩復有加焉可以類推矣史又<lb/>
謂泌以好譚神仙為世所譏雖然不可謂無得也晚而<lb/>
拜相卒死繁劇將無自夭其天年也耶泌辟穀文成亦<lb/>
辟穀乃卒不終辟者何也富貴之可愛甚於死之可畏<lb/>
也<lb/>
<pb n="KR4e0202_WYG_003-15b"/>
　　書常衮傳後<lb/>
常衮唐之賢宰相也獨其與崔祐甫忤而奏斥之逺州<lb/>
為過耳其所與忤之繇不過也夫寛詔天下吏人三日<lb/>
釋服祐甫乃固執以為辭欲令公卿大夫亦三日釋服<lb/>
者何也衮云禮臣為君斬衰三年漢文權制猶三十六<lb/>
日唐髙以来皆遵之至𤣥肅之䘮始服二十七日古者<lb/>
卿大夫從君而服皇帝二十七日除在朝羣臣亦當如<lb/>
之衮之言何其秉禮經正哉充祐甫者不獨倦為臣且<lb/>
<pb n="KR4e0202_WYG_003-16a"/>
導徳宗倦為子者也自元載王縉之執政官以賄成衮<lb/>
思革其弊杜絶僥倖四方奏請一切不予而不無壅真<lb/>
所謂人臣能任怨者祐甫以遂客執大柄欲收一時之<lb/>
物情而矯之至二百日而除官八百人豈能無容狥也<lb/>
宰相之禄厚矣而又有堂封以供餐費堂封矣而又日<lb/>
給内厨御饌可食十人此固元載王縉之所貪飫而衮<lb/>
之所不一日安者辭日給當矣辭堂封亦未為過也當<lb/>
魚朝恩之領太學也衮時在散僚獨以為不可上用生<lb/>
<pb n="KR4e0202_WYG_003-16b"/>
日納諸道節度使金帛珍寳器馬直二十四萬緡衮又<lb/>
以為不可曰彼諸道者豈能男耕女織不過横取之民<lb/>
斂怨求媚耳此二者舉朝之所若喑而不敢言者也而<lb/>
衮眀言之自衮之相也與綰同一麻皆不為載縉黨明<lb/>
也既貶之後不以故相自尊佚所蒞皆有聲績其觀察<lb/>
七閩教民陶瓦以易苫蓋無火災誨子弟習經術通藝<lb/>
文易世之後彬彬比於上國其功豈在李冰文翁下哉<lb/>
寡陋豎生槩以苛碎目之過矣<lb/>
<pb n="KR4e0202_WYG_003-17a"/>
　　書李白王維杜甫詩後<lb/>
吾嘗謂太白之絶句與杜少陵之七言古詩歌當為古<lb/>
今第一少陵之五七言律與太白之七言詩歌五言律<lb/>
次之當時微覺於摩詰鹵莽徐更取讀之真足三分鼎<lb/>
足他皆莫及也天子蒙塵於蜀少陵敘致有慷慨惻怛<lb/>
無窮之感而太白乃作上皇西巡歌得非有胷無心者<lb/>
地轉錦江成渭水天迴玉壘作長安雖或壯麗千古何<lb/>
異宋人東狩錢塘封事永王西巡歌彼誠以永王為中<lb/>
<pb n="KR4e0202_WYG_003-17b"/>
興之賢王也辭官不受賞其語誰信摩詰弱故不能致<lb/>
死安民然其意非肯為之用也生平悟禪理舍家宅無<lb/>
妻子而不之䘏顧不能辭禁近以歿豈晩途牢落不能<lb/>
自遣白香山之所謂老將榮補貼者耶<lb/>
　　書韓文後<lb/>
韓公於碑志之類最為雄竒有氣力亦甚古而間有未<lb/>
脫蹊逕者在欲求勝古而不能勝之舍而就已而未盡<lb/>
舍耳奏䟽爽切動人然論事不及晁賈談理不及衡向<lb/>
<pb n="KR4e0202_WYG_003-18a"/>
與人書最佳多得子長遺意而急於有所干請於人則<lb/>
詞漫而氣亦屈記序或濃或淡在意合與不合之際終<lb/>
亦不落節也第所謂原者僅一原道而所謂辨者僅一<lb/>
諱辨而已不作可也盖公於六經之學甚淺而於佛氏<lb/>
之書更鹵莽以故有所著釋不能皆迎刄也而他彈射<lb/>
亦不能多中的謂之文士則西京而下故當以牛耳歸<lb/>
之<lb/>
　　書栁文後<lb/>
<pb n="KR4e0202_WYG_003-18b"/>
栁子才秀於韓而氣不及金石之文亦峭麗與韓相爭<lb/>
長而大篇則瞠乎後矣封建論之勝原道非文勝也論<lb/>
事易長論理易短故耳其他駁辨之類尤更破的永州<lb/>
諸記峭㧞𦂳潔其小語之冠乎獨所行諸書牘敘述艱<lb/>
苦酸鼻之辭似不勝楚揺尾之狀似不勝屈至於他篇<lb/>
非掊撃則夸毗雖復斐然終乖大雅似此氣質羅池之<lb/>
死終墮神趣有以也吾嘗謂栁之蚤嵗多棄其日於六<lb/>
季之學而晚得幽僻逺地足以深造韓堂奥便超六季<lb/>
<pb n="KR4e0202_WYG_003-19a"/>
而上之而晚為富貴功名所分且多酬應盖於益損各<lb/>
中半耳<lb/>
　　書王叔文傳後<lb/>
王叔文以永貞元年之二年順宗即位自東宫而拜起<lb/>
居舍人翰林學士王伾為左散騎常侍依前翰林待詔<lb/>
三月伾亦為翰林學士叔文為度支鹽鐵轉運副使五<lb/>
月加戸部侍郎使如故三五日一入翰林去學士名七<lb/>
月叔文母䘮去位伾得風疾八月上傳位皇太子之明<lb/>
<pb n="KR4e0202_WYG_003-19b"/>
日叔文貶渝州司戸伾貶開州司馬又二日上即位九<lb/>
月出其黨韓泰韓曄栁宗元劉禹錫吕温等為外州刺<lb/>
史伾死貶所明年賜叔文死泰等復貶逺州司馬嗟乎<lb/>
叔文以不良死而史極意苛讁以當權姦之首至與李<lb/>
訓軰齊稱抑何寃也伾貧不足道也叔文以一言而合<lb/>
順宗然亦未為非深思逺慮而至順宗即位之所注措如<lb/>
罷宫市斥貢獻召用陸贄陽城貶李實相杜佑賈躭諸<lb/>
耆碩皆能革徳宗大敝之政收已渙之人心而其所最<lb/>
<pb n="KR4e0202_WYG_003-20a"/>
要而最正者用范希朝為神䇿行營節度使而韓泰為<lb/>
司馬奪宦官之兵而授之文武大吏卒為宦官所持不<lb/>
能全身亟貶而至矺死盖其事之最要且正而禍之烈<lb/>
實由之即劉闢為韋臯求三川而許以死相助金錢溢<lb/>
於進奏之邸叔文小有欲寧不為所餌顧叱而欲斬之<lb/>
抑何壮也臯時已逆知叔文之失宦官心故敢抗䟽直<lb/>
言其失而亡所顧且神策諸将尚為啓以辭宦官使之<lb/>
知而激其怒何况裴均嚴綬輩也均綬素附中人者也<lb/>
<pb n="KR4e0202_WYG_003-20b"/>
其所用韋執誼韓泰等固不能盡當執誼鄙亡論然亦<lb/>
以文學為徳宗之寵臣而泰等則天下之所謂名儁有<lb/>
才識者也觀栁宗元寄所知書謂與罪人交十年則必<lb/>
不趣勢而後合又云早嵗<hi>闕</hi>　　始竒其能謂可以立<lb/>
仁義興教化則又不必為富貴而求顯獨史所云互相<lb/>
推奬曰伊與周曰管曰葛僩然自得謂天下無人又云<lb/>
叔文及其黨十餘家晝夜車如市候見叔文伾者至宿<lb/>
其坊中餅肆酒鑪一人得千錢乃容之此事則醜而不<lb/>
<pb n="KR4e0202_WYG_003-21a"/>
可掩而宗元又云素卑賤暴起領事人所不信射利求<lb/>
進填門排户百不一得一旦快意更造怨讟此最為實<lb/>
録而苟非賢人君子則亦勢之所必至也嗟乎叔文誠<lb/>
非賢人君子然其禍自宦官始不五月而身被天下之<lb/>
惡名以死死又至與李訓輩伍寧不寃也夫訓非叔文<lb/>
比也即使幸而勝之失一仇士良而得一仇士良何益<lb/>
也<lb/>
　　書五代史後<lb/>
<pb n="KR4e0202_WYG_003-21b"/>
歐陽公作五代史而欲自附於春秋之筆削創立義例<lb/>
而其文辭頗為世所喜楊士竒稱之以為與司馬遷史<lb/>
記班固漢書並而義例勝之予亟攷其所謂義例者亦<lb/>
不為甚當如朱梁石晉郭周皆起於叛臣前後李唐皆<lb/>
起於夷狄劉漢起於負國之大鎮不過因其繼唐室之<lb/>
綂據中原之地其大者尚不能半天下小者三分之一<lb/>
而延世不能過三紀年或僅四五亦何必盡倣古帝王<lb/>
之例而全予之李昇王建劉巖之類乗時鼎峙去全忠<lb/>
<pb n="KR4e0202_WYG_003-22a"/>
輩等耳又何必盡用僭竊之例而全削之死節死事之<lb/>
人相去不甚逺而分為二劉旻之為漢何不以附於知<lb/>
逺後而别為國至於文辭尤索寞腴不如范曄雅不如<lb/>
陳夀比之兩晉六朝差有法耳尚不能如其平生之所<lb/>
撰碑志而何以齒史漢哉一安重誨傳少欲間以議論<lb/>
而痕跡宛然詞㫖沓拖去伯夷屈平霄壤矣士竒之論<lb/>
私其鄉前輩耳而耳觀者羣和之良可笑也<lb/>
　　書馮道傳後<lb/>
<pb n="KR4e0202_WYG_003-22b"/>
嗚呼五代之亂極矣為之臣子者抑何其不幸也諸方<lb/>
之僭竊無論已為唐而遇朱温一死也為温而遇友珪<lb/>
一死也為友真而遇存勗一死也為存勗而遇嗣源一<lb/>
死也為嗣源之子而遇從珂一死也為從珂而遇契丹<lb/>
一死也遇敬塘一死也為敬塘之子而又遇契丹一死<lb/>
也為知逺之子而遇郭威一死也為郭威之子而遇匡<lb/>
𦙍一死也逺不及十年而死近不及三載而死内不免<lb/>
以帷幄死外不免以節鎮死徼而兵死野而盜死不知<lb/>
<pb n="KR4e0202_WYG_003-23a"/>
何以處死也馮道一椎魯士耳歴相十餘君而不死此<lb/>
何故哉遇治則入遇亂則出入則必相出則巨藩位三<lb/>
公爵真王而卒以令終彼非能賄免也非阿䛕取容也<lb/>
又非有布衣之故也彼盖得莊老之術而善用之夫不<lb/>
忮不畏不名不術推分任真此六者莊老之所貴也而<lb/>
夫子之所謂似而惡其為鄉愿者也雖然寧獨一道哉<lb/>
如竇真固李濤李昉李琪之流皆類之獨道以著得貶<lb/>
耳然則為道而死者必擇以死之日而後可<lb/>
<pb n="KR4e0202_WYG_003-23b"/>
　　書趙普傳後<lb/>
趙韓王不讀書而片語鑿鑿破的如勸太祖收諸將兵<lb/>
權云陛下何以負周世宗勸太宗破金櫃之約曰太祖<lb/>
已誤陛下豈容再誤是何必多多許亦毋論本意若何<lb/>
令人那得不轉圜竊尋自古得天下之易未有如宋太<lb/>
祖者陳橋之變焉得諉非本謀盖太宗與普謀之於外<lb/>
而太祖陽示無心於内此事獨普三人知之廷美當尚<lb/>
弱弗與也太祖之傳太宗約再傳而始及徳昭亦非本<lb/>
<pb n="KR4e0202_WYG_003-24a"/>
心也知徳昭幼而太宗之不利孺子也太宗可以倍廷<lb/>
美而不可倍徳昭當真宗之正東宫徳昭雖物故尚有<lb/>
子而一時在廷諸臣未有一言及之者寇準窺微指之<lb/>
所在而請決焉此何足美而一時與後世之人亦未有<lb/>
訾之者何獨於應禪之景皇無責之于肅愍而過為刻<lb/>
也故余每讀宋史至太宗令人思吳乞買至趙普令人<lb/>
思尼瑪哈嗚呼彼亦有人心<lb/>
　　書歐陽文後<lb/>
<pb n="KR4e0202_WYG_003-24b"/>
歐陽之文雅渾不及韓竒峻不及栁而雅靚亦自勝之<lb/>
記序之辭紆徐曲折碑志之辭整暇流動而間於過折<lb/>
處或少力結束處或無歸著然如此十不一二也獨不<lb/>
能工銘詩易於造語率於押韻要不如韓之變化竒崛<lb/>
他文亦有迂逺而不切太淡而無味者然要之宋文竟<lb/>
當與蘇氏踞洛屋兩頭曾王而下置之兩廡<lb/>
　　讀朋黨論<lb/>
朋黨之說盖自古有之曰君子與君子以同道為朋小<lb/>
<pb n="KR4e0202_WYG_003-25a"/>
人與小人以同利為朋此勢也亦理也歐陽氏獨曰小<lb/>
人無朋以為朋者偽也及見利而爭先或利盡而交疎<lb/>
則反相賊害雖其兄弟親戚不能相保故曰小人無朋<lb/>
君子則不然所守者道義所惜者名節以之修身則同<lb/>
道以相益以之事國則同心而共濟終始如一此君子<lb/>
之朋也蘇氏復為之續曰君子以道事君人主必敬之<lb/>
而疎小人惟予言而莫予違人主必狎之而親疎者易<lb/>
間而親者難暌也而君子不得志則奉身而退樂道不<lb/>
<pb n="KR4e0202_WYG_003-25b"/>
仕小人者不得志則徼倖復用唯怨之報此其所以必<lb/>
勝也歐陽氏之說則慮君子之黨見疑於人主而求所<lb/>
以釋之蘇氏之說則慮小人之黨見信於人主而求所<lb/>
以勝之斯二說者皆得之而未能盡者也凡為君子而<lb/>
純者必不為朋黨者也曰夙夜匪懈以事一人而已曰<lb/>
中心無為以守至正而已凡為小人而純者亦必不為<lb/>
朋黨者也曰見利則趨利盡則散而已其為朋黨者有<lb/>
之不純乎君子與不純乎小人者也不純乎君子者有<lb/>
<pb n="KR4e0202_WYG_003-26a"/>
君子之節而不能盡去其累所謂累者三曰近名曰好<lb/>
勝曰快心士固有批鱗蹈刃出萬死而成其是者一念<lb/>
之名根未除則士之務為可喜可愕者入之而為黨若<lb/>
東漢之三君八俊八厨八顧之類是也宋光寧之際賢<lb/>
者亦近之曰好勝其人雖跡為君子而一議論之不合<lb/>
則各持此之是以求伸為徒者傅益之則摘彼之非以<lb/>
求其屈若宋洛蜀閩之類是也而唐穆文之際不盡賢<lb/>
者亦似之曰快心則忿小人之為奸與其黨類之貪横<lb/>
<pb n="KR4e0202_WYG_003-26b"/>
甚至冒酷吏之法而翦除之伏機反中其禍繇身而及<lb/>
國若黨錮諸賢於宦者是也不純乎小人者三曰無君<lb/>
子之實而慕其事其心乃欲得小人之利而已如唐之<lb/>
八司馬者其與伾叔文比而驟貴則非其欲奪中人之<lb/>
權而革貞元之政則是此不純小人者也以小人之爭<lb/>
起亦以小人之利合而時時見君子行若徳裕之政術<lb/>
僧孺之却賂栖楚之直言此亦不純小人者也二者皆<lb/>
易察識者也若乃陽竊君子之似而陰用小人之術以<lb/>
<pb n="KR4e0202_WYG_003-27a"/>
其可喜可愕者中君子之好而愚之其君子幸而覺則<lb/>
彼得持君子之疎而投之禍不幸而不之覺則君子亦<lb/>
浸淫與之俱化蕩而無所歸陽則以其似而收天下之<lb/>
譽陰則以其實而市天下之權緩之則肆然而来以與<lb/>
君子同其進急之則忽然而匿不與君子同其退又急<lb/>
之則甘心為婦寺之吮䑛盡棄其故而了不之恥此於<lb/>
古或有之我未之見也凡朋黨者先王之所不能廢也<lb/>
而恒示之戒其於朋也為書之像形也若風之襲羽而<lb/>
<pb n="KR4e0202_WYG_003-27b"/>
弗克正也故書醜淫朋易美朋亡又曰君子羣而不黨<lb/>
而歐陽氏蘇氏若以為善而汲汲乎求白於人主者何<lb/>
也凡君子必無朋黨君子而不純者有之然多不勝小<lb/>
人必無朋黨小人而不純者有之然多勝勝則足以憂<lb/>
君子而傾人之國然至於能奪天下之公議壊天下之<lb/>
人心者則未有過於陽竊君子之似而陰用小人之術<lb/>
者也<lb/>
　　書王介甫文後<lb/>
<pb n="KR4e0202_WYG_003-28a"/>
介甫於文章頗能持論近道理而好以已勝至於語務<lb/>
簡而意務多欲以百餘言而中為層疊宛曲其所長在<lb/>
是而其所病亦在是也誌傳之類亦刻削有矩度而好<lb/>
為小巧於字句間立法此所短也吾嘗謂介甫於字說<lb/>
其初不無一二㑹心者遂欲字字而為之說此其所以<lb/>
貽笑猶之治鄞非不足以阜財而得民遂欲行之天下<lb/>
此其所以流毒使介甫而實其行虚其心崇其智卑其<lb/>
禮則君實固瞠乎後矣<lb/>
<pb n="KR4e0202_WYG_003-28b"/>
　　書曽子固文後<lb/>
子固有識有學尤近道理其辭亦多宏濶遒美而不免<lb/>
為道理所束間有闇塞而不暢者牽纏而不了者要之<lb/>
為朱氏之濫觴也朱氏以其近道理而許之近代王慎<lb/>
中輩其材力本勝子固乃掇拾其所短而舍其長其闇<lb/>
塞牽纏迨又甚者此何意也毋論子固即眀允子由介<lb/>
甫俱不足與四家列而稱大若名家者庶幾矣<lb/>
　讀書後巻三<lb/>
</p>
<p>
</p>
  </div>
<div>
<head>讀書後巻四</head> <lb/>
    <p>
<pb n="KR4e0202_WYG_004-1a"/>
欽定四庫全書<lb/>
　讀書後巻四<lb/>
　　　　　　　　　　　　明　王世貞　撰<lb/>
　　書三蘓文後<lb/>
明允子瞻俱善持論而明允尤雄勁有氣力獨其好勝<lb/>
而多騁不甚曉事體考故實而輕為可愕可喜之談蓋<lb/>
自戰國中得之子瞻殊爽朗其論䇿沾溉後人甚多記<lb/>
敘之類順流而易竟不若歐陽之舒婉然中多警儁語<lb/>
<pb n="KR4e0202_WYG_004-1b"/>
騷賦非古而超然𤣥著所以收名甚易吾嘗謂子瞻非<lb/>
淺于經術者其少之所以不典則明允之餘習晩之所<lb/>
以不純則葱嶺之緒言然而得是二益亦不小也子由<lb/>
稍近理故文彩不能如父兄晚益近理故益不如然而<lb/>
不失為佳子弟也四家之文無論已其學則子瞻最博<lb/>
子厚次之退之又次之永叔狹矣<lb/>
　　書老蘇丈後<lb/>
明允晩而始嚮學且僻處西裔無師友之淵源與琢劘<lb/>
<pb n="KR4e0202_WYG_004-2a"/>
之助以故于六經雞肋耳而其學僅戰國䇿史記班范<lb/>
諸書雖佛老莊列之言亦未之考索也夫以明允之雞<lb/>
肋六經則當寘而弗論可也而何至以其私臆而窺聖<lb/>
人之心又以勢之所不得已者而為聖人之作用使六<lb/>
經之道下而與百家諸子等且有詆譴徃古多深文而<lb/>
不中情事其建白置措必權術而亡益治亂且夫辨姦<lb/>
一論其驗介甫固若蓍蔡然亦介甫自有以驗之彼夫<lb/>
口孔老之言而身夷齊之行即使造作語言私立名字<lb/>
<pb n="KR4e0202_WYG_004-2b"/>
衣巨盧食犬彘囚首垢面而談詩書何以知其必用用<lb/>
之何以知其必為天下患也或以明允在永叔席嘗與<lb/>
介甫押而字韵詩而屈或曰韓富與永叔揚明允不容<lb/>
口而介甫獨不及故恨之或曰明允未嘗作此文也子<lb/>
瞻後見介甫之亂政而擬之以歸名于明允也吾謂皆<lb/>
不足論即果明允作而介甫之報之摘其生平所著書<lb/>
而比之章惇王韶胡不可或又曰惇韶介甫之所喜宜<lb/>
其不以惡明允也雖然明允天下才也使其心術正而<lb/>
<pb n="KR4e0202_WYG_004-3a"/>
少得賢師友以經學琢劘之其雄勁不亦奪永叔而掩<lb/>
子瞻也哉<lb/>
　　書蘇詩後<lb/>
蘇長公之詩在當時天下爭趣之若諸侯王之求封于<lb/>
西楚一轉首而不能無異議至其後則若垓下之戰正<lb/>
統離而不再屬今雖有好之者亦不敢公言于人其厄<lb/>
亦甚矣余晩而頗不以為然彼見夫盛唐之詩格極高<lb/>
調極美而不能多有不足以酬物而盡變故獨于少陵<lb/>
<pb n="KR4e0202_WYG_004-3b"/>
氏而有合焉所以弗獲如少陵者才有餘而不能制其<lb/>
横氣有餘而不能汰其濁角韻則險而不求妥鬬事則<lb/>
逞而不避粗所謂武庫中器利鈍森然誠有以切中其<lb/>
弊者然當其所合作亦自有斐然而不可掩無論蘇公<lb/>
即黄魯直傾竒峭峻亦多得之少陵特單薄無深味蹊<lb/>
逕宛然故離而益相逺耳魯直不足觀也莊生曰神竒<lb/>
化而臭腐蘇公時自犯之臭腐復為神竒則在善觀蘇<lb/>
詩者<lb/>
<pb n="KR4e0202_WYG_004-4a"/>
　　讀皇極經世觀物内篇<lb/>
邵子之皇極經世書吾所不敢輕言而中有扞格而不敢<lb/>
輕信者如觀物篇天生于動地生于靜天動地靜誰不知<lb/>
之第一氣之分自然輕清上浮重濁下墮上浮則自動下<lb/>
墮則自靜以動靜見天地則可謂動靜生天地則不可也<lb/>
因天有日月星辰則以少陽為星少陰為辰矣地有水火<lb/>
土石則以少陽為石少陰為土何所見耶然猶可也而以<lb/>
星為晝辰為夜者何也寒暑乆耳晝夜速耳何以辨其陰<lb/>
<pb n="KR4e0202_WYG_004-4b"/>
陽太少也雨露風雷陰陽之所化也何以屬之地而謂土<lb/>
為露石為雷也雷之發聲往往在水土中不聞在石也<lb/>
露至輕清最高在雲之上不聞在上也皇帝王霸以配<lb/>
春夏秋冬之升降可耳至配生長收藏抑何贅也謂三<lb/>
王收而五霸藏不知其所證引也夫子有曰聖人立象<lb/>
以盡意至設卦之後始繫辭以盡其言今以言配五帝<lb/>
以象配三王者何也且夫五霸之時以語冬則可五霸<lb/>
之術以語冬則不可冬之藏為春地也五霸之藏亦為<lb/>
<pb n="KR4e0202_WYG_004-5a"/>
三王地乎不得已而又以體用心跡交互焉抑何其割<lb/>
裂穿鑿也使此書在宋前其見排斥而揮之籓籬之外<lb/>
久矣<lb/>
　　書韓世忠傳後<lb/>
韓蘄王一健鬬將也而忠志材氣有古大臣風晚節優<lb/>
游物外以智藏身則庶幾留文成而尉遲鄂公所不論<lb/>
已吾嘗謂宋高宗即昏愚何以信姦檜至此即議和之<lb/>
不浹嵗而烏珠已敗盟矣然無纎芥之恨及檜者其畏<lb/>
<pb n="KR4e0202_WYG_004-5b"/>
諸將甚于畏金人也蘄王得其幾矣故亦能借而苟自<lb/>
全凢岳武穆之死所以成蘄王之生也蘄王生於是乎<lb/>
為宋臣者皆有生樂而鮮死憤矣<lb/>
　　書趙鼎傳後<lb/>
吾嘗取宋南渡以後之才而合晉南渡以後之才比之<lb/>
大約謂宋略不如晉止是緣飾儒術可觀耳緣飾儒術<lb/>
其可觀者在此其沒世不振亦在此又謂趙元鎮可比<lb/>
吾家始興然不如始興巧而善收採物情其和平練事<lb/>
<pb n="KR4e0202_WYG_004-6a"/>
足相當弱亦稱是後讀朱子語錄與吾評合李伯紀之<lb/>
忠志庶幾温太眞然愎而過自信又不能堅忍寜如太<lb/>
眞之權竒俶儻也張徳逺僅賢于庾元規元規亦非不<lb/>
忠于晉者但忮忍好殺且好勝耳其鋭而喜事所至無<lb/>
成亦略如之岳鵬舉喑嗚跳盪臨機决勝故在祖士雅<lb/>
上綏来鎮撫之略恐不如也韓良臣則又其下矣陳康<lb/>
伯不敢望謝安石虞允文采石之戰故自偉然亦乗敵<lb/>
之未渡而幸勝之又何可望康樂也陶士行未壊之桓<lb/>
<pb n="KR4e0202_WYG_004-6b"/>
元子元子已壊之士行然其材亦非宋所比晉之孽乃<lb/>
王處仲宋之孽乃秦檜韓伌胄史彌逺賈似道是以無<lb/>
解璽而有銜璧嗚呼豈不幸哉<lb/>
　　讀通書正蒙<lb/>
秦漢以後卓然欲紹孟子而追跡六經之後者揚雄氏<lb/>
而已耳王通氏而已耳周張二先生而已耳太𤣥紹易<lb/>
者也法言中說紹論語者也通書正蒙紹繫辭中庸者<lb/>
也其所入有深淺所造有純駁要之皆不能無意者也<lb/>
<pb n="KR4e0202_WYG_004-7a"/>
吾于措語之際竊窺焉二程者志在脩明夫子之道而<lb/>
羽翼之者也不欲為家是以其見不盡合既不盡合是<lb/>
以無取于正蒙而口不及通書其曰茂叔者不純師之<lb/>
也更百餘年而朱子特尊焉其尊之也亦以自為紹也<lb/>
曰通鑑綱目者紹春秋者也大約通書入之淺是以爾<lb/>
雅而鮮格辭正蒙入之深是以精至而多瑕語通書嫡<lb/>
也而不甚肖正蒙庶也且孽也雖然自秦漢以後未有<lb/>
能為是識者也其讀而不易入者何學既明矣是故二<lb/>
<pb n="KR4e0202_WYG_004-7b"/>
書為筌蹄而可以無述也譬之始制食芻豢者美之而<lb/>
謂為天下之食師也食之久味且忘矣而何有于師<lb/>
　　書趙松雪集後<lb/>
余嘗謂吳興趙文敏公孟頫風流才藝惟吾郡文待詔<lb/>
徴明可以當之而亦少有差次其同者詩文也書畫也<lb/>
又皆以薦辟起家趙詩小壯而俗文稍雅而弱其淺同<lb/>
也文皆暢利而乏深沉其離古同也書小楷趙不能去<lb/>
俗文不能去纎其精絶同也行押則趙於三王近而文<lb/>
<pb n="KR4e0202_WYG_004-8a"/>
不能近少遜也署書則文復少遜也八分古𨽻則文勝<lb/>
小篆則趙勝也然而篆不勝𨽻畫則趙之入唐宋人深<lb/>
而文少淺其天趣同也其鑒賞博考復同也位則趙至<lb/>
一品而文僅登一命夀則文踰九齡而趙僅垂七袠異<lb/>
也若出處大節之異前輩固已紛紛言之獨趙集有述<lb/>
太傅丞相巴延徳一章中所云輿地久已裂車書當㑹<lb/>
同又云六合仰照耀一方顧顓蒙嗚呼元誠而親主宋<lb/>
社誠屋巴延誠賢有功豈而所宜言者何有胷無心至<lb/>
<pb n="KR4e0202_WYG_004-8b"/>
此也吾待詔不與同年語也<lb/>
　　書耶律遼史後<lb/>
羊叔子世所謂仁人也然吾讀遼史以為耶律休格之<lb/>
鎭燕勝叔子逺叔子之鎭襄陽未嘗一日而忘取吳其<lb/>
所以勉而為仁者老子之所謂將欲取之必固與之也<lb/>
休格之部衆性貪而好殺以殺為仁以戰剋為徳而休格<lb/>
獨不然擁數十萬之衆席驟勝之威以壓宋而宋之諸將<lb/>
毋一能角材者顧獨曰保境息民而已使其下皆化之<lb/>
<pb n="KR4e0202_WYG_004-9a"/>
而不輕為擄掠嗚呼仁哉<lb/>
　　書廉希憲巴延諸傳後<lb/>
吾嘗謂元有三仁焉楚材輔剛主而柔之使不為暴于<lb/>
天下又能以死塞利孔其仁蔽天地矣巴延之下宋<lb/>
也肅而謐其居功也廉而約其處廢也恬而智其應世<lb/>
事也毅而裁古社稷臣哉乃廉希憲又有學力焉宰相<lb/>
之為眞宰相也男子之為真男子也噫孰謂元無人<lb/>
　　書改併五音篇後<lb/>
<pb n="KR4e0202_WYG_004-9b"/>
改併五音篇者金老儒韓孝彦允中病古集字之未精<lb/>
因改玉篇歸于五音逐三十六母之中取字而次子道<lb/>
昭復與其子徳恩猶子徳惠婿王徳珪増訂之加詳焉<lb/>
書成于金章宗之泰和八年而孝彦之猶子道昇序之<lb/>
者也其書未辨出道昭或徳恩徳惠手小楷法種種精<lb/>
妙吾不知于吳彩鸞僊跡何如南渡以後斷無有儷之<lb/>
者葢章宗時右文盛極而韓自書成之歳告殂其國日尋<lb/>
於干戈以至於亾無暇及典籍翰墨之事矣此書幸不<lb/>
<pb n="KR4e0202_WYG_004-10a"/>
逐燹化而吾又幸得之異日戒兒曹刻梓以從三倉凢<lb/>
將急就之後與廣韻韻㑹並傳寜不一大快事也<lb/>
　　書陶九成書艸莽私乘後<lb/>
陶宗儀九成於書鮮所不讀尤好纂集文獻掌故如輟<lb/>
耕錄說郛書史㑹要圖繪寳鑑之類雖雅鄭未分而璞<lb/>
玉良辨矣洪武初宋學士景濂序其書史已推為耆碩<lb/>
中間有纂修之召不就余嘗見其聽琴軒詩序及送行<lb/>
文或作古隷或作小楷葢至洪武末猶存而此所謂艸<lb/>
<pb n="KR4e0202_WYG_004-10b"/>
莽私乗者則皆忠臣孝子義夫節婦之事而元之末季<lb/>
諸公所撰著也其能完身名于革故鼎新之際晩節能<lb/>
以夀終殆非偶矣此書乃少年筆楷法尤精謹可存余<lb/>
既愛其人不忝乃祖靖節風而惜其湮没也特為拈出<lb/>
之<lb/>
　　書宋景濓集後一<lb/>
間與僧無心閲永明夀禪師日行百八事毋論精神<lb/>
疲于應接卽自子至亥盡廢食寢盥溲之晷而為之亦<lb/>
<pb n="KR4e0202_WYG_004-11a"/>
有所不能徧後又偶檢宋學士洪武以後集十二年中<lb/>
得文千四百篇永明神僧也固毋論已學士握文柄特<lb/>
自耳順而踰從心縱游刃斵輪不礙方寸亦寜無毫髮累<lb/>
而優然自如吾三載來五更起焚誦不過佛道經數巻<lb/>
應酬文字不盡却然亦不能學士五之一而日來心氣<lb/>
損耗成疾為子弟所苦禁亦自種種覺之乃知吳門白<lb/>
馬之喻誠非妄也因題數語於學士集後不勝貧子之<lb/>
歎<lb/>
<pb n="KR4e0202_WYG_004-11b"/>
　　書宋景濂集後二<lb/>
宋文憲以宿儒佐英主司禮樂制作之柄其高文大冊<lb/>
徧海内即近而九重逺而四夷亡能舎公筆弗請者骨<lb/>
尚肉而臺閣以易奪之久而至𢎞徳間縉紳以古奪之<lb/>
至嘉靖不盡程古亦不盡為易者復奪之葢至于今而<lb/>
不復有能舉文憲名矣何論著作雖然亦安可竟廢文<lb/>
憲也文憲於書無所不讀於文體裁無所不曉顧其槩<lb/>
以典實易宏麗以詳明易遒簡發之而欲意之必罄言<lb/>
<pb n="KR4e0202_WYG_004-12a"/>
之而欲人之必曉以故不能預執後人之權而時時見<lb/>
奪夫使後人率偏師而與之角孫主簿之三千騎足敵<lb/>
羸卒數萬若各悉其國之賦甲而競於大麓所謂五戰<lb/>
而秦不勝三趙再勝者邯鄲岌岌乎我故思用其人也<lb/>
　　書方正學文集後<lb/>
正學先生之死義天下之人能壯之而又能痛之當是<lb/>
時人主不勝一念之憤屠僇其宗戚以至朋友之屬無<lb/>
所不株累片紙隻字皆有厲禁然其文固已鳩于三十<lb/>
<pb n="KR4e0202_WYG_004-12b"/>
年之餘而大行于百年之後然後知萬乗之威不能與<lb/>
匹夫匹婦爭勝者此是也先生之學出于宋文憲不能<lb/>
如文憲之博而純則過之其文則不盡出文憲所自托<lb/>
在昌黎氏而不能脫蘇氏窠臼大較飛湍瀑流之勢多<lb/>
而煙波瀠洄之意少持論則甚正而㣲渉迂要非孔孟<lb/>
之書弗讀非濓洛關閩之學弗道而至一節之士如周<lb/>
孟橋楊云敞孔璋輩津津稱之不容口異日經濟之不<lb/>
盡究而以致命遂志終固其托寄樹立然也建文魚水<lb/>
<pb n="KR4e0202_WYG_004-13a"/>
之契于集中亦一二見之第齊黄日夜不遑寝息以<lb/>
成燕之禍禍成而委之先生以一木而支大厦之任<lb/>
良可歎也集中林嘉猷者先生門人建文中為按察<lb/>
僉事先生使之行燕世子間亦甚竒審爾則必不使<lb/>
先生草即位詔即不指斥亦必不免若乃至東市而<lb/>
哀憤伉厲固不特一先生也世之哀先生者或過有<lb/>
所褒飾然不失為志士而國史成于宣廟時似亦可<lb/>
以已矣而曰孝孺叩頭求哀命執之嗚呼彼寜叩頭<lb/>
<pb n="KR4e0202_WYG_004-13b"/>
者哉<lb/>
　　書李空同集後<lb/>
空同先生兩疏于𢎞治間擔荷世道不淺雖再下詔<lb/>
獄見以為煆煉而實益其剛果之氣若廣信之訟血氣與<lb/>
義氣各强半耳材高而病脱疎則易入名高而尚激厲<lb/>
則易染同舟遇風胡越相救而不知其伏機之至此也<lb/>
一遇康徳涵再遇林待用而後得免虎口噫嘻亦危矣<lb/>
當嘉靖之丁亥己丑間楊應寜當國名為最知先生而<lb/>
<pb n="KR4e0202_WYG_004-14a"/>
竟不一推轂事殊不可曉吾嘗謂憐才者若春風拂面<lb/>
便消忌才者若冰雪寒必透骨俯仰千古至今尚新可<lb/>
歎哉<lb/>
　　書李西涯古樂府後<lb/>
吾嚮者妄謂樂府發自性情規沿風雅大篇貴樸天然<lb/>
渾成小語雖巧勿離本色以故于李賓之擬古樂府病<lb/>
其太渉論議過爾抑剪以為十不得一自今觀之亦何<lb/>
可少夫其奇㫖創造名語疊出縱不可被之管絃自是<lb/>
<pb n="KR4e0202_WYG_004-14b"/>
天地間一種文字若使字字求諧于房中鐃吹之調取<lb/>
其聲語斷爛者而模倣之以為樂府在是毋亦西子之<lb/>
顰邯鄲之歩而已<lb/>
　　書陳白沙集後<lb/>
陳公甫先生詩不入法文不入體又皆不入題而其妙<lb/>
處有超乎法與體與題之外者予少年學為古文辭殊<lb/>
不能相契晚節始自㑹心偶然讀之或倦而躍然以醒<lb/>
不飲而陶然以甘不自知其所以然也若邵堯夫非不<lb/>
<pb n="KR4e0202_WYG_004-15a"/>
有㑹心處而沓拖䟤䟦種種可厭譬之剝茘枝薦江瑶<lb/>
以佐蒲萄之酒而餒魚敗肉梟羹蛙炙雜然而前進將<lb/>
掩鼻抉㗋嘔噦之不暇而暇辨其味乎然公甫乃極推<lb/>
重莊孔暘又堯夫下也而公甫亦自沾沾則不能盡出<lb/>
無意以此小讓陶先生<lb/>
　　書王文成集後一<lb/>
余十四嵗從大人所得王文成公集讀之而晝夜不釋<lb/>
巻至忘寢食其愛之出于三蘇之上稍長讀秦以下古<lb/>
<pb n="KR4e0202_WYG_004-15b"/>
文辭遂于王氏無所入不復顧其書而王氏實不可廢<lb/>
盖當王氏之為詩少年時亦求所謂工者而為才所使<lb/>
不能深造而衷于法晩節盡舉而歸之道而尚為少年<lb/>
意所累不能渾融而出于自然其文則少不必道而徃<lb/>
徃有精思晩不必法而匆匆無深味其自負若兩得而<lb/>
幾所謂兩墮者也以世眼觀之公甫固不如以法眼觀<lb/>
之伯安瞠乎後矣若伯安所上封奏陳事理敘功略捭<lb/>
闔宏暢使人目醒當不在蘇氏下余少嘗見魏子才先<lb/>
<pb n="KR4e0202_WYG_004-16a"/>
生曰伯安疏絶不如胡永清此以事理言也非以文也<lb/>
　　書王文成集後二<lb/>
王文成公之致良知與孟子之道性善皆于動處見本<lb/>
體不必究析其偏全而沈切痛快誦之使人躍然而自<lb/>
醒人皆可以為堯舜要不外此第孟子之所謂善足矣<lb/>
乃必盡闢他說以獨伸吾是文成之所謂良知足矣乃<lb/>
至盡引經語以證吾合吾伸吾是而彼之所謂是者亦<lb/>
出矣吾證吾合而諸牽蔓而不能悉合者亦出矣譬之<lb/>
<pb n="KR4e0202_WYG_004-16b"/>
行道而得康莊見者振足噉酪而得醍醐聞者朶頥何<lb/>
暇辨他岐别異味哉乃北人不學妬文成之俎豆而膚<lb/>
辭詆訶之眞蜉蝣之撼樹可笑也<lb/>
　　書李于鱗集後<lb/>
昔在西省東署時於于鱗詩無所不見而所見文獨贈<lb/>
予兩序及顔神城碑之類不能十餘首當時心服其能<lb/>
稱說古昔以牛耳歸之衆已有葵丘之議而最後集刻<lb/>
行則叛者羣起然徃徃以詰屈聱牙攻之則過矣于鱗<lb/>
<pb n="KR4e0202_WYG_004-17a"/>
之病在氣有窒而辭有蔓或借長語而演之使不可了<lb/>
或以古語而傳新事使不可識又或心所不許而漫應<lb/>
之不能伏匿其辭至于寂寥而不可諷味此三者誠有<lb/>
之若乃誌傳之類其合作處眞周鼎商彞尺牘之所輸<lb/>
寫奇辭澹言縱横溢來而莫能禦恐非北地信陽所辦<lb/>
也徐子言之惡于鱗著之書吾旣不伏亦不暇辨為志<lb/>
數語於後<lb/>
　　書歸熈甫文集後<lb/>
<pb n="KR4e0202_WYG_004-17b"/>
余成進士時歸熈甫則已大有公車間名而積數年不<lb/>
第毎罷試則主司相與咤恨以歸生不第何名為公車<lb/>
而同年朱檢討者佻人也數問余得歸生古文辭否余<lb/>
謝無有一日忽以一編擲余面曰是更不如崔信明水<lb/>
中物邪且謂何不令歸生見我當作李密視秦王時狀<lb/>
余戲答子遂能秦王邪即李宻未易才也退取讀之果<lb/>
熈甫文凡二十餘章多率略應酬語葢朱所見者杜徳<lb/>
機耳而又數年熈甫之客中表陸明謨忽貽書責數余<lb/>
<pb n="KR4e0202_WYG_004-18a"/>
以不能推轂熈甫不知其說所自余方盛年憍氣漫爾<lb/>
應之齒牙之鍔頗及呉下前輩中謂陸浚明差强人意<lb/>
熈甫小勝浚明然亦未滿語又數年而熈甫始第又數<lb/>
年而卒客有梓其集貽余者卒卒未及展為人持去旋<lb/>
徙處曇靖復得而讀之故是近代名手若論議書疏之<lb/>
類滔滔横流不竭而發源則泓淳朗著誌傳碑表昌黎<lb/>
十四永叔十六又最得昌黎割愛脫賺法唯銘辭小不<lb/>
及耳昌黎于碑誌極有力是兼東西京而時出之永叔<lb/>
<pb n="KR4e0202_WYG_004-18b"/>
雖佳故一家言耳而茅坤氏乃頗右永叔而左昌黎故<lb/>
當不識也他序記熈甫亦甚快所不足者起伏與結搆<lb/>
也起伏須婉而勁結搆須味而裁要必有千鈞之力而<lb/>
後可至于照應㸃綴絶不可少又貴琢之無痕此毋但<lb/>
熈甫當時極推重于鱗于鱗亦似有可憾者嗟乎熈甫<lb/>
與朱生皆不可作矣恨不使朱見之復能作秦王態否<lb/>
熈甫集中有一篇盛推宋人而目我輩為蜉蝣之撼不<lb/>
容口當是于陸生所見報書故無言不酬吾又何憾哉<lb/>
<pb n="KR4e0202_WYG_004-19a"/>
吾又何憾哉<lb/>
　　書洹詞後<lb/>
崔子鍾論人雖過刻然徃徃有識見不隨衆悲笑獨于<lb/>
文務翦裁而無沛然之氣蹊徑斧鑿靡所不有葢慕子<lb/>
雲之法言而工不足者也吾每讀歸熈甫時義厭其不<lb/>
可了若千尺線每讀崔子文句句可了若線斷珠落恨<lb/>
未有并州翦刀剪歸生以端午續命絲續崔氏也<lb/>
　　讀大學<lb/>
<pb n="KR4e0202_WYG_004-19b"/>
大學一書古聖帝王相傳體用之大要雜見于禮經而<lb/>
朱子獨表章之令天下家喻人習不若五經之有專治而<lb/>
不能相通也於戲亦盛矣吾獨惜朱子之勇于表章而<lb/>
不精于訂定也夫三綱領八條目盡之矣今雜置知止<lb/>
及物有本末諸條于首章以致知格物之解闕焉而妄<lb/>
以腐庸之長語補之不合聽訟之章於物有本末後又<lb/>
贅之以釋本末且遂有本末而無終始何舛也王文成<lb/>
之格物與朱子異且取大學之古本以正其誤似矣然<lb/>
<pb n="KR4e0202_WYG_004-20a"/>
所謂古本者恐亦未盡當也新民之釋章明徳前而止<lb/>
至善後昭昭若日星誰能廢之且欲以如保赤子之一<lb/>
言而證親民抑何闊迂也區區管窺竊以大學本無闕<lb/>
文位置稍失序耳前亦非聖經後亦非賢傳葢曽子引<lb/>
夫子之緒言而繹其意以誨門人門人因而成書前列<lb/>
三綱八條目而後序釋之凡古人之為文類如是耳何以<lb/>
知非曽子書也文有曽子曰云云不應自言而中自引<lb/>
之也所謂門人者必子思也何以知其子思也它門人<lb/>
<pb n="KR4e0202_WYG_004-20b"/>
必不能也今竊為之訂定曰大學之道在明明徳在親<lb/>
民在止於至善古之欲明明徳於天下者先治其國欲<lb/>
治其國者先齊其家欲齊其家者先脩其身欲脩其身<lb/>
者先正其心欲正其心者先誠其意欲誠其意者先致<lb/>
其知致知在格物物格而后知至知至而后意誠意誠<lb/>
而后心正心正而后身脩身脩而后家齊家齊而后國<lb/>
治國治而后天下平康誥曰克眀徳太甲曰顧諟天之<lb/>
明命帝典曰克明峻徳皆自明也湯之盤銘曰苟日新<lb/>
<pb n="KR4e0202_WYG_004-21a"/>
日日新又日新康誥曰作新民詩曰周雖舊邦其命維<lb/>
新是故君子無所不用其極詩云邦畿千里惟民所止<lb/>
詩云緡蠻黄鳥止于丘隅子曰於止知其所止可以人<lb/>
而不如鳥乎詩云穆穆文王於緝熈敬止為人君止于<lb/>
仁為人臣止于敬為人子止于孝為人父止于慈與國<lb/>
人交止于信詩云瞻彼淇澳菉竹猗猗有斐君子如切<lb/>
如磋如琢如磨瑟兮僴兮赫兮喧兮有斐君子終不可<lb/>
諠兮如切如磋者道學也如琢如磨者自脩也瑟兮僴<lb/>
<pb n="KR4e0202_WYG_004-21b"/>
兮者恂慄也赫兮喧兮者威儀也有斐君子終不可諠<lb/>
兮者道盛徳至善民之不能忘也詩云於戲前王不忘<lb/>
君子賢其賢而親其親小人樂其樂而利其利此以沒<lb/>
世不忘也知止而后有定定而后能静静而后能安安<lb/>
而后能慮慮而后能得物有本末事有終始知所先後<lb/>
則近道矣自天子以至於庶人壹是皆以脩身為本其<lb/>
本亂而末治者否矣其所厚者薄而其所薄者厚未之<lb/>
有也子曰聽訟吾猶人也必也使無訟乎無情者不得<lb/>
<pb n="KR4e0202_WYG_004-22a"/>
盡其辭大畏民志此謂知本此謂知之至也然則致知<lb/>
在格物之章何闕釋乎大抵所謂大人者徳位兼備之<lb/>
大人而所謂學者治國平天下之學故于格物一章遽<lb/>
及于無訟之為本以見體不離用平天下之章絶不及<lb/>
國而惟致辨于忠信驕泰之得失以見用不離體而中<lb/>
以脩身貫之見大本之所在而後可以言學王文成之<lb/>
訓格雖小牴牾而其所謂物則合矣即物窮理之支離<lb/>
何必待辨而明吾故曰曾子授之而亦子思述之者也<lb/>
<pb n="KR4e0202_WYG_004-22b"/>
　　讀中庸<lb/>
讀中庸而知孟子之為子思門人無疑也孟子之言性<lb/>
善委曲懇至然不過因率性之道而明天命之眞耳其<lb/>
他所稱堯舜性之湯武反之即誠明明誠生學安利之<lb/>
說耳第反之一字却似未穩恐人作荀卿解首章擬朱<lb/>
子解則戒愼不睹恐懼不聞與下愼獨功由淺而至深<lb/>
而王文成解則下文之所謂獨者即不睹不聞而所謂<lb/>
愼即戒謹恐懼也竊詳文義當以文成為當下文朱解<lb/>
<pb n="KR4e0202_WYG_004-23a"/>
喜恕哀樂謂之中即天命之性也發而皆中節謂之和<lb/>
即率性之道也文成解則愼獨以後脩道之教事也微<lb/>
犯致字義矣苐朱子解則天下有大本而無逹道矣至<lb/>
于致中和分天地位萬物育又分戒懼謹獨支離割强<lb/>
大失子思本意<lb/>
中和者體用也中庸者即已成之徳而表之曰無過不<lb/>
及而已曰平常而已注變和言庸者誤庸之一字禪者<lb/>
亦知之曰平常心是道<lb/>
<pb n="KR4e0202_WYG_004-23b"/>
君子無入而不自得幾于化矣而末引夫子失鵠反身<lb/>
之論所以異于莊周列禦寇也<lb/>
鬼神之為徳章直與易繫相表裏祭義不足盡之郊社<lb/>
之禮所以祀上帝也此語有深味而朱子以不言后土<lb/>
為省文似失之天以象地以形雖分而上下然各一物<lb/>
耳而所以主宰之者一上帝也冬至而祀南郊其神此<lb/>
上帝也夏至而祀北郊其神此上帝也所謂易有太極<lb/>
也故詩書聖賢之所稱述有上帝而已不言后土者非<lb/>
<pb n="KR4e0202_WYG_004-24a"/>
略之也釋之言曰帝釋天道之言曰玉帝亦此義也所<lb/>
謂閻羅王者主治人之盡而為鬼者非土也<lb/>
夫子稱治天下國家有九經孟子之所謂王道者子庶<lb/>
民之一經耳而何以能使齊梁之君幡然而從我也博<lb/>
學審問愼思明辨篤行五者不可缺只在之字上體認<lb/>
分曉耳朱子之格物於之字似未徹也王文成之格物<lb/>
知有之而欲廢此五者不可也故皆不知聖言之全<lb/>
子思説致中和位天地育萬物至誠如神處絶得易繫<lb/>
<pb n="KR4e0202_WYG_004-24b"/>
之精非孟子所可及<lb/>
衣錦尚絅章與首章戒謹恐懼以後相表裹而精詳懇<lb/>
至<lb/>
　<lb/>
　<lb/>
　<lb/>
　<lb/>
　讀書後巻四<lb/>
</p>
<p>
</p>
  </div>
<div>
<head>讀書後巻五</head> <lb/>
    <p>
<pb n="KR4e0202_WYG_005-1a"/>
欽定四庫全書<lb/>
　讀書後巻五<lb/>
　　　　　　　　　　　　明　王世貞　撰<lb/>
　　讀秦本紀一<lb/>
秦始之惡極矣然其創制立法可紀也稱皇帝罷侯置<lb/>
守令即王族懿親無尺土之奉豈不亦廓然大公哉春<lb/>
秋之時徐有淮夷青有萊夷雍有犬戎義渠豫有三川<lb/>
陸渾之戎冀有鮮虞赤白長狄山戎荆揚之地則無非<lb/>
<pb n="KR4e0202_WYG_005-1b"/>
蠻者其人與鳥獸雜而生堯舜之世化不得過數千里<lb/>
焉荒服之外大抵因俗為教耳秦一蕩洗之而至于<lb/>
今即西北至于朔方遼西無終令支之地南度百粤踰<lb/>
五嶺巴笮滇池亡不襲衣冠而談詩書治禮樂者於乎<lb/>
誰力哉故秦皇漢武不足為人主訓也然而功足言也<lb/>
先王之法有道窮而不得不變者封建也民之為君三<lb/>
年䘮也有勢窮而不得不變者井田也古文也於古有<lb/>
益之而善者紀元也有損之而善者肉刑也有略而善<lb/>
<pb n="KR4e0202_WYG_005-2a"/>
者氏族也於乎時哉宜哉宜哉時哉<lb/>
　　讀秦本紀二<lb/>
秦之取天下而不以道者其罪不在始皇而在莊襄以<lb/>
前之主所以失天下者其罪不在始皇之取而在守也<lb/>
夫秦自孝公用商鞅為功級之賞以誘戰士而使之强<lb/>
七國之民自始祖而至于耳孫其首世世入秦庭而封<lb/>
于涇渭之間男不得耕女不得織士不得拱手而奉先<lb/>
王之業盖至始皇而天下之所謂共主若赧王者頓首<lb/>
<pb n="KR4e0202_WYG_005-2b"/>
于冀闕之下而周不祀矣其時六國之邊秦者四而其<lb/>
半已為秦有矣秦雖大出兵以下之而非有血戰封觀<lb/>
之實如長平伊闕者也秦之勢不得不併六國六國不<lb/>
得不併而為秦且秦至是非與周代也與六國為代者<lb/>
也夫六國者非僭夷之楚即簒晉之趙魏韓而簒姜之<lb/>
田氏也秦何以不得滅之藉令秦稱皇帝罷侯置守令<lb/>
而輕徭薄稅以與天下相安于無事夫誰曰不可善乎<lb/>
賈生之言曰仁義不施而攻守之勢異也昔人有云湯<lb/>
<pb n="KR4e0202_WYG_005-3a"/>
武逆取而順守之而儒者皆以為非愚以為未可非也<lb/>
夫桀紂者誰之後歟禹與湯之後也商周固世世而臣<lb/>
事之矣桀之二主雖惡然不能出于五服之外而使商<lb/>
周之民盡被其毒也即不忍而誅其君弔其民立其近<lb/>
裔之賢如若微箕者而匡輔之不亦可乎是時夏殷完<lb/>
國也非若赧王之如髮而不可挽者也商周大邦也非<lb/>
若晉宋之伏危而不可退者也聖人與其政之仁而亮<lb/>
其心之無所冀而姑為之稱曰順天應人然猶不沒其<lb/>
<pb n="KR4e0202_WYG_005-3b"/>
實而時見之夫子之不純予湯武也乃其所以不純貶<lb/>
秦晉也近世有豎儒丘氏者不得其說而輕于持論絀<lb/>
其統而削之嗚呼是身為僭也<lb/>
　　讀魏志<lb/>
余讀史至魏操未嘗不惡其巧而惜其拙也身佐漢而<lb/>
相之挾天子令諸侯以收四海之權而為魏矣既隂奪<lb/>
而又陽卻之曰吾以臣道終乎何其巧也然而天下莫<lb/>
心與也後世莫口與也舉而名之曰簒嗚呼簒矣當獻<lb/>
<pb n="KR4e0202_WYG_005-4a"/>
帝時董李肇孽拉然土崩海内之欲為所欲為者何限<lb/>
有操亡無操亦亡亡等耳有操後亡則曷不脩諸葛之<lb/>
政將之以忠純廓清區㝢奠乂人心而無忘漢也<lb/>
則漢人心而厭漢徳魏也則魏不亦明白坦遂哉而顧<lb/>
狼其嗜狐其態屠僇忠舊敖廢儀節至于弑后辱主而<lb/>
後已噫又何拙也雖然魏操無足言也吾所尤惜者劉<lb/>
裕裕非操比也搏國于桓𤣥還已失之晉而後奪之晉<lb/>
無裕已不社矣零陵之弑亦可以已乎丕不害山陽公<lb/>
<pb n="KR4e0202_WYG_005-4b"/>
裕害零陵王其後裔之亡也亦如之嗚呼孰謂無天道<lb/>
哉<lb/>
　　讀宋史<lb/>
宋所以得稱大繼漢唐者獨其君共儉崇禮讓斬然家<lb/>
範藹乎子惠之政而已其他固不勝晉余得略指數焉<lb/>
藝祖賢非晉武帝比也然而其所以取周則又甚焉武<lb/>
帝藉累代之業離君臣之分勢不得退而稱臣矣藝祖<lb/>
一殿帥耳固周帝之所卵翼而手足者也一旦乗隙而<lb/>
<pb n="KR4e0202_WYG_005-5a"/>
掩之若承蜩然其何以見周帝地下哉晉鼎革之際其<lb/>
為敵者偏覇之孫氏而宋則遺統之劉鈞也重在劉氏<lb/>
則輕不得不在趙氏也晉自太康中下呉即無尺地不<lb/>
入版者而宋至太宗朝始取太原降兩浙然盧龍十六<lb/>
州之地契丹之割如故也天下固已失九之一李繼遷<lb/>
割銀夏黎桓割交阯天下又失九之二而宋之君臣方<lb/>
日惴惴焉奉歳幣而昆事契丹及二帝之北禽也與遺<lb/>
主南竄迹相等也晉之江左其君忘中原矣然未嘗不<lb/>
<pb n="KR4e0202_WYG_005-5b"/>
詔羣雄而擯之宋之江左其君日夕不忘中原矣然未<lb/>
嘗不表金人而君之伯父之晉之亡猶有禪受之迹焉<lb/>
宋亡而銜璧輿櫬再辱王庭抑何甘志絀辱也故宋之<lb/>
治其於漢唐弟也其統于晉亦弟也語統者伸宋則不<lb/>
得獨屈晉屈晉則不得獨伸宋且宋安能越晉而漢唐<lb/>
也或者曰宋至濓洛繼之閩而先王之道秩如也斯其<lb/>
所以為統乎曰仲尼魯人也世卒不以魯先盟主之晉<lb/>
而况濂洛為也彼以為宋重諸儒生乎抑諸儒生重宋乎<lb/>
<pb n="KR4e0202_WYG_005-6a"/>
　　讀荀子<lb/>
吾讀荀氏書其言性惡禮矯大抵多憤嫉過中之㫖則<lb/>
豈唯小疵已哉至云養心莫善乎誠有味乎有言之也<lb/>
夫誠者真實不妄也對誠之者而言則聖人事也偏而<lb/>
言之則徹上下語也宋儒舉而非之曰既誠矣心安用<lb/>
養邪如以辭而已矣孔子之告哀公曰思事親不可以<lb/>
不知人思知人不可以知天其為荀氏語也宋儒當復<lb/>
舉非之曰是天親而外鑠也是上達而下學也抑何謬<lb/>
<pb n="KR4e0202_WYG_005-6b"/>
戾失序也宋儒之好刺誹古而顓其尊若此又莊子之<lb/>
言曰父子不可解于心君臣無所逃於天地也名言也<lb/>
夫無所逃於天地亦已過矣宋儒復舉而非之夫父子<lb/>
主恩君臣主敬天也人也寜無纎毫乎哉堯崩四海若<lb/>
䘮考妣必堯而後若䘮考妣也父不慈即瞽叟為吉甫<lb/>
若晉獻者逝而子可無慟哉<lb/>
　　讀揚子<lb/>
余讀揚氏法言其稱則先哲畔道者寡矣顧其文割裂<lb/>
<pb n="KR4e0202_WYG_005-7a"/>
聲曲闇曶淟涊剽襲之跡紛如也甚哉其有意乎言之<lb/>
也聖人之於文也無意焉以達其所本有而不容秘耳<lb/>
故其辭淺言之而愈深也深言之而不秘也驟之而日<lb/>
星乎徐之而大羹𤣥酒哉乃其矩矱天就矣世之病揚<lb/>
氏以道也余之病揚氏以文也雖然文則又奚病焉<lb/>
　　讀管子<lb/>
余讀左氏所稱管子大要佐桓公以正如伐楚卻鄭太<lb/>
子辭上卿禮彬彬乎徳言君子也即孔子亦稱之曰如<lb/>
<pb n="KR4e0202_WYG_005-7b"/>
其仁如其仁及讀管子一書自定兵制興魚鹽諸大䇿<lb/>
外徃徃擇卑而易行博小以圖大轉敗以為績巧取而<lb/>
不匱愚其君遂愚其民以愚天下之諸侯使翕然用于<lb/>
吾術而不敢背竊以為戰國之䇿士術史傅㑹而增益<lb/>
之者晩而信其然不謬妄也夫齊積狙之國也戎與楚<lb/>
積强之虜也驟而用齊以王齊必不信驟而加戎楚以<lb/>
王楚必不絀管子善因時者也時至三代人猶純如也<lb/>
及周之衰而人齗齗如也孟氏曰管仲曾西之所不為<lb/>
<pb n="KR4e0202_WYG_005-8a"/>
也而子為我願之乎又曰王不待大文王以百里湯以<lb/>
七十里滕不五十里邪井田之制孟氏之言則既行之<lb/>
矣至於築薛之問而後其技窮也得王而王者周公也<lb/>
得伯而伯者管子也能王而不得王者孔子也不能王<lb/>
而欲王者孟氏也昔宋之南壓於金若卵矣而濓閩之<lb/>
徒日諄諄以正心誠意之說告其君至於用略焉萬一<lb/>
不幸而君任之井吾田車吾兵不踰時而社稷飽敵矣<lb/>
於乎今安得起仲而將相其才使之南治島北却敵徐<lb/>
<pb n="KR4e0202_WYG_005-8b"/>
而置濓洛諸儒於庠序間雅歩髙論藻飾其所不足邪<lb/>
　　讀逸周書<lb/>
余讀逸周書七十一篇未嘗不竒深其文辭而怪其誖<lb/>
也其言甚仁湯而武武曰桀與其屬五百人止不齊民<lb/>
棄之徃奔湯凡數徙輙棄湯放桀而復薄三千諸侯大<lb/>
㑹湯退再拜從諸侯之位諸侯莫敢即又曰武王征西<lb/>
方憝國九十有九馘魔億有十萬七千七百七十有九俘<lb/>
人三億萬有二百三十是武王者秦始漢武之靡也王<lb/>
<pb n="KR4e0202_WYG_005-9a"/>
子晉曰吾復三年上賔于帝所以至今稱晉仙去王<lb/>
㑹敘事固典有法然所紀奇民滛殄怪鳥獸抑又何誕<lb/>
也奈何不使人主津津好大哉苐書名汲冢者非按汲<lb/>
冢書晉太康二年汲郡人不準發安釐王出冢書凡七<lb/>
十五篇如紀年瑣語梁丘藏徼書易國語論語篇目杜<lb/>
預序稱太甲殺伊尹事今本皆無之書所載武王斬紂<lb/>
妲己懸頭二太白旗及周公謚法已收之太史公史記<lb/>
中寜至魏始出哉雖然余未獲見汲冢書以為恨而孟<lb/>
<pb n="KR4e0202_WYG_005-9b"/>
子於武成乃僅取二三䇿何也<lb/>
　　讀家語<lb/>
吾嘗讀家語怪其錯雜不精如所稱商羊萍實於大道<lb/>
奚益也雖然是寜獨無聖賢之言乎哉自宋儒表四子<lb/>
列於經獨尊論語論語行而家語廢乃至如周禮孝經<lb/>
聖人經國盡性之書不得一列學官使諸儒傳習可慨<lb/>
也孟子言仁義闢楊墨其功大矣至于辨理氣之屬論<lb/>
君臣之際未甚徹也有任而發者有矯而致者於經猶<lb/>
<pb n="KR4e0202_WYG_005-10a"/>
月之於日也夫三禮周禮也儀禮也曲禮也今廢周禮<lb/>
儀禮不載而厠之以月令檀弓儒行諸篇抑何輕重失<lb/>
次也愚不揆欲詮三禮而刪其歆莽褒猶之傅㑹者為<lb/>
禮經尊論語而刪其非夫子言者採孝經禮記中庸大<lb/>
學家語之凡為夫子言而粹者别為經以配禮而六之<lb/>
其非夫子言而稍粹者如魯論門人檀弓諸家合為傳<lb/>
與孟子翼經而兩之未敢也聊識于此<lb/>
　　讀關尹子<lb/>
<pb n="KR4e0202_WYG_005-10b"/>
關尹子九篇劉向所進云其人即老子所與留著五千<lb/>
言者其持論抑塞支離而小近實非深於師老子者也<lb/>
其辭潛夫論衡之流耳不敢望西亰何論莊列至云人<lb/>
之厭生死者超生死者皆是大患也譬如化人若有厭<lb/>
生死心超生死心止名為妖不名為道則昭然摩騰入<lb/>
洛後語耳豈向自有别本邪抑向本遺錯後人妄益之<lb/>
邪夫老子而不為關尹著五千言已耳老子而為關尹<lb/>
著五千言此其非關尹語也無疑<lb/>
<pb n="KR4e0202_WYG_005-11a"/>
　　讀鬻子<lb/>
鬻子偽書也其文辭雖不悖謬于道要之至淺陋者掇<lb/>
拾先賢之遺而加飾之耳謂禹據一饋而七十起非三<lb/>
吐之巵言乎七十起何其勞也禹得七大夫如杜季施<lb/>
皆非夏氏因生之姓至所謂東門虚南門壖西門疪北<lb/>
門側幾乎戲矣夫鬻子九十而為文王師也乃末篇曰<lb/>
昔者魯周公使康叔徃守于殷何哉阮逸偽元經李荃<lb/>
偽隂符劉歆偽周禮固矣猶能文其辭未有如鬻子之<lb/>
<pb n="KR4e0202_WYG_005-11b"/>
淺陋者也雖然使偽而近也毋寜偽而逺也乎近則惑<lb/>
　　讀列子<lb/>
莊子語多引列子或曰傅㑹之書也此殆不然其持論<lb/>
無以大異莊子其敘事裁而掞辭法則似勝之獨所稱<lb/>
化人見周穆王與西方有聖人語為瞿曇氏之學者徃<lb/>
徃相引以重至謂其教嘗已行于中國而秦廢絶之噫<lb/>
亦謬矣余謂列子中所載二事與關尹子之言皆非舊<lb/>
文儒而瞿曇學者隂益之<lb/>
<pb n="KR4e0202_WYG_005-12a"/>
　　讀亢倉子<lb/>
亢倉子其文辭東京之後迂於儒者耳其議則無嘉焉<lb/>
余讀公孫龍雖其謬悠鄙舛而要之縱放强辨儼然戰<lb/>
國之習也偽者多援少倍多拘少劌亢倉子偽書也列<lb/>
子載亢倉子遂有亢倉子家語記子華子遂有子華子<lb/>
賈誼稱鶡冠子遂有鶡冠子嗚呼士之托空名以求傳<lb/>
其言者意亦可悲哉<lb/>
　　讀鬼谷子<lb/>
<pb n="KR4e0202_WYG_005-12b"/>
劉向班固不載鬼谷子隋志始有之以故讀者疑其偽<lb/>
撰然其命篇甚奇詞亦偉至所以捭闔張翕之機大要<lb/>
出于老氏老氏之以退為進以與為取知白守黑知雄<lb/>
守雌不足求足不大求大雖天下後世之言術者莫外<lb/>
焉深于鬼谷者也鬼谷老氏之所甚諱也儀秦又老氏<lb/>
之所甚諱也雖然不得而終諱以辭其咎夫老氏之於<lb/>
禮猶惜其為亂首而充其說詐而為儀秦慘而為申韓<lb/>
誕而為市大悖而為梁角於乎可勝亂哉按鬼谷子楚<lb/>
<pb n="KR4e0202_WYG_005-13a"/>
人隱鬼谷不著名氏嘗有書責儀秦夫既教之矣又何<lb/>
責焉續仙傳曰鬼谷子即王誗也得道為地仙此諛辭<lb/>
也<lb/>
　　讀鄧析子<lb/>
鄧析子五篇鄧析子鄭人也或云數難子産之政子産<lb/>
戮之按左氏駟歂嗣子太叔為政始殺析其人不足論<lb/>
其文辭戰國䇿士倪耳循名責實察法立威先申韓而<lb/>
鳴者也至謂天於人父於子兄於弟俱無厚者何哉先<lb/>
<pb n="KR4e0202_WYG_005-13b"/>
王之用刑也本於愛析之用刑也本于無厚於乎誅晚<lb/>
矣轉辭篇與智者言依于辯數語同鬼谷子豈後人傅<lb/>
其㫖苟益其辭也邪要之小人之言徃徃出于機心之<lb/>
發故不甚相逺耳吕氏春秋記析嘗教獲溺屍者購逆<lb/>
屍者交勝而不可窮固市井舞文之魁也孰謂駟歂失<lb/>
刑哉<lb/>
　　讀吕氏春秋<lb/>
吕氏春秋其文辭錯出不雅馴徃徃有類齊諧稗官者<lb/>
<pb n="KR4e0202_WYG_005-14a"/>
其食客所為耳懸千金於市購增損而莫之敢也畏其<lb/>
意故不信其令焉取增損哉儒家者流取其篇首所紀<lb/>
月令厠之經迨今焉甚矣不韋之巧也始而以財役其<lb/>
身隂亂秦裔而不悟也旣而以財役其言隂亂聖經而<lb/>
又不悟噫嘻則豈獨不韋罪哉<lb/>
　　讀韓詩外傳<lb/>
韓詩外傳凡十篇漢人燕韓嬰所著其注詩二十二巻<lb/>
而此則雜記夫子之緒言與諸春秋戰國之説家稍近<lb/>
<pb n="KR4e0202_WYG_005-14b"/>
于理者也大抵引詩以證事而非引事以明詩故多浮<lb/>
汎不切牽合可笑之語葢馳騁勝而說詩之㫖微矣獨<lb/>
其辭稍明健可誦而所記亦不甚詭于倫物唯謂孔子<lb/>
南游阿谷之隧則類于懐春之吉士而周公之討管蔡<lb/>
激于隱客之一言為大謬耳夫子見狸跡䑕而鼔瑟曾<lb/>
子聞而識其有貪狠之心其然乎豈螳蜋捕蟬之説所<lb/>
由昉乎然以美曽子之察音則可以見夫子之移志則<lb/>
不可甚哉好奇者之易誖也<lb/>
<pb n="KR4e0202_WYG_005-15a"/>
　　讀白虎通<lb/>
白虎通者漢章帝建初四年詔諸儒㑹白虎觀講議五<lb/>
經同異使五官中郎將魏應承制問侍中淳于恭奏帝<lb/>
親稱制臨决如孝宣甘露石渠故事曰白虎通又按班<lb/>
固傳天子㑹諸儒講論五經作白虎通徳論令固撰集<lb/>
其事然則此書為班固筆也其言禮樂名物制度甚詳<lb/>
徃徃雜取經傳不為背理道而獨于五行之生剋次第<lb/>
悉取人事以配之大抵出于不韋仲舒之緒論而其他<lb/>
<pb n="KR4e0202_WYG_005-15b"/>
立賞罰議褒貶則公榖之義居多至紀封禪而諛心盡<lb/>
露矣吾嘗謂漢之儒多援經以飾事而宋之儒必推事<lb/>
以就經援經以飾事有逺而誣者然而于事濟也推事<lb/>
以就經有邇而當者然而于事不必濟也其濟為雋不<lb/>
疑而其誣至于劉歆之佐王莽噫亦可鑒也<lb/>
　　讀三墳<lb/>
毛漸序三墳其時皆以為偽書而漸獨信之毋論其淺<lb/>
率而强為古語也伏羲畫連山而有民兵器隂兵妖陽<lb/>
<pb n="KR4e0202_WYG_005-16a"/>
兵妖兵陽陣至䇿辭而曰主我屋室主我刃斧神農歸<lb/>
藏而曰殺藏墓此皆不知其時而妄為説者也隋購天<lb/>
下遺書有劉炫者偽為連山等易百餘巻上之受賞而<lb/>
去後事發坐抵罪所謂三墳者豈即其書也邪<lb/>
　　讀元命苞<lb/>
右書據以為後周衛元嵩述唐蘇源明傳李江注楊元<lb/>
素由袐閣傳本鏤行而張昇以授楊揖者也愚謂此即<lb/>
素撰或張昇撰而托者也卦下每作重疊文難字而攷<lb/>
<pb n="KR4e0202_WYG_005-16b"/>
之諸字書則易曉其㫖甚淺而於理不甚悖又經傳註<lb/>
若出一人手故以為宋人作也凡唐以前偽書其理駁<lb/>
而時有精㫖其文雜而古其字奇而有不可識者今皆<lb/>
反之故以為宋也乾坤鑿度亦然惟穆天子傳竹書紀<lb/>
年汲冡周書則非秦漢以前人不能也<lb/>
　　讀衛霍傳<lb/>
昔人稱衛青霍去病傳為太史公敘法之奇者然其論<lb/>
衛將軍曰於天下無稱也去病則曰有天幸不至乏絶<lb/>
<pb n="KR4e0202_WYG_005-17a"/>
而已嗚呼匈奴天下莫强焉其所以數勝而不絀者豈<lb/>
盡天幸邪至伍被之所以奇大將軍于淮南王者又胡<lb/>
無稱也李廣盖屢戰而屢敗也太史公津津不啻口出<lb/>
焉敘其才力慓果負誼槩饒仁䘏指畫軍事若貌也於<lb/>
其勝而幸者如彼於其敗而不幸者如此是可以識矣<lb/>
吾不幸而材不見知於孝武而卒腐以老如公孫𢎞兒<lb/>
寛者二將靡耳奈何雍容取公相為也彼盖以李廣自<lb/>
况也太史公於游俠刺客貨殖伯夷屈平諸傳皆有所<lb/>
<pb n="KR4e0202_WYG_005-17b"/>
感慨獨於李廣衛霍傳比興之義多吾既深于其指而<lb/>
又惜其以私故掩衛霍摧虜之妙使後人不得尋也<lb/>
　　讀㑹昌一品集<lb/>
余嘗怪唐中興以後稱賢相者獨舉裴晉公不及李文<lb/>
饒以為不可解後得文饒一品集讀之無論其文辭剴<lb/>
鑿瑰麗而已即揣摩縣斷曲中利害雖鼂陸不勝也當<lb/>
裴公之下蔡也天子之志定將謀合而蔡之亡形成矣<lb/>
公不過一贊其决耳蔡下而天下之望歸焉及其帥河<lb/>
<pb n="KR4e0202_WYG_005-18a"/>
東握都統印環數道之兵受進止而不能取趙一支郡<lb/>
而望若故也一屈于鎛再屈于稹三屈于逢吉四屈于<lb/>
宗閔而望又若故也是遵何道哉文饒佐武宗通黠戞<lb/>
斯破囘鶻平太原定澤潞若振槁千里之外披膽待燭<lb/>
百萬之衆頫首而聽一言之指麾國勢尊主威振即不<lb/>
啻屣裴公而上之而及其貶也天下有以為當然者豈<lb/>
盡成敗論邪彼其訿太尉之賞浮則不聞有以司徒匹<lb/>
者譏平泉之觀侈則不聞以緑野匹者又何也裴以誠<lb/>
<pb n="KR4e0202_WYG_005-18b"/>
李以術裴以容李以忮如是而已史稱其一飯必報睚<lb/>
眦必酬夫脩别于恩怨若此而豈意其曲擠而致之死<lb/>
地者乃其素所恩之敏中邪何文饒之精爽能見托於<lb/>
令狐而不能快心于敏中也則其鬼固賢于其人也嗚<lb/>
呼才至於文饒而不得稱賢相可畏哉<lb/>
　<lb/>
　<lb/>
　讀書後巻五<lb/>
</p>
<p>
</p>
  </div>
<div>
<head>讀書後巻六</head> <lb/>
    <p>
<pb n="KR4e0202_WYG_006-1a"/>
欽定四庫全書<lb/>
　讀書後巻六<lb/>
　　　　　　　　　　　　明　王世貞　撰<lb/>
　　讀圓覺經<lb/>
余讀圓覺經所稱四大各離今者妄身當在何處未嘗<lb/>
不怳然自失至云四縁假合妄有六根六根四大中外<lb/>
合成妄有縁氣于中積聚似有縁相假名為心則又未<lb/>
嘗不洒然悟也余自束髮而来所身受榮辱憂喜悲樂<lb/>
<pb n="KR4e0202_WYG_006-1b"/>
亡慮數十百矣日憧憧焉役余而受之若以為真境焉<lb/>
抑何謬盭失計邪不得已而強受之而假名之得已而<lb/>
不已而又強執之嗚呼余之暴余深矣不即不離無縛<lb/>
無脫此是吾人善證第一義我愛既絶萬境皆空不願<lb/>
作佛何况生天亦庶幾矣莊氏言至人入水不濡入火<lb/>
不熱嗚呼是奚啻水火哉<lb/>
　　讀壇經一<lb/>
壇經其聖人之言乎哉然而非聖人教也其教行天下<lb/>
<pb n="KR4e0202_WYG_006-2a"/>
遂無祖矣非無祖也夫人而能為祖也黃梅之徒葢千<lb/>
餘焉引而不發躍如也達磨之示㫖微矣子曰參乎吾<lb/>
道一以貫之曽子曰唯子出門人問曰何謂也曽子曰<lb/>
夫子之道忠恕而已矣夫悟解悟也解悟非悟也酥乳<lb/>
醍醐品列而人嘗之而味得也日攜醍醐而食人知味<lb/>
者寡矣<lb/>
　　讀壇經二<lb/>
阿難親從世尊且數十年受楞嚴時幾隳法身而不支<lb/>
<pb n="KR4e0202_WYG_006-2b"/>
數現聖光屈金色臂指示要理而不悟六祖一謁黄梅<lb/>
而卽覺其入可知也然至遷化現虚空變分骸二國抑<lb/>
何其通達靈妙邪夫子曰或生而知之或學而知之及<lb/>
其知之一也<lb/>
　　書僧倜禪師傳後<hi>一曰僧稠</hi>
覽倜禪師傳密行妙解化匝元魏高齊之際一時龍象<lb/>
葢南嶽思天台顗所不及也第攷朝野紀聞全載二書<lb/>
則謂倜少作沙彌徃徃同輩獰酗角力輙以劣弱見侮<lb/>
<pb n="KR4e0202_WYG_006-3a"/>
祈于金剛神求庇一夕夢神現大身執杵逼令食筋盡<lb/>
一鉢覺而力驟發同列猶侮之因橫蹋殿壁行數百歩<lb/>
躍首至于梁者數四乃引重千鈞拳捷驍武動駭觀聽<lb/>
後遂證果入林慮山搆寺宇窮極壯麗齊文宣聞而怒<lb/>
欲僇之躬率數萬騎徃討倜領僧徒候于谷口帝怪問<lb/>
倜曰陛下欲加法貧道恐血汚伽藍故爾受僇帝大驚<lb/>
禮懴旣設饌畢謂倜曰聞師得力于金剛神欲一見可<lb/>
乎倜曰此人力耳當為陛下見少神力因勅諸梁木起<lb/>
<pb n="KR4e0202_WYG_006-3b"/>
相搏聲若霆震摧迸紛墜帝懼而止之遂聽倜度人造<lb/>
寺無得禁止今傳不載其食筋呪木事第云出家落髮<lb/>
識神厲勇及受十六持勝法節食鞭心九旬食米量至<lb/>
四斗又遇懐王西王屋山兩虎交鬬咆響震岩乃以錫<lb/>
杖中解各散而去齊文宣加害領徒預逆因而感悔此<lb/>
却符合又傳謂齊乾明元年四月十三日辰時絶無患<lb/>
惱端坐而終異香滿寺茶毗之際白鳥數百徘徊煙上<lb/>
悲鳴移晷二書所載則又云於幷州營幡子未成遘病<lb/>
<pb n="KR4e0202_WYG_006-4a"/>
臨命願為大力長者旣成此功後三十年隋文帝過幷<lb/>
州見此寺而渙然若記處分營造其寺遂成當時故謂<lb/>
文帝大力長者也尋傳所以不載者得非謂倜師業證<lb/>
四果位居五地豈得乞靈鳥芻現身國主習小乘業作<lb/>
有漏因邪然攷之文帝以魏大綂七年生生二十年而<lb/>
始為乾明元年今乃稱倜師後身則尤可笑因附記于<lb/>
後以補傳之闕且證别記之謬<lb/>
　　書南陽國師傳後<lb/>
<pb n="KR4e0202_WYG_006-4b"/>
司空于頔問紫玉大通禪師曰如何是黑風吹入羅刹<lb/>
鬼國師曰于頔客作漢問此事作麽生頔失色師曰這<lb/>
便是黑風吹入羅刹鬼國代宗在便殿指觀軍容使魚<lb/>
朝恩謂南陽國師曰朝恩亦解佛法朝恩進問曰何謂<lb/>
無明從何而起師曰衰相現前奴也解問佛法朝恩大<lb/>
怒師曰卽此是無明無明從此起二段極相類亦大俊<lb/>
快然禪和子徃徃用此伎倆乆之不直錢矣于司空原<lb/>
籍是羅刹鬼國人魚軍容落地便結無明種子一生於<lb/>
<pb n="KR4e0202_WYG_006-5a"/>
其間作活何煩問對也<lb/>
　　書知𤣥法師傳後<lb/>
佛祖綂紀謂知𤣥法師自成都謁僖宗優禮之賜號悟<lb/>
達尋歸九隴定中見菩薩摩頂説法言訖即隠俄見一<lb/>
珠入𤣥左股隆起痛甚上有鼂錯二字𤣥知夙業即右<lb/>
膝安臥而逝世言𤣥之前身漢州三學山知鉉法師臨<lb/>
終感病與𤣥正類及攷神僧傳知𤣥邂逅一僧患迦摩<lb/>
羅疾候視無倦至别僧曰子後有難可徃西蜀彭州茶<lb/>
<pb n="KR4e0202_WYG_006-5b"/>
隴山相尋二松為誌後𤣥居安國寺僖宗禮之賜沈香<lb/>
座忽膝生人面瘡睂目口齒俱僃以飲食餵之則開口<lb/>
吞啖因憶僧言入山尋訪二松之間佛寺儼然故僧出<lb/>
迓甚懽遂留止宿告以所苦曰無傷也山有泉旦灌之<lb/>
即愈及明至泉所方掬水際瘡忽人語曰未可也公不<lb/>
讀西漢書乎曰讀曰旣讀之寜不知袁盎殺鼂錯乎公<lb/>
即盎後身吾乃錯也累世求報於公而公十世為僧戒<lb/>
律精嚴不得其便今公受賜過奢名利心起故能害之<lb/>
<pb n="KR4e0202_WYG_006-6a"/>
而迦諾迦尊者以三昧法水洗我我去汝不為怨矣𤣥<lb/>
乃掬水洗之痛徹髓絶而復蘇遂愈回顧寺無覩矣𤣥<lb/>
因卓錫其地述水懴三巻尋二本所傳雖一知𤣥前身<lb/>
袁盎而其事無一同者第其為寃報則一耳豈盎陷錯<lb/>
雖深而它行尚可錯被寃雖慘而餘因為劣邪因識于<lb/>
後<lb/>
　　書佛祖綂紀後<lb/>
自景徳傳燈録出而續之者至合為五燈其綂則釋迦<lb/>
<pb n="KR4e0202_WYG_006-6b"/>
世尊而下為迦葉阿難陀中有馬鳴龍樹以至菩提逹<lb/>
磨為西天二十八祖逹磨來本土為初祖以至慧能為<lb/>
六祖而衣鉢絶矣六祖之後最顯者二宗曰南嶽讓青<lb/>
原思讓之下為馬祖道一而道一之後其著復五宗而<lb/>
此綂紀則宋僧法槃别立教宗以法華為經天台為綂<lb/>
止觀為門曰三諦所謂中諦者綂一切法眞諦者泯一<lb/>
切法俗諦者立一切法為此一祕之藏不顯葢三惑覆<lb/>
之于是立三觀以破三惑曰空觀者破見思惑證一切<lb/>
<pb n="KR4e0202_WYG_006-7a"/>
智成般若徳假觀者破塵沙惑證道種智成解脫徳中<lb/>
觀者破無明惑證一切種智成法身徳大抵其義竪于<lb/>
龍樹演于南嶽思而備于天台智者自逹磨西來之後<lb/>
一洗而空之直截簡易最為高明之士所傾信而此說<lb/>
漸屈法槃乃推南嶽思以繼龍樹推天台智者以繼南<lb/>
嶽而自提婆逹多以至般若多羅西天之所奕葉而徑<lb/>
略之乃至斥禪那于别傳引遼人焚壇經寳林傳以為<lb/>
快謂雖異途而不敢不贊者賢首藏師叛去而竊用其<lb/>
<pb n="KR4e0202_WYG_006-7b"/>
義者清涼觀師公為異同而自立已意者慈恩觀師又<lb/>
謂圭峰密私用其言而專以四禪八定次第之學何用<lb/>
兒戲以侮耆徳嗚呼天台非非綂也止觀非非門也醍<lb/>
醐酥酪皆乳也釵釧杯盂皆金也物尚無諍而我何諍<lb/>
為且夫之燕者懼南其首耳吾北首而或水或陸陸而<lb/>
或騎或歩即歲月之小異何患其不至哉近有一妄庸<lb/>
僧口尚乳臭目不識三昧而輙作披荆鉞以攻賢首皆<lb/>
法槃輩為之俑也故雖精博如李長者超絶如大慧杲<lb/>
<pb n="KR4e0202_WYG_006-8a"/>
而不敢以為我師以其有諍心也何况法槃又何况此<lb/>
妄庸僧一么麽也<lb/>
　　書佛祖綂載後<lb/>
元僧華亭智常作佛祖綂載其名與綂紀同而立例却<lb/>
異自七佛以至二十七祖中國六祖一花五葉為主而<lb/>
教典正傳淨行神足亾所不該又效涑水通鑑編年之<lb/>
法為之其用心亦勤矣第有不滿人意者釋迦旣為始<lb/>
祖且係教主即當詳其罔明兜率之緣與生時化導之<lb/>
<pb n="KR4e0202_WYG_006-8b"/>
跡不宜太略一誤也末世如觀音化身為寳誌僧伽彌<lb/>
勒為傅士契此文殊普賢為寒山拾得尚猶記之而此<lb/>
四大士親助世尊行化瑰偉奇絶舍利弗須菩提皆佛<lb/>
大弟子而曽不得與諸高僧竝記二誤也我佛未生之<lb/>
前編年何用至于三皇諸紀皆路史稗官之談怪誕不<lb/>
經又與佛典非合而備載之三誤也佛生之後震旦世<lb/>
次沿革志其一二以為年綱足矣而備載不切之政濫<lb/>
紀無渉之人四誤也志存伐異即猖狂甚口之辭必收<lb/>
<pb n="KR4e0202_WYG_006-9a"/>
事取黨同則鄙俚不經之語亦録一語有助則小人盡<lb/>
為君子一事相睽則賢者遽成不肖五誤也大槩所熟<lb/>
五燈㑹元而已而於全藏未為淹通挂漏不少六誤也<lb/>
僧雛際㑹恩禮貴富取眩俗目書之有味七誤也須大<lb/>
出子墨一畨作用去十之八益十之三然後可稱釋史<lb/>
不愧法門聊志于後以俟異時<lb/>
第二巻載太古諸君盤古天皇地皇人皇氏五紀太昊<lb/>
炎帝少昊顓頊帝嚳帝堯帝舜夏商諸代旣在七佛之<lb/>
<pb n="KR4e0202_WYG_006-9b"/>
後又非釋迦同時至于三皇以前語出稗官事多荒誕<lb/>
略之可也卽如太昊在位僅一百十年女媧在位一百<lb/>
四十年而共工大庭以下凡十五代而通一萬七千七<lb/>
百八十七年則人各得千餘年天子矣豈理哉少昊既<lb/>
云黄帝子而系黄帝復云十八代一千五百年顓頊既<lb/>
云黄帝孫少昊之從子而系少昊復云十代四百九十<lb/>
年帝嚳既云黄帝曽孫顓頊從子而系顓頊復云八代<lb/>
五百二十年帝堯既云黄帝𤣥孫帝嚳次子而系帝嚳<lb/>
<pb n="KR4e0202_WYG_006-10a"/>
復云九代二百五十八年何自相矛盾至此也<lb/>
第三巻世尊降生成佛事當詳而反畧其生也曰二月<lb/>
八日其出家也亦曰二月八日又曰十二月八日今天<lb/>
下俱以四月八日浴佛而以臘月八日治粥供佛及施<lb/>
僧則兩二月八日恐未確<lb/>
穆王乘八駿游西極孝王時外國進二尺虎四角犀宣<lb/>
王時史籀改大篆平王政出方伯秦始逐諸侯客東巡<lb/>
瑯邪刻石何預佛門事後放此<lb/>
<pb n="KR4e0202_WYG_006-10b"/>
老耼身長四尺六寸額凸眉麤反唇騫鼻髆尖胯耼耳髼<lb/>
頭諸醜狀誰見之復誰紀之葢道家者流妄稱其有八十<lb/>
二種好相擬于世尊故釋氏之徒從而加毁也史記云老<lb/>
子入河沙不知所終而於紀己卯年著其薨亦無證夫子<lb/>
獨詳而不敢有所訾者以夫子之徒方馭世故也<lb/>
始皇癸未沙門室利防十八人來自西域帝惡其異俗<lb/>
以付獄俄有金剛神碎獄門而出之此事殊誕妄不足<lb/>
信<lb/>
<pb n="KR4e0202_WYG_006-11a"/>
第四巻中郎将蔡愔博士王遵等西訪佛道至大月氐<lb/>
國遇迦葉摩騰竺法蘭二師而迎之歸恐非實録當是<lb/>
摩騰法蘭自來也<lb/>
釋道比較焚經事妄是時無道經且所稱大臣皆不合<lb/>
吾前已辨之<lb/>
第六巻支公養鷹復養馬大違佛戒且晉世高僧皆以<lb/>
老莊得儁聲于本教故自淺<lb/>
孫興公許𤣥度于佛有何關而傳之郗嘉賔為桓氏弱<lb/>
<pb n="KR4e0202_WYG_006-11b"/>
晉者也爾時諸僧雛不過得數百緡便相稱述耳<lb/>
第七巻肇公為姚興所殺不知何故諱之不諱師子慧<lb/>
可無懴𤣥高而諱肇何也第他傳所謂將頭迎白刃一<lb/>
似斬清風恐亦係傅㑹是不類肇公語<lb/>
第八巻謝靈運謀叛棄市於佛何關<lb/>
僧道不拜王者可也若不拜父母則唯世尊始得<lb/>
第九巻逹磨觀世音大士化身也而誌公亦稱大士化<lb/>
身同時顯化南北人用為疑是不必疑千百億身之二<lb/>
<pb n="KR4e0202_WYG_006-12a"/>
人耳<lb/>
范曄魏收以其能叙述釋氏而無貶辭不知曄之逆亂<lb/>
收之淫鄙去崔浩李徳裕何霄壤也<lb/>
第十巻載文中子事甚詳以其語有西方之聖故也<lb/>
第十一巻謂唐高祖受禪百官拜舞僧但山呼拱立鄂<lb/>
國公尉遲敬徳金吾衛將軍劉文靖奏曰僧未登聖俱<lb/>
是凡夫何乃高揖王矦帝令定優劣編入朝典按此時<lb/>
尉遲公方在宋金剛部下作賊文靖為内史令亦無為<lb/>
<pb n="KR4e0202_WYG_006-12b"/>
金吾衛將軍<lb/>
原州五石青質白文成字祕䜟女主武王代有天下於<lb/>
佛何與<lb/>
奘法師之穎朗善記其什公之儔乎而潔烈勝之於道<lb/>
稍不足者綺語耳<lb/>
第十二巻黄梅𢎞忍大師夙生事余于本傳辨之<lb/>
吕太后武瞾之淫亂而能𢎞佛法豈眞能知佛法者即<lb/>
權教所不棄豈止枉尋直尺得獐失兎而已<lb/>
<pb n="KR4e0202_WYG_006-13a"/>
阿闍世雖殺父不赦十二時中尚有善念如二雌者善<lb/>
念永絶必墮無間<lb/>
嵩嶽珪與嶽神論話信是雄爽然尚非極則語<lb/>
第十三巻法秀施袈裟廻向寺領玉簫進𤣥宗事旣詭<lb/>
誕而末復及淫䙝語殊乖本色<lb/>
元魯山雖不為僧服及作僧語而有僧行附紀之可也<lb/>
安禄山陷長安𤣥宗入蜀而守臣有與禄山偕反者其<lb/>
人曾為閬守有畵像在路次𤣥宗見之大怒以劒斬像<lb/>
<pb n="KR4e0202_WYG_006-13b"/>
首其人在陜西首無故忽墜正史稗史皆不載最為誕<lb/>
妄可笑大慧杲引之以證禪悟而智常復載之何也<lb/>
第十四巻觀軍容使魚朝恩于帝前謂慧忠曰朝恩亦<lb/>
解些子佛法即問忠何者是無明明從何而起忠曰佛<lb/>
法衰相今現帝曰何也忠曰奴也解問佛法豈非衰相<lb/>
現朝恩失色大怒忠曰即此是無明無明從此起其語<lb/>
與大通答于頔惡風吹入羅刹鬼國一機軸然于能心<lb/>
折而魚更起忿端于差勝耳魚與忠復有問對語太峻<lb/>
<pb n="KR4e0202_WYG_006-14a"/>
險且無大意味渠方威振人主恐忠未便作此劇折或<lb/>
其徒有粉飾耳<lb/>
第十五巻清涼國師澄觀代宗大厯元年戊申奉詔入<lb/>
内勅譯華嚴徳宗貞元十二年丙子命河東節度使李<lb/>
詵迎澄觀入京同罽賔三藏般若譯烏茶國所進華嚴<lb/>
葢再譯也十五年進號鎭國大師加天下大僧録至開<lb/>
成三年戊午始示寂俗臘百有二可謂宿徳矣清涼得<lb/>
法于南陽忠徑一山欽為人主所尊禮然不聞忠國師<lb/>
<pb n="KR4e0202_WYG_006-14b"/>
之推轂江西一石頭遷而清涼之推轂百丈大珠南泉<lb/>
西堂藥山歸宗故當别有意也<lb/>
第十六巻大顚折韓昌黎書係僧雛偽撰吾前已辨之<lb/>
柳子厚少年急功名不自檢猶無害晩途遠宦邑鬱侘<lb/>
傺至死而謂神以恐喝求祀望阿脩羅趣且不可得豈<lb/>
可以其作綺語贊僧媚佛而諄諄錄之也<lb/>
智常有論謂周武廢教時沙門犯顔抗爭殆數十人及<lb/>
唐高議沙汰而惠乘𤣥琬智實法材等皇皇論爭引義<lb/>
<pb n="KR4e0202_WYG_006-15a"/>
慷慨亦見法門有人大歴而後祖道既興吾門雄傑盡<lb/>
趣禪林至武宗議廢教而稍能持者僅知𤣥一人而已<lb/>
雖上意不可解大數不可逃而變故之際無一辭可紀<lb/>
亦吾徒失學之故也尋智常此語太麤生然亦未宜盡<lb/>
廢宋宣和世亦然<lb/>
自十七巻以後唐時宗門伎倆幾窮賴趙州臨濟别作<lb/>
提掇警䇿一畨五季而後法席愈盛作者林立第覺諸<lb/>
大徳徃徃自學問中融脫得來雖辨才無礙天藻秀發<lb/>
<pb n="KR4e0202_WYG_006-15b"/>
而能踏江西頂透曹谿髓上者吾未之多見也<lb/>
了元雖詩僧尚有蔥嶺氣息洪覺範則一削髮苦吟措<lb/>
大耳<lb/>
陳隋之際焚身有崖菩薩者其人甚竒事甚偉而此不<lb/>
之載<lb/>
政和帝既詘釋教于宣徳門觀燈為一龎眉行童指斥<lb/>
殆無可對隨而杜口雖炮烙刀碪雜下竟不得其一聲<lb/>
鐵圍山叢談夷堅志皆詳之而此亦不載<lb/>
<pb n="KR4e0202_WYG_006-16a"/>
張無垢九成居士中龍象也與妙喜若一人而今絶不<lb/>
之齒豈有所不足邪<lb/>
張無盡求臺諫要得呵佛罵祖與司馬二吕諸賢放對<lb/>
正是擬作無佛論時識見也後作護法論便與蔡元長<lb/>
别乃知佛力不可思議耳晩歳翛然事外未必無得吾<lb/>
嚮者疑之過是不見屠兒廣額邪<lb/>
又云朱仲晦少年不樂讀時文因憶一尊宿説禪直指<lb/>
本心昭昭靈靈一著十八歲請舉時從劉屏山屏山意<lb/>
<pb n="KR4e0202_WYG_006-16b"/>
其必留心舉業暨搜其篋只大慧語録一帙則是言也<lb/>
禪者諛大慧而借朱先生為重之言也朱先生生平無<lb/>
書不讀所坐正于鑽故紙無出頭處果爾豈所謂晩来<lb/>
未必了了者邪<lb/>
宇文虚中為宋使金至翰林承㫖乆之以忌者搆其欲<lb/>
結南客殺北人舉族燒死今云夀百八歳無疾跏趺援<lb/>
筆朗吟而徃豈實録也其詩所謂英名留付世人傳當<lb/>
是被戮時絶筆語耳於釋門何與<lb/>
<pb n="KR4e0202_WYG_006-17a"/>
所載李屏山鳴道集其掊擊閩洛時有得有失而序之<lb/>
者湛然居士移剌楚材也移剌即耶律遼姓之訛音吾<lb/>
嚮者甚嘉楚材之功而疑其用處有佛圖澄僧稠意今<lb/>
果然即将為釋子後身也<lb/>
劉元城曰孔佛之言相為終始孔言毋意毋必毋固毋<lb/>
我佛言無我無人無衆生無夀者其次第若出一人苐<lb/>
孔以三綱五常為道故色色空空之說微開其端又云<lb/>
所謂禪一字六經中亦有此理逹磨西来禪話大行佛<lb/>
<pb n="KR4e0202_WYG_006-17b"/>
法弊矣若渠不来佛法之滅乆矣某之南遷雖平日於<lb/>
吾儒及老先生出處得力然亦不可謂於此事不得力<lb/>
吾嘗謂元城在元祐黨最為傑然投荒萬里垂暮年而<lb/>
莭不挫膚色不少變怪其定力之所自今了不諱賢于<lb/>
諸賢多矣然坐此不得收理學籍噉孔廟㹠臠老先生<lb/>
者涑水公也涑水心行幾希閔子卜夏然于死生處恐<lb/>
不如元城了了<lb/>
帝師怕克巴史云巴爾斯濟蘓又曰巴特瑪皆誤也其制詞稱<lb/>
<pb n="KR4e0202_WYG_006-18a"/>
名巴喇宻特巴勒丹其文始全而賜號曰皇天之下一人<lb/>
之上闡教宣文輔治大聖至徳普覺真智祐國如意大<lb/>
寳法王西天佛子大元帝師葢自有釋氏以來其光顯<lb/>
尊重未有過焉者也心印不如達磨神足不如圖澄開<lb/>
敏不如羅什記憶不如一行不過小持法呪唄而已而<lb/>
猥被世祖之寵秉中外釋教之權不亦幸哉<lb/>
　　書𢎞明二集後<lb/>
𢎞明集者梁釋彦悰述廣𢎞明集者唐釋道宣述也大<lb/>
<pb n="KR4e0202_WYG_006-18b"/>
要與黄冠諍角以掊擊拒閈為功姑取其衛教而已而<lb/>
不計其辭之憤與夸也悰公所述多東晉宋齊人語既<lb/>
不能暢其筆札而於所覽西竺文言亦淺鮮口若吐而<lb/>
吃指若舒而掣者葢理為辭窒辭為理困攻固非輸守<lb/>
亦非墨如是而已若宣公述則緇衣諸賢承梁武𢎞法<lb/>
之後其書盡出而脩辭亦漸暢第姗詈誕慢不特彼教<lb/>
之所不堪承而我古先生亦為之噦嘔矣其佳者不能<lb/>
勝陳琳之檄張湯之案而拙者則一村社閧訐耳彼黄<lb/>
<pb n="KR4e0202_WYG_006-19a"/>
冠又其下者無一息猶龍公派何足與辨也尋宣此述<lb/>
與續髙僧傳可謂篤信好學不可謂之知道也其志于<lb/>
釋門立功名其事則史其文則藻於吾儒葢鄭康成范<lb/>
甯之倫不可與望濓洛闗閩也余因妄有所評若逹磨<lb/>
而下諸祖其造類孟子智顗類朱子而皆勝之永明夀<lb/>
業可與朱子埒而大勝之大慧杲性質類程叔子學類<lb/>
陸子靜而微有低昂此語出兩家故當皆不喜然自有<lb/>
識者<lb/>
<pb n="KR4e0202_WYG_006-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書後巻六<lb/>
</p>
<p>
</p>
  </div>
<div>
<head>讀書後巻七</head> <lb/>
    <p>
<pb n="KR4e0202_WYG_007-1a"/>
欽定四庫全書<lb/>
　讀書後巻七<lb/>
　　　　　　　　　　　　明　王世貞　撰<lb/>
　　書黄庭内景經後<lb/>
黄庭内景經者乃太上道君於蕋珠宫作七言咏歌以<lb/>
發脩身繕性之要生人一身歸宿皆在泥丸而作用皆<lb/>
在心三庭三田之内有餘地焉眞人在已莫問鄰一語<lb/>
若預知後之有取於西鄰者為拈破之即飛升度世資<lb/>
<pb n="KR4e0202_WYG_007-1b"/>
之有餘裕矣此經自景林王眞人傳之南嶽魏夫人凡<lb/>
仙經四十餘巻而此為首南眞遷化後幾三十年而後<lb/>
傳之東華楊司命而此復為首司命以後𨽻傳䕶軍長<lb/>
史許思𤣥少子上計掾道翔道翔之子黄民避亂入剡<lb/>
併諸經寄東闡馬朗家晉安守孔默罷郡還聞而以重<lb/>
幣勤禮懇之黄民而始得傳寫孔不及奉誦而其子熈<lb/>
先綜先才而狂謂經語誦之萬徧即得仙以為妖妄備<lb/>
酒悉取燔之後誘其舅范詹事曄反族滅而繕寫人王<lb/>
<pb n="KR4e0202_WYG_007-2a"/>
興私各錄一本自隨渡錢塘漂沒僅内景存乃深信萬<lb/>
徧之說甫誦而火燬其廬再誦之露臺而雨漬其袠遂<lb/>
氣結貿厯日死深山中而經巻之在二氏者絶矣王靈<lb/>
期造黃民而懇得之輒加損益傅以麗藻遂盛行於世<lb/>
而黄民歸錢塘乃留眞經一厨付馬朗後荏苒不復能<lb/>
取而卒馬氏寳奉之其人皆壽考大富三世移事佛而<lb/>
經稍散佚其後正本錄本雜寓於陸靜修孔璪杜京産<lb/>
顧歡鍾法師婁居士諸公所陶隱居百方購得之陶有<lb/>
<pb n="KR4e0202_WYG_007-2b"/>
神鑒獨能辨楊君及二許眞蹟而内外景悉備閟之茅<lb/>
山今道藏所存本是也此與右軍固無與不知何縁宋<lb/>
思陵有臨本考之宣和書譜不載恐所得右軍内景經<lb/>
亦贋本耳載考此經一名太上琴心文一名太上金書<lb/>
一名東華玉篇孔熈先兄弟以為讀萬徧輒得仙而笑<lb/>
之不知授者非凡師乃仙師也受者非凡骨乃仙骨而<lb/>
又慈惠忠信躭注𤣥眞者也受而齋九日用𤣥雲之錦<lb/>
九十尺金闕鳳文之羅四十尺金紐九雙以謝師沐浴<lb/>
<pb n="KR4e0202_WYG_007-3a"/>
居僻室九十日而誦萬徧一日當得百十餘遍亦不易<lb/>
易也今此經托之梓徧天下而耳目之授者何師而受<lb/>
者何人也即十萬徧奚益矣余自承本師曇陽子誨時<lb/>
時默諷亦已成誦文仲子休承許為余作小楷奉持之<lb/>
一月而休承目眵手戰不能終諾乃改以乞周公瑕公<lb/>
瑕日受役碑板間乃能舍而為余結此段方外縁亦佳<lb/>
事也<lb/>
　　書道徳經後<lb/>
<pb n="KR4e0202_WYG_007-3b"/>
周公瑕徃年為余書老子道徳經五千言亡何而失之<lb/>
嵗庚辰公瑕歸自谼中念且老從我索一傳客或謂公<lb/>
瑕廹得傳而余恨失經以從臾公瑕續書之昔人所謂<lb/>
煥若神明頓還舊觀者殆不偶哉既裝成袠而志其後<lb/>
按太史公傳老子謂楚苦縣厲鄉曲仁里人也姓李氏<lb/>
名某字伯陽周守藏室史也居周之衰廼遂去至關關<lb/>
令尹喜曰子將隱矣强為我著書於是老子迺著書上<lb/>
下篇言道徳之意五千言而去莫知其所終又云老子<lb/>
<pb n="KR4e0202_WYG_007-4a"/>
百六十餘嵗或言二百餘嵗以其修道養壽也又云老<lb/>
子之子名宗宗為魏將封於段干宗之後假仕於漢孝<lb/>
文帝而假之子解為膠西王太傅其本末甚明然自太<lb/>
史公言道家使人精神專一動合無形贍足萬物儒者<lb/>
博而寡要勞而寡功道家宗老子而儒者宗吾孔子孔<lb/>
子之教蓋萬世人王取則焉而其徒不明兩家之始所<lb/>
合遂抑絀老子以為異端而老子之徒其庸鄙詭誕者<lb/>
覩西來之跡宏竒高大炫燿一世遂不暇與吾儒辨而<lb/>
<pb n="KR4e0202_WYG_007-4b"/>
更竊漬其餘瀋以求與之角而並傳蓋豔釋迦之稱累<lb/>
劫則謂在伏羲為鬱華子在祝融為廣夀子在神農為<lb/>
大成子在軒轅為廣成子在少昊為隨應子在顓頊為<lb/>
赤精子在帝嚳為錄圖子在堯為務成子在舜為尹夀<lb/>
子在禹為眞行子在湯為錫則子在周始為老子夫軒<lb/>
轅之世廣成居崆峒千七百年而其後猶未已也逺者<lb/>
姑亡論已前是而為廣夀為大成後是而為隨應為赤<lb/>
精又何人耶且堯舜禹非異代也一時而為三子何遷<lb/>
<pb n="KR4e0202_WYG_007-5a"/>
逝之速也三代以還賢公卿非乏紀也又何為而不一<lb/>
及也乃至謂老子生於商為周文王守藏史曰爕邑子<lb/>
武王時遷柱下史成王時守故官為經成子遂西游流<lb/>
沙康王時復歸曰郭叔子昭王時復西邁云云蓋又傅<lb/>
㑹化人經之說也奇釋迦之有三十二相及七十二好<lb/>
相則亦曰七十二相八十好相也偉釋迦之長丈六尺<lb/>
則亦曰丈二尺也不知孔子九尺六寸人以為長人而<lb/>
異之若丈二尺而人不怪且駭者未之有也且史何以<lb/>
<pb n="KR4e0202_WYG_007-5b"/>
不載也夫老子至聖也其化而為太上靈眞至尊也又<lb/>
奚必借西方之事而矯飾之然至儒者之所抑絀而指<lb/>
為異端者又可笑也老子往徃皆格言其體至虚而不<lb/>
無其用至大而能冺其跡精以治躬粗以治天下取之<lb/>
固逢原矣大道廢有仁義知慧出有大偽六親不和有<lb/>
孝慈國家昏亂有忠臣知言哉君子之於世甚無樂乎<lb/>
其名也仁義也孝慈也忠臣也其名不得已而有之故<lb/>
曰絶仁棄義民復孝慈絶者絶其名復者復其實也將<lb/>
<pb n="KR4e0202_WYG_007-6a"/>
欲噏之必固張之將欲弱之必固强之將欲廢之必固<lb/>
興之將欲奪之必固與之謂倚伏貞勝造物若誘人而<lb/>
使之盈蓋使理國繕身者於張强興與之際𢥠然而思<lb/>
警也非以導人巧也夫不得老子之所以立言不解其<lb/>
文義而妄為之闢荀卿氏所謂賤儒也世貞一言而當<lb/>
獲譴於今之為二家者然使吾老子孔子而在以為譴<lb/>
哉不以為譴哉<lb/>
　　書莊子要語後<lb/>
<pb n="KR4e0202_WYG_007-6b"/>
莊子亦人中天也其位業所受則天中人也其言有倐<lb/>
然而出世外者則亦人中天也出而不能盡不獲如大<lb/>
雄氏者則又天中人也為言幾數十萬今吾采之而周<lb/>
生為錄之者十不能一耳然皆粹乎瑩然若榖之得鑿<lb/>
酥乳之得醍酪而砂礦之得燭銀也自莊子之言出而<lb/>
後世之修辭者獵其竒務識者資其博拘方者疑其誕<lb/>
而守經者病其詭彼皆有以來之雖然彼固有以來之<lb/>
於彼無與也吾采之吾以自為而已於四者亦無與也<lb/>
<pb n="KR4e0202_WYG_007-7a"/>
　　書關尹子要語後<lb/>
昔關尹子望紫氣一縷於函谷之東而知猶龍公之至<lb/>
今不佞讀關尹子一句而知其非關尹子書雖然是後<lb/>
世識𤣥理曉養生苦思振竒者之所撰其言非以托關<lb/>
尹子也何以故能識𤣥理曉養生苦思振竒者必不以<lb/>
關尹子重以關尹子重者其人必剽黄老莊列之巵緒<lb/>
而為之屈於㫖伸於辭恒也今此所屈者辭也所伸者<lb/>
㫖也故曰非以托關尹子也乃王生為余書者則竒已<lb/>
<pb n="KR4e0202_WYG_007-7b"/>
甚矣思愈苦矣夫亦可以已矣夫<lb/>
　　書天隱子後<lb/>
天隱子一書司馬子㣲述謂傳之天隠子疑即子微所<lb/>
自著也注叅同者見以為淺近思悟眞者見以為局小<lb/>
而亦自有理至謂胞胎有形已呼吸精血豈可去食而<lb/>
求長生則所謂見其一未見其二者子微之術不過却<lb/>
病延年而已夫道苟不得病何必卻而年又何必延也<lb/>
其謂坐忘者因存想而得因存想而忘語故精<lb/>
<pb n="KR4e0202_WYG_007-8a"/>
　　書化書後<lb/>
化書者觀化也凡自有而忽無自無而忽有皆化也其<lb/>
自有而漸無自無而漸有者亦化也以我推物以物推<lb/>
物物以物物推天地皆自有無之際得之而葆身理天<lb/>
下之道寓焉其㫖逺其辭文其言約而中是故識者曰<lb/>
此非齊丘之所著而眞人譚峭景升之所著也景升書<lb/>
成而授齊丘使行之齊丘匿而以已名焉或曰齊丘既<lb/>
得書忌景升而殺之或曰醉而以皮囊之沈之水為道<lb/>
<pb n="KR4e0202_WYG_007-8b"/>
家者曰景升羽化者也齊丘不得而殺也宋人之傳竒<lb/>
至云有魚而得一皮囊藻荇封之若䭾鳥卵啓而得一<lb/>
人齁齁熟眠醒而問漁者曰化書行乎曰行矣吾在此<lb/>
甚樂幸復為我縫而置諸水此傅㑹也夫漁者何以知<lb/>
化書之行夫漁者得人而復置之水寜有是理哉是書<lb/>
也吾以為齊丘必竄入其自著十之一二而後掩為己<lb/>
有如五常一章忽云運帝王之籌策代天地之權衡則<lb/>
仲尼其人是也彼蓋所以名齊丘意也若景升必不推<lb/>
<pb n="KR4e0202_WYG_007-9a"/>
仲尼亦不必附於儒者又齊丘於觀化之際輒自稱小<lb/>
人所謂不考而招者一笑一笑<lb/>
　　書元始上眞衆仙記後<lb/>
此記别標為葛洪枕中書而序辭稱於羅浮山夜半静<lb/>
齋忽降一眞人授書謂二儀末分溟涬鴻濛狀若雞子<lb/>
有盤古眞人自稱元始天王游於其中凡六劫而忽生<lb/>
太元玉女相與通氣結精還居玉京山宫殿凡一劫而<lb/>
一施太元母生天皇十三頭治三萬六千嵗其後天皇<lb/>
<pb n="KR4e0202_WYG_007-9b"/>
生地皇地皇生人皇太元母又生扶桑大帝東王公號<lb/>
元陽父九光𤣥女號太眞西王母太上眞人元始天王<lb/>
弟子也金闕老子太上弟子也其職如世之有司徒丞<lb/>
相耳它靈眞衘名徃徃與位業圖相出入至所稱張衡<lb/>
楊雲為北方鬼帝治羅浮山嵇康為中央鬼帝治抱犢<lb/>
山伯夷叔齊為九天僕射周公旦為北帝師屈原為海<lb/>
伯王弼為北海監皆眞誥所不載却又有大可笑者洪<lb/>
化去在晉惠中而許暎許穆許玉斧郭景純皆生南渡<lb/>
<pb n="KR4e0202_WYG_007-10a"/>
以後與洪不相及又云二許為眞人未有掌領又似未<lb/>
見眞誥全文者夫好夸飾而不核古以是作偽書久而<lb/>
始逗露一何幸也道藏若此類多不可盡摘摘其尤著<lb/>
者<lb/>
　　書許眞君石函記後<lb/>
石函記上下巻按此函旣為許眞君所載而中所搆撰<lb/>
皆不類晉人語蓋自張紫陽而後陳泥丸白紫清繼之<lb/>
俱以無礙之辨才發性命之宗㫖一時門弟子模倣為<lb/>
<pb n="KR4e0202_WYG_007-10b"/>
之末宗骫髀之氣可掬乃至所為醉思仙歌亦托之眞<lb/>
君大還丹歌則托之吳猛鉛汞歌托之嚴君平龍虎歌<lb/>
托之隂長生破迷正道還丹歌托之鍾離雲房敲爻<graphic n="KR1592" url="https://raw.githubusercontent.com/kanripo/KR-Gaiji/master/images/KR1592.png" mimeType="image/png"/>
頭坏贈别方處士題王先生菴門贈喬二郎鄂渚二道<lb/>
谷神直指大丹諸歌托之呂洞賔還丹破迷至眞三歌<lb/>
托之劉海蟾鄙俚冗沓不能脫沿街鼔簡氣如出一口<lb/>
不知長生之四言何其古雅得正始之音而海蟾五言<lb/>
古風鍾呂近體清逸秀勁何嘗不渢渢唐氏本色耶此<lb/>
<pb n="KR4e0202_WYG_007-11a"/>
必陳上陽之流為之飾畫無鹽唐突西子良可恨也若<lb/>
其中有一二精至語不妨作摩天偈例取之<lb/>
　　書坐忘論後<lb/>
楊用脩謂司馬子㣲坐忘論為坐馳誤也殆見其名未<lb/>
熟其語耳子㣲所謂執心住空還是有所既不合理又<lb/>
反成病若心起皆滅不簡是非則永斷覺知入於盲空<lb/>
若任心所起一無所制則與凡夫元來不别若唯斷善<lb/>
惡心無指歸肆意浮游待自定者徒自悞耳若徧行諸<lb/>
<pb n="KR4e0202_WYG_007-11b"/>
事言心無所染者於言甚善於行極非此皆從方寸中<lb/>
鍜鍊一番過來故於受病處極懇至乃爾其治心之法<lb/>
則曰息亂而不滅照守靜而不著空行之有常自得眞<lb/>
見又云疑則任思悟已則已必其有思思則以智害恬<lb/>
為末傷本若煩邪亂想隨覺則除毁譽善惡皆即撥去<lb/>
莫將心受心不受外名曰虗心心不逐外名曰安心心<lb/>
安而虚道自來居如此下語即吾夫子之毋意毋必毋<lb/>
固毋我何以異也去曹溪黄蘖亦自不逺以此言忘何<lb/>
<pb n="KR4e0202_WYG_007-12a"/>
云坐馳吾故曰用修似未熟其語也<lb/>
　　書三茅眞君傳後<lb/>
關中王令賜紱自白光禄啓常所來携光禄手刻三茅<lb/>
眞君仙傳伏讀之即眞仙通鑑所傳而頗加詳者也眞<lb/>
君化跡顯在名山紀之眞誥與南眞石函並炳烺耳目<lb/>
夫復何疑所恨𤣥門操觚之士不通史學猥加藻飾以<lb/>
召瑕攻竟成蛇足耳不佞請得而畧言之夫所謂百十<lb/>
二字寶號者受之天乎受之人乎受之天不過眞誥所<lb/>
<pb n="KR4e0202_WYG_007-12b"/>
稱而已受之人不過唐宋以後所封而已不應煩雜至<lb/>
此且襲北極文昌之䚹漏也秦時封徹侯至少不過蜀<lb/>
應文信及始皇時王賁王離趙亥趙成馮毋擇而已以<lb/>
李斯為丞相尚不得侯而何以有長平侯偃廣信侯熹<lb/>
也戰國有號無諡始皇不立諡何以又有長平恭侯也<lb/>
定錄仲君以景帝戊戌生至武帝元朔元年舉賢良拜<lb/>
五官中郎将按元年為癸丑仲君僅十五耳是嵗雖下<lb/>
郡國舉孝廉不聞舉賢良也西漢官無所謂五官中郎<lb/>
<pb n="KR4e0202_WYG_007-13a"/>
其以上書拜郎中者主父偃三人耳不聞拜中郎也征<lb/>
和二年轉太子太傅按是嵗為癸丑戾太子反若在前<lb/>
則與少傅石徳及宫臣皆從誅在後則不立太子設太<lb/>
傅也元鳳元年拜破胡校尉武威太守是嵗為辛丑時<lb/>
不設破胡校尉官保命季君以庚子生武帝建元三年<lb/>
舉方正不就按是嵗為癸卯君僅四嵗耳又云游梁國<lb/>
為孝王上賔時孝王薨十餘年矣宣帝地節二年自洛<lb/>
陽令轉西城校尉是嵗為甲寅君年已七十五然是時<lb/>
<pb n="KR4e0202_WYG_007-13b"/>
亦無西城校尉官也元帝即位仲君拜執金吾季君拜<lb/>
五更大夫轉西河太守按是嵗為初元元年癸酉仲君<lb/>
年九十五季君亦九十三不應上之官籍今九卿二千<lb/>
石有此夀俊人主必當旌異史必為立傳亦不應寂寂<lb/>
乃爾且九卿年表執金吾為馮奉世無所謂仲君也亦<lb/>
不設五更大夫官大抵事𤣥者不當以其飾而恣為談<lb/>
守儒者不必惡其飾而遂生謗取理而節可也長夏無<lb/>
事偶書於後以示王令倘可遺光禄小刪之何如<lb/>
<pb n="KR4e0202_WYG_007-14a"/>
　　書桓眞人昇仙記後<lb/>
吾於丁卯秋中避跡𢎞法寺抽道藏翔字函小帙曰桓<lb/>
眞人昇仙記吾甚愛之因手書一通葢謂記内所稱西<lb/>
蜀華葢山李桓仙君授覬金丹大藥與飛歩隱身諸訣<lb/>
既成而誨之俾從陶隠居為門弟子披髮跣足執鋤為<lb/>
圃十二年吾當舉之上帝詔昇雲天且謂陶有三是有<lb/>
四非所四非者其一註藥餌方書殺禽魚蟲獸救治病<lb/>
其二好算星度窮究天機潛厭鬼神言人休咎其三種<lb/>
<pb n="KR4e0202_WYG_007-14b"/>
植花木耕鋤山林伐木匠屋自恃聲勢親近朝廷其四<lb/>
望想太重便希昇仙創待仙樓造降眞館又謂陶雕琢<lb/>
文詞勞神典籍窮究經㫖好述異事且求眞不一潛神<lb/>
二門言菩提行修西天記作徃生文道釋並修則上帝<lb/>
未見用也凱如言而徃果如期上升四非之説故余所<lb/>
甚契及後稍暇讀其全文而鄙之以其沓拖猥雜殊無<lb/>
六朝風氣而徧考諸藏有髙道傳云桓法闓字法舒不知何<lb/>
許人事隱居華陽館十餘年一日有二青童白鶴自空而<lb/>
<pb n="KR4e0202_WYG_007-15a"/>
下隱居忻然謂已當之童曰太上所命桓先生也隱居<lb/>
計門人無桓姓推執役者得法闓詰之曰常行黙朝之<lb/>
道親朝上帝已九年矣隱居更欲師之法闓辭不許乃<lb/>
懇曰某於求道勤矣而尚淹世者非有過耶幸為訪之<lb/>
法闓駕白鶴而昇三日密降隱居室謂先生隂功著矣<lb/>
而所脩本草以䖟蟲水蛭之類為藥利在人害在物以<lb/>
此小淹一紀乃解形當投蓬萊都水監此傳乃道士賈<lb/>
善翔撰進成都李汝成駁之以隠居𤣥門董狐豈有異<lb/>
<pb n="KR4e0202_WYG_007-15b"/>
人居門下而不識者又得隱居墨跡南平王所造清隱<lb/>
館即弟子桓法闓所居邵陵王又有隱居化後法闓猶<lb/>
存無先期上升之説而法闓受法髙弟其非執役固明<lb/>
甚也據賈髙撰傳謂都水監之説為門弟子女眞錢所<lb/>
預告者又攷隱居所著㝠通記則周太𤣥從定錄趙丞<lb/>
得之南眞夫人者都不言法闓也若此上升記絶似唐<lb/>
末宋初人所作其前載李桓命法闓師隠居語尤誕妄<lb/>
且是時隱居尚存何得稱貞白先生蓋不知貞白為化<lb/>
<pb n="KR4e0202_WYG_007-16a"/>
後所賜謚也造偽書者賴有逗漏不爾令人頭眩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0202_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀書後巻七<lb/>
</p>
<p>
</p>
  </div>
<div>
<head>讀書後巻八</head> <lb/>
    <p>
<pb n="KR4e0202_WYG_008-1a"/>
欽定四庫全書<lb/>
　讀書後巻八<lb/>
　　　　　　　　　　　　明　王世貞　撰<lb/>
　　書張道陵傳後<lb/>
天師一傳蓋因世譜而作其牽合傅㑹不可言請得而<lb/>
條辨之其云和帝即位聞其有道以三品印綬徵是時<lb/>
漢未有三品也徵為太傅封冀縣侯此又因卓茂事而<lb/>
傳之者也太傅位三公上大邑通侯豈平世而遽及草<lb/>
<pb n="KR4e0202_WYG_008-1b"/>
野且此豈細事而史册之不載也神符所受能執筆一<lb/>
遥畫而千萬鬼衆俱死又能使之活則一時西川之厲<lb/>
太上固頥指靖之而有餘又何必縱之為害至極而假<lb/>
手天師制之也陽都之人多深山窮谷王法所不及施<lb/>
故天師以便宜攝之彼地即生齒亦不過數萬耳何以<lb/>
有三萬六千種外道也夫一畫而能殺鬼太上實授之<lb/>
而又責其過當殺氣穢空者又何也張魯以漢中降魏<lb/>
封侯善終史傳甚明而云不受封爵白日昇天且曹子<lb/>
<pb n="KR4e0202_WYG_008-2a"/>
建著論稱其時道術之士甚詳而不及魯魯子衛隗俱<lb/>
無所謂竒術者而况上昇也且豈有子女十餘輩累代<lb/>
昇天而無一紀者自晉世而昭成而椒而仲囘而逈而<lb/>
符而子祥而通而仲常而光而順而士元而修而諶而<lb/>
秉一而善而季文而正隨而乾其壽髙者皆百嵗小亦<lb/>
不下九十何至乾曜召見之後子孫之壽皆與常人等<lb/>
蓋前代系數不明而又少少則不得不以壽彌縫不明<lb/>
則可以影響故也大要與鎭南而後其印劍符籙雖存<lb/>
<pb n="KR4e0202_WYG_008-2b"/>
而未必一一修持其修持者未必一一皆驗至宋眞宗<lb/>
之世頗好其事以故稍稍出而應之然亦無可以聳動<lb/>
者至宣政而虛静先生繼先出其倜儻變幻君臣各相<lb/>
競為文彩而其後人因之有世譜耶眞誥雖時時稱天<lb/>
師第呼之曰陵耳亦不甚重之<lb/>
　　書𤣥風慶㑹錄後<lb/>
長春丘眞人見太祖於西域雪山之陽所面告者幾三<lb/>
千言畧叙師傳之㫖戒以太怒則傷身太喜則傷神太<lb/>
<pb n="KR4e0202_WYG_008-3a"/>
思慮則傷氣而惓惓以節色慾為首旁及保國愛民用<lb/>
賢薄賦之事元太祖性好殺疑其枘鑿而太祖乃歎賞<lb/>
不已呼為神仙錫以便宜金虎符領天下道教夫以佛<lb/>
圖澄之神奇能海鷗石勒然亦危者數四而勒亦不能<lb/>
用其言長春何以得此於元祖耶一説長春能呪缾水<lb/>
生金蓮花元祖是以信之攷譜傳俱不載錄者曰移剌<lb/>
楚材疑移剌或耶律訛也其官稱侍臣昭武大將軍尚<lb/>
書禮部侍郎元至至元後始有侍郎亦不屬尚書省此<lb/>
<pb n="KR4e0202_WYG_008-3b"/>
恐誤<lb/>
　　其二<lb/>
後考湛然居士西征記頗稱長春之短湛然即楚材别<lb/>
號也此移剌者當别是一楚材<lb/>
　　其三<lb/>
丘長春道門之法嗣也其學實得之禪以片言悟蒙古<lb/>
太祖俾總領其教而其徒不能盡賢徃徃侵占寺刹以<lb/>
為宫觀或改塑三教像以老子居中孔子居左釋迦居<lb/>
<pb n="KR4e0202_WYG_008-4a"/>
右或皆侍立後四傳而至所謂孟格皇帝用少林僧裕<lb/>
奏辨審得道士李志常等義墮焚化人等經斥道士為<lb/>
僧者十七人還佛寺三十七所又至色辰皇帝再焚諸<lb/>
道經復僧寺二百三十七所塑像悉令改正而道教屈<lb/>
矣昔寇天師謙之以符籙法佐拓㧞世祖世祖因而盡<lb/>
廢釋氏僇僧人寇悔而欲諫之則無及矣嗚呼其師為<lb/>
醫弟子蓄毒以殺人師亦烏得無罪哉<lb/>
　　書眞仙通鑑後<lb/>
<pb n="KR4e0202_WYG_008-4b"/>
麻姑壇祠記顔魯公所撰而趙道一倚之撰蔡經傳第<lb/>
其中所云麻姑再拜但不相見忽已五百餘年又説接<lb/>
待以來已見東海三為桑田及姑取米擲地變為丹砂<lb/>
方平笑曰姑故作少年戲也吾老矣不復喜作此狡獪<lb/>
變化然則方平之得道當在盤古氏以前而及其作方<lb/>
平傳云東漢之東海人舉孝廉除郎中稍加至中散大<lb/>
夫孝桓帝時主太尉陳躭家三十餘年尸解而去則方<lb/>
平之再過蔡經家百餘年事耳度其終始不過二百嵗<lb/>
<pb n="KR4e0202_WYG_008-5a"/>
許人而何以老於麻姑又云滄海三變為桑田也豈方<lb/>
平間於東漢時一出耶或别有一方平耶或過蔡經家<lb/>
事有之而傳方平者耳傳其名姓而不嘗見其文耶前<lb/>
傳言鎭青城山丸仙寳室天而後云鎭崑崙亦自相牴<lb/>
牾<lb/>
車子侯扶風人漢武帝愛其清靜稍遷其位至侍中一<lb/>
朝語家云我今補仙官武帝思之為作歌云云按此即<lb/>
奉車子侯也奉車子侯霍去病之子也帝使從封禪太<lb/>
<pb n="KR4e0202_WYG_008-5b"/>
山一夕而死帝思而歌之又語其家道士皆言子侯得<lb/>
仙不足悲案桓氏新論謂武帝惡子侯而殺之今乃以<lb/>
為仙去又不識奉車子侯為去病子而謂之車子侯尤<lb/>
可笑也<lb/>
太極眞人杜冲以周昭王二十七年聞文始尹先生登<lb/>
眞乃靈宅棲𤣥學道康王特賜金百鎰完葺本第賜號<lb/>
曰樓觀聞老子在周為藏史孔子猶及問禮後始西度<lb/>
函谷尹先生挽之為草五千言今云昭王十七年尹先<lb/>
<pb n="KR4e0202_WYG_008-6a"/>
生得道一誤也康王者昭王之祖也今云賜金百鎰完<lb/>
葺本第二誤也恐係傅㑹不可信又云周穆王好尚黄<lb/>
老崇建靈壇立廟置老君及尹眞人像尤可笑彼謂穆<lb/>
王時有老君觀耶又杜冲眞以昭王二十七年始學道<lb/>
道成而宗年二十受業焉年一百五十餘嵗至厲王十<lb/>
三年而上昇彼謂昭王去厲王時有百七八十嵗耶楚<lb/>
康王事尤誕王翦滅楚已虜其王負芻矣何得復有康<lb/>
王<lb/>
<pb n="KR4e0202_WYG_008-6b"/>
周義山傳是一博暢才人文字然厯引所見諸仙眞皆<lb/>
傳記紀載無一創聞至所謂黄老無英白元君則又黄<lb/>
庭經傳世以後語今云是漢宣元時人得道恐未可信<lb/>
費長房以失符為鬼所殺華佗以愆期為曹瞞所誅此<lb/>
方術人也而列之仙可乎長房之得符自壺公見范曄<lb/>
漢書甚詳丹臺録云壺公姓謝名元一恐附㑹語劉寛<lb/>
不聞其有仙道特眞誥載之<lb/>
路大安傳尤為不經據大安以順帝漢安元年壬午生<lb/>
<pb n="KR4e0202_WYG_008-7a"/>
至晉恵帝永康二年辛酉當為壽一百八十年矣而是時<lb/>
王戎僅七十耳乃謂大安為甥而戎為舅其鹵莽一至<lb/>
此且惠帝永康元年四月趙王倫反自為相國明年正<lb/>
月廢帝於金墉城四月反正改元永寜是永康無二年<lb/>
也惠帝不辨菽恵人也一年之内見廢於趙王倫復辟<lb/>
之後齊王冏專政帝食息不自制而何以能召大安驅<lb/>
禳厲疫所謂上眞授記年與名同可以冲天遂以大安<lb/>
元年白日上昇然年號實太安非大安也此類殊不一<lb/>
<pb n="KR4e0202_WYG_008-7b"/>
聊辨而志之<lb/>
據眞誥陶隠居所紀許黄民原無得道不當列之仙傳<lb/>
也胡長仙事甚奇幻俶儻第在中宗武后朝當逺出葉<lb/>
静能張果上而史於方術不載又太平廣記搜剔不遺<lb/>
餘力於葉法善羅公逺輩紀載甚詳而獨不及長仙何<lb/>
也得非有所增飾耶<lb/>
許眞君除殄妖蛟及拔宅飛昇事神奇俶儻足以竦動<lb/>
凡俗照耀一世今遺跡尚存䜟記都在獨晉史搜羅神<lb/>
<pb n="KR4e0202_WYG_008-8a"/>
怪不減虞初旁及義雲而乃遺敬之一不可曉也郭景純<lb/>
之抗王處仲於行刑人及鵲巢樹亦載之而頋絶真君化<lb/>
鴿之跡二不可曉也真君所居既非深僻夀至百三十六<lb/>
嵗白日冲舉家屬門故何止百人而有司都不舉聞三不<lb/>
可曉也真誥揚許所載晉室諸賢迨盡豈有長史係真君<lb/>
從弟而了不之齒四不可曉也陶隱居徧訪仙跡若渴若<lb/>
狂而於真君事獨杳然五不可曉也今者龍沙高過豫章<lb/>
城地仙之事當有驗者而先師曇陽子詩所謂五陵教主<lb/>
<pb n="KR4e0202_WYG_008-8b"/>
世多不能悉而注真君傳者以東門之鎮為宛陵南門之<lb/>
鎮為浩陵西門之鎮為鵲陵北門之鎮為涪陵中門之鎮為<lb/>
泰陵以實其分野太逺而名亦創新未知其是否<lb/>
王子年能預知苻堅南伐之必敗而不能守能預知姚萇<lb/>
之子無畧得苻登而不能知身之見殺於萇手此大謬也<lb/>
豈釋氏所謂還債邪将無以述䜟緯談休咎為真宰所罪<lb/>
耶正史不言兵解恐傳者増飾之其所著拾遺記十巻葢<lb/>
不待畢而知其詭於道也<lb/>
<pb n="KR4e0202_WYG_008-9a"/>
項曼都者誕士也與昔所傳古强蔡京之流相表裏其<lb/>
曰斥仙人者人而指目之耳而以為眞仙何無識也徐<lb/>
啓𤣥為王大夫治女金英事怪甚不可言而又渉無謂<lb/>
得非啓𤣥者欲竊其女故為障眼隠形之術譸張以攝<lb/>
之耶<lb/>
蕭子雲據南史以侯景之亂避地而卒今云還蕭山再<lb/>
徙居淸虚館遇神人降言館之東北有都水坑水自東<lb/>
注可以徒居蕭又徙家寓焉歴二紀餘一旦上帝賜玉<lb/>
<pb n="KR4e0202_WYG_008-9b"/>
冊封元洲長史仍司郁木福庭之籍神仙之府八十二<lb/>
口同隱世不復見吾不敢以為的然夫子雲名卿大夫<lb/>
也清虚館在蕭山之近隅非若地肺桃源之深阻也其<lb/>
家八十二口又非一人也何以居二紀而不致人主之<lb/>
旁求族黨之蹤跡其卒之地與嵗史無異書者何也且<lb/>
書家者流必舉子雲以為口實寜有遷化之奇彰彰如<lb/>
是而一不之及意或羽客之棲止清虛者㑹張杜曇永<lb/>
之仙跡而牽引子雲以為童耳<lb/>
<pb n="KR4e0202_WYG_008-10a"/>
吳道子畵蹟雖神奇然是一工師耳正史野史載其出<lb/>
處甚詳且明未有以為仙者而今云得袖仙術周游人<lb/>
間𤣥宗聞而召入宫庭有粉墻數尋俾畵山水道子請<lb/>
用墨漿一缶潑於壁以幕覆之俄頃請上臨視山水林<lb/>
木人煙鳥獸無不備具而且精妙道子徐歩指㸃巖下<lb/>
一小洞叩之忽開一童子在側道子奏曰此洞有佳致<lb/>
臣請入為陛下先遂躍而入俄頃門閉守城卒曰道子<lb/>
出矣上再徃視所畵處乃瑩壁無復山水何齊東野人<lb/>
<pb n="KR4e0202_WYG_008-10b"/>
誕謾無稽一至此也是不知吳道子之供奉明皇最久<lb/>
畫蹟滿宫禁及長安寺宇也可鄙可笑一至此<lb/>
許栖巖事不可知而所稱對太乙元君引黄庭老莊三<lb/>
語云但思一部壽無窮眞人之息以踵其精甚眞却似<lb/>
有解悟後令道士算劈太華何神立海橋何鬼又是寐<lb/>
語大約此文唐人傳奇如嵩岳嫁女南溟夫人之類<lb/>
劉忠州晏所遇王十八事見太平廣記其文典其事亦<lb/>
覈但以所好如此所遇復如此而位宰相領鹽鐡不思<lb/>
<pb n="KR4e0202_WYG_008-11a"/>
轉首而取竄僇利令智昬其斯之謂歟<lb/>
嵇叔夜傳謂舜聽佞臣言而殺伶倫八人又云晉文帝<lb/>
令康北面受詔教宫人康不肯從帝殺康於市又一齊<lb/>
東野人矣<lb/>
司空在南北朝為三公齊明帝之世寜有司空張岊耶<lb/>
東昏嗣位日尋殺僇豈有容司空解官令百僚餞送事<lb/>
耶大抵多宋徽時縁飾以乞恩澤者種種皆此類也<lb/>
𤣥眞子隱淪之無累者也㡬於道矣然所謂鋪席水上<lb/>
<pb n="KR4e0202_WYG_008-11b"/>
安坐飲酒來徃若飛與顔魯公作别揮手上升則正史<lb/>
稗官與吳興掌故俱無之可謂畵蛇之足矣<lb/>
張果宇宙初闢白蝙蝠精也葉法善既以太極紫微左<lb/>
仙卿謫降其格高果逺甚何以一泄果宿因遽殞絶耶<lb/>
明皇月夜事一於西凉州觀燈兩游月宫而其所奉引<lb/>
之人曰葉法善曰羅公逺曰申元之葢一事一人而所<lb/>
傳聞異辭耳然恐亦誣罔不足信也申元之張雲容事<lb/>
别有傳奇甚詳<lb/>
<pb n="KR4e0202_WYG_008-12a"/>
鄭遨跡極奇然是隠逸之有至趣者也非仙也歐陽子<lb/>
五代史何以遺之<lb/>
譚紫霄在五代時巳識得莊列之㫖與釋氏合豈不開<lb/>
士哉辭榮謝施百五十而恬然以解賢於杜光庭逺矣<lb/>
黄損仕南漢時為尚書僕射忽遁去三十二嵗而歸題<lb/>
詩竟去亦奇矣然此詩所云惟有門前鑑湖水春風不<lb/>
改舊時波凡四句皆見賀季眞詩恐好事者妄傳之耳<lb/>
崔偉事誕幻不足信灰袋道士張口如箕五臓悉露見<lb/>
<pb n="KR4e0202_WYG_008-12b"/>
酉陽雜爼然巳於舒虚寂傳見之而又皆翟天師乾祜<lb/>
弟子疑必有一誤<lb/>
李昇傳與元白飲有絶句所謂誰能無路趣名利臣事<lb/>
玉皇歸上清者鍾離雲房傳亦有之謂為吕先生作當<lb/>
以昇傳為是<lb/>
純陽傳不當入邯鄲盧生事邯鄲吕翁開元中所遇也<lb/>
純陽尚未生<lb/>
賀員外傳謂有喬仝者少得大風疾去家自棄荒山遇<lb/>
<pb n="KR4e0202_WYG_008-13a"/>
水部教之啗松腴年八十上下水如飛數從水部東游<lb/>
過濰縣元祐初來見蘇子瞻曰吾師嘗游密州識君於<lb/>
常山道中意若喜君者子瞻留之不可又曰吾師以上<lb/>
元期我於蒙山矣子瞻作詩送仝并以絶句五解寄水<lb/>
部自是世無有見者攷子瞻集有之詩甚佳子由亦有<lb/>
贈然其時有識者云仝妄人也元無識賀員外得詩竟<lb/>
去誇於人遂絶不見子瞻<lb/>
陶隠居孫思邈陳圖南三先生皆不能斷九重還徃覺<lb/>
<pb n="KR4e0202_WYG_008-13b"/>
陶公微渉有意余素好博綜負才鬼之慕則陶公我師<lb/>
晩來殊厭射欲從孫先生乞數丸藥救道上貧子歸借<lb/>
希夷一枕傳五龍睡法耳<lb/>
水丘子語不多而煞有至理當是得道者<lb/>
王筌傳始遇一婦人乳長於臍曰我蕭三娘也按西京<lb/>
雜記婦人乳垂三尺者北斗中第七星東方朔知之<lb/>
張拱傳載道士語曰神仙以辟榖為下然却粒則無滓<lb/>
濁無滓濁則不漏由此亦可入道子房諸人乃以丹藥<lb/>
<pb n="KR4e0202_WYG_008-14a"/>
療饑固巳迂矣汝欲得此道自此不滛色可也灼然之<lb/>
事吾所服膺<lb/>
余讀宋史林靈素傳怪其誕幻甚口而無它奇術今覽<lb/>
此傳則又甚矣中間有與史不合者故記之傳言靈素<lb/>
本名靈蘁靈素者宣和所賜名也其所稱以術召致劉<lb/>
后事比之少君致李夫人尤怪偉史云靈素謂蔡京為<lb/>
左元仙伯王黼為褚慧而今云蔡京乃北都六洞魔王<lb/>
第二洞大鬼頭童貫則飛天大鬼母勸帝誅之又云與<lb/>
<pb n="KR4e0202_WYG_008-14b"/>
張虚靜侍帝晏游禁中見元祐姦黨碑因與虚静各俛<lb/>
首致敬上詩云蘇黄不作文章客童蔡翻為社稷臣三<lb/>
十年來無定論不知姦黨是何人帝翌日以示蔡京京<lb/>
皇恐乞出而巳靈蘁居通眞宫密室人所不能入京探<lb/>
知其有黄龍帳金龍牀朱紅几案以為僭妄而䟽論之<lb/>
上即與京掩入其室則明窓淨几别無一物京乃伏罪<lb/>
而至云即時致西王母降於其室則又誕也史言大水<lb/>
犯都城靈素竭其術不能退而傳云水自太子致但請<lb/>
<pb n="KR4e0202_WYG_008-15a"/>
太子拜之當自退其後復上䟽云臣初奉上帝命為陛<lb/>
下去隂魔斷妖異崇大道贊忠賢今蔡京鬼魁童貫國<lb/>
賊任以重權付之兵衛國事不修奢華太甚切忌丙午<lb/>
丁未兵馬長驅腥血萬里兩宫天眷不能保守因乞骸<lb/>
骨歸鄉降詔不允至冬全臺攻之靈素即日封閉賜物<lb/>
携一童子歩出國門帝賜宫於温州居之明年八月朔<lb/>
携奏數托温守上於朝授弟子張如晦偈而化去先於<lb/>
郭外相墓令於穴下更開深五尺見龜蛇即下棺見五<lb/>
<pb n="KR4e0202_WYG_008-15b"/>
色氣候葢土即走至百步外俄而山崩石裂不知所<lb/>
在帝聞而震悼賜文而祭之其官曰髙上神霄玉清府<lb/>
右極西臺仙卿雷霆玉樞元明普化天師洞明文逸契<lb/>
元應眞傳道輔教宗師金門羽客冲和殿侍宸行特進<lb/>
太宰同中書門下平章事上柱國魯郡開國公食邑八<lb/>
千七百戸實封三千戸賜紫玉方符通眞逹靈元妙䕶<lb/>
國先生云至淵聖即位索取元賜七寳珠尋墓所不可<lb/>
得復有雷電蛇獸之異淵聖大驚使使賜御香設醮致<lb/>
<pb n="KR4e0202_WYG_008-16a"/>
謝封為通眞逹靈眞人據此傳稱為尚書左僕射趙鼎<lb/>
謫後所撰似必有據而史辭第云食邑實封云云不知<lb/>
政和官制無封邑也<lb/>
皇甫坦即嘗為淳熈定光宗后者淳熈晩見間椒風遏<lb/>
之至死所謂皇甫誤我即此人也此公故有道術然傳<lb/>
不過據碑誌諛墓之辭耳陸務觀西游錄嘗過其居時<lb/>
有軒輊語<lb/>
姚平仲朱仙事大有紀之者絶類鍾離雲房若此夜功<lb/>
<pb n="KR4e0202_WYG_008-16b"/>
成即不終裹馬革亦當於通侯甲第五慾甕中淹殺<lb/>
蘇養直事蓋别有紀之者非趙所張飾第嘗見一小説<lb/>
忘其名云蘇晩年病殆得丹藥以起與洪慶善云云後<lb/>
竟以老病終亦無所為元日歡飲逹旦披衣曵杖出門<lb/>
馳而立化事也養直少有文行眉山長公嘗為作研銘<lb/>
太陽太隂女几諸仙此稍晦其辭耳列仙傳記之葢容<lb/>
成素女之術也如楞嚴經所稱堅固而不休息者天地<lb/>
間自有此理亦自有此事第不可為訓耳<lb/>
<pb n="KR4e0202_WYG_008-17a"/>
鈎弋夫人奇女也為武帝所識孕十四月而産昭帝燕<lb/>
齊方伎之餘士尚好言之若以為仙則夢囈耳<lb/>
傳以麻姑為王方平妹尤可笑此事惟顔魯公所撰壇<lb/>
記一見之何嘗有兄弟語<lb/>
紫素元君傳所載任生事疑即傳奇所稱封生也韓太<lb/>
華為韓安國妹貳師將軍之婦得道在易遷宫中若貳<lb/>
師婦則以巫蠱僇矣意化不在事後耶安國老死者三<lb/>
十年而貳師始貴當是最稚妹耳<lb/>
<pb n="KR4e0202_WYG_008-17b"/>
王進賢傳尚書令衍之小女為愍懐太子妃洛陽亂劉<lb/>
曜掠得之渡孟津欲亂之進賢罵曰我皇太子婦司徒<lb/>
公女而胡羌小虜敢干我乎即投河死其婢田六出亦<lb/>
不屈投河死遇嵩髙女眞韓西華得度居華陽易遷宫<lb/>
眞誥記之甚詳按本傳太子妃字惠風劉曜㧞洛陽得<lb/>
之以賜其將喬屬欲妻之惠風㧞劍抗詈而死其死節<lb/>
同特死水死刃小異耳惠風以抗劉曜得死而父衍以<lb/>
勸石勒即位亦得死死等耳不有愧其女乎<lb/>
<pb n="KR4e0202_WYG_008-18a"/>
徐仙姑傳僕射之才女年數百嵗常如二十四五人獨<lb/>
游江湖間寓止寺院有惡少數輩欲以刃制而辱之姑<lb/>
笑曰我女子也而能棄家雲水不避蛟龍虎兕豈懼汝<lb/>
䑕輩乎即解衣臥遽徹燭焉衆大喜欲趨之忽皆僵坐<lb/>
口不能言明日姑徐理䇿出山久之乃解姑徃來江表<lb/>
顔色轉少其行如飛所至神明畏敬亡敢以非意干者<lb/>
愚謂毋論姑得仙道即之才有女能如此眞所謂淤泥<lb/>
中蓮花也第不知少時何以過活花姑為女道士黄靈<lb/>
<pb n="KR4e0202_WYG_008-18b"/>
㣲也行止亦相類<lb/>
李騰空乃李林甫女人以為疑不知林甫亦謫仙也而<lb/>
况其女乎大抵宰官貴臣多夙生有來厯者要在籍失<lb/>
之耳<lb/>
　　書陳上陽金丹大要後<lb/>
陳上陽者名致虚元人也道家書㡬無所不讀於文雖<lb/>
不能雅馴而亦閎肆辨博成一家語其論精炁神援據<lb/>
法語警䇿動人金丹藥物妙用亦自可采而至鼎器一<lb/>
<pb n="KR4e0202_WYG_008-19a"/>
章所謂偃月鑪者必取之女子之身中則謬矣吾獨怪<lb/>
其妄引儒釋狎侮聖言以為其罪不減調逹善星於悟<lb/>
眞篇後巳詳言之邇來江陵宜黄尚遭毒手不知二大<lb/>
夫下泥犂阿鼻時亦與此老革相見否<lb/>
　　書李素菴中和集後<lb/>
余始得此書而讀之覺其緊爽有味其於一切内外丹<lb/>
藥吐納伸經之術如黄庭參同悟眞之類皆指以為傍<lb/>
門小道而究其大指多出禪門如四祖啓法融南嶽醒<lb/>
<pb n="KR4e0202_WYG_008-19b"/>
大寂語又雜以中庸飾之大要欲成一家言耳非必有<lb/>
所得也吾所聞如尹蓬頭赤肚子所見如閻蓬頭劉大<lb/>
瓢軰逺者至數百嵗邇者亦自强力飲噉兼人旁門小<lb/>
道行之久久亦自有益第不能出世耳此曹子眉山公<lb/>
所謂啖猪肉者也李先生所謂談龍肉羙者也<lb/>
　<lb/>
　<lb/>
　讀書後巻八<lb/>
</p>
<p>
</p>
  </div>
        </body>
</text>\m</TEI>
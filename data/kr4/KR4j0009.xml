<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>書舟詞</head> <lb/>
    <p>
<pb n="KR4j0009_WYG_001-1a"/>
欽定四庫全書<lb/>
　書舟詞<lb/>
　　　　　　　　　　　　　　宋　程垓　撰<lb/>
　　摸魚兒<lb/>
掩凄涼黄昏庭院角聲何處嗚咽矮窓曲屋風燈冷還<lb/>
是苦寒時節凝竚切念翠被熏籠夜夜成虛設倚闌愁<lb/>
絶聽鳯竹聲中犀幃影外<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>釀寒雪　傷心處却憶<lb/>
當年輕别梅花滿院初發吹香弄蕊無人見惟見暮雲<lb/>
<pb n="KR4j0009_WYG_001-1b"/>
千疊情未徹又誰料而今好夢分胡越不堪重説但記<lb/>
得當初重門鎖處猶有夜深月<lb/>
　　洞庭春色<lb/>
錦字親裁淚巾偷裛細説舊時記笑桃門巷妝窺寳靨<lb/>
弄花庭榭香溼羅衣幾度相隨遊冶去任月細風尖猶<lb/>
未歸多少事有垂楊眼見紅燭心知　如今事都過也<lb/>
但贏得雙鬢成絲歎半妝紅豆相思有分兩分青鏡重<lb/>
合難期惆悵一春飛絮亂夢悠颺教人分付誰銷魂處又<lb/>
<pb n="KR4j0009_WYG_001-2a"/>
梨花雨暗半掩重扉<lb/>
　　南浦<lb/>
金鴨嬾熏香向晚來春酲一枕無緒濃綠漲瑤窓東風<lb/>
外吹盡亂紅飛絮無言竚立斷腸惟有流鶯語碧雲欲<lb/>
暮空惆悵韶華一時虛度　追思舊日心情記題葉西<lb/>
樓吹花南浦老去覺懽疎傷春恨都付斷雲殘雨黃昏<lb/>
院落問誰猶在凭闌處可堪杜宇空只解聲聲催他春<lb/>
去<lb/>
<pb n="KR4j0009_WYG_001-2b"/>
　　水龍吟<lb/>
夜來風雨囱囱故園定是花無幾愁多愁極等閒孤負<lb/>
一年芳意栁困花慵杏青梅小對人容易算好春長在<lb/>
好花長見元只是人顦顇　回首南池舊事恨星星不<lb/>
堪重記如令但有看花老眼傷時清淚不怕逢花瘦只<lb/>
愁怕老來風味待繁紅亂處留雲借月也須拚醉<lb/>
　　四代好<lb/>
翠幙東風早蘭窓夢又被鶯聲驚覺起來空對平階弱<lb/>
<pb n="KR4j0009_WYG_001-3a"/>
絮滿庭芳草厭厭未欣懷抱記栁外人家曾到凭畫闌<lb/>
那更春好花好酒好人好　春好尚恐闌珊花好又怕<lb/>
飄零難保直饒酒好未扺意中人好相逢盡拚醉倒<lb/>
况人與才情未老又豈關春去春來花愁花惱<lb/>
　　朩蘭花慢<hi>春怨</hi>
倩嬌鶯婉燕説不盡此時情正小院春闌芳園晝鎖人<lb/>
去花零慿高試囘望眼奈遥山逺水隔重雲誰遣風狂<lb/>
雨橫便教無計留春　情知雁杳與鴻冥自難寄丁寧<lb/>
<pb n="KR4j0009_WYG_001-3b"/>
縱栁院顰深桃門笑在知屬何人衣篝幾囘忘了奈殘<lb/>
香猶有舊時熏空使風頻巻絮為他飄蕩花城<lb/>
　　念奴嬌<hi>秋夜</hi>
秋風秋雨正黃昏供斷一窓愁絶帶減衣寛誰念我難<lb/>
忍重城離别轉枕褰帷挑燈整被總是相思切知他别<lb/>
後負人多少風月　不是怨極愁濃只愁重見了相思<lb/>
難説料得新來魂夢裏不管飛來蝴蝶排悶人間寄愁<lb/>
天上終有歸時節如今無奈亂雲依舊千疊<lb/>
<pb n="KR4j0009_WYG_001-4a"/>
　　閨怨無悶<lb/>
天與多才不合更與殢栁憐花情分甚總為才情惱人<lb/>
方寸早是春殘花褪也不料一春都成病自失笑因甚<lb/>
腰圍半減淚珠頻搵　難省也怨天也自恨怎免千般<lb/>
思忖倩人説與又却不忍拚了一生愁悶又只恐愁多<lb/>
無人問到這裏天也憐人看他穩也不穩<lb/>
　　八聲甘州<lb/>
問東君既解遣花開不合放花飛念春風枝上一分花<lb/>
<pb n="KR4j0009_WYG_001-4b"/>
減一半春歸忍見千紅萬紫容易漲桃溪花自隨流水<lb/>
無計追隨　不忍憑高南望記舊時行處芳意菲菲嘆<lb/>
年來春減花與故人非縱使梁園賦猶在奈長卿老去<lb/>
亦何為空搔首亂雲堆裏立盡斜暉<lb/>
　　滿庭芳<hi>時在臨安晚秋登臨</hi>
南月驚烏西風破雁又是秋滿平湖採蓮人盡寒色戰<lb/>
菰蒲舊信江南好景一萬里輕覓蓴鱸誰知道吳儂未<lb/>
識蜀客已情孤　憑高增悵望湘雲盡處都是平蕪問<lb/>
<pb n="KR4j0009_WYG_001-5a"/>
故鄉何日重見吾廬縱有荷紉芰製終不似菊短籬疎<lb/>
歸情逺三更雨夢依舊遶庭梧<lb/>
　　玉漏遲<lb/>
一春渾不見那堪又是花飛時節忍對危闌數曲暮雲<lb/>
千疊門外星星栁眼看誰似當時風月愁萬結憑誰為<lb/>
我慇懃低説　不是慣却春心奈新燕傳情舊鶯饒舌<lb/>
冷篆餘香莫放等閒消歇縱使繁紅褪盡猶自有酴醿<lb/>
堪折魂夢切不耐飛來蝴蝶<lb/>
<pb n="KR4j0009_WYG_001-5b"/>
　　滿江紅<hi>憶别</hi>
門掩垂楊寳香度翠簾重疊春寒在羅衣初試素肌猶<lb/>
怯薄靄籠花天欲暮小風送角聲初咽但獨褰幽幌悄<lb/>
無言傷離别　衣上雨眉間月滴不盡顰空切羨栖梁<lb/>
歸燕入簾雙蝶愁緒多於花絮亂柔腸過似丁香結問<lb/>
甚時重理錦囊書從頭説<lb/>
　　又<lb/>
水逺山明秋容淡不禁搖落况正是樓臺高處晚涼猶<lb/>
<pb n="KR4j0009_WYG_001-6a"/>
薄月在衣裳風在袖氷生枕簟香生幙算四時佳處是<lb/>
清秋須行樂　東籬下西窓角尋舊菊催新酌笑廣平<lb/>
何事對秋蕭索搖葉聲聲深院宇折荷寸寸閒池閣待<lb/>
歸來閒把朩犀花重熏却<lb/>
　　又<lb/>
葺屋為舟身便是烟波釣客况人間元似泛家浮宅秋<lb/>
晚雨聲篷背穏夜深月影窓櫺白有滿船詩酒滿船書隨<lb/>
宜索　也不怕雲濤隔也不怕風帆側但獨醒還睡自<lb/>
<pb n="KR4j0009_WYG_001-6b"/>
歌還歇卧後從教鰍鱔舞醉來一任乾坤窄恐有時撑<lb/>
向大江頭占風色<lb/>
　　雪獅兒<lb/>
斷雲低晚輕烟帶暝風驚羅幙數㸃梅花香倚雪窓搖<lb/>
落紅爐對謔正酒面瓊酥初削雲屏煗不知門外月寒<lb/>
風惡　迤邐慵雲半掠笑盈盈閒弄寳箏絃索煗極生<lb/>
春已向橫波先覺花嬌栁弱漸倚醉要人扶著低告訢<lb/>
早把被香熏却<lb/>
<pb n="KR4j0009_WYG_001-7a"/>
　　攤破江城子<lb/>
娟娟霜月又侵門對黃昏怯黃昏愁把梅花獨自泛清<lb/>
樽酒又難禁花又惱漏聲逺一更更總斷魂　斷魂斷<lb/>
魂不堪聞被半溫香半溫睡也睡也睡不穏誰與溫存<lb/>
只有床前紅燭伴啼痕一夜無眠連曉角人瘦也比梅<lb/>
花瘦幾分<lb/>
　　驀山溪<lb/>
老來風味是事都無可只愛小書舟賸圍著琅玕幾個<lb/>
<pb n="KR4j0009_WYG_001-7b"/>
呼風約月隨分樂生涯不羨富不憂貧不怕烏蟾墮<lb/>
三盃徑醉轉覺乾坤大醉後百篇詩儘從他龍吟鶴和<lb/>
升沈萬事還與本來天青雲上白雲間一任安排我<lb/>
　　最高樓<lb/>
舊心事説著兩眉羞記得凭肩遊緗裙羅襪桃花岸薄<lb/>
衫輕扇杏花樓幾番行幾番醉幾番留　也誰料春風<lb/>
吹已斷又誰料朝雲飛亦散天易老恨難酬蜂兒不解<lb/>
知人苦燕兒不解説人愁舊情懷消不盡幾時休<lb/>
<pb n="KR4j0009_WYG_001-8a"/>
　　瑤堦草<lb/>
空山子規呌月破黃昏冷簾幙風輕綠暗紅又盡自從<lb/>
别後粉銷香膩一春成病那堪晝閒日永　恨難整起<lb/>
來無語綠萍破處池光淨悶理殘妝照花獨自憐瘦影<lb/>
睡來又怕飲來越醉醒來却悶看誰似我孤另<lb/>
　　上平曲<hi>惜春</hi>
愛春歸憂春去為春忙旋㸃檢雨障雲防遮紅䕶綠翠<lb/>
幃羅幙任高張海棠明月杏花天更惜濃芳　喚鶯吟<lb/>
<pb n="KR4j0009_WYG_001-8b"/>
招蝶拍迎栁舞倩桃妝盡呼起萬籟笙簧一觴一咏儘<lb/>
教陶寫繡心腸笑他人世漫嬉遊擁翠偎香<lb/>
　　孤鴈兒<lb/>
在家不覺窮冬好向客裏方知道故園梅子正開時記<lb/>
得清樽頻倒高燒紅蠟㬉熏羅幌一任花枝惱　如今<lb/>
客裏傷懷抱忍雙鬢隨花老小窓獨自對黃昏只有月<lb/>
華飛到假饒眞個雁書頻寄何似歸來早<lb/>
　　又<hi>有尼從人而復出者戱用張子野事賦此</hi>
<pb n="KR4j0009_WYG_001-9a"/>
雙鬟乍綰橫波溜記當日香心透誰教容易逐雞飛輸<lb/>
却春風先手天公元也管人憔悴放出花枝瘦　幾宵<lb/>
和月來相就問何處春山鬬祇應深院鎖嬋娟枉却嬌<lb/>
花時候何時為我小梯橫閣試約黃昏後<lb/>
　　一樷花<hi>閨怨街或刻御  行</hi>
傷春時候一憑闌何况别離難東風只解催人去也不<lb/>
道鶯老花殘青牋未約紅綃忍淚無計鎖征鞍　寳釵<lb/>
瑤鈿一時閒此恨苦天慳如今直恁抛人去也不念人<lb/>
<pb n="KR4j0009_WYG_001-9b"/>
瘦衣寛歸來忍見重樓淡月依舊五更寒<lb/>
　　祝英臺近<hi>晩春</hi>
墜紅輕濃綠潤深院又春晚睡起厭厭無語小妝懶可<lb/>
堪三月風光五更魂夢又都被杜鵑催趲　怎消遣人<lb/>
道愁與春歸春歸愁未斷閒倚銀屏羞怕淚痕滿斷腸<lb/>
沈水重熏瑤琴閒理奈依舊夜寒人逺<lb/>
　　碧牡丹<lb/>
睡起情無著曉雨盡春寒弱酒盞飄零幾日頓疎行樂<lb/>
<pb n="KR4j0009_WYG_001-10a"/>
試數花枝間此情何若為誰開為誰落　正愁却不是<lb/>
花情薄花元笑人蕭索舊觀千紅至今泠夢難託燕麥<lb/>
春風更幾人驚覺對花羞為花惡<lb/>
　　小桃紅<lb/>
不恨殘花嚲不恨殘春破只恨流光一年一度又催新<lb/>
火縱青天白日繫長繩也留春得麽　花院從教鎖春<lb/>
事從教過燒笋園林嘗梅臺榭有何不可已安排珍簟<lb/>
小胡床待日長閒坐<lb/>
<pb n="KR4j0009_WYG_001-10b"/>
　　紅娘子<lb/>
小小閒窓底曲曲深屏裏一枕新涼半床明月留人歡<lb/>
意奈梅花引裏喚人行苦隨他無計　幾㸃清觴淚數<lb/>
曲烏絲紙見少離多心長分短如何得是到如今留下<lb/>
許多愁枉教人憔悴<lb/>
　　天仙子<lb/>
慘慘霜林冬欲盡又是溪梅寒弄影矮窓曲屋夜香燒<lb/>
人已靜燈垂燼㸃滴芭蕉和雨聴　約個歸期猶未定<lb/>
<pb n="KR4j0009_WYG_001-11a"/>
一夜夢魂終不穏知他勾得許多情眞個悶無人問説<lb/>
與畫樓應不信<lb/>
　　青玉案<hi>用賀方囘韻</hi>
寳林巖畔凌雲路記藉草尋梅去詠綠書紅知幾度行<lb/>
雲歸後碧雲遮斷寂寞人何處　一聲長笛江天暮别<lb/>
後誰吟倚樓句勻面照溪心已許欲憑錦字寫人愁去<lb/>
生怕梨花雨<lb/>
　　芭蕉雨<lb/>
<pb n="KR4j0009_WYG_001-11b"/>
雨過涼生藕葉晩庭消盡暑渾無熱枕簟不勝香滑爭<lb/>
奈寳帳情生金尊意愜　玉人何處夢蝶思一見氷雪<lb/>
須寫個帖兒丁寧説試問道肯來麽今夜小院無人重<lb/>
樓有月<lb/>
　　酷相思<hi>惜别</hi>
月掛霜林寒欲墜正門外催人起奈離别如今眞個是<lb/>
欲住也留無計欲去也來無計　馬上離情衣上淚各<lb/>
自供憔悴問江路梅花開也未春到也須頻寄人到也<lb/>
<pb n="KR4j0009_WYG_001-12a"/>
須頻寄<lb/>
　　漁家傲<hi>彭門道中早起</hi>
野店無人霜似水清燈照影寒侵被門外行人催客起<lb/>
因個事老來方有思家淚　寄問梅花開也未愛花只<lb/>
有歸來是想見小喬歌舞地渾含喜天涯不念人憔悴<lb/>
　　又<lb/>
獨朩小舟烟雨溼燕兒亂㸃春江碧江上青山隨意覓<lb/>
人寂寂落花芳草催寒食　昨夜青樓今日客吹愁不<lb/>
<pb n="KR4j0009_WYG_001-12b"/>
得東風力細拾殘紅書怨泣流水急不知那個傳消息<lb/>
　　攤破南鄉子<lb/>
休賦惜春詩留春住説與人知一年已負東風瘦説愁<lb/>
説恨數期數刻只望歸時　莫怪杜鵑啼眞個也喚得<lb/>
人歸歸來休恨花開了梁間燕子且教知道人也雙飛<lb/>
　　破陣子<lb/>
小小紅泥院宇深深翠色屏幃簇定熏爐酥酒軟門外<lb/>
東風寒不知恰疑三月時　釵影半欹綠子歌聲輕度<lb/>
<pb n="KR4j0009_WYG_001-13a"/>
紅兒醉裏不愁更漏斷更要梅花看幾枝起來霜月低<lb/>
　　折紅英<hi>即釵頭鳯正伯更名折紅英</hi>
桃花煗楊花亂可憐朱户春强半長記憶探芳日笑凭<lb/>
郎肩殢紅偎碧惜惜惜　春宵短離腸斷淚痕長向東<lb/>
風滿憑青翼問消息花謝春歸幾時來得憶憶憶<lb/>
　　一剪梅<lb/>
舊日心期不易招重來孤負幾個良宵尋常不見儘相<lb/>
邀見了知他許大無聊　昨夜梅花揷翠翹影落清溪<lb/>
<pb n="KR4j0009_WYG_001-13b"/>
應也魂消假饒真個住山腰那個金章換得漁樵<lb/>
　　又<lb/>
小㑹幽歡整及時花也相宜人也相宜寳香未斷燭光<lb/>
低莫厭盃遲莫恨歡遲　夜漸深深漏漸稀風已侵衣<lb/>
露已沾衣一盃重勸莫相違何似休歸何自同歸<lb/>
　　又<lb/>
斗轉參橫一夜霜玉律聲中又報新陽起來無緒賦行<lb/>
藏只喜人間一線添長　簾幙埀埀月半廊節物心情<lb/>
<pb n="KR4j0009_WYG_001-14a"/>
都付椒觴年華漸晩鬢毛蒼身外功名休苦思量<lb/>
　　臨江仙<hi>合江放舟</hi>
送我南來舟一葉誰教催動鳴榔高城不見水茫茫雲<lb/>
灣纔幾曲折盡九囘腸　買酒澆愁愁不盡江烟也共<lb/>
凄涼和天瘦了也何妨只愁今夜雨更做淚千行<lb/>
　　又<lb/>
濃綠鎖窓閒院靜照人明月團團夜長幽夢見伊難瘦<lb/>
從香臉薄愁到翠眉殘　只道花時容易見如今花盡<lb/>
<pb n="KR4j0009_WYG_001-14b"/>
春闌畫樓依舊五更寒可憐紅繡被空記合時歡<lb/>
　　鳯棲梧<hi>客臨安連日愁霖旅枕無寐起作</hi>
九月江南烟雨裏客枕凄涼到曉渾無寐起上小樓觀<lb/>
海氣昏昏半約漁樵市　斷鴈西邊家萬里料得秋來<lb/>
笑我歸無計劒在床頭書在几未甘分付黃花淚<lb/>
　　又<lb/>
有客錢塘江上住十日亝居九日愁風雨斷送一春彈<lb/>
指去荷花又遶南山渡　湖上幽尋君已許消息不來<lb/>
<pb n="KR4j0009_WYG_001-15a"/>
望得行雲暮芳草夢魂應記取不成忘却池塘句<lb/>
　　又<lb/>
門外飛花風約住消息江南已釀黃梅雨蜀客望鄉歸<lb/>
不去當時不合催南渡　憂國丹心曽獨許縱吐長虹<lb/>
不奈斜陽暮莫道春光難攬取少陵辦得尋花句<lb/>
　　又<hi>南窓偶題</hi>
薄薄窓油清似鏡兩面疎簾四壁文書靜小篆焚香消<lb/>
日永新來識得閒中性　人愛人嫌都莫問絮自沾泥<lb/>
<pb n="KR4j0009_WYG_001-15b"/>
不怕東風𦂳只有詩狂消不盡夜來題破窓花影<lb/>
　　又<hi>送子㢘姪南下</hi>
九月重湖寒意早目斷黃雲冉冉連衰草慘别臨江愁<lb/>
滿抱酒樽時事都相惱　聞道吳天消息好鵷鷺西池<lb/>
咫尺君應到若見故人相問勞為言未分書舟老<lb/>
　　又<hi>下十闋或另刻蝶戀花</hi>
日下船篷人未起一個燕兒説盡傷春意江上殘花能<lb/>
有幾風催雨促成容易　湖海客心千萬里著力東風<lb/>
<pb n="KR4j0009_WYG_001-16a"/>
催得人行未相次桃花三月水菱歌誰伴西湖醉<lb/>
　　又<lb/>
滿路梅英飛雪粉臨水人家先得春光嫩樓底杏花樓<lb/>
外影牆東栁線牆西恨　擷翠揉紅何處問㬉入眉峰<lb/>
已作傷春困歸路月痕彎一寸芳心只為東風損<lb/>
　　又<hi>春風一夕浩蕩曉來栁色一新</hi>
寒意勒花春未足只有東風不管春拘束楊栁滿城吹<lb/>
又綠可人青眼還相屬　小葉星星眠未熟看盡行人<lb/>
<pb n="KR4j0009_WYG_001-16b"/>
唱徹陽關曲心事一春何計續芳條未展眉先蹙<lb/>
　　又<hi>自東江椉晴過蟇頥渚園小飲</hi>
晴帶溪光春自媚繞翠縈青來約東風醉雲補斷山疎<lb/>
復綴雨囘綠野清還麗　挂杖不妨舒客意臨水人家<lb/>
問有花開未江左風流今有幾逢春不要人憔悴<lb/>
　　又<lb/>
翠幙成隂簾拂地池館無人四面生涼意荷氣竹香俱<lb/>
細細分明著莫清風袂　玉枕如氷笙似水纔軃橫釵<lb/>
<pb n="KR4j0009_WYG_001-17a"/>
早被鶯呼起今夜月明人未睡只消三四分來醉<lb/>
　　又<lb/>
畫閣紅爐屏四向梅擁寒香次第侵帷帳燭影半低花<lb/>
影幌修眉正在花枝傍　殢粉偎香羞一晌未識春風<lb/>
已覺春情蕩醉裏不知霜月上歸來已踏梅花浪<lb/>
　　又<lb/>
樓角吹花烟月墮的皪韶妍又向梅心破釵上綵旛看<lb/>
一個賞心已覺春生坐　莫恨年華風雨過人日嬉遊<lb/>
<pb n="KR4j0009_WYG_001-17b"/>
次第連燈火翠幄高張金盞大已拚醉袖隨香嚲<lb/>
　　又<lb/>
小院菊殘烟雨細天氣淒涼惱得人憔悴被㬉橙香羞<lb/>
早起玉釵一任慵雲墜　樓上珠簾鈎也未數尺遥山<lb/>
供盡傷高意竚立不禁殘酒味繡羅依舊和香睡<lb/>
　　又<hi>月下有感</hi>
小院秋光濃欲滴獨自鈎簾細數歸鴻翼鴻斷天高無<lb/>
處覓矮窓催暝蛩催織　涼月去人纔數尺短髮蕭騷<lb/>
<pb n="KR4j0009_WYG_001-18a"/>
醉傍西風立愁眼望天收不得露華衣上三更溼<lb/>
　　又<lb/>
晴日溪山春可數水遶池塘知有人家住盡日尋花花<lb/>
不語舊時春恨還如許　苦恨東風無意緒只解催花<lb/>
不解催人去日晩荒烟迷古戍斷魂正在梅花浦<lb/>
　　醉落魄<hi>賦石榴花</hi>
夏園初結綠深深處紅千疊杜鵑過盡芳菲歇只道無<lb/>
春滿意春猶愜　折來一㸃如猩血透明冠子輕盈帖<lb/>
<pb n="KR4j0009_WYG_001-18b"/>
芳心蹙破情尤切不管花殘猶自揀雙葉<lb/>
　　又<hi>别少城舟宿黃龍</hi>
風催雨促今番不似前歡足早來最苦離情毒唱我新<lb/>
詞掩著面兒哭　臨行只怕人行速慇勤更寫多情曲<lb/>
相逢已是腰如束從此知他還减幾分玉<lb/>
　　又<lb/>
晩涼時節翠梧風定蟬聲歇有人睡起香浮頰倚著闌<lb/>
干笑揀青荷葉　如今往事愁難説曲池依舊閒風月<lb/>
<pb n="KR4j0009_WYG_001-19a"/>
田田翠蓋香羅疊留得露痕都是淚珠結<lb/>
　　南鄉子<lb/>
幾日訴離樽歌盡陽關不忍分此度天涯真個去銷魂<lb/>
相送黃花落葉村　斜日又黃昏蕭寺無人半掩門今<lb/>
夜粉香明月淚休論只要羅巾記舊痕<lb/>
　　浪淘沙<lb/>
纔合又輕離心事多違小窓燈影記親移可奈酒酣花<lb/>
困處不省人歸　山翠又如眉腸斷幽期相思有夢阿<lb/>
<pb n="KR4j0009_WYG_001-19b"/>
誰知莫遣重來風絮亂不似當時<lb/>
　　又<lb/>
老去嬾尋花獨自生涯幾枝疎影浸窓紗昨夜月來人<lb/>
不睡看盡橫斜　門外欲啼鴉香意凌霞從渠千樹遶<lb/>
人家世上一枝元也足不要隨他<lb/>
　　鵲橋仙<hi>秋日寄懷</hi>
角聲吹月風聲落枕夢與柔腸俱斷誰教當日太情濃<lb/>
颺不下新愁一段　黃花開了梅花開未曾約那時相<lb/>
<pb n="KR4j0009_WYG_001-20a"/>
見莫教容易負幽期怕真個孤他淚眼<lb/>
　　虞美人<hi>春愁</hi>
輕紅短白東城路憶得分襟處栁絲無賴舞春柔不繫<lb/>
離人只解繫離愁　如今花謝春將老栁下無人到月<lb/>
明門外子規啼喚得人愁爭似喚人歸<lb/>
　　朩蘭花<lb/>
疎枝半作窺窓老又是一年春意早風低小院得香遲<lb/>
月傍女牆和影好　去年苦被離情惱今日逢花休草<lb/>
<pb n="KR4j0009_WYG_001-20b"/>
草後時花紫盡從他且趂先春拚醉倒<lb/>
　　又<hi>二江得書作</hi>
别時已有重來願誰料情多天不管分明咫尺是青樓<lb/>
抵死濃雲遮得徧　寄聲只倚西飛雁雁落書囘空是<lb/>
怨領愁歸去有誰知水又茫茫山又斷<lb/>
　　瑞鷓鴣<hi>瑞香</hi>
東風冷落舊梅臺猶喜山花拂面開紺色染衣春意淨<lb/>
水沈熏骨晩風來　柔條不學丁香結矮樹仍參茉莉<lb/>
<pb n="KR4j0009_WYG_001-21a"/>
栽安得方盆載幽植道人隨處作香材<lb/>
　　又<hi>春日南園</hi>
門前楊栁綠成隂翠塢籠香徑自深遲日㬉熏芳草眼<lb/>
好風輕撼落花心　無多春恨鶯難語最晩朝眠蝶易<lb/>
尋惟有狂酲不相貸釀成憔悴到如令<lb/>
　　鷓鴣天<lb/>
昨夜思量直到明拂明心緒更愁人風枝露葉高低怨<lb/>
冷雨寒烟各自經　休賴酒莫求神為誰教爾許多情<lb/>
<pb n="KR4j0009_WYG_001-21b"/>
如今早被思量損好更當時做弄成<lb/>
　　又<lb/>
朩落江空又一秋大寒幾日不登樓紅綃帳裏橙猶在<lb/>
青瑣窓深菊未收　新畫閣小書舟篆烟熏得晩香留<lb/>
只因貪伴開爐酒惱得紅兒一夜謳<lb/>
　　又<hi>寄少城</hi>
淚溼芙蓉城上花片飛何事苦參差鎖深不奈鶯無語<lb/>
巢穏爭如燕有家　情未老鬢先華可憐各自淡生涯<lb/>
<pb n="KR4j0009_WYG_001-22a"/>
楊花不解知人意猶自沾泥也學他<lb/>
　　浪淘沙<lb/>
山盡兩溪頭水合天浮行人莫賦大江愁且是芙蓉城<lb/>
下水還送歸舟　魚雁兩悠悠烟斷雲收誰教此水却<lb/>
西流載我相思千㸃淚還與青樓<lb/>
　　雨中花令<lb/>
聞説海棠開盡了怎生得夜來一笑顰綠枝頭落紅㸃<lb/>
裏問有愁多少　小院閉門春悄悄禁不得瘦腰如嫋<lb/>
<pb n="KR4j0009_WYG_001-22b"/>
豆蔲濃時酴醿香處試把菱花照<lb/>
　　又<lb/>
舊日愛花心未了𦂳消得花時一笑幾日春寒連宵雨<lb/>
悶不道幽歡少　記得去年深院悄梁畔一枝香嫋嫋<lb/>
説與西樓後來明月莫把梨花照<lb/>
　　又<lb/>
巻地芳春都過了花不語對人含笑花與人期人憐花<lb/>
病瘦似人多少　聞道重門深悄悄愁不盡露啼烟嫋<lb/>
<pb n="KR4j0009_WYG_001-23a"/>
斷得相思除非明月不把花枝照<lb/>
　　望江南<hi>夜泊龍橋灘前遇雨作</hi>
蓬上雨蓬底有人愁身在漢江東畔去不知家在錦江<lb/>
頭烟水兩悠悠　吾老矣心事幾時休沈水熨香年似<lb/>
日薄雲埀帳夏如秋安得小書舟<hi>家有擬舫名書舟</hi>
　　望秦川<hi>早春感懷</hi>
栁弱眠初醒梅殘舞尚癡春隂將冷傍簾幃又是東風<lb/>
和恨向人歸　樂事燈前記愁腸酒後知老來無計遣<lb/>
<pb n="KR4j0009_WYG_001-23b"/>
芳時只有閒情隨分品花枝<lb/>
　　又<lb/>
竹粉翻新籜荷花拭靚妝斷雲侵晩度橫塘小扇斜釵<lb/>
依約傍牙床　蘸蜜分紅茘傾筒瀉碧香醉時風雨醒<lb/>
時涼明月多情依舊過西廂<lb/>
　　又<lb/>
翠黛隨妝淺銖衣稱體香好風偏與十分涼却扇含情<lb/>
獨自遶池塘　碧藕絲絲嫩紅榴葉葉雙牽絲摘葉為<lb/>
<pb n="KR4j0009_WYG_001-24a"/>
誰忙情到厭厭拚醉又何妨<lb/>
　　南歌子<lb/>
雨燕翻新幙風鴉遶舊枝畫堂春盡日遲遲又是一番<lb/>
平綠漲西池　病起尊難盡腰寛帶易埀不堪村落子<lb/>
規啼問道行人一去幾時歸<lb/>
　　又<hi>楊光輔又寄示尋春</hi>
淡靄籠青瑣輕寒薄翠綃有人憔悴帶寛腰又見東風<lb/>
不忍見柔條　悶酒尊難盡閒香篆易銷夜來溪雪已<lb/>
<pb n="KR4j0009_WYG_001-24b"/>
平橋溪上梅魂憑仗一相招<lb/>
　　又<hi>早春</hi>
梅塢飛香定蘭窓翠色齊水邊沙際又春歸領略東風<lb/>
能有幾人知　愛月眠須晩尋花去未遲誰家庭院更<lb/>
芳菲費盡才情休負一春詩<lb/>
　　又<lb/>
荷蓋傾新綠榴巾蹙舊紅水亭烟榭晩涼中又是一鈎<lb/>
新月靜房櫳　絲藕清如雪幮紗薄似空好懐今夜與<lb/>
<pb n="KR4j0009_WYG_001-25a"/>
誰同喚取玉人來共一簾風<lb/>
　　又<lb/>
野水尋溪路青山踏晩春偶來相值却鍾情一樹瓊瑤<lb/>
洗盡客衣襟　曲沼通詩夢幽窓淨俗塵何時散髮伴<lb/>
襜裙後夜相思生怕月愁人<lb/>
　　入塞<lb/>
好思量正秋風半夜長奈銀釭一㸃耿耿背西窓衾又<lb/>
涼枕又涼　露華凄凄月半床照得人真箇斷腸窓前<lb/>
<pb n="KR4j0009_WYG_001-25b"/>
誰<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>朩犀黃花也香夢也香<lb/>
　　西江月<lb/>
衆綠初圍夏䕃老紅猶駐春妝畫簾燕子日偏長靜看<lb/>
新雛來往<lb/>
<hi>原缺後段</hi>
　　又<hi>或與上文混作一闋非情兹調雖有後段更韻者玩此詞文  逈非一闋</hi>
<hi>原缺前段</hi>
　　　　　汲井漫隨蘭炷心情半怯羅衣粉香銷盡<lb/>
<pb n="KR4j0009_WYG_001-26a"/>
無人覻只門外子規啼<lb/>
　　又<lb/>
牆外雨肥梅子堦前水遶荷花隂隂庭户薰風滿水紋<lb/>
簟怯菱芽　春盡難憑燕語日長惟有蜂衙沈香火冷<lb/>
珠簾暮箇人在碧窓紗<lb/>
　　眼兒媚<lb/>
一枝烟雨瘦東牆真箇斷人腸不為天寒日暮誰憐水<lb/>
逺山長　相思月底相思竹外猶自禁當只恐玉樓貪<lb/>
<pb n="KR4j0009_WYG_001-26b"/>
夢輸他一夜清香<lb/>
　　朝中措<lb/>
矮窓西畔翠荷香人在小池塘何事未拈棋局却來閒<lb/>
倚胡床　金盆弄水玉釵嚲鬢妝嬾何妨莫道困來不<lb/>
飲今宵恰恨天涼<lb/>
　　又<hi>茶詞</hi>
華筵飲散撤芳尊人影亂紛紛且約玉驄留住細將團<lb/>
鳯平分　一甌看取招囘酒興爽徹詩魂歌罷清風兩<lb/>
<pb n="KR4j0009_WYG_001-27a"/>
腋歸來明月千門<lb/>
　　又<hi>湯詞</hi>
龍團分罷覺芳滋歌徹碧雲詞翠袖且留纎玉沈香載<lb/>
捧水甆　一聲清唱半甌輕啜愁緒如絲記取臨分餘<lb/>
味圖教歸後相思<lb/>
　　又<hi>詠三十九數</hi>
真遊六六洞中仙騎鶴下三天休道日斜嵗暮行年方<lb/>
是韶華　相逢一笑此心不動須待明年要得安排穏<lb/>
<pb n="KR4j0009_WYG_001-27b"/>
當除非四十相連<hi>樂天詩有行年三十九嵗暮日斜時之句</hi>
　　又<lb/>
片花飛後水東流無計挽春留香小誰栽杜若夢囘依<lb/>
舊揚州　破𤓰年在嬌花艷冶舞栁纎柔莫道劉郎霜<lb/>
鬢才情未放春休<lb/>
　　烏夜啼<lb/>
楊栁拖烟漠漠梨花<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>月溶溶吹香院落春還盡憔悴<lb/>
立東風　只道芳時易見誰知密約難通芳園遶徧無<lb/>
<pb n="KR4j0009_WYG_001-28a"/>
人間獨自拾殘紅<lb/>
　　又<hi>醉枕不能眠</hi>
白酒欺人易醉黃花笑我多愁一年只有秋光好獨自<lb/>
却悲秋　風急常吹夢去月遲多為人留半黃橙子和<lb/>
詩巻空自伴床頭<lb/>
　　又<lb/>
綠外深深栁巷紅間曲曲花樓一春想見貪遊冶不道<lb/>
有人愁　三月東風易老幾宵明月難留酴醿白盡窓<lb/>
<pb n="KR4j0009_WYG_001-28b"/>
前也還肯醉來否<lb/>
　　又<lb/>
靜院槐風綠漲小窓梅雨黃埀欲看春事留連處惟有<lb/>
夜寒知　夢裏閒消午醉埽花共坐風凉歸來窓北胡<lb/>
床興在羲皇以上<lb/>
　　虞美人影<lb/>
粉霜拂拂凝香砌醞釀梅花天氣月上小窓如水冷<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>
人無寐　平生可慣閒憔悴擔負新愁不起消遣夜長<lb/>
<pb n="KR4j0009_WYG_001-29a"/>
無計只倚熏香睡<lb/>
　　一落索<lb/>
門外鶯寒楊栁正減歡疎酒春陰早是做人愁更何况<lb/>
花飛後　莫倚東風消瘦有酴醿入手儘偎香玉醉何<lb/>
妨任花落愁依舊<lb/>
　　又<hi>歌者索詞名一東</hi>
小小腰身相稱更著人心性一聲歌起繡簾隂都遏住<lb/>
行雲影　聞道玉郎家近被春風勾引從今莫怪一東<lb/>
<pb n="KR4j0009_WYG_001-29b"/>
看自壓盡人間韻<lb/>
　　憶秦娥<lb/>
青門深海棠開盡春陰陰春陰陰萬里雲水一寸歸心<lb/>
　玉樓深鎖烟消沈知他何日同登臨同登臨待收紅<lb/>
淚細説如今<lb/>
　　又<lb/>
情脈脈半黃橙子和香擘和香擘分明記得袖香薰窄<lb/>
　别來人逺關山隔見梅不忍和花摘和花摘有書無<lb/>
<pb n="KR4j0009_WYG_001-30a"/>
雁寄誰歸得<lb/>
　　又<lb/>
愁無語黃昏庭院黃梅雨黃梅雨新愁一寸舊愁千縷<lb/>
　杜鵑呌斷空山苦相思欲寄人何許人何許一重雲<lb/>
斷一重山阻<lb/>
　　好事近<hi>資中道上無雙堠感懷作</hi>
别夢記春前春盡苦無歸日想見鵲聲庭院誤幾囘消<lb/>
息　萬重離恨萬重山無處説思憶只有路傍雙堠也<lb/>
<pb n="KR4j0009_WYG_001-30b"/>
隨人孤隻<lb/>
　　又<hi>待月不至</hi>
天淡一簾秋明月幾時來得何事桂低香近把清光邀<lb/>
勒　人間明晦總由天何必問通塞且為人如月好醉<lb/>
莫分南北<lb/>
　　又<lb/>
烟盡戌樓空又是一簾佳月何事山城留滯負好花時<lb/>
節　燒燈剪綵没心情應有翠娥説欲借好風吹恨奈<lb/>
<pb n="KR4j0009_WYG_001-31a"/>
亂雲愁疊<lb/>
　　又<lb/>
急雨鬧氷荷銷盡一襟煩暑趂取晩涼幽㑹近翠隂濃<lb/>
處　風梢危滴亂珠璣灑面得新句莫惜玉壺傾盡待<lb/>
月明歸去<lb/>
　　清平樂<lb/>
山城桃李催促春無幾日日為花須早起猶惜花無計<lb/>
　阿誰留得春風長教遶綠圍紅莫遣十分芳意輸他<lb/>
<pb n="KR4j0009_WYG_001-31b"/>
萬㸃愁容<lb/>
　　又<hi>酬王靜父紅朩犀詞</hi>
秋香誰買散入琉璃界㸃綴小紅全不礙還却鉛華餘<lb/>
債　夜來月底相期一枝未覺香遲恰似青綾帳底絳<lb/>
羅初試裙兒<lb/>
　　又<hi>詠雪</hi>
疎疎整整風急花無定紅燭照筵寒欲凝時見篩簾玉<lb/>
影　夜深明月籠紗醉歸掠面香斜猶有惜梅心在滿<lb/>
<pb n="KR4j0009_WYG_001-32a"/>
庭誤作吹花<lb/>
　　又<lb/>
綠深紅少栁外横橋小雙燕不知幽夢好驚起碧窓春<lb/>
曉　起來瞢𩮰多時玉臺金鏡慵移多少春愁未説却<lb/>
來閒數花枝<lb/>
　　謁金門<hi>杏花</hi>
春悄悄紅到一枝先巧酒入半腮微帶丣粉寒香未飽<lb/>
　芳意枝頭偏鬧困盡蜂鬚鶯爪擬倩玉纎和露抝情<lb/>
<pb n="KR4j0009_WYG_001-32b"/>
多愁易攪<lb/>
　　又<hi>荼䕷</hi>
花簇簇觸眼萬條埀玉小院春深窓鎖綠水沈風斷續<lb/>
　明月又侵樓曲羞向枕囊拘束只待夜深清影足醉<lb/>
來花底宿<lb/>
　　又<hi>陪蘇子重諸友飲東山</hi>
烏㡌側行徧杏花春色野意青青分隴麥人家烟水隔<lb/>
　春事莫催行客彈指青梅堪摘醉倚暮天江拍拍雨<lb/>
<pb n="KR4j0009_WYG_001-33a"/>
晴沙路白<lb/>
　　又<hi>病起</hi>
花半溼一霎晩雲籠密天氣未佳風又急小庭愁獨立<lb/>
　酒病起來無力懊惱篆烟鎖碧一晌春情無處覓小<lb/>
屏山數尺<lb/>
　　又<lb/>
春夜雨催潤栁塘花塢小院深深門幾許畫簾香一縷<lb/>
　獨立晩庭凝竚細把花枝閒數燕子不來天欲暮説<lb/>
<pb n="KR4j0009_WYG_001-33b"/>
愁無處所<lb/>
　　又<lb/>
風陣陣吹落楊花無定酒病厭厭三月盡花檀紅自隠<lb/>
　新綠軒窓清潤月影又移牆影手撚青梅無處問一<lb/>
春長悶損<lb/>
　　又<lb/>
濃睡醒驚對一簾秋影楓葉乍零風不定半窓疎雨影<lb/>
　愁與年光不盡老入星星雙鬢只擬上樓尋逺信雁<lb/>
<pb n="KR4j0009_WYG_001-34a"/>
遥烟水瞑<lb/>
　　卜算子<lb/>
枕簟暑風消簾幙秋風動月到宵來愁處明只照團衾<lb/>
鳯　去意杳無憑别語愁難送一紙魚牋枕底香且做<lb/>
新來夢<lb/>
　　又<lb/>
獨自上層樓樓外青山逺望到斜陽欲盡時不見西飛<lb/>
雁　獨自下層樓樓下蛩聲怨待到黃昏月上時依舊<lb/>
<pb n="KR4j0009_WYG_001-34b"/>
柔腸斷<lb/>
　　又<lb/>
幾日賞花天月淡荼䕷小寫盡相思喚不來又是花飛<lb/>
了　春在怕愁多春去憐歡少一夜安排夢不成月墮<lb/>
西窓曉<lb/>
　　霜天曉角<lb/>
幾夜瑣窓揭素蟾光似雪恰恨照人欹枕紗㡡爽簟紋<lb/>
滑　迤邐篆香裛好懷誰共説若是知人風味來分付<lb/>
<pb n="KR4j0009_WYG_001-35a"/>
半牀月<lb/>
　　又<lb/>
玉清氷様潔幾夜相思切誰料濃雲遮擁同心帶甚時<lb/>
結　囱囱休惜别還有來時節記取江隂歸路須共踏<lb/>
夜深月<lb/>
　　減字朩蘭花<lb/>
雙雙相並一㸃紅邊偏照映玉剪雲裁不比浮花共蒂<lb/>
開　幾囘心曲選勝摘來情自足揷向雲鬟要與仙郎<lb/>
<pb n="KR4j0009_WYG_001-35b"/>
比並看<lb/>
　　菩薩鬘<lb/>
和風映日西郊路遊人又踏青山去何處碧雲衫映溪<lb/>
纔兩三　疎松分翠黛故作羞春態囘首杏烟消月明<lb/>
歸渡橋<lb/>
　　又<lb/>
春囘綠野烟光薄低花矮栁田家樂隴麥又青青喧蜂<lb/>
閒趂人　野翁忘近逺怪識劉郎面斷却小橋溪怕人<lb/>
<pb n="KR4j0009_WYG_001-36a"/>
溪外知<lb/>
　　又<hi>訪江東外家作</hi>
畫橋拍拍春江緑行人正在春江曲花潤接平川有人<lb/>
花底眠　東風元自好只怕催花老安得萬埀楊繫教<lb/>
春日長<lb/>
　　又<lb/>
平蕪冉冉連雲綠斜陽襯雨明溪足小鴨睡晴沙翠烘<lb/>
三兩花　春光閒婉娩盡日無人見試著小屏山圖歸<lb/>
<pb n="KR4j0009_WYG_001-36b"/>
雲際看<lb/>
　　又<hi>正月三日西山即事</hi>
山頭翠樹調鶯舌山腰野菜飛黃蝶來為等閒休去成<lb/>
多少愁　小庭花朩改猶有啼痕在别後不曾看怕花<lb/>
和淚殘<lb/>
　　又<lb/>
羅衫乍試寒猶怯妬花風雨連三月燈冷閉門時有愁<lb/>
誰得知　此情真個苦只為當時語莫道絮沾泥絮飛<lb/>
<pb n="KR4j0009_WYG_001-37a"/>
魂亦飛<lb/>
　　又<lb/>
夜來花底鶯饒舌把人心事分明説許大好因緣只成<lb/>
容易傳　春闌無好計惟有歸來是從此玉臺前曉妝<lb/>
休太妍<lb/>
　　又<lb/>
小窓䕃綠清無暑篆香終日縈蘭炷氷簟漲寒濤清風<lb/>
一枕高　有人團扇却門掩庭花落少待月侵床照教<lb/>
<pb n="KR4j0009_WYG_001-37b"/>
魂夢涼<lb/>
　　又<hi>囘文</hi>
暑庭消盡風鳴樹樹鳴風盡消庭暑橫枕一聲鶯鶯聲<lb/>
一枕橫　扇紈低粉面面粉低紈扇涼月淡侵床床侵<lb/>
淡月涼<lb/>
　　又<lb/>
東風有意留人住熏風無意吹人去去住兩茫然相逢<lb/>
成短緣　平生花栁笑過後關心少今日奈情何為伊<lb/>
<pb n="KR4j0009_WYG_001-38a"/>
饒恨多<lb/>
　　又<lb/>
去年恰好雙星節鵲橋未渡人離别不恨障雲生恨他<lb/>
真個行　天涯消息近不見椉鸞影栁外鷓鴣聲幾囘<lb/>
和夢驚<lb/>
　　又<lb/>
淺寒帶暝和烟下輕陰挾雨隨風灑翠幙䕶重簾篆香<lb/>
銷半奩　平生風雨夜怕近芭蕉下今夕定愁多蕭蕭<lb/>
<pb n="KR4j0009_WYG_001-38b"/>
聲奈何<lb/>
　　又<lb/>
客窓曾剪燈花弄誰教來去如春夢冷落舊梅臺小桃<lb/>
相次開　人間春易老只有山中好閒却槿花籬莫教<lb/>
溪外知<lb/>
　　又<lb/>
曉烟籠日浮山翠春風著水囘川媚逺近碧重重人家<lb/>
山色中　野花香自度似識幽人處安得著三間與山<lb/>
<pb n="KR4j0009_WYG_001-39a"/>
終日閒<lb/>
　　又<lb/>
扶犂野老田東睡揷花山女田西醉醉眼眩東西看看<lb/>
桃滿溪　耕桑山下足紈綺人間俗莫管舊東風從教<lb/>
吹軟紅<lb/>
　　浣溪沙<hi>病中有以蘭花相供者戲書</hi>
天女慇勤著意多散花猶記病維摩肯來丈室問云何<lb/>
　腰佩摘來煩玉笋鬢香分處想秋波不知真個有情<lb/>
<pb n="KR4j0009_WYG_001-39b"/>
麽<lb/>
　　又<lb/>
遙想當年出鳯雛王<hi>闕</hi>風有未全疎祇今朱紱為誰紆<lb/>
　芳草池塘春夢後粉香簾幙曉晴初一簪華髮要人<lb/>
梳<lb/>
　　又<lb/>
翠葆扶疎傍藥闌亂飄綠沼滿書單清明時節又看看<lb/>
　小雨勒成春尾恨東風偏作夜來寒琴心老盡不須<lb/>
<pb n="KR4j0009_WYG_001-40a"/>
彈<lb/>
　　又<lb/>
薄日移陰午暑空一杯何事便潮紅扇紈揮盡却疏慵<lb/>
　早睡情懷氷枕外夜涼消息雨荷中不須留燭眩房<lb/>
櫳<lb/>
　　又<lb/>
閒倚前榮小扇車晩妝無力嚲雲鵶凝情看落一庭花<lb/>
　笑挽清風歸玉枕嬾隨缺月傍窓紗羞紅兩臉上嬌<lb/>
<pb n="KR4j0009_WYG_001-40b"/>
霞<lb/>
　　㸃絳唇<lb/>
梅雨收黃暑風依舊閒庭院露荷輕顫只有香浮面<lb/>
挂起西窓月澹無人見幽情逺墮釵低扇好個涼方便<lb/>
　　愁倚闌令<hi>三榮道上賦</hi>
山無數雨蕭蕭路迢迢不似芙蓉城下去栁如腰　夢<lb/>
隨春絮飄飄知他在第幾朱橋説與杜鵑休喚怕魂銷<lb/>
　　又<lb/>
<pb n="KR4j0009_WYG_001-41a"/>
春猶淺栁初芽杏初花楊栁杏花交映處有人家　玉<lb/>
窓明㬉烘霞小屏上水逺山斜昨夜酒多春睡重莫驚<lb/>
他<lb/>
　　生查子<lb/>
溪光曲曲村花影重重樹風物小桃源春事還如許<lb/>
情知送客來又作尋芳去可惜一春詩總為閒愁賦<lb/>
　　又<lb/>
長記别郎時月淡梅花影梅影又横窓不見江南信<lb/>
<pb n="KR4j0009_WYG_001-41b"/>
無心換夕香有分憐朝鏡不怕瘦稜稜只怕梅開盡<lb/>
　　又<hi>春日閨情</hi>
蘭帷夜色高繡被春寒擁何事玉樓人屢踏楊花夢<lb/>
分明相見遲不道幽情重乞個好因緣莫待來生種<lb/>
　　長相思<lb/>
對重陽感重陽身在西風天一方年年人斷腸　景凄<lb/>
涼客凄涼縱有黃花祇異鄉晩雲連夢長<lb/>
　　又<lb/>
<pb n="KR4j0009_WYG_001-42a"/>
酒孤斟客孤吟戲馬臺荒露草深英雄何處尋　愛登<lb/>
臨莫登臨定是愁來關客心莫天烟水沈<lb/>
　　又<lb/>
風敲窓雨敲窓窓外芭蕉雲作幢聲聲愁對床　對銀<lb/>
釭㸃銀釭夢採芙蓉隔一江幾時蝴蝶雙<lb/>
　　如夢令<lb/>
風入藕花翻重夜氣與香俱縱月又帶風來涼意一襟<lb/>
誰共情重情重可惜短宵無夢<lb/>
<pb n="KR4j0009_WYG_001-42b"/>
　　憶王孫<lb/>
蕭蕭梅雨斷人行門掩殘春綠䕃生翠被寒燈枕自橫<lb/>
夢初驚窓外啼鵑催五更<lb/>
　<lb/>
　<lb/>
　<lb/>
　<lb/>
　書舟詞<lb/>
</p>
<p>
</p>
  </div></body>
</text>\m</TEI>
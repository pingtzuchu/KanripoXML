<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>箋註評㸃李長吉歌詩巻一</head> <lb/>
    <p>
<pb n="KR4c0062_WYG_001-1a"/>
欽定四庫全書<lb/>
　箋註評㸃李長吉歌詩巻一<lb/>
　　　　　　　　　　　　宋　吳正子　註<lb/>
　　　　　　　　　　　　　　劉辰翁　評<lb/>
　李憑箜篌引<lb/>
　　<hi>按劉熙釋名云箜篌師延所作靡靡之音空國之侯所作  應劭風俗通云一曰坎侯漢武帝祠太</hi>
　　<hi>巳后土樂人侯調作言其坎坎應節也霍崔豹古今註云箜篌引即公無渡河朝鮮津卒  里子高</hi>
　　<hi>妻麗玉所作子高晨起刺船而濯有白首狂夫被髪提壺亂流而渡其妻隨止不及遂溺死於是援</hi>
<pb n="KR4c0062_WYG_001-1b"/>
　　<hi>箜篌鼓之作公無渡河之曲甚悽愴曲終亦投河死子高還以聲語麗玉麗玉傷之以箜篌寫其聲</hi>
　　<hi>聞者墮淚麗玉鄰女麗容乃名曰箜篌引樂曹子建有箜篌引一篇但言存没交清及時行  而已</hi>
　　<hi>李太白有二篇一云公無渡河者乃言叟溺之事一云箜篌引者亦止嘆交道衰薄意與子建不逺</hi>
　　<hi>今長吉又無曹李意始終但詠箜篌之音耳然歴觀前作太抵以箜篌引命題者則不言叟溺以公</hi>
　　<hi>無渡河命題者則言之大叚安節樂府雜録云咸通初有張小子善此伎  和中有李齊高教坊雖</hi>
　　<hi>有三十人能者一二而已清楊巨源有聴李憑箜篌絶句云聴奏繁絃玉殿  風傳曲度禁城明君</hi>
　　<hi>王聴樂黎園暖翻到雲門第幾聲李憑或黎園弟子也</hi>
吳絲蜀桐張高秋空山凝雲頽不流江娥啼竹素女愁<lb/>
<pb n="KR4c0062_WYG_001-2a"/>
李憑中國彈箜篌崑山玉碎鳳凰呌芙蓉泣露香蘭笑<lb/>
十二門前融冷光二十三絲動紫皇女媧鍊石補天處<lb/>
石破天驚逗秋雨夢入神山教神嫗老魚跳波瘦蛟舞<lb/>
<hi>其形容偏得於此而於箜篌為近</hi>呉質不眠倚桂樹露脚斜飛濕寒兎<lb/>
<hi>状景如畫自其所長箜篌聲碎有之崑山玉頗無謂下七字妙語非玉簫不足以當石破天驚過於繞梁遏雲</hi>
<hi>之上至教神嫗忽入鬼語吳質嬾態月露無情</hi>
　<hi>太白詩吳地桑葉緑吳蠶已三眠吳地素出精絲陸張華傳取蜀中桐材刻龍形以扣石鼔聲聞數里</hi>
　<hi>機草木䟽云益州白桐宜為琴瑟雲張髙秋張於秋也  列子秦青撫節安歌響遏行    張華博物志</hi>
<pb n="KR4c0062_WYG_001-2b"/>
　<hi>云舜死二妃淚下染竹即斑妃死為湘江神故曰湘妃竹  世本云庖犧氏作瑟五十弦黄帝使素女鼔</hi>
　<hi>之哀不自勝於是破為二十五弦國中國在國中而彈箜篌也或曰言中國則憑疑外  人  崑山玉碎</hi>
　<hi>以下詠箜篌之音云爾雅荷芙蕖釋云江南人呼為芙蓉  三輔黄圖  都城有十二門覇城門清明門</hi>
　<hi>宣平門覆盎門鼎路門便門章城門直城門雍門洛門厨城門横門  三輔録云長安十二門皆通達九</hi>
　<hi>衢相經緯冷光秋光冷也言樂音感和可散嚴肅之氣  杜佑通典云胡樂有竪箜篌漢靈帝好之體曲</hi>
　<hi>而長二十三絲抱於懐中用兩手齊擘俗謂之擘箜篌  紫皇猶言天帝也  淮南子云徃古女媧鍊五</hi>
　<hi>色石以補蒼天逗石破天驚逗秋雨言箜篌之聲忽如石破而秋雨  下猶白樂天琵琶行銀瓶乍破水</hi>
　<hi>漿迸之意神神山一作坤山干寳搜神記云晋永嘉中兖州有  嫗號成夫人好音能彈箜篌聞歌絃輙</hi>
<pb n="KR4c0062_WYG_001-3a"/>
　<hi>起舞夢入者言箜篌伎精如曾夢入山教神嫗耳乾為男坤為女意者言神嫗故曰坤山  列子匏巴鼓</hi>
　<hi>琴而鳥舞魚躍重吳質字季重曹子建客也劉義慶箜篌賦云器荷  於吳君豈質耶  古詞玉兎煴香</hi>
　<hi>柳如夢雖寒兎本為月恐此言香兎也</hi>
　殘絲曲<lb/>
　　<hi>此篇言晚春之景殘絲或為柳或為遊絲</hi>
垂楊葉老鶯哺兒殘絲欲斷黄蜂歸緑鬢年少金釵客<lb/>
縹粉壺中沉琥珀花臺欲暮春辭去落花起作廻風舞<lb/>
<hi>自然好</hi>榆莢相催不知數沈郎青錢夾城路<hi>不過寫蠶事将了困人天</hi>
<pb n="KR4c0062_WYG_001-3b"/>
<hi>氣不曉沉琥珀何謂末獨賦榆錢著沈郎尤劣</hi>
　<hi>年少一作少年縹青白白色雞跖集琉璃瓦謂之縹瓦魏略大秦國出十種琉璃縹其一也此言縹粉或</hi>
　<hi>琉璃壺也沉琥珀酒色似琥珀太白詩魯酒若琥珀  説文榆白粉也春秋元命包云三月榆莢落漢有</hi>
　<hi>小錢名榆莢錢晋書食貨志沈充鑄小錢人謂之沈郎錢</hi>
　還自㑹稽歌<hi>并叙</hi>
　庾肩吾於梁時嘗作宫體謡引以應和皇子及國勢<lb/>
　淪敗肩吾先潛難㑹稽後始還家僕意其必有遺文<lb/>
　今無得焉故作還自㑹稽歌以補其悲<lb/>
<pb n="KR4c0062_WYG_001-4a"/>
　　<hi>肩吾字潤之新野人梁武帝時為晋安王常侍嘗被命與徐摛等抄撰衆籍豐其果饌號髙齋學士</hi>
　　<hi>及簡文開文徳省置學士肩吾子信徐摛子陵等充選所謂應和皇子即簡文帝帝初為晋安王後</hi>
　　<hi>為皇太子博綜羣書文頗傷輕靡號宫體故肩吾有此謡引又徐摛傳云摛文體既别春坊盡學之</hi>
　　<hi>宫體之號自此始肩吾後為賊宋子仙所得欲殺之謂曰吾聞子能詩可即作能則貸汝命肩吾操</hi>
　　<hi>筆立成詞采甚美乃釋之此為潜難㑹稽時事也</hi>
野粉椒壁黄濕螢滿梁殿<hi>椒壁而為野粉則已頽殿上而有濕螢則無殿兩字耳</hi>
臺城應教人秋衾夢銅輦吳霜㸃歸鬢身與塘蒲晚脉<lb/>
脉辭金魚覉臣守迍賤<hi>此擬庾肩吾歸自㑹稽之作安得不述梁亡之悲其沉着憔悴</hi>
<pb n="KR4c0062_WYG_001-4b"/>
<hi>在先言秋衾銅輦之夢而庾自見殆賦外賦也塘蒲之歎融入秋晚結語却如此極是</hi>
　<hi>蔡質漢官典職云省中皆胡粉塗壁應邵漢官儀曰皇后宫室皆以椒塗取其温暖辟惡又取其蕃衍之</hi>
　<hi>義西京雜記云温室以椒塗壁飛螢一作蛩此二句言梁國淪敗粉壁已黄殿上螢  氣象感人  晋成</hi>
　<hi>帝七年作新宫輿地圖云即臺城也在今上元縣東北五里周八里洪景盧隨筆云晋宋間謂朝廷禁省</hi>
　<hi>為臺故稱禁城為臺城官軍為臺軍卿士為臺官法令為臺格今人於他處指言建康為臺城非也  秦</hi>
　<hi>法諸王公稱教言教示於人也蔡邕獨斷云諸侯之言曰教任昉文章縁起云漢王尊為京兆尹出教告</hi>
　<hi>屬縣則教之文起此魏晋以來人臣於文字間有屬和於天子曰應詔於太子曰應令於諸王曰應教今</hi>
　<hi>長吉言和皇子故曰應教言文選陸機詩云撫劍遵銅輦注云太子車也  此  肩吾辟難來歸身已老</hi>
<pb n="KR4c0062_WYG_001-5a"/>
　<hi>矣晋顧悦之髪早白簡文帝問之對曰蒲柳之質望秋先零  金魚袋也炙轂子云魚袋古之筭袋魏文</hi>
　<hi>帝易以龜唐改以魚今長吉言梁亦曰金魚豈别事耶</hi>
　出城寄權璩楊敬之<lb/>
　　<hi>賀本傳云賀所與遊者權璩楊敬之王恭无崔植為宻</hi>
草暖雲昏萬里春宫花拂面送行人自言漢劍當飛去<lb/>
何事還車載病身<hi>只是古劍</hi>
　<hi>張華傳云武庫火古器俱焚獨漢髙祖斬蛇劍穿屋飛去言未能如漢劍猶以病而淹滯</hi>
　示弟<lb/>
<pb n="KR4c0062_WYG_001-5b"/>
别弟三年後還家一日餘醁醽今夕酒緗帙去時書病<lb/>
骨猶能在人間底事無<hi>亦是恨意凄婉如老人語</hi>何須問牛馬抛擲<lb/>
任梟盧<lb/>
　<hi>盛𢎞之荆州記云渌水出豫章康樂縣其烏程鄉取水為酒香美與湘東鄉酒侔世稱酃渌酒晋太康元</hi>
　<hi>年薦醽渌酒於太廟龍城録云魏左相能治酒有醽醁翠濤以大甕貯之十年不敗  昭明文選序飛文</hi>
　<hi>染翰則巻盈乎緗帙説文緗淺黄色如桑初生帙書衣亦小槖  猶一作獨  荘子應帝王篇一以己為</hi>
　<hi>馬一以己為牛然六博得梟者勝盧次之此言流行坎止一付自  無所容力如博者之任梟盧也</hi>
　竹<lb/>
<pb n="KR4c0062_WYG_001-6a"/>
入水文光動抽空綠影春露華生筍逕苔色拂霜根織<lb/>
可承香汗<hi>詠竹出此故竒</hi>裁堪釣錦鱗三梁曾入用一節奉王<lb/>
孫<lb/>
　<hi>生一作垂唐承香汗簟也釣錦鱗裁作釣此竿也  漢  冠制有三梁兩梁之制恐指</hi>
　同沈駙馬賦得御溝水<lb/>
　　<hi>三輔黄圖云長安御溝謂之楊溝言植楊柳也甚沈駙馬疑杜牧序所謂沈子明者與長吉義愛</hi>
　　<hi>厚魏晋以後尚主者皆拜駙馬都尉此官置於漢武掌御馬焉</hi>
入苑白泱泱<hi>竒崛</hi>宫人正靨黄<hi>似不/相渉</hi>遶堤龍骨冷<hi>髙勝下句</hi>拂<lb/>
<pb n="KR4c0062_WYG_001-6b"/>
岸鴨頭香别舘驚殘夢停盃泛小觴幸因流浪處暫得<lb/>
見何郎<lb/>
　<hi>三輔黄圖云闗中八水皆通上林苑或事物紀原云婦人一喜作粉靨如月形如錢様又  以朱若臙脂</hi>
　<hi>㸃唐人亦尚之酉陽雜爼云如射月者謂之黄星靨  史記河渠書穿渠得龍骨名曰龍首渠  西都賦</hi>
　<hi>離宫别舘三十六所主晋摯虞云周公成洛邑因流水泛觴  魏何晏以  壻拜駙馬都尉今因言沈駙</hi>
　<hi>馬也</hi>
　始為奉禮憶昌谷山居<lb/>
　　<hi>本傳云為協律郎小傳云位不過奉禮太常唐志太常寺奉禮郎二人協律郎二人皆屬官也</hi>
<pb n="KR4c0062_WYG_001-7a"/>
掃斷馬蹄㾗<hi>第一句是</hi>衙廻自閉門長鎗江米熟小樹棗花<lb/>
春向壁懸如意當簾閲角巾犬書曾去洛鶴病悔遊秦<lb/>
土甑封茶葉山盃鎻竹根不知船上月誰棹滿溪雲<hi>各有</hi>
<hi>幽趣</hi>
　<hi>漢上呼好米有曰長腰鎗者非米粒似之乎江米或是菰米  胡綜别傳有掘地得銅匣開之得白玉如</hi>
　<hi>意所執處刻螭蟬等形人莫知其形吳大帝以綜多識問之答云秦始皇東遊以金陵有王者氣乃鑿山</hi>
　<hi>埋寳以當之抑此是乎角晋書羊祜云既定邊事當角巾歸故里白氏六帖  巾乃注為林宗折角巾</hi>
　<hi>陸機有駿犬名黄耳機寓京師久無家問笑語犬曰汝能齎書歸家否犬摇尾作聲機乃為書竹筩盛之</hi>
<pb n="KR4c0062_WYG_001-7b"/>
　<hi>繫犬頸尋路南走遂至家得報還洛劉貢父詩話云此未必然自洛至呉歴江渉淮犬豈能逺渉如此哉</hi>
　<hi>或陸氏奴名也封古以土為甑而燒之乃瓦甑周禮陶人為甑是也  茶葉以甑蒸茶也  庾信詩山杯</hi>
　<hi>捧竹根江淹集竇子野以竹根為飲器也</hi>
　七夕<lb/>
别浦今朝暗羅幃午夜愁鵲愁穿線月花入曝衣樓天<lb/>
上分金鏡人間望玉鈎錢塘蘓小小更値一年秋<hi>鬼語之淺</hi>
<hi>淺者</hi>
　<hi>風土記云七夕洒掃於庭露施几筵酒脯時果散香粉於河鼓織女二星故有羅幃之語午夜猶日之亭</hi>
<pb n="KR4c0062_WYG_001-8a"/>
　<hi>午也七淮南子云烏鵲填河渡織女西京雜記云漢宫女  夕穿七孔針於開襟樓荆楚歳時記同  太</hi>
　<hi>液池西有漢武曝衣樓七月七日宫女出后衣曝於樓上  古樂府云破鏡飛上天初月也  鮑昭詩纎</hi>
　<hi>纎如玉鈎見小小錢塘名娼詳  後註</hi>
　過華清宫<lb/>
　　<hi>京兆昭應縣有宫在驪山下貞觀十八年置髙宗咸亨二年名温泉宫𤣥宗天寳六載改名華清委</hi>
　　<hi>房琯經理䟽巖剔藪以廣遊覽焉</hi>
春月夜啼鴉宫簾隔御花雲生朱絡暗石斷紫錢斜玉<lb/>
椀盛殘露銀燈㸃舊紗蜀王無近信泉上有芹芽<hi>似幸蜀稱</hi>
<pb n="KR4c0062_WYG_001-8b"/>
<hi>蜀王</hi>
　<hi>列子云化人之宫結以金銀絡以珠玉緑古今註云空室無人行則生苔蘚或青或紫一名  錢  建章</hi>
　<hi>宫神明臺銅仙捧銅盤玉盃承雲表之露南史沈烱祭漢武文茂陵玉椀遂出人間椀亦作盌  吕靜集</hi>
　<hi>韻有足曰燈無足曰錠晋東宫舊事云有銀塗二足連盤燈  蜀王疑為明皇幸蜀言</hi>
　送沈亞之歌<hi>并序</hi>
　文人沈亞之元和七年以書不中第返歸於吳江吾<lb/>
　悲其行無錢酒以勞又感沈之勤請乃歌一觧以勞<lb/>
　之<lb/>
<pb n="KR4c0062_WYG_001-9a"/>
　　<hi>亞之字下賢有文集亦學於退之之門與皇甫湜以文徃來</hi>
呉興才人怨春風桃花滿陌千里紅紫絲竹斷驄馬小<lb/>
家住錢塘東復東白藤交穿織書笈短策齊裁如梵夾<lb/>
雄光寳礦獻春卿烟底驀波乗一葉春卿拾材白日下<lb/>
擲置黄金解龍馬擕笈歸江重入門勞勞誰是憐君者<lb/>
吾聞壮夫重心骨古人三走無摧捽請君待旦事長鞭<lb/>
他日還轅及秋律<lb/>
　<hi>古樂府青驄白馬紫絲韁鑛笈書箱也漢蘓章負篋求師  梵夾釋書也礦與  丱同銅鐡璞也春卿春</hi>
<pb n="KR4c0062_WYG_001-9b"/>
　<hi>官也言沈懷竒負璞以獻春官驀波騰波也沈一葉舟也白氏六帖云古者觀落葉以為舟此言  赴春</hi>
　<hi>官陟險阻如此下周禮馬八尺以上為龍此言春官取士於白日之  士之才俊如金馬之貴乃擲置而</hi>
　<hi>觧棄之秋史記管仲曰吾嘗三戰三走鮑叔不以我為怯    律謂他日得意春官歸及秋律非如今怨</hi>
　<hi>春風也</hi>
　詠懷二首<lb/>
長卿懷茂陵綠草垂石井彈琴看文君春風吹鬢影梁<lb/>
王與武帝棄之如斷梗唯留一簡書金泥泰山頂<lb/>
　<hi>司馬相如字長卿病免家居茂陵但安城記羅宵山有石井旱祠之以木投中即雨此  泛言石井耳</hi>
<pb n="KR4c0062_WYG_001-10a"/>
　<hi>相如傳以琴心挑卓文君琴歴云即今渌綺曲與景帝時相如為武騎常侍帝不好詞賦乃客遊梁  鄒</hi>
　<hi>陽枚乗等居數歲梁孝王薨武帝乃用之然終不大用也  簡書言相如封禪書也應劭註漢書云王者</hi>
　<hi>告功於天有金册石函金泥玉檢之封</hi>
　其二<lb/>
日夕著書罷驚霜落素絲鏡中聊自笑詎是南山期頭<lb/>
上無幅巾苦蘖已染衣不見清溪魚飲水得自宜<lb/>
　<hi>長吉每旦騎馬出遇所得書投錦囊有未足及暮歸足成之  素絲苦思凋鬢毛也  詩如南山之壽謂</hi>
　<hi>自苦如此詎是久逺之期註  不著冠但幅巾束首</hi>　<hi>後漢鮑永幅巾詣河内鮑昭行路難云剉蘗染</hi>
<pb n="KR4c0062_WYG_001-10b"/>
　<hi>荷粉魚此臨水愧遊  之義也</hi>
　追和柳惲<lb/>
汀洲白蘋草柳惲乗馬歸江頭樝樹香岸上胡蝶飛<hi>閑逺</hi>
<hi>漸近</hi>酒盃箬葉露玉軫蜀桐虚朱樓通水陌沙暖一雙魚<lb/>
<hi>甚不草草景就用柳惲句意頗跌宕  語亦近自然</hi>
　<hi>惲齊梁間人工篇什嘗作江南曲云汀洲採白蘋日落江南春洞庭有歸客瀟湘逄故人故人何不返春</hi>
　<hi>華復應晚不道新知樂只言行路逺長吉追和必此篇故首有汀洲白蘋之句  樝果屬似棃而酸  宣</hi>
　<hi>城有竹葉酒張景陽豫北竹葉是也箬雖為竹然疑為若下酒之若蓋若對下蜀字皆地名</hi>
<pb n="KR4c0062_WYG_001-11a"/>
　春坊正字劍子歌<lb/>
　　<hi>東宫官有左右春坊唐有太子正字春坊正字即此官也</hi>
先軰匣中三尺水曾入呉潭斬龍子隙月斜明刮露寒<lb/>
練帶平鋪吹不起蛟胎皮老蒺䔧刺鸊鵜淬花白鷴尾<lb/>
直是荆軻一片心莫教照見春坊字挼絲團金懸䍡<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>
神光欲截藍田玉提出西方白帝驚嗷嗷鬼母秋郊哭<lb/>
<hi>雖刻畫㸃綴簇宻而縱横用意甚嚴劍身劍室紋理刻字束帶色雜無一疉犯仍不妨句意舂容俯仰秋郊語</hi>
<hi>甚竒不厭再言</hi>
<pb n="KR4c0062_WYG_001-11b"/>
　<hi>荆州記云沔水隈潭有蛟為害鄧遐為襄陽太守㧞劍入水斬蛟為數叚吕氏春秋云荆有佽飛得寳劍</hi>
　<hi>渉江有蛟繞船拔劍刺殺之皮禮記士練帶此言劍之有色如此  山海經蛟魚  有文而堅可以餙劍</hi>
　<hi>云蒺蔾有刺劍鋩利如之瑩鵜亦作鷉爾雅鷉字注  鷉鷿鷉似鳬而小膏中  刀  白鷴白鳥言劍之</hi>
　<hi>色似之<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>以春坊故用燕丹荆軻事盧挼絲以為劍絛也䍡  劍鹿盧貌李嶠寳劍篇鹿  宛轉黄金餙</hi>
　　<hi>列子云穆王征西戎西戎獻昆吾之劍切玉如泥漢髙斬蛇有嫗哭曰吾子白帝子也化為蛇當道</hi>
　<hi>今為赤帝子斬之</hi>
　貴公子夜闌曲<lb/>
裊裊沉水烟烏啼夜闌景曲沼芙蓉波腰圍白玉冷<hi>此貴</hi>
<pb n="KR4c0062_WYG_001-12a"/>
<hi>公子夜闌曲也以玉帶為冷其怯可見也容語不必可解而得之心自洒然迹似亦其偏得之形  夜色也</hi>
　<hi>沉香入水沉故曰沉水西京雜記趙皇后女弟婕妤遺后以沉水香</hi>
　鴈門太守行<lb/>
　　<hi>吳兢樂府解題云古鴈門太守行按其辭乃王渙本末與後漢書本傳合而渙則未嘗守鴈門未詳</hi>
　　<hi>其因渙事見後漢書不重述今長吉此篇非古詞意不及渙事迹</hi>
黑雲壓城城欲摧甲光向月金鱗開角聲滿天秋色裏<lb/>
<hi>有此一語方暢</hi>塞土燕脂凝夜紫半捲紅旗臨易水<hi>此等景不可無</hi>霜<lb/>
重鼔寒聲不起報君黄金臺上意提擕玉龍為君死<hi>起語</hi>
<pb n="KR4c0062_WYG_001-12b"/>
<hi>竒賦鴈門著紫土本嫩後三語無甚生氣設為死敵之意偏欲如此頗似敗後之作</hi>
　<hi>幽閒鼓吹云賀以歌詩謁韓公時公送客歸極困解帶讀之首篇乃鴈門太守行即束帶見之前軰云既</hi>
　<hi>是黑雲壓城安得有月然此黑雲乃城氣也軍書攻城必觀城氣若有黑雲氣城必破此云城欲催是也</hi>
　<hi>與月似無妨子古今註云秦築長城土皆紫色故曰紫塞  炙轂  云燕脂本閼氏以紅花作故曰燕脂</hi>
　<hi>白李陵軍敗夜半擊鼔鼔不鳴王鮑照樂府云豈伊  璧賜将起黄金臺注云燕昭  置千金於臺上以</hi>
　<hi>延天下士玉龍劍也</hi>
　大堤曲<lb/>
　　<hi>大堤今宜城縣宋大明元年以胡人流寓立華山郡於大堤村俗呼大堤出好酒又云宜城竹葉酒</hi>
<pb n="KR4c0062_WYG_001-13a"/>
　　<hi>故長吉此篇言當壚者之情意</hi>
妾家住横塘紅紗滿桂香青雲教綰頭上髻明月與作<lb/>
耳邊璫蓮風起江畔春大堤上留北人郎食鯉魚尾妾<lb/>
食猩猩脣<hi>自状癡騃</hi>莫指襄陽道緑浦歸帆少今日菖蒲花<lb/>
明朝楓樹老<hi>甚言時景之不留而有願見之思有微憾之意</hi>
　<hi>横塘在淮水南西有查下酒以楊巨源大堤曲云北人多整緑雲鬟  明月珠名  其夜光有似明月故</hi>
　<hi>以為名服䖍云璫耳珠也云鯉魚味最美詩豈其食魚必河之鯉  吕氏春秋  肉之美者猩猩脣也</hi>
　<hi>本草云菖蒲無花實有為瑞故古詩云蒲花雖可憐聞名未相識  此二句大意言人老少不常及時行樂</hi>
<pb n="KR4c0062_WYG_001-13b"/>
　<hi>耳</hi>
　蜀國絃<lb/>
　　<hi>樂府亦曰蜀國吟古今樂録云永嘉技録有四絃一曲蜀國四絃是也</hi>
楓香晚花靜錦水南山影驚石墜猿哀竹雲愁半嶺凉<lb/>
月生秋浦玉沙𥻘𥻘光誰家紅淚客不忍過瞿塘<hi>乍㸔渾未</hi>
<hi>喻蜀國絃但覺别是一叚情緒自不必語辭也絃之悲何以易此</hi>
　<hi>本草云楓香一名白膠其枝入地千年成琥珀江華陽國志云成都道西城故錦宫也織錦則濯於  流</hi>
　<hi>故曰錦水九域志笮橋亦曰濯錦江度杜詩過泥功山哀猿透却墜言山髙猿猱亦不能  而墜  興元</hi>
<pb n="KR4c0062_WYG_001-14a"/>
　<hi>之南有大竹絡通巴州其路深溪峭一上三日而達於山嶺行人止宿以絙蔓繫腰縈樹而寝復登措大</hi>
　<hi>嶺似稍平其絶頂謂之孤雲兩角去天一握衣王子年拾遺記魏文帝美人靈芸别父母淚下沾  至升</hi>
　<hi>車就路玉唾壺承淚即如紅色及至京師凝如血矣  水經云白帝城西江有灧澦石冬出二十餘丈夏</hi>
　<hi>即沒去郡二十里有瞿唐湍</hi>
　蘓小小墓<lb/>
　　<hi>樂府廣題云小小錢塘名娼也南齊時人劉次荘云小小非唐人世見樂天夢得多題詠遂云與之</hi>
　　<hi>同時予謂劉説贅矣梁武帝已作小小歌又何疑哉</hi>
幽蘭露如啼眼<hi>便是墓中語</hi>無物結同心煙花不堪剪<hi>妙極自然</hi>
<pb n="KR4c0062_WYG_001-14b"/>
草如茵松如蓋風為裳水為珮油壁車夕相待冷翠燭<lb/>
勞光彩西陵下風吹雨<hi>參差苦澁無限慘黯若無同心語亦不為到  此蘓小小墓也</hi>
<hi>妖麗閃爍間意固不欲其近洛神賦耳之古今鬼語無此慘澹盡情本於樂章而以近體變化  故竒澁不厭</hi>
<hi>冷翠燭勞光彩似李夫人賦西陵語括山鬼更佳</hi>
　<hi>漢趙后外傳后有五色同心結松晋謝萬春遊賦靡翠草以成茵  玉策記云千歲  枝四邊披起如偃</hi>
　<hi>蓋酉陽雜爼云松根遇石則成偃蓋不必千年同梁武帝小小歌我乗油壁車郎騎青驄馬何處結  心</hi>
　<hi>西陵松柏下壁車中壁也油壁之餙西陵在錢塘江之西  夕一作久西陵下風吹雨下為戸音一作風</hi>
　<hi>雨吹一作風雨改</hi>
<pb n="KR4c0062_WYG_001-15a"/>
　夢天<lb/>
　　<hi>後漢鄧后紀云后嘗夢捫天正青若有鍾乳状占者曰昔堯夢攀天而上湯夢及天而咶之吉不可</hi>
　　<hi>言</hi>
老兎寒蟾泣天色雲樓半開壁斜白玉輪軋露濕團光<lb/>
鸞珮相逢桂香陌黄塵清水三山下<hi>即桑田本語</hi>更變千年<lb/>
如走馬遥望齊州九㸃烟一泓海水杯中㵼<hi>意近語超  其為仙</hi>
<hi>人口語亦不甚費力使盡如起語當自笑耳</hi>
　<hi>春秋元命包云月有蟾蜍與兎者隂陽雙居也云博物志云蓬萊方丈瀛洲海中三神山也神仙傳  麻</hi>
<pb n="KR4c0062_WYG_001-15b"/>
　<hi>姑與王方平言接待以來見東海三為桑田向聞蓬莱水乃淺於徃昔豈復還為陵陸乎方平笑曰聖人</hi>
　<hi>皆言海中行復揚塵也黄塵清水即水清淺行當揚塵之意  千年如走馬白駒過隙也  列子湯問夏</hi>
　<hi>革四海之外奚有曰猶齊州也齊中也如中國也長吉詩意言中國九州如九㸃之微海水如一杯之小</hi>
　<hi>盖夢在天上而下視如此</hi>
　唐兒歌<hi>杜豳公之子</hi>
　　<hi>諸本皆作唐歌兒韋荘所編又𤣥集作杜家唐兒歌為是唐歌兒恐是倒書一字歌中濃笑畫空作</hi>
　　<hi>唐字則唐兒明矣按唐書杜黄裳封豳公卒後數年御史劾奏黄裳納髙崇文四萬五千緡黄裳子</hi>
　　<hi>載辭服帝念舊功原載不問此所謂唐兒者耶抑載尚有兄弟耶杜琮亦封豳公然在宣宗後是時</hi>
<pb n="KR4c0062_WYG_001-16a"/>
　　<hi>長吉死久矣</hi>
頭玉磽磽眉刷翠杜郎生得真男子骨重神寒天廟器<lb/>
一雙瞳人剪秋水竹馬梢梢揺緑尾銀鸞睒光踏半臂<lb/>
東家嬌娘求對值濃笑畫空作唐字<hi>艶語蕩人</hi>眼大心雄知<lb/>
所以莫忘作歌人姓李<lb/>
　<hi>杜詩秋水為神玉為骨遊晋王瓚云小兒五歲曰鳩車之戯七歲曰竹馬之    炙轂子云隋内官多服</hi>
　<hi>半除髙祖减為半臂鄭愚以錦為半臂後以所業見崔鉉鉉曰真消得錦半臂銀鸞必綉餙等</hi>
　緑章封事<hi>為吳道士夜醮作</hi>
<pb n="KR4c0062_WYG_001-16b"/>
　　<hi>李肇翰林志云詔用白藤紙慰撫軍旅用黄麻紙青詞用青藤紙朱字則緑章青詞也文章縁起云</hi>
　　<hi>魏相奏霍氏專權始為封事言事不可泄封緘秘宻也道家有伏章法故長吉為道士夜醮作</hi>
青霓扣額呼宫神鴻龍玉狗開天門石榴花發滿溪津<lb/>
溪女洗花染白雲<hi>不必題事但一語如此誰不驚異神竒神竒</hi>緑章封事諮<lb/>
元父六街馬蹄浩無主虚空風氣不清冷短衣小冠作<lb/>
塵土<hi>故欲如此反</hi>金家香衖千輪鳴楊雄秋室無俗聲願擕<lb/>
漢㦸招書鬼休令恨骨塡蒿里<hi>苦甚無味</hi>
　<hi>霓恐當作猊漢樂歌天門開詄蕩蕩淮南子注云天門上帝居紫微門也  白雲紈素屬言取紅榴花以</hi>
<pb n="KR4c0062_WYG_001-17a"/>
　<hi>染之為服也國叚公路北戸録載鄭䖍云石榴堪作臙脂睿宗代  公主嘗為之則知石榴可染  神仙</hi>
　<hi>傳云東方木公曰王父乃元氣之先戚爾雅路六達謂之荘長安六街唐詩多用  漢貴  有金張二家</hi>
　<hi>衖即巷字左思諫史云冠盖䕃四衢朱輪竟長衢朝集金張舘暮宿許史廬寂寂子雲宅門無卿相輿無</hi>
　<hi>俗聲言雄清貧無世俗交際也楊雄為郎執㦸謂以其㦸招雄之魂無令沉恨也書鬼二字甚新陶隱居</hi>
　<hi>云得作才鬼猶勝頑仙搜神記云挽歌有薤露蒿里二章田横門人作  此章首言奏章上帝之儀自虚</hi>
　<hi>空風氣而下言奏章所祈請者謂風氣非清平之時短衣小冠之士混為塵土富貴如金張貧賤如楊雄</hi>
　<hi>榮枯不等甚矣故願招楊子之魂無使恨於地下也長吉因道流奏章而言及此豈無意哉以揚雄自况</hi>
　<hi>而言已之迍賤可悲也</hi>
<pb n="KR4c0062_WYG_001-17b"/>
　河南府試十二月樂詞<hi>并閏月</hi>
　　<hi>漢章帝作靈臺十二月詩各以其月祀奏之古樂府月節折楊柳歌自正月至十二月及閏月毎月</hi>
　　<hi>一首今長吉所作倣此</hi>
　正月<lb/>
上樓迎春新春歸暗黄著柳宫漏遲<hi>是辭調</hi>薄薄淡靄弄<lb/>
野姿寒緑東風生短絲錦牀曉卧玉肌冷露臉未開對<lb/>
朝暝<hi>似美人望春意</hi>官街柳帶不堪折早晚菖蒲勝綰結<lb/>
　<hi>首句一作正月上樓迎春歸義崔鴻前秦録云自長安至諸州夾路植槐柳  李  山詩南塘新暖蒲堪</hi>
<pb n="KR4c0062_WYG_001-18a"/>
　<hi>結</hi>
　二月<lb/>
飲酒採桑津宜男草生蘭笑人<hi>亦好</hi>蒲如交劍風如薰勞<lb/>
勞胡鷰怨酣春薇帳逗烟生緑塵金翅峨髻愁暮雲沓<lb/>
颯起舞真珠裙津頭送别唱流水酒客背寒南山死<hi>本言</hi>
<hi>别意苦入蒿里</hi>
　<hi>水經云河東屈縣西南為採桑津則本草云萱草亦名宜男周處風土記婦妊佩此花  生男子  舜歌</hi>
　<hi>南風之薰兮古歌行蒲抽小劍割滄波春本草云斑黑大聲者為胡鷰又見酉陽雜爼怨酣  言春意之</hi>
<pb n="KR4c0062_WYG_001-18b"/>
　<hi>濃如酣醉如生緑塵一作香霧昏峩金翅鳥名言髻様峨峨  金翅洛神賦雲髻峩    流水曲名</hi>
　三月<lb/>
東方風來滿眼春花城柳暗愁殺人複宫深殿竹風起<lb/>
新翠舞衿淨如水<hi>皆非衆人所常識謂竹也</hi>光風轉蕙百餘里暖霧<lb/>
驅雲撲天地軍装宫妓掃蛾淺揺揺錦旗夾城暖曲水<lb/>
飄香去不歸梨花落盡成秋苑<hi>自是好句</hi>
　<hi>春晚遥林新碧如舞衿也而楚詞招魂光風轉蕙汎崇蘭些  甘泉賦振殷鱗  軍装  爾雅云素錦綢</hi>
　<hi>杜註云以白地錦韜旗之竿名束晳云秦昭王上已置酒河曲因  曲水</hi>
<pb n="KR4c0062_WYG_001-19a"/>
　四月<lb/>
曉凉暮凉樹如蓋千山濃緑生雲外依微香雨青氛氲<lb/>
膩葉蟠花照曲門金塘閒水揺碧漪老景沉重無驚飛<lb/>
墮紅殘蕚暗參差<lb/>
　<hi>西京雜記云太液池洲上有樹一株望之幢幢如車蓋  青氛氳一作過清氛  劉公幹詩菡蓞溢金塘</hi>
　<hi>景水波如錦紋曰漪之沉重一作沉帖時交孟夏春  已老非鳥獸孶尾  時無復雄飛雌從遶林間故</hi>
　<hi>曰老景沉重無驚飛</hi>
　五月<lb/>
<pb n="KR4c0062_WYG_001-19b"/>
雕玉押簾上輕縠籠虚門井汲鉛華水扇織鴛鴦紋囘<lb/>
雪舞凉殿甘露洗空緑羅袖從徊翔香汗沾寳粟<lb/>
　<hi>漢武故事以白珠為簾玳瑁押之古詩海牛壓簾風不起以玉刻為牛也  章帝建初二年詔齊相省方</hi>
　<hi>空縠注云縠紗也方空者紗輕薄如空也籠虚門簾幌屬  本草云井華水平旦第一汲又云鉛華味辛</hi>
　<hi>寒一名鉛華漬空緑猶碧落也  微汗沾  如粟粒也</hi>
　六月<lb/>
裁生羅伐湘竹帔拂疎霜簟秋玉炎炎紅鏡東方開暈<lb/>
如車輪上徘徊啾啾赤帝騎龍來<lb/>
<pb n="KR4c0062_WYG_001-20a"/>
　<hi>裁生羅為裙也伐湘竹為簟也帔拂疎霜簟秋玉此承上顯言之方言云陳魏之間謂裙為帔楊妃外傳</hi>
　<hi>云妃進見初帝授以玉竹水紋簟之列子云日出之初大如車輪月令注炎帝為赤精  君古詩祝融南</hi>
　<hi>來鞭火龍</hi>
　七月<lb/>
星依雲渚冷露滴盤中圓好花生木末衰蕙愁空園夜<lb/>
天如玉砌池葉極清錢僅厭舞衫薄稍知花簟寒曉風<lb/>
何拂拂北斗光闌干<lb/>
　<hi>雲渚天河也空漢武帝作仙掌擎盤承露王九歌搴芙蓉兮木末  園一作故園  穆天子傳  為盛姬</hi>
<pb n="KR4c0062_WYG_001-20b"/>
　<hi>築臺砌之以玉此言白雲𥻘𥻘如玉砌也北杜詩干㸃溪河葉疊青錢  古善哉行月沒參横  斗闌</hi>
　八月<lb/>
孀妾怨長夜獨客夢歸家傍簷蟲緝絲向壁燈垂花簾<lb/>
外月光吐簾内樹影斜悠悠飛露姿㸃綴池中華<lb/>
　<hi>孀妾一作宫妾一緝絲一作織絲  簾内  作簾中</hi>
　九月<lb/>
離宫散螢天似水竹黄池冷芙蓉死月綴金鋪花脉脉<lb/>
凉苑虚庭空澹白露花飛飛風草草翠錦斕斑滿層道<lb/>
<pb n="KR4c0062_WYG_001-21a"/>
雞人罷唱曉瓏璁鴉啼金井下疎桐<lb/>
　<hi>散螢一作散雲而張籍樂府江清露白芙蓉曉上甘泉賦云排玉户  揚金鋪三輔黄圖云金鋪扉  有</hi>
　<hi>金花花中作獸及龍蛇鋪首以御珠環雞露花一作霜花  層道複道也又閣道也  周禮  人夜呼旦</hi>
　<hi>
                        <graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>百官太魏略云明帝於九龍殿前為金井綺欄  白詩梧桐落金井一葉飛銀牀</hi>
　十月<lb/>
玉壺銀箭稍難傾缸花夜笑疑幽明碎霜斜舞上羅幕<lb/>
燭籠兩行照飛閣珠帷怨卧不成眠金鳳刺衣著體寒<lb/>
長眉對月鬭彎環<lb/>
<pb n="KR4c0062_WYG_001-21b"/>
　<hi>張衡渾儀制曰以玉虬吐漏水入兩壺李蘭漏刻法以玉壺玉管流珠馬上奔馳行漏又云銅渴烏引水</hi>
　<hi>以銀龍口吐之銀箭之制未詳太白樂府雖有金壺銀箭漏水多之句然恐言銀箭止貴重之意箭取其</hi>
　<hi>浮觀度刻若銀為之無浮之理帷張籍樂府玉階羅幕微有霜燭籠左右列成行    帳也餙之以珠</hi>
　<hi>鮑昭詠月娟姢似蛾眉</hi>
　十一月<lb/>
宫城團㢠廻凛嚴光白天碎碎墮瓊芳撾鍾髙飲千日酒<lb/>
戰却凝寒作君壽御溝泉合如環素火井温泉在何處<lb/>
<hi>凜嚴光不成語</hi>
<pb n="KR4c0062_WYG_001-22a"/>
　<hi>博物志云中山有酒飲者千日醉劉𤣥石於酒家沽酒以千日酒飲之至家大醉以為死葬之後酒家千</hi>
　<hi>日後徃視之開棺醉始醒也微異説云臨卭縣有火井漢室盛則熾桓靈時火向  及孔明一窺更盛今</hi>
　<hi>卭州有火井縣天博物志云凡水源有石硫黄則其泉温温泉略記  下有十九處漁陽始興零陵丹陽</hi>
　<hi>凡三處東萊臨川廬山宜陽漢水新陽銀山耒陽雞籠山靈泉源艾縣不周之雲川</hi>
　十二月<lb/>
日脚淡光紅灑灑薄霜不消桂枝下依稀和氣排冬嚴<lb/>
已就長日辭長夜<lb/>
　閏月<lb/>
<pb n="KR4c0062_WYG_001-22b"/>
帝重光年重時七十二候㢠廻環推天官玉琯灰剩飛今<lb/>
歲何長來歲遲王母移桃獻天子羲氏和氏迂龍轡<lb/>
　<hi>古今註云漢明帝作太子樂人歌四章贊徳一曰日重光二曰月重輪三月星重輝四曰海重潤  歲有</hi>
　<hi>七十二侯五日為一候為顓帝時重黎氏為司天地之官堯時有羲和周時  保章氏皆天官也  漢制</hi>
　<hi>候氣之法為室三重戸閉塗釁必周宻以木為案加十二律琯於上實以葭莩灰氣至則灰飛去殿中候</hi>
　<hi>則用玉律十二傳云黄帝作律以玉為琯故字從玉  漢武故事云西王母下降出桃進帝帝留核欲種</hi>
　<hi>之母笑曰此桃三千年一實非下土可植今長吉及此但取仙家日月長耳  山海經云東南海外有羲</hi>
　<hi>和國有女子名羲和常浴日於甘洲註云羲和始生日月者也故堯因立羲和之官長吉意主日月之羲</hi>
<pb n="KR4c0062_WYG_001-23a"/>
　<hi>和故云迂龍轡或指堯典羲氏和氏析而言之為二人失其意矣</hi>
　天上謡<lb/>
　　<hi>韓詩章句云有章曲曰歌無章曲曰謡故塗歌曰謡</hi>
天河夜轉漂廻星銀浦流雲學水聲<hi>渾渾語竒</hi>玉宫桂樹花<lb/>
未落仙妾採香垂珮纓秦妃巻簾北牕曉牕前植桐青<lb/>
鳳小王子吹笙鵝管長呼龍耕烟種瑶草粉霞紅綬藕<lb/>
絲裙青洲歩拾蘭苕春東指羲和能走馬海塵新生石<lb/>
山下<lb/>
<pb n="KR4c0062_WYG_001-23b"/>
　<hi>天河黄河之精上映也既言天河又言銀浦似重複長吉此類亦多要為疎儁不問此耳選詩中多有此</hi>
　<hi>例鳳纓香纓也内則衿纓佩容臭也西蜀有桐花鳥似  故杜詩云桐花集么鳳小鳳    列仙傳云周</hi>
　<hi>靈王太子晋善吹笙鵝管謂笙竹參差似鵝管也博異志有仙人詩云元君夫人踏雲語吟風颯颯吹鵝</hi>
　<hi>笙絲杜詩相期拾瑶草瑶草玉芝也結絲之精如藕之  也  羲和走馬謂日月疾馳也  句乃海中行</hi>
　<hi>復揚塵之意</hi>
　浩歌<lb/>
　　<hi>屈原九歌望美人兮未來臨風怳兮浩歌梁元帝云歌有清歌髙歌緩歌安歌長歌浩歌雅歌酣歌</hi>
　　<hi>怨歌</hi>
<pb n="KR4c0062_WYG_001-24a"/>
南風吹山作平地帝遣天呉移海水王母桃花千遍紅<lb/>
彭祖巫咸幾囘死青毛驄馬參差錢嬌春楊柳含細烟<lb/>
筝人勸我金屈巵神血未凝身問誰不須浪飲丁都䕶<lb/>
<hi>李白有丁都䕶歌云一唱都䕶歌心摧淚如雨</hi>世上英雄本無主<hi>跌蕩愁人</hi>買絲繡<lb/>
作平原君有酒唯澆趙州土<hi>世上英雄本無主傑特名言繡作酒澆肝肺激烈</hi>
漏催水咽玉蟾蜍衞娘髮薄不勝梳<hi>亦不知何從至此</hi>㸔見秋<lb/>
眉換新緑二十男兒那刺促<hi>從南風起一句便不可及迭蕩宛轉沉著起伏真俠</hi>
<hi>少年之度忽顧美人情景俱至妙處不必可解</hi>
<pb n="KR4c0062_WYG_001-24b"/>
　<hi>山海經云朝陽之谷有神曰天吳是為水伯虎身人面八手八足  神仙傳云彭祖姓籛名鏗顓帝𤣥孫</hi>
　<hi>歴虞夏及商年七百餘歲山海經云有十二靈巫一曰巫咸能採藥長生世本云巫咸作筮商為巫咸後</hi>
　<hi>有神巫曰季咸祖其名耳府樂府詩鐡驄金面青連錢  金屈巵酒器名  樂  有丁都䕶歌一作督䕶</hi>
　<hi>葢宋髙祖女夫徐逵之為魯軌所殺髙祖使都䕶丁旴收葬之逵之妻呼至閣下自問殮葬事每問輙嘆</hi>
　<hi>曰丁都䕶其聲哀切後人因以為歌其平原君趙勝也言平原君好士可重宜買絲以繡  像黄金鑄范</hi>
　<hi>蠡之意有酒澆趙州土亦重平原君之意詞漏制見前註杜詩宫硯玉蟾蜍  刺促樂有刺促  潘岳閣</hi>
　<hi>謡云和嶠刺促不得休</hi>
　秋來<lb/>
<pb n="KR4c0062_WYG_001-25a"/>
桐風驚心壮士苦衰燈絡緯啼寒素誰㸔青簡一編書<lb/>
不遣花蟲粉空蠧思牽今夜腸應直雨冷香魂弔書客<lb/>
秋墳鬼唱鮑家詩恨血千年土中碧<hi>非長吉自挽耶弔只秋夜讀書自</hi>
<hi>其苦何其險語至此然無一字不合</hi>
　<hi>古今註絡緯亦曰莎雞詩疏絡緯鳴嬾婦驚促織也  後漢呉佑傳殺青簡以寫經書注云殺青者以火</hi>
　<hi>炙簡令汗取其青易書復不蠧謂之殺青亦謂汗簡義見劉向别録  荘子云萇宏死於蜀藏其血三年</hi>
　<hi>化為碧</hi>
　帝子歌<lb/>
<pb n="KR4c0062_WYG_001-25b"/>
　　<hi>楚詞云帝子降兮北渚帝子堯女娥皇女英也</hi>
洞庭帝子一千里凉風鴈啼天在水九節菖蒲石上死<lb/>
湘神彈琴迎帝子山頭老桂吹古香雌龍怨吟寒水光<lb/>
沙浦走魚白石郎閒取真珠擲龍堂<hi>徒别詭而無情</hi>
　<hi>洞庭帝子一作洞庭明月中洞庭太湖也在長沙巴陵廣圓五百里  神仙傳  岳石上菖蒲一寸九節</hi>
　<hi>王興採食之得長生焉樂湘水入洞庭云史記夏紀天降龍二有雌雄  古  府白石郎曲  白石郎臨</hi>
　<hi>江居前導江伯後從魚堂楚詞九歌魚鱗屋兮龍</hi>
　秦王飲酒<lb/>
<pb n="KR4c0062_WYG_001-26a"/>
秦王騎虎遊八極劍光照空天自碧羲和敲日玻瓈聲<lb/>
刼灰飛盡古今平龍頭㵼酒邀酒星金槽琵琶夜棖棖<lb/>
洞庭雨脚來吹笙酒酣喝月使倒行<hi>狂言無當而有其理</hi>銀雲櫛<lb/>
櫛瑶殿明宫門掌事報一更花樓玉鳳聲嬌獰海綃紅<lb/>
文香淺清黄鵝跌舞千年觥仙人燭樹蠟烟輕清琴醉<lb/>
眼淚泓泓<hi>雜碎</hi>
　<hi>秦王騎虎即虎視天下之意八極八荒也朔三輔黄圖云漢武初穿昆明池得黑土以問東方  朔對曰</hi>
　<hi>臣愚不足以知此可問西域胡人胡人曰此刼燒之餘灰也  龍頭㵼酒器也刻為龍形  晋天文志酒</hi>
<pb n="KR4c0062_WYG_001-26b"/>
　<hi>旗三星逸史云西川一酒肆毎有紗㡌杖藜四人來飲皆至數斗談諧笑謔皆説孫思邈時章仇兼瓊鎮</hi>
　<hi>西川乃遣吏候其半醉前拜言曰尚書傳語知仙官在此欲候起居四人不顧酣樂如舊忽不見矣章仇</hi>
　<hi>奏其事𤣥宗召思邈問之對曰此太白酒星也仙格最髙每遊人間飲酒  談實録云中官白秀實得琵</hi>
　<hi>琶槽有金縷紅文以獻貴妃之雨脚未詳恐為優人之屬  喝月倒行揮戈返日  意  史記三神山黄</hi>
　<hi>金白銀為宫闕望之如雲簫秦制郎中令掌中殿門漢武更名光禄  玉鳳疑  聲也簫聲似鳳獰惡也</hi>
　<hi>獰當作儜弱也困也劉禹錫傳鼓吹裴囘其聲傖儜音義云夷語相呼聲  海中有鮫室鮫人能織綃與</hi>
　<hi>人市易故黄鵝恐當作娥若非誤則黄鵝乃鵝雛酒色似之  杜詩云鵝兒黄似酒然觀跌舞二字則當</hi>
　<hi>為娥蓋姬人勸酒也十仙人燭樹似梧桐其皮枯剥如桂以為燭可燃數  刻亦見葉廷珪海録碎事秦</hi>
<pb n="KR4c0062_WYG_001-27a"/>
　<hi>中歲時記云金吾以樺燭擁宰相亦木皮可為燭者蠟烟輕言燭樹如蠟烟之輕或以蠟漬樹而燃之</hi>
　<hi>庾信集云醉眼曰纈眼</hi>
　洛姝眞珠<lb/>
　　<hi>未詳題因洛神賦或採明珠或拾翠羽唐摭言牛竒章有妾名真珠首句真珠小娘則真珠為洛姝</hi>
　　<hi>之名矣</hi>
真珠小娘下清廓洛苑香風飛綽綽寒鬢斜釵玉鷰光<lb/>
髙樓唱月敲懸璫蘭風桂露洒幽翠紅絃裊雲咽深思<lb/>
花袍白馬不歸來濃蛾疉柳香脣醉金娥屏風蜀山夢<lb/>
<pb n="KR4c0062_WYG_001-27b"/>
鸞裾鳳帶行烟重八牕籠晃臉差移日絲繁散曛羅洞<lb/>
市南曲陌無秋凉楚腰衞鬢四時芳玉喉窱窱排空光<lb/>
牽雲曵雪留陸郎<lb/>
　<hi>清廓清天寥廓也趙洛陽有平樂鹿子桑梓諸苑作郭子横洞㝠記云  后玉釵化為白燕飛去後人</hi>
　<hi>釵因名之曰玉燕壋疑為金玉響器</hi>　<hi>璫耳珠又佩璫今曰敲恐非此禮記清廟之瑟朱絃疏越鄭畋</hi>
　<hi>詩湘妓紅絲瑟秦郎白玉簫娥古歌行緑衣白馬不歸來雙成倚劍春心醉  金  屏風蜀山夢此句未</hi>
　<hi>詳楊妃外傳云妃有一水晶屏風上列前代美人不一以賜楊國忠國忠一日卧其下屏上美人忽自下</hi>
　<hi>各言姓名未幾國忠敗髪墨子云楚王愛細腰宫中多餓人毛詩衞夫人鬒  如雲  窱窱歌聲宛轉之</hi>
<pb n="KR4c0062_WYG_001-28a"/>
　<hi>妙似牽雲曵雪  言衣裳</hi>
　李夫人<lb/>
　　<hi>漢武帝夫人也延年之妹妙麗善舞早卒上念之方士少翁言能致其神乃夜張燈燭設帷帳致之</hi>
　　<hi>上望見如夫人貌益愁思作詩令樂府絃歌</hi>
紫皇宫殿重重開夫人飛入瓊瑶臺緑香繡帳何時歇<lb/>
青雲無光宫水咽<hi>至淺語亦獨歩</hi>翩聨桂花墜秋月孤鸞驚啼<lb/>
商絃發紅壁闌珊懸佩璫歌臺小妓遥相望玉蟾滴水<lb/>
雞人唱露華蘭葉參差光<hi>又似才太過</hi>
<pb n="KR4c0062_WYG_001-28b"/>
　<hi>帝悼夫人賦云秋氣憯以悽悷兮桂枝落而銷亡武罽賔王𫉬一鸞以鏡照之鸞覩影悲鳴而舞此言</hi>
　<hi>帝失夫人如孤鸞耳  小妓一作小柏</hi>
　走馬引<lb/>
　　<hi>古今註云古走馬引樗里牧恭作也為父報怨殺人亡匿山下有天馬夜降圍其室而鳴聞其聲以</hi>
　　<hi>為吏追乃奔走旦視乃天馬跡也因惕然大悟曰豈吾所處之将危乎遂逃入沂澤援琴為此引</hi>
我有辭鄉劍玉鋒堪裁雲襄陽走馬客意氣自生春朝<lb/>
嫌劍花淨暮嫌劍光冷能持劍向人不解持照身<lb/>
　<hi>襄陽一作長安走馬客一作走馬使太白詩劍花青蓮光出匣又胡霜拂劍光  末句一作解持照身影</hi>
<pb n="KR4c0062_WYG_001-29a"/>
　<hi>疑是盖言牧恭能持劍向人又能聞馬聲自悟全身而去故曰解持照身</hi>
　湘妃<lb/>
　　<hi>秦博士對始皇云湘君者堯二女舜妃也劉向鄭𤣥亦以二妃為湘君九歌既有湘君又有湘夫人</hi>
　　<hi>韓愈云堯長女娥皇正妃故曰君次女女英自宜降等稱曰夫人</hi>
筠竹千年老不死長伴秦娥蓋湘水蠻娘吟弄滿寒空<lb/>
九山靜緑淚花紅<hi>拈出自别</hi>離鸞别鳳煙梧中巫雲蜀雨遥<lb/>
相通幽愁秋氣上青楓凉夜波間吟古龍<lb/>
　<hi>禮器云如竹箭之有筠乃竹之青皮曰筠後人直以筠為竹失之矣  九山九疑也九向九背靜緑竹色</hi>
<pb n="KR4c0062_WYG_001-29b"/>
　<hi>淚花紅斑竹也承西京雜記云慶安世善鼓琴為雙鳳離鸞曲此亦  上文竹而言竹梧皆能鳴鳳棲鸞</hi>
　<hi>唐巫雲蜀雨髙  巫山雲雨事</hi>
　南園十三首<lb/>
　　其一<lb/>
花枝草蔓眼中開小白長紅越女腮可憐日暮嫣香落<lb/>
嫁與春風不用媒<lb/>
　<hi>前軰謂此詩末句新巧</hi>
　　其二<lb/>
<pb n="KR4c0062_WYG_001-30a"/>
宫北田塍曉氣酣黄桑飲露窣宫簾長腰健婦偷攀折<lb/>
將餧吳王八繭蠶<lb/>
　<hi>吳都鄉貢八蠶之綿六月記云一歲凡八蠶出日南國海物異名記云八蠶綿乃八蠶共作一繭今云八</hi>
　<hi>繭未通</hi>
　　其三<lb/>
竹裏繰絲挑網車青蟬獨噪日光斜桃膠迊夏香琥珀<lb/>
自課越傭能種瓜<lb/>
　<hi>爾雅註云蟬小而青色名<graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>音節亦名茅蜩廣本草云桃膠鍊之主保中不饑香琥珀膠色似之  雅云</hi>
<pb n="KR4c0062_WYG_001-30b"/>
　<hi>琥珀生地中深者八九尺大如斛削去皮成琥珀如斗大初時如桃膠堅凝乃成也</hi>
　　其四<lb/>
三十未有二十餘<hi>絶句起句</hi>白日長飢小甲蔬橋頭長老相<lb/>
哀念因遺戎韜一巻書<hi>其用事類此亦自得也</hi>
　<hi>未有一作未滿男兒三十成名古人多言三十今長吉言三十歲猶未有但二十餘歲耳而飢困已如此</hi>
　<hi>長吉比以三十為説年僅二十七不滿三十豈非詩䜟哉  杜詩自鋤稀菜甲  張良遊下邳橋上有老</hi>
　<hi>父使良取履後出一編書授之乃太公兵法戎韜太公六韜書也</hi>
　　其五<lb/>
<pb n="KR4c0062_WYG_001-31a"/>
男兒何不帶吳鈎收取闗山五十州請君暫上凌烟閣<lb/>
若個書生萬戸侯<lb/>
　<hi>呉鈎一作横刀功臣於凌烟閣</hi>　<hi>唐太宗貞觀十七年二月圖李廣傳萬戸侯豈作道哉</hi>
　　其六<lb/>
尋章摘句老雕蟲曉月當簾挂玉弓不見年年遼海上<lb/>
文章何處哭秋風<lb/>
　　其七<lb/>
長卿牢落悲空舍曼倩詼諧取自容見買若耶溪水劍<lb/>
<pb n="KR4c0062_WYG_001-31b"/>
明朝歸去事猿公<hi>耿耿可念其詞其事興託皆妙</hi>
　<hi>司馬相如住成都家徒四壁立劍東方朔持論好恢諧  若耶溪在越州即歐冶鑄  之所徐浩改為五</hi>
　<hi>雲溪有吳越春秋云越王問范蠡手劍之術蠡曰臣聞越  處女國人稱之願王問之於是王請女女将</hi>
　<hi>将見王道逢一翁自稱袁公公問女子曰聞汝善劍願一見女曰惟翁試之於是公即挽林抄之竹似桔</hi>
　<hi>橰末折墮地女接取其半袁公操其本而刺女女因舉杖撃之公飛上樹化為白猿而去</hi>
　　其八<lb/>
春水初生乳燕飛黄蜂小尾撲花歸牕含逺色通書幌<lb/>
魚擁香鈎近石磯<hi>亦自鮮麗眼前語無苦入手自别</hi>
<pb n="KR4c0062_WYG_001-32a"/>
　　其九<lb/>
泉沙耎卧鴛鴦暖曲岸㢠廻篙舴艋遲㵼酒木蘭椒葉蓋<lb/>
病容扶起種菱絲<lb/>
　<hi>耎動貌貯舴艋小舟也記木欄當作木蘭木蘭花似蓮可以  酒也  拾遺  云漢昭帝琳池有倒生菱</hi>
　<hi>莖如亂絲一花千葉</hi>
　　其十<lb/>
邊讓今朝憶蔡邕無心裁曲卧春風舍南有竹堪書字<lb/>
老去溪頭作釣翁<lb/>
<pb n="KR4c0062_WYG_001-32b"/>
　<hi>邊讓諸本作壤字非後漢邊讓傳讓辯博能文邕深敬之以讓宜處髙位薦之何進詳此必長吉感憶韓</hi>
　<hi>公皇甫之相知假邊蔡以為况也</hi>
　　其十一<lb/>
長巒谷口倚嵇家白晝千峰老翠華自履藤鞋收石蜜<lb/>
手牽苔絮長蒓花<hi>豈即尊耶</hi>
　　其十二<lb/>
松溪黑水新龍卵桂洞生硝舊馬牙誰遣虞卿裁道帔<lb/>
輕綃一疋染朝霞<lb/>
<pb n="KR4c0062_WYG_001-33a"/>
　<hi>北夢𤨏言云龍生二卵一名吉了上岸與鹿交或遺精枯槎為紫梢花又見本草  本草馬牙硝亦名英</hi>
　<hi>硝及芒硝作誰遣一作為一  遺</hi>
　　其十三<lb/>
小樹開朝逕長茸濕夜烟柳花驚雪浦麥雨漲溪田古<lb/>
刹疎鐘度遥嵐破月懸沙頭敲石火燒燭照漁船<lb/>
　<hi>古詩破鏡飛上天即月也</hi>
　<lb/>
　<lb/>
<pb n="KR4c0062_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　箋註評㸃李長吉歌詩巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>箋註評㸃李長吉歌詩巻二</head> <lb/>
    <p>
<pb n="KR4c0062_WYG_002-1a"/>
欽定四庫全書<lb/>
　箋註評㸃李長吉歌詩巻二<lb/>
　　　　　　　　　　　　宋　吳正子　註<lb/>
　　　　　　　　　　　　　　劉辰翁　評<lb/>
　金銅仙人辭漢歌<hi>并序</hi>
　魏明帝青龍元年八月詔宫官牽車西取漢孝武捧<lb/>
　露盤仙人欲立置前殿宫官既拆盤仙人臨載乃澘<lb/>
　然淚下唐諸王孫李長吉遂作金銅仙人辭漢歌<lb/>
<pb n="KR4c0062_WYG_002-1b"/>
　　<hi>按徙銅仙事陳夀正史不載特附注魏略云明帝景初元年徙長安銅人承露盤盤折重不可致遂</hi>
　　<hi>留覇城又引漢晋春秋云帝徙銅盤盤折聲聞數十里金狄或泣因留覇城其年月與長吉所載不</hi>
　　<hi>合故緗素雜記駮之曰魏明青龍五年三月改為景初是歲徙長安銅人而長吉云青龍元年八月</hi>
　　<hi>誤矣然子按三輔黄圖則景初所徙者始皇銷鋒鏑所鑄之金人故黄圖歴載始皇所造之因及董</hi>
　　<hi>卓銷毁之事而復曰尚餘二人未毁明帝欲徙之洛陽清明門至覇城重不可致其留覇城之説與</hi>
　　<hi>魏略及漢晋春秋所載皆合特二書不以為秦皇銅人耳然觀漢晋春秋金狄之語則知非銅仙矣</hi>
　　<hi>仙固不可以狄言也由是言之長吉所序亦未可非安知漢武銅仙不果徙於青龍元年耶  又按</hi>
　　<hi>長安記云仙盤大七圍魏文帝徙銅盤盤折聲聞數十里今魏略等書乃言明帝是則可疑漢書建</hi>
<pb n="KR4c0062_WYG_002-2a"/>
　　<hi>章宫有神明臺三輔黄圖云神明臺上有承露盤銅仙舒掌捧盤及玉盃以承雲表之露和玉屑服</hi>
　　<hi>之以求仙道甘泉宫通天臺上亦有銅仙承露盤杜牧之云此篇求取情狀絶去筆墨畦徑信然盖</hi>
　　<hi>銅仙武帝所立今為異代所取雖以金石無情猶不能不動而况於有情者乎</hi>
茂陵劉郎秋風客夜聞馬嘶曉無跡畵欄桂樹懸秋香<lb/>
三十六宫土花碧魏官牽車指千里東闗酸風射眸子<lb/>
空將漢月出宫門憶君清淚如鈆水衰蘭送客咸陽道<lb/>
天若有情天亦老擕盤獨出月荒凉渭城已逺波聲小<lb/>
<hi>此意思非長吉不能賦古今無此神妙三神凝意黯不覺銅仙能言  竒事竒語不在言讀至  十六宫土花</hi>
<pb n="KR4c0062_WYG_002-2b"/>
<hi>碧銅人淚墮已信末後三句可為斷腸後来作者無此沉著亦不忍極言其妙</hi>
　<hi>武帝葬茂陵亦嘗作秋風辭云馬陵前石馬也杜詩當時侍金輿故物獨石馬註  梁隱過茂陵欲訪遺</hi>
　<hi>跡了無故舊碑文獨二馬在草中而已建序言八月故及秋景  按三輔黄圖漢未央長樂  章甘泉北</hi>
　<hi>宫等共有三十六宫西都賦云離宫别舘三十六所土花碧謂故宫荒凉生緑苔也  牽車向千里之道</hi>
　<hi>言自長安至魏都之逺人秦地東闗為函谷魏都在東故出東闗  清淚仙  臨載淚下也  温公云石</hi>
　<hi>曼卿嘗對長吉天若有情天亦老之句云月如無恨月長圓時人號為勍敵  渭水出隴西首陽經秦漢</hi>
　<hi>之都至潼津入於河漢地里志云渭城故咸陽波聲小言銅仙離長安益逺聞渭水之波聲小也</hi>
　古悠悠行<lb/>
<pb n="KR4c0062_WYG_002-3a"/>
白景歸西山碧華上迢迢今古何處盡千歲隨風飄海<lb/>
沙變成石魚沫吹秦橋空光逺流浪銅柱從年消<lb/>
　<hi>白景日也日落時有碧雲上騰能三齊記云始皇作石橋欲過海觀日出處有神人  驅石下海石去不</hi>
　<hi>速鞭之流血今云魚沬吹秦橋葢海沙既大将成石矣海水當涸為桑田魚其暴腮煦沬乎  銅柱一作銅</hi>
　<hi>桂恐非東方朔神異經云崑崙有銅柱其髙入天名為天柱此葢言日月消磨雖天柱亦當消也</hi>
　黄頭郎<lb/>
　　<hi>漢書鄧通傳云通以濯船為黄頭郎註云濯船行船也土勝水其色黄故刺船之郎皆著黄帽因號</hi>
　　<hi>曰黄頭郎</hi>
<pb n="KR4c0062_WYG_002-3b"/>
黄頭郎撈攏去不歸南浦芙蓉影愁紅獨自垂水弄湘<lb/>
娥珮竹啼山露月玉琴調青門石雲濕黄葛沙上蘼蕪<lb/>
花秋風已先發好持掃羅薦香出鴛鴦熱<hi>不當深而深眼前物曉不</hi>
<hi>得苦思</hi>
　<hi>楚詞九歌子交手兮東行送美人兮南浦九長安東門曰青門疑曲名樂府有黄葛篇  楚詞  歌秋蘭</hi>
　<hi>兮蘼蕪羅生兮堂下釋云芎藭葉也苗四五月間生七八月間生白花本草一名薇蕪  好持一作好待</hi>
　<hi>西漢武内傳云帝七月七掃除宫掖以紫羅薦地待  王母至  鴛鴦一作鴛籠  此篇大意疑黄頭郎</hi>
　<hi>者耽樂忘歸家人有曠别之思耳</hi>
<pb n="KR4c0062_WYG_002-4a"/>
　馬詩二十三首<lb/>
　　其一<lb/>
龍脊貼連錢銀蹄白踏烟無人織錦韂誰為鑄金鞭<hi>無一</hi>
<hi>首不好且無俗料</hi>
　<hi>杜詩渥洼騏驥兒尤異是龍脊爾雅云青驪驎驒釋云色斑駁隱𥻘今之連錢驄也  漢天馬歌足銀砧</hi>
　<hi>兮破層氷曰韂音贍錦韂障泥也晋王濟有馬臨水不肯渡濟  此惜錦障泥耳解之乃渡  陳沈炯少</hi>
　<hi>年行云陳王装腦勒晋后鑄金鞭</hi>
　　其二<lb/>
<pb n="KR4c0062_WYG_002-4b"/>
臘月草根甜天街雪似鹽未知口硬軟先擬蒺藜衘<hi>賦馬</hi>
<hi>多矣此獨取必不經人道者</hi>
　<hi>世説云謝胡兒詠雪云撒鹽空中差可擬</hi>
　　其三<lb/>
忽憶周天子驅車上玉山鳴騶辭鳳苑赤驥最承恩<lb/>
　<hi>周天子穆王也天山海經云玉山王母所居多玉石  穆天子傳云  子之駿有八一赤驥二盗驪三白</hi>
　<hi>義四踰輪五山子六渠黄七驊騮八騄耳</hi>
　　其四<lb/>
<pb n="KR4c0062_WYG_002-5a"/>
此馬非凡馬房星本是星向前敲瘦骨猶自帶銅聲<hi>竒</hi>
　<hi>下星當作精爾雅天駟房也註云龍為天馬故房四星謂之天駟  杜詩胡馬大宛名鋒稜瘦骨成</hi>
　　其五<lb/>
大漠山如雪燕山月似鈎何當金絡腦快走踏清秋<hi>來得</hi>
<hi>便是賦意結束亦俊</hi>
　<hi>鮑昭詩驄馬金絡頭</hi>
　　其六<lb/>
饑卧骨查牙麤毛刺破花鬛焦朱色落髮斷鋸長麻<lb/>
<pb n="KR4c0062_WYG_002-5b"/>
　<hi>山海經云犬戎國有文馬縞身朱鬛</hi>
　　其七<lb/>
西母酒將闌東王飯已乾君王若燕去誰為拽車轅<hi>亦有</hi>
<hi>風致</hi>
　<hi>言瑶池宴罷也東方木公曰東王父</hi>
　　其八<lb/>
赤兎無人用當須吕布騎吾聞果下馬羈策任蠻兒<hi>有風</hi>
<hi>刺亦自峭異</hi>
<pb n="KR4c0062_WYG_002-6a"/>
　<hi>吕布有駿馬名赤兎能飛城越塹時人語曰人中有吕布馬中有赤兎  魏志云濊國出果下馬漢時獻</hi>
　<hi>之可乗於果樹下行</hi>
　　其九<lb/>
飂叔去怱怱如今不豢龍夜來霜壓棧駿骨折西風<hi>别引</hi>
<hi>龍事慷慨怨直是怨</hi>
　<hi>左傳云昔有飂叔安裔子曰董父實甚好龍能求其耆欲飲食之龍多歸焉乃擾畜之以服事舜舜賜姓</hi>
　<hi>曰董氏曰豢龍飂國名叔安其君名也今長吉去安字而曰飂叔</hi>
　　其十<lb/>
<pb n="KR4c0062_WYG_002-6b"/>
催榜渡烏江神騅泣向風君王今解劍何處逐英雄<hi>悲甚</hi>
<hi>此語不可復讀元不苦澁</hi>
　<hi>榜音謗船棹也楚詞九章齊吳榜而撃汰此項羽渡烏江亭長艤船待羽曰吾知公長者吾騎  馬五歲</hi>
　<hi>所當無敵一日千里吾不忍殺以賜公羽馬名騅</hi>
　　其十一<lb/>
内馬賜宫人銀韉刺騏驎午時鹽坂上蹭蹬溘風塵<hi>午時</hi>
<hi>下得苦猶簡兮日中也  字字警午時著汗故</hi>
　<hi>太白詩銀鞍照白馬行戰國楚䇿云汗明白驥之齒至矣服鹽車而上太  外阪遷延負棘而不能上</hi>
<pb n="KR4c0062_WYG_002-7a"/>
　<hi>蹭蹬失路也</hi>
　　其十二<lb/>
批竹初攢耳桃花未上身他時須攪陣牽去借將軍<hi>語意</hi>
<hi>皆到有風致</hi>
　<hi>相馬經云耳如削竹筒杜詩竹批雙耳峻</hi>
　　其十三<lb/>
寳玦誰家子長聞俠骨香堆金買駿骨將送楚襄王<hi>俗語</hi>
<hi>一雙獃夢竒怪説</hi>
<pb n="KR4c0062_WYG_002-7b"/>
　<hi>玦佩如環而缺古者逐臣則賜以玦取决去之義郭太白樂府縱死俠骨香不慙世上英  戰國策云</hi>
　<hi>隗謂燕昭王曰古人有以千金求千里馬者㳙人請求之三月得千里馬馬已死買其骨五百金以報君</hi>
　<hi>君怒曰所求生馬安事死馬而捐五百金涓人曰死馬且買之况生馬乎馬今至矣於是得千里馬三今</hi>
　<hi>云楚襄王誤</hi>
　　其十四<lb/>
香襆赭羅新盤龍蹙鐙鱗㢠廻㸔南陌上誰道不逢春<hi>正言</hi>
<hi>似反無限凄怨怨乃不及此</hi>
　　其十五<lb/>
<pb n="KR4c0062_WYG_002-8a"/>
不從桓公獵何能伏虎威一朝溝隴出㸔取拂雲飛<hi>却是</hi>
<hi>痛快</hi>
　<hi>管子桓公乗馬虎望之而伏仲曰意君乗駮馬而洀洹迎日而馳乎公曰然仲曰此駮象也駮食虎豹故</hi>
　<hi>虎疑焉洀洹音盤桓</hi>
　　其十六<lb/>
唐劍斬隋公拳毛屬太宗莫嫌金甲重且去捉颴風<hi>語不</hi>
<hi>碌遫甚言其遇是諸孫語</hi>
　<hi>唐太宗伐劉黑闥有駿馬名拳毛獅子驄杜詩昔日太宗拳毛騧  颴一作飈</hi>
<pb n="KR4c0062_WYG_002-8b"/>
　　其十七<lb/>
白鐡剉青禾碪間落細莎<hi>亦非俗料</hi>世人憐小頸金埓畏長<lb/>
牙<hi>有風刺</hi>
　<hi>相馬經云大頭小頸為一臝爾雅云小領盗驪釋云領頸也  晋王濟買洛地為馬埒編錢滿之時謂金</hi>
　<hi>溝</hi>
　　其十八<lb/>
伯樂向前㸔旋毛在腹間<hi>有𤣥思</hi>祗今掊白草何日驀青<lb/>
山<hi>可念</hi>
<pb n="KR4c0062_WYG_002-9a"/>
　<hi>爾雅註云旋毛在腹下者千里馬相馬經云當腹間有旋名曰乗鐙旋</hi>
　　其十九<lb/>
蕭寺䭾經馬元從竺國來空知有善相不解走章臺<hi>無要</hi>
<hi>𦂳有意態可又怪  俊劣  喜</hi>
　　其二十<lb/>
重圍如燕尾寳劍似魚腸欲求千里脚先采眼中光<lb/>
　<hi>吳越春秋云歐冶作劍五枚其四曰魚腸專諸以刺吳王僚  相馬經云馬眼欲紫艶光</hi>
　　其二十一<lb/>
<pb n="KR4c0062_WYG_002-9b"/>
暫繫騰黄馬仙人上綵樓須鞭玉勒吏何事謫髙州<lb/>
　<hi>山海經云騰黄神黄也一曰乗黄飛黄或作古黄翠黄状如狐背有兩角乗之夀千歲  南越志髙州出</hi>
　<hi>
                        <graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬牛尾而首有一角</hi>
　　其二十二<lb/>
汗血到王家隨鸞撼玉珂少君騎海上人見是青騾<hi>超</hi>
　<hi>漢書武帝伐大宛獲汗血馬註天馬汗血從前肩膊出號一日千里  神仙别傳云李少君死後有人見</hi>
　<hi>之在河東蒲坂乗青騾帝聞之發棺皆無所有矣</hi>
　　其二十三<lb/>
<pb n="KR4c0062_WYG_002-10a"/>
武帝愛神仙燒金得紫烟廐中皆肉馬不解上青天<hi>妙</hi>
<hi>此是郭景純漢武非仙才意</hi>
　<hi>此言漢武求仙燒金但得紫烟而已藥不成也徒有凡馬豈能上天乎</hi>
　申胡子觱篥歌<hi>并序</hi>
　申胡子朔客之蒼頭也朔客李氏本亦世家子得祀<lb/>
　江夏王廟當年踐履失序送奉官北郡自稱學長調<lb/>
　短調久未知名今年四月吾與對舍於長安崇義里<lb/>
　遂將衣質酒命予合飲氣熟杯闌因謂吾曰李長吉<lb/>
<pb n="KR4c0062_WYG_002-10b"/>
　爾徒能長調不能作五字歌詩真强㢠廻筆端與陶謝<lb/>
　詩勢相遠幾里吾對後請撰申胡子觱篥歌以五字<lb/>
　斷句歌成左右人合噪相唱朔客<hi>以下原本殘缺</hi>
<pb n="KR4c0062_WYG_002-11a"/>
<hi>名斷腸之類以其念子視此懸磴之草如斷腸然苦甚</hi>
　<hi>此篇乃老夫不堪採玉之勞受役於上而不得免故辭多怨苦  碧玉也禮記云大夫佩水蒼玉  釋名</hi>
　<hi>云皇后首餙上有垂珠歩則揺之炙轂子云歩歩而摇故曰歩揺此言採玉之難如此及得玉不過琢為</hi>
　<hi>歩揺為好色之具藍忍飢寒而採玉龍亦為愁况於人乎  漢郡國志  田出美玉註云三秦記曰藍田</hi>
　<hi>有川三十里其水北流出玉之無清白言入水取玉水為昏濁也  □當作榛榛  子如栗言飢食此</hi>
　<hi>華陽風俗記杜鵑聲哀切口常流血今淚亦如之孩村寒白屋採玉之家也念嬌嬰謂役於採玉雖有</hi>
　<hi>提之泣亦徒念之而已見石臺古磑之草使人腸斷如腸之懸也</hi>
　傷心行<lb/>
<pb n="KR4c0062_WYG_002-11b"/>
　　<hi>樂府有傷歌行</hi>
咽咽學楚吟病骨傷幽素秋姿白髮生木葉啼風雨燈<lb/>
青蘭膏歇落照飛蛾舞古壁生凝塵覉魂夢中語<hi>略盡旅况</hi>
　<hi>鍾儀執於晋而奏楚音荘舄仕於楚而為越吟楚詞云蘭膏明燭華燈錯些</hi>
　湖中曲<lb/>
長眉越沙採蘭若桂葉水葓春漠漠橫船醉眠白晝間<lb/>
渡口梅風歌扇薄<hi>好</hi>燕釵玉股照青渠越王嬌郎小字<lb/>
書蜀紙封巾報雲鬢晚漏壺中水淋盡<hi>起一句盡寄書催晚語自清鍊</hi>
<pb n="KR4c0062_WYG_002-12a"/>
　<hi>此言修眉嬋娟越沙渚採芳草龍葓一作葒爾雅曰紅蘢古其大曰蘬毛詩隰有㳺  即葒草陸機云一</hi>
　<hi>名馬蓼生水邊髙丈餘以扇自障而歌曰歌扇</hi>　<hi>庾信詩緑珠歌扇薄婦人玉股一作玉服郎一作娘</hi>
　<hi>壺中一作銅壺</hi>
　黄家洞<lb/>
　　<hi>西原蠻居容廣之南有黄氏居黄橙洞其地西接南詔至徳初首領黄乾曜等與朱蘭洞蠻皆叛自</hi>
　　<hi>是猖獗邕容二州最被其害長慶三年陷欽州㓂安南四年陷陸州韓退之有黄家賊事宜状柳文</hi>
　　<hi>亦有</hi>
雀歩蹙沙聲促促四尺角弓青石鏃黑幡三㸃銅鼓鳴<lb/>
<pb n="KR4c0062_WYG_002-12b"/>
髙作猿啼揺箭箙綵巾纒踍幅半斜溪頭簇隊映葛花<lb/>
山潭晚霧吟白鼉竹蛇飛蠧射金沙閒驅竹馬緩歸家<lb/>
官軍自殺容州槎<lb/>
　<hi>蹙沙沙上竹也旙後漢書挹婁國弓長四尺如弩以青石為鏃  黑  三㸃必軍中旗號  廣州記云狸</hi>
　<hi>獠鑄銅為鼔以髙大為貴面濶丈餘初成垂之於庭尅辰置酒招置同類來者盈門豪富子女以金銀為</hi>
　<hi>釵執以扣鼓留遺主人馬援於交趾嘗得駱越銅鼔  箙受矢之器也以皮為之  踍脛骨也合作骹蠻</hi>
　<hi>人以綵布纒之官青竹蛇俗言最毒徒自殺容州槎詳此句蠻為害  軍戰不能得真蠻  執百姓以殺</hi>
　<hi>之故云意言自殺容管之民槎或蠻稱民之辭</hi>
<pb n="KR4c0062_WYG_002-13a"/>
　屏風曲<lb/>
　　<hi>釋名云屏風障風也</hi>
蝶棲石竹銀交闗水凝緑鴨瑠璃錢團廻六曲抱膏蘭<lb/>
將鬟鏡上擲金蟬沉香火暖茱萸烟酒觥綰帶新承懽<lb/>
月風吹露屏外寒城上烏啼楚女眠<hi>好</hi>
　<hi>蝶棲石竹屏之刻餙也宋韋朗作銀塗漆屏風三輔黄圖云董偃設紫瑠琉屏風  團廻六曲此梳頭屏</hi>
　<hi>風也晋東宫舊事云太子納妃有梳頭屏風二合四疉膏蘭乃蘭漬油以沭髪  金蟬鬢也古今注云魏</hi>
　<hi>文帝宫人製為蟬鬢挈之縹緲如蟬翼陽王建宫詞院院燒燈如白晝沉香火裡坐吹笙酉  雜爼云椒</hi>
<pb n="KR4c0062_WYG_002-13b"/>
　<hi>氣好下茱萸氣好上沉烟直上故以喻茱萸耳耶今俗昏禮合卺以綵帶繫杯足酒觥綰帶豈此類</hi>
　南山田中行<lb/>
秋野明秋風白塘水漻漻蟲嘖嘖雲根苔蘚山上石冷<lb/>
紅泣露嬌啼色荒畦九月稻义牙蟄螢低飛隴徑斜<hi>每造</hi>
<hi>語不覺其苦</hi>石脉水流泉滴沙鬼燈如漆㸃松花<hi>翻漆燈又别</hi>
　<hi>張籍樂府暗蟲嘖嘖泣我旁云説文云兵死之血為鬼火淮南子云久血為燐註  精在地久為燐遥望</hi>
　<hi>烱烱然火也鬼燈如漆古墓亦有漆燈</hi>
　貴主征行樂<lb/>
<pb n="KR4c0062_WYG_002-14a"/>
　　<hi>此篇詠貴主出征而儀衞将吏衣服器甲種種</hi>
奚騎黄銅連鎻甲羅旗香幹金畫葉中軍留醉河陽城<lb/>
嬌嘶紫燕踏花行春營騎将如紅玉走馬捎鞭上空緑<lb/>
女垣素月角咿咿牙帳未開分錦衣<hi>李意至此習氣盡見此人間常事猥</hi>
<hi>態何以能言</hi>
　<hi>説文云奚東北夷名又虜複姓後魏書有達奚薄奚統奚吐奚四氏周禮奚亦奴婢稱杜詩雨抛金鎻甲</hi>
　<hi>如西京雜記云良馬名紫燕選詩紫燕光陸離垣色  紅玉少壮之貌  輕騎飛騰如上青霄  女  城</hi>
　<hi>上女墻旌兵書云牙旗者将軍之  立必以剛日</hi>
<pb n="KR4c0062_WYG_002-14b"/>
　酒罷張大徹索贈詩時張初效潞幕<lb/>
長鬛張郎三十八天遣裁詩花作骨徃還誰是龍頭人<lb/>
公主遣秉魚須笏水行青草上白衫匣中章奏宻如蠶<lb/>
金門石閣知卿有豸角雞香早晚含隴西長吉摧頽客<lb/>
酒闌感覺中區窄葛衣斷碎趙城秋吟詩一夜東方白<lb/>
　<hi>韓愈有張徹墓誌八或作一大者徹之第行左傳有長鬛謂須也  魏志華歆邴原管寧三人相善時號</hi>
　<hi>為一龍原為龍頭寧為腹歆為尾陸禮記玉藻云大夫笏以魚須文竹鄭註云文餙也  氏音義曰以魚</hi>
　<hi>須餙文竹之邊須音班司馬相如賦靡魚須之橈旃此以魚鬚為旃却不音班長吉知此為須而以笏之</hi>
<pb n="KR4c0062_WYG_002-15a"/>
　<hi>須為鬚音則失之矣青苔色欲上人衣來</hi>　<hi>水行一作太行王維詩坐㸔漢有金馬門又三輔黄圖云</hi>
　<hi>石渠閣在未央宫藏書所獸胡廣漢官儀云御史法冠一名柱後一名獬豸豸  名觸邪佞  應劭漢官</hi>
　<hi>儀云尚書含雞舌香奏事如香可含而豸角連言似是語疵然古書多有此類  大夫不得造車馬車可</hi>
　<hi>造馬不可造不可以辭泥</hi>
　羅浮山人與葛篇<lb/>
　　<hi>羅浮山記云羅山浮山二山合體髙三千丈七十石室七十二長谿南越志云本只羅山因海上有</hi>
　　<hi>山浮來相合故曰羅浮郡國志云博山浮海而來博著於羅又名博羅或曰博羅即羅浮以其廣博</hi>
　　<hi>故曰博羅父山人一作山</hi>
<pb n="KR4c0062_WYG_002-15b"/>
依依宜織江雨空<hi>妙意殆不可繼</hi>雨中六月蘭臺風博羅老仙<lb/>
時出洞千歲石牀啼鬼工蛇毒濃凝洞堂濕江魚不食<lb/>
衘沙立欲剪箱中一尺天吳娥莫道呉刀澁<hi>賀雖苦語情固不淺</hi>
<hi>又極明快  體嫩</hi>
　<hi>宋玉風賦云楚襄王逰於蘭臺之宫濃仙山石室多有石牀啼鬼工言非人力也  蛇毒  凝一作蛇毒</hi>
　<hi>濃吁皆通是一尺天言剪葛也叶與葛篇名箱中一作相中非  言剪取篋中之葛瑩潔如天之色耳</hi>
　<hi>容齋續筆云長吉此二句正老杜焉得并州快剪刀剪取吳松半江水之句長吉非蹈襲疑偶同耳</hi>
　仁和里雜叙皇甫湜<hi>湜新尉陸渾</hi>
<pb n="KR4c0062_WYG_002-16a"/>
大人乞馬癯乃寒宗人貸宅荒厥垣横庭䑕逕空土澁<lb/>
出籬大棗垂朱殘安定美人截黃綬脱落纓裾暝朝酒<lb/>
還家白筆未上頭使我清聲落人後枉辱稱知犯君眼<lb/>
排引纔陞强絙斷洛風送馬入長闗闔扇未開逢猰犬<lb/>
那知堅都相草草客枕幽單㸔春老歸來骨薄面無膏<lb/>
疫氣衝頭鬢莖少欲彫小説干天官宗孫不調為誰憐<lb/>
明朝下元復西道崆峒叙别長如天<lb/>
　<hi>首二句必叙湜事不可知然馬瘦垣荒下又言横庭鼠徑則可謂貧矣  傅𤣥棗賦離離朱實  湜安定</hi>
<pb n="KR4c0062_WYG_002-16b"/>
　<hi>人唐少府官黄綬即今之縣尉湜新尉陸渾故言之  魏略云魏帝嘗大㑹殿中御史簮白筆側階而上</hi>
　<hi>帝問左右何官辛毗曰此御史舊時簮筆以奏不法今直備官耳古今註云白筆古珥之遺象腰帶劍首</hi>
　<hi>珥筆所以示君子文武之備宋稱知謂皇甫每稱譽之絚音庚又去聲長索也    玉云猛犬狺狺而迎</hi>
　<hi>吠兮闗梁閉而不通長吉為皇甫諸公推挽又為他人沮毁故有逢犬之語小傳云中人亦多排擯毁斥</hi>
　<hi>可見矣縉劇談録云李賀善為歌詩韓愈深所知重每延譽  紳間由此聲華籍甚時元稹年年以明經</hi>
　<hi>擢第亦工篇什嘗結交賀日執贄造門賀覧刺不容遽令僕者謂曰明經及第何事來㸔李賀稹無復致</hi>
　<hi>情慙憤而退其後稹制策登科日當要路及為禮部因議賀父名晋肅不合應進士舉賀亦以輕薄為時</hi>
　<hi>軰所排遂致坎坷故此篇多不得志語言堅一作竪皆未詳  疫一作瘡  彫小説猶楊雄  彫蟲篆刻</hi>
<pb n="KR4c0062_WYG_002-17a"/>
　<hi>也謂作賦應舉汝宗孫自言也崆崆峒有三處臨洮安定  州此安定之  峒也</hi>
　宫娃歌<lb/>
　　<hi>述異記云吳王夫差作館娃宫此篇大抵述宫女怨曠欲去之意</hi>
蠟光髙懸照紗空花房夜擣紅守宫象口吹香毾㲪暖<lb/>
七星挂城聞漏板寒入罘罳殿影昏彩鸞簾額著霜㾗<lb/>
啼蛄弔月鈎欄下屈膝銅鋪鏁阿甄<hi>兩語極是憔悴</hi>夢入家門<lb/>
上沙渚天河落處長洲路願君光明如太陽放妾騎驢<lb/>
撇波去<hi>意到語盡無復餘怨矣難哀怨竭盡  麗語猶可及深情  自道也</hi>
<pb n="KR4c0062_WYG_002-17b"/>
　<hi>漢東方朔傳註守宫蟲名術家云以器養之食以丹砂滿七斤𢷬治萬杵㸃女子身永不滅若有房室之</hi>
　<hi>事則滅矣故曰守宫之象口香器也毾㲪説文云毛席釋名云毾㲪者施  大牀前小榻上登以上牀</hi>
　<hi>七星北斗也刻漢書未央宫東闕罘罳註云連闕曲閣也以覆重  垣墉之處其形罘罳然一曰屏也或</hi>
　<hi>曰以木為門扉而刻為方目如羅網之状今人謂之隔亮也  蛄螻蛄也一名仙蛄石鼠爾雅<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>天螻</hi>
　<hi>古今註云漢顧成廟設扶老鈎欄王逸註云縱曰欄横曰楯楯間子曰櫺欄楯殿上臨邊之餙今鈎欄是</hi>
　<hi>也門前註金鋪銀鋪皆門上餙此銅鋪亦然後惱公詩  鋪綴白銅是也  魏文帝甄后失寵幽閉賜死</hi>
　<hi>但用此事甄合音真波長洲吳苑名  撇撃也文選撇  而濟水</hi>
　堂堂<lb/>
<pb n="KR4c0062_WYG_002-18a"/>
　　<hi>唐樂志云玉樹後庭花堂堂皆陳後主作樂苑云堂角調曲曲唐髙宗調露中太子既廢李嗣真私</hi>
　　<hi>謂人曰禍猶未已人主不親庶務事皆决於中宫宗室雖衆俱在散位其勢不敵恐諸蕃翰為中宫</hi>
　　<hi>所蹂踐矣隋以來樂府有堂堂曲再言堂者是唐再受命矣近者閭里又有側堂堂撓堂堂之謡側</hi>
　　<hi>者不正之辭撓者不安之稱将見患難之作不久矣後皆如其言按此曲在唐為法曲故白居易詩</hi>
　　<hi>云法曲法曲歌堂堂劉次荘樂府辭云古歌㪚缺至唐以來能合於管絃者八曲明君陽叛驍壺春</hi>
　　<hi>歌秋歌白雪堂堂春江花月夜</hi>
堂堂復堂堂紅脱梅灰香十年粉蠧生畫梁饑蟲不食<lb/>
推碎黄蕙花已老桃葉長禁院懸簾隔御光華清源中<lb/>
<pb n="KR4c0062_WYG_002-18b"/>
礜石湯徘徊白鳳隨君王<hi>好不知䰟情幽入何許得此令人愁  堂堂復堂堂者髙</hi>
<hi>明之怨也然語意險澁非久幽獨困得之無聊未足以知此</hi>
　<hi>紅脱梅灰香一作紅熟海梅香之推碎黄一作堆下華清宫有温泉礜石湯言温泉  熱如有礜石在</hi>
　<hi>本草云礜石大熱博物志云鶴取礜石伏卵取其暖也述征記云洛水底有礜石故上不氷謂之温洛</hi>
　<hi>曹唐遊仙詩不知今夜遊何處侍從皆騎白鳳皇</hi>
　勉愛行二首送小季之廬山<lb/>
　　<hi>勉愛乃勉旃自愛之義小季恐為長吉之弟也</hi>
洛郊無爼豆弊廐慚老馬小鴈過鑪峰影落楚水下長<lb/>
<pb n="KR4c0062_WYG_002-19a"/>
船倚雲泊石鏡秋凉夜豈解有鄉情弄月聊嗚啞<hi>只是一鴈</hi>
　<hi>大曰鴻小曰鴈喻小季也鑪峰香罏峯今屬潯陽光南康志廬山有石鏡峯在金輪峰側隱見不常其</hi>
　<hi>可鑒太白廬山詩云石鏡清我心</hi>
　　其二<lb/>
别柳當馬頭官槐如兎目欲將千里别持我易斗粟<hi>非深</hi>
<hi>愛不能道此兄弟情  此語甚悲别其弟</hi>南雲北雲空脉斷靈臺經絡懸春<lb/>
綫青軒樹轉月滿牀下國饑兒夢中見<hi>苦哉</hi>維爾之昆二<lb/>
十餘年來持鏡頗有鬚辭家三載今如此索米王門一<lb/>
<pb n="KR4c0062_WYG_002-19b"/>
事無荒溝古水光如刀庭南拱柳生蠐螬江干幼客真<lb/>
可念郊原晚吹悲號號<hi>語自不同讀亦心嘔</hi>
　<hi>長安官街夹道植槐栁故曰官槐續博物志槐葉之生入春季五日而兎目十日而鼠耳更旬而始規三</hi>
　<hi>旬而葉成昆經絡懸春綫似言别恨縈心耳如此等句亦新    兄也此長吉自謂而與其季言之  東</hi>
　<hi>方朔傳無令但索長安米註云索盡也濕爾雅云蠐螬有六名在木中者名蝤蠐化書云燥  相育不母</hi>
　<hi>而生蝤蠐</hi>
　致酒行<lb/>
　　<hi>樂府有當致酒行</hi>
<pb n="KR4c0062_WYG_002-20a"/>
零落棲遲一杯酒<hi>好</hi>主人奉觴客長夀主父西遊困不歸<lb/>
<hi>此語謂答無四句好流動  涯</hi>家人折斷門前柳吾聞馬周昔作新豐<lb/>
客天荒地老無人識空將牋上兩行書直犯龍顔請恩<lb/>
澤我有迷魂招不得<hi>又入夢境</hi>雄雞一聲天下白少年心事<lb/>
當拏雲誰念幽寒坐嗚呃<hi>起得浩蕩感激言外不可知真不得不遷之酒者末轉慷</hi>
<hi>慨令人起舞</hi>
　<hi>漢主父偃西入闗見衞将軍将軍數言於上上不省資用乏留久諸侯多厭之  唐馬周傳周為浚儀令</hi>
　<hi>崔賢所辱感激而西舍新豐逆旅主人不顧至長安舍中郎将常何家貞觀五年詔百官言得失何武人</hi>
<pb n="KR4c0062_WYG_002-20b"/>
　<hi>周乃為條二十餘事皆切務太宗怪問何何曰此家客馬周教臣言之帝即召周間未至遣使者四軰促</hi>
　<hi>遣及謁見與語大悦遂拜監察御史</hi>
　長歌續短歌<lb/>
　　<hi>古樂府有長歌行大意欲崇事業無貽後時之歎短歌行魏武帝作大意言人壽難長思及時為樂</hi>
　　<hi>晋傅𤣥艷歌云咄來長歌續短歌則言歌有長短耳今長吉題義本此</hi>
長歌破衣襟短歌斷白髪秦王不可見旦夕成内熱渴<lb/>
飲壺中酒饑㧞隴頭粟凄凉四月闌千里一時緑<hi>好</hi>夜峰<lb/>
何離離明月落石底徘徊沿石尋照出髙峰外不得與<lb/>
<pb n="KR4c0062_WYG_002-21a"/>
之逰歌成鬢先改<hi>非世間人世間語之起六句皆有古意春去之感歳月  悲皆極言秦王</hi>
<hi>不可見之恨題曰長歌續短歌復以歌意終之</hi>
　<hi>荘子云我其内熱與托此篇大意思得君行志始以秦王不可見為恨終  興於明月而亦不得遊憂何</hi>
　<hi>如哉</hi>
　公莫舞歌<hi>并序</hi>
　公莫舞歌者詠項伯翼蔽劉沛公也㑹中壯士灼灼<lb/>
　於人故無復書且南北樂府率有歌引賀陋諸家今<lb/>
　重作公莫舞歌云<lb/>
<pb n="KR4c0062_WYG_002-21b"/>
　　<hi>按晋樂志云公莫舞今之巾舞也相傳云項荘舞劍項伯以袖隔之使不得害髙祖且語項莊云公</hi>
　　<hi>莫古人相呼曰公言公莫害漢王也今之用巾葢象項伯衣袖焉</hi>
方花古礎排九楹刺豹淋血盛銀甖華筵古吹無桐竹<lb/>
長刀直立割鳴筝橫眉麤錦生紅緯日炙錦嫣王未醉<lb/>
<hi>日炙錦嫣王未醉從容模倣有情最妙</hi>腰下三㸔寳玦光項荘掉箾攔前<lb/>
起材官小臣公莫舞座上真人赤龍子芒碭雲瑞抱天<lb/>
㢠廻咸陽王氣清如水鐵樞鐵楗重束闗大旗五丈撞雙<lb/>
鐶漢王今日頒秦印絶臏刳腸臣不論<hi>不必有其事幽與鬼謀  才子</hi>
<pb n="KR4c0062_WYG_002-22a"/>
<hi>賦古但如目前至三㸔寳玦始喻本末自不待言抱天語竒俊俯仰甚稱事情復作項伯口語尤壯</hi>
　<hi>礎柱磉也楹柱也如刺豹軍中屠虎豹也户筵中無絲管惟有刀刃聲  箏鳴  爾雅云楣門  上横梁</hi>
　<hi>釋名云近前各兩若面之有眉麤錦紅幃楣之餙耳  項羽紀云范増數項王舉所佩玉玦以示之者三</hi>
　<hi>項王黙然不應舞説文云以竿撃人曰箾音朔左傳舞象箾南籥乃  者所執之籥今言劍而云掉箾恐</hi>
　<hi>長吉未必錯誤如此漢貨殖傳云質氏以酒削鼎食師古註云削音鞘刀劍室恐箾止為削言㧞劍掉削</hi>
　<hi>而起也晋樂志獨漉篇云刀鳴削中倚牀無施如此帝則師古之音是此箾當為削  漢有材官騎士  髙</hi>
　<hi>母劉媪嘗息大澤夢與神遇太公徃視見蛟龍於上已而有身遂産髙帝  帝嘗隱於芒碭山上常有雲</hi>
　<hi>氣五史記始皇紀云作前殿阿房上可坐萬人下可建  丈旗此言髙帝破闗入咸陽  臏膝骨也言殺</hi>
<pb n="KR4c0062_WYG_002-22b"/>
　<hi>身不悔之意</hi>
　昌谷北園新笋四首<lb/>
　　其一<lb/>
籜落長竿削玉開君㸔母笋是龍材更容一夜抽千尺<lb/>
别却池園數寸泥<hi>髙甚</hi>
　　其二<lb/>
斫取青光冩楚辭膩香春粉黑離離無情有恨何人見<lb/>
露壓烟啼千萬枝<hi>好語如昌谷新笋冩得  此渺茫</hi>
<pb n="KR4c0062_WYG_002-23a"/>
　　其三<lb/>
家泉石眼兩三莖曉㸔隂根紫陌生今年水曲春沙上<lb/>
笛管新篁拔玉青<lb/>
　　其四<lb/>
古竹老梢惹碧雲茂陵歸卧歎清貧風吹千畝迎雨嘯<lb/>
鳥重一枝入酒樽<hi>却不為佳</hi>
　<hi>相如病免居茂陵千貨殖傳云渭川千畝竹與  戶侯等</hi>
　惱公<lb/>
<pb n="KR4c0062_WYG_002-23b"/>
　　<hi>未詳題義太白與叚七娘詩云一面紅粧腦殺人恐止此義此終篇亦言婦人耳</hi>
宋玉愁空斷嬌嬈粉自紅歌聲春草露門掩杏花叢注<lb/>
口櫻桃小添眉桂葉濃曉奩粧秀靨夜帳减香筒鈿鏡<lb/>
飛孤鵲江圖畫水葓陂陀梳碧鳳腰裊帶金蟲杜若含<lb/>
清露河蒲聚紫茸月分蛾黛破花合黶朱融髮重疑盤<lb/>
霧腰輕乍倚風宻書題荳䓻隱語笑芙蓉莫鎻茱萸匣<lb/>
休開翡翠籠弄珠驚漢燕燒蜜引胡蜂醉纈抛紅網單<lb/>
羅挂綠䝉數錢教姹女<hi>情態别</hi>買藥問巴賨勻臉安斜鴈<lb/>
<pb n="KR4c0062_WYG_002-24a"/>
移燈想夢熊腸攅非束竹弦急是張弓晚樹迷新蝶殘<lb/>
蜺憶斷虹古時填渤澥今日鑿崆峒繡沓褰長幔羅裙<lb/>
結短封心揺如舞鶴骨出似飛龍<hi>怪怪</hi>井檻淋清漆門鋪<lb/>
綴白銅隈花開兎徑向壁印狐蹤玳瑁釘簾薄琉璃叠<lb/>
扇烘象牀緣素柏瑶席巻香蔥細管吟朝幌芳醪落夜<lb/>
楓宜男生楚巷梔子發金墉龜甲開屏澁鵝毛澡墨濃<lb/>
黄庭留衞瓘緑樹養韓馮雞唱星懸柳鵶啼露滴桐黄<lb/>
娥初出座寵妹始相從蠟淚垂蘭燼秋蕪掃綺櫳吹笙<lb/>
<pb n="KR4c0062_WYG_002-24b"/>
翻舊引沽酒待新豐短佩愁填粟長弦怨削菘曲池眠<lb/>
乳鴨小閣睡娃僮褥縫篸雙綫鈎縚辮五總蜀烟飛重<lb/>
錦峽雨濺輕容拂鏡羞温嶠薰衣避賈充魚生玉藕下<lb/>
人在石蓮中含水彎娥翠登樓潠馬<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>使君居曲陌園<lb/>
令住臨卭桂火流蘓暖金爐細炷通春遲王子態鶯囀<lb/>
謝娘慵<hi>情景入㣲</hi>玉漏三星曙銅街五馬逢犀珠防膽怯銀<lb/>
液鎮心忪跳脱㸔年命琵琶道吉凶王時應七夕夫位<lb/>
在三宫無力塗雲母多方帶藥翁符因青鳥送囊用綘<lb/>
<pb n="KR4c0062_WYG_002-25a"/>
紗縫漢苑尋官柳河橋閡禁鍾<hi>亦是妙意</hi>月明中婦覺應笑<lb/>
畫堂空<hi>何者不可言</hi>
　<hi>宋玉九辯云余萎約而悲愁曰樂府有董妖嬈曲杜詩佳人屢出董妖嬈  金花  鈿  水葒見湖中曲</hi>
　<hi>注珠陂陀漢書陂音坡新炙轂子云髙髻名鳳髻上加  翠翹  謝靈運詩  蒲含紫茸  趙飛燕身輕</hi>
　<hi>欲随風輕舉不酉陽雜爼云荳䓻冬夏不凋寄書題此言此心之  移耳  梁呉均秦女巻衣曲云玉檢</hi>
　<hi>茱萸匣西京雜記云武帝宫人皆佩茱萸婦人以揷髻間為美  翡翠似翠鳥而赤  南都賦云遊女弄</hi>
　<hi>珠於漢臯酉陽雜爼云蓐泥為巢聲多而小者為漢燕  世傳燒蜜引蜂葢物類相感博物志以木為器</hi>
　<hi>開小孔以蜜塗之宿昔有蜂飛出即将伴來作蜜薄庾信以醉眼為纈眼醉眼空花如紅網也  羅輕</hi>
<pb n="KR4c0062_WYG_002-25b"/>
　<hi>色如緑草䝉䝉巴漢桓帝時童謡云河間姹女工數錢  風俗通云  有賨人剽勇髙祖募之以定三秦</hi>
　<hi>又説文云南蠻賦名彈筝也或靨花之屬</hi>　<hi>古詩刻成箏柱鴈相挨此疑説文胘肚也一作絃者非</hi>
　<hi>虹蜺隂陽交㑹之氣也雄曰虹謂明盛者雌曰蜺謂暗微者  填渤澥鑿崆峒皆事之不可就者精衞填</hi>
　<hi>海愚公移山徒自苦耳上古樂府楊叛兒歌云綉沓織成帶此沓疑為帷帳  覆故云帳幔  古樂府獨</hi>
　<hi>曲歌云自從别郎後卧宿頭不舉飛龍落藥店骨出則為汝  井檻淋清漆漆井欄也  門鋪見宫娃歌</hi>
　<hi>註為佛經大象不遊於兎徑也漢武故事云帝以白珠  簾玳瑁押之  琉璃屏  西京雜記云趙飛燕</hi>
　<hi>有雲母及琉璃屏烘暖也漢麗姢作琉璃帳亦取其暖  象牀象牙餙牀也梁魚𢎞有牀一張皆蹙柏四</hi>
　<hi>囘周匝無異巷疑為永巷</hi>　<hi>瑶美玉也色如青蔥故宜男萱草也輿地志云金墉洛陽  城西北角魏</hi>
<pb n="KR4c0062_WYG_002-26a"/>
　<hi>明帝築北史魏孝武立金墉宫甲郭子横洞冥記云漢武起神明臺上以雜玉為龜  屏風  温飛卿云</hi>
　<hi>鵝毛襞素鳥跡裁書則鵝毛必帛書故曰澡墨韓衞瓘晋臣黄庭未詳  韓馮亦作韓憑鳥名謂之  朋</hi>
　<hi>鳥雌雄雙飛見嶺表録異搜神記云宋大夫韓馮取妻而美康王奪之馮自殺妻與宋王登臺上亦自投</hi>
　<hi>下而死王使埋之與馮墓相望不令合葬宿昔有交梓木生塚上旬日合抱屈體相就根交於下號相思</hi>
　<hi>樹樹有鳥棲如鴛鴦朝夕悲鳴人謂此即韓朋鳥乃韓夫妻之神也  戰國策韓公族有韓馮恐非此</hi>
　<hi>黄娥寵妹但泛言美人未必有所指鄉櫳牕櫺也徙三輔舊事云漢太上皇不樂闗中思  里髙祖乃</hi>
　<hi>豐沛屠兒沽酒煑餅為新豐市西京雜記載同成短佩愁填粟長絃怨削菘二句未詳但玉亦有琢  粟</hi>
　<hi>者註篸針綴物也詩素絲五總總絲數也擇左傳重錦  云錦之精熟者  世説云温嶠姑託  婿嶠曰</hi>
<pb n="KR4c0062_WYG_002-26b"/>
　<hi>佳婿難得如嶠者何如姑曰何敢望如汝嶠歸遂納玉鏡臺取姑女  晋韓夀與賈充女私時西域貢竒</hi>
　<hi>香一著人經月不脱武帝以賜充充女盗以予夀充僚屬聞其芬馥稱於充充知女與夀私也  含水彎</hi>
　<hi>娥翠娥當作蛾趙舊説邯鄲女子姓秦名羅敷為邑人王仁妻仁為  王家令羅敷出採桑陌上趙王登</hi>
　<hi>臺見而悦之欲奪焉羅敷善彈筝作陌上桑以自明不從其詞曰秦氏有好女自名為羅敷羅敷善蠶桑</hi>
　<hi>採桑城南隅使君從南來五馬立踟蹰使君謝羅敷寧可共載否羅敷前致詞使君一何愚使君自有婦</hi>
　<hi>羅敷自有夫文司馬相如成都人徃臨卭以琴挑卓王孫女文君  君夜奔相如後相如拜為孝文園令</hi>
　<hi>錯流蘓帳香毬倦逰録云流蘓盤線綉繪之毬五色  為之同心而下垂  詩綢繆束薪三星在天今夕</hi>
　<hi>何夕見此良人犀五馬逢疑即羅敷詞云五馬立踟蹰之意  本草  角一株有重七八斤解毒安五臟</hi>
<pb n="KR4c0062_WYG_002-27a"/>
　<hi>水銀銀屑皆安神鎮心輕盧氏雜記云唐文宗博覽一日問羣臣曰古詩云  衫襯跳脱是何物宰臣未</hi>
　<hi>對上曰即今之腕釧真誥云安妃有斷金跳脱僉㸔年命雖未詳本事然意即今之談命者  朝野  載</hi>
　<hi>云唐崇仁坊有來婆能琵琶卜又有何婆能之盖女巫也  夫位在三宫未詳疑日者之説  劉向列仙</hi>
　<hi>傳云吳真君遇大風書符置屋上青鳥<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>去風即止又青鳥亦西王母使者  續齊諧記云費長房謂桓</hi>
　<hi>景曰汝南郡九月九日有天災急令家人縫綘囊盛茱萸繫臂上登髙山  漢苑中有人栁日三眠三起</hi>
　<hi>閡音礙義同有三輔黄圖云太子宫中  甲觀畫堂</hi>
　感諷五首<lb/>
　其一<lb/>
<pb n="KR4c0062_WYG_002-27b"/>
合浦無明珠龍洲無木奴足知造化力不給使君須越<lb/>
婦未織作吳蠶始蠕蠕縣官騎馬來獰色虬紫鬚懐中<lb/>
一方板板上數行書不因使君怒焉得詣爾廬越婦拜<lb/>
縣官桑芽今尚小㑹待春日晏絲車方擲掉越婦通言<lb/>
語小姑具黄粱縣官踏飱去簿吏復登堂<hi>此亦非經人道語</hi>
　<hi>漢孟嘗傳云嘗為合浦太守前政貪殘珠悉去孟嘗到珠復還  吳志李衡臨終嘗勑其子曰龍陽洲千</hi>
　<hi>頭木奴歲収絹千疋食蠕蠕方動貌也  踏飱飽  也</hi>
　　其二<lb/>
<pb n="KR4c0062_WYG_002-28a"/>
竒俊無少年日車何躃躃我待紆雙綬遺我星星髮都<lb/>
門賈生墓青蠅久斷絶寒食垂楊天憤景長肅殺皇漢<lb/>
十二帝唯帝稱睿哲一夕信竪兒文明永淪歇<hi>以介子喻賈生</hi>
<hi>怨徹今古末吊文帝猶自藹然</hi>
　<hi>無少年謂竒俊之人不常少也漢躃躃足蹇貌夕青蠅謂東陽綘灌之譛  睿哲言  文帝也  一  信</hi>
　<hi>竪兒一作反信竪兒言謂不聽賈生之謀文明之治淪歇也此賀自喻耳</hi>
　　其三<lb/>
南山何其悲鬼雨灑空草長安夜半秋風前幾人老<hi>讀之</hi>
<pb n="KR4c0062_WYG_002-28b"/>
<hi>浩然</hi>低迷黄昏徑裊裊青櫟道月午樹立影一山唯白曉<lb/>
漆炬迎新人幽壙螢擾擾<hi>不犯俗塵人情鬼語殆不自覺結句十字可笑可傷</hi>
　<hi>太白詩狌狌啼烟兮鬼嘯雨</hi>
　　其四<lb/>
星盡四方髙萬物知天曙已生須已養荷擔出門去君<lb/>
平久不返康伯遁國路曉思何譊譊闤闠千人語<hi>托之君平</hi>
<hi>康伯而舉世可見安能免此其妙在言外末語不收拾之収拾更佳</hi>
　<hi>君平嚴君平也道漢韓康字伯休桓帝聘之康不得已行至亭舍因  遁舊本作循非晋有韓伯字康伯</hi>
<pb n="KR4c0062_WYG_002-29a"/>
　<hi>今長吉誤稱闠古今註云闤者市之垣  者市之門</hi>
　　其五<lb/>
石根秋水明石畔秋草瘦侵衣野竹香蟄蟄垂葉厚岑<lb/>
中月歸來蟾光掛空秀桂露對仙娥星星下雲逗凄凉<lb/>
梔子落山璺泣清漏<hi>山璺二字亦奇</hi>下有張仲蔚披書案將朽<lb/>
　<hi>山小而髙曰岑又為國名言掛空秀一作掛雲秀桂露一作秋露  璺音問方  云秦晉器破而未離曰</hi>
　<hi>璺張揖廣雅云裂也窮仲蔚漢人本末見皇甫謐髙士傳陶詩云仲蔚愛  居遶宅生蒿蓬舉世無知音</hi>
　<hi>惟有一劉龔</hi>
<pb n="KR4c0062_WYG_002-29b"/>
　三月過行宫<lb/>
渠水紅繁擁御牆風嬌小葉學娥糚垂簾幾度青春老<lb/>
堪鎻千年白日長<lb/>
　<hi>紅繁荷也小葉栁也</hi>
　<lb/>
　<lb/>
　<lb/>
　箋註評㸃李長吉歌詩巻二<lb/>
</p>
<p>
</p>
  </div>
</body>
</text>
</TEI>
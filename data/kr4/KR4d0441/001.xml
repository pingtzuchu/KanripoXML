<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>谷響集巻一</head>
    <p>
<pb n="KR4d0441_WYG_001-1a"/>
欽定四庫全書<lb/>
　谷響集巻一　　　　　　元　釋善住　撰<lb/>
　　五言律詩<lb/>
　　　石湖楞伽寺<lb/>
寺占石湖上地幽人境清樹影掃不去苔痕踏又生日<lb/>
午鼓鐘寂年深臺殿傾覽勝偶來此但聞春鳥鳴<lb/>
　　　晨興<lb/>
瓦溝霜欲滿殘月已沈西一枕浮生夢數聲鄰鬨雞江<lb/>
<pb n="KR4d0441_WYG_001-1b"/>
橋船未發水驛馬頻嘶東旭光芒動塵埃處處迷<lb/>
　　　莫行牛角隖中<lb/>
側足入幽塢松深蘚石斑夕陽初過嶺樵子又登山澗<lb/>
水流不歇秋雲去復還即應來此地結屋翠微間<lb/>
　　　龍興寺用唐綦毋潛韻<lb/>
徽額唐朝賜還將表寺扉塵侵碑上字風落樹間衣僧<lb/>
燭晝焰短刹旛晴影微靈烏因得食時並畫檐飛<lb/>
　　　秋居<lb/>
<pb n="KR4d0441_WYG_001-2a"/>
棲遲寄窮巷不異住荒村寒草生枯樹秋苔上敗垣衆<lb/>
山皆遶郭一水獨當門抱甕非吾事乗閒學灌園<lb/>
　　　有懷<lb/>
短髮已垂素凄凉道尚孤民間有苛政天下是窮途白<lb/>
骨堪重肉青山豈免租空將釣竿手舟檝並江湖<lb/>
　　　寄如鏡師<lb/>
舊房抛已久不得共為鄰白髮坐深夜青燈懷故人鸛<lb/>
鳴孤塔雨花發小園春我欲西湖去從師一問津<lb/>
<pb n="KR4d0441_WYG_001-2b"/>
　　　冩真<lb/>
浮雲類我身形影暫相親見處若不徹傳来那得真問<lb/>
年空老大多病減精神畫向麒麟閣都非我輩人<lb/>
　　　九日次韻<lb/>
雨洗遙空净殘陽雁影新秋山動髙興古木倚閒身岸<lb/>
石白於雪水楓紅似春王𢎞千載酒此日送何人<lb/>
　　　秋日野望<lb/>
寂歴邨橋畔夷猶野望時路長征騎疾風定去颿遲城<lb/>
<pb n="KR4d0441_WYG_001-3a"/>
晚牛羊下天秋草木衰數聲何處笛渺渺隔煙吹<lb/>
　　　贈隠者<lb/>
生無軒冕志老不釋漁竿對食慙周粟紉衣尚楚蘭江<lb/>
城猶雨雪花柳政春寒窮達皆由命初非行路難<lb/>
　　　夕陽<lb/>
荏苒迫崦嵫餘暉還更遲空山縣古木深竹暎荒祠野<lb/>
望思家逺江行怯路危亂鴉歸盡處腸斷在天涯<lb/>
　　　夜過山寺<lb/>
<pb n="KR4d0441_WYG_001-3b"/>
夜永諸品静悄然人不逢千山萬山月一聲兩聲鐘野<lb/>
露濕煙草瀑泉滴雲松足倦未遑息招提在西峯<lb/>
　　　悼隠者<lb/>
昭代徵賢急丘園尚考槃安知新宇宙猶有故衣冠訓<lb/>
子芝庭曉譚𤣥水寺寒遙憐隨化盡泉户夜漫漫<lb/>
　　　秋夕懐古<lb/>
抱疾卧長夜愁心那可降蛩聲寒並枕月色冷侵牕賈<lb/>
傅弔湘水杜陵哀曲江空懐千古恨無語對秋缸<lb/>
<pb n="KR4d0441_WYG_001-4a"/>
　　　秋色<lb/>
漠漠混空際遙遥接水濱凄凉連白鳥瀟洒滿青蘋不<lb/>
礙古今路能隨南北人西風吹欲老楓葉醉于春<lb/>
　　　鄧隠君牧<lb/>
標格類孤鶴翩然獨往還彈琴坐白石把酒看青山鬚<lb/>
鬢經年改身心竟日閒料知塵世事無復得相闗<lb/>
　　　書空山壁<lb/>
選得雲深處翛然獨掩闗春風思故里夜雨夢他山坐<lb/>
<pb n="KR4d0441_WYG_001-4b"/>
石逢花落看松見鶴還都縁了喧寂忘却在人間<lb/>
　　　九日<lb/>
扃閣白雲裏江湖罷問津寒花應佳節濁酒醉何人風<lb/>
雨兼秋思乾坤獨老身一聲新過雁不覺淚沾巾<lb/>
　　　再用前韻<lb/>
世波方浩渺引領欲迷津谷口多髙譽山陽無故人風<lb/>
霜催短鬢泉石繋閒身心結還應解空悲花㲲巾<lb/>
　　　送人往江西<lb/>
<pb n="KR4d0441_WYG_001-5a"/>
野外秋將莫征塗更寂寥孤舟萬里客幾日九江潮木<lb/>
落煙波濶猿啼嶺樹遙逺公靈塔在柏子莫辭燒<lb/>
　　　聽琴<lb/>
世無鍾子耳山水竟誰分妙指若不識希聲那可聞鴈<lb/>
啼秋塞月猨嘯晚峯雲宇内馳名者唯師獨出羣<lb/>
　　　雁影<lb/>
衝風起沙際波面見斜飛迢逓横秋色髙低亂夕暉天<lb/>
空江路逺野曠旅人稀猶憶支笻看蘋花滿釣磯<lb/>
<pb n="KR4d0441_WYG_001-5b"/>
　　　送人之冷泉<lb/>
兹逰無伴侣逺樹獨依依日落征㠶急天寒過客稀斷<lb/>
雲隨竹錫殘雪照麻衣應渡西湖去聞鐘入翠微<lb/>
　　　荆軻<lb/>
壯氣干牛斗孤懐凛雪霜只知酬太子不道負田光易<lb/>
水悲歌歇秦庭俠骨香千金求匕首身後竟茫茫<lb/>
　　　秋夕<lb/>
髙梧初下葉深壁已啼螿劍閣来書斷函闗去路長薄<lb/>
<pb n="KR4d0441_WYG_001-6a"/>
田傷夏潦荒圃怯秋陽夢覺中宵月紛紛滿屋梁<lb/>
　　　幻住草廬<lb/>
出郭無多路翛然逺俗氛春流上髙岸野日照荒墳屋<lb/>
老惟生草山晴不起雲長年栖此地世事未曽聞<lb/>
　　　送無學之龍㳺<lb/>
吴天秋欲莫之子更何之此别非千里重逢是幾時鐘<lb/>
聲出谷靜㠶影度江遲禪暇看題壁摩挱張祜詩<lb/>
　　　寄天目隠者<lb/>
<pb n="KR4d0441_WYG_001-6b"/>
獨住西峯頂寥寥誰與同晝燈昏岳雨夜磬隠松風古<lb/>
澗流寒碧幽花墮晚紅更無塵事擾終日白雲中<lb/>
　　　送羽人還金華<lb/>
鶴氅華陽巾碧瞳光照人乾坤三尺劍雲水一生身杜<lb/>
宇空山暮桃花古洞春石壇歸去後松月夜朝真<lb/>
　　　楊花<lb/>
池塘春欲莫散漫復霏微未得為萍去先来作雪飛帯<lb/>
泥粘燕嘴和雨㸃人衣向晚東風急飄零無所歸<lb/>
<pb n="KR4d0441_WYG_001-7a"/>
　　　送法界二兄歸侍師<lb/>
二子芝蘭秀君應道不孤路傍還弃櫟屋上且瞻烏殘<lb/>
日下髙木秋風吹太湖南歸侍巾舄不是為蓴鱸<lb/>
　　　寄無照<lb/>
不向峨峯住還㝷舊隠歸蒼苔生地徧白日出門稀竹<lb/>
月侵虛几茶烟上淨衣江湖曽有約願子莫相違<lb/>
　　　古道<lb/>
古道久榛塞今朝始廓然乾坤新雨露華夏舊山川世<lb/>
<pb n="KR4d0441_WYG_001-7b"/>
上無周鼎民間有漢錢不須聞擊壤已是太平年<lb/>
　　　逰石湖諸寺得黄字<lb/>
輟棹事登陟湖山春日黄風暄花氣重嵓静緑隂凉石<lb/>
色兼苔古松聲挾澗長未能窮勝絶半嶺已斜陽<lb/>
　　　次韻無照見寄<lb/>
自從居此地疏懶得長閒花落琴書上泉生草石間雨<lb/>
聲寒遶樹野色靜連山苟不嫌荒僻來兹共揜闗<lb/>
　　　書無學壁<lb/>
<pb n="KR4d0441_WYG_001-8a"/>
浄室焚香坐心將萬境空夜窓山月白曉殿佛燈紅無<lb/>
夢到天上有書來海東煑茶迎道侣石鼎響松風<lb/>
　　　宿山寺<lb/>
山寺夜逾靜雨餘凉氣浮明月上松頂髙河横屋頭疎<lb/>
磬出林迥殘燈照像幽倦客正無寐寒螿啼素秋<lb/>
　　　送白雲之鄞二首<lb/>
迢逓東州路孤雲伴去蹤聖燈當夕見海舶近秋逢弱<lb/>
水蓬萊島懸泉乳竇峰靜吟山月下何處倚長松<lb/>
<pb n="KR4d0441_WYG_001-8b"/>
澤國東南郡迢迢接會稽人煙逢海斷山木與雲齊夜<lb/>
汲分波月晨征候店雞却愁孤錫返草暗竹房西<lb/>
　　　秋日有懷<lb/>
道路限南北相思無已時夜深空入夢天濶斷来期水<lb/>
國燕歸盡闗山雁到遲秋風與離恨添得鬢成絲<lb/>
　　　次韻荅人見寄<lb/>
愛閒甘遁跡短鬢二毛侵幽吹生松麈流泉入夜琴江<lb/>
猿乗月聴野藥破雲尋幸有忘機者時来話近吟<lb/>
<pb n="KR4d0441_WYG_001-9a"/>
　　　次韻如鏡師見寄<lb/>
日下空馳影松根好息隂逺山秋後瘦荒井雨餘深書<lb/>
箧慵儲藥經牕喜掛琴吳臺兼更近来此共幽㝷<lb/>
　　　送人之江西<lb/>
萬里孰相從輕包與短笻故交今日别新識異鄉逢風<lb/>
咽湓江雁雲沈嶽寺鐘兹㳺多勝刹何地寄髙蹤<lb/>
　　　老僧<lb/>
白髮竟不剃天寒懶下牀齒疎欣飯軟睡少畏更長語<lb/>
<pb n="KR4d0441_WYG_001-9b"/>
劇心猶壯年衰事易㤀衆中論夏臘莫問㡬青黄<lb/>
　　　書無功房<lb/>
倦㳺歸故隠聊復寄閒心枕石聴松卧看山倚杖吟燈<lb/>
明春殿靜鶴唳古廊深湖海知名者時来此訪㝷<lb/>
　　　禮楞嚴大師塔<lb/>
牢落城南寺真軀鄉此藏看碑知嵗月見樹憶興亡脩<lb/>
竹當寒砌幽亭背夕陽壁間詩懶讀自炷瓦鑪香<lb/>
　　　秋夕<lb/>
<pb n="KR4d0441_WYG_001-10a"/>
天髙雲過盡落落見疏星月色經秋白燈光入夜青細<lb/>
蛬鳴暗壁亂葉響空庭更愛嵓房静重看未了經<lb/>
　　　無得訪宿<lb/>
窮居誰肯到念子逺相過嵗月今如此江湖意若何空<lb/>
庭寒氣重髙樹夜聲多坐久疏鐘盡月明生薜蘿<lb/>
　　　嵗晚三篇<lb/>
蘭若依城市蕭條門巷深夜闌春漏斷窻近曉寒侵書<lb/>
幌無燈火禪堂有磬音㡬番清梵罷紅日上遙林<lb/>
<pb n="KR4d0441_WYG_001-10b"/>
窮臈見春囘荒園梅亦開曉煙迷郡郭寒日上樓臺吟<lb/>
癖丹心苦年侵白髮催幽懐感時事臨眺欲興哀<lb/>
陋巷寡輪鞅開門對翠屏氷銷春水緑雲盡晚山青嫋<lb/>
嫋來孤篴熒熒見小星亂鴉棲已定猶自步閒庭<lb/>
　　　賦得聞琴送范總管佑<lb/>
萬籟聲初寂琅然彈正音自非鍾子耳誰識伯牙心急<lb/>
雨翻秋澗寒風振夕林豈堪聞曲罷又動别離吟<lb/>
　　　蟋蟀<lb/>
<pb n="KR4d0441_WYG_001-11a"/>
西風吹蟋蟀切切動哀音易入愁人耳難驚懶婦心寒<lb/>
燈孤館外秋雨古城隂聴極無由寐終宵費苦吟<lb/>
　　　寄無照<lb/>
相思不可見撫景念離羣無酒難留客有詩堪寄君折<lb/>
花衣惹露題石筆粘雲更有中宵月清光可共分<lb/>
　　　次韻荅白提舉珽見寄<lb/>
黙黙抱冲襟閒庭草色深了無榮辱事寧有去來心待<lb/>
月登溪閣彈琴坐竹林不知靈竺寺何日共幽尋<lb/>
<pb n="KR4d0441_WYG_001-11b"/>
　　　卧痁<lb/>
方兹送窮鬼山鬼又揚威熱極頻翻枕寒深數葢衣破<lb/>
窻秋氣重敗葉雨聲微夜久青童睡孤燈掩竹扉<lb/>
　　　贈陳隠君發<lb/>
處士家何在花街近栁橋半生抛舊業獨夜憶前朝老<lb/>
景青燈逺春風白髮饒愛尋方外友時復到僧寮<lb/>
　　　鶴<lb/>
梳翎看瘦影嵗久頂門丹春晚眠莎暖秋深警露寒羣<lb/>
<pb n="KR4d0441_WYG_001-12a"/>
飛滄海濶孤立白雲寛昨夜山房外一聲驚夢殘<lb/>
　　　宿山寺次韻子封先生<hi>國</hi>
暝投雲際寺深殿一燈微海底月已出山中僧未歸澗<lb/>
聲經雨急林影入秋稀明發尋征道還愁露濕衣<lb/>
　　　秋懐<lb/>
漸漸身將老蕭然祗布衣白雲終日望滄海㡬時歸夜<lb/>
雨窻燈暗秋風木葉飛十年流落後兄弟信音稀<lb/>
　　　贈隠者<lb/>
<pb n="KR4d0441_WYG_001-12b"/>
城郭無心入全家住草堂丹青陵顧陸翰墨謝鍾張野<lb/>
外耕春雨溪邊釣夕陽爾來思屏跡見客懶衣裳<lb/>
　　　寄友生<lb/>
分違若未久相憶似多時後會將何日重来預作期夕<lb/>
風翻急浪寒月墮髙枝寄語同人説詩翁鬢已絲<lb/>
　　　喜雨<lb/>
涼生炎暑退風物竟蕭騷數日更無雨三吳應不毛潮<lb/>
囘煙渚濶天豁月河髙已報香秔熟空虛政可逃<lb/>
<pb n="KR4d0441_WYG_001-13a"/>
　　　悼友人<lb/>
獨留行道處仍與竹房鄰昔作煙霞侣今為㝠漠人孤<lb/>
燈寒雨夜殘月影堂春念爾無由見傷心淚滿巾<lb/>
　　　過北塔有感<lb/>
重經栖息地歴覽思無窮古殿生春草長廊起夕風鳥<lb/>
啼深竹静花落壞房空會學期全盛無因與昔同<lb/>
　　　雨中次韻<lb/>
生涯存一鉢半世寄林丘夜雨若不歇春田應更愁亂<lb/>
<pb n="KR4d0441_WYG_001-13b"/>
雲埋島樹髙浪激汀漚嵗事誠難卜豐凶似可憂<lb/>
　　　晚望懷巖栖翁<lb/>
晚望荒臺上孤笻手自持柳條擎雪重溪鳥遡風遲枮<lb/>
草春還發陰雲凍不移何當髙世者來此共題詩<lb/>
　　　山菴<lb/>
平生愛幽致況得共跏趺片月掛木末一峯當坐隅斷<lb/>
猿寒欲下驚鳥夜相呼世上眈名者還能到此無<lb/>
　　　寄題郊居<lb/>
<pb n="KR4d0441_WYG_001-14a"/>
郊居逺塵境結屋枕滄波坐上見魚擲燈前聞雁過晴<lb/>
堤惟種柳秋圃半堆禾我欲攜笻去無由出薜蘿<lb/>
　　　贈無照<lb/>
皎皎煙霞客飄飄雲水僧半生三事衲萬里一枝藤野<lb/>
澗尋猿度晴峯放鶴登他時佩心印又得繼南能<lb/>
　　　幻住草廬<lb/>
夾徑列杉竹茅堂絶四鄰野僧秋不到明月夜相親林<lb/>
静鳥窺室泉清魚避人何時離城市来此寄吟身<lb/>
<pb n="KR4d0441_WYG_001-14b"/>
　　　月夜聞篴有感<lb/>
獨坐聞鄰笛悽然感昔逰西風吹白月客子動清愁辟<lb/>
俗思求隠懷鄉欲上樓閒身看漸老此夕又逢秋<lb/>
　　　端居<lb/>
端居無外事雅稱寂寥身厭踏黄埃路甘為白石鄰草<lb/>
長思逺客花落惜殘春幸有窻前月依依冷照人<lb/>
　　　次韻子封先生荅山中僧<lb/>
名山不肯住自欲老深雲鑿翠通虚牖鋤荒出壞墳花<lb/>
<pb n="KR4d0441_WYG_001-15a"/>
開留客醉果熟與猿分更莫逃幽隠音書難再聞<lb/>
　　　虎丘<lb/>
緩步入林扉崎嶇一徑微亂蟬鳴古柳孤塔立斜暉講<lb/>
石苔侵徧生臺鳥下稀山雲念寥落檐外冷相依<lb/>
　　　遣興<lb/>
身世事無限餘生奈老何探梅逢雪盡出郭見山多葉<lb/>
脱鳥驚夢氷銷魚起波爾來思隠劇夜夜夢煙蘿<lb/>
　　　寄中峯長老<lb/>
<pb n="KR4d0441_WYG_001-15b"/>
中峯峯頂寺長憶舊逰時雲暝鶴歸急山深月到遲亂<lb/>
藤懸雨壁壊帛掛風枝終亦攜缾錫相從支遁師<hi>寺晉支遁</hi>
<hi>禪師道場</hi>
　　　林間<lb/>
性懶難趨俗林間且息機巻簾逢客至倚杖見僧歸琴<lb/>
響泉流砌香浮雲滿衣㡬年居此地鄰國識人稀<lb/>
　　　山中夜集<lb/>
焚香坐遙夜滿目是同人泉石三生友萍蓬百嵗身松<lb/>
<pb n="KR4d0441_WYG_001-16a"/>
鳴疑作雨花發似偷春後會知何日清言莫厭頻<lb/>
　　　横塘般若寺<lb/>
相傳般若寺建立自唐朝一水門前隔數峯天外遙堂<lb/>
虛松韻集殿冷磬聲消後夜空山月歸僧度石橋<lb/>
　　　治平寺<lb/>
野寺知名久因来得暫登澗松風瑟瑟山路石層層雲<lb/>
䕶看經室紗籠照像燈幽人終解事煮茗接閒僧<lb/>
　　　寳積寺<lb/>
<pb n="KR4d0441_WYG_001-16b"/>
花宫隠翠微路轉見嵓扉荒址遺鐘在斷廊殘葉飛石<lb/>
池龍去久松樹鶴来稀愁絶空王殿凄凉揜夕暉<lb/>
　　　無得見訪<lb/>
結菴依陋巷門逕冷蕭蕭放鶴看雲久㝷山出郭遙雨<lb/>
添新緑漲春逐亂紅銷不是同懐者誰能訪寂寥<lb/>
　　　霣葉<lb/>
霜後色初變風髙始亂零和雲流逺澗雜雨下空庭掃<lb/>
處兼僧影燒時帶鶴翎翻思在春日繞屋正青青<lb/>
<pb n="KR4d0441_WYG_001-17a"/>
　　　夜懐<lb/>
舊山歸未得時展沃洲圗白髮老還有黄塵夢獨無陰<lb/>
蟲侵夜急寒月鄉人孤身外生涯在銅缾與瓦盂<lb/>
　　　宿市涇積慶寺<lb/>
古寺並溪邊閒來假榻眠亂䵷啼夜月垂柳裊晴烟馬<lb/>
驛三州路風颿㡬處船明朝又歸去重到是何年<lb/>
　　　送中上人歸里<lb/>
相留已無計欲别手重攜客路連愁逺鄉山入望低野<lb/>
<pb n="KR4d0441_WYG_001-17b"/>
花秋寂歴江草晚凄迷舊隠重歸日寒螿夜夜啼<lb/>
　　　次韻送前人<lb/>
旅館政蕭條孤城秋氣饒歸心懸水寺别夢遶河橋塞<lb/>
北鴻初至江南柳半凋悠悠片㠶去望極欲魂銷<lb/>
　　　北塔秋居<lb/>
地僻人來少門閒草自長霜風催落木秋雨暗殘陽濕<lb/>
菌生枯枿愁䲭立壞墻若非便寂者應是厭凄凉<lb/>
　　　重過積慶寺<lb/>
<pb n="KR4d0441_WYG_001-18a"/>
此夕知何夕青燈喜復同荒堦填落葉野水浸寒空坐<lb/>
久樹生月語闌江轉風幽懐兩相契殊不厭飄蓬<lb/>
　　　酬大拙見寄<lb/>
結屋並雲林塵蹤豈易尋自非超世者寧有愛山心石<lb/>
洞煙霞古砂岡草樹深一聲秋夜磬凉月滿遙岑<lb/>
　　　送白無咎歸錢唐<lb/>
蘓杭三百里彊半水為程野岸東風急春山落照明依<lb/>
微村樹逺出没浦鷗輕別後空相憶迢迢隔鳯城<lb/>
<pb n="KR4d0441_WYG_001-18b"/>
　　　感事<lb/>
野性難拘束孤蹤任巻舒交情如乍見至老可同居落<lb/>
葉兼風掃寒花帶雨鋤白雲無一事終日在吾廬<lb/>
　　　宿積慶寺<lb/>
黄埃飛不到四壁抱清虚窻影柳搖月溪聲獺捕魚過<lb/>
橋官馬路隔水野人居幾度曽來此中宵得宴如<lb/>
　　　秋夜獨坐<lb/>
解帶坐盤石翛然四體輕夜凉蛩語細天浄月華清孤<lb/>
<pb n="KR4d0441_WYG_001-19a"/>
燭明深殿哀笳起廢城寥寥塵境外誰識此時情<lb/>
　　　夜懐<lb/>
新詩徒自愛攤誦有誰聴半世髮已白何人眼為青嵗<lb/>
窮風落木夜久月侵庭多少塵埃者槐宫夢未醒<lb/>
　　　往事<lb/>
往事都成夢空餘頂上霜鶯花春澹蕩風雨夜凄凉燈<lb/>
影搖虚壁鐘聲隠古廊愁深不能寐清淚欲沾裳<lb/>
　　　庚戌三月廿日之作<lb/>
<pb n="KR4d0441_WYG_001-19b"/>
雲暝狂風急重城起暗塵疾雷驚過鳥飛雹打行人溜<lb/>
積半庭水花飄滿地春韶華政愁莫對此欲傷神<lb/>
　　　次韻登石城<lb/>
振筞登危堞東風雁北歸清江愁外濶逺樹望中微草<lb/>
色和煙重鶯聲帶雨稀緬懐千古事客淚墮麻衣<lb/>
　　　貽沈肖鑑<lb/>
栽蘭仍種竹瀟洒隔塵寰入户疑無地開窻喜有山心<lb/>
隨書畫老身與水雲閒家事從兒了風流共往還<hi>第五六句</hi>
<pb n="KR4d0441_WYG_001-20a"/>
<hi>又云丹青資隠逸詩酒伴清閒</hi>
　　　過昆承湖<lb/>
引領望不極清寒襲敝袍春雲連野暗晚浪帶風髙斷<lb/>
岸餘葭葦長空絶羽毛都縁倦行役但覺此心勞<lb/>
　　　舟行夜泊<lb/>
旅泊近黄昏田家盡揜門亂雲垂迥野破月照荒村古<lb/>
木無春意平原有燒痕客愁眠不得達曙動吟魂<lb/>
　　　登甘露寺樓<lb/>
<pb n="KR4d0441_WYG_001-20b"/>
樓壓層崖險登臨竦骨毛地虚淮海近天靜斗牛髙狠<lb/>
石埋煙草疏鐘荅莫濤蕪城吹角罷白鳥下江皋<lb/>
　　　寒食逰虎丘次韻<lb/>
此日逢寒食靈蹤得徧探逺村消宿靄層巘漲晴嵐草<lb/>
色千人石松聲百尺潭冥冥雲際雁又欲別江南<lb/>
　　　合路道中<lb/>
此路何年有扁舟㡬度過晚煙青草岸春雨白鷗波野<lb/>
寺樓臺小江村花柳多客懐無可奈誰唱采菱歌<lb/>
<pb n="KR4d0441_WYG_001-21a"/>
　　　寄宋子虛二首<lb/>
抱志惟端嘿懐才慕隠淪風霜先入鬢雨露未霑身髙<lb/>
卧樓頭月閒行郭外春幾番因讀易潄齒裹烏巾<lb/>
儒釋門雖異詩書味頗同有心依澗壑無意謁王公午<lb/>
鼎篆烟碧夜燈花穗紅曽聞少年日㡬度過遼東<lb/>
　　　送王化士之三韓<lb/>
去路渺無際承恩豈憚賒神山鼇柱穏靈海蜃樓斜天<lb/>
黑迷寒雨波紅映曉霞舶㠶才次岸又覲梵王家<lb/>
<pb n="KR4d0441_WYG_001-21b"/>
　　　題如公影堂<lb/>
師年八十餘去住兩如如幽圃新栽竹清池舊養魚月<lb/>
明花露重秋晚柳隂疏猶憶東軒下焚香誦竺書<lb/>
　　　陪范總管逰桃隖別後見寄以詩遂倚韻荅之<lb/>
逺尋方外客野步遶荒城喬木侵雲直孤舟隔岸横行<lb/>
春酬逸興坐石話閒情風物雖然好人煙惜變更<lb/>
　　　愛閒居士<lb/>
自愛清閒好何心問市朝延齡思種菊賞静厭懸瓢坐<lb/>
<pb n="KR4d0441_WYG_001-22a"/>
石釣秋水尋梅過野橋近来吟鬢白毋訝逺公招<lb/>
　　　送人歸松陵<lb/>
君仍歸故里教我若為情後夜同明月長年隔古城江<lb/>
颿隨雁逺戍角入雲清柳下維孤艇諸<hi>闕四字</hi>
　　　夜懐<lb/>
風髙木葉乾院静夜燈殘窮獨宜長健支離苦乍寒卑<lb/>
辭為客易直道置身難舊有青琴在塵埃莫可彈<lb/>
　　　次韻白提舉<lb/>
<pb n="KR4d0441_WYG_001-22b"/>
南歸初下馬相見白頭新語笑清於舊風霜老此身一<lb/>
聫落梅句萬代補騷人長鄉西湖住優逰兩季真<lb/>
　　　丙辰十二月雪中縣官踵門貸粟因而有作<lb/>
脈脈擁書坐閒門爵可羅寒威當晚重雪意向春多飢<lb/>
鳥下髙木殘氷流斷河縣官煩貸粟窘乏欲如何<lb/>
　　　丁巳元日<lb/>
四十今朝是余生未有涯寸心曽不白短鬢已先華落<lb/>
落攀天驥悠悠夢海槎坐看殘臈盡空憶早梅花<lb/>
<pb n="KR4d0441_WYG_001-23a"/>
　　　寄顧秀才<lb/>
長憶顧非熊新春尚未逢曽同坐盤石相對話諸峯風<lb/>
撼紫荆樹雲埋青黛松翻身躍桃浪不日化為龍<lb/>
　　　首夏逰桃隖得濃字<lb/>
桃隖春歸後閒行野興濃草深迷舊路城闕見遙峰養<lb/>
竹多留笋栽花少種松伊余皆静者吟賞且從容<lb/>
　　　東郊即事次韻<lb/>
墟落暫依止回頭冬已闌閒田秋雨發深港莫濤寒白<lb/>
<pb n="KR4d0441_WYG_001-23b"/>
屋貧来老黄茅燒後殘農人半流浪應歎别離難<lb/>
　　　嘉定顯慶寺<lb/>
艤櫂逢精舎松扉晝不扃暮雲兼雨黑寒樹帶煙青鳥<lb/>
散庭還靜龍歸水自靈徘徊未能去石墖語風鈴<lb/>
　　　書田家壁<lb/>
自憐無舊業投老事鉏犁地瘦畦蔬短家貧草屋低月<lb/>
寒烏遶樹風急浪翻堤猶憶兒童日曽經住水西<lb/>
　　　嵗暮道中次巖栖翁韻<lb/>
<pb n="KR4d0441_WYG_001-24a"/>
冬深百草黄遊子政悲涼野岸霜來滑林風晚後狂吳<lb/>
山雲作葢江國水為鄉既有栖遲處毋令三逕荒<lb/>
　　　種竹<lb/>
閒房少幽致移竹近牕栽白日何人到清風滿坐來亂<lb/>
聲鳴晚雨寒影掃秋苔却憶香巖叟寥寥去不回<lb/>
　　　次韻山村仇先生六首<lb/>
老去行藏定誰能更倚樓一杯新白酒千載故清秋野<lb/>
寺穿雲入田家帶雨留少年曾翫月頻到屋東頭<lb/>
<pb n="KR4d0441_WYG_001-24b"/>
身前書萬巻豈得謂全貧已識蕉隍夢還嗤櫟社神鶯<lb/>
花娛白髮泉石送青春幸有相知者中宵月一輪<lb/>
冷官雖不調心跡喜雙清自向南陽卧誰懸東閣情籬<lb/>
邉黄菊老鏡裏白鬚生行輩凋零後長懐舊弟兄<lb/>
此夕不長好如何今夕晴蟾光閒獨對花漏惜頻更老<lb/>
鶴松頭卧疏星殿角明最欣羣動息隔屋有書聲<lb/>
愛閒非傲世詩酒老清時藂桂歌招隠荒宫賦黍離村<lb/>
橋將鶴度湖艇趁漁移盡道黄金好無人鑄子期<lb/>
<pb n="KR4d0441_WYG_001-25a"/>
詩翁猶水北演老自山東巾履風流異林泉氣味同散<lb/>
行逢瘦馬獨立見長虹屋外蛛絲巧初非造化工<lb/>
　　　過幽人居<lb/>
城郭居來久因吟與俗分琴聲宜月色劍氣應星文酒<lb/>
對山妻酌鶯兼稚子聞門前名利路車馬自紛紛<lb/>
　　　山居二首<lb/>
為得幽棲趣身名自兩忘倚松山衲濕洗藥野泉香嵓<lb/>
靜緑陰合林深白日長罷吟閒獨立一鳥下蒼茫<lb/>
<pb n="KR4d0441_WYG_001-25b"/>
結茒藏倦跡四壁但蕭然果熟防猿過庭閒任鹿眠潄<lb/>
缾秋澗側掃葉夕陽邊贏得無塵事雲山到處禪<lb/>
　　　餘生<lb/>
短鬢霜侵久餘生懶問交愛閒忘俯仰養静倦推敲花<lb/>
露懸蛛網芹泥落燕巢有時幽興劇扶杖出衡茅<lb/>
　　　草<lb/>
偶得東風力青青補燒痕宦逰傷客思醉卧醒吟魂廢<lb/>
塚埋殘碣荒原接近村如何千古上為爾憶王孫<lb/>
<pb n="KR4d0441_WYG_001-26a"/>
　　　贈羽人<lb/>
白髮倦巾櫛客來無禮容愛山思疊石辟穀學飡松林<lb/>
静分朝磬雲㴱隠暮鐘桃源在何許我欲問仙蹤<lb/>
　　　送彦上人歸霅川<lb/>
苕水來天目春深應更清獨行山徑裏到處杜鵑聲亂<lb/>
草侵衣緑殘陽隔樹明何當縛茅舎遁跡度餘生<lb/>
　　　無照約余過雙峨首寄以詩遂次其韻荅之<lb/>
相将峨石下緩步復吟哦古壁畫龍象隂窻蔓薜蘿樹<lb/>
<pb n="KR4d0441_WYG_001-26b"/>
枯生意盡僧老道心多獨有余兼爾時時得共過<lb/>
　　　閒居<lb/>
掩室依城曲身閒足自寛地經梅雨潤天近麥秋寒金<lb/>
石琴中奏雲山畫裏看如何瀛海内塵土日漫漫<lb/>
　　　山中秋夜<lb/>
寂寞空山夜徘徊何所從穿雲扶瘦竹待月倚長松雨<lb/>
過澗聲急林深秋氣濃孤吟猶未穏牧篴起前峯<lb/>
　　　懐南逰者<lb/>
<pb n="KR4d0441_WYG_001-27a"/>
忽憶南征侣迢迢荆楚間江城羣木落笻杖㡬時還嵗<lb/>
晚心空切鄉遙夢自閒名山知歴徧終老別離顔<lb/>
　　　人有與余有西湖之約者久而不報因以二詩<lb/>
　　　　促之<lb/>
佳期曽不逺幽事試先論既踏蘇堤月還看越嶠雲春<lb/>
船應共載夜榻可同分行李須當戒緘辭報爾聞<lb/>
久有西湖約不知能去不一身成老大兩地憶交逰野<lb/>
岸春姿動江橋霽色浮此行如可共毋惜榜蘭舟<lb/>
<pb n="KR4d0441_WYG_001-27b"/>
　　　人日舟中<lb/>
客裏逢人日如何天亦陰舟行還慮雨夜宿莫沾襟野<lb/>
水來赤岸春風過皂林清逰本無悶覔句彊勞心<lb/>
　　　雨夜宿崇徳南柵<lb/>
落日天涯雨脩程那可登水邊聞擊柝木末見懸燈夕<lb/>
吹狂還歇春雲亂欲崩船窻作弓卧我亦竟何曽<lb/>
　　　臨平道中<lb/>
聞說臨平路扁舟此度過旅情隨水逺詩思見山多湖<lb/>
<pb n="KR4d0441_WYG_001-28a"/>
外無青草村邊有白鵞濛濛煙雨裏敧枕聽吳歌<lb/>
　　　錢唐客夜<lb/>
旅寓困風雪愁心那可降夕寒傷短夢病骨怯髙窻古<lb/>
柳依荒苑疏鐘徹舊江不眠歸思動無語對蘭缸<lb/>
　　　陪山村先生白提舉宅清集<lb/>
展席當清晝馮軒野思饒苔隨屐齒陷雪入酒杯消看<lb/>
竹鶴先舞彈琴梅自飄風流餘二老相對話前朝<lb/>
　　　過西湖<lb/>
<pb n="KR4d0441_WYG_001-28b"/>
小艇泝深碧悠悠返照間柳邊逢白鳥湖外見青山寺<lb/>
隔春城逺雪隨野水閒不知林處士幾度此中還<lb/>
　　　逰龍井<lb/>
江郊雨初霽野興入孤笻白道行時盡青山到處逢寒<lb/>
泉鳴逺澗旭日照髙松隂井空猶在如何不見龍<lb/>
　　　冷泉亭<lb/>
一脉雲移出流來萬古長冷涵芳樹緑幽帶落花香馬<lb/>
跡喧春晝猿聲吊夕陽不知逰此者誰解辨滄浪<lb/>
<pb n="KR4d0441_WYG_001-29a"/>
　　　送界上人還錢唐<lb/>
春風吹柳條送別欲魂消花發清明近人行緑水遙猿<lb/>
聲靈竺雨颿影淛江潮却憶同逰處笙歌滿六橋<lb/>
　　　偶成<lb/>
院落清陰合微風燕子過好花隨雨盡惡草入春多聲<lb/>
利青雲上空閒碧澗阿百年渾是夢身世欲如何<lb/>
　　　路<lb/>
出門皆可適何事獨興哀固是分邪正爭知絶去來雲<lb/>
<pb n="KR4d0441_WYG_001-29b"/>
霄還直上榛棘且低回又道長安市風埃聚作堆<lb/>
　　　除夕次韻山村先生二首<lb/>
逗曉嵗方盡爭知春已還菜青憐客饋髭白笑人刪陶<lb/>
陸雖歸社巢由豈買山平生攻苦意不是學疏頑<lb/>
夜寒還附火齒冷必依脣鏡裏千莖雪城中數日春驅<lb/>
儺堪嚇鬼爆竹莫驚人與世誠迂濶餘生但任真<lb/>
　　　清明山行次韻<lb/>
灌木莫鴉繁逰人取次還清泉煮茗匊髙竹掛衣攀雲<lb/>
<pb n="KR4d0441_WYG_001-30a"/>
葉墮平地松濤起半山塵埃日擾擾浮世有誰閒<lb/>
　　　無照西園<lb/>
㕓井希閒地名園到此深穿池侔野水種樹學山林菊<lb/>
圃入秋色檜屏生晚隂悠然澹相對物我兩無心<lb/>
　　　郊行次韻<lb/>
秋雨灑郊坰離離禾黍情見山銷客思問路憶鄉城鳥<lb/>
没江天濶魚沈野水清不知來往者白首竟何成<lb/>
　　　秋思二首<lb/>
<pb n="KR4d0441_WYG_001-30b"/>
林間香火暇毎復事詩書伏櫪終憐馬臨淵不羨魚殘<lb/>
陽雲木淡朗月水天虚逕静無來客蟲鳴秋草疎<lb/>
蔬食聊存拙幽棲獨固窮城鴉歸晚色庭樹入秋風詩<lb/>
思塵埃外閒心澗壑中弋人空佇立無路問㝠鴻<lb/>
　　　幽居<lb/>
林間常獨掩深逕更多苔坡暖草争出山寒雲未開澗<lb/>
花空自落溪鳥静還來莫待重陽至先尋菊本栽<lb/>
　　　齋居次韻<lb/>
<pb n="KR4d0441_WYG_001-31a"/>
蕭齋掩深晝四坐淨無埃汲井青衣出烹茶白足來瓦<lb/>
鑪連佛燭㨑拂近香臺隠計還應遂山圗莫浪開<lb/>
　　　秋懷十首<lb/>
凉風動寥廓庭下草初黄病骨知寒早愁懐覺夜長孤<lb/>
城淹嵗月重露迫衣裳黑髪渾無㡬尤宜事退藏<lb/>
茶香醒午夢鑪篆散窻風淮北傷秋水江南見蚤鴻暢<lb/>
懷非麯蘖遣興有絲桐久雨晴何日青山杳靄中<lb/>
江城暗塵土鐘鼔自林泉老至雖多懶身閒似往年迎<lb/>
<pb n="KR4d0441_WYG_001-31b"/>
寒營紙閣趁暖玩韋編亦有煙波興凄凉無釣船<lb/>
抆淚哀吾道傷心憶故園孤窮時易失老大我猶存日<lb/>
薄雲凝野秋聲葉滿門澗阿雖自樂寤寐獨無言<lb/>
思苦心益苦㝠搜我獨知木鷄終解語畫餅豈充飢聽<lb/>
雨卧秋榻觀魚遶石池閒中書可讀出户亦遲遲<lb/>
顧景毎獨笑無營秖賦詩心勞頭白早秋晚葉黄遲冷<lb/>
坐倦來客温尋愧古師雙雙堦下蝶香醉菊花枝<lb/>
砌冷候蟲急燈昏幽夢長秋風吹草木天氣入凄凉門<lb/>
<pb n="KR4d0441_WYG_001-32a"/>
掩荒城月鴉啼古堞霜無成今白首身世轉堪傷<lb/>
駸駸巳遲莫吾道入衰微浮俗惟鮮食空門自衲衣邊<lb/>
鴻先社至蒲柳望秋飛坐對中宵月寥寥何所依<lb/>
磵曲獨盤旋人間事屢遷艱難銷壯志衰朽惜殘年世<lb/>
有還珠浦生無種玉田歸來華表鶴亦勸學金仙<lb/>
抱景坐虛室翛然誰與同像金輝夕燭櫩鐵響天風汛<lb/>
大潮應滿林深葉未空江南秋欲老腸斷北來鴻<lb/>
　　　野菊<lb/>
<pb n="KR4d0441_WYG_001-32b"/>
野菊隠寒草秋來花自芳凄凉逢莫雨浩蕩憶重陽五<lb/>
柳辭榮久三閭別恨長東籬無夢到珍重付啼螿<lb/>
　　　山居二首<lb/>
結茅隣虎豹食麺度朝昏衆水自歸壑一峯常對門秋<lb/>
河明樹頂隂澗響雲根樵獵徒瞻望煙蘿莫可捫<lb/>
钁頭雖柄短深谷可開畬掃葉林風急擔泉野日斜髮<lb/>
長寒不剃帽破裹堪遮猶憶來居此因循嵗月賒<lb/>
　　　田家<lb/>
<pb n="KR4d0441_WYG_001-33a"/>
秋晚豈宜雨田家但愛晴辛勤事東作日夕望西成社<lb/>
酒兼兒醉新炊滿屋馨紛紛理禾黍不覺曙鴉鳴<lb/>
　　　書卧雲室<lb/>
名遂身還退優逰足卧雲市聲深巷隔塵跡斷河分竹<lb/>
露晴猶滴荷香静始聞齋餘無一事閒讀古人文<lb/>
　　　曉思<lb/>
雞聲鳴不住花漏滴初沈殘月依松牖新寒到楮衾燕<lb/>
歸秋亦老霜降水猶深欲識栖閒意牀頭有緑琴<lb/>
<pb n="KR4d0441_WYG_001-33b"/>
　　　辛酉嵗莫<lb/>
嵗晏雪未落雲深山易昏雨聲浮几席野色隠蓬門芳<lb/>
信傳梅蕊春心託草根平生獨居意俯仰有乾坤<lb/>
　　　破山興福寺用唐常建韻<lb/>
高僧曽駐錫壞塔寄中林不是禪門静争知塵海深潭<lb/>
空龍出穴巖古樹無心何處來黄鳥嚶嚶送好音<lb/>
　　　瑞石<lb/>
為祥付偶然但欲保貞堅自是堪攻玉誰論可補天㡬<lb/>
<pb n="KR4d0441_WYG_001-34a"/>
年遺絶頂終日並清泉頑鈍無由化逰人莫浪傳<lb/>
　　　聚逺亭<lb/>
　　　　頂山中峯院舊有此亭宋邑宰劉拯嘗留題<lb/>
　　　　處士林逋亦嘗和之石刻具存亭則墮已久<lb/>
　　　　矣余假林韻為詩一首以冩山中之勝時壬<lb/>
　　　　戌莫春之三月也<lb/>
泉流嶺下分濺沫濕晴雲野月當空照松風徹夜聞碑<lb/>
殘因蘚駁像暗為燈熏秪隔簷前竹甡甡見鹿羣<lb/>
<pb n="KR4d0441_WYG_001-34b"/>
　　　龍君祠<lb/>
曽聞移夜塚來此寄煙霞遺構空山裏長藤掛樹斜池<lb/>
幽涵石髮風暗積松花旱澇堪祠禱衣冠莫憚賒<lb/>
　　　永昌道中<lb/>
孤舟遡晚風久客倦西東野岸敧頹石窑煙散逺空路<lb/>
長驚落日春盡惜歸鴻漸喜城門近市樓燈已紅<lb/>
　　　秋思<lb/>
掩闗期養素荏苒老江濵城晚鴉歸堞天寒猫近人斷<lb/>
<pb n="KR4d0441_WYG_001-35a"/>
煙浮野水涼颸起汀薲矯首雲中雁隨陽又作賔<lb/>
　　　寄題崐山慧聚寺用唐孟東野張承吉韻二首<lb/>
旭日上絶巘宿雲猶滿牀嵓溜滴靈草天風飄異香隂<lb/>
井浮海氣野竹搖山光幽尋殊未罷遙想煙霞場<lb/>
山深嵐氣昏江逺莫樓吞片月生松頂孤泉出石根歸<lb/>
牛分牧笛落雁隔漁村嚮老遺蹤在清風滿竹門<lb/>
　　　送東山長老逰冷泉<lb/>
江天巳遲莫挈襆上行舟老大懐新感煙霞訪舊逰月<lb/>
<pb n="KR4d0441_WYG_001-35b"/>
明山館靜泉響野亭幽覔句應心苦何人共倚樓<lb/>
　　　晚晴<lb/>
臘殘芳事近雪意已成空逺岫潭潭碧微陽澹澹紅園<lb/>
蔬抽宿雨院柳變春風閒倚闌干曲凄凉見斷鴻<lb/>
　　　送虞待制歸江西還翰苑<lb/>
今代詞人手輸公獨邁倫見髙忘勢位思壯足精神雪<lb/>
浪西江水煙花上苑春只應清夜月處處照車輪<lb/>
　　　雨中次韻<lb/>
<pb n="KR4d0441_WYG_001-36a"/>
春霖不肯住白日隠煙霏暝薄窻間紙嵐蒸架上衣荒<lb/>
園梅子小幽圃芥臺肥牢落江城外東風雁北歸<lb/>
　　　納凉<lb/>
日夕倦煩暑虚廊獨坐時風蟬聲斷續月樹影參差菰<lb/>
米先秋熟荷花失雨遲會當臨滉漾倚杖濯鬚眉<lb/>
　　　送人赴三高祠主奉<lb/>
笠澤光猶逺餘輝及後人諸孫奉祠事千載繼芳塵釣<lb/>
艇煙波濶江橋棟宇新聖明今在上此去莫垂綸<lb/>
<pb n="KR4d0441_WYG_001-36b"/>
　　　西齋聴雨<lb/>
雨聲来不斷故故並西齋事往添幽夢年衰減壯懷潦<lb/>
深猶有路草長欲無堦想得南薰至還應天氣佳<lb/>
　　　再用前韻酬無功<lb/>
出門何所適清坐掩蕭齋圗史有真味塵埃無好懐蛛<lb/>
絲連逺樹蝸篆滿空堦擬共烹新茗井渾泉未佳<lb/>
　　　錢唐感舊<lb/>
江山王氣終江水自流東鐘鼔傳新寺煙花失故宫龍<lb/>
<pb n="KR4d0441_WYG_001-37a"/>
亡靈沼竭鳯去寢園空殘月西風夜無人倚井桐<lb/>
　　　秋日次韻<lb/>
楚人悲落木魏客賦登樓何事東西路能生今古愁月<lb/>
凉青樹曉水冷白薲秋拄杖猶懸壁無心作逺逰<lb/>
　　　舟次吳江<lb/>
客路渺無際崎嶇何日平積煙迷逺樹殘照下荒城水<lb/>
宿先歸港朝行暗計程長橋知漸近笳鼓隔林鳴<lb/>
　　　次韻荅宋子虛<lb/>
<pb n="KR4d0441_WYG_001-37b"/>
茫茫萬人海跂望渺難馮從作山中相争如林下僧艱<lb/>
難心轉小老大氣偏増只有閒為貴浮生㡬箇能<lb/>
　　　九日<lb/>
老至逢佳節何心惜嵗華白衣千載酒黄菊九秋花養<lb/>
素人情淡居閒世路賒午窻書梵典風裊篆烟斜<lb/>
　　　秋莫<lb/>
冉冉秋光莫悠悠蛬韻悲青山無變色黑髪獨成絲亂<lb/>
葉多萱草髙花半菊枝寂寥塵境外閒誦考槃詩<lb/>
<pb n="KR4d0441_WYG_001-38a"/>
　　　感古<lb/>
壟畝非朝市求賢豈易逢饁田知郤缺辟雨見茅容泗<lb/>
水雉為蜃禹門魚化龍㡬多髙蹈者樵牧老雲峯<lb/>
　　　曉思<lb/>
畫角吹霜月孤城寒氣増風聲窻外竹夜景佛前燈委<lb/>
貨懐貞士遺榮尚靜僧西山泉石好早晚去扶藤<lb/>
　　　借韻酬無功<lb/>
窮通皆有命孰肯強求知舉世思趨利何人聴說詩雲<lb/>
<pb n="KR4d0441_WYG_001-38b"/>
閒依碧嶂魚樂遶清池更欲投深宻誅茅計己遲<lb/>
　　　送薛安道赴雲陽尉<hi>天佑</hi>
家世簪纓後為官豈為貧有才終濟世得邑且臨民雞<lb/>
犬通宵寂弓刀列户新公餘定多暇詩酒可怡神<lb/>
　　　過故人所居<lb/>
㕓中成小隠幽户晝常開好畫多同看新詩毎獨裁湘<lb/>
花香帶露渭竹影侵苔二子丹青妙時聞車馬來<lb/>
　　　福嚴即事次韻<lb/>
<pb n="KR4d0441_WYG_001-39a"/>
城郭繁人事深栖足離羣聴泉因坐石看竹得穿雲簾<lb/>
卷山還入池成路自分梅花香欲老蜂蝶未曽聞<lb/>
　　　悼幻住和尚<lb/>
聲名喧宇宙生死一蘿庵既是藏陶器終非火木龕門<lb/>
風宏濟北塔様劣湘南珍重諸龍象從兹政好參<lb/>
　　　癸亥嵗莫<lb/>
孤城臈欲殘卷地北風寒雨竭河流淺霜餘木葉乾半<lb/>
生惟斂退萬事但從寛與俗誠乖異無求足自安<lb/>
<pb n="KR4d0441_WYG_001-39b"/>
　　　春日雜興三首<lb/>
力疾坐圓蒲清香炷瓦鑪春寒欺鶴骨古雪壓犀髗水<lb/>
暖龜魚樂泥融草木蘓驅馳漫勞苦莫廢静工夫<lb/>
陶令官彭澤旋聞炊黍香功名比雞肋世路劇羊腸桑<lb/>
海雖新變琴尊只舊忙終期隨化盡松菊老潯陽<lb/>
山中三十年枕石抱雲眠南嶽煨黄獨東林種白蓮盌<lb/>
香供茗飲簾暖䕶柴煙俯仰人間世清風有昔賢<lb/>
　　　真柑<lb/>
<pb n="KR4d0441_WYG_001-40a"/>
黄柑出洞天珍貴古今傳入手香三日辭枝顆百錢品<lb/>
髙陵蜀産味勝壓華筵釀作王孫酒堪詒玉局仙<lb/>
　　　冬日漫成二首<lb/>
一日又一日今吾非故吾月明知顯晦葉落見榮枯道<lb/>
在山林重名浮宇宙孤世情無定向屋上但瞻烏<lb/>
年光己頽莫笑口向誰開寒氣三冬盡春陽九地囘窺<lb/>
園逢白草散筞得江梅矯首成遐眺風前朔雁來<lb/>
　　　春日即事<lb/>
<pb n="KR4d0441_WYG_001-40b"/>
古木寒風動重城莫色催閒居逢月閏老至見春回凍<lb/>
地餘青草温鑪有白灰一燈懸丈室半照落缾梅<lb/>
　　　感懐<lb/>
世事浮雲變時時到眼新雨寒思附火年老畏逢春草<lb/>
長通幽夢波流失故人弟兄南北久寂寞斷音塵<lb/>
　　　逰靈巖用唐趙嘏韻<lb/>
入門松路悄村逺隔滄洲山寺方槐夏田家政麥秋屧<lb/>
廊聲久寂香逕水空流落日催歸棹無因更上樓<lb/>
<pb n="KR4d0441_WYG_001-41a"/>
　　　寄雲陽薛縣尉<lb/>
聞說雲陽尉官閒不廢吟夜村無吠犬春館有鳴琴古<lb/>
甸蒼山迥長江白浪深金焦舊㳺處何日共登臨<lb/>
　　　暮春故人書樓清集<lb/>
晚興生遐眺層隂起逺空巷分鄰樹緑山映寺樓紅倚<lb/>
檻對清雨巻簾来好風非君有幽致勝集豈能同<lb/>
　　　初夏偶成<lb/>
春去衆芳歇緑隂生晝寒輕飆起薲末細雨来林端水<lb/>
<pb n="KR4d0441_WYG_001-41b"/>
縮舟楫隘心閒天地寛驅馳徇物者白首無由安<lb/>
　　　盆竹<lb/>
瓦缶不多土娟娟枝葉蕃豈知么鳯尾元是古龍孫蒼<lb/>
雪灑禪榻細香浮酒尊王猷来此見應亦為銷魂<lb/>
　　　一乗菴<lb/>
結屋依髙巘雲峯隔水西山空秋氣早天濶夕陽低柳<lb/>
下見漁艇牕間聞午雞長年抱禪寂不是學夷齊<lb/>
　　　晚興<lb/>
<pb n="KR4d0441_WYG_001-42a"/>
雷聲開蟄户電影遶牕扉雨暗空雲作林喧宿鳥歸小<lb/>
橋春水漲深逕莫花飛别有幽期在山中筍蕨肥<lb/>
　　　茶屋<lb/>
清心修茗事淨室掩春風缾㵼嵓泉碧童敲石火紅杯<lb/>
鐺今陸羽文字老盧仝俗客何由至塵埃路不通<lb/>
　　　吳山晚步二首<lb/>
雨晴山色正晚步興何長野寺依嵓静流泉出磵忙路<lb/>
幽宜杖履樹宻礙衣裳此日逢朱夏臨風蕙草香<lb/>
<pb n="KR4d0441_WYG_001-42b"/>
平生愛丘壑老不倦躋攀上國風塵暗中林嵗月閒池<lb/>
清應可飲山好欲忘還道左何人塚麒麟臥草間<lb/>
　　　雨<lb/>
入夏何多雨荒城日日隂桑麻村墅暗鵝鴨野塘深米<lb/>
貴防㣲賤霖淫恐大侵魚龍莫漫喜使者政勞心<lb/>
　　　九日後作<lb/>
佳節名猶在寒花跡已陳黄壚存朽骨白髪及閒人秋<lb/>
色無多日茅檐別有春浮生竟何事應俗漫勞神<lb/>
<pb n="KR4d0441_WYG_001-43a"/>
　　　聞鐘<lb/>
天空羣動息逸響自虚徐擊處令生滅聞中謝有無春<lb/>
船驚夢客曙堞起啼烏常記秋山聴松櫩片月孤<lb/>
　　　雨後<lb/>
暑雨欣初霽孤城水渺漫聞吟清晝永靜立緑隂寒巷<lb/>
僻無車馬庭幽足蕙蘭平生守疏拙不是強求安<lb/>
　　　秋夕<lb/>
欲雨竟不雨雲凝河漢濵砌蛩幽破夢牕月靜窺人火<lb/>
<pb n="KR4d0441_WYG_001-43b"/>
逐炎光老詩隨涼颸新賔鴻猶未至砧杵滿遙鄰<lb/>
　　　秋日過如鏡師房二首<lb/>
嵓房秋氣清相過話閒情檻外葉初落牕間琴自鳴昏<lb/>
鴉歸逺樹野水遶荒城三十年来往于今白髮生<lb/>
聚首洽清驩分違良獨難情深劣雞黍義重劇金蘭小<lb/>
圃草猶碧中林楓已丹非君愛樗散那得此盤桓<lb/>
　　　咏塵<lb/>
棼棼仍擾擾今古困征夫衣上有時盡寰中何處無荒<lb/>
<pb n="KR4d0441_WYG_001-44a"/>
祠凝靜几閒市衮長衢漫説飛滄海誰能見海枯<lb/>
　　　寳帶橋<lb/>
運得它山石還將石作梁直從隄上去横跨水中央白<lb/>
鷺下秋色蒼龍浮夕陽濤聲當夜起併入榜歌長<lb/>
　　　淵明圖<lb/>
身捐簪組累藜杖得閒行耕鑿還初服琴尊了此生孤<lb/>
吟忘富貴長揖謝公卿無酒堪招隠空懸萬古情<lb/>
　　　送白無咎入蘭陵幕府<lb/>
<pb n="KR4d0441_WYG_001-44b"/>
獨賢勤典教中嵗始臨民幙佐紅蓮舊袍分緑草新琴<lb/>
髙終絶俗畫妙定通神公退應多暇甘柔好奉親<lb/>
　　　松下談𤣥畫軸<lb/>
松頭風寂寞松下客淹留話到天人際能令神鬼愁碗<lb/>
香溪茗熟嵓響野泉流老怯攀躋倦晴牕得臥遊<lb/>
　　　次韻答范秀才見寄<lb/>
握别遽經嵗難忘故舊情夜堂幽夢逺寒杵莫秋清月<lb/>
照紙牕白露垂楓葉明無心甘擁篲但欲與鷗盟<lb/>
<pb n="KR4d0441_WYG_001-45a"/>
　　　感懐二首<lb/>
齒髮颯巳暮空懐少壯心䕫龍既廊廟巢許自山林夜<lb/>
雨梧桐落秋風蟋蟀吟時方劣恩信無術化黄金<lb/>
人生駒過隙好息漢隂機但識刀錐是爭知土木非田<lb/>
園猶換主日月豈停飛久欲攜缾錫誅茆入翠㣲<lb/>
　　　丁卯閏九月九日作<lb/>
三年逢一閏此嵗兩重陽白髮多新感黄花只舊香陶<lb/>
潛悲世短甯戚慨宵長閭里欣佳節招邀共舉觴<lb/>
<pb n="KR4d0441_WYG_001-45b"/>
　　　次韻酬子虚二首<lb/>
聞君久學仙投老擬㕘禪林下堪休影區中且任縁染<lb/>
髭瓢有藥潄齒井無泉<hi>天旱故也</hi>㡬換珠輪線牕間手自穿<lb/>
散筞過僧家天寒烏帽遮宦情閒去盡詩思老来加雪<lb/>
作空中片雲生石上芽風流自来往塵跡到應賖<lb/>
　　　懐陳道士次韻前人<lb/>
乾坤真逆旅乍合首還分形跡成拘滯音塵隔見聞簫<lb/>
聲猶在耳鶴影獨離雲汗漫来何日無因睹近文<lb/>
<pb n="KR4d0441_WYG_001-46a"/>
　　　早春次韻<lb/>
幽栖愜野情老至倦春行雪盡終無冷隂多未得晴砌<lb/>
香梅墮片空響雁傳聲愛爾登臨句身閒思致清<lb/>
　　　次韻還舊居<lb/>
陶公返舊居尼父賦歸歟嵗月注坡馬丘園下澤車蝸<lb/>
涎存古壁䑕穴帶殘書為得𤣥中趣東西總宴如<lb/>
　　　嵗莫書懐次韻無功二首<lb/>
烏兔無情極東西來往頻風霜寒永夜城郭老閒身井<lb/>
<pb n="KR4d0441_WYG_001-46b"/>
旱泉源竭冬暄草色新不須論往事斂跡作幽人<lb/>
嵓壑歸何日中宵入夢頻生無趨俗韻老有背時身蘭<lb/>
葉侵衣緑梅花到眼新寄言㕓市客不是卧龍人<lb/>
　　　憶清泰<lb/>
花上已標名資粮願早成定應生樂國斷不墮疑城妙<lb/>
法水禽演圓音風樹鳴慈容彈指對永刼破無明<lb/>
　<lb/>
　谷響集巻一<lb/>
</p>
<p>
</p>
  </div>
</body>
</text>
</TEI>
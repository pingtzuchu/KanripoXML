<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>谷響集巻三</head>
    <p>
<pb n="KR4d0441_WYG_003-1a"/>
欽定四庫全書<lb/>
　谷響集巻三　　　　　　元　釋善住　撰<lb/>
　　五言絶句<lb/>
　　　丹陽夜泊<lb/>
趨程前路逺極望雨冥冥夜宿官河口閒田鬼火青<lb/>
　　　釣者<lb/>
江上正風雪歸來且揜扉白鷗無覓處終日遶漁磯<lb/>
　　　幽蘭<hi>二首</hi>
<pb n="KR4d0441_WYG_003-1b"/>
日長深谷靜蕭艾漫同居莫道閒花草仲尼曽下車<lb/>
猿嘯楚山晚月明湘水寒濕香吹不起風葉露漙漙<lb/>
　　　暮入吳山寺<lb/>
裊裊松陰路萋萋碧草長入門人不見一犬吠空廊<lb/>
　　　春晚<lb/>
春光不可駐徒抱惜春心一陳黄昏雨落紅苔逕深<lb/>
　　　送人還山<lb/>
偶隨流水出閒趂白雲歸步石苔侵屐攀松露滴衣<lb/>
<pb n="KR4d0441_WYG_003-2a"/>
　　　庭梅<lb/>
庭前一樹梅嵗久滿身苔不見春風面含香未肯開<lb/>
　　　月夜聞笛<lb/>
篴聲何處起獨客易愁絶休將江上曲吹落山頭月<lb/>
　　　詠雪<lb/>
片片下遥空千山樹色同衡門正寒餓華屋醉春風<lb/>
　　　送西白<lb/>
朝行白猿啼莫行黄葉落迢迢一片心還栖在廬嶽<lb/>
<pb n="KR4d0441_WYG_003-2b"/>
　　　牧豎<lb/>
㸔雲上陂陀晴林露猶滴夕陽呼伴歸騎牛各吹篴<lb/>
　　　林下<lb/>
林下清閒極塵中日月忙逸人耽濁酒漁父愛滄浪<lb/>
　　　春興<lb/>
冉冉春將暮悠悠日欲殘東風特地惡不道杏花寒<lb/>
　　　晚晴<lb/>
白雲起石上隨風自飄揚忽然山雨過小忩明夕陽<lb/>
<pb n="KR4d0441_WYG_003-3a"/>
　　　幽蘭<lb/>
氷雪凍不死深林還自芳獨醒人尚逺囘首楚天長<lb/>
　　　約客不至<lb/>
佳期成不信汗漫復誰招獨立殘陽盡天風鶴駕遥<lb/>
　　　西齋秋夜<lb/>
晚雨過江城西齋秋氣清夢囘孤枕上無處不蟲聲<lb/>
　　　秋夕有懷<lb/>
顔色入遐想方知山水遥音書久不至一鴈度層霄<lb/>
<pb n="KR4d0441_WYG_003-3b"/>
　　　壺天所作蘭石手巻<lb/>
靜依蒼石底幽夢繞瀟湘故畹歸何日飄蕭瘦影長<lb/>
　　　畫梅<lb/>
夜雪莫能到晴蜂那可來一枝横尺素獨占四時開<lb/>
　　　有懷<lb/>
之子寧親去北風江路長水邊成獨立一鳥度殘陽<lb/>
　　　山中<lb/>
居山雖無井接竹引清冷絶勝公侯家銀缾牽素綆<lb/>
<pb n="KR4d0441_WYG_003-4a"/>
　　　秋夕<lb/>
孤館燈初暗虛忩月正明寒衣猶未補風逓搗砧聲<lb/>
　　　詠梅<lb/>
疏花猶在眼長憶倚闌看便欲攜笻去北風天正寒<lb/>
　　　早行三首<lb/>
宿雨未開霽雞聲來逺空山川遥莫辨但覺水生風<lb/>
拂曙駕柔櫓溪山行幾重雲昏不見寺依約但聞鐘<lb/>
夜雨已滑道曉雲猶隱山不須牽百丈揺過沈塘灣<lb/>
<pb n="KR4d0441_WYG_003-4b"/>
　　　蘭四首<lb/>
靈均不可見令我憶瀟湘獨步空林下滿身風露香<lb/>
草長欲無地國香終有根一花才破萼蜂蝶盡棼棼<lb/>
穿雲采清芬竟日不盈把凍雨灑輕塵飈輪幾時下<lb/>
風葉美無度露花何萎㽔樵人不到處抱石弄幽姿<lb/>
　　　松雪翁所作躑躅花畫眉手巻<lb/>
春禽弄幽囀躑躅亞枝紅想愛風光好爭知桃李空<lb/>
　　　清溪獨釣圖<lb/>
<pb n="KR4d0441_WYG_003-5a"/>
風急黄蘆晚天寒溪水清苔磯成獨坐應抱羨魚情<lb/>
　　　訪友不值<lb/>
日轉北忩陰禽聲午院深幽人入鄽去不道客來尋<lb/>
　　　友蘭<lb/>
欲識古君子楚花吾友于因懷蕭散志詩酒老江湖<lb/>
　　　賈浪仙<lb/>
忍飢猶覓句每憶賈長江逆旅寒侵骨愁眠雪滿忩<lb/>
　　　水仙<lb/>
<pb n="KR4d0441_WYG_003-5b"/>
月下弄瑶瑟雲間吹玉簫凌波引微步翠帶影飄揺<lb/>
　　　梅竹圖<lb/>
花魁何崢嶸竹君自檀欒無心競春華氷雪了嵗寒<lb/>
　　　梅花便面<lb/>
景寒苔作衣香冷玉為骨夢斷湖水濵盈盈蟾兔窟<lb/>
　　　吳泰伯祠<lb/>
遺廟荒城裏開扉對碧流寂寥千古上豈獨數巢由<lb/>
　　　春申君廟<lb/>
<pb n="KR4d0441_WYG_003-6a"/>
古木鳴鴉集遥山落日明盡知崇廟食不為祀朱英<lb/>
　　　春興三首<lb/>
禽聲侵晝寂栁影向風斜苔淨無塵跡飛來何處花<lb/>
野岸水初緑孤城山更青羣鴉亂朝日木杪見殘星<lb/>
疎疎度寒雨澹澹作輕陰數片杏花落一池春水深<lb/>
　　　鳩<lb/>
困雨寂無聲深栖夢不驚朝來晴色好飛並屋頭鳴<lb/>
　　　清明<lb/>
<pb n="KR4d0441_WYG_003-6b"/>
春日閶門路惟聞哭墓田茅檐插楊栁墟落起新煙<lb/>
　　　雨後<lb/>
小園春雨後碧草弄輕寒花片無煩掃新泥尚未乾<lb/>
　　　獨立<lb/>
獨立風埃外幽觀桃李春青山久知我天地一閒人<lb/>
　　　水僊<lb/>
明月照湘浦翩然凌素波花鈿朗珂雪裙帶舞青羅<lb/>
　　　黄葵<lb/>
<pb n="KR4d0441_WYG_003-7a"/>
金杯傾玉露借問為誰乾徒引閒蜂蝶棼棼滿畫闌<lb/>
　　　海棠<lb/>
胭脂作紅豔獨立弄春妍雖未成遐舉飄飄骨欲仙<lb/>
　　　萱草<lb/>
叢葆揺新緑偏宜樹北堂無花亦小草何事有憂忘<lb/>
　　　題郭天錫畫山水窠木二首<lb/>
疊嶂無重數茅茨有幾家杖藜人寂歴流水小橋斜<lb/>
春風吹不醒塵世豈知名未化牛羊去空山獨老成<lb/>
<pb n="KR4d0441_WYG_003-7b"/>
　　六言絶句<lb/>
　　　冬夕二首<lb/>
繁草霜嚴緑減疏星雲盡光寒城頭一聲畫角月落烏<lb/>
啼夜闌<lb/>
庭樹風鳴槭槭佛燈院靜熒熒翛然面壁孤坐頓覺心<lb/>
如水清<lb/>
　　　漁者<lb/>
輕刀泛入蒼茫釣絲與興俱長幾畨荻花深處枕蓑獨<lb/>
<pb n="KR4d0441_WYG_003-8a"/>
卧斜陽<lb/>
　　　山水<lb/>
山中佀有幽逕水面全無落花欲覓青城道士不知何<lb/>
處煙霞<lb/>
　　　蘇臺晚眺<lb/>
斷岸人家高樹層巒寺塔殘陽江帆不徐不疾逺影天<lb/>
末悠揚<lb/>
　　　福嚴即事<lb/>
<pb n="KR4d0441_WYG_003-8b"/>
村邊幾株紅樹屋外四面青山終日無人能到孤雲薄<lb/>
暮飛還<lb/>
　　　秋江釣月圖<lb/>
遥村煙樹依微獨釣漁翁未歸雨過長江新霽秋空月<lb/>
滿荷衣<lb/>
　　　墨竹<lb/>
龍孫抱節落落鳯尾弄影亭亭夜半撼牀雷雨翻身直<lb/>
上青冥<lb/>
<pb n="KR4d0441_WYG_003-9a"/>
　　七言絶句<lb/>
　　　春晚登蘇臺二首<lb/>
春城草滿綠委蛇牢落殘陽牧馬嘶悵望胥門橋下水<lb/>
如何流出越來溪<lb/>
姑蘇臺下百花洲一度春來一度遊吳越興亡無限事<lb/>
栁風桃雨不禁愁<lb/>
　　　經庸叟禪師舊房<lb/>
蒼松古柏冷蕭疎日照迴廊雨過初白髮老僧今不見<lb/>
<pb n="KR4d0441_WYG_003-9b"/>
舊房留得别人居<lb/>
　　　贈虞秀才<lb/>
西蜀東吳一水通可憐萬里劇飄蓬如今老<hi>闕</hi>一湖上<lb/>
應有鄉山入夢中<lb/>
　　　聞有人歸自東州以四絶寄之<lb/>
怊悵韶華去不囘檻前猶見杜鵑開松陵舊寺知歸久<lb/>
何事經年無信來<lb/>
若耶溪畔雲門寺賀監湖邊夏禹祠聞説春遊渾欲遍<lb/>
<pb n="KR4d0441_WYG_003-10a"/>
錦囊應是有新詩<lb/>
南北相思餘百里夜深清夢亦迢迢長懷落日秋江上<lb/>
共㸔風帆立寺橋<lb/>
短髮星星迫四旬背時贏得作閒人白雲青嶂堪投老<lb/>
終不持竿釣渭濱<lb/>
　　　寄西峯隱者<lb/>
煙雲出没弄晴碧中有幽人抱禪寂夜半嵓間風雨來<lb/>
松花吹滿蒼苔石<lb/>
<pb n="KR4d0441_WYG_003-10b"/>
　　　病叟<lb/>
鬢毛垂雪病經年終日呻吟更可憐見説有時天氣好<lb/>
倩人扶出卧房前<lb/>
　　　巳未夏日雜興六首<lb/>
雨過槐陰作嫩涼風囘苔逕楝花香閉門寂寂臨書巻<lb/>
啼鳥聲中日正長<lb/>
深紅淡白巳隨塵斜雨横風送却春池上偶來閒照影<lb/>
霜花吹入鬢毛新<lb/>
<pb n="KR4d0441_WYG_003-11a"/>
落盡紅芳見緑陰小橋流水雨餘深市樓横笛誰家子<lb/>
吹得殘陽下逺岑<lb/>
纎纎碧草與階齊濃緑陰中杜宇啼花院晝長聽正好<lb/>
帶聲飛過粉牆西<lb/>
中庭日午橘花開蜂蝶何知故故來一陳南薰生殿角<lb/>
亂飄香雪㸃蒼苔<lb/>
榴花灼灼欲燒空白晝閒㸔似夢中鄰叟為耽顔色好<lb/>
殷勤指㸃與兒童<lb/>
<pb n="KR4d0441_WYG_003-11b"/>
　　　春興五首<lb/>
雨細風柔栁帶輕畫檐乾鵲送春聲故人只在三湘住<lb/>
此去三湘有幾程<lb/>
朔鴈初歸花欲妍江雲澹澹晚晴天因思剪燭山忩夜<lb/>
香盡雕盤尚未眠<lb/>
慘别河橋記往年江城幾夜月空圓錦鱗只説吞香餌<lb/>
誰把音書腹内傳<lb/>
三月江南春日長栁隂亭院午風涼離懷漠漠深於海<lb/>
<pb n="KR4d0441_WYG_003-12a"/>
燕子飛來語畫梁<lb/>
長日愔愔掩竹房短歌多是詠滄浪階前漫種忘憂草<lb/>
逗到憂來不可忘<lb/>
　　　送人之匡山<lb/>
鴈門不作宗雷逺白社年來況寂寥唯有匡廬峯頂月<lb/>
夜深還照虎溪橋<lb/>
　　　觀鳯兒花有作<lb/>
殷勤栽得鳯兒花留鄉閒中玩物華不是松根有餘地<lb/>
<pb n="KR4d0441_WYG_003-12b"/>
秋光都屬别人家<lb/>
　　　感舊<lb/>
風雨蕭蕭送暮春百花開盡草如茵畫梁塵鎖簾垂地<lb/>
燕子歸來不見人<lb/>
　　　廢居<lb/>
當年聞説向天涯囘首人間事巳賒庭院日長無客到<lb/>
東風吹落碧桃花<lb/>
　　　風雨<lb/>
<pb n="KR4d0441_WYG_003-13a"/>
風雨蕭蕭獨閉門舊交零落幾人存春來草長迷行路<lb/>
巖壑唯聞虎豹尊<lb/>
　　　明皇幸蜀圖<lb/>
鳥道横空翠色新峽猿啼雨客沾巾豈知豔骨歸黄壤<lb/>
囘首河山又屬人<lb/>
　　　題畫巻<lb/>
倦行下馬憩嵓中服矢韜弓望過鴻不是陽坡新草緑<lb/>
豈知沙漠有春風<lb/>
<pb n="KR4d0441_WYG_003-13b"/>
　　　三高祠三首<lb/>
越國謀臣吳國讎如何廟食此江頭扁舟載得蛾眉後<lb/>
却在三江汗漫遊<lb/>
季鷹倦作東曹掾千里思歸獨向東鱸膾蓴羮暫時事<lb/>
不知塵世幾秋風<lb/>
聞説松陵此度過長虹偃蹇卧晴波往來不見天隨子<lb/>
落日西風有櫂歌<lb/>
　　　題<hi>闕</hi>
<pb n="KR4d0441_WYG_003-14a"/>
東風吹散雜華雲猶㸃青燈過夜分山雨滿忩人寂寂<lb/>
不知誰此禮茅君<lb/>
　　　晚望<lb/>
天外晴山擁翠螺幾家住屋近官河吳江四月春歸盡<lb/>
楊栁青青燕子多<lb/>
　　　孤雲<lb/>
倦跡何心化白衣澗陰松頂漫孤飛縱然風度它山去<lb/>
清影依然在翠微<lb/>
<pb n="KR4d0441_WYG_003-14b"/>
　　　鶴林寺用唐李頻韻二首<lb/>
青鞵步入翠微間松竹蕭森滿舊山不識史君仙去後<lb/>
有誰來此伴僧閒<lb/>
松門窈窕日遲遲坐久寒生古竹枝黄鶴不來山欲老<lb/>
白雲零落野風吹<lb/>
　　　息齋居士墨竹<lb/>
一枝横偃剡溪藤峙鳯停鸞總未能只恐夜忩風葉響<lb/>
定中驚起寂寥僧<lb/>
<pb n="KR4d0441_WYG_003-15a"/>
　　　寄嵓栖翁五首<lb/>
霜髭碧眼老頭陀陋巷曽經幾度過連月不來城裏住<lb/>
只縁城外好山多<lb/>
聞師疇昔裂儒冠選佛爭知勝選官從此白雲投老去<lb/>
夜深無夢到長安<lb/>
千載祖師埋玉地萬松揺動暮濤寒不知月到髙峯頂<lb/>
瘦倚枯藤誰共看<lb/>
白髪山翁歸舊山石牀終日伴雲閒有時放鶴穿林去<lb/>
<pb n="KR4d0441_WYG_003-15b"/>
自有清風為掩關<lb/>
行脚歸來七十春此生贏得作閒人摩挲老眼山忩底<lb/>
冷看青天鳥過頻<lb/>
　　　子固墨蕙<lb/>
百畝羅生未足多數花一幹自婆娑香名不入離騷巻<lb/>
爭得僧騫楚調歌<lb/>
　　　聞角<lb/>
曉角吹霜海月斜一聲幽夢斷天涯自非慣作沙場客<lb/>
<pb n="KR4d0441_WYG_003-16a"/>
誰向風前不憶家<lb/>
　　　友人訪宿<lb/>
雨滿空山風滿樓故人相過且遲留此生不作江湖夢<lb/>
莫向燈前話舊遊<lb/>
　　　哀修上人<lb/>
門外逺山青歴歴忩前修竹緑依依夜深明月照空壁<lb/>
雲滿石牀人不歸<lb/>
　　　松雪道人畫水村山崦圖<lb/>
<pb n="KR4d0441_WYG_003-16b"/>
西崦東村景象幽菰蒲深處有漁舟道人不惜毫端力<lb/>
畫我滄江伴白鷗<lb/>
　　　琵琶行圖<lb/>
琵琶清夜動方舟碧葦丹楓兩岸秋何事江州白司馬<lb/>
尊前聽徹淚横流<lb/>
　　　栁枝詞二首<lb/>
幾樹和煙弄曉晴黄鸝飛上試春聲離人豈是無心折<lb/>
自到風前折不成<lb/>
<pb n="KR4d0441_WYG_003-17a"/>
愁月悲風汴水湄舞腰猶學楚宫時柔條繫得行人住<lb/>
陌上古今無别離<lb/>
　　　過林逸人次韻巖栖翁<lb/>
花邊曾醉少年春白首相過不厭貧近説漢家徵詔急<lb/>
西山猶有卧雲人<lb/>
　　　梅花次韻三首<lb/>
盈盈粲美並溪湄高謝羣芳保令姿既有咸平香影句<lb/>
不須重聽鬼仙詞<lb/>
<pb n="KR4d0441_WYG_003-17b"/>
草棘藂中寄此身倚闌猶憶去年春枝頭但有黄昏月<lb/>
冷蕋疏花亦可人<lb/>
挺挺孤標畫不成倚風凝睇更含情無端夜半高樓篴<lb/>
吹出江城花落聲<lb/>
　　　訪人不值<lb/>
竹下開門對逺山松聲草色滿忩間想應采藥前峯去<lb/>
花鳥留連未得還<lb/>
　　　桃隖閒步<lb/>
<pb n="KR4d0441_WYG_003-18a"/>
欲寫閒情步水濵杖藜扶我自由身相逢盡是看花者<lb/>
白首重來有幾人<lb/>
　　　江天晚霽圖<lb/>
擔簦野老尋茅店雲擁招提樹插天孤舟泊處白日晚<lb/>
目極萬里蒼江烟<lb/>
　　　感事<lb/>
覆雨翻雲事可哀交情誰是舊陳雷夕陽滿地無人見<lb/>
獨立風前看落梅<lb/>
<pb n="KR4d0441_WYG_003-18b"/>
　　　曉逢山村先生<lb/>
錢唐吳苑三百里兩地相思恰五年今日河橋重相見<lb/>
全家盡載溧陽船<lb/>
　　　送人之金陵二首<lb/>
淮甸風高木落時逺遊瓶錫自相隨爭知百折羊腸路<lb/>
不似長江波浪危<lb/>
清遊莫憚路岐賒但有雲山即是家此去鳯凰明月夜<lb/>
西風腸斷後庭花<lb/>
<pb n="KR4d0441_WYG_003-19a"/>
　　　貽周山人次韻子封先生<lb/>
重峯疊嶂四囬環卜得佳城紫翠間壟樹未高金碗出<lb/>
游魂夜夜哭空山<lb/>
　　　晚興<lb/>
浮圖寒聳碧崔嵬煙雨㝠濛晚不開深殿巳燈門欲閉<lb/>
松頭巢鶴未歸來<lb/>
　　　感舊三首<lb/>
昔年曽此寄缾盂竟日蕭然一事無幾度小忩人不到<lb/>
<pb n="KR4d0441_WYG_003-19b"/>
擁書閒對石菖蒲<lb/>
樓閣嵯峨矗太虛又攜巾舄託幽居娟娟翠竹凋傷盡<lb/>
好句無由節下書<lb/>
古柏槎牙滿翠苔中庭誰見昔人栽無情嵗月如流水<lb/>
日倚吟身得幾囘<lb/>
　　　畫馬<lb/>
霜蹄曾蹴河冰裂老齒貫嚼天山雪圉人何事相羈縻<lb/>
不得沙場流汗血<lb/>
<pb n="KR4d0441_WYG_003-20a"/>
　　　寄友生<lb/>
霜餘紅葉徧階前漠漠陰雲小雪天老至不禁離别恨<lb/>
屋梁月滿思悠然<lb/>
　　　詠梅三首<lb/>
屈鐵虬枝帶蘚枯想應曾識老林逋清標幸是從來瘦<lb/>
月冷霜寒影更孤<lb/>
水邊寒影竹邊身寫入霜縑意更真羌笛不吹花亦落<lb/>
一枝先寄隴頭人<lb/>
<pb n="KR4d0441_WYG_003-20b"/>
斗轉河横月落時呦呦悲角五更吹分明一枕羅浮夢<lb/>
只許杖頭翠羽知<lb/>
　　　訪無照不值<lb/>
童子開門日巳晡隔牆寒木聚啼烏杖藜不識遊何處<lb/>
閒却經忩火一爐<lb/>
　　　冬曉<lb/>
城角鳴烏天送曙苔階夜冷蛬無語梅花帳底夢初囘<lb/>
殘月半忩四檐雨<lb/>
<pb n="KR4d0441_WYG_003-21a"/>
　　　桃隖口占<lb/>
桃塢春風花正開粼粼野水抱城囘小橋行過聞雞犬<lb/>
應訝漁郎入洞來<lb/>
　　　雨中寄無功<lb/>
自從杖笠歸來後竹院頻過話舊時一日風雨不相就<lb/>
相思渾似未歸時<lb/>
　　　春牧圖<lb/>
閒依古木支笻立短褐蕭然滿面埃只道清流堪飲犢<lb/>
<pb n="KR4d0441_WYG_003-21b"/>
豈知洗耳有人來<lb/>
　　　觀梅次韻無照<lb/>
孤根潦倒倚空山猶保疎花草棘間游子見來心獨醉<lb/>
滿身風露不知還<lb/>
　　　車溪道中二首<lb/>
葦白茒黄溪水清倚篷閒㸔浪漚輕板橋横處人家小<lb/>
修竹參天落照明<lb/>
客裏蹉跎嵗欲闌水邊楊栁尚平安夜來巳作還鄉夢<lb/>
<pb n="KR4d0441_WYG_003-22a"/>
滿目西風客櫂寒<lb/>
　　　水仙<lb/>
金琖誰將置玉盤仙人掌上露漙漙想應未得凌波去<lb/>
自向階前弄曉寒<lb/>
　　　湘江夜泊圖<lb/>
斷雨殘雲埶未收風翻雪浪打蘭舟無因住近湘江岸<lb/>
一夜猿聲動客愁<lb/>
　　　九日<lb/>
<pb n="KR4d0441_WYG_003-22b"/>
行向東籬日欲斜意多世短感年華王𢎞不送陶潛酒<lb/>
黄菊還開九日花<lb/>
　　　送人歸馬跡<lb/>
羈心幾夜怯啼螿旅夢驚囘尚異鄉今日束書歸舊隱<lb/>
太湖煙浪正茫茫<lb/>
　　　春暮雜興六首<lb/>
草滿池塘絮不飛人間囘首巳春歸日長獨倚闌干角<lb/>
閒看晴雲度翠微<lb/>
<pb n="KR4d0441_WYG_003-23a"/>
綠樹童童映短牆暮雲霮䨴北風涼閒房竟日無來客<lb/>
自對空王禮夜香<lb/>
匣内青琴久折絃不將遺譜覔人傳莊生漫説成虧事<lb/>
琴到無絃韻始全<lb/>
筠箒休將掃落紅落紅多在翠苔中留連春色無多日<lb/>
過了東風是凱風<lb/>
北走京江南具區歸來庭樹巳扶疎百年浮世誰非客<lb/>
閒却牀頭一架書<lb/>
<pb n="KR4d0441_WYG_003-23b"/>
脈脈輕寒透裌衣東風一夜老薔薇杜鵑聲裏青春盡<lb/>
多少天涯人未歸<lb/>
　　　次韻答人見問<lb/>
潦倒何堪繼祖燈傳衣終是有盧能閒身未得歸嵓壑<lb/>
聊作人間粥飯僧<lb/>
　　　宿報恩寺<lb/>
凄涼塔廟幾經春往事重思跡巳陳夜半夢囘禪榻上<lb/>
不知曾是寺中人<lb/>
<pb n="KR4d0441_WYG_003-24a"/>
　　　奉寄山村先生<lb/>
江國霜寒木葉飛水深雲窅思依依多年不見先生面<lb/>
夜夜林問望少㣲<lb/>
　　　雲屋山人久别承寄以詩甚慰仰思謹次韻以<lb/>
　　　　謝且堅隱操<lb/>
月落城空鶴倦飛宻雲深樹靜相依閶門北去山如畫<lb/>
有日同師歩翠㣲<lb/>
　　　夏日即事<lb/>
<pb n="KR4d0441_WYG_003-24b"/>
庭樹森沈晚色濃修修寒雨滿疏鐘白雲一片歸飛急<lb/>
知宿城南若箇峯<lb/>
　　　懷南游者<lb/>
故人别我南游去又見階前春草長故人不來春草死<lb/>
空勞一日九囘腸<lb/>
　　　郊行次韻無功<lb/>
郭西春曉宿煙開野色山光撲面來無限城中車馬客<lb/>
有誰著眼到江梅<lb/>
<pb n="KR4d0441_WYG_003-25a"/>
　　　次韻山村先生八首<lb/>
倦行山逕倚長松斷碣眠莎古蘚封只見亂雅爭樹宿<lb/>
不知殘日在遥峯<lb/>
綠楊深處畫橋横風掠平湖碧浪生待得笙歌城郭去<lb/>
苧袍笻竹自閒行<lb/>
宻掩重門夜不開銅缾斜浸蚤紅梅琴聲透出寒堂外<lb/>
引得鄰僧入坐來<lb/>
驛亭楓樹著霜紅天際冥冥見斷鴻隔岸逺山青更好<lb/>
<pb n="KR4d0441_WYG_003-25b"/>
澹煙斜日值秋風<lb/>
安行何必假籃輿竹下松間信所如我亦自知非叔夜<lb/>
賓朋滿目懶移書<lb/>
白雪堆頭瘦影長是非榮辱總難量爭如倚箇青松樹<lb/>
閒看幽泉出磵忙<lb/>
静夜横經對短檠郡譙歴歴報寒更宿雲去盡江天曉<lb/>
紅葉階前月尚明<lb/>
緑綺無絃獨賦詩正音雖在懶求知㑹當結屋孤峯頂<lb/>
<pb n="KR4d0441_WYG_003-26a"/>
卧聽行人話嶺危<lb/>
　　　尋梅<lb/>
寒霧才收霽色浮杖藜徐步遶嵓幽草深不見梅花樹<lb/>
浩浩雲山叫鵓鳩<lb/>
　　　幽蘭三首<lb/>
夢魂長遶楚江濱却向幽厓見似人春意未深花未落<lb/>
莫教輕汚馬蹄塵<lb/>
九畹荒涼跡巳陳眼中蕭艾自紛紛國香不解傳芳事<lb/>
<pb n="KR4d0441_WYG_003-26b"/>
浮世何人憶楚魂<lb/>
積雪堅冰凍不摧春風才至即花開纎纎綠葉無人佩<lb/>
空散幽香滿草萊<lb/>
　　　舟中三首<lb/>
栁牙桑眼巳俱生極目春田尚未耕紗帽繭衣船上坐<lb/>
翛然如在畫中行<lb/>
青山路轉見紅樓鵝鴨紛紛古渡頭風雨滿天遮望眼<lb/>
不知何處是杭州<lb/>
<pb n="KR4d0441_WYG_003-27a"/>
桑鳩夫婦晚相呼天末羣山乍有無老大却思探勝槩<lb/>
短篷風雨過西湖<lb/>
　　　和靖先生墓<lb/>
處士梅花春尚開湖陰不見鶴飛囘青山盡日陪歌笑<lb/>
桂酒何曾及夜臺<lb/>
　　　湖上<lb/>
緑雲紅錦兩俱銷急管繁絃滿六橋向晚畫舟沙岸泊<lb/>
鷺鷥梯浪影迢迢<lb/>
<pb n="KR4d0441_WYG_003-27b"/>
　　　孤山法師塔<lb/>
身藏陶器見遺文千載孤高獨有君靈塔尚餘湖水曲<lb/>
梅花紅白自春雲<lb/>
　　　寓大青蓮寺聽惠因寺鐘<lb/>
樓中遥見玉岑峯幾夜閒房得暫容我巳青蓮來假榻<lb/>
如何猶聽玉岑鐘<lb/>
　　　南高峯頂望越山<lb/>
閒扶翠竹上岧嶢野日荒荒碧海遥隔岸越山才咫尺<lb/>
<pb n="KR4d0441_WYG_003-28a"/>
片帆不得渡春潮<lb/>
　　　暮春雜興十二首<lb/>
野水浮來半落紅不須惆悵怨東風春歸畢竟歸何處<lb/>
還在溪光栁影中<lb/>
門掩東風栁色深暮寒脈脈透衣襟春天最是無馮凖<lb/>
一日才晴一日陰<lb/>
巖房深掩淨無埃書巻終朝亦懶開不是春風苦多事<lb/>
栁花爭得入忩來<lb/>
<pb n="KR4d0441_WYG_003-28b"/>
春雲迢逓覆重城風約雲開漏月明夜半小庭閒獨立<lb/>
鐘聲才斷又蛙聲<lb/>
花殘片片隨流去絮落濛濛撲面來燕子不知春寂寞<lb/>
緑楊陰裏自飛囘<lb/>
雨入孤城草木新香紅半逐馬蹄塵却憐杜宇無情甚<lb/>
不解迎春祇送春<lb/>
為愛西園水石幽日斜猶並小池頭不知何處楊花落<lb/>
一㸃飛來一㸃愁<lb/>
<pb n="KR4d0441_WYG_003-29a"/>
公子金衣映日黄却來忩外囀圓吭宫花未落春猶在<lb/>
蚤巳無心入建章<lb/>
老去身心豈惜春但傷泥汚落花新清陰滿地韶光逺<lb/>
猶折疎麻問水濱<lb/>
天際孤雲尚未還青童争敢掩柴關近縁壊堞摧春雨<lb/>
得見城西幾尺山<lb/>
春光欲老緑陰寒稚筍攙空巳作竿無限好山都不見<lb/>
亂雲斜雨滿闌干<lb/>
<pb n="KR4d0441_WYG_003-29b"/>
紅藥花開春欲歸緑楊陰暗燕爭飛晚來一陣東風雨<lb/>
又送餘寒上客衣<lb/>
　　　廢塚<lb/>
泉臺初掩巳茫然況是經今又幾年金玉不知誰發去<lb/>
石人空倚斷碑眠<lb/>
　　　寄如鏡師三首<lb/>
風雨青燈夜對牀月團曾試竹爐湯無因移並臯橋住<lb/>
不得同師上講堂<lb/>
<pb n="KR4d0441_WYG_003-30a"/>
緑琴欲奏聽人稀掃地焚香且掩扉春色坐㸔風雨盡<lb/>
繚垣重疊長苔衣<lb/>
稠緑疎紅映短垣斷雲零雨暗西園日長吟罷無餘事<lb/>
卧聽松櫩鳥雀喧<lb/>
　　　陽鳥<lb/>
白草黄雲紫塞長夢囘荒磧思凄涼秋來度得江南岸<lb/>
何處西風無稻粱<lb/>
　　　四皓圖<lb/>
<pb n="KR4d0441_WYG_003-30b"/>
商嶺誰知遁跡時紛紛古雪滿鬚眉日長深谷無人到<lb/>
卧石依松詠紫芝<lb/>
　　　心山為羽士賦<lb/>
悄無形影難鑽仰極目撐空如許髙坐向松根讀黄老<lb/>
不知松露滴僊袍<lb/>
　　　書舊吳椾石湖景後<lb/>
風艇曽維野岸濵山光漠漠水粼粼如今閒向魚椾見<lb/>
花栁亭臺是舊春<lb/>
<pb n="KR4d0441_WYG_003-31a"/>
　　　萬里江山圖<lb/>
巴水沄沄巴峽青月明客淚墮猿聲眼中巳識瞿唐路<lb/>
剰水殘山懶問名<lb/>
　　　西齋即事<lb/>
亂鴉歸樹夕陽明識面江山隔壞城住處祇縁閶闔近<lb/>
忩間時有馬蹄聲<lb/>
　　　秋興二首<lb/>
閒向空庭步緑莎夜深人静月明多秋風陣陣吹黄葉<lb/>
<pb n="KR4d0441_WYG_003-31b"/>
試問秋風柰樹何<lb/>
幾夜西風葉滿苔燕巢空在鏁塵埃秋歸莫折黄花贈<lb/>
逗到明年又再來<lb/>
　　　首夏偶成<lb/>
絺衣欲試寒猶在舜操將彈調未成春色不知何日去<lb/>
絮飛花落總關情<lb/>
　　　秋江待渡圖<lb/>
客路悠悠思渺然滿林黄葉滿村煙秋江正晚人爭渡<lb/>
<pb n="KR4d0441_WYG_003-32a"/>
莫把閒心待渡船<lb/>
　　　龎徳公<lb/>
騶從何煩到白雲戔戔束帛賁丘園使君迫我今為甚<lb/>
更挈妻兒遁鹿門<lb/>
　　　孟浩然<lb/>
北闕無心更上書病多偏訝故人疎非熊不入君王夢<lb/>
自把長竿且釣魚<lb/>
　　　李太白<lb/>
<pb n="KR4d0441_WYG_003-32b"/>
别夢休論隔幾塵尊前一笑即相親時人欲識天才妙<lb/>
試問山陰賀季真<lb/>
　　　杜少陵<lb/>
江漢悠悠萬里客乾坤莽莽一沙鷗干戈未息長安逺<lb/>
白髮相看有蜀州<lb/>
　　　漫成二首<lb/>
陶潛但愛杯中物杜預偏憐身後名世上不須論得失<lb/>
豈知千古有高情<lb/>
<pb n="KR4d0441_WYG_003-33a"/>
盡將嵗月付逍遥我亦何心問豆苗谷底白駒如可縶<lb/>
雲中黄鵠始堪招<lb/>
　　　宿東塔寺二首<lb/>
閒向僧房看白桃客忩對榻有同袍夜深人静鐘初定<lb/>
卧聽風鈴語月高<lb/>
小雨輕風作莫寒香紅亂落滿闌干青山近隔人煙外<lb/>
高閣閒登得自看<lb/>
　　　致道觀<lb/>
<pb n="KR4d0441_WYG_003-33b"/>
窈窱殊庭曉獨過犬聲迎客出煙蘿朱扉半掩春風定<lb/>
撲撲松花落轉多<lb/>
　　　舟中<lb/>
颿輕風熟雨霏㣲野岸春融燕子飛昨夜江橋縁水宿<lb/>
滿天華月倍思歸<lb/>
　　　送虞待制還翰苑二首<lb/>
臘盡江南野色寒貂裘獨擁上征鞍春風二月中州路<lb/>
一片鄉心兩處安<lb/>
<pb n="KR4d0441_WYG_003-34a"/>
翰苑仙人冰玉姿久聞滄海掣鯨鯢自言夜半螭頭下<lb/>
禁漏聲中月已西<lb/>
　　　馬三首<lb/>
風騣霧鬛四蹄輕汗血講珠眼鏡明棧豆豈淹千里志<lb/>
望雲時復一長鳴<lb/>
臆若雙鳬首渴烏嵯峨駿骨世間無天閑老我堪終惠<lb/>
腸斷秋風苜蓿枯<lb/>
雄姿猛氣真龍種隅目晶熒老陳雲玉鐙金鞍被來好<lb/>
<pb n="KR4d0441_WYG_003-34b"/>
滿身散作五花文<lb/>
　　　蒲萄手巻<lb/>
枯莖偃蹇葉參差繁實羅生影倒垂記得去年新摘夜<lb/>
秋風山館月明時<lb/>
　　　春夜雜興十八首<lb/>
幾夜春寒入楮衾夢中猶或動㣲吟孤城月落江天暗<lb/>
燈火青熒小院深<lb/>
自是疏慵懶出門非關性僻厭趨奔地偏少得人來到<lb/>
<pb n="KR4d0441_WYG_003-35a"/>
苔逕全無屐齒痕<lb/>
莫作參差鸞鳯聲俗縁深重道難成龍腰鶴背非無力<lb/>
自是先生肉未輕<lb/>
白首人間何所求百年起滅一浮漚中流兩岸俱無滯<lb/>
到海還應不繫舟<lb/>
隟中野馬飛無定空際毛輪色轉新但得蔗漿消宿酒<lb/>
不知誰是醉中人<lb/>
淨室常空北海尊新詩縱得與誰論不須竹下開三逕<lb/>
<pb n="KR4d0441_WYG_003-35b"/>
自鄉松頭學卧雲<lb/>
東洛相驩嵗月多逺遊一夕負岷峨當時不鄉荆門去<lb/>
月下誰聞扣角歌<lb/>
由來老病為良藥藥病兼忘自在人江上一犂新雨足<lb/>
鵓鳩聲裏栁條春<lb/>
花夢初寒尚未醒眼中先見栁梢青山行未卜誰為伴<lb/>
卧向西齋看畫屏<lb/>
朴散醇漓少古風儀秦鼔舌可爭雄攫金逐鹿皆能事<lb/>
<pb n="KR4d0441_WYG_003-36a"/>
誰識羊裘負擔翁<lb/>
昨夜三更夢大刀曉隨歸思度春潮高飛未必逢矰繳<lb/>
湘水湘山恨不銷<lb/>
寒生細戸雨絲絲開過缾梅未有詩碧樹飛來何處鳥<lb/>
一聲聲是怨春遲<lb/>
琴水清遊巳隔年夢中泉石尚依然白龍祠下藤千丈<lb/>
倚樹拏雲欲上天<lb/>
京口歸來嵗月賒杖藜猶憶訪煙霞何時再到龍游寺<lb/>
<pb n="KR4d0441_WYG_003-36b"/>
閒看江豚出浪花<lb/>
春入蓴江長緑波白鷗飛處舊曾過半山落日長橋外<lb/>
沙岸漁舟曬網多<lb/>
膠峯老宿歸應久許我笻枝未寄來尊者若能歸掌握<lb/>
水邊松下共徘徊<hi>尊者竹名</hi>
夜雪霏霏落瓦溝冒寒乗興上孤舟當時若使見安道<lb/>
誰説山陰有勝遊<lb/>
辯才巳老猶臨帖子美雖貧不廢詩最是世間清勝事<lb/>
<pb n="KR4d0441_WYG_003-37a"/>
此中風味少人知<lb/>
　　　贈别<lb/>
斷蓬落葉易西東聚散由來古昔同一夜寒螿啼到曉<lb/>
聲聲都是怨秋風<lb/>
　　　寄無功<lb/>
平生落落少相知地近情親僅有師來往風流如昨日<lb/>
相看今巳鬢成絲<lb/>
　　　月夜<lb/>
<pb n="KR4d0441_WYG_003-37b"/>
淅淅涼風熟稻天星河明潤夜蕭然固知月色難長好<lb/>
終有碪聲似往年<lb/>
　　　詠竹<lb/>
雪老氷枯草木衰石根揺影自萎㽔無心去作中郎笛<lb/>
何況凌雲化葛陂<lb/>
　　　子固墨梅<lb/>
王孫骨朽𣺌難追千古終無兩補之應恨楚騷成脱略<lb/>
自將霜楮寫横枝<lb/>
<pb n="KR4d0441_WYG_003-38a"/>
　　　春日雨中至福嚴精舍<lb/>
春泥路滑轎行遲滿目青山總是詩兩度入山皆過雨<lb/>
未知何日值晴時<lb/>
　　　陽山道中二首<lb/>
　　　　泰定甲子二月初九日余與友人圓大虎游<lb/>
　　　　陽山北阜過尊相寺聞有禪者縛屋峯頂遂<lb/>
　　　　捫蘿而上至雲泉亭掬而飲焉甘涼可啜得<lb/>
　　　　禪者於石室中為余相勞苦煑茗為供既而<lb/>
<pb n="KR4d0441_WYG_003-38b"/>
　　　　語散殘陽巳掛樹梢矣因以二絶紀之<lb/>
一掬雲泉潄齒涼小亭幽絶背山陽道人自向峯頭住<lb/>
閉户不知春日長<lb/>
雨餘春澗水爭分野雉雙飛過古墳眼見人家住深隖<lb/>
梅花遶屋不開門<lb/>
　　　春日雜興八首<lb/>
院栁亭亭翠掃空夕陽澹澹照東風梅花零落無心問<lb/>
愁絶鶯聲到枕中<lb/>
<pb n="KR4d0441_WYG_003-39a"/>
野塘風𦂳漲漣漪桃李春寒發尚遲山色晚晴青不了<lb/>
倚笻忘却立多時<lb/>
湘雲碎剪作春衣步入青山映夕暉我巳無心事䱷獵<lb/>
野禽何事亦驚飛<lb/>
惻惻輕寒剪剪風白雲飛盡小庭空曉來誰展元暉畫<lb/>
一簇春山細雨中<lb/>
閒房深掩静無譁石䂪濃煎飯後茶但見玉英飛滿地<lb/>
不知何處落來花<lb/>
<pb n="KR4d0441_WYG_003-39b"/>
清明漸近緑楊柔刺水蒲牙蚤巳稠沙上晚來風景好<lb/>
鳬鷖相逐自沈浮<lb/>
獨卧深雲静掩關四圍修竹滿忩山橋危路險無人到<lb/>
唯有孤雲自往還<lb/>
莫見飛花但惜春豈知老却夢中身一聲杜宇來深樹<lb/>
愁絶天涯淪落人<lb/>
　　　讀史<lb/>
龍輿逺幸路間關扈從言歸豈等閒西内南宫雖不異<lb/>
<pb n="KR4d0441_WYG_003-40a"/>
上皇何日得開顔<lb/>
　　　夜思<lb/>
夢鵲驚飛叫不休聲聲還繞舊枝頭牆東一片棃花月<lb/>
又逐笙歌上水樓<lb/>
　　　漫興四首<lb/>
夢裏生涯事萬殊覺來莫道世間無薰風長得連天草<lb/>
滿目秋風草又枯<lb/>
一枝新桂偃蟾宫出入常存掌握中赫赫炎炎能幾日<lb/>
<pb n="KR4d0441_WYG_003-40b"/>
到頭終是有秋風<lb/>
貧富由來不兩岐古今何事少人知但令海内無貧者<lb/>
始信人間有富兒<lb/>
巳將身世付悠悠枕石眠莎俱自由世上盡知騎馬貴<lb/>
不知誰肯學騎牛<lb/>
　　　夜雨<lb/>
寒燈孤館夜迢迢斜雨敲忩轉寂寥惆悵東風空自惡<lb/>
不吹明月上花梢<lb/>
<pb n="KR4d0441_WYG_003-41a"/>
　　　偶成二首<lb/>
紙閤餘寒去尚遲淡雲香雨苦催詩無知草木猶春色<lb/>
老石蒼蒼只舊姿<lb/>
兩兩鳴鳩報曉晴病資藥物遇清明有時步出長廊下<lb/>
童子唯尋拄杖聲<lb/>
　　　秋夕獨坐<lb/>
木葉蕭蕭夜向深寂寥燈下百年心雨昬不見沉西月<lb/>
遶屋秋風何處碪<lb/>
<pb n="KR4d0441_WYG_003-41b"/>
　　　答白雲見寄四首<lb/>
　　　　泰定甲子嵗二月初二日予與諸公送白雲<lb/>
　　　　間赴陽山福嚴精舍繙閲藏教然影不出山<lb/>
　　　　者三年始可訖事予時與之言别因謂白雲<lb/>
　　　　巖桂花開又當候予於此天及秋予以書經<lb/>
　　　　不果往雲以二詩見促遂倚韻答之<lb/>
巾缾欣得寓煙霞遶屋青山引貫花早晚杖藜終赴約<lb/>
夜牀毋惜建溪茶<lb/>
<pb n="KR4d0441_WYG_003-42a"/>
駒隙光陰信有涯遁身嵓壑似蓮花篆烟裊碧經初夢<lb/>
童子開簾巳送茶<lb/>
山院秋風丹桂開同人訝我未能來豈知自寫金仙教<lb/>
終日閒門掩緑苔<lb/>
閶闔門西帆曉開我儂猶憶送君來想應舊日曽行跡<lb/>
荒落鳴蟲半是苔<lb/>
　　　過如鏡師房<lb/>
寒竹蒼蒼菜滿園西風黄葉擁籬根不知杖屨歸何日<lb/>
<pb n="KR4d0441_WYG_003-42b"/>
巳有詩人來打門<lb/>
　　　擬塞上曲二首<lb/>
金笳叫月夜將分萬馬羣嘶徹陳雲戍卒半成邊地土<lb/>
麒麟閣上畫將軍<lb/>
漠漠黄雲關塞秋邊人八月擁貂裘偶來飲馬長城下<lb/>
沙底泉清見髑髏<lb/>
　　　次人病中韻<lb/>
巻衣力疾度淮河鄉路迢遥旅思多歸到秋城舊茒屋<lb/>
<pb n="KR4d0441_WYG_003-43a"/>
日長敧枕擬隂何<lb/>
　　　紅白梅花同瓶<lb/>
粉面桃腮一種芳淨瓶斜插獻空王晚蜂亂觸西忩紙<lb/>
為愛寒香滿竹房<lb/>
　　　秋夕<lb/>
鮮鮮涼月滿幽軒堦下蟲嗚草露繁夜半秋風入庭樹<lb/>
夢中任作海濤翻<lb/>
　　　送人歸杭<lb/>
<pb n="KR4d0441_WYG_003-43b"/>
涼稻翻風江欲寒新鴻尚隔楚雲端一輪皎潔西湖月<lb/>
好去松根石上看<lb/>
　　　青塘舟中<lb/>
夕陽川上樹交加碧影沈沈徧水涯村路不知行幾曲<lb/>
扁舟但覺往來賒<lb/>
　　　宿西靈寺<lb/>
夜堂燈暗亂蟲鳴深月何心隔牖明蝴蝶夢囘歸思作<lb/>
畫樓時送曉鐘聲<lb/>
<pb n="KR4d0441_WYG_003-44a"/>
　　　栁枝詞<lb/>
西閶門外多楊栁寄語休將伐作薪雖是年年苦攀折<lb/>
也勝徒手送行人<lb/>
　　　念昔游次韻<lb/>
裋褐蕭然兩髩疏閉門終日卧于于有時夢逐𤣥真子<lb/>
箬笠蓑衣釣太湖<lb/>
　　　池亭即事次韻山村先生二首<lb/>
赤鱗同隊戲漣漪坐上春風颭翠帷何事秋來見蝴蝶<lb/>
<pb n="KR4d0441_WYG_003-44b"/>
翩翾多在鞠花枝<lb/>
櫩前嘉木減春華贏得殘陽映碧紗漫説楚蘭堪作佩<lb/>
秋風滿目不開花<lb/>
　　　冬日偶成三首<lb/>
清霜欲重小春天楊栁蕭疎帶曉煙無柰東皇苦多事<lb/>
又傳春信到梅邊<lb/>
北風吹水日銜山㸃㸃飛烏接翅還陌上櫂歌聲不斷<lb/>
樓頭新月一梳彎<lb/>
<pb n="KR4d0441_WYG_003-45a"/>
東林送客白猨啼猶憶童年誦此詩今日凄涼身已老<lb/>
風前聽徹不勝悲<lb/>
　　　感舊二首<lb/>
緑楊蕭瑟颭秋風客去門閒酒琖空夜半月明生綺席<lb/>
不知誰在畫樓中<lb/>
門外無人繫紫騮夕陽殘栁尚風流想應愛客心還在<lb/>
不得尊前共白頭<lb/>
　　　芍藥<lb/>
<pb n="KR4d0441_WYG_003-45b"/>
金鵶出海曙光寒緑萼紅苞露未乾溱洧有人堪折贈<lb/>
廣陵無使到長安<lb/>
　　　松逕<lb/>
謖謖清飈拂曙鳴杖藜徐步介然平哦詩不覺衣巾濕<lb/>
元是鶴巢仙露傾<hi>介音戛</hi>
　　　元貞初余留報恩寺嘗手植四樹於庭特毫髮<lb/>
　　　　耳自徙居於此往來凡三十餘年今樹巳各<lb/>
　　　　環人臂予不得不老矣遂賦二絶焉<lb/>
<pb n="KR4d0441_WYG_003-46a"/>
初從毫髮移來種倚檻閒看過屋長不是地靈能愛惜<lb/>
肯教千載作隂涼<lb/>
此地無心夢大刀每來多是訪同袍如何不使閒身老<lb/>
樹巳庭中若許高<lb/>
　　　題劉商所作觀奕圖<lb/>
塵世清閒從古少山林嵗月自來多蕭然一局青松下<lb/>
能使樵人爛斧柯<lb/>
　　　寄如鏡師五首<lb/>
<pb n="KR4d0441_WYG_003-46b"/>
西園常憶共登臨此日囘頭嵗月深只有緑琴堪寫恨<lb/>
冰絲零落素塵侵<lb/>
竹房荒圮尚為隣清話何時對故人想得東風三月莫<lb/>
青鞵自踏小園春<lb/>
春風庭院雪初消僕老猶能拾墮樵九節菖蒲巻石上<lb/>
白頭相對長新苗<lb/>
松間清坐隔凡塵階下神芝五色新侍立小童温似玉<lb/>
抱琴終日自相親<hi>題師畫像也</hi>
<pb n="KR4d0441_WYG_003-47a"/>
古塔星燈耿泬寥數行歸鴈度層霄石鑪香燼琴初罷<lb/>
百尺松頭月正高<lb/>
　　　曉行至長安堰往往有力者先過因而濡滯久<lb/>
　　　　之<lb/>
過壩始知饒有力居間終是讓無營縱然夜宿長安鎮<lb/>
明日扁舟入鳯城<lb/>
　　　横山道中<lb/>
野外霜晴盡刈禾夕陽紅處亂山多筍輿幾度穿林過<lb/>
<pb n="KR4d0441_WYG_003-47b"/>
時有驚禽出薜蘿<lb/>
　　　解嘲<lb/>
人人盡説虞公死我亦雖聞獨未然今古世情淪好惡<lb/>
豈知禍福本由天<lb/>
　　　後赤壁圖<lb/>
眼中風物舊曽過嵗月重遊復幾何長嘯一聲天上去<lb/>
月明千古屬江波<lb/>
　　　晴雪圖<lb/>
<pb n="KR4d0441_WYG_003-48a"/>
遥峰引睇白紛紛高樹鳴禽總不聞夜半江風應更急<lb/>
好維舟楫醉芳尊<lb/>
　　　送王仲通歸大名五首<lb/>
端淳遺逸逝波傾君老猶能記姓名餘澤未衰光耀逺<lb/>
子孫多得值文明<lb/>
苧袍練練映烏靴鏡裏光陰髩己皤莫訝名門鄉黨敬<lb/>
豈知雙眼識人多<lb/>
五十餘年湖海心青雲多是舊知音一官為老炎方久<lb/>
<pb n="KR4d0441_WYG_003-48b"/>
鄉路時時夢裏尋<lb/>
雙眸曽向野人青寰宇相逢水上萍書劍北歸聲問逺<lb/>
月明何處認文星<lb/>
客囊金盡䇿歸驂眼老吳雲雪半篸蘭玉滿庭朱紫貴<lb/>
夜忩風雨話江南<lb/>
　　　梅花相思<lb/>
羅浮山月滿苔枝翠羽雙雙欲下遲千古天教長㑹合<lb/>
世人那説是相思<lb/>
<pb n="KR4d0441_WYG_003-49a"/>
　　　暮春雜興十首<lb/>
野水孤城緑樹新東風門巷雨如塵人生自是多離别<lb/>
白首哦詩又送春<lb/>
世事時時到眼新鶴長鳬短總成塵平生願學匡山逺<lb/>
息影林間更幾春<lb/>
老至衰顔鏡裏新田衣不染六街塵豈知尚有閒忙在<lb/>
清曉濡毫賦駐春<lb/>
滿地檉陰野水新粉牆額額有凝塵一雙戲蝶來書幌<lb/>
<pb n="KR4d0441_WYG_003-49b"/>
猶遶殘花覓舊春<lb/>
游子翩翩白紵新花驄緩勒步香塵緑忩書巻無心問<lb/>
柏酒樓前醉好春<lb/>
富貴人家第宅新芳庭徐步不沾塵田園累重煩征賦<lb/>
豈有閒情問賞春<lb/>
四月秧鍼刺水新村莊兒女滿衣塵辛勤但了耕桑事<lb/>
雙眼何曽解識春<lb/>
折得朱櫻擬薦新像前先拂几間塵書燈的的含光永<lb/>
<pb n="KR4d0441_WYG_003-50a"/>
萬古山房不夜春<lb/>
好客相過語笑新偶逢凡俗眼中塵漫將甲子從頭數<lb/>
白髮無成五十春<lb/>
失喜朝來得句新篇成惟恐染凡塵自收草具藏筠篋<lb/>
且啜花甆雪乳春<lb/>
　　　春字十絶無功巳嘗見和子虛諸公亦䝉見和<lb/>
　　　　遂復用元韻為詩十首答之<lb/>
眼驚篇什思清新錦繡心腸語不塵好跨玉龍遊汗漫<lb/>
<pb n="KR4d0441_WYG_003-50b"/>
朗吟閒看十洲春<lb/>
景入清和天氣新燕穿簾幙墮梁塵莫言四月芳菲盡<lb/>
猶有孤花為表春<lb/>
移家青犢小車新輕輾長衢影絶塵幸有山妻帶雞狗<lb/>
仙翁頭白不勝春<lb/>
時事驚心笑屢新剛腸難詘倦隨塵平生竹葉元無分<lb/>
老貌雖紅不是春<lb/>
江工晴山螺髻新蒼龍觀闕久埃塵美人自去為雲雨<lb/>
<pb n="KR4d0441_WYG_003-51a"/>
三十六宫瑶草春<lb/>
憶作山中雨霽新緑陰羃羃步無塵歸來静掩薰風户<lb/>
李白桃紅夢裏春<lb/>
溪藤書罷墨痕新棐淨忩明絶㸃塵閒對佳賓捉松柄<lb/>
清譚四坐可囘春<lb/>
數聲烏舅曉來新囘首韶光隔幾塵漫説壺中天地别<lb/>
豈知猶有武陵春<lb/>
無累無營鶴髮新錐刀利禄等浮塵榮枯付與閒花草<lb/>
<pb n="KR4d0441_WYG_003-51b"/>
老幹隈嵓冷笑春<lb/>
世夢紛紜幾度新沃焦落石海揚塵夷齊骨朽名還在<lb/>
嵗嵗年年薇蕨春<lb/>
　　　再以前韻寄無功五首<lb/>
緑綺初調絃索新晝長松户淨無塵蒼苔滿地無來客<lb/>
妙指能囘萬古春<lb/>
汲古工夫計日新豈堪無事踏黄塵髩毛白盡眉毛白<lb/>
老伴無多好惜春<lb/>
<pb n="KR4d0441_WYG_003-52a"/>
相逢傾蓋白頭新此道今人委路塵來往風流成二老<lb/>
矮忩清對話殘春<lb/>
風俗年來日日新莫將心地涴清塵横翔斗上皆餘事<lb/>
共樂林間未老春<lb/>
識浪幽觀不住新豈知影象鏡中塵頂門迸出摩尼眼<lb/>
優缽花開世外春<lb/>
　　　西郊初夏<lb/>
拂拂薫風燕語新路無車馬動芳塵莫言水國韶光盡<lb/>
<pb n="KR4d0441_WYG_003-52b"/>
野店槽牀别有春<lb/>
　　　吳山寺<lb/>
碧瓦鱗鱗梁棟新世尊前殿尚䝉塵槎牙老樹空庭下<lb/>
卧看行人不記春<lb/>
　　　寳帶橋晚興<lb/>
徙倚江橋野興新半山落日雨清塵如何南北舟中客<lb/>
水宿風餐過却春<hi>以上三首和前人</hi>
　　　李遵道畫枯木竹石<lb/>
<pb n="KR4d0441_WYG_003-53a"/>
老幹崝巆立天壤河漢悠悠無夢想幽篁石底澹相依<lb/>
應見馬犍摩背痒<lb/>
　　　寄如鏡師二首<lb/>
靜極幽花有暗香靈禽語滑晝初長自言為愛三株樹<lb/>
又展忩西一帶牆<lb/>
雨後芳園蘚色濃落紅顛倒滿行蹤近來眼界縁空濶<lb/>
得見鄰牆幾樹松<lb/>
　　　雪次韻子虛<lb/>
<pb n="KR4d0441_WYG_003-53b"/>
誰剪冰花散玉京夢囘疏牖作空明豈知白首㝠搜者<lb/>
敧枕迢迢聽漏聲<lb/>
　　　遣興二首<lb/>
茫茫碧海尚揚塵落落蒼松合化薪若使金錢堪買命<lb/>
世間應更少閒人<lb/>
横黄曳紫仕途遊寵辱驚心易白頭身後功名半張紙<lb/>
夢中生死一塲愁<lb/>
　　　次韻答無功見寄六首<lb/>
<pb n="KR4d0441_WYG_003-54a"/>
宇内無因遇子期匣琴絃斷亦多時夜牀燈火誰相對<lb/>
風雨勞君入夢思<lb/>
景薄桑榆良可愁江山如待倦追遊眼前事往皆成夢<lb/>
鏡裏徒添雪滿頭<lb/>
半生自分草茅居衣食隨縁豈願餘謁肆買書心巳懶<lb/>
栁橋槐市跡全疎<lb/>
瀛海飄零嵗月賒每觀落日即思家導師大願深於海<lb/>
終亦西池占一華<lb/>
<pb n="KR4d0441_WYG_003-54b"/>
南國多年傍水居且無魂夢適商於塵中趨競非吾事<lb/>
擁篲殘陽自掃除<lb/>
漆髩霜侵曉鏡新敝袍勤拂舊埃塵瓦瓶分得松陵水<lb/>
石鼎先烹顧渚春<lb/>
　　　竹石<lb/>
風葉刁騷弄晚涼影傳縑素豈聞香石根穉子才穿土<lb/>
蚤巳能齊老幹長<lb/>
　　詩餘<lb/>
<pb n="KR4d0441_WYG_003-55a"/>
　　　臨江仙<hi>春暮</hi>
燕子穿簾深院靜畫闌飛絮濛濛砌苔柔緑襯殘紅問<lb/>
春何處移在栁陰中　老至十分詩思減膝間閒理絲<lb/>
桐曲終聲盡意無窮杜鵑開了餘恨寄南風<lb/>
　　　浣溪沙<hi>初夏</hi>
草滿天涯春已歸緑槐陰裏燕交飛一池寒水照薔薇<lb/>
　枕上北風吹夜雨燈前西院打忩扉曉來人盡説添<lb/>
衣<lb/>
<pb n="KR4d0441_WYG_003-55b"/>
　　　浣溪沙<hi>夏日</hi>
簾捲薫風夏日長幽庭脈脈橘花香閒看稚子弄鶯簧<lb/>
　四月雨涼思御裌三吳麥秀欲移秧不知身在水雲<lb/>
鄉<lb/>
　　　卜算子<hi>秋夕</hi>
夜月照西風露冷梧桐落揚子江頭朔鴈飛黄葛終難<lb/>
著　促織弔青燈逺夢驚初覺擬撫忩間緑綺琴寂寞<lb/>
無絃索<lb/>
<pb n="KR4d0441_WYG_003-56a"/>
　　　朝中措<hi>虎丘懷古</hi>
芳塘水滿緑楊風臺殿隱朦朧幾度春來幽逕馬蹄踏<lb/>
碎殘紅　寂寥廣坐塵埃漠漠客散堂空講石雨苔侵<lb/>
遍九原誰起生公<lb/>
　　　菩薩蠻<hi>燈夕次韻</hi>
當年老子逢佳節萬戸華燈連皓月和氣滿江城喧喧<lb/>
隊子行　掩關聊共坐靜對沈香火一笑盡君歡閒心<lb/>
無兩般<lb/>
<pb n="KR4d0441_WYG_003-56b"/>
　　　朝中措<hi>桃源圖</hi>
桃源傳自武陵翁遥隔白雲中漫説人間無路豈知一<lb/>
棹能通　紅英夾岸霞蒸逺近爛漫東風將謂仙家境<lb/>
别雞鳴狗吠還同<lb/>
　　　憶王孫<hi>漁者</hi>
悠悠世事幾時休身後身前豈足憂天地都來一釣舟<lb/>
下中流卧看青天飛白鷗<lb/>
　　　憶王孫<hi>山居</hi>
<pb n="KR4d0441_WYG_003-57a"/>
半生長是白雲間猿鳥漁樵共往還倚箇喬松看逺山<lb/>
少機關世上何人似我閒<lb/>
　　　憶王孫<hi>有懐</hi>
天涯芳草碧萋萋何事王孫去不歸城郭人民半已非<lb/>
信音稀幾度無言對落暉<lb/>
　　　憶王孫<hi>詠栁</hi>
一株閒傍灞陵橋斜倚東風學舞腰遊子尋春俊馬驕<lb/>
欲魂銷和雨和煙折翠條<lb/>
<pb n="KR4d0441_WYG_003-57b"/>
　　　少年遊<hi>次韻</hi>
頂中𤣥髮已成絲囘首不如歸浪宕人間蹉跎嵗月清<lb/>
夢繞西池　百年光景無多日七十古來稀物外閒身<lb/>
眼前塵事休把誤心期<lb/>
　　　謁金門<hi>贈雕鑾匠</hi>
天賦巧刻出都非草草浪跡江湖今欲老盡傳生活好<lb/>
　萬物無非我造異質殊形皆妙游刃不因心眼到一<lb/>
時能事了<lb/>
<pb n="KR4d0441_WYG_003-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0441_WYG_003-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　谷響集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>谷響集巻二</head>
    <p>
<pb n="KR4d0441_WYG_002-1a"/>
欽定四庫全書<lb/>
　谷響集巻二　　　　　　元　釋善住　撰<lb/>
　　七言律詩<lb/>
　　　春杪登蘇臺<lb/>
獨上髙臺小凭闌荒城寂歴水雲寛連天芳草雨初霽<lb/>
滿地落花春又殘白髮不生還亦老青山無事且須看<lb/>
呉王伯業消磨盡江鳥呼風野樹寒<lb/>
　　　秋江晚歸圖<lb/>
<pb n="KR4d0441_WYG_002-1b"/>
誰驅象管掃風烟野老攜笻古木邊山靄沈沈無過鳥<lb/>
江流泯泯有歸船家貧不畜栽花地力健還開種秫田<lb/>
辦得縣官秋賦足黄鷄白酒樂豐年<lb/>
　　　答人問次韻<lb/>
昔年曽事華陽君寵辱昇沈總不聞雞犬得仙何足問<lb/>
刀圭餘藥可同分丘園自洽唐虞化枕席猶觀屈宋文<lb/>
門外輪蹏互馳突矮窻終日㫁囂氛<lb/>
　　　秋居<lb/>
<pb n="KR4d0441_WYG_002-2a"/>
為愛吟詩心獨苦每於人事少闗情山林有道名還著<lb/>
㕓市無營跡自清黄葉蕭蕭孤館夢青燈耿耿百蟲聲<lb/>
一従栖息窮簷下包笠何曽浪出城<lb/>
　　　送胡道士用唐賈島韻<lb/>
蘿逕春歸半是苔舊山無處不花開石房雲暖青牛卧<lb/>
琪樹月明黄鵠來萍㸃霞裾行雨罷血凝星劍斬蛟回<lb/>
篋中靈藥長存取莫使流年逝水催<lb/>
　　　舟次盤門過無得院<lb/>
<pb n="KR4d0441_WYG_002-2b"/>
篷窻兀坐聴鳴蟬滿目隂雲欲雨天山隔壊城縣落日<lb/>
樹連荒驛帶蒼烟臨流石馬何年墓種竹人家有釣船<lb/>
至老相尋能㡬度更揮青葢訪林泉<lb/>
　　　送無照入杭<lb/>
草白山青羣雁飛天寒日暮行人稀危㠶側倒過絶岸<lb/>
鉅浪突兀飜晴磯飛來峰頂猨聲急合磵橋邊月色㣲<lb/>
巳有梅花報春信地爐煨芋待君歸<lb/>
　　　贈日本僧<lb/>
<pb n="KR4d0441_WYG_002-3a"/>
鯨波渺渺接遥空今古由來一葦通斗柄夜縣常辨比<lb/>
日輪朝湧始知東車書既混文無異爵服才分語不同<lb/>
鄉路眼中應已熟好攜包笠扣𤣥宗<lb/>
　　　凌歊臺用許渾韻<lb/>
宋武南巡能㡬回如何此地有髙臺濛濛野翠連山合<lb/>
漠漠江雲度水來輦路春深芳草暗宫牆日暖碧桃開<lb/>
殘碑一片无人讀土蝕沙埋卧緑苔<lb/>
　　　遣興<lb/>
<pb n="KR4d0441_WYG_002-3b"/>
鏡中嵗月髮如霜拗折漁竿罷釣璜成我固知無鮑叔<lb/>
絶交幸得有嵇康江邊茆屋従風巻峴首苔碑任雨荒<lb/>
一炷栴檀數聲磬青燈影裏事空王<lb/>
　　　寄巖栖翁<lb/>
白首雲棲掩竹扉山中消息到城稀老來閒去交游少<lb/>
病後經行氣力㣲野岸曉烟添柳色敗垣春雨長苔衣<lb/>
吟詩只益丹心苦擬挈筠籠共采薇<lb/>
　　　次韻送劉鍊師還茅山<lb/>
<pb n="KR4d0441_WYG_002-4a"/>
鶴背風髙歸路難故山遥憶水雲寒青琴三疊篴三弄<lb/>
白飯一盂蔬一柈對客圍棋衣緩帶斬妖揮劒髮衝冠<lb/>
壺中日月雖無限誰信人間鬢易乾<lb/>
　　　悼陳隠君<lb/>
端淳耆舊凋零盡今日傷心又到君身後有詩傳異域<lb/>
生前無子托斯文閒門寂寂迷芳草古柳依依黯莫雲<lb/>
惆悵我來相吊罷庭花和淚落紛紛<lb/>
　　　雅<lb/>
<pb n="KR4d0441_WYG_002-4b"/>
黔突蒼煙沐羽翰歸期頭白亦何難平疇亂落野風急<lb/>
髙樹争啼壠日殘闚食引吭行屋角避人飜影起江干<lb/>
因思水宿孤舟夜敧枕候鳴霜月寒<lb/>
　　　故里感事<lb/>
墟落荒涼竹樹空耕飡鑿飲古今同一聲鴻雁度寒雨<lb/>
兩岸蒹葭鳴夜風耆老問來多作鬼故交别後盡成翁<lb/>
雲山滿目愁無極浩浩溪流只鄉東<lb/>
　　　送日上人還呉淞<lb/>
<pb n="KR4d0441_WYG_002-5a"/>
秋雲秋水雨悠悠白首何堪動别愁岱嶺月明寒鴈過<lb/>
楚江木落晚禾收夫差既賜申胥劒句踐難回范蠡舟<lb/>
今古興亡無限事願因歸路問沙鷗<lb/>
　　　遣興<lb/>
少年心事付東流把鏡空驚雪滿頭蠻觸戰争何足算<lb/>
雞蟲得失㡬時休清砧㪣碎呉臺月寒角吹殘越壘秋<lb/>
究竟自知身是客行蔵何必倚危樓<lb/>
　　　九日<lb/>
<pb n="KR4d0441_WYG_002-5b"/>
澤國西風物候殊此生能見㡬榮枯漏天不與杜陵補<lb/>
濁酒誰資陶令沽眼對黄花聞蟋蟀首敧烏帽把茱萸<lb/>
年來巳減登臨興卧鄉松窻看畫圖<lb/>
　　　送人還山<lb/>
茅茨抛在翠㣲間楖栗横肩又獨還松樹别來巢鶴大<lb/>
銅缾歸去蟄龍閒西風黄葉埋寒逕落日青猿叫亂山<lb/>
後夜月明誰是伴枕前飛瀑響潺潺<lb/>
　　　寄無照<lb/>
<pb n="KR4d0441_WYG_002-6a"/>
雅道交游僅有君片雲遥隔㫁知聞燈前緑酒難同醉<lb/>
屋外黄柑可共分唐老詩瓢浮草具永師茟瓮瘞銘文<lb/>
滿懐風月還依舊好過街西與細論<lb/>
　　　贈羽人<lb/>
霞珮星冠老葛洪何年飛下玉華宫石鑪香冷易初罷<lb/>
山鶴睡醒琴未終好道每思超物表愛閒長欲入壺中<lb/>
不知自别仙都後還見桃花㡬度紅<lb/>
　　　送人入杭尋弟及謁山村先生<lb/>
<pb n="KR4d0441_WYG_002-6b"/>
之子難忘骨肉情逺尋仲弟入杭城好山半向舟中看<lb/>
佳句多於枕上成驛路牛羊歸暮色江橋鼓角動秋聲<lb/>
端淳耆舊今無㡬為問湖邊老浄名<lb/>
　　　次韻奉酬嵓栖翁<lb/>
身世悠悠自可哀暫將懐抱鄉君開半生白雪無人聴<lb/>
㡬夜青山入夢來竹院就荒愁見草水田經廢怯聞雷<lb/>
攜笻便欲相尋去行到松隂却又回<lb/>
　　　寄人二首<lb/>
<pb n="KR4d0441_WYG_002-7a"/>
先生五十已開秩我輩政在不惑年萍水相逢何太晚<lb/>
芸窻對坐成華顛支公自放沖霄鶴嚴子方規賣卜錢<lb/>
莫待池魚長頭角便隨風雨上青天<lb/>
落魄東西但任縁舊房抛擲已多年行蔵厭作出山草<lb/>
身世甘為上水船黄卷排籖常滿架緑琴挂壁久無絃<lb/>
不知入社將何日且要開池種白蓮<lb/>
　　　與無照莫出西郊<lb/>
閶闔城邊烟草昬自攜禪侣過孤村隂雲垂地鳥歸樹<lb/>
<pb n="KR4d0441_WYG_002-7b"/>
寒色滿空人閉門山逕雨餘留虎跡野塘秋盡露潮痕<lb/>
一聲牧笛前峰起回首殘陽欲㫁䰟<lb/>
　　　送松洲歸蘭陵<lb/>
衣嚢結罷上歸舟腸㫁江城雨不收年臈漸髙愁作客<lb/>
交朋雖好倦追遊水村逺近多鄉樹烟郭東西是别州<lb/>
此去故知南鴈盡相思能寄短書不<lb/>
　　　過石湖<lb/>
十月呉皋霜露零田家收稻滿柴扄湖中浪擁銀花白<lb/>
<pb n="KR4d0441_WYG_002-8a"/>
天末山横螺髻青寒色亂雅飛笠澤夕陽衰柳並旗亭<lb/>
何時覔得清遊伴更買扁舟過洞庭<lb/>
　　　宿山寺用唐項斯韻<lb/>
步入松門行逕㣲秋燈隠隠見僧稀風生闇壑虎初過<lb/>
雲起寒潭龍已歸桂檻清泉當面落穿廊黄葉近人飛<lb/>
明朝又鄉它山去身外還存舊衲衣<lb/>
　　　遣興<lb/>
寳書空揜滿塵埃縱有閒情亦懶開壯志但隨白日過<lb/>
<pb n="KR4d0441_WYG_002-8b"/>
少年不逐青春回風波浮世誰長在雲雨交游我獨哀<lb/>
更欲荷鉏嵓壑去種松栽菊自裴回<lb/>
　　　桃花源詩<lb/>
孤光耿耿洞門斜只尺仙源去不賖流水豈能迷客路<lb/>
春風終是到田家山林影裏聞人語鷄犬聲中得岸花<lb/>
相見毋煩問塵事且同尊酒醉煙霞<lb/>
　　　懐北游者<lb/>
芳草長亭路渺澷逺遊聞説過淮安相逢每歎同懐少<lb/>
<pb n="KR4d0441_WYG_002-9a"/>
一去那知㑹面難老鶴唳空松院静夜燈照雨竹窻寒<lb/>
年來舊友皆流浪笑對青山獨倚䦨<lb/>
　　　登報恩寺閣<lb/>
髙閣閒登四望寛青山極目倚雲端水村漠漠連天逺<lb/>
隴樹沈沈帶雨寒罷馬嘶風春艸徧倦雅歸堞夕陽殘<lb/>
豈知大道平如掌今古人間行路難<lb/>
　　　書友人壁<lb/>
獨坐虛窻晝眼明萬縁休罷一身輕石池水滿魚苗長<lb/>
<pb n="KR4d0441_WYG_002-9b"/>
花逕雲消鶴影清燈下逺書來越嶠枕中孤夢出江城<lb/>
自言野性如黄鵠日夕長縣碧漢情<lb/>
　　　警墯次韻<lb/>
少小林泉學空寂不覺犀顱生二毛買山無資愧支遁<lb/>
昇天有路付琴髙北上定愁燕地雪西游終怯瞿唐濤<lb/>
牀頭三篾幸無恙束肚何須紫錦絛<lb/>
　　　寄無及長老<lb/>
清才雅望屬明時在處人傳絶妙詞静飲三杯松下酒<lb/>
<pb n="KR4d0441_WYG_002-10a"/>
閒圍一局竹間棋花開古寺春生蚤潮落寒塘月上遲<lb/>
莫訝近來音問缺為因無路寄相思<lb/>
　　　寄如鏡師<lb/>
露滌暄風寒氣催砌蛬號冷夜聲哀楓飄南國鱸魚上<lb/>
鞠發東籬鴻雁來髙閣晚山曽共看舊房秋逕未重開<lb/>
何時再剪西窓燭坐聴青琴走壑雷<lb/>
　　　送人之金陵<lb/>
歌罷陽闗酒一杯扁舟欲上更徘徊舒王舊宅為僧寺<lb/>
<pb n="KR4d0441_WYG_002-10b"/>
後主遺宫化刦灰北固山頭春雨過西津渡口莫潮回<lb/>
心閒在處堪為客遮莫天涯杜宇催<lb/>
　　　松陵道中<lb/>
五兩翻風彩鷁浮旅情詩思共悠悠霜迷古道晴猶滑<lb/>
氷合平湖曉不流隠約野田明白鳥凄凉江柳暎紅樓<lb/>
故人只在炊煙外帶月侵星到即休<lb/>
　　　傷報曉鷄<lb/>
畫角聲銷欲曙天逺傳清唱到窓前殘燈獨客回春夢<lb/>
<pb n="KR4d0441_WYG_002-11a"/>
壊榻閒僧起夜禪茅店霜寒登樹宿槿籬日暖踏花穿<lb/>
不知何處供盤箸空對筠籠為黯然<lb/>
　　　悼畊雲禪師<lb/>
聞師久鄉峨隂住擬與將來建法幢半偈不留忙下世<lb/>
舊經空在伴秋窓雨荒新塔風吹草雲黯孤城月墮江<lb/>
行業未馮人紀述南宗弟子已心降<lb/>
　　　靈嵓<lb/>
尋幽逺到千年寺行盡清隂見野桃羅綺成塵傷窈窕<lb/>
<pb n="KR4d0441_WYG_002-11b"/>
屬鏤凝血閔英豪雲生絶壁春山暗風起平湖夜浪髙<lb/>
暫向松根憩㣲倦滿身空翠濕征袍<lb/>
　　　秋興<lb/>
青山木落見遥曽㡬欲依栖去未能鍾阜固應回俗駕<lb/>
沃洲終合屬閒僧柴門静掩深秋雨月色寒侵午夜燈<lb/>
不涉世縁尤是分風雲何必羨鯤鵬<lb/>
　　　送别友人用唐姚合韻<lb/>
逺到山家學采芝情深不覺忘歸時松敧老屋侵人近<lb/>
<pb n="KR4d0441_WYG_002-12a"/>
石礙流泉出磵遲峯影參差連草色禽聲窈窕隔花枝<lb/>
莫言書劔曽來此恐落閒名四海知<lb/>
　　　寄無照<lb/>
巾舄隨縁寓北山家林雖近亦忘還一簾草色清秋静<lb/>
四壁蟲聲白晝閒佳句但書幽石上逺峯多畫寝屏間<lb/>
嗟予與爾同年齒落魄無成鬢欲斑<lb/>
　　　書如鏡師壁<lb/>
銅龜塔下居來久種鞠栽松老嵗華無事㡬曽離水石<lb/>
<pb n="KR4d0441_WYG_002-12b"/>
半生長是寄煙霞據梧静聴空堦雨策杖閒看小苑花<lb/>
多少嵓間深隠者不知幽趣在君家<lb/>
　　　悼巖栖翁<lb/>
欲卜幽栖尚未曽豈知今日别交朋霜鐘敲落故山月<lb/>
夜漏滴殘賔館燈原上又添青艸塜社中不見白頭僧<lb/>
春風城郭還依舊緩步尋芳恨莫能<lb/>
　　　舟中晚歸<lb/>
雨餘村聚暗桑麻問訊韶光去已賖野篴掲雲聲嫋嫋<lb/>
<pb n="KR4d0441_WYG_002-13a"/>
酒旗穿柳影斜斜荒原逺近多芳草幽磵東西盡落花<lb/>
巾錫又還城郭去卧敧篷底數歸鴉<lb/>
　　　憶陳隠君<lb/>
㡬載先生共往還杖藜今日㫁松闗苔封白骨琴尊逺<lb/>
月浸空齋研席閒弟子未聞居墓左詩名長見在人間<lb/>
自言只憶蓮花國終不栖神鄉海山<lb/>
　　　舟次江亭<lb/>
歸思悠悠極渺溟暫維舟檝並長亭春江水暖蒲牙白<lb/>
<pb n="KR4d0441_WYG_002-13b"/>
野岸烟銷柳眼青鳴犢帶聲登廢壠征鴻和影度遥汀<lb/>
不知何處吹霜角獨立天涯淚欲零<lb/>
　　　次白提舉秋日與人汎呉淞韻<lb/>
秋風一舸共裴回日照川原宿霧開白鳥不知呉苑廢<lb/>
青山曽見越兵來清標拔俗元章字佳句驚人子美才<lb/>
我欲従行身莫遂㡬畨吟上水邊臺<lb/>
　　　次韻無及長老見寄<lb/>
退跡深居楚水濵愛閒甘作卧雲人一身貧盡豈足道<lb/>
<pb n="KR4d0441_WYG_002-14a"/>
五字興來如有神江郭雨昬山色古柳橋風暖鳥聲春<lb/>
雖然不是鍾期耳世外偏將古調親<lb/>
　　　虎丘春游得花字<lb/>
新路委蛇半帶沙到來疑失舊烟霞鼓鐘才動水雲合<lb/>
絃管未終山日斜嵓閣雨晴生細草石池春漲有殘花<lb/>
小呉軒上聊馮檻古木隂隂噪亂鴉<lb/>
　　　過無得院<lb/>
每説江湖倦往還却歸此地揜柴闗舊栽修竹臨寒水<lb/>
<pb n="KR4d0441_WYG_002-14b"/>
更起回廊暎逺山夜半鼃聲來枕上日髙松景上窓間<lb/>
有時閒倚孤笻立覔得新詩自解顔<lb/>
　　　月夜四首<lb/>
明河如練月如弓涼葉蕭蕭下逺空水國正秋無過雁<lb/>
苔堦終夕有鳴蟲故人自隔闗河外往信猶存篋笥中<lb/>
一盞青燈伴孤寂夢回吹殺破牕風<lb/>
漸老襟懐豈易寛强將詩句散愁端黄花開後重陽近<lb/>
白髮生來萬事難月夜獨眠松館静晚天清坐竹窓寒<lb/>
<pb n="KR4d0441_WYG_002-15a"/>
暗塵鎖㫁青琴索指甲雖存莫可彈<lb/>
鴈聲吹落五雲間帶月柴扉夜未闗寒氣僅傷凡草木<lb/>
秋風難老舊河山孔賔好學非求隠元亮休官為愛閒<lb/>
今古一株天上桂近來聞説有人攀<lb/>
隂蟲切切嗁秋露涼月姢姢照夕風鸞鳯㡬曽栖枳棘<lb/>
鴟梟多是占梧桐人皆酤酒追陶令我獨栽蓮學逺公<lb/>
堪笑當年槐國夢黄粱未熟巳成空<lb/>
　　　次韻荅人見寄<lb/>
<pb n="KR4d0441_WYG_002-15b"/>
野水晴山遶所居水聲山色共如如作詩不學前朝體<lb/>
揮翰多臨北海書塵暗古琴人聴少艸深荒逕客來疎<lb/>
金蘭義重惟吾子長寄新吟到敝廬<lb/>
　　　夜至市涇積慶寺<lb/>
蒹葭風髙寒氣深鴻雁叫渚日已沈青燈一㸃出林薄<lb/>
白屋㡬家居水心野岸經霜楓未落村船入夜路難尋<lb/>
意行漸與精廬近耳畔俄聞有磬音<lb/>
　　　客中次韻荅平道士三首<lb/>
<pb n="KR4d0441_WYG_002-16a"/>
抱寂希夷二十年孤踪隠約少人傳優游泉石非徒爾<lb/>
玩弄文章是偶然槐市有時還縱步松窓無事且髙眠<lb/>
暫來江上尋詩友正值霜風落木天<lb/>
閒房瀟灑樂堯年寄我新詩信可傳世上利名都索盡<lb/>
壺中日月更悠然風回髙樹吹瓢響露浥虛庭警鶴眠<lb/>
聞説仙壇朝斗夜簫聲殷殷下遙天<lb/>
聞君有道已多年籍籍聲名海内傳釋老門庭雖異趣<lb/>
山林風月本同然蓴香水國堪垂釣草暖陽坡可醉眠<lb/>
<pb n="KR4d0441_WYG_002-16b"/>
金錫也曽飛碧落不妨伴鶴上青天<lb/>
　　　余留市涇積慶寺壁間有劉時中阻風之作因<lb/>
　　　　次其韻<lb/>
江郊嵗晚草樹黄原野拍塞浮晴光飛鴻冥冥楚山逺<lb/>
游子窅窅呉天長柳並寺樓搖碧靄笛横漁浦隔蒼茫<lb/>
如今海宇清寧久聲教雍容洽大荒<lb/>
　　　東塔廣福寺<lb/>
步入松門一逕斜小橋南畔是田家講經老宿多遺骨<lb/>
<pb n="KR4d0441_WYG_002-17a"/>
聴法天仙不雨花倚漢危樓栖野鴿隔窓髙竹蛻秋蛇<lb/>
但令泉石堪依止包笠重來豈憚賖<lb/>
　　　留别<lb/>
歸心難遣促歸期一夕霜風動𣺌瀰壟麦迎寒抽葉蚤<lb/>
江梅待雪放花遲登樓擬作懐鄉賦臨水還吟惜别詩<lb/>
明日松陵重回首碧雲紅樹總相思<lb/>
　　　雨中次韻<lb/>
寳書鈔罷事清吟但覺虛窓景易沈堦下亂泉空作響<lb/>
<pb n="KR4d0441_WYG_002-17b"/>
水邊嘉木自成隂雷聲殷殷雲頭黒風色蕭蕭雨意深<lb/>
不有同人逺存慰寂寥踪跡更誰尋<lb/>
　　　書山家壁<lb/>
植槿為籓竹作門翁姑長守主人墳野藤不共厓松老<lb/>
磵水自隨山路分溪上月明秋逼雨壁間燈暗夜生雲<lb/>
茫茫塵世無窮事終日蕭然竟不聞<lb/>
　　　秋懐次韻<lb/>
虛庭獨坐晚涼生一道斜河屋外明幽鳥帶雲歸樹宿<lb/>
<pb n="KR4d0441_WYG_002-18a"/>
清鐘和月出樓鳴弟兄南北音書㫁嵗序飄零客夢驚<lb/>
大雅髙風雖不競伊余時得㑹詩盟<lb/>
　　　秋日雨中再用鉤字<lb/>
目送蒼旻无盡頭濕雲凝雨㡬時收看山舊榻還當檻<lb/>
待月踈簾罷上鉤蚤稻損花秋失望髙梧翻葉夜生憂<lb/>
雞鳴狗吠豐年兆何日重聞某水丘<lb/>
　　　次韻荅人見寄<lb/>
憶昔江頭送别時歸舟欲上又還思百年塵事頻翻覆<lb/>
<pb n="KR4d0441_WYG_002-18b"/>
半世交游㡬合離天畔白雲惟舊色檻前青桂有新枝<lb/>
征鴻無限南來者不寄音書只寄詩<lb/>
　　　悼芻長老<lb/>
苔色蒼蒼竹四圍山林雖是昔人非青春舊友有誰在<lb/>
白髪髙年空自歸禪榻塵昬孤磬咽影堂烟裊一燈㣲<lb/>
殷勤到此焚香罷獨對斜陽淚暗揮<lb/>
　　　春日寺居荅人見寄<lb/>
古寺栖遲甫嵗餘客氊未煖又移居脩篁老盡猶遺種<lb/>
<pb n="KR4d0441_WYG_002-19a"/>
舊友亡來不寄書江郭雨寒聞雁少郊園春淺見花疎<lb/>
清香一炷琴三㺯終日蕭然掩敝廬<lb/>
　　　京口<lb/>
車聲軋軋輾紅埃北馬南颿日夕來淮甸雪銷江水漲<lb/>
海門月上楚天開堤邊行飯多逢柳野外尋詩不見梅<lb/>
㑹散金山即歸去春風催我上琴臺<lb/>
　　　上方<lb/>
孤墖巍峩出翠㣲湖光澹蕩照嵓扉綺羅香散游人逺<lb/>
<pb n="KR4d0441_WYG_002-19b"/>
鼓笛聲消賽客稀故閣已傾餘柱礎㫁碑空在長苔衣<lb/>
青山本是無今古㡬度殘陽宿鳥歸<lb/>
　　　書故人壁<lb/>
湘簾髙卷雨冥冥松竹蕭森滿户庭芳艸春深隨意緑<lb/>
逺山雲盡向人青一川寒水横疎牖數朶幽花插浄瓶<lb/>
回首利名驅逐者不知塵夢㡬時醒<lb/>
　　　遣懐<lb/>
境入中年萬事休但思韜迹老林丘西山夜雨寒侵夢<lb/>
<pb n="KR4d0441_WYG_002-20a"/>
南國春風雪滿頭桃李無私隨地發烟雲何意並人愁<lb/>
一雙窮相繙書手豈解尊前事獻酬<lb/>
　　　次韻山村先生五首<lb/>
嚴陵臺下水潺湲漠漠髙風去不還處士隠廬遺路側<lb/>
永公書瓮出松間山田墝瘠民生儉郡邑蕭條吏事閒<lb/>
㡬欲清遊身未遂煙霞盤礴鬢毛斑<lb/>
定起空山尚有星悲笳杳杳上青冥壁間燈暗雅啼樹<lb/>
池上月涼魚闖萍文錦薦柈風字研綵繩穿夾梵書經<lb/>
<pb n="KR4d0441_WYG_002-20b"/>
舌端解使天華隊争佀無言對翠屏<lb/>
尚無閒手把茱萸豈得將身作醉扶留我香燈依澗壑<lb/>
聴人包笠遶江湖躭名冒貨争蝸角要埶圖榮捋虎須<lb/>
松景滿忩秋日短楞嚴才罷巳申晡<lb/>
緑蘿深處澗聲幽一片閒雲盡日留灰木身心都寂寂<lb/>
塵埃世事任悠悠壺中觀閣徒存想畫裏山川足卧遊<lb/>
若使杖藜能過此浮杯相伴狎輕鷗<lb/>
莫將學問負平生白石清泉暢野情槐國舊聞螻蟻戰<lb/>
<pb n="KR4d0441_WYG_002-21a"/>
鵲巢今見鵓鳩争子胥尚昧遭呉廢文種寧思辟越亨<lb/>
更有卞和曽獻玉荆山月下淚盈盈<lb/>
　　　漫成<lb/>
鄉來嵗月苦蹉跎今日生涯又若何交友漫多情少合<lb/>
閒身未老鬢先皤水邊紅葉終難久天外青山豈易磨<lb/>
但得釣鼇竿子在短蓑輕笠傲烟波<lb/>
　　　次韻无及長老<lb/>
蓬藋栖遲亦有年了无榮辱願誰憐道林解講猶騎馬<lb/>
<pb n="KR4d0441_WYG_002-21b"/>
魯望能詩却寄船苔壁晝深蟲吊寂紙窓秋破鳥窺禪<lb/>
焚香煮茗皆吾樂豈但清閒便屬仙<lb/>
　　　冬日書況寄無照<lb/>
香氷紙閤畫沈沈古鑑横陳且照心喬木天寒風易急<lb/>
㫁河雨竭水難深爐頭煮茗才中飯庭下觀梅已夕隂<lb/>
老大才踈倦馳騁漫書幽況寄知音<lb/>
　　　以前詩寄無照見荅稍遲輒自和促之<lb/>
此生誰暇計昇沈但欲蕭閒養浄心髙卧豈知浮世狹<lb/>
<pb n="KR4d0441_WYG_002-22a"/>
獨居惟覺故山深檐飛雪溜窻間濕日照空雲石面隂<lb/>
坐鄉西齋持宻語近來能作五天音<lb/>
　　　無照既見和復以元韻荅之<lb/>
拂拭銅彛炷水沈跏趺相對可清心穿雲種玉青山逺<lb/>
破浪探珠碧海深滿樹春風傷渭北一篷夜雪憶山隂<lb/>
賡歌和曲非吾事聊演人間大雅音<lb/>
　　　既酬之又用元韻遣興寄無照<lb/>
不鄉明時嘆陸沈敝廬堪隠莫年心蘭芳楚澤春愁闊<lb/>
<pb n="KR4d0441_WYG_002-22b"/>
月滿荆岑古恨深白首有名猶谷口青雲無夢自汾隂<lb/>
松風卧聴如韶濩膝上何勞緑綺音<lb/>
　　　冬日作<lb/>
蒼松翠竹遶吾廬終日蕭然只晏如琴上不彈新曲譜<lb/>
篋中多貯故人書春生故苑梅開蚤雪滿寒江鴈過疏<lb/>
无限市朝車馬客豈知城郭有閒居<lb/>
　　　巳未嵗感事二首<lb/>
心攅百感鄉空書此日才同少水魚曠野有風傷晚稻<lb/>
<pb n="KR4d0441_WYG_002-23a"/>
荒園無雨減秋蔬東林泉石容髙道南嶽煙蘿尚獨居<lb/>
縱使聲華動京邑未知何地樂耕鋤<lb/>
野逕秋深葉滿苔豈堪塵跡此中來堦前蟻陳衝還破<lb/>
花底蜂程挽莫回童子已提沽酒器山翁猶奉注茶杯<lb/>
長松怪石渾依舊相對何由笑口開<lb/>
　　　遣懐三首<lb/>
堂堂嵗月水流東贏得身將槁木同草葉已零淹莫雨<lb/>
梅花才發值春風岐中厭作亡羊客塞上甘為失馬翁<lb/>
<pb n="KR4d0441_WYG_002-23b"/>
已有一枝栖倦翮翺翔何必羨𡨕鴻<lb/>
竟日何勞事苦吟漫因幽興寫閒心神魚出海摶風逺<lb/>
𤣥豹依山隠霧深縣吏每來欣有酒鄰翁却去笑无金<lb/>
平生不畜閒田地衣鉢隨縁直至今<lb/>
遯跡勿思磵壑間胥徒叫囂來扣闗首陽尚使夷齊卧<lb/>
潁水寧容巢許閒海上白鷗雖可狎雲中黄鵠却難攀<lb/>
何如穏汎華亭月莫學淮南賦小山<lb/>
　　　除夕二首<lb/>
<pb n="KR4d0441_WYG_002-24a"/>
小閤春融坐不厭獨憐无月到松簷銅壺漏㫁五更盡<lb/>
畫角聲銷一嵗添風燭冷光涵素壁瓶梅疎影透湘簾<lb/>
莫將爆竹驚山鬼近日城中火禁嚴<lb/>
春入江天夜坐温嘉蔬喜得備盤飱笙歌不動還休市<lb/>
燈火雖張合閉門壟畆風寒傷薺麥山園地暖益蘭蓀<lb/>
近聞里衖兒童説明日庭中看水盆<lb/>
　　　早春留别<lb/>
津亭烟暖柳絲輕欲上孤舟更問程野日照衣春色好<lb/>
<pb n="KR4d0441_WYG_002-24b"/>
江風吹面莫潮生遙山黯黯増羇思宿草離離動别情<lb/>
莫訝白雲无定在暫攜包笠去呉城<lb/>
　　　春日至錢唐阻雨首寄山村先生<lb/>
客囱燈暗曙鐘殘泥潦従衡路未乾滿目雲山留我好<lb/>
一樓風雨見君難湖邉雪盡梅應蚤吳下春遲麥尚寒<lb/>
南渡耆英久寥落豈知猶有故衣冠<lb/>
　　　登南髙峰絶頂<lb/>
客心江水兩悠悠髙閣閒登見越州細嶺日斜樵子過<lb/>
<pb n="KR4d0441_WYG_002-25a"/>
㫁厓壁立野泉流松根落石森兵衞天際孤舟片葉浮<lb/>
長嘯一聲羣響荅又攜青竹下嵓幽<lb/>
　　　過西湖<lb/>
霏㣲煙靄滿遙岑春入長堤栁色深今古畫船供一醉<lb/>
㡬多紅粉得千金漁歌豈說游人耳莫雨偏傷倦客心<lb/>
幸有孤山梅竹在杖藜徐步作幽尋<lb/>
　　　清明日山行<lb/>
羣鳥聲喧春日晴家家挿柳作清明溪雲落眼水邉坐<lb/>
<pb n="KR4d0441_WYG_002-25b"/>
花露沾衣樹底行野寺貧來猶換主山園廢後但存名<lb/>
都縁趣俗无新韻城郭幽栖過半生<lb/>
　　　如鏡師剪竹四竿植為蒲桃架其一適活要余<lb/>
　　　　賦詩遂作此以塞請云<lb/>
蒼筤剪得出遙林架就危棚近壁隂柔蔓未垂珠落落<lb/>
短梢先挺碧沈沈月明亂影翻秋几露冷清聲入夜琴<lb/>
養取閒門表孤直莫教容易俗塵侵<lb/>
　　　子虛以湘竹杖恵余兼貺二詩遂依韻荅之<lb/>
<pb n="KR4d0441_WYG_002-26a"/>
頒得山人古竹笻節間銷盡淚痕紅化龍定躍蒼波裏<lb/>
伴鶴還騰碧漢中蹞步安危存用舍百年前却付窮通<lb/>
相應海國歸來日繫向船頭取便風<lb/>
一枝誰剪楚山前却寄東呉遇客船打雨打風常在手<lb/>
挑雲挑月不離肩松根老石當秋倚花下幽蹊帶晚穿<lb/>
閒處未容頭角露且留横膝看青天<lb/>
　　　漁父二首<lb/>
夕陽波上釣絲輕風入蒹葭窸窣鳴辭劔為憐逋客難<lb/>
<pb n="KR4d0441_WYG_002-26b"/>
鼓橈曽笑逐臣清數聲竹篴湘江闊一帽山花白髪明<lb/>
南北去來人自老㡬多空抱羨魚情<lb/>
罷釣優游老此身數椽茅屋並湖濵青雲富貴無多日<lb/>
白髮清閒有㡬人篷底未曽論伯越花間且莫問强秦<lb/>
紛紛世事皆如夢更送牀頭百瓮春<lb/>
　　　庚申嵗莫三首<lb/>
是非無定底須聴飽食游譚更不經髮短意長猶困學<lb/>
智生耄及澷勞形松濤衮衮翻茶鼎梅雪紛紛落瓦缾<lb/>
<pb n="KR4d0441_WYG_002-27a"/>
門外數峯天削出亂暉東旭倚空青<lb/>
江郭隂寒天未晴嵗華抛擲又遐征蟄雷失序先春動<lb/>
野雉知時鄉曉鳴草木自堪同臭腐雪霜何必苦従衡<lb/>
謝公心雜陶公醉負却匡山白社盟<lb/>
强顔求舊情還異枉已攀縁埶必乖白雪豈傷侵紺髮<lb/>
黄埃唯恐涴青鞵倚松閒看雲生石揜室幽聞葉墮堦<lb/>
無用散材何所適布衣蔬食老巔涯<lb/>
　　　經故人所居<lb/>
<pb n="KR4d0441_WYG_002-27b"/>
桃花灼灼柳依依院落荒涼晝掩扉石沼水乾魚逝久<lb/>
杏梁巢覆燕來稀壟頭未說人澆酒世上先傳客賣衣<lb/>
欲對東風寫離恨郡譙吹角莫雲飛<lb/>
　　　天際歸舟圖<lb/>
天風低柳拂長堤舟入蒼茫逺景㣲炎暑有時銷客路<lb/>
灘聲終日在漁磯身隨江海馴鷗鷺夢落山林飽蕨薇<lb/>
従此束書歸舊隠晦名韜跡老巖扉<lb/>
　　　秋思二首<lb/>
<pb n="KR4d0441_WYG_002-28a"/>
西風吹上洞庭波凉葉紛紛别故柯社燕畫檐秋影絶<lb/>
候蟲文砌夜聲多青藜扶起宜將老緑綺調成足倚歌<lb/>
城市往來今已久擬收孤跡寄烟蘿<lb/>
人生事事皆前定切莫猖狂欲妄行季子金多終富貴<lb/>
張儀舌在漫従衡柴桑雞狗還追放甫里烟波絶鬬争<lb/>
楓葉已丹秋欲老水村隨處搗香秔<lb/>
　　　辛酉嵗九日二首<lb/>
雲物凄凉秋意深江山何處可登臨一頭白髮驚風雨<lb/>
<pb n="KR4d0441_WYG_002-28b"/>
滿地黄花恨古今木葉暗隨鄰杵落草蟲寒並夜牀吟<lb/>
半生已分成樗散城郭長縣澗壑心<lb/>
九月江天絺綌涼眼看莎逕雨餘荒菊花不醉重陽酒<lb/>
柳葉還凋午夜霜席上未聞楓作虎山中誰信石為羊<lb/>
傷嗟杜老飄零久近亦歸來理草堂<lb/>
　　　破窓<lb/>
落落疎櫺紙半無冒寒猶憶去年糊飛螢暗入侵衣亂<lb/>
涼月斜穿伴燭孤秋老蟲絲兼葉掛雨晴蝸殻帶苔枯<lb/>
<pb n="KR4d0441_WYG_002-29a"/>
候齋山鳥來還去㡬畨相闚不受呼<lb/>
　　　奉寄翰林趙學士二首<hi>孟頫</hi>
玉堂學士晉清賢上國歸來雪滿顛畫妙未曽池畔作<lb/>
書工自得枕中傳溪山静對堪娛老松鞠長存可引年<lb/>
見說有時因覔句醉扶鳩杖看鷗眠<lb/>
下馬趣班覲紫宸肌膚玉雪錦袍新北門視草稱三俊<lb/>
東閣揮毫第一人月隠掖垣分燭夜花迎御輦賜衣春<lb/>
文星肅望光芒正爛爛仍縣霅水濵<lb/>
<pb n="KR4d0441_WYG_002-29b"/>
　　　過北塔有感次韻<lb/>
脩廊徐步暗長吁古木猶存斧爨餘寒竈未聞煤墮甑<lb/>
空庖將見釡生魚香燈影㫁經行少鐘鼓聲沈學者疏<lb/>
回首舊房抛已久草埋蕪没任鳩居<lb/>
　　　夜懐<lb/>
匡牀嘿坐夜燈明寥落霜天鴈一聲身世已成黄髮夢<lb/>
乾坤唯長白雲情綸竿獨老忘軒冕舟檝全生變姓名<lb/>
小大自來皆適性二蟲安得是同盟<lb/>
<pb n="KR4d0441_WYG_002-30a"/>
　　　嵗晚書懐二首<lb/>
雨霰交飛嵗欲除閒園草木已昭蘇盤登野菜無椒酒<lb/>
盃貯香秔有土酥禍福固應論塞馬雌雄何必辨城烏<lb/>
曳裾掃跡俱休問自爇黄連擁地爐<lb/>
天寒静户少人過殖殖閒庭爵可羅世上眼空蕉鹿夢<lb/>
車中聲㫁飯牛歌泥融莎逕春風近潦没蔬畦夜雨多<lb/>
清梵欲消江月上磬聲松韻冷相和<lb/>
　　　除夕次韻無功<lb/>
<pb n="KR4d0441_WYG_002-30b"/>
屏跡丘阿每鮮歡老逢除夕恨漫漫生前聲利情偏澹<lb/>
身外經書興未闌狡兔漫垂三窟戀鷦鷯終寄一枝安<lb/>
百年浮世才炊頃推枕邯鄲夢巳殘<lb/>
　　　落梅<lb/>
晴雪霏霏灑砌苔浪蜂欲去更徘徊空傳淡影浮歌扇<lb/>
不送寒香入酒杯隴首故人千里隔江南驛使㡬時回<lb/>
翠禽莫怨髙樓笛一度春風㡬度開<lb/>
　　　柳<lb/>
<pb n="KR4d0441_WYG_002-31a"/>
寒條欲軟雨㣲㣲染作鵞黄學舞衣漢苑露濃宫葉重<lb/>
汴堤風暖岸花飛流鶯漫叫春還老酒斾空招客自歸<lb/>
若鄉津亭管離别争如陶户静相依<lb/>
　　　雨中遣興<lb/>
雨横風狂緑野隂孤城蚤覺已春深蒼松倚壑有寒操<lb/>
紅杏出牆無古心鄰館酒甘方擊瓮客窻人静罷彈琴<lb/>
華墳竺誥皆師友漫鄉閒中作聴尋<lb/>
　　　徐氏園池<lb/>
<pb n="KR4d0441_WYG_002-31b"/>
廣亭髙榭接遙鄰野雉籠蔵錦翼新柳色上衣薌逕曉<lb/>
蜂聲浮席畫船春秋千自濕花間露鸂䳵還驚沼上人<lb/>
莫訝粉垣深揜護青山低處是紅塵<lb/>
　　　代悼亡<lb/>
蓬閬思歸厭世樊青鸞緩引别朱門鏡中暫隠春風面<lb/>
花下終歸月夜䰟簮珥獨留貽婢妾田園長守有兒孫<lb/>
紛紛弔客皆豪貴跪向棺前酹酒尊<lb/>
　　　留别敬之講師<lb/>
<pb n="KR4d0441_WYG_002-32a"/>
麥擢蝦須春欲歸青山影裏欵山扉松風瑟瑟吹人面<lb/>
野日荒荒照客衣波上燕忙知夏近嵓間僧老出門稀<lb/>
明朝又振歸城錫清夢還應遶翠㣲<lb/>
　　　秋日次韻二首<lb/>
息景城闉嵗月深見山還作采薇吟未曽世上期青眼<lb/>
獨鄉閒中保素心鞠為花開登古缶蘭因香在守空林<lb/>
可人最是新栽竹鳯尾䙰褷已及尋<lb/>
緇塵不到白雲深晝寂空聞木客吟栢子當香堪達信<lb/>
<pb n="KR4d0441_WYG_002-32b"/>
石頭聴法豈知心化牛鬬虎無杯渡放鶴沖霄有道林<lb/>
睥睨寒山舊詩巻上騰光燄數千尋<lb/>
　　　秋夜懐古<lb/>
促織侵燈泣短莎夜深凉露下銀河井梧葉脫秋聲減<lb/>
江月煙銷霽色多千載悠悠遼鶴語三生渺渺牧兒歌<lb/>
豈知世上無窮事今古還應逐逝波<lb/>
　　　趙子固所作蘭蕙圖<lb/>
王孫翰墨妙無倫寫出胸中萬古春蘭葉夢寒悲楚國<lb/>
<pb n="KR4d0441_WYG_002-33a"/>
蕙花香冷憶騷人紛紛蕭艾誰遺種落落山林自有鄰<lb/>
莫訝幽姿能岑寂石根終隔馬蹏塵<lb/>
　　　春晚<lb/>
矮窓日月無今古閉户争知春去來清鏡静臨多白髮<lb/>
好花閒看半蒼苔䵷傳鼓吹池塘雨茶展槍旗澗壑雷<lb/>
海燕未回寒尚在暮雲重疊鎖崔嵬<lb/>
　　　寄𢎞道書記<lb/>
閒愁不入酒杯中落魄江湖佀轉蓬鶴髮歸來風月在<lb/>
<pb n="KR4d0441_WYG_002-33b"/>
錦心吐出語言工芭蕉葉大窻全緑芍藥花開砌半紅<lb/>
只尺林泉滯形跡對牀煎茗㡬時同<lb/>
　　　再用紅字荅前人<lb/>
抱景亭亭澗壑中眼前多作倚麻蓬鷹鳩異質無非物<lb/>
枳橘皆名孰是工聲遶堦除春雨暗光流几席夜燈紅<lb/>
詩筒莫厭勤來往草木争知臭味同<lb/>
　　　寫興三首<lb/>
翠霧沈沈雨乍收晚窓叢桂小山幽枕中孤夢通三世<lb/>
<pb n="KR4d0441_WYG_002-34a"/>
林下餘生寄一丘耄及犀顱便簡寂病侵鶴骨倦清遊<lb/>
明時但得身强健水曲巖阿足自由<lb/>
目中忽忽更童耄世上紛紛自盛衰張翰吏閒歸去蚤<lb/>
季倫財散省來遲桃花浪急魚生子柳絮風柔燕領兒<lb/>
未必靈丹化頑頓擬將何物鑄鍾期<lb/>
不知名跡堪為累蟻垤蜂房亦鬬强小黠大癡俱陸陸<lb/>
寸長尺短付茫茫米鹽胸府猶登坐鞍馬風流足撫觴<lb/>
案上簿書勤記録夜窻燒燭學研桑<lb/>
<pb n="KR4d0441_WYG_002-34b"/>
　　　山中二首<lb/>
巖屋栖遲信有年豈同魚鳥樂天淵身間尚不耽閒味<lb/>
地静何嘗住静縁林下晝營燒筍火石間時引煮茶泉<lb/>
菜畦香燼青烟散月滿松頭鶴未眠<lb/>
萬事無求心便安莫論人世道涂難風聲遶樹夜將半<lb/>
月色到窻燈未殘峭壁倚天蒼蘚古㫁厓飛瀑白雲寒<lb/>
飢飡困卧隨縁過趼足何勞作野盤<lb/>
　　　春晚二首<lb/>
<pb n="KR4d0441_WYG_002-35a"/>
窻中雨霽見遙岑拂羽鳴鳩送好音我懶未能㕘俗事<lb/>
詩工自足醉人心掃堦喜擁青松鬛對客慵彈緑玉琴<lb/>
一枕江南三月夢桃花結子柳成隂<lb/>
丘壑由來跡可逃豈容塵土涴雲袍石鼎湯浮寒蟹眼<lb/>
陶杯文刷秋兔毫林塘瀰瀰白水滿山館亭亭青樹髙<lb/>
得句未能書雪繭屐齒欲折心忘勞<lb/>
　　　苦雨<lb/>
積潦横流路不分滿空烟靄暗朝昏烏鳶跕跕墮荒圃<lb/>
<pb n="KR4d0441_WYG_002-35b"/>
風雨瀟瀟失逺村芻米賈騰愁白屋管絃聲沸醉朱門<lb/>
無言桃李參差放佀怯春寒欲㫁䰟<lb/>
　　　春蒐圖<lb/>
酸風射眼路迢遥斜跨銀鞍度渭橋野外翻身捎勁鍉<lb/>
雲間灑血落盤雕犬循荒磧威偏壮獸困重圍力易消<lb/>
什伍相將歸細柳亨羶釃酒醉春宵<lb/>
　　　讀宗鏡録<lb/>
珍閟龍龕㡬百年我生何幸得披研真空境寂非文字<lb/>
<pb n="KR4d0441_WYG_002-36a"/>
妙有縁生立聖賢權實圓明般若智果因清浄涅槃天<lb/>
殊宗異學求源委拭目方知萃此編<lb/>
　　　癸亥嵗寓錢唐千頃寺述懐<lb/>
髙閣工書三十年蓺成媒禍少人憐猖狂得意既由命<lb/>
坎壈纒身莫問天半夜飛蚊消廣夏一天凉雨潤髙田<lb/>
雖然老朽成羈絆還在山邊與水邊<lb/>
　　　秋夕<lb/>
井閭鳴雨夜漫漫語静長廊燭未殘月色浸窻花漏迥<lb/>
<pb n="KR4d0441_WYG_002-36b"/>
蛬聲浮席竹房寒世情竟作秋雲薄禮數渾如野水寛<lb/>
彈鋏掃門非我事委身嵓谷自盤桓<lb/>
　　　書鮮于伯機詩後兼用其韻<lb/>
昭時丹鳯雊崇岡吐出神珠埒夜光眼見牋麻才只尺<lb/>
耳聞名姓㡬星霜北山水石増吟興南蕩絃歌助酒狂<lb/>
千載不須嗟寂寞已留遺墨徧炎方<lb/>
　　　登虎阜再用伯機韻<lb/>
髙標孑孑插雲岡深殿孤燈葆寂光巖畔野芳初帶露<lb/>
<pb n="KR4d0441_WYG_002-37a"/>
樹頭山實未經霜滄溟自引浮杯興佳節還羞落帽狂<lb/>
小艇不知歸路晚到城新月挂金方<lb/>
　　　秋山圖<lb/>
淅淅凉風動泬寥白雲紅樹擁岹嶢扁舟倚岸不知久<lb/>
拄杖穿林頓覺遙樓閣蔽虧横逺漢澗溪舂激度危橋<lb/>
沃洲自合支公住曼倩従教隠市朝<lb/>
　　　贈楊秀才<lb/>
江城已作黄花晚磵壑方驚白髮秋樗散㡬年抛寂寞<lb/>
<pb n="KR4d0441_WYG_002-37b"/>
憐君此日肯相求雲霄直上饒騎鶴湖海同盟願狎鷗<lb/>
老我未忘千里志杖藜終約看淮流<lb/>
　　　冬日寄無功<lb/>
黄鞠當堦爛漫開小窗紅葉自成堆天寒但解冰霜至<lb/>
人老争知嵗月催萬事不求真富貴一毫為累即塵埃<lb/>
風流來往唯吾子擬共巡檐看蚤梅<lb/>
　　　癸亥嵗莫書懐<lb/>
白雲深處掩茆茨回首人間萬事遺愚知得時皆有命<lb/>
<pb n="KR4d0441_WYG_002-38a"/>
古今造物本無私阮公漫解開青眼墨子終須泣素絲<lb/>
臘盡雪銷梅放後寂寥寒谷是春姿<lb/>
　　　遣興五首<lb/>
五十雖賖病見侵閉門終日少相尋春鶯漫逞千般語<lb/>
老驥終存萬里心花遶竹房紅作陳柳垂莎逕翠成隂<lb/>
江南三月清明後便有蛙聲聒夜深<lb/>
博山烟靄作空濛脈脈幽馨鼻觀通一院杏花寒食雨<lb/>
數聲黄鳥緑楊風忙中日月何曽異静裏乾坤自不同<lb/>
<pb n="KR4d0441_WYG_002-38b"/>
蟲臂䑕肝隨所化未能勞力問崆峒<lb/>
身前萬事若浮塵過眼従衡日日新蛙黽得時多意氣<lb/>
鯤鯨失水少精神青山古木丘園晚白鳥蒼烟浦溆春<lb/>
回首呉淞興無限鴨頭新漲緑粼粼<lb/>
天運循環杳莫窮生生化化古來同一百六日寒食雨<lb/>
二十四畨花信風此身不寄鵲巢内孤跡聊蔵人海中<lb/>
深院日長新睡足倚闌閒數北歸鴻<lb/>
千載誰言柳花香醉李吐出錦綉腸江邊春雨一犂足<lb/>
<pb n="KR4d0441_WYG_002-39a"/>
天外晴絲百尺長空山無人薇蕨長流水落花鶯燕忙<lb/>
自來貴賤皆歸盡草木衰榮豈足傷<lb/>
　　　寄白雲<lb/>
反闗銷景湖水眉吾子政是安瞑時春寒未成筍蕨夢<lb/>
老大得赴煙霞期松湍潄壑青燈迥篆縷縈簾白日遲<lb/>
清磬數聲經巻罷風前洗耳貫休詩<lb/>
　　　追和宋馬雲訪踞湖山仇隠君韻<lb/>
白雲飛盡碧山空屋外夭桃破曉紅幽隖樹深難隔世<lb/>
<pb n="KR4d0441_WYG_002-39b"/>
平湖水闊易生風丹光射斗驚朝士酒氣薫林引釣翁<lb/>
未識鳯書何日下隼旟今已到嵓叢<lb/>
　　　過友人所居<lb/>
春紅銷盡緑隂繁簾幙風輕燕子還柳絮漲天清晝永<lb/>
蛙聲動地白雲閒亭亭鉅筆林間塔隠隠脩眉郭外山<lb/>
不是君家有泉石杖藜那得事躋攀<lb/>
　　　次韻荅彦上人<lb/>
城郭幽栖鬢欲衰豈堪煙浪隔相知鴻歸絶漠疏來信鵲<lb/>
<pb n="KR4d0441_WYG_002-40a"/>
噪虛檐辱寄詩黄葛暑煩還御蚤蒲葵晝寂獨揮遲雖<lb/>
然兩地同明月跛足何由得望之<lb/>
　　　光福寺用唐顧在容韻<lb/>
浮圖突兀倚雲中頂冠神珠爍太空地接近村分野緑<lb/>
天縣落日隔溪紅穹堂廣坐凉銷夏絶壁髙山夜吼風<lb/>
齋鉢久虛龍象散上方留得住山翁<lb/>
　　　甲子嵗莫<lb/>
時序川流齒漸増此身還顧百無能心縣絳闕耽名客<lb/>
<pb n="KR4d0441_WYG_002-40b"/>
夢遶蒼山賞静僧古樹月明深巷雨逺天鴻過矮窻燈<lb/>
平生漫有烟波興擬宿蘆花尚未曽<lb/>
　　　虎丘用唐李紳韻<lb/>
闔閭丘墓名空在代逺時殊事不同碑碣尚無唐故跡<lb/>
山林寧有晉遺風刹旛影動青冥外齋鼓聲消莽蒼中<lb/>
若使石頭曽聴法豈能終日並禪宫<lb/>
　　　代悼亡<lb/>
清鏡孤鸞曉影沈但傷兒女百年心華堂遺像有時見<lb/>
<pb n="KR4d0441_WYG_002-41a"/>
瑤席慈容無路尋夜半窓紗明月照架頭巾帨素塵侵<lb/>
數莖白骨歸黄壤回首人間隔古今<lb/>
　　　贈艾幼清教授庭暉<lb/>
故鄉抛擲寓東呉客館凄凉尚讀書縣令棄官猶有酒<lb/>
先生寄食豈無魚江城春老花飛急槐市風清燕過初<lb/>
草木想當名已熟往來多識馬相如<lb/>
　　　無照林亭<lb/>
累土崇丘作小亭手栽花木滿林坰郡中髙樹巳全緑<lb/>
<pb n="KR4d0441_WYG_002-41b"/>
屋外逺山才半青過眼榮枯荒圃草到頭聚散野池萍<lb/>
餘生但願身長健杖䇿時來對翠屏<lb/>
　　　自陽山歸舟中作<lb/>
小麥青青大麥黄澗松風急夜聲長轎穿細路春泥滑<lb/>
花落清渠野水香嶺上獨留雲作葢村邉多見石為梁<lb/>
楓橋寺轉閶門近回首西山已夕陽<lb/>
　　　偶讀中峯和尚和瀋王王璋留題真際亭詩因<lb/>
　　　　而有感遂次其韻二首<lb/>
<pb n="KR4d0441_WYG_002-42a"/>
衆峯序列作愁顔鶴怨猨驚尚未閒月滿蘿庵人寂寞<lb/>
風生松嶺澗潺湲王因問道來天上師為逃名去世間<lb/>
獨撫遺編成浩歎水雲無路扣𤣥闗<lb/>
西峯泉石可怡顔地逺塵踪日月閒樓觀耽耽横嵽嵲<lb/>
杉松矗矗蔽潺湲安危豈在羊腸裏寵辱偏生馬足間<lb/>
自是名王尊有道閒攜賔従及柴闗<lb/>
　　　贈叔恭<lb/>
負笈擔簦計已灰歸來蕭寺掩莓苔呼猨别磵曽抛果<lb/>
<pb n="KR4d0441_WYG_002-42b"/>
放鶴它山得看梅樵逕雪晴芒屩出江橋風熟布帆開<lb/>
反思身外無窮事不直窓間水一杯<lb/>
　　　新居次韻山村先生<lb/>
天地茫茫喜定居莫年應是惜三餘青燈不作前朝夢<lb/>
白首猶觀後世書遼海舊傳千嵗鶴謝池今見九洲魚<lb/>
清風朗月皆疇侣鬻茗焚香足晏如<lb/>
　　　曉作次韻前人<lb/>
東旭朝隮萬象明新鴻嘹嚦度江城寒花獨對情偏淡<lb/>
<pb n="KR4d0441_WYG_002-43a"/>
鄰杵幽聞韻更清荒逕草衰秋欲老逺山雲盡雨初晴<lb/>
半生已作溝中㫁潦倒終非待晚成<lb/>
　　　漫興二首<lb/>
栖遲久已傍嵓隈駒隟光隂自暗催江國夜寒楓葉落<lb/>
楚天霜冷塞鴻來清遊振䇿尋花隖野望褰衣上石䑓<lb/>
堪笑人間未歸客摩挲銅狄欲興哀<lb/>
平生無夢到槐安鏡裏青春髩已乾霜氣稜稜摧衆草<lb/>
光風漠漠汎崇蘭塵埃世事隨時變澹泊交情到處難<lb/>
<pb n="KR4d0441_WYG_002-43b"/>
㡬度呼童課經罷看雲黙黙倚危闌<lb/>
　　　淮隂侯<lb/>
羣雄逐鹿競紛紛虎鬬龍争埶未分背楚棄官皆失義<lb/>
下齊求國是要君蒯通詭辯誠難信陳豨<hi>上</hi>奸謀豈易<lb/>
論當日更無鍾室嘆豈勝竹帛載元勲<lb/>
　　　舟中<lb/>
西出胥門路不賖短篷回首已天涯髙林鵲噪青山近<lb/>
逺岸人行白日斜旛影浮空標野寺耞聲隠谷隔田家<lb/>
<pb n="KR4d0441_WYG_002-44a"/>
十年來往成何事贏得蕭蕭兩鬢華<lb/>
　　　呉嶺道中<lb/>
山村人過犬吠竇野澗魚躍泉鳴沙江城雨雪三春莫<lb/>
嵓屋松杉滿地花芳草路邉逢廢井夕陽川上見歸雅<lb/>
年年寒食偏傷感能上新墳有㡬家<lb/>
　　　垂虹亭<lb/>
長虹夭蟜卧平湖奕奕新亭畫不如簷切太空喧燕爵<lb/>
影搖寒水䕃龜魚它山雨過漁歸久别浦潮回月上初<lb/>
<pb n="KR4d0441_WYG_002-44b"/>
今日豈無題柱客㑹應來此駐軒車<lb/>
　　　讀時太初海昌詩巻<lb/>
旅宦迢遙滄海濵熬波終日役疲民夜窻夢覺驚風雨<lb/>
寒燭吟殘動鬼神覽鏡每傷新白髮把杯還憶舊青春<lb/>
空餘翰墨傳天壌老我林間失故人<lb/>
　　　畫梅<lb/>
曽向孤村見此枝杖藜徐步雪晴時香飄野路傳春早<lb/>
影上山牕礙月遲處士詩存猶可讀逃禪骨朽却難追<lb/>
<pb n="KR4d0441_WYG_002-45a"/>
芬芬瓊蕊無今古羌笛髙樓亦漫吹<lb/>
　　　秋思<lb/>
梧桐百尺金井髙秋風吹葉聲蕭騷莊生是非付一指<lb/>
杜老飄零嗟二毛月明江上雁飛急木落窻間人夢勞<lb/>
非熊自起磻溪釣淮南小山方遁逃<lb/>
　　　楊尖觀音院壁間有故御史周公景逺留題一<lb/>
　　　　再讀之令人短氣遂用其韻為詩悼之以寓<lb/>
　　　　平生交契之意<lb/>
<pb n="KR4d0441_WYG_002-45b"/>
拂塵讀罷思悠然詞翰空存逐逝川銀管脩文歸地下<lb/>
玉棺承詔墮天邊聊城丘壟木未拱蕭寺鶯花春政妍<lb/>
欲致生芻惜無路漫歌風雨度年年<lb/>
　　　論詩<lb/>
是非不到白雲中髙卧冥冥碧漢鴻典雅始成唐句法<lb/>
麁豪終有宋人風智愚願作登壇將茅土偏旌葢代功<lb/>
狂妄末流徒好惡豈知到海味還同<lb/>
　　　山中<lb/>
<pb n="KR4d0441_WYG_002-46a"/>
寂寥空谷久相容行道何須向别峯山腹引泉同煮茗<lb/>
嶺頭乗雨為栽松倚天傑閣巢靈鶴徹海澄潭卧毒龍<lb/>
樵客豈能知住處草堂終日白雲封<lb/>
　　　寄無功<lb/>
雨雪霏霏嵗暮天路泥活活古城煙出門曳杕難相就<lb/>
矯首停雲恨莫前瞑色半窓書引睡屐聲盈耳客驚眠<lb/>
巳聞處處添新漲早晚春湖共放船<lb/>
　　　懐安養詩<lb/>
<pb n="KR4d0441_WYG_002-46b"/>
獨立天涯送落暉故鄉抛擲淚沾衣久知慈父嗟逃逝<lb/>
早辦誠心好賦歸三界竛竮真可吊四生流浪竟何依<lb/>
白毫今古無私照攝引西馳願不違<lb/>
　<lb/>
　<lb/>
　<lb/>
　<lb/>
　谷響集巻二<lb/>
</p>
<p>
</p>
  </div>
</body>
</text>
</TEI>
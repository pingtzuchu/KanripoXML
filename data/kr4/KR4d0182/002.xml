<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_002-1a"/>
豫章黃先生文集第二<lb/>
　　　　　　　黄庭堅魯直<lb/>
　　　古詩五十首<lb/>
　　　　贈别李次翁<lb/>
　　　　次韻荅晁無咎見贈<lb/>
　　　　次韻荅張文濳惠寄<lb/>
　　　　同錢志仲飯籍田錢孺文官舎<lb/>
　　　　次韻子瞻贈王定國<lb/>
　　　　次韻張詢齋中春晚<lb/>
<pb n="KR4d0182_SBCK_002-1b"/>
　　　　送范德孺知慶州<lb/>
　　　　題王黄州墨跡後<lb/>
　　　　題王仲弓兄弟巽亭<lb/>
　　　　送劉士彦赴福建轉運判官<lb/>
　　　　次韻劉景文登鄴王臺見思五首<lb/>
　　　　柳閎展如蘇子瞻甥也其才德甚美<lb/>
　　　　　有意於學故以桃李不言下自成<lb/>
　　　　　蹊八字作詩贈之<lb/>
　　　　次韻李之純少監惠研<lb/>
<pb n="KR4d0182_SBCK_002-2a"/>
　　　　次韻曽子開舎人遊籍田載荷花歸<lb/>
　　　　次韻子瞻題郭熈畫秋山<lb/>
　　　　詠李伯時摹韓幹三馬次蘇子由韻<lb/>
　　　　　簡伯時兼寄李德素<lb/>
　　　　次韻子瞻和子由觀韓幹馬因論伯<lb/>
　　　　　時畫天馬<lb/>
　　　　次韻荅王<hi>御名太上</hi>中<lb/>
　　　　奉同子瞻韻寄定國<lb/>
　　　　謝黄從善司業寄惠山泉<lb/>
<pb n="KR4d0182_SBCK_002-2b"/>
　　　　次韻錢穆父贈松扇<lb/>
　　　　戲和文潛謝穆父松扇<lb/>
　　　　次韻王炳之惠玉板紙<lb/>
　　　　奉荅謝公靜與榮子邕論狄元規孫<lb/>
　　　　　少述詩長韻<lb/>
　　　　戲荅俞清老道人寒夜三首<lb/>
　　　　奉和文濳贈無咎篇末多見及以旣<lb/>
　　　　　見君子云胡不喜爲韻<lb/>
　　　　子瞻詩句妙一世乃云效庭堅體蓋<lb/>
<pb n="KR4d0182_SBCK_002-3a"/>
　　　　　退之戲效孟郊樊宗師之比以文<lb/>
　　　　　滑稽耳恐後生不解故次韻道之<lb/>
　　　　留王郎<lb/>
　　　　送王郎<lb/>
　　　　古風二首上蘇子瞻<lb/>
　　　　　贈别李次翁<hi>四言</hi>
利欲薰心隨人翕張國好駿馬盡爲王良不有<lb/>
德人俗無津梁德人天㳺秋月寒江映徹萬物<lb/>
玲瓏六䆫於愛欲泥如蓮生塘處水超然出泥<lb/>
<pb n="KR4d0182_SBCK_002-3b"/>
而香孔竅穿穴明冰其相維乃根華其本含光<lb/>
大雅次翁用心不忘日問月學旅人念鄉能如<lb/>
斯蓮汔可小康在俗行李宻宻堂堂觀物慈哀<lb/>
涖民愛莊成功萬年付之面牆草衣石質與世<lb/>
低昻<lb/>
　　　　　次韻荅晁無咎見贈<hi>補之</hi>
翕翕一日災耽耽萬年永四海仰首觀頃復歸<lb/>
根靜時雨瀉玉除潢流漲天井性不耐衣冠入<lb/>
門踈造請煑餅臥北䆫保此已徼幸空餘見賢<lb/>
<pb n="KR4d0182_SBCK_002-4a"/>
心忍渇望梅嶺<lb/>
　　　　　次韻荅張文濳惠寄<hi>耒</hi>
裋褐不磷緇文章近楚辭未識想風采别去令<lb/>
人思斯文已戰勝凱歌偃旍旂君行魚上冰忽<lb/>
復燕哺兒學省得佳士催來費符移方觀追金<lb/>
玉如許遽言歸南山有君子握蘭懷令姿但應<lb/>
潔齋俟勿詠無生詩<lb/>
　　　　　同錢志仲飯籍田錢孺文官舎<hi>景祥囗</hi>
帝籍開千畝農功先九州王孫守耒耜吏隱極<lb/>
<pb n="KR4d0182_SBCK_002-4b"/>
風流永夏豐草木五雲衞郊丘牛羊臥籬落賔<lb/>
客解衣裘汲井羞熱啜挽溪供甘柔倒靫收蓮<lb/>
的剖蚌煑鴻頭野日草光合水風荷氣浮稻畦<lb/>
下白鷺林樾應鳴鳩主人發清賞況復佳同游<lb/>
歸扇障小雨眞成一賜休<lb/>
　　　　　次韻子瞻贈王定國<hi>鞏</hi>
逺志作小草鼃衣生陵屯伹爲居移氣其實何<lb/>
足言名下難爲人醜好隨手翻百年炊未熟一<lb/>
垤蟻追奔夏日蓬山永戎葵茂牆藩王子吐佳<lb/>
<pb n="KR4d0182_SBCK_002-5a"/>
句如蠒絲出盆風姿極灑落雲氣畫罍樽屬有<lb/>
補衮章自當寵頻煩鄙夫無它能上車問寒温<lb/>
唯思窮山去抱犢長兒孫<lb/>
　　　　　次韻張詢齋中春晚<lb/>
學古編簡殘懷人江湖永非無車馬客心逺境<lb/>
亦靜挽𬞞夜雨畦煑茗寒泉井春去不窺園黄<lb/>
鸝頗三請立朝無物望補外儻天幸想乘滄浪<lb/>
船濯髮晞翠嶺<lb/>
　　　　　送范徳孺知慶州<hi>純粹</hi>
<pb n="KR4d0182_SBCK_002-5b"/>
乃翁知國如知兵塞垣草木識威名敵人開户<lb/>
玩處女掩耳不及驚雷霆平生端有活國計百<lb/>
不一試薶九京阿兄兩持慶州節十年麒麟地<lb/>
上行潭潭大度如臥虎邊人耕桑長兒女折衝<lb/>
千里雖有餘論道經邦政要渠妙年出補父兄<lb/>
處公自才力應時須春風旍旂擁萬夫幕下諸<lb/>
將思草枯智名勇功不入眼可用折箠笞羗胡<lb/>
　　　　　題王黄州墨跡後<lb/>
掘地與斷木智不如機春聖人懷餘巧故爲萬<lb/>
<pb n="KR4d0182_SBCK_002-6a"/>
物宗世有斵泥手或不待郢工往時王黄州謀<lb/>
國極匪躬朝聞不及夕百壬避其鋒九鼎安盤<lb/>
石一身轉秋蓬浮雲當日月白髮照秋空諸君<lb/>
發蒙耳汲直與臣同<lb/>
　　　　　題王仲弓兄弟巽亭<hi>寔</hi>
大隗七聖迷許田連城重里中多佳樹與世作<lb/>
楹棟市門行清渠潩水可抱甕翬飛城東南隱<lb/>
几撫羣動人境要俱爾我乃得大用烏衣之雲<lb/>
孫昆弟不好弄木末風雨來卷箔醉賔從事常<lb/>
<pb n="KR4d0182_SBCK_002-6b"/>
超然觀樂與賢者共人登斷龍求我自歸鴻送<lb/>
溪毛亂錦襭候蟲響機綜世紛甚崢嶸胷次欲<lb/>
空洞讀書開萬卷謀國妙百中儻無斵鼻工聊<lb/>
付曲肱夢<lb/>
　　　　　送劉士彦赴福建轉運判官<lb/>
秋葉雨墮來冥鴻天資髙車馬氣成霧九衢行<lb/>
滔滔中有寂寞人靈府扃鑰牢西風持漢節騎<lb/>
從嚴弓刀維閩七聚落惸獨困吏饕土敝禾黍<lb/>
惡水煩鱗介勞南驅將仁氣百城共一陶察人<lb/>
<pb n="KR4d0182_SBCK_002-7a"/>
極涇渭問俗及豚羔官閑得勝日杖屨之林皐<lb/>
人間閱忠厚物外訪英豪<lb/>
　　　　　次韻劉景文登鄴王臺見思五首<hi>季孫</hi>
黄濁歸大壑漣漪遶重城西風一横笛金氣與<lb/>
髙明歸鴉度晩景落鴈帶邊聲平生知音處别<lb/>
離空復情<lb/>
舊時劉子政憔悴鄴王城把筆已頭白見書猶<lb/>
眼明平原秋樹色沙麓莫鍾聲歸鴈南飛盡無<lb/>
因寄此情<lb/>
<pb n="KR4d0182_SBCK_002-7b"/>
繫匏兩相憶極目十餘城積潦干斗極山河皆<lb/>
夜明白璧按劒起朱弦流水聲乖逢四時爾木<lb/>
石了無情<lb/>
茗花浮曾坑酒泛酌宜城路尋西九曲人似漢<lb/>
三明千户非無相五言空有聲何時郭池晚照<lb/>
影寫閑情<lb/>
公詩如美色未嫁已傾城嫁作蕩子婦寒機泣<lb/>
到明緑琴蛛網遍弦絶不成聲想見䲭夷子江<lb/>
湖萬里情<lb/>
<pb n="KR4d0182_SBCK_002-8a"/>
　　　　　柳閎展如蘇子瞻甥也其才德甚<lb/>
　　　　　美有意於學故以桃李不言下自<lb/>
　　　　　成蹊八字作詩贈之<lb/>
柳君文甚武睥睨萬人豪老氣鼓不作卷旗解<lb/>
弓刀上爲朝陽桐下爲澗溪毛囊中有美實期<lb/>
子種蟠桃<lb/>
浮陽愧嘉魚道傍多苦李古來賢達人不爭咸<lb/>
陽市吾子富春秋日月東趨木潛聖有玉音聞<lb/>
道而已矣<lb/>
<pb n="KR4d0182_SBCK_002-8b"/>
霜威能折綿風力欲冰酒勤君來訪道枵然我<lb/>
何有寢興與時俱由我屈申肘飯羮自知味如<lb/>
此是道不<lb/>
任丗萬鈞重載言以爲軒空文誤來世聖達欲<lb/>
無言咸池浴日月深宅養靈根胷中浩然氣一<lb/>
家同化元<lb/>
陸沉百丗師寄食魯柳下我今見諸孫風味窺<lb/>
大雅大雅乆不作圖王勿成霸偉哉居移氣蘭<lb/>
鮑在所化<lb/>
<pb n="KR4d0182_SBCK_002-9a"/>
聖學魯東家恭惟同出自乗流去本逺遂有作<lb/>
書肆日中駕肩來薄晚常掉臂徒囂終無贏歸<lb/>
矣求已事<lb/>
清潤玉泉冰髙明秋景晴妙年勤翰墨銀鈎爛<lb/>
縱横藍田生美璞味琢價連城思爲萬乗器柱<lb/>
下貴晚成<lb/>
八方去求道渺渺困多蹊歸來坐虚室夕陽在<lb/>
吾西君今秣髙馬夙駕先鳴鷄愼勿取我語親<lb/>
行乃不迷<lb/>
<pb n="KR4d0182_SBCK_002-9b"/>
　　　　　次韻李之純少監惠研<hi>周</hi>
黄公山下黄鷄秋持莭䘏刑曽少休小人負弩<lb/>
得開道掃葉張飲林巖幽相傳有石非地産列<lb/>
仙持來自羅浮酒酣歩出雲雨上南撫方城西<lb/>
嵩丘林端乃見石空洞猛獸奰屭踞上頭鳥道<lb/>
免迒謀挽致萬牛不動六丁愁道家蓬萊見仙<lb/>
伯我亦洗湔與清流探囊贈研頗宜墨近出黄<lb/>
山非逺求乃知此山自才美物欲致用當窮搜<lb/>
迷邦故令成器晚不琢元非匠石羞<lb/>
<pb n="KR4d0182_SBCK_002-10a"/>
　　　　　次韻曽子開舍人游籍田載荷花<lb/>
　　　　　歸<hi>肈</hi>
維王調玉燭時夏雨我田壁挂蒼龍骨溜渠故<lb/>
濺濺三推勸根本百榖收早堅官司極齋明崇<lb/>
丘見升煙繫馬西門柳憶聽去夏蟬剥芡珠走<lb/>
盤鉤魚柳貫鮮掃堂延枕簟公子氣翩翩自爾<lb/>
欲繼往阻心如壅泉紫微樂暇日披襟詠風漣<lb/>
紅糚倚荷蓋水鏡寫明蠲美物亦有實翦房助<lb/>
加籩珠宫紫貝闕足此水府仙鬱鬱冠蓋宅追<lb/>
<pb n="KR4d0182_SBCK_002-10b"/>
犇易彫年能從物外賞眞是區中賢仍聞載後<lb/>
乘籠燭照嬋姢<lb/>
　　　　　次韻子瞻題郭熈畫秋山<lb/>
黄州逐客未賜環江南江北飽看山玉堂臥對<lb/>
郭熈畫發興已在青林間郭熈官畫但荒逺短<lb/>
紙曲折開秋晚江村煙外雨脚明歸鴈行邊餘<lb/>
疊巘坐思黄甘洞庭霜恨身不如鴈隨陽熈今<lb/>
頭白有眼力尚能弄筆映䆫光畫取江南好風<lb/>
日慰此將老鏡中髮但熈肯畫寛作程五日十<lb/>
<pb n="KR4d0182_SBCK_002-11a"/>
日一水石<lb/>
　　　　　詠李伯時摹韓幹三馬次蘇子由<lb/>
　　　　　韻簡伯時兼寄李德素<hi>楶公麟</hi>
太史瑣䆫雲雨垂試開三馬拂蛛絲李侯寫影<lb/>
韓幹墨自有筆如沙畫錐絶塵超日精爽緊若<lb/>
失其一望路馳馬官不語臂指揮乃知仗下非<lb/>
新羈吾甞覽觀在坰馬駑駘成列無權竒緬懷<lb/>
胡沙英妙質一雄可將十萬雌決非厮養所成<lb/>
就天驥生駒人得之千金市骨今何有士或不<lb/>
<pb n="KR4d0182_SBCK_002-11b"/>
價五羖皮李侯畫隱百寮底初不自期人誤知<lb/>
戲弄丹青聊卒歳身如閱丗老禪師<lb/>
　　　　　次韻子瞻和子由觀韓幹馬因論<lb/>
　　　　　伯時畫天馬<lb/>
于闐花騘龍八尺看雲不受絡頭絲西河騘作<lb/>
蒲萄錦雙瞳夾鏡耳卓錐長楸落日試天歩知<lb/>
有四極無由馳電行山立氣深穩可耐珠韉白<lb/>
玉羈李侯一顧歎絶足領略古法生新竒一日<lb/>
眞龍入圖畫在坰群雄望風雌曹霸弟子沙苑<lb/>
<pb n="KR4d0182_SBCK_002-12a"/>
丞喜作肥馬人笑之李侯論幹獨不爾妙畫骨<lb/>
相遺毛皮翰林評書乃如此賤肥貴瘦渠未知<lb/>
況我平生賞神俊僧中云是道林師<lb/>
　　　　　次韻荅王<hi>御名今上</hi>中<hi>寅</hi>
有身猶縛律無夢到行雲俗裏光塵合胷中涇<lb/>
渭分我搴江南秀一見空馬羣夸士慕鍾鼎寒<lb/>
儒守典墳吾欲超萬古乃如負山蚊能來商略<lb/>
此趺坐對鑪芬<lb/>
　　　　　奉同子瞻韻寄定國<lb/>
<pb n="KR4d0182_SBCK_002-12b"/>
風雲開古鏡淮海熨冰紈王孫醉短舞羅襪歩<lb/>
微瀾老驥心雖在白鷗盟已寒斯人氣金玉視<lb/>
丗一䑕肝南歸脫䖝蠱入對隨孔鸞忽以口語<lb/>
去鼓船下驚湍收身薄冰釋置枕泰山安后土<lb/>
花藥麗海門天水寛伐木思我友知人良獨難<lb/>
遥怜須鬢緑猶復耐悲歡<lb/>
　　　　　謝黄從善司業寄惠山泉<hi>降</hi>
錫谷寒泉橢石俱井得新詩蠆尾書急呼烹鼎<lb/>
供茗事晴江急雨看跳珠是功與世滌羶腴令<lb/>
<pb n="KR4d0182_SBCK_002-13a"/>
我屢空常晏如安得左轓清潁尾風鑪煑茗臥<lb/>
西湖<lb/>
　　　　　次韻錢穆父贈松扇<hi>勰</hi>
銀鉤玉唾明蠒紙松箑輕涼并送似可憐逺度<lb/>
幘溝漊適堪今時褦襶子丈人玉立氣髙寒三<lb/>
韓持節見神山應得安期不死草使我蟬蛻塵<lb/>
埃間<lb/>
　　　　　戲和文濳謝穆父松扇<lb/>
猩毛束筆魚網紙松柎織扇清相似動揺懷袖<lb/>
<pb n="KR4d0182_SBCK_002-13b"/>
風雨來想見僧前落松子張侯哦詩松韻寒六<lb/>
月火雲蒸肉山持贈小君聊一笑不須射雉彀<lb/>
黄間<lb/>
　　　　　次韻王炳之惠玉板紙<hi>伯虎</hi>
王侯須若縁坡竹哦詩清風起空谷古田小牋<lb/>
惠我百信知溪翁能解玉鳴碪千杵動秋山裹<lb/>
糧萬里來輦轂儒林丈人有蘇公相如子雲再<lb/>
生蜀往時翰墨頗横流此公歸來有邊幅小楷<lb/>
多傳樂毅論髙詞欲奏雲門曲不持歸掃蘇公<lb/>
<pb n="KR4d0182_SBCK_002-14a"/>
門乃令小人今拜辱去騷甚逺文氣卑畫虎不<lb/>
成書勢俗董狐南史一筆無誤掌殺青司記録<lb/>
雖然此中有公議或辱五鼎榮半菽願公進德<lb/>
使見書不敢求君米千斛<lb/>
　　　　　奉荅謝公靜與榮子邕論狄元規<lb/>
　　　　　孫少述詩長韻<hi>輯愔</hi>
謝公遂如此宰木已三霜無人知句法秋月自<lb/>
澄江二子學邁俗窺杜見牖䆫試斲郢人鼻未<lb/>
免傷手創蟹胥與竹萌乃不美羊腔自往見謝<lb/>
<pb n="KR4d0182_SBCK_002-14b"/>
公論詩得濠梁世方尊兩耳未敢築受降丹穴<lb/>
鳳凰羽風林虎豹章小謝有家法聞此不聽冰<lb/>
相思北風惡歸鴈落斜行<lb/>
　　　　　戲荅俞清老道人寒夜三首<lb/>
索索葉自雨月寒遥夜䦨馬嘶車鐸鳴群動不<lb/>
遑安有人夢超俗去髮脫儒冠平明視清鏡政<lb/>
爾良獨難<lb/>
聞道一稊米出身縛簪纓懷我伐木友寒衾夢<lb/>
丁丁富貴但如此百年半曲肱早晚相隨去松<lb/>
<pb n="KR4d0182_SBCK_002-15a"/>
根有茯苓<lb/>
牧羊金華山早通玉帝籍至今風低草<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>見<lb/>
白石金華風煙下亦有君履跡何爲紅塵裏頷<lb/>
鬚欲雪白<lb/>
　　　　　奉和文潛贈無咎篇末多見及以<lb/>
　　　　　旣見君子云胡不喜爲韻<lb/>
龜以靈故焦雉以文故翳本心如日月利欲食<lb/>
之旣後生玩華藻照影終没丗安得八紘罝以<lb/>
道獵衆智<lb/>
<pb n="KR4d0182_SBCK_002-15b"/>
談經用燕說束棄諸儒傳濫觴雖有罪末派瀰<lb/>
九縣張侯真理窟堅壁勿與戰難以口舌爭氷<lb/>
清石自見<lb/>
野性友麋鹿君非我同群文明近日月我亦不<lb/>
如君十載長相望逝川水沄沄何言談絶倒茗<lb/>
椀對鑪薰<lb/>
北寺鎖齋房陳鑰時一啓晁張跫然來連璧照<lb/>
書几庭栢鬱葱葱紅榴罅多子時蒙吐佳句幽<lb/>
處萬籟起<lb/>
<pb n="KR4d0182_SBCK_002-16a"/>
先皇元豐末極厭士淺聞只今舉秀孝天未喪<lb/>
斯文晁張班馬手崔蔡不足云當今横筆陣一<lb/>
戰靜楚氛<lb/>
張侯窘炊玉僦屋得空壚但見索酒郎不見酒<lb/>
家胡雖肥如瓠壷胷中殊不鹿何用知如此文<lb/>
采似於菟<lb/>
荆公六藝學妙處端不朽諸生用其短頗復鑿<lb/>
户牖譬如學捧心初不悟已醜玉石恐俱焚公<lb/>
爲區别不<lb/>
<pb n="KR4d0182_SBCK_002-16b"/>
吾友陳師道抱獨門掃軌晁張作薦書射雉用<lb/>
一矢吾聞舉逸民故得天下喜兩公陳堂堂此<lb/>
士可摩壘<lb/>
　　　　　子瞻詩句妙一丗乃云效庭堅體<lb/>
　　　　　葢退之戲效孟郊樊宗師之比以<lb/>
　　　　　文滑稽耳恐後生不解故次韻道之<lb/>
我詩如曹鄶淺陋不成邦公如大國楚吞五湖<lb/>
三江赤壁風月笛玉堂雲霧䆫句法提一律堅<lb/>
城受我降枯松倒澗壑波濤所春撞萬牛挽不<lb/>
<pb n="KR4d0182_SBCK_002-17a"/>
前公乃獨力扛諸人方嗤點渠非晁張雙但懷<lb/>
相識察牀下拜老龐小兒未可知客或許敦厖<lb/>
誠堪壻阿巽買紅纒酒缸<lb/>
　　　　　留王郎<hi>純亮世弼</hi>
河外吹沙塵江南水無津骨肉常萬里寄聲何<lb/>
由頻我隨簡書來顧影將一身留我左右手奉<lb/>
承白頭親小邦王事略蟲鳥聲無人王甥解鞍<lb/>
馬夜語鷄喚晨母慈家人肥女慧男垂紳有田<lb/>
爲酒事豚韭及秋春生涯得如此舊學更光新<lb/>
<pb n="KR4d0182_SBCK_002-17b"/>
索去何草草少留慰囏勤百年才一炊六籍經<lb/>
幾秦要知胷中有不與跡同陳郢人懷妙質聊<lb/>
欲運吾斤<lb/>
　　　　　送王郎<lb/>
酌君以蒲城桑落之酒泛君以湘纍秋菊之英<lb/>
贈君以黟川點漆之墨送君以陽關墮淚之聲<lb/>
酒澆胷中之磊隗菊制短丗之頽齡墨以傳千<lb/>
古文章之印歌以寫從來兄弟之情江山萬里<lb/>
頭將白骨肉十年眼終青<hi>眼青一作終</hi>連牀夜語鷄戒曉書<lb/>
<pb n="KR4d0182_SBCK_002-18a"/>
囊無底談未了有功翰墨乃如此何恨逺别音<lb/>
書少炊沙作糜終不飽鏤冰文字費工巧要須<lb/>
心地收汗馬孔孟行世日杲杲有弟有弟力持<lb/>
家婦能養姑供珍鮭兒大詩禮女絲<hi>桑一作</hi>麻公但<lb/>
讀書煑春茶<hi>眼花一作遮</hi>
　　　　　古風二首上蘇子瞻<lb/>
江梅有佳實託根桃李埸桃李終不言朝露借<lb/>
恩光孤芳忌皎潔冰雪空自香古來和鼎實此<lb/>
物升廟廊歳月坐成晚煙雨青已黄得升桃李<lb/>
<pb n="KR4d0182_SBCK_002-18b"/>
盤以逺初見甞終然不可口擲置官道傍但使<lb/>
本根在棄捐果何傷<lb/>
青松出澗壑十里聞風聲上有百尺絲下有千<lb/>
歳苓自性得乆要爲人制頽齡小草有逺志相<lb/>
依在平生醫和不並世深根且固蔕人言可醫<lb/>
國何用太早計小大才則殊氣味固相似<lb/>
豫章黃先生文集第二<lb/>
</p>
<p>
</p>
  </div>
</body>
</text>
</TEI>
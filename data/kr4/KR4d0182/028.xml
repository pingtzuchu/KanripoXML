<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_028-1a"/>
豫章黃先生文集第二十八<lb/>
　　　　　　　黄庭堅魯直<lb/>
　　　題跋<lb/>
　　　　題　太宗皇帝御書<lb/>
　　　　跋蘭亭<lb/>
　　　　又跋蘭亭<lb/>
　　　　書右軍帖後<lb/>
　　　　書右軍文賦後<lb/>
　　　　題瘞鶴銘後<lb/>
<pb n="KR4d0182_SBCK_028-1b"/>
　　　　題樂毅論後<lb/>
　　　　題東方朔畫賛後<lb/>
　　　　題洛神賦後<lb/>
　　　　跋法帖<lb/>
　　　　題絳本法帖<lb/>
　　　　書遺敎經後<lb/>
　　　　跋佛頂呪<lb/>
　　　　跋續法帖<lb/>
　　　　題榮咨道家廟堂碑<lb/>
<pb n="KR4d0182_SBCK_028-2a"/>
　　　　題張福夷家廟堂碑<lb/>
　　　　題蔡致君家廟堂碑<lb/>
　　　　題虞永興道場碑<lb/>
　　　　題徐浩碑<lb/>
　　　　題楊凝式詩碑<lb/>
　　　　題楊凝式書<lb/>
　　　　跋張長史千字文<lb/>
　　　　書張長史乾元帖後<lb/>
　　　　跋張長史草書<lb/>
<pb n="KR4d0182_SBCK_028-2b"/>
　　　　題顔魯公帖<lb/>
　　　　題顔魯公麻姑壇記<lb/>
　　　　跋顔魯公東西二林題名<lb/>
　　　　書徐浩題經後<lb/>
　　　　跋翟公巽所藏石刻<lb/>
　　　　跋王立之諸家書<lb/>
　　　　跋李後主書<lb/>
　　　　跋李伯時所藏篆㦸文<lb/>
　　　　跋洪駒父諸家書<lb/>
<pb n="KR4d0182_SBCK_028-3a"/>
　　　　跋武德帖<lb/>
　　　　　題　太宗皇帝御書<lb/>
熈陵以武定四方載櫜弓矢文治之餘垂意翰<lb/>
墨妙盡八法當時士大夫皆親承指畫甞稱奬<lb/>
忠懿王筆法入神品中外書學不能出其右仰<lb/>
觀英鑒大不可誣<lb/>
　　　　　跋蘭亭<lb/>
王右軍禊飲序草號稱最得意書宋齊以來似<lb/>
藏在祕府士大夫間未聞稱述豈未經大盜兵<lb/>
<pb n="KR4d0182_SBCK_028-3b"/>
火時蓋有墨蹟在蘭亭右者及蕭氏宇文焚蕩<lb/>
之餘千不存一永師晩出所見妙迹唯有蘭亭<lb/>
故爲虞褚輩道之所以太宗求之百方期於必<lb/>
得其後公私相盜今竟失之書家晚得定武石<lb/>
本蓋髣髴存古人筆意耳<lb/>
　　　　　又跋蘭亭<lb/>
蘭亭叙草王右軍平生得意書也反復觀之略<lb/>
無一字一筆不可人意摹冩或失之肥瘦亦自<lb/>
成妍要各存之以心㑹其妙處爾<lb/>
<pb n="KR4d0182_SBCK_028-4a"/>
蘭亭雖是眞行書之宗然不必一筆一畫以爲<lb/>
凖譬如周公孔子不能無小過過而不害其聦<lb/>
明睿聖所以爲聖人不善學者即聖人之過處<lb/>
而學之故蔽於一曲今世學蘭亭者多此色魯<lb/>
之閉門者曰吾將以吾之不可學栁下惠之可<lb/>
可以學書矣<lb/>
　　　　　書右軍帖後<lb/>
曹蜍李志輩書字政與右軍父子爭衡然不足<lb/>
傳也所謂敗壁片紙皆傳數百嵗特存乎其人耳<lb/>
<pb n="KR4d0182_SBCK_028-4b"/>
　　　　　書右軍文賦後<lb/>
余在黔南未甚覺書字綿弱及移戎州見舊書<lb/>
多可憎大槩十字中有三四差可耳今方悟古<lb/>
人沉著痛快之語但難爲知音爾李翹叟出褚<lb/>
遂良臨右軍書文賦豪勁清潤眞天下之竒書也<lb/>
　　　　　題瘞鶴銘後<lb/>
右軍甞戲爲龍爪書今不復見余觀瘞鶴銘勢<lb/>
若飛動豈其遺法邪歐陽公以魯公書宋文貞<lb/>
碑得瘞鶴銘法詳觀其用筆意審如公説<lb/>
<pb n="KR4d0182_SBCK_028-5a"/>
　　　　　題樂毅論後<lb/>
予甞戯爲人評書云小字莫作癡凍蠅樂毅論<lb/>
勝遺教經大字無過瘞鶴銘隨人作計終後人<lb/>
自成一家始逼眞然適作小楷亦不能擺脱規<lb/>
矩客曰子何捨子之凍蠅而謂人凍蠅予無以<lb/>
應之固知書雖棊鞠等技非得不傳之妙未易<lb/>
工也<lb/>
　　　　　題東方朔畫賛後<lb/>
予甞觀東方畫賛墨跡疑是吴通微兄弟書然<lb/>
<pb n="KR4d0182_SBCK_028-5b"/>
不敢質也遣筆結字極似通微書黄庭外景也<lb/>
如佛頂石刻止是經生書不可引與同列矣<lb/>
　　　　　題洛神賦後<lb/>
予甞疑洛神賦非子敬書然以字學筆力去之<lb/>
甚逺不敢立此論及今觀之宋宣獻公周膳部<lb/>
少加筆力亦可及此<lb/>
　　　　　跋法帖<lb/>
書孔明對劉玄徳語章草法甚妙不知與王中<lb/>
令書先後要皆爲妙墨蓋融㑹張芝索靖兩家<lb/>
<pb n="KR4d0182_SBCK_028-6a"/>
骨肉豐殺略相宜爾<lb/>
蔡琰胡笳計自書十八章極可觀不謂流落廑<lb/>
餘兩句亦似斯人身世耶<lb/>
鍾繇書大小世有數種余特喜此小字筆法清<lb/>
勁殆欲不可攀也觀史孝岑出師頌數句頗得<lb/>
章法蓋陶治草法悉自小篆中來<lb/>
山公啓論人其言誠有昧哉<lb/>
余觀凝之字法最密恨不多見<lb/>
庾公所作支髪枕蓋今俗謂山枕<lb/>
<pb n="KR4d0182_SBCK_028-6b"/>
索征西筆短意長誠不可及長沙古帖中有急<lb/>
就章數十字劣於此帖今人作字大槩筆多而<lb/>
意不足<lb/>
智果善學書合處不减古人然時有僧氣可恨一<lb/>
羊欣書舉止羞澁蕭衍老翁亦善評書也<lb/>
宋儋筆墨精勁但文詞蕪穢不足發其書子瞻<lb/>
甞云其人不解此狡獪書便不足觀至如儋書<lb/>
畫不可弃也<lb/>
王僧䖍書畫既佳論薦謝憲極有理<lb/>
<pb n="KR4d0182_SBCK_028-7a"/>
王侍中學鍾繇絶近眞行皆妙如此書乃可臨學<lb/>
謝太傅墨跡聞駙馬都尉李公照有之不作姿<lb/>
媚態度恨未見爾若但如此卷中帖去右軍父<lb/>
子間可著數人<lb/>
衞中令闕音敬帖近世草書不復敢望其藩也<lb/>
此一章語亦佳<lb/>
郗方回書初不減王氏父子誠不浪語<lb/>
謝太傅所稱道民安蓋事五斗米道耶右軍爲<lb/>
獻之女玉潤請罪亦稱民也<lb/>
<pb n="KR4d0182_SBCK_028-7b"/>
知足下故羸疾而冐暑逺涉而失一筆冒多一<lb/>
筆古帖或不可讀類皆如此<lb/>
蔡公遂委䔍又加㿃下日數十行觀此語初和<lb/>
父所論疾證似是也常今人物眇然而囏疾如<lb/>
此令人短氣今年每讀此語便復意塞足下時<lb/>
事少可數來主人相尋以下十一行語鄙字畫<lb/>
亦不韻非右軍簡扎灼然不知那得濫吹阿堵中<lb/>
此卷中伯趙鳴而載隂爽鳩習而揚武與儻因<lb/>
行李願存故舊皆鄙語非右軍意書扎亦相去<lb/>
<pb n="KR4d0182_SBCK_028-8a"/>
逺甚<lb/>
癰不即潰藥法書家疑非右軍余愛其自成一<lb/>
體其間有可恨或是傳摹失眞爾<lb/>
此字與東方朔畫賛相似而子瞻謂畫賛亦非<lb/>
右軍書人間愛憎常自不合如退之栁子厚論<lb/>
鶡冠子可知也<lb/>
昨遂不奉恨深帖有秦漢篆筆中令自言故應<lb/>
不同眞不虚爾中令書中有相勞苦語極佳讀<lb/>
之了不可解者當是牋素敗逸字多爾觀其可<lb/>
<pb n="KR4d0182_SBCK_028-8b"/>
讀者知其爾耳米芾元章專治中令書皆㠯意<lb/>
附㑹解説成理故似杜元凱春秋癖耶<lb/>
因夜行忽復下如欲作㿃古方論無此疾名膠<lb/>
東初虞世和父云㿃讀爲滯滯下若今人下利<lb/>
而更衣難者也<lb/>
此卷中尤作妙墨右軍父子眞行畧相當相抗<lb/>
爾余甞評書云字中有筆如禪家句中有眼直<lb/>
須具此眼者乃能知之<lb/>
余甞論近世三家書云王著如小僧縳律李建<lb/>
<pb n="KR4d0182_SBCK_028-9a"/>
中如講僧參禪楊凝式如散僧入聖當以右軍<lb/>
父子書爲標凖觀予此言乃知其逺近<lb/>
大令草法殊迫伯英淳古少可恨彌覺成就爾<lb/>
所以中間論書者以右軍草入能品而大令草<lb/>
入神品也余甞以右軍父子草書比之文章右<lb/>
軍似左氏大令似莊周也由晉以來難得脱然<lb/>
都無風塵氣似二王者惟顔魯公楊少師髣髴<lb/>
大令爾魯公書今人隨俗多尊尚之少師書口<lb/>
稱善而腹非也欲深曉楊氏書當如九方臯相<lb/>
<pb n="KR4d0182_SBCK_028-9b"/>
馬遺其玄黄牝牡乃得之<lb/>
　　　　　題絳本法帖<lb/>
心能轉腕手能轉筆書字便如人意古人工書<lb/>
無它異但能用筆耳元豐八年夏五月戊申趙<lb/>
正夫出此書於平原官舍㑹觀者三人江南石<lb/>
庭簡嘉興栁予文豫章黄庭堅<lb/>
自髙宗以上皆有鍾王典刑當其妙處殆欲編<lb/>
之王家二令書中略無愧也<lb/>
錢尚父書號稱當代入神品比髙宗翰墨其中<lb/>
<pb n="KR4d0182_SBCK_028-10a"/>
尚容十許人耳<lb/>
余甞評書字中有筆如禪家句中有眼至如右<lb/>
軍書如涅槃經説伊字具三眼也此事要須人<lb/>
自體㑹得不可見立論便興諍也<lb/>
王㑹稽初學書於衛夫人中年遂妙絶古今今<lb/>
人見衛夫人遺墨疑右軍不當北面蓋不知九<lb/>
萬里則風斯在下耳<lb/>
右軍筆法如孟子言性莊周談自然從説横説<lb/>
無不如意非復可以常理待之<lb/>
<pb n="KR4d0182_SBCK_028-10b"/>
右軍眞行章草藁無不曲當其妙處往時書家<lb/>
置論以爲右軍眞行皆入神品藁書乃入能品<lb/>
不知慿何便作此語政如今日士大夫論禪師<lb/>
某優某劣吾了不解古人言坐無孔子焉别顔<lb/>
回眞知言者<lb/>
王氏書法以爲如雖畫沙如印印泥蓋言鋒藏<lb/>
筆中意在筆前耳承學之人更用蘭亭永字以<lb/>
開字中眼目能使學家多拘忌成一種俗氣要<lb/>
之右軍二言羣言之長也<lb/>
<pb n="KR4d0182_SBCK_028-11a"/>
王令翰墨了無俗氣平原塵土中夜開此書如<lb/>
臨深登髙脱弃鞿絡魚鳥皆得人意妙處<lb/>
謝太傅甞問獻之卿書何如君家尊獻之曰固<lb/>
應不同論者多不爲然彼欲與乃翁抗行大似<lb/>
不遜余甞評其書右軍能父中令能子同時諸<lb/>
人皆不能在此位也<lb/>
王中令人物髙明風流弘暢不減謝安石筆扎<lb/>
佳處濃纎剛柔皆與人意㑹正觀書評大似不<lb/>
公去逸少不應如許逺也<lb/>
<pb n="KR4d0182_SBCK_028-11b"/>
伯英書小紙意氣極類章書精神照人此翰墨<lb/>
妙絶無品者<lb/>
鍾大理表章致佳世間蓋有數本肥瘠小大不<lb/>
同蓋後來善臨榻本耳要自皆有佳處兩晉士<lb/>
大夫類能書筆法皆成就右軍父子拔其萃耳<lb/>
觀魏晉間人論事皆語少而意密大都猶有古<lb/>
人風澤略可想見論人物要是韻勝爲尤難得<lb/>
蓄書者能以韻觀之當得髣髴<lb/>
宋齊間士大夫翰墨頗工合處便逼右軍父子<lb/>
<pb n="KR4d0182_SBCK_028-12a"/>
蓋其流風遺俗未逺師友淵源與今日俗學不<lb/>
同耳<lb/>
宋儋書姿媚尤宜於簡扎惜不多見<lb/>
王謝承家學字畫皆佳要是其人物不凡各有<lb/>
風味耳<lb/>
觀王濛書想見其人秀整㡬所謂毫髪無遺恨<lb/>
者王荆公甞自言學濛書世間有石刻南澗樓<lb/>
詩者似其苗裔但不解古人所長乃爾難到<lb/>
觀唐人斷紙餘墨皆有妙處故知翰墨之勝不<lb/>
<pb n="KR4d0182_SBCK_028-12b"/>
獨在歐虞褚薛也惟恃耳而疑目者蓋難與共<lb/>
談耳<lb/>
張長史郎官廳壁記唐人正書無能出其右者<lb/>
故草聖度諸家無轍迹可尋懐素見顔尚書道<lb/>
張長史書意故獨入筆墨三昧<lb/>
或傳顔公書得長史筆法僧懐素見公自矜得<lb/>
折釵股筆顔公言折釵股何如屋漏法懐素起<lb/>
捉公手云老賊盡之矣觀魯公乞米乞鹿脯帖<lb/>
與郭令書祭姪文皆當與王中令鴈行耳懐素<lb/>
<pb n="KR4d0182_SBCK_028-13a"/>
草莫年乃不減長史蓋張妙於肥藏眞妙於瘦<lb/>
此兩人者一代草書之冠冕也<lb/>
　　　　　書遺教經後<lb/>
佛遺教經一卷不知何世何人書或曰右軍羲<lb/>
之書黄庭堅曰吾甞評此書在楷法中小不及<lb/>
樂毅論爾清勁方重蓋度越蕭子雲數等頃見<lb/>
京口斷崖中瘞鶴銘大字右軍書其勝處乃不<lb/>
可名貎以此觀之良非右軍筆畫也若瘞鶴碑<lb/>
斷爲右軍書端使人不疑如歐薛顔栁數公書<lb/>
<pb n="KR4d0182_SBCK_028-13b"/>
最爲端勁然纔得瘞鶴銘髣髴爾唯魯公宋開<lb/>
府碑瘦健<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>拔在四五間<lb/>
　　　　　跋佛頂呪<lb/>
佛頂呪筆畫似鄭預洛祠志及般若心經注然<lb/>
此書自縳規矩不能略見筆妙止是經主絶蓺<lb/>
爾觀書者當用此意求之<lb/>
　　　　　跋續法帖<lb/>
往在館中時於閣下一觀李懐琳臨右軍絶交<lb/>
書大有竒特處今觀此十未得其二三以此言<lb/>
<pb n="KR4d0182_SBCK_028-14a"/>
之十卷中大率皆如此又智永十八行判作右<lb/>
軍書蕭子雲臨索征西書便判作靖書此等難<lb/>
使鄭彰軰任其責劉無言箋題便不類今人書<lb/>
使之春秋髙江東又出一羊欣薄紹之矣<lb/>
　　　　　題榮咨道家廟堂碑<lb/>
今世有好書癖者榮咨道甞以二十萬錢買虞<lb/>
永興孔子廟堂碑予初不信以問榮則果然後<lb/>
求觀之乃是未劖去大周字時墨本字猶有鋒<lb/>
鍔但墨紙有少腐敗處耳<lb/>
<pb n="KR4d0182_SBCK_028-14b"/>
　　　　　題張福美家廟堂碑<lb/>
頃見摹刻虞永興孔子廟碑甚不厭人意意亦<lb/>
疑石工失眞太逺今觀舊刻雖姿媚而造筆之<lb/>
勢甚遒固知名下無虚士也榮咨道甞以二十<lb/>
萬錢買一碑即此碑舊刻其中缺字亦略相類<lb/>
唯額書大周孔子廟堂之碑八字爲異耳又碑<lb/>
末長安三年太嵗癸夘金四月壬辰水朔八日<lb/>
已亥木書額相王書也又云朝議郎行左豹衞<lb/>
長史直鳳閣鍾紹京奉相王教搨勒碑額雍州<lb/>
<pb n="KR4d0182_SBCK_028-15a"/>
萬年縣光宅鐫字又卷尾昔人題云咸通七年<lb/>
七月七日於二十二姉處得龍兄來認今福夷<lb/>
無大費而甚愛之雖無前後數十字非寳藏是<lb/>
書之本意<lb/>
　　　　　題蔡致君家廟堂碑<lb/>
頃年觀廟堂碑摹本竊怪虞永興名浮於實及<lb/>
見舊刻乃知永興得智永筆法爲多又知蔡君<lb/>
謨眞行簡扎能入永興之室也元祐四年在中<lb/>
都初見榮輯子雍家一本紹聖元年在湖隂又<lb/>
<pb n="KR4d0182_SBCK_028-15b"/>
見張威福夷家一本其十二月在陳留又見蔡<lb/>
寳臣致君家一本以石本未刓缺不以摹本補<lb/>
綴則榮本第一張本第二蔡本第三亦甞於它<lb/>
處見數本新舊雜楺所謂海圖拆波濤舊繡移<lb/>
曲折天呉及紫鳯顛倒在短褐者也然尚有典<lb/>
刑亦不可廢也陳留浄土院書<lb/>
　　　　　題虞永興道埸碑<lb/>
草書妙處須學者自得然學乆乃當知之墨池<lb/>
筆塜非傳者妄也虞永興常被中畫腹書末年<lb/>
<pb n="KR4d0182_SBCK_028-16a"/>
尤妙貞觀間亦已耄矣而是書之工唐人未有<lb/>
逮者元豐乙丑五月戊申平原監郡趙正夫㑹<lb/>
食于西齋出以示余諦玩無斁<lb/>
　　　　　題徐浩碑<lb/>
唐自歐虞後能備八法者獨徐㑹稽與顔太師<lb/>
耳然㑹稽多肉太師多骨而此書尤姿媚可愛<lb/>
時人狀其書以爲如怒猊抉石渴驥奔泉余以<lb/>
爲非是<lb/>
　　　　　題楊凝式詩碑<lb/>
<pb n="KR4d0182_SBCK_028-16b"/>
余甞評近世三家書楊少師如散僧入聖李西<lb/>
臺如法師參禪王著如小僧縳律恐來者不能<lb/>
易予此論也少師此詩草余二十五年前甞得<lb/>
之日臨數紙未甞不歎其妙<lb/>
　　　　　題楊凝式書<lb/>
俗書喜作蘭亭面欲換凡骨無金丹誰知洛陽<lb/>
楊風子下筆却到烏絲䦨<lb/>
　　　　　跋張長史千字文<lb/>
張長史書郎官廳壁記楷法妙天下故作草能<lb/>
<pb n="KR4d0182_SBCK_028-17a"/>
如此僧懐素草工瘦而長史草工肥瘦硬易作<lb/>
肥勁難工也<lb/>
　　　　　書張長史乾元帖後<lb/>
余觀張長史與顔魯公論筆法甞疑其用意處<lb/>
多觀乾元二年帖與琵琶詩乃知文不虚生皆<lb/>
有落處蚿使萬足固天機動爾盧文紀叶清泰<lb/>
之卜遂掌樞極初亦有所建明方事之棼乃能<lb/>
留意翰墨耶<lb/>
　　　　　跋張長史草書<lb/>
<pb n="KR4d0182_SBCK_028-17b"/>
張長史作草乃有超軼絶塵處以意想作之殊<lb/>
不能得其髣髴甞作得兩句云清鑑風流歸賀<lb/>
八飛楊跋扈付朱三未知可贈誰遂不能成章<lb/>
　　　　　題顔魯公帖<lb/>
觀魯公此帖竒偉秀拔奄有魏晉隋唐以來風<lb/>
流氣骨回視歐虞褚薛徐沈軰皆爲法度所窘<lb/>
豈如魯公蕭然出於繩墨之外而卒與之合哉<lb/>
蓋自二王後能臻書法之極者惟張長史與魯<lb/>
公二人其後楊少師頗得髣髴但少規矩復不<lb/>
<pb n="KR4d0182_SBCK_028-18a"/>
善楷書然亦自冠絶天下後世矣<lb/>
　　　　　題顔魯公麻姑壇記<lb/>
余甞評顔魯公書體制百變無不可人眞行草<lb/>
書隷皆得右軍父子筆勢歐陽文忠公集古録<lb/>
頗以别書自喜自非精鍳豈易辯眞贗哉<lb/>
　　　　　跋顔魯公東西二林題名<lb/>
余甞評魯公書獨得右軍父子超軼絶塵處書<lb/>
家未必謂然惟翰林蘇公見許近觀郭忠恕序<lb/>
字源後云家君授以張顔筆法乃知人中常自<lb/>
<pb n="KR4d0182_SBCK_028-18b"/>
有精鑒耳<lb/>
　　　　　書徐浩題經後<lb/>
書家論徐㑹稽筆法怒貎抉石渴驥奔泉以余<lb/>
觀之誠不虚語如季海筆少令韻勝則與稚恭<lb/>
並驅爭先可也季海長處正是用筆勁正而心<lb/>
圓若論工不論韻則王著優於季海季海不下<lb/>
子敬若論韻勝則右軍大令之門誰不服膺往<lb/>
時觀怒猊抉石渴驥奔泉之論茫然不知是何<lb/>
等語老年乃於季海書中見之如觀人眉目也<lb/>
<pb n="KR4d0182_SBCK_028-19a"/>
三折肱知爲良醫誠然哉季海莫年乃更擺落<lb/>
王氏規摹自成一家所謂盧蒲嫳其髪甚短而<lb/>
心甚長惜乎當時君子莫能以短兵伐此老賊<lb/>
也前朝翰林侍書王著筆法圓勁今所藏樂毅<lb/>
論周興嗣千字文皆著書墨蹟此其長處不減<lb/>
季海所乏者韻爾<lb/>
　　　　　跋翟公巽所藏石刻<lb/>
石鼓文筆法如圭璋特逹非後人所能贗作熟<lb/>
觀此書可得正書行草法非老夫臆説蓋王右<lb/>
<pb n="KR4d0182_SBCK_028-19b"/>
軍亦云爾<lb/>
瘞鶴銘大字之祖也往有故一切導師之碑字<lb/>
可與之爭長今亡之矣<lb/>
黄庭經王氏父子書皆不可復見小字殘缺者<lb/>
云是永禪師書既刓缺亦難辯眞贗字差大者<lb/>
是吴通微書字形差長而瘦勁筆圓勝徐浩書也<lb/>
周秦古器銘皆科斗文字其文章爾雅朝夕玩<lb/>
之可以披剥華僞自見至情雖戲弄翰墨不爲<lb/>
無補<lb/>
<pb n="KR4d0182_SBCK_028-20a"/>
樂毅論舊石刻斷軼其半者字瘦勁無俗氣後<lb/>
有人復刻此斷石文摹傳失眞多矣完書者是<lb/>
國初翰林侍書王著冩用筆圓熟亦不易得如<lb/>
富貴人家子非無福氣但病在韻耳<lb/>
遺教經譯於姚秦弘始四年在王右軍沒後數<lb/>
年弘始中雖有譯本不至江南至陳氏時有譯<lb/>
師出遺教經論於是稍行今長安雷氏家遺教<lb/>
經石上行書貞觀中行遺教經敇令擇善書經<lb/>
生書本頒焉敇與經字是一手但眞行異耳余<lb/>
<pb n="KR4d0182_SBCK_028-20b"/>
平生疑遺教非右軍比來攷尋遂决定知非右<lb/>
軍書矣<lb/>
蔡明逺帖是魯公晚年書與邵伯埭謝安石廟<lb/>
中題碑傍字相類極力追之不能得其髣髴<lb/>
魯公與郭令公書論魚軍容坐席凡七紙而長<lb/>
安安氏兄弟異財時以前四紙作一分後三紙<lb/>
及乞鹿脯帖作一分以故人間伹傳至不願與<lb/>
軍容爲倿柔之友而止元祐中余在京師始從<lb/>
安師文借得後三紙遂合爲一此書雖竒特猶<lb/>
<pb n="KR4d0182_SBCK_028-21a"/>
不及祭濠州刺史文之妙蓋一紙半書而眞行<lb/>
草法皆備也<lb/>
魯公寒食問行期爲病妻乞鹿脯舉家食粥數<lb/>
月從李大夫乞米此三帖皆與王子敬可抗行也<lb/>
魯公祭季明文文章字法皆能動人與夫人書<lb/>
廹切而有禮意與郭靈運書送劉太沖序余未<lb/>
之見也顔惟貞蘭陵夫人告佳筆也<lb/>
東方曼倩畫賛筆圓浄而勁肥瘦得中但字身<lb/>
差長蓋崔子玉字形如此前輩或隨時用一人<lb/>
<pb n="KR4d0182_SBCK_028-21b"/>
筆法耳<lb/>
張長史千字及蘇才翁所補皆怪逸可喜自成<lb/>
一家然號爲長史者實非張公筆墨余中年來<lb/>
稍悟作草故知非張公書後有人到余悟處乃<lb/>
當信耳<lb/>
張長史行草帖多出於贗作人聞張顛未甞見<lb/>
其筆墨遂妄作狂蹶之書託之長史其實張公<lb/>
姿性顛逸其書字字入法度中也楊次公家見<lb/>
長史眞跡兩帖天下竒書非世間隔簾聽琵琶<lb/>
<pb n="KR4d0182_SBCK_028-22a"/>
之比也<lb/>
栁公權謝紫絲靸鞋帖筆勢往來如用鐡絲糾<lb/>
纒誠得古人用筆意<lb/>
道林嶽麓寺詩字勢豪逸眞復竒堀所恨功巧<lb/>
太深耳少令巧拙相半使子敬復生不過如此<lb/>
禁中板刻古法帖十卷當時皆用歙州貢墨墨<lb/>
本賜羣臣今都下用錢萬二千便可購得元祐<lb/>
中親賢宅從禁中借版墨百本分遺宫僚但用<lb/>
潘谷墨光輝有餘而不甚黟黑又多木横裂紋<lb/>
<pb n="KR4d0182_SBCK_028-22b"/>
士大夫不能盡别也比本可當舊板價之半耳<lb/>
隂符經出於唐李筌熟讀其文知非黄帝書也<lb/>
蓋欲其文竒古反詭譎不經蓋糅雜兵家語作<lb/>
此言又妄託子房孔明諸賢訓註尤可笑惜不<lb/>
經栁子厚一掊撃也<lb/>
李翰林醉墨是葛八叔忱贗作以甞其婦翁諸<lb/>
蘇果不能别蓋叔忱翰墨亦自度越諸賢可寳<lb/>
藏也<lb/>
文章骫骳而得韓退之詩道敝而得杜子美篆<lb/>
<pb n="KR4d0182_SBCK_028-23a"/>
籀如畫而得李陽冰皆千載人也陳留有王夀<lb/>
卿得陽冰筆意非章友直陳睎畢仲荀文勛所<lb/>
能管攝也<lb/>
翟公巽所藏古石刻甚富然有數種妙墨獨未<lb/>
入篋中何邪魯公東西林題名宋開府神道永<lb/>
州磨崖諸竒書楊少師洛中十一碑懐素自叙<lb/>
草書千餘字當集爲一它日可爲跋尾禪家云<lb/>
法不孤起仗境方生懸想而書不得一二又臂<lb/>
痛才能用筆三四分耳<lb/>
<pb n="KR4d0182_SBCK_028-23b"/>
　　　　　跋王立之諸家書<lb/>
昨見雍人安汾叟家所藏顔魯公書數卷祭濠<lb/>
州刺史文與郭英乂論魚開府坐席書祭兄子<lb/>
泉明文峽州别駕與李勉太保書爲病妻乞鹿<lb/>
脯帖乃知翰墨之美盡在安氏藏古書於今爲<lb/>
第一<lb/>
余曩時至洛師遍觀僧壁間楊少師書無一字<lb/>
不造微入妙此書蓋當與吴生畫爲洛中二絶也<lb/>
見顔魯公書則知歐虞褚薛未入右軍之室見<lb/>
<pb n="KR4d0182_SBCK_028-24a"/>
楊少師書然後知徐沈有塵埃氣雖然此論不<lb/>
當察察言蓋能不以已域進退者寡矣<lb/>
　　　　　跋李後主書<lb/>
觀江南李主手改表草筆力不減柳誠懸乃知<lb/>
今世石刻曽不得其髣髴余甞見李主與徐鉉<lb/>
書數紙自論其文章筆法政如此但歩驟太露<lb/>
精神不及此數字筆意深穏蓋刻意與率爾爲<lb/>
之工拙便相懸也<lb/>
　　　　　跋李伯時所藏篆㦸文<lb/>
<pb n="KR4d0182_SBCK_028-24b"/>
龍眠道人於市人處得全銅㦸漢制也泥金六<lb/>
字字家不能讀蟲書妙絶於今諸家未見此一<lb/>
種乃知唐玄度僧夢英皆妄作耳<lb/>
　　　　　跋洪駒父諸家書<lb/>
唐太宗英睿不羣所學輒便過人計神堯初定<lb/>
四海太宗年二十許爾字畫已能如此所以末<lb/>
年詔敇有魏晉之風亦是富貴後能不廢學爾<lb/>
崇寧元年閏月初六日當塗江口折栁亭中書<lb/>
顔魯公書雖自成一家然曲折求之皆合右軍<lb/>
<pb n="KR4d0182_SBCK_028-25a"/>
父子筆法書家多不到此處故尊尚徐浩沈傳<lb/>
師爾九方臯得千里馬於沙丘衆相工猶笑之<lb/>
今之論書者多牡而驪者也<lb/>
蔡明逺帖筆意縱横無一㸃塵埃氣可使徐浩<lb/>
伏膺沈傳師北面<lb/>
　　　　　跋武徳帖<lb/>
武徳中省曹符移字畫猶有鍾元常筆法蓋承<lb/>
周隋之氣習全學元常爾如近世宋宣獻公書<lb/>
號爲近古猶未盡得此筆意也<lb/>
<pb n="KR4d0182_SBCK_028-25b"/>
</p>
<p>
豫章黄先生文集第二十八<lb/>
</p>
<p>
</p>
  </div>
</body>
</text>
</TEI>
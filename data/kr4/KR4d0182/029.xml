<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_029-1a"/>
豫章黃先生文集第二十九<lb/>
　　　　　　　黄庭堅魯直<lb/>
　　　題跋<lb/>
　　　　題東坡字後<lb/>
　　　　跋東坡水陸賛<lb/>
　　　　跋東坡叙　英皇事帖<lb/>
　　　　跋東坡書<lb/>
　　　　跋東坡墨迹<lb/>
　　　　題歐陽佃夫所收東坡大字卷尾<lb/>
<pb n="KR4d0182_SBCK_029-1b"/>
　　　　題東坡小字兩軸卷尾<lb/>
　　　　跋東坡帖後<lb/>
　　　　跋東坡與李商老帖<lb/>
　　　　跋東坡書帖後<lb/>
　　　　跋東坡論筆<lb/>
　　　　跋東坡書逺景樓賦後<lb/>
　　　　書摹搨東坡書後<lb/>
　　　　跋僞作東坡書簡<lb/>
　　　　跋爲王聖予作字<lb/>
<pb n="KR4d0182_SBCK_029-2a"/>
　　　　書繒卷後<lb/>
　　　　跋自臨東坡和陶淵明詩<lb/>
　　　　跋自所書與宗室景道<lb/>
　　　　跋與徐德修草書後<lb/>
　　　　書自作草後<lb/>
　　　　自評元祐間字<lb/>
　　　　題萬松亭<lb/>
　　　　書贈福州陳繼月<lb/>
　　　　跋與張載熈書卷尾<lb/>
<pb n="KR4d0182_SBCK_029-2b"/>
　　　　跋舊書詩卷<lb/>
　　　　論黔州時字<lb/>
　　　　跋湘帖羣公書<lb/>
　　　　跋五宰相書<lb/>
　　　　跋常山公書<lb/>
　　　　跋蔡君謨帖<lb/>
　　　　跋舅氏李公達所寳二帖<lb/>
　　　　跋周子發帖<lb/>
　　　　跋唐林夫帖<lb/>
<pb n="KR4d0182_SBCK_029-3a"/>
　　　　題王荆公書後<lb/>
　　　　跋三伯祖寳之書<lb/>
　　　　跋王才叔書<lb/>
　　　　跋米元章書<lb/>
　　　　跋王晉卿書<lb/>
　　　　跋李康年篆<lb/>
　　　　書家弟㓜安作草後<lb/>
　　　　跋西園草書<lb/>
　　　　跋淡墨研銘<lb/>
<pb n="KR4d0182_SBCK_029-3b"/>
　　　　　題東坡字後<lb/>
東坡居士極不惜書然不可乞有乞書者正色<lb/>
詰責之或終不與一字元祐中鎖試禮部每來<lb/>
見過案上紙不擇精麄書遍乃已性喜酒然不<lb/>
能四五龠已爛醉不辤謝而就臥鼻鼾如雷少<lb/>
焉蘇醒落筆如風雨雖謔弄皆有義味眞神仙<lb/>
中人此豈與今世翰墨之士爭衡哉<lb/>
東坡簡扎字形温潤無一㸃俗氣今世號能書<lb/>
者數家雖規摹古人自有長處至於天然自工<lb/>
<pb n="KR4d0182_SBCK_029-4a"/>
筆圓而韻勝所謂兼四子之有以易之不與也<lb/>
建中靖國元年五月乙巳觀於沙市舟中同觀<lb/>
者劉觀國王霖家弟叔向小子相<lb/>
　　　　　跋東坡水陸賛<lb/>
東坡此書圓勁成就所謂怒猊抉石渴驥奔泉<lb/>
恐不在㑹稽之筆而在東坡之手矣此數十行<lb/>
又兼董孝子碣禹廟詩之妙處士大夫多譏東<lb/>
坡用筆不合古法彼蓋不知古法從何出爾杜<lb/>
周云三尺安出哉前王所是以爲律後王所是<lb/>
<pb n="KR4d0182_SBCK_029-4b"/>
以爲令予甞以此論書而東坡絶倒也往時栁<lb/>
子厚劉禹錫譏評韓退之平淮西碑當時道聴<lb/>
途説者亦多以爲然今日觀之果何如耶或云<lb/>
東坡作戈多成病筆又腕著而筆臥故左秀而<lb/>
右枯此又見其管中窺豹不識大體殊不知西<lb/>
施捧心而顰雖其病處乃自成妍今人未解愛<lb/>
敬此書逺付百年公論自出但恨封徳彞軰無<lb/>
如許夀及見之耳余書自不工而喜論書雖不<lb/>
能如經生輩左規右矩形容王氏獨得其義味<lb/>
<pb n="KR4d0182_SBCK_029-5a"/>
矌百世而與之友故作决定論耳<lb/>
　　　　　跋東坡叙　英皇事帖<lb/>
東坡此帖甚似虞世南公主墓銘草余甞評東<lb/>
坡善書乃其天性往甞於東坡見手澤二嚢中<lb/>
有似栁公權褚遂良者數紙絶勝平時所作徐<lb/>
浩體字又甞爲余臨一卷魯公帖凡二十許紙<lb/>
皆得六七殆非學所能到手澤袋蓋二十餘皆<lb/>
平生作字語意類小人不欲聞者輒付諸郎入<lb/>
袋中死而後可出示人者也<lb/>
<pb n="KR4d0182_SBCK_029-5b"/>
　　　　　跋東坡書<lb/>
余甞論右軍父子以來筆法超逸絶塵惟顔魯<lb/>
公楊少師二人立論者十餘年聞者瞠若晚識<lb/>
子瞻獨謂爲然士大夫乃云蘇子瞻於黄魯直<lb/>
愛而不知其惡皆此類豈其然乎比來作字時<lb/>
時髣髴魯公筆勢然終不似子瞻暗合孫呉耳<lb/>
東坡書眞行相半便覺去羊欣薄紹之不逺予<lb/>
與東坡俱學顔平原然予手拙終不近也自平<lb/>
原以來惟楊少師蘇翰林可人意爾不無有筆<lb/>
<pb n="KR4d0182_SBCK_029-6a"/>
類王家父子者然予不好也<lb/>
東坡書如華嶽三峯卓立參昴雖造物之鑪錘<lb/>
不自知其妙也中年書圓勁而有韻大似徐㑹<lb/>
稽晚年沈著痛快乃似李北海此公蓋天資解<lb/>
書比之詩人是李白之流往時許昌節度使薛<lb/>
能能詩號雄健時得前人句法然遂睥睨前軰<lb/>
髙自賢聖乃云我生若在開元日爭遣名爲李<lb/>
翰林此所謂蚍蜉撼大樹可笑不自量者也<lb/>
　　　　　跋東坡墨迹<lb/>
<pb n="KR4d0182_SBCK_029-6b"/>
東坡道人少日學蘭亭故其書姿媚似徐季海<lb/>
至酒酣放浪意忘工拙字特瘦勁迺似栁誠懸<lb/>
中嵗喜學顔魯公楊風子書其合處不減李北<lb/>
海至於筆圓而韻勝挾以文章妙天下忠義貫<lb/>
日月之氣本朝善書自當推爲第一數百年後<lb/>
必有知余此論者<lb/>
　　　　　題歐陽佃夫所收東坡大字卷尾<lb/>
東坡先生常自比於顔魯公以余考之絶長補<lb/>
短兩公皆一代偉人也至於行草正書風氣皆<lb/>
<pb n="KR4d0182_SBCK_029-7a"/>
略相似甞爲余臨與蔡明逺委曲祭兄濠州刺<lb/>
史及姪季明文論魚軍容坐次書乞脯天氣殊<lb/>
未佳帖皆逼眞也此一卷字形如東方朔畫賛<lb/>
俗子喜妄譏評故具之<lb/>
　　　　　題東坡小字兩軸卷尾<lb/>
此一卷多東坡平詩得意語又是醉困已過後<lb/>
書用李北海徐季海法雖有筆不到處亦韻勝也<lb/>
軒轅彌明不解世俗書而無一字東坡先生不<lb/>
解世俗書而翰墨滿世此兩賢隠見雖不同要<lb/>
<pb n="KR4d0182_SBCK_029-7b"/>
是魁偉非常人也王右軍書妙天下而庾稺恭<lb/>
初不信况單見淺聞又未甞承其言論風旨者<lb/>
乎刺譏嗤㸃蓋其所也崇寧四年五月丙午觀<lb/>
於宜州南樓佃夫自龍城携來也<lb/>
　　　　　跋東坡帖後<lb/>
余甞論右軍父子翰墨中逸氣破壊於歐虞褚<lb/>
薛及徐浩沈傳師㡬於掃地惟顔尚書楊少師<lb/>
尚有髣髴比來蘇子瞻獨近顔楊氣骨如牡丹<lb/>
帖甚似白家寺壁百餘年後此論乃行爾<lb/>
<pb n="KR4d0182_SBCK_029-8a"/>
　　　　　跋東坡與李商老帖<hi>彭</hi>
軾啓昨日辱訪且惠書教適病未能讀晨起乃<lb/>
得詳覽閲味再三悲喜兼懐知德叟有子不亡<lb/>
也未能往謝但冩得墓蓋大小兩本擇而用之<lb/>
可也病倦裁謝草草<lb/>
　東坡晚年書與李北海不同師而同妙漢庭<lb/>
　皆不能出其右泰山其頺吾將安仰實同此<lb/>
　歎庭堅書<lb/>
　　　　　跋東坡書帖後<lb/>
<pb n="KR4d0182_SBCK_029-8b"/>
蘇翰林用宣城諸葛齊鋒筆作字踈踈宻宻隨<lb/>
意緩急而字間妍媚百出古來以文章名重天<lb/>
下例不工書所以子瞻翰墨尤爲世人所重今<lb/>
日市人持之以得善價百餘年後想見其風流<lb/>
餘韻當萬金購藏耳盧州李伯時近作子瞻按<lb/>
藤杖坐盤石極似其醉時意態此紙妙天下可<lb/>
乞伯時作一子瞻像吾輩㑹聚時開置席上如<lb/>
見其人亦一佳事<lb/>
　　　　　跋東坡論筆<lb/>
<pb n="KR4d0182_SBCK_029-9a"/>
東坡平生喜用宣城諸葛家筆以爲諸葛之下<lb/>
者猶勝它處工者平生書字每得諸葛筆則宛<lb/>
轉可意自以謂筆論窮於此見几研間有棗核<lb/>
筆必嗤誚以爲今人但好竒尚異而無入用之<lb/>
實然東坡不善雙鈎懸腕故書家亦不伏此論<lb/>
　　　　　跋東坡書逺景樓賦後<lb/>
東坡書隨大小眞行皆有娬媚可喜處今俗子<lb/>
喜譏評東坡彼蓋用翰林侍書之繩墨尺度是<lb/>
豈知法之意哉余謂東坡書學問文章之氣鬰<lb/>
<pb n="KR4d0182_SBCK_029-9b"/>
鬰芊芊發於筆墨之間此所以它人終莫能及爾<lb/>
　　　　　書摹搨東坡書後<lb/>
此書摹搨出於拙手似清狂不慧人也藏書務<lb/>
多而不精别此近世士大夫之所同病唐彦猷<lb/>
得歐陽率更書數行精思學之彦猷遂以書名<lb/>
天下近世榮咨道費千金聚天下竒書家雖有<lb/>
國色之姝然好色不如好書也而榮君翰墨居<lb/>
世不能入中品以此觀之在精而不在博也<lb/>
　　　　　跋偽作東坡書簡<lb/>
<pb n="KR4d0182_SBCK_029-10a"/>
此帖安陸張夢得簡似是丹陽髙述偽作蓋依<lb/>
旁糟薑山芋帖爲之然語意筆法皆不升東坡<lb/>
之堂也髙述潘岐皆能贗作東坡書余初猶恐<lb/>
夢得簡是眞蹟及熟觀之終篇皆假託耳少年<lb/>
輩不識好惡乃如此東坡先生晚年書尤豪壯<lb/>
挾海上風濤之氣尤非它人所到也<lb/>
　　　　　跋爲王聖予作字<lb/>
老夫病眼青不能多作楷而聖予求予正書與<lb/>
兒子作筆法試書此初不能成楷目前已有黑<lb/>
<pb n="KR4d0182_SBCK_029-10b"/>
花飛墜矣然學書之法乃不然但觀古人行筆<lb/>
意耳王右軍初學衞夫人小棤不能造微入妙<lb/>
其後見李斯曹喜篆蔡邕隷八分於是楷法妙<lb/>
天下張長史觀古鍾鼎銘科斗篆而草聖不愧<lb/>
右軍父子<lb/>
　　　　　書繒卷後<lb/>
少年以此繒來乞書渠但聞人言老夫解書故<lb/>
來乞爾然未必能别功楛也學書要須胷中有<lb/>
道義又廣之以聖哲之學書乃可貴若其靈府<lb/>
<pb n="KR4d0182_SBCK_029-11a"/>
無程政使筆墨不減元常逸少只是俗人耳余<lb/>
甞爲少年言士大夫處世可以百爲唯不可俗<lb/>
俗便不可醫也或問不俗之狀老夫曰難言也<lb/>
視其平居無以異於俗人臨大節而不可奪此<lb/>
不俗人也平居終日如含瓦石臨事一籌不畫<lb/>
此俗人也雖使郭林宗山巨源復生不易吾言也<lb/>
　　　　　跋自臨東坡和陶淵明詩<lb/>
此書既以遺荆州李翹叟既而亡其本復從翹<lb/>
叟借來未謄本輒爲役夫田清盜去賣與龍安<lb/>
<pb n="KR4d0182_SBCK_029-11b"/>
寺千部院僧盗事覺追取得之復歸翹叟翹叟<lb/>
屢索此卷恐爲人盗去余殊謂不然乃果見盗<lb/>
夫不疑於物物亦誠焉翹叟一動其心遂果被<lb/>
盗昔季康子患盗孔子曰苟子之不欲雖賞之<lb/>
不竊誠然哉<lb/>
　　　　　跋自所書與宗室景道<lb/>
昌州使君景道宗室之秀也往佘與公夀景珍<lb/>
㳺時景道方爲兒童嬉戲今頎然在朝班思公<lb/>
夀景珍不得見每見景道尚有典刑宣州院諸<lb/>
<pb n="KR4d0182_SBCK_029-12a"/>
公多學余書景道尤喜余筆墨故書此三幅遺<lb/>
之翰林蘇子瞻書法娟秀雖用墨太豐而韻有<lb/>
餘於今爲天下第一余書不足學學者輒筆愞<lb/>
無勁氣今乃捨子瞻而學余未知爲能擇術也<lb/>
適在慧林爲人書一文字試筆墨故遣此不别<lb/>
作記<lb/>
　　　　　跋與徐徳脩草書後<lb/>
錢穆父蘇子瞻皆病予草書多俗筆蓋予少時<lb/>
學周膳部書初不自寤以故久不作草數年來<lb/>
<pb n="KR4d0182_SBCK_029-12b"/>
猶覺湔祓塵埃氣未盡故不欲爲人書徳修來<lb/>
乞草書至十數請而無倦色愠語今日試爲之<lb/>
亦自未滿意也徳修持此紙來乞書又爲予作<lb/>
墨汁予以燭下眼痛未能下筆又送髙麗墨三<lb/>
九皆六年隨貢使精品也徳修耽玩筆墨甚於<lb/>
嗜欲其爲求予書乃能頓舍世間深重恩愛此<lb/>
與楚文之昌歜屈到之芰㸃也之羊棗何異哉<lb/>
徳修舍所愛而逐所愛猶是放一拈一者也雖<lb/>
然予得墨而喜亦舍其沐猴者歟<lb/>
<pb n="KR4d0182_SBCK_029-13a"/>
　　　　　書自作草後<lb/>
舊爲陳誠老作此書不知乃歸楊廣道巳數年<lb/>
余謫黔南道出尉氏廣道持以相訪茫然似不<lb/>
出余手𣑽志所謂吾猶昔人非昔人者邪紹聖<lb/>
甲戌在黄龍山中忽得草書三昧覺前所作太<lb/>
露芒角若得明䆫浄几筆墨調利可作數千字<lb/>
不倦但難得此時㑹爾<lb/>
　　　　　自評元祐間字<lb/>
往時王定國道余書不工書工不工是不足計<lb/>
<pb n="KR4d0182_SBCK_029-13b"/>
校事然余未甞心服由今日觀之定國之言<lb/>
誠不謬蓋用筆不知禽縱故字中無筆耳字中<lb/>
有筆如禪家句中有眼非深解宗趣豈易言哉<lb/>
　　　　　題萬松亭<lb/>
太平寺後萬松亭二十年前涪翁爲篆其榜今<lb/>
聞増葺殊勝往時逺託清禪師易其榜并作伽<lb/>
陀<hi>言六</hi>寄刻山間石上　天柱峯無比肩鬰鬰髙<lb/>
松滿川萬身蒼髯老禪刳心忘義忘年説法曽<lb/>
無間歇松風寺後山前四海五湖衲子更於何<lb/>
<pb n="KR4d0182_SBCK_029-14a"/>
處參玄若覓向上關棙靈龜石下流泉太平堂<lb/>
中老將家活都無一錢㑹得佛頭著地不㑹佛<lb/>
脚梢天<lb/>
　　　　　書贈福州陳繼月<lb/>
東坡先生云大字難於結密而無間小字難於<lb/>
寛綽而有餘寛綽而有餘如東方朔畫像賛樂<lb/>
毅論蘭亭褉事詩叙先秦古器科斗文字結密<lb/>
而無間如焦山崩崖瘞鶴銘永州磨崖中興頌<lb/>
李斯嶧山刻秦始皇及二世皇帝詔近世兼二<lb/>
<pb n="KR4d0182_SBCK_029-14b"/>
美如楊少師之正書行草徐常侍之小篆此雖<lb/>
難爲俗學者言要歸畢竟如此如人眩時五色<lb/>
無王及其神澄意定青黄皁白亦自粲然學書<lb/>
時時臨模可得形似大要多取古書細㸔令入<lb/>
神乃到妙處唯用心不雜乃是入神要路<lb/>
　　　　　跋與張載熈書卷尾<lb/>
凡學書欲先學用筆用筆之法欲雙鈎回腕掌<lb/>
虚指實以無名指倚筆則有力古人學書不盡<lb/>
臨摹張古人書於壁間觀之入神則下筆時隨<lb/>
<pb n="KR4d0182_SBCK_029-15a"/>
人意學字既成且養於心中無俗氣然後可以<lb/>
作示人爲楷式凡作字須熟觀魏晉人書㑹之<lb/>
於心自得古人筆法也欲學草書須精眞書知<lb/>
下筆向背則識草書法草書不難工矣<lb/>
蘭亭褉飲詩叙二本前一本是都下人家用定<lb/>
武舊石刻摹入木板者頗得筆意亦可玩也一<lb/>
本以門下蘇侍郎所藏唐人臨冩墨跡刻之成<lb/>
都者中有數字極瘦勁不凡東坡謂此本乃絶<lb/>
倫也然此本瘦字時有筆弱骨肉不相宜稱處<lb/>
<pb n="KR4d0182_SBCK_029-15b"/>
竟是常山石刻優爾共城張載熈名家子能官<lb/>
而好文尤喜筆扎自以平生好余書但見碑板<lb/>
以予喜其兄弟故以連州藤紙兩大軸來乞行<lb/>
草㑹予遷入宜州城中土木之功紛然作於前<lb/>
不能有佳思桂州人日日求去䆫間屏事書此<lb/>
心手與筆俱不相得譬如稺子畫沙上書耳<lb/>
老夫乆不觀陶謝詩覺胷次愊塞因學書盡此<lb/>
卷覺沆瀣生於牙頰間也杜子美云安得思如<lb/>
陶謝手令渠述作與同游眞知言哉一日飲屠<lb/>
<pb n="KR4d0182_SBCK_029-16a"/>
蘇頗有書興案上有墨瀋而佳筆莫在因以三<lb/>
錢鷄毛筆書此卷由知者觀之在手不在筆哉<lb/>
　　　　　跋舊書詩卷<lb/>
建中靖國元年十二月甲午觀此詩卷筆意癡<lb/>
鈍用筆多不到亦自喜中年來書字稍進爾星<lb/>
家言六十二不死當夀八十餘審如此眞當以<lb/>
善書名四海<hi>乙酉嵗終先生乙酉生</hi>
　　　　　論黔州時字<lb/>
元符二年三月十三日歩自張園看酴醿回燭<lb/>
<pb n="KR4d0182_SBCK_029-16b"/>
下試宣城諸葛方㪚卓覺筆意與黔州時書李<lb/>
太白白頭吟筆力同中有異異中有同後百年<lb/>
如有别書者乃解余語耳張長史折釵股顔太<lb/>
師屋漏法王右軍錐畫沙印印泥懐素飛鳥出<lb/>
林驚蛇入草索靖銀鉤蠆尾同是一筆心不知<lb/>
手手不知心法耳若有心與能者爭衡後世不<lb/>
朽則與書藝工史輩同功矣<lb/>
　　　　　跋湘帖羣公書<lb/>
李西臺出羣拔萃肥而不剩肉如世間美女豐<lb/>
<pb n="KR4d0182_SBCK_029-17a"/>
肌而神氣清秀者也但摹手或失其筆意可恨<lb/>
耳宋宣獻富有古人法度清瘦而不弱此亦古<lb/>
人所難蘇子美蔡君謨皆翰墨之豪傑也歐陽<lb/>
文忠公頗於筆中用力乃是古人法但未雍容<lb/>
耳徐鼎臣筆實而字畫勁亦似其文章至於篆<lb/>
則氣質髙古與陽冰並驅爭先也<lb/>
　　　　　跋五宰相書<lb/>
潘侯甞侍伯恭學士南北官守故多得貴人書<lb/>
帖藏於家昔有道人禁人競渡不行舟中有人<lb/>
<pb n="KR4d0182_SBCK_029-17b"/>
視之嘻笑者道人曰此舟中人有道術夜當報<lb/>
我乃謁縣令置牀臥而借縣印閣其上中夜有<lb/>
聲硜然至縣印而止夫縣印能禍福百里尚可<lb/>
以却不祥况五宰相書耶潘侯謹藏之而巳<lb/>
　　　　　跋常山公書<lb/>
往時士大夫罕能道宣獻書扎之羙者前日裕<lb/>
陵㳺心蓺文頗歸翰墨於宋氏於是天下靡然<lb/>
承風牆隅敗紙蛛絲煤尾之餘無不軸以象玉<lb/>
表以綈錦士大夫書尺間斑斑皆有筆勢老杜<lb/>
<pb n="KR4d0182_SBCK_029-18a"/>
云太宗妙其書是以數子至有味其言也<lb/>
近世士大夫書富有古人法度唯宋宣獻公耳<lb/>
如前翰林侍書王著書樂毅論及周興嗣千字<lb/>
筆法圓勁㡬似徐㑹稽然病在無韻如宣獻公<lb/>
能用徐季海策莫年擺落右軍父子規摹自成<lb/>
一家當無遺恨矣<lb/>
常山公書如霍去病用兵所謂顧方略如何耳<lb/>
不至學孫呉至其得意處乃如戴花美女臨鏡<lb/>
笑春後人亦未易超越耳紹聖五年五月晦避<lb/>
<pb n="KR4d0182_SBCK_029-18b"/>
暑瀘州大雲寺子茂携此書來妄意評之如此<lb/>
　　　　　跋蔡君謨帖<lb/>
蔡君謨行書簡扎甚秀麗可愛至於作草自云<lb/>
得蘇才翁屋漏法令人不解近見陳懶㪚草書<lb/>
數紙乃眞得才翁筆意寒溪寢堂待飯不至飢<lb/>
時書板殊無筆力<lb/>
　　　　　跋舅氏李公達所寳二帖<hi>公擇兄公達名布</hi>
蘇子美似古人筆勁蔡君謨似古人筆圓雖得<lb/>
一體皆自到也<lb/>
<pb n="KR4d0182_SBCK_029-19a"/>
　　　　　跋周子發帖<lb/>
王著臨蘭亭序樂毅論補永禪師周散騎千字<lb/>
皆妙絶同時極善用筆若使胷中有書數千卷<lb/>
不隨世碌碌則書不病韻自勝李西臺林和靜<lb/>
矣蓋美而病韻者王著勁而病韻者周越皆渠<lb/>
儂胸次之罪非學者不盡功也顔太師稱張長<lb/>
史雖姿性顛佚而書法極入規矩也故能以此<lb/>
終其身而名後世如京洛間人傳摹狂恠字不<lb/>
入右軍父子繩墨者皆非長史筆蹟也蓋草書<lb/>
<pb n="KR4d0182_SBCK_029-19b"/>
法壞於亞栖也<lb/>
　　　　　跋唐林夫帖<lb/>
余於唐家子弟處得林夫臨摹歐陽詢書帖筆<lb/>
勁而秀潤余以爲此林夫得意書也坐客或不<lb/>
謂然後於振之處得一帖形體皆是殊乏神氣<lb/>
然後頗以余爲知言此數帖工拙相半可收藏<lb/>
者政以知用筆是衆所不及處<lb/>
　　　　　題王荆公書後<lb/>
王荆公書字得古人法出於楊虚白虚白自書<lb/>
<pb n="KR4d0182_SBCK_029-20a"/>
詩云浮世百年今過半校它蘧瑗十年遟荆公<lb/>
此二帖近之往時李西臺喜學書題少師大字<lb/>
壁後云枯杉倒檜霜天老松煙麝煤隂雨寒我<lb/>
亦生來有書癖一回入寺一回看西臺眞能賞<lb/>
音今金陵定林寺壁荆公書數百字未見賞音者<lb/>
　　　　　跋三伯祖寳之書<lb/>
檀敦禮携此書來云是蔡君謨書觀其筆意非<lb/>
君謨也考其官論其世非君謨也君謨作小字<lb/>
眞行殊佳至作大字甚病故東坡云君謨小字<lb/>
<pb n="KR4d0182_SBCK_029-20b"/>
愈小愈妙曼卿大字愈大愈竒此大字豪勁疑<lb/>
是三伯祖寳之書所謂江南黄茂先江北叚少<lb/>
連者也君謨未常仕王府而寳之常作宫邸教<lb/>
官語意近之<lb/>
　　　　　跋王才叔書<lb/>
王才叔兄弟皆喜作大字魁梧壅腫乃以筆力<lb/>
豪壯爲主范中濟中潜書蓋其季孟也人各自<lb/>
有時當治平之元才叔筆墨字價千金蔡君謨<lb/>
書不直一錢東方生云用之則爲虎不用則爲<lb/>
<pb n="KR4d0182_SBCK_029-21a"/>
䑕豈不信矣哉<lb/>
　　　　　跋米元章書<lb/>
余甞評米元章書如快劒斫陣强弩射千里所<lb/>
當穿徹書家筆勢亦窮於此然似仲由未見孔<lb/>
子時風氣耳<lb/>
　　　　　跋王晉卿書<lb/>
余甞得蕃錦一幅團窠中作四異物或無手足<lb/>
或多手足甚竒怪以爲書嚢人未有能識者今<lb/>
觀晉卿行書頗似蕃錦其竒怪非世所學自成<lb/>
<pb n="KR4d0182_SBCK_029-21b"/>
一家<lb/>
　　　　　跋李康年篆<lb/>
余甞論二王以來書藝超軼絶塵惟顔魯公楊<lb/>
少師相望數百年若親見逸少又知得於手而<lb/>
應於心乃輪扁不傳之妙賞㑹於此雖歐虞褚<lb/>
薛政須北面爾自爲此論雖平生翰墨之友聞<lb/>
之亦憮然瞠若而巳晚識子瞻評子瞻行書當<lb/>
在顔楊鴻鴈行子瞻極辤謝不敢雖然子瞻知<lb/>
我不以勢利交之而爲此論李樂道白首心醉<lb/>
<pb n="KR4d0182_SBCK_029-22a"/>
六經古學所著書章程句斷絶不類今時諸生<lb/>
身屈於萬夫之下而心亨於江湖之上晚寤籀<lb/>
篆下筆自可意直木曲鐡得之自然秦丞相斯<lb/>
唐少監陽氷不知去樂道逺近也當是傳其家<lb/>
學觀樂道字中有筆故爲樂道發前論蔡君謨<lb/>
行書世多毁之者子瞻甞推宗之此亦不傳之<lb/>
妙也<lb/>
　　　　　書家弟㓜安作草後<lb/>
㓜安弟喜作草携筆東西家動輒龍蛇滿壁草<lb/>
<pb n="KR4d0182_SBCK_029-22b"/>
聖之聲欲滿江西來求法於老夫老夫之書本無法<lb/>
也但觀世間萬縁如蚊蚋聚散未甞一事横於<lb/>
胷中故不擇筆墨遇紙則書紙盡則已亦不計<lb/>
較工拙與人之品藻譏彈譬如木人舞中節拍<lb/>
人歎其工舞罷則又蕭然矣㓜安然吾言乎<lb/>
　　　　　跋西園草書<lb/>
西園草書如散聖説禪人不易識若逢本分鉗<lb/>
鎚百雜碎<lb/>
　　　　　跋淡墨研銘<lb/>
<pb n="KR4d0182_SBCK_029-23a"/>
古人作蘭亭叙孔子廟堂碑皆作一淡墨本蓋<lb/>
見古人用筆迴腕餘勢若深墨本但得筆中意<lb/>
耳今人但見深墨本收書鋒芒故以舊筆臨倣<lb/>
不知前軰書初亦有鋒鍔此不傳之妙也<lb/>
豫章黄先生文集第二十九<lb/>
<pb n="KR4d0182_SBCK_029-23b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_025-1a"/>
豫章黃先生文集第二十五<lb/>
　　　　　　　黃庭堅魯直<lb/>
　　　題跋<lb/>
　　　　跋　仁宗皇帝賜王太尉手書<lb/>
　　　　題太公丹書後<lb/>
　　　　題白兆山詩後<lb/>
　　　　跋七佛偈<lb/>
　　　　跋䖍州學記遺吳季成<lb/>
　　　　題樂府木蘭詩後<lb/>
<pb n="KR4d0182_SBCK_025-1b"/>
　　　　題白崖詩後<lb/>
　　　　跋自書所爲香詩後<lb/>
　　　　書和秋懷五詩後<lb/>
　　　　題自書卷後<lb/>
　　　　題東坡書道術後<lb/>
　　　　跋東坡所作馬劵<lb/>
　　　　跋相鶴經<lb/>
　　　　跋陷蕃王太尉家書<lb/>
　　　　跋王荆公書陶隱居墓中文<lb/>
<pb n="KR4d0182_SBCK_025-2a"/>
　　　　書藥說遺族弟友諒<lb/>
　　　　跋王荆公惠李伯牖錢帖<lb/>
　　　　題牧護歌後<lb/>
　　　　跋雙林心王銘<lb/>
　　　　書問政先生誥後<lb/>
　　　　跋張龍閣家問<lb/>
　　　　跋秦氏所置法帖<lb/>
　　　　辨菴字<lb/>
　　　　跋亡弟嗣功列子冊<lb/>
<pb n="KR4d0182_SBCK_025-2b"/>
　　　　書贈宗室景通<lb/>
　　　　書吴無至筆<lb/>
　　　　書侍其瑛筆<lb/>
　　　　書贈俞清老<lb/>
　　　　書蟂磯<lb/>
　　　　書韋許扇<lb/>
　　　　書小宗香<lb/>
　　　　題練光亭<lb/>
　　　　書贈韓瓊秀才<lb/>
<pb n="KR4d0182_SBCK_025-3a"/>
　　　　書幽芳亭<lb/>
　　　　書壷中九華山石<lb/>
　　　　　跋　仁宗皇帝賜王太尉手書<lb/>
大同王侍中力戰陷没爲虜所生得遂富貴於<lb/>
虜庭而能不忘藩邸舊恩掌兵寵數以忠信回<lb/>
豺狼之心受金帛之惠休兵息民功賞不淺不<lb/>
惟虜人稱道沙間王乃能盡忠於兩主當時士<lb/>
大夫亦有微管之歎者臣恭惟　章聖皇帝以<lb/>
天下爲度責臣子之節不一而足録其修睦之<lb/>
<pb n="KR4d0182_SBCK_025-3b"/>
義恩給其孫雲而　仁宗皇帝以諸子幼小不<lb/>
問存没不絕其禄賜所以能使君子盡心小人<lb/>
竭力者也惟　二聖好生之心不殺之武至于<lb/>
今天下歸心宗廟之靈當福萬代不但卜年八<lb/>
百又過其曆而巳元符三年十一月丁亥故史<lb/>
官臣黄庭堅謹記<lb/>
　　　　　題太公丹書後<lb/>
　　　　　　丹書詞<lb/>
敬勝怠者吉怠勝敬者滅義勝欲者從欲勝義<lb/>
<pb n="KR4d0182_SBCK_025-4a"/>
者凶凡事不强則枉弗敬則不正枉者滅廢敬<lb/>
者萬丗<lb/>
　　　　　　席四端銘<lb/>
安樂必敬無行可悔一反一側亦不可不志殷<lb/>
監不逺視爾所代<lb/>
　　　　　　几銘<lb/>
皇皇惟敬口口生敬口生㖃口戕口<lb/>
　　　　　　鑑銘<lb/>
見爾前慮爾後<lb/>
<pb n="KR4d0182_SBCK_025-4b"/>
　　　　　　盤銘<lb/>
與其溺於人也寧溺於淵溺於淵猶可游也溺<lb/>
於人不可捄也<lb/>
　　　　　　楹銘<lb/>
毋曰胡殘其禍將然毋曰胡害其禍將大毋曰<lb/>
胡傷其禍將長<lb/>
　　　　　　杖銘<lb/>
於乎危於忿㚄於乎失道於嗜欲於乎相忘於<lb/>
富貴<lb/>
<pb n="KR4d0182_SBCK_025-5a"/>
　　　　　　帶銘<lb/>
火滅修容愼戒必共共則壽<lb/>
　　　　　　屨銘<lb/>
愼之勞勞則冨<lb/>
　　　　　　觴豆銘<lb/>
食自杖食自杖戒之驕驕則逃<lb/>
　　　　　　户銘<lb/>
夫名難得而易失無勤弗志而曰我知之乎無<lb/>
勤弗及而曰我枝之乎擾阻以泥之若風將至<lb/>
<pb n="KR4d0182_SBCK_025-5b"/>
先摇摇雖有聖人不能爲謀<lb/>
　　　　　　牖銘<lb/>
随天之時以地之財敬祀皇天敬以先時<lb/>
　　　　　　劒銘<lb/>
帶之以爲服動必行徳行徳則興倍徳則崩<lb/>
　　　　　　弓銘<lb/>
屈申之義廢之行之無忘息過<lb/>
　　　　　　矛銘<lb/>
造矛造矛少間弗忍終身之羞余一人所聞以<lb/>
<pb n="KR4d0182_SBCK_025-6a"/>
戒後丗子孫<lb/>
　右太公所誦丹書之言故武王惕若恐懼書<lb/>
　以爲戒於所起居服用皆勒銘如是余從事<lb/>
　於俗甚漫意行不忌晩而待罪太史觀禮書<lb/>
　得此銘以鑒小人之影去道逺矣乃書於坐<lb/>
　之左右以爲息黥𥙷劓之方晁子曰秦人之<lb/>
　炙亦吾嗜也書以遺我故書元祐五年正月<lb/>
　癸酉<lb/>
　　　　題白兆山詩後<lb/>
<pb n="KR4d0182_SBCK_025-6b"/>
雲臥三十年好閑復愛仙蓬壺雖冥絕鸞鶴心<lb/>
悠然歸来桃花巖得憩雲䆫眠對嶺人共語飲<lb/>
潭猿相連時昇翠微上邈若羅浮巓兩岑抱東<lb/>
壑一嶂橫西天樹雜人易隱崖傾月難圎芳草<lb/>
換野色飛蘿摇春煙獨此林下意杳無區中縁<lb/>
永辭霜臺客千載方來還<lb/>
　余聞士大夫甞勸白兆山僧重素即巖下作<lb/>
　桃花菴素云桃花菴不難作但恨無李白爾<lb/>
　今彦顧乃欲礱崖石刻李白詩井欲結草其<lb/>
<pb n="KR4d0182_SBCK_025-7a"/>
　傍以待冠蓋之游者衆不可蓋安知遂無李<lb/>
　白邪爲我多謝素師今無白兆尚不廢椎鼓<lb/>
　升堂豈可臆計丗無李白素若有語可并刻<lb/>
　之彦顧安陸李慥也元祐三年十二月己卯<lb/>
　黃庭堅書<lb/>
　　　　　跋七佛偈<lb/>
予往時觀七佛偈於黃龍山中聞鍾聲見古人<lb/>
常願手書千紙以勸道縁而丗事匆匆此功未<lb/>
辦蘇臺劉光國欣然請施石刻之傳夲何啻千紙也<lb/>
<pb n="KR4d0182_SBCK_025-7b"/>
七佛所說偈蓋禪源也淺陋者爭騖於末流而<lb/>
不知歸故余數爲叢林中書此偈荆州田鈞子<lb/>
平聞是說請余書而劖諸石將以考諸禪濫觴<lb/>
吳孫氏時有僧道𥙿誦出此七佛偈而集大藏<lb/>
者録爲疑彼蓋不知當時不具飜譯人此乃最<lb/>
上乗入理之極談非能言之流也<lb/>
　　　　　跋䖍州學記遺吳季成<lb/>
眉山吳季成有子資質甚茂季成欲其速成於<lb/>
士大夫之列也夙夜督其不至小小過差則以<lb/>
<pb n="KR4d0182_SBCK_025-8a"/>
鞭撻隨之余謂季成敎子之意則是所以成就<lb/>
其子則非也吾聞古人胥保惠胥敎誨然後可<lb/>
以成就人材未聞以鞭撻也況父子之間哉故<lb/>
手抄王荆公䖍州學記遺之使吴君父子相與<lb/>
講明學問之夲而求名師畏友以成就之使季<lb/>
成能慈其子能孝則家道肥不疾而速矣<lb/>
　　　　　題樂府木蘭詩後<lb/>
唐朔方節度使韋元甫得於民間劉原父往時<lb/>
於袐書省中録得元豐乙丑五月戊申㑹食於<lb/>
<pb n="KR4d0182_SBCK_025-8b"/>
趙正夫平原監郡西齋觀古書帖甚冨愛此紙<lb/>
得澄心堂法與者三人石輔之柳仲逺庭堅<lb/>
　　　　　題白崖詩後<lb/>
余曩作葉縣尉葉城南三百步省禪師道場也<lb/>
蓋白崖老人去家得道於此甞得白崖歌頌百<lb/>
餘篇及葉城民家多見書扎欽愛其道風髙秀<lb/>
也元祐元年三月壬申同劉晦叔宋僊民伯氏<lb/>
元明觀於淨因臻道人所黃庭堅題<lb/>
　　　　　跋自書所爲香詩後<lb/>
<pb n="KR4d0182_SBCK_025-9a"/>
賈天錫宣事作意和香清麗閑逺自然有富貴<lb/>
氣覺諸人家和香殊寒乞天錫屢惠此香惟要<lb/>
作詩因以兵䘙森晝㦸燕寢凝清香作十小詩<lb/>
贈之猶恨詩語未工未稱此香爾然余甚寶此<lb/>
香未甞妄以與人城西張仲謀爲我作寒計惠<lb/>
送騏驥院馬通薪二百因以香二十餅報之或<lb/>
笑曰不與公詩爲地耶應之曰詩或能爲人作<lb/>
祟豈若馬通薪使冰雪之辰鈴下馬走皆有挾<lb/>
纊之温邪學詩三十年今乃大覺然見事亦太<lb/>
<pb n="KR4d0182_SBCK_025-9b"/>
晩也<lb/>
　　　　　書和秋懐五詩後<lb/>
或笑余詩論公素不實曰公素能擊強則請聞<lb/>
命至於使民作鄒魯則吾不知也余告之曰公<lb/>
素之擊强亦以其害善良奪長吏之柄邪將不<lb/>
問早白姑以其强擊之耶曰亦擊有罪耳然則<lb/>
子以今之偷一切以規自免萬事決於老吏之<lb/>
口者爲能使民作鄒魯邪夫割者歳更刀折者<lb/>
月更刀至於不見全牛者十九年而刀刃若新<lb/>
<pb n="KR4d0182_SBCK_025-10a"/>
發於硎公素困頓於衆言之風波既白首矣必<lb/>
知藏器自愛彼節者有間安用斫大觚以求折<lb/>
缺哉<lb/>
　　　　　題自書巻後<lb/>
崇寧三年十一月余謫處宜州半嵗矣官司謂<lb/>
余不當居闗城中乃以是月甲戌抱被入宿子<lb/>
城南予所僦舎喧寂齋雖上雨傍風無有蓋障<lb/>
市聲喧憒人以爲不堪其憂余以爲家本農耕<lb/>
使不從進士則田中廬舎如是又何不堪其憂<lb/>
<pb n="KR4d0182_SBCK_025-10b"/>
邪旣設臥榻焚香而坐與西鄰屠牛之杋相直<lb/>
爲資深書此卷實用三錢買鷄毛筆書<lb/>
　　　　　題東坡書道術後<lb/>
東坡平生好道術聞輒行之但不能乆又棄去<lb/>
談道之篇傳丗欲數百千字皆能書其人所欲<lb/>
言文章皆雄竒卓越非人間語甞有海上道人<lb/>
評東坡眞蓬萊瀛洲方丈謫仙人也流俗方以<lb/>
造次顚沛秋毫得失欲軒輊困頓之亦踈矣哉<lb/>
　　　　　跋東坡所作馬劵<lb/>
<pb n="KR4d0182_SBCK_025-11a"/>
翰林蘇子瞻所得天廏馬其所從來甚寵加以<lb/>
妙墨作劵此馬價應十倍方叔豆羮常不繼將<lb/>
不能有此馬御以如富貴之家輒曰非良馬也<lb/>
故不售夫天廏雖饒馬其知名絕足亦時有之<lb/>
爾豈可求賜馬盡良也或又責方叔受翰林公<lb/>
之惠當乗之往來田間安用汲汲索錢此又不<lb/>
識蛘痛者從傍論砭疽爾甚窮亦難忍哉使有<lb/>
義士能捐二十萬并劵與馬取之不惟解方叔<lb/>
之倒懸亦足以豪矣衆不可蓋遇人中磊磊者<lb/>
<pb n="KR4d0182_SBCK_025-11b"/>
試以予書示之<lb/>
　　　　　跋相鶴經<lb/>
王充道得相鶴經飄飄然有乗風御氣於天地<lb/>
間之意顧所畜鶴皆夘出凡鳥不可鞭策夢想<lb/>
芝田赤城未得問塗耳余聞充道之兄道淵治<lb/>
生得陶朱公猗頓之方頗游心於相牛經殊不<lb/>
虚用其智略以三十年觀之未知道淵充道孰<lb/>
得孰失然今日充道臥白雲享天爵已蒙道淵<lb/>
之力多矣<lb/>
<pb n="KR4d0182_SBCK_025-12a"/>
　　　　　跋陷蕃王太尉家書<lb/>
物固不一能士固不一節酈寄賣友而存君親<lb/>
君子以爲可況王公不殺身又易其姓而使北<lb/>
虜息其豺狼無厭之心以從中國之信義賢於<lb/>
李陵逺矣<lb/>
　　　　　跋王荆公書陶隱居墓中文<lb/>
熈寧中金陵丹陽之間有盜發冢得隱起甎於<lb/>
冢中識者買得之讀其書蓋山中宰相陶隱居<lb/>
墓也其文尤髙妙王荆公常誦之因書於金陵<lb/>
<pb n="KR4d0182_SBCK_025-12b"/>
天慶觀齋房壁間黃冠遂以入石予常欲摹刻<lb/>
於僰道有李祥者聞之欣然礱石來請斯文旣<lb/>
髙妙而王荆公書灋竒古似晉宋間人筆墨此<lb/>
固多聞廣見者之所欲得也李君字聖祺僰道<lb/>
人喜炎黃岐雷之書嗜好酸鹹與丗殊絕常從<lb/>
軍得守國子四門助敎歸而杜門家有山水竒<lb/>
觀敎諸子讀書而宴居自從其所好不喜俗人<lb/>
一再見輒罵絕之此孟子所謂有所不爲者也<lb/>
　　　　　書藥說遺族弟友諒<lb/>
<pb n="KR4d0182_SBCK_025-13a"/>
老夫往在江南貧甚有於日中而空甑無米炊<lb/>
時甞念貧士不能相活富子不足與語唯作藥<lb/>
肆不飢寒之術也然市中人治藥以丁代丙以<lb/>
乙當甲甚貴則闕不用其治病十不能愈三四<lb/>
積其欺誣子孫凍餒者多矣今余欲作藥肆但<lb/>
取人間急難之疾二十許方擇三四信行藥童<lb/>
一用聖賢方論時節州土無不用其物宜炮炙<lb/>
生熱無不盡其材性但取四分之息百錢可以<lb/>
起一人之疾如此則日計之不足歳計之有餘<lb/>
<pb n="KR4d0182_SBCK_025-13b"/>
謀之熟矣㑹予登進士第遂不得為之予老在<lb/>
戎州有江南袁彬質夫過我道郷里事以爲笑<lb/>
因自言欲作藥肆以濟人爲功以娛老爲業欣<lb/>
然㑹予宿心故爲道所以盡心於和藥而刻意<lb/>
於救人之說誠用余說不多取贏則濟人博不<lb/>
欺其劑則治疾良它日隂功隱德當築髙門以<lb/>
過子孫之車馬余在荆州訪族伯父晦甫侍御<lb/>
之家見族弟友諒友正亦貧賣藥皆合余說故<lb/>
書遺之<lb/>
<pb n="KR4d0182_SBCK_025-14a"/>
　　　　　䟦王荆公惠李伯牖錢帖<lb/>
此帖是唐輔文初捐館時也荆公不甚知人疾<lb/>
痛苛癢於伯牖有此<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>䘏非常之賜也及伯牖<lb/>
以疾棄官歸金陵又借官屋居之間問其飢寒<lb/>
以釋氏論之似是宿債也<lb/>
　　　　　題牧護歌後<lb/>
曏甞問南方衲子云牧護歌是何等語皆不能<lb/>
說後見劉夢得作䕫州刺史時樂府有牧護歌<lb/>
似是賽神曲亦不可解及在黔中聞賽神者夜<lb/>
<pb n="KR4d0182_SBCK_025-14b"/>
歌乃云聽說儂家牧護末云奠酒燒錢歸去雖<lb/>
長短不同要皆自叙致五七十語乃知蘇傒嘉<lb/>
州人故作此歌學巴人曲猶石頭學魏伯陽作<lb/>
參同契也<lb/>
　　　　　䟦雙林心王銘<lb/>
費畔召<hi>終章云云至</hi>佛盻召<hi>終章云云至</hi>學士大夫每於此處<lb/>
唯以歸潔其身君子不器解其章句其心未甞<lb/>
不怏怏也良由未甞學明已事不識心耳若解<lb/>
雙林此篇則以讀論語如啖炙自知味矣不識<lb/>
<pb n="KR4d0182_SBCK_025-15a"/>
心而云解論語章句吾不信也後丗雖有作者<lb/>
不易吾言矣<lb/>
　　　　　書問政先生誥後<lb/>
故淮浙宣歙管内道門威儀逍遥大師問政先<lb/>
生新安聶師道宗微少則事道士于方外發迹<lb/>
遊名山數見異人楊行宻開府於揚州宗微實<lb/>
輔佐之蓋爲國師三十年楊氏之末解化而去<lb/>
弟子葬之舉棺唯衣履存焉此贈告楊溥私號<lb/>
順義七年也方外之兄徳誨爲新安太守乃於<lb/>
<pb n="KR4d0182_SBCK_025-15b"/>
郡之東山築屋以居方外號爲問政山房問政<lb/>
之名或得於此誥中大丞相守太師中書今東<lb/>
海王臣温徐温也特進守侍郎尋陽公臣知誥<lb/>
李昪也問政先生故翰林學士冠卿之五丗祖也<lb/>
　　　　　跋張龍閣家問<lb/>
治平中廣帥龍圖直閣張公公載威名盛於南<lb/>
海父老追數比之古人常恨不知其所以爲廣<lb/>
州者今見張公之孫出其家書然後知公特以<lb/>
不貪而蠻獠信服風行草偃耳昔張奐爲安定<lb/>
<pb n="KR4d0182_SBCK_025-16a"/>
屬部誓諸羗曰使馬如羊不以入廏使金如粟<lb/>
不以入懐於是威名出八都尉上羗豪不復起<lb/>
蓋羗夷性貪吏清則以爲不可犯而使貪者臨<lb/>
之故蕃夷數叛耳今但多得如張公十數輩守<lb/>
邊則冒功賞者心死矣何畏蠻獠之侵軼哉仁<lb/>
壽郡夫人蓋公載之女弟馬軍王凱勝之之妻也<lb/>
　　　　　跋秦氏所置法帖<lb/>
巴蜀自古多竒士學問文章德慧權略落落可<lb/>
稱道者兩漢以來蓋多而獨不聞解書至於諸<lb/>
<pb n="KR4d0182_SBCK_025-16b"/>
葛孔明拔用全蜀之士略無遺材亦不聞以善<lb/>
書名丗者此時方右武人不得雍容筆研亦無<lb/>
足恠唐承晉宋之俗君臣相與論書以爲能事<lb/>
比前丗爲甚盛亦不聞蜀人有善書者何哉東<lb/>
坡居士出於眉山震輝中州蔚爲翰墨之冠於<lb/>
是兩川稍稍能書然其風流不被於巴東黔安<lb/>
又斗絕入蠻夷中頗有以武功顯者天下一統<lb/>
蓋百餘年而文士終不競黔人秦子明魁梧喜<lb/>
攻伐其自許不肯出趙國珍下不可謂黔中無<lb/>
<pb n="KR4d0182_SBCK_025-17a"/>
竒士也子明常以里中兒不能書爲病其將兵<lb/>
於長沙也買石摹刻長沙僧寶月古法帖十卷<lb/>
謀舟載入黔中壁之黔江之紹聖院將以驚動<lb/>
里中子弟耳目它日有以書顯者蓋自我發之<lb/>
予觀子明欲變里中之俗其意甚羙書字蓋其<lb/>
小小者耳它日當買國子監書使子弟之學務<lb/>
實求是置大經論使桑門道人皆知經禪則風<lb/>
俗以道術爲根源其波瀾枝葉乃有所依而建<lb/>
立古之能書者多矣磨滅不可勝紀其傳者必<lb/>
<pb n="KR4d0182_SBCK_025-17b"/>
有大過於人者耳子明名丗章今爲左藏庫副<lb/>
使東南第八將紹聖院者子明以軍功得請於<lb/>
朝爲陣亡戰士追福所作佛祠也刻石者潭人<lb/>
湯正臣父子皆善摹刻得於手而應於心近古<lb/>
人用筆意云<lb/>
　　　　　辨菴字<lb/>
今俗書庵字旣於篆文無有又菴非屋不當從<lb/>
广三國志焦光傳云居蝸牛廬中意是今菴也<lb/>
後漢皇甫規爲中郎將持節監闗中兵㑹軍大<lb/>
<pb n="KR4d0182_SBCK_025-18a"/>
疫死者十三四親入菴廬巡視三軍感恱即用<lb/>
此菴字爲有據依<lb/>
　　　　　跋亡弟嗣功列子冊<lb/>
列子書時有合於釋氏至於深禪妙句使人讀<lb/>
之三歎蓋普通中事不自葱嶺傳來信矣亡弟<lb/>
嗣功讀此書至於潰敗猶緝而讀之其苦學好<lb/>
古後生中殆未之見也紹聖中余自繕治而藏<lb/>
之少年輩竊取玩之又毁裂幾不可挾唐坥之<lb/>
復爲緝之智與上人喜異聞故以遺之<lb/>
<pb n="KR4d0182_SBCK_025-18b"/>
　　　　　書贈宗室景道<lb/>
余與宗室越宫有葭莩故曩時與宣州院公壽<lb/>
景珍甞共文酒之樂此時景道巳能著帽在傍<lb/>
今日相見景道頎然立於朝班予則將老矣每<lb/>
懐公壽景珍則見宣州子弟而慨然景道乞余<lb/>
小字學書余書不足學也此紙卷是余温故之<lb/>
餘忠信孝友之說景道喜觀字畫乎則亦尋繹<lb/>
此文於行巳保家奉公報國有㑹心處將力行<lb/>
之尚不負余懐公壽景珍之心<lb/>
<pb n="KR4d0182_SBCK_025-19a"/>
　　　　　書吴無至筆<lb/>
有吴無至者豪士晏叔原之酒客二十年時余<lb/>
屢甞與之飲飲間喜言士大夫能否似酒俠也<lb/>
今乃持筆刀行賣筆於市問其居乃在晏丞相<lb/>
園東作無心散卓小大皆可人意然學書人喜<lb/>
用宣城諸葛筆著臂就案倚筆成字故吴君筆<lb/>
亦少喜之者使學書人試提筆去紙數寸書當<lb/>
左右如意所欲肥瘠曲直皆無憾然則諸葛筆<lb/>
敗矣許雲封說笛竹隂陽不備遇知音必破若<lb/>
<pb n="KR4d0182_SBCK_025-19b"/>
解此處當知吳葛之能否元祐四年四月六日<lb/>
門下後省食罷胷中愊愊須煑茶試晁以道所<lb/>
作兖煤吴君散卓遂記此紙<lb/>
　　　　　書侍其瑛筆<lb/>
南陽張乂祖喜用郎竒棗心散卓能作痩勁字<lb/>
它人所繫筆多不可意今侍其瑛秀才以紫毫<lb/>
作棗心筆含墨圎健恐乂祖不得獨貴郎竒而<lb/>
捨侍其也筆無心而可書小楷此亦難工要是<lb/>
心得妙處耳<lb/>
<pb n="KR4d0182_SBCK_025-20a"/>
宣城諸葛髙三副筆鋒雖盡而心故圎此爲有<lb/>
輪扁斲輪之妙弋陽李展雞距書蠅頭萬字而<lb/>
不頓如庖丁發硎之刃其餘雖得名於數州有<lb/>
工輒有拙也今都下筆師如蝟毛作無心棗核<lb/>
筆可作細書宛轉左右無倒毫破其鋒可告以<lb/>
諸葛髙李展者侍其瑛也瑛有思致尚能進於<lb/>
今日也<lb/>
　　　　　書贈俞清老<lb/>
清老金華俞子中也三十年前與余共學於淮<lb/>
<pb n="KR4d0182_SBCK_025-20b"/>
南元豐甲子相見於廣陵自云荆公欲使之脫<lb/>
逢掖著僧伽黎奉香火於半山宅寺所謂報寧<lb/>
禪院者也予之僧名曰紫琳字清老清老無妻<lb/>
子之累去作半山道人不廢入俗談諧優游以<lb/>
卒嵗似不爲難事然生龜脫筒亦難堪忍後數<lb/>
年見之儒冠自若也因戯和清老詩云索索葉自<lb/>
雨月寒遥夜䦨馬嘶車鐸鳴群動不遑安有人<lb/>
夢超俗去髪脫儒冠平明視清鏡政爾良獨難<lb/>
子瞻屢哦此詩以爲妙也元祐四年十一月十<lb/>
<pb n="KR4d0182_SBCK_025-21a"/>
一日歸自門下省書於酺池寺南退聽堂下<lb/>
人生歳衣十匹日飯兩杯而終歳薾然疲役此<lb/>
何理邪男女昏嫁縁渠儂墯地自有衣食分齊<lb/>
所謂誕置之隘巷牛羊腓字之其不應凍餓溝壑<lb/>
者天不能殺也今蹙眉終日者正爲百草憂春<lb/>
雨耳青山白雲江湖之水湛然可復有不足之<lb/>
歎邪<lb/>
米黻元章在揚州游戲翰墨聲名籍甚其冠帶<lb/>
衣𥜗多不用丗法起居語黙略以意行人往往<lb/>
<pb n="KR4d0182_SBCK_025-21b"/>
謂之狂生然觀其詩句合處殊不狂斯人蓋旣<lb/>
不偶於俗遂故爲此無町畦之行以驚俗爾清<lb/>
老到揚計元章必相好然要當以不鞭其後者<lb/>
相琢磨不當見元章之吹竽又建鼓而從之也<lb/>
余童子時就學於淮南與金華俞清老同研席<lb/>
甞作七言長韻贈清老小兒無繩墨放蕩之言<lb/>
然清老至今班班能誦之邇來相見各白髮矣<lb/>
余又以病屏酒不舉肉多年清老相過特𬞞飯<lb/>
茗飲道舊終日爾清老性耿介不能容俗人間<lb/>
<pb n="KR4d0182_SBCK_025-22a"/>
輒使酒嫚罵以是俗子多謗譏清老自若也以<lb/>
故善人君子終愛之清老淹留京師不偶將復<lb/>
岸巾風月於江湖之上於其將行也乞言余曰<lb/>
陶淵明云此中有眞意欲辯已忘言夫眞處蓋<lb/>
可爲知者道難爲俗人言也清老老於言語之<lb/>
風波智必及此行矣自愛<lb/>
　　　　　書蟂磯<lb/>
蟂似蛇四足能害人賈生所謂偭蟂獺以隱處<lb/>
者也今蟂磯有老蟂寺僧能得其嗜欲客宿者<lb/>
<pb n="KR4d0182_SBCK_025-22b"/>
輒爲蟂所啗<lb/>
　　　　　書韋許扇<lb/>
自重者能下人以求道處靜者不攘臂而勝躁<lb/>
深道者常晩成逺施者常厚報以能問於不能<lb/>
人之道損有餘以補不足天之道<lb/>
　　　　　書小宗香<lb/>
南陽宗少文嘉遯江湖之間援琴作金石弄逺<lb/>
山皆與之同聲其文獻足以配古人孫茂深亦<lb/>
有祖風當時貴人欲與之游不得乃使陸探微<lb/>
<pb n="KR4d0182_SBCK_025-23a"/>
畫像掛壁觀之間茂深喜閉閤焚香作此香饋之<lb/>
時謂少文大宗茂深小宗故傳小宗香云<lb/>
　　　　　題練光亭<lb/>
練光亭極是登臨勝處然髙寒不可乆處若於<lb/>
亭北穿土石作一幽房置茶鑪設明䆫瓦墩筆<lb/>
研殊勝不爾勝師方丈北挾有屋兩楹其一開<lb/>
軒其一欲作虚䆫奥室余爲名軒曰物外主人<lb/>
喜作詩也名室曰凝香宻而清明於事稱也<lb/>
　　　　　書贈韓瓊秀才<lb/>
<pb n="KR4d0182_SBCK_025-23b"/>
讀書欲精不欲博用心欲純不欲雜讀書務博<lb/>
常不盡意用心不純訖無全功治經之法不獨<lb/>
玩其文章談說義理而已一言一句皆以養心<lb/>
治性事親處兄弟之間接物在朋友之際得失<lb/>
憂樂一考之於書然後甞古人之糟粕而知味<lb/>
矣讀史之法考當丗之盛衰與君臣之離合在<lb/>
朝之士觀其見危之大節在野之士觀其奉身<lb/>
之大義以其日力之餘玩其華藻以此心術作<lb/>
爲文章無不如意何況翰墨與丗俗之事哉<lb/>
<pb n="KR4d0182_SBCK_025-24a"/>
　　　　　書幽芳亭<lb/>
士之才徳蓋一國則曰國士女之色蓋一國則<lb/>
曰國色蘭之香蓋一國則曰國香自古人知貴<lb/>
蘭不待楚之逐臣而後貴之也蘭蓋甚似乎君<lb/>
子生於深山叢薄之中不爲無人而不芳雪霜<lb/>
淩厲而見殺來歳不改其性也是所謂遯丗無<lb/>
悶不見是而無悶者也蘭雖含香體潔平居蕭<lb/>
艾不殊清風過之其香靄然在室滿室在堂滿<lb/>
堂是所謂含章以時發者也然蘭蕙之才徳不<lb/>
<pb n="KR4d0182_SBCK_025-24b"/>
同丗罕能别之予放浪江湖之日乆乃盡知其<lb/>
族姓蓋蘭似君子蕙似士大㮣山林中十蕙而<lb/>
一蘭也楚辭曰予旣滋蘭之九畹又樹蕙之百<lb/>
畝以是知不獨今楚人賤蕙而貴蘭乆矣蘭蕙<lb/>
叢生初不殊也至其發華一幹一華而香有餘<lb/>
者蘭一幹五七華而香不足者蕙蕙雖不若蘭<lb/>
其視椒榝則逺矣丗論以爲國香矣乃曰當門<lb/>
不得不鋤山林之士所以往而不返者耶<lb/>
　　　　　書壺中九華山石<lb/>
<pb n="KR4d0182_SBCK_025-25a"/>
湖口民李正臣得竒石九峯相倚蘇子瞻戲名<lb/>
曰壺中九華又有老巫鄒生以三竒石隨髙下<lb/>
體著成屏風三疊余戲名曰肘後屏風疊它日湖<lb/>
中石百恠並出當以此兩石爲祖云二石色紺<lb/>
青嵌孔貫穿擊之鏗鏗靜而視之嶔崟雲雨之<lb/>
上諸峯隠見忽然疑於九十猶五老峯之疑於<lb/>
五六也掲而示俗以求賞音吾見其支醬瓿於<lb/>
牆角也丗有出塵之因然後此石爲蕭灑縁爾<lb/>
邇者家江太守費數十萬錢自嶺南負載三石<lb/>
<pb n="KR4d0182_SBCK_025-25b"/>
</p>
<p>
</p>
  </div>
</body>
</text>
</TEI>
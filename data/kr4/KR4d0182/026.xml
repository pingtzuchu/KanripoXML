<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_026-1a"/>
豫章黃先生文集第二十六<lb/>
　　　　　　　黃庭堅魯直<lb/>
　　　題跋<lb/>
　　　　書陶淵明責子詩後<lb/>
　　　　題李白詩草後<lb/>
　　　　跋書柳子厚詩<lb/>
　　　　跋劉夢得淮隂行<lb/>
　　　　跋劉夢得竹枝歌<lb/>
　　　　跋劉夢得三閣辭<lb/>
<pb n="KR4d0182_SBCK_026-1b"/>
　　　　書徐㑹稽禹廟詩後<lb/>
　　　　跋子瞻醉翁操<lb/>
　　　　跋子瞻木山詩<lb/>
　　　　跋子瞻送二姪歸眉詩<lb/>
　　　　跋東坡樂府<lb/>
　　　　書王元之竹樓記後<lb/>
　　　　書筠州學記後<lb/>
　　　　題韓忠獻詩杜正獻草書<lb/>
　　　　跋雷太簡梅聖俞詩<lb/>
<pb n="KR4d0182_SBCK_026-2a"/>
　　　　書劉景文詩後<lb/>
　　　　書歐陽子傳後<lb/>
　　　　書所作官題詩後<lb/>
　　　　跋招清公詩<lb/>
　　　　題古樂府後<lb/>
　　　　題意可詩後<lb/>
　　　　書林和靜詩<lb/>
　　　　書王知載朐山雜詠後<lb/>
　　　　題所書詩卷後與徐師川<lb/>
<pb n="KR4d0182_SBCK_026-2b"/>
　　　　書邢居實南征賦後<lb/>
　　　　書邢居實文卷<lb/>
　　　　跋所寫荅小邢止字韻詩并和晁張<lb/>
　　　　　八詩與徐師川<lb/>
　　　　跋王愼中胡笳集句<lb/>
　　　　跋歐陽元老詩<lb/>
　　　　跋髙子勉詩<lb/>
　　　　題王觀復所作文後<lb/>
　　　　跋胡少汲與劉邦直詩<lb/>
<pb n="KR4d0182_SBCK_026-3a"/>
　　　　書洞山价禪師新豐吟後<lb/>
　　　　跋王介甫帖<lb/>
　　　　書王荆公贈俞秀老詩後<lb/>
　　　　書玄眞子漁父贈俞秀老<lb/>
　　　　跋贈俞清老詩<lb/>
　　　　跋俞秀老清老詩頌<lb/>
　　　　跋二蘇送梁子熙聮句<lb/>
　　　　書秦覯詩卷後<lb/>
　　　　書陳亞之詩後<lb/>
<pb n="KR4d0182_SBCK_026-3b"/>
　　　　書鮮洪範長江詩後<lb/>
　　　　跋元聖庚清水巖記<lb/>
　　　　題王子飛所編文後<lb/>
　　　　　書陶淵明責子詩後<lb/>
觀淵明之詩想見其人豈弟慈祥戲謔可觀也<lb/>
俗人便謂淵明諸子皆不肖而淵明愁歎見於<lb/>
詩可謂癡人前不得說夢也<lb/>
　　　　　題李白詩草後<lb/>
余評李白詩如黃帝張樂於洞庭之野無首無<lb/>
<pb n="KR4d0182_SBCK_026-4a"/>
尾不主故常非墨工槧人所可擬議吾友黃介讀<lb/>
李杜優劣論曰論文政不當如此余以爲知言<lb/>
及觀其藁書大類其詩彌使人逺想慨然白在<lb/>
開元至徳間不以能書傳今其行草殊不減古<lb/>
人蓋所謂不煩繩削而自合者歟<lb/>
　　　　　跋書栁子厚詩<lb/>
予友生王觀復作詩有古人態度雖氣格已超<lb/>
俗但未能從容中玉珮之音左準繩右規矩爾<lb/>
意者讀書未破萬巻觀古人之文章未能盡得<lb/>
<pb n="KR4d0182_SBCK_026-4b"/>
其規摹及所揔覽籠絡但知玩其山龍黼黻成<lb/>
章耶故手書栁子厚詩數篇遺之欲知子厚如<lb/>
此學陶淵明乃爲能近之耳如白樂天自云效<lb/>
陶淵明數十篇終不近也<lb/>
　　　　　跋劉夢得淮隂行<lb/>
淮隂行情調殊麗語氣尤穩切白樂天元微之<lb/>
爲之皆不入此律也唯無耐脫萊時不可解當<lb/>
待博物洽聞者說也<hi>作挑菜時後見古本</hi>
　　　　　跋劉夢得竹枝歌<lb/>
<pb n="KR4d0182_SBCK_026-5a"/>
劉夢得竹枝九章詞意髙妙元和間誠可以獨<lb/>
歩道風俗而不俚追古昔而不愧比之杜子美<lb/>
䕫州歌所謂同工而異曲也昔東坡甞聞余詠<lb/>
第一篇歎曰此奔軼絶塵不可追也<lb/>
　　　　　跋劉夢得三閣辭<lb/>
此四章可以配黍離之詩有國存亡之鑑也大<lb/>
槩劉夢得樂府小章優於大篇詩優於它文耳<lb/>
　　　　　書徐㑹稽禹廟詩後<lb/>
越州應天釋希圎姑蘇人避地甬東所居小房<lb/>
<pb n="KR4d0182_SBCK_026-5b"/>
即琅耶山頂也山下有井井有鰻[魚*黎]魚水有盈<lb/>
縮與江潮相應甚多靈怪按爾雅山有穴爲岫<lb/>
今季海詩云孤岫龜形在乃不成語蓋謝玄暉<lb/>
云䆫中列逺岫已誤用此字季海亦承誤耳按<lb/>
楚詞云收恢台之孟夏恢大也台即胎也言夏<lb/>
氣大而育物也今言髙閣無恢炱直言無暑氣<lb/>
耳似不合古語爾雅云夏爲長嬴長嬴即恢台也<lb/>
若言髙閣無長嬴可乎能奴登切獸名熊屬足<lb/>
似麈鹿絶有力故有絶人之才者謂之能能不<lb/>
<pb n="KR4d0182_SBCK_026-6a"/>
來切三足鼈也今於來字韻中用法士多瓌能<lb/>
乃是僧似鼈耳然魏晉人作詩多如此借韻至<lb/>
李杜韓退之無復此病耳壯大壯之壯牡牝牡<lb/>
之牡規模稱牡哉必壯字誤晝爾魏晉人用字<lb/>
亦多如此蓋取字勢易工不復問字之根源如<lb/>
古人書槗橋直直皆不成字<lb/>
　　　　　跋子瞻醉翁操<lb/>
人謂東坡作此文因難以見巧故極功余則以<lb/>
爲不然彼其老於文章故落筆皆超軼絶塵耳<lb/>
<pb n="KR4d0182_SBCK_026-6b"/>
　　　　　跋子瞻木山詩<lb/>
往甞觀明允木假山記以爲文章氣旨似莊周<lb/>
韓非恨不得趨拜其履舄間請問作文闗紐及<lb/>
元祐中乃拜子瞻於都下寔聞所未聞也今其<lb/>
人萬里在海外對此詩爲廢卷竟日<lb/>
　　　　　跋子瞻送二姪歸眉詩<lb/>
觀東坡二丈詩想見風骨巉巖而接人仁氣粹<lb/>
温也觀黃門詩頎然峻整獨立不倚在人眼前<lb/>
元祐中每同朝班余甞目之爲成都兩石笋也<lb/>
<pb n="KR4d0182_SBCK_026-7a"/>
　　　　　跋東坡樂府<lb/>
缺月挂踈桐漏斷人初定時見幽人獨往來縹<lb/>
緲驚鴻影　驚起却回頭有恨無人省揀盡寒<lb/>
枝不肯棲寂寞沙洲冷<lb/>
　東坡道人在黃州時作語意髙妙似非喫煙<lb/>
　火食人語非胷中有萬卷書筆下無一㸃塵<lb/>
　俗氣孰能至此<lb/>
　　　　　書王元之竹樓記後<lb/>
或傳王荆公稱竹樓記勝歐陽公醉翁亭記或<lb/>
<pb n="KR4d0182_SBCK_026-7b"/>
曰此非荆公之言也某以謂荆公出此言未失<lb/>
也荆公評文章常先體制而後文之工拙蓋甞<lb/>
觀蘇子瞻醉白堂記戲曰文詞雖極工然不是<lb/>
醉白堂記乃是韓白優劣論耳以此考之優竹<lb/>
樓記而劣醉翁亭記是荆公之言不疑也<lb/>
　　　　　書筠州學記後<lb/>
中書曽舎人作髙安學記極道學之所由廢興<lb/>
論士大夫之師友淵源常出於一丗豪傑之士<lb/>
至於長育人材而成就之則在當塗之君子其<lb/>
<pb n="KR4d0182_SBCK_026-8a"/>
言有開塞一可以爲法戒而所託書畫不工學<lb/>
者因不能玩思於斯文後二十有七年柳侯爲<lb/>
州政優民和乃礱故刻而謀書於予予告之以<lb/>
舎弟乗雅善小篆通六書之意下筆皆有依據<lb/>
可與斯文並傳柳侯則以書謁乗於紫陽而刻<lb/>
之初有獻疑者曰今士大夫不知古文十室而<lb/>
九夫篆固面牆之書耳又安能發揮曽子之文<lb/>
章耶柳侯曰曽子之文章豈希價於咸陽而稚<lb/>
鋒於稷下者哉三代之鼎彞其字書皆妙蓋勒<lb/>
<pb n="KR4d0182_SBCK_026-8b"/>
之金石垂丗傳後自必託於能者吾爲學古鉤<lb/>
深者謀不爲單見淺聞者病也予觀柳侯可謂<lb/>
好古不流俗者矣柳侯名平武陵人字子儀於<lb/>
是爲左朝請郎<lb/>
　　　　　題韓忠獻詩杜正獻草書<lb/>
杜子美一生窮餓作詩數千篇與日月爭光永<lb/>
州僧懐素學草書坐臥想成筆畫三十年無完<lb/>
衣被乃得自名一家死者不可作今觀尚書令<lb/>
韓忠獻公詩太師杜正獻公作草安用忍如許<lb/>
<pb n="KR4d0182_SBCK_026-9a"/>
窮餓<lb/>
　　　　　跋雷太簡梅聖俞詩<lb/>
余聞雷太簡才氣髙邁觀此詩信如所聞也梅<lb/>
聖俞與余婦家有連甞悉見其平生詩如此篇<lb/>
是得意處其用字穩實句法刻厲而有和氣它<lb/>
人無此功也<lb/>
　　　　　書劉景文詩後<lb/>
劉景文樞宻副使盛文肅公之壻於先妣安康<lb/>
郡君尚爲文人行然景文不以尊屬臨我以翰<lb/>
<pb n="KR4d0182_SBCK_026-9b"/>
墨文章見謂親友余甞評景文胷中有萬卷書<lb/>
筆下無一㸃俗氣往歳東坡先生守餘杭而景<lb/>
文以文思副使爲東南第三將東坡甞云老來<lb/>
可與晤語者凋落殆盡唯景文可慰目前耳身<lb/>
後圖書漂散余亦須髪盡白今對此詩令人氣塞<lb/>
　　　　　書歐陽子傳後<lb/>
髙安劉羲仲壯輿序列歐陽文忠公之文章論<lb/>
次荀卿楊子雲之後又考其行事爲歐陽子列<lb/>
傳余三讀其書而告之曰昔壯輿之先君子道<lb/>
<pb n="KR4d0182_SBCK_026-10a"/>
原明習史事撰十國紀年自成一家今壯輿富<lb/>
於春秋筆端已有史氏風氣它日當以不朽之<lb/>
事相傳也昔司馬談之子遷劉向之子歆班彪<lb/>
之子固王銓之子隱姚察之子簡李大師之子<lb/>
延壽劉知幾之子餗皆以繼丗功在汗簡而舊<lb/>
史筆法之美劉氏再顯今使壯輿能盡心於春<lb/>
秋之舊章以考百丗之典籍斧藻先君子之凡<lb/>
例著是去非則十國之事雖淺筆法所寄自當<lb/>
與日月爭光壯輿尚勉之之楚而南轅道雖悠<lb/>
<pb n="KR4d0182_SBCK_026-10b"/>
逺要必至焉<lb/>
　　　　　書所作官題詩後<lb/>
元祐三年閏月十七日少章携此澄心堂紙問<lb/>
余疾於城西余方病瘍意慮無聊爲寫比來戲<lb/>
效諸生作數詩余爲兒時見進士劉韶用烏田<lb/>
紙寫賦甞竊笑以爲用隋侯之珠彈雀使韶今<lb/>
在豈免一笑耶<lb/>
　　　　　跋招清公詩<lb/>
草堂鄭交處士隱處也小塘芙蕖盛開使雞伏<lb/>
<pb n="KR4d0182_SBCK_026-11a"/>
鴛鴦卵與人馴狎不驚畏老禪延恩長老法安<lb/>
師懐道遯丗雖與慧林夲法雲秀同師頗以討<lb/>
飯養千百閑漢爲笑也清公少時蓋依之數年<lb/>
甞敎誨道俗云萬事隨縁是安樂法清公云如<lb/>
安禪師心無簡擇可愛可欽舟中晴暖閑弄筆<lb/>
墨爲太和釋智興書<lb/>
　　　　　題古樂府後<lb/>
古樂府有巴東三峽巫峽長猿鳴三聲淚霑裳<lb/>
但以抑怨之音和爲數疊惜其聲今不傳余自<lb/>
<pb n="KR4d0182_SBCK_026-11b"/>
荆州上峽入黔中備甞山川險阻因作前二疊<lb/>
傳與巴娘令以竹枝歌之前一疊可和云鬼門<lb/>
關外莫言逺五十三驛是皇州後一疊可和云<lb/>
鬼門關外莫惆悵四海一家皆弟兄或各用四<lb/>
句入陽關小秦王亦可歌也<lb/>
　　　　　題意可詩後<lb/>
寧律不諧而不使句弱用字不工不使語俗此<lb/>
庾開府之所長也然有意於爲詩也至於淵明<lb/>
則所謂不煩繩削而自合者雖然巧於斧斤者<lb/>
<pb n="KR4d0182_SBCK_026-12a"/>
多疑其拙窘於檢括者輒病其放孔子曰寗武<lb/>
子其智可及也其愚不可及也淵明之拙與放<lb/>
豈可爲不知者道哉道人曰如我按指海印發<lb/>
光汝暫舉心塵勞先起說者曰若以法眼觀無<lb/>
俗不眞若以丗眼觀無眞不俗淵明之詩要當<lb/>
與一丘一壑者共之耳<lb/>
　　　　　書林和靜詩<lb/>
歐陽文忠公極賞林和靜踈影横斜水清淺暗<lb/>
香浮動月黃昏之句而不知和靜别有詠梅一<lb/>
<pb n="KR4d0182_SBCK_026-12b"/>
聮云雪後園林纔半樹水邊籬落忽橫枝似勝<lb/>
前句不知文忠公何縁弃此而賞彼文章大槩<lb/>
亦如女色好惡止繫於人<lb/>
　　　　　書王知載朐山雜詠後<lb/>
詩者人之情性也非强諫爭於廷怨忿詬於道<lb/>
怒鄰罵坐之爲也其人忠信篤敬抱道而居與<lb/>
時乖逢遇物悲喜同牀而不察竝丗而不聞情<lb/>
之所不能堪因發於呻吟調笑之聲胷次釋然<lb/>
而聞者亦有所勸勉比律吕而可歌列干羽而<lb/>
<pb n="KR4d0182_SBCK_026-13a"/>
可舞是詩之美也其發爲訕謗侵陵引頸以承<lb/>
戈披襟而受矢以快一朝之忿者人皆以爲詩<lb/>
之禍是失詩之旨非詩之過也故丗相後或千<lb/>
歳地相去或萬里誦其詩而想見其人所居所<lb/>
養如旦莫與之期鄰里與之游也營丘王知載<lb/>
仕官在予前予在江湖浮沈而知載已没於河<lb/>
外不及相識也而得其人於其詩仕不遇而不<lb/>
怒人不知而獨樂博物多聞之君子有文正公<lb/>
家風者邪惜乎不幸短命不得發於事業使予<lb/>
<pb n="KR4d0182_SBCK_026-13b"/>
言信於流俗也雖然不期於流俗此所以爲君<lb/>
子者耶元符元年八月乙巳戎州寓舎退聽堂<lb/>
書江西黃庭堅責授涪州别駕戎州安置年五<lb/>
十四<lb/>
　　　　　題所書詩卷後與徐師川<lb/>
徐師川往時寄紙數軸求予書公私多故未能<lb/>
作報前日洪龜父携師川上藍莊詩來詞氣甚<lb/>
壯筆力絕不類年少書生意其行已讀書皆當<lb/>
老成解事熟讀數過爲之喜而不寐小舟遨兀<lb/>
<pb n="KR4d0182_SBCK_026-14a"/>
又箱篋中尋紙不得輒書龜父此紙奉師川老<lb/>
舅年衰才劣不足學師川有意日新之功當於<lb/>
古人中求之耳<lb/>
　　　　　書邢居實南征賦後<lb/>
陽夏謝師復景回年未二十文章絕不類少年<lb/>
書生語余甞序其遺藁云方行萬里出門而車<lb/>
軸折可爲霣涕今觀邢惇夫詩賦筆墨山立自<lb/>
爲一家甚似吾師復也日者閱國馬問諸圉人<lb/>
曰千里駒往往不及奉輿斃於皁櫪駑蹇十百<lb/>
<pb n="KR4d0182_SBCK_026-14b"/>
爲群未甞求國醫也聞之喟然曰吾惇夫亦足<lb/>
以不朽矣<lb/>
　　　　　書邢居實文卷<lb/>
余觀學記論君子之學有夲末等衰人雖不能<lb/>
自期壽百歳然必不躐等如水行川盈科而後<lb/>
進耳小學之事雖若糜費日月要須躬行必曉<lb/>
所以致大學之精微耳吾惇夫才性髙妙超出<lb/>
後生千百輩然好大略小初日便爲塗逺之計<lb/>
則似可恨後生可畏當欣慕其才而鑒其失也<lb/>
<pb n="KR4d0182_SBCK_026-15a"/>
　　　　　跋所寫荅小邢止字韻詩并和晁<lb/>
　　　　　張八詩與徐師川<lb/>
邢居實字惇夫才器甚過人未甞友不如已者<lb/>
治經行己未甞一日不用其心使之成就可畏<lb/>
也因隨州寄詩來詩律極進故和荅之如此後<lb/>
八詩頗得意者故漫録往或詣潘洪諸友讀之<lb/>
往時曽寫二十許篇與魏道輔和荅詩贈德延<lb/>
不審甞見之否或不曽見續當録云<lb/>
　　　　　跋王㥀中胡笳集句<lb/>
<pb n="KR4d0182_SBCK_026-15b"/>
湓城王寅㥀中擬半山老人集句胡笳十八拍<lb/>
其㑹合宛轉道文姬中心事甚妙㥀中文士孝<lb/>
友清修年三十八未甞知女色葷羶不入口一<lb/>
粥一飯三十年奉身如山中頭陀初無玷缺山<lb/>
中人初不接丗事故其行易持觀㥀中詩語所<lb/>
道閨闥中意不應是鐵人石心然能自護持如<lb/>
此所以爲難<lb/>
　　　　　跋歐陽元老詩<lb/>
此詩入陶淵明格律頗雍容使髙子勉追之或<lb/>
<pb n="KR4d0182_SBCK_026-16a"/>
未能然子勉作唐律五言數十韻用事穩貼置<lb/>
字有力元老亦未能也<lb/>
　　　　　跋髙子勉詩<lb/>
髙子勉作詩以杜子美爲標準用一事如軍中<lb/>
之令置一字如關門之鍵而充之以博學行之<lb/>
以温恭天下士也<lb/>
　　　　　題王觀復所作文後<lb/>
王觀復作書語似沈存中它日或當類其文然<lb/>
存中博極群書至於左氏春秋傳班固漢書取<lb/>
<pb n="KR4d0182_SBCK_026-16b"/>
之左右逢其原眞篤學之士也觀復下筆不凡<lb/>
但恐讀書少耳如梓州生陳子昻之文章趙蕤<lb/>
之術智皆所謂人傑地靈也何必城南有錦屏<lb/>
山哉余意錦屏山但能生富貴人耳<lb/>
　　　　　跋胡少汲與劉邦直詩<lb/>
夢魂南北昧平生邂逅相逢意已傾楚國山川<lb/>
千疊逺隋堤煙雨一帆輕我無健筆翻三峽君<lb/>
有長才肅五兵同是行人更分首不堪風樹作<lb/>
離聲<hi>十月丁丑年</hi>
<pb n="KR4d0182_SBCK_026-17a"/>
　胡少汲後生中豪士也讀書作文殊不塵埃<lb/>
　使之不倦雖競爽者未易追也同是行人更<lb/>
　分首佳句也邂逅相逢意巳傾已道了劉三<lb/>
　十一矣<lb/>
　　　　　書洞山价禪師新豐吟後<lb/>
余舊不喜曹洞言句常懐涇渭不同流之意今<lb/>
日偶味此文皆吾家日用事乃知此老人作百<lb/>
衲被歳乆天寒方知用處浮山注解雖爲報大<lb/>
陽十載之恩又似孤負新豐老人耳文㑹上座<lb/>
<pb n="KR4d0182_SBCK_026-17b"/>
乞書此篇欲刻諸石與同味者傳之因書老夫<lb/>
於此興復不淺<lb/>
　　　　　跋王介甫帖<lb/>
余甞評東坡文字言語歷劫賛揚有不能盡所<lb/>
謂竭丗樞機似一滴投于巨壑者也而此帖論<lb/>
劉敞侍讀晩年文字非東坡所及蝍蛆甘帶鴟<lb/>
鴉嗜䑕端不虚語<lb/>
　　　　　書王荆公贈俞秀老詩後<lb/>
秀老蓋金華俞紫芝道意淳熟然建隆昭慶道<lb/>
<pb n="KR4d0182_SBCK_026-18a"/>
人謂秀老百事過人病在好說俗禪秀老以爲<lb/>
知言也秀老作唱道歌十篇欲把手牽一切人<lb/>
同入涅槃場雖未見策名釋迦之室然林下水<lb/>
邉幽人衲子往往歌之以遣意於萬物之表厭<lb/>
而飫之使自趨之功亦過半矣來者未知秀老<lb/>
觀荆公所贈六詩可知其人品髙下也初僧仁<lb/>
擇刻六詩於揚州禪智寺眞覺堂而秀老弟紫<lb/>
琳清老又欲刻之東陽涵碧亭嘉其伯仲清尚<lb/>
故書<lb/>
<pb n="KR4d0182_SBCK_026-18b"/>
　　　　　書玄眞子漁父贈俞秀老<lb/>
金華俞秀老物外人也甞作唱道歌十章極言<lb/>
萬事如浮雲丗間膏火煎熬可厭語意髙勝荆<lb/>
公樂之毎使人歌秀老又有與荆公往反游戲<lb/>
歌曲皆可傳長干白下舟人蘆子或能記憶也<lb/>
此漁父計秀老必喜之輒因清老逺寄幸可同作<lb/>
　　　　　跋贈俞清老詩<lb/>
俞清老舊與庭堅同學才性警敏無所不能喜<lb/>
事而多聞白頭不倦談諧戲弄則似優孟東方<lb/>
<pb n="KR4d0182_SBCK_026-19a"/>
朔之爲人然資亦卞急少不當其意使酒呵罵<lb/>
又似灌夫盖寛饒以是忿愠欲祝髪著浮圖人<lb/>
衣曰免與俗子浮沉予曰公能少自寛俗子安<lb/>
能爲輕重去而與祝髮者游其中雖有道人亦<lb/>
如沅江九肋鼈爾與俗子爲伍方自此始清老<lb/>
蓋疑之至今云<lb/>
　　　　　跋俞秀老清老詩頌<lb/>
秀老清老皆江湖扁舟不能受流俗人拘忌束<lb/>
縛者也往者金陵見與荆公往來詩頌言皆入<lb/>
<pb n="KR4d0182_SBCK_026-19b"/>
微道人喜傳之清老往與余共學於漣水其傲<lb/>
睨萬物滑稽以玩丗白首不衰荆公之門蓋晚<lb/>
多佳士云<lb/>
　　　　　跋二蘇送梁子熈聮句<lb/>
大榮大辱能生死人<hi>叔才</hi>二物不竝以撓厥眞<hi>子美</hi>
之子病悶腸如車輪<hi>叔才</hi>勞憂到母餓寒著身<hi>子美</hi>
丗俗鹵莾輒置莫親<hi>叔才</hi>文殺光艷伏不得伸<hi>子美</hi>
悽吟哀號酸入四鄰<hi>叔才</hi>夜計破午若燕作秦<hi>子美</hi>
腹憤軋軋胷竒陳陳<hi>叔才</hi>淮國晚嶺呉渠春津<hi>子美</hi>
<pb n="KR4d0182_SBCK_026-20a"/>
去謝夙藴歸逢故辛<hi>子美</hi>雌火相丑刮鑿遯屯<hi>叔才</hi>
駕風鞭霆以脫凡鱗<hi>子美</hi>
　景祐元年仲春子美於蜀綾紙上楷寫字極<lb/>
　端勁可愛叔才蓋才翁舊字此篇不見於家<lb/>
　集略計雄文妙墨流落人間者必千數百紙<lb/>
　二蘇文章豪健痛快如此潘陸不足吞也<lb/>
　　　　　書秦觀詩卷後<lb/>
少章别來踰年文字亹亹日新不惟助秦氏父<lb/>
兄驩喜予與晁張諸友亦喜交游間當復得一<lb/>
<pb n="KR4d0182_SBCK_026-20b"/>
國士然力行所聞是此物之根本冀少章深根<lb/>
固蔕令此枝葉暢茂也<lb/>
　　　　　書陳亞之詩後<lb/>
岷山之發江僅若甕口淮出桐柏力能泛觴卒<lb/>
之成川注海以其所從來逺也學問文章震耀<lb/>
一丗考其祖曽發源必有自陳氏昆仲多賢是<lb/>
中將有名丗者觀吏部公之詩可謂源清矣<lb/>
　　　　　書鮮洪範長江詩後<lb/>
余昔聞蜀人有魯三江者號稱能詩士大夫多<lb/>
<pb n="KR4d0182_SBCK_026-21a"/>
宗之今觀閬州鮮長江詩不甚愧之也雖切磋<lb/>
琢磨之功少而渾厚之氣幾度其前矣昔方士<lb/>
袁天綱見閬州錦屏山題其石曰此山磨滅英<lb/>
靈乃絶然子在中朝唯聞陳文忠公家丗出才<lb/>
士甞疑山水之秀豈獨鍾於陳氏耶其沈淪草<lb/>
萊困頓州縣抱才器而與糜鹿共盡者可勝道<lb/>
哉今觀鮮長江之才所謂困頓州縣者也使之<lb/>
學不盡其才名不聞於世亦其郷之先逹士大<lb/>
夫之罪也蓋道不明於天下則士不知擇術道<lb/>
<pb n="KR4d0182_SBCK_026-21b"/>
不行於天下則民之毁譽不公豈獨士大夫之<lb/>
罪哉其所從來逺矣鮮氏唯以閬中爲族姓其<lb/>
散漫於兩蜀者皆以閬中爲祖余試問鮮氏所<lb/>
自出皆不能自言或云出於鮮于後去于而爲<lb/>
鮮以余考之非是蜀李壽時司徒鮮明用事專<lb/>
廢立其鮮氏之祖歟<lb/>
　　　　　跋元聖庚清水巖記<lb/>
彼險而我易則傳説熈然於版築之間無驁丗<lb/>
不顧之譏彼易而我險則虞芮二子釋然於岐<lb/>
<pb n="KR4d0182_SBCK_026-22a"/>
山之下得遷善不爭之美由是觀之險易之實<lb/>
在人心不在山川夫竒與常相倚也險與易相<lb/>
乗也古之人正心誠意而游於萬物之表故六<lb/>
經我之陳迹也山林冠冕吾又何擇焉因聖庚<lb/>
論好竒履險故發予之狂言<lb/>
　　　　　題王子飛所編文後<lb/>
建中靖國元年冬觀此書於沙市舟中鄙文不<lb/>
足傳丗旣多傳者因欲取所作詩文爲内篇其<lb/>
不合周孔者爲外篇然未暇也它日合平生雜<lb/>
<pb n="KR4d0182_SBCK_026-22b"/>
草蒐獮去半而别爲二篇乃能終此意云<lb/>
豫章黃先生文集第二十六<lb/>
<pb n="KR4d0182_SBCK_026-23a"/>
</p>
<p>
</p>
  </div>
</body>
</text>
</TEI>
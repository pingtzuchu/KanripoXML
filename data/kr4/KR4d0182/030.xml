<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_030-1a"/>
䂊章黃先生文集第三十<lb/>
　　　　　　　黄庭堅魯直<lb/>
　　　題跋<lb/>
　　　　題傳神<lb/>
　　　　跋范文正公帖<lb/>
　　　　跋范文正公書伯夷頌<lb/>
　　　　跋范文正公詩<lb/>
　　　　跋种大諫墨迹<lb/>
　　　　跋顔魯公壁間題<lb/>
<pb n="KR4d0182_SBCK_030-1b"/>
　　　　跋髙獲敬公傳<lb/>
　　　　跋江記注墨迹<lb/>
　　　　跋歐陽公紅梨花詩<lb/>
　　　　跋朱侍郎奏藁<lb/>
　　　　題知命弟書後<lb/>
　　　　跋所書杜子美小詩後<lb/>
　　　　書天姥吟遺溤才叔<lb/>
　　　　書徐德占題壁後<lb/>
　　　　跋子瞻祭胡屯田文<lb/>
<pb n="KR4d0182_SBCK_030-2a"/>
　　　　跋王荆公禪簡<lb/>
　　　　跋歐陽文忠公廬山髙詩<lb/>
　　　　跋東坡詩<lb/>
　　　　跋歐陽元老王觀復楊明叔簡後<lb/>
　　　　跋黃侍禁墓銘<lb/>
　　　　跋砥柱銘後<lb/>
　　　　跋匹紙<lb/>
　　　　跋僧齊己詩<lb/>
　　　　書贈王長源詩後<lb/>
<pb n="KR4d0182_SBCK_030-2b"/>
　　　　書枯木道人賦後<lb/>
　　　　跋周元翁龍眠居士大悲賛<lb/>
　　　　書無名師息心銘後<lb/>
　　　　寫蔡明逺帖與李珍跋尾<lb/>
　　　　跋元祐間與三妗太君帖<lb/>
　　　　題舅氏李公擇墓柱<lb/>
　　　　書舊詩與洪龜父跋其後<lb/>
　　　　書梵志翻著韤詩<lb/>
　　　　題刀鑷民傳後<lb/>
<pb n="KR4d0182_SBCK_030-3a"/>
　　　　書贈晃師<lb/>
　　　　　題傳神<lb/>
道是魯直也得道不是魯直也得道似魯直也<lb/>
得道不似魯直也得世間八萬四千究竟誰分<lb/>
皁白<lb/>
　　　　　跋范文正公帖<lb/>
范文正公書落筆痛快沈著極近晉宋人書往<lb/>
時蘇才翁筆法妙天下不肯一世人惟稱文正<lb/>
公書與樂毅論同法余少時得此評初不謂然<lb/>
<pb n="KR4d0182_SBCK_030-3b"/>
以謂才翁傲睨萬物衆人皆側目無王法必見<lb/>
殺也而文正待之甚厚愛其才而忘其短也故<lb/>
才翁評書少曲董狐之筆耳老年觀此書乃知<lb/>
用筆實處是其最工大槩文正妙於世故想其<lb/>
鈎指回腕皆優入古人法度中今士大夫喜書<lb/>
當不但學其筆法觀其所以教戒故舊親戚皆<lb/>
天下長者之言也深愛其書則深味其義推而<lb/>
涉世不爲吉人志士吾不信也<lb/>
　　　　　跋范文正公書伯夷頌<lb/>
<pb n="KR4d0182_SBCK_030-4a"/>
范文正公書伯夷頌極得前人筆意蓋正書<lb/>
易爲俗而小楷難於清勁有精神如斯人不<lb/>
必以書立名於來世也然翰墨乃工如此<lb/>
蓋喜多能雖大賢不免焉<lb/>
　　　　跋范文正公詩<lb/>
范文正公在當時諸公間第一品人也故余每<lb/>
於人家見尺牘寸紙未嘗不愛賞彌日想見其<lb/>
人所謂先天下之憂而憂後天下之樂而樂此<lb/>
文正公飲食起居之間先行之而後載於言者也<lb/>
<pb n="KR4d0182_SBCK_030-4b"/>
　　　　　跋种大諫墨迹<lb/>
神明逸天下髙士郭有道之流軰也使其翰墨<lb/>
無以過人得其遺迹猶可想其風度况筆精墨<lb/>
玅耶<lb/>
　　　　　跋顔魯公壁間題<lb/>
余觀顔尚書死李希烈時壁間所題字法然流<lb/>
涕魯公文昭武烈與日月争光可也正色奉身<lb/>
出入四十年蹈九死而不悔禄山縱火獵九州<lb/>
文武成禽魯公以平原當天下之半朝廷勢重<lb/>
<pb n="KR4d0182_SBCK_030-5a"/>
頼以復立書生眞能立事忠孝滿四海不輕用<lb/>
人國史載之行事如此足以間執讒慝之口矣<lb/>
汝蔡之間所謂建諸天地而不悖質諸鬼神而<lb/>
無疑使萬世臣子有所勸勉觀其言豈全驅保<lb/>
妻子者哉廉頗藺相如死向千載凛凛常有生<lb/>
氣曹蜍李志雖無恙奄奄如九泉下人我思魯<lb/>
公英氣如對生面豈直要與曹李爭長邪<lb/>
　　　　　跋髙獲敬公傳<lb/>
余甞恠蔚宗不以髙敬公入獨行傳而載之方<lb/>
<pb n="KR4d0182_SBCK_030-5b"/>
術蓋敬公使鮑汝南北出至三十里亭而致雨<lb/>
其言不類儒者爾雖然董生以術厭勝水旱班<lb/>
孟堅不列於眭京之間善論人也如敬公操行<lb/>
知識豈可以方術域之耶<lb/>
　　　　　跋江記注墨迹<lb/>
往時見歐陽永叔梅聖俞石曼卿蘇子美詩喜<lb/>
稱道江鄰㡬常想見其人後二十餘年乃得與<lb/>
起居君之孫端禮季共游季共甚藝而强於學<lb/>
蓋前人之風聲氣習猶在也今又得起居遺墨<lb/>
<pb n="KR4d0182_SBCK_030-6a"/>
觀之忠厚之氣藹然江氏當寳傳之<lb/>
　　　　　跋歐陽公紅梨花詩<lb/>
觀歐陽文忠公在館閣時與髙司諫書語氣可<lb/>
以折衝萬里謫居夷陵詩語豪壯不挫理應如<lb/>
是文人或少拙而晚工至文忠少時下筆便有<lb/>
絶塵之句此釋氏所謂朝生王子一日出生一<lb/>
日貴者耶余雅聞文忠謫夷陵得通判西京留<lb/>
守事朱叔庠作太守遂無逐臣之色然竊恠文<lb/>
忠與尹師魯書云到官作庭趨始覺身是縣令<lb/>
<pb n="KR4d0182_SBCK_030-6b"/>
心甞怏怏此處及來荆州見朱公之孫乃知朱<lb/>
公已解印去至京師復來守峽州及見文忠與<lb/>
朱公别紙云近日還止縣舍方審復臨舊治爲<lb/>
乍到凡事未定不果逺出界首迎候乃渙然不<lb/>
疑亦知朱公於舊僚之意甚篤也<lb/>
　　　　　跋朱侍郎奏藁<lb/>
朱公前朝老成引年謝事隠約丘園猶不忘天<lb/>
下之故曹公云老大勤學唯吾與盛孝章爾老<lb/>
不倦學誠難得人余觀近世侵尋於富貴者往<lb/>
<pb n="KR4d0182_SBCK_030-7a"/>
往埋沒於酒桮歌舞之中不省家事況憂國乎<lb/>
<hi>作袁伯業盛孝章當</hi>
　　　　　題知命弟書後<lb/>
知命弟江西豪士也意氣合其臭味極力推挽<lb/>
之不遺力有味其言之也至不合其意雖衣冠<lb/>
貴人唾辱之如矢溺亦自以廢疾如支離䟽攘<lb/>
臂於稠人廣衆中物亦不能害之作小詩樂府<lb/>
清麗可愛讀書不多亦㑹古人意年不能五十<lb/>
遂以蓋棺每見其遺墨令人霣涕<lb/>
<pb n="KR4d0182_SBCK_030-7b"/>
　　　　　題所書杜子美小詩後<lb/>
荆州孫惇夫以幕客攝領涪州郡中肅然徐察<lb/>
之事事修舉它日正官未必能爾也爲留兩日<lb/>
恨識之晚以卷軸求書一旦爲書三軸此壹卷<lb/>
起士腦灘下至酆都而畢余舊作薦士詩云挽<lb/>
士不能寸推去輒數尺才難不其然有亦未易<lb/>
識亦并寄於此<lb/>
　　　　　書天姥吟遺馮才叔<lb/>
河南馮才叔雖與無一日之雅而往作象郡太<lb/>
<pb n="KR4d0182_SBCK_030-8a"/>
守而予之同祖蕭氏妹爲其夫棄之象而薄游<lb/>
湖湘江淮逾年不歸并蕭之所生母餓於象女<lb/>
弟刺繡履抺以養其姑乆之兄弟奔竄不能來<lb/>
顧省之崇寧之元乃自象州取而歸云非得馮<lb/>
太守則爲嶺表之餒魂矣故予雖未識才叔已<lb/>
心許之爲急難之友矣才叔以此紙來乞書因<lb/>
爲書太白天姥吟豪壯之語遺之<lb/>
　　　　　書徐徳占題壁後<lb/>
豫章有二豪傑雷霆一世世父長善外兄徐徳<lb/>
<pb n="KR4d0182_SBCK_030-8b"/>
占相望五十餘年舅甥略相似長善以文章徳<lb/>
占以手略出於深山窮谷而揭日月於萬夫之<lb/>
上長善年三十二徳占年四十大命霣傾使人<lb/>
短氣予過宿章明揚追逺堂下觀德占字雖一<lb/>
時戲笑語猶仿佛見其忠厚之氣<lb/>
　　　　　跋子瞻祭胡屯田文<lb/>
庭堅晚進不及識執中公而東坡之文叙述自<lb/>
少迄老言其事師取友殊不草草藏器待知終<lb/>
不見用可信其爲士君子也元祐中余歸妺於<lb/>
<pb n="KR4d0182_SBCK_030-9a"/>
河南張塤叔和執中公蓋塤之外祖也故遂識<lb/>
執中公之子峽州太守公達公達治郡政雖嚴<lb/>
而不苛事雖整而常暇其論熈寧元祐以來改<lb/>
易更革天下之大故利病得失去彼取此所以<lb/>
云爲者使人聴之賔主不倦而忘歸也以是知<lb/>
東坡之所云孺子肖君世有令聞非虚語也其<lb/>
曰百鍊之剛日膾千牛惜乎匣餘刃而不試也<lb/>
天下甞患才難有之又未必用可勝歎哉<lb/>
　　　　　跋王荆公禪簡<lb/>
<pb n="KR4d0182_SBCK_030-9b"/>
荆公學佛所謂吾以爲龍又無角吾以爲蛇又<lb/>
有足者也然余甞熟觀其風度眞視富貴如浮<lb/>
雲不溺於財利酒色一世之偉人也莫年小詩<lb/>
雅麗精絶脱去流俗不可以常理待之也<lb/>
　　　　　跋歐陽文忠公廬山髙詩<lb/>
劉公中剛而外和忍窮如鐡石其所不顧萬夫<lb/>
不能回其首也家居四十年不談時事賔客造<lb/>
門必置酒終日其言亹亹似教似諫依於莊周<lb/>
净名之間年八十而耳目聦明行不扶持蓋不<lb/>
<pb n="KR4d0182_SBCK_030-10a"/>
得於彼而得於此也若廬山之美既備於歐陽<lb/>
文忠公之詩中朝士大夫讀之慨然欲税塵駕<lb/>
少揖其清曠而無由而公獨安樂四十年起居<lb/>
飲食於廬山之下没而名配此山以不磨滅録<lb/>
碌而得志願者視公何如哉<lb/>
　　　　　跋東坡詩<lb/>
東坡在潁州時因歐陽叔弼讀元載傳歎淵明<lb/>
之智遂作此詩淵明隠約栗里柴桑之間或飯<lb/>
不足也顔延年送錢二十萬即日盡送酒家與<lb/>
<pb n="KR4d0182_SBCK_030-10b"/>
蓄積不知紀極至藏胡椒八百斛者相去逺近<lb/>
豈直睢陽蘇合彈與蜣蜋糞丸比哉建中靖國<lb/>
元年六月庚戌伏追涼於䕶國院與余洪範同<lb/>
來修公出此卷戲題<lb/>
　　　　　跋歐陽元老王觀復楊明叔簡後<lb/>
歐陽元老好學㡬於智篤行㡬於仁居其鄉使<lb/>
人逺罪與之處使人寡過<hi>獻</hi>
王觀復窮而不違仁達而不病義讀書學文必<lb/>
以古人爲師造次顛沛必求知義者爲友<hi>蕃</hi>
<pb n="KR4d0182_SBCK_030-11a"/>
楊明叔不病陋巷而樂其義不卑小官而盡其<lb/>
心强學不已未易量也<hi>皓</hi>
　　　　　跋黄侍禁墓銘<lb/>
伯祖侍禁以先侍御贈尚書職方員外郎本以<lb/>
儒學自將而直天禧之詔下科進士皆補三班<lb/>
借職蓋與石曼卿同升也雖仕宦不達其在施<lb/>
州能使徼外蠻畏威改過可知其不録録矣至<lb/>
於與伯父晦甫論遷畨禺城非是而名震子京<lb/>
師諸公翕然稱之朝廷亦向用公也使少得耆<lb/>
<pb n="KR4d0182_SBCK_030-11b"/>
老至今在朝平生經術亦得少見於此宗族且<lb/>
託庇焉萬里之塗車軸折於中道未甞不痛惜也<lb/>
　　　　　跋砥柱銘後<lb/>
余觀砥柱之屹中流閲頽波之東注有似乎君<lb/>
子士大夫立於世道之風波可以託六尺之孤<lb/>
寄百里之命不以千乗之利奪其大節則可以<lb/>
不爲此石羞矣營丘王蕃觀復居今而好古抱<lb/>
質而學文可望以立不易方人不知而不愠者<lb/>
也故書砥柱銘遺之<lb/>
<pb n="KR4d0182_SBCK_030-12a"/>
　　　　　跋匹紙<lb/>
建中靖國元年十月戊子荆州之沙市舟中乆<lb/>
雨初霽開北軒以受凉王子飛兄弟來過適有<lb/>
田氏嘉醖問子飛子均皆不能酒而子予自賛<lb/>
曰能因濯余古銅瓢滿酌飲之曰飲此則爲子<lb/>
書匹紙子予請盡之既而一舉覆瓢示余因爲<lb/>
落筆不倦是日子予雖醉而狂語皆無流俗之<lb/>
談亦可以觀其不凡也<lb/>
　　　　　跋僧齊已詩<lb/>
<pb n="KR4d0182_SBCK_030-12b"/>
齊已胡氏子本益陽人髙氏據有荆州延已居<lb/>
龍興寺給月俸遂作渚宫莫問十五篇以自見<lb/>
蓋巳初捨俗入大溈山參禪猛利持律清苦晚<lb/>
嵗牽情於詩遂作荆州僧正以老故有未謝侯<lb/>
門去之句爾十二郎見過定是髙家郎君此絶<lb/>
句髙勝翰墨亦可愛<lb/>
　　　　　書贈王長源詩後<lb/>
王長源安貧好義簞食瓢飲妻奴不免飢寒而<lb/>
未甞作可憐之色向人夫人能自重其在官必<lb/>
<pb n="KR4d0182_SBCK_030-13a"/>
能愛民惜當路未能拭目也相見於京師忽忽<lb/>
不得盡平生朋友之意長源告行㑹小人年來<lb/>
苦頭眩不能苦思因而廢詩輒以舊詩十許爲<lb/>
贈長源若行登山臨水亦可以代勞歌耳<lb/>
　　　　　書枯木道人賦後<lb/>
南充李長倩骨清而氣秀是臺閣中人也於世<lb/>
俗事窺其藩而不入據其鼎而不甞也其於儒<lb/>
學必將升其堂而嚌其胾者也長倩之參軍事<lb/>
於黔中也㑹余以罪竄逐在此其相見如兄弟<lb/>
<pb n="KR4d0182_SBCK_030-13b"/>
親戚之謦欬其側者也然公庭以簿書期㑹爲<lb/>
見功林下以草木蒙密爲得計其勢常離而不<lb/>
合相從之日少其間相從而相語又希矣於其<lb/>
解官而西也慨然佘病不能作詩巳十年矣故<lb/>
書余與子瞻曩所作賦以贈别<lb/>
　　　　　跋周元翁龍眠居士大悲賛<lb/>
吾友周夀元翁純孝動金石清節不朽雖與日<lb/>
月爭光可也其言語文章發明妙慧非爲作使<lb/>
之合蓋其中心純粹而生光耳少時在廬陵與<lb/>
<pb n="KR4d0182_SBCK_030-14a"/>
之同僚此時元翁尤少年已能重厚抑畏無兒<lb/>
子氣遂濟登兹茂叔有子蓋豫章生七年便知<lb/>
其有棟梁用耳<lb/>
　　　　　書無名師息心銘後<lb/>
梁左補闕宗殆以文學行義知名梁之亡也殆<lb/>
棄其官族出家號無名後周欲奪其志命大臣<lb/>
以美官誘之無名自陳宗國顚覆反俗有七不<lb/>
可誓言哀切遂不奪之又賦五苦詩詞意髙潔<lb/>
時多傳冩觀息心銘似其晚年所作亦似悔其<lb/>
<pb n="KR4d0182_SBCK_030-14b"/>
少日刻意於文章耶因僧知海請書此篇以刻<lb/>
石爲叢林雜學者之戒故爲書之<lb/>
　　　　　冩蔡明逺帖與李珍跋尾<lb/>
戎州舊吏李珍小心而辦事家有水竹亭館亦<lb/>
能婆娑風月不甚出圭角於羣吏間余之竄戎<lb/>
州使君彭道微故人也又與之有連每遣珍來<lb/>
調䕶余逆旅之事無不可人意及余蒙恩東歸<lb/>
珍亦用年績當赴吏部復調䕶余行橐下荆州<lb/>
不漏毛甲余以疾留荆渚珍告余而西珍之勤<lb/>
<pb n="KR4d0182_SBCK_030-15a"/>
恪似不愧蔡明逺也故戲書魯公明逺帖與之<lb/>
　　　　　跋元祐間與三妗太君帖<hi>之妻李布公達</hi>
庭堅㓜少從學外家張夫人飲食教誨之有母<lb/>
之道焉食貧隨官南北盛徳未報徃得罪棄於<lb/>
黔州而夫人捐館舍不得盡哀於銘旐之前未<lb/>
甞不隕涕也何人表之妻出舊書讀之愴然崇<lb/>
寧元年九月甲申繫舟繁口庭堅題<lb/>
　　　　　題舅氏李公擇墓柱<lb/>
元祐六年十二月壬申甥黄大臨來祭墓下厥<lb/>
<pb n="KR4d0182_SBCK_030-15b"/>
甲戌庭堅叔達乃克來哭嗚呼清明豈弟友安鄉<lb/>
黨正色立朝謂篤不忘而陸沉如此嗚呼誰其似之<lb/>
　　　　　書舊詩與洪龜父跋其後<lb/>
龜父筆力可扛鼎它日不無文章垂世要須盡<lb/>
心於克已不見人物臧否全用其輝光以照本<lb/>
心力學有暇更精讀千卷書乃可畢兹能事<lb/>
　　　　　書梵志翻著韤詩<lb/>
梵志翻著韤人皆道是錯乍可刺你眼不可隠<lb/>
我脚一切衆生顚倒類皆如此乃知梵志是大<lb/>
<pb n="KR4d0182_SBCK_030-16a"/>
修行人也昔茅容季偉田家子爾殺雞飯其母<lb/>
而以草具飯郭林宗林宗起拜之因勸使就學<lb/>
遂爲四海名士此翻著韤法也今人以珍饌奉<lb/>
客以草具奉其親渉世之事合義則與已不合<lb/>
義則稱親萬世同流皆季偉之罪人也<lb/>
　　　　　題刀鑷民傳後<lb/>
陳留江端禮季共曰陳留市上有刀鑷工年四<lb/>
十餘無室家子姓惟一女年七八嵗矣日以刀<lb/>
鑷所得錢與女子醉飽醉則簮花吹長笛肩女而<lb/>
<pb n="KR4d0182_SBCK_030-16b"/>
歸無一朝之憂而有終身之樂疑以爲有道者也<lb/>
　　　　　書贈晃師<lb/>
老晃相識三十年竊意巳落鑊湯中輸它牛頭<lb/>
阿旁余南遷道出葉縣繫馬廣教寺中見晃如<lb/>
平生問渠何術自濟乃能如此晃笑曰吾飲酒<lb/>
時十方世界皆同一味吾㗖衆生時皆令入無<lb/>
餘涅槃而滅度之閻老子不管你口辯<lb/>
豫章黄先生文集第三十<lb/>
<pb n="KR4d0182_SBCK_030-17a"/>
</p>
<p>
</p>
  </div>
</body>
</text>
</TEI>
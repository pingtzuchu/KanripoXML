<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_010-1a"/>
豫章黄先生文集第十<lb/>
　　　　　　　黄庭堅魯直<lb/>
　　　律詩七十八首<lb/>
　　　　和荅元眀黔南贈别<lb/>
　　　　贈黔南賈使君<lb/>
　　　　萬州太守髙仲夲宿約遊岑公洞而<lb/>
　　　　　夜雨連眀戲作二首<lb/>
　　　　萬州之下巖唐末有劉道者定州無<lb/>
　　　　　極人聞道於雲居膺禪師爲開巖<lb/>
<pb n="KR4d0182_SBCK_010-1b"/>
　　　　　第一祖法號道微自鑿石龕曰死<lb/>
　　　　　便藏龕中不用日時門人奉其命<lb/>
　　　　　二百年來遊者題詩不可勝讀莫<lb/>
　　　　　能起此開巖者故予作二篇表見<lb/>
　　　　　之其一用楊子安韻其一用王定<lb/>
　　　　　國韻<lb/>
　　　　又戲題下嵓<lb/>
　　　　外姪李光祖往見尚垂髫今觀寄嗣<lb/>
　　　　　直小詩已可愛因次韻書其後<hi>命知</hi>
<pb n="KR4d0182_SBCK_010-2a"/>
　　　　戲題巫山縣用杜子美韻<lb/>
　　　　戲荅劉文學<hi>命知</hi>
　　　　馬上口號呈建始李令<hi>命知</hi>
　　　　次韻荅清江主簿趙彦成<hi>命知</hi>
　　　　將次施州先寄張十九使君二首<hi>命知</hi>
　　　　和仲謀送别二首<hi>命知</hi>
　　　　題蘇若蘭回文錦詩圖<lb/>
　　　　宋楙宗寄䕫州五十詩三首<hi>命知</hi>
　　　　次韻楙宗送别二首<hi>命知</hi>
<pb n="KR4d0182_SBCK_010-2b"/>
　　　　次韻王斌老晩游池亭二首<lb/>
　　　　次韻楊君全送酒長句<lb/>
　　　　次韻君全送春花<lb/>
　　　　謝楊景仁承事送惠酒器<lb/>
　　　　戲荅史應之三首<lb/>
　　　　謝應之<lb/>
　　　　應之送春花<lb/>
　　　　荅李仼道謝分豆粥<lb/>
　　　　次韻文少微判官祈雨有感<lb/>
<pb n="KR4d0182_SBCK_010-3a"/>
　　　　次韻少微甘露降太守居桃葉上<lb/>
　　　　次韻奉荅少微紀贈二首<lb/>
　　　　走筆謝王朴居士拄杖<lb/>
　　　　戲荅王居士送文石<lb/>
　　　　次韻馬荆州<lb/>
　　　　次韻荅馬中玉三首<lb/>
　　　　次韻中玉早梅二首<lb/>
　　　　次韻中玉水仙花二首<lb/>
　　　　吴君送水仙花并二大本<lb/>
<pb n="KR4d0182_SBCK_010-3b"/>
　　　　劉邦直送早梅水仙花三首<lb/>
　　　　贈李輔聖<lb/>
　　　　和髙仲本喜相見<lb/>
　　　　戲呈聞喜二兄<lb/>
　　　　次韻聞喜<lb/>
　　　　戲荅王觀復酴醾菊二首<lb/>
　　　　戲荅荆州王充道烹茶四首<lb/>
　　　　次韻荅髙子勉十首<lb/>
　　　　入窮巷謁李材叟翹叟戲贈兼簡田<lb/>
<pb n="KR4d0182_SBCK_010-4a"/>
　　　　　子平三首<lb/>
　　　　呈楊康國<lb/>
　　　　又戲呈康國<lb/>
　　　　和中玉使君晩秋開天寧節道埸<lb/>
　　　　謝益修四弟送石屏<lb/>
　　　　　和荅元明黔南贈别<lb/>
萬里相看忘逆旅三聲清淚落離觴朝雲往日<lb/>
攀天夢夜雨何時對榻涼急雪脊令相並影驚風<lb/>
鴻鴈不成行歸舟天際常回首從此頻書慰斷腸<lb/>
<pb n="KR4d0182_SBCK_010-4b"/>
　　　　　贈黔南賈使君<lb/>
緑髪將軍領百蠻横戈得句一開顔少年圯下<lb/>
傳書客老去崆峒問道山春入鶯花空自笑秋<lb/>
成梨棗爲誰攀何時定作風光主待得征西鼓<lb/>
吹還<lb/>
　　　　　萬州太守髙仲夲宿約遊岑公洞<lb/>
　　　　　而夜雨連明戲作二首<lb/>
肩輿欲到岑公洞正怯衝泥傍險行定是岑公<lb/>
閟清境春江一夜雨連明<lb/>
<pb n="KR4d0182_SBCK_010-5a"/>
蓬䆫髙枕雨如繩恰似糟牀壓酒聲今日岑公<lb/>
不能飲吾儕聞健且頻傾<lb/>
　　　　　萬州之下巖唐末有劉道者定州<lb/>
　　　　　無極人聞道於雲居膺禪師爲開<lb/>
　　　　　巖第一祖法號道微自鑿石龕曰<lb/>
　　　　　死便藏龕中不用日時門人奉其<lb/>
　　　　　命二百年來遊者題詩不可勝讀<lb/>
　　　　　莫能起此開巖者故予作二篇表<lb/>
　　　　　見之其一用楊子安韻其一用王<lb/>
<pb n="KR4d0182_SBCK_010-5b"/>
　　　　　定國韻<hi>在古詩第五卷用楊子安韻一篇</hi>
寺古松楠老嵓虚塔廟開僧縁𧖟麥去官數茘<lb/>
支來石室無心骨金鋪稱意苔若爲劉道者拽<lb/>
得鼻頭迴<lb/>
　　　　　又戲題下巖<lb/>
往往携家來託宿裙襦參錯佛衣巾未嫌滿院<lb/>
油頭臭蹋破苔錢最惱人<lb/>
　　　　　外姪李光祖往見尚垂髫今觀寄<lb/>
　　　　　嗣直小詩已可愛因次韻<hi>知命</hi>
<pb n="KR4d0182_SBCK_010-6a"/>
昔別長安未裹頭如今詩句可消愁外家未覺<lb/>
風流逺佗日相期到益州<hi>於益州帥李公擇終</hi>
　　　　　戲題巫山縣用杜子美韻<lb/>
巴俗深留客吳儂但憶歸直知難共語不是故<lb/>
相違東縣聞銅臭江陵換裌衣丁寧巫峽雨愼<lb/>
莫暗朝暉<lb/>
　　　　　戲荅劉文學<hi>知命</hi>
人鮓甕中危萬死鬼門關外更千岑問君底事<lb/>
向前去要試平生鐵石心<lb/>
<pb n="KR4d0182_SBCK_010-6b"/>
　　　　　馬上口號呈建始李令<hi>知命</hi>
驛亭新似眼般明箐路開如掌㨾平誰與長官<lb/>
歌美政風揺松竹是歡聲<lb/>
　　　　　次韻荅清江主簿趙彦成<hi>知命</hi>
日轉溪山幾百遭厭聞虎嘯與猿號笙歌忽把<lb/>
二天酒風雨猶驚三峽濤已作齊民尋要術安能<lb/>
痛飲讀離騷看君自是青田質清唳當聞徹九皐<lb/>
　　　　　將次施州先寄張十九使君<hi>知命</hi>
書來日日覺情親今信施州是故人許我投名<lb/>
<pb n="KR4d0182_SBCK_010-7a"/>
重入社放狂作惱未應嗔<lb/>
收拾從來古錦囊今知老將敵難當囊中尚有<lb/>
毛錐子花底尊前作戰場<lb/>
一别施州向十霜傳聞佳句望風降空弮不易<lb/>
當堅敵振臂猶思起病瘡<lb/>
　　　　　和仲謀送別二首<hi>知命</hi>
夜郎自古流遷客聖出初投第一人不是施州<lb/>
肯回首五溪三峽更誰親<lb/>
五溪三峽漫經春百病千愁逢故人何處看君<lb/>
<pb n="KR4d0182_SBCK_010-7b"/>
歳寒後欲將兒女更論親<lb/>
　　　　　題蘇若蘭回文錦詩圖<lb/>
千詩織就回文錦如此陽臺莫雨何亦有英靈<lb/>
蘇蕙手只無悔過竇連波<lb/>
　　　　　宋楙宗寄䕫州五十詩三首<hi>知命</hi>
五十清詩是碎金試交擲地有餘音只今臺閣<lb/>
稱多士且傍江山好處吟<lb/>
五十清詩一叚冰持來恰似慰愁生自張壁間<lb/>
行坐看更交兒誦醉時聽<lb/>
<pb n="KR4d0182_SBCK_010-8a"/>
碑同峴首千年石詩到䕫州十絶歌佗日巴人<lb/>
懷叔子相逢解著手摩挲<lb/>
　　　　　次韻楙宗送別二首<hi>知命</hi>
一百八盤天上路去年明日送流人小詩話別<lb/>
堪垂淚却道情親不得親<lb/>
別駕柴門閉一春艱難顛沛不忘君何時幽谷<lb/>
回天日敎保餘生出瘴雲<lb/>
　　　　　次韻王斌老晚游池亭二首<lb/>
路入東園無俗駕忽逢佳士喜同遊綠荷菡萏<lb/>
<pb n="KR4d0182_SBCK_010-8b"/>
稍覺晚黄菊拒霜殊未秋客位正須懸榻下主<lb/>
人自愛小塘幽老夫多病蠻江上頗憶平生馬<lb/>
少游<hi>作客至客位一</hi>
岑寂東園可散愁膠膠擾擾夢神遊萬竿苦竹<lb/>
旌旗卷一部鳴蛙鼓吹秋雨後月前天欲冷身<lb/>
閑心逺地常幽杜門謝客恐生謗且作人間鵬<lb/>
鷃游<lb/>
　　　　　次韻楊君全送酒長句<lb/>
扶衰却老世無方唯有君家酒未甞秋人園林<lb/>
<pb n="KR4d0182_SBCK_010-9a"/>
花老眼茗捜文字響枮腸醡頭夜雨排簷滴盃<lb/>
面春風繞鼻香不待澄清遣分送定知佳客對<lb/>
空觴<lb/>
　　　　　次韻君全送春花<lb/>
化工能斡大鈞迴不得東君花不開誰道纎纎<lb/>
緑䆫手磨刀剪綵喚春來<lb/>
　　　　　謝楊景仁承事送惠酒器<lb/>
楊君喜我梨花盞却念𥘉無注酒魁矲矮金壷<lb/>
肯持送挼莏殘菊更傳杯<lb/>
<pb n="KR4d0182_SBCK_010-9b"/>
　　　　　戲荅史應之三首<lb/>
先生早擅屠龍學袖有新硎不試刀歳晩亦無<lb/>
雞可割庖蛙煎鱔薦松醪<lb/>
老萊有婦懷髙義不厭夫家苜蓿盤收得千金<lb/>
不龜藥短裙漂絖莫江寒<lb/>
甑有輕塵釡有魚漢庭日日召嚴徐不嫌藜藿<lb/>
來同飯更展芭蕉看學書<lb/>
　　　　　謝應之<lb/>
昨夜風雷震海隅天心急擬活焦枯去年席上<lb/>
<pb n="KR4d0182_SBCK_010-10a"/>
蛟龍語未委先生記得無<lb/>
　　　　　應之送春花<lb/>
千林揺落照秋空忽散穠花在眼中蝶繞蜂隨<lb/>
俱入座君家女手化春風<lb/>
　　　　　荅李任道謝分豆粥<lb/>
豆粥能驅晚瘴寒與公同味更同餐安知天上<lb/>
養賢鼎且作山中煮菜看<lb/>
　　　　　次韻文少微判官祈雨有感<lb/>
窮儒憂樂與民同何況朱輪職勸農終日虀鹽<lb/>
<pb n="KR4d0182_SBCK_010-10b"/>
供一飯幾時膚寸冒千峯未湏丘垤占鳴鸛只<lb/>
要雷霆起卧龍從此滂沲徧枯槁愛民天子似<lb/>
仁宗<lb/>
　　　　　次韻少微甘露降太守居桃葉上<lb/>
金莖甘露薦齋房潤及邊城草木香蕡實葉間<lb/>
天與味成蹊枝上月翻光群心愛戴葵傾日萬<lb/>
事驅除葉隕霜玉燭時和君㑹否舊臣重疊起<lb/>
南荒<lb/>
　　　　　次韻奉荅少微紀贈二首<lb/>
<pb n="KR4d0182_SBCK_010-11a"/>
詩來清吹拂衣巾句法詞鋒覺有神今日相看<lb/>
青眼舊它年肯作白頭新文如霧豹容窺管氣<lb/>
似靈犀可辟塵慙愧相期在臺省無心枯木豈<lb/>
能春<lb/>
文章藻鑒隨時去人物權衡逐勢低楊子墨池<lb/>
春草遍武侯祠廟曉鸎啼書帷寂寞知音少幕<lb/>
府留連要路迷顧我何人敢推挽看君桃李合<lb/>
成蹊<lb/>
　　　　　走筆謝王朴居士拄杖<lb/>
<pb n="KR4d0182_SBCK_010-11b"/>
投我木瓜霜雪枝六年流落放歸時千巖萬壑<lb/>
須重到脚底危時幸見持<lb/>
　　　　　戲荅王居士送文石<lb/>
南極一星天九秋自埋光景落江流是公至樂<lb/>
山中物乞與衰翁似暗投<lb/>
　　　　　次韻馬荆州<lb/>
六年絶域夢刀頭判得南還萬事休誰謂石渠<lb/>
劉校尉來依綘帳馬荆州霜髭雪鬢共看鏡茱<lb/>
糝菊英同送秋它日江梅臘前破還從天際望<lb/>
<pb n="KR4d0182_SBCK_010-12a"/>
歸舟<lb/>
　　　　　次韻荅馬中玉三首<lb/>
雨入紗䆫風簸船黄花過後早梅前錦江春色<lb/>
薫人醉也到壷公小隱天<lb/>
卷沙成浪北風顛銜尾千艘不敢前迊岸水居<lb/>
皆有酒行人得意買江天<lb/>
仁氣已烝全楚盡同雲欲合莫江前爭春梅柳<lb/>
無三月對雪樽罍屬二天<lb/>
　　　　　次韻中玉早梅二首<lb/>
<pb n="KR4d0182_SBCK_010-12b"/>
梅蕊爭先公不嗔知公家有似梅人何時各得<lb/>
自由去相逐揚州作好春<hi>作趂逐一</hi>
折得寒香不露機小䆫斜日兩三枝羅幃翠幕<lb/>
深遮護己被遊蜂聖得知<lb/>
　　　　　次韻中玉水仙花二首<lb/>
借水開花自一竒水沉爲骨玉爲肌暗香已壓<lb/>
酴醿倒只比寒梅無好枝<lb/>
淤泥解作白蓮藕糞壤能開黃玉花可惜國香<lb/>
天不管隨縁流落小民家<hi>一事如止時聞民間</hi>
<pb n="KR4d0182_SBCK_010-13a"/>
　　　　　呉君送水仙花并二大本<lb/>
折送南園栗玉花并移香本到寒家何時持上<lb/>
玉宸殿乞與宫梅定等差<lb/>
　　　　　劉邦直送早梅水仙花三首<lb/>
簸船綪纜北風嗔霜落千林憔悴人欲問江南<lb/>
近消息喜君貽我一枝春<lb/>
探請東皇第一機水邊風日笑横枝鴛鴦浮弄<lb/>
嬋娟影白鷺窺魚凝不知<lb/>
得水能仙天與竒寒香寂寞動冰肌仙風道骨<lb/>
<pb n="KR4d0182_SBCK_010-13b"/>
今誰有淡掃蛾眉篸一枝<lb/>
　　　　　贈李輔聖<lb/>
交蓋相逢水急流八年今復㑹荆州已回青眼<lb/>
追鴻翼肯使黄塵没馬頭舊管新收幾糚鏡流<lb/>
行坎止一虚舟相看絶嘆女博士筆研管絃成<lb/>
古丘<hi>於文藝無所不能能皆妙絶女博士謂輔聖後房孔君也</hi>
　　　　　和髙仲夲喜相見<lb/>
雨昏南浦曽相對雪滿荆州喜再逢有子才如<lb/>
不羈馬知公心是後彫松閑尋書冊應多味老<lb/>
<pb n="KR4d0182_SBCK_010-14a"/>
傍人門似更慵何日晴軒觀筆研一尊相屬要<lb/>
從容<lb/>
　　　　　戲呈聞善二兄<lb/>
匏懸籬落鵶窺井草上堦除雪衮風想得尊前<lb/>
欹醉帽渾家兒女笑山公<lb/>
　　　　　次韻聞善<lb/>
扶醉三竿日題詩一研埃張羅門帶雪投轄井<lb/>
生苔待得成丘壠誰能把酒盃常應黄菊畔悵<lb/>
望白衣來<lb/>
<pb n="KR4d0182_SBCK_010-14b"/>
　　　　　戲荅王觀復酴醿菊一首<lb/>
誰將陶令黄金菊幻作酴醿白玉花小草眞成<lb/>
有風味東園添我老生涯<lb/>
吕園未肯輕沽我且寄田家砌下栽它日秋花<lb/>
媚重九清香知自故人來<lb/>
　　　　　戲荅荆州王充道烹茶四首<lb/>
三徑雖鋤客自稀醉鄉安穩更何之老翁勸把<lb/>
春風椀靈府清寒要作詩<lb/>
茗椀難加酒椀醇暫時扶起藉糟人何須忍垢<lb/>
<pb n="KR4d0182_SBCK_010-15a"/>
不濯足苦學梁州隂子春<lb/>
香從靈堅隴上發味自白石源中生爲公喚覺<lb/>
荆州夢可待南柯一夢成<lb/>
龍焙東風魚眼湯箇中即是白雲鄉更煎雙井<lb/>
蒼鷹爪始耐落花春日長<lb/>
　　　　　次韻荅髙子勉十首<lb/>
雪盡虚簷滴春從細草迴德人泉下夢俗物眼<lb/>
中埃乆立我有待長吟君不來重玄鎖關鑰要<lb/>
是玉匙開<lb/>
<pb n="KR4d0182_SBCK_010-15b"/>
掃雪我三日御風君過旬言詩今有數下筆不<lb/>
無神行布佺期近飛揚子建親可怜金石友去<lb/>
不待斯人<lb/>
峴南羈旅井灞上獵歸亭日繞分魚市風回落<lb/>
鴈汀筆由詩客把笛爲故人聽但恐蘇耽鶴歸<lb/>
時或姓丁<lb/>
君不登郎省還應上諫坡才髙殊未識歳晚喜<lb/>
無它櫪馬羸難出鄰雞凍不歌寒爐餘幾火灰<lb/>
裏撥隂何<lb/>
<pb n="KR4d0182_SBCK_010-16a"/>
荆渚樓中賦南陽壠底吟誰言小隱處頻屈故<lb/>
人臨經笥難窺底詞源幸汲深思君眠竹屋雪<lb/>
月冰寒衾<lb/>
驚人得佳句或以傲王公處世要清節滑稽安<lb/>
足雄深沉似康樂簡遠到安豐一點無俗氣相<lb/>
期林下同<lb/>
志士難推轂將如髙子何心期誠不淺餘論或<lb/>
相多欲向滄洲去還能小艇麽鸕鷀西照處相<lb/>
並曬漁蓑<lb/>
<pb n="KR4d0182_SBCK_010-16b"/>
鑿開混沌竅窺見伏羲心有物先天地含生盡<lb/>
陸沉伐山成大厦鼓橐鑄祥金三尺無絃木期<lb/>
君發至音<lb/>
少年基一簣長歲足三餘忽作飛黄去頓超同<lb/>
隊魚尊前八米句䆫下十年書定作牛腰束傳<lb/>
抄聽小胥<lb/>
沙上歩微暖思君剰欲招蔞蒿穿雪動楊柳索<lb/>
春饒枉駕時逢出新詩苦見撩樽前逺湖樹來<lb/>
飲莫辭遥<lb/>
<pb n="KR4d0182_SBCK_010-17a"/>
　　　　　入窮巷謁李材叟翹叟戲贈兼簡<lb/>
　　　　　田子平三首<lb/>
紫冠黄鈿網絲窠蝶繞蜂圍柰晚何二叟家居<lb/>
如避世開門自少俗人過<hi>黃鈿黃菊紫冠雞冠</hi>
只可闋中安止止誰能鐵裏鬪錚錚田多穀少<lb/>
無人㑹匹似無田過一生<lb/>
田郎𣏌菊荒三徑文字時追二叟遊萬卷藏書<lb/>
多未見老夫端擬乞荆州<lb/>
　　　　　呈楊康國<lb/>
<pb n="KR4d0182_SBCK_010-17b"/>
君家秋實羅浮種已作纍纍半拂牆莫遣兒童<lb/>
酸打盡要看霜後十分黄<lb/>
　　　　　又戲呈康國<lb/>
整冠行客莫先甞楊子家無數仞牆假借肅霜<lb/>
令弄色句添寒日與爭黄<lb/>
　　　　　和中玉使君晩秋開天寧節道場<lb/>
江南江北盡雲沙車騎東來風旆斜倒影樓臺<lb/>
開紫府得霜籬落賸黃花釣溪築野收多士航<lb/>
海梯山共一家想見星壇祝堯壽歩虚聲裏靜<lb/>
<pb n="KR4d0182_SBCK_010-18a"/>
無譁<lb/>
　　　　　謝益修四弟送石屏<lb/>
石似滄江落日明鸕鷀烏鵲滿沙汀小兒骨相<lb/>
能文字乞與斑斑作研屏<lb/>
豫章黄先生文集第十<lb/>
<pb n="KR4d0182_SBCK_010-18b"/>
<pb n="KR4d0182_SBCK_010-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_012-1a"/>
豫章黄先生文集第十二<lb/>
　　　　　　　黃庭堅魯直<lb/>
　　　六言詩四十七首<lb/>
　　　　題山谷石牛洞<lb/>
　　　　題灊峯閣<lb/>
　　　　次韻公擇舅<lb/>
　　　　次韻王荆公題西太一宫壁二首<lb/>
　　　　有懐半山老人再次韻二首<lb/>
　　　　有惠江南帳中香者戱贈二首<lb/>
<pb n="KR4d0182_SBCK_012-1b"/>
　　　　子瞻繼和復答二首<lb/>
　　　　有聞帳中香以爲熬蝎者戯用前韻<lb/>
　　　　　二首<lb/>
　　　　次韻韓川奉祠西太一宫四首<lb/>
　　　　題鄭防畫夾五首<lb/>
　　　　題劉將軍鵝<lb/>
　　　　寂住閤<lb/>
　　　　深明閤<lb/>
　　　　次韻石七三七首<lb/>
<pb n="KR4d0182_SBCK_012-2a"/>
　　　　贈髙子勉四首<lb/>
　　　　再用前韻贈子勉四首<lb/>
　　　　荆南簽判向和卿用予六言見惠次<lb/>
　　　　　韻奉酬四首<lb/>
　　　　蟻蝶圖<lb/>
　　　　謝人送栗鼠尾畫維摩二首<lb/>
　　　挽词三十三首<lb/>
　　　　神宗皇帝挽詞三首<lb/>
　　　　司馬文正公挽詞四首<lb/>
<pb n="KR4d0182_SBCK_012-2b"/>
　　　　范忠文公挽詞二首<lb/>
　　　　韓獻肅公挽詞三首<lb/>
　　　　王文恭公挽詞二首<lb/>
　　　　宗室公壽挽詞二首<lb/>
　　　　黃㯋州挽詞三首<lb/>
　　　　叔父給事挽詞十首<lb/>
　　　　文安國挽詞二首<lb/>
　　　　樂壽縣君吕氏挽詞二首<lb/>
　　　六言詩四十七首<lb/>
<pb n="KR4d0182_SBCK_012-3a"/>
　　　　　題山谷石牛洞<lb/>
司命無心播物祖師有記傳衣白雲横而不度<lb/>
高鳥倦而猶飛<lb/>
　　　　　題灊峯閣<lb/>
徐老海棠巢上<hi>株結巢其上時與客巢飲於其間徐佺樂道隠於藥肆中家有海棠數</hi>王<lb/>
翁主簿峯菴<hi>簿峯上嘗有毛人至其間問道王道人參禪四方歸結屋於主</hi>梅蕊破顔冰<lb/>
雪綠䕺不見黄甘<lb/>
　　　　　次韻公擇舅<lb/>
昨夢黄粱半熟立談白璧一雙驚鹿要須野草<lb/>
<pb n="KR4d0182_SBCK_012-3b"/>
鳴鷗本願秋江<lb/>
　　　　　次韻王荆公題西太一宫壁二首<lb/>
風急啼烏未了雨來戰蟻方酣眞是眞非安在<lb/>
人間北看成南<lb/>
晩風池蓮香度曉日宮槐影西白下長干夢到<lb/>
青門紫曲塵迷<lb/>
　　　　　有懐半山老人再次韻二首<lb/>
短世風驚雨過成功夢迷酒酣草玄不妨準易<lb/>
論詩終近周南<lb/>
<pb n="KR4d0182_SBCK_012-4a"/>
啜羹不如放麑樂羊終愧巴西欲問老翁歸處<lb/>
帝鄉無路雲迷<lb/>
　　　　　有惠江南帳中香者戲贈二首<lb/>
百鍊香螺沉水寳薰近出江南一穟黄雲繞几<lb/>
深禪想對同參<lb/>
螺甲割崑崙耳香材屑鷓鴣斑欲雨鳴鳩日永<lb/>
下帷睡鴨春閑<lb/>
　　　　　子瞻繼和復荅二首<lb/>
置酒未容虚左論詩時要指南迎笑天香滿袖<lb/>
<pb n="KR4d0182_SBCK_012-4b"/>
喜公新趂朝參<lb/>
迎燕溫風旎旎潤花小雨斑斑一炷煙中得意<lb/>
九衢塵裏偷閑<lb/>
　　　　　有聞帳中香以爲熬蝎者戲用前<lb/>
　　　　　韻二首<lb/>
海上有人逐臭天生鼻孔司南但印香嚴本寂<lb/>
不必叢林徧參<lb/>
我讀蔚宗香傳文章不減二班誤以甲爲淺俗<lb/>
却知麝要防閑<lb/>
<pb n="KR4d0182_SBCK_012-5a"/>
　　　　　次韻韓川奉祠西太一宫四首<lb/>
萬靈未對甘泉五福間祀迎年旍旗三斿半偃<lb/>
風馬雲車闖然<lb/>
白旄下金神節青祝携御爐香百禮盡修亳祀<lb/>
九歌不取沉湘<lb/>
紫府侍臣鳴玉霜臺御史生風官燭論詩未了<lb/>
知秋自屬梧桐<lb/>
泰壇下瑞雲黄雨師灑道塵香便面猶承墜露<lb/>
金鉦半吐東牆<lb/>
<pb n="KR4d0182_SBCK_012-5b"/>
　　　　　題鄭防畫夾五首<lb/>
惠崇煙雨歸鴈坐我潚湘洞庭欲喚扁舟歸去<lb/>
故人言是丹青<lb/>
能作山川遠勢白頭唯有郭熙欲寫李成驟雨<lb/>
惜無六幅鵝溪<lb/>
徐生脱水雙魚吹沬相看晩圖老矣箇中得計<lb/>
作書遠寄江湖<lb/>
折葦枯荷共晩紅榴苦竹同時睡鴨不知飄雪<lb/>
寒雀四顧風枝<lb/>
<pb n="KR4d0182_SBCK_012-6a"/>
子母猿啼槲葉山南山北危機丗故誰能樗里<lb/>
彀中皆是由基<lb/>
　　　　　題劉將軍鵝<lb/>
箭羽不霑春水籕文時印平沙想見山隂書罷<lb/>
舉群驅向王家<lb/>
　　　　　寂住閤<hi>因書爲寂住閤陳留宿一<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>堂</hi>
莊周夢爲胡蝶胡蝶不知莊周當處出生隨意<lb/>
急流水上不流<lb/>
　　　　　深明閤<lb/>
<pb n="KR4d0182_SBCK_012-6b"/>
象蹋恒河徹底日行閻浮破冥若問深明宗㫖<lb/>
風花時度䆫櫺<lb/>
　　　　　次韻石七二七首<lb/>
從來不似一物妄欲貫穿九流骨硬非黄閤相<lb/>
眼青見白蘋洲<lb/>
生涯一九節笻老境五十六翁不堪上補黼黻<lb/>
但可歸教兒童<lb/>
萬里草荒先壠六年蟲蠧群經老喜寛恩放去<lb/>
心似驚波不停<lb/>
<pb n="KR4d0182_SBCK_012-7a"/>
爲君試講古學此事可牋天公君看花梢朝露<lb/>
何如松上霜風<lb/>
幽州已投斧柯崇山更用憂何早喜龔鄒冠豸<lb/>
<hi>浩史</hi>又聞張董上坡<hi>敦逸舜艮</hi>
看著莊周枯槁化爲胡蝶翾輕人見穿花入桞<lb/>
誰知有體無情<lb/>
欲行水繞山圍但聞鵾化鵬飛女憂須髪盡白<lb/>
兄歎江船未歸<lb/>
　　　　　贈髙子勉四首<lb/>
<pb n="KR4d0182_SBCK_012-7b"/>
文章瑞世驚人學行刳心潤身沅江求九肋鼈<lb/>
荆州見一角麟<lb/>
張侯海内長句晁子廟中雅歌<hi>於今第一無咎樂府</hi>高郎少<lb/>
加筆力我知三傑同科<lb/>
妙在和光同塵事須鉤深入神聽它下虎口著<lb/>
我不爲牛後人<lb/>
拾遺句中有眼彭澤意在無絃顧我今六十老<lb/>
付公以二百年<lb/>
　　　　　再用前韻贈子勉四首<lb/>
<pb n="KR4d0182_SBCK_012-8a"/>
胷中有度擇人事上無心活身只麽親情魚鳥<lb/>
儻然圖畫麒麟<lb/>
行要爭光日月詩須皆可絃歌著鞭莫落人後<lb/>
百年風轉蓬科<lb/>
勻法俊逸清新詞源廣大精神建安才六七子<lb/>
開元數兩三人<lb/>
醉鄉閑處日月鳥語花中管絃有興勤來把酒<lb/>
與君端欲忘年<lb/>
　　　　　荆南簽判向和卿用予六言見恵<lb/>
<pb n="KR4d0182_SBCK_012-8b"/>
　　　　　次韻奉酬四首<lb/>
仕宦初不因人富貴方來逼身要是出群拔萃<lb/>
乃成威鳳祥麟<lb/>
向侯賦我菁莪何敢當不類歌顧我乃山林士<lb/>
看君取将相科<lb/>
覆却萬方無準安排一字有神更能識詩家病<lb/>
方是我眼中人<lb/>
覓句眞成小技知音定須絶絃景公有馬千駟<lb/>
伯夷垂名萬年<lb/>
<pb n="KR4d0182_SBCK_012-9a"/>
　　　　　蟻蝶圖<lb/>
胡蝶雙飛得意偶然畢命網羅群蟻爭收墜翼<lb/>
策勲歸去南柯<lb/>
　　　　　謝人送栗䑕尾畫維摩二首<hi>藏之謝胡</hi>
貂尾珍材可筆虎頭墨妙凝神頗知君塵外物<lb/>
眞是我眼中人<lb/>
丹青貌金粟影毛物宜管城公只今爲君落筆<lb/>
他日聼我談空<hi>金粟佛一作畫圗見</hi>
　　　挽詞三十三首<lb/>
<pb n="KR4d0182_SBCK_012-9b"/>
　　　　　神宗皇帝挽詞三首<lb/>
文思昭日月神武用雷霆制作深垂統憂勤減<lb/>
夢齡孫謀開二聖末命對三靈今代誰班馬能<lb/>
書汗簡青<lb/>
釣築收賢輔天人與聖能輝光唐六典度越漢<lb/>
中興百世神宗廟千秋永𥙿陵帝鄉無馬跡空<lb/>
望白雲乘<lb/>
昔在基皇極師臣論九疇丘陵忽爲谷天地不<lb/>
藏舟河洛功無憾幽燕䇿末收嗣皇朝萬國任<lb/>
<pb n="KR4d0182_SBCK_012-10a"/>
姒正興周<lb/>
　　　　　司馬文正公挽詞四首<lb/>
元祐開皇極功歸用老成惟深萬物表不令四<lb/>
時行日者傾三接天乎奠兩楹堂堂寧復有埋<lb/>
玉慟佳城<lb/>
國在多艱日人如大雅詩忠清居沒世孝友是<lb/>
生知加璧延諸老櫜弓撫四夷公身與宗社同<lb/>
作太平基<lb/>
獻納無虛日居然迹已陳清班區玉石寳曆順<lb/>
<pb n="KR4d0182_SBCK_012-10b"/>
星辰更化思鳴鵙遺書似獲麟易名無異論今<lb/>
代兩三人<lb/>
毁譽葢棺了于今名實尊哀榮有王命終始著<lb/>
民言蟬冕三公府深衣獨樂園平生兩無累憂<lb/>
國愛元元<lb/>
　　　　　范忠文公挽詞二首<lb/>
信道雖常爾知人乃獨亨書林身老大諫紙字<lb/>
欹傾鼇去三山動人危五鼎烹保全天子聖几<lb/>
杖送餘生<lb/>
<pb n="KR4d0182_SBCK_012-11a"/>
公在昭陵日文章近赤墀空嗟伏生老不侍邇<lb/>
英帷去國幾三虎聞韶待一䕫誰言葢棺了新<lb/>
樂鎻蛛絲<lb/>
　　　　　韓獻肅公挽詞三首<lb/>
鬱鬱髙陽里生才世不孤八龍歸月旦三鳯繼<lb/>
天衢梁壞吾安仰人亡道固臞空令湖海士愁<lb/>
絶奠生芻<lb/>
物産元希世風流更折衝决疑京兆尹富國大<lb/>
司農逺業終三事仁聲逹九宗方析酌周斗何<lb/>
<pb n="KR4d0182_SBCK_012-11b"/>
意輟秦舂<lb/>
淚盡才難日斯人遽隕傾冰枝憂木稼食昴恨<lb/>
長庚名與具茨重心如潁水清堂堂萬夫表直<lb/>
作閉佳城<lb/>
　　　　　王文㳟公挽詞二首<lb/>
先皇慿玉几末命寄元勲賔日行黄道攀髯上<lb/>
白雲四時成歳律五色補天文不謂堂堂去今<lb/>
爲馬鬛墳<lb/>
宥密深黄閤光輝極上台藏舟移夜壑華屋落<lb/>
<pb n="KR4d0182_SBCK_012-12a"/>
泉臺雨紼誰爲挽寒笳故作哀傷心具瞻地無<lb/>
復衮衣來<lb/>
　　　　　宗室公夀挽詞二首<lb/>
昔在熙寧日葭莩接貴游題詩奉先寺横笛寶<lb/>
津樓天網恢中夏賓筵禁列侯但聞劉子政頭<lb/>
白更清修<lb/>
昧旦鳴珂路春朝禁殿班方看分寶玉何意作<lb/>
丘山燕入風榮舞花開日笑顔空餘杜陵淚一<lb/>
爲漢中澘<lb/>
<pb n="KR4d0182_SBCK_012-12b"/>
　　　　　黄潁州挽詞三首<lb/>
恭惟同自出數世復通家惠沫霑枯涸忠規補<lb/>
過差胷中明玉石仕路困風沙尚有平生酒秋<lb/>
原灑菊花<lb/>
臨民次公老論事長輿通袖有投虚刃時無斵<lb/>
鼻工風流前輩近名實後人公不謂三日别今<lb/>
成萬事空<lb/>
公與汝陽守人間孝友稀鶺鴒鳴夜雨常棣倚<lb/>
春暉粉省雙飛入泉臺相與歸哀笳宛丘道衰<lb/>
<pb n="KR4d0182_SBCK_012-13a"/>
涕不勝揮<lb/>
　　　　　叔父給事挽詞十首<lb/>
元祐宗臣考十科公居八九未爲多功名身後<lb/>
無瑕㸃孝友生知不啄磨<lb/>
平生治獄有隂功忠孝臨民父母同贑上樵夫<lb/>
談卓令宣城老吏識子公<lb/>
三晉山河數士州頻年水旱不能秋我公出把<lb/>
司農節粟麥還於地上流<lb/>
更生苦訟石中書宰掾非人欲引裾兩帥弄兵<lb/>
<pb n="KR4d0182_SBCK_012-13b"/>
幾敗國同時御史更誰如<hi>作猾帥一</hi>
曾發公家鉅萬錢溝中襁褓却生全三齊水後<lb/>
皆禾稼不殺耕牛更可傳<lb/>
軍容百萬轉風雷獨料王師不戰摧三篋飛書<lb/>
公對獄元豐天子照姦回<lb/>
隴上千山漢節回掃除民蜮不爲灾蜀茶揔入<lb/>
諸蕃市胡馬常從萬里來<lb/>
廊廟從來不在邊黄扉青瑣慶登賢除書未試<lb/>
回天筆何意佳城到馬前<lb/>
<pb n="KR4d0182_SBCK_012-14a"/>
榮禄常思澤九宗山摧梁壞併成空百年遺恨<lb/>
誰昭洗它日諸郎有父風<lb/>
晉地無戎臥賊曹民兵賜笏解弓刀六年講武<lb/>
儒冠在不蹋金門著戰袍<lb/>
　　　　　文安國挽詞二首<lb/>
七閩家舉子百粤海還珠往日推忠厚窮年領<lb/>
轉輸一牀遺杖屨萬事委錙銖豈有蒼茫恨歸<lb/>
巢未拮据<lb/>
平生翰墨學空走使臣車瞿令能倉史歸公好<lb/>
<pb n="KR4d0182_SBCK_012-14b"/>
古書秦山刋日月周皷頌畋漁不見龍虵筆新<lb/>
乾研滴蜍<lb/>
　　　　　樂夀縣君吕氏挽詞二首<lb/>
歸裝衣楚楚家世印纍纍來作箕帚婦不忘蘋藻詩<lb/>
居然成萬古何翅謁三醫騎省還秋直霜侵鬢脚衰<lb/>
剪髻賓筵盛齊眉婦禮閑謂宜偕白髮忽去作青山<lb/>
大夢驚胡蝶何時識佩環哀歌行欲絶丹旐雨斑斑<lb/>
豫章黃先生文集第十二<lb/>
</p>
<p>
</p>
  </div>
</body>
</text>
</TEI>
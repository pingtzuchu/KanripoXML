<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_018-1a"/>
豫章黄先生文集第十八<lb/>
　　　　　　　黃庭堅魯直<lb/>
　　　記十四首<lb/>
　　　　江州東林寺藏經記<lb/>
　　　　南康軍開先禪院修造記<lb/>
　　　　洪州分寧縣雲巖禪院經藏記<lb/>
　　　　洪州分寧縣青龍山興化禪院記<lb/>
　　　　太平州蕪湖縣吉祥禪院記<lb/>
　　　　南康軍部昌縣清隱禪院記<lb/>
<pb n="KR4d0182_SBCK_018-1b"/>
　　　　吉州隆慶禪院轉輪藏記<lb/>
　　　　懷安軍金堂縣慶善院大悲閣記<lb/>
　　　　瀘州大雲寺滴乳泉記<lb/>
　　　　吉州西峯院三秀亭記<lb/>
　　　　吉州慈恩寺仁壽塔記<lb/>
　　　　天鉢禪院準禪師舍利塔記<lb/>
　　　　淸隱院順濟王廟記<lb/>
　　　　自然堂記<lb/>
　　　　　江州東㭑寺藏經記<lb/>
<pb n="KR4d0182_SBCK_018-2a"/>
元豐三年夏四月提㸃寺務司言大相國寺星<lb/>
居院六十區院或有屋數楹椄棟寄櫩市井犬<lb/>
牙庖煙相及風火不虞請合東西序為僧舎八<lb/>
區以其六為律院以其二為禪坊詔可之賜祠<lb/>
部度僧牒二百給其費其六年秋七月落成賜<lb/>
兩禪院名其東曰慧林其西曰智海尚書禮部<lb/>
言浄因院僧道臻奉詔選舉可住持慧林智海<lb/>
院者今選於四方得蘇州瑞光院僧宗夲江州<lb/>
東林寺僧常緫詔所在給裝錢上道聽乗驛於<lb/>
<pb n="KR4d0182_SBCK_018-2b"/>
是常緫固稱老病山野不能奉詔禮部以聞詔<lb/>
勿奪其志緫公天下大禪師門人常數百或千<lb/>
人方京師虚慧林智海以擇士也禪林之子弟<lb/>
皆願其師得之及緫公不出出道俗傾動相與<lb/>
謀曰吾師不肯為西用又將棄東林而追寂於<lb/>
窮山凡可以安緫公者皆盡心力為之於是能<lb/>
者致力巧者獻工富者輸財辯者勸施數年之<lb/>
間為夏屋千楹其廢興則自有記最後度為轉<lb/>
輪蓮華經蔵屋未及成而遣其徒永邦來乞予<lb/>
<pb n="KR4d0182_SBCK_018-3a"/>
記予見邦之為蔵經其物材無苦調護墨工是<lb/>
正板籍積書如山盡歴邦手如數一二予以謂<lb/>
能成緫公所商度無疑也予問邦夫用力則外<lb/>
奰而不來用智則物猜而不應不用智與力物<lb/>
歸之無極此其故何哉邦之言曰蓮華藏丗界<lb/>
海非人非天虎嘯於陘震風薄木龍鳴于川大<lb/>
雲垂空若有召之者而不知其所從來吾師之<lb/>
道芒乎昧乎物故萃乎予應之曰如緫公之不<lb/>
應詔而西也似若有謂未必直其妙處然而來<lb/>
<pb n="KR4d0182_SBCK_018-3b"/>
者芸芸豈眞知之者耶子勉之藏成予為若作<lb/>
記元祐六年某月既殁緫公之丗而經櫝猶在<lb/>
寓舍及其門人思度時邦與後來主事者枘鑿<lb/>
有不合因謝去乆之度來告曰轉輪藏及藏殿<lb/>
今有六乞士發心猛烈殆將化成惟是藏經者<lb/>
邦有勛焉而先師之手澤也願終先師之志刻<lb/>
石紀之黄庭堅曰方緫公盛時化蟻穴蜂房為<lb/>
廣夏百區何其易也比其晚節末路度成一經<lb/>
藏而身不及見又何其難也所謂强弩之末不<lb/>
<pb n="KR4d0182_SBCK_018-4a"/>
能穿魯縞行百里者半九十者乎抑仞而有者<lb/>
其成壊自有數當成於度之丗者雖緫公亦不<lb/>
得仞而有之耶古之得道者閲丗或餘百年而<lb/>
捿遲蓽門之下雖有大檀越不聽增一草蓋知<lb/>
三界一切法衆生諸煩惱即是道場堅固法在<lb/>
此不在彼耶<lb/>
　　　　　南康軍開先禪院修造記<lb/>
廬山開先華藏禪院江南李氏中主所作也初<lb/>
中主年十五先主秉楊氏國柄鎭金陵留中主<lb/>
<pb n="KR4d0182_SBCK_018-4b"/>
與宋齊丘參廣陵政事中主年少好文無經丗<lb/>
之意喜物外之名問舍於五老峯下欲蟬蛻冠<lb/>
冕之間鳯鳴林丘之表有野夫獻地焉山之勝<lb/>
絶處也萬金買之以為書堂時方多故未暇㑹<lb/>
先主開國身任丗子稍駸駸於富貴然語其舊<lb/>
僚未甞一日忘廬山也其後中主嗣國數年乃<lb/>
即書堂為僧舍蓋方其富盛時傾國服為之亦<lb/>
推野夫獻地為已有國之祥故名曰開先以了<lb/>
山道人紹宗主之所謂拾枯松煑瀑布者也及<lb/>
<pb n="KR4d0182_SBCK_018-5a"/>
中主作洪都蓋甞弭節雍容故榻與畫象存焉<lb/>
太平興國二年又賜名曰開先華藏然其主僧<lb/>
率常以行義耆老至善暹時乃有衆數百人所<lb/>
謂海上横行暹道者也於是開光始為禪林矣<lb/>
由宗十四傳而今行瑛出焉自瑛之前有道行<lb/>
者或不屑於丗務有幹局者或義不足以感人<lb/>
故其補敝枝傾僅僅有之不足言瑛得道於東<lb/>
林常緫其材器能立事任人役物如轉石於千<lb/>
仞之溪無不如意初苦痰癖屢求去而不可臥<lb/>
<pb n="KR4d0182_SBCK_018-5b"/>
病坊者餘三年乃作意一新之惟表章李氏時<lb/>
佛屋一區以其壯大簡古留為後觀後人所作<lb/>
僧堂一區亦髙深安隠視佛屋兄弟也故不毀<lb/>
開先之屋無慮四百楹成於瑛丗者十之六窮<lb/>
壯極麗迄九年乃即功方來之衆與其勤舊雖<lb/>
千人宴坐經行冬夏無不得其所願賔客之有<lb/>
事於四方者雖數百人夜半而過門無不得其<lb/>
所求蓋廬山開先棲賢歸宗圎通四禪院飯游客<lb/>
常居飯僧之半而瑛以其餘與遣化於四方之<lb/>
<pb n="KR4d0182_SBCK_018-6a"/>
所入興舊起廢其成功也難故其落成也乞記<lb/>
於豫章黄庭堅庭堅曰夫沙門法者不住資生<lb/>
行乞取足日中受供林下託宿故趙州以斷薪<lb/>
續禪牀宴坐三十年藥山以三篾繞腹一日不<lb/>
作則不食今也毁中民百家之産而成一屋奪<lb/>
農夫十口之飯而飯一僧不已泰乎夫不耕者<lb/>
燕居而王食所在常千數百是以有㑹昌之籍<lb/>
沒窮土木之妖龍蛇虎豹之區化為金碧是以<lb/>
有廣明之除蕩可不忌邪瑛曰然有是也今法<lb/>
<pb n="KR4d0182_SBCK_018-6b"/>
王眞子為丗界主佛母浄聖同轉道樞泰山之<lb/>
雲雨天下河海潤極千里何憂魔事邪雖然廣<lb/>
明之盜三災彌綸一切共業影響豈特末法比<lb/>
丘之罪邪㑹昌之詔吾又有以訂之其說不過<lb/>
人其人火其書廬其居夫毗盧遮那宫殿樓閣<lb/>
充遍十方普入三丗於諸境界無所分别彼又<lb/>
安能廬吾居有大經卷量等三千大千丗界藏<lb/>
在一微塵中彼又安能火吾書無我無人無佛<lb/>
無衆生彼又安能人吾人雖然妙莊嚴供實非<lb/>
<pb n="KR4d0182_SBCK_018-7a"/>
我事我於開先似若夙負成功不毁夫子强為<lb/>
我記之我住此山十有二年隨縁所作窮於是<lb/>
矣我將煑東溪之菜縣折脚木牀以待夫子解<lb/>
腰而共飯黄庭堅曰此上人者蓋如來藏中之<lb/>
說客菩提場中之游俠邪欲作記者亦窮於是<lb/>
因自書使刻之<lb/>
　　　　　洪州分寜縣雲巖禪院經藏記<lb/>
江西多古尊宿道場居洪州境内者以百數而<lb/>
洪州境内禪席居分寜縣者以十數二十年來<lb/>
<pb n="KR4d0182_SBCK_018-7b"/>
住持者非其人十室而八也其有户籍而單丁<lb/>
住持上官租者十室而五也分寜縣中唯雲巖<lb/>
院供十方僧山谷道人自爲童兒時數之未甞<lb/>
得人其號十方名存而實亡矣元祐末山谷以<lb/>
憂居里中有玉山僧法清尸此禪席而十方僧<lb/>
往來不得展鉢託宿清聞山谷甞道雲巖初無<lb/>
藏經慨然欲辦此縁其人才智足以興事而道<lb/>
行不能感人論者紛紛而中廢清亦得罪去矣<lb/>
韶陽老人得道於黄龍祖心禪師被褐懐玉隠<lb/>
<pb n="KR4d0182_SBCK_018-8a"/>
約山間二十餘年矣自言山野不解丗事無出<lb/>
山為人意邑中賢士大夫及其耆宿商度曰欲<lb/>
興雲巖法席必得本色道人若是則莫宜韶陽<lb/>
公於是逼致之韶陽公幡然受請入居方丈之<lb/>
東死心寮中居數月粥魚齋鼔隱隱谹谹聞者<lb/>
動心升堂入室肅肅雍雍觀者拱手韶陽公曰<lb/>
與十方人作粥飯緑則可矣非老人為道而來<lb/>
之意古人云我若一向舉揚宗乗法堂前草深<lb/>
一丈吾恐雲巖門外荆棘生焉不得已衆竭力<lb/>
<pb n="KR4d0182_SBCK_018-8b"/>
為我置藏經且於末法中作佛事衆亦不解老<lb/>
人語而謀為轉輪蓮華經藏庇以華屋大為經<lb/>
堂嚴以金碧有山者獻木有田者獻榖如此且<lb/>
閲三歳檀化為魔種種沮壊韶陽壁立不戰不<lb/>
祈諸魔所攝去魔即佛作大莊嚴逺近傾倒魔<lb/>
復為檀自謝負墯鳴蠡伐鼔相我成功於是四<lb/>
方來觀者乃曰江東西經藏乃十數未有盛於<lb/>
雲巖者也而此經藏者發端於山谷不得不為<lb/>
之記山谷曰物之成壊蓋自有數要以有道者<lb/>
<pb n="KR4d0182_SBCK_018-9a"/>
為所依然後崇成韶陽所以不得已而置藏經<lb/>
是中有正法眼句禪子自當於死心寮中求之<lb/>
凡此藏經主工者僧悟機如京師印經者僧希<lb/>
文韶陽老人者大長老悟新山谷道人者責授<lb/>
涪州别駕戎州安置黄庭堅<lb/>
　　　　　洪州分寜縣青龍山興化禪院記<lb/>
幕阜山之東黄龍山之下曰青龍山背山而嚮<lb/>
溪有道埸曰興化禪院相傳以為隋初有頭陀<lb/>
卜築此山得名曰靈臺院至㑹昌而籍没大中<lb/>
<pb n="KR4d0182_SBCK_018-9b"/>
再許度人有利相禪師實化草萊皆為金碧號<lb/>
澄心院嗣興者曰伏虎禪師歳逺失其名蓋常<lb/>
以道行伏虎鄉民生敬其經行死奉其塔廟至<lb/>
今遺基巋然水旱猶請禱之此後子孫食其田<lb/>
宅而已至慶曆中賜名興化禪院於今七丗無<lb/>
赫赫可紀紹聖丙子歳衆請漳州僧以弼住持<lb/>
弼甞入黄龍心泐潭文之丈室自以為聞得力<lb/>
句於東林常緫禪師不能𥙷壊支傾偷過歳月<lb/>
銳意興作必欲自我一新之尚有東林之規摹<lb/>
<pb n="KR4d0182_SBCK_018-10a"/>
又得長沙僧志秀為之佐故七年而大厦彌山<lb/>
凡所以尊崇經像安養聖賢包容作務館榖賔<lb/>
客無不稱事髙明顯融又栽杉十萬以關盛衰<lb/>
蓋方事之初民愼展者家有古墳櫧林相其材<lb/>
可大用而人以為不可得已而櫧林之中夜聞<lb/>
鍾梵或以告弼試往喻之愼氏四十餘院欣然<lb/>
同施人歆其祥於是傾財獻力遂崇成耳惟積<lb/>
敝難振大縁難成非其時不興非其人不能夫<lb/>
更六丗而𥙷破支壊粗合茍完可謂積敝矣空<lb/>
<pb n="KR4d0182_SBCK_018-10b"/>
山之間四旁去州縣逺徹故作新費以鉅萬可<lb/>
謂大縁矣櫧林鍾梵非所應有而驚動此其興<lb/>
之時也弼以淨行而主此縁秀又為之竭力凡<lb/>
一切作務病者不悔死者不怨皆曰今我盡心<lb/>
盡力必將惠我三昧其人又能也夫東林千歳<lb/>
之功發地除之不遺一像一室為屋千楹成壊<lb/>
無不如意然未及以道接十方也而化去今弼<lb/>
尚未老訖臻厥成尚行緫公之道哉故為之記<lb/>
記其興廢而勸請之<lb/>
<pb n="KR4d0182_SBCK_018-11a"/>
　　　　　太平州蕪湖縣吉祥禪院記<lb/>
太平州蕪湖縣吉祥院者考之載籍不知其所<lb/>
本父老言曩猶有石刻云院基扵晉永和二年<lb/>
而亡其名又言江南李昪初為徐温乞子時徐<lb/>
知訓不能容昪置酒伏劒士欲殺之行酒吏刁<lb/>
彦能知其故以手爪語昪昪寤起走伏於此院<lb/>
北山間古松下以免及昪有國名院曰永夀云<lb/>
其後僧紹熈焚巢毀像埽地幾盡天聖初知縣<lb/>
事太常博士董黄中逐紹熈以授僧自元而院<lb/>
<pb n="KR4d0182_SBCK_018-11b"/>
中興景祐大饗帝於明堂賜院名曰吉祥元之<lb/>
徒繼主事者曰可旻亦有道行俗縁以故其佛<lb/>
事崇成上北山斬竹開屋凡數十楹旻死其弟<lb/>
可云可暹敗隳寺居略如紹熈時鍾魚不鳴像<lb/>
設風雨云等不能有廼求以十方人主事閲知<lb/>
縣事晉陵胡宗質開封李士髙始以邑中士大<lb/>
夫耆老之願起宣州廣教禪院僧慶餘傳法住<lb/>
持蕪湖未甞有十方院院又蕪廢不可措手人<lb/>
以爲興之難而餘以元豐八年五月二十八日<lb/>
<pb n="KR4d0182_SBCK_018-12a"/>
來就法席是日竹筍彌山人以為瑞有屠者故<lb/>
凶忍於是方欲解牛三夕不能奏刀已而牛見<lb/>
夢送我吉祥院屠以語市中人市中人則共買<lb/>
牛與吉祥至今以供麥磑方念作經藏而法鼔<lb/>
自鳴餘亦不知寒暑日乞於市上風饕雪虐道<lb/>
無行人而夫湏襏襫出作佛事故邑人動心焉<lb/>
其耆老亦有脩禪奉律信有是道者以是坐賈<lb/>
行商與田間著姓破慳捨有日月至焉然餘自<lb/>
貧士一錢而乞之而人有施四十萬者故歳行<lb/>
<pb n="KR4d0182_SBCK_018-12b"/>
八周興舊起廢於今可以安方來禮勤舊下逮<lb/>
冗從皆有舎區又為大轉輪經藏其費鉅萬歳<lb/>
之不易居民薦菑於水火若不可為而餘之立<lb/>
志如山不可回奪餘之言曰蕪湖大縣故甞為<lb/>
丹陽郡治所直中江之㑹舳艫相屬千里連檣<lb/>
輔我者衆則吾事當有濟時百足之蟲至死不<lb/>
僵吾以是歿吾丗為之以能難成遂濟登兹黄<lb/>
庭堅曰此山蓋為永夀院者幾百年為吉祥院<lb/>
者又五十年矣今乃蔚為禪居再閲廢興可為<lb/>
<pb n="KR4d0182_SBCK_018-13a"/>
累歎物之成壊相尋馮虛而責實蓋難為功今<lb/>
餘之功緒且終是必將齋心服形退藏于密延<lb/>
四方之有道者為之法供養豈使法鼔虚鳴反<lb/>
為磑下牛所笑哉故為之記其所從來使後有<lb/>
考焉餘蓋授法於太平州興國脩睦而其同學弟<lb/>
仲珪實左右之<lb/>
　　　　　南康軍都昌縣清隠禪院記<lb/>
發豫章下流略鄱陽之封據彭蠡上游距落星<lb/>
灣輿行一舍舟行百里有大聚落是為古之鄡<lb/>
<pb n="KR4d0182_SBCK_018-13b"/>
陽今為都昌縣治所山悠而水逺能隂而善晴<lb/>
升南山而望之如李成范寛得意圖畫蓋南山<lb/>
之於都昌如娟秀人直其眉目清明處也其東<lb/>
則謝康樂繙經臺其西則石壁精舍見於康樂<lb/>
之詩石壁之灣洄古木怪石又陶桓公之釣臺<lb/>
也野老巖之下盤折為隈隩其土泉甘而繁松<lb/>
竹曰清隱寺者唐泰陵皇帝所賜名也其後縣<lb/>
令陳杲用咸通赦書改築於南山之陽自爾餘<lb/>
百年閲廢興多矣守者非其人至無用芘風雨<lb/>
<pb n="KR4d0182_SBCK_018-14a"/>
以食熈寜甲寅令王師孟初得廬山僧建隆主<lb/>
之遂為南山清隠禪院乙卯丙辰而隆卒長老<lb/>
惟湜自廬山來百事權輿願力成就而僧太琦<lb/>
實為之股肱於今八年宫殿崇成凡所以安衆<lb/>
作佛事者靡不斬新松竹欣欣安樂雨露而無<lb/>
斧斤引髙泉以致日用器械竒巧如人血脉周<lb/>
流於百體也隂房蘚壁户牖通達昔者虫蛇之<lb/>
寢廟虎豹之燕居無不畚築丹堊糞其寛衍以<lb/>
為園𬞞老者有所休壯者有所游少欲而常足<lb/>
<pb n="KR4d0182_SBCK_018-14b"/>
無聚禄而望人之腹余得意於山川以來隨食<lb/>
南北二十年矣未甞不愛樂此山之美故嘉歎<lb/>
清隠之心賞風月而同歸清隠曰吾與子同與<lb/>
不同付與五湖雲水惟是艱難以至燕樂强為<lb/>
我記之清隠出於福清林氏飽諸方學最後入<lb/>
浮山圓鑒法逺之室浮山臨濟之七丗孫如雷<lb/>
如霆觀父可以知子矣<lb/>
　　　　　吉州隆慶禪院轉輪藏記<lb/>
維物外禪師沖日有道行以江西楊氏順義中<lb/>
<pb n="KR4d0182_SBCK_018-15a"/>
築室於廬陵郡之仁山其言傳故院不廢至于<lb/>
今為隆慶禪院熈寜乙卯禪師利儼自黄龍慧<lb/>
南道人所來樂仁山而駐錫焉儼器宇重深才<lb/>
智能任事其初舉事縁占邦人心告以刻華嚴<lb/>
經論板書經費鉅萬人勸其功期月而成儼曰<lb/>
黄龍知見之香可以普薫斯人矣於是安意莊<lb/>
嚴此山即以其書告衆人曰吾師云五十六億<lb/>
萬歳當有大丈夫來自善足天於龍華菩提木<lb/>
下三轉法輪度諸有縁人稱有所施法佛及僧<lb/>
<pb n="KR4d0182_SBCK_018-15b"/>
是爲將來聽法種子其㑹盟以二月十九日至<lb/>
元豐三年其日逺近皆㑹有異僧來訖飯忽不<lb/>
知所如道俗震動四年六月㑹者傾江西湖南<lb/>
而僧伽浮圖出光明相照此㑹人無不歸心故<lb/>
儼因此㑹供施轉化多人爲轉輪經藏木石金<lb/>
碧妙天下之材百工妙天下之手閱三歳而崇<lb/>
成機發於踵大車左旋人天聖凡東出西没鬼<lb/>
工神械耀人心目其費無慮二千萬皆人自勸<lb/>
非機巧智力所能儼之言蓋如此豫章黄庭堅<lb/>
<pb n="KR4d0182_SBCK_018-16a"/>
曰夫一缾一鉢行若飛鳥而宴坐十年荆棘草<lb/>
萊化為金碧歳無豐凶施者常滿門彼非有大<lb/>
才智鼔舞斯人安能若是因其落成為之記<lb/>
　　　　　懐安軍金堂縣慶善院大悲閣記<lb/>
直金堂縣南有山如城壁東西行者風雨以為<lb/>
保障是謂金堂山有一峯發於其麓自北而南<lb/>
出絶峯上極得地坦平表裏見其江山縣之爽<lb/>
塏處也縣南故有僧坊曰天王院天聖中賜名<lb/>
曰慶善為舎五百楹成於僧化之師文紀至化<lb/>
<pb n="KR4d0182_SBCK_018-16b"/>
之乃度作千手眼大悲菩薩閣於峯頂規摹之<lb/>
初智者笑之愚者排之化之意益堅其求於人<lb/>
不避寒暑雨雪其受人施不計貧富多寡積十<lb/>
五年而功乃成於是又即山南北而為宫與大<lb/>
悲閣髙下相望為屋將百楹矣初其匠事未能<lb/>
半而壯麗宏敞動人心目於是笑之者皆助之<lb/>
謀排之者皆借之力已而檀施傾數州其用錢<lb/>
至一千萬然後聖相圓滿千手所持多象犀珠<lb/>
金間見増出無一臂不用不以人功歳計所能<lb/>
<pb n="KR4d0182_SBCK_018-17a"/>
辦也觀者傾動或至懴悔涕泣於是化之自武<lb/>
其功因余外兄張子安乞余文記之子安亦言<lb/>
化之醇樸不琱鐫盡心於佛事所作殊勝可紀<lb/>
也桉千手眼大悲菩薩者觀丗音之化相也維<lb/>
觀丗音應物現形或至於八萬四千手眼昔楊<lb/>
惠之以塑工妙天下為八萬四千不可措手故<lb/>
作千手眼相曰後丗雖有善工不能加也已而<lb/>
果然今之作者皆祖惠之云金堂本廣漢郡之<lb/>
新都聚邑至唐咸亨中以金堂山而名其縣化<lb/>
<pb n="KR4d0182_SBCK_018-17b"/>
之其縣人也子安通直郎知金堂縣事張君禔<lb/>
也大悲閣作元祐二年之九月將落成於新天<lb/>
子改元之某月<lb/>
　　　　　瀘州大雲寺滴乳泉記<lb/>
瀘州大雲寺西偏崖石上有甘泉滴瀝一州泉<lb/>
味皆不及也余名曰滴乳泉然寺僧宗惠埋其<lb/>
上泉滴來不汲汲似為死骨所觸余聞葬書死<lb/>
而葬泉源者其子孫皆當病水瘇而死其毒數<lb/>
丗不已惠若有子孫何忠告之遷以避數丗之禍<lb/>
<pb n="KR4d0182_SBCK_018-18a"/>
　　　　　吉州西峯院三秀亭記<lb/>
廬陵比缺守輒以它吏攝承託宿傳舎吏胥視<lb/>
民為俎豆執鞭者衆羊失其牧歳歳仍饑饉夜<lb/>
有枹鼔不治聲聞京師元豐六年春詔用夀春<lb/>
魏侯魏侯有家法以吏能名一丗至則引見官<lb/>
吏問救弊所先下書教民諭以苦語奬拔才能<lb/>
昭勸不勉戒敕宿負聽以功除桉行州左右曹<lb/>
三獄累械至三百餘決其得情引慝釋其㸃染<lb/>
攀牽唯上請須報逺逮證左與繫輕而捕重者<lb/>
<pb n="KR4d0182_SBCK_018-18b"/>
乃付有司其所裁遣蓋去三分之二人氣以和下<lb/>
車之十二日芝草二本産於州院獄門之東其<lb/>
後得一本於郡齋便坐之室而最盛於西峯僧<lb/>
舎之秀野亭一月之閒凡産芝二十餘磊落權<lb/>
竒人物象成最後寺僧來獻黄芝異本同頴黄<lb/>
者慶色異本同頴者不爭之祥今郡侯樂士愛<lb/>
民天澤優渥五榖順成鈔盜其將衰息健訟之<lb/>
民且化為慈祥弟友魏侯亦將鴻漸於臺省以<lb/>
受福民之慶則靈芝之生不獨為唐瑞魏侯因<lb/>
<pb n="KR4d0182_SBCK_018-19a"/>
即秀野亭以為三秀属豫章黄庭堅記之魏侯<lb/>
名綸字君俞其歳之六月甲戌記<lb/>
　　　　　吉州慈恩寺仁夀塔記<lb/>
吉州東山慈恩寺治平　皇帝賜名也寺有江<lb/>
南李氏保大中刻石曰龍興寺而髙僧傳言仁<lb/>
夀舎利塔在發蒙寺寺三易名其歳月皆失欵<lb/>
識其傳曰隋文皇帝方隠約時有異人以舎利<lb/>
一掬遺之曰以此福蒼生因忽不見帝以示僧<lb/>
曇遷置堂中閱數日數有盈縮遷曰吾聞法身<lb/>
<pb n="KR4d0182_SBCK_018-19b"/>
過於數量非丗智所及此未可量有尼智僊數<lb/>
大言人以為狂而不信隂謂帝曰象教堙沉一<lb/>
切鬼神皆西兒當父母天下其後周失其牧隋<lb/>
文受命仁夀改元廼詔分舎利三十置浮圖於<lb/>
天下髙爽地所至皆發祥下瑞三年又以所餘<lb/>
舎利五十有三分置五十三州皆選有道行僧<lb/>
調護至其州卜吉地為浮圖吉州發蒙寺其一<lb/>
也實以西京光明道場僧慧最將命發地八尺<lb/>
得豫章板古瓴甓中置銀甖舎利觀者皆震動<lb/>
<pb n="KR4d0182_SBCK_018-20a"/>
唐天祐中夜雷雨大晦冥厥明視之浮圖左旋<lb/>
殆且盈尺故基宛然不相函蓋非人力所及靈<lb/>
瑞傳聞崇奉傾數州由天聖以來屢見光景志<lb/>
恠者或過其實而曲士持議以為無是道彼恢<lb/>
詭譎恠流俗喜傳無以為有寡見淺聞又裁耳<lb/>
目之外謂之不然故曰夏蟲不信冰霜醯雞斷<lb/>
無天地彼何足論大方之家故咨攷實録遺主<lb/>
塔僧師惠以告來者師惠喜事有經論學樂以<lb/>
余言勒之金石<lb/>
<pb n="KR4d0182_SBCK_018-20b"/>
　　　　　天鉢禪院凖禪師舍利塔記<lb/>
維東福勝故號天鉢有來鎡錤在同光之末令<lb/>
初堂堂大覺印可干戈日尋禪子宴坐眞人開<lb/>
宋六合爲家時維令凖以弟繼初持臨濟家法<lb/>
鼔板鍾魚寂寥百年有僧父子父餬其鄰子乞<lb/>
于市文慧重元海岱維清如雷如霆十州震驚<lb/>
盲者得眼檀者傾施日飯三百猶故不賜覺海<lb/>
若沖提印了空雪山醍醐法示一味飲者不同<lb/>
沖子智航蓋士夫選諸根猛利透出魔罥昔在<lb/>
<pb n="KR4d0182_SBCK_018-21a"/>
天鉢風雨及牀瓶鉢三丗冬温夏涼有窣堵波<lb/>
畚築所開發函得骨莫詔其誰稽首摩佛舎利<lb/>
涌出銜齒附骨如珠瑟瑟廼考圖記凖實藏此<lb/>
夀七十五同光之季累甓莊嚴鍾唄威儀使見<lb/>
聞發心維航智悲林下家間得意自足蒿萊荆<lb/>
棘不純不縟因時成文證德訓俗如象遇雷如<lb/>
龜藏六攷石作銘閱丗陵谷<lb/>
　　　　　清隠院順濟王廟記<lb/>
諸行無常一切皆苦諸法無我寂滅為樂無上<lb/>
<pb n="KR4d0182_SBCK_018-21b"/>
兩足尊初說脩妬路為海居種性開此甘露門<lb/>
故娑竭以無耳聞經無垢以非男成佛維順濟<lb/>
王承佛記莂有大福田為丗津梁得自在力當<lb/>
時十處十㑹皆聽圎音今日三江五湖不忘外<lb/>
護所以作南山之檀越應清隠之爐香以佛事<lb/>
作神通化血食為淨供雖然天陽門下法士徧<lb/>
周普光法堂當仁分坐不妨於法界海見作魚<lb/>
龍入觀音門能施無畏鍾魚鼔板釋迦苦口丁<lb/>
寜雷雨風濤順濟家常相助因行不妨掉臂南<lb/>
<pb n="KR4d0182_SBCK_018-22a"/>
山飯在往來船非唯曲為今時亦與後人作<lb/>
古記<lb/>
　　　　　自然堂記<lb/>
佛者惠言吾同郡人自豫章來客於湖隂將二<lb/>
十年其居故屋數間舊開東軒於鄰室之籬角<lb/>
黮黒漸洳不堪人居蝸涎蛛網經緯几席有以<lb/>
攺作告之者則應之曰未遑也間而徘徊其下<lb/>
徜徉乎旁乆乃得之因其舊蓋不易一瓦塞故<lb/>
嚮以為壁搴故壁以為明不加一木而堂成知<lb/>
<pb n="KR4d0182_SBCK_018-22b"/>
言師而來者莫不粲然油然忘其歸予獨嘉其<lb/>
意近於自然為之名曰自然堂且為道其所以<lb/>
名曰動作寢休頽然於自得之埸其行也不以<lb/>
為人其止也不以畏人時損時益處順而不逆<lb/>
此吾所謂自然也彼體弱而健強名辱而羡榮<lb/>
汨汨然日有是心然且取混沌之術而假脩之<lb/>
者自然尚能存乎雖然凡此者近之矣而未也<lb/>
若夫道之妙者則吾不能為若言之而使若得<lb/>
之也亦不能為吾言之矣言師善鼔琴丹青而<lb/>
<pb n="KR4d0182_SBCK_018-23a"/>
不有其能讀經論多自得其意不事外飾如山<lb/>
野人可與言者也<lb/>
豫章黄先生文集第十八<lb/>
<pb n="KR4d0182_SBCK_018-23b"/>
</p>
<p>
</p>
  </div>
</body>
</text>
</TEI>
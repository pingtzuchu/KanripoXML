<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_001-1a"/>
豫章黃先生文集第一<lb/>
　　　　　　　黄庭堅魯直<lb/>
　　　賦十首<lb/>
　　　　寄老庵賦<lb/>
　　　　休亭賦<lb/>
　　　　江西道院賦<lb/>
　　　　蘇李畫枯木道士賦<lb/>
　　　　東坡居士墨戲賦<lb/>
　　　　别友賦<lb/>
<pb n="KR4d0182_SBCK_001-1b"/>
　　　　白山茶賦<lb/>
　　　　對靑竹賦<lb/>
　　　　煎茶賦<lb/>
　　　　苦笋賦<lb/>
　　　楚詞七首<lb/>
　　　　龍眠操<lb/>
　　　　濂溪詩<lb/>
　　　　王聖涂二亭歌<lb/>
　　　　木之彬彬<lb/>
<pb n="KR4d0182_SBCK_001-2a"/>
　　　　予欲金玉汝<lb/>
　　　　明月篇<lb/>
　　　　悲秋<lb/>
　　　賦十首<lb/>
　　　　寄老庵賦<hi>爲孫莘老作</hi>
生乎今兹兮見曩之人萬物一家兮劵宇宙而<lb/>
無鄰橐橡可以爲澤兮鬢䰅蒼然獨柰何俯仰<lb/>
以是兮吾獨立而不陳新彼族庖之技癢兮伐<lb/>
大觚以甞巧風悲郢人之宰木兮頋無所用吾<lb/>
<pb n="KR4d0182_SBCK_001-2b"/>
斤澔澔汗汗兮黄川日夜流吾誰踈親兮行天<lb/>
下以虚舟無地以受人之徽纆故超丗而不避<lb/>
丗槃礴於蝸牛之宫經行於羊豕之隧㪺甓社<lb/>
以爲樽兮舉海門以爲胾觴豆於無味之味從<lb/>
衲子以卒歳儻然以寓其不得巳是謂無累之<lb/>
累何用窮山幽谷爲獨安往而非寄寄吾老於<lb/>
簪紱岌髙位之疾顚春秋以旅力去矣奉腆禄<lb/>
而彫年寄吾老於孫息厭群雛之嗸嗸眷火宅<lb/>
之無安寧執枯而俱焦寄吾老於友朋未沬平<lb/>
<pb n="KR4d0182_SBCK_001-3a"/>
生之言人壽不能金石忽相望於鬼伯之阡伊<lb/>
漢上之龐禪空諸有以爲宅沈貨泉以棄責聊<lb/>
生涯於緯竹維衡丘之懶叟獨金玉其言音踞<lb/>
燒木以燠寒抆鼻涕而無寸隂相彼宛童寓于<lb/>
栢松自干青雲束縛舎翁主人不承澤螻蟻爲<lb/>
宫薪者斧焉賔主禍同無意以爲智維此意而<lb/>
夭夭申申從人以嬉寡婦之茨髙明之榱相與<lb/>
社而稷之訖無累於去來養主者諱盈術竅者<lb/>
天門不開此其是耶非乎窮於外者反於家困<lb/>
<pb n="KR4d0182_SBCK_001-3b"/>
乎智者歸愚伊未甞一用其智對萬丗而德不<lb/>
孤若人者其在斯乎託軒冕而鶉居無德色之<lb/>
可鉏殆其肆志於江湖翁乎強爲我著書無促<lb/>
駕青牛之車<lb/>
　　　　休亭賦<lb/>
吾友蕭公餉濟父往有聲場屋間數不利於有<lb/>
司歸敎子弟以宦學而老於清江之上開田以<lb/>
爲歳鑿池灌園以爲籩豆兒時蓺木今憩其隂<lb/>
獨立無鄰自行其意築亭髙原以望五笥諸山<lb/>
<pb n="KR4d0182_SBCK_001-4a"/>
用其所以齋心服形者名之曰休亭乞余言銘<lb/>
之將游居寢飯其下豫章黄庭堅爲作休亭賦<lb/>
槃礴一軌萬物並馳西風木葉無有靜時懷蠹<lb/>
在心必披其枝事時與黄間同機丗智與太行<lb/>
同巇飲羽於市門之下血刃於風波之上至於<lb/>
行盡而不休夫如是奚其不喪故曰衆人休乎<lb/>
得所欲士休乎成名君子休乎命聖人休乎物<lb/>
莫之嬰吾友濟父居今而好古不與不取亦莫<lb/>
予敢侮將強學以見聖人而休乎萬物之祖曩<lb/>
<pb n="KR4d0182_SBCK_001-4b"/>
游於丗也獻璞玉而取刖圖封侯而得黥驕色<lb/>
未鉏而物駭機心先見而鷗驚撫四方者倦矣<lb/>
迺歸休於此亭濯纓於峽水之上游晞髮於舞<lb/>
雩之喬木彼王笥之隱君子惠我以生芻一束<lb/>
是謂不蓍而筮從無龜而吉卜<lb/>
　　　　江西道院賦<lb/>
江西之俗士大夫多秀而文其細民險而健以<lb/>
終訟爲能由是玉石俱焚名曰珥筆之民雖有<lb/>
辯者不能自解免也惟筠爲州獨不嚚於訟故<lb/>
<pb n="KR4d0182_SBCK_001-5a"/>
筠州太守號爲守江西道院然與南康廬陵宜<lb/>
春三郡並䝉惡聲元祐八年武陵柳矦子儀守<lb/>
筠之明年也樂其俗之媺使爲政者不勤乃新<lb/>
燕居之堂榜曰江西道院以鼓舞其國風且爲<lb/>
髙安之父老雪恥焉秋九月遣使來告成於雙<lb/>
井永思堂於是爲之賦其詞曰句吴之區維斗<lb/>
所直半入於楚終蝕於越有泰伯虞仲季子之<lb/>
風故處士有巖穴之雍容有屈原宋玉枚乗之<lb/>
筆故文章有江山之秀發吴越之君多好勇故<lb/>
<pb n="KR4d0182_SBCK_001-5b"/>
其民樂鬪而輕死江漢之俗多機鬼故其民尊<lb/>
巫而淫祀雖郡異而縣不同其大略不外是矣<lb/>
若乃髙安之城豫章之别雖風氣之未遂亦媺<lb/>
俗之可恱故柳矦下車解牛而不割未甞發硎<lb/>
初不折缺則喟然嘆曰江西道院名不虚生爰<lb/>
作新堂合陳鼓笙有斐翰墨賔賛令丞作爲詩<lb/>
歌接民頌聲昔也憂民之憂今則樂民之樂懷<lb/>
僊伯之蛻蟬有勿翦之喬木製劒池之菡萏以<lb/>
爲裳釀丹井之清泠以爲酌醉而起舞父老持<lb/>
<pb n="KR4d0182_SBCK_001-6a"/>
足恐使君之僊去而鰥寡之長失職也吾聞風<lb/>
行於上而水波此天下之至文仁形於心而民<lb/>
服此天下之善化豈可多爲令而病民慢自設<lb/>
險而病民詐耶九轉丹砂鑄鐵成金兩漢循吏<lb/>
鑄頑成仁我簡靜則民肅我平易則民親今使<lb/>
髙安之農養生於桁楊之外珥筆敎訟者傳問<lb/>
孝之章𠢐耳鎻亢者深春耕之耒賣私鬪之刀<lb/>
劒以爲牛羞淫祠之樽俎以養親雖承平百年<lb/>
雨露滲漉非二千石所以牧人者乎雖然有一<lb/>
<pb n="KR4d0182_SBCK_001-6b"/>
於此堂密有美樅而未聞處士之節岑蔚有於<lb/>
菟而不見墨客之文豈其龜藏而自卑蠖屈而<lb/>
不伸者耶公試酌樽中之渌謝山川之神爲予<lb/>
問之<lb/>
　　　　蘇李畫枯木道士賦<lb/>
東坡先生佩玉而心若槁木立朝而意在東山<lb/>
其商略終古蓋流俗不得而言其於文事補衮<lb/>
則華蟲黼黻醫國則雷扁和秦虎豹之有美不<lb/>
彫而常自然至於恢詭譎恠滑稽於秋兔之頴<lb/>
<pb n="KR4d0182_SBCK_001-7a"/>
尤以酒而能神故其觴次滴瀝醉餘顰申取諸<lb/>
造物之鑪錘盡用文章之斧斤寒煙淡墨權竒<lb/>
輪囷挾風霜而不栗聽萬物之皆春龍眠有隱<lb/>
君子見之曰商宇宙者朝徹於一指計禇中者<lb/>
心醉於九九言其不同識也胾鵬背而不蔕芥<lb/>
烹䑕肝而腹果然言其不同量也彼以睢睢盱<lb/>
盱我以踽踽凉凉則懼夫子之獨立而矢來無<lb/>
郷乃作女蘿施于木末婆娑成隂與丗宴息於<lb/>
其槃根作黄冠師納息於踵若新沐而晞促阮<lb/>
<pb n="KR4d0182_SBCK_001-7b"/>
咸以赴節按萬籟之同歸昔阮仲容深識清濁<lb/>
酒沈於陸無一物可欲右琴瑟而左琵琶陶冶<lb/>
此族不溷不濁是謂竹林之曲彼道人者養蒼<lb/>
竹之節以玩四時鳴槁梧之風以召衆竅其鼻<lb/>
間栩栩然蓋必有不可傳之妙若予也寄櫟社<lb/>
以神其拙頋白鷗之樂人深一行作吏此事便<lb/>
廢懷稻粱以飴老就簪紱而成禽莊生曰去國<lb/>
期年見似之者而喜矣况予塵土之渴心<lb/>
　　　　東坡居士墨戲賦<lb/>
<pb n="KR4d0182_SBCK_001-8a"/>
東坡居士遊戲於管城子楮先生之間作枯槎<lb/>
夀木叢篠斷山筆力跌宕於風煙無人之境蓋<lb/>
道人之所易而畫工之所難如印印泥霜枝風<lb/>
葉先成於胷次者歟顰申奮迅六反震動草書<lb/>
三昧之苖裔者歟金石之友質已死而心在斵<lb/>
泥郢人之鼻運斤成風之手者歟夫惟天才逸<lb/>
群心法無軌筆與心機釋氷爲水立之南榮視<lb/>
其胷中無有畦畛八䆫玲瓏者也吾聞斯人深<lb/>
入理窟櫝研囊筆枯禪縛律恐此物輩不可復<lb/>
<pb n="KR4d0182_SBCK_001-8b"/>
得公其緹衣十襲拂除蛛塵明䆫棐几如見其人<lb/>
　　　　别友賦送李次翁<lb/>
曩聞義於孫李指尊選以見招惜予行之舒舒<lb/>
曰其夜以爲朝予望道於垝垣見萬物之富有<lb/>
恨逸駕之絶塵又驂予以四牡喟車後之無䇿<lb/>
其四方乎索友仰雲飛而注弋俯淵靚之沈鈎<lb/>
或一能之勝予忘日月之不予謀或登吞舟之<lb/>
鱗或下垂天之翼手予弓而不釋恐斯道之或<lb/>
息維廬江之四李三隱約於龍眠維若人之仕<lb/>
<pb n="KR4d0182_SBCK_001-9a"/>
蚤懷明月而麗川歳庚午而會梁語聞道之大<lb/>
用吸江漢以爲深累丘嶽以自重尾擊之而首<lb/>
應西犯之而東抗棄旗鼔而不逐儼其陳之堂<lb/>
堂偉道學之崇崛増懦天之激昻觀出日於東<lb/>
方雖食焉而不斈無肯綮以自試居自喜於餘<lb/>
刃彼覆却之萬方期斯言之猶信水渾渾而進<lb/>
舟風剡剡而侵裘恐事親之不勸則惟是之同憂<lb/>
　　　　白山茶賦<lb/>
姨母文城君作白山茶賦興寄髙逺蓋以自况<lb/>
<pb n="KR4d0182_SBCK_001-9b"/>
類楚人之橘頌感之作後白山茶賦<lb/>
孔子曰歳寒然後知松柏之後彫也麗紫妖紅<lb/>
爭春而取寵然後知白山茶之韻勝也此木産<lb/>
於臨川之崔嵬是爲麻源第三谷仙聖所廬金<lb/>
堂瓊榭故是花也稟金天之正氣非木果之匹<lb/>
亞迺得骨於崑閬非乞靈於施夏造物之手執<lb/>
丹青而無所用析薪之斤雖睥晲而幸見赦髙<lb/>
潔皓白清脩閑暇裴回冰雪之晨偃蹇霜月之<lb/>
夜彼細腰之子孫與莊生之物化方培户以思<lb/>
<pb n="KR4d0182_SBCK_001-10a"/>
温故無得而陵跨蓋將與日月爭光何苦與<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>
陽爭價惟是當時而見尊顯處於瑶臺玉墀之<lb/>
上是以閉藏而無悶淡然於乾楓枯栁之下江<lb/>
北則上徐庾江南則數鮑謝蓋不能刻畫常娥<lb/>
藩飾姑射諒無地以寄言故莫傳於膾炙况乎<lb/>
見素抱朴難乎郢人故徐熈趙昌舐筆和鈆而<lb/>
不敢畫或謂山丹之皓質足以爭長而更霸知<lb/>
我如此不幾乎罵雖瓊華明后土之祠白蓮秀<lb/>
逺公之社皆聲名籍甚俗態不捨挾脂粉之氣<lb/>
<pb n="KR4d0182_SBCK_001-10b"/>
而藴蘭麝與君周旋其避三舎<lb/>
　　　　對青竹賦<lb/>
余楚産也閱東南之竹多矣未甞聞對青竹者<lb/>
也嘉州僧從之包封見貽蓺之而成乃初識之<lb/>
惟範圍之内有知之物一無窮無知之物一無<lb/>
窮一耳一目不能遍攬也况六合之外者乎感<lb/>
而賦之<lb/>
竹之美於東南以節不以文也其在楚之西鬱<lb/>
鬱葱葱連山繚雲也會稽之竒材任矢石蘄春<lb/>
<pb n="KR4d0182_SBCK_001-11a"/>
之澤夏簟簫笛沅湘淚血卭崍髙節慈竹相守<lb/>
孝竹冬茁慈姥嶰谷笙竽笆篁長石之山一節<lb/>
可航猶未極其瑰恠不常也故呉楚無竹工非<lb/>
無竹工婦能織緝之器兒能鷄鶩之籠也今夫<lb/>
筥筐籯笄榱櫺翰藩巴船百丈下漢爲笪貴之<lb/>
則律吕汗簡賤之則箕箒蒸薪唯所逢遭盡於<lb/>
斧斤美哉斯竹黄質墨章如出杼軸織文自當<lb/>
解甲稅枯金碧其相歳寒在躬又免斮烹彼其<lb/>
文章之種性不可致詰刳心而求之不可得劚<lb/>
<pb n="KR4d0182_SBCK_001-11b"/>
根而求之不可得匪人匪天有物有則惟其與<lb/>
蓬蒿共盡而無憾余亦不知白駒之過隙<lb/>
　　　　煎茶賦<lb/>
洶洶乎如澗松之發清吹皓皓乎如春空之行白<lb/>
雲賔主欲眠而同味水茗相投而不渾苦口利病<lb/>
解膠滌昏未甞一日不放箸而䇿茗椀之勲者<lb/>
也余甞爲嗣直瀹茗因録其滌煩破睡之功爲之甲<lb/>
乙建溪如割雙井如囗日鑄如㔢其餘苦則辛<lb/>
螫甘則厎滯嘔酸寒胃令人失睡亦未足與議或<lb/>
<pb n="KR4d0182_SBCK_001-12a"/>
曰無甚髙論敢問其次涪翁曰味江之羅山嚴道<lb/>
之蒙頂黔陽之都濡髙株瀘川之納溪梅嶺夷陵<lb/>
之壓甎臨邛之火井不得已而去於三則六者亦<lb/>
可以酌兔褐之甌瀹魚眼之鼎者也或者又曰寒<lb/>
中瘠氣莫甚於茶或濟之鹽勾賊破家滑竅走水<lb/>
又况雞蘇之與胡麻涪翁於是酌歧雷之醪醴參<lb/>
伊聖之湯液斮附子如博投以熬葛僊之堊去藙<lb/>
而用鹽去橘而用薑不奪茗味而佐以草石之良所<lb/>
以固太倉而堅作強於是有胡桃松實菴摩鴨脚勃<lb/>
<pb n="KR4d0182_SBCK_001-12b"/>
賀蘼蕪水蘇甘菊旣加臭味亦厚賔客前四後四<lb/>
各用其一少則美多則惡發揮其精神又益於咀嚼<lb/>
蓋大匠無可棄之材太平非一士之略厥初貪味雋<lb/>
永速化湯餅乃至中夜不眠耿耿旣作温齊殊可屢<lb/>
㰱如以六經濟三尺法雖有除治與人安樂賔至則<lb/>
煎去則就榻不游軒后之華胥則化莊周之胡蝶<lb/>
　　　　苦笋賦<lb/>
𤏡道苦笋冠冕兩川甘脆愜當小苦而反成味<lb/>
温潤縝密多啖而不疾人蓋苦而有味如忠諫<lb/>
<pb n="KR4d0182_SBCK_001-13a"/>
之可活國多而不害如舉士而皆得賢是其鍾<lb/>
江山之秀氣故能深雨露而避風煙食肴以之<lb/>
開道酒客爲之流涎彼桂斑之夢汞又安得與<lb/>
之同年蜀人曰苦笋不可食食之動痼疾令人<lb/>
萎而瘠予亦未甞與之言蓋上士不談而喻中<lb/>
士進則若信退若眩焉下士信耳而不信目其<lb/>
頑不可鐫李太白曰但得醉中趣勿爲醒者傳<lb/>
　　　楚詞七首<lb/>
　　　　龍眠操三章贈李元中<lb/>
<pb n="KR4d0182_SBCK_001-13b"/>
吾其行乎道渺渺兮驂弱石岩岩兮川横日月<lb/>
兮在上風吹雨兮晝冥吾其止乎曲者如几直<lb/>
者如矢我兮直兮棘余趾我爲曲兮不如其已<lb/>
吾耕石田兮爲芝乃三歳兮報我饑嗣兹穡兮<lb/>
則以稼從子于耜兮龍眠之下<lb/>
螳臂美兮當車蠏螯強兮鬪虎我觀兮上下四<lb/>
方或錫子兮以大武金石兮水波松栢兮雨霜<lb/>
有時女兮不春我欲筮兮同牀筮告子以不好<lb/>
子與居兮甚娬秦人同炙兮徒欺予予和羮兮<lb/>
<pb n="KR4d0182_SBCK_001-14a"/>
衆吐之南山霧兮楚氛其在兹兮斗日月揚湯<lb/>
兮捄暍從子休兮龍眠之樾<lb/>
朝百牢兮九飯藜羹不糝兮共槃而笑狐白裘<lb/>
兮豹祛緼袍無裏兮亦見春于何喜兮安樂此<lb/>
曰有嘉人兮遺予履發十襲兮示予與予武兮<lb/>
合度四羿兮隅立使離朱兮詔之若人兮無鵠<lb/>
離朱茫然兮羿報弓牧牛兮于鼻牧羊兮不歧<lb/>
有若人兮可與歸因子問塗兮龍眠之蹊<lb/>
　　　　濂溪詩<lb/>
<pb n="KR4d0182_SBCK_001-14b"/>
舂陵周茂叔人品甚髙胷中灑落如光風霽月<lb/>
好讀書雅意林壑𥘉不爲人窘束世故權輿仕<lb/>
籍不卑小官職思其憂論法常欲與民決訟得<lb/>
情而不喜其爲少吏在江湖郡縣蓋十五年所<lb/>
至輒可傳任司理叅軍運使以權利變具獄茂<lb/>
叔爭之不能得投告身欲去使者歛手聽之趙<lb/>
公恱道號稱好賢人有惡茂叔者趙公以使者<lb/>
臨之甚威茂叔處之超然其後迺寤曰周茂叔<lb/>
天下士也薦之於朝論之於士大夫終其身其<lb/>
<pb n="KR4d0182_SBCK_001-15a"/>
爲使者進退官吏得罪者自以不冤中歳乞身<lb/>
老於湓城有水發源於蓮花峯下潔清紺寒下<lb/>
合於湓江茂叔濯纓而樂之築屋於其上用其<lb/>
平生所安樂嫓水而成名曰濂溪與之游者曰<lb/>
溪名未足以對茂叔之美雖然茂叔短於取名<lb/>
而惠於求志薄於徼福而厚於得民菲於奉身<lb/>
而燕及焭嫠陋於希世而尚友千古聞茂叔之<lb/>
餘風猶足以律貪則此溪之水配茂叔以永乆<lb/>
所得多矣茂叔諱惇實避厚陵奉朝請名改惇<lb/>
<pb n="KR4d0182_SBCK_001-15b"/>
頥二子夀燾皆好學承家求余作濂溪詩思詠<lb/>
潛德茂叔雖仕宦三十年而平生之志終在丘<lb/>
壑故余詩詞不及世故猶髣髴其音塵<lb/>
溪毛秀兮水清可飯羮兮濯纓不漁民利兮又<lb/>
何有於名絃琴兮觴酒寫溪聲兮延五老以爲<lb/>
壽蟬蛻塵埃兮玉雪自清聽潺湲兮鑒澄明激<lb/>
貪兮敦薄非青蘋白鷗兮誰與同樂<lb/>
津有舟兮蕩有蓮勝日兮與客就間人聞挐音<lb/>
兮不知何處散髮醉髙荷爲蓋兮倚芙蓉以當<lb/>
<pb n="KR4d0182_SBCK_001-16a"/>
伎霜清水寒兮舟著平沙八方同宇兮雲月爲<lb/>
家懷連城兮珮明月魚鳥親人兮野老同社而<lb/>
爭席白雲蒙頭兮與南山爲伍非夫人攘臂兮<lb/>
誰余敢侮<lb/>
　　　　王聖涂二亭歌<lb/>
忠州太守王聖涂罷忠州春秋六十有六將告<lb/>
老于朝而休于營丘以書抵黔州告其同年生<lb/>
黄魯直曰營丘有叟將自此歸矣舎旁作二亭<lb/>
以休餘日子爲我名且歸以夸父老魯直名其<lb/>
<pb n="KR4d0182_SBCK_001-16b"/>
一曰休休上言事下言德也其一曰冥鴻言公<lb/>
自此去矰繳逺矣聖涂喜曰子盍爲我歌<lb/>
營丘之下有宅有田梨棗兮觴豆耘耔兮爲年<lb/>
鷄栖塒兮羊豕在牧課兒子兮蓺松菊炙背兮<lb/>
牆東夢覆舟兮濤且風洋之回兮可以駕孫甥<lb/>
<hi>男一作</hi>扶輿兮父老同社洋之水兮可以舟入鷗鳥兮<lb/>
與之游一世兮蜉蟻桑榆兮憖可收從此休兮<lb/>
公誰黄髮之休偉長松兮卧龍蛇閲千嵗兮不<lb/>
改其柯震雷不驚兮誰欲休之以蜩蛭下有錦<lb/>
<pb n="KR4d0182_SBCK_001-17a"/>
石兮可用桮勺雲月供帳兮萬籟奏樂石子磊<lb/>
磊兮澗谷從横春月桃李兮士女傾城時雨霖<lb/>
兮忽若海潦收無事兮我以觀萬物之情兒時<lb/>
所蓺兮桃李纎纎隨丗風波兮吹而北南昔去<lb/>
兮拱把今歸兮與天叅與古人兮合契樹如此<lb/>
兮我何以堪鴻鴈嗸兮或在洲渚有心於粒兮<lb/>
弋者所取飛冥冥兮渺萬里而絕去藪澤之羅<lb/>
者兮官予落羽<hi>作觀官一</hi>
　　　　木之彬彬<lb/>
<pb n="KR4d0182_SBCK_001-17b"/>
曹公所禮三人孔融禰衡陽狂嫚侮操且疑且<lb/>
信故以衡假手於黄祖融晩乃覆巢獨楊脩材<lb/>
慧數解隱語又探其不言者發之最先得罪雖<lb/>
其父公雅故不足以貰死嗟乎脩黄犢子有致<lb/>
逺材一怒其臂死於隆車之轍曽不知隰子之<lb/>
伐木耶田常與大夫隰子登臺四望齊邑南向<lb/>
而蔽於隰子之喬木成子不言隰子歸使人伐<lb/>
木斧斤離數創則止之相室曰變之亟也曰田<lb/>
子將成大事惡人知其微今不伐木未深忌也<lb/>
<pb n="KR4d0182_SBCK_001-18a"/>
知人之所不言其忌深矣故曰知微者兵在其<lb/>
頸求福者褚藏其頴雖然隰子猶有所未立也<lb/>
與百里奚策虞公而去之豈可同年語哉感二<lb/>
三子行事作木之彬彬<lb/>
木之彬彬非取異於人可宫室則斬則伐可籩<lb/>
豆則捋則擷草之茸茸非求顯於丗中芻牧則<lb/>
刈則鉏中醫和則剥則枯非以其材故耶是非<lb/>
之歧利害薫蒸嗟人道之多患彼草木尚無情<lb/>
吾甞觀於若人矣巧於辨人拙於自辨好動乎<lb/>
<pb n="KR4d0182_SBCK_001-18b"/>
天機不周乎時變罪莫慘於德有心禍莫深於<lb/>
心有見罪不在德心其蟊賊禍不在心見其髠<lb/>
箝之人也皦皦目鮮行於衆汚之前嶢嶢不讓<lb/>
立乎衆埋之上積小不當是以亡其大當悲夫<lb/>
羿注矢以當物千當中其七八引鏌鎁以自殘<lb/>
駭兕虎之竊發禍集於所忽怨棲於榮名易其<lb/>
言則害智用其智則害明爲君子則柰何獨見<lb/>
曉於冥冥<lb/>
　　　　予欲金玉汝贈黄從善<lb/>
<pb n="KR4d0182_SBCK_001-19a"/>
江山複重兮朋友失長處幽篁兮隔離天日鳥<lb/>
聲無人兮我友來即乆矣不聞德人之言兮爲<lb/>
余發藥嘉若人兮甚好脩蘭熏而時發兮水剛<lb/>
徳而用柔有璞連城方謨匠兮忍其與斗筲議<lb/>
之螫吾手而不砭兮舉百體而弃之爲民父母<lb/>
兮灼子之膚何能忍頋曰日臨辰兮臣何愛不<lb/>
與俱來古之人償責言兮雖九死其猶未悔虹<lb/>
氣貫斗牛兮豈用俗人之町畦予愛蘭而莫與<lb/>
予佩兮曰斯其不情帝關九牡兮照下土孔明<lb/>
<pb n="KR4d0182_SBCK_001-19b"/>
予將觀東海兮蛙說于以坎井盍甞視吾寶兮<lb/>
茲有重於岑鼎予欲金玉汝兮汝旣金玉掲日<lb/>
月以適四方兮殆而按劒以爲戮鴈以不鳴烹木<lb/>
以才而斵天下皆羿弓矢來無鄉維應以無名<lb/>
之樸<lb/>
　　　　明月篇贈張文潛<lb/>
天地具美兮生此明月陞白虹兮貫朝日工師<lb/>
告余曰斯不可以爲珮棄捐櫝中兮三歳不會<lb/>
霜露下兮百草休抱此耿耿兮與日星遊山中<lb/>
<pb n="KR4d0182_SBCK_001-20a"/>
人兮招招耕而食兮無卹榛艾蓁蓁前吾牛兮<lb/>
疻不可更抶淺耕兮病歳深耕兮石嬰耜登山<lb/>
兮臨川雉得意兮魚樂小風兮吹波從其友兮<lb/>
尾尾日下兮川逝射雉兮喪余一矢佳人兮㓗<lb/>
齊悵何所兮行媒南山有葛兮葛有本我羞餔<lb/>
兮以君之鉏來<lb/>
　　　　悲秋<hi>爲知命弟作</hi>
有美一人兮臨清秋而太息傷天形之缺然兮<lb/>
與有足者同堂而並席儻嘗獲罪於天兮使而<lb/>
<pb n="KR4d0182_SBCK_001-20b"/>
至於斯極夫隂凝而陽化兮冲氣飪而爲和囗<lb/>
拇所以爲少枝指所以爲多謂天任汝以道兮<lb/>
曽是形畸而貌獨天厭弃汝兮脩汝德而謂何<lb/>
中無所考此耿耿兮獨遡風而浩歌歌曰父耶<lb/>
母耶人乎天乎才之爲祥固不若不才之全乎<lb/>
非天地之私兮又非父母之願也慨伏思而不<lb/>
得兮夢漂漂而行逺逆眞人於軒臺兮請端䇿<lb/>
而徵衍遇水盈之坎坎兮得山麓而爲蹇雖御<lb/>
良而馬服兮猶往蹇而來連艮之初六來告休<lb/>
<pb n="KR4d0182_SBCK_001-21a"/>
兮艮其趾而無咎如風日之過河兮人謂守水<lb/>
而爲耗知水性之循環兮曽何損益之足道蚿<lb/>
百足之狂攘兮䕫踸踔以行地虵虺蔓延不自<lb/>
好兮謂風蓬蓬而無似物怜物之無窮兮目尚<lb/>
爲心之僕隷夫精於形器之表兮視四體百骸<lb/>
其在外予將執汝手兮游乎浩蕩之㑹憑天津<lb/>
而濯髪兮攬日月以爲珮嗟不知去來之爲我<lb/>
兮天下莫予之爲對恐路逺而多歧兮聊贈汝<lb/>
以指南將雍容於勝日兮甞試爲汝而妄談<lb/>
<pb n="KR4d0182_SBCK_001-21b"/>
</p>
<p>
豫章黃先生文集第一<lb/>
</p>
<p>
</p>
  </div>
</body>
</text>
</TEI>
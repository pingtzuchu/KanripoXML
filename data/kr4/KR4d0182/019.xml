<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_019-1a"/>
豫章黄先生文集第十九<lb/>
　　　　　　　黄庭堅魯直<lb/>
　　　書三十五首<lb/>
　　　　上蘇子瞻書二首<lb/>
　　　　寄蘇子由書三首<lb/>
　　　　見張宣徽書<lb/>
　　　　荅晁元忠書<lb/>
　　　　荅郭英發書<lb/>
　　　　荅何靜翁書<lb/>
<pb n="KR4d0182_SBCK_019-1b"/>
　　　　荅李幾仲書<lb/>
　　　　荅王補之書<lb/>
　　　　荅王子飛書<lb/>
　　　　與王啇彦書<lb/>
　　　　與王子予書<lb/>
　　　　與歐陽元老書<lb/>
　　　　與唐坦之書<lb/>
　　　　荅王觀復書三首<lb/>
　　　　荅洪駒父書三首<lb/>
<pb n="KR4d0182_SBCK_019-2a"/>
　　　　與運判朱朝奉書<lb/>
　　　　與胡少汲書四首<lb/>
　　　　與徐師川書四首<lb/>
　　　　與潘子眞書二首<lb/>
　　　　與胡秀才書一首<lb/>
　　　　與秦少章書一首<lb/>
　　　　　上蘇子瞻書一首<lb/>
庭堅齒少且賤又不肖無一可以事君子故甞望<lb/>
見眉宇於衆人之中而終不得使令於前後伏<lb/>
<pb n="KR4d0182_SBCK_019-2b"/>
惟閤下學問文章度越前軰大雅豈弟約博後<lb/>
來立朝以直言見排根補郡輒上最課可謂聲<lb/>
實於中内外稱職凡此數者在人為難兼而閤<lb/>
下所藴海涵地負特所見於一州一國者耳惟<lb/>
閤下之淵源如此而晩學之士不願親炙光烈<lb/>
以増益其所不能則非人之情也借使有之彼<lb/>
非用於富貴榮辱顧日暮計功道不同於謀則<lb/>
愚陋是已無好學之志訑訑予既已知之者耳<lb/>
庭堅天幸早歳聞於父兄師友已立乎二累之外<lb/>
<pb n="KR4d0182_SBCK_019-3a"/>
然固未甞得望履幕下以齒少且賤又不肖耳<lb/>
知學以來又為禄仕所縻聞閤下之風樂承教<lb/>
而未得者也今日竊食於魏㑹閤下開幕府在<lb/>
於彭門傳音相聞閤下又不以未甞及門過譽<lb/>
斗筲使有黃鍾大吕之重蓋心親則千里晤對<lb/>
情異則連屋不相往來是理之必然者也故敢<lb/>
坐通書於下執事夫以少事長士交於大夫不<lb/>
肖承賢禮故有數似不當如此恭惟古人之賢<lb/>
有以國士期人略去勢位許通書者故竊取焉<lb/>
<pb n="KR4d0182_SBCK_019-3b"/>
非閤下之豈弟單素處顯何特不可直不敢也<lb/>
仰冀知察故又作古風詩二章賦諸從者詩云<lb/>
我思古人實獲我心心之所期可為知者道難<lb/>
為俗人言不得於今人故求之古人中耳與我<lb/>
並丗而能獲我心思見之心冝如何哉詩云既<lb/>
見君子我心寫兮今則未見而寫我心矣春候<lb/>
暄冷失冝不審何如伏祈為道自重<lb/>
庭堅再拜自往至今不承顔色如懐古人頃不作<lb/>
書且置是事即日不審何如伏惟坐進此道以<lb/>
<pb n="KR4d0182_SBCK_019-4a"/>
聴浮雲之去來客土不給伏臘尚可堪忍否夫<lb/>
忠信孝友不言而四時並行晏然無負於幽明<lb/>
而至於草衣木食此子桑所以歌不任其聲求<lb/>
貧我者而不得也且聞燕坐東坡心醉六經滋<lb/>
味糟粕而見存乎其人者頗立訓傳以俟後丗<lb/>
子雲安得一見之昨傳得寄子由詩恭儉而不<lb/>
迫憂思而不怨可願乎如南風報徳之絃讀之<lb/>
使人凛然増手足之愛欽仰欽仰公擇莘老頗<lb/>
嗣音否師厚詩語氣益謹嚴極似鮑明逺但因<lb/>
<pb n="KR4d0182_SBCK_019-4b"/>
來不多復未果録寄耳比以職事在山中食笋<lb/>
得小詩輒上寄一笑旁州士大夫和詩時有佳<lb/>
句要自不滿人意莫如公待我厚願為落筆思<lb/>
得申紙疾讀如老杜所謂一洗萬古凡馬空者<lb/>
朝夕須報惟君子之四時體道一致神明其相之<lb/>
　　　　　寄蘇子由書三首<lb/>
庭堅頓首再拜誦執事之文章而願見二十餘<lb/>
年矣官學匏繫一州輒數歳迄無參對之幸毎<lb/>
得於師友昆弟間知執事治氣養心之美大德<lb/>
<pb n="KR4d0182_SBCK_019-5a"/>
不踰小物不廢沈潛而樂易致曲以遂直欲親<lb/>
之不可媟欲踈之不能志雖形迹闊踈而平生<lb/>
咏歎如千載寂寥聞伯夷柳下惠之風而動心<lb/>
者然惟小人不𥙿於學方羊塵垢之外樸拙無<lb/>
所可用既已成就雖造物之鑪錘不能使之工<lb/>
也得邑極南幸執事在旁郡且當承教為發萬<lb/>
金良藥使痼疾少愈而到官以來能薄不勝事<lb/>
劇陸沈簿領中救過不暇筆墨不足以寫心之<lb/>
精微故欲作記而中休時因過賔髙安行李必<lb/>
<pb n="KR4d0182_SBCK_019-5b"/>
問動静以其所言參其所不能言承典司管庫<lb/>
之鑰率職不怠懐璧混貧舎者争席良以自慰<lb/>
比得報伯氏書詩過辱不遺緒言見及敢問不<lb/>
肖既全於拙矣於事無親踈不了人之愛憎人<lb/>
謂我失愚非所恤獨不知於道得少分否恭惟<lb/>
聞道先我為丗和扁有病於此固聞而知之因<lb/>
來尚賜藥石之誨抱疾呻吟仁者哀憫向冷不<lb/>
審體力何如惟強飯自重<lb/>
流落七年蒙恩東歸至荆州病幾死失一弟一<lb/>
<pb n="KR4d0182_SBCK_019-6a"/>
妹及亡弟二子早衰氣索非復昔時人也惟本<lb/>
踈嬾鞭䇿不前以是未甞得附動静忽奉十二<lb/>
月二十四日所賜教存問勤重伏審憂患之餘<lb/>
台候萬福開慰無量端明二丈人物之冠冕道<lb/>
徳文章足以増九鼎之重不謂遂至於此何勝<lb/>
殄瘁之悲況手足之情平生師友之地荼毒封<lb/>
割之懐何可堪忍奈何所頼諸子有所立而季<lb/>
子文學幾於斯人之不亡也庭堅病起荒廢恐<lb/>
不能辦事欲引去而未敢太平遂請義當一往<lb/>
<pb n="KR4d0182_SBCK_019-6b"/>
來夏秋間若病不再作尚可祈見無階承教臨<lb/>
書懐仰<lb/>
伏承端明二丈窀穸有期天下失此偉人何勝<lb/>
霣涕石刻得三丈論撰無憾矣不審幾時得刻<lb/>
石託誰書丹若未有人不肖輒為託名其上若<lb/>
自有人即已矣萬一不用書則用家弟尚質所<lb/>
篆蓋别託一相知人名可也三兩日即拏舟下<lb/>
巴陵出陸至雙井六日爾至即令家弟書篆携<lb/>
至荆渚二月末可復來也小子相娶石諒之女<lb/>
<pb n="KR4d0182_SBCK_019-7a"/>
蒙齒記感激感激<lb/>
　　　　　見張宣徽書<lb/>
豫章黄庭堅再拜獻書致政少師閤下詩云瞻<lb/>
彼淇奥緑竹猗猗有匪君子如切如瑳如琢如<lb/>
磨瑟兮僴兮赫兮咺兮有匪君子終不可諼兮<lb/>
維古之德人其髙明有臨其靚深有威其潤澤<lb/>
在下其光輝在上使人望之而鄙吝之意消亦<lb/>
不容聲矣恭惟閣下道尊德貴而載之從來飯<lb/>
糗桑樞而山立乗軒委珮而超然出入諸公間<lb/>
<pb n="KR4d0182_SBCK_019-7b"/>
如砥柱之屹中流也問學文章冰銷彼已惟道<lb/>
以為體白首日新夙夜德人之事庭堅貧無行<lb/>
義之儲不見比數於時輩無以為左石重顧有<lb/>
事賢之心取予自信甚篤甞與深識士大夫詠<lb/>
嗟盛德相講勸以為歸而身賤逺未得有足跡<lb/>
於門牆之下今日掃舎人之門非敢以小人固<lb/>
陋僭求言論風旨拜於庭而承顧盻進几杖而<lb/>
見嚬伸得所以不言而飲人者則淇奥之所歌<lb/>
昔聞其聲今見其實操豚蹄以祝曰雖所欲者奢<lb/>
<pb n="KR4d0182_SBCK_019-8a"/>
而可笑先至後去以分東壁之光不可謂無意<lb/>
者也蒙冒清重重足以聽命<lb/>
　　　　　荅晁元忠書<lb/>
庭堅百拜元忠足下未識足下之面因諸昆弟<lb/>
得足下之詩興託深逺不犯丗故之鋒永懐喜<lb/>
怨鬱然類騷想見足下豈弟於學問故頃追韻<lb/>
寫意於無能之辭雖仰髙尚友發於呻吟而文<lb/>
章闇昧不敢以過雷門不謂堯民即以奉寄迺<lb/>
辱已未書及詩傾囊竭篋不祕金玉悉以相畀<lb/>
<pb n="KR4d0182_SBCK_019-8b"/>
幸甚幸甚惟是盛見稱許愛而忘其醜欲俎豆<lb/>
不肖於諸公之間豈不願盗名恐累足下知言<lb/>
爾往多故不即報度已察南來拘窘吏事雖江<lb/>
山相映發心不在焉如牆壁間作詩文與俗俯<lb/>
仰不足紀録得顯臣兄弟時持書册來講問撥<lb/>
置簿領一解顔耳承去歳不利秋官居間當有<lb/>
自娱即日體力勝否昨所喻怨與不怨論事似<lb/>
不當耳茍志於仁矣其餘存乎其人不可聽以<lb/>
一律君子陽陽考槃與北門褰裳同為君子之<lb/>
<pb n="KR4d0182_SBCK_019-9a"/>
詩夫爭名者於朝爭利者於市觀義理者固於<lb/>
其㑹怨與不怨去道逺矣莊周所謂九萬里則<lb/>
風斯在下矣足下以謂何如無階合并十詩仰<lb/>
報盛意因以當面願自重<lb/>
　　　　　荅郭英發書<lb/>
庭堅頓首發春即治僦舎悉謝遣公家人唯兩<lb/>
僕夫備使令事事躬親所以不能嗣音更兩日<lb/>
僦舎亦畢工矣然自逺方來督書者凡七人又<lb/>
當作書累日甚覺勞敝也辱書承侍奉吉慶為<lb/>
<pb n="KR4d0182_SBCK_019-9b"/>
慰雙者有可與同味者乎兒輩煩記憶大者讀<lb/>
書小者跟蹡幸無它耳舎弟未來聞正初到魚<lb/>
洞矣純上座歸嘉州將一月唐道人亦且行矣<lb/>
七佛偈誰所作猶問五子之歌誰所作也五觀<lb/>
佛語也為士大夫開此觀山谷語也東溪老廬<lb/>
山開先長老行瑛歴陽公王安上純父是時為<lb/>
和州宗叔粲宗少文南史有傳陸探微畫與顧<lb/>
凱之可並驅爭先少文茂深略同時也西臺禮<lb/>
部貟外郎李建中名士也國初權西京御史臺<lb/>
<pb n="KR4d0182_SBCK_019-10a"/>
故時號李西臺書蛛絲所謂蠨蛸在戸者煤尾<lb/>
屋塵屋塵合墨醫方謂之烏龍尾銀鉤蠆尾晉<lb/>
征西長史索靖妙得崔張筆法自言吾書如銀<lb/>
鉤蠆尾山芥紫栮計是佳𬞞但恨爲聚蚋之味<lb/>
所敗耳銅卝研少留意幸甚烏豆粥大烏豆一<lb/>
升隔宿洗淨用七升水浸明日入油一斤炭火<lb/>
煆至晚當糜爛可煑三升米米極熟下豆入白<lb/>
糖一斤和勻入細生薑棊子四兩是謂粥矣纒<lb/>
頭事不能記其人姓名未可得信三子名字訓<lb/>
<pb n="KR4d0182_SBCK_019-10b"/>
作書忙又未能就庭堅再拜<lb/>
　　　　　荅何静翁書<lb/>
庭堅再拜何君足下去年辱惠書過有稱述意<lb/>
足下隨丗毁譽未必自得之耳又多病之餘孏<lb/>
慢成性鮮自源歸時不能即奉荅亦以今丗民<lb/>
之師帥不知行道以先覺覺民學校之教不知<lb/>
明道以啓迪後進故學者不知重道而尊師士<lb/>
亦不復論學而取友因以卜足下誠有意於兹<lb/>
事否也専使來繼辱書問勤懇不倦愛一丗之<lb/>
<pb n="KR4d0182_SBCK_019-11a"/>
所棄敬衆人之所慢足下眞自得之者耶所寄<lb/>
詩醇淡而有句法所論史事不隨丗許可取明<lb/>
於已者而論古人語約而意深文章之法度蓋<lb/>
當如此如足下之所已得者而能充其所未至<lb/>
生乎千載之下可以見千載之人也然江出汶<lb/>
山水力才能汎觴溝渠所并大川三百小川三<lb/>
千然後往而與洞庭彭蠡同波下而與南𬈑北<lb/>
海同味今足下之學誠汶山有源之水也大川<lb/>
三百足下其求之師小川三千足下其求之友<lb/>
<pb n="KR4d0182_SBCK_019-11b"/>
方將觀足下之水波能徧與諸生為德也不肖<lb/>
去戎州或在秋冬之間大槩已具王觀復書中<lb/>
矣無階從容望風懐仰千萬強學自重他日拭<lb/>
目觀足下頡頏於青雲之上也<lb/>
　　　　　荅李幾仲書<lb/>
庭堅頓首幾仲司户足下昨從東來道出清湘<lb/>
八桂之間毎見壁間題字以其枝葉占其本根<lb/>
以為是必磊落人也問姓名於士大夫與足下一<lb/>
游舊者皆曰是少年而老氣有餘者也如是已<lb/>
<pb n="KR4d0182_SBCK_019-12a"/>
逾年恨未識足下面耳今者乃蒙賜教稱述古<lb/>
今而歸重於不肖又以平生得意之文章傾囷<lb/>
倒廩見畀而不吝秋日樓臺萬事不到胷次吹<lb/>
以木末之風照以海濵之月而詠歌呻吟足下<lb/>
之句實有以激衰愞而増髙明也幸甚庭堅少<lb/>
孤窘於衣食又有弟妹婚嫁之責雖蚤知從先<lb/>
生長者學問而偏親白髮不得已而從仕故少<lb/>
之日得學之功十五而從仕之日得學之功十<lb/>
三所以衰愞不進至今落諸公之後也竊觀足<lb/>
<pb n="KR4d0182_SBCK_019-12b"/>
下天資超邁上有親以為之依歸旁有兄弟以<lb/>
為之佽助春秋未三十耳目聦明若刻意於德<lb/>
義經術所至當不止此耳非敢謂足下今日所<lb/>
有不足以豪於衆賢之間但為未及古人故為<lb/>
足下惜此日力耳天難於生才而才者須學問<lb/>
琢磨以就晚成之器其不能者則不得歸怨於<lb/>
天也丗實須才而才者未必用君子未甞以丗<lb/>
不用而廢學問其自廢惰歟則不得歸怨於丗<lb/>
也凡為足下道者皆在中朝時聞天下長者之<lb/>
<pb n="KR4d0182_SBCK_019-13a"/>
言也足下以為然當繼此有進於左右秋熱雖<lb/>
未艾伏惟侍奉之慶龍水風土比湖南更熱老<lb/>
人多病眩奉書草草唯為親為已自重<lb/>
　　　　　荅王補之書<lb/>
庭堅再拜補之使君閤下治平中在埸屋間甞<lb/>
與李師載兄弟游因熟閤下才德此時方以見<lb/>
聞寡淺日夜刻意讀書未甞接人事故不得望<lb/>
顔色其後從仕東西憂患潦倒毎見師載猶能<lb/>
道補之出處今者不肖得罪簡牘棄絶明時萬<lb/>
<pb n="KR4d0182_SBCK_019-13b"/>
死投荒一身弔影不復齒於士大夫矣所以雖<lb/>
聞閤下近在瀘南而不敢通書忽蒙賜教禮盛<lb/>
而使勤詞恭而意篤所以奉王公大人者投之<lb/>
禦魑魅茍活人之前始懼而不敢當讀之赧然<lb/>
惟是先公全州之政名實相權重以李誠之所<lb/>
論譔可信不疑顧流人罪垢不可洗湔雖强顔<lb/>
稱述但汚辱先公耳惟閤下文武不疚治邊郡<lb/>
有聲是將震耀功伐自昭於青雲之上以篤前<lb/>
人之烈且當屬之王公大人得意之士而自貶<lb/>
<pb n="KR4d0182_SBCK_019-14a"/>
損託名於不肖何哉在中朝時挾文章有名譽<lb/>
居庭堅之右者甚衆閤下不取諸彼而取諸此<lb/>
何好惡酸醎與時異哉平居其言不見信於人<lb/>
況於罪戾有言不信之時閤下何取焉加以憂<lb/>
患之餘神明去榦舊所記書昏忘略盡窮鄉又<lb/>
無書史可備尋繹提<hi>一作捉</hi>筆臨𥿄茫然不知所云而<lb/>
辱諉託丁寧期於必得勉輒承命書其大略言<lb/>
語昧陋安能增光輝萬一以慰孝子之思以滿<lb/>
全人之意遽授來使病于夏畦庭堅再拜<lb/>
<pb n="KR4d0182_SBCK_019-14b"/>
　　　　　荅王子飛書<lb/>
陳履常正字天下士也讀書如禹之治水知天<lb/>
下之絡脉有開有塞而至於九川滌源四海㑹<lb/>
同者也其作詩淵源得老杜句法今之詩人不<lb/>
能當也至於作文深知古人之關鍵其論事救<lb/>
首救尾如常山之蛇時輩未見其比公有意於<lb/>
學者不可不往掃斯人之門古人云讀書十年<lb/>
不如一詣習主簿端有此理若見為問訊千萬<lb/>
　　　　　與王庠周彦書<lb/>
<pb n="KR4d0182_SBCK_019-15a"/>
東坡先生遂捐館舎豈獨賢士大夫悲痛不能<lb/>
已人之云亡邦國殄瘁者也可惜可惜立朝堂<lb/>
堂危言讜論切於事理豈復有之然有自常州<lb/>
來云東坡病亟時索沐浴改朝衣談笑而化其<lb/>
胷中固無憾矣所惜子由不得一見又未得一<lb/>
還鄉社使後生瞻望此堂堂爾欲作詩文道其<lb/>
意亦未能成秦少游没於藤州傳得自作祭文<lb/>
并詩可為霣涕如此竒才今丗不復有矣所寄<lb/>
詩文反覆讀之如對談笑也意所主張甚近古<lb/>
<pb n="KR4d0182_SBCK_019-15b"/>
人但其波瀾枝葉不若古人爾意亦是讀建安<lb/>
作者之詩與淵明子美所作未入神爾見東坡<lb/>
書黄子思詩卷後論陶謝詩鍾王書極有理甞<lb/>
見之否孫伯逺善論文章之美師嚴君可畏在<lb/>
筆下公能致此二士館之當有得耳<lb/>
　　　　　與王子予書<lb/>
比來不審讀書何似想以道義敵紛華之兵戰<lb/>
勝乆矣古人有言并敵一向千里殺將要須心<lb/>
地收汗馬之功讀書乃有味弃書䇿而㳺息書<lb/>
<pb n="KR4d0182_SBCK_019-16a"/>
味猶在胷中乆之乃見古人用心處如此則盡<lb/>
心於一兩書其餘如破竹節皆迎刃而解也古<lb/>
人甞喻植楊蓋楊天下易生之木也倒植之而<lb/>
生横植之而生一人植之一人拔之雖千日之<lb/>
功皆弃此最善喻顧衰老終無益於髙明子予<lb/>
以謂如何<lb/>
　　　　　與歐陽元老書<lb/>
蒙書喜比來起居不爽調護開慰無量寄示東<lb/>
坡嶺外文字今日方暇徧讀使人耳目聦明如<lb/>
<pb n="KR4d0182_SBCK_019-16b"/>
清風自外來也亦改正數字今遣觀復手抄一<lb/>
通承肩輿與黄冠師衝冒山行又𬞞食不把酒<lb/>
乃復勝健良助懽喜大槩世俗之事於道術中<lb/>
擇可喜者行之譬如觳觫君聞滄浪之水則藐<lb/>
之見汙泥臭濁能生蓬蓽則眼眀蓋其無明習<lb/>
氣使之耳而髙論自抗便謂不可染汙但可哀<lb/>
爾髙明之士要須以聲為律而身為度也所論<lb/>
仲良刻石敢不敬承如仲良於不肖親厚無可<lb/>
言者但日太逼未能即成餘具季康書中<lb/>
<pb n="KR4d0182_SBCK_019-17a"/>
　　　　　與唐坦之書<hi>坦坦幽人貞吉若不犯家諱履字坦之取履之九二履道</hi>
<hi>用之請即</hi>
頃得瀘州報承一藤已過趙市復還城中初亦<lb/>
不解然道人行止如雲蓋多如北遂不復念耳<lb/>
辱書乃知寓史子山家主人恩意不勌遂因循<lb/>
度夏鷺鷥割股何可使瘡乆不合耶解夏遂東<lb/>
歸耶亦處處乗流則逝得坎則止乎張祖祺便<lb/>
舟可惜失此一快也二親倚門十年妻兒有攻<lb/>
苦食淡之歎亦能乆伏忍耶樂義堂中與兄弟<lb/>
<pb n="KR4d0182_SBCK_019-17b"/>
共觀之銘孰大於是乎既要注脚行之而心中<lb/>
自以為宜推之於人而人以為宜則是義也有<lb/>
人亦若是無人亦若是正信調直終不覆藏則<lb/>
是樂也臨財母茍得臨難母茍免古人之義也君<lb/>
子坦蕩蕩古人之樂義也古人所謂為治不至<lb/>
多言顧力行何如耳深根固蔕外慕休息空手<lb/>
到家啜菽飲水誰不欣然瀘戎間三伏中瘴癘<lb/>
方作更希珍愛<lb/>
　　　　　與王觀復書三首<lb/>
<pb n="KR4d0182_SBCK_019-18a"/>
庭堅頓首啓蒲元禮來辱書勤懇千萬知在官<lb/>
雖勞勩無日不勤翰墨何慰如之即日初夏便<lb/>
有暑氣不審起居何如所送新詩皆興寄髙逺<lb/>
但語生硬不諧律呂或詞氣不逮初造意時此<lb/>
病亦只是讀書未精博耳長袖善舞多錢善賈<lb/>
不虚語也南陽劉勰甞論文章之難云意飜空<lb/>
而易竒文徵實而難工此語亦是沈謝輩為儒<lb/>
林宗主時好作竒語故後生立論如此好作竒<lb/>
語自是文章病但當以理為主理得而辭順文<lb/>
<pb n="KR4d0182_SBCK_019-18b"/>
章自然出羣拔萃觀杜子美到䕫州後詩韓退<lb/>
之自潮州還朝後文章皆不煩繩削而自合矣<lb/>
往年甞請問東坡先生作文章之法東坡云但<lb/>
熟讀禮記檀弓當得之既而取檀弓二篇讀數<lb/>
百過然後知後丗作文章不及古人之病如觀<lb/>
日月也文章蓋自建安以來好作竒語故其氣<lb/>
象衰<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>其病至今猶在唯陳伯玉韓退之李習<lb/>
之近丗歐陽永叔王介甫蘇子瞻秦少游乃無<lb/>
此病耳公所論杜子美詩亦未極其趣試更深<lb/>
<pb n="KR4d0182_SBCK_019-19a"/>
思之若入蜀下峽年月則詩中自可見其曰九<lb/>
鑚巴巽火三蟄楚祠雷則往來兩川九年在䕫<lb/>
府三年可知也恐更須攺定乃可入石適多病<lb/>
少安之餘賔客妄謂不肖有東歸之期日日到<lb/>
門疲於應接蒲元禮來吿行草草具此丗俗寒<lb/>
温禮數非公所望於不肖者故皆略之三月二<lb/>
十四日<lb/>
庭堅頓首辱書勤懇千萬委之以九鼎之重顧<lb/>
尫羸不能勝也所寄詩多佳句猶恨雕琢功多<lb/>
<pb n="KR4d0182_SBCK_019-19b"/>
耳但熟觀杜子美到䕫州後古律詩便得句法<lb/>
簡易而大巧出焉平淡而山髙水深似欲不可<lb/>
企及文章成就更無斧鑿痕乃為佳作耳報靜<lb/>
翁郷行之美甚副此意所問勸靜翁求師取友<lb/>
而不以教觀復者蓋觀復知此有餘耳如公才<lb/>
識禪家所謂朝生王子者也但要琢磨盡圭角<lb/>
耳任彖李渭不知何時人此二賢者使得師友<lb/>
皆不易得也所寄唐人諸詩皆有佳處甚慰觀<lb/>
覽也魯使君所欲作記極不敢辭以既往青神<lb/>
<pb n="KR4d0182_SBCK_019-20a"/>
見家姑欲行人事賔客㑹集衮衮過日愈不暇<lb/>
留來人多日竟未能成史彦直既到官渠當數<lb/>
有人還眉州令自此來取信甚易致也茶詞及<lb/>
爲東坡與不肖所作十韻皆欲奉荅而未成但<lb/>
未知它日寄達所在耳筞問十篇思深慮逺佳<lb/>
作也亦恨雕文勝耳不肖在巴峽間所得人有<lb/>
李仔任道本梓人而寓江津二十餘年其人言<lb/>
行有物參道得其要老成人也有王庠周彦榮<lb/>
州人行已有恥不妄取與其外家連戚里向氏<lb/>
<pb n="KR4d0182_SBCK_019-20b"/>
屢當得官固辭以與其弟或及族人作詩文雖<lb/>
未成就要為規摹宏逺此君又東坡之兄壻也<lb/>
故亦有淵源耳有趙縝子智者榮人作文皆道<lb/>
實事要為有用之言然觀其作人未可知也蔡<lb/>
相次律張溥寛夫自不肖到戎州朝夕相親近<lb/>
然次律事事優於寛夫它日或可望為中州名<lb/>
士也有廖鐸宣叔者甞東學京師才性明利甚<lb/>
不在人下來相師用之意甚篤然憂其質不甚<lb/>
美韓退之所謂籍湜輩雖屢栺教不知果能不<lb/>
<pb n="KR4d0182_SBCK_019-21a"/>
畔去否庭堅既以江漲不能下峽則欲至青神見<lb/>
老家姑以是人事賔客猥至今日方能作書遣<lb/>
來人作書又草草千萬照悉公至吏部攺官且<lb/>
還營丘乎因書示諭<lb/>
庭堅頓首公決行在幾時此别不足恨中原亭<lb/>
驛如流雖南北可數書不比劒外乃䍧柯夜郎<lb/>
之洪荒無詔也前卒還附書謝何靜翁不草草<lb/>
而靜翁乃云不得不肖書試為根究恐小人輒<lb/>
以貨取之耳今年戎州茘子歲登一種柘枝頭<lb/>
<pb n="KR4d0182_SBCK_019-21b"/>
出於遏臘乎大如鷄夘味極美毎斤才八錢日<lb/>
飲此品凡一月此行又似不虚來恨公不同此<lb/>
味又念公無罪耳一笑一笑<lb/>
　　　　　荅洪駒父書三首<lb/>
駒父外甥推官得手書知還家侍奉吉慶為慰<lb/>
新婦諸孫想履夏具宜既不免應舉亦須温習<lb/>
文字詩酒須少輟也自頃甞見諸人論甥之文<lb/>
學它日當大成但願極加意於忠信孝友之地<lb/>
甘受和白受采不但用文章照映今古乃所望<lb/>
<pb n="KR4d0182_SBCK_019-22a"/>
者熈紹不知法源自何來又不知所葬者是何<lb/>
舎利以此難作文景雲又不知是禪是律有師<lb/>
承無師承可究問一二䟽來玉父不及書想鉤<lb/>
深索隱日有新功比又為弟姪草數篇六韻詩<lb/>
適意思不堪未能冩寄鴻父更加意舉業須少<lb/>
入繩墨乃佳前要文字猶未暇作新書室政在<lb/>
大槐安國中耶師川應舉否頗解作舉業乎盎<lb/>
父蓬生麻中不得不直比來翰墨亦可觀否老<lb/>
舅既免喪哀痛無已日在墓次亦苦多病未緣<lb/>
<pb n="KR4d0182_SBCK_019-22b"/>
相見千萬強學自重不具老舅庭堅白<lb/>
駒父外甥教授别來三歲未甞不思念閑居絕<lb/>
不與人事相接故不能作書雖晉城亦未曾作<lb/>
書也專人來得手書審在官不廢講學眠食安<lb/>
勝諸稺子長荗慰喜無量寄詩語意老重數過<lb/>
讀不能去手繼以歎息少加意讀書古人不難<lb/>
到也諸文亦皆好但少古人繩墨耳可更熟讀<lb/>
司馬子長韓退之文章凡作一文皆須有宗有<lb/>
趣終始關鍵有開有闔如四瀆雖納百川或匯<lb/>
<pb n="KR4d0182_SBCK_019-23a"/>
而為廣澤汪洋千里要自發源注海耳老夫紹<lb/>
聖以前不知作文章斧斤取舊所作讀之皆可<lb/>
笑紹聖以後始知作文章但以老病惰懶不能<lb/>
下筆也外甥勉之為我雪恥罵犬文雖雄竒然<lb/>
不作可也東坡文章妙天下其短處在好罵愼<lb/>
勿襲其軌也甚恨不得相見極論詩與文章之<lb/>
善病臨書不能萬一千萬強學自愛少飲酒為佳<lb/>
所寄釋權一篇詞筆從横極見日新之効更須<lb/>
治經深其淵源乃可到古人耳青瑣祭文語意<lb/>
<pb n="KR4d0182_SBCK_019-23b"/>
甚工但用字時有未安處自作語最難老杜作<lb/>
詩退之作文無一字無來處蓋後人讀書少故<lb/>
謂韓杜自作此語耳古之能為文章者眞能陶<lb/>
冶萬物雖取古人之陳言入於翰墨如靈丹一<lb/>
粒㸃鐵成金也文章最為儒者末事然索學之<lb/>
又不可不知其曲折幸熟思之至於推之使髙<lb/>
如泰山之崇崛如垂天之雲作之使雄壯如滄<lb/>
江八月之濤海運吞舟之魚又不可守繩墨令<lb/>
儉陋也<lb/>
<pb n="KR4d0182_SBCK_019-24a"/>
　　　　　與運判朱朝奉書<hi>彥博</hi>
庭堅再拜不學無術得邑僻左承前逋滯之餘<lb/>
簿書期㑹糾紛熟爛不可掇拾健訟之民一不<lb/>
得氣詆郡刺史訕訴官長長短視逺者常得其<lb/>
影類多見聽追逮證左桁楊相推囚繫索情溢<lb/>
出牢戸之外聽事以来于今八月惟是智度短<lb/>
淺裁割未有見効夙夜履冰須譴訶至則免冠<lb/>
就訊歸伏丘壑以安無能之分加以山野不曉<lb/>
事與中朝士大夫絶不相知聞故於門牆無一日<lb/>
<pb n="KR4d0182_SBCK_019-24b"/>
之雅進寸退尺終不敢驟以書通今者豈有以<lb/>
不肖欺左右者乎迺蒙過聽識拔於衆人之中<lb/>
以備使令承命悸然恐不任鞭䇿以負髙明之<lb/>
舉也然伏思閣下才品卓越簡在欽明将朝廷<lb/>
不異逺方之寄來作雷雨下車未幾惠威載於<lb/>
江西竊甞訪之親識間決事若流誠得執鞭走<lb/>
趨陪輔千慮之一實所欣慕大斾按行將臨下<lb/>
邑當以職事待罪輒自逹小人之情秋暑尚爾<lb/>
伏祈調護行李為國自重<lb/>
<pb n="KR4d0182_SBCK_019-25a"/>
　　　　　與胡少汲書四首<lb/>
庭堅頓首辱書勤懇并惠示參前堂詩詞意深<lb/>
逺欽歎欽歎霜後頗寒不審彼氣候何如即日<lb/>
想進學不怠體力清勝逺寄山薑甚副所須蓋<lb/>
比居山堂中晨起常氛霧蒙逺近日髙乃相辨<lb/>
故須此耳舉道者碑甚佳不知彼方猶能傳舉<lb/>
道者語錄否試為尋訪舊於文字中似見有之<lb/>
耳公家與不肖薄有瓜葛又是年契不但以令<lb/>
兄游從故為兄弟丈人行非所以見處幸改之<lb/>
<pb n="KR4d0182_SBCK_019-25b"/>
百冗奉狀草率<lb/>
庭堅叩頭頃得相見甚愛風度髙明恨未得𣢾<lb/>
語耳前年辱寄佳句井蘄簟適遭大故哀荒幾<lb/>
死天幸扶護歸次鄉里山川如昔觸緒隕心多<lb/>
病多故不復能與人事又賔客未甞去門以是<lb/>
去年復辱書亦未能作荅然間獨思念公於不<lb/>
肖勤勤懇懇非有它求特以草木臭味同爾相<lb/>
求於一丗之所棄故雖淡薄如此想必不凝滯<lb/>
於胷次也承以令兄之哀疾苦復作幸即輕安<lb/>
<pb n="KR4d0182_SBCK_019-26a"/>
家事所寄憂責未艾唯寛懐自重<lb/>
庭堅叩頭晁嫂必孝友解事家居唯雍睦則不<lb/>
以細故傷大義亦使亡者無憾於下泉矣念九<lb/>
當此多難能自奮發否公道學頗得力耶治病<lb/>
之方當深求禪恱照破死生之根則憂畏淫怒<lb/>
無處安脚病既無根枝葉安能為害投子聦老<lb/>
是出丗宗師海㑹演老道行不愧古人皆可親<lb/>
近殊勝從文章之士學妄言綺語增長無明種<lb/>
子也聦老尤喜接髙明士大夫渠開卷論說便<lb/>
<pb n="KR4d0182_SBCK_019-26b"/>
穿得諸儒鼻孔苦於義理得宗趣却觀舊所讀<lb/>
書境界廓然六通四闢極省心力也然有道之<lb/>
士須以至誠懇惻歸向古人所謂下人不精不<lb/>
得其眞此非虚語<lb/>
庭堅頓首辱書逼在邑中以故未得即歸又當<lb/>
往府中謝諸公所以未得如前約錄近文奉寄<lb/>
爾自州中歸冬夜長可手寫數篇往也二年來<lb/>
尤覺眼力不足數日來漫服椒乃似有益冀漸<lb/>
得力冬夜可觀書耳年垂五十百衰相現故思<lb/>
<pb n="KR4d0182_SBCK_019-27a"/>
如少汲政好勤學爾所報令兄房兒女詳悉甚<lb/>
慰誨諭存心處竊願公如此耳古人學問亦無<lb/>
别用處舉斯心以加諸彼而已<lb/>
　　　　　與徐師川書四首<hi>元符元年</hi>
師川外生奉議辱書恩意千萬審官守厭管庫<lb/>
之煩得官觀之祿以奉親杜門讀書有味欣慰<lb/>
無量即日想家姉郡君清健新婦安勝兒女今<lb/>
幾人書中殊不及此何耶所寄詩超然出塵垢<lb/>
之外甚善甚善恨君知刻意於學問時不得從<lb/>
<pb n="KR4d0182_SBCK_019-27b"/>
容朝夕耳承以鄉中歲歉寓居同安同安美俗<lb/>
里中有佳士又四旁有禪老皆可人居必擇鄉<lb/>
游必就士今兩得之矣士大夫多報吾生擇交<lb/>
不妄出極副所望詩政欲如此作其未至者探<lb/>
經術未深讀老杜李白韓退之詩不熟耳江季<lb/>
恭不幸可惜此君不死可髣髴孫莘老也潘邠<lb/>
老居憂莫不貧否胡少汲甚有志欲慕古人不<lb/>
知今何如相望萬里臨書增懐千萬珍重<lb/>
　　　　　　又<hi>崇寧元年</hi>
<pb n="KR4d0182_SBCK_019-28a"/>
庭堅頓首毎見賢士大夫及林下得意人言師<lb/>
川言行之美未甞不歎息也所寄詩正忙時讀<lb/>
數過辭皆爾雅意皆有所屬規模逺大自東坡<lb/>
秦少游陳履常之死常恐斯文之将墜不意復<lb/>
得吾甥眞頺波之砥柱也續當寫魏鄭公砥柱<lb/>
銘奉寄甥能忍夏蚊之潜膚而從瑩中遊眞曠<lb/>
丗之竒事也蒙諭當塗不可作乆計誠然似聞<lb/>
已别有命須近詩漫往數篇老拙豈能如所云<lb/>
觀一節可以知其侏儒也<lb/>
<pb n="KR4d0182_SBCK_019-28b"/>
庭堅拜手辱書審涉夏以來同呂新婦侍奉八<lb/>
姉郡君萬福諸兒女無恙甚慰懷想承瑩中便<lb/>
向吳中失此淵對何能不悵然老舅六月九日<lb/>
領太平事十七日奉朝旨送吏部即日解船至<lb/>
江口以嗣文同行遂為逺别亦大風不可行留<lb/>
連方欲訣去㑹駒父奉其大母來又為之留七<lb/>
日閏月十一日分手亦衝東風至蕪湖矣吏部<lb/>
吿示作初任通判人陞一李名次指射優便差<lb/>
遣三兩日間亦漫投一狀也将家到荆南謀居<lb/>
<pb n="KR4d0182_SBCK_019-29a"/>
居定或從容玉泉鬼谷之間以須闕耳相望似<lb/>
不逺無因㑹面神往形留千萬珍重十三日<lb/>
庭堅頓首<lb/>
見邸報承已除鄧州簽判想是所干乞但不知<lb/>
尚待闕否駒父才器不凡但未周於丗事九娘<lb/>
甚競爽諸兒皆渾厚有外家風氣其中必有可<lb/>
望者庭堅雖貧然将家向荆州亦粗為餬口之<lb/>
計不至狼狽也砥柱銘寫去盛暑異於常年煩<lb/>
倦都無筆意小詩時有之未去故郡尚苦人事<lb/>
<pb n="KR4d0182_SBCK_019-29b"/>
未能手抄它日因書可時寄亦少思不工耳<lb/>
　　　　　與潘子眞書二首<lb/>
庭堅叩頭子真足下累辱惠書及詩竊伏天材<lb/>
髙妙鍾山川之美有名丗之資未甞不歎息也<lb/>
黄鵠一舉千里非荆雞之材所能啄菢以是乆<lb/>
未知所荅雖然有一於此可少助萬分之一致<lb/>
逺者不可以無資故適千里者三月聚糧又當<lb/>
知所向問其道里之曲折然後取塗而無悔鉤<lb/>
深而索隱温故而知新此治經之術也經術者<lb/>
<pb n="KR4d0182_SBCK_019-30a"/>
所以使人知所向也博學而詳說之極支離以<lb/>
趨簡易此觀書之術也博學者所以使人知道<lb/>
里之曲折也夫然後載司南以適四方而不迷<lb/>
懐道鑒以對萬物而不惑曾子曰尊其所聞則<lb/>
髙明矣行其所知則光大矣聞道也不以養口<lb/>
耳之間而養心可謂尊其所聞矣在父之側則<lb/>
願如舜文王在兄弟之間則願如伯夷季子可<lb/>
謂行其所知矣欲速成患人不知好與不已若<lb/>
者處賢於俗人則可矣此學者之深病也齋心<lb/>
<pb n="KR4d0182_SBCK_019-30b"/>
服形靜而後求諸己若無此四病者則善矣若<lb/>
有似之願留意也<lb/>
大門養道丘園宴居數十年其明於天下之義<lb/>
理必深矣試以不肖之說請之儻以爲然足下<lb/>
加意垂聽幸甚若夫發揮樂善之心吹嘘詩句<lb/>
之美推之諸公之前挽之青雲之上雖無不肖<lb/>
之助當丗君子皆當為足下羽翼也若足下亟<lb/>
知小道不足以致逺發憤忘食追配古人則九<lb/>
萬里風斯在下矣古人有言三折肱知為良醫<lb/>
<pb n="KR4d0182_SBCK_019-31a"/>
不肖甞病於是故不敢不以告惟照察幸甚<lb/>
　　　　　與胡秀才書<hi>次仲</hi>
庭堅頓首往辱先公游致不踈今觀吾子問學<lb/>
自将出入鄉黨有老成忠厚之氣開慰不可言<lb/>
也屢屈軒蓋廹留日淺不能一詣齋閤負負曷<lb/>
已所須詩錄上又以二小詩荅貺愧不二耳少<lb/>
年恨太輕俊老人恨太重遲不鞭其後此張軍<lb/>
之敝也願加意以立門地<lb/>
　　　　　與秦少章書<lb/>
<pb n="KR4d0182_SBCK_019-31b"/>
庭堅頓首惠示與晁十書筆勢駸駸可喜庭堅<lb/>
心酔於詩與楚詞似若有得然終在古人後至<lb/>
於論議文字今日乃當付之少游及晁張無已<lb/>
足下可從此四君子一二問之前日王直方作<lb/>
楚詞二篇來亦可觀甞告之云如世巧女文繡<lb/>
妙一世設欲作錦當學錦機乃能成錦足下試<lb/>
以此思之<lb/>
䂊章黄先生文集第十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0182_SBCK_017-1a"/>
豫章黄先生文集第十七<lb/>
　　　　　　　黃庭堅魯直<lb/>
　　　記十四首<lb/>
　　　　仁宗皇帝御書記<lb/>
　　　　伯夷叔齊廟記<lb/>
　　　　鄂州通城縣學資深堂記<lb/>
　　　　閬州整暇堂記<lb/>
　　　　冀州養正堂記<lb/>
　　　　北京通判廰賢樂堂記<lb/>
<pb n="KR4d0182_SBCK_017-1b"/>
　　　　忠州復古記<lb/>
　　　　吉州廬陵縣今題名記<lb/>
　　　　黔州黔江縣題名記<lb/>
　　　　筠州新昌縣瑞芝亭記<lb/>
　　　　河陽揚清亭記<lb/>
　　　　東郭居士南園記<lb/>
　　　　大雅堂記<lb/>
　　　　松菊亭記<lb/>
　　　　　仁宗皇帝御書記<lb/>
<pb n="KR4d0182_SBCK_017-2a"/>
臣某元祐中待罪太史氏竊觀金匱石室之書<lb/>
論載　仁宗皇帝在位四十有二年㓜少遂生<lb/>
至於耆老安樂田里不憂不懼百姓皆如芻狗<lb/>
無謝生之心又言　上天德純粹無聲色畋游<lb/>
之好平居時　御筆墨尤喜飛白書一書之成<lb/>
左右扶侍爭先乞去稍稍散落人間慶雲景星<lb/>
光被萬物士大夫家或得隻字片紙相與傳玩<lb/>
比於河圖洛書敬愛所在如臨父母此豈與周<lb/>
人思召伯愛其甘棠同年而語哉恭惟　昭陵<lb/>
<pb n="KR4d0182_SBCK_017-2b"/>
復土垂四十年至今父老言之未嘗不霣涕後<lb/>
生聞說前朝事無不踊躍恨不身當其時嗚呼<lb/>
可謂有德君子者耶竊嘗深求太平之源而<lb/>
仁祖在位時未嘗出竒變古垂衣拱手以天下<lb/>
之公是非進退大臣而百官修職四夷承風臣<lb/>
亦不能識其所以然故袐閣校理臣張公裕所<lb/>
藏書其子臣浩以示臣臣昧冒論著如此譽天<lb/>
地之髙厚賛日月之光華臣自知其不能也<lb/>
　　　　　伯夷叔齊廟記<lb/>
<pb n="KR4d0182_SBCK_017-3a"/>
伯夷叔齊墓在河東蒲坂雷首之陽見於水經<lb/>
地志可考不妄其即墓爲廟則不知所始以二<lb/>
子之賢意其爲唐晉之典祀也舊矣元祐六年<lb/>
予同年進士臨菑王闢之爲河東縣政成乃用<lb/>
四年九月大享赦書以公錢七萬及廢徹淫祠<lb/>
之屋作新廟凡三十有二楹貴德尚賢聞者興<lb/>
起貌象祠器皆中法程某月某甲子有事於廟<lb/>
乃相與謀記歳月乞文於豫章黃庭堅謹按伯<lb/>
夷叔齊有國君之二子逃其國而不有者也予<lb/>
<pb n="KR4d0182_SBCK_017-3b"/>
嘗求其說伯夷之不得立也其宗與國人必有<lb/>
不説者矣叔齊之立也其宗與國人必有不説<lb/>
者矣於是時紂又在上虐用諸侯則二子之去<lb/>
亦以避紂耶二子雖去其國其社稷必血食如<lb/>
初也雖不經見以曹子臧吳季札之傳考之意<lb/>
其若是也故孔子以為不降其志不辱其身身<lb/>
中清廢中權求仁而得仁又何怨又曰齊景公<lb/>
有馬千駟死之日民無德而稱焉伯夷叔齊餓<lb/>
於首陽之下民到于今稱之孟子以為非其君<lb/>
<pb n="KR4d0182_SBCK_017-4a"/>
不事非其民不使不立於惡人之朝不與惡人<lb/>
言故聞伯夷之風者貪夫廉懦夫有立志此則<lb/>
二子之行也至於諫武王不用去而餓死則予<lb/>
疑之陽夏謝景平曰二子之事凡孔子孟子之<lb/>
所不言可無信也其初蓋出莊周空無事實其<lb/>
後司馬遷作史記列傳韓愈作頌事傳三人而<lb/>
空言成實若三家之學皆有罪於聖人者也徒<lb/>
以文章擅天下學者又弗深考故從而信之以<lb/>
予觀謝氏之論可謂篤信好學者矣然可為智<lb/>
<pb n="KR4d0182_SBCK_017-4b"/>
者道也予觀今之為吏愒日玩歳及為政者鮮<lb/>
矣政且不舉又何暇於教民今河東為縣吏治<lb/>
膚敏攻成而舉典祀以教民可謂知本矣故樂<lb/>
為之書并書子所聞二子事以告來者<lb/>
　　　　　鄂州通城縣學資深堂記<lb/>
通城縣學官資深堂前縣令臨川鄒君餘損道<lb/>
之所作也通城故崇陽之聚也民病於隷崇陽<lb/>
求專逹於武昌故熈寜五年詔割崇陽之三郷<lb/>
為通城縣以六安曹君登子漸為令曹君為吏<lb/>
<pb n="KR4d0182_SBCK_017-5a"/>
嚴能知所先後其作邑民勸趨之官府足以鳩<lb/>
民則致力於學官因其溪山之陽作夫子廟爰<lb/>
及諸生之舎以待其秀民興焉未遑教事而曹<lb/>
君去由是閱數令方貸民出子錢併役兼任而<lb/>
藏其雇庸之竒以為最歲上丁釋奠府史執事<lb/>
趣如令則止及令東平王君定民佐才之時病<lb/>
其邑子之不學頗理曹君之緒執經以待問而<lb/>
士不至雖然曹君之功不遂隳墮亦王君之力<lb/>
也鄒君始下車聞艾城戴君輿耆艾有德而明<lb/>
<pb n="KR4d0182_SBCK_017-5b"/>
經術以書幣聘焉戴君至而士大夫有所矜式<lb/>
鄒君曰講堂者利以羣居而不利於燕居使賢<lb/>
者退而與諸生雜處吾懼賢者之不安席也乃<lb/>
因民之餘力而作斯堂於是投耒耜而挾書棄<lb/>
惰游而受業者日至焉頃之夙夜于其家者知<lb/>
貴老出入于其郷者知尚齒于市于田見儒衣<lb/>
者皆肅然父老乃相與歎曰毁我財而成我子<lb/>
弟勞我力而逸我耆老蓋學之功耶繼鄒君者<lb/>
臨川吴君履中與權呉君發政甚愛民而論政<lb/>
<pb n="KR4d0182_SBCK_017-6a"/>
先養士其獄犴平矣曰此俗吏之所能也於是<lb/>
復以書幣聘海昏李君亮采李君應之則與李<lb/>
君分職曰子典其教事而我知其政李君力學以<lb/>
待舉修已以致人士皆樂好之呉君公事退則<lb/>
來燕於堂左經右律靡日不勤凡宫室不能風<lb/>
雨器用不可薦羞皆彌縫𥙷苴使無憾於是通<lb/>
城之學可以責士之不來而士得師友並興於<lb/>
學矣夫性者民所自有也彼其怙富滅德放貧<lb/>
為濫強有力者嚚柔良者不立豈獨民之罪哉<lb/>
<pb n="KR4d0182_SBCK_017-6b"/>
長上不勸學也今自曹君以来有勸學之心而<lb/>
猶待四人然後其政行善政之難也如此夫昔<lb/>
者鄒君甚愛斯堂嘗以書抵京師求予記之㑹<lb/>
予不暇及是吴君為之請焉予謂鄒君者名斯<lb/>
堂不空語諸生從事焉不可不知也淺聞寡見<lb/>
者之教也不能引之至於道故學者皆得一而<lb/>
暖暖姝姝彼其得一也非自得之故也孟子曰<lb/>
君子深造之以道欲自得之也見異端而不能<lb/>
弗畔居之不安也趨下流而失其本資之不深<lb/>
<pb n="KR4d0182_SBCK_017-7a"/>
也今夫水決之東則東流決之西則西流背原<lb/>
而往矣左之右之而常逢其原亦必有道矣夫<lb/>
教者欲速效而不使人自得之學者欲速化而<lb/>
不求自得之皆孟子之罪人也故表章鄒君之<lb/>
意以曉諸生若夫挈楹計工述其襟帯溪山之<lb/>
觀則非兩令之屬予者故不書<lb/>
　　　　　閬州整暇堂記<lb/>
無事而使物物得其所可以折千里之衝之謂<lb/>
整有事而以逸待勞以實擊虛彼不足而我有<lb/>
<pb n="KR4d0182_SBCK_017-7b"/>
餘之謂暇夫不素備而應卒可以徼幸於無患<lb/>
而其顛沛狼戾者十常八九也豈唯人事哉天<lb/>
之於物疾風震雷伏於土中者皆萌動然後阜<lb/>
蕃而成夏落其實而枯其枝然後閉塞而成冬<lb/>
夫惟整故能暇上天之道也昔者晉欒鍼使於<lb/>
楚楚執政問晉國之勇對曰好以衆整又問如<lb/>
何曰好以暇雖晉楚爭盟務以辭相勝充其情<lb/>
楚豈能與中國抗衡哉今之郡守古諸侯也提<lb/>
千里之兵以守關要平居燕安拙者奉三尺而<lb/>
<pb n="KR4d0182_SBCK_017-8a"/>
有餘至於倉卒變故巧者應事機而不足此惟<lb/>
不知素整暇故也榮陽魚侯仲修仁宗時御史<lb/>
中丞魚公家也儒素有風力其家法存焉為閬<lb/>
中太守知學問為治民之源知恭儉為勸學之路<lb/>
先本後末右經而左律在官二年内明而外肅<lb/>
吏畏而民服乃作堂以燕樂之表裏江山不知<lb/>
風雨於以燕賔客講問闕遺沈沈翼翼千里之<lb/>
觀也堂成而魚侯甚愛之問名於江南黄某某<lb/>
曰若魚侯可謂能整能暇矣故名之曰整暇所<lb/>
<pb n="KR4d0182_SBCK_017-8b"/>
以羙其成功而勸其未至也詩曰迨天之未隂<lb/>
雨徹彼桑土綢繆牖户今此下民或敢侮予可<lb/>
謂能整矣又曰來歸自鎬我行永乆飲御諸友<lb/>
炰鼈膾鯉侯誰在矣張仲孝友可謂能暇矣前<lb/>
所叙説以告後人後作賦詩以爲魚侯壽故并<lb/>
記之<lb/>
　　　　　冀州飬正堂記<lb/>
冀州古信都有漢爲安平侯國地當河漳之間<lb/>
一都㑹民習懻忮任俠自武四方游手之民囊<lb/>
<pb n="KR4d0182_SBCK_017-9a"/>
橐其間不事本業其滛俗猶斑斑見於載籍無<lb/>
名山大川以為要䦕其地四戰之國也自中原<lb/>
有事於兵革此邦未嘗不與焉故其民空匱憔<lb/>
悴甚於它州　眞人撫有四海天下屬安丁壯耕<lb/>
桑老弱不任事百有餘年而民未知休息生養<lb/>
之利歳一艱食可望以恩義者不能相救蓋其<lb/>
地産瘠鹵人不根著故爾於今為州在國北門<lb/>
堅壁重兵樓櫓險壯外夷賔客朝賀有期㑹所<lb/>
由出入故守者常用士大夫之選元豐元年十<lb/>
<pb n="KR4d0182_SBCK_017-9b"/>
一月詔用扶風魯侯魯侯忠信豈弟不鄙其州<lb/>
拊循鰥寡動用禮法民奮于田士興于學迺遑<lb/>
暇於燕息之地太守居故有便堂權輿於都水<lb/>
藍昌言仲謨而魯侯為築屋四旁與堂周旋風<lb/>
雨寒暑有所遷就而堂事告備魯侯隱几以休<lb/>
詩書酌酒以御賔客巾履徜徉木隂鳥語之中<lb/>
思所以為邦之本而有得焉謂其堂曰飬正是<lb/>
在易之頥正吉觀頥自求口實者也齊王之子<lb/>
亦人子也居富貴之飬而氣體與人殊況能自<lb/>
<pb n="KR4d0182_SBCK_017-10a"/>
求其心居天下之廣居則其所飬宜何如呼於<lb/>
垤澤之門者非宋君也而聲似之以其居相似<lb/>
也其居與古人相似而病不及古人吾則不信<lb/>
也夫惟不言不笑不取是非物之情飄風暴雨<lb/>
天地不能持久也未同而言脅肩諂笑茍可以<lb/>
得車所治毎下而不恥者吾不知也至於時然<lb/>
後言樂然後笑義然後取彼其中必有以信之<lb/>
詩云鼓鍾于宫聲聞于外夫事其事而小大得<lb/>
情語黙當物齋心服形於宫庭屋漏之間而民<lb/>
<pb n="KR4d0182_SBCK_017-10b"/>
氣和於耕桑隴畝之上彼其於性命之情必有<lb/>
不蘄於規矩準繩而正者焉嘉魯侯之不鄙其<lb/>
州知律民者在已得已者在心其居民上不以<lb/>
一日忘所以飬源者故極言其致遺魯侯鑱石<lb/>
壁間使信都之士師魯侯之好學以成其材其<lb/>
民知魯侯之用心而勸其事又使來者得覽觀<lb/>
焉魯侯名有開字元翰簡肅公之子能世其家<lb/>
者也<lb/>
　　　　　北京通判廳賢樂堂記<lb/>
<pb n="KR4d0182_SBCK_017-11a"/>
待外物而適者未得之憂人之先之也既得之<lb/>
憂人之奪之也故雖有榮觀得之亦憂失之亦<lb/>
憂無時而樂也自適其適者無累於物物之去<lb/>
來未嘗不樂也故古一人觀乎儻來若寄於我<lb/>
如浮雲之外物亦正其名曰賢者而後樂此不<lb/>
賢者雖有此不樂也常山賈春卿來佐北都留<lb/>
守政成有暇日始作新堂治燕息之地豫章黄<lb/>
庭堅名之曰賢樂其義蓋以謂去前日之上庳<lb/>
下陋塵濛蜘絲隅角黮闇鳥䑕之宅而為今日<lb/>
<pb n="KR4d0182_SBCK_017-11b"/>
之軒楹髙明戸牖通達便齋曲房兩宜寒暑并<lb/>
隂髙槐風聽修竹賔僚尊酒笑語詩書是宜爲<lb/>
賢者有也春卿遂以名堂而屬爲記黄庭堅曰<lb/>
魏都國北門通守上佐也事無所不關決雖留<lb/>
守大人鉅公游刃於無事内外晏然而十三縣<lb/>
之政日交於前簿書期㑹幾於不勝聽也加以<lb/>
外夷賔客之道濁河隄防之守呼吸變故不擇<lb/>
時節舉别都㑹府號爲難治者皆出大名下故<lb/>
異時任此責者以夜繼晝爲吏牘所埋没不得<lb/>
<pb n="KR4d0182_SBCK_017-12a"/>
出氣雖親戚慶弔人情所不能休者有不暇顧<lb/>
省至其解官去而後已今春卿辦了公家事小<lb/>
大斬斬又有力以燕樂親戚僚友講問缺遺則<lb/>
斯堂之主人不既賢乎夫人之賢豈有類哉德<lb/>
每進而終無已者也我名斯堂既嘉王人賢又<lb/>
以為來者之勸也春卿名青故太尉侍中魏公<lb/>
子也精敏通事情見首知尾自其少時老姦吏<lb/>
不敢弄以事嘗以使節京西吏畏其明其失職<lb/>
以議法不合不以不稱職也其於政事天材絶<lb/>
<pb n="KR4d0182_SBCK_017-12b"/>
人逺甚不以其能驕人好賢不倦不為得失顧<lb/>
計者也<lb/>
　　　　　忠州復古記<lb/>
忠州漢巴郡之臨江墊江縣也其治所在臨江<lb/>
故梁以為臨州後周以為南賔郡唐貞觀八年<lb/>
始為忠州其地荒逺瘴癘近臣得罪多出為刺<lb/>
史司馬故劉尚書以刺史貶一年死陸宣公以<lb/>
别駕貶十年死李忠懿公以剌史居六年白文<lb/>
公以刺史居二年其後憙事者以四公俱賢圖<lb/>
<pb n="KR4d0182_SBCK_017-13a"/>
象為四賢閣故相贈司徒鄭州刺史南華劉晏<lb/>
士安故相贈兵部尚書嘉興陸贄敬輿中書侍<lb/>
郎平章事贈司徒安邑李吉甫宏憲刑部尚書<lb/>
致仕贈右僕射下邽白居易樂天由開元以來<lb/>
訖于會昌四君子相望凛然猶有生氣忠民常<lb/>
以此自負而郡守至者必矜式焉紹聖三年正<lb/>
月知州事營丘王君闢之聖涂下車問民疾苦<lb/>
曰吏驁而民困故聖涂為州拊養柔良知其飽<lb/>
飢鉏治姦猾幾於傷手治聲翕然邑中豪吏故<lb/>
<pb n="KR4d0182_SBCK_017-13b"/>
時受賕舞文法者相與謀曰屬且無類即以智<lb/>
籠小騃吏群訴於部使者聖涂不為變且歎曰<lb/>
白頭老翁安能録録畏吏苛民耶亦會部使者<lb/>
察其為姦而聖涂治郡政成時休車騎野次咨<lb/>
問故老訪四賢之逸事而三君之政寂寥無聞<lb/>
蓋士安即賜死而敬輿别駕不治民宏憲雖在<lb/>
州六年亦嘿耳樂天由江州司馬除刺史為稍<lb/>
遷故為郡最豫暇有聲迹又其在州時詩見傳<lb/>
東樓以宴賔佐西樓以瞰鳴玉溪登龍昌上寺<lb/>
<pb n="KR4d0182_SBCK_017-14a"/>
以望江南諸山張樂巴子臺以會竹枝歌女東<lb/>
坡種花東澗種柳皆相傳識其處所於是一花<lb/>
一竹皆攷於詩復其舊貫種荔支數百株移木<lb/>
連且十本忠於一時遂為三峽名郡聖涂乃以<lb/>
書誇涪翁曰為我記之涪翁曰聖涂急鰥寡之<lb/>
病使逺方民沐浴縣官之澤可謂知務矣掃除<lb/>
四賢之室思欲追配古人可謂樂善矣樂天去<lb/>
忠州於今為二百七十有九年在官者鰓鰓然<lb/>
常憂瘴癘之病已數日求去故樂天之遺事蕪<lb/>
<pb n="KR4d0182_SBCK_017-14b"/>
没欲盡聖涂齊人也蓋不能巴峽之風土又其<lb/>
撃強撥煩材有餘地而晚暮爲逺郡守迺能慨<lb/>
然不倦興舊起廢使郡中池觀花竹鬱然如元<lb/>
和己亥時追樂天而與之友聖涂於是賢於人<lb/>
逺矣聖涂爲州之明年六月而涪翁爲之記<lb/>
　　　　　吉州廬陵縣令題名記<lb/>
昔皇甫湜持正言廬陵戸餘二萬有地三百里<lb/>
縣當刺史理所令日兩趨衙退則祗承録判將<lb/>
校事相關臨煩言易生凡事難專於今戸籍號<lb/>
<pb n="KR4d0182_SBCK_017-15a"/>
稱七萬刺史府官屬與唐體勢不同所以病令<lb/>
使政難工者猶不除也故廬陵令稱治者常少<lb/>
桉求版籍由太平興國攺元而上無傳焉由馬<lb/>
逹下訖李景元三十有七人歳月官資以能右<lb/>
選格應入逺罷不以理或以故去皆可疑識今<lb/>
令陳適用汝器始辦刻石以圖永久維三十七<lb/>
人其政之媺惡則遺民老吏之言猶在去而顯<lb/>
於朝其能否則載於士大夫蓋不必書適用資<lb/>
直方行事如破竹不能為人下其撃伐人不避<lb/>
<pb n="KR4d0182_SBCK_017-15b"/>
豪貴其爲政老姧吏縛不能展手其牧民善去<lb/>
敗羣者其簿籍如謹細書生所抄書予欲考馬<lb/>
君以來政事與適用度長比短差其功最使并<lb/>
刻之而未暇以廬陵之難爲令而稱治其才可<lb/>
知已<lb/>
　　　　　黔州黔江縣題名記<lb/>
黔江縣治所蓋楚開黔中郡時哥羅蠻聚落也<lb/>
於今爲縣二鄉七里戸千有二百其秋賦雇庸<lb/>
不登三十萬錢以地産役於公者八十有五其<lb/>
<pb n="KR4d0182_SBCK_017-16a"/>
義軍二千九百招諭夷自將其衆者五百七十<lb/>
其役於公之人質野畏事大略與義軍夷將領<lb/>
不殊也使之非其義或跳梁不為用決訟失其<lb/>
情或虜略以償直暗則小智者亦溷疆畔而為<lb/>
欺懦則細黠吏亦能用其柄市麝臍以百計市<lb/>
蜂蠟以千計則夷以長吏為侮寛則以利啗胥<lb/>
徒而苟免猛則鳥獸駭而奏箐中矣至今得其<lb/>
人櫛垢爬痒民以按堵而異時号為難治吾不<lb/>
知其説也膠西逄興文為黔州軍事判官會王<lb/>
<pb n="KR4d0182_SBCK_017-16b"/>
君任以憂去二年不除代有司以興文攝令遂<lb/>
以治聲聞蓋其人練逹吏道故不以假攝為一<lb/>
切之政老於憂患故雖攝事彌年而不倦事事<lb/>
舉以詔條將去如始至府庫簿書如墉如櫛不<lb/>
鄙夷其民子弟教之故其政無六疾而夷夏安<lb/>
之縣舊無題名記興文愍其太陋求之故府與<lb/>
其老吏乃自熙寧庚戌得趙君洙以來十人刻<lb/>
石以為後觀而屬余記之子産曰抑人有言曰<lb/>
蕞爾國夫有社稷民人王事均也豈可忽哉興<lb/>
<pb n="KR4d0182_SBCK_017-17a"/>
文之舉於是合矣後之人有此六疾而求治吾<lb/>
不知也無此六疾而邑不治吾則不信也故悉<lb/>
書之以告來者<lb/>
　　　　　筠州新昌縣瑞芝亭記<lb/>
晉陵邵君叶為新昌宰視事之三月靈芝五色<lb/>
十二生于便坐之室吏民來觀無不動色相與<lb/>
言曰吾令君殆將有嘉政以福我民乎山川鬼<lb/>
神其與知之矣不然此不蒔而秀不根而成非<lb/>
人力所能致而自至者何也乃相與廓其室四<lb/>
<pb n="KR4d0182_SBCK_017-17b"/>
達為亭命曰瑞芝犇走來謁記於豫章黃庭堅<lb/>
黃庭堅曰子觀神農草木經青芝生泰山赤芝<lb/>
生衡山黃芝生嵩山白芝生華山黒芝生常山<lb/>
皆久食而輕身延年而不老蓋序列養生之藥<lb/>
不言瑞世之符又其傅五芝曰赤者如珊瑚白<lb/>
者如截肪黒者如澤漆青者如翠羽黃者如紫<lb/>
金皆光明洞徹如堅冰而世之所名芝草不能<lb/>
若是也故嘗考於信書自先秦之世未有稱述<lb/>
芝草者及漢孝武厭飫四海之冨貴求致神僊<lb/>
<pb n="KR4d0182_SBCK_017-18a"/>
不死天下騷然元封中乃有芝草九莖連葉生<lb/>
甘泉殿齋房中於是赦天下作芝房之歌孝宣興<lb/>
于民間厲精萬事事無過舉然廟享數有美祥<lb/>
頗甘心焉故復修孝武郊祀以瑞紀年元康中<lb/>
金芝九莖又産函徳殿銅池中然此芝不生於<lb/>
五嶽果神農經所謂芝者耶予又竊恠漢世既<lb/>
嘉尚芝草而兩漢循吏之傳未有聞焉何也豈<lb/>
其所居民得其職所去民思其功生則羽儀於<lb/>
朝没則烝嘗於社則是民之鳯皇麒麟醴泉芝<lb/>
<pb n="KR4d0182_SBCK_017-18b"/>
草也耶抑使民田畝有禾黍則不必芝草生户<lb/>
庭使民伏臘有鷄豚則不必麟鳯在郊棷黠吏<lb/>
不舞文則不必虎渡河里胥不追擾則不必蝗<lb/>
不入境此其見效優於空文也耶昔黃霸引上<lb/>
計吏問興化之條有鶡雀來自京兆舎中飛集<lb/>
丞相府上霸以為皇天報下神雀欲圖上奏京<lb/>
兆尹張敞言郡國計吏竊笑丞相之仁厚智略<lb/>
有餘而微信竒恠也恐丞相興化之條或長詐<lb/>
偽以敗風俗天子嘉納焉劉昆為江陵令連年<lb/>
<pb n="KR4d0182_SBCK_017-19a"/>
火災昆輒向火叩頭多能反風降雨遷洪農大<lb/>
守驛道多虎崤澠不通昆為政三年虎負子渡<lb/>
河乃召入為光禄勲詔問昆江陵反風滅火洪<lb/>
農虎北渡河行何德政而致是對曰偶然耳左<lb/>
右皆笑其質帝歎曰是乃長者之言由君子觀<lb/>
之張敞之篤論世祖之知言建成之文不如光<lb/>
禄之質也雖然新昌之吏民愛其令君將儌福<lb/>
焉焉可誣也又嘗試論之古之傳者曰上世蓋<lb/>
有屈軼指佞萐莆扇庖蓂莢紀暦蠏竹生律既<lb/>
<pb n="KR4d0182_SBCK_017-19b"/>
不經見後世亦不聞有之則前世之有芝草特<lb/>
未定也邵君家世儒者諸父兄皆以文學行義<lb/>
表見於薦紳邵君又喜能好修求自列於循吏<lb/>
之科故其氣燄而取之異草來瑞使因是而發<lb/>
政於民慘怛而無倦民將盡力於田士將盡心<lb/>
於學則非常之物不虛其應且必受賜金增秩<lb/>
之賞用儒術顯於朝庭矣豈獨夸耀下邑而已<lb/>
乎故并書予所論芝草循吏之實使歸刻之<lb/>
　　　　　河陽楊清亭記<lb/>
<pb n="KR4d0182_SBCK_017-20a"/>
河陽縣令治盟津西晉潘岳安仁所治縣也慶<lb/>
暦中著作郎知縣事鮮于亨慕潘令治民有聲<lb/>
相傳以為父老不伐其桃李於是築亭於其囿<lb/>
曰聮芳架閣於其沼曰楊清意若同循吏之臭<lb/>
味有激於貪濁云才四十年來者不嗣垝垣汗<lb/>
泥民吏歎息元祐三年某月宣徳郎知縣事髙<lb/>
元敏求父吏事膚敏不深鞭罸而政和乃浚沼<lb/>
開囿陸蓺桃李水植菱藕稍繕故址作亭用其<lb/>
名曰揚清名因其舊不揜前人之善也土木之<lb/>
<pb n="KR4d0182_SBCK_017-20b"/>
功不若前人愛民力之不易也既落成伐石乞<lb/>
文於予予爲作詩詩曰<lb/>
邑有社稷古千户侯吏不自喜以歲月偷髙侯<lb/>
爲邦民不吏賕吏姦輙得有距有鉤去其螟蟊<lb/>
麥禾既秋與民憂之與民樂之安我燕居民勸<lb/>
作之匪我自逸前人度之草木茂止鳬鴈于水<lb/>
賔賛士子于食酒醴男耕不遟女桑孔時高侯<lb/>
宴喜去其思之<lb/>
　　　　　東郭居士南園記<lb/>
<pb n="KR4d0182_SBCK_017-21a"/>
以道觀分於靳巖之上則獨居而樂以身觀國<lb/>
於蓬蓽之間則獨思而憂士之處汙行以辭禄<lb/>
而友朋見絶自聾盲以避世而妻子不知況其<lb/>
逺者乎東郭居士嘗學於東西南北所與游居<lb/>
半世公卿而東郭終不偶駕而折軸不能無悶<lb/>
徃而道塞不能無愠退而伏於田里與野老並<lb/>
耡灌園乗屋不以有涯之生而逐無隄之欲乆<lb/>
乃蘧然獨覺釋然自笑問學之澤雖不加於民<lb/>
而孝友移於子弟文章之報雖不華於身而輝<lb/>
<pb n="KR4d0182_SBCK_017-21b"/>
光發於草木於是白首肆志而無彈冠之心所<lb/>
居類市隱也楤其地曰南園於竹中作堂曰青<lb/>
玉歳寒木落而視其色風行雪墯而聽其聲其<lb/>
感人也深矣㯫羣山之會作亭曰翠光逼而視<lb/>
之土石磊砢繚以松楠逺而望之欖空成色下<lb/>
與黼黻文章同觀其曰翠微者草木金石之氣<lb/>
邪其曰山光者日月風露之景邪不足以給人<lb/>
之欲而山林之士甘心焉不知其所以然而然<lb/>
也因髙作閣曰冠霞鮑明逺詩所謂冠霞登綵<lb/>
<pb n="KR4d0182_SBCK_017-22a"/>
閣解玉飲椒庭者也蟬蛻於市朝之溷濁翳心<lb/>
亨之葉而乾没之輩不能窺是臞儒之僊意也<lb/>
其宴居之齋曰樂靜蓋取兵家隂符之書曰至<lb/>
樂性餘至靜則廉隂符則吾未之學也然以予<lb/>
説之行險者躁而常憂居易者靜而常樂則東<lb/>
郭之所養可知矣其經行之亭曰浩然委而去<lb/>
之其亡者莎鷄之羽逐而取之其折者大鵬之<lb/>
翼通而萬物皆授職窮而萬物不能攖豈在彼<lb/>
哉由是觀之東郭似聞道者也東郭聞若言也<lb/>
<pb n="KR4d0182_SBCK_017-22b"/>
曰我安能及道抑君子所謂困於心衡於慮而<lb/>
後作者也我為子家壻軒冕不及門子之姑氏<lb/>
懟我不才者數矣殆其能同樂於丘園今十年<lb/>
矣可盡記子之言我將劖之南園之石它日御<lb/>
以如臯雖不獲雉尚其一笑哉予笑曰士之窮<lb/>
乃至於是夫於是乎書東郭之鄉族名字曰新<lb/>
昌蔡曾子飛作記者豫章黃庭堅<lb/>
　　　　　大雅堂記<lb/>
丹稜楊素翁英偉人也其在州閭鄉黨有俠氣<lb/>
<pb n="KR4d0182_SBCK_017-23a"/>
不少假借人然以禮義不以財力稱長雄也聞<lb/>
余欲盡書杜子美兩川夔峽諸詩刻石藏蜀中<lb/>
好文喜事之家素翁粲然向余請從事焉又欲<lb/>
作髙屋廣楹庥此石因請名焉余名之曰大雅<lb/>
堂而告之曰由杜子美以来四百餘年斯文委<lb/>
地文章之士隨世所能傑出時輩未有升子美<lb/>
之堂者況室家之好耶余嘗欲隨欣然會意處<lb/>
箋以數語終以汩没世俗初不暇給雖然子美<lb/>
詩妙處乃在無意於文夫無意而意巳至非廣<lb/>
<pb n="KR4d0182_SBCK_017-23b"/>
之以國風雅頌深之以離騷九歌安能咀嚼其<lb/>
意味闖然入其門耶故使後生輩自求之則得<lb/>
之深矣使後之登大雅堂者能以余説而求之<lb/>
則思過半矣彼喜穿鑿者弃其大旨取其發興<lb/>
於所遇林泉人物草木魚蟲以為物物皆有所<lb/>
託如世間商度隱語者則子美之詩委地矣素<lb/>
翁可并刻此於大雅堂中後生可畏安知無渙<lb/>
然冰釋於斯文者乎元符三年九月涪翁書<lb/>
　　　　　松菊亭記<lb/>
<pb n="KR4d0182_SBCK_017-24a"/>
期於名者入朝期於利者適市期於道者何之<lb/>
哉反諸身而已鍾鼓管弦以飾喜鈇鉞干戈以<lb/>
飾怒山川松菊所以飾燕間者哉貴者知軒冕<lb/>
之不可認而有收其餘日以就閑者矣富者知<lb/>
金玉之不可守而有收其餘力以就閑者矣蜀<lb/>
人韓漸正翁有范蠡計然之䇿有白圭猗頓之<lb/>
材無所用於世而用於其楮中更三十年而富<lb/>
百倍乃築堂於山川之間自名松菊以書走京<lb/>
師乞記於山谷道人山谷逌然笑曰韓子真知<lb/>
<pb n="KR4d0182_SBCK_017-24b"/>
金玉之不可守欲收其餘力而就閑者子今將<lb/>
問子斯堂之作將以歌舞乎將以研桑乎將以<lb/>
歌舞則獨歌舞而樂不若與人樂之與少歌舞<lb/>
而樂不若與衆樂之夫歌舞者豈可以樂此哉<lb/>
䘏飢問寒以拊孤折劵弃責以拊貧冠婚喪葬<lb/>
以拊宗補耕助歛以拊客如是則歌舞於堂人<lb/>
皆粲然相視曰韓正翁而能樂之乎此樂之情<lb/>
也將以研桑何時已哉金玉之為好貨怨入而<lb/>
悖出多藏厚亡它日以遺子孫賢則損其志愚<lb/>
<pb n="KR4d0182_SBCK_017-25a"/>
則益其過韓子知及此空為之哉雖然歌舞就<lb/>
閑之日以休研桑之心反身以期於道豈可以<lb/>
無孟獻子之友哉孟獻子以百乗之家有友五<lb/>
人皆無獻子之家者也必得無獻子之家者與<lb/>
之友則仁者助施義者助均智者助謀勇者助<lb/>
決取諸左右而有餘使宴安而不毒又使子弟<lb/>
日見所不見聞所不聞賢者以成德愚者以寡<lb/>
怨於以聽隱居之松風裛淵明之菊露可以無<lb/>
愧矣<lb/>
<pb n="KR4d0182_SBCK_017-25b"/>
</p>
<p>
豫章黄先生文集第十七<lb/>
<pb n="KR4d0182_SBCK_017-26a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梅花道人遺墨</head>
    <p>
<pb n="KR4d0539_WYG_000-1a"/>
欽定四庫全書　　　　　集部五<lb/>
　梅花道人遺墨　　　　　别集類四<hi>元</hi>
　　提要<lb/>
　　　　<hi>臣</hi>等謹案梅花道人遺墨二卷元呉鎮撰鎮<lb/>
　　　　字仲圭自號梅花道人嘉興人嘉興志稱其<lb/>
　　　　卒於明洪武中考鎮自書墓碣稱生於至元<lb/>
　　　　十七年庚辰卒於至正十四年甲午則未嘗<lb/>
　　　　入明志為舛誤又陳繼儒梅花菴記稱鎮自<lb/>
<pb n="KR4d0539_WYG_000-1b"/>
　　　　題墓碣為梅花和尚之塔後楊璉真伽所至<lb/>
　　　　椎冡燔槨獨鎮之墓疑為僧塔遂舍去考楊<lb/>
　　　　璉真伽發宋陵在至元甲申乙酉之間元史<lb/>
　　　　與癸辛雜識所記並同是時鎮方五六嵗安<lb/>
　　　　有豫題墓碣之事此好事者因鎮明於易數<lb/>
　　　　故神其説而未思嵗月之顛舛繼儒摭以為<lb/>
　　　　説亦踈謬也鎮以畫傳初不以文章見重而<lb/>
　　　　抗懐孤往窮餓不移胸次既髙吐屬自能㧞<lb/>
<pb n="KR4d0539_WYG_000-2a"/>
　　　　俗舊無專集此本題曰遺墨乃其鄉人錢棻<lb/>
　　　　捃拾題畫之作薈稡成編其中如題竹詩隂<lb/>
　　　　涼生硯池葉葉秋可數東華客夢醒一片江<lb/>
　　　　南雨一篇考鎮杜門髙隱終於魏塘足跡未<lb/>
　　　　至京師不應有東華客夢之句核以髙士竒<lb/>
　　　　江邨銷夏録乃知為鮮于樞詩鎮偶書之非<lb/>
　　　　其自作棻盖未之詳審又鎮畫深自矜重不<lb/>
　　　　肯輕為人作後來假名求售贋跡頗多亦往<lb/>
<pb n="KR4d0539_WYG_000-2b"/>
　　　　往有庸俗畫賈偽為題識如題畫骷髏之沁<lb/>
　　　　園春詞無論歴代畫家從無畫及骷髏之事<lb/>
　　　　即詞中漏洩元陽爹娘搬販至今未休諸句<lb/>
　　　　鄙俚荒謬亦決非鎮之所為又如嘉禾八景<lb/>
　　　　之酒泉子詞詞既弇陋其序末乃稱梅花道<lb/>
　　　　人鎮頓首偶自作畫為誰頓首耶即題竹佚<lb/>
　　　　句之我亦有亭深竹裏也思歸去聽秋聲亦<lb/>
　　　　字也字重叠而用鎮亦不應昧於字義如此<lb/>
<pb n="KR4d0539_WYG_000-3a"/>
　　　　凡斯之類棻皆一例編載未免失於決擇然<lb/>
　　　　偽本雖多真跡亦在披沙簡金往往見寳要<lb/>
　　　　未可以糅雜之故一例廢斥之矣乾隆四十<lb/>
　　　　六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0539_WYG_000-4a"/>
梅花道人遺墨原序<lb/>
古髙隠之士若傳記所載投淵洗耳疵俗激清類皆不<lb/>
得志于時或胸有所感奮然後托而逃焉以放於無何<lb/>
有之郷鳥入林魚沉壑寜獨天性然哉畏繒<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>之及也<lb/>
若乃不諱曲俗不治名髙淡然無悶而聲光所溢千載<lb/>
猶馨此非得道者不能而吾邑吳仲圭先生真其人也<lb/>
先生生于元季感時稠濁隠居不仕生平躭精易理垂<lb/>
簾賣卜而孤介英特之氣時溢為山水竹石流傳今古<lb/>
<pb n="KR4d0539_WYG_000-4b"/>
爭寶惜之即其書法題咏鵬搏獅驟咸奕奕有生趣出<lb/>
元季諸家之上方元之末抱才髙蹈放浪湖山者良不<lb/>
乏人然率多風流縱誕廣延聲譽之士如玉山清閟鉄<lb/>
崖句曲諸君子詩酒留連徴歌選勝片紙一出標榜互<lb/>
髙先生獨匿影菰蘆日與二三羽流衲子為羣所畫殘<lb/>
縑斷楮惟自署梅花菴主不容他人着一字葢其至性<lb/>
孤騫終不肯傍人籬落若此及其垂殁也又復自題墓<lb/>
碣曰梅花和尚之塔論者謂楊髠之刼玉簮端研猶復<lb/>
<pb n="KR4d0539_WYG_000-5a"/>
流落人間而先生以僧塔獨全雖其言未之深考然埋<lb/>
光剷影先生之意葢淵遠矣華亭陳徴君嘗以先生比<lb/>
孟襄陽林和靖余意襄陽受右丞汲引見棄明主和靖<lb/>
修處士之節猶不卻邦君交先生棲心塵表蔽名愚谷<lb/>
處晦學易悶悶無求所謂古之得道者非耶此殆君平<lb/>
伯鸞之伍二子恐非其匹也昔太史公傳伯夷而曰我<lb/>
登箕山其上蓋有許由冢云吾邑去胥峰不數里劉伯<lb/>
倫荷鍤其下至今墓道莫可考先生藏骨梅花菴雖逼<lb/>
<pb n="KR4d0539_WYG_000-5b"/>
處塵市而橡林蕭林僅隔一垣晴旦霜初鐘鐸相間誦<lb/>
讀之暇時時登隴而憑弔焉締此神交竊有厚幸亦何<lb/>
必陟箕山而問掛瓢遺迹哉先是萬厯中安福謝公為<lb/>
邑宰先生馬鬛幾毁先中丞倡修復之已而結菴搆亭<lb/>
則先相國有力焉余仰承先志褒采遺文雖所得僅數<lb/>
十紙然楚子玉之御三百乗必無敗孫堅精騎三千足<lb/>
敵數萬之羸蒼璣尺璧自足不朽爰授之梓以成先相<lb/>
國中丞之志并不愧為先生比鄰交想亦好古者所樂<lb/>
<pb n="KR4d0539_WYG_000-6a"/>
觀也同里後學蕭林錢棻題<lb/>
<pb n="KR4d0539_WYG_000-7a"/>
梅花道人本傳<lb/>
吳鎮字仲圭性髙介善畫山水竹石毎題詩其上時人<lb/>
號為三絶富室求之不得惟貧士則贈之使取直焉自<lb/>
號梅花道人嘗自題其墓曰梅花和尚之塔國朝洪武<lb/>
中卒<hi>仲圭殁于元至正中詳載斷碑志失考</hi>髙學士巽志評其畫如老將<lb/>
搴旗勁氣崢嶸莫之能禦人以為名言<lb/>
論曰仲圭遺墨吳中人多寶惜之去今百餘年其風流<lb/>
尚可想見遭元之亂深自晦匿托名方外意固有在乎<lb/>
<pb n="KR4d0539_WYG_000-7b"/>
又聞仲圭兄元璋嘗從毘陵栁天驥講天人性命之學<lb/>
而仲圭亦嘗以易數設肆武川推人休咎言多警世豈<lb/>
亦嚴君平之流也耶<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>望雲集</head>
    <p>
<pb n="KR4e0050_WYG_000-1a"/>
欽定四庫全書　　　　　集部六<lb/>
　望雲集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案望雲集五巻明郭奎撰奎字子章<lb/>
　　　　巢縣人早從元余闕學慷慨有志節朱文正<lb/>
　　　　開大都督府於南昌嘗叅其軍事後文正得<lb/>
　　　　罪奎亦坐誅明史文苑傳附見王冕傳中奎<lb/>
　　　　當干戈擾攘之際仗劍従軍偹嘗險阻蒼凉<lb/>
<pb n="KR4e0050_WYG_000-1b"/>
　　　　激楚一發於詩五言古體原本漢魏頗得遺<lb/>
　　　　意七言古體時近李白五言律體純為唐調<lb/>
　　　　七言律體稍雜宋音絶句則在唐宋之間元<lb/>
　　　　末明初可云挺出趙汸宋濓皆為之序推崇<lb/>
　　　　甚至良不誣矣五巻之末附短札三篇案嘉<lb/>
　　　　靖辛夘呉廷翰重刋是集但稱五言古詩三<lb/>
　　　　十七詞歌曲十三五七言律百有九排律雜<lb/>
　　　　詩四十四不言有文豈後人得其手稿附入<lb/>
<pb n="KR4e0050_WYG_000-2a"/>
　　　　耶集中送陳克明歸茶陵詩瑚璉字押入平<lb/>
　　　　韻葢古人三聲之法古詩上山采蘼蕪以素<lb/>
　　　　餘故同押劉琨贈盧諶詩以璆叟同押葢即<lb/>
　　　　其例非落韻也乾隆四十三年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0050_WYG_000-3a"/>
望雲集原序<lb/>
昔者子朱子説詩於性情之道風雅之用備矣然未嘗<lb/>
不以體制音節為言他日評漢魏以来至近代詞章各<lb/>
極所長權度甚精而獨謂古五言不可輕變蓋述作有<lb/>
體變復之際昔人所難雖大儒先生不敢忽也汸游臨<lb/>
川時嘗以此説質于雍虞公且問所以為合作者公曰<lb/>
三百篇而後有漢魏六朝朱子嘗有取焉然其為體不<lb/>
一大抵世有治亂人品風俗不同極其才情則淫傷而<lb/>
<pb n="KR4e0050_WYG_000-3b"/>
無節尚詞藻則綺靡而失真善學者慎之可也余獨愛<lb/>
陰何徐庾氏作音和而莊思約而正華不至靡約不至<lb/>
陋淺而不浮深而能著其音清以醇其節舒以亮有承<lb/>
平之遺風焉然後知杜少陵所以稱誦不置者蓋在於<lb/>
此大厯元和而後知者鮮矣暇日觀公詩稿試以此説<lb/>
求之頗得去取大意往来江湖間每論諸能詩者或唯<lb/>
唯或否否唯武威余公所賦廼若一以公言為師無復<lb/>
他有出入而髙雅渾厚自非齊梁間作者可及豈禁苑<lb/>
<pb n="KR4e0050_WYG_000-4a"/>
從游時嘗論及於斯耶抑所見之偶同也自是每恨不<lb/>
得全稿觀之兵興以来此事姑置嵗辛丑春正月初與<lb/>
淮南郭公子章遇於星源子章嘗游余公之門者也因<lb/>
論公平居崇尚選學於後来變體一無取焉而五七言<lb/>
近體每欲棄絶不為公大節既立而詩文皆散逸罕存<lb/>
矣聞者相與太息於是乃得子章所賦曰望雲集者與<lb/>
一二友朋共吟諷焉古五言逺宗魏晉得其髙風逺韻<lb/>
不襍後人一語近體亦質厚微婉足以逹其志氣所存<lb/>
<pb n="KR4e0050_WYG_000-4b"/>
信乎淵源之有自也又可見余公居常教人悉本朱子<lb/>
至其斧藻盛時陶冩幽抱獨與虞公相表裏而不必他<lb/>
人之已同斯其所以為合作者與以子章之才能守師<lb/>
法而不變亦可謂賢矣友人有請而傳之者乃述所聞<lb/>
書于巻端庶觀者知所自来也或曰郭公志士也今四<lb/>
海横流生民塗炭起管夷吾舅犯先軫諸人相與屬櫜<lb/>
鞬執鞭弭以救之猶恐不及顧相與論歌詩之源制作<lb/>
之體無乃非公意乎雖然吾聞子章少無宦情嘗欲泛<lb/>
<pb n="KR4e0050_WYG_000-5a"/>
大江上三峽徜徉蜀漢之間覽諸山川之竒秀弔昔人<lb/>
經營遺迹求嚴君平岷峨之墟咨訪大人先生之流相<lb/>
與上下其議論然後大發于詩遭亂志勿遂也語曰在<lb/>
朝言朝在野言野使子章據功名之㑹真有以自見于<lb/>
當時而誦其詩者考論師友淵源與其髙蹈之志而傳<lb/>
之不亦可乎新安趙汸序<lb/>
望雲集者郭君子章所作之詩也子章嘗從青陽先生<lb/>
學治經而性尤嗜詩自黄初以降諸名家多嚅嚌其芳<lb/>
<pb n="KR4e0050_WYG_000-5b"/>
腴故剔句鎪辭趣味雋永而韻度婉微青陽亟稱其能<lb/>
曾未幾何戈甲搶攘二親與弟昆咸亡子章隻影飄零<lb/>
於江湖間進退無依遂仗劍從軍艱難險阻莫不備嘗<lb/>
凡世道之汚隆時序之推移人事之變更毎觸之於目<lb/>
必有感於心感久輒悲悲不能已乃悉假詩以寫之通<lb/>
名其集曰望雲望雲志思親也余常取而觀之何其情<lb/>
思之縈紆音節之激烈哉譬猶秋風刁騷霜月凄白孤<lb/>
臣畸士慟哭於山澤蒼涼之間而聞者莫不隕涕焉哀<lb/>
<pb n="KR4e0050_WYG_000-6a"/>
思之切何其一至此乎在昔先王之世四方乂寧民各<lb/>
保其室家頌聲洋溢播之郊廟及其衰也政賦日逼士<lb/>
困於行役而不能歸至有陟屺岵以望其父母與諸弟<lb/>
者説者謂其思之切而哀之至况子章兵難相仍非特<lb/>
行役之勞而已親没家燬非特不能歸而已宜其情之<lb/>
所觸有不能自已也夫以子章之才之美不生於太平<lb/>
無事之日以頌清廟閟宫之盛顧獨馳騁于變風之末<lb/>
嗚呼其命也耶其命也耶雖然否與泰相為循環者也<lb/>
<pb n="KR4e0050_WYG_000-6b"/>
今天已厭亂戈甲將向息矣子章方宣嘉猷以著勞烈<lb/>
其必吐和平之音以鳴天下之盛耶子章名奎淮南人<lb/>
金華宋濓序<lb/>
</p>
<p>
</p>
  </div>
</body>
</text>
</TEI>
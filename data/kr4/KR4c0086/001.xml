<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0086_SBCK_001-1a"/>
碧雲集卷上<lb/>
　　　登仕郎守新淦縣令知鎮事賜緋魚袋李中<lb/>
　　　　春日作<lb/>
和氣來無象物情還暗新乾坤一夕雨草木萬<lb/>
方春染水煙光媚催花鳥語頻髙臺曠望處歌<lb/>
詠屬詩人<lb/>
　　　　寒江暮泊寄左偃<lb/>
維舟蘆荻岸離恨若爲寛煙火人家逺汀洲暮<lb/>
雨寒天涯孤夢去篷底一燈殘不是慿騷雅相<lb/>
思寫亦難<lb/>
<pb n="KR4c0086_SBCK_001-1b"/>
　　　　喜春雨有寄<lb/>
青春終日雨公子莫思晴任阻西園㑹且觀南<lb/>
畒耕最憐滋壠麥不恨濕林鸎父老應相賀豐<lb/>
年兆巳成<lb/>
　　　　魏夫人壇<lb/>
僊壇遺跡在苔合落花明絳節何年返白雲終<lb/>
日生旋新芳草色依舊偃松聲欲問希夷事音<lb/>
塵隔上清<lb/>
　　　　訪洞神宫邵道者不遇<lb/>
閑來僊觀問希夷雲滿星壇水滿池羽客不知<lb/>
<pb n="KR4c0086_SBCK_001-2a"/>
何處去洞前花落立多時<hi>雲滿一作雲隔</hi>
　　　　寄贈致仕沈彬郎中<lb/>
鶴氅換朝服逍遥雲水郷有時乗一葉載酒入<lb/>
三湘塵夢年來息詩魔老亦<hi>一作更</hi>狂蓴羮與鱸<lb/>
鱠秋興最冝長<hi>冝一作應</hi>
　　　　贈别<lb/>
行盃酌罷歌聲歇不覺前汀月又生自是離人<lb/>
䰟易斷落花芳草本無情<lb/>
　　　　送劉恭遊廬山兼寄令上人<lb/>
松桂煙霞蔽梵宫詩流閑去訪支公石堂磬斷<lb/>
<pb n="KR4c0086_SBCK_001-2b"/>
相逢夜五老月生谿影空<lb/>
　　　　宿廬山白雲峯重道者院<lb/>
絶頂松堂喜暫遊一宵玄論接浮丘雲開碧落<lb/>
星河近月出滄溟丗界秋塵裏年光何急急夢<lb/>
中強弱自悠悠他時書劔酬恩了願逐鸞車看<lb/>
十洲<lb/>
　　　　海上從事秋日書懷<lb/>
悠悠旅宦役塵埃舊業那堪信未迴千里夢隨<lb/>
殘月斷一聲蟬送早秋來壷傾濁酒終難醉匣<lb/>
鎻青萍乆不開唯有搜吟遣懷抱涼風時復上<lb/>
<pb n="KR4c0086_SBCK_001-3a"/>
髙臺<lb/>
　　　　訪蔡文慶處士留題<lb/>
幽人棲息處一到滌塵心蘚色花隂闊碁聲竹<lb/>
逕深籬根眠野鹿池靣戯江禽多謝相留宿開<lb/>
樽拂素琴<lb/>
　　　　寄廬岳鑒上人<lb/>
岳寺棲缾錫常人親亦難病披青衲重晚剃白<lb/>
髭寒烘壁茶煙暗塡溝木葉乾昔年皆禮謁頻<lb/>
到碧雲端<lb/>
　　　　書小齋壁<lb/>
<pb n="KR4c0086_SBCK_001-3b"/>
其誰肯見㝷冷淡少知音塵土侵閑榻煙波隔<lb/>
故林竹風醒晚醉䆫月伴秋吟道在惟求巳明<lb/>
時豈陸沉<lb/>
　　　　懷王道者<lb/>
閑思王道者逸格丗難羣何處眠青嶂從來愛<lb/>
白雲酒沽應獨醉藥熟許誰分正作趨名計如<lb/>
何得見君<lb/>
　　　　桃花<lb/>
秪應紅杏是知音灼灼偏冝間竹隂幾樹半開<lb/>
金谷曉一溪齊綻武陵深艶舒百葉時皆重子<lb/>
<pb n="KR4c0086_SBCK_001-4a"/>
熟千年事莫㝷誰歩宋牆明月下好香和影上<lb/>
衣襟<lb/>
　　　思舊遊有感<lb/>
長憶衘盃處酕醄尚未䦨江南正煙雨樓上恰<lb/>
春寒好樹藏鶯密平蕪徹野寛如今無　音<lb/>
信隔波瀾<lb/>
　　　依韻和智謙上人送李相公赴昭武軍<lb/>
暫別廟堂上雄藩去豁情秋風生鴈渚晚霧濕<lb/>
龍旌吟裏過侯服夢中歸帝城下車軍庶樂千<lb/>
里月華清<lb/>
<pb n="KR4c0086_SBCK_001-4b"/>
　　　姑蘇懷古<lb/>
闔閭興霸日繁盛復風流歌舞一場夢煙波千<lb/>
古愁樵人歸野逕漁笛起扁舟觸目牽傷感將<lb/>
行又駐留<lb/>
　　　又<lb/>
蘇臺蹤跡在曠望向江濵往事誰堪問連空草<lb/>
自春花疑西子臉濤想伍胥神吟盡情難盡斜<lb/>
陽照路塵<lb/>
　　　贈史虚白<lb/>
致主嘉謀尚未伸慨然深志與誰論喚迴古意<lb/>
<pb n="KR4c0086_SBCK_001-5a"/>
琴開匣陶出眞情酒滿樽明月過溪吟釣艇落<lb/>
花堆蓆睡僧軒九重夢卜時終在莫向深雲獨<lb/>
閉門<lb/>
　　　贈蒯亮處士<lb/>
著得新書義更幽負琴何處不遨遊玄宫寄宿<lb/>
月華冷羽客伴吟松韻秋滿户煙霞思紫閣一<lb/>
帆風雨憶滄洲吾君側席求賢切未可懸瓢枕<lb/>
碧流<lb/>
　　　春夕偶作<lb/>
早是春愁觸目生郍堪春夕酒初醒貫珠聲罷<lb/>
<pb n="KR4c0086_SBCK_001-5b"/>
人歸去半落桃花月在庭<lb/>
　　　子規<lb/>
暮春滴血一<hi>聲聲</hi>花落年年不忍聽帶月莫啼江<lb/>
畔樹酒醒遊子在離亭<lb/>
　　　書王秀才壁<lb/>
茅舎何寥落門庭長緑蕪貧來賣書劔病起憶<lb/>
江湖對枕暮山碧伴吟涼月孤前賢多晚逹莫<lb/>
嘆有霜鬚<lb/>
　　　春日途中作<lb/>
干禄趨名者迢迢別故林春風短亭路芳草異<lb/>
<pb n="KR4c0086_SBCK_001-6a"/>
郷心雨過江山出鶯啼村落深未知將雅道何<lb/>
處謝知音<lb/>
　　　依韻和蠡澤王去微秀才見寄<lb/>
咫尺風騷客難諧面繼酬相思對煙雨一鴈下<lb/>
汀洲花影誰家塢笛聲何處樓榰笻朗吟罷搔<lb/>
首獨遲留<lb/>
　　　送孫孔二秀才遊廬山<lb/>
廬山多勝景偏稱二君遊松逕蒼苔合花隂碧<lb/>
澗流傾壷同坐石捜句共登樓莫學天台客逢<lb/>
山即駐留<lb/>
<pb n="KR4c0086_SBCK_001-6b"/>
　　　春日野望懷故人<lb/>
野外登臨望蒼蒼煙景昏暖風醫病草甘雨洗<lb/>
荒村雲散天邊影潮迴島上痕故人不可見倚<lb/>
杖役吟䰟<lb/>
　　　遊玄眞觀<lb/>
閑閑遊古觀靜慮想神僊上景非難度隂功不<lb/>
易全醮壇松作蓋丹井蘚成錢浩浩紅塵裏誰<lb/>
來叩自然<lb/>
　　　劔客<lb/>
恩讎期必報豈是輒輕生神劔冲霄去爲誰平<lb/>
<pb n="KR4c0086_SBCK_001-7a"/>
不平<lb/>
　　鶴<lb/>
警露精神異冲天羽翼新千年一歸日誰識令<lb/>
威身<lb/>
　　　送致仕沈彬郎中遊茅山<lb/>
掛却朝冠披鶴氅羽人相伴恣遨遊忽因風月<lb/>
思茅嶺便挈琴樽上葉舟野寺宿時䰟夢冷海<lb/>
門吟處水雲秋華陽洞府年光永莫向僊郷擬<lb/>
駐留<lb/>
　　　題廬山東寺逺大師影堂<lb/>
<pb n="KR4c0086_SBCK_001-7b"/>
逺公遺迹在東林往事名存動苦吟杉檜巳依<lb/>
靈塔老煙霞空鎻影堂深入簾輕吹催香印落<lb/>
石幽泉雜磬音十八賢人消息斷蓮池千載月<lb/>
沉沉<lb/>
　　　庭葦<lb/>
品格清於竹詩家景最幽從栽向池沼長似在<lb/>
汀洲玩好招溪叟棲堪待野鷗影踈當夕照花<lb/>
亂正深秋韻細堪清耳根牢好繫舟故溪髙岸<lb/>
上冷淡有誰遊<lb/>
　　　寄左堰<lb/>
<pb n="KR4c0086_SBCK_001-8a"/>
每病風騷路荒涼人莫遊惟君還似我成癖未<lb/>
能休捨寐縁孤月忘形爲九秋垂名如不朽那<lb/>
恨雪生頭<lb/>
　　　宿山店書懷寄東林令圖上人<lb/>
一宿山前店旅情安可窮猿聲郷夢後月影竹<lb/>
牎中南楚征途闊東呉舊業空虎溪蓮社客應<lb/>
笑此飄蓬<lb/>
　　　途中聞子規<lb/>
春殘杜宇愁越客思悠悠雨歇孤村裏花飛逺<lb/>
水頭微風聲漸咽髙樹血應流因此頻迴首家<lb/>
<pb n="KR4c0086_SBCK_001-8b"/>
山隔幾州<lb/>
　　　春日書懷<lb/>
千峯雪盡鳥聲春永日孤吟野水濵霄漢路𡵨<lb/>
昇未得花時空拂滿衣塵<lb/>
　　　所思代人<lb/>
巫峽雲深湘水遥更無消息夢空勞夢迴深夜<lb/>
不成寐起立閑庭花月髙<lb/>
　　　春晚過明氏閑居<lb/>
寥寥陋巷獨扄門自樂清虚不厭貧數局碁中<lb/>
消永日一罇酒裏送殘春雨催緑蘚鋪三徑風<lb/>
<pb n="KR4c0086_SBCK_001-9a"/>
送飛花入四鄰羡爾朗吟無外事滄洲何必去<lb/>
垂綸<lb/>
　　　贈重安寂道者<lb/>
寒松肌骨鶴心情混俗陶陶隱姓名白髮只聞<lb/>
悲短景紅塵誰解信長生壷中日月存心近島<lb/>
外煙霞入夢清每許相親應計分琴餘常見話<lb/>
蓬瀛<lb/>
　　　江邊吟<lb/>
風暖汀洲吟興生逺山如畫雨新晴殘陽影裏<lb/>
水東注芳草煙中人獨行閃閃酒帘招醉客深<lb/>
<pb n="KR4c0086_SBCK_001-9b"/>
深緑樹隱啼鶯盤桓漁舎忘歸去雲靜髙空月<lb/>
又明<lb/>
　　　獻張義方常侍<lb/>
雄飛看是逼嵓廊逸思常聞不暫忘公署靜眠<lb/>
思水石古屏閑展看瀟湘老來酒病雖然減秋<lb/>
杪詩魔更是狂乗興有時招羽客橫琴移月啓<lb/>
茅堂<lb/>
　　　贈永貞杜翶少府<lb/>
藍𫀆竹簡佐琴堂縣僻人稀覺日長愛靜不嫌<lb/>
官況冷苦吟從聽鬢毛蒼閑㝷野寺聽秋水寄<lb/>
<pb n="KR4c0086_SBCK_001-10a"/>
睡僧牎到夕陽騫翥㑹應霄漢去漁竿休更戀<lb/>
滄浪<lb/>
　　　獻中書韓舎人<lb/>
丹墀朝退後靜院即冥搜盡日卷簾坐前峯當<lb/>
檻秋烹茶留野客展畫看滄洲見說東林夜㝷<lb/>
常秉燭遊<lb/>
　　　獻徐舎人<lb/>
清名喧四海何止並南金奥學群英伏多才萬<lb/>
乗欽秩叅金殿峻歩歷紫微深顧問承中旨絲<lb/>
綸演帝心褒雄饒義路賈馬避詞林下直無他<lb/>
<pb n="KR4c0086_SBCK_001-10b"/>
事開門對逺岑軒牎來晚吹池沼歇秋霖蘚點<lb/>
生棊石茶煙過竹隂希夷元巳逹躁競豈能侵<lb/>
羽客閑陪飲詩人伴靜吟自慙爲滯物多幸辱<lb/>
虚襟此日重遭遇心期出陸沉<lb/>
　　　新秋有感<lb/>
門巷涼秋至髙梧一葉驚漸添衾簟爽頓覺夢<lb/>
魂清暗促蓮開艶乍催蟬發聲雨降炎氣減竹<lb/>
引冷煙生戍客添歸思行人怯逺程未逢征鴈<lb/>
下漸聽夜砧鳴張翰思鱸興班姬詠扇情音塵<lb/>
兩難問蛩砌月空眀<lb/>
<pb n="KR4c0086_SBCK_001-11a"/>
　　　秋雨<lb/>
竟日散如絲吟看半掩扉秋聲在梧葉潤氣逼<lb/>
書幃曲澗泉承去危簷燕帶歸寒蛩悲旅壁亂<lb/>
蘚滑漁磯爽欲除幽簟涼須換熟衣踈蓬誰夢<lb/>
斷荒徑獨遊稀偏稱江湖景不妨鷗鷺飛最憐<lb/>
爲瑞處南畒稻苗肥<lb/>
　　　寄廬山白大師<lb/>
長憶㝷師處東林寓泊時一秋同看月無夜不<lb/>
論詩泉美茶香異堂深磬韻遲鹿馴眠蘚逕猿<lb/>
苦呌霜枝別後音塵隔年來鬢髪衰趍名方汲<lb/>
<pb n="KR4c0086_SBCK_001-11b"/>
汲未果再遊期<lb/>
　　　訪龍光智謙上人<lb/>
忽起㝷師興穿雲不覺勞相留看山雪盡日論<lb/>
風騷竹影揺禪榻茶煙上毳𫀆夢魂曽去否舊<lb/>
國阻波濤<lb/>
　　　送遷客<lb/>
危言危行是男兒倚伏相牽豈足悲莫向汀洲<lb/>
時獨立悠悠斜日照江蘺<lb/>
　　　柳<lb/>
春來無樹不青青似共東風别有情閑憶舊居<lb/>
<pb n="KR4c0086_SBCK_001-12a"/>
湓水畔數枝煙雨屬啼鶯<lb/>
　　　又<lb/>
最愛青青水國中莫愁門外間花紅纎纎無力<lb/>
勝春色撼起啼鶯恨晚風<lb/>
　　　送廬　僧歸山陽<lb/>
山陽舊社終經夢容易言歸不可留瓶貯瀑泉<lb/>
離五老錫摇江雨上孤舟魚行細浪分沙觜鴈<lb/>
逆髙風下葦洲遥想枚皐宅邊寺不知涼月共<lb/>
誰遊<lb/>
　　　投所知<lb/>
<pb n="KR4c0086_SBCK_001-12b"/>
孤琴塵翳劔慵磨自顧泥蟠欲柰何千里交親<lb/>
消息斷一庭風雨夢魂多題橋未展相如志叩<lb/>
角誰憐寗戚歌唯頼明公怜道在敢携簑笠釣<lb/>
煙波<lb/>
　　　寄左偃<lb/>
蕭條陋巷緑苔侵何事君心似我心貧户懶開<lb/>
元愛靜病身纔起便思吟閑留好鳥庭柯密暗<lb/>
養鳴蛩砌草深况是清朝重文物無愁當路少<lb/>
知音<lb/>
　　　遊北山洞神宫<lb/>
<pb n="KR4c0086_SBCK_001-13a"/>
悶見塵中光景促仙郷來禮紫陽君人居淡寂<lb/>
應難老道在虚無不可聞松檜穩栖三島鶴樓<lb/>
臺閑鎻九霄雲羡師向此朝星斗一炷清香午<lb/>
夜焚<lb/>
　　　思簡寂觀舊遊寄重道者<lb/>
閑憶當年遊物外羽人曾許駐僊郷溪頭烘藥<lb/>
煙霞暖花下圍棊日月長偷摘蟠桃思曼倩化<lb/>
成蝴蝶學蒙莊俗縁未斷歸浮丗空望林泉意<lb/>
欲狂<lb/>
　　　雲<lb/>
<pb n="KR4c0086_SBCK_001-13b"/>
悠悠離洞壑冉冉上天津捧日終爲異從龍自<lb/>
有因髙行四海雨暖拂萬山春靜與霞相近閑<lb/>
將鶴最親帝郷歸莫問楚殿夢曾頻白向封中<lb/>
起碧從詩裏新泠容橫釣浦輕縷絆蟾輪不滯<lb/>
濃還淡無心卷復伸非煙聊擬議干吕在逡巡<lb/>
㑹作五般色爲祥覆紫宸<lb/>
　　　徐司徒池亭<lb/>
亭榭跨池塘泓澄入座涼扶踈皆竹栢冷澹似<lb/>
瀟湘萍嫰鋪波靣苔深鎻岸傍朝迴遊不猒僧<lb/>
到賞難忘最稱收殘雨偏冝帶夕陽吟堪期謝<lb/>
<pb n="KR4c0086_SBCK_001-14a"/>
眺醉好命嵇康奢侈心難及清虚趣最長月明<lb/>
垂釣興何必憶滄浪<lb/>
　　　賦得江邊草<lb/>
岸春芳草合幾處思纒綿向暮江蘺雨初晴杜<lb/>
若煙靜冝幽鷺立逺稱碧波連送別王孫處萋<lb/>
萋南浦邊<lb/>
　　　江行夜泊<lb/>
扁舟倦行役寂寂宿江干半夜風雷過一天星<lb/>
斗寒潮平沙觜没霜苦鴈聲殘漁父何踈逸扣<lb/>
船歌未䦨<lb/>
<pb n="KR4c0086_SBCK_001-14b"/>
　　　訪山叟留題<lb/>
䇿杖㝷幽客相携入竹扄野雲生晚砌病鶴立<lb/>
秋庭茶美睡心爽琴清塵慮醒輪蹄應少到門<lb/>
巷草青青<lb/>
　　　江行晚泊寄湓城知友<lb/>
孤舟相憶乆何處倍關情野渡帆初落秋風蟬<lb/>
一聲江浮殘照闊雲散亂山横漸去湓城逺那<lb/>
堪新月生<lb/>
　　　秋夕書情<lb/>
功名未立誠非晚骨肉分飛又入秋枕上不堪<lb/>
<pb n="KR4c0086_SBCK_001-15a"/>
殘夢斷壁蛩䆫月夜悠悠<lb/>
　　　感興<lb/>
漁休渭水興周日龍起南陽相蜀時不遇文王<lb/>
與先主經天才業擬何爲<lb/>
　　　舟中望九華山<lb/>
排空蒼翠異輟棹看崔嵬一靣雨𥘉歇九峯雲<lb/>
正開當時思水石便欲上樓臺隱去心難遂吟<lb/>
餘首懶迴僧休傳紫閣屏歇寫天台中有忘機<lb/>
者逍遥不可陪<lb/>
　　　漁父<lb/>
<pb n="KR4c0086_SBCK_001-15b"/>
煙冷暮江濵髙歌散誕身移舟過蓼岸待月正<lb/>
絲綸亦與樵翁約同遊酒市春白頭雲水上不<lb/>
識獨醒人<lb/>
　　　贈上都紫極宫劉日新先生<lb/>
道德吾君重含眞本去華因知錬神骨何必在<lb/>
煙霞棊散庭花落詩成海月斜瀛洲舊僊侣應<lb/>
許寄丹砂<lb/>
　　　勉同志<lb/>
讀書與磨劔旦夕但忘疲儻若功名立那愁變<lb/>
化遲塵從侵硯席苔任滿庭墀明代搜揚切升<lb/>
<pb n="KR4c0086_SBCK_001-16a"/>
沉莫問龜<lb/>
　　　寄劉鈞秀才<lb/>
掩户當春晝知君志在詩閑花半落處幽客未<lb/>
來時野鳥穿莎逕江雲過竹籬㑹須明月夜與<lb/>
子水邊期<lb/>
　　　離亭前思有寄<lb/>
酒醒江亭客纒綿恨別離笙歌筵散後風月夜<lb/>
長時耿耿看燈暗悠悠結夢遲若無騷雅分何<lb/>
計逹相思<lb/>
　　　贈上都先業大師<lb/>
<pb n="KR4c0086_SBCK_001-16b"/>
懶向人前着紫衣虚堂閑倚一條藜雖承雨露<lb/>
居龍闕終憶煙霞夢虎溪睡起曉牎風淅淅病<lb/>
來深院草萋萋有時乗興㝷師去煑茗同吟到<lb/>
日西<lb/>
　　　思九江舊居<hi>三首</hi>
結茅曾在碧江隈多病貧身養拙來雨歇汀洲<lb/>
垂釣去月當門巷訪僧迴靜臨䆫下開琴匣悶<lb/>
向床頭潑酒醅遊宦等閑千里隔空餘魂夢到<lb/>
漁臺<lb/>
門前煙水似瀟湘放曠優游興味長虚閣靜眠<lb/>
<pb n="KR4c0086_SBCK_001-17a"/>
聽逺浪扁舟閑上泛殘陽鶴翹碧蘚庭除冷竹<lb/>
引清風枕簟凉犬吠踈籬明月上隣翁携酒到<lb/>
茅堂<lb/>
無機終日狎沙鷗得意髙吟景且幽檻底江流<lb/>
偏稱月簷前山朶最冝秋遥村處處吹橫笛曲<lb/>
岸家家繫小舟別後再遊心未遂設屏惟畫白<lb/>
蘋洲<lb/>
　　　贈東林白大師<hi>六言</hi>
虎溪乆駐靈蹤禪外詩魔尚濃卷宿吟銷永日<lb/>
移床坐對千峯蒼苔冷鏁幽徑微風閑生古松<lb/>
<pb n="KR4c0086_SBCK_001-17b"/>
自說年來老病出門漸覺踈慵<lb/>
　　　春曉<lb/>
殘燭猶存月尚明幾家幃幌夢魂驚星河漸没<lb/>
行人動歷歷林梢百舌聲<lb/>
　　　聽鄭羽人彈琴<lb/>
僊郷景巳清僊子啓琴聲秋月空山寂淳風一<lb/>
夜生莎間虫罷響松頂鶴初驚因感浮華丗誰<lb/>
憐太古情<lb/>
　　　秋夕書事寄友人<lb/>
信斷關河逺相思秋夜深砌蛩聲咽咽簷月影<lb/>
<pb n="KR4c0086_SBCK_001-18a"/>
沉沉未遂青雲志那堪素髮侵吟餘成不寐徹<lb/>
曙四鄰砧<lb/>
　　　秋日途中<lb/>
竹林巳蕭索客思正如讎舊業呉江外新蟬楚<lb/>
驛頭遥天踈雨過列岫亂雲收今夕誰家宿孤<lb/>
吟月色秋<lb/>
　　　秋夜吟寄左偃<lb/>
與君詩興素來狂況入清秋夜景長溪閣共誰<lb/>
看好月莎堦應獨聽寒蛩卷中新句誠堪喜身<lb/>
外浮名不足忙㑹約垂名繼前哲任他玄<hi>髪盡如霜</hi>
<pb n="KR4c0086_SBCK_001-18b"/>
　　　竹<lb/>
森森移得自山㽵植向空庭野興長便有好風<lb/>
來枕簟更無閑夢到瀟湘廕來砌蘚經踈雨引<lb/>
下溪禽帶夕陽閑約羽人同賞處安排棊局就<lb/>
清涼<lb/>
　　　懷廬岳舊遊寄劉鈞因感鑒上人<lb/>
昔年廬岳閑遊日乗興因㝷物外僧寄宿愛聽<lb/>
松葉雨論詩惟對竹䆫燈各拘片禄㝷分別髙<lb/>
謝浮名竟未能一念支公安可見影堂何處暮<lb/>
雲凝<lb/>
<pb n="KR4c0086_SBCK_001-19a"/>
　　　依韻酬智謙上人見寄<lb/>
性拙才非逸同心友亦稀風昏秋病眼霜濕夜<lb/>
吟衣鶯谷期猶負蘭陔養不違吾師惠佳句勝<lb/>
得楚金歸<lb/>
　　　落花<lb/>
年年三月暮無計惜殘紅酷恨西園雨生憎南<lb/>
陌風片隨流水逺色逐斷霞空悵望叢林下悠<lb/>
悠飲興窮<lb/>
　　　題柳<lb/>
折向離亭畔春光滿手生群花豈無艶柔質自<lb/>
<pb n="KR4c0086_SBCK_001-19b"/>
多情夾岸籠溪月兼風撼野鶯隋堤三月暮飛<lb/>
絮想縱橫<lb/>
　　　贈謙明上人<lb/>
雖寄上都眠竹寺逸情終憶白雲端閑登鍾阜<lb/>
林泉晚夢去沃洲風雨寒新試茶經煎有興舊<lb/>
嬰詩病捨終難常聞秋夕多無寐月在髙臺獨<lb/>
凭欄<lb/>
　　　書蔡隱士壁<lb/>
病後霜髭出衡門寂寞中蠧侵書帙損塵覆酒<lb/>
罇空池暗菰蒲雨逕香蘭蕙風幽閑巳得趣不<lb/>
<pb n="KR4c0086_SBCK_001-20a"/>
見卜窮通<lb/>
　　　贈鍾尊師遊茅山<lb/>
笻杖擔琴背俗塵路尋茅嶺有誰群僊翁物外<lb/>
應相遇靈藥壷中必許分香入肌膚花洞酒冷<lb/>
侵魂夢石床雲伊予亦有朝修志異日遨遊願<lb/>
見君<lb/>
　　　訪徐長史留題水閣<lb/>
君家池閣靜一到且淹留坐聽蒹葭雨如看島<lb/>
嶼秋盃盤深有興吟笑逈忘憂更愛幽竒處雙<lb/>
雙下野鷗<lb/>
<pb n="KR4c0086_SBCK_001-20b"/>
　　　夕陽<lb/>
影未沉山水靣紅遥天雨過促征鴻魂銷舉子<lb/>
不回首閑照槐花驛路中<lb/>
　　鸂䳵<lb/>
流品是鴛鴦飜飛雲水郷風髙離極浦煙暝下<lb/>
方塘比鷺行藏别穿荷羽翼香雙雙浴輕浪誰<lb/>
見在瀟湘<lb/>
　　　所思<lb/>
離思春來㘦誰能慰寂寥花飛寒食過雲重楚<lb/>
山遥耿耿夢徒往悠悠鬢易凋郍堪對明月獨<lb/>
<pb n="KR4c0086_SBCK_001-21a"/>
立水邊橋<lb/>
　　　春閨辭<hi>二首</hi>
卷簾遲日暖睡起思沉沉遼海音塵逺春風旅<lb/>
館深踈篁留鳥語曲砌轉花隂寄語長征客流<lb/>
年不易禁<lb/>
不得遼陽信春心何以安鳥啼䆫樹曉夢斷碧<lb/>
煙殘緑鑑開還懶紅顔駐且難相思誰可訴時<lb/>
取舊書看<lb/>
　　　臈中作<lb/>
冬至雖云逺渾疑朔漠中勁風吹大野宻雪翳<lb/>
<pb n="KR4c0086_SBCK_001-21b"/>
髙空泉凍如頑石人藏類蟄虫豪家應不覺獸<lb/>
炭滿爐紅<lb/>
　　　海城秋日書懷寄朐山孫明府<lb/>
槐柳蟬聲起渡頭海城孤客思悠悠青雲展志<lb/>
知何日皓月牽吟又入秋鑑裏漸生潘岳鬢風<lb/>
前猶着卜商裘鳴琴良宰揮毫士應笑蹉跎身<lb/>
未酬<lb/>
　　　題柴司徒亭假山<lb/>
疊石峩峩象翠微逺山魂夢便應稀從教蘚長<lb/>
添峯色好引泉來作瀑飛螢影夜攅疑燒起茶<lb/>
<pb n="KR4c0086_SBCK_001-22a"/>
煙朝出認雲歸知君創得兹幽致公退吟看到<lb/>
落暉<lb/>
　　　都下寒食夜作<lb/>
香塵未歇暝煙收滿路笙歌事勝遊自是離人<lb/>
睡長早千家簾卷月當樓<lb/>
　　　客中春思<hi>六言</hi>
又聽黃鳥緜蠻目斷家郷未還春水引將客夢<lb/>
悠悠遶遍關山<lb/>
　　　所思<hi>六言</hi>
門掩殘花寂寂簾垂斜月悠悠縱有一庭萱草<lb/>
<pb n="KR4c0086_SBCK_001-22b"/>
何曽與我忘憂<lb/>
碧雲集卷上<lb/>
</p>
<p>
</p>
  </div>
</body>
</text>
</TEI>
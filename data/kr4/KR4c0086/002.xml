<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0086_SBCK_002-1a"/>
碧雲集卷中<lb/>
　　　江館秋思因成自勉<lb/>
江邊候館幽汀島暝煙收客思雖悲月詩魔又<lb/>
愛秋聲名都是幻窮逹未能憂散逸憐漁父波<lb/>
中漾小舟<lb/>
　　　贈朐山楊宰<lb/>
訟閑徴賦畢吏散卷簾時聽雨入秋竹留僧覆<lb/>
舊棊得詩書落葉煑茗汲寒池化俗功成後煙<lb/>
霄㑹有期<lb/>
　　　廬山<lb/>
<pb n="KR4c0086_SBCK_002-1b"/>
控壓潯陽境崔嵬古及今勢雄超地表翠盛接<lb/>
天心湓浦春煙到星灣晚影沉圖經冝細覽題<lb/>
詠卒難任靖節門遥對庾公樓<hi>俯臨參差令積雪隠映見歸禽</hi>
<hi>峭拔推雙劎清虚數二林白蓮池宛在翠輦事難尋天近星河冷龍</hi>歸洞穴深谷<lb/>
春攅錦繡石潤疊瓊琳玄鶴傳僊拜青猿伴客<lb/>
吟泉通九江逺雲出幾州隂冬有靈湯溢夏無<lb/>
炎暑侵他年如遂隱五老是知音<lb/>
　　　送孫霽書記赴壽陽辟命<lb/>
辟命羡君赴其如愴别情酒䦨汀樹晚帆展野<lb/>
風生淮靜寒煙歛村遥夜火明醉沉朐嶺夢吟<lb/>
<pb n="KR4c0086_SBCK_002-2a"/>
逹壽春城舊友揺鞭接元戎掃榻迎雪晴蓮幕<lb/>
啓雲散桂山橫王粲從軍晝陳琳草檄名知君<lb/>
提徤筆重振此嘉聲<lb/>
　　　聽蟬寄朐山孫眀府<lb/>
忽聽新蟬發客情其奈何西風起槐柳故國阻<lb/>
煙波壠笛悲猶少巴猿恨未多不知陶靖節還<lb/>
動此心麽<lb/>
　　　秋江夜泊寄劉鈞正字<lb/>
閑憶詩人思倍勞維舟清夜泥風騷魚龍不動<lb/>
澄江逺雲霧皆收皎月髙潮滿釣舟迷浦嶼霜<lb/>
<pb n="KR4c0086_SBCK_002-2b"/>
繁野樹呌猿猱此時吟苦君知否雙鬢從他有<lb/>
二毛<lb/>
　　　贈朐山孫明府<lb/>
縣庭無事似山齋滿砌青青旋長苔閑撫素琴<lb/>
曹吏散自烹新茗海僧來買將病鶴勞心養移<lb/>
得閑花用意栽幾度訪君留我醉甕香皆值酒<lb/>
新開<lb/>
　　　贈海上書記張濟貟外<lb/>
鵬霄休嘆志難伸貧病雖縈道且存阮瑀不能<lb/>
專筆硯嵇康唯要樂琴樽春風滿院空欹枕芳<lb/>
<pb n="KR4c0086_SBCK_002-3a"/>
草侵堦獨閉門劔有塵埃書有蠧昔年心事共<lb/>
誰論<lb/>
　　　對竹<lb/>
懶穿幽徑衝鳴鳥忍踏清隂損翠苔不似閑閑<lb/>
欹枕聽秋聲如雨入軒來<lb/>
　　　送朐山孫明府赴壽陽幕府辟命<lb/>
堪羡元戎虚右席便承綸綍赴金臺菊叢憔悴<lb/>
陶濳去蓮幕光輝阮瑀來好向樽罍陳妙畫定<lb/>
應書檄播雄才預愁别後相思處月入閑䆫逺<lb/>
夢迴<lb/>
<pb n="KR4c0086_SBCK_002-3b"/>
　　　經廢宅<lb/>
一夢奢華去不還斷墻花發豈堪看玉纎素綆<lb/>
知何處金井梧枯碧甃寒<lb/>
　　　溪邊吟<lb/>
鸂䳵雙飛下碧流蓼花蘋穂正含秋茜裙二八<lb/>
採蓮去笑衝微雨上蘭舟<lb/>
　　　得故人消息<lb/>
多難分離乆相思每淚垂夢歸殘月曉信到落<lb/>
花時未必乖良㑹何當有後期那堪樓上望煙<lb/>
水接天涯<lb/>
<pb n="KR4c0086_SBCK_002-4a"/>
　　　芳草<lb/>
二月正綿綿離情𬒳爾牽四郊𥘉過雨萬里正<lb/>
鋪煙眷戀殘花惹留連醉客眠飄香是杜若最<lb/>
憶楚江邊<lb/>
　　　江南春<lb/>
千家事勝遊景物可忘憂水國樓臺晚春郊煙<lb/>
雨收鷓鴣啼竹樹杜若媚汀洲永巷歌聲逺王<lb/>
孫㑹莫愁<lb/>
　　　悼亡<lb/>
巷深芳草細門靜緑楊低室邇人何處花殘月<lb/>
<pb n="KR4c0086_SBCK_002-4b"/>
又西武陵期巳負巫峽夢終迷獨立銷魂乆雙<lb/>
雙好鳥啼<lb/>
　　　春晏寄從弟德潤<lb/>
相思禁煙近樓上動吟䰟水國春寒在人家暮<lb/>
雨昏朱橋通竹樹香徑匝蘭蓀安得吾宗㑹髙<lb/>
歌醉一樽<lb/>
　　　贈致仕沈彬郎中<lb/>
自言婚嫁畢塵事不關心老去詩魔在春來酒<lb/>
病深山翁期採藥海月伴鳴琴多謝維舟處相<lb/>
留接靜吟<lb/>
<pb n="KR4c0086_SBCK_002-5a"/>
　　　憶溪居<lb/>
竹軒臨水靜無塵别後鳬鷖入夢頻杜若菰蒲<lb/>
煙雨歇一溪春色屬何人<lb/>
　　　登下蔡縣樓<lb/>
長涯煙水又含秋吏散時時獨上樓信斷蘭臺<lb/>
郷國逺依稀王粲在荆州<lb/>
　　　下蔡春偶作<lb/>
旅館飄飄類斷蓬悠悠心緒有誰同一宵風雨<lb/>
花飛後萬里郷關夢自通多難不堪容鬢改沃<lb/>
愁惟怕酒柸空採蘭扇枕何時遂洗慮焚香叩<lb/>
<pb n="KR4c0086_SBCK_002-5b"/>
上穹<lb/>
　　　再遊洞神宫懷邵羽人有感<lb/>
重向煙蘿省舊遊因㝷遺跡想浮丘松頭鶴去<lb/>
三清逺壇畔月明千古秋泉落小池清復咽雲<lb/>
從髙嶠起還收自慙未得冲虚術白髮無情漸<lb/>
滿頭<lb/>
　　　秋雨<lb/>
飄洒當窮巷苔深落葉鋪送寒來客館滴夢在<lb/>
庭梧逼砌蛩聲斷侵䆫燭影孤遥思漁叟興蓑<lb/>
笠在江湖<lb/>
<pb n="KR4c0086_SBCK_002-6a"/>
　　　又<lb/>
竟日聲蕭颯兼風不暫䦨竹䆫秋睡美荻浦夜<lb/>
漁寒地僻苔生易林踈鳥宿難誰知苦吟者坐<lb/>
聽一燈殘<lb/>
　　　經古觀有感<lb/>
古觀寥寥枕碧溪偶思前事立殘暉漆園化蝶<lb/>
名空在柱史猶龍去不歸丹井泉枯苔鎻合醮<lb/>
壇松折鶴來稀回頭因嘆浮生事夢裏光隂疾<lb/>
若飛<lb/>
　　　吉水春暮訪蔡文慶處士留題<lb/>
<pb n="KR4c0086_SBCK_002-6b"/>
無事無憂鬢任蒼濁醪閑酌送韶光溟濛雨過<lb/>
池塘暖狼藉花飛硯席香好古未嘗踈典冊懸<lb/>
圖時要看瀟湘戀君清話難留處歸路迢迢又<lb/>
夕陽<lb/>
　　　烈祖孝髙挽歌<lb/>
誰解叩乾關音容去不還位方尊北極壽忽殞<lb/>
南山鳯輦應難問龍髯不可攀千秋遺恨處雲<lb/>
物鎻橋山<lb/>
　　　又<lb/>
僊馭歸何處蒼蒼問且難華夷喧道德陵壠葬<lb/>
<pb n="KR4c0086_SBCK_002-7a"/>
衣冠御水穿城咽宫花泣露寒九疑消息斷空<lb/>
望白雲端<lb/>
　　　贈海上觀音院文依上人<lb/>
煙霞海邊寺髙卧出門慵白日少來客清風生<lb/>
古松虚䆫從燕入壞屐任苔封幾度陪師話相<lb/>
留到暮鍾<lb/>
　　　秋夕病中作<lb/>
卧病當秋夕悠悠枕上情不堪抛月色無計避<lb/>
蟲聲煎藥惟憂澁停燈又怕明曉臨清鑑裏應<lb/>
有白髭生<lb/>
<pb n="KR4c0086_SBCK_002-7b"/>
　　　寄黃鶚秀才<lb/>
長憶狂遊日惜春心恰同預愁花片落不遣酒<lb/>
壷空草軟眠難捨鶯嬌聽莫窮如今千里隔搔<lb/>
首對秋風<lb/>
　　　春日書懷寄朐山孫明府<lb/>
一作邊城客閑門兩度春鶯花深院雨書劔滿<lb/>
床塵紫閣期終負青雲道未伸猶憐陶靖節詩<lb/>
酒每相親<lb/>
　　　柴司徒宅牡丹<lb/>
暮春欄檻有佳期公子開顔乍拆時翠幄宻籠<lb/>
<pb n="KR4c0086_SBCK_002-8a"/>
鶯未識好香難掩蝶先知願陪妓女争調樂欲<lb/>
賞賔朋預課詩只恐却隨雲雨去隔年還是動<lb/>
相思<lb/>
　　　贈王道者<lb/>
混俗從教鬢似銀丗人無分得相親槎流海上<lb/>
波濤闊酒滿壷中天地春功就不看丹竈火性<lb/>
閑時拂玉琴塵僊家變化誰能測只恐洪崖是<lb/>
此身<lb/>
　　　春閨辭<hi>二首</hi>
塵昏菱鑑懶修容雙臉桃花落盡紅玉塞夢歸<lb/>
<pb n="KR4c0086_SBCK_002-8b"/>
殘燭在曉鶯牎外囀梧桐<lb/>
邊無音信暗消䰟茜䄂香裙積淚痕海燕歸來<lb/>
門半掩悠悠花落又黃昬<lb/>
　　　暮春懷故人<lb/>
池館寂寥三月盡落花重疊蓋莓苔惜春眷戀<lb/>
不忍掃感物心情無計開夢斷美人沉信息目<lb/>
穿長路倚樓臺琅玕繡叚安何得流水浮雲共<lb/>
不迴<lb/>
　　　秋日登潤州城樓<lb/>
虚樓一望極封疆積雨晴來野景長水接海門<lb/>
<pb n="KR4c0086_SBCK_002-9a"/>
鋪逺色稻連京口發秋香鳴蟬歷歷空相續歸<lb/>
鳥翩翩自着行吟罷倚欄深有思清風留我到<lb/>
斜陽<lb/>
　　　晚春客次偶吟<lb/>
暫駐征輪野店間悠悠時節又春殘落花風急<lb/>
宿酲解芳草雨昬春夢寒慙逐利名頭易白欲<lb/>
眠雲水志猶難却憐村寺僧相引閑上虚樓共<lb/>
倚欄<lb/>
　　　對雨寄朐山林番明府<lb/>
竟日如絲不暫停莎堦閑聽滴秋聲斜飄虚閣<lb/>
<pb n="KR4c0086_SBCK_002-9b"/>
琴書潤冷逼幽䆫夢寐清開户只添搜句味看<lb/>
山還阻上樓情遥知公退琴堂靜坐對蕭騷飲<lb/>
興生<lb/>
　　　落花<hi>六言</hi>
殘紅引動詩魔懷古牽情奈何半落銅臺月曉<lb/>
亂飄金谷風多悠悠旋逐流水片片輕粘短莎<lb/>
誰見長門深鎻黃昏細雨相和<lb/>
　　　鷰<hi>六言</hi>
豪家五色泥香㗸得營巢太忙喧覺佳人晝夢<lb/>
雙雙猶在雕梁<lb/>
<pb n="KR4c0086_SBCK_002-10a"/>
　　　鶯<hi>六言</hi>
羽毛特異諸禽出谷堪聽好音薄暮欲捿何處<lb/>
雨昬楊柳深深<lb/>
　　　宿山中寺<lb/>
寄宿深山寺惟逢老病僧風吹幾丗樹雲暗暮<lb/>
秋燈瞑目忘塵慮談空入上乗明晨返名路何<lb/>
計戀南能<lb/>
　　　海上載筆依韻酬左偃見寄<lb/>
都城分别後海嶠夢魂迷吟興踈煙月邊情起<lb/>
鼔鼙戍旗風颭小營柳霧籠低草檄無餘刄難<lb/>
<pb n="KR4c0086_SBCK_002-10b"/>
將阮瑀齊<lb/>
　　　春晚招魯從事<lb/>
衮衮利名役常嗟聚㑹稀有心遊好景無術駐<lb/>
殘暉南陌草爭荗西園花亂飛期君舉盃酒不<lb/>
醉莫言歸<lb/>
　　　和易秀才春日見寄<lb/>
每恨多流落吾徒不易親相逢千里客共醉百<lb/>
花春小檻山當面閑堦柳拂塵何時卜西上明<lb/>
月桂枝新<lb/>
　　　送黃秀才一<lb/>
<pb n="KR4c0086_SBCK_002-11a"/>
雨餘飛絮亂相別思難任酒罷河橋晚帆開煙<lb/>
水深蟾宫須展志漁艇莫牽心𡵨路從兹逺雙<lb/>
魚信勿沉<lb/>
　　　庭竹<lb/>
偶自山僧院移歸傍砌栽好風終日起幽鳥有<lb/>
時來篩月牽詩興籠煙伴酒杯南䆫睡輕起蕭<lb/>
颯雨聲迴<lb/>
　　　送戴秀才<lb/>
巳是殊郷客送君重慘然河橋乍分首槐柳正<lb/>
鳴蟬短棹離幽浦孤帆觸逺煙清朝重文物變<lb/>
<pb n="KR4c0086_SBCK_002-11b"/>
化莫遷延<lb/>
　　　病起作<lb/>
閑齋病初起心緒復悠悠開篋群書蠧聽蟬滿<lb/>
樹秋詩魔還漸動藥債未能酬爲憶前山色扶<lb/>
持上小樓<lb/>
　　　離家<lb/>
送別人歸春日斜獨鞭羸馬指天涯月生江上<lb/>
郷心動投宿狼忙近酒家<lb/>
　　　村行<lb/>
極目青青壠麥齊野塘波闊下鳬鷖陽烏景暖<lb/>
<pb n="KR4c0086_SBCK_002-12a"/>
林桑宻獨立閑聽戴勝啼<lb/>
　　　獻喬侍郎<lb/>
位望誰能並當年志巳伸人間傳鳯藻天上演<lb/>
龍綸賈馬才無敵褒雄譽益臻除姧深繫念致<lb/>
主逈忘身諌䟽縱橫上危言果敢陳忠貞雖貫<lb/>
丗消長豈由人慷慨辭朝闕迢遥渉路塵千山<lb/>
明夕照孤棹渡長津杜宇聲方切江蘺色正新<lb/>
卷舒唯合道喜愠不勞神禪客陪清論漁翁作<lb/>
近鄰靜吟窮野景狂醉養天眞格論思名士輿<lb/>
情渴直臣九霄思復降比戸意皆忻却入鴛鸞<lb/>
<pb n="KR4c0086_SBCK_002-12b"/>
序終承顧問頻漏殘丹禁曉日暖玉墀春鑒物<lb/>
心如水憂時鬢若銀惟期康庶事永要叙彛倫<lb/>
貴賤知無間孤寒必許親幾多沉滯者拭目望<lb/>
陶鈞<lb/>
　　　獻中書張舎人<lb/>
僊桂從攀後人間播大名飛騰諧素志霄漢是<lb/>
前程持憲威聲振司言品秩清簾開春酒醒月<lb/>
上草麻成丹陛凌晨對清雲逐歩生照人裴玉<lb/>
瑩鑒物憲陂明下直無他事閑遊恣逸情林僧<lb/>
開户接溪叟掃苔迎煑茗山房冷垂綸野艇輕<lb/>
<pb n="KR4c0086_SBCK_002-13a"/>
神清冝放曠詩苦益縱橫餘刄時皆仰嘉謀衆<lb/>
佇行四方觀啓沃必竟念孤平<lb/>
　　　海上和郎戬貟外赴倅職<lb/>
宋玉逢秋何起悲新恩委寄好開眉班昇鴛鷺<lb/>
頻經歳任佐龔黄必暫時乍對煙霞吟海嶠應<lb/>
思蘋蓼夢江湄一朝鳯詔重徵入鵬化那教尺<lb/>
鷃知<lb/>
　　　又送赴闕<lb/>
心似白雲歸帝郷暫停良畫別龔黃煙波乍曉<lb/>
浮蘭棹魂夢先飛近御香一路伴吟汀草緑幾<lb/>
<pb n="KR4c0086_SBCK_002-13b"/>
程清思水風凉想應敷對忠言後不放卿雲離<lb/>
太陽<lb/>
　　　書郭判官幽齋壁<lb/>
不妨公退尚清虚剏得幽齋興有餘要引好風<lb/>
清户牖旋栽新竹滿庭除傾壷待客花開後煑<lb/>
茗留僧月上𥘉更有野情堪愛處石床苔蘚似<lb/>
匡廬<lb/>
　　　石棊局獻時宰<lb/>
得從岳叟誠堪重却獻皐䕫事更冝公退啓枰<lb/>
書院靜日斜收子竹陰移適情豈待樵柯爛罷<lb/>
<pb n="KR4c0086_SBCK_002-14a"/>
局還應屐齒隳預想幽䆫風雨夜一燈閑照覆<lb/>
圖時<lb/>
　　　海城秋夕寄懷舎弟<lb/>
鳥栖庭樹夜悠悠枕上誰知淚暗流千里夢魂<lb/>
迷舊業一城砧杵搗殘秋䆫間寂寂燈猶在簾<lb/>
外蕭蕭雨未休早晚萊衣同著去免悲流落在<lb/>
邊州<lb/>
　　　和夏侯秀才春日見寄<lb/>
綿蠻黃鳥不堪聽觸目離愁怕酒醒雲散碧山<lb/>
當晚檻雨催青蘚匝春庭㝷芳懶向桃花塢垂<lb/>
<pb n="KR4c0086_SBCK_002-14b"/>
釣空思杜若汀晝夢不成吟有興揮毫書在枕<lb/>
邊幈<lb/>
　　　送夏侯秀才<lb/>
江村揺落暮蟬鳴執手臨歧動別情古岸相看<lb/>
殘照在片帆難駐好風生牽吟一路逢山色醒<lb/>
睡長汀對月明況是清朝至公在預知喬木定<lb/>
遷鶯<lb/>
　　　江南重㑹友人感舊<lb/>
江南重㑹面聊話十年心共立黃花畔空驚素<lb/>
髪侵斜陽浮逺水歸鳥下踈林牽動詩魔處涼<lb/>
<pb n="KR4c0086_SBCK_002-15a"/>
風村落砧<lb/>
　　　又<lb/>
長江落照天物景似當年憶昔携村酒相將上<lb/>
釣船狂歌紅蓼岸驚起白鷗眠今日趍名急臨<lb/>
風一黯然<lb/>
　　　已未歳冬捧宣頭離下蔡<lb/>
詔下如春煦巢南志不違空將感恩淚盡滴冒<lb/>
寒衣覆載元容善形骸果得歸無心慙季路負<lb/>
米覲親闈<lb/>
　　　哭舎弟二首<lb/>
<pb n="KR4c0086_SBCK_002-15b"/>
鴻鴈離群後成行憶日存誰知歸故里只得奠<lb/>
吟魂虫蠧書盈篋人稀草擁門從兹長慟後獨<lb/>
自奉晨昬<lb/>
　　　又<lb/>
浮生多夭枉惟爾最堪悲同氣未歸日慈親臨<lb/>
老時舊詩傳海嶠<hi>舎弟有詩云夢斷海山逺夜長風雨多傳至海上</hi>新<lb/>
塜抌江湄遺稚嗚嗚處黃昬繞繐帷<lb/>
　　　書情寄詩友<lb/>
黙黙誰知我徘徊野水邊詩情長若舊吾事更<lb/>
無先芳草人稀地殘陽鴈過天靜思吟友外此<lb/>
<pb n="KR4c0086_SBCK_002-16a"/>
意復誰憐<lb/>
　　　讀蜀志<lb/>
鼎分天地日先主力元微魚水從相得山河遂<lb/>
有歸任賢無間忌報國盡神機草昧爭雄者君<lb/>
臣似此稀<lb/>
　　　獻張拾遺<lb/>
官資清貴近丹墀性格孤髙丗所稀金殿日聞<lb/>
親鳯扆古幈時展看漁磯酒醒虚閣秋簾捲吟<lb/>
對踈篁夕鳥歸獻替頻陳忠譽播鵬霄萬里展<lb/>
雄飛<lb/>
<pb n="KR4c0086_SBCK_002-16b"/>
　　　獻中書湯舎人<lb/>
慶雲呈瑞爲明時演暢絲綸在紫微鑾殿對時<lb/>
親舜日鯉庭過處着萊衣閑㝷竹寺聽啼鳥吟<lb/>
倚江樓戀落暉隔座銀屏看是設一門清貴古<lb/>
今稀<lb/>
　　　海上太守新剏東亭<lb/>
使君心智杳難同選勝開亭景莫窮髙敞軒䆫<lb/>
迎海月預栽花木待春風靜披典籍堪師古醉<lb/>
擁笙歌不礙公滿徑苔紋踈雨後入簷山色夕<lb/>
陽中偏冝下榻延徐孺最稱登門禮孔融事簡<lb/>
<pb n="KR4c0086_SBCK_002-17a"/>
豈妨頻賞翫況當爲政有餘功<lb/>
　　　宮詞<lb/>
門鏁簾垂月影斜翠華咫尺隔天涯香銷羅幌<lb/>
不成夢背壁銀釭落盡花<lb/>
　　　又<lb/>
金波寒透水精簾燒盡沈檀手自添風遞笙歌<lb/>
門巳掩翠華何處夜厭厭<lb/>
　　　採蓮女<lb/>
晚涼含笑上蘭舟波底紅粧影欲浮陌上少年<lb/>
休植足荷香深處不回頭<lb/>
<pb n="KR4c0086_SBCK_002-17b"/>
　　　鍾陵春思<lb/>
沉沉樓影月當午冉冉風香花正開芳草迢迢<lb/>
滿南陌王孫何處不歸來<lb/>
　　　贈夏秀才<lb/>
軒車紫陌競㝷春獨掩衡門病起身歩月怕傷<lb/>
三逕蘚取琴因拂一床塵明時儻有丹枝分清<lb/>
鑑從他素髮新况是青雲知己在原思生計莫<lb/>
憂貧<lb/>
　　　夏日書依上人壁<lb/>
門外塵飛暑氣濃院中蕭索似山中最憐煑茗<lb/>
<pb n="KR4c0086_SBCK_002-18a"/>
相留處踈竹當軒一榻風<lb/>
　　　下蔡春暮旅懷<lb/>
柳過春霖絮亂飛旅中懷抱獨恓恓月生淮上<lb/>
雲初散家在江南夢去迷髮白每慙清鑑啓心<lb/>
孤長怯子規啼拜章爲養慈親急願向明朝捧<lb/>
紫泥<lb/>
　　　捧宣頭許歸侍養<lb/>
泥書捧處聖恩新許覲庭闈養二親螻蟻至微<lb/>
寧足數未知何處荅穹旻<lb/>
　　　途中作<hi>逢舊識聞老親所患不至加甚</hi>
<pb n="KR4c0086_SBCK_002-18b"/>
煙波渉歷指家林欲到家林懼却深得信慈親<lb/>
痾瘵減當時寛勉採蘭心<lb/>
　　　都下再㑹友人<lb/>
誰言多難後重㑹喜淹留欲話關河夢先驚鬢<lb/>
髮秋浮雲空冉冉逺水自悠悠多謝開青眼携<lb/>
壷共上樓<lb/>
　　　登毗陵青山樓<lb/>
髙樓閑上對晴空豁目開襟半日中千里呉山<lb/>
清不斷一邊遼海浸無窮人生歌笑開花露丗<lb/>
界興亡落葉風吟罷倚欄何限意回頭城郭暮<lb/>
<pb n="KR4c0086_SBCK_002-19a"/>
煙籠<lb/>
　　　晉陵罷任寓居依韻和陳銳秀才見寄<lb/>
掩門三逕莓苔緑車馬誰來陋巷間卧棄琴書<lb/>
公幹病笑迎風月歩兵閑當秋毎謝蛬清耳漸<lb/>
老多慙酒借顔濟物未能伸一術敢於明代愛<lb/>
青山<lb/>
　　　春苔<lb/>
春霖催得鎻煙濃竹院莎齋逕小通誰愛落花<lb/>
風味處莫愁門巷襯殘紅<lb/>
　　　夏雲<lb/>
<pb n="KR4c0086_SBCK_002-19b"/>
如峯形狀在西郊未見從龍上泬寥多謝好風<lb/>
吹起後化爲甘雨濟田苗<lb/>
　　　書夏秀才幽居壁<lb/>
永巷苔深户半開床頭書劔積塵埃最憐小檻<lb/>
踈篁晚幽鳥雙雙何處來<lb/>
　　　紅花<lb/>
紅花顔色掩千花任是猩猩血未加染出輕羅<lb/>
莫相貴古人崇儉誡奢華<lb/>
　　　安福縣秋吟寄陳銳祕書<lb/>
縣庭事簡得餘功詩興秋來不可窮卧聽寒蛬<lb/>
<pb n="KR4c0086_SBCK_002-20a"/>
莎砌月行衝落葉水村風愁髭漸去人前白醉<lb/>
靣猶憐鑑裏紅苦恨交親多契闊未知良㑹幾<lb/>
時同<lb/>
　　　新喻縣酬王仲華少府見貽<lb/>
事簡開樽有逸情共忻官舎月華清每慙花次<lb/>
河陽景長愧琴無單父聲未泰黎元誠曠職縱<lb/>
行謙直是虚名與君盡力行公道敢向昌朝俟<lb/>
陟明<lb/>
　　　暮春有感寄宋維貟外<lb/>
杜宇聲中老病心此心無計駐光隂西園雨過<lb/>
<pb n="KR4c0086_SBCK_002-20b"/>
好花盡南陌人稀芳草深喧夢却嫌鶯語老伴<lb/>
吟惟怕月輪沉明年才候東風至結駟期君預<lb/>
去㝷<lb/>
　　　題吉水縣㕔前新栽小松<lb/>
斸開幽澗蘚苔斑移得孤根植砌前影小未遮<lb/>
官舎月翠濃猶帶舊山煙群花解笑香寧乆衆<lb/>
木雖髙節不堅輸我婆娑欄檻内晚風蕭颯學<lb/>
幽泉<lb/>
　　　貽念法華經綬上人<lb/>
五更初起掃松堂瞑目先焚一炷香念徹蓮經<lb/>
<pb n="KR4c0086_SBCK_002-21a"/>
誰得見千峯巖外曉蒼蒼<lb/>
　　　秋日途中<lb/>
信歩騰騰野岸邊離家都爲利名牽踈林一路<lb/>
斜陽裏颯颯西風滿耳蟬<lb/>
　　　宿韋校書幽居<lb/>
溪上髙眠與鶴閑開罇留我待柴關園林月白<lb/>
秋霖歇一夜泉聲似故山<lb/>
　　　依韻和友人秋夕見寄<lb/>
夕風庭葉落誰見此時情不作關河夢空聞砧<lb/>
杵聲㑹須求至理何必歎無成好約髙僧宿同<lb/>
<pb n="KR4c0086_SBCK_002-21b"/>
看海月生<lb/>
　　　吉水作尉酬髙援秀才見贈<lb/>
佐邑慙無術敢言貧與清風騷誰是主煙月自<lb/>
關情卷箔當山色開䆫就竹聲憐君惠嘉句資<lb/>
我欲垂名<lb/>
　　　送智雄上人<lb/>
忽起游方念飄然不可留未知携一錫乗興向<lb/>
何州古岸春雲散遥天晚雨收想應重㑹面風<lb/>
月又清秋<lb/>
　　　覽友人卷<lb/>
<pb n="KR4c0086_SBCK_002-22a"/>
新詩開卷處造化竭精英雪霽楚山碧月髙湘<lb/>
水清𥘉吟塵慮息再味古風生自此寰區内喧<lb/>
騰二雅名<lb/>
　　　送人南遊<lb/>
浪跡天涯去南荒必動情草青虞帝廟雲暗夜<lb/>
郎城越鳥驚郷夢蠻風解宿酲早思歸故里華<lb/>
髮等閑生<lb/>
　　　晉陵縣夏日作<lb/>
事簡公庭靜開簾暑氣中依經煎緑茗入竹就<lb/>
清風至論招禪客忘機憶釣翁晚凉安枕簟海<lb/>
<pb n="KR4c0086_SBCK_002-22b"/>
月出墻東<lb/>
　　　夕陽<lb/>
影未沉山水靣紅遥天雨過促征鴻魂銷舉子<lb/>
不迴首閑照槐花驛路中<lb/>
碧雲集卷中<lb/>
</p>
<p>
</p>
  </div>
</body>
</text>
</TEI>
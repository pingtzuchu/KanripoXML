<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草澤狂歌巻五</head> <lb/>
    <p>
<pb n="KR4e0046_WYG_005-1a"/>
欽定四庫全書<lb/>
　草澤狂歌巻五<lb/>
　　　　　　　　　　　　　明　王恭　撰<lb/>
　　七言絶句<lb/>
　　　二喬圖<lb/>
雙娥嬌掩為誰顰反被榮華誤却身回首東呉何事業<lb/>
野煙寒水更愁人<lb/>
　　　登西石巖不與口占<lb/>
<pb n="KR4e0046_WYG_005-1b"/>
狂客登山逸興新欲同清興愧無因此身得似同林鳥<lb/>
飛去飛来不屬人<lb/>
　　　畫馬圖<lb/>
淮泗雲空苜蓿齊圉人牽出踏青泥金輿不戀西池賞<lb/>
虛負天寒十二蹄<lb/>
　　　種黄精<lb/>
手種黄精只半畦草根時見葉初齊不知門外殘春雨<lb/>
多少飛花踏作泥<lb/>
<pb n="KR4e0046_WYG_005-2a"/>
　　　海市晴雲圖<lb/>
燕薊雲山王氣收行人猶自問登舟秪今海子橋西月<lb/>
獨照灣河水尚流<lb/>
　　　山水扇面<lb/>
茅舎青山少四隣蕭條苔徑絶紅塵相逢試問山中事<lb/>
老向林泉有㡬人<lb/>
　　　二<lb/>
鳥外埀陽覆石磯隔江晴翠晒行衣蒼苔野徑柴門盡<lb/>
<pb n="KR4e0046_WYG_005-2b"/>
相對雲山共息機<lb/>
　　　三<lb/>
夕陽溪上掩荆闗漁浦風村杳靄間莫學林僧解㤀世<lb/>
有錢莫買沃州山<lb/>
　　　春山欲雨圖<lb/>
寂歴青山静賞機野情那似宦情微抱琴欲渡湘江去<lb/>
雲暗蒼梧雨欲飛<lb/>
　　　韓信報金漂母<lb/>
<pb n="KR4e0046_WYG_005-3a"/>
恩沾一飯尚知酬義重綱常豈負劉惆悵淮隂何事業<lb/>
斷煙寒草不勝愁<lb/>
　　　古木山禽圖<lb/>
梁王池苑罷經過古木殘雲奈爾何莫放流音空嫋嫋<lb/>
行人長少夕陽多<lb/>
　　　雪灘鸂鶒<lb/>
北風吹雪渡河闗家近瀟湘夢亦閑猶勝寒環舊時雀<lb/>
孤飛正在紇干山<lb/>
<pb n="KR4e0046_WYG_005-3b"/>
　　　秋水鴛鴦<lb/>
宫瓦凌秋飛早霜繡衾遥夜度餘香自然影落空潭水<lb/>
不管人間更斷腸<lb/>
　　　雙美人吹簫<lb/>
黛娥雙染為誰嬌長信深沉夜品簫一曲梁州相倚恨<lb/>
露花如水上芭蕉<lb/>
　　　宫人春思圖<lb/>
君恩那似栁條輕門外金輿暗度聲獨立長門春又晚<lb/>
<pb n="KR4e0046_WYG_005-4a"/>
一簾閑草上堦生<lb/>
　　　早寒<lb/>
客舎迎寒獨未歸白雲鄉樹逺依依西風黄葉如相識<lb/>
故向山陽笛裏飛<lb/>
　　　送人之薊丘<lb/>
憐君迢遞薊門行匹馬閑嘶問去程瀘水燕山何日到<lb/>
秋風吹雨濕金莖<lb/>
　　　臺城送客之廣陵城<lb/>
<pb n="KR4e0046_WYG_005-4b"/>
金陵樹裏送行舟二十四橋春水流腸斷瓊花天上去<lb/>
更無歌管下揚州<lb/>
　　　憶山中精舎<lb/>
一從巾舄别林扃清梵香臺夢裏經遥想秋来風露冷<lb/>
芭蕉抽葉㡬回青<lb/>
　　　寄越城知已<lb/>
郡樓寒夜響悲笳夢裏還鄉路益賖莫道故人消息近<lb/>
越王潭水即長沙<lb/>
<pb n="KR4e0046_WYG_005-5a"/>
　　　寓意<lb/>
南苑花紅北苑稀美人樓上泣羅衣同時種樹應皆落<lb/>
何事秋風却後飛<lb/>
　　　客中夜雨<lb/>
孤閣懸燈暗復明滿林凉雨落秋聲别来多少湘江水<lb/>
盡向蒼梧葉上傾<lb/>
　　　題墨菊蘭<lb/>
霜落楓林秋氣髙霜黄煙翠積湘臯青林酒醒西風急<lb/>
<pb n="KR4e0046_WYG_005-5b"/>
剩寫離情寄楚騷<lb/>
　　　二<lb/>
湘江閒唱九歌聲栗里應辭五斗榮誰謂風来秋物冷<lb/>
露黄煙翠不闗情<lb/>
　　　經懐安有感<lb/>
岊河江水古今流送盡年光與客愁莫嘆寒門空草色<lb/>
五陵佳氣散成秋<lb/>
　　　水墨蒲萄<lb/>
<pb n="KR4e0046_WYG_005-6a"/>
西塞秋風寒露飛草龍珠帳正依依不知五馬縁何事<lb/>
轉羡凉州一斗微<lb/>
　　　題猿圖<lb/>
西風殘葉響秋江樹抄青猿挂影雙因憶孤舟經峽口<lb/>
數聲隨雨落篷窗<lb/>
　　　題小景山水<lb/>
雲山迢遞樹蒼蒼春水微茫帶野航欲傍漁郎深隱去<lb/>
武陵雖好是他鄉<lb/>
<pb n="KR4e0046_WYG_005-6b"/>
　　　口占寄友<lb/>
青草平湖白鷺飛石門煙樹半晴暉菊潭對酒閑埀愰<lb/>
誰向籌峯共採薇<lb/>
　　　彦魁題梅<lb/>
霜花映水夜含虛畫角聲中片月孤一自羅浮清夢覺<lb/>
又隨香影到西湖<lb/>
　　　明老題梅<lb/>
東閣髙人不見尋孤芳只合老山林知心尚有青天月<lb/>
<pb n="KR4e0046_WYG_005-7a"/>
照見嵗寒氷雪心<lb/>
　　　題茅齋霜月<lb/>
猿斷霜空燭影微半林孤月掩荆扉五陵年少皆纓冕<lb/>
何事寒山獨布衣<lb/>
　　　野航風雨<lb/>
楓樹蕭蕭野水西楚天雲雨正凄凄滄江欲暮風猶急<lb/>
誰泛扁舟更出溪<lb/>
　　　題木芙蓉<lb/>
<pb n="KR4e0046_WYG_005-7b"/>
西風吹袖玉顔酡揺落秋襟奈爾何一自雁池清賞後<lb/>
梁王賔客已無多<lb/>
　　　林彦衡典教因山余以墨竹寄之因題于上<lb/>
好是篔簹玉一枝露寒金薤影離離泮林官冷閑㸔畫<lb/>
知爾家園落夢思<lb/>
　　　白蓮圗為鄱陽戴處警賦<lb/>
素襪凌波緑錦裳參差環珮夜微凉青芬已在瑶池上<lb/>
况是承恩雨露香<lb/>
<pb n="KR4e0046_WYG_005-8a"/>
　　　書雲山小景<lb/>
野杖閑行日未曛商歌休使世人聞生平㝡是知心者<lb/>
秪有青山共白雲<lb/>
　　　胡人牧馬圖<lb/>
海子橋邊卸馬鞍燕山秋草色漫漫百年王氣和煙散<lb/>
徃事空從畫裏㸔<lb/>
　　　暮春雨中作<lb/>
簾前花落杜䳌鳴棕葉蕭蕭半雨聲迢遞故園歸未得<lb/>
<pb n="KR4e0046_WYG_005-8b"/>
天涯芳草揔闗情<lb/>
　　　登鳯凰山仙人梯<lb/>
鶴山吹笙去不還空留梯石白雲間塵凡自愧無仙骨<lb/>
獨對巖扉試一攀<lb/>
　　　道邊松<lb/>
驛畔長松㡬百秋行人到此也生愁最憐毎被官軍斫<lb/>
滿地寒膠作淚流<lb/>
　　　擬逰天台山<lb/>
<pb n="KR4e0046_WYG_005-9a"/>
赤城霞氣映層標華頂遥臨見石橋更到謝公登覽處<lb/>
泉聲山影晚蕭蕭<lb/>
　　　送人歸蜀<lb/>
蜀棧凌雲不見行劍門煙樹最闗情君家正在魚鳬國<lb/>
出盡平川是錦城<lb/>
　　　二<lb/>
劍門西望蜀江流白帝城邊葉未秋歸到山林何事業<lb/>
木棉花發杜鵑愁<lb/>
<pb n="KR4e0046_WYG_005-9b"/>
　　　漁樵清話<lb/>
樵歌日日出林扉贏得身閑坐釣磯莫向相逢笑貧薄<lb/>
人生此樂也應稀<lb/>
　　　摘蘭<lb/>
寂寞深林野水濵可憐開落不逢人知音更有誰堪贈<lb/>
持與湘南放逐臣<lb/>
　　　夏夜舟中<lb/>
碧潭遥夜小孤舟凉月清風揔是秋何事故人千里外<lb/>
<pb n="KR4e0046_WYG_005-10a"/>
江楓漁火共闗愁<lb/>
　　　碧筒歌<lb/>
試折青筒當玉觴緑莖通處瀉瓊漿㡬回醉買西湖月<lb/>
卧載蓮舟夢亦香<lb/>
　　　題秋江待渡扇面<lb/>
孤庭楓樹暮江頭何事匆匆逐去舟莫向瞿塘灘下過<lb/>
兩崖明月斷猿愁<lb/>
　　　山樓晚坐有懐同志<lb/>
<pb n="KR4e0046_WYG_005-10b"/>
緑蘿煙暝夕陽收何處猿啼更倚樓京國故人分别久<lb/>
楚雲湘水共闗愁<lb/>
　　　山莊獨夜<lb/>
草屋殘燈夜轉深竹邊螢火照孤吟青山歴歴猿啼斷<lb/>
儲葉蕭蕭月滿林<lb/>
　　　逺浦歸㠶<lb/>
逺浦歸舟鳥外還棹歌迢遞過前灘丹楓樹裏㠶初落<lb/>
多少青山夕照間<lb/>
<pb n="KR4e0046_WYG_005-11a"/>
　　　秋山暮歸<lb/>
桄榔枝上夕陽微寂歴秋風吹葛衣回首前溪燈火起<lb/>
隂蟲聲裏扣荆扉<lb/>
　　　二<lb/>
白雲迢遞亂峯深谷口斜暉轉樹林歸到茅齋燈火夕<lb/>
不堪黄葉與秋砧<lb/>
　　　秋日逰皇恩寺<lb/>
蓮宇經䑓花正香白雲深映竹邊房清逰惜共林僧别<lb/>
<pb n="KR4e0046_WYG_005-11b"/>
行聽微鐘到學堂<lb/>
　　　春江送客<lb/>
江亭春樹曉蒼蒼樹裏鶯啼也斷腸三疊陽關須盡醉<lb/>
東城門外是他鄉<lb/>
　　　山居即事<lb/>
門掩青峯野水間緑蘿花暝鳥飛還紛紛車馬紅塵裡<lb/>
何似仙家半日閑<lb/>
　　　古鏡<lb/>
<pb n="KR4e0046_WYG_005-12a"/>
匣裡菱花重百金重重磨洗畏塵侵六宫只辨媸妍色<lb/>
不照孤臣一片心<lb/>
　　　送人從軍永寧<lb/>
忍淚含凄别四隣温陵南去栁條新殷勤試問邊城卒<lb/>
年少封侯有㡬人<lb/>
　　　采桑<lb/>
玉腕羅裙陌上桑南枝裊裊北枝長殷勤為謝青雲客<lb/>
莫把黄金買路傍<lb/>
<pb n="KR4e0046_WYG_005-12b"/>
　　　寄山中人<lb/>
佳君住處在深山髙卧林扉日日閑借問松間雙白鶴<lb/>
何時相問到人間<lb/>
　　　暮春田家<lb/>
鵓鳩低傍野田飛布穀聲中半掩扉不願五陵衣馬貴<lb/>
但令州縣往来稀<lb/>
　　　夜投山館<lb/>
野館殘燈暗復明子規聲裡客愁生緑蘿洞口三更月<lb/>
<pb n="KR4e0046_WYG_005-13a"/>
何限鄉山萬里情<lb/>
　　　聽雨<lb/>
中酒空齋醉不眠蕭蕭鳴雨暮春天自憐葉葉芭蕉裏<lb/>
擬是呉山半夜船<lb/>
　　　送人歸覲<lb/>
天涯長望白雲飛此日憐君暫得歸好是鄉園春雨後<lb/>
落花風裏舞斑衣<lb/>
　　　暮春雨中作<lb/>
<pb n="KR4e0046_WYG_005-13b"/>
湘簾巻盡思悠悠目斷遥天雨未收莫道故園無别恨<lb/>
落花流水也闗愁<lb/>
　　　送嶼南林虛白歸<lb/>
情深那忍送君還海嶼南隅雨未乾歸見渭陽如借問<lb/>
為言孫子寄平安<lb/>
　　　梅城曉角<lb/>
玉壺淋盡報殘更嗚咽營門㡬度聲明發不堪回首處<lb/>
梅花零落滿江城<lb/>
<pb n="KR4e0046_WYG_005-14a"/>
　　　二<lb/>
城烏啼斷海東頭三弄梅花起戍樓誰向營門㸔月色<lb/>
聲聲都是别離愁<lb/>
　　　飲酒言懐<lb/>
竹亭花徑小闌干緑酒新詩且共歡浮世相逢須盡醉<lb/>
青雲都向命中㸔<lb/>
　　　雨後登南樓<lb/>
雨過晴樓獨上遲海雲江樹逺含滋繁華盡逐東流水<lb/>
<pb n="KR4e0046_WYG_005-14b"/>
惟有前山似昔時<lb/>
　　　折荼䕷<lb/>
手挽長條刺拂衣淡黄疎白共芳菲五陵年少無拘繫<lb/>
落盡殘香未肯歸<lb/>
　　　贈釋子赴闕<lb/>
逺隨飛錫過閩闗迢遞呉山共楚山遥想禁墀清梵曉<lb/>
泠泠鐘磬五雲間<lb/>
　　　王昭君<lb/>
<pb n="KR4e0046_WYG_005-15a"/>
行辭女伴出深宫玉淚雙埀向白龍㡬度氊廬歌酒夜<lb/>
胡王空惜舊時宫<lb/>
　　　田家夜雨<lb/>
山雨瀟瀟静掩門績燈影裏戱兒孫棕櫚葉上聲聲好<lb/>
不似天涯斷客魂<lb/>
　　　經山中舊宅<lb/>
柴門空掩樹隂隂積雨荒苔路更深自是塵中那久往<lb/>
白雲流水更闗心<lb/>
<pb n="KR4e0046_WYG_005-15b"/>
　　　四月東湖泛舟<lb/>
荇花風裊斷烟微共㸔蘭舟汎夕暉篷下美人歌白苧<lb/>
緑荷深裏白鷗飛<lb/>
　　　貧士<lb/>
百金費盡不羞貧斂足衡門㡬度春昨日東風南陌上<lb/>
㸔花多是五陵人<lb/>
　　　野寺尼<lb/>
情憶閨中悟已深空門纔到更澄心楞伽讀罷禪初定<lb/>
<pb n="KR4e0046_WYG_005-16a"/>
野鳥林猿只共吟<lb/>
　　　送人下第歸桐城<lb/>
青雲失路欲沾巾陌上愁㸔得意人歸去青原山下路<lb/>
野花啼鳥故園春<lb/>
　　　江城夕眺<lb/>
江頭獨樹起孤烟江上雲開雉堞連芳艸萋萋歸鳥没<lb/>
望鄉猶在夕陽邊<lb/>
　　　林塘夏夕有懐同志<lb/>
<pb n="KR4e0046_WYG_005-16b"/>
野樹疎藤覆夕隂半池殘水夏凉深相思㡬度空惆悵<lb/>
林下何時再盍簪<lb/>
　　　釣溪<lb/>
山下清溪月様灣狐衣孤坐一絲閑五陵年少誰家子<lb/>
白馬翩翩自往還<lb/>
　　　池館新秋<lb/>
西風池館早凉歸梧樹蕭蕭一葉飛誰道秋来悲宋玉<lb/>
江南逰子更沾衣<lb/>
<pb n="KR4e0046_WYG_005-17a"/>
　　　田家新釀<lb/>
數畝山田沉一秋釀成寧羡醉鄉侯興来獨共鄰翁酌<lb/>
不問農家識字逰<lb/>
　　　秋日郊行<lb/>
獨扶殘醉出江城原野西風萬葉聲日暮闗河似秋水<lb/>
蕭蕭鴻雁不勝情<lb/>
　　　西園賞菊<lb/>
秋風蕭瑟過重陽黄菊花開酒正香人世相逢須盡醉<lb/>
<pb n="KR4e0046_WYG_005-17b"/>
牛山何必涕沾裳<lb/>
　　　節後黄花<lb/>
節去東籬花漸衰紛紛蜂蝶不須疑蕭條更有餘香在<lb/>
不比梁園二月時<lb/>
　　　暮秋喜友人自京回<lb/>
秋風黄葉雁臨闗客路微霜感别顔莫嘆故園芳草積<lb/>
西湖能有㡬人還<lb/>
　　　秋山行旅<lb/>
<pb n="KR4e0046_WYG_005-18a"/>
寂歴髙秋亂葉飛斷猿聲裏日初微自憐萬里長為客<lb/>
猶向西風著布衣<lb/>
　　　碧筒飲<lb/>
翡翠盤深瀉緑波曲莖微渗藕香多寄言河朔流連飲<lb/>
莫把黄金鑄線羅<lb/>
　　　瘦馬圖<lb/>
曽是瑶池弄影嘶病来無復錦障泥只今毛骨多消減<lb/>
空對寒原百草齊<lb/>
<pb n="KR4e0046_WYG_005-18b"/>
　　　山樓晚坐有懐同志<lb/>
松下樓髙入翠微望中山水有晴暉空林月出溪聲冷<lb/>
何事知心與願違<lb/>
　　　新秋送别<lb/>
故人此别隔關河况復新秋一雁過明日征㠶何處泊<lb/>
斷蟬衰栁夕陽多<lb/>
　　　送僧逰方<lb/>
東林溪上暮雲飛寳地焚香送衲衣行處不須勞借問<lb/>
<pb n="KR4e0046_WYG_005-19a"/>
野花山鳥即禪機<lb/>
　　　聽雨<lb/>
桄榔葉底夜聲寒鄉思無由夢裏㸔明發不堪江上望<lb/>
蒼梧雲盡水漫漫<lb/>
　　　送道士赴闕試經<lb/>
仙逰何必悵離心楚水呉山鶴上吟更想清晨誦經處<lb/>
蓬萊宫殿五雲深<lb/>
　　　題水墨蘆雁<lb/>
<pb n="KR4e0046_WYG_005-19b"/>
秋水黄蘆山月明同来兄弟最多情飛時莫近瀟湘浦<lb/>
二十五絃腸斷聲<lb/>
　　　暮秋送客之塞上<lb/>
臨岐盃酒若為情楓葉蕭蕭獨雁鳴萬里闗河秋色裏<lb/>
憐君何日到邊城<lb/>
　　　寒齋留客<lb/>
山中酒熟蠏初肥寂寞憐君問竹扉莫為家貧便分手<lb/>
出門應是故人稀<lb/>
<pb n="KR4e0046_WYG_005-20a"/>
　　　冶城送人之金陵<lb/>
越王䑓下送離觴回首闗河路渺茫别後相思孤笛夜<lb/>
鳯凰䑓下有微霜<lb/>
　　　冬獵<lb/>
揺落霜天百草空羽林年少灞陵東彎弓射殺平原鹿<lb/>
笑入呉姬酒館中<lb/>
　　　溪行逢霜<lb/>
蕭條客路度微溪昨夜清霜印馬蹄楓葉梅花愁望斷<lb/>
<pb n="KR4e0046_WYG_005-20b"/>
更堪林外野猿啼<lb/>
　　　雨後秋山<lb/>
遥天雨過亂山蒼千樹髙原葉盡黄惟有西風松栢裏<lb/>
白雲深閉野僧房<lb/>
　　　客中見新雁<lb/>
西風初别塞垣秋迢遞分飛楚水頭客裏心驚那忍見<lb/>
故園兄弟更闗愁<lb/>
　　　秋日郊行<lb/>
<pb n="KR4e0046_WYG_005-21a"/>
荒原蕭索葉皆稀海底孤城掛落暉時事滿懐吟不盡<lb/>
西風吹冷薜蘿衣<lb/>
　　　客中見孤雁有感<lb/>
江燕逢秋去漸稀明朝回首是烏衣獨憐滄海人流落<lb/>
猶向西風嘆未歸<lb/>
　　　雨中秋思<lb/>
西風微雨對空堂門栁蕭蕭葉盡黄江海親朋零落盡<lb/>
寂寥燈下傍凄凉<lb/>
<pb n="KR4e0046_WYG_005-21b"/>
　　　九月二日見菊蕋尚青偶賦<lb/>
野杖閑行過短籬葉間青蕋尚開遲年年九日龍山㑹<lb/>
恨殺黄花未滿枝<lb/>
　　　鵓鴿<lb/>
雲齊千里競髙飛風引鈴聲落翠微㡬度月明霜冷夜<lb/>
飄零猶認主人歸<lb/>
　　　木芙蓉<lb/>
小池霜冷藕花空却有寒枝浥露紅莫恨芳容生獨晚<lb/>
<pb n="KR4e0046_WYG_005-22a"/>
好隨黄菊傲西風<lb/>
　　　秋暮喜友人自京還<lb/>
黄花蕭索暮寒催千里憐君此日迴自説月明霜冷夜<lb/>
相思曽倚鳯凰䑓<lb/>
　　　秋窗睡覺<lb/>
西風烏桕葉先零黄菊盃深酒未醒何處砧聲忽驚覺<lb/>
露華明月滿中庭<lb/>
　<lb/>
<pb n="KR4e0046_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　草澤狂歌巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>草澤狂歌</head>
    <p>
<pb n="KR4e0046_WYG_000-1a"/>
欽定四庫全書　　　　　集部六<lb/>
　草澤狂歌　　　　　　　别集類五<hi>明</hi>
　　提要<lb/>
　　　　<hi>臣</hi>等謹案草澤狂歌五巻明王恭撰按恭所<lb/>
　　　　作三集鳯臺清嘯已不傳故千頃堂書目有<lb/>
　　　　其名而闕其巻數范氏天一閣所藏僅存其<lb/>
　　　　白雲樵唱而無此集此集出自秀水汪氏葢<lb/>
　　　　㡬佚而僅存也大致與白雲樵唱相近而中<lb/>
<pb n="KR4e0046_WYG_000-1b"/>
　　　　年所作情思較深靜志居詩話嘗摘舉其集<lb/>
　　　　中佳句數聮然如渭水寒流秦塞晚灞陵殘<lb/>
　　　　雨漢原秋椶櫚葉上驚新雨砧杵聲中憶故<lb/>
　　　　園㡬處移家驚落葉一年歸夢在孤舟諸句<lb/>
　　　　皆詩家常語至雲歸獨樹天邉小雪罷孤峯<lb/>
　　　　鳥外青句則小字形容頗拙罷字節次未明<lb/>
　　　　又鳥外明河秋一葉天涯凉月夜千峯句尤<lb/>
　　　　為疵累夫畫見飛鳥不見明河夜見明河不<lb/>
<pb n="KR4e0046_WYG_000-2a"/>
　　　　見飛鳥上四字自不相貫一葉落而知秋不<lb/>
　　　　係乎明河天河夏月已明不係乎落葉下三<lb/>
　　　　字亦不相屬葢興之所到偶然拈及不足以<lb/>
　　　　盡其所長讀恭詩者毋執是以刻舟求劍可<lb/>
　　　　矣乾隆四十二年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
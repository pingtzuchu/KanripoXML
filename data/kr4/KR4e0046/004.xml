<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>草澤狂歌巻四</head> <lb/>
    <p>
<pb n="KR4e0046_WYG_004-1a"/>
欽定四庫全書<lb/>
　草澤狂歌巻四<lb/>
　　　　　　　　　　　　　明　王恭　撰<lb/>
　　七言律詩<lb/>
　　　送林大歸<lb/>
嵗晏山空落葉深臨岐那忍重分衿扁舟不載同歸夢<lb/>
片月空懸遠别心去住誰為悲客路東西總是失家林<lb/>
為予歸去逢知已但道平安是好音<lb/>
<pb n="KR4e0046_WYG_004-1b"/>
　　　用韵答林大<lb/>
正爾交情似海深不堪離别涙沾衿㡬回見雁思鄉信<lb/>
千里移家共客心新酒黄花連夜榻秋風寒夜響楓林<lb/>
天涯共住同蕭索莫惜逢人寄遠音<lb/>
　　　邢逸人寒夜見過<lb/>
每憶家林結弟兄别來空感故鄉情天涯白首重相見<lb/>
客裏殘觴且共傾積雪寒江楓盡落斷猿孤嶂月偏眀<lb/>
十年滄海多離别豈必今宵淚滿纓<lb/>
<pb n="KR4e0046_WYG_004-2a"/>
　　　答梅江陳以方<lb/>
先生清隠謝浮名數畝山田也自耕家近鄰洲饒蠏舎<lb/>
客留鄉館有魚羮寒山對酒同誰賞野寺尋鐘慣獨行<lb/>
遥枉新詩問流俗相思一夜斷猿聲<lb/>
　　　秋日留别劉大<lb/>
十年分手隔山川乍見那堪又别筵白髪醉看青鏡裏<lb/>
黄花飄近羽觴前雙湖積水啼孤雁獨樹髙原咽亂蟬<lb/>
何事最闗離恨切月眀重語舊箏絃<lb/>
<pb n="KR4e0046_WYG_004-2b"/>
　　　二<lb/>
年少與君輕别離肯將清淚洒臨岐那堪短褐飄蓬後<lb/>
不似寒牕剪韭時遥夜客心懸絡緯隔簾霜影動辛夷<lb/>
十年此㑹仍分手何得雜尊復共持<lb/>
　　　别劉山人<lb/>
十年身世尚間闗客裏逢花好是閑連雁晚來何處下<lb/>
孤舟江上㡬時還寒雲野寺愁中雨疊嶂青猿夢裏山<lb/>
流浪未成歸隠計對君空有淚潺湲<lb/>
<pb n="KR4e0046_WYG_004-3a"/>
　　　梅花城觀兵<lb/>
宛馬蕭蕭鳴北風時平閑却射雕弓千家山郭潮聲裏<lb/>
㡬曲營門栁影中道滿旌麾嚴虎帳廟喧簫鼓祀龍宫<lb/>
玉門定遠遥堪羡白首爲儒感慨同<lb/>
　　　梅城夜泊<lb/>
澤國秋風旅雁飛海天愁思正依依孤城背嶺閑吹笛<lb/>
白露横江又濕衣砧杵遠村寒事早市橋殘火夜漁歸<lb/>
興來且醉梅江月遮莫鄉原落夢微<lb/>
<pb n="KR4e0046_WYG_004-3b"/>
　　　梅江旅夕<lb/>
澄江如練繞楓林仙嶠横江帶夕隂秋滿山城飛一雁<lb/>
門臨潮水抵千金白雲㡬處懐親夢黄葉他鄉在客心<lb/>
無那愁腸偏愛酒戍樓寒鼓又霜砧<lb/>
　　　中秋對月<lb/>
風笛樓前萬葉乾碧天如水浩漫漫鴻聲遠度黄姑小<lb/>
兎影斜臨玉鏡寒塞北將軍空倚恨湘南遊子莫凭欄<lb/>
異鄉今夜堪惆悵何處明年更獨看<lb/>
<pb n="KR4e0046_WYG_004-4a"/>
　　　客中歌越調<lb/>
遥村燈火絶人行一曲凄凉對月眀山葉下時孤雁冷<lb/>
鄰雞啼斷百蟲鳴黄沙磧裏霜天夢白草邊頭日暮情<lb/>
欲變商音誰感激滿天凉雨送餘聲<lb/>
　　　經馮氏先塋<lb/>
音容别後遠悠悠寥落他鄉土一坏野水寒禽空對客<lb/>
夕陽紅樹更闗愁手披荒草孤墳在淚洒殘梅一笛秋<lb/>
淮海十年多少恨㡬人歸𦵏故山頭<lb/>
<pb n="KR4e0046_WYG_004-4b"/>
　　　行次海上<lb/>
晚風吹酒動離顏别路蕭條草樹間積水亂流疑夢渚<lb/>
一峯中斷似君山鷄鳴海曙寒潮小雁引秋聲落葉閑<lb/>
行李飄飄又何往暮雲飛鳥也知還<lb/>
　　　别林十一恭并馮生二女兒<lb/>
逢君江上草萋萋乆客將歸路欲迷日暮孤舟空蕩漾<lb/>
天涯斗酒又分攜青楓孤嶼潮聲小積雨芳洲蔗葉齊<lb/>
親愛重逢更何日野雲流水隔東西<lb/>
<pb n="KR4e0046_WYG_004-5a"/>
　　　行次淮安甘蔗因悼同門友被譴沒于京<lb/>
傷心不見舊同遊離思蕭蕭醉未休暮雨門臨青蔗圃<lb/>
夕陽潮到白沙洲㡬家烟火遺民在千里江陵去國愁<lb/>
莫怪行人倍惆悵羊曇何事泣西州<lb/>
　　　寄清江隱人<lb/>
平遠臺中醉盍簮粤王臺上惜分襟單車映月經槐里<lb/>
孤棹移家入桂林滄海到来無舊業白雲歸後更何心<lb/>
豪華近付東流水誰笑閑門碧草深<lb/>
<pb n="KR4e0046_WYG_004-5b"/>
　　　秋半山中<lb/>
南北雲來孤嶼青島花苔葉露先零天涯月出人隨影<lb/>
夜半幽林犬吠螢僧榻焚香留偈别軍城吹笛帶愁聽<lb/>
遥憐舊好佳期在應買黄壚醉未醒<lb/>
　　　宿陳八家樓<lb/>
世上悠悠多棄貧惟君髙誼始相親昇沈獨恨長沙别<lb/>
南北誰憐失路人吹笛闗山明月上到樓鐘鼓夢家頻<lb/>
江湖風浪連城起何處飄飄托此身<lb/>
<pb n="KR4e0046_WYG_004-6a"/>
　　　西林感舊<lb/>
十年重過謝公樓千里離心感舊遊江上行人孤笛晚<lb/>
路傍離黍㡬家秋浮雲世事如春夢流水年光易白頭<lb/>
别後芳原那可問寒猿野鳥自堪愁<lb/>
　　　懐劉君弟從京口軍<lb/>
别離江上語依依黄葉原頭雪漸飛孤劒獨隨邉將遠<lb/>
封書遥寄塞鴻歸蘭陵夜靜休聞笛北固天寒正搗衣<lb/>
何處看雲倍惆悵野猿湖水舊山扉<lb/>
<pb n="KR4e0046_WYG_004-6b"/>
　　　書懐簡劉大<lb/>
客庭風雨似秋天轉憶浮生事渺然病髮到來同落葉<lb/>
故園歸去是何年凄凉塵夢遥鐘外迢遞鄉心夕鳥邉<lb/>
萍水不堪流浪遠此行偏動故人憐<lb/>
　　　二<lb/>
海上殘春積雨香旅懐誰爲落花傷未須對酒驚蓬鬢<lb/>
且喜移家近草堂匹馬寒原香漸遠百蟲孤館夜偏長<lb/>
太常峯頂閑宵月盡付離人照斷腸<lb/>
<pb n="KR4e0046_WYG_004-7a"/>
　　　書林二宅洋江春曉圖<lb/>
東風閒颺薜蘿衣水國蒼茫共掩扉砧杵曉聲寒外盡<lb/>
闗河春色鳥邉歸叢蘭露下湘魂遠深樹雲來楚望微<lb/>
惟羡長吟北牕裏風流寧減謝𤣥暉<lb/>
　　　别朱大<lb/>
木香花發是清眀杜宇聲來減客情遠道春深那忍别<lb/>
一樽江上且同傾青塘白馬門空掩積雨寒山暮獨行<lb/>
相識非君相慰藉亂離心事有誰平<lb/>
<pb n="KR4e0046_WYG_004-7b"/>
　　　挽林隱逸<lb/>
家住雙旌乆不回一瓢江上獨傾懐篝燈坐聽風林雨<lb/>
繐帳閒荒藥徑苔西州别後羊曇泣楚澤春深宋玉哀<lb/>
我欲持觴酹芳草夕陽何處是泉臺<lb/>
　　　送友人流西源<lb/>
鳳林闗路遠悠悠惆悵行人過陜州渭水寒流秦塞晚<lb/>
灞亭殘雨漢原秋玉門壁壘行應遍白葦黄榆夢亦愁<lb/>
江海同人今已盡南冠何事到君頭<lb/>
<pb n="KR4e0046_WYG_004-8a"/>
　　　白雲菴<lb/>
白雲深處舊岩扉苔蘚蒼蒼一徑微翠壁紅泉分鳥道<lb/>
石林精舍掛僧衣三峯月出聞猿斷五粒松香見鶴飛<lb/>
今日置身千仞表了然心地發清機<lb/>
　　　贈劉友<lb/>
仲蔚門深遠市塵隠居何用嘆清貧薄田嵗嵗聊供祀<lb/>
先壠青青只近隣夜織燈前催婦早曉書簾下課兒頻<lb/>
林泉茲事仍堪樂猶勝支離笑此身<lb/>
<pb n="KR4e0046_WYG_004-8b"/>
　　　題墨梅烟月景<lb/>
林下花香雪更繁蕭條苔徑共誰看空香半入閑僧定<lb/>
霜影全侵夢鶴閒任逐隣歌江上發恐隨邉笛月中殘<lb/>
故人天外遥相憶欲寄南枝愧獨難<lb/>
　　　題歐陽明府江山草堂巻<lb/>
<hi>闕</hi>源山下草堂開竹杖黄冠日往迴雨帶新潮低捲幔<lb/>
雲連孤島落銜盃閑棋每憶林間榻靜釣猶思石上苔<lb/>
嘉政只今人共説未應陶令賦歸來<lb/>
<pb n="KR4e0046_WYG_004-9a"/>
　　　送劉監生還京<lb/>
官船一棹大江流才子還京賦遠遊㠶帶夕蕪依御苑<lb/>
夢隨凉月到家樓長淮雁影催寒曙近郭砧聲報晚秋<lb/>
此度金門應早達莫令鄉舍乆淹留<lb/>
　　　寄劉三知已<lb/>
客居風景似湖南長羡山中酒共酣歸夢㡬回梧葉雨<lb/>
懐人多在菊花潭空林野雪閑相待魏闕青雲遠自慚<lb/>
聞説茂陵仍卧病獨將心事問誰堪<lb/>
<pb n="KR4e0046_WYG_004-9b"/>
　　　文筆山房為延平郡造士朱員賦<lb/>
文筆山深隔翠微清暉迢遞映書闈門臨絶澗逢人少<lb/>
簾捲孤峯見雁飛四壁泉聲喧午夢半簾藤影落秋衣<lb/>
潭津自昔多才俊詞翰如君世所稀<lb/>
　　　書番陽戴氏侍萱堂巻<lb/>
樂平才子舊知名曾是清朝被寵榮萱草别来應有夢<lb/>
白雲頻望不勝情闗河迢遞娛親舍銅綬淹留近海城<lb/>
他日錦衣回首去故園鄱水有餘清<lb/>
<pb n="KR4e0046_WYG_004-10a"/>
　　　題岳陽樓壁<lb/>
凌空飛構欎嗟峩無那湘山逞樹柯雲夢曉烟隨鳥沒<lb/>
洞庭秋色巻簾多靈妃鼓瑟聲猶遠仙侣題詩墨未磨<lb/>
更借桓伊三弄笛倚闌聽斷暮鐘和<lb/>
　　　山水圖<lb/>
城隅山水共清暉城下居人半掩扉遠樹微鐘隨去棹<lb/>
夕嵐殘雨到行衣潮來絶島天邉小日落孤雲鳥外歸<lb/>
為問滄浪垂釣者白頭何事未忘機<lb/>
<pb n="KR4e0046_WYG_004-10b"/>
　　　奉答陳滄州<lb/>
朝來空館思依依回首闗河一葉飛滄海斷鴻看又到<lb/>
故山明月㡬時歸蕭條短髮臨青鏡颯沓秋風度客衣<lb/>
唯有滄州知已在未應尊酒頓相違<lb/>
　　　春初憶故人<lb/>
楊栁初青雁北歸海天愁思共依㣲青山悵别頻勞夢<lb/>
野館逢人欲换衣花外看雲孤興遠溪邉對酒故人稀<lb/>
相思更有前期在未必同心與願違<lb/>
<pb n="KR4e0046_WYG_004-11a"/>
　　　齋居喜故人陳希召見過仍别去<lb/>
勞君軒珮問荆扉客裏相逢思轉迷芳草斷雲驚别乆<lb/>
青山明月舊遊非瀛洲迢遞愁中望海樹蒼茫鳥外微<lb/>
别後思君何處是荒原殘日草依依<lb/>
　　　竹下酌<lb/>
遠攜壺榼上幽林竹裏行㕑共盍簮龍影亂浮瑶席潤<lb/>
鳳毛低拂玉盃深潭心氣爽人難醉谷口風微鳥自吟<lb/>
更約抱琴重載酒風流何啻到山隂<lb/>
<pb n="KR4e0046_WYG_004-11b"/>
　　　江城夕眺<lb/>
荒城百雉欎嵳峩城下風來湧漫波雲靜遥天飛鳥迥<lb/>
潮平孤嶼夕陽多風㠶㸃㸃迷烟樹山磬迢迢度薜蘿<lb/>
十二危闌都倚徧闗心無那月眀何<lb/>
　　　夏日過周六園林因有茶𤓰之㑹<lb/>
鳳崗峯下舊荆扉龍眼隂隂暑氣微海上雲山迢遞見<lb/>
林間車馬往来稀風揺竹露沾紗帽鳥蹴藤花墮客衣<lb/>
不爲茶能留永日主人談笑却忘歸<lb/>
<pb n="KR4e0046_WYG_004-12a"/>
　　　三山送客歸錢塘<lb/>
無諸城外樹依依乳酒山瓶送獨歸吳岳蒼茫天外出<lb/>
浙河迢逓鳥邉微離心漠漠隨流水征馬蕭蕭向落暉<lb/>
歸到故園明月夜候門童子笑牽衣<lb/>
　　　夏日過琳宫<lb/>
瓊館迢迢隱碧岑平時鐘磬出空林苔因暑氣侵仙帙<lb/>
鶴伴閑雲對客簮小洞石泉香洗藥古壇松樹净横琴<lb/>
欲談火棗交梨事愧殺紅塵一片心<lb/>
<pb n="KR4e0046_WYG_004-12b"/>
　　　過爐峯寺緇錫京行廊廡蕭然徘徊而還<lb/>
西風缾缽去依依寂寞空門客至稀花徑路苔行鳥跡<lb/>
竹林空翠濕人衣翻經榻下餘殘葉施食臺中半夕暉<lb/>
惆悵松枝猶未偃却令𤣥度獨行歸<lb/>
　　　送邑造士貢京師<lb/>
朝逢遊子拂征鞍花嶼江城解珮環供帳早鶯啼越岸<lb/>
驛程春樹繞淮山金門燭影趨朝入璧水書生聽漏還<lb/>
此後橋門應見月相思人在五雲間<lb/>
<pb n="KR4e0046_WYG_004-13a"/>
　　　春過岩泉寺<lb/>
遠公瀟洒在東林竹裏閑扉隠翠岑祗樹春來忘色相<lb/>
曇花空裏見禪心白雲半嶺迷香界孤磬中峯出梵音<lb/>
此地從來堪習隠浮生㡬度得相尋<lb/>
　　　路傍栁<lb/>
裊裊官亭黄栁枝乳鶯啼斷緑楊絲影留年少看花騎<lb/>
色借隣姬賣酒旗閨裏豈堪牕外見天涯誰忍笛中吹<lb/>
托根不合臨長道空與行人贈别離<lb/>
<pb n="KR4e0046_WYG_004-13b"/>
　　　題故人山房壁<lb/>
薜蘿深隠似仙家半畝荒園祗種茶澗口香泥行鳥跡<lb/>
簾前春雨落松花遥鐘漠漠青林晚遠瀑淙淙白日斜<lb/>
拂壁為君書此去明朝相憶隔烟霞<lb/>
　　　擬題黄鶴樓<lb/>
黄鶴山前黄鶴樓樓前江水古今流英雄寂寞餘芳草<lb/>
鸚鵡凄凉但遠洲漢口月眀鴻影度武昌雲斷笛聲秋<lb/>
行人更莫頻登覽銅輦時逢帝子遊<lb/>
<pb n="KR4e0046_WYG_004-14a"/>
　　　送隣子為僧<lb/>
朝捐初服製袈裟暮掃塵蹤便出家鉢洗維摩溪上月<lb/>
心依支遁寺前霞林端引水時澆棗雨後燒山學種茶<lb/>
待得蒲團成爛草少林枯樹也開花<lb/>
　　　送人使琉球<lb/>
扶桑無路但行舟才子今持漢節遊自是皇威均雨露<lb/>
故將冠冕化琉球風波浩蕩蠻天曉島嶼空濛瘴海秋<lb/>
早晚星槎歸上國殊方休起見京樓<lb/>
<pb n="KR4e0046_WYG_004-14b"/>
　　　擬唐劉文房青谿口送人歸岳州<lb/>
青谿栁色動離愁江水蒼茫送客舟兩岸斷烟看躑躅<lb/>
半天微雨聽鉤輈洞庭月傍君山曉湘浦雲兼夢澤流<lb/>
歸去故園如憶别秋風應倚岳陽樓<lb/>
　　　送人之温陵牧<lb/>
温陵出守君恩重五馬頻嘶悵别難斗酒不堪留客醉<lb/>
一麾今去共誰讙刺桐見月横琴坐金粟行春露冕看<lb/>
但使甘棠公訟簡香名應是到朝端<lb/>
<pb n="KR4e0046_WYG_004-15a"/>
　　　次塘行人擢浙江憲副<lb/>
一經曾采泮池芳况是天朝被寵光宫栁遠隨驄馬色<lb/>
苑花遥惜繡衣香雲開浙水騰秋隼天入荆蠻涌曉霜<lb/>
莫向錢塘追故事六和髙塔野烟凉<lb/>
　　　遊鼓山天風海濤亭<lb/>
髙亭上與翠微連漠漠風濤際海天吳越百城飛鳥外<lb/>
琉球孤島斷雲邉靈源洞古人稀到青草池空鳳杳然<lb/>
深愧遠公相問姓自非𤣥度亦逃禪<lb/>
<pb n="KR4e0046_WYG_004-15b"/>
　　　夏初登西石蘭若懐洽公<lb/>
蘭若春歸雨霽天凌空臺上獨聞蟬岩扉碧蘚凝僧榻<lb/>
林逕孤雲宿梵筵祗樹隂隂啼野鳥斷鐘杳杳出人烟<lb/>
洽公住處今陳迹日暮懸燈益惘然<lb/>
　　　擬唐王摩詰積雨輞川莊上<lb/>
石林迢逓輞川斜積雨烟空見棗花翠壁紅泉分鳥道<lb/>
白雲芳草半人家木蘭柴口朝行藥白石灘邉暮浣紗<lb/>
纓冕向來真外事欲從林叟問燒畬<lb/>
<pb n="KR4e0046_WYG_004-16a"/>
　　　仲夏過靈瑞招提<lb/>
夜半青山有梵音曉攜清興問珠林烟霞路轉禪扉靜<lb/>
薜茘花香野殿深舊入影堂空嘆逝新来釋子未知心<lb/>
應憐法社荒凉久祗苑何因復布金<lb/>
　　　寄鄭助教兼似胄監諸友<lb/>
斗酒東城送别時馬前楊栁緑烟絲橋門到日聞鶯早<lb/>
鄉信逢秋寄雁遲璧水獨尋麟鳳去故人誰與薜蘿期<lb/>
為言六館諸才俊好向春風折桂枝<lb/>
<pb n="KR4e0046_WYG_004-16b"/>
　　　晚晴登沙阜望海嶼偶賦<lb/>
夕蕪殘雨半沙丘沙口行吟獨布裘㡬處人烟分水國<lb/>
數村魚鳥盡楓洲雲歸島嶼千峯白風逓江潮五月秋<lb/>
榮辱升沈君莫問滄溟東逝更悠悠<lb/>
　　　借龍華琳宫避暑<lb/>
避暑林扉興不窮仙家遥借翠微峯雲間鷄犬稀人跡<lb/>
石上莓苔見鶴蹤氷簟更尋花處月角巾閑掛鳥邉松<lb/>
自從心境清凉後却笑塵中萬事慵<lb/>
<pb n="KR4e0046_WYG_004-17a"/>
　　　送人遊武夷<lb/>
閩州山水獨清暉九曲仙源世所稀劒浦夜天烟外小<lb/>
幔亭溪樹鳥邉微胡僧共飯驪珠缽羽士相逢薜茘衣<lb/>
玉女峰南孤磬裡知君今去欲忘歸<lb/>
　　　送陳延用任潮州郡幕<lb/>
潮陽賛畫新恩重斗酒臨岐且共懽落日亭亭將别櫂<lb/>
垂楊裊裊拂征鞍蛇山斷草巒烟積鰐渚滄波瘴雨殘<lb/>
案牘清時貧似水香名應是到朝端<lb/>
<pb n="KR4e0046_WYG_004-17b"/>
　　　送陳二林糧長運軍儲之海城<lb/>
搜粟當年曾作尉富民何事亦封侯却令大姓専輸餉<lb/>
誰信軍儲借上籌千里㠶檣秔稻白百城烟水鼓鼙秋<lb/>
仍聞部曲多窮卒此日遥分主將憂<lb/>
　　　擬唐竇遺夏夜宿表兄宅話舊<lb/>
茉莉花香暑露清芰荷髙館月微明傷心欲話他年舊<lb/>
握手空驚此日情青鏡流年頭共白緑樽深夜酒同傾<lb/>
預愁别路楓洲外千樹蟬聲送客行<lb/>
<pb n="KR4e0046_WYG_004-18a"/>
　　　聞士仁兄擢廣東邑令<lb/>
佐縣吳江獨冶繁曳裙無復在王門風霜不改平生節<lb/>
雨露還沾此日恩馬首未應趨嶺徼鵲聲先爾到家園<lb/>
白沙堤上如休騎須與連枝倒玉樽<lb/>
　　　秋日旅懐<lb/>
西風殘葉帶荒溝旅館誰堪宋玉愁岐路自傷孤客暮<lb/>
雲山空見斷鴻秋家林舊業餘青草萍梗生涯任白頭<lb/>
㡬度扁舟吹笛夜令人歸夢滿東流<lb/>
<pb n="KR4e0046_WYG_004-18b"/>
　　　粤城懐古<lb/>
無諸建國古蠻州城下長江水漫流野燒荒陵啼鳥外<lb/>
青山遺廟暮雲頭西風木葉空湟曙落日人烟古壘秋<lb/>
借問屠龍舊蹤跡斷磯寒草不勝愁<lb/>
　　　題處士山房<lb/>
數畝閑園一布衣薜蘿深處市聲稀酒醒别墅寒猿嘯<lb/>
客散空林夜葉飛翠壁紅泉分藥徑清池白石映柴扉<lb/>
長安道上多車馬何事丘園便息機<lb/>
<pb n="KR4e0046_WYG_004-19a"/>
　　　中秋宴集分韵得清字<lb/>
廣寒宫殿凉如水坐對清暉欲二更但使玉樽頻注酒<lb/>
莫令銀甲少彈筝窓含野燒明還滅簾捲星河淺復清<lb/>
塵襪不禁風露冷恍然身世在蓬瀛<lb/>
　　　暮歸沙堤<lb/>
十里黄沙海上頭數株榕葉半滄洲西風禾黍平侵户<lb/>
落日雲山遠帶樓雁影蕭蕭孤笛暮砧聲杳杳㡬家秋<lb/>
候門稚子牽衣笑不省㣲霜著敝裘<lb/>
<pb n="KR4e0046_WYG_004-19b"/>
　　　送王董教歸沔陽<lb/>
祖道黄花白露寒江亭澆酒悵離顏脊令共向沙頭别<lb/>
鴻雁分飛雨外還夢渚雲開三峽水漢陽㠶帶五華山<lb/>
泮林此後應相憶莫道王音滯楚闗<lb/>
　　　灞陵衰栁<lb/>
昨夜微霜落灞橋數行官栁正蕭蕭聽鶯坐處空殘葉<lb/>
繫馬門前有舊條色借青娥雙晚黛聲隨急吹度寒蜩<lb/>
秦山送别那堪折應把離情寄玉簫<lb/>
<pb n="KR4e0046_WYG_004-20a"/>
　　　擬盧允言晚次鄂州<lb/>
日夕卸㠶黄鶴浦三湘夜色帶霜天風鳴岸葉潮初落<lb/>
月到船忩客未眠隣笛凄凉臨野水驛樓迢逓隠江烟<lb/>
年年蹤跡猶萍梗腸斷孤雲若箇邉<lb/>
　　　送人致政還吳中<lb/>
朝辭印綬髮如霜匹馬東還路渺茫獨樹斷雲吳苑暮<lb/>
孤城殘雨海天凉秋風祖帳人難别黄菊家林酒正香<lb/>
早晚薜蘿花下醉白雲飛近遂初堂<lb/>
<pb n="KR4e0046_WYG_004-20b"/>
　　　春日遊山寺<lb/>
東林雨後樹蒼蒼巾舄乗閑到上方雙澗鳥鳴延語笑<lb/>
半林花氣襲衣裳機閑寳地禪俱寂心寄空門累亦忘<lb/>
自愧此身人代裏何因棲遁遠公房<lb/>
　　　賦得牡丹因感舊遊同軰<lb/>
洛陽城裏卸吟鞍㡬度侯門㸔牡丹色借阿環嬌上馬<lb/>
香分弄玉醉乗鸞銅駝月色人何在金谷春歸夢又殘<lb/>
惆悵舊遊今寂寞一枝濃艷共誰看<lb/>
<pb n="KR4e0046_WYG_004-21a"/>
　　　送僧遊天台<lb/>
雁蕩天台東路遥赤城霞色帶層標青山乞食林中晚<lb/>
滄海浮盃夜半潮下界人烟分島嶼上方鐘梵出雲霄<lb/>
塵蹤自愧迷津乆願得從師度石橋<lb/>
　　　夏初登烏石蘭若懐洽公<lb/>
宿雲臺下舊叢林憶昨從師聽梵音燈影夜窺猿鳥近<lb/>
茶烟風颺薜蘿深蕭條香界栖禪處寥落空門嘆逝心<lb/>
欲問影堂何處是桄榔孤樹一蟬吟<lb/>
<pb n="KR4e0046_WYG_004-21b"/>
　　　贈老醫<lb/>
賣藥囊中况有錢長桑親訣舊曾傳心知肘後岐黄秘<lb/>
老向人間草木年杏滿香林澄夕露桔垂秋井漾寒泉<lb/>
祗今黄髪青山裏無那看雲日醉眠<lb/>
　　　與道人期不至<lb/>
獨鶴孤雲無姤氛漫期飛斾到人群林間半榻虛晴翠<lb/>
天外三花又夕曛塵世㡬回逢甲子青山何處訪茅君<lb/>
想因醉倒麻姑酒辜負名香手自焚<lb/>
<pb n="KR4e0046_WYG_004-22a"/>
　　　擬唐姚合贈王尊師<lb/>
羽客吹笙何處去黄花古路薜蘿間寥寥鷄犬雲中室<lb/>
渺渺烟霞海上山白鶴夜歸經欲盡黄粱秋熟夢初還<lb/>
塵生未免縁浮累㡬度逢師每厚顔<lb/>
　　　僧房燕别故人還山中<lb/>
苔蘚蒼蒼野殿凉别離遥借賛公房雲間馴鴿窺瑶席<lb/>
谷裏曇花泛羽觴對酒不將萍梗恨還山應製薜蘿香<lb/>
江湖秋水多魚雁思爾封緘寄草堂<lb/>
<pb n="KR4e0046_WYG_004-22b"/>
　　　舟次水驛寄闗外同志<lb/>
㠶落秋風酒半醺驛樓津樹大溪濆夕陽鴻雁舟中見<lb/>
眀月梅花笛裏聞獨客秪今猶浪迹故人何處更離群<lb/>
盍簮尚有清宵夢只隔閩闗一片雲<lb/>
　　　夢遊天台<lb/>
赤城霞氣映秋山萬仞丹梯夢裏攀滄海猿啼風葉冷<lb/>
石僑僧去暮雲閑泉飛紺苑三花夕天近瑶京一鶴還<lb/>
何處微鐘霜外斷覺來眀月舊鄉闗<lb/>
<pb n="KR4e0046_WYG_004-23a"/>
　　　送人赴衡州府推官<lb/>
清獻曾聞尚節推料君應與故人期且傾緑酒留簮珮<lb/>
莫對黄花促路岐衡岳雨晴飛鳥外瀟湘雲巻下簾時<lb/>
懸知官下多鄉思回雁峰前好寄詩<lb/>
　　　金陵客夜<lb/>
官槐夾道暮鴉鳴匹馬那堪客帝京紅燭夜忩千里夢<lb/>
青山明月異鄉情白門寺裏霜鐘斷金水橋頭曉漏清<lb/>
陌上相逢空借問㡬人争識馬周名<lb/>
<pb n="KR4e0046_WYG_004-23b"/>
　　　擬唐張文昌送汀州元使君<lb/>
出臨汀守承恩重馹路遥遥㡬日程五馬不辭為郡遠<lb/>
一麾應是到官清鄞江地古銅鹽富閩徼天寒瘴癘輕<lb/>
但使政平公事少木樨花下日閑行<lb/>
　　　霜後燕别<lb/>
小堂紅燭吐烟清鐘漏微微出縣城賞地不堪人又别<lb/>
離筵莫厭酒頻傾星河巻慢浮霜影砧杵誰家起夜聲<lb/>
眀發空江分手去片㠶天外掛離情<lb/>
<pb n="KR4e0046_WYG_004-24a"/>
　　　奉寄鄭助教<lb/>
海國霜寒斷雁飛五門何處整朝衣鳳臺月色空中白<lb/>
長樂鐘聲馬上微中嵗一官仍獨冷西膠三禮似應稀<lb/>
杜陵别後襟期少誰共樽中醉落暉<lb/>
　　　春暮山家<lb/>
花落閑園杜宇飛半溪流水映柴扉茅簷寂寂雲來暝<lb/>
苔徑蒼蒼客到稀洞口青猿啼近榻林間馴鹿息塵機<lb/>
長安年少多纓冕不似山中薜茘衣<lb/>
<pb n="KR4e0046_WYG_004-24b"/>
　　　孟夏山居<lb/>
卜居曾費買山錢林下蕭條屋數椽絶澗垂蘿時見瀑<lb/>
緑槐殘雨晝聞蟬潭邉鹿過疑盤谷嶺口人看似輞川<lb/>
自是幽栖無外事閉門閑看養生篇<lb/>
　　　送人入楚<lb/>
斗酒官亭醉未休春江解纜倍離憂閩闗夜月舟中别<lb/>
夢澤滄波馬上遊漠漠暮雲夔子國瀟瀟黄鶴漢陽樓<lb/>
此行若聽王門漏莫作蘭臺宋玉愁<lb/>
<pb n="KR4e0046_WYG_004-25a"/>
　　　送邑造士貢京師<lb/>
栁嚲花嬌鶯復飛臨岐盃酒思依依沙頭解纜辭親舍<lb/>
馬上看山入帝畿禁邸曙鐘驚别夢橋門新水映行衣<lb/>
遥知闕下承恩重六館才名似爾稀<lb/>
　　　訪僧不值<lb/>
萬松隂裏隠禪扉一上中峰入翠微澗口緑蘿侵岸幘<lb/>
林端祗樹拂行衣春城乞食何人到滄海浮盃更未歸<lb/>
此度尋僧應不遇泉聲山影思依依<lb/>
<pb n="KR4e0046_WYG_004-25b"/>
　　　送人遊温陵<lb/>
送君南去栁條新匹馬蕭蕭滿路塵天近温陵常見日<lb/>
潮歸滄海遠無津刺桐葉暗千門曙紫莢花開四座春<lb/>
聞説此鄉多寳貝昔時全盛只今貧<lb/>
　　　客舎清明<lb/>
杜宇啼來欲暮春忽逢寒食倍沾巾萍蹤每恨天涯别<lb/>
華髪空看鏡裏新故壠松楸應漸遠異鄉風景有誰親<lb/>
經過㡬處堪惆悵渾是山陽笛裏人<lb/>
<pb n="KR4e0046_WYG_004-26a"/>
　　　上已遊龍峰精舍<lb/>
香臺迢逓隠中峰巾舄行尋避世蹤勝槩獨將孤鳥狎<lb/>
幽期還與野僧逢薜蘿洞口雲沾袖躑躅溪邉雨翳鐘<lb/>
回首下方塵土近落花芳草思重重<lb/>
　　　題沙堤陳氏園林<lb/>
佳君住處盡園林橘刺蘿梢維隠心雨過沙山侵座冷<lb/>
春來池水映階深衣沾菜色霜前屐簾捲花香月下琴<lb/>
自喜應無銅墨繫時時來往得幽尋<lb/>
<pb n="KR4e0046_WYG_004-26b"/>
　　　暮春遊冶城鳥石山<lb/>
子規啼斷欲春歸鳥石蒼茫入翠微鳥道隂隂人語絶<lb/>
禪房寂寂磬聲稀桄榔葉覆經冬雪躑躅花殘未夕暉<lb/>
回首驛程西上路明朝離别漫沾衣<lb/>
　　　夏初籌巖<lb/>
籌峰迢逓出髙林苔徑蒼蒼洞穴隂獨樹斷雲孤鳥下<lb/>
亂山殘日一蟬吟雙溪鹿過泉應碧丈室僧歸月又深<lb/>
㡬度欲攜招隠興緑蘿花處息塵心<lb/>
<pb n="KR4e0046_WYG_004-27a"/>
　　　孟夏山中<lb/>
回溪風泛落花深啼鵙聲中見緑隂半壁白雲浮几席<lb/>
一簾晴翠襲衣簮幽棲也作懐人夢髙卧猶懸戀闕心<lb/>
自笑淵眀偏愛酒山林寥落久無金<lb/>
　　　送人遊鼓山<lb/>
靈源洞口白雲飛君去凭髙入翠微閩越故城闗外小<lb/>
琉球孤嶼鳥邉微天花寂寂逢僧宇林吹飄飄颺客衣<lb/>
若對鳳凰池上月頓令心地亦忘機<lb/>
<pb n="KR4e0046_WYG_004-27b"/>
　　　寄鄭助教兼似胄監諸友<lb/>
奉詔西遊匹馬遲金陵山水帝王畿鄉書見雁休愁寄<lb/>
官舍聞鶯曉夢歸白首橋頭聽夜漏青雲池館醉春衣<lb/>
遥憐璧水多麟鳳天子臨雍世所稀<lb/>
　　　送同志往寺讀書<lb/>
一燈寒夜掩空門萬巻經書自討論身寄河沙離獨劫<lb/>
心遊洙泗得真源天花細逐芸香落法雨㣲滋帶草寒<lb/>
知爾逍遥鐘梵裏學成休負遠天恩<lb/>
<pb n="KR4e0046_WYG_004-28a"/>
　　　天王寺避暑<lb/>
溪口長藤半落花紺園開士具袈裟林端香度禪扉净<lb/>
谷裏雲歸鳥道斜氷簟臨風開白榻玉盤貯水割甘𤓰<lb/>
坐來心境微凉夕更喜山童解煮茶<lb/>
　　　贈丘道士還龍虎山<lb/>
吹徹瑶笙一鶴東只含明月噴芙蓉到來滄海樽前雨<lb/>
歸去丹丘鳥外峰月洞夜凉蟾養魄露房秋早鹿生茸<lb/>
仙裾玉珮悠悠去未擬人間㡬日逢<lb/>
<pb n="KR4e0046_WYG_004-28b"/>
　　　秋夜飲<lb/>
殘栁烟空泣露蟬夜堂紅燭照長筵門臨一葉秋聲裏<lb/>
簾巻秋風夕鳥邉且縱芳樽吟緑水莫將青鏡嘆流年<lb/>
興酣耳熱忘頭白不覺清宵刻漏傳<lb/>
　　　秋宴御風臺<lb/>
御風仙珮影沈沈草滿荒臺翳夕隂千里滄波天外合<lb/>
七閩秋色雁邉深寒花委露沾歌席殘葉飄風墮客簮<lb/>
但得玉壺頻有酒此身長健且登臨<lb/>
<pb n="KR4e0046_WYG_004-29a"/>
　　　擬遊洞庭<lb/>
微風孤櫂洞庭遊千里滄波一鏡秋連雁遠鐘雲夢澤<lb/>
斷猿殘笛岳陽樓巴陵雨霽君山出蜀道氷消楚水流<lb/>
欲弔重瞳何處是蒼梧瑶瑟不勝愁<lb/>
　　　月夜有懐同志<lb/>
誰家羌笛暗飛聲越海城頭片月眀隣杵不堪霜下聽<lb/>
塞鴻偏向夜中鳴故人久近滄波遠明鏡愁看白髮生<lb/>
㡬度相思孤枕夢滿庭風月不勝情<lb/>
<pb n="KR4e0046_WYG_004-29b"/>
　　　聞王介軒偕諸公登伸䝉巖作<lb/>
罵巢人去青山在白石巖扉薜茘隂絶澗未霜殘葉爛<lb/>
半林微照斷雲深蕭條香界無僧迹寂歴寒花見客心<lb/>
遥想罷官多樂事風流時有謝公吟<lb/>
　　　送邑造士李良嵗貢之京<lb/>
木落霜寒斷雁鳴六平峰下送君行孤㠶杳杳辭親舍<lb/>
匹馬翩翩入帝京禁邸疎鐘朝珮影橋門孤燭夜書聲<lb/>
遥憐得桂青霄上應愧山中獨隱名<lb/>
<pb n="KR4e0046_WYG_004-30a"/>
　　　遊東觀<lb/>
群山飛翠六平峰琳館依稀第㡬重心遠獨隨雲鶴去<lb/>
機閑應共羽人逢三花影落壇邉樹五粒春飄石上松<lb/>
借問仙源在何處白雲迷却往来蹤<lb/>
　　　春城送客<lb/>
江城春半栁依依客裏相逢又遠違谷口花深迷去騎<lb/>
天涯草緑帶行衣雲開越水千峰出路繞閩闗一雁微<lb/>
想是故園佳麗地候門童子喜君歸<lb/>
<pb n="KR4e0046_WYG_004-30b"/>
　　　將入蜀留别同志<lb/>
蜀道歌來誰共悲明朝還是拂征衣劒門積雪人行少<lb/>
棧石連雲鳥度稀白帝陵邉春樹盡錦官城下夕陽微<lb/>
舊遊謾有相思夢萬水千峰㡬日歸<lb/>
　　　留别方丈友<lb/>
萍蹤無定暫追攀又向烟蘿悵别顔習静豈知離思苦<lb/>
勞生應愧道心閑疎鐘遠火舟中夜獨鶴孤雲夢裏山<lb/>
此後相思何處是寸心遥在翠微間<lb/>
<pb n="KR4e0046_WYG_004-31a"/>
　　　擬唐韓君平送長沙李少府入蜀<lb/>
世路何如蜀道難臨岐誰不悵離顔湘潭騎影寒流外<lb/>
巫峽猿啼夕照間夜火錦城江上驛暮雲劒閣鳥邉山<lb/>
秋來應有相思夢莫惜音書寄往還<lb/>
　　　寄博羅林董教<lb/>
㡬年<hi>闕</hi>　著儒衣兩度持衡坐棘闈嶺海路遥歸夢斷<lb/>
蠻天雁少寄書稀時清豈嘆官如舊道在寧憂祿尚微<lb/>
聞道故人多鶚薦紛紛環珮滿王畿<lb/>
<pb n="KR4e0046_WYG_004-31b"/>
　　　寄寧徳林訓迪<lb/>
憶君時復强登樓雲樹蒼茫悵别愁兩地情多孤夜月<lb/>
十年官冷舊滄洲鶴林山色當盃緑鮫室潮聲到縣秋<lb/>
早晚香名應更達泮池何事乆淹留<lb/>
　　　賦得茘枝送人之燕薊<lb/>
昔年髙品滿長安薊北空聞火劑團閩雨帶花飄别路<lb/>
瘴雲和葉拂征鞍離盃醉擘丹砂顆纎手嬌傳碧玉盤<lb/>
明發幽州千里外竹籠遥寄也應難<lb/>
<pb n="KR4e0046_WYG_004-32a"/>
　　　遊廣陵<lb/>
海門潮落見𤓰州雲樹蒼茫馬上遊千里河山歸禹貢<lb/>
百重烟水入淮流蕪城積夢璚花月隋苑傷心碧草秋<lb/>
二十四橋人静夜爲誰猶倚木蘭舟<lb/>
　　　僧房宴别故人還山中<lb/>
石林秪樹隱層阿却向空門别奈何殘燭夜深泉影盡<lb/>
離筵賔散月眀多還山逸興休魚珮避世閑蹤卧女蘿<lb/>
城郭雲林從此别曉鐘聲裏唱離歌<lb/>
<pb n="KR4e0046_WYG_004-32b"/>
　　　題冶城開元寺<lb/>
城裏青山聞梵音靈源髙閣影沈沈鳥邉祗樹人烟近<lb/>
象外雲花野照深苔色滿廊行履迹月明空界印禪心<lb/>
自憐人代多氛垢未得焚香禮遁林<lb/>
　　　華石上人見過<lb/>
久淪塵俗愧緇衣曾是三生石上違願得遠公留半偈<lb/>
也令𤣥度發清機金沙堤曉香中别祗樹林深定裏歸<lb/>
獨鶴孤雲無住著却令方外故交稀<lb/>
<pb n="KR4e0046_WYG_004-33a"/>
　　　登冶城萬嵗塔<lb/>
絶頂層標出半天千山宫宇翠微連雲飛百粤滄波外<lb/>
鳥度千峰夕照邉平遠臺空秋珮冷毘盧閣静夜燈懸<lb/>
屠龍射鱓今何在蔓草荒陵㡬度烟<lb/>
　　　擬登金陵鳳凰臺<lb/>
髙臺猶有鳳凰名臺下金河繞帝庭淮水漫流千古恨<lb/>
鍾山還帶六朝青風檣積雨丹陽渡酒幔寒花白下亭<lb/>
欲把一盃招李白海天霜雁晚㝠㝠<lb/>
<pb n="KR4e0046_WYG_004-33b"/>
　　　擬遊君山寺<lb/>
獨向巴陵上小舟君山迢逓鏡中浮猿啼古木雲邉迥<lb/>
鳥度靈花象外幽烟磬夜寒雲夢月天香朝泛洞庭秋<lb/>
更隨野衲㸔靈異惆悵皇英墓下遊<lb/>
　　　秋過紫雲洞<lb/>
仙源迢逓紫雲間逸興逢秋偶獨攀遼海鶴歸空夜月<lb/>
瑶臺人去但荒山苔邉積水流天鏡鳥外遥峰㸃翠鬟<lb/>
石竹房中孤磬晚此身那似野僧閑<lb/>
<pb n="KR4e0046_WYG_004-34a"/>
　　　題吳漢津遠遊巻<lb/>
獨銜君命出神州吳楚青山馬上遊千里闗河分禹貢<lb/>
百城烟水入閩秋鏡湖鄉夢浮仙櫂鍾阜歸期憶鳳樓<lb/>
聞道星軺明且别王程猶恐乆淹留<lb/>
　　　送劉炷歸菊潭<lb/>
春深花裏未成歡何事秋深惜别難沙堰醒来楓葉變<lb/>
江潭歸去菊花寒魚風巻幔鳴琴坐蚌月臨牕對酒㸔<lb/>
此後相思應不遠也須雙鯉報平安<lb/>
<pb n="KR4e0046_WYG_004-34b"/>
　　　喜潘元潤至<lb/>
金沙堤上見潘安自愧林居尚鶡冠明月青山應乆别<lb/>
黄花緑酒又同歡空洲日暮孤鴻斷岐路霜飛遠樹寒<lb/>
明到龍江重回首别離渾是夢中㸔<lb/>
　　　題滄洲野堂巻<lb/>
白沙門外水粼粼懶漫還宜漉酒巾華髮任隨風葉冷<lb/>
逺心惟與海鷗馴秋經泉石偏多夢老向丘園有幾人<lb/>
聞道壺觴仍愛客風流能待布衣貧<lb/>
<pb n="KR4e0046_WYG_004-35a"/>
　　　二<lb/>
大堤深樹繞髙原漁榜蒹葭接<hi>一作野水晴烟帶</hi>逺村江上只<lb/>
留三畆宅人間不記五侯門青林白鳥閑書幌細雨飛<lb/>
花送酒樽那得相逢乘一醉故園山水也忘言<lb/>
　<lb/>
　<lb/>
　<lb/>
　<lb/>
<pb n="KR4e0046_WYG_004-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　草澤狂歌巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻七</head> <lb/>
    <p>
<pb n="KR4h0029_WYG_007-1a"/>
欽定四庫全書<lb/>
　清江三孔集巻七<lb/>
　　　　　　　　　　　　宋　孔武仲　撰<lb/>
　今體詩<lb/>
　　發潯陽<lb/>
西遊不敢避殘年兄弟分攜楚水邊浩蕩東風回草木<lb/>
曚曈曉色滿山川却穿梅徑花争落乆憩郵亭日未偏<lb/>
安佚竟非儒者事虺隤我馬亦須鞭<lb/>
<pb n="KR4h0029_WYG_007-1b"/>
　　至白湖驛寄四弟<lb/>
江頭言别頗匆匆暮止荒陂破屋中散盡烟雲無夜雨<lb/>
喚驚鳬雁有春風却思僧舎一少㑹坐巻香醪百盞空<lb/>
薄祿牽人非得己相望秋思浩無窮<lb/>
　　廣濟道中<lb/>
犖确山坡瘦馬行年朝春色未分明蔫黄猶是舊時葉<lb/>
格磔稍聞新嵗聲强涉逺涂非我好亦逢佳景得心平<lb/>
寒威斗起終豪横更取村酤獨自傾<lb/>
<pb n="KR4h0029_WYG_007-2a"/>
　　又<lb/>
南北驅馳不少休人生何處足優游去年立馬龜峯道<lb/>
亦是春泉繞舎流<lb/>
　　蘄春聴琵琶五首<lb/>
銀燭交光桂醸清親朋相見苦多情春宵萬籟俱澄絶<lb/>
初試鵾絃驟雨聲<lb/>
新自潯陽江上來雖聞此曲不悲哀輕攏細撚俱清絶<lb/>
指法何慙二善才<lb/>
<pb n="KR4h0029_WYG_007-2b"/>
北踏胡霜漢馬驕千秋琴調思嬌嬈華堂夜飲燈如晝<lb/>
共聴新聲不寂寥<lb/>
百轉干縈住復移渾如啄木在髙枝春郊極目快晴後<lb/>
峭絶一聲飛去時<lb/>
夜如何其夜未央山城斗轉星煌煌收琴挿撥各無語<lb/>
酒美不知春漏長<lb/>
　　過巴河寄經父<lb/>
當時聯葢入東都回首推遷二紀餘此地山川終不改<lb/>
<pb n="KR4h0029_WYG_007-3a"/>
浮生光景半成虚清談劇飲夢寐隔㫁羽沉鱗音信踈<lb/>
誰道豐城雙寳劍紫煙長繞斗牛墟<lb/>
　　黄岡道中<lb/>
悠悠驅馬歴山川石火光中又度年狼籍冷梅初著地<lb/>
玲瓏幽澗已通泉静思客子萬里道那及山人一覺眠<lb/>
香飯可添茶可試回頭鄉國兩茫然<lb/>
　　故縣遇風二首<lb/>
狂風奔屋似輣車旅枕清寒一倍加半夜雨聲収拾盡<lb/>
<pb n="KR4h0029_WYG_007-3b"/>
曉來飛雪不成花<lb/>
積雨成湖客路長春風掀攪意何狂殘雲吹盡真天力<lb/>
乞我晴明入帝鄉<lb/>
　　闗山路三首<lb/>
朝來晴色頗鮮妍最愛羣峯雪皓然駐馬折梅看皎潔<lb/>
臨流照影弄潺湲<lb/>
晨朝馬匹涉﨑嶇映水梅花尚一株旬日山川歴千里<lb/>
江南雪蘂己全無<lb/>
<pb n="KR4h0029_WYG_007-4a"/>
馬力虺隤苦不禁僕夫流汗亦沾襟抱琴來冩非無意<lb/>
愛此山髙澗水深<lb/>
　　七里驛遇葉振卿秘校南歸三首<lb/>
繫馬郵亭寂寞中逺沙喬木暮號風今宵不作江南夢<lb/>
賴有之人笑語同<lb/>
雪霰飄燈春夜長相逢旅瑣莫悲傷朱顔緑髪輸君少<lb/>
正好驅車上太行<lb/>
湘水秦山此路分更持盃酒勸行人馬頭便作天涯别<lb/>
<pb n="KR4h0029_WYG_007-4b"/>
好到江南看早春<lb/>
　　題光山驛壁<lb/>
跨縣連州幾疊山為君題作小潼闗江湖不得長耕釣<lb/>
塵土胡為屢徃還漸入長郊趨坦蕩却從平地望孱顔<lb/>
何當輕騎重登險指㸃湓城夕照間<lb/>
　　暖轎<lb/>
垂簾為户竹為輿千里征行似宴居達摩無心惟穏坐<lb/>
倪寛已老更耽書<lb/>
<pb n="KR4h0029_WYG_007-5a"/>
　　發加禄<lb/>
白草蕭蕭漾早暉籃輿輕穏去如飛淮天軟暖多成雨<lb/>
喜有輕寒犯客衣<lb/>
　　至新息寄蔡州王守<lb/>
熈熈樂國似登臺北圃南亭春事催惆悵音塵難再㑹<lb/>
瑞香應已遶簷開<lb/>
　　渡淮<lb/>
扁舟次淮浦利涉得春風脫險黿鼉畔問津桑柘中俯<lb/>
<pb n="KR4h0029_WYG_007-5b"/>
窺清奪魄回望渺吞空委注雖天力經綸是禹功縈紆<lb/>
數州接浩蕩百源通世乆無昏墊川今有㑹同冷煙猶<lb/>
漠漠暖渌己融融暫得觀形勝翛然慰轉蓬<lb/>
　　發王務二首<lb/>
曉隨燈火背千家落盡踈星見逺霞一餉春聲回宿鳥<lb/>
半天寒色在啼鴉臨陂弱柳猶藏葉當路殘梅已盡花<lb/>
賴值時光正妍潤穏看風物到京華<lb/>
春水溝塍緑漸回喧闐鳬雁作羣來新年風物動人意<lb/>
<pb n="KR4h0029_WYG_007-6a"/>
薄宦驅馳豈自媒未解驂龍追渺莽何妨乗蹇歴崔嵬<lb/>
田間亦有人閒逸門掩柴荆晝未開<lb/>
　　治平中余始自廣西赴吏部過蔡太守丁公召至<lb/>
　　　後園觀翁樹今復至此適二十年從太守黄公<lb/>
　　　登西湖待月䑓<lb/>
星斗垂天月淡明九衢歌鼓樂昇平當時常侍傳呼處<lb/>
只有荒陂鳬雁聲<lb/>
　　發蔡州<lb/>
<pb n="KR4h0029_WYG_007-6b"/>
悠悠清曉歴長陂楊柳溝塍鴈鶩池風色著人寒料峭<lb/>
日光生野暖融怡鶴歸雲海心空在雁度湖天力己疲<lb/>
客路馳驅元不定西遊應有再來時<lb/>
　　題上蔡驛<lb/>
駐馬東門己夕陽淡雲衰草意何長當年公子牽黄犬<lb/>
此地春風吹白楊千嵗只疑經旦暮一城猶可鑒興亡<lb/>
我來不獨嗟行役覧古依然為閔傷<lb/>
　　書懐<lb/>
<pb n="KR4h0029_WYG_007-7a"/>
昨寄家書道苦長南州山逈水茫茫細將驛堠從頭數<lb/>
凖擬今朝到故鄉<lb/>
　　書事<lb/>
路逢行客向江州勒馬荒郊為少留家事滿懐無紙寫<lb/>
好將言語付蒼頭<lb/>
北來煙爨苦凄凉金竈峥嶸突尾長滿篋香秔無處用<lb/>
郵亭一飽待桄榔<lb/>
　　鳳凰陂<lb/>
<pb n="KR4h0029_WYG_007-7b"/>
長陂寂寞㫁鴟鴉浩浩春風馬鬛斜待得春霖添水滿<lb/>
只應從此却還家<lb/>
　　入鄢陵界<lb/>
馬蹄騰踏去如流雨止車塵凝不浮驛道夷平桑柘美<lb/>
人言從此屬皇州<lb/>
　　寄張端父<lb/>
與君生世共飄蓬㑹面荒陂寂寞中芳酒一罇留夜語<lb/>
旅程千里倦春風追思薦鶚門䦨舊黙感跳丸嵗月空<lb/>
<pb n="KR4h0029_WYG_007-8a"/>
聞道束書遊帝闕偷閒應肯訪衰翁<lb/>
　　折縣道中二首<lb/>
柳堤桃塢未怡融浣濯新梢上淺紅一段春光來逼眼<lb/>
棗騮嘶入栢林中<lb/>
紫沙隨馬細如篩虎阜龍岡盡此馳正望長安不回首<lb/>
行人休賦灞陵詩<lb/>
　　過紫極宫感道士卓玘遺跡因賦詩以續諸公哀<lb/>
　　　辭之後<lb/>
<pb n="KR4h0029_WYG_007-8b"/>
武庫精兵接混茫揮犀餘論意何長丹臺此日歸仙籍<lb/>
紫極他年記道塲暫别鬢毛渾老大再來風月愈凄凉<lb/>
不須隕涕悲鄰笛亦對松筠為感傷<lb/>
　　淮西道中<lb/>
曽歴光黄嶺百尋悲傷僕馬在嶇嶔却思前日山行苦<lb/>
未比今朝車轍深恐轉春風成猛雨喜逢寒色閣輕陰<lb/>
荒陂杳杳無人語坐擁華貂只苦吟<lb/>
　　暖轎二首<lb/>
<pb n="KR4h0029_WYG_007-9a"/>
雙袖深籠兩脚垂朝寒乗快度荒陂春風浩浩無邊際<lb/>
似駕烏雲過海時<lb/>
淮山萬㸃雨晴初日日寒帷望太虚野濶天低今可壓<lb/>
閉簾無事只看書<lb/>
　　蔡州<lb/>
亭下湖光凝不流銀燈玉斚綴綢繆主人今是真黃覇<lb/>
民譽仍推郭細侯<lb/>
　　太守黄公與余有舊是日張飲于西湖翠光亭黄<lb/>
<pb n="KR4h0029_WYG_007-9b"/>
　　　公以才能屢歴事任嘗奉使京西今又來守淮<lb/>
　　　康也<lb/>
憶曽醉看仙翁樹騎馬重來二十年百尺湖臺蘸春渌<lb/>
月華依舊到樽前<lb/>
　　寄信守王子明<lb/>
清香一炷道家儀貝葉雲籖自誦持盡是鈴齋瀟洒趣<lb/>
紅塵奔走爾為誰<lb/>
年來江上苦多風匹馬關山重復重須信心閑為樂地<lb/>
<pb n="KR4h0029_WYG_007-10a"/>
主人牕檻有仙峯<lb/>
　　答元珍見贈<lb/>
汴柳毶毶緑蔽河春城旅舎數相過一聞髙論煩襟豁<lb/>
更捧新詩雅貺多清釡欲回荆玉價蕪音難㫁郢人歌<lb/>
儒林志業期千古舊事慚君話决科<lb/>
　　和竹元珍夜雨<lb/>
帝城塵土熱如湯喜有殘宵雨送凉旅枕夢雲縈宋玉<lb/>
空階詩思感何郎香迷舊徑煙初㫁燈倚輕寒熖不長<lb/>
<pb n="KR4h0029_WYG_007-10b"/>
明日御溝應更好一番晴色弄垂楊<lb/>
　　和竹元珍寒食次韻<lb/>
覉旅看春色清明客帝鄉花開禁苑宻柳嫋御溝長玉<lb/>
勒無餘地鈿車有剰香塵埃不可久歸夢楚山傍<lb/>
　　旅枕<lb/>
旅枕春風底翛然一夢驚漏移清禁逺天入小牕明桂<lb/>
玉梁園費山椒楚客情蕭條過百五猶有賣花聲<lb/>
　　上已與江梅叔遊城西<lb/>
<pb n="KR4h0029_WYG_007-11a"/>
禁園靈沼釀風光恩許遊人入醉鄉天上仙葩迷閬苑<lb/>
月清風<hi>闕</hi>㵼銀潢觴浮曲水青春暮人在瀛洲白日長<lb/>
却望宜秋指歸路觚稜金碧正斜陽<lb/>
　　和竹元珍僧舎牡丹次韻<lb/>
知到東隣賞牡丹髙僧防客頗艱難鮮妍自是天花種<lb/>
僻静應無俗眼看葉似蟠桃相隠覆蘂隨飛蝶漸凋殘<lb/>
新詩清苦如郊島肯羨侯家一醉歡<lb/>
　　送鄭無欲改官知合江縣二首<lb/>
<pb n="KR4h0029_WYG_007-11b"/>
曉闢未央宫千袍擁赭紅分班百寮底得邑萬山中麗<lb/>
筆元摛錦新章更綰銅定應隨驛召不乆滯巴東<lb/>
　　又<lb/>
馬踏榆陰出漢關邦人欣見錦衣還東川却指舊遊處<lb/>
北闕猶縈旅夢間神女㫁雲低楚峽子規啼月慘巴山<lb/>
知君利刃曽磨試囹圄應從到日閒<lb/>
　　呈竹元珍<lb/>
一室蕭然傍禁城塵埃不到旅懐清水流紅片知花落<lb/>
<pb n="KR4h0029_WYG_007-12a"/>
雨浥蒼苔見筍生感物己憐春寂寞辭家憶是嵗峥嶸<lb/>
知君亦有淹留歎歸夢西隨杜宇聲<lb/>
　　榴花分題<hi>得開字</hi>
東京石榴好幾處照樓臺秀色裙難學幽香蝶不來連<lb/>
枝成幄幕著子盡瓊瑰乞取當牕種年年四季開<lb/>
　　經父云自到京止得一書頗懐憂想因寄<lb/>
萬事峥嶸不自由年來書信最綢繆鴈飛玉塞無多地<lb/>
人望神都正倚樓祗恐邉風多浩蕩故令音驛每遲留<lb/>
<pb n="KR4h0029_WYG_007-12b"/>
何如欵段相隨出鄉曲長為馬少遊<lb/>
　　同賦京塵<hi>京字為韻</hi>
白日臨黄道紅塵滿玉京長風吹不盡驟雨灑還清不<lb/>
放虚空快應同世界生隨時勢用壯度隙體能輕舞榭<lb/>
凝添恨歌梁堕趁聲滄浪歸有計行矣濯吾纓<lb/>
　　同賦虎幀<hi>堂字為韻</hi>
何事斑然虎來依静者堂英姿猶讋物畫手必殊常快<lb/>
筆揮如雨新縑洗似霜淺山迎暮黯叢葦得秋黄炳煥<lb/>
<pb n="KR4h0029_WYG_007-13a"/>
霞紋縟晶熒鏡目光前趨疑摶取却顧尚摧藏仙子休<lb/>
騎去將軍莫射傷相隨千里客更欲巻還鄉<lb/>
　　贈程瓌<lb/>
識盡公卿更食貧蒼髯瘦骨走京塵髙談亦與時多忤<lb/>
屢中方知術有神前㑹渺茫渾不記逺游蕭索復相親<lb/>
疑公别得壺中趣回首人間二十春<lb/>
　　筠州張氏追逺堂<lb/>
慘淡佳城側穹隆百尺堂嵗時如過隙松柏已成行玉<lb/>
<pb n="KR4h0029_WYG_007-13b"/>
笋登盤美瓊醅入奠香英靈似明月時到此山傍<lb/>
　　同賦蚊<hi>得凉字</hi>
生長雖微細翾飛逐盛陽吾身非鐡石爾觜太銛剛戢<lb/>
戢朝藏壁喧喧暮滿房燈前已環繞簷角尚悠揚紗眼<lb/>
能縁過氷膚亦噬傷用心均貨殖損物亞螟蝗栖宿麽<lb/>
蟲巧追擒蝙蝠忙秋風動天地爾輩更凄凉<lb/>
　　同賦李夢符酒斗<hi>天字為韻</hi>
酒斗公家物規摹取自然無時挹香酎有象掛髙天緑<lb/>
<pb n="KR4h0029_WYG_007-14a"/>
玉燒為撇黄金打作船何如學嘉量深注瓦樽前<lb/>
　　留别真戒講師<lb/>
假山砌叠真相似雙竹澆培畫不如萬屋塵囂無間㫁<lb/>
一軒氣象自清虚持齋欲趁龍華㑹升座能繙貝葉書<lb/>
官罷亦將辭北闕攜笻先訪故人居<lb/>
　　次韻和歐勉甫見送<lb/>
抱關委吏可忘年而况吾徒志聖賢策馬漸隨南去鴈<lb/>
寄聲應有北歸船無情尺水猶能鍳有志精金尚可鐫<lb/>
<pb n="KR4h0029_WYG_007-14b"/>
願以此心推一邑他時不負贈行篇<lb/>
　　題報慈寺花藥園<lb/>
少時隨衆蹂京塵曽倚朱欄看晩春二十年間頭半白<lb/>
方知花木觧磨人<lb/>
　　勝師堂雙竹<lb/>
累石為峯太謹嚴故排雙竹闢修纎天風似亦喜清净<lb/>
時嫋枝梢為埽簷<lb/>
　　驟雨<lb/>
<pb n="KR4h0029_WYG_007-15a"/>
驟雨隨風入漢關傾都驩喜破愁顔電光猶恐龍潜伏<lb/>
閃爍餘輝遶壁間<lb/>
　　出京<lb/>
整頓歸裝夜不眠籃輿出趁早涼天東南爽氣來相逼<lb/>
葉底初聞一片蟬<lb/>
　　早食鐡佛寺<lb/>
破壁題名滿徃還如置郵山河萬里道車馬片時休白<lb/>
日初騰曉凉蟬已喚秋便添山野興咫尺帝王州<lb/>
<pb n="KR4h0029_WYG_007-15b"/>
　　寄林次中<lb/>
曉踏朱仙月還思昨日詩尚攜漫刺謁不爽故人期宫<lb/>
闕觚稜失山河向背移悠悠芳草路恰似别家時<lb/>
　　鄢陵界中<lb/>
古縣居人少歸軒喜氣多連天皆秫黍葢水有蓮荷宿<lb/>
雨雲容薄微風日氣和征行不辭逺所得是吟哦<lb/>
　　侯塘渡<lb/>
空山宿雨漲前溪芳草連雲欲渡時落日人心急星火<lb/>
<pb n="KR4h0029_WYG_007-16a"/>
招招舟子更來遲<lb/>
　　田間<lb/>
百頃陂田過雨清新秋漠漠似苔生津梁只欲憑忠信<lb/>
南去無心問耦耕<lb/>
　　羅港<lb/>
八節灘頭駐馬蹄淙淙流水日沉西嵗時乆己成陳迹<lb/>
風景全然似此溪蘭棹倚洲人競過籃輿索筆我閒題<lb/>
桃源仙境今何在懊惱嬌鸎向暮啼<lb/>
<pb n="KR4h0029_WYG_007-16b"/>
　　遇行人<lb/>
我託南車去君挐北轡還相看一夢裏好入畫圖間<lb/>
　　晩行<lb/>
客子念家意逺行投驛心亂鴉争噪晩宿鳥已歸林漸<lb/>
覺殘陽盡更憂前港深雲師頗知足乆乆困狂霖<lb/>
　　過淮<lb/>
積雨雖收霽清淮更渺茫地形真水府波面似錢塘雲<lb/>
日侵衣淡天風入袖凉輕輿過南岸轉覺近家鄉<lb/>
<pb n="KR4h0029_WYG_007-17a"/>
　　關山五首<lb/>
曉上春風第一楂豁然披眼盡天涯原田極望人稀少<lb/>
掩映茅篁數十家<lb/>
　　又<lb/>
嶺盡還臨水溪窮又有山人遊明鏡裏鳥語白雲間<lb/>
　　又<lb/>
少婦織新絲人來不下機斜陽過茅屋郎亦採樵歸<lb/>
　　又<lb/>
<pb n="KR4h0029_WYG_007-17b"/>
北地樵蘇寸草空不如燒炭此山中良材合抱隨斤斧<lb/>
豈顧區區櫟與楓<lb/>
　　又<lb/>
山溪百轉水泠泠栽挿新秧次第成風趕緑茸無㫁處<lb/>
他時粒粒是香秔<lb/>
　　萬松亭<hi>治平中縣令張毅植松萬株以庇行路</hi>
鬱鬱青山夾路松行人笑語緑陰中排雲架壑無餘地<lb/>
洒面侵襟有好風一日勞心非欲速千年流惠亦何窮<lb/>
<pb n="KR4h0029_WYG_007-18a"/>
我來俯仰尋遺愛更喜清虚萬慮空<lb/>
　　聴蟬<lb/>
畏日流金不㫁聲松風澗水助泠泠我來蕭散無餘事<lb/>
得倚籃輿細細聴<lb/>
　　過馬鞍山<lb/>
足歴黄州百叠山更無平地只岡巒物皆枯槁非人世<lb/>
石最崔嵬是馬鞍畏日流金紅艷艷亂沙堆雪白漫漫<lb/>
﨑嶇出盡聊休息喜有松聲六月寒<lb/>
<pb n="KR4h0029_WYG_007-18b"/>
　　喜至亭<hi>在廣濟縣石龍坡</hi>
嶺路蟠蟠石似龍亭軒更在最髙峯九江山水吾家近<lb/>
四祖煙霞晩色濃吟興不惟誇美景行人當為破愁容<lb/>
前村有酒青帘逺强飲岩間水一鍾<lb/>
　　陶子駿俟老堂<lb/>
不逐漁商不問農悠然今作鹿皮翁地臨白傅荒臺畔<lb/>
人在華胥樂國中一榻逺分廬阜月兩軒平揖廣寒風<lb/>
杖藜亦欲頻還徃肯使清閒併屬公<lb/>
<pb n="KR4h0029_WYG_007-19a"/>
　　謁張文思於湖西不見<lb/>
緑竹隂深屋數間籃輿來傍古溪邊垂楊芳草迷三徑<lb/>
斜日新秋媚一川澎湃直連湓口浪逍遙如泛剡中船<lb/>
山陰不見戴安道回首西風亦浩然<lb/>
　　君表自西林還城中以詩二首為别<lb/>
天上優游侍從臣還鄉晝錦坐生春不矜富貴知餘事<lb/>
同訪溪山有故人方外笑談無畛域雨餘泉石長精神<lb/>
西林路口嗟輕别善䕶青雲萬里身<lb/>
<pb n="KR4h0029_WYG_007-19b"/>
巉巉廬阜秀侵天有意登臨己十年美味君纔嘗一臠<lb/>
明珠我欲採重淵他時白首須歸隐此去青雲更著鞭<lb/>
扶杖為公尋好處徃來同逕得㕘禪<lb/>
　　入山三首<lb/>
冠葢成陰中路迴獨攜蓮社道人來千巖萬壑初相識<lb/>
分付晴嵐面面開<lb/>
路出西林興倍長輕衫短葢入秋陽層崖蔽日多清影<lb/>
深谷迷人有異香訪古不辭穿絶磴參禪直為遍諸方<lb/>
<pb n="KR4h0029_WYG_007-20a"/>
此身似是遼東鶴偶逐飛雲到故鄉<lb/>
十嵗不出還可嗟經旬遍走梵王家羣仙拍手向人笑<lb/>
方朔今來何晩耶<lb/>
　　山間三首<lb/>
江城八月苦炎暉瀟洒山間挾纊時峯頂寳林俱勝絶<lb/>
籃輿從此上天池<lb/>
絶壁藤蘿喜可攀更無平地只青山路回亦有虚明處<lb/>
江北江南指掌間<lb/>
<pb n="KR4h0029_WYG_007-20b"/>
柔條細葉謾成叢亦有懸崖出小紅欲試金丹求不死<lb/>
靈苖應在此山中<lb/>
　　峯頂<lb/>
苦霰悲風作斧斤千秋松竹損精神似聞犬吠白雲外<lb/>
猶有秦時避世人<lb/>
　　錦繡谷<lb/>
江城已月芳菲盡殘紫深緋到谷中最是廬山佳麗處<lb/>
我來蕭颯已秋風<lb/>
<pb n="KR4h0029_WYG_007-21a"/>
帝憶廬山萬玉妃狂風浩蕩喚春歸繁華過眼一朝盡<lb/>
惟有珍禽無數飛<lb/>
　　歸宗寺<lb/>
海㑹寮中畧問禪髙僧剛道語難傳却詢耶舎羅那事<lb/>
俯仰人間七百年<lb/>
　　自歸宗入靈溪觀<lb/>
紫霄峯下有禪林瓦結青瑤地布金聞道靈溪纔咫尺<lb/>
攜笻不覺後山深<lb/>
<pb n="KR4h0029_WYG_007-21b"/>
石橋横路水濺濺百尺琳宫館列仙聞有秦人來避世<lb/>
至今修竹上參天<lb/>
　　瀑布六首<lb/>
懸崖傾注自成川六月溪風為肅然不是化工移用巧<lb/>
尾閭應亦有窮年<lb/>
山頭飛瀑海中潮此理誰能問泬寥秪恐分流從月窟<lb/>
桂香無限到西橋<hi>泉上有巖桂花芳香襲人</hi>
晴天如練雨成雷飛洒青空亦快哉推倒西峯一百丈<lb/>
<pb n="KR4h0029_WYG_007-22a"/>
試觀河漢所從來<lb/>
沉浮又似綴汀鷗石齒横斜咽復流莫放陰雲遮洞府<lb/>
最宜明月挂髙秋<lb/>
接石為槽遶畫簷清風爽氣坐來添恰從天外為飛瀑<lb/>
又向人間作水簾<lb/>
窈窕東注壑舒徐南入江寄聲滄海若髙潔此難雙<lb/>
　　玉淵亭龍潭<lb/>
清潭千古照懸崖崖上飛流動地來咫尺語言聞不得<lb/>
<pb n="KR4h0029_WYG_007-22b"/>
夕陽佳景更徘徊<lb/>
　　晩坐三峽橋<lb/>
雨施雷音動十方檀那奔走助津梁泉舂石竇千秋白<lb/>
風掃松橋六月凉潑潑小魚生處樂濺濺餘瀨静中忙<lb/>
塵襟正欲留瀟灑坐聴清音到夕陽<lb/>
　　雜題二首<lb/>
青青矗矗水縈回散入溪田媚復哀天上清音難猝記<lb/>
兹遊悔不負琴來<lb/>
<pb n="KR4h0029_WYG_007-23a"/>
曲澗低泉左右鳴步虚宫殿響琚珩清風杳不知來處<lb/>
散入松間作鳳笙<lb/>
　　至新息寄四弟<lb/>
江上分飛已隔年春風初轉月初圓今宵相望長淮北<lb/>
只有星河共一天<lb/>
　　送殷父弟知衡州<lb/>
浮雲富貴本無情出守衡陽地望清隴畆良田多樂嵗<lb/>
江山秀氣入重城鈴齋宴衎茶罇佚棠蔭優游獄訟平<lb/>
<pb n="KR4h0029_WYG_007-23b"/>
應念區區大梁客朝衣顛倒趁雞鳴<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻七<lb/>
</p>
<p>
</p>
  </div>
</body>
</text>
</TEI>
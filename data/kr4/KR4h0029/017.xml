<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>清江三孔集巻十七<lb/>
                </head>
    <p>
<pb n="KR4h0029_WYG_017-1a"/>
欽定四庫全書巻<lb/>
　清江三孔集巻十七<lb/>
　　　　　　　　　　　　宋　孔武仲　撰<lb/>
　碑<lb/>
　　宋岳州平岡縣王文正公祠堂碑<lb/>
岳州平岡縣故丞相王文正公所嘗治也舊有公祠堂<lb/>
嵗久寖敝治平元年知縣事張仲舒遷于寳積寺以公<lb/>
之殁更厯四朝而民奉事如初公諱昌字子明大名莘<lb/>
<pb n="KR4h0029_WYG_017-1b"/>
人太平興國五年登進士第授大理評事天子加恤逺<lb/>
方為親擇縣令是嵗公承命以來為政簡明百姓安之<lb/>
及其去老㓜遮道涕泣公為人靜黙不干時譽久之近臣<lb/>
薦其才乃歸朝以文章登侍從卒致位丞相秉國之政<lb/>
十有八年天下乂安公之澤被四海而茲邑之人徳公<lb/>
尤深宜其尸而祠之雖久而不忘也曾孫古賢聞于時<lb/>
元祐元年奉使湖南追感其家世且見謂曰開寳中晉<lb/>
公出守長沙至太宗時文正為縣湖北父子繼蹤于湖<lb/>
<pb n="KR4h0029_WYG_017-2a"/>
湘之間小子不敏復備位于此而文正之祠不大顯宜<lb/>
有碑銘掲之後世願以屬于子武仲嘗考近古名世之<lb/>
迹得公之遺事謂公功業宜為王者相道義宜為學者<lb/>
師恨不及識公也聞公之像實在近境欲一拜于堂下<lb/>
未能也誠得名載公碑以自託不朽其又何辭乃為之<lb/>
述而繼以詩曰自昔為相先試治民非但人事天意或<lb/>
然商周之師釣渭耕莘渉厯險阻知民艱難及其見用<lb/>
利澤加人龍之將升亦泥于蟠朋蛇侣螾畜智潜神雷<lb/>
<pb n="KR4h0029_WYG_017-2b"/>
風相趨遂濟豐年惟文正公之孝之忠之量之才之勲<lb/>
之庸卓大深長羣臣之宗天子仰之惟公議從元首股<lb/>
肱始卒一躬號稱太平三代是同大湖之濵今有公宫<lb/>
昔公宰是惠及纎洪肇自百里施于萬邦其遇也時其<lb/>
進從容勒之堅珉以告無窮<lb/>
　頌<lb/>
　　蕭何收秦圖籍頌<lb/>
漢有宗臣蕭氏何名當高祖伐秦寔佐其行入于咸陽<lb/>
<pb n="KR4h0029_WYG_017-3a"/>
秦帝之京金帛財物諸將所爭而何于此時惟圖籍是<lb/>
收丞相御史二府之書獨發其藏而載以車至于髙祖<lb/>
收天下而有成功雖韓彭轉鬬于外平良効䇿于中若<lb/>
夫四方形勢山川阨塞民所疾苦户口虛實指掌可知<lb/>
伊何之力盖事之所以不治者以不定之扵其初至缺<lb/>
乃悔其何如惟何聰明超然特立方衆人之擾擾而思<lb/>
慮之所不及其爭則捐其棄我拾始之所為若甚迂緩<lb/>
至其用之乃世最急此其所以論功第一為侯之元聲<lb/>
<pb n="KR4h0029_WYG_017-3b"/>
施後世慶流子孫千載而下誰如若人<lb/>
　　魏相諫伐匈奴頌<lb/>
稽漢之隆孝宣帝時屯士分田實在車師匈奴桀驁侮<lb/>
我戍人天子赫然詔後將軍總戎其行震撲右地矯矯<lb/>
弱翁厥有正議叙次五兵具三不可兵驕則滅忿敗貪<lb/>
破間者匈奴善意弗衰所得漢民輒以奉歸不犯邊境<lb/>
擊之何名軍旅之後災害將生今之所患將相無良風<lb/>
俗薄惡水旱流行骨肉相殺嵗二百數此非小變曾不<lb/>
<pb n="KR4h0029_WYG_017-4a"/>
是慮乃錄纎介報怨逺夷季孫之憂不在顓㬰天子從<lb/>
之罷伐匈奴覆以威徳中外無事單于稽首遣子入侍<lb/>
三世稱藩靡不順者邊城夜閉牛馬布野惟是弱翁實<lb/>
相其成六十餘年海内太平嗚呼弱翁知所緩急撓帝<lb/>
之果奪將之執爰及季末多尚武功挾富怙强以華易<lb/>
戎左右倡和不異為同勝也滿矜否則禍殃積屍流血<lb/>
侵累隂陽隋以遼東而喪其國惟時仲淹追誦盛徳云<lb/>
其漢相兵畧是識我思古人嗣為此詩誰于興師子以<lb/>
<pb n="KR4h0029_WYG_017-4b"/>
告之<lb/>
　　裴度不疑蔡人頌<lb/>
唐元和中憲宗皇帝臨蒞天下有盗在蔡率其犬羊敢<lb/>
侮王制皇帝曰嘻遣兵討之赫赫裴公以相視師甲不<lb/>
再賦克有淮西捄昔之苛以今之徳推其肝膽安撫士<lb/>
卒以為牙兵使在背側駢首駪駪出入帳門皆號凶仇<lb/>
敢保不姦操劍横矛見者為寒或說裴公是不可信反<lb/>
側之心或有禍釁不可去傋日與親近公曰不然此彰<lb/>
<pb n="KR4h0029_WYG_017-5a"/>
義軍我領節度民則吾民亦苟不宏我則不仁安有父<lb/>
母而疏其子蔡人聞之時則大喜父老感泣不敢有貳<lb/>
嗚呼裴公初議釋誅贊伐之謀亦既有成凡畔可屠公<lb/>
既活之又能擴然待以不疑其度有容其信足懐惟是<lb/>
新附察公意辭申光之民定于即時惟人不厚不允于<lb/>
宗妻妾之訕兄弟相攻公平不巘一異為同乃率是道<lb/>
以佐其國百姓宅心卿士効力出將八相海内太平二<lb/>
十餘年身為重輕考其始卒莫非至誠嗚呼晉公今久<lb/>
<pb n="KR4h0029_WYG_017-5b"/>
不渝有烈在碑有迹載書我作此歌以貽薄夫<lb/>
　銘<lb/>
　　信州祥符院新鐘銘<lb/>
元豐五年十一月十三日信州祥符院大鐘成用銅三<lb/>
百鈞有竒其髙九尺有五寸厚四寸廣六尺有三寸主<lb/>
者僧曉儒鑄者諸杭張孝基越二十三日冬至擊之其<lb/>
聲渾鍠震動城郭既浹旬觀者不休退則歎息俱生善<lb/>
意于是州將虢畧楊亞甫為之銘而其屬魯國孔武仲<lb/>
<pb n="KR4h0029_WYG_017-6a"/>
又銘扵石以相之曰上下無疆旁暨八垠有告必聞大<lb/>
聲以震扣之則應不用則黙既以時動亦以時息<lb/>
　　同僚得與飲酒席中有佳實三為之銘云<lb/>
外叢戈胄以捍偷冦中積㫖美以待君子既密其外而<lb/>
黄其中久而不厭君子之風其周身之防亦可謂至而<lb/>
獨不克自衛豈非以其有味夫<hi>右銘栗</hi>
有物于此周其垣墻積鐵黝然雜以丹黄試闢其闉登<lb/>
其室堂晶英㓗白粲其文章玉綴珠連百千為房被禍<lb/>
<pb n="KR4h0029_WYG_017-6b"/>
懷寳誰闚積藏衣錦尚褧中庸所臧丁寧美哉㳺者志<lb/>
之<hi>右銘安石榴</hi>
人知其淡而有味也而莫知其善擇友也其友謂誰吾<lb/>
黨有喜言物理者曰栗橄欖相善也合食之其味似葛<lb/>
夫栗良果也與之處而宜非其性相近耶<hi>右銘橄攬</hi>
　　杜克明銘<lb/>
不善為國其行有迹杜公猶天隂闔陽闢四時運動萬<lb/>
物生殖詰其主尸則不可得太宗為主至有社稷公與<lb/>
<pb n="KR4h0029_WYG_017-7a"/>
文昭左右羽翼我以其决不以籌策問孰為内王魏之<lb/>
直問孰為外英衛雒雒百度張弛官司法式操其大者<lb/>
以道以徳太平刑措後世䝉澤未有實喪而名之得迨<lb/>
今稱頌以嗣禹稷老耼有言深不可測矢詩無窮作戒<lb/>
赫赫<lb/>
　　李子堅銘<lb/>
漢熄復炎後熒欲滅順桓之際統紀三絶乾騫坤摧下<lb/>
上倒植惟公之才丙魏蕭曹不生自先乃此之遭又居<lb/>
<pb n="KR4h0029_WYG_017-7b"/>
大位以弱勘豪莫私女謁莫强宦寺太后主斷后兄梁<lb/>
冀更倡迭和梟磔虎視以臣立君又最難事公提肝膽<lb/>
獨戰其間羣凶反目掣後衡前而公不回益秉仁義桓<lb/>
桓為心烈烈為氣危言鯁論如䖏平地屢擠得出乃不<lb/>
息犯萬歳之聲以驚投憾屹然竒表終隊一劍賢者死<lb/>
生繫國存亡猶人有氣正伏邪强四體僵仆内墮肺腸<lb/>
自公之沒漢亦隨絀髙光之業當塗所奪彼為不善身<lb/>
毁名閼惟公赫赫如日經天史載其光徳行有篇詩以<lb/>
<pb n="KR4h0029_WYG_017-8a"/>
嗣之扵千萬年<lb/>
　　謝安銘<lb/>
司馬渡江謝氏以昌猗歟文靖又族之良度量閒逺性<lb/>
識聰明不振不廹從容以成衆方岌岌視君無事謂如<lb/>
弗思疎密有意内姦不作外侮以消志清忠上而夢為<lb/>
妖太常其父司空其子琨奕𤣥朗于光有煒扶持左右<lb/>
以圖初終既絶復續以昔之功没數百年其能曷紹銘<lb/>
以申之惟後之詔<lb/>
<pb n="KR4h0029_WYG_017-8b"/>
　贊<lb/>
　　四皓贊<lb/>
漢承秦之暴天下之士雖不若周之貴然先王之澤尚<lb/>
未純息䖏士逸民或有自守一志為人所不能者以高<lb/>
帝之雄材大畧駕御四海凡一時之豪傑多甘其侮慢<lb/>
而四皓獨能望之以禮帝所不能得其從乃私從太子<lb/>
㳺其所進退皆靣折廷爭逆耳之詞父子之間人所難<lb/>
言而大臣屢攻而不可奪者而四人者䖏之不疑高帝<lb/>
<pb n="KR4h0029_WYG_017-9a"/>
亦不以為嫌但為之驚顧而悲歌卒使謀夫之畫得行天<lb/>
下之計遂定此其上下之際何以至此其遺風餘俗至于<lb/>
東京而風節益髙嗟乎後世去聖人滋逺俗薄士偷不<lb/>
知自重而天子之威益神未有出于至誠以身光士夫<lb/>
者而潛伏山林之人往往始異終合甚者以此出聲名<lb/>
取富貴而上之人待之加輕然則豈徒士之有罪哉亦<lb/>
養之不得其道以致如此若四皓之事亦亡矣悲夫<lb/>
　　嚴光贊<lb/>
<pb n="KR4h0029_WYG_017-9b"/>
余嘗登七里灘髙山崒然下臨清溪顧瞻徘徊有遺脫<lb/>
世俗之意光之處此不虛哉及讀其傳攷其行事光與<lb/>
天子有里巷之舊卒不肯北面而臣之耳樂辛苦于山<lb/>
中此亦世之髙節非汨没于利欲者所能到也東漢之<lb/>
世士大夫尤能輕富貴重㢘耻志有不合輒去其位豈<lb/>
非光之徒倡之耶光武乘百戰之餘威稱制而御宇内<lb/>
乃能為匹夫詘身神色無忤非好善而㤀其勢者歟可<lb/>
謂恭儉之主矣<lb/>
<pb n="KR4h0029_WYG_017-10a"/>
　雜著<lb/>
　　蝗說<lb/>
熙寧甲寅秋七月余將還江南繫舟于長蘆之川登髙<lb/>
而望見羣飛而至者若烟若霧若大軍之塵自西而東<lb/>
前後十餘里相屬不絶野夫奔走相告曰蝗至矣予曰<lb/>
蝗之來如何曰食我之田齧我之桑使我終嵗無褐與<lb/>
粮余曰嗟乎害無酷于此者矣野夫啞然笑曰此非吾<lb/>
所謂害也夫螟蝝之屬隨陽而動得雨而止幸而嵗豐<lb/>
<pb n="KR4h0029_WYG_017-10b"/>
時和則其類冺焉盖雖甚可畏惡而其為禍猶有間也<lb/>
以吾觀之今天下未嘗有無蝗之嵗四方未甞有無蝗<lb/>
之國也民之扵民勤矣罄其貲以裒種市牛暴肩背病<lb/>
手足以趨田事及嵗且成則老㓜相與計曰是將穫之<lb/>
以償官之逋負也又曰是將鬻之以足官之賦泉也凡<lb/>
終嵗矻矻而得之者皆非吾有由祖及孫嵗被其患而<lb/>
無有休期自燕及越其病一也然則其為蝗也大矣今<lb/>
嵗之蝗不過遺種扵一方而毎嵗之蝗流毒于天下以<lb/>
<pb n="KR4h0029_WYG_017-11a"/>
彼未之知耶不然宰相可以請其有司可以爭矣何其<lb/>
無聞耶退因序其說<lb/>
　　回氏畫說<lb/>
江州景徳寺之畫壁有二石相倚出乎叢草之間其上<lb/>
則枯木槎枒老竹森蔚而山鵲立其杪竦背俯頸若將<lb/>
飛去者大扺為窮冬苦寒天髙霜烈物性凝定無葩華<lb/>
動盪之意客語予曰此回氏之畫也昔有回喑者貎寢<lb/>
而明目常卧于寺之廡下喜飲酒而不能言有所言必<lb/>
<pb n="KR4h0029_WYG_017-11b"/>
以書自達俄告人曰為爾畫此壁可乎則許諾初若不<lb/>
經意巻紙濡墨立語間而畫已就自此不復見矣或曰<lb/>
所謂回者吕也吕洞賔常以劍術㳺乎人間名聲甚顯<lb/>
後乃自匿所至稱回氏為此畫者即洞賔也于是設檻<lb/>
于外以環之至今二十年矣余謂洞賔有道者也夫有<lb/>
道者神完于内其于外也如谷之續聲鑑之接影故能<lb/>
隨萬物之形而與之上下至于蚖虵羊豕無所不入彼<lb/>
豈習為蚖虵羊豕哉其所應者然也夫四肢百骸猶能<lb/>
<pb n="KR4h0029_WYG_017-12a"/>
值物以為醜好況欲為一木一石之形乎其俊偉竒健<lb/>
誠未足怪而世之學者方且殫翰墨之勤窮嵗月之力<lb/>
至于疲思竭巧失之彌逺而不知夫不學而能其夲末<lb/>
有異乎此也余欲摹取之而恐益為畫之累也因記其<lb/>
大都而為之說以自覽焉<lb/>
　　夀說<lb/>
人之蘄夀者何也曰欲其身之安必有以適其心也夫<lb/>
夀者必老請為子論老之醜耳欲其聽也今塞矣目欲其<lb/>
<pb n="KR4h0029_WYG_017-12b"/>
視也今蔽矣手足不强必掖乃起而非有向時之健也<lb/>
齒豁舌枯食噎飲洩而不忍觀人之飽也聲氣漸散骨<lb/>
立枵然少者侮之賔客加疎雖不死而與世之人隔矣<lb/>
而人之所以蘄夀者何也而心志又最其大苦也夫人<lb/>
之生得意常少而不得意常多喜樂常少而憂患常多<lb/>
凡物之所以沮奪精神戕賊思慮者坌起而毛集方其<lb/>
有所不得也雖少壯之時顧視之頃焦然有不願䖏世<lb/>
意況夫已老易悲不堪摧折之年而其所憂者或病或<lb/>
<pb n="KR4h0029_WYG_017-13a"/>
死其為哀戚愈多而事之觸其胸中者益紛紛而無窮<lb/>
縶而役之不使之休夫豈不大苦矣哉而人之蘄夀者<lb/>
何也且蜉蝣以一日為夀人以百嵗為夀龜鶴以千嵗<lb/>
為夀莊子所謂冥靈大椿道家所謂神仙者又皆以萬<lb/>
數為夀長不為喜短不為惡多不為厚少不為薄彼各<lb/>
有所受而不可以相跂而昧者必曰我欲久生于是談<lb/>
黄帝慕彭祖絀妻子屏滋味至于挽腸蹙胃以出納倒<lb/>
垂反接以運動甚者屑金石而飯之毒氣一發肌裂而<lb/>
<pb n="KR4h0029_WYG_017-13b"/>
火出之人也其心不樂其形不舒常若坐囹圄而被桎<lb/>
梏而又終無所得而死矣而人之所以蘄夀者若何而<lb/>
可曰不喜夀不惡天修吾之仁義入以事其親而畜其<lb/>
家出以欽其上而愛其下不為病招不為禍媒口不擇味而<lb/>
甘也體不擇服而燠也投足為安放意為樂承四時之<lb/>
正順萬物之宜優焉㳺焉以待期焉吾所謂夀之說如<lb/>
此夫其心之適與其身之安相終始是亦足矣而人之<lb/>
所以蘄夀者惑也<lb/>
<pb n="KR4h0029_WYG_017-14a"/>
　　鷄說<lb/>
鄰人蓄一魯鷄一蜀鷄魯鷄之所以為雄也枵然而大<lb/>
絶有力而奮行有勢視有光其翮之端若比刃距去地<lb/>
三寸然不常鬬也峩幘一眄則其羣駭而走所好者得<lb/>
啄其不好者不得啄甚則怒主人之孩有摶意主人曰<lb/>
嘻是又可乎哉乃立柵而幽之禁其出三月蜀雞乃霸<lb/>
其曹雖其才不若魯雞雋然而視一時之㳺無有與之<lb/>
匹者以素不為衆所嚴故屢鬬以出威張半翼衡足而<lb/>
<pb n="KR4h0029_WYG_017-14b"/>
奮則莫不辟易以避其鋒于是稍稍侵魯雞之配而賊<lb/>
其好者矣方其礪磔而治其衣引呃而長號循庭除糓<lb/>
糓而呼自其意氣之雄以觀之雖鸞鳳鴻鵠不我若也<lb/>
則于魯鷄亦何有哉然以小而陵大也以寡而敵衆也<lb/>
向之弱而今之强也主人寖不平之乃破柵出魯鷄使<lb/>
快意焉彼其氣剛而力壯閉之久而恚之深也乃擒蜀<lb/>
鷄而盬其腦眇其目血揮數歩毛散如雨蜀鷄懦不飲<lb/>
食七日而死主人腊之以享客客曰物之報復如是彼<lb/>
<pb n="KR4h0029_WYG_017-15a"/>
蜀鷄所謂不量力也故殺其身然主人之心亦幾於童<lb/>
戯矣哉<lb/>
　　冰說<lb/>
有物扵此出扵大澤因扵積水虎交扵林事乃大起其<lb/>
肇甚㣲久則有成浩浩濁河比車以行驊騮蹙踏跣足<lb/>
者傷老狐俯耳進退甚詳入此室䖏出享先王趋時之<lb/>
乏要利朱明萬口咀吞變化炎凉鄙夫不識敢請𤣥冥<lb/>
𤣥冥曰是非似玉者耶方圓廣狹惟其所受者耶白黒<lb/>
<pb n="KR4h0029_WYG_017-15b"/>
蒼黄有定質者耶利扵西北而不利扵東南者耶雨水<lb/>
為異而履霜所戒者耶觸之則散孰謂之堅滑不可操<lb/>
其流涓涓畏白日光況炙與燔視鴻之來其族無存如<lb/>
邱如陵而不永年其名曰冰然吾知冰之理而不明其<lb/>
所始反以累夫子曰吾試言之矣此盖氣之所為也大<lb/>
為天地細為萬物為黄金丹砂夜光之璧為崔嵬之山<lb/>
凌雲之材麒麟象犀猛獸長虵莫非氣也而惟水也其<lb/>
質夲柔而又感于積隂之氣以徼一時而有此形此其<lb/>
<pb n="KR4h0029_WYG_017-16a"/>
所以不能長久也吾聞之也立夲也不可以不剛不剛<lb/>
則不可以立大事也其謂是哉作冰說<lb/>
　　靜說<lb/>
天下之事生乎毫芒成乎無畔㟁一言不足以盡然總<lb/>
其大要則動與靜而已二者相維如舟楫之扵濟弓矢<lb/>
之扵射所趨雖殊而未嘗相㤀也雖然靜者湛然于内<lb/>
無所終窮動者紛紜扵外有時而弊則是靜者為貴而<lb/>
動者為賤也萬物之變轂擊波湧而至于前也則動以<lb/>
<pb n="KR4h0029_WYG_017-16b"/>
應之俄頃之間所動而應者已為陳迹復散而歸于靜<lb/>
則是靜者為主而動者為客也故動之與靜其勢雖若<lb/>
有須而非所以為静者之敵也然則今有人坐扵空室<lb/>
塞耳障目欲使視聽不接扵外可以為靜乎曰是謂禦<lb/>
物而不受禦物而不受物必聚而攻之為我者寡為物<lb/>
者衆衆攻寡寡者必破衆者必入矣安得為靜乎哉然則<lb/>
平旦正衣冠坐乎堂上對其私昵嚴若君父秋毫之慮<lb/>
生扵胸中則齋戒以卻之可以謂之靜乎曰是謂持内<lb/>
<pb n="KR4h0029_WYG_017-17a"/>
而不縱夫不循其夲而强有所持則見持者必憒憒而<lb/>
不樂不樂之積其勢將發如洪波巨浪躍于井竇之中<lb/>
横潰逆泄其傷必多又烏得云靜乎哉故夫欲為靜者<lb/>
未始能保其靜也古之聖人有以㤀乎外而非禦之也<lb/>
有以息乎内而非持之也今人有寳鏡柙而藏之方其<lb/>
在柙則于物未嘗接也及張之于户牖之間則百物之<lb/>
形影妍醜大細爭入其中鏡之應物可謂煩矣而其寂<lb/>
然不動與在柙中無以異也能使其心與此同則可以<lb/>
<pb n="KR4h0029_WYG_017-17b"/>
言靜矣是道也非一朝一夕之力可以入也必取諸其<lb/>
源必索諸其根浩乎與天地俱窅乎與鬼神並積之久<lb/>
矣深矣則䖏天下之盛徳吾不憂具天下之大業吾不<lb/>
疑貧如富貴如賤毁不能折譽不能懈窈乎冥乎其中<lb/>
有眞而不可名乎此其不憂也治亂之理出䖏之度隱<lb/>
之為情偽形之為吉凶在乎外者日夜相勝而在我者<lb/>
豈有他哉舉此以加諸彼而已故黙而識之語而曲當<lb/>
此所以為不疑也履天下之位而不憂應天下之故而<lb/>
<pb n="KR4h0029_WYG_017-18a"/>
不疑然則何適而非靜也哉動而不害其為止也語而<lb/>
不失其為黙也宵興晡食以聴天下而其所以為安逸<lb/>
者常在也帯甲嬰胄轉戰千里而其所以為恬淡者常<lb/>
在也若此者茹藜藿而不愠享玉食而不驕汙俗不能<lb/>
遷濁世不能亂其生也膏潤流澤于天下其死也精與<lb/>
日月而常存天下之能事盡矣非黄帝堯舜何以至于<lb/>
此哉<lb/>
　　說醫<lb/>
<pb n="KR4h0029_WYG_017-18b"/>
潯陽有二人焉皆以醫為業其一人喜求之于書凡先<lb/>
聖之經上古之論貫穿反復出入毫杪終日而叩之不<lb/>
窮及其用藥中者十之三失者十之七又有一人焉其<lb/>
家未嘗有書也特以意測之凡千乘之王一介之士有<lb/>
疾者必徃焉察氣聲胗毛脉退而誌其吉凶安危之狀<lb/>
以求疾之說及其用藥亦中者十之三失者十之七一<lb/>
日皆造余而問曰醫之道何如余揖而告之曰二人其<lb/>
學術不同也而其中之効同其失之多少又同則其精<lb/>
<pb n="KR4h0029_WYG_017-19a"/>
粗果不在于學也夫學為智者之用而非所以用智也<lb/>
古之神人有託于是以秘其迹焉而其應變之巧則皆<lb/>
在乎學之外今子欲進子之技以與古人善醫者馳逐<lb/>
爭先則其力亦不在扵學也吾特以吾之事觀之吾嘗<lb/>
學為說辭矣兼百家之辨合周孔之迹間嘗施于人主<lb/>
之前而念夫金玉在左衮韍在右鈇鉞在前桎梏在後<lb/>
則神動思屈向之辭説皆顚倒失序已而徹嗜慾平好<lb/>
惡崒乎如太山之不動不知人主之為尊匹夫之為卑<lb/>
<pb n="KR4h0029_WYG_017-19b"/>
爵賞之為榮刑禍之為慘則氣洋洋焉見扵眉睫之上<lb/>
曰我何憚于彼哉夫吾之學一也向也怯而今也勇向<lb/>
也屈而今也伸以無所矜扵外故也夫醫之說亦猶是<lb/>
耳今夫陋醫造人之家也不顧疾者之急而專以貲貨<lb/>
為計入門則視其囷入室則覘其槖藥未出于其笥而<lb/>
納金于其懷較錙銖以為輕重爭俄頃以為遲速退則<lb/>
飾險說布虛語掩其儔以擅聲名故其心移于内其術<lb/>
亂于外切脈處藥動失其序而欲使觀六氣之變動察<lb/>
<pb n="KR4h0029_WYG_017-20a"/>
九脈之盈虛是猶使聾者聽瞽者視也求其愈疾豈不<lb/>
難哉吾欲子秉要持一滌蕩心志忘利害卻非譽湛然<lb/>
平虛以我為人行之十年術與神㑹意與天通可使死<lb/>
者生天者夀二人相視甚愕再拜而退毁書焚筆醫不<lb/>
二價期年藝益工考其効倍于昔時江淮之人爭馳幣<lb/>
而邀之其室大富<lb/>
　　說琴僧元志<lb/>
古者自天子至于士其講習禮樂無不在其間自少壯<lb/>
<pb n="KR4h0029_WYG_017-20b"/>
至于白首琴未嘗去其側盖天地之聲藏于寂黙而不<lb/>
可以言喻有智者作焉析桐比絲諧協律吕以擬隂陽<lb/>
之妙用使聽之者喜怒哀樂皆有以自復于中和日引<lb/>
月長卒成其徳此先王化所以幾于神而成不言之治<lb/>
也自雅頌廢而禁佅兠離之樂並作于中國聽音者溺<lb/>
悅于新竒古樂既斥而不用所謂琴者獨處士逸人取<lb/>
為嬉好故其寓意多在于山髙水深風月寂寥之間古<lb/>
之為琴未必然也越僧元志居其州之資福院少學琴<lb/>
<pb n="KR4h0029_WYG_017-21a"/>
于其師義海盡得其法余暇日造焉為余鼓越溪履霜<lb/>
二操坐者相與肅然斂容而聽之余評之曰此非三代<lb/>
之中聲也夫中聲者使人趨之而㤀勞故其道可以久<lb/>
元志之琴方務為凄切苦淡聽者如坐于深山長谷之<lb/>
間寂然不與世接其能久而不厭哉然余猶喜其趨尚<lb/>
高逺出于塵垢之外也夫君子之學惡其多暇日而欲<lb/>
其無倦怠也故有投壺博奕之屬以休其心不使墮于<lb/>
非僻之中今元志之琴雖未能全乎先王之樂比諸投<lb/>
<pb n="KR4h0029_WYG_017-21b"/>
壺博奕不有間乎余于是欲學之而求其可以日相與<lb/>
處而數徃來者唯元志也乃為說以贈之<lb/>
　　書離騷後<lb/>
余讀屈原離騷以下二十五篇壯其文辭哀其耿介而<lb/>
憐其志之不廣也夫君臣之際去與就而已耳方其得<lb/>
志也從容廟堂非懷寵也及其不合也引身而避之非<lb/>
忘君也孟子仕于齊不遇而去三宿而後出晝不遇而<lb/>
去所以為義三宿而後出晝所以為仁仁義施于其君<lb/>
<pb n="KR4h0029_WYG_017-22a"/>
而身安名榮後世誦以為法君子之事畢矣若是則屈<lb/>
原憔悴沅湘懷沙而死豈不悮哉或曰屈原楚之同姓<lb/>
臣也故不忍去其國外則不忍去其國内則其君惡之<lb/>
舍死何以哉是不然夫諫而不可去者惟父子之間耳<lb/>
臣之事君進退以義雖同姓猶異姓也故紂無道㣲子<lb/>
抱祭器而歸周彼㣲子者紂之叔父也及其不可與處<lb/>
則去之何況原之于楚懷王其屬也疎而曰不可去乎<lb/>
原没之後百有餘年賈誼為文以弔之其後誼事梁王<lb/>
<pb n="KR4h0029_WYG_017-22b"/>
梁王之薨誼自傷為傅無狀哭泣而死誼如屈原必不<lb/>
堪其身而不自知其哭泣之過也則誼之為人亦原之<lb/>
徒歟以二子之才智而死皆不合于道者學不考乎聖<lb/>
人也學不考乎聖人雖死猶不足以逃責故聖人者萬<lb/>
世之標凖也<lb/>
　　讀杜子美哀江頭後<lb/>
昔唐文宗嘗誦杜甫詩至江頭宫殿鎖千門細栁新蒲<lb/>
為誰緑于是曲江四面為行宫臺殿以壯之其篤信子<lb/>
<pb n="KR4h0029_WYG_017-23a"/>
美詩至于此嘗竊評之自晉宋以來詩人氣質萎弊而<lb/>
風雅幾絶至唐諸公磨濯光煇與時爭出凡百餘年而<lb/>
後子美傑然自振于開元天寶之間既而中原用兵更<lb/>
渉患難身愈困而其詩益工大抵哀元元之窮憤盗賊<lb/>
之横褒善貶惡尊君卑臣不琢不礱暗與經㑹盖亦騷<lb/>
人之倫而風雅之亞也自甫之殁其詩益重故能感悟<lb/>
文宗而使之有所更新然其施為改易不見之于政事<lb/>
唯嬉㳺是廣臺榭是増是豈子美之意哉吾于斯見子<lb/>
<pb n="KR4h0029_WYG_017-23b"/>
美之窮已死而猶不遇也余固喜詩願以子美為師者<lb/>
又嘗誦其哀江頭之作故感而書其後焉亦以見觀詩<lb/>
如文宗者不謂之知子美也<lb/>
　　六祖堂題名跋尾<hi>堂在興國浴堂</hi>
六祖之道行于南方言佛法者必由之而中州之人篤<lb/>
于戒律神宗皇帝召諸老都下舉揚祖風自是禪宗支<lb/>
寖盛又數年而浴室畫相為諸公所表顯來觀瞻者莫<lb/>
不生敬信道之晦明固自有時乎汶公患其蔽障樂與<lb/>
<pb n="KR4h0029_WYG_017-24a"/>
人共見之其亦進于此者歟魯國孔武仲題<lb/>
　　跋尾五黄<hi>師是家所蔵</hi>書也<lb/>
　　　周越書<lb/>
越書近世不甚貴重然于衆人中猶屹屹有立庸可輕<lb/>
哉<lb/>
　　　蘓子美書<lb/>
崇文北軒有子美書數行在壁又見所傳詩軸遺墨如<lb/>
新而斯人殁久矣為之慨歎<lb/>
<pb n="KR4h0029_WYG_017-24b"/>
　　　蔡君謨書<lb/>
君謨書人多有之而簡尺尤佳盖初不用意神完力餘<lb/>
故可喜也<lb/>
　　　李建中書<lb/>
近世學書者寖少如西臺筆法尤不易得聞其為人清<lb/>
直之士也<lb/>
　　　錢忠懿王書<lb/>
宋興七世而國初僭偽之主家無聞者獨忠懿之子孫<lb/>
<pb n="KR4h0029_WYG_017-25a"/>
世顯于朝廷此其仁民忠國之效觀其遺書又知中朝<lb/>
待之有禮如此<lb/>
　　君子泉銘跋尾<lb/>
余嘗客齊安登赤壁以望洞庭青山長江一目千里東<lb/>
南之壯觀盡于此矣又豈東坡上西山而逐臣逋士之<lb/>
跡幾無所遺焉獨斯泉未之見也物固有藏于窮僻不<lb/>
使人知者㣲銘遂不聞之矣況可得見乎<lb/>
　　永夀縣太君告詞跋尾<lb/>
<pb n="KR4h0029_WYG_017-25b"/>
事親之日短事君之日長觀愼思之所以請命于朝廷<lb/>
先帝之所以錫命于永夀為人子者可以警矣<lb/>
　　蘇子瞻為元紹京命字曰齊老其叔父台夀屬余<lb/>
　　　跋尾<lb/>
昔懿氏為陳敬仲占曰是謂鳳凰于飛和鳴鏘鏘有媯<lb/>
之後將育于姜五世其昌並于正卿八世之後莫之與<lb/>
京彼以數世難知之事决于區區之卜筮其積徳如何<lb/>
也未若以人事占之章簡公孝弟㢘潔宗族仰其祿者<lb/>
<pb n="KR4h0029_WYG_017-26a"/>
常數十人持心確然始終如一君子是以知其必有後<lb/>
也齊卿之報將于是乎在<lb/>
　　劉氏家傳跋尾<lb/>
元豐八年冬某以職事見河南劉公子長沙得與讀家<lb/>
傳自北齊至于本朝十更國姓而劉氏衣冠不絶忠臣<lb/>
義士文學之老世有其人公兄伯夀年逾七十精明如<lb/>
少壯時爵列三品而身㳺方外公以行學政事見器人<lb/>
主將方面期年政成且乘驛歸奏兄弟進退雖不同皆<lb/>
<pb n="KR4h0029_WYG_017-26b"/>
為士大夫所推抑又一時之盛也嘗觀春秋之世區區<lb/>
晉楚分國一隅下至宋魯鄭地不過百里其卿大夫之<lb/>
貴且富往往與其國盛衰相上下今劉氏積徳如此子<lb/>
孫賢才衣冠世襲之盛其將與宋無窮乎十二月十三<lb/>
日孔某題<lb/>
　<lb/>
　<lb/>
　清江三孔集巻十七<lb/>
</p>
<p>
</p>
  </div>
</body>
</text>
</TEI>
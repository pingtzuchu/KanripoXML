<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻十二</head> <lb/>
    <p>
<pb n="KR4h0029_WYG_012-1a"/>
欽定四庫全書<lb/>
　清江三孔集巻十二<lb/>
　　　　　　　　　　　　　宋　孔武仲　撰<lb/>
　啟狀<lb/>
　　國學謝解啟<lb/>
膠庠獻藝多至百千衡石程能濫居第一雜然衆論謂<lb/>
非所宜蕞爾私心不能無愧竊以取士之道自古為難上<lb/>
之人患在好求其名下之人病在不脩其實信其名則<lb/>
<pb n="KR4h0029_WYG_012-1b"/>
開奔競請託之路失其實則成偷薄淺惰之風前世弊<lb/>
源多從此出本朝累聖臨制百年治平金革既櫜衣冠<lb/>
甚盛屢降深詔博取實材使有司專務于至公欲後進<lb/>
不求于虚譽隄防甚密裁鑒愈明浮偽者莫得幸容諂<lb/>
邪者無由私謁既萃四方之俊彦又觀一日之短長失<lb/>
于俄頃之間繼以擯出之恥是則惟求實效非取虚名<lb/>
某性實鈍頑才非秀頴少服父兄之訓長好聖賢之書<lb/>
雖嘗從事于文章然尚未得其梗槩嚮者被黜于禮部<lb/>
<pb n="KR4h0029_WYG_012-2a"/>
塊然留學于京師足不蹈王公之門名罕掛交游之口<lb/>
豈期一旦之試辱在諸生之先退省其由非能自致仰<lb/>
推其故抑有所縁此盖伏遇某官佐佑睿明迪宣風教<lb/>
造士而飾以禮樂濟世而納之中和雖用詞句而収人<lb/>
本収賢才以報國苟有技能之一得不求名實之兩全<lb/>
故此迂愚階于冐忝敢不増其所未至勉其所當為庶<lb/>
成毫髮之功少報丘山之賜<lb/>
　　　謝及第啟<lb/>
<pb n="KR4h0029_WYG_012-2b"/>
法座顒昻廣攬四方之俊儒冠雜㳫同升一命之榮顧<lb/>
惟庸鄙之資亦預優殊之等逢辰甚幸揣已知慚竊以<lb/>
為國者得士而昌濟世者取人尤急賓賢能以興三物粤<lb/>
自乎成周之隆求儒術而闡大猷益盛乎西漢之後自是以降<lb/>
為法不同或収孝亷或舉茂異尚經術者或起辨争之<lb/>
論取時文者或被浮華之譏然而豪俊亦出于其間國<lb/>
家常頼以為治掲為成憲貽厥來今本朝紹三代之太<lb/>
平講百王之遺美重規叠矩粹禮樂以陶斯民流風餘<lb/>
<pb n="KR4h0029_WYG_012-3a"/>
波一中外以變于道家習爼豆里有絃歌薰蒸醇醲振<lb/>
發光景矧乎京師首善逺追四學之風有司校文增用<lb/>
間年之制法度皦乎晝日請託絶于秋毫窮山取材楩<lb/>
楠歸匠氏之巧極深籠寳珠貝登廟噐之華飄風泛乎<lb/>
巻阿衆流積于巨海罕遺于野争立于朝宴然極治之<lb/>
時皇矣多士之國自非尤異難冐寵靈如某者抱斗筲<lb/>
之小才承箕裘之素業少而好戲時人皆笑其迂愚長<lb/>
匪通方詩律僅分于競病而自再被斥于鄉舉一偕計<lb/>
<pb n="KR4h0029_WYG_012-3b"/>
于使臺念終軍棄繻之年宜觀于上國服揚子求師之<lb/>
戒遂齒于諸生惜寸隂以競辰張短檠而繼日杜門㡬<lb/>
于不出取友期于必端作賦雖勤未窺蟲篆之巧讀書<lb/>
務博不免渉獵之粗顧末學之何堪辱諸公之與進橋<lb/>
門試藝偶冠于朋來宗伯程能復當于舉首指拙為巧<lb/>
頗聞衆議之讙譁以淺測深適會天題之閎奥重以九<lb/>
閽列㦸百辟在廷宻邇威顔顧瞻駛景幹魂欲落竊驚<lb/>
帝所之逰利害未忘更懐金注之感吟吻㡬燥抽思愈<lb/>
<pb n="KR4h0029_WYG_012-4a"/>
窮聊因筆墨之成文難與騏驥而争路退惟踈畧黙俟<lb/>
報聞及便殿之臚傳方堵牆而竦聽偶叨前列寔越初<lb/>
心加以自幽遷喬不牽于常格提衡引重又出于大臣<lb/>
澤滂草萊悸發夢寐非能自致實有所縁兹盖伏遇某<lb/>
官以䕫龍之賢佐佑明主以周孔之道啟廸當時育飬<lb/>
英才爰若中陵之甚厚采収小善不以下體而見遺能<lb/>
者引類而皆來否者聞風而胥勸分庭抗禮㡬忘于尊<lb/>
卑開閣見賢不私于逺近風流之及罷懦以興遂令閭<lb/>
<pb n="KR4h0029_WYG_012-4b"/>
巷之小生亦分升斗之㣲禄敢不益求師範每勵官箴<lb/>
佩聖訓于中庸止思言行之相顧誦詩聲于大雅更期<lb/>
明哲以保身投之于抱關撃柝而敢不固窮用之于班<lb/>
朝治軍而或將有立庶成薄效以報大恩<lb/>
　　謝曾學士舉升擢啟<lb/>
伏䝉知府學士舉某才行堪任升擢者猥被甄収迄無<lb/>
稱副退而自省悸不能安竊以才不易知必考其錯置<lb/>
施為之當行尤難至又當觀其行蔵出處之淳責以兼<lb/>
<pb n="KR4h0029_WYG_012-5a"/>
長誰其兩得故聰明敏捷或不足以鎮天下之浮厚重<lb/>
直方或不足以通世務之變此進脩者之所甚患而品<lb/>
藻者之所難工今天子紹五世之隆攬四方之儁廟堂<lb/>
之上有召對以察其言著定之間有考核以觀其效尚<lb/>
虞英傑或滯幽潛詔在列之羣公講興賢之故事宜得<lb/>
資深殆庶之彦絶倫軼衆之竒上裨神明旁警風俗如<lb/>
某者蕞然小噐藐爾諸生自聞詩禮之言頗好聖賢之<lb/>
義謂髙明光大為易至狹隘卑陋為可羞及乎年長而<lb/>
<pb n="KR4h0029_WYG_012-5b"/>
志違始知力薄而任重感慨中夜頗憂學問之無成栖<lb/>
遲小官尚喜紛華之未入方悟退蔵之為佚敢邀進取<lb/>
于其間不圖稱揚乃及狂斐溢于始望駭爾衆言責朽<lb/>
質以増華究隆恩而有自此盖伏遇某官藴可大之業<lb/>
懐知人之明行古處今故不遷于外鑠拔能進善乂常<lb/>
擇于中庸謂其有挾䇿弄翰之勤則假以文學之譽謂<lb/>
其有抱甕守株之拙則形于志行之操雖華衮之誤褒<lb/>
亦欲為中才之勸况青雲之所附又將成後世之名夫<lb/>
<pb n="KR4h0029_WYG_012-6a"/>
何鯫生獨荷大賜敢不激昻美意歩驟逺圖施設事功<lb/>
已難任于濟世飬完素履尚無負于知人過此以還未<lb/>
知所措<lb/>
　　謝史大卿薦館閣啓<lb/>
伏䝉知府大卿特有薦舉者入幕之榮已叨于汲引登<lb/>
瀛之美復被于薦論自顧無堪夫何以稱竊以甚盛之<lb/>
世賢才多在于朝廷不肖之軀名姓未聞于天子欲有<lb/>
待則懐後時之懼欲自舉則銜苟進之羞諒非特達之<lb/>
<pb n="KR4h0029_WYG_012-6b"/>
知少置先容之地分甘淪晦孰與攜持伏念某行雖勵<lb/>
而不髙學雖勤而未至文辭不足以動人之觀聽智畧<lb/>
不足以適變而縱横侍親四方應書萬里負笈而㳺太<lb/>
學乆綴諸生之後塵奏賦而入明光獲沾九品之㣲禄<lb/>
謂委吏之賤聖人處之而不辭則主簿之卑髙士為之<lb/>
而何愧優㳺下邑荏苒暮年顧俗狀之日増對陳編而<lb/>
自惡尋祗召檄俾近府庭矧居庠序之中獲肄聖賢之<lb/>
訓補苴舊學之闕紹緝前聞之餘坐廢官箴乆糜廪粟<lb/>
<pb n="KR4h0029_WYG_012-7a"/>
固已優容之太甚夫何推挽之頻仍此盖伏遇某官粹<lb/>
美内融清明外發德爵之重與齒而俱尊分寸之長取<lb/>
人而不廢以謂褒揚一介之善雖若甚優激昻後進之<lb/>
心不為無補故兹庸𤨏得預品題至于議脩身之方圖<lb/>
知已之報則古人之事皆可以有為大賢之門庶㡬其<lb/>
無辱<lb/>
　　上曾内翰啟<lb/>
性非俊明人不比數向㳺太學濫厠諸生辱矜其愚特<lb/>
<pb n="KR4h0029_WYG_012-7b"/>
與之進賜之教誨而不倦所以成就者甚周比主文衡<lb/>
擢在甲選夤縁竊第奔走効官南方最逺于京師下邑<lb/>
不通于郵置沉迷簿領凌雜米鹽未嘗得須臾之閒以<lb/>
此廢起居之問然而思嚮之切造次不忘恭惟寛仁尚<lb/>
未斥絶近聞自石渠之清地出寳婺之大邦制俗有經<lb/>
衛生無恙恭以某官天儲間氣時企絶流博學强識發<lb/>
越乎孔孟揚雄之㣲髙文大䇿馳騁乎晁董公孫之表<lb/>
持操端直趣尚恬愉惡當世之争先請一麾而出外譽<lb/>
<pb n="KR4h0029_WYG_012-8a"/>
不為于赫濯政但布于優㳺卓然斯人風此天下某朅來<lb/>
越土方侍親輿雖望得之不賖然請益之未果傾依文<lb/>
席莞結寸心時當清和氣已煩溽更祈順序保衛慰人<lb/>
願瞻<lb/>
　　賀鄆州邵資政冬至狀<lb/>
三㣲寖著重天統之為正萬類潛萌喜陽和之來復履<lb/>
兹令旦錫以殊休恭以某官以輔翼之賢當藩屏之重<lb/>
春生秋殺蔵大鈞化育之功岱定河安繫元侯鎮撫之<lb/>
<pb n="KR4h0029_WYG_012-8b"/>
力方竚鋒車之召更隆岩石之瞻某坐係泮宫阻趨門㦸<lb/>
已聞遙道歌山甫之遄歸願與士民祝魯公之難老<lb/>
　　謝舉京官啟<lb/>
伏䝉制置發運大夫舉某堪充親民任使者坐安尸素<lb/>
方慚幕畫之無功曲借吹嘘頼有仁人之在上榮逾所<lb/>
望感溢于衷竊以積考遷官先王所以勵天下之善因<lb/>
能舉類君子所以育人材之多本朝基圖磐安俊乂林<lb/>
植人流滋廣著令愈繁至于脫名中銓引次清禁叙階<lb/>
<pb n="KR4h0029_WYG_012-9a"/>
文散之末升籍審官之嚴遂由此塗寖歴顯仕放于進<lb/>
秩之始一澄徼倖之原苟非其人豈稱兹選如某者天<lb/>
資甚魯人望匪髙徒知學古之勤未究適時之用初由<lb/>
佐縣稍與從軍大學授官獨以不能而懇免方州授學<lb/>
但知竊食以退蔵中間累抱大哀塊居遐壤餘生疲薾<lb/>
壯志凋零加以昔仕漢濵嘗興水利身雖勞苦謀則闊<lb/>
疎比經累年乃劾前咎亟書不實之罪仍罷所居之官<lb/>
編席為門亦更嵗月折腰為米復走江湖侵尋十秋危<lb/>
<pb n="KR4h0029_WYG_012-9b"/>
苦萬狀驗鬢毛之早白疑骨相之多屯嘗親炙于誨言<lb/>
幸竊官于治屬二天之託已足庇身隻字之褒更使増<lb/>
價厚恩如此衆聽以驚此盖伏遇某官豈弟為心清明<lb/>
鍳物轉輸重寄暫領于東南衡石至公無嫌于逺近察<lb/>
其片善之可録待以至誠而不疑燭以餘光應之如響<lb/>
遂令無似得預見収敢不味聖神之㡬深考時變以消<lb/>
息歛而飭已推以莅官罄蚊力于丘山惟知勉勵釀蹄<lb/>
涔于江漢少効報償<lb/>
<pb n="KR4h0029_WYG_012-10a"/>
　　賀提㸃朝奉狀<lb/>
伏審光奉宸俞已臨使郡伏惟慶慰恭以某官純明自<lb/>
得方雅不囘會聖治之休明履朝行之華寵便蕃寄任<lb/>
較著事功遂膺綸言來按圖法利兼山澤益深寳貨之<lb/>
源用足都畿不絶嵗時之入佇聞嚴召歸領近司某叨<lb/>
莅屬城阻趨門仞下情無任瞻仰之至<lb/>
　　問候揚州陳丞相啟<lb/>
伏念自託甄鎔亦更歳序士林無間嘗登元禮之門天<lb/>
<pb n="KR4h0029_WYG_012-10b"/>
幸何多今任征西之府促裝云邁視庇如歸恭以某官<lb/>
合德睿明兼材文武入居真宰持七政之璣衡出領元<lb/>
戎拜三公之印綬雖方面倚專征之重而朝廷須兼濟<lb/>
之賢乃眷東南方屬心于元老親逢旦暮行正位于上台<lb/>
嵗律峥嶸鈴齋閒暇更祈上為宗社精調寝興<lb/>
　　賀運使度支啟<lb/>
伏審祗奉宸俞榮將路漕㳙辰之吉賦政云初伏惟慶<lb/>
慰恭以某官間氣自天至明周物遭聖時之圖任本儒<lb/>
<pb n="KR4h0029_WYG_012-11a"/>
術以施為髙步朝行屢將使指惟畿東之列壤寔海内<lb/>
之上㳺少紆露冕之澄清庸副凝旒之宵旰然而以乆<lb/>
大之德業宜謀謨于廟堂佇對超遷入陪邇列雖萬一<lb/>
孤貧之迹遽逺于庇存亦庶㡬凋瘵之氓均䝉于惠澤<lb/>
　　淮陽知軍問候啟<lb/>
從仕萬里每多鞅掌之嗟向風十年未請須臾之間側<lb/>
聆後騎暫弭東州教條從容謡頌洋溢念即官于旁郡<lb/>
方進謁于髙墉欣懽來并傾倒以冀恭以某官以豈弟<lb/>
<pb n="KR4h0029_WYG_012-11b"/>
之德兼敏明之才華省入居應太㣲台星之位黄堂坐<lb/>
鎭有西京循吏之風朝廷方鋭于収賢旦暮將馳于召<lb/>
節商飇愈肅戎壁多閒更祈上為邦家精調寢餗<lb/>
　　賀滁州陳内翰狀<lb/>
伏審光奉明綸寵還舊職伏惟慶慰恭以某官材堪王<lb/>
佐覺在民先炳然經緯之文章卓乎乆大之德業入翺<lb/>
翔于侍從出偃息于藩維南土樂郊已布甘棠之詠西<lb/>
垣禁地復踐青雲之衢益隆當宁之知佇對賜環之召<lb/>
<pb n="KR4h0029_WYG_012-12a"/>
遂登大任以稱輿瞻<lb/>
　　謝舉官啟<lb/>
伏䝉舉某堪充京官親民任使者久空官守誤齒薦書内<lb/>
顧不能衆知甚幸竊以舉賢以類自昔非輕循次而遷<lb/>
于今亦重使之脫名銓筦引次禁墀出試長民之能進<lb/>
有立朝之漸自非施為足以壓衆望議論足以禆公家<lb/>
苟預甄収孰云稱愜如某者天資甚陋鄉譽非優少也<lb/>
讀書頗期于髙逺長而為吏益逼于賤貧越自壯齡復<lb/>
<pb n="KR4h0029_WYG_012-12b"/>
嬰多難孤哀摧折顧餘喘之僅存擯斥罷閒出常情之<lb/>
不測侵尋至于强仕蹭蹬走于小官尋補吏于江東得<lb/>
備員于幕下渉筆而書紙尾殊非䇿畫之工斂板以揖<lb/>
道旁僅習將迎之末已更嵗律蔑補秋毫但茹尸素之<lb/>
譏愈積心顔之靦抵有司之禁方憂上累于見容稱屬<lb/>
官之賢豈期過及于不肖此盖伏遇某官直方而閎大<lb/>
厚重而聰明處已以誠故不矜于外飾待人無間期必<lb/>
合于至公破崖岸而養之以寛量尺寸而忘其所短遂<lb/>
<pb n="KR4h0029_WYG_012-13a"/>
令鄙拙亦合題評敢不益慕前脩更堅素節謹言行而<lb/>
制之以義勉功業而期于有成惟不愧于初心可少酬<lb/>
于知已<lb/>
　　上曽内翰啟<lb/>
伏審拜命宸廷即真禁館慈顔在恃是為儒者之極榮<lb/>
清論滿朝皆喜鉅人之進用竊以近班之貴内相之尊<lb/>
不徒專主于文章盖亦上承于顧問其言則典謨訓誥<lb/>
所以宣發乎皇猷其事則禮樂政刑所以參斷乎國論<lb/>
<pb n="KR4h0029_WYG_012-13b"/>
向時沿襲于陳故以此待于髙科今上總核乎偽眞所<lb/>
用止于賢者尤為盛選首屬偉才恭惟某官沛然自得<lb/>
者髙明深逺之資取以為助者緝熈光大之學平居慷<lb/>
慨欲措世于唐虞三代之隆一旦軒翔自致身于朝廷<lb/>
百執之右語皆時變動中事機喜逢獨斷之英屢進太<lb/>
平之䇿拱清光而問夜操新法以必行西閣掌綸灝灝<lb/>
乎有古人之遺美中書贊議洋洋乎鼔天下而不知將<lb/>
歴試于華途即次升于内職嘗觀先進自此為公卿之<lb/>
<pb n="KR4h0029_WYG_012-14a"/>
階况在上知素許以宰相之噐乆矣廟堂之虚位顒然<lb/>
海宇之宅心佇秉璣衡以盡康濟某技能蹇淺聲迹湮<lb/>
沉游學京城最䝉知于伯氏効官江左獲前請于館人<lb/>
以兹幸為槃木之容不日託于大鈞之播側聆成命倍切<lb/>
歡悰<lb/>
　　發運謝大夫狀<lb/>
窘拘吏職邈阻使䑓聊叙瞻思仰祈聽覽遺簪可棄念<lb/>
舊物之未㤀空谷不盈雖逺聲而必答爛然溢幅榮以<lb/>
<pb n="KR4h0029_WYG_012-14b"/>
寘懐惟盛德之所加匪薄材之能稱恭惟某官學通大<lb/>
道名重本朝剸裁外計之繁簡注上心之厚蕞然末品<lb/>
託在下風而乃待之甚親不為邉幅報之加厚如委瓊<lb/>
瑶兹雅度之素優為當時之所仰豈惟固陋獨被記憐<lb/>
方袢暑之在辰擁龎休之來輔更祈上為宗社精調寢<lb/>
興<lb/>
　　問候長沙劉龍圖狀<lb/>
伏以藩翰名臣天下想聞之有日衡湘巨鎮上心虚佇<lb/>
<pb n="KR4h0029_WYG_012-15a"/>
于得人幸在下風獲覩亨會負弩道側甫脩縣吏之容<lb/>
摳衣座中復齒屬官之後温顔春煦緒論風生迹雖遽<lb/>
逺于門闌恩已退銘于心骨嵗律兹晏棠隂多閒惟神<lb/>
明之所持宜福禄之滋至恭以某官時才俊偉天資清<lb/>
明忠義發于誠心文雅為之表飾使旌所涖藹然遺愛<lb/>
之存朝位益躋擢在近臣之列錫之將帥之一節付以<lb/>
方面之八州驩聲沸騰若望景星之見輿情安帖如倚<lb/>
泰山之安佇拜異恩入陪大用<lb/>
<pb n="KR4h0029_WYG_012-15b"/>
　　問候運判承議啟<lb/>
祗膺詔㫖夙駕使車副主上宵旰之憂為京師旱暵之<lb/>
患亟趨夀嶽共禱威神執圭幣以駿奔叨陪下綴為豐<lb/>
登而表瑞將致嘉祥而復髙步雲泉之嶺周尋先聖之<lb/>
宅睨視萬物無異于醯鷄指歸九州同歸于培塿廓然<lb/>
神觀繪以眞空繼有篇章紀其風物瓊瑶爛照于瓦礫<lb/>
爰居竊聽于咸韶幸會何多銘蔵何極仰計皇華之報<lb/>
命仍兼太守之行春興寝和平福祺純厚某近從祀事<lb/>
<pb n="KR4h0029_WYG_012-16a"/>
初返官曺遽奉甄収俾聯是正已就舟航之便即趨門<lb/>
戺之嚴諸所威懐更祈敷叙<lb/>
　　謝運判舉充文館啟<lb/>
伏䝉運判承議舉充文館清要任使者寄禄民官蔑聞<lb/>
善最奏書帝所特自襄陽恩出門闌感銘心骨竊以天<lb/>
子虚心以求天下之士大臣協德以進天下之材得賢<lb/>
能不為不多舉滯淹不為不盡然四海之廣難以周知<lb/>
萬官之聯誰其徧識固有游心寂寞而不為勢利守義<lb/>
<pb n="KR4h0029_WYG_012-16b"/>
倜儻而不干公卿身雖隱于江湖志豈忘于廊廟慨歌<lb/>
中夜翹首太平能挾沉淪之英心待豪傑之士如甚者<lb/>
㓜而嗜學長乃從師殫意六經不輟于旦夜登科一紀<lb/>
益用于驅馳粤來此邦乃長劇邑文書窘于應接獄訟<lb/>
備于推求初心湮埋素業零落韜光匿景不求當世之<lb/>
聞斥迹忘形幸有大賢之遇接之語而無間待以誠而<lb/>
不浮繼以封章陳于旒扆至虚也而許之以實無譽也<lb/>
而借之以名以朴為文以淺為博斯皆羣倫之未厭誠<lb/>
<pb n="KR4h0029_WYG_012-17a"/>
非小子之能堪拜賜雖優負顔何厚此盖伏遇某官有<lb/>
推心之恕有燭理之明以恢張儒術為先以飬育人才<lb/>
為大且謂俗方凋敝士鮮中庸如溢美于一時俾取信<lb/>
于當路奬勸之術其在于斯補報之方未知所處唯當<lb/>
充事業之未達追企聖賢之所為庶有成功仰醻盛德<lb/>
　　謝提刑舉充臺閣啓<lb/>
伏䝉提刑大夫舉某堪充臺閣清要任使者猥被褒揚<lb/>
迄無稱副退而自省悸不能安竊以三代之興兩漢之<lb/>
<pb n="KR4h0029_WYG_012-17b"/>
治並収多士以致太平方其英俊朋來之時沛若雲龍<lb/>
相得之盛雖賢才育飬之有素亦先進汲引之使然今<lb/>
天子紹復古初詢求儒雅四門雜遝接迹而賔升百郡<lb/>
滯淹聞風而興起内之提衡則有輔相之重外之推轂<lb/>
則倚岳牧之良廓然至公之路開晻然羣枉之塗塞宜<lb/>
得脩士以聞治朝如某者德性非優天機不敏少而挾<lb/>
䇿篤志聖賢之書長偶中科寄迹斗升之禄尋丁多難<lb/>
僅有餘生栖遲小官顧塵勞之已厭荏苒強仕驚髪鬢<lb/>
<pb n="KR4h0029_WYG_012-18a"/>
之早衰比領縣章獲依使部知吏事之難副每加訓戒<lb/>
以丁寧念世好之未忘更以優容而撫接恩紀雖至報<lb/>
効未聞亟得朋㳺之傳比䝉論薦之重許其學行待以<lb/>
甄収雖不遺于寸長顧難厭乎公議此盖伏遇某官蹈<lb/>
道自信應物有餘慨然經濟之懐鬰乎方面之寄論列<lb/>
時病已流澤于斯民奨率士倫尤推心于後輩遂令孤<lb/>
拙亦預題評蔚然黼藻之華賁于木石之陋使身不發吹<lb/>
嘘皆自于先容如道未行聞譽由兹而益重其歸厚德<lb/>
<pb n="KR4h0029_WYG_012-18b"/>
盖倍常情敢不䇿勵逺圖倍増素守庶有涓埃之補以<lb/>
酬卵翼之仁<lb/>
　　賀元厚之狀<lb/>
伏審祗奉宸俞已還官政伏惟慶慰恭以致政少保禀<lb/>
天秀粹為世豪傑文學致身忠義結主黄扉貳政贊百<lb/>
度之更新金節臨藩殿一方而増重暫侍經帷之宻將<lb/>
升宰席之尊慨慷丘園懇解印綬諸官叙秩寵陪師傅之<lb/>
聨都門祖行雅多公相之餞遺榮當路養佚故郷中外<lb/>
<pb n="KR4h0029_WYG_012-19a"/>
爭傳共推進退之節縉紳知勸相趨止足之風某夙受<lb/>
厚恩親聞盛事髙山可仰尤切傾依大厦已成更深抃<lb/>
喜<lb/>
　　謝得解秀才啟<lb/>
嘗謂方今之士類最盛諸郡之嵗貢甚亷揜之以倉猝<lb/>
之成落者存紛紜之衆負材而黜則自足收後効無藝<lb/>
而中則何以弭羣言是非赴舉者之重輕寔繫主文者<lb/>
之榮辱故夫端毫定次盥手剥封見一有望之人以為<lb/>
<pb n="KR4h0029_WYG_012-19b"/>
無涯之喜如得在已相慶以言伏惟某人以勤勞之心<lb/>
輔明敏之性浩乎學文之積崒矣議論之髙如某乃荒薄<lb/>
之資何以當考校之柄惟其自勵不敢少輕譬弋者之<lb/>
張弓忽連鴻鵠猶釣夫之垂餌遽獲鯨鯢出于偶然非<lb/>
其力也而曲䝉謙德首賜長緘歸功于不肖之軀用何<lb/>
報盛德之意春官覆實天陛程能冀餘勇之必先當大<lb/>
敵而不衂璠璵被采卞和免刖足之憂騏驥見收伯樂<lb/>
無失鑒之誚實心所望指日以須<lb/>
<pb n="KR4h0029_WYG_012-20a"/>
　　囬許宣德狀<lb/>
比承人乏叨領學宫少壯嘗逰已驚華髪智能素薄何<lb/>
補後生不圖郵置之來逺借稱揚之重文詞溢發若紓<lb/>
錦繡之妍情好加隆不改金蘭之舊把玩數四欣愧載<lb/>
并緬惟宰制之餘無爽寢興之適更祈保嗇以對眷褒<lb/>
　　囬梅學士狀<lb/>
窘束官曺洊更嵗籥道山接武悵晤言之難追河梁掺<lb/>
袪顧契濶之已乆不謂記存之厚逺貽尺牘之珍馥如<lb/>
<pb n="KR4h0029_WYG_012-20b"/>
椒蘭襲我襟袖把玩之際欣感載并恭以通判學士入<lb/>
彀有年登瀛擅美珪璋其德而不耀繡繪其文而愈新<lb/>
東觀育才盖示顯途之漸南陔興念亟為别乗之行入<lb/>
承甘㫖之懽坐覽湖山之秀佇觀善最之來上即掩衆<lb/>
俊而先馳霖潦息而川平木葉脫而秋晩更祈保嗇以<lb/>
副翹瞻<lb/>
　　謝執政啓<lb/>
東省冒居訖無能効西垣次補更竊寵光顧名秩之優<lb/>
<pb n="KR4h0029_WYG_012-21a"/>
殊増心顔之愧厚竊以輔相天道雖出于機神頒宣帝<lb/>
猷亦資于教命是以絲綸之地難乎潤色之才主上憲<lb/>
章祖宗董正臣庶付之名噐責以勞能訓詞形于一札<lb/>
之間號令傳于萬里之外使夫脩飾者増氣偷惰者泚<lb/>
顔叢然拭目之觀豈易代言之手况此中書之寮屬以<lb/>
頒天下之豪英會朝入綴于近班刑政得聞于宻議職<lb/>
稍兼于吏事人當擇于時才如某資止下中噐非閎逹<lb/>
敝思于蹇淺之學决科以雕刻之文寖歴竒屯已逾少<lb/>
<pb n="KR4h0029_WYG_012-21b"/>
壯會聖神之臨御從遐逺以甄収優㳺書林更涉歳籥伏<lb/>
柱而當史筆王言皆得記之<hi>闕</hi>　　　盖有前世之成<lb/>
效未有右文之代不崇好學之人雖擯斥流離欲擠之<lb/>
危處而主張區别實引之清塗盖理勢之當然亦才能<lb/>
之自致恭以某官秉德粹美見書博深發䇿决科久安<lb/>
于下仕惡直醜正中困于巧言流落江湖㡬至簞瓢之<lb/>
莫續沉酣訓典不知軒冕之可榮否極必亨衆嗟未用<lb/>
待以師傅素推宗室之賢王録其勤勞乃入西崑之䇿<lb/>
<pb n="KR4h0029_WYG_012-22a"/>
府佇觀遐舉足驗晩成顧同籍之衰疲見登瀛之榮美<lb/>
未諧徃慶首辱過臨感慨之深敷陳莫悉<lb/>
　　謝校書陳學士啓<lb/>
伏審祗膺新命入校秘文除目初傳士心咸悅竊以西<lb/>
崑䇿府典籍之所叢東觀書林英賢之攸萃網羅遺逸<lb/>
之彦刋正訛謬之傳職業簡清寵光優渥米鹽細務不<lb/>
至于耳目朝廷要選此為之權輿宸極之旁入而畨直<lb/>
縉紳之舊望若登仙恭以某官志行清純襟懐爽徹學<lb/>
<pb n="KR4h0029_WYG_012-22b"/>
優前世之載才適當今之宜早決上科已積公卿之漸間<lb/>
隨逺牒㡬忘軒冕之榮遂膺側席之求來集蔵書之館<lb/>
牙籖鈿軸慊施丹墨之功金門玉堂更躡髙華之路辱<lb/>
珍函之見及知謙德之有餘感愧之深喻言奚悉<lb/>
　　賀知梓州馮如晦學士啟<lb/>
伏審光被制函進居䇿府風聲所及欣忭攸同竊原麗<lb/>
正建官之初自開元致治之後直殿中之秘近叢天下<lb/>
之英豪號為禮樂之司以儲將相之噐本朝講修故事<lb/>
<pb n="KR4h0029_WYG_012-23a"/>
育養名儒列職西崑專道山之勝地寓局東觀應星璧<lb/>
之髙躔亨塗所階仕路罕至恭以某官韜櫝經術服膺<lb/>
聖門天人之際兼該龍虎之文煥炳垂紳朝位攬轡使<lb/>
車巻舒各適所宜夷險不更其守一臺稱妙寖列于清<lb/>
曺三館招賢方振于髙步仍遂剖符之便以光衣錦之<lb/>
行多士竦觀各期于自致同僚出餞更祝于遄歸特枉<lb/>
華緘増輝蔀室至于感愧無以喻云<lb/>
　　與臨江守啓<lb/>
<pb n="KR4h0029_WYG_012-23b"/>
言念傾風遲乆侍教阻脩聞鎭撫于敝邦属沉迷于下<lb/>
邑驅馳之迹勞甚起居之訊缺然方素節之戒凉計黄<lb/>
堂之當暇神明來相福履増蕃恭惟某官才為吏師德<lb/>
寔時望古直自守皎若壺氷之清塗歌相驩䝉乎棣萼<lb/>
之化陟明之寵指期以須某編籍為民䇿名從吏及𤓰<lb/>
而代當至于故郷維梓必恭願趨于崇仞更兾順序頥<lb/>
愛副人願瞻<lb/>
　　回姚含人啟<lb/>
<pb n="KR4h0029_WYG_012-24a"/>
簡自上知擢居外制凡在輩類與觀寵榮竊以奉槖以<lb/>
從宸㳺儒生誰不願此聞命之下撫躬以驚此盖伏遇<lb/>
某官端委廟堂鈞衡人物一士未用則夙宵為之隱憂<lb/>
片言可稱雖草茅無不省録顧惟頑鄙乆在題評浴之<lb/>
以滄溟之瀾去其塵垢提之于雲霓之路傳以羽翰寖<lb/>
逢亨嘉皆溢願望某敢不深其所養培所未髙謹畏保<lb/>
身粗免有司之責公忠許國更希賢者之為庶有分銖<lb/>
可酬汲引<lb/>
<pb n="KR4h0029_WYG_012-24b"/>
　　回河北運使杜學士狀<lb/>
伏審簡自上知出臨使部涓辰之吉視事云初伏惟慶<lb/>
慰恭以某官學造機先識通世務早决科于上級乆宣<lb/>
力于熈辰涖職中臺振天朝之綱紀觀風北道瞻使者<lb/>
之光華與舊俗之便安拯斯民之疲瘵邊儲山積豈惟<lb/>
足食于九年禁坐天臨竚見承休于三接方懐門戺遽<lb/>
捧音題感愧之深喻言奚悉<lb/>
　　回維州黎朝請賀狀<lb/>
<pb n="KR4h0029_WYG_012-25a"/>
比者叨膺上㫖俾掌命書顧授受之非宜懐兢慙而未<lb/>
釋豈謂某官曲推舊好時枉珍函許以先鳴增其凌雲<lb/>
之氣示之溢羙曄如贈衮之華殆無因而至前愧何修<lb/>
而得此感銘斯至寤寐不忘方春之融受福宜厚願加<lb/>
練養之粹少副傾翹之勤<lb/>
　　回梓路郭運判賀狀<lb/>
比者叨膺制㫖進綴從官述作非工輙與中書之誥令<lb/>
論思無取莫禆天子之聰明時恩雖優夕惕彌勵豈謂<lb/>
<pb n="KR4h0029_WYG_012-25b"/>
某官交臂論舊傳郵惠書警以玉音遽醒其昏卧示之<lb/>
衮贈兹極于褒言夫何淺鮮之姿亦奉勤渠之顧感服<lb/>
斯至寤寐不忘江關甚脩笑語未遂更祈善衛以俟超<lb/>
遷<lb/>
　　賀陜西運使李學士状<lb/>
伏審光奉綸言擢居芸閣時恩所付公論謂宜竊以選<lb/>
拔賢豪天下所由而治辦與司圖籍朝廷皆謂之清華<lb/>
大臣捧詔薦論盖以勸勵新進之士天子非時褒用又<lb/>
<pb n="KR4h0029_WYG_012-26a"/>
將尊奨成能之人兹有巨賢式當明命恭以某官冲襟<lb/>
雅度奥學雄辭出逢熈凝之辰兼施藝達之政灼見官<lb/>
屬之能否而持之以恕深知財用之利害而行之以仁<lb/>
一意在公所臨有迹上方付以重寄須其顯庸廊廟之<lb/>
才宜先養育蓬瀛之府姑使優㳺其如邊驛方馳軍嚴<lb/>
未觧木牛流馬之迭運實藉深思金匱玉室之所蔵間<lb/>
多成算佇膺急召歸立近班鵬圖叵量燕賀兹始首辱<lb/>
華緘之賜益欽前輩之風感忭甚深敷陳莫悉<lb/>
<pb n="KR4h0029_WYG_012-26b"/>
　　謝記室龔學士啟<lb/>
伏審被命宸廷校文天禄凡在氣類舉同忻懽竊以<lb/>
鳯閣鸞臺均為近輔神謀聖算多付中書故其屬官最<lb/>
與國論當計議之未定得講其不然及制誥之宜行必<lb/>
使之起草朝下一札暮傳四方宣上意之所欲言曉人<lb/>
情之所未諭雖在要荒之外不殊畿甸之中是惟文章<lb/>
見用之時實關朝廷致治之要恭以某官造聖之域履<lb/>
仁之方挺然純一之姿全其剛大之氣起從科舉多士<lb/>
<pb n="KR4h0029_WYG_012-27a"/>
服其英聲退處丘園後輩師其髙節親遇唐虞之治勉<lb/>
從園綺之招登預禮闈召居諌省嘉奬敢言之直丁寧<lb/>
不次之除秉筆殿墀明上躬之勸戒演綸禁掖奉天㫖<lb/>
之褒優追復古風其在今日佇躋丞弼之任以副搢紳<lb/>
之望尚篤故情首遷華翰感銘之至忭愧交并<lb/>
　　回吕含人啓<lb/>
簡自上知擢居外制自聞兹命咸以謂宜大抵聚天<lb/>
下之才為君上之使德隆則待異功茂則寵優將與共<lb/>
<pb n="KR4h0029_WYG_012-27b"/>
萬幾之煩固非可一日而致故夫寘以近列付以美官<lb/>
天子倚之代言宰相須其議事寵光繁夥職任優游豈惟<lb/>
持槖之榮固是秉鈞之漸恭以某官富為已之學敏濟<lb/>
時之功講明天人休咎之原䆒逹古今安危之變一心<lb/>
致主羞為管晏之卑三道進言逺希晁董之直術有大<lb/>
而難用勢將亨而先屯親逢休明寖居華要遂自右螭之<lb/>
近入居西省之嚴藥石輸忠實頼箴規之益絲綸賦命<lb/>
况髙潤色之才佇參輔臣乃慰公論辱珍函之見及知<lb/>
<pb n="KR4h0029_WYG_012-28a"/>
謙德之逾新感愧之深諭言難悉<lb/>
　　又<lb/>
簡自上知擢居西掖翕然善類同此驩聲欽惟萬乗之<lb/>
尊獨運四海之大與其勤身于朝夕不若端本于朝廷<lb/>
苟中書之政清則天下之心服所以疇咨時宰遴簡屬<lb/>
官發越訓詞以明賞罰之信詢謀政事必關治亂之歸<lb/>
號為近臣寖履重任取之至慎與此㡬希恭以某官噐<lb/>
質閎深襟期靈爽研味六經之訓每造精㣲裁量萬事<lb/>
<pb n="KR4h0029_WYG_012-28b"/>
之情訖無凝滯自决科于盛際乆待用于壯年王謝衣<lb/>
冠獨髙東晉淵雲翰墨最顯西京遂膺刺史之選俄正<lb/>
綸闈之拜俾潤色于王命仍典領于國書仰惟先正太<lb/>
師之功實為近世名臣之冠一時稱慕獨歌召伯之棠<lb/>
四輔維揚已撫封郎之坐佇膺大用以續前勲載循不<lb/>
敏之姿乆託與㳺之末翩然鴻羽第美于翺翔投以玉<lb/>
音頻醒于冥瞶感荷之至敷述奚周<lb/>
　　回慶州范修撰啟<lb/>
<pb n="KR4h0029_WYG_012-29a"/>
乃者羌戎未順邊鄙多虞擐甲執兵精鋭充于塞下飛<lb/>
芻輓粟轉餉交乎闗中主上西顧慨然旰食勤甚疇咨<lb/>
廟堂之輔精擇將帥之臣果得真才仰膺睿意恭惟某<lb/>
官識周而邃噐重以方該覽古今知其要務踐揚中外<lb/>
藹有英聲輒于侍從之中付以方面之寄雖朝夕咨訪<lb/>
暫虚持槖之班而樽爼笑談已盡禦戎之䇿佇告膚功<lb/>
之就入先要路之躋霜律向嚴鈴齋多暇更祈保衛以<lb/>
副願言<lb/>
<pb n="KR4h0029_WYG_012-29b"/>
　　謝正字葉學士啟<lb/>
光膺芝檢入正芸編賢者寖亨輿情驚喜朝廷求天下<lb/>
之英俊聚之京師列禁内之圖書蔵以館閣必得宏雅<lb/>
絶倫之彦俾居清閒無事之中優㳺嵗時飫飽篇籍養<lb/>
之有素故賢能不俟于外求知之已深故職業可因而<lb/>
器使或朝有滯淹之嘆而暮履亨嘉之途號為登瀛盖有<lb/>
故事恭以正字學士時之豪偉人所觀瞻志氣不屈于貴權<lb/>
辨說必由于道義江湖十載濵于困厄而不憂庠序諸<lb/>
<pb n="KR4h0029_WYG_012-30a"/>
生叩以淵源而不竭籍甚當時之譽引從中秘之㳺步<lb/>
奎壁之髙躔證魯魚之誤簡學雖自得猶資鉛槧之勤<lb/>
道不終窮更示甄陶之漸使得持尺寸之柄必能吐胸<lb/>
臆之竒矯矯兀兀發為議論磊磊落落見于功名兹素<lb/>
藴之所宏寔善類之竊徯首垂珍翰但服謙光<lb/>
　　與江西王運判啟<lb/>
祗膺宸眷出奉使車已協剛辰甫頒清詔伏惟慶慰恭<lb/>
以某官禀天之秀味道之醇早筮仕于熈辰自結知于<lb/>
<pb n="KR4h0029_WYG_012-30b"/>
明主處之繁浩應以從容被江帶湖盖逺于上國褰幃<lb/>
露冕兹慰于輿情佇奉褒優入膺圖任方蕭辰之爽徹<lb/>
亮泰宇之和寧更覬保調以符頌禱<lb/>
　　與江東監司啟<lb/>
比奉宸恩叨分郡寄蕞然弱質顧無仁術以長民畀以<lb/>
餘光幸有覽公之臨郡傾依兹始欣慰則深薰風已布<lb/>
于天和軺傳俯臨于江國神明所相福祉攸同恭以某<lb/>
官奥學有源大忠不倚出逢熈盛之運外試將明之才<lb/>
<pb n="KR4h0029_WYG_012-31a"/>
約束稱平吏民知畏奉皇華之臨遣已著事功秉介圭<lb/>
而入朝佇膺柄任願加保衛以副仰瞻<lb/>
　　回馬漕狀<lb/>
自逺門闌屢更嵗序一麾易守欣承教之有期千里相<lb/>
存荷貽書而見及伏審寵臨劇部順履蕭辰神明宻扶<lb/>
福祉増茂恭以某官賦明清之質負卓異之才上膺天<lb/>
子之知出顓使者之節敏于籌計贍足太倉之儲坐以<lb/>
澄清竦動列城之觀佇承優詔歸列顯曺更祈上為邦<lb/>
<pb n="KR4h0029_WYG_012-31b"/>
家精調寢膳<lb/>
　　到任謝執政狀<lb/>
越從支郡更刺大州受任踰涯撫躬知懼伏念某志雖<lb/>
好古才不逮人偶于患難之餘獲從英俊之後叨塵近<lb/>
列愧負明恩屢請為藩亦圖自効尋上宣城之綬稍揚<lb/>
章浦之舲盡涉江圻值秋瀾之漲溢少休官舍當嵗事<lb/>
之豐穰已與吏民共安職業此盖某官以研㡬致用之<lb/>
學輔繼聖配天之功甄叙衆賢一于公義顧瞻雅俗臨<lb/>
<pb n="KR4h0029_WYG_012-32a"/>
以從容遂令不敏之資亦冐長人之寄噐有大小方懼<lb/>
于顛隮政貴中和亦期于勉強誓殚蹇淺仰答陶鎔<lb/>
　　到任與兩發運狀<lb/>
比更郡紱甫視官曺鄙野之資豈任于朝寄光華之庇<lb/>
寔頼于使臺方氣序之嚴凝亮福祺之繁茂恭惟某官<lb/>
周廟之瑚璉鄧林之楩楠蹈軻雄儒學之純冨研桑心<lb/>
計之致上熟其聞望屬以轉輸江漢萬艘日移于紅粟<lb/>
雲龍雙闕行奉于邃旒更兾茂對寵光精調寢餗<lb/>
<pb n="KR4h0029_WYG_012-32b"/>
　　賀處州大夫啓<lb/>
祗奉宸俞出臨侯屏已消靈日就布寛條伏惟慶慰恭<lb/>
以某官噐質端凝襟靈開敏乆更郡縣周知人物之情<lb/>
初見吏民親諭朝廷之意佇收善最歸列顯曺首辱華<lb/>
緘益髙謙德感荷之至無以喻云<lb/>
　　謝臨江鮑太守啓<lb/>
德行賔興之風乆蕭寥于鄉里賢能薦達之誼猶彷彿<lb/>
于朝廷顧惟不敏之才偶在可言之地封畛相入熟講<lb/>
<pb n="KR4h0029_WYG_012-33a"/>
于政經朋㳺公言其仰于儒行輒希類舉兾達聰聞某<lb/>
官志抗浮雲心如虚谷不逺數含貽之尺書謂戴記垂<lb/>
文位以相先為重况周詩示戒言以不報為媮遂迂弄<lb/>
翰之工俾以知人之列顧無稱副但有銘蔵<lb/>
　　回桂陽監簽判何承議啓<lb/>
竊仰聲名屢更嵗月窘如匏繫嗟各在于一涯惠以玉<lb/>
音喜不逺于千里拜嘉甚厚揣稱尤慚時當大暑之流<lb/>
行地介重湖之蒸溽神明所相興寢有休恭以某官以<lb/>
<pb n="KR4h0029_WYG_012-33b"/>
學入官以儒飾吏朝無曠位宜尊賢者之居郡有治中<lb/>
聊慰逺民之望諒非乆抑即副旁求更祈治辦之餘無<lb/>
爽保綏之適頌禱之至敷述難周<lb/>
　<lb/>
　<lb/>
　<lb/>
　<lb/>
　清江三孔集巻十二<lb/>
</p>
<p>
</p>
  </div>
</body>
</text>
</TEI>
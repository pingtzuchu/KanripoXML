<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻十</head> <lb/>
    <p>
<pb n="KR4h0029_WYG_010-1a"/>
欽定四庫全書<lb/>
　清江三孔集巻十<lb/>
　　　　　　　　　　　　宋　孔武仲　撰<lb/>
　今體詩<lb/>
　　至日拜表<lb/>
絳闕横霄瑞靄重千官拜表未央宫琤瑽玉佩侵寒漏<lb/>
縹緲爐烟壓曉風漢厯敢期隨日永堯齡共祝與天同<lb/>
賤生亦與華封祝遙望清光斗極中<lb/>
<pb n="KR4h0029_WYG_010-1b"/>
　　送希甫使蜀<lb/>
漢節西南出征鞍萬里賖清朝早敭歴逺使更光華山<lb/>
壯蠶叢國雲深杜宇家暫宣寛大詔恩信及天涯<lb/>
　　苦寒<lb/>
十年被冷東南方未慣清寒客帝鄉碧落有聲飛夜霰<lb/>
輕裘無力拒晨霜鯨依海凍先摧鬛鴈起邊沙易失行<lb/>
蒲栁脆肌尤不耐暫憑盃酒作春陽<lb/>
　　大雪<lb/>
<pb n="KR4h0029_WYG_010-2a"/>
窮年闕雨謾悲歌喜見凌晨雪意多天上亂花初翦玉<lb/>
樓頭密影已翻波亭臺著路纖塵㫁庭宇無風凛氣和<lb/>
寄語雲師勤覆䕶莫令光景漏銀河<lb/>
　　寓目<lb/>
啾啾黄雀在枝間嵗晩荒郊怨苦寒容易驚飛無處所<lb/>
人家曾借畫圖看<lb/>
　　立春日是年幡勝方賜館中<lb/>
開嵗春寒便有花官閒只飲酒如霞殿門促賀新幡勝<lb/>
<pb n="KR4h0029_WYG_010-2b"/>
書館年來事事嘉<lb/>
　　次韻瀛倅鄧慎思見寄<lb/>
官是麟臺却佐州蓬瀛俱稱列仙遊憶分曉色趨天闕<lb/>
想對春風倚郡樓書付塞鴻應易到人如隴水正分流<lb/>
江湖未有歸耕處何日相逢說旅愁<lb/>
　　初賜幡勝戲和諸公二首<lb/>
鏤幡翦勝喜傾朝不問紆藍與珥貂羣玉參差排晩日<lb/>
萬花瑣碎動春霄蕙風已轉東郊緑栁雪猶低北苑條<lb/>
<pb n="KR4h0029_WYG_010-3a"/>
從此恩波典温律倂隨歌頌入咸韶<lb/>
拜賜匆匆早上朝公卿前列盡金貂日留愛景明雙闕<lb/>
春逐恩輝下九霄靈沼輕凘猶覆水上林微緑已縈條<lb/>
自慚羽翮非鸞鳳亦預彤庭舞舜韶<lb/>
　　冬至夜飲<lb/>
翠帟排銀燭金爐飄篆香人情感佳節天氣踏新陽醉<lb/>
怯醇醪酒寒知碧瓦霜明朝指天闕萬壽獻君王<lb/>
　　至節小雨<lb/>
<pb n="KR4h0029_WYG_010-3b"/>
半醉聽銀漏輕寒解罽裘新陽萬物動小雨五更收宿<lb/>
潤青槐道晨輝紫禁樓皇皇與天澤渾逐管絃流<lb/>
　　游建隆觀<lb/>
瑞雲靈迹久荒蕪琳館重開聳碧虚邂逅馬蹄過勝境<lb/>
紛紜人世得仙居異花重疊春輝早喬木森隂晩景疎<lb/>
金闕瑤臺不容久歸來風馭冷襟裾<lb/>
　　淨因院赴浴<lb/>
漢客疲江海乗槎萬里歸重尋象王舍一浣洛城衣壞<lb/>
<pb n="KR4h0029_WYG_010-4a"/>
壁凝香靄明軒泛暮暉紅塵不相貸歸路驟驂騑<lb/>
　　次韻宋履中嵗晏言懷<lb/>
寂寞郊居逺晨晡四馬馳日驚東逝水心感嵗寒枝霜<lb/>
色朝如洗雲容莫不怡梁園將密雪不飲亦奚為<lb/>
　　次韻李至之席上作<lb/>
嵗月翩翩插羽過十年依舊歎蹉跎雁回燕塞鄉書少<lb/>
雪滿梁園雅集多取樂醉鄉聊邂逅爭新談藪任紛羅<lb/>
慇懃尚託摳衣舊遙許巴吟續郢歌<lb/>
<pb n="KR4h0029_WYG_010-4b"/>
　　送曹千方奉使閩中<lb/>
聞說乗軺美全<hi>闕</hi>勝赴<hi>闕</hi>先聲馳嶺海和氣入山川路<lb/>
束籃輿過書憑塞鴈傳祝君求荈草醒我北窓眠<lb/>
　　五鼓<lb/>
永夜無塵事閒眠似道堂紙窓分曉色絮被借春陽萬<lb/>
慮此中息一身今可忘周公不足夢佳趣在羲皇<lb/>
　　孔周翰挽詞三首<lb/>
邂逅湓江口方知叔父親榮華纔一夢奄忽幾千春白<lb/>
<pb n="KR4h0029_WYG_010-5a"/>
玉沽何晩精金鍛愈真耆年所宜得天苦奪斯人<lb/>
循吏今之選皇華使者軺闗河初異路巾笏偶同朝急<lb/>
景催遲莫清魂返泬寥一哀慚不達生理故風飇<lb/>
晩嵗班朝列光華動士林家風當冠豸官序正腰金霄<lb/>
漢亨衢淺膏肓積沴深凄涼哭門館笑語尚餘音<lb/>
　　黄幾道挽詞<lb/>
當時京右盛朋従邂逅經旬託泮宫詩社苦吟霜月白<lb/>
離亭縦飲酒盃空十年契濶江湖外百嵗推遷夢幻中<lb/>
<pb n="KR4h0029_WYG_010-5b"/>
行已臨民俱可述仍高孝友古人風<lb/>
　　施夫人挽詩<lb/>
有子紆朝服平居奉典彞蹉跎五鼎養奄忽百年期故<lb/>
宅萱堂掩新阡薤露悲遺芳託虀臼髣髴九泉知<lb/>
　　司馬溫公挽詩五首<lb/>
龍卧南陽久天囘北斗高廟堂更政化巖谷起英髦正<lb/>
色朝端肅華巔國務勞西州忽移翣風木動悲號<lb/>
鼎鼐華元老朝廷倚上台除疴得鍼砭作解有風雷尚<lb/>
<pb n="KR4h0029_WYG_010-6a"/>
冀松椿壽誰令柱石摧英靈參列宿餘恵在春䑓<lb/>
賜告恩稠疊聞喪上震驚秋原無喜色夜雨有悲聲世<lb/>
路嗟存没公心達死生蓬山預讎校新見史書成<lb/>
高步朝廷上羽儀鵷鷺行精誠貫金石素節履冰霜爽<lb/>
氣今仍在斯人没不亡嵩雲自閒暇長暎讀書堂<lb/>
拙與世沈浮登門二十秋雲天曾送上風壑此來遊霄<lb/>
漢三台坐江湖萬里舟摳衣已不及慘愴逝川流<lb/>
　　龜山寺納涼呈宗衍師<lb/>
<pb n="KR4h0029_WYG_010-6b"/>
寶洞然香罷山堂問話中日將秋共淡心與境渾空彈<lb/>
指看浮世披襟納逺風因知宴坐者白首樂無窮<lb/>
　　泗州<lb/>
天都佳氣鬱葱葱轉盼江河萬斛通可但臨淮稱要地<lb/>
直因排泗有神功僧伽普照靈如在寶櫝都梁翠倚空<lb/>
慚愧使星留客厚塵埃揮手各西東<lb/>
　　寄武昌簿孫彦常<lb/>
羇旅悠悠嵗月殘勝遊無復似西山從容把酒來天上<lb/>
<pb n="KR4h0029_WYG_010-7a"/>
滴瀝鳴泉滿坐間醉思隨風飄碧落離襟和月堕荒灣<lb/>
遙應蠟屐頻登覽簿領無憂多晝閒<lb/>
　　館中呈魯直<hi>慢<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>翁魯直自謂</hi>
日過鼇山三丈紅陳編相對鬢如蓬朱門請謁無時了<lb/>
且訪東鄰慢<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>翁<lb/>
　　試院書事呈子駿明叔三篇<lb/>
憶初懷詔下天街紅燭相隨御史來場屋喜遵新定格<lb/>
朝廷思見已成材誅鋤險異歸平坦洗濯英華出草萊<lb/>
<pb n="KR4h0029_WYG_010-7b"/>
文藻諸生皆足用更期儒行比騫回<lb/>
當年場屋未分袍文陣今將逸對勞紫桉飄香還序拜<lb/>
畫堂横幕看揮毫心遊造化羣囂靜筆吐虹霓萬丈高<lb/>
長育人材今久矣行看中選盡英豪<lb/>
汾陽韋曲盡名臣邂逅羣居得逺孫玉琢兩圭看德器<lb/>
河傾千里瞰詞源鴛行平日隨朝謁鼎立今朝定討論<lb/>
只恐門開便分散追風難認馬蹄痕<lb/>
　　試院呈上官御史<lb/>
<pb n="KR4h0029_WYG_010-8a"/>
當年容與樂虞庠今日掄才道更光但愛襟懷無岸谷<lb/>
不知銜位帶風霜氣鍾海上仙山秀袍擁天邊玉樹香<lb/>
衡鑑賴公歸一律明朝歸馬快騰驤<lb/>
　　試院書事呈同僚諸公<lb/>
九衢奔走厭紅塵官舍連朝得閉門瑩靜軒窓移白日<lb/>
青熒燈火送黄昏披衣已愛星辰爛奉御方瞻斗極尊<lb/>
早晩虞庠誇得士相隨笑語入天閽<lb/>
　　送梅子明還吳<lb/>
<pb n="KR4h0029_WYG_010-8b"/>
姑蘇限雲水官舍隠蓬萊出汴青山湧横江畫舸開家<lb/>
園雖渴别書社早歸來新命鄉人喜神仙舊姓梅<lb/>
　　大業二絶<lb/>
西苑池塘涸海流君王十騎月中遊蛾眉排户爭新寵<lb/>
不道迷藏自有樓<lb/>
杳杳揚州只隔淮龍舟彩舸暎天來春風咫尺伊川路<lb/>
不放君王殿脚囘<lb/>
　　夏日入館<lb/>
<pb n="KR4h0029_WYG_010-9a"/>
青驄曉轉緑槐隂金碧重重魏闕深洞裏天花長帶露<lb/>
門前畏日自流金雲臺朱檻鄰星斗石室牙籤照古今<lb/>
宦學從來難兩得君恩優假是書林<lb/>
　　四月二十二日拜第二表請御正殿<lb/>
驟雨鳴宫瓦新槐密禁城鴛行趨曉肅雞唱入雲清日<lb/>
晃千袍影風傳萬嵗聲天心求允協飛奏入承明<lb/>
　　大熱歸城西止于興國戒壇院<lb/>
紅塵迎馬盡飛浮日脚横天凝不流金碧崢嶸涼意動<lb/>
<pb n="KR4h0029_WYG_010-9b"/>
歸軒聊作化城游<lb/>
　　館中夏日<lb/>
珍簟舒明玉涼窓納碧天殿樓傳逺鼓宫井取深泉竹<lb/>
籜風頻脫榴房晩更鮮却驚非故國五月未聞蟬<lb/>
　　直舍新闢西窓二首<lb/>
推倒西牆平日功暑天饒作一窓風人間豈有炎涼隔<lb/>
只在施為向背中<lb/>
幾嵗榴花蔽曲隈繁隂初逼坐中來西鄰小檻如圖畫<lb/>
<pb n="KR4h0029_WYG_010-10a"/>
偷入簾帷次第開<lb/>
　　待朝<lb/>
山軒斜透山南月坐看天邊桂影移圓扇矮牀涼透骨<lb/>
怱怱無奈上朝時<lb/>
　　次韻天覺行縣<lb/>
餘涼<hi>一作霜</hi>凜凜認乗驄分走郊圻督事功照路官儀驚<lb/>
衆目快襟詩思有清風隋河楊栁縈天上魏闕觚稜在<lb/>
夢中朝會相逢勞行色滑稽酬對興無窮<lb/>
<pb n="KR4h0029_WYG_010-10b"/>
　　碧蘆蓼花在天慶觀<lb/>
御水泱泱繞禁闈碧蘆紅蓼轉相宜玉堂金闕非人世<lb/>
亦有繁華具盡時<lb/>
　　遊籍田三首<lb/>
酷暑不可逭天郊聊共尋雲繁當飛蓋風好得披襟白<lb/>
水田疇逺紅蕖浦溆深斜川陶靖節千載想知心<lb/>
杖履重林外樽罍曲水邊深荷時下鷺喬木正嘶蟬敏<lb/>
捷文椒戰清涼竹簟眠浮瓜復沈李况有主人賢<lb/>
<pb n="KR4h0029_WYG_010-11a"/>
落日隠山谷清風來户庭爛柯碁已罷伏檻酒初醒歸<lb/>
轡須長騖都門偶未扄辛勤到蓬蓽林表已華星<lb/>
　　書省即事<lb/>
恩㫖讎書到午休笑談連手得優游窓聲漸漸回脩竹<lb/>
庭實鮮鮮嚲石榴風色洗清天畔闕鼓聲遙轉日邊樓<lb/>
羣仙暫駕飛鸞去從此蓬山更少留<lb/>
　　六月望參<lb/>
宿露初晞物向陽袍鞋如水轉迴廊天開北極星辰正<lb/>
<pb n="KR4h0029_WYG_010-11b"/>
風應南薰殿閣涼蓂莢已瞻圓魄就槐花初覆廣庭香<lb/>
朝廷禮數優元老獨後千官拜未央<lb/>
　　謝彦成子姪四人同時登科調官南歸<lb/>
處士好孫子秘書賢弟兄弓旌萬里會蘭玉一家榮盛<lb/>
事酬先志清風警後生田園何足道力學是功名<lb/>
　　馬上有作<lb/>
宫城北轉亂蟬嘶喬木隂雲水滿陂一陣風來掠華鬢<lb/>
江湖清興有誰知<lb/>
<pb n="KR4h0029_WYG_010-12a"/>
　　送傅龍圖帥秦<lb/>
公才卓犖有施為鎮俗安邊正及時東壁圖書遷秩峻<lb/>
西州父老歎來遲門開細栁軍無匹劍下樓蘭敵未知<lb/>
聞道秦州多勝迹登高能廣少陵詩<lb/>
　　送景文之官明州<lb/>
京塵不可久得地海潮東市郭滄溟上庵巖翠嶂中江<lb/>
瑤如切玉越女不施紅官事從容了時當作醉翁<lb/>
　　送天覺使河東<lb/>
<pb n="KR4h0029_WYG_010-12b"/>
張郎肥馬衣輕裘俊氣軒軒不解愁曽立玉墀聨近侍<lb/>
新持金節領諸侯屠龍伎倆終須用探虎功名未肯休<lb/>
去矣范滂聊緩轡太行雲路戒摧舟<lb/>
　　坤成節南宫賜宴<lb/>
盛德千齡會坤成四海觀南琛走交趾北賮引呼韓紫<lb/>
極經躔近文昌步武寛横天起嵩華照地集琅玕美酒<lb/>
來天禄珍殽賜大官鑪煙凝棟宇冰雪襲盃槃瞻拜人<lb/>
心服山呼士氣歡風清百尺廡花壓兩梁冠雷作聞撾<lb/>
<pb n="KR4h0029_WYG_010-13a"/>
鼓猱升看戲竿華䄄舒霧靄妙舞起波瀾喬木秋聲逺<lb/>
高城夕照殘天街淡佳氣振鷺杳歸翰<lb/>
　　送芸老通判<lb/>
御史連章乞此行制書優遣副專城京都豈乏翺翔處<lb/>
忠義先期去就明祖帳盃槃留晩色關山草木動秋聲<lb/>
西州莫作經年計早晩君王召賈生<lb/>
　　有㫖放八月朔叅<lb/>
八月大明宫朝班放會同天時鬱殘暑聖語似清風蕙<lb/>
<pb n="KR4h0029_WYG_010-13b"/>
帳便秋睡沙隄緩曉驄葵心終不已長望日升東<lb/>
　　聞王師破洮河城獲鬼章<hi>時在同文考試不與入賀</hi>
盛德包荒與古同十年關塞古洮戎神兵合㳫來天上<lb/>
猛虎逡巡落檻中蜀境粗償關羽恨漢津今奏武皇功<lb/>
城隂却歎周南滯夢想鵷行紫禁東<lb/>
　　次韻鄧慎思初入同文館<hi>慎思被薦於廣東時先為轉運判官有詩贈行</hi>
十載江湖萬里行偶來西館閱豪英雲龍九闕晨書詔<lb/>
燈火千門夜出城瀟洒庭除當月色重稠幕帟㫁人聲<lb/>
<pb n="KR4h0029_WYG_010-14a"/>
年家兄弟今同舍會見河南起賈生<lb/>
　　次韻余樗年同文館書事<lb/>
衡門咫尺限闗河此地平時匹馬過欲把塵埃比山嶽<lb/>
寧辭羽翮寄罝羅華堂翠幕供閒燕明月清風伴嘯歌<lb/>
擬寫秋容須筆力新詩句句似隂何<lb/>
　　酒帘<lb/>
閃閃風中誇緑櫺當年匹馬下旗亭秋原敗葉聲如掃<lb/>
只有雲山伴醉醒<lb/>
<pb n="KR4h0029_WYG_010-14b"/>
　　吕推卿出孔雀畫圖<lb/>
晝卧蓬山禁漏長起觀名畫得心降曽聞飲啄依南海<lb/>
頗怪飛鳴到北窓峭格正宜風作馭脩翎堪與鳳為雙<lb/>
知公物外尋幽好不戀榮華擁節幢<lb/>
　　上禫除恭謝迎駕有作<lb/>
仗衛風生下玉宸傾都瞻望屬車塵乾龍已應飛翔始<lb/>
震鬯方觀薦奠新星象低回隨曲蓋天閶蒼莽入鈎陳<lb/>
麟臺亦與班迎末不美甘泉作賦人<lb/>
<pb n="KR4h0029_WYG_010-15a"/>
　　送張文潛之淮南<lb/>
瀛館登仙俊金閨引籍優辭班見天子行色動諸侯楚<lb/>
日籃輿暖淮南畫舸遒歸時春已好遲子曲江頭<lb/>
　　蛤蜊<lb/>
去年曽賦蛤蜊篇旅館霜高月正圓舊舍朋從今好在<lb/>
新時節物故依然棲身未厭泥沙穏爽口還充鼎俎鮮<lb/>
適意四方無不可若思鱸鱠未應賢<lb/>
　　送崔伯陽守潁州<lb/>
<pb n="KR4h0029_WYG_010-15b"/>
聽說州除美州臨潁水清風謠帶京洛湖島似蓬瀛昔<lb/>
泛扁舟下今聞太守行山川應好在為道旅人情<lb/>
　　十一月十六日入館<lb/>
一雪初乾曉日紅行人爭道已憧憧泥縈馬足行初躓<lb/>
寒犯貂裘力正濃地逼新陽雖喜氣雲垂滄海更愁容<lb/>
便應買酒邀儔侣爛醉高眠羣玉峰<lb/>
　　送游景叔使陜西<lb/>
諭指嚴生不憚勞為君談笑取臨洮軺車復歴秦關險<lb/>
<pb n="KR4h0029_WYG_010-16a"/>
繡扆新瞻漢殿高直使三農歸隴畝勤將尺紙薦英豪<lb/>
峯嵐澗水香山路想見春風動錦袍<lb/>
　　臘月三日<lb/>
寒窓勁色曉覃覃人見京華臘月三官渡梅花應照水<lb/>
香清囘首憶江南<lb/>
　　雪後<lb/>
萬里屯雲一夜收天街累日未通牛峩峩正覺嚴冰起<lb/>
㶁㶁還同澗水流色變荒郊迎日媚氣蒸黄壤逼春浮<lb/>
<pb n="KR4h0029_WYG_010-16b"/>
農家不用藏乾麫相與新年飽麥麰<lb/>
　　興龍節上壽<lb/>
瑞雪峩峩宫殿明千秋佳節會公卿香飄彩霧縈天仗<lb/>
酒浥流霞滿壽觥密勿華封多好語鏘洋鈞奏盡和聲<lb/>
自憐初預稱觴樂江海飄萍已半生<lb/>
　　葡萄<lb/>
萬里殊方種東隨漢節歸露珠凝作骨雲粉漬為衣柔<lb/>
緑因風長圓青帶雨肥金盤堆馬乳樽俎為増輝<lb/>
<pb n="KR4h0029_WYG_010-17a"/>
　　金橘<lb/>
暑岸千株緑秋庭萬㸃黄明晶能奪目圓滿要經霜瑞<lb/>
露凝膚滿甘泉沃肺涼美滄不解事金椀薦檳榔<lb/>
　　送王頤赴官八桂<lb/>
欠不憶桂海因君還起予江光平漫石山翠上凌虚黄<lb/>
港窺尋舊青衫黽勉初年豐桴鼓息清趣在琴書<lb/>
　　獻西俘<lb/>
先帝謀西域邊功未告成一朝鋤狡穴萬里振天聲漢<lb/>
<pb n="KR4h0029_WYG_010-17b"/>
獄宜歸死湯羅尚借生淮隂甘就縛頡利許留京雲氣<lb/>
占中國星辰闢大明珠簾垂後殿玉座肅西清二帝臨<lb/>
朝會千官響珮珩理司來執訊譯者為通名殊俗衣冠<lb/>
異渠魁口眼獰孽狐仍俯聽窮鳥尚悲鳴上德均乾覆<lb/>
臚傳貸鼎烹大廷觀舞獸滄海息波鯨禄給朝晡糒書<lb/>
通父子情熊羆已馴伏螻蟻敢縦横憶昨初擒冦無慚<lb/>
古用兵謀謨維素決軍事許專征蕃漢心諧會人祗力<lb/>
混并波濤迷<hi>闕</hi>渚氛霧壓洮城慘淡移天陣逡巡却冦<lb/>
<pb n="KR4h0029_WYG_010-18a"/>
營空拳槌猰㺄隻矢隕攙搶雜種降無數良民市不驚<lb/>
旂常配方召干羽繼韶莖奏捷公卿貫酬勲將佐榮夏<lb/>
戎幾失筯遼主願尋盟詭道吾何用沈幾見未萌終軍<lb/>
雖喜事勿復請長纓<lb/>
　　送仲至學士使北<lb/>
聖筴招懷萬里戎累年南向不彎弓休論邊使千金費<lb/>
絶勝爭城百戰功古驛玻瓈晨煖酒隆山狐貉暮排風<lb/>
歸途剰記殊方事付與麟臺逸史中<lb/>
<pb n="KR4h0029_WYG_010-18b"/>
　　喜雪十韻<lb/>
此夜不成雪明朝應作霖細聲來户牖爽氣入裯衾窺<lb/>
隙疑相射循簷覺更深因風成倒陣過竹有餘音畫閣<lb/>
迷釵玉旗亭付酒金封漫碧澗曲㸃綴假山岑鶴氅行<lb/>
何麗牛衣卧不任漁庵平易失樵逕浩難尋却赴明光<lb/>
賀潛追霢霂吟天街立馬望雙闕正球琳<lb/>
　　答宋履中見贈<lb/>
粉袍如雪會羣英往嵗曽當月旦評夢想十年嗟舊事<lb/>
<pb n="KR4h0029_WYG_010-19a"/>
翺翔三舍羨新榮相如素擅為文麗班固終期作史成<lb/>
潦倒詎堪君借重篇詩今見古人情<lb/>
　　元日值雪<lb/>
東皇㸃綴一何工飛下琪花頃刻中變盡樓臺成夜月<lb/>
不容車馬競春風崎嶇廣市黄泥汚冷淡羣山彩<hi>闕</hi>紅<lb/>
野叟相逢應更喜從來盈尺瑞年豐<lb/>
　　次韻李端叔見贈<lb/>
君才瀟洒應時流久滯寧非命壓頭昨見河南推賈誼<lb/>
<pb n="KR4h0029_WYG_010-19b"/>
行聞天子召吾丘已無痛飲觀風味猶有新詩講報投<lb/>
京洛塵沙著人甚清涼高爽憶宣州<lb/>
　　留題無咎卧陶軒<lb/>
南陌塵如霧北窓清有餘雖無彭澤栁已富鄴侯書晝<lb/>
永禽音緩門閒馬跡疎翛然即高枕嘉興擬湓廬<lb/>
　　直舍之西植竹兩叢經嵗甚茂<lb/>
去嵗披雲自訪尋交加緑玉已成林肯隨春圃羣芳老<lb/>
喜對秋庭數畝隂巴峽盧峯聲淅瀝渭川斜谷氣蕭森<lb/>
<pb n="KR4h0029_WYG_010-20a"/>
軒窓咫尺收佳趣不負東南萬里心<lb/>
　　寄會稽丞趙振道<lb/>
龜峯琬琰翠成堆軒檻前當秀色開此地登臨比圖畫<lb/>
與君談笑繼樽罍傳聞佳景無時乏依舊清江不㫁來<lb/>
今日關河隔千里相逢何處少徘徊<lb/>
　　寄題程郎中家圓石<lb/>
翦斸蒿萊得好峯縈紆裝㸃思無窮尋幽已到神仙境<lb/>
發秘渾争造化功官序隠登臺閤上夢思遙寄水雲中<lb/>
<pb n="KR4h0029_WYG_010-20b"/>
扁舟我亦謀歸去暫向巖前作醉翁<lb/>
　　送高善時赴官<lb/>
王國方登俊清才尚折腰萱堂餘愴在瘴海此行遙宴<lb/>
語無疎濶離懷但黯銷紅塵一羇旅風馭羨飄飄<lb/>
　　次韻李端叔<lb/>
此身萍梗厭漂流慙寄潯陽江上頭勝景長年闗夢寐<lb/>
輕裘何日返林丘扶搖莫作扶搖計樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>應容樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>投<lb/>
徙倚高樓情不極恰如王粲在荆州<lb/>
<pb n="KR4h0029_WYG_010-21a"/>
　　文德朝叅退舉觴觥于幕下歸館中頽然醉卧官<lb/>
　　　曹多暇未有如此因作四韻以識<lb/>
朝罷千官巻舄行袍衣猶帶御前香偶傾天上流霞美<lb/>
便忘壺中白日長叢竹娟娟簾遶碧回風淅淅殿分涼<lb/>
翛然不與人間事未信無何别有鄉<lb/>
　　休日出城西<lb/>
秋懷不可奈驅馬漕河邊川躍時聞鯉林嘶已㫁蟬勞<lb/>
心逐外物囘首是殘年强作遨遊計登臨却黯然<lb/>
<pb n="KR4h0029_WYG_010-21b"/>
　　聞袁思正卒于宿州<lb/>
畫舸西河載酒回東籬持菊待君來何知頃刻成千古<lb/>
不及従容共一盃羇旅夢魂難際接平生交分但悲哀<lb/>
中年萬事長心惡何處愁眉得暫開<lb/>
　　偶書<lb/>
夜枕唯便睡晨窓不展書學文真漸懶與世况全疎老<lb/>
合耕山澗恩容寄石渠飡氊亦堪飽不歎食無魚<lb/>
　　夜直東觀<lb/>
<pb n="KR4h0029_WYG_010-22a"/>
蕭散愛閒官因循亦厚顔聊休俗士駕獨宿道家山風<lb/>
幔自舒巻月窓重閉闗其如江海夢已與雁飛還<lb/>
　　次韻宋履中兄弟九日詩<lb/>
遙知把酒對重陽簷外秋聲葉半黄落帽想當追故事<lb/>
披襟仍喜得新涼自憐僻處真匏繫只羨清吟屬鴈行<lb/>
聞說家楹増壯麗落成應計到華堂<lb/>
　　送范中發蘄州<lb/>
漢南行樂不可復殿中立班時會君華省方看列宿貴<lb/>
<pb n="KR4h0029_WYG_010-22b"/>
名州歘見左符分飄蓬聚散古難必塞馬去來烏足云<lb/>
出處行藏君素達吟情聊對祖山雲<lb/>
　　寄題徐季叔桂香亭<lb/>
淮縣築居好桂亭牽興長偶分巖下影别有月中香瀟<lb/>
洒欺松竹嚴凝耐雪霜従君酌樽酒嵗晩玩幽芳<lb/>
　　十月朔過殿<lb/>
平曉清風響北林大明宫殿肅隂隂雕輿來息雲天上<lb/>
黼座遙瞻斗極深庭廣袍衣自相照朝回幡蓋尚餘音<lb/>
<pb n="KR4h0029_WYG_010-23a"/>
太平文物多師古想望漢唐猶視今<lb/>
　　十二月十二日後殿朝㕘<lb/>
廣殿泬寥邊鳴靴趂靜鞭中霄黄道直諸御錦袍鮮夜<lb/>
雨塵如洗秋槐影尚圓銀臺不奏事人樂太平年<lb/>
　　十二月十六日後殿朝謁<lb/>
晨光先到帝王州别殿珠簾不上鈎萬嵗聲齊山獻壽<lb/>
九門朝退海分流參差雉尾回丹陛杳逺雞聲下禁樓<lb/>
年少曽來奏詞賦鈞天却記夢中遊<lb/>
<pb n="KR4h0029_WYG_010-23b"/>
　　苦寒<lb/>
晨風獵獵巻書堂坐愛松筠耐雪霜嵗律峥嶸催暮景<lb/>
時光宛轉逼新陽金巵滿引顔雖解石火深籠焰不長<lb/>
安得仙家却寒術吸吞霞氣赤城傍<lb/>
　　武仲伏䝉寵寄新篇不忘往事恩誼甚厚謹依嚴<lb/>
　　　韻和酬伏惟台慈特賜采覽<lb/>
治才優似尹京年餘思吟哦入彩牋元帥子孫真將種<lb/>
翰林風格自天仙追隨盡臘無留刻揮染香煤有剰妍<lb/>
<pb n="KR4h0029_WYG_010-24a"/>
盡是從容雅歌事銘功何苦勒燕然<lb/>
　　壬申仲秋與東觀曝書之會謹賦五言四韻律詩<lb/>
　　　一首<lb/>
秋風解煩暑尊俎可從容盡會青雲士來遊羣玉峰琅<lb/>
函窺一一金鑰發重重四庫傳觀喜惟應吏困供<lb/>
　　武仲伏䝉知府待制寵示新詩課成短篇以獻左<lb/>
　　　右<lb/>
侍從榮依日月光更因盤錯試鋒鋩諫書不止時無事<lb/>
<pb n="KR4h0029_WYG_010-24b"/>
訟缿無留日倍長舊好葭莩容間見新篇錦繡得家藏<lb/>
自慙思涸無高韻蒿管何因擬鳳凰<lb/>
　　寄子由<lb/>
江上怱怱别孤舟誰與言塵今生我甑盜肯過君門水<lb/>
石吳山好風嵐楚澤昏相望欲命駕何日為東轅<lb/>
　　極目亭有作<lb/>
浩蕩江風動客襟短亭清晩一登臨亂霞藏日半天纈<lb/>
渌水浸空千頃金壯志未成游學恨素交將散别離心<lb/>
<pb n="KR4h0029_WYG_010-25a"/>
前山更有難尋景試為閒來一苦吟<lb/>
　　次韻介之<lb/>
亭上掀簾試解襟逺山<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒勢前臨前灘濺沫鏘鳴玉<lb/>
落照蒸霞映翠金運筆欲回天地力高談直造聖賢心<lb/>
於中覽景宜誰預願結夫君此笑吟<lb/>
　　江上晩行寄介之<lb/>
廉纖一雨適春閒擊劍悲歌氣滿顔消破古今惟日月<lb/>
補完風雅只江山我因為旅成拘滯君此安居得往還<lb/>
<pb n="KR4h0029_WYG_010-25b"/>
　一夕竹窓燈燭照論文談易兩俱閒<lb/>
　　早春<lb/>
密雨霏霏欲結霖洒開青帝發生心風吹嫩草迸微緑<lb/>
雷碾長空破積隂啼鳥隨陽聲自得卧龍思海意尤深<lb/>
更看三月桃花浪舊鬛凌雲在尺尋<lb/>
　　介之會徐氏家飲薄暮不歸為詩招之<lb/>
金鞍駿馬照朱門樂會高張晉楚軍狂客浩歌翻白雪<lb/>
艷姬醉舞轉紅裙花光灼爍筵前錦酒韻氤氳盞上雲<lb/>
<pb n="KR4h0029_WYG_010-26a"/>
爭似竹窓風月夜青燈殘茗細論文<lb/>
　　次韻酬昌俠見貺之句<lb/>
讀君詩句骨毛寒直恐吟來得意難劃若震雷驚蟄户<lb/>
爛如奎宿照雲端鋒鋩剸截崑山玉意氣騰凌大海瀾<lb/>
欲識詞源最清處露珠新滴水精盤<lb/>
　　偶成<lb/>
翦㫁長翎入網羅十年光景怨蹉跎欲提長劍為游說<lb/>
且卧空山學揣摩砧杵夜寒醒醉夢風霜秋緊役詩魔<lb/>
<pb n="KR4h0029_WYG_010-26b"/>
不須計較當時事黄巻書中寵辱多<lb/>
　　秋日感懷<lb/>
萬山松色鎖蟬鳴日透林隂上下清霜壓蒹葭連地白<lb/>
風吹河漢滿天聲穹廬夜動隂山戌玉甲朝屯紫塞兵<lb/>
願漱單于一杯血心隨鵰鶚過長城<lb/>
　　贈子通<lb/>
金石論交古所希朱顔相結少年時自嗟齷齪逢人少<lb/>
尤喜軒昻出衆奇文字往來諧律吕笑談錯雜和塤篪<lb/>
<pb n="KR4h0029_WYG_010-27a"/>
近聞俗語多讒間願子高歌錦與箕<lb/>
　　和介之登樓見寄<lb/>
俯瞰江城十萬家舊居却歎久荒遐秋空雲片歸飛鶴<lb/>
古木藤隂屈結虵卧愛灘聲長在耳望窮山色接無涯<lb/>
憑君命句天然景流落人間與衆誇<lb/>
　　題介之小閣<lb/>
畫簾初巻碧山低面面青藍翠拂衣秋水暮天長一色<lb/>
渚鷗沙鴈或雙飛煙霞逗眼光相亂松竹敲風韻更微<lb/>
<pb n="KR4h0029_WYG_010-27b"/>
却笑屈原顦顇甚漁歌何苦淚交揮<lb/>
　　江上<lb/>
萬里長江一葉舟客心蕭索已驚秋亂霞影照山根寺<lb/>
落日光翻水面樓淺浦耀金知躍鯉前灘㸃雪見棲鷗<lb/>
少年壯氣悲寥廓未忍滄江下釣鈎<lb/>
　　夜歸口占示同行者<lb/>
一天星月明如晝萬樹杉篁吟戛秋隠約棹歌聞别浦<lb/>
青熒漁火見孤舟身居簡册三冬學心入滄溟萬里游<lb/>
<pb n="KR4h0029_WYG_010-28a"/>
髣髴重陽正明日與君攜酒豫登樓<lb/>
　　秋夕感懷<lb/>
秋空雨過一掀簾萬象森森夜氣嚴皓露滴人珠滿袖<lb/>
金風吹月鑑開奩荒階蟋蟀動相感大海虬龍方退潛<lb/>
物理窮通何足歎試開閶闔問洪纖<lb/>
　　寄聶正甫<lb/>
虎髯兩頰狀貌古開口論議辭非今尚藏折劍萬丈氣<lb/>
空馳老驥千里心六印他年新將相一瓢今日舊山林<lb/>
<pb n="KR4h0029_WYG_010-28b"/>
黄雲㫁天望不極想君何處方悲吟<lb/>
　　送周正儒知梓州<lb/>
東蜀國巨屏梓州天一方浯川㸃城郭劍閣䕶池隍鎮<lb/>
撫須賢守吁俞輟省郎不應嗟遠别垂組正誇鄉<lb/>
　<lb/>
　<lb/>
　<lb/>
　清江三孔集巻十<lb/>
</p>
<p>
</p>
  </div>
</body>
</text>
</TEI>
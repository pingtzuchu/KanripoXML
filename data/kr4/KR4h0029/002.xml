<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻二</head> <lb/>
    <p>
<pb n="KR4h0029_WYG_002-1a"/>
欽定四庫全書<lb/>
　清江三孔集巻二<lb/>
　　　　　　　　　　　　宋　孔文仲　撰<lb/>
　奏議<lb/>
　　論王安禮詐疾不赴成都<lb/>
陛下以安禮曽歴二疾屈斂威怒優為詔辭至有勉為<lb/>
朕行之語相繼遣使賜以茶藥慰送甚厚安禮終不奉<lb/>
詔安禮在執政日騁辨辭凌轢同列常出其上至于奉<lb/>
<pb n="KR4h0029_WYG_002-1b"/>
事吏人曲為恩勤有踰親族以此大得胥吏之歡美譽<lb/>
善稱日滿人耳秘謀宻事無不察之雄猜反覆近世罕<lb/>
有臣聞命令之重國之成器乃上天之所付畀而聖人<lb/>
所以役萬物而制四方觸之者誅違之者殺慢之者殛<lb/>
非之者死伏望聖慈明降安禮拒詔之罪飭有司按法<lb/>
從事比季文子之逐莒僕敢忘九刑如唐<hi>闕</hi>宗之戮祖<lb/>
尚猶為輕典<lb/>
　　乞詔諸路州縣極言新法利害<lb/>
<pb n="KR4h0029_WYG_002-2a"/>
臣伏聞頃者小人誤國倡為苛政青苗助役首困天下<lb/>
及其蔓也府界三路之保甲河東陕西之用兵京東西<lb/>
之保馬福建劍南之茶江湖淮浙之鹽以至邕順瀘辰<lb/>
沅之外深山大海之濵金革蹂踐赤地千里盜臣酷吏<lb/>
日夜椎剥遺螫留蠧孔穴千萬朝廷擢用忠良沛然大<lb/>
變夫欲博照幽隠使民無遁情者當與天下共之臣願<lb/>
深為詔令開示誠信使縣令博尉知州通判各論其郡<lb/>
邑之利害轉運提刑各列其一路之休戚可廢可起可<lb/>
<pb n="KR4h0029_WYG_002-2b"/>
興可除皆許實言勿為諱避擇通練世務才厚正直之<lb/>
人實為司徒使専綜考條其可行上于朝堂論于公卿<lb/>
然後出之<lb/>
　史論<hi>恐皆少作且多逸篇</hi>
　　舜論<lb/>
孔子曰無為而治者其舜也與由斯語以觀之則舜之<lb/>
為舜宜其沈黙不言乎明堂之上天下之事未嘗掛于<lb/>
耳目入于念慮然後謂之無為可也及考之于書則曰<lb/>
<pb n="KR4h0029_WYG_002-3a"/>
舜在位七十載耄期倦于勤夫勞心庶政之間以至于<lb/>
倦于勤豈所謂無為者哉曰古之所謂無為者非廢弛<lb/>
萬事而無所用心于其間也謂乎不為事之首耳盖天<lb/>
下之理有經始之時有守成之際方其經始之時脩禮<lb/>
樂之廢亾革政刑之僣濫全可用之器復久曠之官風<lb/>
俗已敗者持之使成綱紀已疎者輯之使宻方是之時<lb/>
雖欲無為不可得已若夫守成之際則異于此禮樂有<lb/>
定制政刑有定法器有常用官有常守風俗已善綱紀<lb/>
<pb n="KR4h0029_WYG_002-3b"/>
已脩加之累黍不足以為煩殺之銖兩不足以闕事方<lb/>
是之時雖欲有為不可得也舜之所治者堯之天下也<lb/>
堯以聖人之徳享位長久也其風化法度行于天下可<lb/>
謂備矣舜雖聖人欲增堯之所為不可也欲省堯之所<lb/>
為又不可也則不過承其已備之法講明開布之而已<lb/>
則舜之為天下未嘗為事之首也此所謂無為矣而其<lb/>
渠渠于天下之務者未嘗已也故五載一巡守以考諸<lb/>
侯之治自仲春以至仲冬由東岳以至北岳犯冐寒暑<lb/>
<pb n="KR4h0029_WYG_002-4a"/>
涉履山川是舜未嘗安處于京師以忽天下之事而不<lb/>
為也苗民者南州之小國而征苗者又舜之末年也而<lb/>
舜之行師之事親命于禹及其不克也則又舞干羽于兩<lb/>
階以恱来之苗之區區而舜猶未嘗藐然于心况其太<lb/>
者邪是舜未嘗宴安于深宫以忽宗廟社稷之計而不<lb/>
為也然則所謂無為者不為事之首而已不惟舜而已<lb/>
古之為政者皆若是也故堯之為君洪水既平之後后<lb/>
稷富民而契教之則天下固已無事矣此堯無為之時<lb/>
<pb n="KR4h0029_WYG_002-4b"/>
也及考之孟子則其勞之来之匡之直之輔之翼之者<lb/>
未嘗廢焉成王之時承文武之業守積治之餘管蔡已<lb/>
誅商奄既殄則天下已無事矣此成王無為之時也而<lb/>
周公授之以典禮三百其視朝告朔事天地交百神親<lb/>
諸侯撫夷狄者未嘗廢焉故曰王省惟嵗夫嵗功不息<lb/>
則王者之事亦未嘗止也由此觀之則舜無為之意可<lb/>
知也已而後世中才之君如漢之孝文唐之明皇惑于<lb/>
無為之說而不考其實遂欲以清淨寂寞治天下或終<lb/>
<pb n="KR4h0029_WYG_002-5a"/>
于無功或至于衰亂嗚呼彼豈知舜無為之意哉<lb/>
　　文帝論<lb/>
漢之兩京其治為近于正心脩身以化天下者莫如孝<lb/>
文帝躬行以率下其迹著明者莫如節儉班固稱其在<lb/>
位二十餘年宫室園囿無所增加至于身衣弋綈之服<lb/>
帷帳無文繡之飾則其行之于身者可謂至矣宜其天<lb/>
下之民靡然革其故俗而従之賈誼推極其弊乃以為<lb/>
禮義㢘恥不行于天下天子之服而庶人得以衣倡優<lb/>
<pb n="KR4h0029_WYG_002-5b"/>
被墻屋由是觀之民之奢侈而僣上驕汰而無節葢亦<lb/>
未有過於此時也豈帝王之行不足以率天下之民哉葢文<lb/>
帝之所以率民者未有以盡其方也凡為治之體有風<lb/>
化而又有法度風化所以動民之心法度所以動民之<lb/>
志兩者相為用而未嘗可以偏廢者風化有餘而法度<lb/>
不足雖黄帝堯舜復出猶不能使天下胥勸而為善也<lb/>
先王知其若此也故為之制度之宻紀綱之詳頒之天<lb/>
下以束其心體齊其耳目故宫室之用器服之飾車輿<lb/>
<pb n="KR4h0029_WYG_002-6a"/>
之節人徒之數自天子至于委吏由京師被于海表斟<lb/>
酌處置錙銖分寸之間皆有條理而不亂使之馴飭而<lb/>
不至于拘優游而不至于蕩下者不得進而慕上尊者<lb/>
不得俯而従卑則是所以調劑天下之民者盡于此矣<lb/>
猶懼夫斯民之未深知也于是月告之時誥之嵗曉之<lb/>
設官師以勸之於鄉閭立師友以講之于庠序使知夫<lb/>
循理奉法之榮踰分犯上之辱夫如是故下之民雖豪<lb/>
悍忍詬者莫不愧羞勉激以從上之令而後風化得行<lb/>
<pb n="KR4h0029_WYG_002-6b"/>
焉文帝之為天下也嘗有法度紀綱以節制之歟常月<lb/>
告之時誥之嵗曉之使知禮義之可貴歟皆未嘗聞也<lb/>
則天下之民將何所依歸向風而就先王之禮哉此其<lb/>
雖有脩已之勤而卒無化俗之效也下至孝武慨然有<lb/>
意脩太平之治于是疇咨海内招徠俊良與之議文章<lb/>
改制度而武帝未嘗行之于身故天下亦莫之信其為<lb/>
治之迹與孝文異而其實一也臣故曰風化法度兩者為<lb/>
用而未嘗可以偏廢也<lb/>
<pb n="KR4h0029_WYG_002-7a"/>
　　伊尹論<lb/>
或曰孟子稱伊尹之居莘湯三以幣聘之然後起即<lb/>
為之臣則伊尹可謂難于自進矣然又稱伊尹五就<lb/>
湯五就桀何其去就之易進退之速如是哉蓋非<lb/>
伊尹之事而孟軻之傳妄也應之曰三聘而後為之<lb/>
臣者伊尹之所以自重其道也五就湯五就桀者伊<lb/>
尹之所以終湯之志也古之賢士方其上之不我用<lb/>
也則深藏逺伏于畎畝巖穴之間而不怨及遇其<lb/>
<pb n="KR4h0029_WYG_002-7b"/>
時得其君也亢然當父師之隆禮而不亂然而王<lb/>
公大人能屈其身以下人卑已尊道者自古常少<lb/>
也伊尹以堯舜之道磨礱浸溉自得于心為日久<lb/>
已至於濟民救世之業盖其胷中餘事然成湯信道<lb/>
之淺深未可知也召而亟往則道不尊道不尊則<lb/>
言將不信而志將不行也故優㳺以俟其禮持重以<lb/>
觀其意然成湯之幣凡三至而不倦則其尊賢重能<lb/>
之心可以見矣于是釋耒耜而起為商之輔相卒于<lb/>
<pb n="KR4h0029_WYG_002-8a"/>
君臣相得言聴計從配功皇天故曰伊尹三聘而後臣<lb/>
湯者所以自重其道也雖然伐夏救民豈成湯所欲哉<lb/>
特出于不得已耳葢湯之于桀臣也夏之于商君也臣<lb/>
之于君情義甚至常欲其本支之靈長社稷之永久宗<lb/>
廟之安固人民之和附雖桀之甚不肖而成湯之意豈<lb/>
欲自取其位而投之南巢之野哉固將道之以仁説之<lb/>
以義幸而一旦有改過遷善之意則夏之宗祀庶幾不<lb/>
絶而桀之過惡不必究也于是使伊尹就桀而事焉使<lb/>
<pb n="KR4h0029_WYG_002-8b"/>
之告桀以事天庇民之甚艱奉宗廟之不易悔吝之可<lb/>
虞禍敗之可畏善之可積過之可悛丁寧深切見之于<lb/>
其言憤惋果敢形之于其色雖桀之昏亂以為猶可滌<lb/>
濯追琢而為堯禹也桀既不能改而湯以為未足深咎<lb/>
也于是再使伊尹就仕之然猶未足至于三至于四至<lb/>
于五至不改其惡于是伊尹以桀為不可諫民終窮而<lb/>
無告矣乃復于湯而決升陑之事書曰伊尹去亳適夏<lb/>
既醜有夏復歸于亳此之謂也故曰五就湯五就桀者<lb/>
<pb n="KR4h0029_WYG_002-9a"/>
伊尹所以終湯之志也由是觀之則伊尹之事雖若紛<lb/>
錯而難明及挈而理之可以合而為一孟子之言未嘗<lb/>
妄也噫成湯伊尹事業之勤至此葢亦足矣而後世好<lb/>
怪之士如莊生之徒乃或以剛戾忍詬為伊尹之行彼<lb/>
徒見伊尹賛湯之伐桀而不知佐湯之事夏也自漢以<lb/>
来佐命附益之臣如魏之荀文若宋之劉穆之唐之裴<lb/>
寂皆以其區區之權詐離故君而附新主以徼天下之<lb/>
大利彼其意皆欲以伊尹自處也夫豈知古之君臣用<lb/>
<pb n="KR4h0029_WYG_002-9b"/>
心之厚持義之故哉泰誓曰肆予以爾友邦家君觀政<lb/>
于商惟受罔有悛心于是有牧野之事夫武王觀政於<lb/>
孟津者冀商王之悔過也及其不悛然後伐之故伊尹<lb/>
之就桀武王之觀政其事雖不同而其意一也<lb/>
　　周公論<lb/>
嗚呼荀子之不知周公也其論大儒之效曰周公負扆<lb/>
而坐諸侯趨走乎堂下夫誰為恭矣哉兼制天下立七<lb/>
十國姬姓獨居五十三人夫又誰為儉矣哉此其失周<lb/>
<pb n="KR4h0029_WYG_002-10a"/>
公之意逺矣夫恭者不侮之謂也儉者不奪之謂也有<lb/>
王公之尊則其侮人也易兼威福之權則其不奪人也<lb/>
難由是言之崇髙富貴之人不能守恭儉者多而能遵<lb/>
之者鮮矣然非所以議周公也使諸侯奔走受命于周<lb/>
而周公于其来也不能厚饔飱宴饗之禮其去也不能盡<lb/>
賄賜郊送之意以失天下之歡心則謂周公為不恭可<lb/>
也至于南面負扆臚傳而進退葢上下之體君臣之分<lb/>
所以相維持而膠固者豈不恭之謂哉古之建侯開國以<lb/>
<pb n="KR4h0029_WYG_002-10b"/>
輔王室尊天子自黄帝以来未之或廢使周公之建諸<lb/>
侯也攘民之地洿民之田重賦暴征以剋下而厚上則<lb/>
謂周公為不儉可也而周公因民以制征因地以建國<lb/>
天下之人喜得其君師宴然相安如未封之日豈不儉<lb/>
之謂哉書稱虞舜温恭允塞則舜之徳可謂恭矣然其<lb/>
巡四方朝羣后未嘗廢也禹惡衣服菲飲食則禹之徳<lb/>
可謂儉矣而其别九州建五長未嘗廢也而皆不害為<lb/>
恭儉者何也彼與天下同其哀樂而未嘗私其身也况<lb/>
<pb n="KR4h0029_WYG_002-11a"/>
聖人之行俯仰進退施設之體初若紛紜而不同及其<lb/>
終也要之合於道而已周公之分同姓可以為仁朝諸<lb/>
侯可以為義非恭儉之足以名也車人之事轅直而輪<lb/>
曲匠氏之器規圓而矩方此皆一人之巧而其變有不<lb/>
同也朝諸侯而論其不恭封同姓而言其不儉譬猶責<lb/>
車人曰輪奚不直轅奚不曲問匠人曰規胡不圓矩胡<lb/>
不方也非所謂知變也葢荀卿生乎亂世雜乎流俗之<lb/>
間未嘗親講聖人之餘論其為書也徒務馳文詞之工<lb/>
<pb n="KR4h0029_WYG_002-11b"/>
以誇世俗而不暇擇其是非得失之詳故其辨論雖博<lb/>
而詭于道者甚衆非特不知周公而已也<lb/>
　　李訓論<lb/>
嗚呼士之遭時遇主也非有帝室之親而懐腹心之忠<lb/>
非有列國之封而奮手足之衛其為作史者固宜取大<lb/>
節而棄小疵美其犯患而遺其細過然後可以激忠臣<lb/>
而勵志士苟惟徒責其小疵而棄其大節論其細過而<lb/>
掩其犯患之功則是以成敗論人矣且以李訓而論之<lb/>
<pb n="KR4h0029_WYG_002-12a"/>
其始也布衣賤士于李氏非其帝室之親也使其功成<lb/>
名立于唐世非有列國之封也而能竭忠憤志為文宗<lb/>
謀者何耶謀而就乎上則左右僕射次則侍従之官耳<lb/>
身沒之後子孫賢乎食唐之禄其不賢乎為唐之民謀<lb/>
而弗就身膏斧鉞誅及妻妾宗族絶滅為天下笑然李<lb/>
訓為之而不辭者豈有他哉志在安宗社而尊君父也<lb/>
作史者不能深探其心而以浮躁責之此愚所以掩巻<lb/>
而嘆也且春秋之法君弑而賊不討則深責其國以為<lb/>
<pb n="KR4h0029_WYG_002-12b"/>
無臣子也憲宗之弑厯三世而賊猶在方是時非無臣<lb/>
子也劉蕡以言逐申錫以言誅天下之士由是縮首畏<lb/>
禍持禄養交而已惟一李訓義不顧難忠不避死慨然<lb/>
為文宗謀殺陳洪志鴆王守澄而楊承和韋元素王踐<lb/>
言之徒相踵而死元和逆黨幾于殆盡少足以釋天下<lb/>
之怒未足以雪憲宗之恥惜乎訓之情鋭而氣狹志大<lb/>
而謀淺立功名之地而不處以謙厚蹈安危之機而不<lb/>
先之以沈黙反與鄭注怙權斯其所以致甘露之敗也<lb/>
<pb n="KR4h0029_WYG_002-13a"/>
且以仇士良為左神策軍中尉魚洪志為右神䇿軍中尉<lb/>
天下之權盡在二人矣舉手伸縮便有輕重豈可以白<lb/>
徒而搏精鋭哉為訓謀者胡不告文宗曰舉神䇿之兵<lb/>
而委之于将罷二人之柄而付之有司然後可罪者誅<lb/>
之無罪者釋之使天下之人曉然知宦寺之罪不可赦<lb/>
也則誅仇士良魚洪志乃一婦人女子之力爾其次者従<lb/>
鄭注之謀可也豈有甘露之禍歟而不知出此反以譎<lb/>
詐敗天下事抑亦當世衣冠之厄㑹也唐社稷之不幸<lb/>
<pb n="KR4h0029_WYG_002-13b"/>
也設使當時無風動廡幕之變足知閽寺之不可逃矣<lb/>
豈天意之不佑㑭人謀之洄刺者耶唐史惟知罪其浮<lb/>
躁而失之願執事者思之也<lb/>
　律賦<lb/>
　　三階平則風雨時賦<lb/>
圓極之運太階以平表聖神之徳盛致風雨之時行位<lb/>
正六符炳光芒于常次氣流四序普散潤于羣生大儀<lb/>
之逺兮其體高明列宿之繁兮其文交錯君道脩于上<lb/>
<pb n="KR4h0029_WYG_002-14a"/>
則瑞為之證人事失於下則變從而作偉一徳之温恭感三<lb/>
階之炳爍騰精于上燭太㣲紫㣲之居垂象于人應時<lb/>
雨時風之若煜煜華藻蒼蒼昊穹旁輝乎太一之座宻<lb/>
次乎文昌之宫則必天地協應隂陽大同沐之以膏雨撓<lb/>
之以祥風上燦髙躔既色齊而光大俯呈休騐俾根著<lb/>
之滋豐靈臺齊政兮知精䘲之祥太史占天兮測宿離<lb/>
之㑹上焉兩兩之悉正下焉元元之永賴盛澤鼔舞洪恩<lb/>
霶霈觀文察變仰魁斗之均明薄山流淵蘇物情而交<lb/>
<pb n="KR4h0029_WYG_002-14b"/>
泰豈不以天至藐也其監無私星至逺也其應不欺惟<lb/>
上階之成象合元后之顯期或當乎卿大夫之列或主<lb/>
乎士庶人之卑率皆騰耀而有爛守常而莫移致此協<lb/>
氣播于天時薰兮解愠之美沛若如膏之滋順軌而居<lb/>
展開徳宣符之效以節而至無鳴條破塊之為斯葢位<lb/>
焉不易其尊卑行焉不差其經緯使清㣲之令均被乎<lb/>
率土脈沐之㴻<hi>一作澤</hi>昭蘓乎品彚化養無外涵濡罔既<lb/>
相比而列連炳煥于七星仰觀其符知協調于六氣誠<lb/>
<pb n="KR4h0029_WYG_002-15a"/>
由至仁之化也四表光被太平之治也兆民允懐藹休<lb/>
功于萬宇兆祥應于三階載于傳則㣲淒苦之戾出<lb/>
于記則無猋暴之乖騐斗覆而嵗穰求端則正占畢明<lb/>
而夷貢取類其皆班固志之也曉然示人方朔陳之也<lb/>
勤于致主脩皇徳以上動煥台光而可覩符作肅作聖<lb/>
之事鮮極備極無之苦又何必享帝于郊始能節乎風雨<lb/>
　官題詩<lb/>
　　天官顓面正朝<lb/>
<pb n="KR4h0029_WYG_002-15b"/>
天官惟將相位號著璇霄所處皆顓面攸司共正朝極<lb/>
星安正宁列宿儷羣僚號令三光動吹嘘二氣調何參<lb/>
方輔漢稷契正禆堯盛旦羣龍進乾符已上昭<lb/>
　　置章御座<lb/>
聖皇勤政治虚已納忠良拱手居宸扆留神置諫章孜<lb/>
孜收國論宻宻邇天光中昃常游息焦勞慎作荒至言<lb/>
規漢后無逸戒周王黙處巖廊邃洪基可世長<lb/>
　　玉燭<lb/>
<pb n="KR4h0029_WYG_002-16a"/>
聖王臻大治四海属休戈遂致隂陽順均如玉燭和徳<lb/>
威周逺邇民俗被漸摩品物皆蕃殖昌辰絶札瘥氣充<lb/>
諸夏潤祥應太平多華旦今如此庸才願詠歌<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0029_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻二<lb/>
</p>
<p>
</p>
  </div>
</body>
</text>
</TEI>
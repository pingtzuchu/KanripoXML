<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻十六</head> <lb/>
    <p>
<pb n="KR4h0029_WYG_016-1a"/>
欽定四庫全書<lb/>
　清江三孔集巻十六<lb/>
　　　　　　　　　　　　宋　孔武仲　撰<lb/>
　書<lb/>
　　代上執政書<lb/>
某竊以為天下之事有聞之遠有見之近二者各有所<lb/>
長而不可易也亦善因之而已坐扵一堂之上四方萬<lb/>
里事物之變悉陳扵前此聞之逺者也公卿輔相之事也<lb/>
<pb n="KR4h0029_WYG_016-1b"/>
大或一州小或一邑吏民足跡相接扵門庭田里辯訟<lb/>
日陳扵几案此見之近者也百官有司之事也夫逺者<lb/>
之任非近者所得慕也然在人上者開闢堂皇褰徹帷<lb/>
幛集衆近之言以為巳用則雖幽荒遐徼静動語黙之<lb/>
萬狀粲然如引于簟席之間量時觀變以施為而天下<lb/>
能事畢矣所謂善因之者也恭惟某官以巨賢之才佐<lb/>
佑人主聚會精神以致太平利澤流當年功烈髙前世<lb/>
遂膺顧命為社稷臣天下所望于左右者不敢近數蕭<lb/>
<pb n="KR4h0029_WYG_016-2a"/>
曹而直將前埒周召儒者遭時至于此可謂盛矣某庸<lb/>
妄無適用之才而辱在選擇付以一路積時渉嵗未補<lb/>
毫分近復以漕輓闕官使承其乏念有職事所當言者<lb/>
夫鹽筴之興其來舊矣齊桓得之以霸漢唐用之以富<lb/>
其為利非一日也朝廷講求法度増設條目尤詳于前<lb/>
世將以上佐邦財而無加賦之患下濟民用而無淡食<lb/>
之憂行之數嵗益以就緒推之湖南大抵效江西之法<lb/>
某自臨所部奔走八州詢之官屬訪之田野而覆視新<lb/>
<pb n="KR4h0029_WYG_016-2b"/>
法其間利害實有未盡竊以湖南地方民財不與江西<lb/>
處等大抵美壤少而瘠田多故户口雖衆而民不富雖<lb/>
遇有年中家不免食菽與粟則其厚薄可知且鹽之為<lb/>
物誠不可一日乏至扵大羡亦不可也舊額若干萬斤<lb/>
應接民用沛若有餘其積而在可有可無常若干今復<lb/>
増之嵗又若干夫民之所尤難得者錢也鹽雖適用而<lb/>
在可有可無之間如鬻之太多而責以必售民誠苦之<lb/>
况一郡縣之間田野山谷之民居其十九彼非食肉之<lb/>
<pb n="KR4h0029_WYG_016-3a"/>
家鹽不常用使之一槩齎錢而受鹽月有入嵗有課州<lb/>
縣呈督不容一日之緩召呼不應其勢必加以捶罰文<lb/>
符追責逺近紛然都保舖甲轉相促廹雖有良守善令<lb/>
無所施其仁心至扵男子鬻其衣裳婦人輟其首餙又<lb/>
有舍其屋廬相携而遁行之三月巳至扵此又久而不<lb/>
救必有甚扵今者矣且民既流移王稅隨失所喪實多<lb/>
所補安在議者方曰使民樂從不為牽强又曰優以脚<lb/>
剩加其耗鹽謂民樂從而不牽强其誣罔明甚至扵使<lb/>
<pb n="KR4h0029_WYG_016-3b"/>
民竭所有以應期㑹雖有剩脚加耗誠未見其補先皇<lb/>
帝明扵庶物垂察逺民自鹽議初上即有明㫖俟一年<lb/>
增虧而别立法此實堯舜之用心然立法雖待扵明年<lb/>
而新法已行扵夲路官吏畏惕日夕推行不敢居他路之<lb/>
後是朝廷徳音雖美而其實不行扵民也恐非吾君吾<lb/>
相之夲意況今王府富實州縣藏鏹積如邱山誠不待<lb/>
多取而後足用伏願推先帝之㫖察逺民之勞宴見之<lb/>
際特賜論奏此夲路新法嵗減若干萬斤以紓民力乞<lb/>
<pb n="KR4h0029_WYG_016-4a"/>
且下夲路使量力而處之待三年奏上乃立新額庶幾<lb/>
八州之民鼓舞帝澤而相賀田里之間實朝廷之美政<lb/>
而輔相之盛事也竊惟廟堂之上翼贊萬機一夫不獲<lb/>
自任其耻願恐逺民之情未盡逹扵上而興事者又蔽<lb/>
而不肯言某適當職事若繼以箝黙則上負令史咎益<lb/>
大矣書成之日僚友雜然止之曰無為異論以速罪辜<lb/>
某獨以為一身之累小一路之責重與其避黜寧其獻<lb/>
忠是以敢一二陳之<lb/>
<pb n="KR4h0029_WYG_016-4b"/>
　　上省部書<lb/>
竊惟天下治久矣執事與諸公謀之扵朝廷之上百官<lb/>
有司分職畫地而守之風俗既已同法度既巳具古之<lb/>
盛世何以加此執事可以無憂矣乎未也天下之故無<lb/>
窮民之情又以無窮虚心以求之則愈扣而愈有此古<lb/>
之人所以當國家閒暇之時日相戒飭而不敢怠也某<lb/>
區區逺誠不足以望朝廷之議然在職事所當言者亦不<lb/>
敢黙執事㽞須㬰之聽而幸察之夲路自今嵗頒行鹽<lb/>
<pb n="KR4h0029_WYG_016-5a"/>
法建議者樂扵速成以就遷擢言其利而不言其害某<lb/>
初非其職然亦以使事奔走屬部所至吏民皆樂為某<lb/>
言之故知其利害比他人為詳近以漕司闕官來承其<lb/>
乏守前人一切之議臨辛苦不樂之民自受事以來晝<lb/>
不甘食夜不甘卧思有以處之未知計之所出竊以湖<lb/>
南一路户口雖多而土壤瘠薄經旬不雨則旱暵之憂<lb/>
雖遇豐嵗中家不免食菽與粟其地力民財實不與江<lb/>
西等也而鹽法似之舊法夲路毎嵗鹽額若干其不售<lb/>
<pb n="KR4h0029_WYG_016-5b"/>
者常若干今又嵗增若干雖曰俟一年就緒相度立法<lb/>
然新額己布于郡縣官吏日夕推行惟恐在後近自城<lb/>
郭逺至深山分界立限計其田畝而受之毎畝多至四<lb/>
斤少至二斤至有一縣而嵗百萬斤者且郡縣之間田<lb/>
野山谷之民居其十九彼非食肉之家用鹽無幾又當<lb/>
泉貨難得之時今使之毎月受鹽立輸其直富者猶且<lb/>
蹙頞貧民何以堪之昔之鹽法有無相補尚或嵗終不<lb/>
能及額今自比户以上皆有官鹽食用之餘旁無所洩<lb/>
<pb n="KR4h0029_WYG_016-6a"/>
出于官府藏于私家舊積未散而新符繼下追呼相踵<lb/>
于路鞭扑日行于庭郡督其屬官縣責其都保轉相廹<lb/>
促取辦于窮乏之民至于男子鬻其衣裳婦人觧其櫛<lb/>
珥以應公上甚則挈其妻子去為流民行之三月己至<lb/>
于此熟視不恤久將奈何國家賦取于民可謂多矣而<lb/>
鹽利之入近居其半議者亦患錢之難集又為一法曰<lb/>
許以金帛凖當然自行法以來以金帛入官者千百人<lb/>
無一人焉則民力又可知矣先皇帝以三虜猖狂疆土<lb/>
<pb n="KR4h0029_WYG_016-6b"/>
未復期數嵗之間蕩平西北故為權法以佐大事譬猶<lb/>
張弓終欲弛之聖上新纘大業述先帝之志深詔邉臣<lb/>
謹守疆場務以清净鎭民二聖相授各趋其時以安中<lb/>
國況今府庫充實緡錢積如山阜朝廷未有倉猝之用<lb/>
何惜捐此升合以澤一方之民頋恐逺人之情未盡逹<lb/>
于上執事有待而後言之耳今法行未久實諸公斟酌<lb/>
損益之時某適當其任輒傾倒狂愚于左右伏惟清閒<lb/>
之燕為一陳之特于夲路新法嵗減若干萬斤以紓民<lb/>
<pb n="KR4h0029_WYG_016-7a"/>
力或且下夲司量力而處之候三年奏上乃立新額使<lb/>
八州之民䝉被帝澤歌舞太平無拔山之難有反手之<lb/>
易特患不為之耳執事立朝有行道之資日見天子有<lb/>
致君之地道路之言搢紳之論所望以兼濟斯民者其<lb/>
言雖陋然其事則親見之事也其情則民之情也敢盡<lb/>
獻之<lb/>
　　又<lb/>
某學術淺近無應變之才誤䝉朝恩奉使一道中間承<lb/>
<pb n="KR4h0029_WYG_016-7b"/>
乏兩司及以職事奔走屬郡今一年矣風俗之積習編<lb/>
户之疾苦耳目所接知之為詳其間夲末閎大難以猝<lb/>
行與愚慮之所不及者以俟君子亦有易見之事可興<lb/>
之利官司因循偶未建白念有所得不敢自外謹獻左<lb/>
右幸㽞須㬰之聽使畢其辭竊以朝廷包括區宇因民<lb/>
力以富國用而𣙜酤之法所濟尤多自近甸達于海隅<lb/>
置吏局養兵匠日收月積以實府庫用力甚簡見功甚<lb/>
博近嵗酒禁尤嚴凡一升以上皆入賞格以為不深苦<lb/>
<pb n="KR4h0029_WYG_016-8a"/>
之不足以戒其後然湖南一道事體與北州稍異人習<lb/>
釀法家有醞具閭井之間相為囊槖以造酤自業者所<lb/>
至皆然雖重其法禁其勢不止也加以上户富于財力<lb/>
偵邏之人反為耳目其姦猝不可發而捕告所及常在<lb/>
細民既陷深刑又責重賞一被追督立至困窮邀功之<lb/>
人倚法生事官吏稍不加察往往刑及無辜國家𣙜酤<lb/>
夲縁財賦之不足旁取餘利以濟公上而其敝至此必<lb/>
恐措置有未得宜某以為莫若散坊塲錢于民間以等<lb/>
<pb n="KR4h0029_WYG_016-8b"/>
第為厚薄随二稅輸入而罷其酒禁夲路酒課在轉運<lb/>
提舉兩司毎嵗之入計若干萬以户口較之不過家出<lb/>
錢若干也而終嵗造酒得以自便吏卒偵捕之禍不至<lb/>
于其門喪祭賔客之費不待外求而足此民之利也追<lb/>
胥不發刑辟不用而課入如舊此官之利也使民脫履<lb/>
冰之危而為泰山之安歡欣之聲流溢道路以稱天子<lb/>
愛民求治之意此國之利也三者在位之所宜建明斯<lb/>
民之所心禱而望也且夲路如潭州之安化衡州之常<lb/>
<pb n="KR4h0029_WYG_016-9a"/>
寧永州之東安郴州之宜章道州之寧逺酒皆在民間<lb/>
官不問也而嵗課常足豈此數縣則可他州則不可哉<lb/>
天錫吾宋無疆之休主上撫懷天下専以仁厚一夫失<lb/>
所則為之惻怛分遣使者冠盖相望詢求疾苦而夲部<lb/>
介于江嶺間民貧地薄所宜加恤某不自揆輒具奏陳<lb/>
語言樸拙不足以動視聽惟今之巨公傑才得志行道<lb/>
總天下財計者實在執事議論之出時所歸重常以帥<lb/>
節臨鎭此方餘澤所加歌詠猶在其利害得失固有不<lb/>
<pb n="KR4h0029_WYG_016-9b"/>
俟言而知者某之所陳似甚平易可以推行伏惟燕見<lb/>
之際一為論奏因民所利而予之遠方之人孰不幸願<lb/>
某牽于職守不能造請門下輒布以書伏惟察可否而<lb/>
裁焉<lb/>
　　代史大卿謝歐陽永叔書<lb/>
某向者不自揆其無狀而以峴山之事托于左右伏䝉<lb/>
不拒其請賜之述紀使斯山之勝槩與叔子之遺風顯<lb/>
揚發揮于垂廢之際而荆州之故事復播于無窮幸甚<lb/>
<pb n="KR4h0029_WYG_016-10a"/>
幸甚夫天下之物美者常難得異者常難見而莫甚扵<lb/>
文章也盖非為之者難而工之者難也非工之者難而<lb/>
可以傳于久逺之難也非傳于久逺之難而能使後世<lb/>
雖有作者無以過之之難也誠使後世有以過之則前<lb/>
人之作又將頺謝曖昧而不稱于世矣自秦漢以來翰<lb/>
墨擅名于當時者不可勝數而傳于今者尤少以此也<lb/>
幸而千百載之間一有其人而天下之事遲速先後之<lb/>
不同欲托重于其人而未可以必得也然則非獨文之<lb/>
<pb n="KR4h0029_WYG_016-10b"/>
難得而亦時之難遇執事之文暴于天下搢紳韋布之<lb/>
士矜而頌之者四十年于此而士大夫欲託其事扵不<lb/>
朽者莫不歸于門下某幸生扵斯時而峴山之事適可<lb/>
傳于無窮此其所以渠渠而有請也跂踵延頸日夕以<lb/>
冀而郵置之來拜跪啟緘果受賜之辱葢其所以厭荆<lb/>
人之請而增前人之光者莫甚于此矣夫山川登望之<lb/>
美布于四方何所蔑有而其或著或不著者葢其輕重<lb/>
顯晦常繫于人然則斯山之名因羊叔子而著于荆州<lb/>
<pb n="KR4h0029_WYG_016-11a"/>
由執事而遂重于天下也豈非其幸哉雖然豈徒如此<lb/>
而巳也不肖者亦獲與聞于後世此其所以為榮而且<lb/>
愧也拘於官守不獲伏謝門屏而以書惶悚不宣<lb/>
　　代人求舉書<lb/>
昔者至治之世雋雄豪傑之才皆列于位而士之修片<lb/>
善自好于閭巻者皆得以効其所長彼豈一朝一夕之<lb/>
頃能自徹于朝廷之上哉葢賢者誨不肖而使之成貴<lb/>
者援賤者而使之進上盡其公與愛下竭其力與忠交<lb/>
<pb n="KR4h0029_WYG_016-11b"/>
相推致而成治化天子無為扵上而其所以事天地懐<lb/>
萬民下至蟲魚草木其總理之皆有人焉葢其所以致<lb/>
之者博矣是以長一郷焉則將達一鄉之善士相一國<lb/>
焉則将達一國之善士推而輔天下亦若此而己矣夫<lb/>
然故先進者無獨立寡助之累後來者無懷寳不售之<lb/>
憂南山有臺之詩作而成周之治後世無以加焉用此<lb/>
道也恭惟某官學術議論稽之聖人蓄之深閎而注之<lb/>
滂沛主相之所器屬搢紳之所仰望持刺史節出臨一<lb/>
<pb n="KR4h0029_WYG_016-12a"/>
方登車攬轡聞者竦動不待戒命之宻威沮之嚴而禮<lb/>
義㢘耻之風興于境内矣某無狀少而嗜學聖賢之書<lb/>
無所不觀雕琢文字干舉有司三十年間乃綴末第試<lb/>
吏准縣僅免官責因得託于使部施為蹇淺無足稱道<lb/>
然持身不敢不謹奉法不敢不詳勉焉孜孜夜以繼日<lb/>
以謂夫君子之知可以誠求而不可以偽取也重以親<lb/>
鬢垂白日夕西望曰庶幾見爾之有立乎人子之責日益<lb/>
以重伏惟執事推古君子與人不求偹之意察不肖有<lb/>
<pb n="KR4h0029_WYG_016-12b"/>
可憐之志播以餘澤起其枯槁則區區之才雖不足以<lb/>
增重門下猶冀終不辱焉<lb/>
　　代上執政書<lb/>
竊以天下財用必夲于賦稅賦稅之法必總于簿書雖<lb/>
有司之事而升降出入民之利害係焉多寡虛實國之<lb/>
强弱係焉為治者不可以不察也國家太平百年人物<lb/>
蕃庶主上嘅焉為宗廟社稷圖萬世之計增新法度以<lb/>
明示民四方萬里涵泳徳澤美矣盡矣不可以有加矣<lb/>
<pb n="KR4h0029_WYG_016-13a"/>
而尚可議論者版籍未甚修賦稅未甚集而巳某以不<lb/>
才奉使江東自供職以來鈎考諸郡二稅逋負無慮百<lb/>
萬除赦放外尚有二十萬累行促督而經厯嵗時不足<lb/>
尚多雖有强明官吏殆將縮手無可奈何盖由簿書不<lb/>
正走移出入之弊生而隠匿不輸者衆也某竊思之物<lb/>
有要事有源利有夲根害有窟穴若不窮其所以然乗<lb/>
其中流遽而治之雖日責官吏日鞭胥史用心愈煩事<lb/>
愈不舉因推究民籍别為夏秋二稅簿法式樣凡得户<lb/>
<pb n="KR4h0029_WYG_016-13b"/>
名三十九種一一區處各從其類至于所居之坊市里<lb/>
巻所寄之州縣鄉村姓名之差别等第之髙下皆見于<lb/>
書使治縣者隠几而見一縣之盈虚理鄉者按籍而知<lb/>
一鄉之增損以至弊根害藪欺瞞隠竄指名見實隨可<lb/>
摘發則賦稅之入可以立而辦也又總其大數為旁通<lb/>
比較圖開列賦稅結絶多少使縣上于州州上于監司<lb/>
視圖閱簿轉相考察不待屢行約束而官吏自知勸懼<lb/>
昨見諸路根究詭名挾佃雖䝉朝廷遣官督促然尚未<lb/>
<pb n="KR4h0029_WYG_016-14a"/>
有成法今若授以規矩使郡縣知是為巳職次第推行<lb/>
中才之人皆可循守至于詭偽之户不一二年間鈎索<lb/>
改正可以詳悉而無不盡不實之名且江東之民號為<lb/>
多訟其因簿書不正稅課不明者十常八九既為正其<lb/>
版籍使僥倖不容于其間則爭端解散訟獄衰止將由<lb/>
此也況于今式稍加潤色以簡為詳無甚更改某不自<lb/>
揆度以為不特夲路可行自可推之扵天下伏惟某官<lb/>
以䕫龍之才佐佑堯舜總領百官各得其職至于理財<lb/>
<pb n="KR4h0029_WYG_016-14b"/>
禁民之政實係國論某幸以此時贊一路轉輸之事俸<lb/>
祿甚厚未知所以副稱惟欲罄盡塵慮以禆山海書成<lb/>
之日退而思曰以某蹤跡之孤遠知識之滯狹慮有所<lb/>
及雖若自信何足以少補朝廷哉既又自悟曰士君子<lb/>
所學者治民也某少居田里人間利害實所親見今以<lb/>
職事奔走東南復與吏民日相親接耳剽心記益以詳<lb/>
熟況當吾君吾相聚精㑹神講明政化之日今而不言<lb/>
尚何俟耶乃不敢黙所撰簿法式樣及某縣旁通圖一<lb/>
<pb n="KR4h0029_WYG_016-15a"/>
夲巳奏聞外謹錄獻左右如有可採伏望主張施行狂<lb/>
簡之言冐凟皇恐<lb/>
　論<lb/>
　　禹貢論<lb/>
九州之分曰冀曰兖曰青曰徐曰揚曰荆曰豫曰梁曰<lb/>
雍其間言田賦者九言篚者六言包者二言匭者一言<lb/>
貢者八其言田賦而不言貢者冀州是也冀州者北方<lb/>
之衝㑹天下之奥宅千里之區域豈土地之所生皆無<lb/>
<pb n="KR4h0029_WYG_016-15b"/>
足以貢于王乎何其言之不及也䝉以謂内外之勢異<lb/>
耳冀州者天子所都之地也餘八州者諸侯所封之國<lb/>
也諸侯之君各以嵗時奉其國之所有以獻于王然後<lb/>
謂之貢貢者四海之所有而圻内之所無也故兖之漆<lb/>
絲青之鹽絺徐之五色土揚之瑶琨篠簜荆之羽毛齒<lb/>
革豫之漆枲絺紵梁之銀鏤砮磬雍之球琳琅玕萃四<lb/>
海之珍而致之天子謂之貢焉至于冀州之域千里之<lb/>
内專属扵王一木材則虞衡掌之矣一蒲葦則澤虞掌<lb/>
<pb n="KR4h0029_WYG_016-16a"/>
之矣一金錫則卄人掌之矣一禽魚則獸人獻人掌之矣<lb/>
是皆其所自有之物何貢之云哉故夫冀州不稱貢者<lb/>
其勢異于餘州也試質之經乎王制嘗言縣内諸侯之<lb/>
法矣曰甸服者未甞言貢也周官者周公所以致太平<lb/>
之大典也其在行人之職曰王畿之外五百里為甸服<lb/>
始貢器物其次貢祀物以至要服各貢其所出焉王畿<lb/>
之内則大宰掌其九職九賦而已未嘗言貢也推而跡<lb/>
之其亦與禹貢合乎<lb/>
<pb n="KR4h0029_WYG_016-16b"/>
　　洪範五福論<lb/>
箕子為武王言五福之應而貴不與扵其間何哉貴者<lb/>
聖人所以嚴天下之分也五福者聖人所以與天下之<lb/>
民共也故養其老慈其㓜使天下之民皆夀可也井其<lb/>
田里其居使天下之民皆富可也和其隂陽正其四時<lb/>
使天下之民皆康寧可也移其俗正其性使天下之民<lb/>
皆好徳可也刑不凟武不刻使天下之民皆考終命可<lb/>
也均其勢亢其等使天下之民皆貴可乎哉不可也此<lb/>
<pb n="KR4h0029_WYG_016-17a"/>
貴所以不錫于民也夫天下之勢惟重可以制輕惟强<lb/>
可以制弱惟簡可以制煩是故其分不齊乃所以齊衆<lb/>
也其勢不一乃所以一民也分齊勢一抗衡比肩上不<lb/>
能使下下不能事上上不能使則亂下不能事則爭爭<lb/>
且亂天下之民何以齊一哉是故聖人取其貴勢獨立<lb/>
扵士民之上使天下之民仰而望之如天地之相逺然<lb/>
後强者懾詐者服懾則不敢爭服則不敢亂然後號令<lb/>
可以行也約束可以施也賞可勸也刑可威也衮冕而<lb/>
<pb n="KR4h0029_WYG_016-17b"/>
立于廟堂之上有司馳乘奉璽而萬里之外武夫悍將<lb/>
莫不聳神夷氣奔走觀聽恐懼在後何哉勢之相逺而<lb/>
位之不同也然則貴者聖人所以嚴天下之分也果不<lb/>
可與天下民共也又安可列扵五福以錫扵民哉或者<lb/>
以謂平康之世好徳之士皆進于朝廷故言好徳則貴<lb/>
可知也是不然也夫善惡存乎性窮達存乎命惟性與<lb/>
命有相反而不相侔也是故好徳之士未可以言貴也<lb/>
無徳之士未可以言賤也孔子困于陳蔡孟軻厄于齊<lb/>
<pb n="KR4h0029_WYG_016-18a"/>
梁顔淵困而伯夷髙卧好徳之士果貴乎四凶立堯之<lb/>
朝三監在周之廷周之子孫苟不至狂惑者皆剖土分<lb/>
域為南面之君無徳之士果賤乎然則好徳不可以通<lb/>
于貴也决矣愚用是益知貴者聖人所以嚴天下之分<lb/>
天下之民不得共之所以不列扵五福<lb/>
　　漢武帝論<lb/>
班固曰武帝之雄材大畧而不改文景之恭儉雖詩書<lb/>
所稱何有加焉余取夲紀質其行事以謂武帝承文景<lb/>
<pb n="KR4h0029_WYG_016-18b"/>
之後兵休民樂海内富實不能躬踐法度以追二帝三<lb/>
代之隆而甘心四夷虛内事外敝天下之力殫生民之<lb/>
財其末年愀然自悔棄輪臺之地封丞相為富民侯葢<lb/>
亦晩矣其雄材大畧安在而固之言如此頗疑史臣褒<lb/>
揚先帝之辭而非天下之公言也然其在位數十年間<lb/>
天下之士爭立扵其朝内則文章制度炳然可觀外則<lb/>
匈奴遁逃西域南越皆為郡縣其措置宏大後世之所<lb/>
不及豈其皆無所長而能至此與竊嘗論之人主之所<lb/>
<pb n="KR4h0029_WYG_016-19a"/>
以貴于天下者在不失其權權之大者在于賞罰賞罰<lb/>
誠行則天下之所畏愛五尺童子可使冐白刄而馳三<lb/>
軍盭夫悍將可使佩玉視地而趨也賞罰不信于天下<lb/>
則勸沮之道不明百歩之間號令不能達而户庭之内<lb/>
將勸勞而不治也故賞罰者人主之所以輕重百官萬<lb/>
民之所以治亂也然賞之重或裂大國而封匹夫罰之<lb/>
重或廢大臣而誅骨肉至于此則中人之情有所顧望<lb/>
而難行故必有濶達之大度果敢之明斷然後賞大功<lb/>
<pb n="KR4h0029_WYG_016-19b"/>
而不恡誅大罪而無疑古之人有粗知此而能行之者<lb/>
武帝是也故大宛之役封列侯拜九卿慶賞滂沛以勞<lb/>
還師之功其于罪惡甚多皆畧而不問其能容有功者<lb/>
如此隆慮公主帝之姊也方其病也預入金錢以贖其<lb/>
子之罪帝雖許之及主子犯法帝流涕而言曰法者先<lb/>
帝所造也用弟故而誣先帝法何面目入髙廟乎卒使<lb/>
伏法其用刑不私如此余所謂濶達之大度果敢之明<lb/>
斷也故王師屢動而將帥無逗撓之計姦宄數發而社<lb/>
<pb n="KR4h0029_WYG_016-20a"/>
稷無傾危之憂威行方外利及後世卒于建功天地廟<lb/>
號世宗彼亦有以致之也及其末年睠顧霍光屬以大<lb/>
事光遂能戡定逆亂以安少主立孝宣以中興推其夲<lb/>
原則武帝之功尤為俊偉何者霍光階闥之臣耳未嘗<lb/>
参國議與民政也又非有公卿之薦士大夫之譽也帝<lb/>
親察其才擢之扵近侍之中而付之以社稷之重比方<lb/>
周召曽不置疑而光卒能擁持大業不負垂死之託則<lb/>
帝之知人善任豈易及哉昔齊桓公得管夷吾扵鮑叔<lb/>
<pb n="KR4h0029_WYG_016-20b"/>
以稱霸于一時漢武自舉霍光而功業施乎三世則武<lb/>
帝之明優于齊桓逺矣凡武帝之所得焯焯如此則所<lb/>
謂雄材大畧者非史臣之私論乃天下之公言也嗚呼<lb/>
元帝有陳湯而不能賞有蕭望之而不能用衡譚巽懦<lb/>
不能退恭顕奸邪不能誅而區區焉罷三服官省甘泉<lb/>
衛卒以為恭儉之節攷其施為可謂無武皇之風矣是<lb/>
故漢室至此而亦衰焉荀子曰大節是也小節非也上<lb/>
君也大節非也小節是也吾無所觀其餘矣其武帝元<lb/>
<pb n="KR4h0029_WYG_016-21a"/>
帝之謂與<lb/>
　　介之推論<lb/>
介之推事見于莊子史記及左氏傳其說詳畧不同總<lb/>
之合于傳者為可信余觀其遁逃深山棄寵而不顧盖<lb/>
亦竒節之士然其議論以受賞者為非以不受賞者為<lb/>
是何其陋哉夫設爵頒賞以奔走天下之士此非一人<lb/>
之為一日之建乃前聖人不易之法也故大者裂山河<lb/>
建社稷小者輦金帛析土田彼豈獨厚于受賞者哉將<lb/>
<pb n="KR4h0029_WYG_016-21b"/>
以闡為善之利以示扵天下也聞君之命沐浴再拜而<lb/>
受之銘諸鐘鼎播之樂章以示後世子孫使不敢㤀豈<lb/>
獨榮于受賞者哉將推君之徳澤以顯于天下也功大<lb/>
者賞優勞㣲者報薄無功者不與焉貪者不敢進趋㢘<lb/>
者不敢退避親者不敢以寵昵而覬望疎者不敢以遐<lb/>
逺而自疑其明如日月其信如隂陽故賞一人而天下<lb/>
聳動後世學者稱誦傳譽數千百嵗昭然而接乎耳目<lb/>
之間者施設當也晉文公有道之君也其臣之從者忠<lb/>
<pb n="KR4h0029_WYG_016-22a"/>
義之臣也其奔亡在外不為不久周旋險阻不為不多<lb/>
㤀身以奉君不為不至其始也無置錐之地臝糧而入<lb/>
國為千乘之主羣臣之功不為不大然則為文公者將<lb/>
何以處之抑將朝用其力而莫黜其勞抑將施于我者<lb/>
厚而報于人者薄乎兩者皆不足以訓則是賞不可以<lb/>
不行也方是時從文公者或効筋力或贊謀畫類皆䝉<lb/>
霜露厯凍餒蹈九死而出一生一旦其君䇿功而賞之<lb/>
則彼數人者固將拒之耶是率私意而亂國法以一人<lb/>
<pb n="KR4h0029_WYG_016-22b"/>
之狷㓗而使夫有功者不得其報而孰肯悉力以助其<lb/>
上哉則是賞不可以不受也上不可以不行下不可以<lb/>
不受而之推剪剪焉立異于其間吾見其辯說雖煩而<lb/>
卒不能毋得罪于君子也或曰之推之說非特區區為<lb/>
晉國發盖以矯天下之爭功教後世之不競爾其說雖<lb/>
過而其卒歸于仁義子非之何深也曰夫君子之道以<lb/>
常為守以中為用守常而用中者行之可久者也異衆<lb/>
而違常者君子之不得已者也文公之賢如此羣臣之<lb/>
<pb n="KR4h0029_WYG_016-23a"/>
功如此取國而天下無異論行賞而天下無間言彼之<lb/>
推安所措其不得已哉<lb/>
　　髙熲論<lb/>
事君之道有三而已方其未進于朝廷于其君之賢<lb/>
否不可以無擇也既得志矣于其君之失不可以無諫<lb/>
也諫而不從于其職不可以無去也此君子從容出䖏<lb/>
而白首無悔之道也不能盡此三道者雖被無根之言<lb/>
貽不測之禍盖我有以自速之非人也已乃以宜得之<lb/>
<pb n="KR4h0029_WYG_016-23b"/>
非天也髙熲之在隋也嘗擇其君而後事之與嘗諌之<lb/>
不從而去之與彼欺孤脅寡以得天下好權喜察疎忌<lb/>
功臣其刻薄猜忌之迹皎然如日之明白使有明哲之<lb/>
君子其肯屈身而從之㳺哉而熲早應其召為之周旋<lb/>
險難以濟其所欲又受其不貲之賞分其聽斷之權卧<lb/>
于虎頸而自以為終身無患者有年矣及東宫有廢立<lb/>
之議熲極陳其不可文帝不悅此盖寵辱分憎愛反之<lb/>
時也則宜引身辭位闔私第以自守而熲又不能去也<lb/>
<pb n="KR4h0029_WYG_016-24a"/>
既而讒邪乗隙間言發于宫中以妃妾之愛兒子之言<lb/>
而削爵免官幾及大戮天下皆知文帝不能保完功臣<lb/>
而不知熲之失其身者久矣然則士之進退可不愼哉<lb/>
抑又聞古之豪傑其視萬物甚輕而待已甚重故有天<lb/>
子三聘之而後出者有諸侯不得見之者凡以為富貴<lb/>
不足願也熲之在周爵位已顯惟相府一言之招遂効<lb/>
驅馳為之心腹耳目且曰使公之事不成不辭滅族其<lb/>
不自重如此則其終被禍患豈足惜哉隋史稱熲明達<lb/>
<pb n="KR4h0029_WYG_016-24b"/>
世務竭誠盡節其所薦引皆為名臣治致昇平熲寔有<lb/>
力則其所長亦非常人之所能及惟其知道不明自信<lb/>
不篤故言行駁雜不能為純臣則夫事君者果不可以<lb/>
不學也<lb/>
　　陸贅論<lb/>
三代而上士之名于世者徳行皆副于其言三代而下<lb/>
世所共指為豪傑魁偉之人者亦相望而出然而能言<lb/>
者常多能行其言者常少故夫端居窮巷之間環坐而<lb/>
<pb n="KR4h0029_WYG_016-25a"/>
論唐虞周孔之道慨然自信以為死生禍福無足震動<lb/>
其心及當利害履榮辱事變之所激情偽之所牽其能<lb/>
與平生之學不相為胡越者鮮矣非自信不篤而知之<lb/>
不明故歟夫三代之後習俗日益入于隘陋以日益隘<lb/>
陋之俗而臨之以自信不篤之人此所以上下相趨日<lb/>
入于弊而不自知其故也陸贄學業閎博通于古今遭<lb/>
遇徳宗言從計合遂由翰林已登宰相方其忠義激發<lb/>
不顧身之安危以與天子爭是非期必得而後止茲固<lb/>
<pb n="KR4h0029_WYG_016-25b"/>
天下之辯士一世之雋臣也然卒不稱賢相者豈其才<lb/>
之不足歟盖其行之不能充其言耳方贄之見用感天<lb/>
子殊遇事有不可極陳無隱或規其太過者贄不從曰<lb/>
上不負天子下不負所學吾不知其他大哉斯言雖古<lb/>
君子所以自任者不能過也然贅之所學者豈非所謂<lb/>
唐虞周孔之道亦思聖人之所以發于文章化誨後世<lb/>
者不徒治其外而又將修其内也夫平好惡節喜怒徇<lb/>
公義而忘愛憎者皆治内之具也書曰無有作好遵王<lb/>
<pb n="KR4h0029_WYG_016-26a"/>
之道無有作惡遵王之路傳曰不念舊惡怨是用希荀<lb/>
卿亦曰怒不過奪喜不過予法勝私也是道也近之臨<lb/>
一家小之長百室不可一朝去也接鄉鄰之宻御童僕<lb/>
之賤不可以一言異也況身為天下之相施賞罰生殺于<lb/>
四方者乎贄之為相則異于此史稱贄與吴氏兄弟爭<lb/>
寵天下醜之與于公異有隙及執政發其舊惡而擯之<lb/>
田里人皆短贄之不能容嗚呼贄亦當世之賢人何其<lb/>
治于内者不工也學未嘗及此是不求其夲而馳騁于<lb/>
<pb n="KR4h0029_WYG_016-26b"/>
其末非善學也使贄之學嘗及此矣而操行之際無以<lb/>
應之是又不得無罪也安得曰不負所學哉此余所謂<lb/>
行不能充其言也以贄之能而其失如此況庸庸中才<lb/>
而渉亂世之末流者乎此余所謂三代以來士之能言<lb/>
者多而能行其言者少也盖徳宗之用贅始信而終疑<lb/>
之以至疎斥天下皆惜其材之不盡予獨評之以為徳<lb/>
宗之猜暴而輔之以贄之褊急就使臣主相說至于終<lb/>
身而不離適足以眩疑四方增冦長敵而不足以安天<lb/>
<pb n="KR4h0029_WYG_016-27a"/>
下也故竇参之所以死天下歸于贄雖其事狀不白然<lb/>
紛紛之議遂至于此亦贄之所為有以取之也其後贄<lb/>
居忠州李吉甫事之甚厚贄獨疑懼夫以一吉甫而贄<lb/>
不能料之則其胸中盖亦淺矣安足以任天下之重乎<lb/>
故夫居大位者非才之難能惟器識之難有也器之不<lb/>
宏識之不逺雖有天下之竒材猶駕輕車馳駿馬而趨<lb/>
險陿之道徒足以速其傾覆爾而欲任重致逺豈不難<lb/>
哉此古人所以稱宰相自有體也<lb/>
<pb n="KR4h0029_WYG_016-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻十六<lb/>
</p>
<p>
</p>
  </div>
</body>
</text>
</TEI>
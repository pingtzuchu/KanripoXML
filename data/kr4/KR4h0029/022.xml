<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻二十二</head> <lb/>
    <p>
<pb n="KR4h0029_WYG_022-1a"/>
欽定四庫全書<lb/>
　清江三孔集巻二十二<lb/>
　　　　　　　　　　　　宋　孔平仲　撰<lb/>
　古詩<lb/>
　　常山四詩<hi>并序</hi>
　熈寧六年之仲冬太守以旱有事于常山平仲職在<lb/>
　學校不預祭祀太守以常山密之望而太守出城為<lb/>
　非常故帥以往平仲既不辭又不敢無言以助所請<lb/>
<pb n="KR4h0029_WYG_022-1b"/>
　也作迎神酌神禱神送神四詩以卑祠官<lb/>
　　　迎神<lb/>
木摵摵兮若有聞風回回兮吹塵神之來兮何暮斗斜<lb/>
月落兮夜將向晨跪捧香兮謹以俟乆注目兮山雲<lb/>
　　　酌神<lb/>
不敢告勞兮山之盤盤祀事孔脩兮誠心亦殚陳肴羞<lb/>
兮堂下奠㫖酒兮石之間神庶幾兮享此既醉且飽兮<lb/>
留聽余言<lb/>
<pb n="KR4h0029_WYG_022-2a"/>
　　　禱神<lb/>
嵗且大旱兮田事甚荒疫癘將作兮火菑流行循神之<lb/>
名兮其徳有常靈鑒不逺兮照此忱誠出雲洩洩兮靈<lb/>
雨其雱庶㡬此民兮不乏粢盛<lb/>
　　　送神<lb/>
巫傴僂兮告神將歸屏息再拜兮儼若初来神之樂兮<lb/>
㳺衍風為車兮雲為旂槁者待蘇兮瘠者需肥自今已<lb/>
往兮余日望之<lb/>
<pb n="KR4h0029_WYG_022-2b"/>
　　大風吟<lb/>
昨宵月暈大如輪邪氣來逼金波渾嫦娥怨泣帝所聞<lb/>
飛符北方起風神聲如驅濤洗隂雲欲以快意乃自昏<lb/>
紛紛欲盡江南土散作彌天萬里塵<lb/>
　　兄長舟次會稽以十月九日發書清江親故以此<lb/>
　　　日遣使仍以十一月十二日同到去嵗會稽書<lb/>
　　　清江人亦同日到嘗有詩記其事<lb/>
清江在何處限以龍王大孤彭浪之險阻鄱陽彭蠡淮<lb/>
<pb n="KR4h0029_WYG_022-3a"/>
海之波濤會稽在何處錢塘江邊風浪惡金山寺下黿<lb/>
鼉驕大冬雪霜道路塞飢年往往多盜賊如何兩處發<lb/>
書日月仝至此亦不差頃刻開緘讀訖更反復兩處乆<lb/>
不通消息丁寧勞問若相見滿堂歡喜動顔色枝間鵲<lb/>
噪今㡬日搃報平安豈非吉年年嵗晏享異味牛狸黄<lb/>
雀并金橘從容進僕問鄉閭歸心倐起成蕭瑟<lb/>
　　十一月二十日徳音<lb/>
敕書夜半至主者不能發星辰稍低回萬里收落月平<lb/>
<pb n="KR4h0029_WYG_022-3b"/>
明宣帝詞軫慮極慘怛所憂在愆陽雨澤嗟乆竭周王<lb/>
望雲漢湯后訟女謁又聞泰一馭已駐黄金闕所至為<lb/>
福祥行當掃災孽因茲肆大𤯝洗滌如海濶上刑脫窀<lb/>
穸輕繫弛縲絏生還今可期向者或長訣讙呼滿行道<lb/>
感泣有白髮苟非皇恩深安得汝輩活千城聚和氣散<lb/>
作連天雪<lb/>
　　宿澇澤<lb/>
出城雲物好更聽歌聲發行路已微陰暮村逢霰雪衾<lb/>
<pb n="KR4h0029_WYG_022-4a"/>
寒不成寐奄奄殘燈滅<lb/>
　　召伯水落<lb/>
朝落一寸水暮落一寸水巻水去入湖更值南風起舟<lb/>
行意雖急滯礙乃如此矗矗在吾前千艘正銜尾<lb/>
　　舟行却回<lb/>
清晨移舟出沙觜宿氛巻盡天如洗日髙五丈行十里<lb/>
白雲之中黒雲起回舟急趨舊泊處四山沉沉日色死<lb/>
逆風颯颯初尚㣲浪頭已髙白㕘差又聞西北崩崖陷<lb/>
<pb n="KR4h0029_WYG_022-4b"/>
谷有異聲大風橫擊波如鱗操舟之子雖習貫掣柁才<lb/>
開又投岸有如磁石引針去時時颭撲愁中斷長篙勁<lb/>
艣不易勝僅得入口如再生迴望後舟尚出没使人淚<lb/>
落肝膽驚昨日廟中奠㫖酒巫語甚吉許我行奈何中<lb/>
路輒反覆欺誕何者為神明豈非風者天號令必欲逆<lb/>
知非汝能浪傳消息得醉飽萬一猶足為威靈<lb/>
　　長蘆詠蝗<lb/>
飛蝗乎飛蝗乎誰使汝為飛蝗而如此之孽也一氣所<lb/>
<pb n="KR4h0029_WYG_022-5a"/>
生乃自然百蟲之中何為者若嵗大旱汝則多人雖畏<lb/>
之可奈何来時漫不見首尾往往蔽日連數里河南却<lb/>
集河北㟁東邨西邨閙如螘捕逐百千才十一入地如<lb/>
錐又生子山林所過為一空萬口颯颯如雨風稲粱黍<lb/>
稷復何有田疇已盡腹未充農夫去嵗望得雪千耦輩<lb/>
作乗春發耕耘喜及苖已長與汝何寃乃遭齧忍見深<lb/>
冬瘦如腊徴賦繁興蓄積缺我有薄田在江州五嵗之<lb/>
中三不收流災得無及彼土摶手安敢期髙秋隂陽調<lb/>
<pb n="KR4h0029_WYG_022-5b"/>
和非我事凍餒逼迫同民憂有生所往隨有累不及飲<lb/>
啄波中鷗<lb/>
　　金陵觀雨<lb/>
丞相初下車憂勤到南畆旱乾為祈禱甘雨輒盈缶氣<lb/>
從鍾山發浪入秦淮吼奔騰與擺蹙執熱復何有我時<lb/>
在舟中清爽浮户牖垢衣得浣濯快意一搔首深宵對<lb/>
明月㓕燭坐更乆昨日見投龍于今慰枮朽至誠必有<lb/>
答况乃調元手<lb/>
<pb n="KR4h0029_WYG_022-6a"/>
　　觀暴<lb/>
怒雷殷殷西南天黒氣一抹如長烟鯨嘘鼇噫<hi>去聲</hi>蛟吐<lb/>
涎龍呼其儔相後先散為飛雲盖蜿蜒以尾巻海洒百<lb/>
川河伯乃在坎底眠震驚掉動憂不全白浪湧起髙于<lb/>
船岡馳隰舞山回旋崩衝擺落蔚髙騫聲勢烈烈孰使<lb/>
然須㬰寂靜又改前餘氛倚漢猶青𤣥小鰕奮頭如自<lb/>
賢神龍歸宫魚出泉<lb/>
　　太平<lb/>
<pb n="KR4h0029_WYG_022-6b"/>
長江巻波作沙色中有數頃如潑墨是為望夫之髙山<lb/>
沉沉影落江心黒操篙下探不見底側行牽挽難為力<lb/>
疾風為我西北来打鼔張㠶何快哉百夫呼噪絶水府<lb/>
心膽壯敵山崔嵬須㬰已入大信口回聽怒浪聲如雷<lb/>
姑孰堂前溪水清扁舟夜泊已三更微微雨過有秋意<lb/>
漠漠雲開對月明<lb/>
　　觀牛渡江<lb/>
荷蓑而騎彼牧童驅牛亂流江水中徐行不復用鞭箠<lb/>
<pb n="KR4h0029_WYG_022-7a"/>
母當其前犢後従濁波沄沄出頭角見者往往疑蛟龍牛<lb/>
身千鈞水不測步步乃與丘陵同天機自然有所解物<lb/>
理如此誰能窮君不見軋犖山腹垂至膝一馬不能載<lb/>
其躬帝前每作胡旋舞翩翩勁㨗如旋風<lb/>
　　太平<lb/>
溪行曲入四五里乃見江城大如斗人煙疎少白日靜<lb/>
風物澄明新雨後古來豪俊多在此悵望千秋一回首<lb/>
謝家青山空自髙李白扁舟復何有<lb/>
<pb n="KR4h0029_WYG_022-7b"/>
　　泊舟姑孰堂<lb/>
﨑嶇遵狭港託庇倚葭蘆泊舟姑孰堂乃在溪上居此<lb/>
溪來處逺東引丹陽湖㣲風起天外爽氣得秋初而我<lb/>
尚厭暑巻簾心不舒蓬頭赤兩脚躑躅遶四隅坐砌未<lb/>
為惬惬身卧碑趺中宵倦摇箑流汗落衣裾因觀今則<lb/>
然自問昔何如人情有未足不見有有餘<lb/>
　　于將軍<lb/>
長安遣兵百勝强意氣何有漢中王七軍之心俱猛鷙<lb/>
<pb n="KR4h0029_WYG_022-8a"/>
虎兕挿羽將翺翔睥睨荆益可席巻白帝城髙如堵墻<lb/>
秣馬蓐食朝欲戰雷聲殷殷山之陽沉隂苦雨十餘日<lb/>
漢水溢出髙騰驤蒼黄不暇治步伍攀縁蹙踏半死傷<lb/>
計窮豈不欲奔走四望如海皆茫茫鼉鳴魚躍尚恐懼<lb/>
萬一敵至誰敢當遥觀大船載旗鼔聞說乃是闗雲長<lb/>
䝉衝直繞長堤下勁弩强弓無敵者雖有鐵騎何所施<lb/>
排空白浪如奔馬將軍拱手就縶縛咋舌無聲面深赭<lb/>
㨗書一日到錦城隻輪不返皆西行將軍疇昔負朋友<lb/>
<pb n="KR4h0029_WYG_022-8b"/>
若此昌豨猶得生循環報復雖天意壯士所惜惟功名<lb/>
曹瞞相知三十年臨危不及龎明賢歸来頭白已顦顇<lb/>
泣涕頓首尤可憐髙陵畫像何詭譎乃令慙痛入九泉<lb/>
淯水之師勇冠世英雄成敗皆偶然<lb/>
　　紫髯將軍<lb/>
華容女子哭幽囚吉利如虎入荆州縳其孤雛歛貔貅<lb/>
長驅水步八十萬欲獵于吴吴主憂羣臣勸迎同一說<lb/>
抜刀斫案心膽裂揆彼之量豈我容開門納狼計何拙<lb/>
<pb n="KR4h0029_WYG_022-9a"/>
魯家狂兒策最長倡而和者有周郎區區黄盖乃乞降<lb/>
龍幡遮火燒赤壁東南風急天絳色江中戰舸岸上營<lb/>
煙熖飛騰半焚溺雷鼓大進聲滿川輕銳迫逐皆崩奔<lb/>
紫髯將軍更歡喜曺公坐翅不得鶱子布元表何齪齪<lb/>
成敗之决在一言君不見甘露寳鼎間典午受禅吴猶<lb/>
存青盖入洛雖可惜猶勝俛首臣老賊<lb/>
　　武宗<lb/>
武宗惟雄俊有臣委用專徳裕才畧大感恩罄所宣是<lb/>
<pb n="KR4h0029_WYG_022-9b"/>
時岩廊上六合氣可吞論兵决勝負萬里在目前一平<lb/>
回鶻兇再洗上黨昏楊弁不知時迺敢盜太原豈信明<lb/>
光甲遣人斬其元廷謀昧知㡬唯有君相然成立三大<lb/>
功慷慨在一言風霆運不測日月朗髙懸李唐勢已去<lb/>
至此岌復纒外内已息兵崇卑定乾坤遂令河北師弭<lb/>
耳如孤豚事書史册上讀之快心魂千載若信宿凛凛<lb/>
風烈存世人多說劍不見斫伐痕玩弄反自傷何用飾<lb/>
璵璠迂哉賈生餌果爾房琯奔施為貴寔效詎主衒空<lb/>
<pb n="KR4h0029_WYG_022-10a"/>
文<lb/>
　　奉天行<lb/>
蒼蒼行露出苑門孤城逼仄不可存賊兵之來若風雨<lb/>
頃刻城下皆雲屯紛紛矢石蔽空黒天子垂泣對將軍<lb/>
將軍提筆書滿背城中白丁乆奪氣草車之焚雖已矣<lb/>
雲橋百尺虹蜺起下瞰城中笑飲酒乾陵赭袍擁朱紫<lb/>
朔方大將來赴急彷徨中路不敢入豺狼合從堪慟哭<lb/>
翠華﨑嶇又巡蜀聖神文武何至此堂上有人面如鬼<lb/>
<pb n="KR4h0029_WYG_022-10b"/>
　　天門山<lb/>
惟天莽蒼蒼乃立此門闕山夲如城髙剖鑿中斷裂兩<lb/>
峰競秀倚千古勢相戞大江方南來逼束不得洩瀦為<lb/>
無底深散作萬頃濶想當割據時閍固孰敢發夕陽坐<lb/>
荒亭詩思摹峭拔清晨放舟出回首見呀豁西梁尚局促<lb/>
壯觀心頗闊安得呼化工努力更一揠<lb/>
　　靈璧東<lb/>
明珠大貝玉玲瓏美人營營出深宫清矑一盼失英雄<lb/>
<pb n="KR4h0029_WYG_022-11a"/>
羽觴行酒樂未終胡陵殺氣迴飛鴻投杯擲筯自挽弓<lb/>
麾兵大戰靈璧東血流爭波入海紅何為羈孤鐵馬中<lb/>
搗沙折木天北風突圍而出追失蹤四五年間蛇作龍<lb/>
　　題贑州嘉濟廟祈雨感應<lb/>
江東禱雨真靈跡香火未收簷溜滴城中到此夜五更<lb/>
渡口歸時水三尺髙田流滿入低田萬耦齊耕破曉烟<lb/>
但願吾民得飽飯年年嵗嵗是豐年<lb/>
　　答陳君佐戱吟<lb/>
<pb n="KR4h0029_WYG_022-11b"/>
與君居兩邦如隔萬里道相從得旬日所恨太不早清<lb/>
談已解憂大笑時絶倒贈我以古風應手拾瓌寳間亦<lb/>
藏戱言顧我欲髙蹈答之以不答羨子富文藻滄溟在<lb/>
人外中有群仙島相約逍遥㳺餐霞食瑶草<lb/>
　　㳺子吟<lb/>
逺㳺如飛蓬漂泊天之涯不及百尺樓繫在垂楊堤琉<lb/>
璃為鍾玊為斚繁絃促管花隂下青春此樂輸幾人客<lb/>
身皇皇一羸馬<lb/>
<pb n="KR4h0029_WYG_022-12a"/>
　　汴堤行<lb/>
長堤杳杳如絲直隱以金椎密無迹當年何人種緑榆<lb/>
千里分隂送行客波間交語船上下馬頭揖别人南北<lb/>
日輪西入鳥不飛從古舟車無斷時<lb/>
　　酒帘<lb/>
百尺風外帘常時懸髙閣苦誇酒味美聊勸行人酌但<lb/>
澆愁腸寛奚畏守犬惡客心方摇旌逢此慰寂寞<lb/>
　　書驛舍壁<lb/>
<pb n="KR4h0029_WYG_022-12b"/>
巍巍使館開華堂行人舊題詩滿堂去年讀之多好語<lb/>
今嵗重尋在何處驛吏却云官長來堊以赤白墁青灰<lb/>
銀鈎錯落應手没當時嘲謔誰為才嗚呼萬事秪如此<lb/>
古人豪強安在哉寄語征途往還客不如揮毫落金石<lb/>
金石雖堅有時滅君不聞海波成田淮水絶<lb/>
　　發虹縣<lb/>
驅馬汴河西從此㳺帝鄉瞻言驛堠短喜及春日長碧<lb/>
瓦映茅茨人烟密相望蒭茭足供馬亦有酒可嘗旁觀<lb/>
<pb n="KR4h0029_WYG_022-13a"/>
波瀾起萬柁攅舟航一跌性命已豈惟肌骨傷不如榆<lb/>
栁堤中路稳騰驤去家漸及旬猶走淮楚疆却視故山<lb/>
隠忽在天一方東軒復難到蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>媚幽香馳光不可留<lb/>
㳺女已採桑<lb/>
　　水頭<lb/>
荒灣斗轉河如束千古癡龍卧空谷公然收水入毫芒<lb/>
萬里崑崙頃不足春妍睡醒鱗甲開頃刻己放波頭來<lb/>
衝梢掠橾何迅速噴雲濺雪爭崔嵬舟人傳呼隘兩㟁<lb/>
<pb n="KR4h0029_WYG_022-13b"/>
駭若百蟄逢驚雷連椿繫䌫猶恐脫不爾船碇俱傾頽<lb/>
須㬰水面如平掌客子棹歌船下上<lb/>
　　峴山行<lb/>
驅馬峴山南磴滑不能上惆悵石城人秋風摇兩槳<lb/>
　　寄王彦昭教授<lb/>
别君已經年相見如一日分教淮南生中路忽相失我<lb/>
志如栁惠何嘗厭三黜君才如叔夜猶苦不堪七趣向<lb/>
大抵同離合何不一輕裝入隋堤正值栁隂宻倉庚交<lb/>
<pb n="KR4h0029_WYG_022-14a"/>
交飛布榖命其匹壯嵗甘逺㳺豈暇念家室永城去亳<lb/>
近馬足翩翩逸我往何時還君處不能出新詩近應多<lb/>
爛漫排古律黄花不可見誰為子鳴瑟交㳺固難得會<lb/>
面那易必作詩寄秋風以寫胸中鬰<lb/>
　　書所見<lb/>
昻昻林邊鶴何事不天飛徘徊方塘靣獨啄青苔衣得<lb/>
非戀其傍修竹垂芳菲髙竿擢春秀清影㺯朝暉曽于<lb/>
畫圖見恍若迷是非興與佳景會悠然乆㤀機<lb/>
<pb n="KR4h0029_WYG_022-14b"/>
　　村鼔<lb/>
潭潭村鼓鳴羨爾田家樂閃閃緑榆叢風清如葦籥我<lb/>
懐物外趣世味乆零落焉得太古民相攜去耕鑿<lb/>
　　鄼陽觀棊<lb/>
繫馬鄼陽岸湍波怒奔霆却坐南軒上曠若耳目清兩<lb/>
翁方圍棊玊石相分爭初味若恬淡鋒交漸縱横攻南<lb/>
意窺北翻復乃人情計慮臨危出或從死中生勇者喜<lb/>
見色怯者噤無聲誰云一枰小鬭智亦已精昔有爛柯<lb/>
<pb n="KR4h0029_WYG_022-15a"/>
者棄俗㳺崢嶸彼實方外人嵗月固可輕我今則異此<lb/>
乆為世網嬰一官猶坎軻三徑尚未耕妻子寄異縣飄<lb/>
飄望東京寸晷尤可惜客子當念程飲水上馬去兩翁<lb/>
任輸贏<lb/>
　　蝴蝶行<lb/>
蝴蝶飛渡河來河北花已落河南花正開盈盈採花女<lb/>
撲打還家去推身飛入粉奩中芳草綿綿舊時路<lb/>
　　枯栁<lb/>
<pb n="KR4h0029_WYG_022-15b"/>
窽枯路傍栁種挿從何年枯條不可見人立何巋然輕<lb/>
脆豈耐乆心腹俱空穿上無一鳥巢下繫萬里船想見<lb/>
方濃時飛花舞青天行人多攀折慘淡駐征鞭今也傲<lb/>
突兀東西過誰憐陋質非焦桐難試朱絲絃英華餘嵗<lb/>
許白蟻爭囬旋雷公飛火試一照深處恐有乖龍眠<lb/>
　　戱寄邵瞻逺<lb/>
道人養金丹笑我餐芝术青瞳何皎然照映氷雪質壺<lb/>
中玊樓好天外鸞驂逸境清莫回顧世味甜如蜜<lb/>
<pb n="KR4h0029_WYG_022-16a"/>
　　車班班<lb/>
車班班入函闗馬蕭蕭渡渭橋闗下㳺人不相識橋邊<lb/>
美酒留行客海濶天髙雲滿空風吹日暮還南北<lb/>
　　發榖熟縣寄揚州同寮<lb/>
清晨出古縣獨遇賣花翁芍藥三數朶瓊苞出漸紅皎<lb/>
如情人未梳洗朱簾半掩嬌春風去年維揚陪勝賞此<lb/>
花開謝旬月中名園勝刹處處有深畦淺壟無西東品<lb/>
流已多搜絶異若數英俊遺凡庸邇年新花更竒巧造<lb/>
<pb n="KR4h0029_WYG_022-16b"/>
化彫琢何時窮離家今日已千里雲雨浩蕩迷淮東而<lb/>
今又及賞花月因循不賞花更空寄語維揚好相識花<lb/>
時勉泛黄金鍾<lb/>
　　别二友<lb/>
鶴棲萬年松孤音夜號霜雙鳯想其悲一來助翺翔會<lb/>
合歡未已離别慘可傷驚風動地起彼此隨飄揚鶴飛<lb/>
望南山鳯亦歸故鄉回頭失舊侣雲路徒蒼蒼<lb/>
　　東樓置酒賞桃花<lb/>
<pb n="KR4h0029_WYG_022-17a"/>
朱樓直瞰清池灣池上彩翠多奇山春光爛漫桃李發<lb/>
倒影照映澄波間逺㸔已好重攀折堆積金盤霞間雪<lb/>
促拍更歌金縷衣不辭醉倒花時節歸来酒醒夢闌時<lb/>
䄂上餘香猶未滅<lb/>
　　寄勉甫<lb/>
猛虎不伏櫪摶鵬笑韝鷹丈夫志四海羞愧守門庭君<lb/>
實豪傑士貧賤鄉人輕憤發策蹇驢西走㳺玊京負書<lb/>
入太學大帶㕘諸生文章逸莫控學問驟以升曽未年<lb/>
<pb n="KR4h0029_WYG_022-17b"/>
嵗餘譁譁得聲名定知有所立俯拾紫與青顧我孤陋<lb/>
者聾瞽其聪明譬如山下泉碍險尚未行無人為激進<lb/>
安得歸滄溟所願同君㳺揚波浩東傾此志何日遂長<lb/>
呼涕淋纓北望風誼美心焉如斾旌<lb/>
　　落花<lb/>
嶺南冬深花照灼比至春初花已落乗閒攜酒到西園<lb/>
鳥散蜂歸春寂寞江南此際春如何紅杏海棠開正多<lb/>
歸期不及春風日猶見池塘著緑荷<lb/>
<pb n="KR4h0029_WYG_022-18a"/>
　　送客到江亭<lb/>
春江碧波渺天去兩㟁紅桃落如雨主人到此送行人<lb/>
落日留連會歌舞渡頭楊桞正依依拂水摇風千萬絲<lb/>
看看亦整東歸棹誰折長條贈我歸<lb/>
　　剪玫瑰寄晦之仍書此為戲<lb/>
去年君嘗寄薔薇今年我亦寄玫瑰薔薇赭赤未足愛<lb/>
玫瑰瑩赭花草魁南園春深桃杏落但見芳草連莓苔<lb/>
唯茲皎㓗滿欄檻玊冠瑶佩天邊来主人愛惜屢顧眄<lb/>
<pb n="KR4h0029_WYG_022-18b"/>
賞心未暇攜樽罍寄君憑君巧吟咏仍湏對景傾金杯<lb/>
莫令薔薇竊見此恐遂羞媿不復開<lb/>
　　寄鄒蹇叔<lb/>
西園春深百草長殘花紛紛緑葉光蜂歸蝶散情已薄<lb/>
獨我遶樹行如狂亟令沽酒藉地飲卧嗅落蕊傾金觴<lb/>
醉來意氣頗脫畧睥睨天地如毫芒狂歌大笑誰對值<lb/>
山猿谷鳥啼斜陽却思髙陽舊徒侣安得飛至坐我傍<lb/>
登城引望不可見雲峯古木徒蒼蒼<lb/>
<pb n="KR4h0029_WYG_022-19a"/>
　　南卒<lb/>
坐食者南卒驕與子弟俱負甲則俯僂荷戈不能趨嘈<lb/>
然金鼓鳴氣駭失所圖固無一技良徒有七尺軀吾聞<lb/>
孫子教弱女成武夫吾欲練汝輩使之虓虎如奈何天<lb/>
子詔苦禁蓄兵書軍旅非素習壯士心踟蹰羣蠻屡騷<lb/>
動主將復佐除有急何以報思之可驚吁<lb/>
　　夜聞蒼鶴唳<lb/>
為寉不能白安用蒼其形厥頂又不朱無乃盜虚名雌<lb/>
<pb n="KR4h0029_WYG_022-19b"/>
雄守枯木絶意冲太清夜號如嬰兒聒我夢寐驚日欲<lb/>
火其巢念汝雛方生亟宜罷吻噪報我存養情<lb/>
　　愍囚<lb/>
囚豈不樂有父母囚豈不樂有室家公行刼掠自取死<lb/>
迫于窮餓情非它腥膻所得能㡬許哭入東市肩相摩<lb/>
嗚呼法令難力救囚乎囚乎奈若何<lb/>
　　移石<lb/>
誰言盤石堅勢不可動摇健犢引大車載行速如飄良<lb/>
<pb n="KR4h0029_WYG_022-20a"/>
因植根淺未免遷徙勞觸類當自省我今慎所操<lb/>
　　春夕寄兄長<lb/>
南北萬里道兄弟隔年别嬉鸞㕠翺翔病馬隻羇紲反<lb/>
闗危坐乆顧影愁腸絶清夜不可晨吟殘半忩月<lb/>
　　養虎<lb/>
西隣養虎已被齧東隣養虎計何拙哺之既乆爪牙强<lb/>
定看一日難羈紲寄語東隣宜早圖野心變態在湏㬰<lb/>
壯士匣中有神劍欲斬虎頭君許無<lb/>
<pb n="KR4h0029_WYG_022-20b"/>
　　折楊栁<lb/>
江頭楊栁春依依主人此時傷别離留連祖席日欲晩<lb/>
風弄緑影摇金巵手攀長條贈君歸紛紛閒愁如絮飛<lb/>
人生聚散似魚鴈此栁春深有㡬枝<lb/>
　　王昭君<lb/>
昭君十五入漢宮自倚花艶如芙蓉黄金不買畫者筆<lb/>
西子變作嫫女容羊車忽畧乆不幸夜夜月照羅帷空<lb/>
嬌癡怨恨掩袂泣常恐蘭蕙摧霜風不堪坐守寂寞苦<lb/>
<pb n="KR4h0029_WYG_022-21a"/>
遂願將身嫁朔漠神仙縹緲下朝陽再拜玊墀辭漢主<lb/>
天顔驚顧初相識自起欲留留不得吁嗟拂䄂歸禁中<lb/>
却看飛燕無顔色婵姢去去隂山道㡬日風沙貌枯槁<lb/>
千秋萬古恨無窮墳上春風無寸草<lb/>
　　春日行<lb/>
鸎啼花笑清明天黄金買酒斗十千良時恣意一酩酊<lb/>
醉倒扶起南堂眠湏臾更深殘酒醒明月當忩風氣冷<lb/>
閒愁萬緒從中来㡬欲長號淚如綆<lb/>
<pb n="KR4h0029_WYG_022-21b"/>
　　子夜四時歌<lb/>
　　　春<lb/>
二月春色来三月春色老東風收花去滿地留芳草<lb/>
　　　夏<lb/>
火雲堆長空赤日沸岩瀑芙蓉已焦死不减篔簹緑<lb/>
　　　秋<lb/>
慘淡秋雲髙蕭瑟西風起坐感嵗華遷悲歌淚如水<lb/>
　　　冬<lb/>
<pb n="KR4h0029_WYG_022-22a"/>
風凄薄愁雲雨冷成飛雪莫作苦寒吟行行桃李月<lb/>
　　和經父秋夕<lb/>
爽籟愛蟲吟凄音悲漏永青燈無定焰照此心情冷風<lb/>
生蕙帳寒月滿松忩靜萬慮歸寂寥都忘榮辱境<lb/>
　古賦<lb/>
　　戰彭城賦<lb/>
秦失其鹿群雄並爭劉頂之鬪自為鯤鯨相刼以勢相<lb/>
鏖以兵彼方徇乎北海此乃襲乎彭城惟彭城者楚所<lb/>
<pb n="KR4h0029_WYG_022-22b"/>
都也漢王乃竊而居之收其美人寶貨是資置酒髙會<lb/>
楚猶未知此何異伺猛虎之出而據其穴入盗跖之室<lb/>
而有其妃項王聞之怒膽摧裂聲苦雷震目如電掣引<lb/>
千旌與萬騎定雌雄于一决或馳或射或刺或擊呼聲<lb/>
動天死者如積流血丹乎睢水棄甲隘乎霛璧乃欲殺<lb/>
無噍類掃不留迹長圍三匝漢軍失色嗚呼以頂王之<lb/>
勇天下所聞喑嗚叱咤坐生風雲而對漢王椎鈍之性<lb/>
與夫蜀人糾合之軍内外隔絶主將紛紜不翅田犬之<lb/>
<pb n="KR4h0029_WYG_022-23a"/>
搏兎鷙鳥之撮蚊然而大蛇之分為二東井之聚者<lb/>
五數極亂世厯歸真主以鴻門之㑹項莊之舞尚不<lb/>
能得之肘腋又安可徼之于軍旅俄而大風北来登<lb/>
屋拔樹揚塵蔽空走礫如雨白晝窈冥漢王遁去則<lb/>
夫漢之不可勝也盖可睹矣至于滎陽之擊四面廣<lb/>
武之中吾指未嘗不㧞自㡬殆脫于垂死且項王之<lb/>
蓋一世其氣不為不盛而扛九鼎其力不為不多及<lb/>
夫冬㑹垓下夜聞楚歌騅也不逝虞兮奈何豈非天<lb/>
<pb n="KR4h0029_WYG_022-23b"/>
之所興不可得而廢天之所利不可得而害故羽終<lb/>
于自剄亦自知天亡之而非戰之罪也吾嘗緩策乎<lb/>
隂陵之戰稅駕乎長安之都弔遺靈于寂寞慨舊迹<lb/>
之荒蕪以為彼慓悍猾賊者固已亡矣而寛仁愛人<lb/>
者又安在乎乃知起者必至于滅有者終歸于無此<lb/>
古人之所以致論蝸角而輕視軒冕吾與夫莊生之<lb/>
徒<lb/>
　　次韻常父二十九日閘上作<lb/>
<pb n="KR4h0029_WYG_022-24a"/>
泊舟不厭城南淺談笑淹留驚晷短為傳潮信艤江干<lb/>
暫移已覺如天逺足音来此慰寂寞酒面自紅爐自煖<lb/>
預愁會合有睽離人事猶如月虧滿何如便賦歸去來<lb/>
百尺髙㠶席同巻<lb/>
　　招常父承君舟中觀雪<lb/>
泊舟亭下水隔岸有脩竹晨起雪紛紛開簾見群玊請<lb/>
来同此景一醉杯中緑<lb/>
　　發儀真寄常父兄<lb/>
<pb n="KR4h0029_WYG_022-24b"/>
丱角同出處中路稍差池往事如一夢新年生白髭小<lb/>
官仍齟齬異國更覉棲長時恨隔濶既見少開眉朝共<lb/>
壚邊飲暮同忩下棋一日復一日眷眷不忍離今茲解<lb/>
舟去豈為赴同期乆住恐相溷蕭然生事㣲欲將眼中<lb/>
淚一灑别時衣諸緒正牢落勿令心重悲融怡和笑語<lb/>
惝怳迷東西甘言戒婢子循髮祝阿宜憒憒情懐惡正<lb/>
同中酒時晩泊蘆荻岸江天雲四垂髙城已不見春雨<lb/>
更如絲<lb/>
<pb n="KR4h0029_WYG_022-25a"/>
　　二十二日大雪發長蘆<lb/>
張㠶風尚小出口勢愈急扁舟已中流前後無所及側<lb/>
㸔岸旋轉白浪若山岌磔砉時有聲百罅水爭入危檣<lb/>
聽欲折柁柄脫操執我有常病妻素贏多不粒及茲益<lb/>
憒亂卧喘氣吸吸婢姥半北人茲險未嘗習蒼皇面深<lb/>
墨嘔噦皆膽汁可憐兒女輩往往相聚泣出門强指揮<lb/>
飛沫濺衣濕江豚踊吾前猵獺作人立意如驁吾巇出<lb/>
没相百十呼神擲楮泉祈佛啓經襲是時正月尾於節<lb/>
<pb n="KR4h0029_WYG_022-25b"/>
甫驚蟄雲氣作冥晦氣候變寒澁日中僅得止性命危<lb/>
若拾紛然方寸亂魂幹乆不集官期幸未迫安用苦汲<lb/>
汲官兵勇貪程一震當少戢何如彼居民生不出井邑<lb/>
吾田雖曠瘠飦粥粗可給勞生嘿自慨茅舍行且葺<lb/>
　　讀江淹集<lb/>
煌煌一疋錦爛爛五色筆始從何處得悵此夢中失淹<lb/>
也雖善文葳蕤少筋骨譬人氣不深往往多奄忽晩年<lb/>
既富貴外學仍老佛豈非有所怠寖使天才屈奈何不<lb/>
<pb n="KR4h0029_WYG_022-26a"/>
自尤秘怪疑鬼物我有十丈舟風期駕溟渤褰霞謁東<lb/>
皇擘浪窺月窟唯憂倦或止視此頗自栗<lb/>
　　馬當夹阻風<lb/>
蒿田荻野無人煙我来日暮雙繫船半夜星斗垂欄干<lb/>
銀河倒影摇清川人言神物當會合銕䌫纒繞安如山<lb/>
五更洶洶有聲至車騎蹴踏乾坤翻怒雷殷殷雨隨下<lb/>
黒風三日不見天此中道路多險惡正在馬當小孤之<lb/>
兩間三江五湖所鍾聚直下無底旁無邊掀騰擺觸作<lb/>
<pb n="KR4h0029_WYG_022-26b"/>
意氣更無拘束隨所便巨磯突若虎頭出黄沙莽作車<lb/>
輪旋端居不動尚股栗誰敢身試蛟龍淵自吾汎洛涉<lb/>
淮泗間闗淫滯今半年廬山蒼翠已在目毋用急進干<lb/>
憂患不如宿留會澄霽淹速有𢾗非偶然篘中酒熟聊<lb/>
一醉春夢酣酣牽晝眠<lb/>
　　初夏<lb/>
初夏新雨餘蕭然風轉北芭蕉索索鳴庭户有秋色清<lb/>
寒思挟纊向暑袗絺綌隂陽孰主張變態只頃刻幽軒<lb/>
<pb n="KR4h0029_WYG_022-27a"/>
暮支頥佳趣生靜黙雲氣薄南山坐令蒼翠隔<lb/>
　　喜雨<lb/>
低田有水髙田乾南風日日吹塵土新秧已生未種得<lb/>
此時却得彌天雨連山蔽空望不極溢徑盈庭勢漂滷<lb/>
從今嵗事當有成飽喫香秔胡可數老來涉世心益懶<lb/>
只欲棲遲守環堵若令積榖支嵗年便可終焉事農圃<lb/>
　　鑄錢行<lb/>
三更趨役抵昏休寒呻暑吟神鬼愁從来鼔鑄知多少<lb/>
<pb n="KR4h0029_WYG_022-27b"/>
銅沙叠就城南道錢成水運入京師朝輸暮給苦不支<lb/>
海内如今半為盜農持斗粟却空歸<lb/>
　　呈范清老<lb/>
范子愛髙卧家政付兒孫將身比瞑目逹理吾所尊前<lb/>
日過所居蔓草深閉門范子欠伸起性寡笑與言相與<lb/>
尋幽寺復将坐前軒斜陽滿庭下不厭鳥雀喧擘雲青<lb/>
山秀經雨野水渾念此景清曠非君誰與論少年一傾<lb/>
盖白首義彌敦頽然各忘返明月照黄昏<lb/>
<pb n="KR4h0029_WYG_022-28a"/>
　　曺亭三絶句<lb/>
外看江水長裏見荷花發廬阜收白雲南浦浸明月<lb/>
漾舟荷花裏艤棹緑楊隂却上曺亭望山髙江水深<lb/>
登臨常患逺㳺覧不能繼此景對門墻箯輿日三四<lb/>
　　夜入監中<lb/>
欹枕汗如洗出門更已深長風萬里至河漢清人心芙<lb/>
蕖有佳氣楊栁摇疎隂秋聲繁促織月色動棲禽落魄<lb/>
衣忘帶逍遥髮懶簮聽從凉冷入一快直千金<lb/>
<pb n="KR4h0029_WYG_022-28b"/>
　　七月六日作<lb/>
隔江見雨來尤苦風大疾蓬蓬宇宙中掀攪若無物百<lb/>
川水倒流瓦石亦飛越濃雲最輕浮暫聚非永結隨吹<lb/>
東西揚散漫頗倉卒竟無㸃滴恵初勢不可遏正昏露<lb/>
青天方曀見白日但増塵土髙益使水泉竭農夫憂嵗<lb/>
事悵望眼流血蛟龍不能神巻尾藏窟穴空餘鳥雀噪<lb/>
庭户晩更熱深夜氣稍蘇林端挂明月<lb/>
　　暇日至家園<lb/>
<pb n="KR4h0029_WYG_022-29a"/>
仕宦吾已知退休不如早九江園地勝萬个竹色好每<lb/>
到必裴回翛然寄懐抱于此築亭䑓於彼植花草傍嶺<lb/>
更栽松引池將溉稻經營各有處何日室遂考薄田方<lb/>
待嵗一雨洗枯槁指榖以易泉槖嚢助傾倒茅茨若粗<lb/>
完世路迹可埽南山多白雲臨望娱我老<lb/>
　　城東作<lb/>
九江非吾土乆寓忘羇棲丘墳之所宅舍此亦安歸錢<lb/>
官最閒暇因得治其私松楸鬱在望時復至郊圻駕言<lb/>
<pb n="KR4h0029_WYG_022-29b"/>
上東原藹藹晨露晞草木新過雨秀色可療飢念此道<lb/>
旁民散居在山蹊新秋百物熟入城各有携芋迸紫卵<lb/>
壯薑抽紅笋肥欓香憶烹鯉稻白想流匙養生無不有<lb/>
美味仍及時此土遂可老行當結茅茨雲水有深約塵<lb/>
埃無盡期人生適意耳富貴亦何為<lb/>
　　月夜<lb/>
平生最好月况此秋夜闌長風送蕩漾浩露洗團團仰<lb/>
頭視虚空光采如可餐星辰歛芒角河漢收波瀾更無<lb/>
<pb n="KR4h0029_WYG_022-30a"/>
㣲雲翳挂此白玊盤六合靜皎皎萬木凉珊珊為爾廢<lb/>
昏卧裴回更漏殘更登髙處望歴歴見湖山爽氣集氷<lb/>
雪清心生羽翰便欲御泠然因之㳺廣寒一臨天池水<lb/>
沐浴隨飛仙<lb/>
　　送鄭君玊<lb/>
西風黄葉下送子以秋色彭蠡一歸舟闗山逺行客民<lb/>
思似秤平郡戴如弦直交㳺亦難值出語皆肝膈<lb/>
　　出城一首<lb/>
<pb n="KR4h0029_WYG_022-30b"/>
驅馬出北門秋色滿平皋泄雲弄微隂寒日照我袍遵<lb/>
途升復降控縱亦已勞落松𬒳徑軟青蒿倚崖髙南顧<lb/>
臨大江厲風蔚波濤蛟龍正崛强舟楫未易操亦有泝<lb/>
洄人揚帆氣方豪覆舟諒由險豈曰命所遭<lb/>
　　九日獨登曺亭<lb/>
重陽不見菊節物愈凋零性復不嗜飲對酒只如酲秋<lb/>
堂静便卧既起思殊清登髙未免俗亦不造林坰屋西<lb/>
連郡郛木末乃曺亭杖藜只獨往坐對南山青蕭毖西<lb/>
<pb n="KR4h0029_WYG_022-31a"/>
風髙泱漭滯雨晴斷雲見天色殘潦知地形遥峯落照<lb/>
斂别浦暝煙生歸鳥向村急孤舟當渡横此時有佳興<lb/>
乃惡聞人聲况令預尊俎而使聽竽笙嗟吾趣尚僻取<lb/>
笑世上英豈宜濫簮紱但可老柴荆<lb/>
　　寄常父<lb/>
愁霏乆不霽翳此白日光隂風薄庭柯落葉堕我旁蕭<lb/>
條秋氣髙百感攪中腸側觀南飛雁肅肅尚有行念昔<lb/>
来此土弟晜各康彊二季皆鸑鷟梧桐殞朝陽踟蹰故<lb/>
<pb n="KR4h0029_WYG_022-31b"/>
所㳺墟墓草已荒會合湏臾期去日一何長吾兄近仳<lb/>
别咫尺非異方官守畏簡書羇絆不得驤如星限河漢<lb/>
東西但相望江魚肥可薦庭菊粲以芳崢嶸時莭晩誰<lb/>
與共一觴伯氏副邊城苦寒天早霜石火雖云煖不如<lb/>
還故鄉群飛隘霄極弱羽因飄揚禄薄未足飽胡為乆皇<lb/>
皇古人有三髙彼豈悦膏粱願言同斯志畢景事畊桑<lb/>
　　九月二十九夜作<lb/>
江城月黒風雨寒四無人聲夜向闌有鳥九頭天外過<lb/>
<pb n="KR4h0029_WYG_022-32a"/>
嚶嚶軋軋鳴悲酸吹燈滅燭小兒怖犬呼其隣嗥且怒<lb/>
天明日出百怪消長空蹤跡無尋處<lb/>
　　堂前皂䇲樹<lb/>
堂前皂䇲樹落葉已如積籬上牽牛花青青照秋色四<lb/>
序都㡬何推遷半陳迹晝短夜益長晴薄隂易得浮雲<lb/>
忽以興慘慘風自北便有挟纊心人誰顧絺綌飢蛟爾<lb/>
何為乃欲長肉食翼翅不能舉自此且衰息<lb/>
　　朱君以建昌霜橘見寄報以蛤蜊<lb/>
<pb n="KR4h0029_WYG_022-32b"/>
贈我以海昏清霜之橘報君以淮南紫脣之蛤橘膚軟<lb/>
美中更甜蛤體堅頑口長合開花結子幸採摘没水藏<lb/>
泥豈蘄得二物同時有不同賦形與性由天公請君下<lb/>
筯聊一飽莫索珠璣向此中<lb/>
　　冬日乆雨有懐保徳<lb/>
陽洩已氤氲隂疎不凝結可憐終日雨搃是連天雪雖<lb/>
貧布衣煖尚欲應時節坐想大河東苦寒山石裂<lb/>
　　小庵詩<lb/>
<pb n="KR4h0029_WYG_022-33a"/>
甃石為道旁植冬青不死之靈草跨水為橋上有百年<lb/>
老木之清隂小庵又在北墻北花竹重重深更深公餘<lb/>
竟日無一事卜此佳趣聊棲心明月為我遲遲不肯去<lb/>
清風為我淅淅生好音閴然宴坐如澗谷樂以真樂非<lb/>
絲金君看此庵亦何有架竹編茅容側肘人生自足乃<lb/>
有餘不羨簷牙切星斗朝攜一笻杖暮炷一爐香悠然<lb/>
每獨笑物我兩皆忘<lb/>
　　元豐三年十一月施君發之縣丞艤舟潯陽出所<lb/>
<pb n="KR4h0029_WYG_022-33b"/>
　　　收書相示好之篤蓄之多装裱之妙可尚也詩<lb/>
　　　以記其事<lb/>
發之之舟繫湓水示我名書百餘紙自言此乃十之一<lb/>
訪尋藏蓄尚未已装禠巻襲皆精緻從前所見無此比<lb/>
城荒俗陋誰與㳺如君好事固可喜天寒手冷不厭觀<lb/>
似我賞音知有幾自今有得當助君不憚緘封寄千里<lb/>
　　夜坐菴前<lb/>
人定鳥栖息菴前聊倚欄裴回明月上正在脩篁端清<lb/>
<pb n="KR4h0029_WYG_022-34a"/>
影氷玊碎疎音環佩寒翛然耳目靜覺此宇宙寛人生<lb/>
甘物役汨没紅塵間宴坐得俄頃境幽心已閒諒能長<lb/>
無事自可駐朱顔所以學道人類多隠深山<lb/>
　　杜令無隱亭賞梅<lb/>
梅生要孤髙故在城顛上臘過已多時花寒猶未放正<lb/>
前乃廬山積雪千萬丈開樽望崢嶸酒面已遲上直湏<lb/>
玊蘂十分開洗盡烟嵐春氣囬請君掃地更招客為君<lb/>
對花巻大白<lb/>
<pb n="KR4h0029_WYG_022-34b"/>
　　晩興<lb/>
春雪弄㣲隂晩色連細雨皂角芽已長瑞香花欲吐雖<lb/>
寒亦料峭稍霽即和煦園林擬杖䇿芳物行可数<lb/>
　　上元作<lb/>
春来霧雨乆不收上元三日月如秋傾城娱樂競沽酒<lb/>
舊嵗豐登仍足油樓前燈山燒荻火光影動摇桑落州<lb/>
太守憑髙列歌吹㳺人烘笑觀俳優銅盤貯楳挿烏帽<lb/>
從兵小史斥下樓侍觴行食皆官妓目眙不言語或偷<lb/>
<pb n="KR4h0029_WYG_022-35a"/>
短長赤白皆莫校但取一笑餘何求譬如飲酒且為樂<lb/>
不問甘苦醉即休歸来紞如打五鼓春寒慘慘吹駝裘<lb/>
群兒嬉戱尚未寢更看紫姑花滿頭<lb/>
　　送張天覺<lb/>
車上不湏儛途窮不湏泣萬事儵忽如疾風莫以乗車<lb/>
輕戴笠愛君清如玊立愛君直朱弦急膽肝磊落貯<lb/>
星斗意氣軒騰脱羈縶聖明天子聚羣材下至椽杙<lb/>
猶收拾况君屢薄青雲飛暫爾低囘豈長蟄我亦區區<lb/>
<pb n="KR4h0029_WYG_022-35b"/>
有心者海水期君更注挹蕭蕭江路澁烟濛客帆濕惜<lb/>
君又作千里行欲别還留手重執<lb/>
　　出城至太平將見熊伯通<lb/>
兩松闢為門前見青山横坡陀若相接宛轉疑有情日<lb/>
出鳥呼樂春歸林翠明問我何所往行當造殊庭紫㣲<lb/>
有仙客住在泉石清咫尺乆不覿渺如隔蓬瀛今將往<lb/>
見之先已耳目醒願聞直截義庶使正覺成紛紛焉足<lb/>
道無使一塵生<lb/>
<pb n="KR4h0029_WYG_022-36a"/>
　　詩贈王從善<lb/>
廣庭試群材俊筆馳短晷鎖㕔爭第一乃後二三子騎<lb/>
龍失頭角十載困泥滓泛舟自淮南得邑窮楚尾江上<lb/>
始相逢清名乆吾耳油然睹顔色恱澤已可喜博學有<lb/>
淵源髙談見根柢有如萬斛鍾乆叩聲益起如君豈易<lb/>
得蹭蹬乃在此棫樸析為薪奈何遺杞梓我夲世畸人<lb/>
儳焉頑似鄙一官傍松楸自足勝朱紫功名已灰心藜<lb/>
藿思没齒欲結方外逰徜徉訪雲水聞君亦有意不戀<lb/>
<pb n="KR4h0029_WYG_022-36b"/>
五斗米笑指廬山髙論交從此始<lb/>
　　春暄大旱率爾援筆<lb/>
去嵗有閏既苦寒今年春早亦大暄清明寒食在二月<lb/>
禁火正如揮箑天桃花零落牡丹發漠漠江頭吹栁綿<lb/>
細蟲打忩夜如雨潤氣蒸礎朝生泉卷簾闢向迎風坐<lb/>
徹褥去屏思簟眠勸君用心慎倉卒萬事轉易如車旋<lb/>
安知明日不凛冽莫以炎凉隨目前<lb/>
　　送謝仲規致仕<lb/>
<pb n="KR4h0029_WYG_022-37a"/>
公年五十餘鬚鬢黒如漆朝廷方進用未是挂冠日又<lb/>
非力不任數以身自乞人疑徇虚名今也踐其實蕭然<lb/>
巢許姿臭腐視冕紱東南富人材卿相近間出急流能<lb/>
勇退千古未有一賢哉謝夫子趣尚真不屈騰装嶺外<lb/>
逺歸棹江邊疾故鄉何日到清暑坐華室荔包雜紅紫<lb/>
茶品分甲乙嵗時會親賔左右列圖帙回頭烟瘴地揮<lb/>
手風波窟天將勞以生乃獨取閒佚觀公眉宇秀凛凛<lb/>
有道骨當為地上仙不是籠中物我亦素有心賤貧嗟<lb/>
<pb n="KR4h0029_WYG_022-37b"/>
汨没鴻鵠羽翼成髙飛脫羅罻鷦鷯未有巢側目空自<lb/>
失短章健公决行且營蓬蓽<lb/>
　　曺亭獨登<lb/>
問我當何之曺亭蒼木外江湖水方漲曠濶吾所愛㣲<lb/>
風撼晩色爽氣回秋籟楊栁隱官堤芙蕖接公廨白雲<lb/>
依山起㸃綴若圖繪何湏招客㳺清興自無輩落日更<lb/>
憑欄下看飛鳥背<lb/>
　　晨出郡南<lb/>
<pb n="KR4h0029_WYG_022-38a"/>
日未出山更青湖既濶風自生垂楊弄疎影啼鳥曳殘<lb/>
聲江城晩色懐抱爽况在白龍堤上行<lb/>
　　夏旱<lb/>
元豐四年夏六月旱風揚塵日流血髙田已白低田乾<lb/>
陂池行車井泉竭多稼如雲欲成就天胡不仁忍斷絶<lb/>
雷聲隆隆電摇幟雨竟無成空混熱如聞大河决北方<lb/>
目極千里波濤黄我願蛟龍巻此水洒落東南救焦死<lb/>
又聞戎瀘方用兵戰車甲馬穿雲行安得疏江擁三峡<lb/>
<pb n="KR4h0029_WYG_022-38b"/>
餘波末流灌百城分支引𣲖入南畆盡使枯槁得復生<lb/>
志大心勞竟何補仰視雲漢髙溟溟吾徒禄食固可飽<lb/>
更願眼前無餓莩<lb/>
　　澆瑞香<lb/>
潑潑瑞香花載水朝復暮瑞香得膏滋枝葉乃如故明<lb/>
春花必好喜此夏秋度大田塵土深嘉榖可織屨泉源<lb/>
不供飲何力更灌注嗟吾惠已屯局向東庭户<lb/>
　　西堂<lb/>
<pb n="KR4h0029_WYG_022-39a"/>
我置一榻在西堂南風北風俱得凉軒忩開闢無壅塞<lb/>
枕簟照映生輝光前有秋花閙如錦乗時吐秀爭煌煌<lb/>
堂前堂後種植滿坦腹轉側各相望初開半落皆有意<lb/>
牽動幽興何其長彌天好夢誰唤覺林間鳥舌弄絲簧<lb/>
賤官固冗亦偷暇一室甚卑堪退藏吾心與世乆契濶<lb/>
萬事夲無非故忘<lb/>
　　聞砧作<lb/>
見蠶成繭能幾日繒帛輸官千萬疋丁丁砧杵相和鳴<lb/>
<pb n="KR4h0029_WYG_022-39b"/>
半夜霜風入秋律一年寒事從今始四序流光如羽疾<lb/>
昨朝尚喜迎凉坐閉户羃忩嫌不宻人生天地隨氣轉<lb/>
此身猶復非吾物癡兒于世孰自量欲與造化爭飄忽<lb/>
功名富貴固有時進退屈信何可必匏羮菽飯幸粗飽<lb/>
何用操瓢向人乞<lb/>
　　登齊雲樓<lb/>
登彼齊雲樓下視江州城城前俯大江流水與天平人<lb/>
煙疎復宻漁舟縱復横其下各有人人各有所營意氣<lb/>
<pb n="KR4h0029_WYG_022-40a"/>
充宇宙機巧鬭生獰蠢然大塊中何異蟻蝨蝇天地一<lb/>
何廣人物一何㣲蠻氏與觸氏紛爭誰是非就令有所<lb/>
得究竟欲何為所以逹觀人事事棄置之登彼齊雲樓<lb/>
覽世良可悲不如飲美酒浩歌醉言歸<lb/>
　　待月<lb/>
初宵待月先掃門雖未出海光照垣皎然輝采更無壅<lb/>
比之常夕尤清妍星辰不復爭芒角河漢自合收波瀾<lb/>
乆之黮黲若䝉垢坌起四隅隂氣繁人心賞翫<hi>原闕</hi>
<pb n="KR4h0029_WYG_022-40b"/>
　<lb/>
　　詠橘<lb/>
古人詠橘誇甘香獨我愛此千樹黄燭龍銜珠出扶桑<lb/>
圓苞簇簇浮朝霜誰家金餅籬内挂一夜火圍林際光<lb/>
折来便好命佳客玊壺况有榴花漿<lb/>
　　别友人<lb/>
江城春風落梅花我適南州君在家離筵勸我一盃酒<lb/>
送我萬里天之涯少年曽同竹馬戱漸長聚散良可嗟<lb/>
<pb n="KR4h0029_WYG_022-41a"/>
後時迎笑復何地寂寞無言雙淚斜<lb/>
　　遺介之蔗<lb/>
長不過三尺堅如大古鐡身雖糞土賤名在佳果列中<lb/>
心唯養恬外貌頗多節慿君暫收採彼此無摧折<lb/>
　　疾中偶成呈介之<lb/>
吾生十五猶童孩胷中膽氣摩天開自憐少年輒有老<lb/>
夫志恐是天仙犯帝怒謫在下世馳驅乎塵埃壯志若<lb/>
鐡石頑直未易摧奈何諸侯不薦賢天子不聞才空使<lb/>
<pb n="KR4h0029_WYG_022-41b"/>
丈夫兒藏頭縮角埋蒿莱天不管地不顧此理得不鳴<lb/>
呼哉今朝大飲致沉疾朋友戢迹絶往来使人孤眠北<lb/>
忩下風雨蕭蕭良可哀冷笑今之世人少信義旦暮之<lb/>
間輒變喜愛成嫌猜介之不恤我扶力吟詠攄幽懐<lb/>
　　城樓晩望<lb/>
城樓髙跨天中央登臨舉目極四荒蒼雲彤霞物象變<lb/>
落日清風天氣凉樹深䝉宻幽鳥語山勢蟬聨煙靄長<lb/>
溪流渰渰東下去安得扁舟還故鄉<lb/>
<pb n="KR4h0029_WYG_022-42a"/>
　　西施<lb/>
邀出苧羅山送上姑蘇臺果迷吾主意都忘越兵来<lb/>
　　自警<lb/>
大材耻衒耀深智甘䝉晦所以徳業新闇然光日大一<lb/>
時師教誼百世仰風裁豈比迷識人恃能多自懐<lb/>
　　辯言<lb/>
兩葉可掩目兩豆可塞耳小人多奸邪君子防近蔽周<lb/>
公未免謗孔子亦遭毁人言不足信自古均如此<lb/>
<pb n="KR4h0029_WYG_022-42b"/>
　　自重<lb/>
千金人所重一物人所輕君子欲自尊接物以至誠行<lb/>
誼金石固笑語簫韻聲群居自聳畏暴慢何由形<lb/>
　　述鷗<lb/>
水濵老父忘機闗醉眠古石紅蕖間緑波蕩漾意不動<lb/>
白雲往來心與閒有鷗素熟翁如此命侣呼儔就翁喜<lb/>
相親飲啄少畏避自浮自沉不驚起漁人窺之即謀取<lb/>
手攜羅罔来翁所群鷗瞥見皆逺逝千里翩翩一囬顧<lb/>
<pb n="KR4h0029_WYG_022-43a"/>
鷗不薄翁翁勿疑避禍未萌真見機漁人羅罔不在側敢<lb/>
辭旦夕從翁嬉<lb/>
　　夏夜<lb/>
更漏沉沉人響絶唯有松風韻清切是非榮辱不相闗<lb/>
獨卧南軒半牀月<lb/>
　　戱書勸人飲酒<lb/>
金烏翩翩玊兎馳流光上下矢發機人生于其間都無<lb/>
百嵗期樂府舊傳金縷衣勸言湏惜少年時我今為君<lb/>
<pb n="KR4h0029_WYG_022-43b"/>
一歌之酒行到君君莫辭朱顔緑髩不行樂白頭面皺<lb/>
將何為晉時八逹唐李白以飲馳名君所知何湏自苦<lb/>
憊方得為英竒榮華有分難力取可笑蘇秦空引錐<lb/>
　　李太白<lb/>
卓哉太白詩家徒天然俊逸不可拘豪文脫去刻削巧<lb/>
逺意得自渾沌初酒醒落筆洒風雨當時所就皆湏臾<lb/>
驊騮馳驟日千里鴻鵠軒騰凌九虚蹇驢尺鷃不足道<lb/>
徐步低翥何區區後人吟咏多自蔽鎪句錬字為良圖<lb/>
<pb n="KR4h0029_WYG_022-44a"/>
撞金拊石皆可聽未若霹靂轟天衢公之大材不小到<lb/>
俗議何者相加誣賤生仰公風格美未能髣髴空躊躇<lb/>
　　凡馬示同學<lb/>
凡馬慕騏驥努力思逺行置之跛驢中咫尺遂自矜學<lb/>
者所慮逺欲並揚鸞鳴豈以勝時俗驟爾意氣盈聾瞽<lb/>
固易欺奈有聪與明作詩戒羣居吾言非汝輕<lb/>
　　海南碧琉璃缾<lb/>
手持蒼翠玉終日看無足秋天長在眼春水忽盈掬瑩<lb/>
<pb n="KR4h0029_WYG_022-44b"/>
然無埃塵可以清心曲有酒自此傾金樽莫相凟<lb/>
　　諭志<lb/>
匣中有神劍夜夜鳴不休欲汙四夷血思僇佞臣頭不<lb/>
願就軒馬賤用良自羞深韜度嵗月怨氣射斗牛仗君<lb/>
逺提攜可以安九州莫作鉛刀顧此非繞指柔<lb/>
　　乞巧<lb/>
衆人喜乞巧我以巧為憂言巧多欺佞行巧為邪柔學<lb/>
巧競穿穴文巧多彫鎪巧不令如此宜吾之恥求我欲<lb/>
<pb n="KR4h0029_WYG_022-45a"/>
守拙性浩然鎮輕浮盡窒衆巧門化以孔與周此志尚<lb/>
未遂感激在初秋南顧問牛女女實能巧不<lb/>
　　十日菊<lb/>
昨日酒中花今日籬下草馨香尚未改棄置一何早怨<lb/>
泣露華濕世情安可保<lb/>
　　晦之詩尤瘧鬼某意鬼不能為端士害奉酬作詩<lb/>
吾聞烈士仗忠信出入鬼神皆避逃維彼小人鬼所狎<lb/>
祟異皆自不善招晦之履行並仁義常揭名教為己操<lb/>
<pb n="KR4h0029_WYG_022-45b"/>
天將大任預連蹇薄宦南州初折腰劬勞戴星出視事<lb/>
冒突瘴霧匪一朝浸淫不制偶成疾愁卧漳浦擁敝袍<lb/>
有時體燥似灼火憤怒索筆為長謡句中有意譴瘧鬼<lb/>
詞氣凌鑠吏部髙予竊料君所守正彼鬼何者能為妖<lb/>
幽明路異不相忤有疾自是疎攝調强飯進藥姑自愛<lb/>
勿惑異說心空摇菊花未落遲君出猶可共醉樽中醪<lb/>
　　送王秀才歸邵州<lb/>
去家逾年客千里秋風一夜歸心起平明騎馬出郊闗<lb/>
<pb n="KR4h0029_WYG_022-46a"/>
北望邵陵程尚㡬道旁送者皆知已相顧慘悽將挽止<lb/>
丈夫壯心自有圖蹔别何湏淚如水<lb/>
　　席上勸王八飲<lb/>
細雨蕭蕭風淅淅凍雲倚天如埽墨髙堂置酒送行人<lb/>
金杯緩飲愁腸滌勸君莫惜暫酩酊自今一别遂南北<lb/>
後時月夕與花朝縱飲共醉安可得<lb/>
　　冬夕翫月<lb/>
夜深鳥宿人語靜中庭獨坐饒清興霜天髙㓗無片雲<lb/>
<pb n="KR4h0029_WYG_022-46b"/>
海月澄明挂孤鏡飛光照物毫杪露冷氣逼人肌骨氷<lb/>
苦吟未盡愁曉侵北向時時看斗柄<lb/>
　　冬夜<lb/>
冬夜一何永幽房寂無侣青燈弄㣲風敗葉鳴疎雨凄<lb/>
凉角聲動悲散穿雲去展轉卧書帷羈愁欲誰語<lb/>
　　封川上元<lb/>
穿城不千步十步然一燈閃閃摇斜風熒熒若疎星士<lb/>
女魚鳥聚鼓吹鼃黽聲蠻俗自為樂我心愁不醒<lb/>
<pb n="KR4h0029_WYG_022-47a"/>
　　瑞蓮<lb/>
花開自有婵娟伴牽人情緒迷人眼寂寞雙紅不動時<lb/>
皇英對立湘江晩芳心向背如相結媚臉髙低開已半<lb/>
欲隨蛺蝶採清香堪恨緑池風浪煖<lb/>
　　江上獨步<lb/>
晩步碧江上掀衣忽回顧安得一葉舟飄然五湖去浩<lb/>
歌風水古醉倒煙霞暮誰能逐羣動役役趨世務<lb/>
　　寓目<lb/>
<pb n="KR4h0029_WYG_022-47b"/>
白日照園林悲風乆蕭索横秋隻鶻健駕海孤帆逸隂<lb/>
雲帶雨歸晴嶂排空出一望一髙歌慿誰縱吟筆<lb/>
　　有感<lb/>
驚風㧞古松浮雲掩秋月對景輒悲歌隨聲入清血<lb/>
　　題清溪圖<lb/>
清溪之水清無泥鳬飛鴈下太平池昔人嘗比翠綃舞<lb/>
安得巻之必自隨畫師摹寫多巧思只用烏田數張帋<lb/>
戱拈秃筆掃成圖濃淡邅迴真得意江磯釣浦逺更深<lb/>
<pb n="KR4h0029_WYG_022-48a"/>
昔時行處皆可尋張公好雅心不俗眉山先生為楚吟<lb/>
公今奉使庾嶺南峽中喬林與天參白雲摇曳入船戸<lb/>
清江呼嘯窺江潭天霾不開地多熱佛桑山丹赤如血<lb/>
此時一展清溪圖洒若胸中貯氷雪南方不可以乆留<lb/>
祝公歸來此中州枕白石兮漱清流蘆聲戰雨曷若颺<lb/>
風之拔木漁煙凝晩曷若海霧之横秋我已卜居在九<lb/>
江九華廬阜鬱相望千里思公如咫尺扁舟棹月到池<lb/>
陽<lb/>
<pb n="KR4h0029_WYG_022-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻二十二<lb/>
</p>
<p>
</p>
  </div>
</body>
</text>
</TEI>
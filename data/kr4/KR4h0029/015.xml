<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻十五</head> <lb/>
    <p>
<pb n="KR4h0029_WYG_015-1a"/>
欽定四庫全書<lb/>
　清江三孔集巻十五<lb/>
　　　　　　　　　　　　　宋　孔武仲　撰<lb/>
　序<lb/>
　　單拯字序<lb/>
余交下邳單君拯一日過余求所以為字者余以濟夫<lb/>
應之既而有難余者曰天下之理不齊出言而稱對者<lb/>
亦未易也故夫平居慷慨念生民飢寒之病慮朝廷治<lb/>
<pb n="KR4h0029_WYG_015-1b"/>
亂之機渇不甘飲罷不遑息先天下之憂而蹙額後天<lb/>
下之樂而燕安者兼濟之士所為也漏屋而居穿屩而<lb/>
逰不窺王公之門庭不修鄉里之慶弔浩然獨得于恬淡<lb/>
瀟洒之中雖乆而不厭者獨善之士所為也二者其道<lb/>
之大小逺近吾所不敢知然其所守不同則可以不詔<lb/>
而喻也今子單子之居下邳也日益苦瘠寒無衣裘忘<lb/>
心禄利止水雲浮視其外若槁枝叩之中若虛舟其自<lb/>
善也則裕矣安在其為兼濟乎子之稱其德也譬如以<lb/>
<pb n="KR4h0029_WYG_015-2a"/>
笙簫佐戰士錦綺被石人雖待之良厚與其人不相直<lb/>
己無乃輕其發而費其辭耶對曰子可謂逐其跡而未<lb/>
知其方也夫鳯之所以莫不貴之者以其被文章含德<lb/>
義不必啾啾蹌蹌舞于宫庭然後為美龍之所以逸羣<lb/>
而獨出者以其出入無礙巻舒應時不必騰天薄雲播<lb/>
灑霖雨然後為神也其積之素矣子單子之在鄉黨也<lb/>
聚其三族出無異戸寒則均服饑分其餔蔬園栗岡以<lb/>
祀先祖禮不苟貸義不苟取推是行也退可以化其家<lb/>
<pb n="KR4h0029_WYG_015-2b"/>
人進可以施于官府孔子曰孝乎惟孝友于兄弟施于<lb/>
有政是亦為政然則身脩行立而所濟博矣亦奚必金<lb/>
朱煌煌綉績九章攝齊天階垂紳廟堂鼻息雲蒸與世<lb/>
争強然後為濟物乎于是難者無以應也魯國孔武仲<lb/>
序<lb/>
　　送李至之致仕歸清江序<lb/>
清江李君中以朝奉郎司管庫于京師一日上書致其<lb/>
禄位天子許之余聞而徃見焉曰少而仕長而休古人<lb/>
<pb n="KR4h0029_WYG_015-3a"/>
有之而不皆然也有餘于畎畆者退而以畎畆為安可<lb/>
也有餘乎室廬者退而以室廬為安可也吾黨之大夫<lb/>
其歸以年者為有此具也否則徃徃姑黽勉以從事今<lb/>
子處無室廬也耕無畎畆也亦何恃而退乎子鬢髪雖<lb/>
白而清揚汱然騎不俊扶步不資杖進而有可以從仕<lb/>
之資退而無可以養生之具驟而謝歸無乃計之不詳<lb/>
乎君隠几旁視若鄙余者徐乃言曰余之子婚女嫁盖<lb/>
有未給者一朝而退豈皆無說恣睢而動哉吾見勤勞<lb/>
<pb n="KR4h0029_WYG_015-3b"/>
之可厭則視安佚如畎畆知機危之可畏則顧平易如<lb/>
居室以彼易此所得孰多乎且余從于仕宦之日非不<lb/>
乆也而未嘗素為養生之具也亦未嘗罹乎饑寒之患<lb/>
安知不有數存乎其間也以故推新則吾之生理盖有<lb/>
在而可以不與憂也夫去勞從佚舍險之平既己得其<lb/>
兩利而日餼之不足嵗積之不繼又不必䝉其兩害也<lb/>
吾所以去之果也且古人之不得己而還禄于君者或<lb/>
為卒市門或牧豕海上其窮瘠愁苦甚矣猶不足以易<lb/>
<pb n="KR4h0029_WYG_015-4a"/>
其志今吾既得優㳺郷國而天子加惠官其一子有古<lb/>
人之佚而無其難者至于世故紛紜無復有己又可以<lb/>
較利害于無窮乎余聞而喜為之酌酒而歌曰天下有<lb/>
道兮賢人來嗟之子兮何遽釋此而歸得非來者重輕<lb/>
猶存乎人而歸者惟我之所為余始疑而終悟遂將膏<lb/>
車粟馬而從之退而書之為序<lb/>
　　興國僧房詩序<lb/>
主上稽六典脩廢官大治新省于西華門外丞相以下<lb/>
<pb n="KR4h0029_WYG_015-4b"/>
日入焉于是闢興國寺之北門以通車馬之道與省門<lb/>
咫尺相望而朝士大夫受事于尚書者皆某于興國矣<lb/>
稅屋之貲為之翔踊主僧争飾其廬以要四方之賔客<lb/>
其深䆳㓗清莫如西法華勝公之房余幸而得居之勝<lb/>
公鄆人性方嚴篤于齋戒善講經論與余非故人而特相<lb/>
好也時聨舍而居者開封竹元珍湛静好學雖在逆旅<lb/>
而所携書亦數百巻閉門不事徃來日夜誦說繩墨尺<lb/>
度余得二人者與之處笑談融怡足以引日而忘其為<lb/>
<pb n="KR4h0029_WYG_015-5a"/>
客之乆也于閒暇時作為歌詩以自娯自二月至于五<lb/>
月得三十八篇録于左方既而受牒吏部得縣為湖南<lb/>
繇所館晨出南薰門以望九江道途所得又三十五篇<lb/>
亦附于後昔周人為采薇之歌曰昔我徃矣楊柳依依<lb/>
今我來思雨雪霏霏盖傷行役之勤感時物之變也余<lb/>
之是行也冐大寒歴潦暑凡半嵗而後得止鞍馬之勞<lb/>
筋骸之<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>殆無餘力矣其感于物動于心發于言不為<lb/>
譏嘲以忤羣衆從容自道而己亦詩人之志也歟元豐<lb/>
<pb n="KR4h0029_WYG_015-5b"/>
七年七月某日某謹序<lb/>
　　送呉仲庶還豫章序<lb/>
余少時聞朝士大夫議論以為仁宗皇帝聖德寛大優<lb/>
容直言言事官雖暫忤意斥逐在外不旋踵輒以為美<lb/>
官其燕居深宫之中左右近習一語干法度必曰諫官<lb/>
御史不汝容也盖其開心見誠砥礪臣下如此故四方<lb/>
聞風而剛強倜儻議論之人出焉是時呉公與三四人<lb/>
皆自外臺擢為御史其章疏切直天下聳動而朝奏暮<lb/>
<pb n="KR4h0029_WYG_015-6a"/>
出言無不行自大臣以下莫不㓗身歛巳以奉公議無<lb/>
敢阿私為奸倖請謁之人望風引退如至和嘉祐之間<lb/>
政事純一風俗敦厚無愧于漢唐之盛時既而公被收<lb/>
擢列近侍乗車持節出將四方其後言事之官日益以<lb/>
輕實分己隳而空名尚在朝廷之間㡬以言為諱其慨<lb/>
然自信不顧時忌者隨亦痛貶雖更赦宥不見収録盖<lb/>
十餘年間而風俗之變革至于此公于是時凛然于衆<lb/>
人中以純德老臣自處其議論取舍與時不合也固矣<lb/>
<pb n="KR4h0029_WYG_015-6b"/>
故亦干犯衆議流落不偶自永興求便州以歸再請不<lb/>
得卒自引而還嵗暮乗大江過潯陽予得見之問其出<lb/>
處之䇿曰自吾于南昌有三圃湖山之佳處也將擇其<lb/>
間亢爽之塲築以為室益于其旁穿池種樹從子孫以<lb/>
逰其間吾老矣不復出矣夫進退行止公心所自明余<lb/>
復何言然幸按公於須臾眎其容貌聽其言論以識徃<lb/>
時諍臣之風采也予獨有自得焉而去也遂書所感以<lb/>
贈之<lb/>
<pb n="KR4h0029_WYG_015-7a"/>
　　送顧子敦使河北序<lb/>
上之二年顧公子敦自河東轉運使召給事中天下方<lb/>
向太平之治褒徠羣言以廣視聽子敦在門下事有不<lb/>
便輒争還之議論堅决不少迎合是時河北數有水災<lb/>
澶魏故道久堙未復議臣紛然計有未定子敦日日語<lb/>
人曰此不難辦也昔大禹濬九川陂九澤以一人之經<lb/>
營而及萬世盖親見而力行之耳語聞即日拜天章閣<lb/>
待制使河北俾條便宜悉以來上士大夫籍籍交語以<lb/>
<pb n="KR4h0029_WYG_015-7b"/>
為侍從之官所論者天下之事也河為數州之患雖急<lb/>
一方之事也子敦以侍從之官輟而使一方忽所大而<lb/>
治所小非計也然子敦不為變志動心朝廷不為易辭<lb/>
反令者朝廷知體而子敦知務也夫河之為中國患久<lb/>
矣近嵗尤為汗漫自小吳之决恩兾深洺之民鳥驚獸<lb/>
駭炊不暇暖釡飲未及濡唇而原野一旦化為平流矣<lb/>
是天下之大變也夫以天下之大變而當聖主勤政急<lb/>
治之時其謀度施為宜如何也而以常情疑之陋矣子<lb/>
<pb n="KR4h0029_WYG_015-8a"/>
敦自少喜論兵以孫武諸葛為師法時人咸謂才堪將<lb/>
帥及三方用師天下之士争以軍謀戰法進取于朝廷<lb/>
子敦深蔵逺引黙黙若無能者知兵之未可用也己而<lb/>
師出無效子敦之智益明今河之害可謂大矣舉朝之<lb/>
人睥睨前却不敢徑徃以蹈後悔子敦獨日夜計畫以<lb/>
為巳任非確不易其肯為之乎余于是為河北之人賀<lb/>
曰顧公來若等可以安坐而食高枕而卧矣<lb/>
　　柳師聖詩集序<lb/>
<pb n="KR4h0029_WYG_015-8b"/>
建安師聖先君之所厚又與余善其為人也簡易質直<lb/>
學無所不觀而尤喜為詩徃者余逰湖湘之間君為東<lb/>
安令是時詩己千餘篇軸蔵板掲燦然布于東南矣後<lb/>
十餘年相遇于潯陽詩之多倍于前日而語益麗氣益清<lb/>
其綴績纎巧發越雄健如錯布績繡間奏金石使玩而<lb/>
聽之者愈久而不厭焉君以䕃補官憤世人之不我知<lb/>
慨然欲以文章立後世之名自其少壯南踰洞庭西上<lb/>
岷江東涉呉越三十年間目覽心屬感于中觸于外欣<lb/>
<pb n="KR4h0029_WYG_015-9a"/>
歡愁戚必發之于詩盖為之專且久如此故得之益深蓄<lb/>
之益多也世之人方溺于利欲窮者蹙額于饑寒之憂<lb/>
達者酣眩于富貴之樂君于世俗之所争一無所争而<lb/>
獨以古道自求于恬淡寂寞之間辛勤白首志益不倦<lb/>
其所到豈易量哉年月日孔武仲序<lb/>
　　張子厚睦州唱和集序<lb/>
余友毗陵張子厚出其睦州唱和詩一編曰為我序之<lb/>
余徃年在太學子厚尚未冠其為詩己有駿逸驚人之<lb/>
<pb n="KR4h0029_WYG_015-9b"/>
言其後學之益有所到而棄官不就歸養于家縱觀羣<lb/>
書與賢士大夫相上下議論閒則虛弄筆墨發為歌吟<lb/>
紆徐曲折窮古人深處而與之應和者又多東南之才<lb/>
未㡬得詩若干篇夫詩之用于世乆矣其言隠約而出<lb/>
入于風諭比興之間使人可以喜可以愠三代之際會<lb/>
同燕享必賦詩以見其志所以察否臧省禍福為國者<lb/>
又以此占治亂知興亡至于怨傷譏刺道人情之所難<lb/>
言而莫以為忌後世風俗寖衰士之克己好善者少于<lb/>
<pb n="KR4h0029_WYG_015-10a"/>
是有因詩之一言而得罪于世者劉夣得棄置累年白<lb/>
樂天謗及母子凡坐此也甚者父子相語朋友相戒曰<lb/>
詩不利于身不可為也是亦不善處之而已如子厚興<lb/>
諸君之作優㳺樂易摹寫風物自為嬉好人亦知其不<lb/>
與世競讀其言者雖在朝市而超然有泛江海入山林<lb/>
之心方且喜慕稱嘆欲追而從之又何怨怒之有余于<lb/>
是益知詩之不能為害也元豐六年正月日<lb/>
　　丙寅赴闕詩稿序<lb/>
<pb n="KR4h0029_WYG_015-10b"/>
元祐丙寅春余自湘潭令為秘書省正字以力之不足<lb/>
陸也乃謀舟行盖自長沙至于京師四十有二驛贏糧<lb/>
秣馬期月而可至若夫水道則不然亂重湖㳂大江泝<lb/>
長淮以入漕河春冬則淺涸斷流夏秋則滛潦極望不<lb/>
幸而遭焉有至于經月而躊蹰風起乎㝠㝠之間拔山<lb/>
而貫天大聲雖息而鬱雲未解懵首而前必有倉猝之<lb/>
驚甚則覆溺之患不幸而遭焉則有至于踰旬而不進<lb/>
諺曰遲者速也篙兵柁師每以是見語余雖欲速達至<lb/>
<pb n="KR4h0029_WYG_015-11a"/>
于此則無以難之然自余之行見覆舟者三矣以謹甚<lb/>
故幸免自三月至于八月乃抵東水門外昨日婢子持<lb/>
裌衣來曰寒將至矣纊則未偹余愕曰是何炎凉之變<lb/>
而嵗月之奔馳耶舟居逼迫無以自娯其間落日幽浦<lb/>
平沙逺岸樵漁之下上魚鳥之沉浮時有曠然物外之<lb/>
意登高臨逺弔古人之遺跡考之碑碣問之耆老記以<lb/>
本末以偹遺忘則别録存焉其顧瞻笑傲摹冩風雲一<lb/>
時之情狀則有詩賦若干篇在以余方官守于京師也<lb/>
<pb n="KR4h0029_WYG_015-11b"/>
日馳于車轍馬跡之間幸朝廷寛大時賜休告閉關一<lb/>
室囂然獨坐想見江湖風物歴歴在耳目之際得此二<lb/>
書者出入相考開巻而醒然斯亦舒憂娛獨之資也于<lb/>
是次而蔵之<lb/>
　　南齋集稿序<lb/>
元豐三年余為信州從事暇日于南齋取舊所為文讀<lb/>
之忽而嘆曰文章于學者之事末矣昔之賢人有達而<lb/>
在上者其言甚簡而録于尚書臯陶是也有窮而在下<lb/>
<pb n="KR4h0029_WYG_015-12a"/>
者其言甚簡而録于論語顔淵是也彼其粹美積于中光<lb/>
輝發于外一言出四海傳之以為師法遂以不朽于無<lb/>
窮豈區區自異于文墨耶後世著書者莫多于蕭梁父<lb/>
子當其盛時布于四方盈衍竹帛及其寖久寖以零落<lb/>
求一語之傳不可得卒與愚者鈞于没世而無聞然則<lb/>
文章豈可恃而乆長哉余自少喜為文辭長㳺四方從<lb/>
師求友粗有所發而才力卑弱不足以自振于天下中<lb/>
間患難侵陵志氣摧涸俯仰之間二十年矣而文不増<lb/>
<pb n="KR4h0029_WYG_015-12b"/>
高夫以不可恃之文而才之不足又如此然吟口囁嚅<lb/>
老而不知止也豈不惑哉雖然其志之所存亦有見于<lb/>
此不可廢也乃擇其可觀者得議論序說頌賦啟狀祭<lb/>
文若干篇古律詩若干篇録之以自覽焉命之曰南齋<lb/>
集稿<lb/>
　　渡江集序<lb/>
元豐六年余以信州從事得罷嵗暮入京師自九江驛<lb/>
至安上門凡千六百里自己亥至乙丑凡二十七日時<lb/>
<pb n="KR4h0029_WYG_015-13a"/>
春冬之際寒温交争隂風怒號霰雪横作川草初茁堤<lb/>
柳始芽籃輿獨行無朋友談笑之樂郵舍孤寓無子弟<lb/>
肩隨之助或長沙逺水極目無人或折椽敗壁卧見星<lb/>
斗其荒寒閴寂有常情不堪其憂者顧左右前後無可<lb/>
告語念非寄翰墨章句之間無以散其湮鬱而寛其寂<lb/>
寥也故其覽矚風物登涉山川弔徃念昔感今懐古與<lb/>
道途之蟠直險易氣象之風雨晦㝠皆發之于詩叙而<lb/>
録之得六十篇以覽觀焉是時余四十有三年矣自始<lb/>
<pb n="KR4h0029_WYG_015-13b"/>
應舉以至于今六至闕下而三出江淮道以行中間徃<lb/>
還匆匆經耳目如晡旦之相望而嵗月數遷時事屢變<lb/>
吾家親尊逝没兄弟彫零以區區羸苶之身寄食四海<lb/>
南踰嶺表東至岱陽而出入于江淮荆湖吳越之間年<lb/>
三十有六大病垂死頼良醫以得全活明年以罪罷官<lb/>
此其出處險艱之大畧也盖二十有五年之間其變故<lb/>
之多如此夫人之大數百年耳方其少壯時筋力疲于<lb/>
奔走精思涸于患難其餘借有安樂饒泰為日㡬何益<lb/>
<pb n="KR4h0029_WYG_015-14a"/>
知世之不足恃也飛擊潛㳺以俟造化憊而眠飽而嬉<lb/>
庶㡬不為達者之譏乎此皆吾詩不能悉載者故并見<lb/>
之以自警云<lb/>
　　贈浮屠元正師詩序<lb/>
元正師東平人也少學浮屠明于經論而辯說閎敏廣<lb/>
席之中論難鋒出聽者竦然巳而曰是术足以盡吾志<lb/>
也乃徹冊歛巻漠然靜居求禪宗之㫖居真州資福院<lb/>
乆之遂監其院事資福學者嘗數十人前主計者彫憊<lb/>
<pb n="KR4h0029_WYG_015-14b"/>
心畫猶苦不給自師治事坐乎一室足跡不歴人門戸<lb/>
而居人逰賈争出所有以助之由是資福大富下至僕<lb/>
𨽻皆衣食有餘人皆以師為才余以為才之于事用智<lb/>
與力而後有得如師者不以言約不以心稽而人樂為<lb/>
之用此其素行有以動人非獨才高而己也師年未四<lb/>
十其進于道未見其止異時信之者將益逺非獨此邦<lb/>
之人也一日出陳君佐及余所贈詩且曰吾與四方賢<lb/>
士大夫之交固多而二君子徃來為最密將以此詩刻<lb/>
<pb n="KR4h0029_WYG_015-15a"/>
于石也不可以無說余固樂道人之善沉與師相從之<lb/>
久而見請若此之勤耶乃為序之而請君佐書石庶㡬<lb/>
如師之志云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0029_WYG_015-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻十五<lb/>
</p>
<p>
</p>
  </div>
</body>
</text>
</TEI>
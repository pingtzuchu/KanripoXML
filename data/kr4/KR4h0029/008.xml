<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻八</head> <lb/>
    <p>
<pb n="KR4h0029_WYG_008-1a"/>
欽定四庫全書<lb/>
　清江三孔集巻八<lb/>
　　　　　　　　　　　　宋　孔武仲　撰<lb/>
　今體詩<lb/>
　　李公擇山房<lb/>
碧落仙官侍玉除至今遺迹在匡廬當時兄弟俱年少<lb/>
他日歸榮比二疏<hi>李公讀書于廬山時年十六</hi>
松篁入路水濺濺自是廬山小洞天盡道秀才心好静<lb/>
<pb n="KR4h0029_WYG_008-1b"/>
誰知風骨是真仙<lb/>
　　陳翰林遊天池約相㑹于栖買乆之不至<lb/>
廬阜西頭是謫仙籃輿正欲上青天霓旌羽葢何時返<lb/>
悵望洪崖阻拍肩<lb/>
　　寄南康徐大夫<lb/>
山南泉石有餘清幾日籃輿天上行亦欲西園伴飛葢<lb/>
龎公不慣入州城<lb/>
　　白鶴觀<lb/>
<pb n="KR4h0029_WYG_008-2a"/>
洞天人逺矣琳館有遺蹤願棄人間事優游慕赤松<lb/>
　　慧日寺<lb/>
山外歸來酒半酣衣襟翠色貯煙嵐泉聲自是小三峽<lb/>
林色可名東萬衫<lb/>
江面深沉帶地流清風爽氣入層樓倚欄却認登浮玉<lb/>
平看滄溟萬里秋<lb/>
　　答李景文見寄<lb/>
金沙㑹面慰飄蓬況得連朝笑語同縱飲不知明月墮<lb/>
<pb n="KR4h0029_WYG_008-2b"/>
納凉尤愛小軒東郵亭送别凄凉後江郭凭欄悵望中<lb/>
兩幅新詩尤俊邁泠然醒我以清風<lb/>
　　維那觀師以偈示余求詩為贈因成兩絶句<lb/>
擾擾長途策馬回柴門寂寞晝慵開清香一炷茶一啜<lb/>
賴有髙人數徃來<lb/>
夾路長松緑蔭繁送君從此入幽關銅缾錫杖無拘繫<lb/>
正好窺尋瀑水源<hi>師將遊廬山</hi>
　　黄州夜泊聴水聲因為絶句以廣歐陽公詩話<lb/>
<pb n="KR4h0029_WYG_008-3a"/>
泠然非徴亦非商夜乆清音入夢長人道官蛙成鼔吹<lb/>
我知風水是霓裳<lb/>
　　黄州<lb/>
客路深秋一轉蓬淮天牢落此將窮城開雲水蒼茫處<lb/>
人在茅篁掩映中對岸武昌風月近千年赤壁是非空<lb/>
悠悠陳迹慵開口謾把筠竿伴釣翁<lb/>
　　又<lb/>
山上泉聲風雨來門前峯色畫屛開仙居洞裏桃花古<lb/>
<pb n="KR4h0029_WYG_008-3b"/>
不是劉郎去後栽<lb/>
　　吴章嶺作<lb/>
廬山北轉是吴章岩草紛紛静有香洞口流泉似相送<lb/>
人間天上莫相忘<lb/>
　　送僧惠芝歸東林<lb/>
東林開士解談禪共住千岩萬壑前回首歸雲不知處<lb/>
林間相遇是何年<lb/>
　　成化縣二首<lb/>
<pb n="KR4h0029_WYG_008-4a"/>
化成真化出絶險起朱欄直下臨無處江城一掬㸔<lb/>
　　又<lb/>
登覽多清興衣襟有白雲松風不知際仙籟坐中聞<lb/>
　　五老峯<lb/>
峻叠起青峯森然五老翁雲將色共古天與夀無窮突<lb/>
兀巔崖峭駢羅面勢雄三光同孕育四岳是兒童傑立<lb/>
層霄際曽經壊刼中夢齡應可錫圖寫獻堯宫<lb/>
　　次韻答李子約見贈<lb/>
<pb n="KR4h0029_WYG_008-4b"/>
江縣山竒水亦清古今賢宰繼聲名施為豈厭地閒僻<lb/>
學行乆推君老成桂籍掇科論世契錦囊留句荷交情<lb/>
當年入洛多英俊文彩誰如陸士衡<lb/>
　　晩登庾樓<lb/>
却從江漢望江廬湓口風波日愈疎滿甕尚留桑落酒<lb/>
登盤今有武昌魚斜陽柳色明碕岸纎月波光濕太虚<lb/>
鸚鵡洲前弔豪士重將詞賦為君書<lb/>
　　順風發江夏<lb/>
<pb n="KR4h0029_WYG_008-5a"/>
西江風浪夜喧豗清曉猶聞萬籟哀水驛正隨衡鴈去<lb/>
雲帆初學海鵬開山横别浦跳丸度席對長瀾陣馬來<lb/>
快意須防太豪横斜陽荒港少徘徊<lb/>
　　嘉魚界中作<lb/>
楚澤秋窮未有霜飄然如鴈去隨陽連空積藹湖天闇<lb/>
極目無人水國荒破浪不須論萬里佩蘭聊欲寄三湘<lb/>
駝裘更作春暉暖嬴得瞢騰晝夢長<lb/>
　　巴陵界中作<lb/>
<pb n="KR4h0029_WYG_008-5b"/>
曲曲秋江灧灔波直疑乗興到銀河逢人欲問支機石<lb/>
此去星橋路幾多<lb/>
　　又<lb/>
一别湖湘二十秋飄然覉旅復萍浮氷霜入鬢殊非壯<lb/>
星斗羅胸却似愁濁酒放歌朝拊髀青燈苦學夜懸頭<lb/>
惟應此樂無窮已滚滚滄波盡即休<lb/>
　　留贈上官常用<lb/>
河梁欲上手重攜冷語南湖百尺隄看即青雲開羽翼<lb/>
<pb n="KR4h0029_WYG_008-6a"/>
莫羞黄綬走塵泥文章炳蔚元摛鳳鋩刃縱横暫割雞<lb/>
欲識長官清浄意髙堂雙宇掲曹蹊<lb/>
　　蘇子瞻雪堂<lb/>
古縣東邊仄徑開先生曽此劚蒿萊鸞凰一去應不返<lb/>
花柳當年皆自栽畫壁蒼茫留水墨朱欄剥落長莓苔<lb/>
鄰翁笑我來何暮檢㸃風煙興盡回<lb/>
　　罾魚<lb/>
野色星輝半有無曲江舟子夜罾魚紅鱗躍網無錢買<lb/>
<pb n="KR4h0029_WYG_008-6b"/>
惆悵天涯尺素書<lb/>
　　陽羅磯<lb/>
石壯山獰不可干傾江波浪作驚湍殘霞一抺吴天晩<lb/>
正苦扁舟不上灘<lb/>
　　寓目<lb/>
清灣氣象暮潭潭漁客車罾似引帆三尺鯉魚投密網<lb/>
西江雖廣爾何堪<lb/>
　　西江<lb/>
<pb n="KR4h0029_WYG_008-7a"/>
灧灧西江水朝朝伴我行雲天初散豁秋色正分明魚<lb/>
逝應相得鷗來故不驚煙波聊寄適南北乆忘情<lb/>
　　鄂州<lb/>
緑柳陰陰蔽武昌汀洲如畫引帆檣一江見底自秋色<lb/>
千里無風正夕陽暫别勝遊渾老大追思前事只凄凉<lb/>
賢豪况有遺蹤在欲買溪山作漫郎<lb/>
　　巴陵官舎二題<lb/>
　　　瀟灑堂<lb/>
<pb n="KR4h0029_WYG_008-7b"/>
旅平凹處剪荆榛畫棟明牕學隐身政簡琴書聊度日<lb/>
地閒花木為留春一盃濁酒迷今古五字清吟泣鬼神<lb/>
暫伴登臨對佳景衣襟渾覺减埃塵<lb/>
　　　湖山亭<lb/>
縣山峻絶有新亭公退時來㸔洞庭天外微茫二湖合<lb/>
波心縹緲一峯青非時爽氣生雲雨永夜寒光浸斗星<lb/>
千古登臨増健筆投文猶可弔湘靈<lb/>
　　五鼓乗風過洞庭湖日髙已至廟下作詩三篇<lb/>
<pb n="KR4h0029_WYG_008-8a"/>
半掩船篷天淡明飛帆已背岳陽城飄然一葉乗空度<lb/>
卧聴銀潢㵼月聲<lb/>
北風投曉漸雄豪椎鼓車帆十丈髙枕底洞庭三百里<lb/>
卧聴天樂響叢嘈<lb/>
南津瀺灂夜風微投曉湖靈更發機想像虚空聞帝樂<lb/>
逡巡波浪匝天圍三湘路指平蕪轉兩舸帆争白鳥飛<lb/>
却上叢祠薦牲酒荆雲隠隠尚朝暉<lb/>
　　何君表留大舟于潯陽下敢乗既至湘隂寄絶句<lb/>
<pb n="KR4h0029_WYG_008-8b"/>
　　　謝之<lb/>
洞庭秋水接天流萬斛樓航不易収才力似君方稱副<lb/>
此身只合載漁舟<lb/>
　　將至巴陵<hi>當次江夏</hi>
南行應不歎途窮水驛連翩遇好風逺浪飛來千白鷺<lb/>
輕帆相逐兩㝠鴻殘雲日挂蒼茫外平野天垂曠濶中<lb/>
湘浦舊遊思一訪肯因蓴膾憶江東<lb/>
　　入湘江二絶句<lb/>
<pb n="KR4h0029_WYG_008-9a"/>
清川曲岸進遲遲採得菊花三兩枝撚弄秋香斜日下<lb/>
有懐江國去年時<lb/>
平沙襯水竹藏雲自古多招薄命人我獨逺來追所好<lb/>
是中魚美緑醅醇<lb/>
　　寄四舎弟<lb/>
贑水南邊北勢回層城中起鬱孤臺憶初二陸同登此<lb/>
喜有阿連相繼來舊事前遊休感歎清風佳景且徘徊<lb/>
天涯未有從<hi>闕</hi>日百里區區亦象雷<lb/>
<pb n="KR4h0029_WYG_008-9b"/>
　　縣圃有小城環之北面有邱阜聳出喬木蔽其上<lb/>
　　　盖古戰棚也到縣之三月得荒徑攀援而上視<lb/>
　　　其形勢可以為亭北望平野乃增築之度為四<lb/>
　　　楹公事之隙休息其間<lb/>
堆案盈庭勢未休灰心聊此作天遊剪除榛莽成幽徑<lb/>
支架茅篁接古丘葉密風多能庇暑雲開山出更宜秋<lb/>
西園日涉從今始誰信民官得自由<lb/>
　　城上亭二首<lb/>
<pb n="KR4h0029_WYG_008-10a"/>
更無人跡逐攀躋廬岳烏藤手自攜滄海誰論六月息<lb/>
茂林今得一枝栖幽芳滿徑春難老翠樾連雲日易西<lb/>
况有北郊宜曠望公餘聊此發醯雞<lb/>
湘潭之酒今稍薄粉白水清亦不惡百錢换得一斗歸<lb/>
復此悠然縱杯酌醉中衡華皆秋毫肯復刺眼事錐刀<lb/>
層林密葉風力豪鈞天震響春臺髙<lb/>
　　登城<lb/>
應俗雖勞甚登髙即曠然日濃花覆地春静草連天竹<lb/>
<pb n="KR4h0029_WYG_008-10b"/>
塢連山逺湖光帶郭偏斯官本閒佚吾政愧烹鮮<lb/>
　　城上喬木<lb/>
城上蒼虬困不醒春陽己半未回青只應一夜新雷震<lb/>
漸放繁枝擁日星<lb/>
　　西園獨步<lb/>
茂林新幄翠重重猶有殘花掩映紅庭館漸虚容散涉<lb/>
時攀園果作狙公<lb/>
　　又<lb/>
<pb n="KR4h0029_WYG_008-11a"/>
官居何以滌冥煩喜有㕔西北涉園白日漸長公事少<lb/>
紅英己盡葉陰繁渌波似鏡池能照巧舌如簧鳥解言<lb/>
風景只隨人意好昔賢何事厭湘沅<lb/>
　　逍遙亭獨遊<lb/>
城上飛簷出百尋回環古木自成陰凉生白晝收團扇<lb/>
影入斜陽剪碎金茂密却遮西望眼逍遙未有北歸心<lb/>
淵明盛說家園趣誰信吾園趣更深<lb/>
　　縣齋偶書<lb/>
<pb n="KR4h0029_WYG_008-11b"/>
誤恩為邑楚江潯黽勉初疑力不任吏事妄窺如管豹<lb/>
歸心難過是籠禽低回未遂箕山志慷慨猶希梁甫吟<lb/>
案牘埽空庭院静只將趺坐當鳴琴<lb/>
　　軺車館<lb/>
野濶天長入望青眼中虚豁到鴻㝠偶從楚俗來同樂<lb/>
下視湘江笑獨醒風𦂳水光時蹙練日斜山影半迴屏<lb/>
扁舟過此方年少老矣重來鬢漸星<lb/>
　　次韻和楊公濟見贈三首<lb/>
<pb n="KR4h0029_WYG_008-12a"/>
虢畧先生不諱窮詠歌堯舜與時逢傳呼滿道今為使<lb/>
歛板登門亦見容南浦清波輝玉樹西齋新釀入金鍾<lb/>
臨分警戒言尤切似欲驅馳叔夜慵<lb/>
魯國鮿生與俗同何嘗孤訐慕龍逢邑佳不及陶彭澤<lb/>
官小差肩邴曼容故國安栖無一瓦髙堂失養感千鍾<lb/>
賢豪見顧何恢廓自冩新詩慰病慵<lb/>
清談衮衮思無窮渾似饒陽邑下逢霜重湖天初凛冽<lb/>
夜長樽酒更從容新編自富詩千首巖邑今饒畆一鍾<lb/>
<pb n="KR4h0029_WYG_008-12b"/>
兀坐江城隨五斗肯憂紫<hi>闕</hi>　衣慵<lb/>
　　韓公祠堂<lb/>
曽持金節撫淮壖磊落英姿正少年萬里風鴻㸔振翼<lb/>
一時毫素冠凌煙新祠更慰舟人望遺像仍從幕客傳<lb/>
精爽威容俱不冺今騎箕尾在青天<lb/>
　　送十二兄還江西<lb/>
匣有青萍笥有書西風隻影渡江湖剰收岳麓春前景<lb/>
冩入新詩勝畫圖<lb/>
<pb n="KR4h0029_WYG_008-13a"/>
　　湘潭二首<lb/>
禄仕飄然寄楚鄉才能苦短志方强已栽緑柳如彭澤<lb/>
况有黄金似櫟陽風颭湘波天影動雲來衡岳雨聲長<lb/>
尚疑卑濕難安處更起西邊百尺堂<hi>湘潭近有告發金坑者余作堂于㕔</hi>
<hi>西謂之月堂</hi>
縣街重復俯驚湍正與湘江咫尺間侵齧最憂東滙水<lb/>
蔽遮惟有北來山清流倒影樓臺壯白瓦連雲市井間<lb/>
捍患持危功不小亭亭千古鎮荒灣<hi>縣西七里有唐興山聳出江上水趨</hi>
<pb n="KR4h0029_WYG_008-13b"/>
<hi>南岸故邑居得完</hi>
　　九月十四日小㑹<lb/>
帶露葵花貯漆盤周遭仍簇小雞冠人生愛賞無時足<lb/>
但作姚黄魏紫㸔<lb/>
　　寄范清老二絶<lb/>
髙平處士節尤孤門掩江邊徑欲蕪詩好未窺新嵗集<lb/>
酒醇猶憶去年壺<lb/>
一别潯陽已隔年官居應接謾紛然南來瀑水傾江海<lb/>
<pb n="KR4h0029_WYG_008-14a"/>
夢挈塵肝先洗湔<lb/>
　　九月廿二日西館雨中作<lb/>
西館蕭然擁罽裘渾無桃李似潘侯路多緑竹遮欄雨<lb/>
池有殘荷掩映秋蠻獠謳歌逢樂嵗江湖風景憶扁舟<lb/>
衣冠到底為身累秪慕逍遙寄一丘<lb/>
　　晩興<lb/>
吏退公門静蕭然似宴居秋聲來簟枕晩色被庭除仄<lb/>
徑窺栖鳥荒池聴躍魚黄花惱陶令搔首賦歸歟<lb/>
<pb n="KR4h0029_WYG_008-14b"/>
　　寳豐倉秋納三首<lb/>
次竹編蓬學缺垣中門以外蟻回旋羣呼直欲争風疾<lb/>
快走渾疑踏地穿朱墨亂揮雲落手塵氛横集雪侵顛<lb/>
新年幸有民輸樂心口相期更勉旃<lb/>
彩籌森列羽門兵衮衮招呼不㫁聲嵗計自當平斗甬<lb/>
年豐今况有坻京争先雜沓人何冗應物逍遙我自清<lb/>
白日漸斜亭廡静却臨湘水笑塵纓<lb/>
縣濶人饒稼秋成衆樂租精粗騐丹白億萬起錙銖足<lb/>
<pb n="KR4h0029_WYG_008-15a"/>
趼誰先到尻髙或妄呼何當寄軍令供億黒山隅<lb/>
　　寄范清老<lb/>
日挂西南有薄輝稜稜霜氣犯寒衣不愁斗柄隨春轉<lb/>
秪怕梅花學雪飛湘浦波光頻送别湓城山色屢思歸<lb/>
髙人只在南坡住好共留錢買釣磯<lb/>
　　湘上二首<lb/>
滿眼青湘浸緑苔誰家籬援坼寒梅天容婉美霜雲薄<lb/>
己逗春光入望來<lb/>
<pb n="KR4h0029_WYG_008-15b"/>
南歸曽泛碧湘船擊伏臨流似浩然平野幾枯殘嵗草<lb/>
渌波猶浸舊時天簿書倥偬嗟巖邑樽酒歡娱憶少年<lb/>
尺水片雲今我有亦當風月為留連<lb/>
　　寄劉貢甫<lb/>
秀水先生今傑才﨑嶇山徑滯蓬萊飛牋岳麓吟秋草<lb/>
把酒㐮陽醉臈梅東郡政聲無豈弟南樓風月且徘徊<lb/>
朝廷選用多英俊早晩劉郎即到來<lb/>
　　梅徑<lb/>
<pb n="KR4h0029_WYG_008-16a"/>
一徑皎無塵濃酥㸃爛銀園池晴後雪風景臘中春採<lb/>
蜜蜂時背偷香蝶命屯都將瀟洒格分付與詩人<lb/>
　　自寳豐倉歸<lb/>
岳雲成凍把春寒十里﨑嶇倦徃還馬上朔風回繫帶<lb/>
雪中微酒見開顔含黄欲坼江邊柳蘸緑相重水上山<lb/>
抛掉一官如糞壌好隨魚舸此中閒<lb/>
　　與同寮遊甘泉苦竹二寺<lb/>
兩寺藏山曲登臨恨阻修平時極目處今日探春遊苦<lb/>
<pb n="KR4h0029_WYG_008-16b"/>
竹經霜老甘泉帶雪流醇醪煖肌骨歸路卸輕裘<lb/>
　　與陳董二君相㑹于真州經月甚樂詩寄陳董二<lb/>
　　　君兼感存没<lb/>
平生交友半成塵想見當年樂㑹文别淚茫茫添海水<lb/>
愁懐黯黯塞江雲青衫脫去誰同老白首追随尚有君<lb/>
官暇更將碁子學他時籌局當功勲<lb/>
　　讀王逢原文竒其才擇甚精録一編<lb/>
人喜相知自昔然况君埋玉未多年雄文一讀千行淚<lb/>
<pb n="KR4h0029_WYG_008-17a"/>
青眼相期萬古傳已掇條枚收美實更披沙石貯清泉<lb/>
東齋倒掩無人語火煖燈明手自編<lb/>
　　詩答李時發見賀書省除命渠雲嘗言矣<lb/>
傾葢相期自有人贈言先許出埃塵若非清議曽推輓<lb/>
安得公朝有選掄州縣徒勞雖己壓置郵傳命或非真<lb/>
期公莫算人間事共醉湘江爛漫春<lb/>
　　次韻和張芸老阻風見寄<lb/>
聞道征帆却滯留蕭條湘岸正南頭春光雖有將歸意<lb/>
<pb n="KR4h0029_WYG_008-17b"/>
野色仍供不盡愁破浪心期元萬里揚帆目送已千舟<lb/>
山齋亦欲君重訪逆水如今是順流<lb/>
　　送劉明復知鳯翔二首<lb/>
舊國安黄覇新邦識細侯皇慈借鄉便輿誦欲公留曉<lb/>
雪驪駒宴春風畫鷁舟皇都朝謁早天路㸔鳴騶<lb/>
　　又<lb/>
先帝開三省今皇重老成山林招隠逸巷陌起公卿自<lb/>
古時難遇吾侯道正行岐山莫望鳳金閣遲飛鳴<lb/>
<pb n="KR4h0029_WYG_008-18a"/>
　　落日<lb/>
光彩沉沉萬木西青空圍出釀燕脂家園正對荒陂望<lb/>
恰似騰波出海時<lb/>
　　次韻和鄧慎思謝劉明復畫道林秋景<lb/>
鈴齋清話未更端一埽禪林景趣完縹緲已裝新殿塔<lb/>
縈紆仍引外峯巒冷風有意生空濶密雪無聲下廣寒<lb/>
平昔所遊今在眼凄凉疑是夢中㸔<lb/>
以詩博畫雖不費要秋得冬如未完恍疑霰雪滿天地<lb/>
<pb n="KR4h0029_WYG_008-18b"/>
慘若暮氣迷峯巒夜堂髙張醉魂醒暑館偶窺吟魄寒<lb/>
筆端直與造化㑹莫作人間毫素㸔<lb/>
　　留題徐成之和軒<lb/>
生人情誼貴和光俸薄官閒寄楚鄉雜遝賔朋四方㑹<lb/>
優游風月一軒凉盃傾琥珀催人飲羮煖駝蹄勸客嘗<lb/>
景趣己佳心未愜更栽花竹滿池塘<lb/>
　　寄題丁子厚二亭<lb/>
　　　睦亭<lb/>
<pb n="KR4h0029_WYG_008-19a"/>
撫族無如睦開亭意可知庭階盡蘭玉兄弟即塤箎食<lb/>
有分甘樂歌諧伐木詩歡心己如此風景况相宜<lb/>
　　　朋來亭<lb/>
學有青衿聚亭當緑野開山川二湖曲賔友四方來鄉<lb/>
行求如禹師門欲望回無輕十室小長養即髙才<lb/>
　　次韻和鄧憤思與太守同登清湘樓<lb/>
郡樓邀㑹樂豐年極目山川思浩然才子登臨嗟昔别<lb/>
使君藩屏值新遷前峯緑霧藏丹葉别浦平沙襯碧漣<lb/>
<pb n="KR4h0029_WYG_008-19b"/>
不但醉吟湘與麓魯歌崧漢美周宣<lb/>
　　余嘗謂北人不知江湖如南人不習邊塞時張芸<lb/>
　　　老在坐中因問<lb/>
張子胸中瑩不疑江湖邊地總曽知波瀾沃日漾舟起<lb/>
霰雪埋空出塞時挂席何妨拾明月據鞍仍解賦新詩<lb/>
悠然無復拘南北陣馬風檣取次宜<lb/>
　　次韻和王敏仲望祝融峯四首<lb/>
獨立千秋渾不倚排虚直上似無根履穿尚恐髙難及<lb/>
<pb n="KR4h0029_WYG_008-20a"/>
磴滑猶應險可捫<lb/>
斗柄峥嶸宜有概星榆爛漫豈無根祝融直上應窺見<lb/>
閶闔雖重亦可捫<lb/>
南帝尊嚴勑六丁剜湘為硯嶽為屛照青疊秀俱來㑹<lb/>
惟有中峯在杳㝠<lb/>
僧居曉㸔一峯青逈絶纎塵㸃畫屛會有片雲來觸石<lb/>
江湖三日雨㝠㝠<lb/>
　　思南嶽呈運判承議<lb/>
<pb n="KR4h0029_WYG_008-20b"/>
曽逐籃輿訪嬾殘樓臺縈轉在峯巒銀燈夜向猊床拜<lb/>
别殿晨披貝葉㸔選勝危梯經嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>登髙餘思凭欄干<lb/>
歸來認是游仙夢過盡春風料峭寒<lb/>
　　和李時發春日見寄<lb/>
聞道重湖路未通悠然身在碧湘中﨑嶇水國猶千里<lb/>
牢落春花已半空江浪濺寒侵小睡岳雲篩雨響疎篷<lb/>
君詩亦説清幽趣便覺年來氣味同<lb/>
　　湘西<lb/>
<pb n="KR4h0029_WYG_008-21a"/>
文園春晩病無聊剰欲登臨散鬱陶逺野輸凉來宴坐<lb/>
長岡傾秀入詩毫輕明物態歸仙境咫尺城闉限海濤<lb/>
勝事滿前難記憶戯逢香草綴離騷<lb/>
　　留題毛成叔持月軒<lb/>
明月來時逺騰騰碧海東雲収萬里外人在一軒中光<lb/>
泫池塘路凉生枕簟風相過喜良夜莫放酒尊空<lb/>
　　贈長沙僧守節<lb/>
花木重重鹿苑春蕭然一室坐安貧真乗但要心知灋<lb/>
<pb n="KR4h0029_WYG_008-21b"/>
喜捨無如藥濟人増損諸方精古義窺尋六脈玅通神<lb/>
長沙旅泊無聊賴詩乞刀圭養病身<lb/>
　　次韻鄧慎思見寄<lb/>
暫寄瀟湘百尺船誰論竈冷突無煙城陰潦積朝慵出<lb/>
枕底波鳴夜廢眠潭府更㸔花似錦洞庭將泛水如天<lb/>
相期盡校蓬山藏不秖東流酹酒仙<lb/>
　　湘中阻風<lb/>
夜泊湖南岸曉開天北風愁雲來覆渚白浪起吞空甕<lb/>
<pb n="KR4h0029_WYG_008-22a"/>
酒霞將薄瓶花錦帶紅鄰舟如隔海孤坐寂寥中<lb/>
　　二湘<lb/>
斯文常絶息二子振波瀾舊國清風在荒阡古木殘蒼<lb/>
苔生閟宇斜日下長竿求福今無數不將陳蔡看<lb/>
　<lb/>
　<lb/>
　<lb/>
　<lb/>
<pb n="KR4h0029_WYG_008-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻八<lb/>
</p>
<p>
</p>
  </div>
</body>
</text>
</TEI>
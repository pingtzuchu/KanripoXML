<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻二十八</head> <lb/>
    <p>
<pb n="KR4h0029_WYG_028-1a"/>
欽定四庫全書<lb/>
　清江三孔集巻二十八<lb/>
　　　　　　　　　　　　宋　孔平仲　撰<lb/>
　詩戲<lb/>
　　芸叟寄新詞作八陣圖一首<lb/>
功業不復議盖載無所容三湘逶迤水分與清河公國<lb/>
士大手筆名聲蔚摩空成材兼衆製八面任見攻陣馬<lb/>
勢遒勇圖繪出纎穠江神敷妙詞流入韶濩中石心鐵<lb/>
<pb n="KR4h0029_WYG_028-1b"/>
為腸不意於此工轉調協擊拊遺音扣玲瓏恨我狂既<lb/>
和失之太怱怱呑咀知雋永吳越安可同<lb/>
　　二十八宿寄芸叟<lb/>
張公角立孰敢先亢宗自許英妙年捕逐氐羌先著鞭<lb/>
文房餘思如涌泉題詩寫心蟠逺煙黒蛟矯尾明秋淵<lb/>
南箕吐舌風墮煙弱羽斗落郴江邊蝸牛客舍弔影眠<lb/>
寒女晩嫁私自憐誰知虚實乆粲然安危之理如循環<lb/>
歸來藏室閱青編東壁步武追神仙綉衣白簡猶奎躔<lb/>
<pb n="KR4h0029_WYG_028-2a"/>
體健不復婁金丸賜胃充實頰骨堅昴宿老人飛上天<lb/>
志願未畢西餽邊野鸛礪觜不啄羶曽參殺人知謬傳<lb/>
賞花墜井皆㤀言載鬼一車疑已捐人欲折栁送公船<lb/>
去同衆星環紫垣張公張公人最賢丹鳯奮翼蔚髙鶱<lb/>
更調玉軫續薰絃<lb/>
　　卦名寄芸叟<lb/>
小豐猶可喜况此大有年流庸已歸妹獄訟乆蕭然明<lb/>
聖臨六合吁俞萃羣賢乾坤協氣滿井邑歡聲連張公<lb/>
<pb n="KR4h0029_WYG_028-2b"/>
性謙靜玉節鎮湘壖茇舍富暇豫鈴齋恒晝眠萬家人<lb/>
喜悅鄰壤䝉安全譬如泰山雲益此涸轍泉我鄙無所<lb/>
解昔隨公得仙超升已連帥羇旅今華顛属郡損末理<lb/>
郵筒賁新篇坎坎我鼓腹咸韶媿朱絃暌乖每自念姤<lb/>
遇兩何緣野色小過雨秋聲漸號蟬園林凄剥落樓觀<lb/>
蔚騰騫曵履煙景外攴頥嵐翠前嘗聞東晉士多聞逺<lb/>
師禪盛世非否塞微生自屯邅廬岳決遯去老夫元妄<lb/>
言迹同人間世心鍊鼎中鈆流俗若飛蠱困途多墮鳶<lb/>
<pb n="KR4h0029_WYG_028-3a"/>
相需緱嶺上一比洪崖肩<lb/>
　　本是一首寄芸叟<hi>本是同根生相煎何太急</hi>
本末已倒置是非當告誰同為天涯客根冷聊相依生<lb/>
平尚氣節相約老不衰煎烹雖炎炎何損百鍊姿太過<lb/>
空自反急鞭尤恐遲<lb/>
　　相看一首寄芸叟<hi>相者過半百不寄一行書</hi>
相與同少壮看看俱老人過日如脫兎半生若浮雲百<lb/>
事多齟齬不如收此身寄心青霞杪一笑輕千鈞行行<lb/>
<pb n="KR4h0029_WYG_028-3b"/>
秋鴈去書此贈情親<lb/>
　　朋友一首寄芸叟<hi>朋友數斯疏矣</hi>
面朋隨俯仰心友存終始頻數寄詩書因斯作瘡痏此<lb/>
疏彼何宻已矣難湔洗<lb/>
　　題織錦璇璣圖迴文<lb/>
紅牎小泣低聲怨永夕春寒斗帳空中酒落花飛絮亂<lb/>
曉鶯啼破夢怱怱<lb/>
晞草露如郎行薄亂花風似客情多歸鴻見處彈珠涙<lb/>
<pb n="KR4h0029_WYG_028-4a"/>
語燕聞如歛翠蛾<lb/>
同誰更倚閒牎繡落日紅扉小院深東復西流分水嶺<lb/>
恨兼愁續斷絃琴<lb/>
腸斷寫愁縈字字錦紋傳意寄君看牀空照月殘燈冷<lb/>
黄葉霜前秋信寒<lb/>
前堂畫燭殘凝涙半夜清香舊惹衾煙鎖竹枝寒宿鳥<lb/>
水沉天色霽横參<lb/>
　　星名詩呈提刑曽朝散<lb/>
<pb n="KR4h0029_WYG_028-4b"/>
華胄參元後髙門輔弼臣荘池初奮翼舜旦早逢辰雲<lb/>
木千尋秀鑪金百煉純日邊虛位著楚尾望車塵尚徳<lb/>
真膚使存心信吉人包含譽尤美平格澤惟均短髪連<lb/>
衰先黄金媿拊循禮容長不責㤙義極相親最要箕張<lb/>
口深憐井有人孤危荷全度謀報畢餘身<lb/>
　　和徐道腴波字<hi>䖍州作人名</hi>
人横玉管寧無意風入春江總是波把袂相牽招飲去<lb/>
岳陽城外酒徒多<lb/>
<pb n="KR4h0029_WYG_028-5a"/>
　　席上口授杜仲觀<hi>䖍州作人名</hi>
暮雨蕭蕭何不止東風㺯白起江波綠楊綰作同心結<lb/>
杜子春來狂興多<lb/>
　　累約慎思親事今已入境盤桓不進欲以十四日交<lb/>
　　　承又云六甲窮日戲作蔵頭一首<lb/>
工巧新詩寄遞筒同聲稍稍變他宫口傳知受諸君指<lb/>
日好何論六甲窮躬自省愆方乆仄人多助虐更磨礱<lb/>
石渠舊友年家契大笑今朝已落空<lb/>
<pb n="KR4h0029_WYG_028-5b"/>
　　慎思移日至月望交割口占奉呈<hi>藏頭體</hi>
日日髙樓倚望君口吟心想跂清塵土膏著雨蒼葭出<lb/>
山色凝雲翠黛顰卑冗一官誰羽翼異同千状極艱辛<lb/>
十分明月迎新守寸步江村老盡春<lb/>
　　建茶一首<hi>建除滿平定執破危成收開閉</hi>
建茶一杯午睡起除渴蠲煩無此比滿庭葉暗啼野鶯<lb/>
平地兩足生春水定心寧息守丹竈執固養和歸赤子<lb/>
破須速補勉旃修危可求安灼然理成事何論軒冕貴<lb/>
<pb n="KR4h0029_WYG_028-6a"/>
收身早占雲泉美開門納盜誤人多閉闗掃軌從今始<lb/>
　　周亨叔推官見示詩軸<hi>黄絹㓜婦外孫虀臼</hi>
黄金鍊語玉琢詞絹素中度無輕紕㓜時文采已竒絶<lb/>
婦老兒長今可知外窺驕虜亦有作孫吳暗合和兵畧<lb/>
虀鹽氣味異膏粱臼中丹砂非俗藥<lb/>
　　集文選句贈别<lb/>
離別在須臾<hi>李少卿</hi>置酒宴所歡<hi>陸士/衡</hi>借問此何時<hi>張景陽</hi>
萋萋春草繁<hi>謝靈運</hi>江蘺生幽渚<hi>陸士/衡</hi>山櫻發欲然<hi>沈休文</hi>
<pb n="KR4h0029_WYG_028-6b"/>
㳺絲映空轉<hi>沈休文</hi>紅藥當堦翻<hi>謝𤣥/暉</hi>飛鳥繞樹翔<hi>曺子建</hi>
哀猿響南蠻<hi>謝靈運</hi>相與數子㳺<hi>劉越/石</hi>行邁越長川<hi>陸士龍</hi>
相去日已逺<hi>枚乗</hi>光景不可攀<hi>曹子/建</hi>舉目増永慕<hi>盧子諒</hi>叙<lb/>
意於濡翰<hi>劉公幹</hi>
　　文選集句寄慎思交代學士慎思遊岳老夫守舍<lb/>
　　　叙述逰舊慎問交承與夫舍舟登陸之䇿俱在<lb/>
　　　此矣<lb/>
鄧生何感激志尚好詩書清機發妙理言論準宣尼翰<lb/>
<pb n="KR4h0029_WYG_028-7a"/>
墨時間作文雅縱横飛彌年缺相從夢想見容輝自昔<lb/>
同寮寀恩愛兩不疑潔身躋秘閣攜手㳺郊畿一麾乃<lb/>
出守桑梓有餘輝濡迹涉江湘將就衡陽棲渺渺孤舟<lb/>
㳺洲渚既淹時鳯凰集南嶽平生遂幽期岩峭嶺稠叠<lb/>
髙髙入雲霓企石挹飛泉陵岡掇丹荑即事既多美㳺<lb/>
子澹㤀歸春仲尚未發悠悠隔山陂今我惟困䝉處身<lb/>
孤且危顧影悽自憐悄悄令人悲一心抱區區知音世<lb/>
所希塊然守空堂髙牎時動扉仰視浮雲翔密雨如散<lb/>
<pb n="KR4h0029_WYG_028-7b"/>
絲中夜撫枕歎軒車來何遲傾想遲嘉音㑹合何時諧<lb/>
借問下車日臨路猶遲逥春江壯風濤漁潭霧未開肅<lb/>
此塵外軫以副飢渴懐<lb/>
　　一勝篇<lb/>
我與承君棊結局贏一路太多亦何用停則無勝負天<lb/>
清與地寧妙絶占此數正如賈堅射不中乃竒處<lb/>
　　再勝篇<lb/>
再勝路幾許非一亦非三小雅連大雅周南兼召南舜<lb/>
<pb n="KR4h0029_WYG_028-8a"/>
目處其半臨爻與之參在我猶不足自笑無乃貪<lb/>
　　嘲承君<lb/>
已填實局餘五黒天數相符豈人力雖於洪範少四疇<lb/>
若比武成多二策我詩雜組今幾首鼯䑕技窮那復有<lb/>
泰山風拔大夫松彭澤霜隕先生栁<lb/>
　　承君棊輸包子詩以促之<lb/>
君看射夫指柔軟作皮室君看艷婦手縫帛恐不密草<lb/>
木漸叢生正渴柚與橘亟遣中丞來莫令章句出<lb/>
<pb n="KR4h0029_WYG_028-8b"/>
承君非耄荒意似羞棊敗未應倒干戈當且解粉黛如<lb/>
何畫虎手乃作死麕態貢茅緩不誅含覆吾已大<lb/>
　　承君輸十三篇<lb/>
欲知輸籌數計月乃閏年秦箏有幾絃汴上樓幾間寶<lb/>
從真如獻人逐耿恭還老氏死之徒孫子著書篇<lb/>
　　走筆呈承君<hi>承君侍人蕭氏</hi>
圍棊屢北當復戰乗興能來不待邀杜牧詩如道今日<lb/>
最宜簷雨竹蕭蕭<lb/>
<pb n="KR4h0029_WYG_028-9a"/>
　　風人一絶<hi>承君棊輸冷淘</hi>
須煩玉手自操刀便趂槐芽作冷淘剰潑葱油抹羊肉<lb/>
不嫌瀟洒愛蕭騷<lb/>
　　戲承君<lb/>
一自棊輸日望之至今肅肅草生時知君苦愛刀筆吏<lb/>
使我長吟風雨詩已共苞稂泉浸濕更聴甫草馬鳴悲<lb/>
子雲寂寞方無賴想見馨香雜祭脂<lb/>
越上荒<hi>闕</hi>浪得名如何開邑在彭城飄蕭雲意迷秋日<lb/>
<pb n="KR4h0029_WYG_028-9b"/>
索寞人心戀玉京花倚宫牆無限好泉流古寺有餘清<lb/>
盡芟野艾栽修竹更聴虞絃奏九成<hi>蘇子美詩秋日清淡雲飄蕭</hi>
至忠至朴少人知思話胸中聴者誰長史移家真暫住<lb/>
相君為<hi>闕</hi>定他時道齋不廢持三寶資斧何須措一辭<lb/>
更有閒堂奉清宴客來簷雨看圍棊<lb/>
次君門户想風標千載齊梁已寂寥隋后如何依異域<lb/>
秋晨定不怨涼飈半揎紅袖能調瑟滿把真珠看<hi>缺</hi>條<lb/>
它日蘭陵若歸去臨江灘上畧相邀<lb/>
<pb n="KR4h0029_WYG_028-10a"/>
　　承君輸棊八路<lb/>
君希元凱才我異厨顧黨誅蠻幾首級十指屈其兩疾<lb/>
風搉桂林異夢呑卦象疲極曳杖歸顰眉有餘怏<lb/>
　　蕭器之小飲誦王舒公藥名詩因效其體<lb/>
蕭郎嘉客近逺志把酒勸賔郎半醉自然同類易相投<lb/>
官守從容况無事清晨麴蘖寒有力倒洒金鍾乳花滴<lb/>
十分蘸甲香且醇不覺昏黄連夜色雀噪烏栖奈晩何<lb/>
怱怱白日若飛梭青青百草霜已歇牆隂淺白微輕雪<lb/>
<pb n="KR4h0029_WYG_028-10b"/>
庭梅香膩粉苞解嵗律将旋復花發銅壺泣水銀箭短<lb/>
漏聲斷續隨風逺起視天南星斗稀蟾蜍已黒牽牛低<lb/>
知子多情惜分散山公酩酊自當歸<lb/>
　　再作藥名詩一呈器之<lb/>
肥羊作臛香出厨膏梁姜<hi>闕</hi>品味俱夙開東閣戒諸客千<lb/>
金騰踊沽酒壺飛觥倒杓約不退一巻百盞皆無餘不<lb/>
須呼盧㑹六博笙簧琴筑非真樂蕭郎獨以酒娱賔憐<lb/>
子心勤憎子虐眼前覆花不容起面赤復令須滿酌更<lb/>
<pb n="KR4h0029_WYG_028-11a"/>
深閃閃燈焰消照天燭黄蠟洒膏欲逃人覺安敢去飲<lb/>
水只欲吞波濤青烟鬱鬱金鴨細花上紅酥合香蒂四<lb/>
垂銀箔不知寒却勸金罌子同醉乆不見子眼空青見<lb/>
子宛然猶舊情敗舡如簁寄江水天隂夜半防風起告<lb/>
歸急走城西角如粉霜花衣上落屡䝉大幅掃長篇才<lb/>
薄何由繼髙作<lb/>
　　與董承君棊輒勝四籌作藥名五言詩奉戲<lb/>
董子獷且狂孔公孽更毒文楸石棊子白及黒對局預<lb/>
<pb n="KR4h0029_WYG_028-11b"/>
知子輕敵銳膽坐看覆一時羅列徧先與推大腹歘如<lb/>
飛亷驅窘若防風戮餘兵尚百合續斷聊忽忽猛虎伏<lb/>
爪牙中塗佯躑躅嗟嗟草草甚驅猪令迫逐直前無夷險<lb/>
觱撥下子速而我頗從容莽草先設伏常山肆縱横大<lb/>
㦸挾長轂威靈先震盪巨勝侔破竹蕭蕭馬鳴退戰血<lb/>
餘川谷百步笑奔崩獨活嗟窮蹙萎蕤不復騁銷蝕神<lb/>
采縮作詩誚伊棊我壮知子曲<lb/>
　　亶父寄示與譙冲元唱和藥名詩因作一篇奉寄<lb/>
<pb n="KR4h0029_WYG_028-12a"/>
天南星斗垂晶熒麻姑山色排空青人中白眉誰第一<lb/>
周郎獨以文章名少年折桂心已壮大學弱冠衆所驚<lb/>
嚴徐長卿詞格老合上雲臺預讎討赤車素者已為淹<lb/>
復令倅郡淮南道蘄春何幸人熈熈有賢使君子副之<lb/>
鈴閣深沉香一炷綵牋舒巻百篇詩藏鱗伏翼聊展轉<lb/>
有才無患子不顯楚澤蘭芳莫謾悲秦烏頭白終當返<lb/>
我栖江上松蘿深自甘草莽長陸沉忽忽光景又半夏<lb/>
書房風月澄人心昏黄禽噪悄不樂架木通渠清河濯<lb/>
<pb n="KR4h0029_WYG_028-12b"/>
雨餘涼風襲衣襟半天河漢垂簷角惟恨與子未從容<lb/>
紫芝眉宇何時逢頻以青琅玕寄我不須怊悵白頭翁<lb/>
　　再作藥名詩一首寄亶父並用本字更不假借此<lb/>
　　　諸名布在本草中雖或隠晦然以為不當但取<lb/>
　　　世俗之所知而遺其所不知亦君子之用心也<lb/>
　　　至於搜索牽合亦可以發人意思而消磨光景<lb/>
　　　請亶父同作<lb/>
憶昔見子龍沙邊冰臺玉壺氣凛然才薄人微辱取友<lb/>
<pb n="KR4h0029_WYG_028-13a"/>
青蒿媿倚崑崙顛詩鋒利如立刀劒談經辨愽森戈鋋<lb/>
賢愚校我幾百倍預知子必轉青天别來喧卑共誰語<lb/>
神逰閬苑長思仙京師再見空草草瑣細辛勤官事牽<lb/>
如今相去水南北一别羇旅還隔年每思益友在咫尺<lb/>
九江地與蘄黄連作詩寄我解離恨紫貝珊瑚堆目前<lb/>
靈蛇含珠乆不吐駿馬銜脫誰能先彌天雄句駭俗耳<lb/>
入木香煤濡綵牋嗟余鄙訥㑹强敵蜀雞格鬬非所便<lb/>
未甘遂服强一戰光焰消縮何由然我居此土頗大適<lb/>
<pb n="KR4h0029_WYG_028-13b"/>
門對廬山飛玉泉火雲燒赤赫日熾委蛇退食甘晝眠<lb/>
環池老木自却暑清波白石明相鮮木香漠漠初過雨<lb/>
水英燦燦新開蓮區區余心最念子空對黄昏江月圓<lb/>
重樓逺望君不見淮南細草迷蒼煙<lb/>
　　亶甫寄示廬山髙藥名詩亦作一首奉酬不犯唱<lb/>
　　　首兼用本字更不假借<lb/>
噫戲廬山乎髙哉山連大江勢横絶虎巻龍拏起霜雪<lb/>
五湖七澤瀉波來百穿千孔吞吐成雲雷其上自有飛<lb/>
<pb n="KR4h0029_WYG_028-14a"/>
瀑水白如一疋練半天河漢傾崔嵬蒼蒼石壁挿空翠<lb/>
漠漠雲華自開閉水甘松香澗谷深黄精枸杞生成林<lb/>
地無虎狼毒草木但聞仙童玉女語笑之清音君不見<lb/>
當時匡續斷世故結廬莽草無尋處又不見淵明無心<lb/>
五斗米石床醉卧呼不起真君種杏人獲生逺公白蓮<lb/>
開玉英松肪柏實皆可飽何必皓露棲金莖我欲攀崖<lb/>
採紫芝道中逢仙一問之接余之手生虹蜺崑崙大室<lb/>
相追隨𤣥臺絳闕恣逺遊旁通三島逮十洲柯消石爛<lb/>
<pb n="KR4h0029_WYG_028-14b"/>
未肯休千秋萬嵗一瞑目下視塵世如蝸牛<lb/>
　　八音詩<hi>六首</hi>
金風盪炎暑六合氣已清石崇南山髙晨起見崢嶸絲<lb/>
垂虫就蠒彼各有所營竹實不足飽鳯凰尚飢鳴匏瓜<lb/>
固賤草引蔓上髙城土地之所宜結子如缾罌革帶守<lb/>
空文嵗月逝可驚木落行且秀欣欣候春榮<lb/>
金杯十分酒酌子消百憂石可補青天棄與瓦礫侔絲<lb/>
可弦南風織成絹素柔竹帛未書功光景忽以遒匏繫<lb/>
<pb n="KR4h0029_WYG_028-15a"/>
乆不食栖栖江上洲土鼓與蕢桴為用先鳴球革帶人<lb/>
所賤猶列下邳侯木有棟梁材終當囘萬牛<lb/>
金谷草離離綠珠魂已蟄石崇雖富貴一散不可集絲<lb/>
亦不須悲岐亦不須泣竹林諸逸士以醉名自立匏絃<lb/>
且為樂惜此光景急土人勸我勤朱紫當早拾革性以<lb/>
從容矯揉未易入木散姑自全寧求斧斤及<lb/>
金色晦塵垢人疑以為鍮石有潔白姿昧者比琳璆絲<lb/>
繰不盡緒誰與結綢繆竹可裁笙竽奈何困薪槱匏黄<lb/>
<pb n="KR4h0029_WYG_028-15b"/>
已落蔕嵗序颯驚秋土壤厭卑濕山川嗟阻修革車召<lb/>
武士折敵當與謀木鐸一奮劒為君斬倡優<lb/>
金絃調隂陽諸公盡梁棟石室校圖書英才皆屈宋絲<lb/>
侵鬢邊髪瀕老知無用竹徑理舊居蔬畦閲新種匏刳<lb/>
以酌酒自唱出歌送土燥葉可收水清魚益衆革屨隨<lb/>
藜杖徜徉步方縱木末見栖鵶暝歸街鼓動<lb/>
金烏巻海水東欲上扶桑石性本沉滯不能隨波揚絲<lb/>
縈自作蠒漸老甘退藏竹㑹有青色牽人幽興長匏羮<lb/>
<pb n="KR4h0029_WYG_028-16a"/>
若可飽何必羨牛羊土室若可安不須髙棟梁革以脂<lb/>
自柔鐵遇火則洋木可揉而直惟士心有常<lb/>
　　又謝諸君酧和<lb/>
金蘭諸益友一一皆詩家石音盡清越使我慙淫哇絲<lb/>
棼强抽緒語句多疵瑕竹牋屡塗竄誰謂㸃不加匏實<lb/>
雖百枚不如一甘瓜土朱重千鈞不如一丹砂革去齊<lb/>
梁體羨君吐天葩木强未肯休餘辭綴車斜<lb/>
　　又奉項元帥<lb/>
<pb n="KR4h0029_WYG_028-16b"/>
金剛有遺偈難以聲音求石擊乃有光是名為火不絲<lb/>
從何處來認著從蠒抽竹本由根生根外又何由匏開<lb/>
即為勺針屈即為鉤土地水火風合為一浮漚革易固<lb/>
不常溈山水牯牛木性無榮謝古今春復秋<lb/>
　　又奉朱明叟<lb/>
金榜閲名姓於今二十秋石隕鷁退飛才命不相謀絲<lb/>
繩可比直應笑曲如鈎竹未遇蔡邕有聲誰見求匏𤓰<lb/>
豈無蔓奈何枝不樛土俗相慢侮有如東家丘革囊貯<lb/>
<pb n="KR4h0029_WYG_028-17a"/>
珠玉至寶勿暗投木若假先容為君効綢繆<lb/>
　　又奉周文之<lb/>
金臺招俊乂之子值明時石藴荆山璞當為璧與珪絲<lb/>
隨物所染在湼要不淄竹箭中有筠嵗寒尚猗猗匏葉<lb/>
異甘苦采掇須自知土性殊美惡栽培擇所宜革急而<lb/>
土緩古人貴調胹木老雁被烹吾師乃支離<lb/>
　　郡集虎渡亭賔主十人<hi>五首</hi>
築館當陽月驅車及上旬盈分勸美酒排㫖聚佳賔闕<lb/>
<pb n="KR4h0029_WYG_028-17b"/>
里推髙第姬朝倚亂臣全毉參老手駑駕望清塵佛地<lb/>
前緣<hi>闕</hi>堯曦普照均瀛洲何足羨天日坐中人<lb/>
欲結朱輪日相期已及旬木圖横畫棟玉徳集談賔濟<lb/>
濟多周伯詵詵倍舜臣身調宰夫膳目視属車塵聞一<lb/>
才將埓能千智亦均可知前世陋作者欠三人<lb/>
璜臺成百日斗酒宴兹旬文雅昇平客風流結綺賔橈<lb/>
椎皆敏手諫俎必名臣御史歸清望黄門掃俗塵専門<lb/>
知業廣就傅亦年均忠信推吾邑疇非善行人<lb/>
<pb n="KR4h0029_WYG_028-18a"/>
盛比芳林㑹歡非洛汭旬國城推帥長龜數集朋賓益<lb/>
一參卿列増三補諫臣天泉開象緯日煇散光塵束帛<lb/>
䝉恩厚玈弓校力均論言雖㓜學栁惲實兼人<lb/>
長亭接雙堠良月屇初旬修義推賢守同心㑹衆賔公<lb/>
卿正當位輿𨽻迭相臣庇䕃樓層勢追隨驥步塵束薪<lb/>
㤙不薄瑴玉價仍均共取封侯貴持旌将萬人<lb/>
　　一字至七字送夢錫夢錫託疾引歸<lb/>
行行宿駕宵征秋漸老雨初晴黄葉歸思青山去程身<lb/>
<pb n="KR4h0029_WYG_028-18b"/>
隨一鴈逺眼入故鄉明流水光隂可惜浮雲軒冕自輕<lb/>
把酒日飛鸚鵡盞尋花更到鳯凰城<lb/>
　　七字至一字<lb/>
仕宦千憂出海濤功名一笑付秋毫榮望棄如脫屣歸<lb/>
心斷若操刀東堂展圖畫北牖綴風騷晴煎越茗寒汎<lb/>
宫醪超世網釋天<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>就逸辭勞髙髙<lb/>
　　十一月十二日㑹集賔主共八人<lb/>
自笑開陽畔輝光接斗魁名希周士貴徳慕舜元才共<lb/>
<pb n="KR4h0029_WYG_028-19a"/>
享珍羞美同騎駿馬囘它時立天柱曽作飲仙來<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0029_WYG_028-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻十九</head> <lb/>
    <p>
<pb n="KR4h0029_WYG_019-1a"/>
欽定四庫全書<lb/>
　清江三孔集巻十九<lb/>
　　　　　　　　　　　　宋　孔武仲　撰<lb/>
　文<lb/>
　　祭甘露泉龍神文<lb/>
惟神藴靈徳之無方超萬里而一息上下天地無有隔<lb/>
閡而蟠于一水之間豈非待其時而後發歟今亢陽為<lb/>
害自秋至春原野焦涸首種未布此神施澤濟物之時<lb/>
<pb n="KR4h0029_WYG_019-1b"/>
也盖齊之有司奔走羣望經嵗厯時而嘉應寂蔑咸以<lb/>
謂變化出沒號召風雲者莫如神之敏也是用有請焉<lb/>
刺史無狀其誠意不足以感動然齊人之望其亦至矣<lb/>
惟神閔之謹告<lb/>
　　祈雨文<lb/>
旱暵為虐詩人所疾嵗不一登民憂百出矧齊之旱自<lb/>
秋及春種不入土邑多流人雲雷其興下雨滂沛施功<lb/>
一朝可及終嵗神食此土當為民憂民望久矣無為神<lb/>
<pb n="KR4h0029_WYG_019-2a"/>
羞<lb/>
　　謝晴文<lb/>
雨潦為患至扵累旬屢脩禱祈以答人望䝉神之力啓<lb/>
帝之心攘除積隂烜以白日大宇之内咸樂其生賽于<lb/>
靈宫抑有常典尚享<lb/>
　　祈晴文<lb/>
古之善為治者一言之發而天地為之響應故能轉禍<lb/>
為福以壞為成今積雨不時害扵牟麥禱祈屢脩而霖<lb/>
<pb n="KR4h0029_WYG_019-2b"/>
潦益甚誠之不至而不足以動扵神明此所以夙夜愀<lb/>
然憂職業之廢也然神巍然廟食而吏與民齋戒以奉<lb/>
之為日滋久若隂勝而不抑陽弱而不持民危而不扶<lb/>
物病而不救豈吏與民所以事神之意哉雨雖久及今<lb/>
霽止猶有賴焉惟神閔之尚享<lb/>
　　又<lb/>
積隂為沴禱扵靈祠漠無報佑豈神不知朝雲浮浮閉<lb/>
藏天圍暮雨㶁㶁溢于陂池稻方甚弱麥種未治二者<lb/>
<pb n="KR4h0029_WYG_019-3a"/>
交害農益怨咨豐荒之事漫不可期嵗一登稔實天相<lb/>
之如何淫雨不以其時稼穡摧傷人以嗟咨齋戒奔走<lb/>
敢禱靈祠巻藏隂慝以舒明離俾民相慶鼓舞以嬉収<lb/>
功頃刻惟神之為<lb/>
　　謝晴文<lb/>
瀕淮之地背秋渉冬而田事未畢故一有淫雨則農功<lb/>
垂成而又敗之是用有禱焉賴神之庥應不旋踵雲隂<lb/>
觧駁照及容光南畝之人奔走相賀齋戒以謝惟神貽<lb/>
<pb n="KR4h0029_WYG_019-3b"/>
之<lb/>
　　謝雨文<lb/>
維春之初萬寳向茂祗禱羣廟而時雨沛然積旬鬱湮<lb/>
散為和氣神之功徳閎博深逺牲牢簧鼓未足以稱敢<lb/>
脩薄薦以寓厥誠尚享<lb/>
　　祈雪文<lb/>
嵗律將暮宿麥盈野亢陽連旬甘澤不下隴畝之民盖<lb/>
多懼者凄然回飊渰然興雲播為嘉雪餘施及春應兹<lb/>
<pb n="KR4h0029_WYG_019-4a"/>
䖍禱其在明神尚享<lb/>
　　又<lb/>
詩曰上天同雲雨雪雰雰先王訓民以田而事之在天<lb/>
者人力不能為也故以雨雪為喜及一得之則稱道詠<lb/>
嘆形于章句然則繫扵民者豈不重哉今嵗將更新祈<lb/>
禱亦至而亢陽為梗美應未臻則民事之奈何而刺史<lb/>
亦難勝其責是用有請于祠下惟降之嘉瑞以慰民情<lb/>
而協于詩人之詠則神之恵賜為多尚享<lb/>
<pb n="KR4h0029_WYG_019-4b"/>
　　又<lb/>
嵗律其暮久苦亢陽南畝之民憯然失望冄趨祠下禱<lb/>
求亦至而密雲未合嘉應難期況潤物之功莫如時雪<lb/>
隂恵所及闔境是瞻敢具醪脩以薦誠悃尚享<lb/>
　　謝晴文<lb/>
霖潦乘秋為民之患渉旬不止上下憂之祗率常典籲<lb/>
聞神聽有應若響昇于東隅天地清肅川原亢爽就我<lb/>
穡事躋于有年神之慶賜莫與為厚爰陳菲薄以薦厥<lb/>
<pb n="KR4h0029_WYG_019-5a"/>
神<lb/>
　　秋賽諸廟文<lb/>
嵗在丁巳淮海一方欲雨而雨欲暘而暘和氣浹充嵗<lb/>
以豐穰既溢扵囷既羨扵塲匪人之智能贊隂陽惟神<lb/>
之力幹之杳茫潛之無間播之無疆俾物蕃腴無有壞<lb/>
傷俾民佚樂靡近凶荒惟古秋報聲于樂章功徳之隆<lb/>
疇其敢忘挹酒扵壺登饌在堂神其無恫顧此馨香尚<lb/>
享<lb/>
<pb n="KR4h0029_WYG_019-5b"/>
　　代李待制祭李璋文<lb/>
聰明足以應變寛大足以長人此人之所難兼而公之<lb/>
所易富而不奢貴而不溢此世之所罕有而公之所長<lb/>
故出入勤勞而忠義不隳其守險夷更渉而志氣不易<lb/>
其常宜享龎眉鮐背之錫何不幸而今亡嗟乎天下之<lb/>
事有不可知者如公之隆盛顯赫而以秋毫之過失謫<lb/>
荆楚之窮鄉譬日月之一食庶幾復見其輝光乃須㬰<lb/>
而埋没即長夜之茫茫此公論之共惜豈余心之獨傷<lb/>
<pb n="KR4h0029_WYG_019-6a"/>
惟從容扵平昔固繾綣之難忘撫逝川之不反徒隕涕<lb/>
之浪浪望素帷于千里緬獨處兮此方往匍匐而莫得<lb/>
聊酒奠扵一觴嗚呼哀哉<lb/>
　　代邵資政祭歐陽太師文<lb/>
嗚呼聖不世出賢不時有繄公之生與治為耦仁皇在<lb/>
位公奮羇旅聲聞溢發翔于天衢文章獨行後無軰匹<lb/>
衆星煌煌孰較斗日初登侍從進預宰司四十年間亨<lb/>
塞險夷坦不為機獨與道馳臯䕫之言藏在簡䇿周召<lb/>
<pb n="KR4h0029_WYG_019-6b"/>
之烈聲扵金石脫屣重位昔聞其人公力方壯聯章乞<lb/>
身帝曰咨嗟惟余舊臣安車駟馬從容里第少休其勤<lb/>
僉謂再起國之不幸人也今亡山頽玉折聞者隕傷贈<lb/>
官太師増賚後祿哀榮則然公去不復某之不肖公遇<lb/>
優隆緒餘之及其得則豐公在潁水我官畿東哭不為<lb/>
賔窆不及視終天之訣此痛何己不腆羞醪致奠千里<lb/>
嗚呼哀哉<lb/>
　　代史大卿祭唐叅政文<lb/>
<pb n="KR4h0029_WYG_019-7a"/>
惟公以仁為輿以義為輈不詭其馳惟志之求囁嚅所<lb/>
忌睢盱所仇初為御史廷忤天子忠忘其身豈恤南征<lb/>
亦既詔還遂登侍臣他勇扵初公挫益振出入三朝乃<lb/>
貳帝載同時諸公孰敢倫軰有藴在中發常不疑帝曰<lb/>
欽哉惟我屏毗辨章鎭撫惟爾之為國歩如川賴以遄<lb/>
濟為日猶新而公已逝帝咨羣公喪我良肱增官文昌<lb/>
以託哀榮江陸之墟距國千里銘旌南還出漢之涘昔<lb/>
拜扵堂今奠扵次昔聞公言皎皎心耳公逝不還我慟<lb/>
<pb n="KR4h0029_WYG_019-7b"/>
何已益大其門惟公有子嗚呼哀哉<lb/>
　　祭孫巨源文<lb/>
嘉祐之中公居館閣我以諸生預公薦擢十八年間患<lb/>
難流落公歸翰林天寵彌渥勢將大用叅籌帝幄釁生<lb/>
不圖疢疾横作秀氣清骨付之冥漠公之文章美麗閎<lb/>
博虹霓垂天収之把握讀者醒然消酲愈瘧度量渾渾<lb/>
不見垠崿粹美積中發見顔角今其不幸聞者嗟愕惟<lb/>
鄙不肖幽憂寂寞望公之喪涕隕如索冩哀此文侑以<lb/>
<pb n="KR4h0029_WYG_019-8a"/>
羞酌<lb/>
　　祭周茂叔文<lb/>
嗚呼先君之壯實難取友逢公豫章握手歡厚二十<lb/>
餘年不知其久險夷之途道義同守盖公之行坦坦其<lb/>
誠仁于鰥孤信于友朋不戚于貧志氣内足不撓于勢<lb/>
廷争面觸施之吏治或猛或寛眎俗張弛民謳翕然既<lb/>
敏以明學問又篤縱横馳驟瀚漫瀦畜先儒論譔嶔﨑<lb/>
詰曲獨纂聖微浸釀醇熟有書可傳萬世之讀惟愚不<lb/>
<pb n="KR4h0029_WYG_019-8b"/>
肖㓜也侍側公故憐之以勉以飭稱譽所長以灌以植<lb/>
確如一朝不見厭斁公之始終明白純備宜享遐年顯<lb/>
大當世如何不幸纒疾艱躓苦瘠日侵遂以歿地報酢<lb/>
如此孰曉天意廬山之隂松柏蒼蒼歸厝其丘日吉辰<lb/>
良悲號一訣萬世之長寧不我顧有酒盈觴追懷平生<lb/>
曷日而忘<lb/>
　　代祭傅夫人文<lb/>
萬物之性摧落于秋方春或隕理不可求嗟維夫人其<lb/>
<pb n="KR4h0029_WYG_019-9a"/>
徳則脩既婉以卑既静以柔固宜遐年享天之休如何<lb/>
方少抱疾弗瘳窈冥之中孰主厥謀古亦有言生也若<lb/>
浮來鑒誠諶歆此醪差尚享<lb/>
　　祭楊亞甫文<lb/>
惟公于文為富于行為脩淡然視世應而不求循吏之<lb/>
選出臨此州以誠革欺以静鎮浮不為嚴猛持之以柔<lb/>
不示臧否接之以周民以不争吏以無訧仍嵗豐登秔<lb/>
麥盈疇東南之最公處其優秩滿將還而屈公留疾無<lb/>
<pb n="KR4h0029_WYG_019-9b"/>
甚苦日冀乎瘳遽奪冲氣歸形一丘某等不才與贊軍<lb/>
謀<hi>一作籌</hi>䝉公慰薦恩恵實稠葩華之春黄落之秋公斾<lb/>
舒舒從以優㳺望公陟明今返扵幽銘旌東還塗川悠<lb/>
悠奠觴不飲語訣不酧泣薦斯文有涕横流<lb/>
　　祭曾子固文<lb/>
惟公文為世表識在人先憤道之息志于必傳絶衆超<lb/>
羣自其少年況有宗工援引于前雷動風興聲薄于天<lb/>
匪獨考古窮探簡編又達世務不以迹牽瀦為積澤决<lb/>
<pb n="KR4h0029_WYG_019-10a"/>
為流泉威為秋肅施為春妍時軰謂公徳業之全外將<lb/>
六州晩直西垣商盤周誥日代帝言樞廷鈞府衆曰必<lb/>
遷夀柄誰操付與何偏山摧玉折反掌之間士亡宗師<lb/>
國失能賢我少方䝉公發其源長仕岱隂從以周旋决<lb/>
疑辨惑一語不捐或鈎其細毫積絲聮或究其大苞方<lb/>
括圓面奨所是奪其不然粗若有之公賜多焉公方擇<lb/>
隠在湓之壖我亦于此謀安一㕓謂當優游從公扵田<lb/>
幽明隔矣所志不宣茫茫大空孰招以還或當上浮追<lb/>
<pb n="KR4h0029_WYG_019-10b"/>
躡列仙決不沒沒凡魂比肩公名播後不待銘鐫公子<lb/>
俱秀當復大官念當㑹哭阻以山川東南悠悠不見新<lb/>
阡斂不造帷窆不持棺徒有傷悲為涕漣漣<lb/>
　疏<lb/>
　　大行皇帝上仙散道塲<lb/>
伏以寳厯無疆方比南山而祝夀塵寰已厭俄聞夜壑<lb/>
之藏舟音傳置郵哀動城邑大行皇帝道邁今古功格<lb/>
天淵羣賢協徳扵中四夷欵塞扵外東岱將陳扵檢玉<lb/>
<pb n="KR4h0029_WYG_019-11a"/>
鼎湖遽泣于遺弓乘雲而歸帝鄉不累扵事物憑几而<lb/>
傳頋命益鞏扵基圖輒資仙梵之讚揚以慰臣民之號<lb/>
慕伏願乘順妙有超悟眞空御六氣以逍遥夲無生滅<lb/>
並三光而臨照永奉威靈<lb/>
　　焚黄疏<lb/>
元豐七年六月二十九日宣徳郎新差知潭州湘潭縣<lb/>
事孔武仲謹告扵先考中散先妣太君楊氏之墳吾家<lb/>
不幸怙恃相繼喪亡其後諸孤散仕四方靡有定處又<lb/>
<pb n="KR4h0029_WYG_019-11b"/>
十一年而後文仲平仲並官扵朝賴天子仁聖以孝治<lb/>
天下許以子恩推及父母粤今四月得告贈先考中散<lb/>
大夫先妣徳化縣君已附遞往火山軍文仲収掌供養<lb/>
外有錄黄二軸謹因平仲南歸焚獻于墳下魂而有靈<lb/>
膺受多福武仲無任涕泣追慕之至謹告<lb/>
　　先妣忌日開經<lb/>
伏以欲報之徳雖逺益深適臨諱辰敢修佛事庶憑法<lb/>
力不墮塵縁<lb/>
<pb n="KR4h0029_WYG_019-12a"/>
　　忌日散道場<lb/>
伏以蒿里送歸屢遷于急景萱堂侍膳永隔于慈顔當<lb/>
諱日之載臨在時思而尤切乃㑹祗園之法侣俾宣我<lb/>
佛之妙言俯贊哀誠仰資冥福伏惟諸佛證盟謹疏<lb/>
　墓誌銘<lb/>
　　仁和縣君許氏墓誌銘<lb/>
夫人姓許氏衡州衡陽人處士永宗之女朝議大夫黄<lb/>
公之妻黄氏于衡陽為大族朝議扵時為名臣夫人年<lb/>
<pb n="KR4h0029_WYG_019-12b"/>
十有八歸黄氏事舅姑為賢婦佐其夫為賢妻有子而<lb/>
為賢母朝議公立身以道時列王庭出守方郡處進思<lb/>
退燕休于家夫人與之齊凡五十有八年年七十有六<lb/>
元豐七年十月二十一日卒于第舍自始封至卒凡四<lb/>
受縣始于金堂終于仁和云明年正月九日葬于東郊<lb/>
某原夫人㓜而令淑慎静寡言不喜白人是非自奉養<lb/>
甚約而賙施無所顧惜奉佛尤専平居未嘗有疾比老<lb/>
起居飲食如少時其將終也具肴酒合親屬從容語訣<lb/>
<pb n="KR4h0029_WYG_019-13a"/>
付以家事逾二日而卒子男二人長曰鈞忠正軍節度<lb/>
椎官次曰錡全州司理叅軍女三人長早卒次適耒陽<lb/>
主簿孫欽臣次適衡陽進士狄光孫四人長曰端權知<lb/>
歆州翁源縣事次曰竦潭州湘鄉縣主簿次尚㓜嗚呼<lb/>
夫人之志行與其福祿始終之盛充具完合皆無憾者<lb/>
惟其傳于後為不朽載于久為無窮宜有可信之言刻<lb/>
于金石此其子若孫勤勤以屬余所為銘者也乃為掇<lb/>
其大要而書之銘曰<lb/>
<pb n="KR4h0029_WYG_019-13b"/>
女徳伊何惟順之宜婦道非他夫子之隨夫人之脩匪<lb/>
跂匪激循其分守以有成徳人歸以譽天錫以年噫嗟<lb/>
夫人福祿之全<lb/>
　　吴氏夫人墓誌銘<lb/>
夫人姓吴氏世家扵撫州金谿贈尚書屯田員外郎徳<lb/>
鈞之曾孫都官員外郎敏之孫處州信豐令䝉之女淮<lb/>
南節度推官知州上饒縣事李君介夫之繼室也二十<lb/>
三而歸五十而卒卒之明年當元豐八年九月初五日<lb/>
<pb n="KR4h0029_WYG_019-14a"/>
而𦵏其子侁倣以書屬余以為銘昔夫人之子份篤學<lb/>
而早世余石銘之間未再嵗又銘夫人之墓嗚呼康寧<lb/>
夀考世之所謂福者付與于人無有匱竭而造物者嗇<lb/>
之何耶以夫人之積徳累行而報施如此其薄所謂命<lb/>
者不可知而為善未必祥耶此余之所欲載而使後世<lb/>
知之也夫人以孝事其舅姑以禮相其君子其訓諸子<lb/>
以義其接婢使以仁其事上不以勞故懈其居喪不以<lb/>
久故易其念父母不以壯老故哀其恤孤不以非已生<lb/>
<pb n="KR4h0029_WYG_019-14b"/>
故薄李氏家世貴顯親屬百餘口無内外長㓜卑尊之<lb/>
人皆推以為賢而李君亦曰吾縻于小官邅廻蹇塞之<lb/>
日久而心能安之者吴氏助我也夫人之大母曾氏諌<lb/>
議大夫致堯之女博學善持論夫人少習之故于文字<lb/>
多所通觧尤喜讀佛書及唐人歌詩有子份侁仔倣份<lb/>
及仔早卒餘皆應進士舉女一人嫁進士葉觀夫人墓<lb/>
在金谿歸徳鄉之株塘原其卒在上饒官舍以元豐七<lb/>
年九月二十四日也銘曰<lb/>
<pb n="KR4h0029_WYG_019-15a"/>
李氏寓洪藹蔚蕃昌至扵婦族必邦之良夫人家撫族<lb/>
良且大夫又得從協相于内善積有餘顧不足年夫方<lb/>
壯强婦棄而先歸葬株塘松柏始植㓜長于斯今又安<lb/>
宅<lb/>
　　道士卓君墓誌銘<lb/>
卓君名玘字磯石泉州晉江人棄家為道士逰四方嘗<lb/>
北濟大河南出嶺表公卿大臣多與相善成徳軍節度<lb/>
使留後李璋奏得紫衣吕誨自御史謫守江州請君居<lb/>
<pb n="KR4h0029_WYG_019-15b"/>
天慶觀凡十八年乃退屬其事于弟子胡洞㣲元豐元<lb/>
年五月某日卒作三頌以遺所常往來大較皆落去世累<lb/>
追逐神仙之言享年七十有五以九月某日葬于徳化<lb/>
縣仁貴鄉陵家壠君天資俊明學問不倦自道家書及<lb/>
星辰五行相術壬遁之說推考皆得其要與衆人接言<lb/>
若不能出口及燕閒議論援古証今出入百家聽者為<lb/>
戄明扵事變深沉有謀慮未嘗苟發其所然否人多不<lb/>
能損益也天慶觀久廢不治枝扶敗傾以度嵗月君身<lb/>
<pb n="KR4h0029_WYG_019-16a"/>
持儉約下與厮役同食斥其贏餘以治新之壇塲殿室<lb/>
皆用道法儀學者益盛自君始及其卒也聞者皆嘆息<lb/>
弔者皆哀余早與君善常竒君才而惜其不為世用其<lb/>
來過九江適當君疾叩門將見之君方寢未寤明日而<lb/>
君卒嗚呼死生之際其遷徙迅速盖未足道者謂惟文<lb/>
字可以傳于後而致余所以厚君之意乃為之銘曰<lb/>
奄兮忽兮其化以疾生與歿兮若屈伸膝君所自達余<lb/>
又何悲其傳則永鑱此銘詩<lb/>
<pb n="KR4h0029_WYG_019-16b"/>
　　故隴西李君墓誌銘<lb/>
君姓李氏諱份字文叔洪州新建人也李氏世為江西<lb/>
大家其貴者列侍從以至為卿為郎皆有顯聞於其世外<lb/>
親旁屬累至公相家藏書萬卷君兄弟若干人皆進扵<lb/>
學或由鄉舉登進士第君為人静専而刻苦自勵六經<lb/>
諸子之說窮晝夜講求非食與寢書未嘗去手滑稽漫<lb/>
戲之言紛華盛麗之好不出于口不接于耳目人以謂<lb/>
君必將有盛徳以大其宗門年二十以疾卒於江州又<lb/>
<pb n="KR4h0029_WYG_019-17a"/>
朞年而其父幾甫官信州數與予往來道君之平生未<lb/>
嘗不咨嗟嘆息繼以泣下且曰吾兒生無以見扵時庶<lb/>
幾有聞扵後也為我銘之以信扵無窮余譬觧之曰士<lb/>
生扵世雖有聰明敏捷之才而教或不盡其方學或不<lb/>
竭力或中道而止以忘其素習或見利趨逐而溺扵其<lb/>
心此朋友之過而父兄之恨也今文叔皆異於是唯其<lb/>
年之不長不得成其志此知義理者之所能平雖聖人<lb/>
猶不怨也子又何悲焉雖然余不可以不銘君卒于元<lb/>
<pb n="KR4h0029_WYG_019-17b"/>
豐五年五月某甲子以某年某月某甲子葬于某縣某<lb/>
里某原也係有先侍郎尚書之碑金部司農之銘此不<lb/>
著著其不幸短命而死者以慰其親云銘曰<lb/>
苗而不秀者有以夫君其是已士亡良朋父失賢子西<lb/>
山峩峩播以章水其生勤勞歸息扵此嗚呼其己矣夫<lb/>
　<lb/>
　<lb/>
　清江三孔集巻十九<lb/>
</p>
<p>
</p>
  </div>
</body>
</text>
</TEI>
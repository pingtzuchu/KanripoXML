<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻二十七</head> <lb/>
    <p>
<pb n="KR4h0029_WYG_027-1a"/>
欽定四庫全書<lb/>
　清江三孔集巻二十七<lb/>
　　　　　　　　　　　　宋　孔平仲　撰<lb/>
　詩戲<lb/>
　　十三日南湖之集賔主六人謹成詩十韻拜呈<lb/>
律筦秋灰動銖衣暑服輕居官半舜牧環坐列周卿攬<lb/>
轡湖邊集談經席上傾逸交希李白竒策擬陳平博奕<lb/>
休言戲韜鈐且議兵續箋詩義白重演卦爻成午日停<lb/>
<pb n="KR4h0029_WYG_027-1b"/>
龍馭西風駐鷁程弓鈞寒力壯天暮霽華明綠野接鄉<lb/>
遂良辰推甲庚浴沂人已散終日夢魂清<lb/>
　　再吟六詩四首拜呈<lb/>
摩天皆勁翮對壘盡雄詩漢士増三傑唐儒益二䕫素<lb/>
修同徳行良㑹展尊彞恥佩蘇秦印閒吟谷永詩郡條<lb/>
頒美政邦典守新規暗換隂陽氣平分晝夜時南朝餘<lb/>
草樹戰國舊城池弱跪霜前蟹竒眸水底龜風標觀畫<lb/>
鶴禍福中靈棊尼父談諸蔽尤當謹禮儀<lb/>
<pb n="KR4h0029_WYG_027-2a"/>
累日欲修禮今兹清飲陪<hi>飲用六清</hi>位分乾卦畫人比晉卿<lb/>
才宗廟精禋近侯邦舞羽來光華連七壁符采綴三台<lb/>
儀鳯須論徳良弓自有材雄鋩皆帝劒<hi>衞琯先帝賜臣劒六</hi>直節<lb/>
倍公槐吏計無先善人情且去哀箴思丹扆補<hi>李徳裕丹扆六</hi>
<hi>箴</hi>彩喜碧油囘穆若親朋㑹欣然肺腑開馳蛟參駿軌<lb/>
<hi>楚詞馳六蛟兮上徑</hi>朽馭愧駑駘<lb/>
侯服安無事官曺靜不譁疇非信善友<hi>孟子六等</hi>俱是孝㢘<lb/>
家<hi>汝南六孝㢘</hi>荀衮傳榮耀<hi>荀氏家傳衮/衣暐曄六葉</hi>温龍競爪牙<hi>温羡兄弟</hi>
<pb n="KR4h0029_WYG_027-2b"/>
<hi>六人號六龍</hi>尺輿思附鳯<hi>六尺/輿</hi>角扇笑縈蛇<hi>王羲之題六角扇</hi>士習<lb/>
賢科論人趨太守衙荘衢當自騁陳藥更誰誇和露餐<lb/>
荷葉<hi>法慶朝進荷葉六枝</hi>臨流飲雪花草萊依瑞穗<hi>導一莖六穗於庖</hi>荆<lb/>
布綴明珈且固官庭守寧憂柄用賖它時摇玉佩<hi>上元夫人</hi>
<hi>六玉之佩</hi>鰲禁定聫華<lb/>
龍笛霜號竅<hi>笛六孔</hi>熊旗露綴斿<hi>熊旗/六斿</hi>追歡品加豆<hi>楚子享鄭</hi>
<hi>加籩豆六品</hi>偷暇日要囚<hi>要囚五/六日</hi>周冕英才集<hi>周禮六冕</hi>商瑚瑞<lb/>
氣浮<hi>商之六瑚</hi>金<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>書屢講<hi>余版/六<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>
                    </hi>蓬矢志須酧<hi>蓬矢六</hi>草樹雙<lb/>
<pb n="KR4h0029_WYG_027-3a"/>
仙島風煙半玉樓畫圖觀隰駁果實採沅榴<hi>宋書武陵臨沅獻安</hi>
<hi>石榴一蒂六實</hi>通貴人無恙<hi>賈誼六七貴人無恙</hi>承平府孔修官非劒外<lb/>
乆<hi>峻策六經劒外</hi>課比茂陵優<hi>蕭育茂陵/課第六</hi>時變休成論<hi>王通作時變論</hi>
<hi>六篇</hi>皇明已照幽<hi>皇明燭幽又/光照六幽</hi>責躬無復事<hi>六事自責</hi>嘉穀藹<lb/>
髙秋<hi>六榖</hi>
　　十畫農謡一首<lb/>
春雨津浹洽秋苗香苾芬京坻看便是完固促修囷<lb/>
　　惜别一首呈陸亨儒十畫<lb/>
<pb n="KR4h0029_WYG_027-3b"/>
恬和効春律芳茂若秋松盃畢花枝放吳伻俳笑空<lb/>
　　九畫一首<lb/>
坦直吾所知良彦君長者村邦柱<hi>缺</hi>美丞府依爐冶弗<lb/>
㤀念夙昔吟奕同茇舍<lb/>
　　八畫一首<lb/>
牧守有民杜佳言多告余金芝先出谷奔召戒征車<lb/>
　　七畫一首<lb/>
子弓仲尼後老作外州行丹穴屯戎伍朱衣走吏兵<lb/>
<pb n="KR4h0029_WYG_027-4a"/>
　　十畫四言<lb/>
亨倅沉俗泥虬卧虹星君促面省座班封修治<hi>平</hi>克茂<lb/>
果有昌宗恥於便倖宜効孤忠<lb/>
　　寄孫元忠<hi>俱集杜句</hi>
君不見瀟湘之山衡山髙八月秋髙風怒號草木黄落<lb/>
龍正蟄哀鴻獨呌求其曺男兒生無所成頭皓白漂零<lb/>
已是滄浪客呼兒覔紙一題詩此心炯炯君應識<lb/>
抱病江天白首郎秋風此日㬠衣裳看我形容已枯槁<lb/>
<pb n="KR4h0029_WYG_027-4b"/>
此豈有意仍騰驤一官羈絆實藏身富貴於我如浮雲<lb/>
致君堯舜付公等幾時髙義排金門<lb/>
嗚呼古人已糞土紛紛輕薄何須數當面輸心背面笑<lb/>
翻手作雲覆手雨感君意氣無所惜於我見子真顔色<lb/>
人生㑹合不可常昔者相遇今不得<lb/>
不恨我衰子貴時經濟實藉英雄姿君有長材不貧賤<lb/>
莫令斬斷青雲梯驊騮作駒已汗血坐㸔千里當霜蹄<lb/>
省郎京尹必俯拾軍符侯印取豈遲<lb/>
<pb n="KR4h0029_WYG_027-5a"/>
嵗云暮矣多北風瀟湘洞庭虚映空中有雲氣随飛龍<lb/>
黄鵠髙于五尺童殊方日落𤣥猿哭蕪没瀟岸千株菊<lb/>
少壮幾時奈老何喧呼且覆杯中淥<lb/>
老去悲秋强自寛衰顔欲付紫金丹坐卧只多少行立<lb/>
豈可乆在王侯間與君相逢未恨晩他日更僕語不淺<lb/>
瀟湘水國傍黿鼉吏情更覺滄洲逺<lb/>
雄姿逸態何崷崪自是君身有仙骨彩服日向庭幃趨<lb/>
百年未見歡娛畢拖玉腰金致主身起居八座太夫人<lb/>
<pb n="KR4h0029_WYG_027-5b"/>
爾家最近魁三象文采風流今尚存<lb/>
思君須向古人求夙昔一逢無此流文章有神交有道<lb/>
名位豈肯卑㣲休倜儻權竒難具論鷙鳥舉翮連青雲<lb/>
無路從容陪笑語使人歎恨傷精魂<lb/>
故人情誼晩難似神傾意豁真佳士可憐懐抱向人盡<lb/>
再爲後㑹知何地老大徒傷未拂衣白頭吟望苦低垂<lb/>
魚龍寂寞秋江冷不見湘妃鼓瑟時<lb/>
獨立縹緲之飛樓更有澄江銷客愁無邊落木蕭蕭下<lb/>
<pb n="KR4h0029_WYG_027-6a"/>
萬里風煙接素秋天青小城搗練急漁翁暝踏孤舟立<lb/>
嫩蘂濃花滿目斑臨風三嗅馨香泣<lb/>
玉几由來天北極雲近蓬萊常五色五更三㸃入鵷行<lb/>
朝回君是同舎客豈意出守江城居此身巴媿須人扶<lb/>
青眼髙歌望吾子早據要路豈捐軀<lb/>
秋風歘吸吹南國天地黤慘忽異色江石决裂青楓摧<lb/>
波漂菰米沉雲黒儒術於我何有哉口雖吟咏心中哀<lb/>
隱居欲就廬山逺黄帽青鞋歸去來<lb/>
<pb n="KR4h0029_WYG_027-6b"/>
秋水浮階溜决渠啼猿僻在楚山隅白沙翠竹江村暮<lb/>
斗酒新詩終日疎男兒生不成名身已老但話夙昔傷<lb/>
懐抱客至從嗔不出迎逢迎少壮非吾道<lb/>
自斷此生休問天焉能終日心拳拳人生幾何春已夏<lb/>
况我與子非壮年東流江水西飛燕可惜刻漏隨更箭<lb/>
細推物理須行樂只願無事長相見<lb/>
小臣魯鈍無所能况乃疎頑臨事拙今幸樂國養㣲軀<lb/>
主恩前後三持節未有㳙埃答聖朝却教江漢客魂銷<lb/>
<pb n="KR4h0029_WYG_027-7a"/>
雲白山青千萬里便應黄髪老漁樵<lb/>
秋風蕭蕭露泥泥美人娟娟隔秋水揚眉結義黄金䑓<lb/>
欲向何門趿朱履案頭乾死讀書螢遮莫鄰雞下五更<lb/>
老夫卧穩朝慵起肯信吾兼吏隱名<lb/>
注目寒江倚山閣碧瓦朱甍照城郭雲物不殊鄉國異<lb/>
形勝有餘風土惡堦面青苔老更生况乃秋後轉多蠅<lb/>
巫山不見廬山逺悵望秋天虛翠屏<lb/>
隱几蕭條戴鶡冠强移栖息一枝安重陽獨酌盃中酒<lb/>
<pb n="KR4h0029_WYG_027-7b"/>
醉把茱萸子細看羞見黄花無數新當令美味入吾唇<lb/>
乆拚野鶴如霜鬢何用浮名絆此身<lb/>
髙棟層軒已自凉青楓葉赤天雨霜自公多暇迎參伍<lb/>
行酒賦詩殊未央共指西日不相貸萬事盡付形骸外<lb/>
自笑狂夫老更狂詩酒尚堪驅使在<lb/>
摇落深知宋玉悲東流之外西日㣲寒衣處處催刀尺<lb/>
誰家搗練風凄凄籬邊老却陶潛菊前飛秃鶖後鴻鵠<lb/>
安得送我置汝旁悵望聊歌紫芝曲<lb/>
<pb n="KR4h0029_WYG_027-8a"/>
秋風淅淅吹我衣日日江樓坐翠㣲江光隐見黿鼉窟<lb/>
水鳥啣魚來去飛菱葉荷花凈如拭清簟疎簾看奕棊<lb/>
雷聲忽送千峯雨波濤萬頃堆琉璃<lb/>
草閣柴扉星散居逺開山岳散江湖蒼苔濁酒林中靜<lb/>
丹橘黄柑此地無洞庭揚波江漢囘願吹野水添金杯<lb/>
巢燕養雛渾去盡鄰雞還過短牆來<lb/>
秋來相顧尚飄蓬兼泛滄浪學釣翁鐘鼎山林各天性<lb/>
知君才是濟川功萬里寒空只一日㑹是排風有毛質<lb/>
<pb n="KR4h0029_WYG_027-8b"/>
攀龍附鳯勢莫當莫度清秋吟蟋蟀<lb/>
諸公袞袞登臺省後來况接才華盛天涯風俗自相親<lb/>
嵗暮隂陽催短景江風颯颯亂㠶秋天入滄浪一釣舟<lb/>
愁極本憑詩遣興朔雲寒菊倍離憂<lb/>
秋水才深四五尺風燈照夜欲三更千崖無人萬壑靜<lb/>
新月猶懸雙杵鳴衰顔動覔藜床坐仰看明星當空大<lb/>
請君一來開我愁南浮早鼓瀟湘柂<lb/>
可憐爲人好心事今我能書數字至人生㑹面難再得<lb/>
<pb n="KR4h0029_WYG_027-9a"/>
安得如鳥有羽翅日暮聊為梁父吟非子誰復見幽心<lb/>
入懐本倚崑山玉許身媿比雙南金<lb/>
腐儒衰晩謬通籍齒牙欲落真可惜滄浪水深青㝠濶<lb/>
山鬼幽憂雪霜逼老去新知見面稀被褐短窄鬢如絲<lb/>
秋天漠漠向昏黒獨立蒼茫自詠詩<lb/>
江上形容吾獨老百壺且試開懐抱妙舞逶迤夜未休<lb/>
多情依舊能潦倒雨裛紅蕖冉冉香玉樽錦席髙雲凉<lb/>
酒酣耳熱㤀頭白老儒不用尚書郎<lb/>
<pb n="KR4h0029_WYG_027-9b"/>
江上今朝寒雨歇翛然欲下隂山雪山巔朱鳯聲嗷嗷<lb/>
白鵠翅垂眼流血老夫清晨梳白頭杖藜徐歩立芳洲<lb/>
使我殘年但飽喫微軀此外更何求<lb/>
神仙中人不易得京中舊見君顔色同心不減骨肉親<lb/>
我居巷南子巷北佳人屢出董嬌嬈秋水為神玉為骨<lb/>
孤城此日堪斷腸既飽歡娛亦蕭瑟<lb/>
封書寄與淚潺湲童稚情親四十年離别不堪無限意<lb/>
斷腸分首各風煙仄鎖衡門守環堵聞道三年未曽語<lb/>
<pb n="KR4h0029_WYG_027-10a"/>
數篇今見古人詩更覺良工心獨苦<lb/>
　　孫元忠寄示種竹詩戯以二十篇答<lb/>
青錢買野竹持答翠琅玕深栽小齋後幽事頗相關自<lb/>
有煙霞質能令朱夏寒引溜加灌溉毋令雪霜殘<lb/>
冠盖滿京華藩籬帶松菊看君用幽意必種數竿竹嬋<lb/>
娟碧蘚靜窈窕一林麓排悶强裁詩清文動哀玉<lb/>
秋風楚竹冷倚杖更徘徊想見隂山雪朱炎安在哉自<lb/>
今幽興熟携手卧蒼苔客居暫封殖臘月更須栽<lb/>
<pb n="KR4h0029_WYG_027-10b"/>
賞靜連雲竹移因風雨秋我圃日蒼翠㑹心直罕儔若<lb/>
人才思濶文彩珊瑚鈎新詩錦不如札翰時相投<lb/>
幽偏得自怡種竹交加翠雨露之所濡成長容何易葉<lb/>
密鳴蟬稠啅雀爭枝墜客思回林坰蕭踈外聲利<lb/>
解榻秋露懸竹涼侵卧内幽姿可時覩密榦叠蒼翠况<lb/>
乃回風吹低昻各有意長歗一含情洒落富清製<lb/>
朱夏雲鬱陶種此何草草兒童汲井華頗亦恨枯槁寒<lb/>
雨下霏霏滿眼顔色好臨眺獨躊躇山林跡如掃<lb/>
<pb n="KR4h0029_WYG_027-11a"/>
古墻猶竹色真作野人居青雲羞葉宻空翠撲肌膚寒<lb/>
日外慘淡泠泠風有餘髙齋坐林杪興逺一蕭疎<lb/>
竹光團野草秀氣豁煩襟贈此遣愁寂蕭然靜客心枕<lb/>
簟入林僻鳥雀聚枝深興趣江湖逈松筠起碧潯<lb/>
琳琅愈青熒綠竹半含籜霜露一沾凝秋風動哀壑才<lb/>
名四十年晩就芸香閣江上憶君時風林纎月落<lb/>
竹深留客處僻近城南樓眼邊無俗物淅淅野風秋主<lb/>
人不世才老氣横九州哀絃繞白雲清絶聽者愁<lb/>
<pb n="KR4h0029_WYG_027-11b"/>
入門髙興發而無人世喧叢篁低地碧疎林聽晩蟬衰<lb/>
年旅炎方只想竹林眠安得騎鴻鵠飛去墜爾前<lb/>
苔竹吾所好開軒納㣲涼望中疑在野景物洞庭旁秋<lb/>
風亦已起洒面若微霜南客瀟湘外與君永相望<lb/>
有竹一頃餘舍下筍穿璧新茁才出墻滿嵗如松碧蒼<lb/>
蒼衆色晩歸鳥盡歛翼宇宙此生浮仰慙林間翮<lb/>
竹皮含舊翠鳥雀滿樛枝冰壺動摇碧故作傍人低細<lb/>
雨荷鋤立秋風獨杖藜老來性情靜不是傲當時<lb/>
<pb n="KR4h0029_WYG_027-12a"/>
執熱何曽有亭午減汗流風飄連野色客意已驚秋應<lb/>
接非夲性閉闗人事休瀟洒送日月兹焉心所求<lb/>
寒城朝煙淡竹日靜暉暉芊芊烟翠羽羅列瀟洒姿清<lb/>
風左右至秋色有餘凄日暮歸幾翼鷦鷯在一枝<lb/>
歘翕炎蒸景汗踰水漿翻凄凄自生凉風竹在華軒蕭<lb/>
摵寒籜聚比公頭上冠獨在天一隅可望不可攀<lb/>
密竹復冬笋抽梢合過墻明涵客衣靜隂過酒樽涼初<lb/>
月出不髙茂林延疎光欣然淡情素丘壑道難忘<lb/>
<pb n="KR4h0029_WYG_027-12b"/>
碧色忽惆悵霜埋翠竹根啾啾黄雀啅宅舍如荒村侍<lb/>
婢艶傾城煥若靈芝繁天寒翠䄂薄染淚在叢筠<lb/>
　　兩頭纎纎<lb/>
兩頭纎纎半月眉半白半黒對客棊腷腷膞膞拊翼雞<lb/>
磊磊落落飣坐梨<lb/>
兩頭纎纎織婦梭半白半黒雪沒靴腷腷膊膊鼓腹歌<lb/>
磊磊落落金印多<lb/>
兩頭纎纎棗子核半白半黒紙上墨腷腷膊膊手趂拍<lb/>
<pb n="KR4h0029_WYG_027-13a"/>
磊磊落落山頭石<lb/>
兩頭纎纎栁葉書半白半黒鷺間烏腷腷膊膊失水魚<lb/>
磊磊落落大丈夫<lb/>
兩頭纎纎新採菱半白半黒玉汙蠅腷腷膊膊馬踏氷<lb/>
磊磊落落枝壓橙<lb/>
　　五雜組<lb/>
五雜組垂衣裳徃復來就桀湯不獲已剪夏商<lb/>
五雜組封社土徃復來使遼宇不獲已拜陽虎<lb/>
<pb n="KR4h0029_WYG_027-13b"/>
五雜組慶雲聚徃復來東西渡不獲已再娶婦<lb/>
五雜組花木春徃復來江湖人不獲已議和親<lb/>
五雜組錦繡段徃復來隨陽雁不獲已猶仕宦<lb/>
五雜組朝霞明徃復來車馬行不獲已方用兵<lb/>
　　寄芸叟<hi>藥名</hi>
未老已前胡不歸何須斑白及衰羸婆娑石上弄明月<lb/>
卧看春風生桂枝<lb/>
愁雲垂地黄映日叠嶂挿空青照樓野菊花開秋又晩<lb/>
<pb n="KR4h0029_WYG_027-14a"/>
便當歸去老滄洲<lb/>
年過半百合歸去謹杜衡門深退藏衰白前途有多少<lb/>
使君子細更商量<lb/>
　　承芸叟寄示新詞一篇以此寄謝揚子云書亦有<lb/>
　　　色乎此亦書之色也<hi>婦人名</hi>
綺羅敷色新出機嵩洛神秀鍾妙詞闗西子弟多習武<lb/>
博學能文君最竒目中無雙成器早少小玉立誰瑕疵<lb/>
天王后母親選擢抱道韞德将發施朝中議論太真樸<lb/>
<pb n="KR4h0029_WYG_027-14b"/>
湖南威鳯翅小垂屈伸先後皆有數此理昭昭君自知<lb/>
芰荷堆綠珠露冷蘭杜秋香風正吹征鴻南飛燕北去<lb/>
晩去瀟湘君未歸<lb/>
　　夜宴曲<hi>婦人名</hi>
湘江紺碧玉照秋丹楓紅蓼君莫愁江上女兒花見羞<lb/>
吾曺大家行樂休促席相虞美人出羽觴昨許飛瓊液<lb/>
天明君醉苦相挽肯念奴家隔江逺流蘓小帳曲屈屏<lb/>
留連子都㤀之<hi>原闕</hi>
<pb n="KR4h0029_WYG_027-15a"/>
　　七夕一首呈席上<hi>藥名</hi>
琥珀杯濃酒未醇鬱金裙轉舞腰新鉛華第一人中白<lb/>
歌響幾多梁上塵玉漏將沉香未斷銀潢雖逺志相親<lb/>
合歡促席留君醉最苦參斜夜向晨<lb/>
　　寄芸叟年兄<hi>藥名</hi>
垂天雄翮摶海風窮髙極逺志不同盛年折桂心未歉<lb/>
磨刀水際思平戎西𦍑活擒偶失手天南星墮郴山中<lb/>
未甘遂葬江魚腹當歸入覲明光宫何嘗僕射干薦舉<lb/>
<pb n="KR4h0029_WYG_027-15b"/>
芸臺烏府選擇公蛟龍幽角老愈硬楩楠材格寒更濃<lb/>
恥為葳㽔要節目預知子不見從容川峽揭節建大㦸<lb/>
服紫腰金薄賞功暮年車轄徙荆楚江離摇碧水蓼紅<lb/>
橘州橋口皆莽草賈傳井中苔已空我已衰白歛一郡<lb/>
附子餘光聊養䝉嘗言早休乃良䇿倚空親想蓮花峯<lb/>
請君先去采芝术我續隨子棲蒿蓬水甘松香真勝境<lb/>
雲滑石險多行蹤半天河漢傾瀑布自然銅吼聞霜鐘<lb/>
董仙種杏人競取淵明石床蒼蘚封怡神麯蘖有妙理<lb/>
<pb n="KR4h0029_WYG_027-16a"/>
禾收石斛嵗屢豊林逈岩屋尤可徧溪間小橋横木通<lb/>
手捫松蘿攀紫葛清涼半夏如秋冬黄精乆餌助氷雪<lb/>
與君同作白頭翁<lb/>
　　郡名詩呈吕元鈞五首<lb/>
元鈞家成都洪秀禀天質紫微耀文采青鎖聨近宻德<lb/>
全無所累道在固不屈暮年徙江湖寓舍安蓬蓽種花<lb/>
憐衞足養烏愛均一南軒幽興發北牖髙卧佚福慶有<lb/>
諸郎壽康踰七帙循環視天理一馬齊萬物我進亦隨<lb/>
<pb n="KR4h0029_WYG_027-16b"/>
隨衰白紆郡紱屢聞曠逹倫頓覺䝉陋失秋風吹楚澤<lb/>
黄葉㺯蕭瑟潭水凝練光衡門刻霜骨登樓足嘉景分<lb/>
務饒暇日且復相從㳺新醅有梨栗<lb/>
相人觀乆逺要且視資質酒酸本多甘絹敗為少宻公<lb/>
家渭川後端亮氣不屈播移雖裔土寜妥如舊蓽優游<lb/>
歸孔聖坎壈笑趙一儻來等榮辱所遇順勞佚道閣接<lb/>
談賔文房散書帙當其泰定時海宇更無物耳目并已<lb/>
㤀何心蘄冕紱忽聞韶曲奏更覺巴音失温純比金玉<lb/>
<pb n="KR4h0029_WYG_027-17a"/>
清越勝琴瑟似追少陵歩真得建安骨從今益淬厲及<lb/>
此舒長日唱酬安敢同心欽但齋栗<lb/>
二帝本仁愛三王首忠質頗知周德厚不似秦網宻平<lb/>
生勇自信戈㦸未易屈何嘗戀儋耳但欲返衡蓽詔條<lb/>
甚明白宣布要齊一御衆莫若寛使民宜以佚古人貴守義<lb/>
昭晰在緗帙公言屢見廣我惠慙及物河檀負廩稍梁<lb/>
鵜譏印紱廬山須決去雲卧未為失瓊章屢起予鳯吹<lb/>
雜瑶瑟芝蘭暗有香嵩華清見骨君開筆頭花我耀牖<lb/>
<pb n="KR4h0029_WYG_027-17b"/>
中日九牛登巨鰲視我真蠻栗<lb/>
南軒何靚深觸處皆野質簷間畫眉語砌下霜筠宻小<lb/>
牕任明晦一榻隨伸屈宿鳥聚樛枝涼蟬噪<graphic n="KR2316" url="https://raw.githubusercontent.com/kanripo/KR-Gaiji/master/images/KR2316.png" mimeType="image/png"/>蓽端居<lb/>
得頤養誠意更精一夏䦨體長健春至轉安佚鉛鼎熟<lb/>
黄牙仙經横縹帙和言不忤俗定力何轉物嗟我已龍<lb/>
鍾江潭戀章紱塵中素袍化鏡裏韶顔失愛君詩思茂<lb/>
雅奏合竽瑟愛君道氣成金石叢壽骨及𤓰期尚逺發<lb/>
藥容有日德爵齒俱尊登門但祗栗<lb/>
<pb n="KR4h0029_WYG_027-18a"/>
吕公杞梓材自是棟梁質岷山岩谷邃蜀錦機杼宻含<lb/>
章同豹隱榮進异䕶屈興起自艱微敗席代門蓽揚庭<lb/>
挺科兩許國操心一理財務亷約持憲從寛佚言動肅<lb/>
以書絲綸蔚成帙瑣圍使遼土政府論儀物陳郡剖侯<lb/>
封潞郊紓守紱今棲重湖外乆矣齊得失髙吟貽華筦<lb/>
靜鼓雲和瑟知音曠寰宇自養融心骨𠖇鴻難遂去塞<lb/>
馬有歸日㑹見促召還忻歡投棗栗<lb/>
　　偶作<hi>日月光天徳山河壯帝居太平何以報願上一封書</hi>
<pb n="KR4h0029_WYG_027-18b"/>
日影秋漸薄月華寒更清光生含江水天色晩來晴德<lb/>
微慙郡紱山野拙將迎河流彌淺峻壯木亦凋零帝子<lb/>
閟瑶瑟居聞鶚鵬聲太剛每忤俗平進誰提衡何為尚<lb/>
録録以此思歸耕報使掃舊蓽願言嘿餘齡上樓想𦍑<lb/>
廬一望烟㝠㝠封壤邈千里書之寄餘情<lb/>
　<lb/>
　<lb/>
　清江三孔集巻二十七<lb/>
</p>
<p>
</p>
  </div>
</body>
</text>
</TEI>
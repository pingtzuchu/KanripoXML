<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻二十三</head> <lb/>
    <p>
<pb n="KR4h0029_WYG_023-1a"/>
欽定四庫全書<lb/>
　清江三孔集巻二十三<lb/>
　　　　　　　　　　　　宋　孔平仲　撰<lb/>
　今體詩<lb/>
　　初三夜作<lb/>
曉色漫漫看雪下溪流脉脉見潮生船忩静坐無賓客<lb/>
樽酒相從只弟兄㑹合都来能幾日留連遮莫到三更<lb/>
何如徑就舟中宿岸斗深泥不可行<lb/>
<pb n="KR4h0029_WYG_023-1b"/>
　　再用元韻<lb/>
小舟衝雪魚新買濕荻吹煙火旋生一笑兼留青眼客<lb/>
半年不見白頭兄厭厭劇飲罍頻恥衮衮髙談僕屢更<lb/>
故使移船相近住幾畨潮信不能行<lb/>
　　初十夜作<lb/>
泱泱積水遶亭基月白風清夜坐時轉舵開船即千里<lb/>
祇應重到解相思<lb/>
　　真州元夕<lb/>
<pb n="KR4h0029_WYG_023-2a"/>
擾擾州城一弹丸燈光疎冷月光寒杖行猶恐人相識<lb/>
紫褐圓絛著道冠<lb/>
　　㳺江寧天慶觀久視軒見梅已落有寄常父<lb/>
記得東齋折小梅數枝寒色未全開江上别来今幾日<lb/>
暖風吹逕雪成堆<lb/>
　　造王館公第馬上作<lb/>
濯濯春容在栁梢野梅相壓吐香苞日邉明晦雲無定<lb/>
雨後寒暄氣欲交抱蘂懸蟲猶帶繭銜枝飛鳥已營巢<lb/>
<pb n="KR4h0029_WYG_023-2b"/>
髙懐不愛三公府白水青山滿近郊<lb/>
　　呈館公<lb/>
磻溪莘野亦初閒去逐功名遂不還豈有太平辭將相<lb/>
却来髙卧對湖山冥心真出三千界注想長虚第一班<lb/>
踽踽朱門舊時客冒寒衝雨到郊闗<lb/>
　　元子發龍圖以程公詠三園詩見示亦成一篇<lb/>
名園有一已堪誇勝事三園屬一家杖䇿可逰縁近宅<lb/>
得春最久為多花人居玉府真仙格地占錢塘最物華<lb/>
<pb n="KR4h0029_WYG_023-3a"/>
見説江湖堂更好烟波清興浩無涯<lb/>
　　題姑孰臺<lb/>
青山便是𤣥暉宅采石相傳李白墳誰使浪仙来此住<lb/>
姓名輝暎少知聞<lb/>
　　戲寄葉縣黄魯直<lb/>
西山曽夢巫山雨南浦常迷洛浦珠古縣寂寥官况冷<lb/>
不知還憶舊觀無<lb/>
　　贈武科胡七<lb/>
<pb n="KR4h0029_WYG_023-3b"/>
三尺青蛇丈二矛崛然来應武科求東南近出人才美<lb/>
西北當寛帝顧憂戰馬夜嘶榆塞月征衣寒犯玉闗秋<lb/>
古今將相皆無種好取班超萬里侯<lb/>
　　和常父<lb/>
平生苦厭家為累今日應如痛定人羣婢喧譁寧復有<lb/>
孤燈瀟灑自相親温尋簡䇿評三豕㸃綴文章學受辛<lb/>
誰謂丹楓㑹愁客深秋清思滿江濱<lb/>
　　喜經父閣試第一<lb/>
<pb n="KR4h0029_WYG_023-4a"/>
决起南溟近北辰風雷含蓄待經綸殿前欲奏三千字<lb/>
閣下先為第一人擢等定如唐處厚封侯終似漢平津<lb/>
應嫌有弟真癡絶抱甕區區最苦辛<lb/>
　　喜經父制䇿第一<lb/>
過閣程文推首出臨軒親䇿復先鳴大科江左未嘗有<lb/>
此事吾家真最榮獨步以才髙宇宙横飛不日到蓬瀛<lb/>
翩翩斥鷃蒿莱下豈識鵬摶九萬程<lb/>
親䇿賢良第一畨吾家羽翼蔚髙騫當時棄禄嫌民掾<lb/>
<pb n="KR4h0029_WYG_023-4b"/>
此日登科勝狀元四海望風期將相雙親聞榜慶兒孫<lb/>
台州己有公台兆預約當行必踐言<lb/>
　　初食鱭魚蔞蒿<lb/>
魚從網師得蒿自麥田求斫鱠嘗鮮美調羮烹滑柔江<lb/>
南見春物野次助晨羞人各甘香味鱸蓴未易侔<lb/>
　　題夏大初丈髙居<lb/>
入門巳可愛庭户復清隂更有池臺邃相連花木深山<lb/>
川供隠几風月伴抽簮七十鬚渾黑知公但養心<lb/>
<pb n="KR4h0029_WYG_023-5a"/>
　　萃勝亭<lb/>
蕭灑東堂秋正皎思尋一徑上幽亭天生喬木為欹盖<lb/>
地借羣山作畫屛有志休官頭未白多情好客眼偏青<lb/>
知公故欲来髙處目送飛鴻在杳𡨕<lb/>
　　滕元發池州蕭相樓<lb/>
相國當時此建旄正如今日擁三刀規摹忽起凌千尺<lb/>
意氣相期在一陶柱礎下連坤軸壯簷牙斜挿斗杓髙<lb/>
觀公磊落真人傑莫向江山賦楚騷<lb/>
<pb n="KR4h0029_WYG_023-5b"/>
　　再賦<lb/>
廊廟之才守一州暮年名位等鄼侯簮纓七葉皆當軸<lb/>
棟宇千章為起樓撫事蕭條人己逺臨風慷慨意相投<lb/>
期公便握璣衡去留取餘光照斗牛<lb/>
　　哭張子禮<lb/>
漾檝貴池郡傷心甘澤園笑言成死别風味想生存花<lb/>
木春無主蒿莱晝掩門尚思歌舞㑹些語為招魂<lb/>
　　出郊<lb/>
<pb n="KR4h0029_WYG_023-6a"/>
田下泉鳴春雨晴新秧無數已齊生一年農事從今始<lb/>
㑹見西風玉粒成<lb/>
　　松花<lb/>
曽聞髙節冐冰霜三月開花滿路香虱鬛龍鱗今老大<lb/>
學他挑弄色輕黄<lb/>
　　蓮葉<lb/>
蓮葉田田出水齊清香巳有曉風吹物華光景人誰覺<lb/>
便是花開結子時<lb/>
<pb n="KR4h0029_WYG_023-6b"/>
　　清暉館<lb/>
湖山秀氣合庭榭緑隂初吹臘新嘗酒鳴榔旋取魚青<lb/>
規諫官疏丹轂使臣車醉尉無儀檢將軍莫怪渠<lb/>
　　花望之弄璋亭<lb/>
開亭面峯島来客慶桑弧屢種藍田玉新還合浦珠海<lb/>
邊桃結子天外鳯生雛莫笑軒楹陋髙門即似于<lb/>
　　西軒<lb/>
新作朱門向水開雖臨行路少塵埃久藏勝境因人發<lb/>
<pb n="KR4h0029_WYG_023-7a"/>
盡放青山入坐来樹影轉簷棋未散荷香飄枕夢初回<lb/>
晩年事事皆疎懶頼得閒官養不才<lb/>
　　夏晝<lb/>
落花寧是穢啼鳥不為喧野水從侵道青山任塞門吏<lb/>
身閒似隠官舍静於村開巻何曽讀風来只自翻<lb/>
　　和唐林夫游家園<lb/>
荒園忽報枉髙旌旋設屛帷當小亭重複江山天外逺<lb/>
回還松竹坐中青勸斟美酒罍頻恥看跋名書墨尚馨<lb/>
<pb n="KR4h0029_WYG_023-7b"/>
莫笑區區身未退待公鵬擊我鴻𡨕<lb/>
　　庾樓<lb/>
髙城枕浩𣺌層層壓崔嵬路繞清隂上山分爽氣来天<lb/>
低風動幕空迥月浮杯逺眼征㠶盡涼襟細雨開行人<lb/>
望蓬島游客比春臺豈獨登臨勝扶傾不易才<lb/>
　　夏夜<lb/>
小雨初收深夜涼杖藜徐步立回塘一天星月清人意<lb/>
四面芙蕖遺我香大隠嘗聞在朝市昔人何必濯滄浪<lb/>
<pb n="KR4h0029_WYG_023-8a"/>
應官粗了心無事便是逍遥物外鄉<lb/>
　　種花口號<lb/>
幽居装景要多般帶雨移花便得看禁奈久長顔色好<lb/>
繞階更使種鷄冠<lb/>
蜀葵萱草陳根在金鳯鷄冠著地栽併作暑天庭户景<lb/>
深叢時見一花開<lb/>
　　池上<lb/>
汲水添池池巳深小魚無數亂浮沉緑萍荷葉皆涼冷<lb/>
<pb n="KR4h0029_WYG_023-8b"/>
更有庭柯百尺隂<lb/>
羣魚散漫吸新水好鳥間闗啼翠隂悠然物我俱自得<lb/>
一霎南風吹我襟<lb/>
　　桂堂<lb/>
團團濃緑隔忩紗曽見叢生障海涯太守作堂真好事<lb/>
謫仙題榜更増華孤根直節非今日秀氣清香自一家<lb/>
氣候人間應較晩月中子落此開花<hi>此桂八月花始盛開</hi>
　　通判成郎中生日人凡送香合夀星皆不受獨以<lb/>
<pb n="KR4h0029_WYG_023-9a"/>
　　　詩獻<lb/>
和似陽春静似山謳謡千里祝公年暫留卑濕江城地<lb/>
且慶舒長夏景天盛徳自當増夀考髙才行且復蕃宣<lb/>
香奩畫軸知無用只有詩篇不值錢<lb/>
　　詩致卓道士靈座<lb/>
隂陽藻鑑兩俱優落落髙談氣似秋仙馭晩留山水國<lb/>
客星曽入帝王州却乗眇莽歸三島空葬衣冠付一丘<lb/>
作頌馳書謝人世知君平昔悟浮休<lb/>
<pb n="KR4h0029_WYG_023-9b"/>
　　次韻王通叟<lb/>
春生湘浦即當還窮覽雲山得據鞍灑落文章終不俗<lb/>
從容談笑尚能歡千金駿馬將辭主一曲胡琴遂掩棺<lb/>
世事相因古如此誰知魯國累邯郸<lb/>
　　夏日甘寢<lb/>
迴風動水葉細雨濕蛛絲心下無閒事人間有此時㣲<lb/>
涼紗半捲幽夢角徐吹此興惟吾解兒曹莫使知<lb/>
　　晩興<lb/>
<pb n="KR4h0029_WYG_023-10a"/>
驟雨行荷葉嘈嘈如語言髙齋正薄暮宴坐不知喧極<lb/>
静開心地新涼入髩根交游何用絶自罕到吾門<lb/>
　　張子明自廬山歸云十五夜桂子落於太平觀鄉<lb/>
　　　人謂之大熟子豐年之兆也<lb/>
誰撼月中丹桂枝墮階圓實似珠璣山中道人拾不盡<lb/>
湖上仙人攜得歸半夜香風飄澗壑一時甘雨徧郊圻<lb/>
與公寄籍皆江國且喜田園嵗不饑<lb/>
　　寄康林<lb/>
<pb n="KR4h0029_WYG_023-10b"/>
北音融結本輕清欲學含糊想未能晩節絃歌應自笑<lb/>
終朝簿領更相仍九江土壤多卑濕三伏雲氛正鬱蒸<lb/>
宴坐知君無暑氣風標自敵玉壺冰<lb/>
　　詠蜀葵<lb/>
綽約佳人淡薄粧天真自恃不熏香低頭無語嬌尤甚<lb/>
更著新翻淺色黄<lb/>
　　詠荷花<lb/>
一花一葉自相連待得花開葉巳圓應為施朱嫌太赤<lb/>
<pb n="KR4h0029_WYG_023-11a"/>
故將嫩綠間嬋娟<lb/>
　　晩興<lb/>
展簟當簷卧微風送晩涼雲移自徐疾蕉舞更低昂結<lb/>
網蛛縈足歸巢鳥亂行支離聊度日那復論行藏<lb/>
　　送吳全甫中舎倅無為<lb/>
海沂歌舞待王祥喜得淮南一道堂軍號無為巳閒暇<lb/>
地連秋浦更清涼進趨黽勉心應懶退食優游䇿最長<lb/>
我住廬山欲招隠為君先去種松篁<lb/>
<pb n="KR4h0029_WYG_023-11b"/>
　　晩涼<lb/>
晩涼睡覺欲何之散步徜徉曲沼西更上曹亭望江水<lb/>
畫<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>却檥白龍堤<lb/>
晩涼睡覺坐前軒悄寂無人共語言近見南山片雲起<lb/>
滿塘荷葉雨聲喧<lb/>
　　賦程氏雲庵<lb/>
蕭然隠几坐終日白雲間觸石未全起無心聊與閒幽<lb/>
篁相映帶絶頂有躋攀最稱侵寒望淮南雪滿山<lb/>
<pb n="KR4h0029_WYG_023-12a"/>
　　常父相率作吳丞相挽詞<lb/>
久勌調羮手新尋辟榖方謂還周衮繡重補舜衣裳忽<lb/>
報中台拆同嗟一鑑亡森然棟梁氣今此掩黄腸<lb/>
鳴玉東西府藏舟辰己年鹽梅捐鼎實箕尾返星躔隂<lb/>
徳元豐政遺書太史編後人瞻髣髴圖像在凌煙<lb/>
　　霽夜<lb/>
寂歴簾櫳深夜明睡迴清夢戍墻鈴狂風送雨己何處<lb/>
淡月籠雲猶未醒早有秋聲隨墮葉獨將涼意伴流螢<lb/>
<pb n="KR4h0029_WYG_023-12b"/>
明朝準擬南軒望洗出廬山萬丈青<lb/>
　　晩望<lb/>
秋江水自壯更值雨滂沱落日增野興連天吹細波城<lb/>
依湓浦近舟傍栁湖多吾己忘清濁安知孺子歌<lb/>
　　禾熟三首<lb/>
百里西風禾黍香鳴泉落竇榖登場老牛粗了耕耘債<lb/>
齧草坡頭卧夕陽<lb/>
豐年氣象慰人心鳥雀啾嘲亦好音玉食兒郎豈知此<lb/>
<pb n="KR4h0029_WYG_023-13a"/>
田家粒粒是黄金<lb/>
雨足川原還驟晴天心㫁送此秋成榖收顆顆皆堅好<lb/>
想見新炊照盌明<lb/>
　　深夜<lb/>
閴寂方深夜清涼别一天臨風但獨立愛月不成眠戍<lb/>
漏傳聲小庭柯轉影圓露寒侵背側移榻近堂前<lb/>
　　和朱君况卜居<lb/>
吾身當老此園中世路﨑嶇幾萬重且飽稻粱隨雁鶩<lb/>
<pb n="KR4h0029_WYG_023-13b"/>
盡將雲雨付蛟龍求閒有志終須得招隠何人肯見從<lb/>
且為莆田朱處士比隣先種七株松<lb/>
　　和項元師見遺栁書<lb/>
古今諸栁孰為强矯矯誠懸術最良自富詩才堪繼惲<lb/>
兼深儒學有如芳當時屢獻箴規益末世惟傳翰墨光<lb/>
石刻見貽真雅賜峥嶸筆力有餘剛<lb/>
　　雞冠花<lb/>
萌芽澆灌已成叢一一深紅間淺紅偏近黄昏顔色好<lb/>
<pb n="KR4h0029_WYG_023-14a"/>
分明秋景畫圖中<lb/>
　　睡起<lb/>
睡起西風掠鬢輕蕭然庭院晩寒生浮雲便作飛鴻意<lb/>
細雨仍兼落葉聲物不求餘隨處足事如能省即心清<lb/>
山林朝市皆相似何必區區隠釣耕<lb/>
　　送郎祖仁奉禮<lb/>
碧落聲華盖世髙哀烏才業亦時豪靈淵自出駒千里<lb/>
丹穴今看鳯一毛方畧從容能處事精神洒落見揮毫<lb/>
<pb n="KR4h0029_WYG_023-14b"/>
東行想足資清興江上秋風捲怒濤<lb/>
　　次韻孫亨甫見寄<lb/>
進多齟齬退為安未省乗軒勝抱闗半世青衫貧為禄<lb/>
新秋明鏡老催顔紛紛江上風吹葉漠漠淮南雨暗山<lb/>
欲和佳篇寄相憶韻嚴詞峭不容攀<lb/>
　　唐林夫累恵書字法絶精以詩補之<lb/>
毎承勞問意何窮尤喜真行字頗工蕭散正如君子性<lb/>
頡頏兼得古人風曽經廷諍毫端直自有家藏硯色紅<lb/>
<pb n="KR4h0029_WYG_023-15a"/>
雅稱玉堂詞翰手枉留山邑簿書中<lb/>
　　至城南别祖仁未歸約文之不至<lb/>
送客栁亭晩倚欄秋雨酣風烟滿湖上景物似江南蕭<lb/>
洒憐神往從容憶手談老来心易折離緒己難堪<lb/>
　　對菊有懐郎祖仁<lb/>
薄寒初著裌衣裳日景中分不短長池館虚明開水石<lb/>
園林搖落受風霜黄花滿檻金鈴秀白酒盈樽玉液香<lb/>
未老不須雲母粉且教絃筦奏清商<lb/>
<pb n="KR4h0029_WYG_023-15b"/>
　　知郡大博臨宴公宇詩以為謝唐林夫在席<lb/>
眷深賢守已㤀形肯屈旌旗到小亭坐有嘉賓仙骨秀<lb/>
門無俗客暮山青薦樽施遣供蔬甲秉燭相隨看菊鈴<lb/>
欲識主人書館淡短檠燈火漆函經<lb/>
　　秋夕旅館談禪用元韻呈林夫<lb/>
義以酬知不願形孤標直氣蔚亭亭天涯調官頭將白<lb/>
江上論文眼倍青自性本空觀水月外塵相染喻風鈴<lb/>
昨宵共説無生話勝讀西来一藏經<lb/>
<pb n="KR4h0029_WYG_023-16a"/>
　　林夫訪及書室夜話又用元韻<lb/>
珠玉相輝媿我形正如朽壤附雲亭宦情己比春雲薄<lb/>
交義猶期老柏青坐久北忩號過雁談餘荒戍咽疎鈴<lb/>
知君不厭寒宵景世上風霜已屡經<lb/>
　　至城東作<lb/>
地形磅礴接匡廬曠野人烟乍有無栖畆稻粱方待穫<lb/>
識家雞犬各隨呼農耕半嶺如僧衲牧跨羸牛似畫圖<lb/>
官守投閒省墳柏滿林霜露涕沾濡<lb/>
<pb n="KR4h0029_WYG_023-16b"/>
出郭二十里依山八九家茅岡風巻燒土井雨推沙凍<lb/>
蝶依殘菊幽禽立卧槎路邊桃李木猶發小春花<lb/>
　　惜菊<lb/>
碧玉枝條手自分花開晩節最憐君斜簮短髪能迴老<lb/>
滿泛清樽要助醺著雨半荒猶爛漫繞欄三嗅倍氤氲<lb/>
更收殘蘂縫為枕長得好香深夜聞<lb/>
　　西齋冬夕<lb/>
平生疎野得江湖嵗暮西齋擁一爐雨滴空堦如自語<lb/>
<pb n="KR4h0029_WYG_023-17a"/>
風吹長木更相呼世間寵辱收棋局樓上光隂入酒壺<lb/>
近日睡時全少夢攀縁狂想自知無<lb/>
　　冬夕即席作<lb/>
燭滴胡桃淚香蟠春蚓灰酒花隨煖聚酥蘂帶寒開自<lb/>
有清歌送惟聞畫角催隔簾疑曉色雪壓數枝梅<lb/>
　　至日作<lb/>
年光吹盡任飛灰且慶舒長舉壽杯積晦彌旬三尺雨<lb/>
新陽半夜一聲雷家人環坐相酬勸賀客先期戒徃来<lb/>
<pb n="KR4h0029_WYG_023-17b"/>
熟醉騰騰成小睡晩寒更起恥殘罍<lb/>
　　小菴初成奉酬元師<lb/>
伐竹誅茅挂織蒲半規小榻一方爐不隨健鶻摩空去<lb/>
且免窮猿失木呼自有琴書增道氣别開世界在仙壺<lb/>
幽人欲到知何意若説真菴彼豈無<lb/>
　　口占<lb/>
東皇旌節下蓬壺一夕芳菲徧海隅紅破露花將引蝶<lb/>
綠深烟栁已藏烏異鄉旅食頻年久故國風光此日殊<lb/>
<pb n="KR4h0029_WYG_023-18a"/>
常是登髙牽望眼醉吟今喜在江湖<lb/>
　　寄常父<lb/>
紅蓮綠水本優游清絶東南七寳州見説新書亦多事<lb/>
毎聞沿檄少歸休少年共計駒千里末路堪嗟狢一丘<lb/>
正是江邊桃李月雞鳴度曲寄離憂<lb/>
　　和劉江寧韻送張天覺同年三首<lb/>
傾盖逢吾喜開樽為子斟笑談天下事忠義古人心戢<lb/>
翼丹霄逺藏鱗赤壁深彈冠行且起朝列遲華簮<lb/>
<pb n="KR4h0029_WYG_023-18b"/>
酒可平孤悶無辭滿滿斟劍横牛斗氣松抱雪霜心澤<lb/>
國波濤壯春天霧雨深清哀記風采白筆舊曾簮<lb/>
戲挹東溟水期將北斗斟大鵬誰振翼老鸛未償心巻<lb/>
箔江天靜停檣野岸深晨羞聊一飽荻筍正如簮<lb/>
　　寄題蕭升之姨夫竹軒<lb/>
開軒君子意種竹嵗寒心髙節凌雲秀孤根得地深秋<lb/>
暄溪上雨暝宿嶺頭禽預約疏三徑他時伴醉吟<lb/>
　　席上送孫知損通直廣東漕<lb/>
<pb n="KR4h0029_WYG_023-19a"/>
度峽經瀧行路難嶺猿越鳥避旌竿身從日下恩光暖<lb/>
聲落天南暑氣寒事國以忠寧計逺與人為福莫如安<lb/>
觀公才大宜髙位豈復區區久外官<lb/>
　　春晩遣興<lb/>
紛紛柳絮入簾飛正是酴醿花發時㫁送日長惟有睡<lb/>
留連春去可無詩狂鞭迸筍偏當户緑葉成隂巧覆墀<lb/>
百舌聲中斜照晩翛然衰鬢任風吹<lb/>
　　上己飲於湖上<lb/>
<pb n="KR4h0029_WYG_023-19b"/>
城南春己老湖上雨初晴草作忘憂綠風為解愠清楊<lb/>
花輕欲下菱葉細方生酒影低雲木歌聲伴畫鸎賞心<lb/>
殘蘂在幽曲小舟横却笑蘭亭㑹吟詩半不成<lb/>
　　口占<lb/>
積水深踰丈髙林繞若城蝦蟆朝合吹鸜鵒夜傳更難<lb/>
轉長沙袖空塵孺子纓生涯吾尚闕浥浥羨農耕<lb/>
　　寄題蕭文照閣<lb/>
虚明敞髙閣清淺對方塘軒冕㤀懐久江湖寓興長紅<lb/>
<pb n="KR4h0029_WYG_023-20a"/>
蕖開細雨白鳥下殘陽不挂人間事逍遥自一鄉<lb/>
　　謝郟正甫<lb/>
當年輦轂㕘農正今日江湖望嵗星冷局自安心有素<lb/>
故人相後眼偏青幅巾舒散殊官屬華衮騰驤入帝庭<lb/>
一薦未為門下徳荷公敦篤好㤀形<lb/>
　　送周文之主簿<lb/>
俊逸駒千里孤髙桂一枝清才比栖棘餘事付枯棋小<lb/>
邑今官滿當塗半己知揚舲發江浦策馬望京師待詔<lb/>
<pb n="KR4h0029_WYG_023-20b"/>
須金馬支床笑玉龜都塵亦可畏莫遣素衣緇<lb/>
　　夏日游湖亭<lb/>
漫漫湖水拍堤浮欲到南亭泛小舟平日登臨如别境<lb/>
後来語笑尚中流採菱斫鯉皆新美賭酒圍棋自獻酬<lb/>
對面火雲髙萬丈誰知此地有清秋<lb/>
　　倦夜<lb/>
滅燭恐招蛟迎風罷揜門讀書都己廢就枕益加煩缺<lb/>
月籠烟淡羣星帶暑昏徐行得住處荷葉滿南軒<lb/>
<pb n="KR4h0029_WYG_023-21a"/>
　　與張子明飲湖亭<lb/>
小艇衝湖過幽亭枕水虚風来荷氣外人在木隂餘濕<lb/>
印開新酒長茭族貫魚遥看鶴歸處便是謫仙居<lb/>
　　大暑<lb/>
澤國己炎暑夏天仍永朝炙床爐燄熾薫野水波揺飛<lb/>
鳥不敢度鳴蟬應自焦可憐花葉好顦顇苦霜凋<lb/>
　　入山馬上口占<lb/>
奕奕秋光照眼明野香山秀互相迎路穿䝉宻無人見<lb/>
<pb n="KR4h0029_WYG_023-21b"/>
天借隂涼助我行小竇濺流如貝玉松風疎韻作韶莖<lb/>
一重一揜塵埃逺故比城中分外清<lb/>
　　再用元韻呈熊伯通<lb/>
一望膺門眼己明欣然倒屣辱公迎林泉真作仙人宅<lb/>
杖屨容㕘長者行道論風生揮玉塵渇心塵積飲金莖<lb/>
怱怱短棹依城去連日西齋夢寐清<lb/>
　　寄熊伯通<lb/>
南山九疊勢干霄中有長松䕃寸苗好景常聞太平觀<lb/>
<pb n="KR4h0029_WYG_023-22a"/>
謫仙更住上清橋風吹石徑秋聲早泉落雲根暑氣消<lb/>
方外相期䝉雅眷只應心隠不須招<lb/>
　　再用霄字韻<lb/>
豁然披霧睹青霄沛若為霖洒旱苗身逐歸雲朝傃洞<lb/>
心隨流水暮縈橋人情不用相輕重物理從来互長消<lb/>
器業如公合廊廟佇聞尺一有嘉招<lb/>
　　初伏夜坐<lb/>
露坐己侵夜炎威猶未收何言百蟲噪無故一星流苦<lb/>
<pb n="KR4h0029_WYG_023-22b"/>
渇須漿解微涼以扇求頒冰是今日堆玉想神州<lb/>
　　池上作<lb/>
寂歴人初定逍遥物己齊夜涼天似水月在小橋西<lb/>
　　午眠<lb/>
雨盪炎天氣風生喬木隂清涼一枕睡勝得萬黄金<lb/>
　　早秋<lb/>
一雨洗煩熇涼風開早秋散行身覺快甘寢夢相求己<lb/>
作黄花意誰為墮葉愁南山青似染準擬更登樓<lb/>
<pb n="KR4h0029_WYG_023-23a"/>
　　七夕<lb/>
髙列瓜華結綵樓半空燈燭照清秋秖應用盡人間巧<lb/>
更欲逺從天上求<lb/>
　　送馬朝請使廣西<lb/>
海水揚波今合清秋風千里使華行言皆有道非徒發<lb/>
事若無心更不生談笑從容懐逺俗琴書瀟灑寄髙情<lb/>
佇聞靜勝諸蠻服何必樓船十萬兵<lb/>
　　八月十六日翫月<lb/>
<pb n="KR4h0029_WYG_023-23b"/>
團團冰鏡吐清輝今夜何如昨夜時只恐月光無好惡<lb/>
自憐人意有盈虧風摩露洗非常潔地濶天髙是處宜<lb/>
百尺曹亭吾獨有更教玉<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>倚欄吹<lb/>
　　送郭明叔任分寧<lb/>
西安蕭洒我常游去自脩川泛小舟民本豐饒矜氣節<lb/>
士多儒雅出公侯梅山晩翠屏當户茶井春芽雪滿甌<lb/>
預想弦歌富閒暇白雲深倚鳯凰樓<lb/>
　　送提舉太平觀熊舎人<lb/>
<pb n="KR4h0029_WYG_023-24a"/>
未歸西掖掌絲綸且面南譙作守臣三巳何嘗觀愠色<lb/>
一鳴從此却驚人朱轓暫去求民瘼黄闥行當秉國鈞<lb/>
記取廬山公舊隠幾多草木待青春<lb/>
江州幾日到滁州風送征帆暮不收幽谷水聲先入夢<lb/>
爐峯山色逺隨舟素無公事多閒暇當有新詩自唱酬<lb/>
寂寞舊居誰復顧桂花深鎻一堂秋<lb/>
髙才喻蜀策攜羌凜凜威名動四方裁正稷宫新法度<lb/>
發揮詞掖好文章暫還紫府烟霞冷却上青霄道路長<lb/>
<pb n="KR4h0029_WYG_023-24b"/>
寄語吏民休浪喜使君寧久在滁陽<lb/>
　　熊伯通阻風未發拏舟就謁留飲數杯<lb/>
清晨已送君南浦薄暮未行天北風此别謾言千里逺<lb/>
笑談還此一樽同鐵山重叠雲垂地玉馬騰驤浪駕空<lb/>
涉險臨危須自戒且維舟楫莫怱怱<lb/>
　　送沈行奉議赴辟陜西<lb/>
除詔移闗陜征途半斗牛落帆江浦月躍馬戍垣秋葱<lb/>
嶺霜吹劍龍堆雪㸃裘兵家破竹勢幕府湧泉謀且作<lb/>
<pb n="KR4h0029_WYG_023-25a"/>
從軍樂安知出塞愁觀公頗豐下努力取封侯<lb/>
　　送覺兹住鳯山<lb/>
十年虎谿老却上羌山岑今囘江西去與人傳法音谷<lb/>
虚聊應物雲出本無心猿鶴空相怨舊菴松檜深<lb/>
　　九月十八日作<lb/>
秋来常苦熱今日令方行浩浩風吹木㝠㝠雨壓城薄<lb/>
寒如解愠殘序亦闗情曉鏡須驚老催人白髪生<lb/>
　　蘇子由寄題小菴詩用元韻和<lb/>
<pb n="KR4h0029_WYG_023-25b"/>
官身粗應三錢府吏隠聊開一草菴擁砌幽篁如月映<lb/>
覆簷喬木與天㕘畏人自比藏頭雉老世今同作蛹蠶<lb/>
豈獨㤀言兼閉息舌津晨潄不勝甘<lb/>
　　陶寺丞挽詩<lb/>
清徳如彭澤髙名繼隠居弦歌非我志泉石愛吾廬世<lb/>
事㝠心外門風積慶餘魚軒偕鶴髪歸塟引雙車<lb/>
　　黄道士求詩戲為口號贈之<lb/>
黄君有術吾將面不似尋常問進身二頃良田數間屋<lb/>
<pb n="KR4h0029_WYG_023-26a"/>
幾時得作一閒人<lb/>
　　冬晝作<lb/>
霜隂收欲盡斑駁意初晴漸喜山將出只愁雲更生鳥<lb/>
窺晡後屋雞唱午間城灰拆紅爐火㣲煎傍耳鳴<lb/>
　　十一月<lb/>
欲雪還成雨垂霜却變隂封疆五嶺近甲子二冬深宻<lb/>
葉猶低户微風尚快襟松筠雜蕭艾都有嵗寒心<lb/>
　　冬曉<lb/>
<pb n="KR4h0029_WYG_023-26b"/>
城上猶吹角官㕔己罷更粗疎知我性懶惰亦人情入<lb/>
被嚴霜冷横牎半月明翻身更甘寢雞唱第三聲<lb/>
　　正月三日唐林夫舟中醉題<lb/>
屢伏青蒲地嘗登羣玉山家貧甘逺適道直得生還瘴<lb/>
癘謳吟外風波笑傲間今朝一樽酒萬事付酡顔<lb/>
　　四日郡集於景徳寺<lb/>
冷鐸殘香僧舍開斜風細雨坐中来使君豈是憎歌舞<lb/>
自出胡琴送酒杯<hi>是囗督闕使者錢公在焉著令禁樂公家有妾善胡琴彈以娛賓</hi>
<pb n="KR4h0029_WYG_023-27a"/>
　　馬上口占<lb/>
澗㡳泉初動山頭雪尚深凍條桑破眼燒地草抽心揺<lb/>
落殊非昔芳菲想自今浮雲多意思已解作春隂<lb/>
　　守倅自開元觀食起欲徃紫極宫道過余之家園<lb/>
　　　乃屈同游太守自以為能知地形余故議卜居<lb/>
　　　之處也以詩謝焉<lb/>
東巳窺丹井西將造嘿軒半途留使騎枉道至家園敗<lb/>
葉深埋砌清隂宻擁門生涯為廢宅景物似荒村經始<lb/>
<pb n="KR4h0029_WYG_023-27b"/>
慙謀拙臨軒肯屈尊竹間煩佇立髙誼見公存<lb/>
　　據案小睡<lb/>
春氣已囘人困頓雨聲不㫁夜潺湲四支退食昏如醉<lb/>
兩眼看書澀有烟散帙横經那肻讀埋頭曲肘即成眠<lb/>
只愁稚子窺吾懶豈畏諸公誚腹便<lb/>
　　南軒<lb/>
細雨紛紛不見山巻簾烟景畫圖間一池春水風吹皺<lb/>
戲鴨鳴鷗作隊閒<lb/>
<pb n="KR4h0029_WYG_023-28a"/>
　　戲為難韻同官和之<lb/>
稚栁將成線殘梅尚有柎破春寒料峭送晩角喑嗚地<lb/>
僻閒賓榻泥深隔酒壚此時愁寂寞幽悶寄操觚<lb/>
　　賈誼<lb/>
措置由来有後先運行無跡盍觀天色黄數五疑非急<lb/>
此事知君正少年<lb/>
　　子瞻子由各有寄題小葊詩却用元韻和呈<lb/>
二公俊軌皆千里兩首新詩寄一菴大隠市朝希柱史<lb/>
<pb n="KR4h0029_WYG_023-28b"/>
好奇兄弟有岑㕘雪天凍坐癡于雀兩夕春眠困若蠶<lb/>
不是本来忘世味便投閒寂亦難甘<lb/>
　　久雨不止二月半以勅醮廬山真君殿入夜星月<lb/>
　　　皎然<lb/>
連朝苦隂雨入夜月華新清醮今當夕真君信有神燈<lb/>
光想如晝香氣自生春水旱多為害當思今為民<lb/>
　　寄題蕭丈止亭<lb/>
削跡忘當世開亭枕近郊情非惡冕紱樂不似衡茅靜<lb/>
<pb n="KR4h0029_WYG_023-29a"/>
看雲歸岫閒知鸛在巢春風動幽興植杖數花苞<lb/>
　　春夜<lb/>
酒醒殘月在西廂悄悄重城春夜長何物與人清意思<lb/>
瑞香花發一亭香<lb/>
　　和經父寄張績<lb/>
蕭蕭木落洞庭湖一葉扁舟盡室居吾道已衰投直筆<lb/>
人情難合巻長裾重輕自繫朝廷勢褒貶猶存史䇿書<lb/>
所遇于天皆有分未將鯢鮒羨鯨魚<lb/>
<pb n="KR4h0029_WYG_023-29b"/>
　　阻風呈經父<lb/>
風響翻空若疾雷舟行值此頗淹囘坐看鷗鶩浮波去<lb/>
近見蛟龍帶雨来春色未還江上栁雪香誰寄嶺頭梅<lb/>
欲收美景陪清唱恨乏當時子建才<lb/>
　　詠㯭<lb/>
以小能行大天機寄物形沿流最有助深壑屢嘗經迅<lb/>
速功無比謳鴉韻可聽江空挿羽翼水府散雷霆駕浪<lb/>
来湘浦揺風過洞庭侵凌秋島霧破碎暮灣星雁鶩驚<lb/>
<pb n="KR4h0029_WYG_023-30a"/>
羣起蛟龍睡一醒浩然乗此興東去絶滄溟<lb/>
　　詠柁<lb/>
厥初誰創物似此亦難求擺合千尋浪囘旋萬斛舟行<lb/>
如一卧扇力敵九氂牛出没居相半東西勢自由髙風<lb/>
當絶倚淺瀬亦徐收軋軋㣲鳴曉峩峩逈浸秋隨灣掉<lb/>
轉尾避石掣開頭自有施功地何嘗厭下流<lb/>
　　至日阻風飲於轉運行衙呈經父<lb/>
杜渚停風棹華堂置酒壺雲低岳陽市雪滿洞庭湖醉<lb/>
<pb n="KR4h0029_WYG_023-30b"/>
眼看梅蘂歡心合棣柎去年今夕夢江國面京都<lb/>
　　和經父寄張績<lb/>
解縱梟䲭啄鳯凰天心似此亦難詳但知斬馬凴孤劍<lb/>
豈為摧車避太行得者折腰猶下列失之垂翅合南翔<lb/>
不如長揖塵埃去同老逍遥物外鄉<lb/>
半通官職萬人才巻蓄經綸未得開鸞鳯託巢雖枳棘<lb/>
神仙定籍己蓬莱但存漆室葵心在莫學荆山玉淚哀<lb/>
倚伏萬端寧有定塞翁失馬尚歸来<lb/>
<pb n="KR4h0029_WYG_023-31a"/>
　　和經父登黄鶴樓<lb/>
複靄重沙望不窮坐收千里一樽中天邊江漢波濤濶<lb/>
地下神仙窟宅通窓影偷来湓浦白簷光飛入沔城紅<lb/>
豁然己盡登臨興雲閣章亭謾在東<lb/>
　　詠冰<lb/>
厚薄因風結方圓隨器成黄河白馬渡大澤老狐行暖<lb/>
曲流雲液隅甃晃水精皎然心一寸願比玉壺清<lb/>
　　詠網<lb/>
<pb n="KR4h0029_WYG_023-31b"/>
己向晴漪下還于晩架張鱗餘銀皎皎目帶淚浪浪細<lb/>
入詩人詠輕隨釣叟裝結繩相效久遺象本歸藏<lb/>
　　瑞香花<lb/>
去年荆楚賞芳菲今嵗江淮水𣺌瀰緑髪方當少壯日<lb/>
清樽不負艷陽時風波此去猶千里桃杏何縁見一枝<lb/>
獨有瑞香花兩檻逺將春色自相隨<lb/>
　　李白祠堂<lb/>
灑落風標真謫仙精神猶恐筆難傳文章若出斯人手<lb/>
<pb n="KR4h0029_WYG_023-32a"/>
壯浪雄豪一自然<lb/>
太白之精出李白詩中元帥酒家豪軒然眉目已如此<lb/>
况著當年宫錦袍<lb/>
　　雙頭牡丹<lb/>
牡丹意態己無窮况是連房鬭淺紅曉色競開雙萼上<lb/>
春光分占一枝中娥英窈窕臨湘浦姊妹輕盈倚漢宫<lb/>
只為多嬌便相妬芳心相隔不相同<lb/>
　　寄經父<lb/>
<pb n="KR4h0029_WYG_023-32b"/>
借問東来常太晩富春亭下艤扁舟隂天漠漠行梅雨<lb/>
寒色蕭蕭報麥秋曲渚浪平猶未渡隔江風𦂳不勝愁<lb/>
此中望㫁相思眼家在蓬莱更倚樓<lb/>
　　選官圖口號<lb/>
環合官圖展觀呼象子圓飛騰隨八赤摧折在雙𤣥己<lb/>
貴翻投裔將薨却上天須臾文換武俄頃後馳先錯雜<lb/>
賢愚品偏頗造化權望移情欲脱患失膽俱懸愠色觀<lb/>
三己豪心待九遷寧知即罷局榮辱兩茫然<lb/>
<pb n="KR4h0029_WYG_023-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0029_WYG_023-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻二十三<lb/>
</p>
<p>
</p>
  </div>
</body>
</text>
</TEI>
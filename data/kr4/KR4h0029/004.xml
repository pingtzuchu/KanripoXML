<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻四</head> <lb/>
    <p>
<pb n="KR4h0029_WYG_004-1a"/>
欽定四庫全書<lb/>
　清江三孔集巻四<lb/>
　　　　　　　　　　　　　　宋　孔武仲　撰<lb/>
　　古詩<lb/>
　　　馬齧麥<lb/>
馬齧麥僕飲氷北風軒軒摇丘林霖霪十日吁可驚南山喜<lb/>
見朝日升尋陽北岸霜泥薄窮臘獨為千里行五里聊<lb/>
一止十里復一息楊柳弄輕黄已作春顏色川原入眼<lb/>
<pb n="KR4h0029_WYG_004-1b"/>
雖似快時節去家還可惜齧麥不須飽飲氷勿畏寒起<lb/>
鞭移擔復五里帝鄉即在湏臾間悠哉役夫勉桓桓征<lb/>
途幾何莫永嘆亦莫悲歌行路難<lb/>
　　　兒歸行<lb/>
　　竹元珍云澤州山中暮春之月有鳥啼曰兒歸者其<lb/>
　　聲甚哀問之鄉民云昔有里婦愛其子而憎前室之<lb/>
　　子欲逐之未有計乃于種麻時熟其半生其半使二<lb/>
　　子分種曰麻生乃得歸而誤以熟者與已子久之所<lb/>
<pb n="KR4h0029_WYG_004-2a"/>
　惡之子歸而已子不返往視之則已化為飛禽啼曰<lb/>
　兒歸今鄉人以為種麻之時候余以謂人之愛憎藏<lb/>
　乎胸中隂謀所發乃在分種之際而心手倒錯事與<lb/>
　願違朝人暮禽子母生隔似有巧者主張斡旋于冥<lb/>
　冥之間天網雖疎其應甚宻則夫為人上而接其下<lb/>
　用心積慮可不戒哉又知天之所以垂戒示迹于人<lb/>
　者殆將使之推類以自廣非獨此一女子也乃作詩<lb/>
　以紀之<lb/>
<pb n="KR4h0029_WYG_004-2b"/>
兒歸兒不歸朝為子母歡暮為禽鳥飛故居不得返深<lb/>
林安可依此身寂寞已如此我母在家應憶子子今豈<lb/>
不思其親空有舊心無舊身兒歸兒不歸春已暮朝多<lb/>
風夕多雨山雖有泉隴有黍兒寒有誰訴兒饑與誰語<lb/>
萬物卵翼皆相隨兒今不得兒子母兒歸兒不歸年年<lb/>
三月種麻時此聲煩且悲聞昔一母生兩兒于已所生<lb/>
獨愛之麻生指作還家期惟憎者來愛者去物理反覆<lb/>
不可知天公豈欲故如此善惡報敏如塤箎至今哀怨<lb/>
<pb n="KR4h0029_WYG_004-3a"/>
留空山長為鍳戒子母間豈獨行客愁心顏兒歸摧痛<lb/>
傷心肝<lb/>
　　健兒走馬行<lb/>
天街極目如平水健兒走馬天街裏南宫宴罷晩色深<lb/>
宿雨初乾塵不起羅巾滿挿漢京花雕鞍一簇濃如霞<lb/>
千蹄撇過在頃刻閃電飛星不留迹路旁看者如堵墻<lb/>
街使傳呼俱辟易朝家和戎七十年隻矢不射塞外天<lb/>
爾曹不必夸馳騁官家無意窺幽燕穩將金帛北歸去<lb/>
<pb n="KR4h0029_WYG_004-3b"/>
萬歳千秋祝明主氈車滿野春草長任爾祁連山下住<lb/>
　　昨日之日行<lb/>
昨日之日嗟可憂羣山積雨漫溪流行人兩兩相負過<lb/>
雖有橋梁如拍浮南歸童僕皆賈勇濶歩豈顧川無舟<lb/>
狂瀾更與人爭力一跌性命甘長休乘險徼幸乃無患<lb/>
作客如此眞何求今日之日却優游青天挂幕隂霾收<lb/>
朝陽透射鳥烏樂宿潦平帖蛟龍愁新花芳草色鮮瑩<lb/>
時而殷紅垂石榴風景清曠亦可嘉旅衣酸寒馬足羞<lb/>
<pb n="KR4h0029_WYG_004-4a"/>
岡原漸髙沮洳濕此行應快無遲留<lb/>
　　車家行<lb/>
上坂車聲遲下坂車聲快遲如鬼語相喧啾快如溪沙<lb/>
㵼鳴瀬一車人十捧擁行江南江北不計程青天白日<lb/>
有時住無人止得車輪聲晩來驟雨聲濯濯平曉郊原<lb/>
盡溝壑方悟車家進退難不如田家四時樂<lb/>
　　猗猗堂下竹<lb/>
猗猗堂下竹我來初萌芽生意甚蹇薄纔能出泥沙狂<lb/>
<pb n="KR4h0029_WYG_004-4b"/>
霖一夕作霹靂連轟車回首未幾日其成何速耶修然<lb/>
數尺髙秀色蔚以佳餘隂過盆池喜躍見魚鮭乃知地<lb/>
道敏不待歳月賖念彼逺遊子聨翩入京華勢利勇奔<lb/>
趨被服爭豪奢外雖逐喜好顧盼相陵夸中乃昏智識<lb/>
有損無増加曽竹之不如徒比草木花經風已簸落枯<lb/>
槁良可嗟而我方渉世浩渺無津涯因竹亦自悟慨歌<lb/>
牕日斜<lb/>
　　白湖泥<lb/>
<pb n="KR4h0029_WYG_004-5a"/>
昔浮洞庭浪今踏白湖泥水陸雖異趣客程皆嶮巇浮<lb/>
身無根株轉徙長路岐嘗聞昔人言欲以瓦為衣風雨<lb/>
輒不出華堂安所栖我今南復北擾擾亦奚為行役衆<lb/>
所同浩歌聊自怡<lb/>
　　道中觀荷花<lb/>
放棹東南去正值荷花榮玊質不待染仙香無限清朱<lb/>
朱仍白白脉脉復盈盈迢遞天風起誰憐舞態輕<lb/>
　　與廖開甫自淮南同行赴舉相别五年復相遇於<lb/>
<pb n="KR4h0029_WYG_004-5b"/>
　　　蘄水縣為詩贈之<lb/>
束書吾初走夷門傾蓋得君恨不早蘭溪駐馬復相逢<lb/>
二紀飛馳如電埽惜君憔悴力不任顧我滄浪髪先暠<lb/>
憶昔同行氣頗驕青驄馬快鞍韉好荒山破屋風豪橫<lb/>
大澤長堂雪傾倒髙談洒落見天機健句縱橫濾腹藁<lb/>
辛勤始得到京邑文辭不入春官考可憐六翮委沙泥<lb/>
坐看群仙上蓬島壯年多難寸心折勁鏃已衰難破縞<lb/>
而君施設有餘才西佐元戎奪城堡牛刀拂拭試一縣<lb/>
<pb n="KR4h0029_WYG_004-6a"/>
如引滄浪灌行潦歸來赴愬天子庭正欲披腹呈瑰寶<lb/>
片辭未吐疾先入藜杖扶行色枯槁籃輿復指天涯去<lb/>
長川橫濫聲浩浩驊騮不日歸王閑那久低摧卧霜草<lb/>
　　久長驛書事<lb/>
空堂深深閃燈燭羣奴鼾眠聲動屋豆肥草軟馬亦便<lb/>
嚼美只如蠶上簇天事由來不可量初更月出星煌煌<lb/>
湏臾變作霏霏雨客枕不眠知夜長<lb/>
　　故縣作<lb/>
<pb n="KR4h0029_WYG_004-6b"/>
促促逺行役勞勞羣僕夫上漂以霖雨下濺以泥塗寒<lb/>
入骨脛裂潤兼巾裳汚行路何其難我馬亦已瘏逢人<lb/>
問前舍指㸃山墻孤投得數閒屋慘寂日已晡橫流正<lb/>
浩蕩驚飇尚號呼篝火就空室排入如鷰雛投醪不及<lb/>
均自酌以為娛<lb/>
　　白砂驛作<lb/>
浮雲紛紛鏁太清驟雨肅肅飛中庭氷虀脫粟冷徹骨<lb/>
欲語寂然誰和譍辭家十日心甚壯今日始覺愁腸幷<lb/>
<pb n="KR4h0029_WYG_004-7a"/>
僕夫聚首亦不樂泥深灘宻尤難行長途何意此艱險<lb/>
彼蒼其誰司晦明閉門篝燈夜未久試遶前楹望星斗<lb/>
頑隂稍㪚避青㝠白月飛光臨户牖推移變態俄頃間<lb/>
坐使慘寂成歡顏群奴喧喧亦相語明日快馬臨關山<lb/>
隂亦不可知晴亦不可必爾曹穩眠莫匆匆清明更待<lb/>
東方白<lb/>
　　題鮑家鋪<lb/>
郵亭秣馬朝寒天雪雲壓山山湧泉隴頭客飢欲噤口<lb/>
<pb n="KR4h0029_WYG_004-7b"/>
屋底人閒猶鼾眠敲門得薪感相濟征衫如洗頼火然<lb/>
江南亦有安栖處却羡郵亭人穩佳<lb/>
　　發光山<lb/>
摇摇春霜草頭白氷如龍蛇當轍迹天開日麗非偶然<lb/>
昨夜滿山明月色憶昨北走關山中下坂還登百千尺<lb/>
狂風虛霰何可當破碎貂狐作巾幘今朝驛道千里平<lb/>
而况六幙俱空明昔何艱險此何易付予榮枯豈天意<lb/>
人心既好馬亦驕騰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齧轡鳴蕭蕭我今亦復歌且謡<lb/>
<pb n="KR4h0029_WYG_004-8a"/>
惠相好者同遊遨相與馳君之樂郊從此不嗟衝渉勞<lb/>
　　至趙莊鎭捨轎乘馬二首<lb/>
淮康望夷門驛舍猶六七我車嗟已勞我馬亦太逸朝<lb/>
來天色好輝煥川上日郊原莽而蒼生意宻如櫛農飱<lb/>
頗順適晝氣更盈溢摳衣就鞍韉前引以一卒馳提厯<lb/>
灣紆林木榮棗栗豁然就平曠天壤合為一稍過王務<lb/>
陂陂長水波濶驚風摇澎湃鳬鴨語啾唧却思在江湖<lb/>
雙艣更輕疾川陸雖不同吾心兩無必匆匆背鄉井𤨏<lb/>
<pb n="KR4h0029_WYG_004-8b"/>
𤨏干禄秩功名未及試行役甘于蜜安得擺覉牽優游<lb/>
老蓬蓽<lb/>
晴郊漠漠翠烟浮乘興閒登棗下騮風色斗回成凛冽<lb/>
却添貂帽擁駝裘<lb/>
　　舍轎馬而歩<lb/>
嚴風駕雪霜吾轎頗温燠白日煖郊原吾馬快馳逐二<lb/>
者皆得用翩如兩黄鵠馬驕倦提策轎狹厭攣束何以<lb/>
救斯弊奔馳有吾足副之兩革靴隨以一笻竹鳬趨上<lb/>
<pb n="KR4h0029_WYG_004-9a"/>
髙岡虎歩出平陸折花得低枝照影臨深谷道逢田間<lb/>
叟時訪以耕牧北音稍入耳俚語俄滿腹行行及前堆<lb/>
小汗已霡霂芳草可為茵吾眠不須褥人生忌太佚終<lb/>
歳居華屋醉飽耳目昏軟暖筋骸縮今吾異于此千里<lb/>
干微禄朝隨麏麞騁夜侣鴻鴈宿户摳勞乃久金礦鍛<lb/>
方熟聊歌以自娛不作楊朱哭<lb/>
　　江晦叔見訪于興國寺見庭中修竹兩竿云竹雖<lb/>
　　　不多而蕭騷可愛因贈之詩<lb/>
<pb n="KR4h0029_WYG_004-9b"/>
憶昨在江都聨君城一曲我家百色無唯有數竿竹琅<lb/>
玕淨相倚蕭灑意常足君亦時見過笑語伴幽獨别來<lb/>
七見春屢送光景速京師車馬煩髙塵蔽華屋僧室日<lb/>
閉關靜若在巖谷忽聞剥啄聲把手叙寒燠嵌空疉石<lb/>
畔亦有雙筠緑動君青雲興賞眄不移目愛其蕭騷風<lb/>
摇此蒼翠玉有如嗜膾炙久矣虛其腹一旦逢割鮮欣<lb/>
然喜如沃乃知物外適可以傲流俗奉常官事簡佳集<lb/>
時可卜軒忩闢深邃冠帯脫拘束文枰稍拂拭白黒看<lb/>
<pb n="KR4h0029_WYG_004-10a"/>
馳逐更設茶兩旗何須酒百斛<lb/>
　　寄經父兄<lb/>
我出亂山來兄入亂山去出山何必佳匹馬紅塵路入<lb/>
山勿辭勤﨑嶇與天鄰天門西北去石眼行車輪落盡<lb/>
江南柳塞榆應知春去去何時歸天涯可寄衣霜髙鴻<lb/>
鴈還無使信音稀<lb/>
　　大風<lb/>
昔遊江湖上厭看無限不測之髙浪今栖塵土中慣聽<lb/>
<pb n="KR4h0029_WYG_004-10b"/>
掀天拔木之狂風風豪浪狠常相逐我生此世宜阨窮<lb/>
浪頭漫漫從海起客舟摇戰如枯葦囬橰轉尾入深灣<lb/>
往往三分偷得一分睡豈如秋宜門東僦屋居突兀前<lb/>
堂掌平地風從崑崙溟渤來平頭疾轉數千里金鋒相<lb/>
磨衆鬼兵介馬爭先萬胡騎㨟搶震壓尤可驚千妖百<lb/>
怪悲號聲我時安眠不覺躩然起爐烟寂滅燈㝠㝠褰<lb/>
衣正欲走出户户未開扃已吹仆閉門正欲避風來風<lb/>
入衣襟不肯去天涯地角兩茫茫一身渾無逃遁處明<lb/>
<pb n="KR4h0029_WYG_004-11a"/>
朝撿㸃牕户間浮埃委積如丘山遥知九衢中馬走廢<lb/>
往還我欲投書訴風伯帝閽峩峩不可攀怒攜干將遶<lb/>
四璧空有壯氣膨心肝頗疑猛虎嘯林薄慘淡隂威動<lb/>
寥廓又疑土伯夜與風神爭叱咤喑啞騁獰惡明當折<lb/>
簡問巫陽天上誰人司槖籥<lb/>
　　數詩分題<lb/>
一邑臨襄漢青衫正少年二毛侵鬢髪披霧始窺天三<lb/>
接龍光逺曈曨白日邊四門方雜還羔鴈賁林泉五斗<lb/>
<pb n="KR4h0029_WYG_004-11b"/>
安微禄雖貧志浩然六韜聊自試有策佐平燕七札穿<lb/>
强弩諸君必凱旋八荒馳貢篚恩旨罷戈鋋九九期君<lb/>
用慙非命世賢十官何敢望於此卜歸田<lb/>
　　又<lb/>
一樽勸君飲舉觴莫遲遲二月風景妍都人正㳺嬉三<lb/>
春已失一胡不惜芳時四郊更清曠紅紫耀漣漪五侯<lb/>
盛供帳出以歌鼔隨六龍西翺翔迅速不可追七澤起<lb/>
悲風晩景含崦嵫八音莫停奏妙舞隨金絲九門稍合<lb/>
<pb n="KR4h0029_WYG_004-12a"/>
鑰莫時淚沾衣十里燈燭光醉矣各還歸<lb/>
　　招竹元珍賞江洲新茶<lb/>
我生世味薄所好唯眞茶江南隔浮雲廬岳望苦賖煎<lb/>
烹逐風土白水和脂麻有客自逺至開緘得新芽乍見<lb/>
眞邂逅失喜成讙譁掬視未及飲清香破昏邪堂堂京<lb/>
邑雄萬貨來天涯念此至靈草﨑嶇亦隨車小磨元自<lb/>
攜瑩白無纎瑕玊塵漸委積鷹嘴猶交加汲泉方汙埃<lb/>
上以宻葉遮蟹眼已鳴沸君來何晩耶相呼共一啜如<lb/>
<pb n="KR4h0029_WYG_004-12b"/>
到神仙家煩襟得浣濯兩目袪昏花閒居無他樂頼有<lb/>
此趣佳煌煌金張門酒肉爭豪奢冷淡不輒飲千金賞<lb/>
箏琶一醒又五斗顏角如烘霞蔗漿爽肺肝金椀𠻳齒<lb/>
牙坐覘吾曹癖往往笑以嗟人生樂不同未用相矜夸<lb/>
吟罷腹饑吼空庭噪昏鴉<lb/>
　　廣津倉檢視斛斗<lb/>
長渠西來擬天漢千里清隂緑楊岸髙墉傑屋如屯雲<lb/>
碧瓦參差挿天半小樓三尺偷晨光山低堆積白與黄<lb/>
<pb n="KR4h0029_WYG_004-13a"/>
千艘一卸須臾了江湖極目來帆檣國家稅法擬前古<lb/>
還以養人非自富連雲習射皆貔貅月禀太倉急風雨<lb/>
歳深敝積如䑕穴檢視之官縁此設我初受牒頗激昂<lb/>
匹馬朝朝踏殘月千籌簇簇來如林袍鞾兀坐清槐隂<lb/>
秋毫増損必拘送莫怨小官持法深吾槩視此平如水<lb/>
運量四海亦如此今朝且佐大司農他時敢獻明天子<lb/>
　　送元珍赴官合州<lb/>
羇旅倦京國春風常閉門叩門誰過我云是竹王孫頎<lb/>
<pb n="KR4h0029_WYG_004-13b"/>
然八尺長玊質文理温探之以羣書浩渺傾崑崙餘波<lb/>
濯我熱挹取不計盆朝落清風忩暮埽明月軒傲兀足<lb/>
眞趣不隨車馬喧動可與俱遊靜可與忘言胡為捨我<lb/>
去獨指岷江源偪側鳳翔西叠嶺如駿奔滔滔蜀天漏<lb/>
沉沉山月昏到官復何時清秋禾黍翻冷局自少責讀<lb/>
書勿志餐登臨時自適吟思攪乾坤魚鴈若可託篇詩<lb/>
寄湘沅<lb/>
　　送李大夫管勾太平宫居袁州<lb/>
<pb n="KR4h0029_WYG_004-14a"/>
康定慶厯披羣英公為布衣歌太平熈寜元豐王道興<lb/>
公作太守逢休明四十年間走四海崛然不肯干公卿<lb/>
峩峩正議天柱壯皎皎素節氷壺清胷中慨慷外間易<lb/>
年髙未見白髪生罷節巴陵歸意銳奈何去就不敢輕<lb/>
馳歸天寵乞閒㪚諸郎惜祿猶屢爭毅然不與兒女計<lb/>
飛章丹扆論赤誠明朝果得琳宫去匡廬山色遥相迎<lb/>
玉溪氣象自瀟灑新磨古鏡當霄橫修篁萬竿飽霜雪<lb/>
枯棋一局酒滿觥時邀賔朋叙野史間擁雪鶴登岩扃<lb/>
<pb n="KR4h0029_WYG_004-14b"/>
妄排丹鼎夜不寐邂逅黄金燒可成未應謝傅入滄海<lb/>
行見盧敖朝玉京<lb/>
　　代簡别林次中<lb/>
常思洞庭湖夢想東南游浩渺七百里控帶三五州霪<lb/>
霖稍開霽萬頃涵新秋此時登臨勢併在岳陽樓水天<lb/>
兩琉璃瑩濶相沉浮爽氣動林木無風亦颼飀願言追<lb/>
壯觀兩漿推輕舟何異泛滄海便可掛浮丘前日到君<lb/>
家日暮空回舟徑遣長鬚來見邀頗綢繆謂此千里别<lb/>
<pb n="KR4h0029_WYG_004-15a"/>
一㪚未易收相去况咫尺能上河梁不顧我行役長感<lb/>
君風義遒好在更加飱行子不可留<lb/>
　　代簡答次中見留<lb/>
詩誇洞庭湖蓋舉其麤爾自此稍南行更有瀟湘水瀟<lb/>
湘如此流淺深清見底吾邑在其旁桑麻百餘里民經<lb/>
南廵後淳龎猶可喜白酒日相沽鱸魚夜成市念方從<lb/>
吏隱小官不為耻先期了賦租隨時用鞭箠此外無餘<lb/>
事看山聊隠几還作小詩篇寄聲前御史御史吾故人<lb/>
<pb n="KR4h0029_WYG_004-15b"/>
風義今為偉超遷未復甚久仆行復起但使交期在不<lb/>
須論逺邇今夕宿朱仙相望月明裏<lb/>
　　時雨<lb/>
空車輾雷幟推電千里㝠㝠甘雨遍元豐嘉號卜長年<lb/>
太乙尊神宅畿甸齋宫夜禱天俯聽美澤朝流慰人願<lb/>
豆苖蓬蓬粟低垂土脉舒蘇蝗不飛野老謳歌忘帝力<lb/>
夕陽相與荷鋤歸<lb/>
　　雨中<lb/>
<pb n="KR4h0029_WYG_004-16a"/>
大雨已滂流小雨仍霡霂風來掃欲斷雲送還相續凝<lb/>
隂壓天宇蒸潤浸旅服隴上麥經秋江南梅已熟<lb/>
　　蔡州三首<lb/>
愁雲昬昬掩六月電光霍霍盤四隅淮西一雨三晝夜<lb/>
長瀾積潦無處無試登髙樓望四野平田渺渺成江湖<lb/>
山源奔溢來處逺晨朝又報髙丈餘重闉閉築僅自守<lb/>
一帶縈疊何其孤頽墻處處若山壞百舍相望無完區<lb/>
辛勤買得稭一束馬饑况乏粟與芻三十年間走四方<lb/>
<pb n="KR4h0029_WYG_004-16b"/>
始遭此厄眞窮途跧居丘亭往來斷時起顧是青雲衢<lb/>
如絲一罅見天面頑隂復起相糢糊幽憂塡胸不自遣<lb/>
强扣瓦缶傾殘壺醉中暫爾神氣王醒定更覺心摧枯<lb/>
城隂老蛙正逸樂聲如轉軸相鳴呼强弓毒矢未易射<lb/>
欲殺唯有企翁符吾家此去八十驛愁來更展江湖圖<lb/>
　　又<lb/>
狂霖出羣山夜半擊堤口水橫溢陵阿餘波猶怒吼東<lb/>
村五百户一塌如摧朽硉兀聲如雷牛馬不及走壯者<lb/>
<pb n="KR4h0029_WYG_004-17a"/>
上枝柯㓜子浮罌缶驚逐吞天瀾兒猶闖其母旁人避<lb/>
形迹睨視誰敢救凍餒何足言餘生豈能久人云淮西<lb/>
水如此昔未有我生眞厄窮出與此災偶晨興得枯槎<lb/>
泛若上牛斗獨濟恐難安人危敢援手<lb/>
　　又<lb/>
行路難歸去來三日汝南城不開天角隱隱聞輕雷掣<lb/>
電更劃劃猛雨還漼漼稍添汪汪陂漸淹髙髙臺我欲<lb/>
晨興出南郭極目唯有白水漫蒿萊驛道安在哉連山<lb/>
<pb n="KR4h0029_WYG_004-17b"/>
洑流相喧豗父母不復顧嬰孩棄之如塵埃戢戢生魚<lb/>
頭人世永隔良可哀清都咫尺可以訴誰挽北斗魁嗚<lb/>
呼行路之難邦人之災<lb/>
　　劉公詩<hi>并序</hi>
　吾鄉劉原甫雄文博學為天下師表四方士大夫登<lb/>
　其門執弟子禮者足相踵也而余不及識今識其子<lb/>
　仲馮仲馮居省中治事精宻吏不能欺應接不倦甚<lb/>
　得士大夫心天下稱為賢吏部其文學議論能世其<lb/>
<pb n="KR4h0029_WYG_004-18a"/>
　家余自京師南出過鄢陵興國寺入金剛院見原甫<lb/>
　判蔡州時題詩四句在壁曰寂寞空堂欲暮時鐘聲<lb/>
　斷續雨千絲此中㑹有西來意正復庭前柏樹知乃<lb/>
　録以寄仲馮請附入家集中因為詩道原甫平生以<lb/>
　見余愛慕之心云<lb/>
原甫吾不識聞之士大夫少時已絶羣卓犖千里駒讀<lb/>
書足智慮萬巻力有餘善發六藝藴髙談詆先儒天文<lb/>
地理學道藏及浮屠纎悉無不講講之皆粲如文章弄<lb/>
<pb n="KR4h0029_WYG_004-18b"/>
豪贍咳唾玊與珠㪚落八極間買者論錙銖為人又挺<lb/>
特不與俠者俱伉健虎獨歩軒昂鶴仍孤身雖登兩禁<lb/>
未及秉鈞樞爽氣隨沆瀣斂收入清都嗟嗟劉夫子信<lb/>
是荀揚徒冨貴非窮愁而復多著書荒城過宿雨古寺<lb/>
入平蕪鬱鬱壁上詩奎鈎照天衢我來值日暮篝火為<lb/>
踟蹰想見其風骨磊落眉宇踈邦人好事少不以玉石<lb/>
摹歳月更久逺彫摧逐泥塗作詩貴述美聊用贊不渝<lb/>
　　入關山<lb/>
<pb n="KR4h0029_WYG_004-19a"/>
輕輿兀兀乘朝暉漸入山徑行逶迤昨日喜與山相見<lb/>
今日得與山相隨山中老翁迎我笑借問久矣來何遲<lb/>
答云王都冨且樂四方車馬皆奔馳我雖踈慵亦勉强<lb/>
天恩得邑方南歸山林朝市不同調公雖髙簡宜無譏<lb/>
老翁聞語更驩意為我煮水燒松枝山家十錢得升酒<lb/>
勸我引觴聊沃飢為翁一奏白雪曲翁亦為我歌紫芝<lb/>
此聲淡泊極有味往往世俗無人知山中之樂有如此<lb/>
嗟我捨此將焉之<lb/>
<pb n="KR4h0029_WYG_004-19b"/>
　　新安鋪三首<lb/>
罩罩澗中草泠泠山崦泉泉甘而草芳旁有屋數椽夕<lb/>
陽漸近西風起行客山頭望千里<lb/>
薄雲斜日亂山川投得荒亭晩息肩地僻誰知藏好景<lb/>
庭前花數折金錢<lb/>
簟如秋水憩囬廊素月分輝百倍凉山木交加無意緒<lb/>
故教疎影到人牀<lb/>
　　晝息于林下<lb/>
<pb n="KR4h0029_WYG_004-20a"/>
大暑渉長川前山後山深忽逢輪囷木投得數畆隂僕<lb/>
夫六七人卧起且呻吟念爾亦太勞獨佚我何心試為<lb/>
蘇門嘯泠泠鸞鶴音遺聲滿坑谷爽氣囬中林松風為<lb/>
之興凉冷破煩襟神骨斗醒快炎蒸豈能侵安得冩此<lb/>
懷寄之朱絲琴<lb/>
　　途中大熱<lb/>
促促客行逺悠悠山路長南歸當六月復值此驕陽祝<lb/>
融秉炎火清曉升扶桑流焰鍛地精兀兀馳澗岡籃輿<lb/>
<pb n="KR4h0029_WYG_004-20b"/>
如入焙坐席似探湯睛瞳熨不醒背汗雨洋洋否悶幾<lb/>
至死忍渇尚傍徨願借萬里雲蔚蔚排穹蒼䕶彼三足<lb/>
烏潜行天中央繼之以冷風淅淅吹衣裳豈獨一身輕<lb/>
與物共清凉<lb/>
　　寄信州交代錢徳循<lb/>
　得德循書知已植余所寄瑞香花二本于爽氣軒饒<lb/>
　陽有木犀者亦天下之名花也試為我致二株足以<lb/>
　相當因以詩寄徳循<lb/>
<pb n="KR4h0029_WYG_004-21a"/>
處君以西軒之爽氣贈君以仙府之名花名花芬敷隨<lb/>
曉日爽氣蕭颯凌朝霞山川從此增秀色塵埃不復留<lb/>
君家羨君年少氣力銳况有長才可經世馳聲京邑蓋<lb/>
有年作幕山州不得意漫尋幽景養天眞積明不學陶<lb/>
潜醉錢夫子我今去指湘江邊洞庭波瀾濶如海與君<lb/>
似隔東南天饒州亦有木犀種眞骨來從武夷洞自有<lb/>
清香百歩聞煩君為買雙株送勿云千里移致難從古<lb/>
物輕人意重但將木李對瓊瑶餘物區區且安用<lb/>
<pb n="KR4h0029_WYG_004-21b"/>
　　湓城東<lb/>
廬山之岑岑橫絶東南天大江之湯湯洲渚相鈎連山<lb/>
水兩中間君家之故園憶昨别此去春風初破年歸來<lb/>
已秋節登覽怳依然萬里一轉蓬四時眞蛻蟬退無環<lb/>
堵宫長逐車與船風景日愈佳塵埃日纒綿人事正浩<lb/>
蕩徒勞賦歸田<lb/>
　　　喜雨<lb/>
暑伏忽已盡金風稍自秋驕陽仍不戢歳計實可憂昊<lb/>
<pb n="KR4h0029_WYG_004-22a"/>
天雖甚髙聰聰徹九州聞其憔悴聲知此黎民愁白日<lb/>
収赫赫慘雲布油油昨朝雨意足來自匡山頭稍添郭<lb/>
南坡次及城西疇入夜又滂沛四境畧已周平明出東<lb/>
郭翠畆連山丘爽氣吹客襟餘聲壯溪流自此飽香秔<lb/>
可以繼麥麰聊為拊髀歌以代擊壤謳<lb/>
　　白公草堂<lb/>
逹士因忘世非求髙尚名林泉得佳處風物有餘清貝<lb/>
錦傷讒舌浮雲寄宦情詩才今古備性理死生明蓮沼<lb/>
<pb n="KR4h0029_WYG_004-22b"/>
秋芳合香山晩翠橫黄蘆繞官舍不復念青城<lb/>
　　宿天池<lb/>
我思廬山遊發興自年少偶來得閒侣更欲窺衆妙幽<lb/>
林穿䝉籠青峯上嶮峭遥看天池路一線在巖徼辛勤<lb/>
得至此慘寂已西照雲池桂無根瞪視心膽掉暮夜煙<lb/>
雲昏西巖亦登眺聖燈稍稍出弄影何窈窕一枝分百<lb/>
㸃變態不可料須臾歸寂滅何處觀朕兆僧房得栖宿<lb/>
爽氣氷毛竅翻然亦興盡却恨歸途窵緬懐道隆師確<lb/>
<pb n="KR4h0029_WYG_004-23a"/>
不奉明詔似與山間石慇懃論久要我今來時迫心灰<lb/>
眞可笑明朝指繡谷裹足登凉轎<hi>時足瘡未愈</hi>揩却壁上名<lb/>
恐為髙人笑<lb/>
　　卧龍潭<lb/>
已登卧龍庵更看卧龍瀑來從不盡山奔入無底谷谷<lb/>
中鳴百雷林外潄寒玊雄豪與清泚上下相接續陽崖<lb/>
發幽花隂壑偃喬木兩崖天劃開萬古神潜伏我來坐<lb/>
潭上俯仰清耳目神骨倍瀟灑衣襟仍霡霂名山到能<lb/>
<pb n="KR4h0029_WYG_004-23b"/>
幾好景看不足慇懃莫思歸更共潭邊宿<lb/>
　　二賢<lb/>
羲之之墨池淵明之醉石人生嗜好亦天然豈顧書淫<lb/>
與酒癖一時聲價動宇宙千古林泉記蹤跡書固吾不<lb/>
能酒亦久不喫支笻葱翠畔鑑影泓澄側蕭然欣㑹間<lb/>
頗類師也辟所慕不靳能舍此山南宅<lb/>
　　磁湖安流亭<lb/>
怪石倚洪流朱欄截荒磴來窺空曠野喜值波瀾定涵<lb/>
<pb n="KR4h0029_WYG_004-24a"/>
虛無邊裏見底皆淥淨磁湖萬家㑹華閣相輝映雙峯<lb/>
引西洑控帯浮郭盛乃知一聚落富庻亦有命鐵冶今<lb/>
久貧豪右蓋已病憶初締造人有力如卓鄭瑰材照宻<lb/>
石歳久尚鮮瑩俛仰正忘歸白日動明鏡風順當進帆<lb/>
徘徊寄孤詠<lb/>
　　寄題王道祖秀光亭<lb/>
徙倚望西南秀色如可掬湘水蹙纎羅湘山叠明玉清<lb/>
輝來西隅朝爽浮萬屋圖冩卒難成登覽常不足㑹計<lb/>
<pb n="KR4h0029_WYG_004-24b"/>
當而已亷吏當寡欲蕭然忘軒冕日可娛幽獨<lb/>
　　西堂假山<lb/>
范蠡不歸吳魯連東泛海當其縱目時長有青山在我<lb/>
今囚一官宅舍不容改塵囂日侵陵視聽乏爽塏天機<lb/>
能幾何與物相葅醢當求景物凈以滌身心凂縣南山<lb/>
不逺溪口石可採叠累亦成形依稀聊自紿寒餘洞泉<lb/>
脉緑帯天邊藹翠壁漸孱顏奇峯何<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬喬林相隱映<lb/>
亭院生光彩笑揖浮丘翁霓旌如可待區區浹時力直<lb/>
<pb n="KR4h0029_WYG_004-25a"/>
欲凌真宰稍全仁者樂未恤兒軰駭又動江南思匡廬<lb/>
田已買<lb/>
　　寄題經父萱堂<lb/>
萱堂有秋花對客如勸侑人生本多事更以百憂副愔<lb/>
愔橫天壤擾擾迷刻漏傾地救海涸掲柱支山仆徒將<lb/>
一心淑日與萬慮鬭不如偷餘閒來此玩孤秀熒熒千<lb/>
明缸照映相前後凝氣粲如笑泣露亂欲溜頽然寓逺<lb/>
懷可以消永晝吾兄儒林傑器業包宇宙﨑嶇從逺宦<lb/>
<pb n="KR4h0029_WYG_004-25b"/>
為國警邊候飛沙蔽城隍積雪冷襟袖頗思東南州水<lb/>
竹兩幽茂樓臺壓江濤窻户排雲岫翹瞻不可見夢想<lb/>
勞頭脰樊籠送飛鴻檻井看騰狖暫慿時景佳寛此腰<lb/>
圍瘦吾儕所至樂未厭夷居陋賔侣時可邀從容醉方<lb/>
酭<lb/>
　　尋眞觀<lb/>
武皇車駕東南出訪道求仙希萬一屏風九叠雲物清<lb/>
意恐神仙藏此室羽章之館締構新壇塲夜夜祈星辰<lb/>
<pb n="KR4h0029_WYG_004-26a"/>
蓬萊縹緲不可到橋山一閉逾千春詠眞之天在旁側<lb/>
白晝潭心飛霹靂田收歳美龍亦閒唯有濟㵸照空碧<lb/>
誰道尋眞是女郎朝飡松桂夜焚香明眸緑髩今何在<lb/>
意已霞衣侍玊皇<lb/>
　<lb/>
　<lb/>
　<lb/>
　<lb/>
<pb n="KR4h0029_WYG_004-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻三</head> <lb/>
    <p>
<pb n="KR4h0029_WYG_003-1a"/>
欽定四庫全書<lb/>
　清江三孔集巻三<lb/>
　　　　　　　　　　　　宋　孔武仲　撰<lb/>
　古賦<lb/>
　　雙廟賦<lb/>
出睢陽兮荒蹊殘草之間覽雙廟之遺蹤兮啟髙堂以<lb/>
縱觀彼廵逺雖異人兮忠壯同發乎心肝英靈超其以<lb/>
邈兮顧形魄猶凛然昔天寳之不道兮履阽危以為安<lb/>
<pb n="KR4h0029_WYG_003-1b"/>
置庸相于廟堂兮養逆臣于邊關犖山朝發于范陽兮<lb/>
烽火夕照于長安滄溟横泄而莫禦兮漂九州以為瀾<lb/>
惟梁王之舊都兮俯淮泗之驚湍當兵革之幾消兮矧<lb/>
壁壘之不完徒死節而相誓兮胥肆力乎艱難以九拒<lb/>
却九攻兮顧慮畫之已殫及兵盡而食窮兮雖智勇<lb/>
其何言腰領橫分于刀几兮支節播棄于丘原生城守<lb/>
而死廟食兮越至今幾年而望之者怵惕兮過之者盤<lb/>
桓使懦夫有立志兮此伯夷之所以為賢如二公之風<lb/>
<pb n="KR4h0029_WYG_003-2a"/>
烈兮宜聞之者勉旃夫威刑者人之所憚就兮禄利者<lb/>
人之所喜干矧鯨吞而虎攫兮如思明與禄山獨慷慨<lb/>
以不懼兮持初志而愈堅眎白刃之來臨兮猶蝱雀之<lb/>
過前洞觀厯世兮鮮或能然以孔光之素貴兮猶折節<lb/>
于莽賢偷榮耀于一日兮甘醜辱于三年生為諛臣以<lb/>
終身兮死為怯鬼于黃泉聊舉隅以善諭兮非更僕之<lb/>
能宣我思古人兮徒涕泗之漣漣<lb/>
　　鳴蟲賦<lb/>
<pb n="KR4h0029_WYG_003-2b"/>
微哉鳴蟲也彼各有徒深者潛形于數仞之壁髙者或<lb/>
托于百尺之梧嘈然四起雜爾相呼其幽隂悲愁如寡<lb/>
婦秋嘆于幃幄其荒凉慘淡似客舟<hi>一作子</hi>夜語于江湖<lb/>
其聲若曰嵗既秋矣凉生暑徂霜稜稜以將結露炯炯而<lb/>
歸蕪茁然豐者為白草蓊然秀者為枯株彼無情而若<lb/>
此况吾儔飲水<hi>一作泉</hi>食土夀命不長者歟余聞而誚之<lb/>
曰是何譊譊之多也天地至公惟有生死抱隂而隕乘<lb/>
陽而起顧無物而不然尚何為乎憂喜取于爾類則有<lb/>
<pb n="KR4h0029_WYG_003-3a"/>
麟鳳之與蜉蝣譬之吾人則有彭祖之與殤子雖萬口<lb/>
之讙譁訴髙明而不已恐造物者聞之必有按劍而眄<lb/>
者矣不取僇于天公將見殱于社鬼語未畢歸而自尤<lb/>
曰彼之所以異于吾者躁也<hi>一作譟</hi>吾之所以賢于彼者<lb/>
黙也奈何紛紛與之爭言是吾惑也不若收視返聽外<lb/>
與之絶旣而長城鼓䦨逺漢星滅日出東隅蟲聲遂歇<lb/>
　　弔隋煬帝賦<lb/>
馳荒郊兮北山莽悲風兮蕭瑟哀隋家兮荒主嘗南游兮<lb/>
<pb n="KR4h0029_WYG_003-3b"/>
弭蹕時楊氏之方盛奄八荒而為一忘締造之艱難肆<lb/>
沉酣于燕逸平地渺兮斆海髙堂隠其陵日顧繁華之<lb/>
已空叢棘<hi>一作荆</hi>榛而若櫛感興亡之遄速徒惆悵而涕<lb/>
零流螢集兮漢宫呦鹿乳兮周京自古皆有此奚獨恨<lb/>
兮蕪城惜乎捨完固之圖就敗亡之勢豈群臣之尸素絶<lb/>
嘉猷于献替抑天奪而鬼瞰復公言而自棄嗚呼楚澤<lb/>
丘墟雷塘草露鳬鵜沸<hi>一作鴈下</hi>兮秋聲<hi>一作飛</hi>牛羊歸兮日<lb/>
暮迷樓欹傾過者誰顧乃為文以弔之聊以續乎阿房<lb/>
<pb n="KR4h0029_WYG_003-4a"/>
之賦<lb/>
　　田家坡賦<lb/>
登崇岡以北望山石嶙嶙而青白非所謂兩鐘者耶游<lb/>
氣濛濛以薄天非馮夷之所宫者耶洪濤巨浪號北風<lb/>
者耶銀山玊城渺連宫者耶惟余南歸而至此過鐘石<lb/>
之旁混三江而為一兮浩聨屬乎天漢沙不可以艤舟<lb/>
兮凛驚肅其魂斡鳴兩槳以橫絶兮夕寄宿于南岸舟<lb/>
人相戒以不寐兮聽城鼓而宵半孤山岌其當前兮閃<lb/>
<pb n="KR4h0029_WYG_003-4b"/>
羣星之燦燦及還吾鄉甫渉旬日昔之川行今則陸矣<lb/>
昔之舟處今則塗<hi>一作屋</hi>矣欲輿而輿欲馬而馬入翺翔<lb/>
乎城邑出馳驅乎坰野險阻危厲化為夷平蛟龍無所<lb/>
用其威兮江豚白鱀安得以縱橫行持一笻疲卧一石<lb/>
而渇飲一觥安得長處此兮差<hi>一作樂</hi>優游于養生塗於<lb/>
人之所不渉兮耘于人之所不耕顧謂僕者此何處也<lb/>
對曰是名田家坡去城十五里于時側景銜山松聲颼<lb/>
飀溪塘湛其微波兮梅花落而飛浮方旋輈而返轡悵<lb/>
<pb n="KR4h0029_WYG_003-5a"/>
莫克以淹留因援筆而成文兮聊以識乎兹遊元豐六<lb/>
年十二月十三日<lb/>
　　廟山賦<lb/>
太儀坱圠兮孰闢其初東為滄海兮南為江湖謂其有<lb/>
意于物耶胡為土斷壤絶不容駕馬與牽車謂其漠然<lb/>
無意耶胡為積水之中截然起為丘墟惟洞庭之汗漫<lb/>
兮號巨浸于一隅指天為幕兮視地為無上飛鳥而下<lb/>
行舟兮濟未半而力無餘使無所棲息兮其將困阨乎<lb/>
<pb n="KR4h0029_WYG_003-5b"/>
蛟魚乃有廟山兮圪然以中峙洲渚囬環兮瀦以流水<lb/>
力憊者得休兮見險者得止若被邊郡縣前臨不測之<lb/>
敵兮猶幸有城郭之可恃夜安以眠兮晝徐以起雖扶<lb/>
摇拔山兮如蝱雀之過耳上青蒼兮薄浮雲中安帖<hi>一作</hi>
<hi>安妥</hi>兮旁無隣收縮以為秋兮浩渺以為春觀于此兮可<lb/>
以知隂陽之屈伸山有民兮居甚樂緝茅以為室編篁<lb/>
以為樂以獵為刈兮以漁為穫夕與雞栖兮旦與鳬作<lb/>
生長于是老死于是而已矣孰謂官府與城郭漢澆唐<lb/>
<pb n="KR4h0029_WYG_003-6a"/>
漓兮吾獨全太古之淳朴視日出為朝兮視月升為夜<lb/>
膚氷而後知臘兮顙泚而後知夏<hi>一作氣和而後知春兮膚氷而後知夏</hi>
無功可録兮無罪可赦與黿鼉並游兮與蜉蝣俱化我<lb/>
欲留此兮捐詩書視居居兮行于于不飲酒而樂兮不<lb/>
撞鐘而娛波濤以為琴瑟兮風飇以為笙竽賔虞舜兮<lb/>
友軒轅傲賈生兮卑屈原訪鴟夷兮追魯連<lb/>
　　二山賦<lb/>
　武仲嘗從清源正敏仲祠南岳登福嚴南䑓寺旣又<lb/>
<pb n="KR4h0029_WYG_003-6b"/>
　泊舟九江望廬山浩乎有遺世獨往志而未能也乃<lb/>
　作二山賦以寄之<lb/>
衡之麓兮幽幽衡之泉兮斷流方歳晏之凝沍慘風雲<lb/>
以悲愁忽青春之時至㪚沉隂以飄浮上玲瓏以交滴<lb/>
下青葱其若抽谷鳥語兮關關澗<hi>一作林</hi>鹿鳴兮呦呦使<lb/>
君來兮此時厯巖徑兮鳴騶奉尚方之寶炬擁北荒之<lb/>
輕裘㑹時雪之未應扣嚴祠以精求星斗煥兮臨墀河<lb/>
漢杳兮明樓珮淒瑲兮振玊冠璀璨兮鳴旒奉南帝與<lb/>
<pb n="KR4h0029_WYG_003-7a"/>
髙眞若交與兮綢繆旣畢事兮逍遥盍翺翔兮林丘路<lb/>
虹霓之脊脅摘中天之斗牛松翳翳兮千幢竹樅樅兮<lb/>
萬矛窺三生之晏坐尋魏閣之仙游興徜徉而未盡遂<lb/>
秣馬而迴輈水悲鳴兮而惜客之去山回環兮而邀客<lb/>
之留顧人事之不可遂徒惝恍乎離憂公臲卼兮巴陵<lb/>
之車我出没兮重湖之舟既望履于潯陽復登門于邦<lb/>
溝語欵曲兮有數迹浩蕩兮無由公雖寓兮天都心獨<lb/>
喜兮南州謂古鄉亦無以異于傳舍閔世俗之人齪齪<lb/>
<pb n="KR4h0029_WYG_003-7b"/>
而拘囚慕逺公之蓮社營淵明之秫疇我亦久思兮此<lb/>
邦奉先子之松楸願歸來兮卜鄰偷歳月之優游挹明<lb/>
波于天地摻髙袪于浮丘浩乎遼哉斯樂不可得而言<lb/>
也彼何為乎公侯衡山之往兮今不遑再廬山之居兮<lb/>
公其早謀<lb/>
　　東坡居士畫怪石賦<lb/>
東坡居士壯長多難而處江湖之濵或夕休于岩或朝<lb/>
餉于野或釣于水之湄或耕于山之上頎然八尺皆知<lb/>
<pb n="KR4h0029_WYG_003-8a"/>
其為異人觀于萬物無所不適而尤得意<hi>一作意尤得</hi>于怪<lb/>
石之嶙峋或凌烟而孤起或絶渚而羅陳端莊醜怪不<lb/>
可以悉狀也蒼蒼黮黮碨碨<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>
                    <graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>以鱗鱗彼造物者何<lb/>
簡也此賦形者何多也蓋含之為一氣㪚之為萬貌非<lb/>
尺度所裁量斧鑿所増損乃知夫黜聰明捐志巧則其<lb/>
動作固將有疑于神也乃濡秃毫闡幽思以心虛為無<lb/>
象以感觸為太始混沌黔婁左右為之賔浮丘洪崖唯諾為<lb/>
之侣移瞬息于千年託方寸于萬里其醉墨淋漓藏于<lb/>
<pb n="KR4h0029_WYG_003-8b"/>
人家㪚于塔廟者蓋有年矣一日止前騶欵荆關解金<lb/>
龜置紫綬而蒼顏瘦骨傑然如長松之臨歳寒舉酒而<lb/>
屢釂仰屋而獨言曰吾之胸中若有嵬峩突兀欲出而<lb/>
未肆又若嵩髙太華乍隠乍顯在乎忩户之下几案之<lb/>
前乘興命<hi>一作亟命童僕無乘興字</hi>童奴展紙萬幅澆歙溪之石磨<lb/>
隃麋之丸睥睨八荒運移雲烟不知泰山之覆于左麋<lb/>
鹿之興于前亦不知我在此而人之旁觀一揮而皴蒼<lb/>
菌蠢之體具冄撫而幽深杳逺之意足如在武昌之麓<lb/>
<pb n="KR4h0029_WYG_003-9a"/>
二别之間是時朔風號怒寒氣充斥日臨西雲倒射東<lb/>
北居士旣得其象又感其聲寫修纎與森蔚橫斜出乎<lb/>
崢嶸悄乎如鳥雀之將下泠然若幽泉之可聽乃有霜<lb/>
顋鐵面之翁瞪若有覩巻之懷中居士無吝色無矜容<lb/>
淡若忘也豈以為彼取之有限我應之不窮嘗聞之曰<lb/>
文者無形之畫畫者有形之文二者異迹而同趨以其<lb/>
皆能傳生寫似為世之所貴珍居士之文俊偉閎博紆<lb/>
徐姣好矣而又欲從丹青之妙憂以此娛情歡以此寓<lb/>
<pb n="KR4h0029_WYG_003-9b"/>
笑蓋將以賈誼陸贄之文顧凱之王摩詰之筆兼之乎一<lb/>
身故其動之為風㪚之為雲斂之為秋舒之為春是何<lb/>
其視聽食息與我畧均而多才與藝如此此余之所以<lb/>
心醉乎斯人也<lb/>
　　憎蠅賦<lb/>
方盛夏之滔滔兮氣藴藴以熏心斥纎絺而不御兮將<lb/>
釋履而投簪切于身而猶若此兮又况乎外物之相侵<lb/>
而是時也有曰蠅者或形小于烏豆或衣藍而冠赭其<lb/>
<pb n="KR4h0029_WYG_003-10a"/>
來無端其聚而積汝腹何貯汝足何厯縁眉目與口吻<lb/>
又自恃其羽翼吐舌持髭並肱交蹠暫却復還以千為<lb/>
百是可憎矣吾將數之若夫親賔之㑹處景物之佳時<lb/>
儐芳罇以晤語援柔毫以賦詩酒未行而已醉膳甫至<lb/>
而先知浮𤓰于泉沉李于水清塵埃以洒埽潔槃箸以<lb/>
湔洗而乃㑹面牝牡公遺溲矢宵漏初息晨光向微皓<lb/>
露凝宇清風滌衣幸視聽之蕭㪚已薨薨而四飛飽食<lb/>
方休炎暉正午偃在牀以假寐䕃華榱而避暑忽伺便<lb/>
<pb n="KR4h0029_WYG_003-10b"/>
而投隙集體同于飛蠱我坐爾至我行爾隨扇不暇執<lb/>
拂不暇施雖有軀之七尺曽衆寡之莫知四序之間可<lb/>
畏者夏汝司其晝蚊司其夜嗟方寸之甚小為百煩之<lb/>
所舍乃曰人于萬物是亦一蟲紛然雜處大小相攻今<lb/>
則暫存之氣息至穢之形骸外有蚤虱内有蟯蛔蓋與<lb/>
生以終始非有時而去來舍此不思而惟蠅是責則我<lb/>
亦褊矣何異拔劍而逐之哉<lb/>
　清江三孔集巻三<lb/>
</p>
<p>
</p>
  </div>
</body>
</text>
</TEI>
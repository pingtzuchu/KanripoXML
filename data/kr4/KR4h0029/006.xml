<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻六</head> <lb/>
    <p>
<pb n="KR4h0029_WYG_006-1a"/>
欽定四庫全書<lb/>
　清江三孔集巻六<lb/>
　　　　　　　　　　　　宋　孔武仲　撰<lb/>
　古詩<lb/>
　　錢穆仲有髙麗松扇館中多得者以詩求之<lb/>
巨鰲昂頭鯨掉尾東顧滄溟<hi>百家作溟茫</hi>天接水錢公涉險<lb/>
如通渠破㠶<hi>一作扁舟</hi>一抹三千里島夷之國逺且偏歸來<lb/>
逢人語輒喜大荒茫茫最宜松直從曠野連深宫聴聲<lb/>
<pb n="KR4h0029_WYG_006-1b"/>
卧影已不俗况作團扇搖清風<hi>一云國人裁治多纎巧故有團扇饒清風</hi>人<lb/>
情重逺由來事不貴黄金貴楛矢况有新詩傳四方羣<lb/>
豪追隨弄薦章我雖相見無所得坐憶松鶴生微凉<hi>徃年</hi>
<hi>在廬山見僧房有髙麗松扇歛之不盈寸舒之則雪山松鶴意趣甚逺</hi>錢公治迹壓張趙<lb/>
偷兒破胆皆摧藏桴鼓不鳴已三月凛凛霜威破殘熱<lb/>
從公覓扇更覓詩願報瓊瑤<hi>一作玖</hi>無已時<lb/>
　　内閤錢公寵惠髙麗扇以梅州大紙報之仍賦詩<lb/>
昨夜秋風來户庭殘燈閃滅微凉生得公團扇未及用<lb/>
<pb n="KR4h0029_WYG_006-2a"/>
挂向空堂神骨清但將逺趣醒耳目不獨暑月排歊蒸<lb/>
慚當厚意無以報前詩空說玖與瓊漆箱猶有南中紙<lb/>
濶似碁枰净如水傳聞造之自梅州蠻奴赤脚踏溪流<lb/>
銀波滲徹雲蟾髓入軸萬杵光欲浮收藏終恐非吾物<lb/>
寳劍銀鈎有時失不如包巻歸文房錢公家世能文章<lb/>
五日京兆聊爾耳歸步金鑾上玉堂玉堂不復知吏事<lb/>
紫槖華簮<hi>一作荷囊</hi>奉天子鳳閣曽觀思湧泉謫仙今振辭<lb/>
如綺不似冷官太苦辛吟哦風月愁山鬼<lb/>
<pb n="KR4h0029_WYG_006-2b"/>
　　秋夜對月<lb/>
月行青天入重雲金波洩洩穿魚鱗須臾雲收境亦静<lb/>
虚空表裏無纎塵寒光正與人相射碧琉璃中低玉盆<lb/>
微風更入北牕竹餘聲颯洒清心魂頗疑碧落在步履<lb/>
廣寒清都相與鄰乗槎去後事寂寞至今織室臨河津<lb/>
却思白日走城郭浮埃馬足何紛紛勞之以晝逸以夜<lb/>
天意儻欲甘苦均人生南北無定所浪自轉徙隨燕秦<lb/>
關河渺邈鄉井異惟有明月來相親﨑嶇萬里如咫尺<lb/>
<pb n="KR4h0029_WYG_006-3a"/>
圓缺帷有年年新如兹乆要乃可喜相對可不羅壺樽<lb/>
黄金如不付酒媪雖富不如長賤貧重城泬泬稷下<hi>原缺</hi>
松蘿永愧山中人<lb/>
　　觀鍾離中散草書帖<lb/>
兒童不識草書法但見滿紙鰌蛇結安知筆法追古初<lb/>
睨視衆體稱雄傑事忙徃徃無暇冩属思幽牕乃竒絶<lb/>
鍾離昂昂散人後寄迹一官今白首潜心妙趣百事忘<lb/>
興來書空不停手當年飄泊重湖外翰墨已有時流愛<lb/>
<pb n="KR4h0029_WYG_006-3b"/>
風波頓挫格逾遒羽翮翩翩入吾輩一時已聞紙價髙<lb/>
千古定有書名在何當灑埽竹洞邊雲醅滿酌黄金<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>
萬事峥嶸置毫末三盃縱逸如張顛相知本不誇勢力<lb/>
休論脫㡌王公前<lb/>
　　憶九江呈李端叔<lb/>
家園大江東清湓映匡廬波光搖空濶嵐翠隨捲舒廓<lb/>
然形影消所見惟清虚此是列仙宅當年來不居一官<lb/>
老南北十年棄樵漁諒無飛昇骨宜與煙霞疎子亦喜<lb/>
<pb n="KR4h0029_WYG_006-4a"/>
登臨持氣為舟車乗馬搴虹蜺俯澗窺蟾蜍賦詩不計<lb/>
篇飲酒動斗餘一為簮纓縳屢感嵗月除西征臨潮海<lb/>
東使騎鯨魚歸來顔已蒼相見兩勤渠話及少年事慨<lb/>
然咏歸與富貴非所期朝衣裹猿狙鼎食多憂煎未若<lb/>
羮園蔬何當永卜鄰之子同耕耡清風卧醉石落日登<lb/>
籃輿道逢酒家斾聊復為躊躇白首入石城君心竟何<lb/>
如不然因便道鳴騶時訪余<lb/>
　　五鼓<lb/>
<pb n="KR4h0029_WYG_006-4b"/>
夜枕回逺夢北牕覺微明遙知扶桑曲萬頃搖光晶江<lb/>
海已瀺灂魚龍俱震驚大哉陽徳敏頃刻周四溟天星<lb/>
黯餘照林飈颯先聲栖鳥不安巢世務新營營陽徳固<lb/>
主動與物皆流行君子法天時燕居嘗夙興流火感隙<lb/>
駒翰音伺雞鳴焚香奉真祠篝衣尋六經夜氣猶未曉<lb/>
神觀則愈清力省域倍奥心虚思彌精道要處戒定自<lb/>
伐如刀兵書紳以自勸因之遺友生<lb/>
　　戊辰雪<lb/>
<pb n="KR4h0029_WYG_006-5a"/>
初臘氣亦佳窮冬雪還虐晩風淅瀝響暮勢聯翩作餘<lb/>
寒逼觥斚逺景明池閣想像山隂人扁舟在寥廓<lb/>
　　又<lb/>
嵗日雪亦好今日差可憂盈尺望已足太多民始愁穀<lb/>
價起如涌城郭饑者稠後期無乃遲春郊多麥麰<lb/>
　　館中竹影<lb/>
緑竹帶斜暉猗猗有餘態微風到簾櫳舞影入圖繪更<lb/>
無餘聲雜直與妙意㑹掩巻罷吟哦誰同此三昧<lb/>
<pb n="KR4h0029_WYG_006-5b"/>
　　早起趁朝<lb/>
山房客夢驚槐㕔雨清絶蕙爐香寂寞半挂北牕月重<lb/>
城車馬動起坐候明發華葢望宸居煙飛隔雙闕<lb/>
　　閤下㑹食贈張文潜<lb/>
錦帶貂裘亦不惡宿酒移春入顔角人憐枳棘棲鳳凰<lb/>
誰許青山入雲閣為我坐誦離騷篇森羅屈宋俱眼前<lb/>
却歸北齋枕書眠夢乗紫雲飛上天覺來斜日催野鞭<lb/>
隨車擲果長安市不信潘郎風骨仙<lb/>
<pb n="KR4h0029_WYG_006-6a"/>
　　館宿<lb/>
啾啾簷間雀側翅相悲鳴嵗晏寒雖壯雲稀雪未成同<lb/>
舎布路歸禁扃㫁人行敗箕摧殘葉傴僂一老兵念非<lb/>
太瀟洒安得耳目清爐熖乆更髙宵鼓動嚴城<lb/>
　　送吴叔揚通判代州<lb/>
雁門襟喉地北瞰單于城漢騎罷深入塞垣春草生題<lb/>
輿當逺去磴道歴峥嶸載路壺漿饋出郭幡旗迎公堂<lb/>
足奉養美酹與犀兵漏刻閒愈永衣裘寒更輕五臺聚<lb/>
<pb n="KR4h0029_WYG_006-6b"/>
仙聖事迹衆所欽片時<hi>缺</hi>㝠邈萬<hi>缺</hi>登幽情政成早歸<lb/>
來銀章對承明未遂遊邊志羨君為此行<lb/>
　　和黄魯直送茶二首<lb/>
喜君屢致雲溪茗值我正校琅函書飲罷清風生肘腋<lb/>
吟成碧海登明珠誰能墦間享膏腴只意林泉身自如<lb/>
他年逺别歸賀監乞取茶山比鏡湖<lb/>
　　又<lb/>
君茶勇勇睡魔鬭但恐濕我腹中書欲醻黄金臺上意<lb/>
<pb n="KR4h0029_WYG_006-7a"/>
愧乏夜光明月珠<hi>原缺</hi>　　　　　　　　　　　如<lb/>
多君藻思比華腴新詩妙墨更如湖<lb/>
　　送邵彦瞻通判濠州<lb/>
民情極簡易闗决未應勞佳句寜我知為君屈揮毫<lb/>
　　送徐成之通判永寜軍<lb/>
少年意氣横寥廓淬拭龍泉出鋒鍔人情俱欲向長安<lb/>
天語新令倅河朔霜風冽冽吹邊州青驄駿馬錦貂裘<lb/>
也知未足稱才用猶勝當年為薄遊<hi>缺</hi>古白髪今憔悴<lb/>
<pb n="KR4h0029_WYG_006-7b"/>
别來慇懃儻相記塞雁髙飛不可馮寄聲亦有南歸使<lb/>
　　晁無咎張文潜同校名臣事迹因贈<lb/>
畫省深沉天上居道貌日與塵客踈天公恐我太寂寞<lb/>
更遣兩仙同校書名臣已去騎箕尾尚有規模在新史<lb/>
浩然初若泛滄溟目眩形勞安得止興亡治亂畧可知<lb/>
兩公少壯方施為齋房比鄰數相說聴公清談<hi>缺</hi>
　　髙樓行<lb/>
天悠悠雲羃羃半夜微聞奏笙笛爛彩蹙飛仙鵷鶵戢<lb/>
<pb n="KR4h0029_WYG_006-8a"/>
其翼髙樓百尋當大途東臨紫垣望青都中山黄封傾<lb/>
百壺五陵豪少來歡娱夷門帝家盛遊樂奔走環觀溢城<lb/>
郭如今官吏横索錢縱飲誰愁家寂寞<lb/>
　　丁卯春雪呈同僚<lb/>
經時無甘澤帝為元元憂新正得一雪尚可期有秋狂<lb/>
風東北來浩浩舉山丘飛霰為先驅繁英已綢繆堆深<lb/>
地欲蟄舞急川争流沉沉西崦暮落勢漫不收盡移白<lb/>
玉京來為帝王州癘鬼窘相泣凄凉苦罷休旱魃亦失<lb/>
<pb n="KR4h0029_WYG_006-8b"/>
氣耿耿空自囚從兹民其康終嵗飽麥麰端門盛佳氣<lb/>
䇿府多英遊諒多贊時瑞豈獨吟空愁金樽發清揚思<lb/>
湧如雲浮請歌豐年占以代擊壌謳<lb/>
　　大風入朝<lb/>
風從何落來何處百馬盤空正號怒閉户猶恐丘山頽<lb/>
誰人放舟江海去廬山之南白雲翁冠帶强遊京邑中<lb/>
狐裘包纒不煖體却羨爰居能避風<lb/>
　　送晁無咎之官塞上<lb/>
<pb n="KR4h0029_WYG_006-9a"/>
人生苦南北相見出偶爾喧闐都市中乃復遇之子東<lb/>
萊遽别後故人今有幾詵詵塾與序進學亦可喜語䦨<lb/>
行色動輕裘有知已去去何當回山川正芳暉邊州剰<lb/>
厨傳應不典春衣<lb/>
　　蠟梅二絶黄魯直云王都尉有之邀同賦<lb/>
蠟梅直何如但聞鄭家説淡日明晨霜凉酥㸃春雪<lb/>
　　又<lb/>
清嫌氷麝俗淡學池鵝黄情知不是蠟風定有餘香<lb/>
<pb n="KR4h0029_WYG_006-9b"/>
　　道傍樹<lb/>
蟠根官道傍生飽禁城霜春風功力微磥砢百尺長肌<lb/>
膚凝金鐡大<hi>一作乆</hi>雪凍不僵度嵗亦辛苦成材必堅强<lb/>
他時擎大厦白蟻胡能傷<lb/>
　　遊城北李氏園池<lb/>
池塘春色歸波水已極目鳬雁稍下來垂楊舞新緑登<lb/>
臨不憚逺枉徑入重復已見數種花參差隔脩竹非特<lb/>
野興長彩翠動華屋沁園天下名魯館當年築百年猶<lb/>
<pb n="KR4h0029_WYG_006-10a"/>
盛麗風景冠輦轂當時手種植仰視皆喬木主人况仁<lb/>
賢客至初不速躋攀脚力盡更酌以<graphic n="KR1641" url="https://raw.githubusercontent.com/kanripo/KR-Gaiji/master/images/KR1641.png" mimeType="image/png"/>渌左右列圖書<lb/>
南北置殽簌夕陽整歸驂尚謂夜可卜明日憶勝游長<lb/>
歌寄金谷<lb/>
　　瓊花畫軸<lb/>
我欲遊廣陵江湖浩難涉喜有瓊花枝相隨在巾篋北<lb/>
人初不識謂是玉蝴蝶天妃絶世艷乃以方妓妾古祠<lb/>
惟一株他種不欲接春風亂百草紅紫鬭紛煜皓然姑<lb/>
<pb n="KR4h0029_WYG_006-10b"/>
射姿豈少朱粉頰鐡幹已峥嶸雲朶正稠叠書林日清<lb/>
閒萬慮坐收攝悠然對妙筆頗與幽興愜彷彿未易得<lb/>
吟思舌徒囁<lb/>
　　京塵<lb/>
蜚塵㝠㝠逐馬尻轔轔牛車何太勞春霜十日似妥帖<lb/>
稍晴仍復起波濤非徒漸漬襟領黒復且侵凌宫殿髙<lb/>
吁嗟性地本安静何乃紛擾争雄豪祗憂飛盡到坤軸<lb/>
萬怪菌蠢難藏韜願回河淮作溝瀆貫穿城郭還周遭<lb/>
<pb n="KR4h0029_WYG_006-11a"/>
分衢洒掃萬丁力常遣瑩定無秋毫身微願大恐難副<lb/>
有如畫釣搴鯨鼇彈冠振衣但隨俗寄身此境何由逃<lb/>
　　賦得九華松管筆<lb/>
松枝為管京邑無山翁持贈最勤渠千年自飽幽澗雪<lb/>
一日忽快南牕書但知來處已瀟洒况復毫端精有餘<lb/>
茅齋舉眼有真率象齒琅玕渾不如<lb/>
　　移花<lb/>
春光不徘徊忽過如挿羽怱怱陌上兒移花急風雨山波<lb/>
<pb n="KR4h0029_WYG_006-11b"/>
爛襭繡平日誰指數到此俱可憐輕妍若時女我家王<lb/>
城西披風立環堵坐思清興添不可佳時負晨朝市桃<lb/>
李百錢得三五<hi>闕</hi>
　　　　　　　　　　　　　若不暇<hi>闕</hi>　　　晤語<lb/>
<hi>闕</hi>　　　　　　夜對青藜方草𤣥<lb/>
　　晁無咎大硯<lb/>
𤣥玉琢為池潭潭可容尺圓侵震澤璞潤帶端溪色麟<lb/>
臺讐書御史孫揮毫應敵妙語言滔滔百丈洪河翻助<lb/>
<pb n="KR4h0029_WYG_006-12a"/>
寳以泓還駿奔君王側席明光殿直言儻有公卿薦區<lb/>
區邊計不須陳亦論皇王繼家傳<lb/>
　　答蘇子由留贈<lb/>
西垣有古人磔磔氣貌古落筆成文章無可加損處䇿<lb/>
蹇得過門殷勤相勞苦湛然神觀全秀粹充眉宇語我<lb/>
春已䦨斯民望時雨宿麥正滿野驕暘惡如虎雲師未<lb/>
灑澤赤子將誰乳侍臣當憂國宻計應禆補又云好著書<lb/>
安得一州去知公趣操異不為夸腰組衣錦若還鄉亦<lb/>
<pb n="KR4h0029_WYG_006-12b"/>
當從幕府<lb/>
　　再用韻和子瞻<lb/>
堂堂司㓂公族姓原自古支流入漢唐浩渺無尋處子<lb/>
瞻得家法自少不勤苦戲劇入塲屋名聲振寰宇凝思<lb/>
膚寸雲落筆萬㸃雨中間觸機阱窘若帶箭虎坎軻連<lb/>
交游凍饑及穉乳歸來直玉堂得失亦相補頋我縻一<lb/>
官未即江海去裳衣裹窮猿繫以三尺組知公心胸中<lb/>
坦不置城府漫刺猶可持還當謁文舉<lb/>
<pb n="KR4h0029_WYG_006-13a"/>
　　休日與李端叔出城西<lb/>
荷葉欲漠漠柳絮已飛飛東風如車輪日夜挽春暉天<lb/>
郊多名園曷不事鞍鞿休日不暇沐權門亞冠衣嘉與<lb/>
之子游浩歌夕忘歸<lb/>
　　次韻蘇翰林西山詩<hi>詩中兼述鄧聖求窊樽事</hi>
黄州水米宜新醅東坡好花公自栽折花倒酒送流景<lb/>
不念春風飄落梅醉投青山上九曲吴王故宫壓崔嵬<lb/>
寒潭已無昔光景凉殿歘變今樓臺南陽翰林當此日<lb/>
<pb n="KR4h0029_WYG_006-13b"/>
力探竒險祛塵埃西江雪浪接溪國巨石森起繁如堆<lb/>
手披荒榛得突兀中有窊處成樽罍漫疑蹤跡塵埃暗<lb/>
從此出躍樊山隈大賢坎軻終必用古劍雙蟄生莓苔<lb/>
忽抛光芒萬丈去星斗辟易青天開欃槍枉矢莫妄動<lb/>
以湯滴雪誰先摧披竒振淹自明主區區識寳非張雷<lb/>
陽春一奏衆争和咸韶蕩黙羣仙來雖然此亦外物爾<lb/>
豈繫兩公樂與哀<lb/>
　　春晩作<lb/>
<pb n="KR4h0029_WYG_006-14a"/>
年華工密移回首已春暮雨掠夭桃空風折牡丹去芍<lb/>
藥殿花陣披靡不能住惟有酴醿開仙葩照行路清香<lb/>
飄夜月淡態挹晨露得酒便孤斟逺架耽徐步我如車<lb/>
上人醉逐四時鷺浩蕩無所之誰能問徒御<lb/>
　　三舎人題名於後省皆賦詩因寄呈劉貢父<lb/>
西垣寂寞今已乆三賢文章鳳池手朝來不復戀山中<lb/>
後至儻誰居客右華堂刻石映今古秀句連章動星斗<lb/>
鴒原棣蕚俱相望龍吟虎嘯生輝光就中貢父<hi>缺</hi>故鄉<lb/>
<pb n="KR4h0029_WYG_006-14b"/>
况有小阮争翺翔翩翩亦試中書堂<lb/>
　　曽子開示詩再用前韻<lb/>
川滔海積嵗月乆書秃十毫未停手昔人四十夸專城<lb/>
公佩黄金來帝右當年逸足起江西時輩共喜星之斗<lb/>
榮華未滿衆所望天啟叔季侍清光莫言晝錦歸故鄉<lb/>
莫對秋鴈思南翔且登金門上玉堂<lb/>
　　蘇子由示詩再用前韻<lb/>
公家兩賢涉世乆六馬從容轡在手驅馳有節心有常<lb/>
<pb n="KR4h0029_WYG_006-15a"/>
進退不隨人左右十年挫抑心不回方知有膽大如斗<lb/>
鸞坡鳳閣蔚相望燦燦奎璧連晶光我家辛勤出寒鄉<lb/>
斥鷃未易追翺翔莫將滄溟比坳堂<lb/>
　　慧林遇蒲傳正吕子進閒談<lb/>
粲粲西臺彦恂恂華省郎相過金城静縱語春晝長逍<lb/>
遙喜莊生傲誕尤稽康紈扇不須搖牕間襟袖凉<lb/>
　　平陽歎<lb/>
壊雲如山壓齊壘六軍顔色如灰死髙郎元自觧琵琶<lb/>
<pb n="KR4h0029_WYG_006-15b"/>
萬嵗無愁作天子伯升何曽上青天濺血遺痕芳草間<lb/>
長城萬里自推仆駿馬只䭾馮小憐姦臣百計為蟊賊<lb/>
不但妖娥解傾國熊羆哮鬬蹙平陽馮妃對鏡嬌櫳粧<lb/>
死生契濶不相棄雙雙刎頸長安市<lb/>
　　次韵和文潜休日不出<lb/>
清風入北牕幽曠諧我心之子亦宴坐焚香齋閣深平<lb/>
時仙道家蓬蒿倚瑤林願言枉相過小駟馳駸駸<lb/>
　　二<lb/>
<pb n="KR4h0029_WYG_006-16a"/>
文潜真可人壯嵗有老心塵境暫來寄天機元自深鸞<lb/>
鳳翥赤靈亦有鶴在林冲天期一飛載驟謝駸駸<lb/>
　　尉氏道中<lb/>
江縣花已繁天畿草初茁春風動地來萬鼓相應發長<lb/>
郊不敢進環坐借藁秸前村應稍近時有駝鳴<graphic n="KR1387" url="https://raw.githubusercontent.com/kanripo/KR-Gaiji/master/images/KR1387.png" mimeType="image/png"/>
　　歸舎吟<lb/>
長堤夾天溝浩蕩東南流上有騎馬客枯髯清兩眸馬<lb/>
後無飛葢馬前無鳴騶進無趦趄謁退無輕俠遊攜金<lb/>
<pb n="KR4h0029_WYG_006-16b"/>
入市賣十舖不一售包裹却歸舎置之牀一頭半夜光<lb/>
滿屋潜知是精鏐貴物莫賤貨不如深巷收一旦遇知<lb/>
者堆斗價可求寄謝路傍子神珠難闇投<lb/>
　　秘閣觀唐法帖呈同舎諸公<lb/>
雍熙真人金丹成騎龍逍遙上太清一時文物甚炳煥<lb/>
至今髙閣留峥嶸道山不為人間設千秋長鎮白玉京<lb/>
蓬萊諸仙當閒暇相邀初作升天行宫殿相望金碧動<lb/>
觚稜半引霄漢明鏘金寳鑰端門闢四坐光芒炫奎壁<lb/>
<pb n="KR4h0029_WYG_006-17a"/>
换鵝何處得遺踪臨水當年應盡墨波瀾入唐仍浩瀚<lb/>
追躡餘塵猶十百味入噉蔗真漸佳力未半途多自畫<lb/>
萬物莫如觀所聚我生强半初相識相期更乗飛雲來<lb/>
琪花為盤霞為盃嚥味沆瀣臨丹臺興盡翩然欲歸去從<lb/>
此心骨無塵埃<lb/>
　　渡江<lb/>
扁舟臨朝陽匹馬渡江北志士豈懐居征夫樂行役東<lb/>
風吹髙原生意宻如織早晩卸塵鞍皇州正春色<lb/>
<pb n="KR4h0029_WYG_006-17b"/>
　　家居三首<lb/>
毁譽平千載窮通譬一毛虹蜺千丈氣豈便伏蓬蒿<lb/>
　　又<lb/>
曉色奪燈熖秋寒侵薄帷漏衝吟思㫁風從魂夢歸萬<lb/>
慮不嬰抱一心初息機都忘塵土上裘馬鬬輕肥<lb/>
　　又<lb/>
邑居不見江山景去馬來車喧萬井冷落重簾日影西<lb/>
蕭條四壁人初静輕飈巻空雲羃羃水影天光同一色<lb/>
<pb n="KR4h0029_WYG_006-18a"/>
滿樽濁酒愁不醒悵憶松江萬里行<lb/>
　　偶書<lb/>
暮上髙樓聴村笛清風寥寥吹澤國蒼山莽野百戰地<lb/>
美木陰林四時色浩蕩坤乾萬里中風光盡属漁樵客<lb/>
　　江上<lb/>
秋空杳杳豁四顧葛衣藜杖尋堤去雙鳬拍波天外來<lb/>
一棹凌風鏡中渡静中榮辱興蕭條指㸃蓬萊作歸路<lb/>
　　龜石<lb/>
<pb n="KR4h0029_WYG_006-18b"/>
平川洶洶經南國疋練横拖半天碧洪瀾巨浪之中央<lb/>
忽見頽嵬太古石此石由來幾許時混元一氣初開闢<lb/>
神功割破混沌胎劃落半空隨霹靂非黿非鼇不可辨<lb/>
有若神龜見蹤跡精剛不待媧皇錬渾樸寜從巨靈擘<lb/>
我知神物本天性推移運轉非人力當時大禹走天下<lb/>
驅至九江為納錫萬牛攅車載不動鐡軸峥嶸自堆積<lb/>
秦皇鞭山移四海怒視不能移咫尺至今獨立猶驚人<lb/>
地志山經不能測千靈萬狀誰復知一片堅頑粗可識<lb/>
<pb n="KR4h0029_WYG_006-19a"/>
昂頭突出翠濤中跪足横蹯九泉脈勁殻縱横竇穴穿<lb/>
當心一搭莓苔黒淵潜不見曵尾狀日爍猶驚負圖色<lb/>
青髯剥落向何處秋草綏綏晨露滴勁徤曽支玉女牀<lb/>
斕斑似㸃乖龍額漁翁未網先自駭靈蓍欲伏安可得<lb/>
黿鼉縮首不敢近蝦蟇巡行夜戰惕嵗冬大寒百聖伏<lb/>
圜勁<hi>缺</hi>勢無欹側風磨霜錬無日休髪鬢皴痕成兆拆<lb/>
負才不免刳腸累至珍惟藉天公惜灼以炎皇之火精<lb/>
釁以少昊之金液神鑚鬼卜不見形陰陽造化無遺䇿<lb/>
<pb n="KR4h0029_WYG_006-19b"/>
大哉龜者物之精嵗乆已化為真形有時月黒無人夜<lb/>
繞岸光芒芒自生下駭深潭恠蜃窟上應中天𤣥武星<lb/>
萬衆森森下相向來决吉凶真偽情奸狐妖鼠已破胆<lb/>
山魑野魅見亦驚波神吞氣不敢喘四面長漪鋪席平<lb/>
吾聞溪老記徃嵗半夜風雨來㝠㝠剨然曵轉大潭左<lb/>
百里震驚如雷霆<hi>缺</hi>憎摧折雖萬狀崔嵬孤髙終自靈<lb/>
吁哉天地至竒物何為流落于江城銅馬猶聞標漢殿<lb/>
神羊昔亦馴堯廷便當推置玉堂上古貌岌岌無欹傾<lb/>
<pb n="KR4h0029_WYG_006-20a"/>
姦臣猾豎作狐媚見之頳面先吞聲凶荒水旱必可卜<lb/>
倉卒變恠皆先明匈奴䘮魄萬里外慉縮不敢窺天兵<lb/>
龜乎龜乎用不用壯士與爾同死生<lb/>
　　鴈翅夾作<lb/>
川險固可畏順風胡不行維舟鴈翅浦安此水一泓宗<lb/>
慤萬里意謝安江海情子何獨惴惴不慕天地鵬傳聞<lb/>
此洲外飛亷正豪横萬馬拖縞練千山雪飜崩舟師亦<lb/>
無苦老子悲震驚此語真不遷我懐諒難勝從容把巵<lb/>
<pb n="KR4h0029_WYG_006-20b"/>
酒坐對離騷經起見皖山曲沉沉夕煙生開簾待明月<lb/>
穏聴波瀾聲<lb/>
　　松下<lb/>
兀兀皆禪刹亭亭歴蒿坡蟬聲引我思得蔭亦浩歌蕭<lb/>
瑟美風日顧瞻愛松蘿收得物外趣悠然養天和<lb/>
　　蜂兒<lb/>
吴蠶為人織烹蛹以充腸况爾止工螫焚巢何足傷幸<lb/>
與衆果俱得陳君子堂咀嚼任所宜故毒難自防<lb/>
<pb n="KR4h0029_WYG_006-21a"/>
　　加禄道中<lb/>
僕夫疲躓復小休晴雲澹澹更悠悠村陂無人鳥聲樂<lb/>
澗草不動春風柔長道此去星斗近後期南來桑柘稠<lb/>
懐哉吾祖不温席老矣長卿今倦游<lb/>
　<lb/>
　<lb/>
　<lb/>
　<lb/>
<pb n="KR4h0029_WYG_006-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻六<lb/>
</p>
<p>
</p>
  </div>
</body>
</text>
</TEI>
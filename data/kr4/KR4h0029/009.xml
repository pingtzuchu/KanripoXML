<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻九</head> <lb/>
    <p>
<pb n="KR4h0029_WYG_009-1a"/>
欽定四庫全書<lb/>
　清江三孔集巻九<lb/>
　　　　　　　　　　　　宋　孔武仲　撰<lb/>
　今體詩<lb/>
　　登湘隂北寺江亭<lb/>
古縣峩新刹孤亭占上頭野苔侵坐緑江水帶天流絲<lb/>
斷湘靈瑟蘋荒帝子洲人寰真是夢頃刻已千秋<lb/>
　　辭三妃廟<lb/>
<pb n="KR4h0029_WYG_009-1b"/>
盤空烏鵲噪叢祠船上行人半起時殘月朦朦傾島嶼<lb/>
南風嫋嫋透旌旗開帆便欲日千里别廟仍澆酒一巵<lb/>
岸芷洲蘭俱可薦新聲翻入九歌詞<lb/>
　　過洞庭二首<lb/>
朝來四境宿雲披漸放扁舟入渺瀰漠漠衣襟凌水霧<lb/>
悠悠簾幕挂天絲波平自喜看書穏風軟翻愁出險遲<lb/>
今夜君山興不淺登臨應及月明時<lb/>
杳杳湖天極目中波光日暮兩陶鎔舟離廟步灣環水<lb/>
<pb n="KR4h0029_WYG_009-2a"/>
帆指東山縹緲峯昔日南征期飲馬今朝北去想騎龍<lb/>
歸來若得醉鄉隠願化春醪萬頃醲<lb/>
　　自君山還岳陽<lb/>
雲山深處望瀟湘巖石沈沈已夕陽却整舟㠶凌浩渺<lb/>
囘看城郭似家鄉揮戈徑欲迴羲馭散髮今知出吕梁<lb/>
不是浮休動歸興對眠猶可借禪牀<hi>是日浮休居士張芸老欲速歸遂乗</hi>
<hi>晩北渡</hi>
　　登涵暉亭<lb/>
<pb n="KR4h0029_WYG_009-2b"/>
常時洲島隔波瀾故覔君山直上看罨畫園林春減色<lb/>
水晶宫闕晝添寒州城斜引羣峯小湖面平吞數澤寛<lb/>
坐久西風響喬木扁舟思到武陵灘<lb/>
　　藤杖贈張從道<lb/>
羣木蔚蒼蒼烏藤壽最長一朝隨翦伐千里任持將扣<lb/>
觸如金石摧殘耐雪霜﨑嶇伴蠟屐閒暇倚巖牆我亦<lb/>
筋骸乏君方步履强臨岐輒分贈縞紵莫相忘<lb/>
　　入萬家園<lb/>
<pb n="KR4h0029_WYG_009-3a"/>
行盡東南郡重來訪舊居此心能有止他境更誰如入<lb/>
徑看生筍臨池想躍魚仍貪田舍樂植杖勸芸鋤<lb/>
　　太一宫<lb/>
江城南畔碧連峯疇昔貞人寄此中琳宇邃深靈迹在<lb/>
仙壇牢落杏花空池塘自老琴高鯉巖谷仍囘禦冦風<lb/>
共羨碧虚官職好誰知隂有濟民功<lb/>
　　紫極宫黙軒<lb/>
宴坐寂不語先生心謂何逍遙疎世味恬淡養天和一<lb/>
<pb n="KR4h0029_WYG_009-3b"/>
息忘言後方知得象多壺中藏日月鼎裏煮山河<lb/>
　　泛清溪入齊山<lb/>
轉轎南隄大阻長不知乗興泛輕航園林䕃翳清如簟<lb/>
禽鳥將迎語有簧溪是明河天上去山疑方丈石中藏<lb/>
衣巾散適心閒暇更勝登臨逐杜郎<lb/>
　　又三絶句<lb/>
風定南溪暎碧虚扁舟選勝百蟠紆荇花荷葉明人眼<lb/>
猶記當年入鏡湖<lb/>
<pb n="KR4h0029_WYG_009-4a"/>
咫尺齊山不易登力驅煩冗得身輕瑤巔珉洞須尋遍<lb/>
從此乗風上玉京<lb/>
舊遊蕭索十年餘走遍東南雪滿鬚醉洒銀鈎題嵗月<lb/>
窺尋猶在壁間無<lb/>
　　登齊山<lb/>
路出南隄思洒然烏藤㸃㸃破苔圓山腰仄塞元無路<lb/>
洞底虚無别有天六月清風醒客醉千叢怪石伴僧禪<lb/>
近人登覽方為貴従此匡廬不直錢<lb/>
<pb n="KR4h0029_WYG_009-4b"/>
　　九華山<lb/>
扁舟重過九青蓮極目空明思浩然可是畫工煩刻畫<lb/>
只因山骨偶枝駢風高逈認龍騰海雲散初疑劍插天<lb/>
剰採太湖嵌孔石南窓排列佇飛仙<lb/>
　　王文玉出清溪圖以示坐客<lb/>
舟在此溪濱披圖看愈親須知堂上客便是畫中人瀟<lb/>
洒蒼葭暎舂容碧浪春秀山旁發派秋浦淨為鄰飛鷺<lb/>
來窺影遊魚可數鱗飲闌須巻去聊以辟京塵<lb/>
<pb n="KR4h0029_WYG_009-5a"/>
　　翠微亭<lb/>
蠟屐縈紆洞府間飛甍仍在最高巔青山東去餘無地<lb/>
黄潦西來正接天太子池塘烟漫漫紫微蹤跡草芊芊<lb/>
松<hi>闕</hi>枯朽由來事莫作常情歎逝川<lb/>
　　銅陵縣端午日寄兄弟<lb/>
　　　寄經父<lb/>
栁浦移舟帶雨行奔波南北是平生忽驚佳節臨端午<lb/>
還記當年客禁城丹杏飣盤深簇火碧醪傾盞釅堆餳<lb/>
<pb n="KR4h0029_WYG_009-5b"/>
菖蒲角粽俱如舊何事樽前醉不成<lb/>
　　　寄季毅<lb/>
南北飄然各轉蓬佳辰無路笑言同銅壺縣冷更微雨<lb/>
白鵲樓高來逺風粽剥雪膚明席上酒傾玉骨映盃中<lb/>
區區羇旅無歡笑遙想華堂屢一烘<lb/>
　　清涼寺<lb/>
白寺荒灣畧艤舟攜笻來作上方遊何年巧匠開山骨<lb/>
自古精兵聚石頭故壘無人空向久高堂問話凜生秋<lb/>
<pb n="KR4h0029_WYG_009-6a"/>
雲庵快望窮千里一借澄江洗客憂<lb/>
　　白雲菴<lb/>
青山為路竹為門千里江風到此軒誰把吳王歌管地<lb/>
一時分付給孤園<lb/>
　　石城祠<lb/>
門外雲潮去復迴山頭宫殿鏁蒼苔清風明月無興廢<lb/>
白鷺烏鴉自往來百戰英雄俱戲劇悽然空起子山哀<lb/>
　　瓜步解舟<lb/>
<pb n="KR4h0029_WYG_009-6b"/>
日落怒號息扁舟従此移巨鱗初脫鼎勁翮不黏黐歴<lb/>
歴前征路茫茫北去陂白沙聊繫泊燈火夜深時<lb/>
　　至樟樹店寄徐安道<lb/>
逼仄東南路連天紫翠峯微雲還掩日小雨正催農谷<lb/>
鳥投枝急山花落澗濃意巖今不逺談笑喜相逢<lb/>
　　次韻和知郡朝奉登禪月臺書事二首<lb/>
物有賤而貴<hi>闕</hi>公收樺皮自能全烈火何用爇香脂山<lb/>
徑狂風夜茅簷密雪時金蓮猝難買唯此頗相宜<lb/>
<pb n="KR4h0029_WYG_009-7a"/>
素月寒光好高齋夜已扄影難穿密紙光稍泛疎櫺皎<lb/>
潔臨書案朦朧到研屏沈吟憶丹桂更欲步中庭<lb/>
　　風鐸<lb/>
瀟洒當簷鐸凄清不㫁風高堂人語後廣殿月明中暫<lb/>
歇還歸靜重來復滿空羣仙鳴玉佩初下廣寒宫<lb/>
　　明妃<lb/>
碧落千萬里輕雲何處來仙衣行縹緲海鶴去徘徊暎<lb/>
日低秦嶺隨風過楚臺茅簷看不足更欲上崔嵬<lb/>
<pb n="KR4h0029_WYG_009-7b"/>
　　讀經父所作高承制銘因寄之<lb/>
征路杳無窮山川掩暎中記程知逺近分境識西東倦<lb/>
客似浮梗輕鞍如去鴻平生慣相遇轉愧坐禪翁<lb/>
　　雜詩四首<lb/>
春風仰屋卧田廬海日鮮明栁影疎夢覺不知身處所<lb/>
此中依約是華胥<lb/>
平日扁舟千里行朅來無地濯塵纓朝衣趂曉東華路<lb/>
喜有官橋流水聲<lb/>
<pb n="KR4h0029_WYG_009-8a"/>
霞冠鶴氅一道士夢半留丹三四粒云是月華宫裏人<lb/>
掌心㣲帶銀波濕<lb/>
利綰名驅夜廢眠王城車馬日喧闐誰知坦腹春風裏<lb/>
醉卧牆隂不計年<hi>酒壚西牆畫一醉仙去地尺而卧不近糞溲似胷中曠然能忘世俗之榮</hi>
<hi>辱者故感而賦云</hi>
　　早朝遇執政於路<lb/>
紅燭轉沙堤天門仗未齊槐隂勒馬待月在御溝西<lb/>
　　曉過州橋<lb/>
<pb n="KR4h0029_WYG_009-8b"/>
曉日蒼涼宿霧東蓬萊金碧起浮空滄溟萬里排天去<lb/>
人物紛紛海市中<lb/>
　　祅廟祈晴<lb/>
叢祠齋澣夜焚香解帶投眠小簟涼雲色倚秋猶縹緲<lb/>
雨聲羞曉故摧藏<lb/>
　　陳用之學士挽詞二首<lb/>
禮學康成後朝廷復有人詩書奏旒扆軌物錫朱銀氣<lb/>
象生臺閣光華動搢紳幽途應不憾朋友自沾巾<lb/>
<pb n="KR4h0029_WYG_009-9a"/>
小疾謂可起斯人今到亡溪山迷故國妻子寄他鄉館<lb/>
閣應留像朝廷為給喪榮華雖不滿尚勝賈司倉<lb/>
　　詩送應子發之官吳興<lb/>
又向吳興去江湖風雪天萊衣歸戲綵儉幕看依蓮伉<lb/>
直不隨世低徊今有年誰將華隂土一為拭龍泉<lb/>
　　曹家巷稅居三詠<lb/>
　　　小椿<lb/>
渺小牆隂數尺栽兒童欲拔幾徘徊須知造化機闗敏<lb/>
<pb n="KR4h0029_WYG_009-9b"/>
坐見童童羽扇開<lb/>
　　　小槐<lb/>
合抱庭槐已是竒何年春色長孫枝主張莫使隨薪槱<lb/>
會見繁柯偃蓋時<lb/>
　　　小井<lb/>
團團樣學天邊月汨汨聲迴地底泉剰貯黄金還屋稅<lb/>
此功寧止見山錢<lb/>
　　送祠部劉儀文知穎州<lb/>
<pb n="KR4h0029_WYG_009-10a"/>
厭逐京師車馬塵乞為林下水邊人江湖入夢歸心壯<lb/>
道路生輝使節新豈弟宜民推善政清閒無訟稱天真<lb/>
如聞此府多遷擢剰醉西湖爛漫春<lb/>
　　板橋辭太母靈轝三首<lb/>
吉仗凶儀備古今哀歌仍雜管簫音喧闐四海脩同軌<lb/>
未滿君王孝養心<lb/>
元夕三宫綵仗隨月華燈彩近瑤池連昌故老曽經見<lb/>
似夢如醒恍自疑<hi>元夕陳儀衛明日發引</hi>
<pb n="KR4h0029_WYG_009-10b"/>
鬱鬱陵臺瑞氣多短簫聲裂想悲歌西郊淚盡身先返<lb/>
唯有心隨洛水波<lb/>
　　宋履中學士挽詞二首<lb/>
朝論方知子哀哉疾不瘳歌聞湘浦些魂返岱宗遊文<lb/>
雅承三世淵源見九流音容如可接圖像在瀛洲<lb/>
跡忝詞場舊官俱瀛府仙過從常永日推予更忘年素<lb/>
業期三友幽途隔九泉春明書史富貴與弟兄賢<lb/>
　　和四弟夏雨<lb/>
<pb n="KR4h0029_WYG_009-11a"/>
蠶月雨㝠㝠愁雲滿太清庭階猶積潤溝港更繁聲嫩<lb/>
緑應浮野餘涼稍及城隋河今不淺放艇欲南征<lb/>
　　之官宣城贈毅父次其韻<lb/>
幾夕林聲醖造秋移船回指鳳凰樓身疲禁内凝嚴地<lb/>
恩與江南爽塏州歴數近城多異境問知前政盡名流<lb/>
嘉觀勝賞應難盡更為吟哦萬古愁<lb/>
　　除宣城守贈元忠毅父次其韻<lb/>
垂楊正好移舟看輕舸何妨出沐遲疊嶂雙溪雖未歴<lb/>
<pb n="KR4h0029_WYG_009-11b"/>
白雲芳草已相知<lb/>
　　送文潛出守丹陽<lb/>
山陽驚坐早軒軒元祐登瀛正少年殿上仍簪侍臣筆<lb/>
江頭新艤使君船吟哦氣爽滄溟外曲步心期白日邊<lb/>
守得東南知不負夢中應作五洲仙<lb/>
　　寶應界中絶句三首<lb/>
倒景虞淵日餘威澤國霞宵行逐明月水宿傍人家<lb/>
泉水秋浮艇荒陂暮聽蟬登瀛從此路出守已衰年<lb/>
<pb n="KR4h0029_WYG_009-12a"/>
淮天秋日下水國晩涼中舟子趨程意軒軒欲貫虹<lb/>
　　明月亭下作<lb/>
杳杳蕪城起暮鐘亭亭華月照秋容便疑碧海依牆塹<lb/>
雲水情知隔萬重<lb/>
　　繫舟長蘆作<lb/>
夜泊長蘆星滿川晩來吳楚氣昏然雲雷相會還成雨<lb/>
江海交流獨艤船廢室與人喧白浪荒村何處起青烟<lb/>
文書滿眼従抛棄却倚蒲團學坐禪<lb/>
<pb n="KR4h0029_WYG_009-12b"/>
　　長蘆五絶句<lb/>
吳楚中間天杳茫愁霖傾巻水洋洋千帆渡口低鵬翼<lb/>
海濶風微不敢翔<lb/>
扁舟昨出國門東煩暑端如坐甑中一雨一涼皆可喜<lb/>
只嗔三日打頭風<lb/>
白霧應連滄海東鄰舟相失渺茫中時時客子江頭語<lb/>
社過應須有好風<lb/>
波聲滚滚百川流七日津亭厭艤舟遙望叢祠燒的乳<lb/>
<pb n="KR4h0029_WYG_009-13a"/>
美風相遣莫淹留<lb/>
去盡江灣伴侣船整帆徐出浦沙邊風濤沃日心彌壯<lb/>
老矣無因似昔年<lb/>
　　諸葛武侯<lb/>
天下軍書動西南霸氣偏太公謀國妙伊尹佐時專季<lb/>
漢基還立强吳勢外連兵従新節制志復舊山川霜肅<lb/>
關中晩春浮渭上天恩威人並附將相器俱全醜虜羞<lb/>
巾幗遺音被管絃妖星如不墮功業管簫前<lb/>
<pb n="KR4h0029_WYG_009-13b"/>
　　宣州吳子權送陵陽酒<lb/>
夢寐陵陽天上山曽將心約白雲閒仙銜已下青㝠裏<lb/>
塵骨難留縹緲間三尺溪魚如可控千年遼鶴尚應還<lb/>
多情别後能論舊逺寄官醪為解顔<lb/>
　　宫詞二首<lb/>
十頃西池碧近天春深調馬教龍船至尊勤政歡嬉少<lb/>
企望鑾輿又七年<lb/>
雲霧猊香錦繡堆千官重列序賓儀欲知湛露零蕭處<lb/>
<pb n="KR4h0029_WYG_009-14a"/>
盡在天杯側勸時<lb/>
　　池州山<lb/>
水際天邊盡畫屏廣寒宫闕玉為城南來已為江山助<lb/>
到此逢山眼更明<lb/>
　　三山磯<lb/>
磯下長川欲倒流江豚出没水禽浮憑誰為告詩仙道<lb/>
今到青天盡處遊<lb/>
　　彭澤山<lb/>
<pb n="KR4h0029_WYG_009-14b"/>
山磯環合闢鯨虯白水如湯動地流崖崿盡成斤斧迹<lb/>
當年誰與化工謀<lb/>
　　發彭澤<lb/>
御風南去覺泠然今日無慙禦冦仙廬嶽竒峰將出地<lb/>
豐城寶氣已連天詩書未敢當謀帥忠信由來可渉川<lb/>
止仗江神扶羽翮解帆江浦夕陽邊<lb/>
　　橙子<lb/>
秋露凝漿細朝陽入色深冰虀不須搗恐碎褭蹄金<lb/>
<pb n="KR4h0029_WYG_009-15a"/>
　　將至湖口作<lb/>
一㠶安穏轉汀洲吞吐波瀾畫鷁遒三尺龍文光景動<lb/>
川平何處有蛟虯<lb/>
　　次韻馬巾玉春日偶成<lb/>
京都久客憶歸頻凖擬江南看早春多病餘生萬事已<lb/>
起驚芳意一番新東湖水滿魚應樂南浦波明栁自匀<lb/>
玉臉芙蕖容易得要須叮囑養花人<lb/>
　　草石寺<hi>寺有潘閬題壁權德輿晏坐記</hi>
<pb n="KR4h0029_WYG_009-15b"/>
高士去已久餘蹤猶可知竹隂侵晏坐山影在平池塵<lb/>
蝕參軍墨苔侵相國碑漫尋瀟洒趣俯仰愜心期<lb/>
　　太霞宫<hi>有二道士善鼔琴</hi>
誰氏夸豪力琳宫一手開光輝動金碧瀟洒絶塵埃煮<lb/>
石洞中火流霞天上杯籃輿穿翠樾只為聴琴來<lb/>
　　送李端叔定州機宜<hi>十二月十七日</hi>
才高秖合住蓬瀛步武優游地望清何事塵埃久京國<lb/>
却衝雨雪向邊城軍書落筆千毫秃談席揮犀四座傾<lb/>
<pb n="KR4h0029_WYG_009-16a"/>
早曉封章來薦鶚一鳴從此使人驚<lb/>
　　癸酉臘雪<hi>十二月十九日</hi>
又見同雲合朝來雪滿天寒生梁苑席興在越溪船不<lb/>
復風鳴屋應須澤到泉農家相慶喜處處畝鍾田<lb/>
　　惜竹<hi>并引</hi>
　東齋有竹數竿翠蔚可喜其旁衆筍附生寖益深茂<lb/>
　最後出者尤若奇特無不應意解籜未盡而為老兵<lb/>
　手折之悲夫以干雲蔽日之勢而摧於窓户之下以<lb/>
<pb n="KR4h0029_WYG_009-16b"/>
　凌霜冒雪之姿而失於俄頃之間環步往來悽愴良<lb/>
　久不能忘情既而自譬解以為隂陽之化育天地所<lb/>
　覆載孰非假妄自四肢百骸外至耳目所接諸物若<lb/>
　器皿若室屋親愛之聚輿馬之隨孰能固守而終全<lb/>
　之其會合出於暫然至於離散壞熄此理終在何獨<lb/>
　一竹可傷而介然於懷乎乃頗能自遣而宥役兵之<lb/>
　罪然復一到其下則初心還起不能平也余真大惑<lb/>
　者歟抑物之難得而可愛當然者也始置其說寓之<lb/>
<pb n="KR4h0029_WYG_009-17a"/>
　以詩<lb/>
老蘚牆隂夕照間何人折我翠琅玕即兹緑葉隨塵化<lb/>
猶有低枝帶露殘不放雲梢侵霰雪因嗟世故足波瀾<lb/>
故園未乏篔簹品十頃繁隂六月寒<lb/>
　　贈夢符朝議<hi>玉溪在夢符宅後</hi>
人笑公衣不浣濯我憚公心霜雪明青山仕宦有真氣<lb/>
白首鄉閭無惡聲相逢囘首又再嵗暫去還來觀太平<lb/>
何事南歸太果決蕭然逺作玉溪生<lb/>
<pb n="KR4h0029_WYG_009-17b"/>
　　駕自宣光殿還内<lb/>
直午開金闕中天動玉輿千官星拱極萬乗斗回車瑞<lb/>
氣春妍後清風雨霽初鳴鞭嚮寥廓彩仗正蘇舒古禮<lb/>
觀瞻始皇情酌獻餘書林俊遊盛拜舞爛袍魚<lb/>
　　景靈宫奉安神考御容<lb/>
先帝遺弓劍威靈在九州方悲風馭逺已見月衣遊别<lb/>
殿笙歌動中天彩翠浮觚稜參魏闕氣象擬蓬丘羽衛<lb/>
生幢蓋都人識冕旒吾君孝心逺文考百無憂<lb/>
<pb n="KR4h0029_WYG_009-18a"/>
　　題山光樓<lb/>
山靜圍平野樓高暎碧空人居仙島曲天入畫屛中倚<lb/>
檻雲蟾近傾觴客興同扁舟期一到須借五湖風<lb/>
　　芍藥<lb/>
樓上看紅藥都城值晩春風葩低永晝露臉泣芳晨憶<lb/>
昨淮南客曽為詩社人輕明是樓子閒澹有天真此地<lb/>
雖都會兹花莫等倫維揚不復夢羸馬禁城塵<lb/>
　　大風<lb/>
<pb n="KR4h0029_WYG_009-18b"/>
萬竅軒軒漸怒號坐來渾怕屋山搖洞庭曽聴咸池樂<lb/>
吳會飽聞滄海潮此地風聲真有似殘春人意正無聊<lb/>
雲師又洒天街雨明日千宫好上朝<lb/>
　　洪福寺藤架<lb/>
生長應毫末敷腴忽十尋繁花春不歇密葉晝長隂風<lb/>
過龍蛇動雲開洞府深時來學晏坐朝市不闗心<lb/>
　　讀梁武帝紀二首<lb/>
破除綱紀事虚空可恨蕭家一老翁魚爛土崩俱自取<lb/>
<pb n="KR4h0029_WYG_009-19a"/>
不須侯景到江東<lb/>
鉏決隄防縱怒濤横流四海盡滔滔單于已入朝陽殿<lb/>
軟語空疑定力高<lb/>
　　楸花<lb/>
淡薄已無俗秋高真出羣峩峩掲翠藻漫漫綴紅雲逺<lb/>
色天街盡餘香省户聞狂風曉來劇惆悵落紛紛<lb/>
　　送望聖監南嶽廟<lb/>
還鄉同赴紫宸朝笑語從容慰寂寥白髮侵凌今滿鑑<lb/>
<pb n="KR4h0029_WYG_009-19b"/>
青春羇旅舊連鑣易江小隠西園在湘浦新除道路遙<lb/>
老境不堪論契濶東風官栁亂隄橋<lb/>
　　景靈宫殿多植荼䕷清香逺聞<lb/>
宫殿沈沈鏁碧雲仙葩相倚正敷芬珠簾翠幄知多少<lb/>
不礙清香處處聞<lb/>
　　送韓密學知定州<lb/>
聞說公家閱古堂于今出守似還鄉營開細栁旌旗動<lb/>
山假臙脂苜蓿長北府貔貅瞻玉節南樓風月寄胡牀<lb/>
<pb n="KR4h0029_WYG_009-20a"/>
親朋出祖無惆悵早晩韓侯對未央<lb/>
　　遊凝祥池同晁無咎作<lb/>
平時念京國此地愜幽情楊栁繁無路鳬鷖逺有聲郊<lb/>
原斜日下襟袂好風生把酒須拌醉還家不隔城<lb/>
　　送郟公甫通判睦州<lb/>
又向東南去都門奈若何塵埃京洛久山水富春多宴<lb/>
俎誇魚美書帷待雁過鵬程休暫息九萬看騰波<lb/>
　　遊洪福寺<lb/>
<pb n="KR4h0029_WYG_009-20b"/>
清晨戒童僕馬匹出皇州欲探逍遙趣因成爛漫遊藤<lb/>
蘿囘晝暝雲雨送春愁傍近緋桃塢尋春亦少留<lb/>
　　睡椅<lb/>
非馬亦非船可坐兼可眠客來呼不應睡美腹便便書<lb/>
慵食飽後還作定中禪<lb/>
　　次無咎凝祥春遊三首<lb/>
芸編校罷得嬉遊池館雖春爽似秋同舍病郎追不及<lb/>
喜傳佳句到瀛洲<lb/>
<pb n="KR4h0029_WYG_009-21a"/>
浴日池光初炯炯三春禽語已關關珍臺閒館波濤接<lb/>
太液昆明伯仲間<lb/>
奉靈池館鏁幽深遺跡凄涼故老心維嶽雲車時一下<lb/>
直疑絃管有來音<lb/>
　　遊州南同文潛作<lb/>
峩峩宫殿列仙居深水方圓氣象殊萬里舟船會京洛<lb/>
幾人詩酒到蓬壺日斜清㺯來幽谷風定蔫紅滿緑蕪<lb/>
語罷恍然真夢幻不應天邑有江湖<lb/>
<pb n="KR4h0029_WYG_009-21b"/>
　　館中桃花<lb/>
蓬壺深絶鏁方菲初見仙桃第一枝天近自應風景别<lb/>
春長莫恨化工遲相重朱户人稀到半掩香苞蝶未知<lb/>
想像江南今盛發亦經頻雨稍離披<lb/>
　　早春<lb/>
欲探年光好春風入酒帘寒威隨雪解芳意逐情添塞<lb/>
雁今囘陣冰魚稍出潛王孫幽興動顔巷自安恬<lb/>
　　謁吳傳正因贈<lb/>
<pb n="KR4h0029_WYG_009-22a"/>
宴坐足觀妙朝歸還閉門身居丞相第室似給孤園競<lb/>
逐浮雲駛難揩古鏡昏相期荷君厚商㩁有清言<lb/>
　　立春晩會呈經父<lb/>
侍史新從天上歸相逢忻喜著春衣萱芽刺土占芳節<lb/>
蘭醑傾觴亂夕暉兄弟幾人華萼聚嵗時經眼羽翰飛<lb/>
東風處處吹嘘到從此鄉園筍蕨肥<lb/>
　　石榴<lb/>
造物巧雕鎪慇懃在石榴中妍寧暴露外穏不輕浮露<lb/>
<pb n="KR4h0029_WYG_009-22b"/>
液甘凝蜜瓊房密貯秋非徒適人口飣坐亦風流<lb/>
　　送何司封知壽州<lb/>
清淮帶城郭形勝壓吳天人苦懷襄後帝求師帥賢郎<lb/>
官已分竹畫鷁似登仙昨夜驚烏坐星輝共黯然<lb/>
　　送傳正之官禮部<lb/>
妙道微言早自知鈞衡何事器君遲連牆並屋相從久<lb/>
聳壑昻霄此去宜畫省含香脩故事雲臺呼仗請私儀<lb/>
想君清直家風在好為朝廷作伯夷<lb/>
<pb n="KR4h0029_WYG_009-23a"/>
　　十二月朔入局<lb/>
坐聴禪林叩曉鐘官曹遙指禁城東千門洒掃冰鑱路<lb/>
萬木號呼葉受風金殿放朝閒虎士蟾泓揮翰冷瑤宫<lb/>
春暉閉目無多日預草新文擬送窮<lb/>
　　送歐陽仲勉通判渭州<hi>時天寒嵗暮</hi>
當年筆戰共詞場老大聨袪振鷺行薦牘北來當玉座<lb/>
軺車西去擁銀章潼關曉色雲藏市渭曲春寒菜有霜<lb/>
公退登臨多絶唱解因風月記江鄉<lb/>
<pb n="KR4h0029_WYG_009-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>清江三孔集巻十四</head> <lb/>
    <p>
<pb n="KR4h0029_WYG_014-1a"/>
欽定四庫全書<lb/>
　清江三孔集巻十四<lb/>
　　　　　　　　　　　　宋　孔武仲　撰<lb/>
　記<lb/>
　　宋岳州平江縣王文正公祠堂記<lb/>
故丞相文正王公旦嘗宰岳之平江有善政公既去其<lb/>
民相與築堂畫像而祠之其後棟宇敝闕則奉公之像<lb/>
寶積佛舍中乆之寳積燔于火縣人復相與謀曰我公<lb/>
<pb n="KR4h0029_WYG_014-1b"/>
去此雖乆而澤之被于民者尚在也而可以遂忘乎乃<lb/>
求公所嘗㳺息之地得縣西之山元老亭即而祠焉自<lb/>
公之去更歴五朝凡百有餘年當時故老皆無在者敝<lb/>
之以風雨蜚之以烈熖地三易矣而人心不移此豈號<lb/>
令約束之所及哉盖德之在人者深而人之懐公者至<lb/>
黄髪之叟垂髫之人語以相傳無有終極雖千萬世如<lb/>
今日可也况什百年之間乎公始以文學識度見知于<lb/>
真宗皇帝遂登相位秉國政十有八年天下富樂四方<lb/>
<pb n="KR4h0029_WYG_014-2a"/>
賔服視漢唐間所謂甚盛之時未有過之者也是時國<lb/>
家閒暇天子以盛德興禮樂以㡬唐虞三代之治文武<lb/>
並用賢能輩出其議論倜儻功名暴著者絡繹于圖史<lb/>
之上然術業遐逺使人心服者無與公比以真宗之聖<lb/>
而得公之賢道合志同不言而心喻優㳺岩廊以致太<lb/>
平故其德業勲庸載于䇿書歌于田野之耆老皆能知公<lb/>
之名道公之事儒生學士以公之功德擬于前世漢則魏<lb/>
丙晉則王謝唐則房杜而未有以為溢美者至于論宰<lb/>
<pb n="KR4h0029_WYG_014-2b"/>
相之器安閒静宻能使大事為小有事為無者必以公<lb/>
為法未有聞之而不悦服者也此猶功成名立之後朝<lb/>
廷之所褒予史臣之所稱嘆既以浹熟于天下之耳目矣<lb/>
故其知之不難其信之亦易也若公之在平江時齒少<lb/>
位卑言動束于上下之勢施為阻于法令之禁其澤未<lb/>
廣也受詔而至嵗滿而罷與吏民接者三年之頃耳其<lb/>
居未乆也而其人歌詠愛慕至今與公始去之時無異<lb/>
其拜俯奉事之嚴如公之在也是果何術以致之哉嘗<lb/>
<pb n="KR4h0029_WYG_014-3a"/>
聞乆而不可變者莫如誠誠之所加大可以動天地幽<lb/>
可以感鬼神其力可以回寒暑其精可以裂金石而况<lb/>
于民與我同類者乎然則公之所以得民者其事無窮<lb/>
而其理可以一言盡也公之曽孫古奉使湖南余時客<lb/>
長沙欲余記其事以示乆逺其後七年並官于朝間而<lb/>
見語曰卒無以揚我祖之德乎余以謂公之事業在于<lb/>
天下傳于衆人誠不待論著而後明也然被之金石以<lb/>
貽無窮所以佐荆人之思且明公之所以為宋宗臣者<lb/>
<pb n="KR4h0029_WYG_014-3b"/>
其端乃在人未知之時非己貴而後為之者也則後之<lb/>
人瞻仰餘烈而欲企及之者當如何哉故為之書元祐<lb/>
七年四月十九日<lb/>
　　陳成肅公畫像記<lb/>
元豐二年春揚州新學成而成肅公薨州人以幣如呉<lb/>
使畫者何充圖公之像設于經史閣朔望行禮如先師<lb/>
云公姓陳氏世家建陽少孤徒歩數千里即其母黨甄<lb/>
氏兼晝夜讀書居之數年學大成名聞當世遂登進士<lb/>
<pb n="KR4h0029_WYG_014-4a"/>
科自御史諌官為侍從歴宰相樞宻使公智識精明而<lb/>
厚重沉黙朝廷有大議論相顧不次公氣貌安閒不見<lb/>
畔岸徐一言以折之衆則大服曰陳公之言是也天子<lb/>
方倚以修太平會公以疾辭位遂鎮淮南作所謂新學<lb/>
者自始役至罷公數行視間以燕飲勞諸生學既成公<lb/>
請于朝頒國子監書以訓學者公之所造揚厚矣則學<lb/>
者事公雖乆其可忘乎俾進退升降于其前者視公之<lb/>
貌而知其平生退將有以警于己是宜以其閎深博厚<lb/>
<pb n="KR4h0029_WYG_014-4b"/>
為治心修身之道以其聰明儁爽為立事應物之方以<lb/>
其忠于君孝于親惠于民為居家立朝臨官之節則公<lb/>
雖去矣而澤施于人者常在也至于位尊禄厚寵榮天<lb/>
下在公為宜有而得之不得則天也若曰彼得為將相<lb/>
而我則未焉我之恥也此不為知公者于是揚之官屬<lb/>
相與属余為文以記之系之以詩曰惟公之身爵隆位<lb/>
極勢則有止不遷惟德古之豪傑為來者師覩公之容<lb/>
孰不公思思其所為以立于巳公澤之長配此淮水<lb/>
<pb n="KR4h0029_WYG_014-5a"/>
　　楚州山陽縣令㕔北軒記<lb/>
余友倪敦復為令于楚之山陽闢其㕔事之後為軒北<lb/>
向列圖書于其中前植花草以為幽深間語余曰世之<lb/>
學者方其少時誦先王之書覽百氏之說窮日夜之力<lb/>
而不厭及既仕矣則曰吾知有公事爾學姑置之于是<lb/>
罷心于聽斷期會之間若天下能事不出乎此者幸有<lb/>
餘日則又騖于竿牘請謁之勤留于宴嬉談笑之佚日相<lb/>
薰誘恬以為故而不知變年益老志益衰卒無以自别<lb/>
<pb n="KR4h0029_WYG_014-5b"/>
于流俗夫少而積之長而棄之害莫大焉非仕宦之必<lb/>
能驅人如此盖有所逐而不知自反者常情然也吾為<lb/>
此懼治事之餘必即此軒以學觀聖賢之言而求其述<lb/>
作之大政方其有得而事與心會曠然若登髙以望洒<lb/>
然若清風之却暑而世俗之好樂一不干于其間此吾<lb/>
所以養其志而有待焉子為我記之勿辭敦復餘杭人<lb/>
清明而好修文章秀羙尤善議論山陽東南之衝四方<lb/>
賔客雜遝于境而縣最劇煩敦復治有條理吏畏民安<lb/>
<pb n="KR4h0029_WYG_014-6a"/>
之士大夫無逺近皆稱譽日未昳而庭中蕭然如在山<lb/>
谷然不以用意于其它退自脩飭其志愈勵是可書也<lb/>
乃為之記而䧟于北軒之壁<lb/>
　　信州學記<lb/>
信州新學作于元豐五年十一月之庚寅成于明年三<lb/>
月之乙未既成州之學者相與造余而言請為之記惟<lb/>
聖宋剗五代之敝合并四海仁義禮樂之澤浹于民心<lb/>
者百有餘年而熈寧以來學校最盛内自京師旁逹邊<lb/>
<pb n="KR4h0029_WYG_014-6b"/>
郡聚士有舍講業有師課試誦說與夫賞罰陞黜之法<lb/>
日増月長以至大備四方之士幸遭太平君子長養人<lb/>
材之時贏糧束書争集黌舍惟恐在後信為江東之逺<lb/>
州南属閩東被浙士之待舉者七百餘人而例不除學<lb/>
官前此三年天子從使者之請以州官兼治學事余適<lb/>
為幕中吏得以承乏庠序其地在子城之東形勢庳窄<lb/>
民廬挾其旁山林蔽其後居處無夏屋出入無髙門而<lb/>
士之來者猶相望不絶何也彼相招以講習論辨之益<lb/>
<pb n="KR4h0029_WYG_014-7a"/>
而于居處之安則未暇議也犬居不求其安者士之分<lb/>
也上之所以待士者豈當若此乎傳曰處士就間燕盖<lb/>
教之不以其道與居之不以其地其病一也在位者孰<lb/>
不欲有為以厭滿人心之所願然文書有上下之禀議<lb/>
論有同異之惑財局于府庫而不可出力隱于兵民而<lb/>
不得用此事之所以常廢而人不被其澤也竊為學者<lb/>
憂之會轉運判官郟公亶知州事楊公仲孺相與謀議<lb/>
以招學者為先急乃發庫錢五十萬以付有司而余寔<lb/>
<pb n="KR4h0029_WYG_014-7b"/>
與二三聨事之人升降險阻擬度廣輪凡地之在民者<lb/>
勸以貿易良材堅甓出于諸縣然後隳山發石剪斸草<lb/>
木髙者損以為平狹者培以為廣旁積步道以屬于舊<lb/>
學之北而營其上為經史之閣教授之堂諸生之舍環<lb/>
起參出整若棊局眎舊之廣加倍以増高文有三尺諸<lb/>
山森然若翔若踊出于三面使士之來者去湫隘而即<lb/>
亢爽脫卑闇而登高明又為之大其正門髙其牆垣庖<lb/>
湢之所皆易新之而飲食燕息之具滋設此余與二三<lb/>
<pb n="KR4h0029_WYG_014-8a"/>
同僚所以佐公上之命而勸相學者之萬一也夫學之<lb/>
道先後有倫始卒有漸不得其端雖有強力不可以至<lb/>
也孟子曰學則三代共之皆所以明人倫也夫所謂人<lb/>
倫者豈小乎哉其分見于君臣父子之間其守寓于仁<lb/>
義忠信之際其文禮樂詩書其聲籥鼔琴瑟士之志于<lb/>
道者不憚嵗月以㳺心于其間至于四十年焉則可以<lb/>
仕矣此聖人所謂不惑之時也充之益廣濬之益深又<lb/>
十年焉則性命之理較然于前若數一二則可以為大<lb/>
<pb n="KR4h0029_WYG_014-8b"/>
夫矣此聖人所謂知天命之時也然則知天命當在四<lb/>
十以後而學之所教者未成材之士也古之人知此而<lb/>
求之是以行應規矩智揆萬變處焉可以為子弟師法<lb/>
出焉足以有功烈于民盖道得在我則其成物為不難<lb/>
也今學者既得朋友以相與處矣則學之序可以不知<lb/>
哉按舊學作于嘉祐七年距今未逺而棟梁有敗折者<lb/>
甓瓦有斷缺者物之興壊不可乆其勢如此後數十年<lb/>
間則今日之新豈特為故耶意必有更而大之者不為<lb/>
<pb n="KR4h0029_WYG_014-9a"/>
之記則懼無以知所以興作之詳也乃為之書使來者<lb/>
稽焉<lb/>
　　安堂記<lb/>
朝奉郎太原王公出守上饒之初更新約束上下就序<lb/>
决事以敏待人以誠惰者勸勉奸者懲革未㡬翕然稱<lb/>
治乃為堂于使聽之後曰安堂客謂公曰天子躬親萬<lb/>
機日旰而後食詢求良吏付以逺民公來治未乆奈何<lb/>
以安佚自處耶曰非此之謂也吾疾夫世之營營而不<lb/>
<pb n="KR4h0029_WYG_014-9b"/>
安于分守者欲以為戒且自勉也于是魯國孔武仲為<lb/>
言其義曰天下之事日接于人者多矣利害榮辱之變<lb/>
盛衰進退之序循之如寒暑迭至如晝夜凡寓形于天<lb/>
地之間者莫不由之而君子之所以異于衆者以能安<lb/>
之也今夫茅茨為覆上庳下濕人以為不如雕牆華宇<lb/>
也斷轅折軸驂以欵段人以為不如朱輪駟馬也穿綈<lb/>
為袍敗革為履人以為不如錦衣赤舄也藜羮脫粟每<lb/>
食不飽人以為不如方丈五鼎也以在彼為有餘以在<lb/>
<pb n="KR4h0029_WYG_014-10a"/>
我為不足疲心乏力以求之求不得則怨且怒幸而得<lb/>
之未㡬何時而復勝之者至矣于是與物競逐轉至于<lb/>
無窮徃往冐寵邀利而不知息或欲趨褔乃更速禍豈<lb/>
不惑哉君子明于此是以脩其在己者朝夕不怠而其<lb/>
外來者皆有以應之而不留于胸中其視富貴猶乗舟<lb/>
也方其濟川也未嘗不以舟也己濟則舍之亦未嘗眷<lb/>
眷于舟也其視貧賤亦若此而已故朝為下士暮為三<lb/>
公不以為加毁裂軒裳退編白屋不以為損與之不喜<lb/>
<pb n="KR4h0029_WYG_014-10b"/>
奪之不怨惟其所遇而無不自得焉其達也若固有之<lb/>
其窮也我何憾于彼哉此古人之所同也公才大名羙<lb/>
而門族之盛冠天下然不以貴勢自驕務推所學見于<lb/>
行事治縣佐州聞譽大著同時並㳺之人或踐歴臺省<lb/>
日久或乗傳持節出使四方循次而進試一州于江湖<lb/>
絶逺之地在常情疑若未滿而公優㳺此堂思所以修<lb/>
職業報上恩賓客之至清談終日而世俗之所慕者無<lb/>
所累于其心可謂賢矣武仲仕于此公待之甚厚當紀<lb/>
<pb n="KR4h0029_WYG_014-11a"/>
風迹以告後人况公又見屬乃不辭而為之記元豐六<lb/>
年五月十九日也<lb/>
　　信州新修廣信門記<lb/>
信于江東為最逺介于閩浙之間寳貨所出號為富州<lb/>
其民勤于生業而衣食贍足然地形狹隘環以羣山帶<lb/>
以長谿而無高城深池扞禦之固熈寕十年詔天下郡<lb/>
縣皆城朝奉郎虢畧楊公適臨是州申戒官守選兵屬<lb/>
徒吏士競勸以襄厥事未㡬周其三面而廣信門者城<lb/>
<pb n="KR4h0029_WYG_014-11b"/>
之南門也内直郡庭適車馬之會外連長橋控山川之<lb/>
險州之要衝寔在于此然庳褊仄陋㡬廢而僅存相因<lb/>
累年恬不思革公命盡徹其舊稍増大之擇材于山發<lb/>
錢于庫令有素戒人不告勞凡旬有五日而成焉重簷<lb/>
廣翼而勢嚴正望之足以為壯麗登之足以為髙明州<lb/>
人環觀恱喜呼舞公以才行選為劇州應物有餘而持<lb/>
以厚重事之細大無不屬心學敝則新之驛敝則新之<lb/>
庫及倉敝則新之市門敝則新之至是公治將成歸于朝<lb/>
<pb n="KR4h0029_WYG_014-12a"/>
廷行有日矣而夙夜精勤嚴若始至不憚興作以惠于<lb/>
此邦之人于是知公之為政真有始終而民之思公者<lb/>
將至于無窮也僚吏咸願使公之美久而益傳見屬為文<lb/>
以刻于石元豐五年六月二十五日軍事推官孔武仲記<lb/>
　　蕭貫之挂冠亭記<lb/>
仕宦足慕耶爵位通于朝智䇿行于君入則垂紳廟堂<lb/>
出則持節方靣生有顯名没有羙謚人之情孰有覩是<lb/>
而不樂也哉然道之行否存乎時名之美惡存乎人捨<lb/>
<pb n="KR4h0029_WYG_014-12b"/>
我之尺度而就彼之繩墨遇則多憂不遇則不樂天機<lb/>
蕩盡而身亦隨之然則仕宦不足慕也余之鄉丈人蕭<lb/>
公貫之其深知此者歟公世家新喻少以文章登進士<lb/>
上第歴館閣屢為州使年盛志得有致君行道之資而<lb/>
胸中浩然不樂聲利方其在京師時己有詩十六篇述<lb/>
江南四時風物之美以未得即歸為恨則公之意豈膠<lb/>
于一官而不去哉既又營其地舍之東將因高築亭為<lb/>
退居燕息之所命之曰挂冠公之年止于四十有六而<lb/>
<pb n="KR4h0029_WYG_014-13a"/>
亭亦未及為也其子潛夫即其基而屋之間與賔客談<lb/>
笑其上視其湍石之清激曰此吾先君之所欲釣㳺而<lb/>
未暇也顧其花木之幽深曰此吾先君之手植而將徘徊<lb/>
其間也士大夫多為詩賦而潛夫屬余為記余為之慨<lb/>
然曰人之周旋于天池之間俄頃耳耳目之過也不須<lb/>
臾留而人之壽又有短長不可計古之英豪鬱其所藴<lb/>
積而齎恨于㝠㝠者多以此也貫之之没今五十年天<lb/>
下之人皆知其可用之材而未必知其髙尚之志非有<lb/>
<pb n="KR4h0029_WYG_014-13b"/>
子其能追迹而顯揚之歟于是又知潛夫之賢也己元<lb/>
祐元年七月二十七日魯國孔武仲記<lb/>
　　思養亭記<lb/>
人子之事親承顔色奉教令先意諭道凡親之憂愉喜<lb/>
怒與其所嗜好皆從容而得之又致其敬焉此之謂能<lb/>
養三日不怠三月不懈期悲哀三年憂終身慕此之謂<lb/>
能思養者致之于平居之時思者推之于既徃之後養<lb/>
有己焉而思無窮今夫三嵗之孺子一日不見其親則<lb/>
<pb n="KR4h0029_WYG_014-14a"/>
僵仆啼號不能自止及日月既乆稍忘其故習于是笑<lb/>
語燕安不異乎其常然則能思者未必能久也夫能思<lb/>
其親久又能久而不衰者其惟篤孝乎春而雨露見萬<lb/>
物之敷榮秋而繁霜感草木之零落凡在天也之間者<lb/>
皆得順其性命以出入而吾親今安歸耶于是設几席<lb/>
以象其居處奏酒肴以象其飲食以為親雖不可得而<lb/>
見矣陳其平日之所好樂而致其愛慕之心肅敬之容<lb/>
則人子之眷眷猶可以少伸于此也潯陽張秉叔塟其<lb/>
<pb n="KR4h0029_WYG_014-14b"/>
母夫人于廬山之下又作亭以備祭享名之曰思養者<lb/>
著其思親之無己也張氏世為南劍州人自太尉遷于<lb/>
江州今四世矣衣冠而朝者相繼于位秉叔為人俊明<lb/>
尤敏于道屢為大邑民恱附之余官于湖南與之逰且<lb/>
好也亭成見屬為記故為之書夫人姓王氏其世次德<lb/>
行見于墓銘元祐元年三月二十九日魯國孔武仲記<lb/>
　　張公美偈言記<lb/>
左蔵庫副使張宗旦字公美開封人元豐七年七月二<lb/>
<pb n="KR4h0029_WYG_014-15a"/>
十八日卒于江州前卒之兩月以書告訣于親識病且<lb/>
革羣僧以誦佛為請公美頷之遽問之曰何謂自在皆<lb/>
唯莫對公美大書三十二字以示之曰法本心尘心因<lb/>
法昧有覺于此是名自在自在真空頓然明徹去住尋<lb/>
常曉然春雪己而目瞑復寤曰吾意若未釋然者改其<lb/>
卒句曰春風曉雪投筆而絶明日余入哭之視其遺筆<lb/>
皆公美手書也而詞句洒然無世俗氣問其子沔曰公<lb/>
美甞學佛乎曰徃年嘗誦金剛經之四句曰一切有為<lb/>
<pb n="KR4h0029_WYG_014-15b"/>
法如夢幻泡影如露亦如電應作如是觀家人怪而止<lb/>
之遂不復言今四十年矣嗚呼亦異矣哉公美者盖内<lb/>
有所得而不資于學問者歟昔公美為揚州都廵檢使<lb/>
余為州學教授數相徃來實不見其一語及佛書也其<lb/>
寛厚謹黙不臧否人物宜能蔵其所得不衒于世俗則今<lb/>
日之發豈偶然哉世之處山林誦釋老者平居之日飾<lb/>
行而髙言若不可望然死生之變或不能自達而公美<lb/>
屬纊之際神識不亂視去其形骸而逰太空若由東郷<lb/>
<pb n="KR4h0029_WYG_014-16a"/>
適西里顧其妻孥號慟于其側如旅人相遇于市而將<lb/>
散也視其四體託于枕席如浮雲堕葉怡然而止其旁<lb/>
也不如是安能出至言乎公美既卒九江之人皆能道<lb/>
其事僧遵邈欲其傳于乆也將刻于石屬余言其本末<lb/>
故為之書八月十六日魯國孔武仲記<lb/>
　　筠州無訟堂記<hi>帥豫章日作</hi>
筠州刺史治舍前臨蜀江後接山谷相傳以為仙人李<lb/>
八百之所居也其地與市井絶造舟為梁以通徃來故<lb/>
<pb n="KR4h0029_WYG_014-16b"/>
其門庭靚深有洞府之氣自聽事以北林木相重間以<lb/>
華屋有堂在中名曰無訟堂朝散郎許君長卿之所建<lb/>
也筠江西支郡始者市區寂寥人物鮮少近嵗乃更昌<lb/>
大蕃富其属邑布在險阻樂嵗粒米狼戾而四方商賈<lb/>
不能至囷倉之積守之至白首而不發苟治之有方足<lb/>
以無事許君之來因以風俗示以法度以忠恕簡約行<lb/>
之期年民大信服獄訟為少暇日登斯堂與賔客從容<lb/>
䆒民疾苦求所以善其後者則君之命堂其意可見嘗<lb/>
<pb n="KR4h0029_WYG_014-17a"/>
聞為吏者其資不同而功效亦異也處誠履素以忠利<lb/>
惕隠為民宗主人望其容貌而争意銷亡此德之盛也<lb/>
先事立决事至立斷直者伸矣奸偽逃遯此之謂敏决<lb/>
也民懐其不平出于山澤之中贏糧百里以赴愬于上夾<lb/>
以銳卒臨以白挺蠢愚者望風股栗逡廵而退亦足以<lb/>
無訟復有畏憚大吏以矜飾取容寓獄于門匿民于市<lb/>
積月踰時不為訾省而囹圄亦空其形甚似而離實逺<lb/>
矣許君良吏也吾可以無憂然亦不可不為方來者戒<lb/>
<pb n="KR4h0029_WYG_014-17b"/>
紹聖四年正月十一日魯國孔武仲記<lb/>
　　養魚記<lb/>
後囿之池曰筠家塘廣三十尺其長五倍大旱之嵗圃<lb/>
中及旁近之人日汲取之而不損予與家人謀曰是可<lb/>
以布魚以釣以食其利甚敏不可失也乃以小魚數萬<lb/>
投于其間經時矣徃視之池中閴然不見魚之多也取<lb/>
而校之與初布時大小無甚異不見魚之成也其旁之<lb/>
人曰鼈獺食之歟非也鶖鳶啄之歟非也然則何以如<lb/>
<pb n="KR4h0029_WYG_014-18a"/>
此曰是同類數者之患之也盖有大者啗其小者其凶<lb/>
殘者也有出没左右而攘其食者其狡捷者也有畜之<lb/>
十年而分寸不加長者其天材止于是者也善養魚者<lb/>
其糞池必以其可糞之時其食之必以其所喜之物其<lb/>
貪殘與不才者棄之其狡巧敗類者逺之使其良者佚<lb/>
居甘食嬉逰徃來不逆其性則少者易長而㣲者易大<lb/>
也今子異于是是以雖乆而無成功予嘆曰一池之狹<lb/>
與夫養魚之易非必有過人之才而後可以善也然治<lb/>
<pb n="KR4h0029_WYG_014-18b"/>
之不以其人施之不以其道則為之之費不如不為之<lb/>
之省為之之勞不如不為之之逸况地廣于一池事大<lb/>
于養魚者乎不明其是非之真錯置之要而鹵莽施設<lb/>
望功名則害之所及者可勝計乎而其利安在乃書之<lb/>
以告後之人焉<lb/>
　　信安公園亭題名記<lb/>
五代之際豪傑割裂疆土自為侯王九州之人寄息鼎<lb/>
鑊亂極而治生我太祖起布衣踐宸極將天之威整肅<lb/>
<pb n="KR4h0029_WYG_014-19a"/>
四方弱國納土強國面缚而江南君臣猶負固自若太<lb/>
祖曰彼其所以崛彊沮澤之間引活嵗月者以有長江<lb/>
之險為可恃也吾有道使彼舟楫無所用其巧則全呉<lb/>
雖于里可旦夕平也乃命度國西空曠之地闢土瀦泉<lb/>
規以為池外引京索之水以益之淵容海滀一旦成就<lb/>
陳樓船習戰士涉水如陸操舟如車呉人聞之氣索膽<lb/>
碎及旌旗南指州邑瓦解厥角稽首請命下吏而江表<lb/>
平矣天下無事干戈蔵于庫軍旅休于屯中州之人日<lb/>
<pb n="KR4h0029_WYG_014-19b"/>
益富庶安樂向之講武處遂為逰集最盛之地時變使<lb/>
然也若其廡甍屈檻隠見波底長橋穹殿翔絶霄外清<lb/>
來午風隂却晡景則唐之曲江也草木潤茂洲渚重㳫<lb/>
雲龍之所興伏日月之所出没則漢之昆明也暮春之<lb/>
月錦繡奪目車騶填道傾坊空巷旦朝而出逰鼔鼙振<lb/>
野笙簫順耳日暮而忘歸則洛陽之曲水也羽者飛于<lb/>
上鱗者潛于下和氣之所薰蒸仁風之所衣被莫不自<lb/>
得焉則鎬京之靈沼也中天下之大而都之兼前王之<lb/>
<pb n="KR4h0029_WYG_014-20a"/>
美而有之以親見而測傳聞則史牒之所稱詫賦頌之<lb/>
所嘆咏未易相先後也七聖襲沿清浄簡黙池去闕庭<lb/>
纔十許里而率十年間不一再至然而陳龍舟出水嬉<lb/>
作鼔吹調廐馬常若車駕親臨其上者凡以推主上與<lb/>
民同樂之心而為都人娛心屬目之盛也夫内不輟朝<lb/>
廷聽治之勤外不廢都人酺醵之逸約以裕人可謂兼<lb/>
之自祖宗來優遇館閣嵗出後苑御庫酒以賜之于是<lb/>
有池上之集元祐五年三月乙酉太原王仲至以秘書<lb/>
<pb n="KR4h0029_WYG_014-20b"/>
少監寔領兹會修故事也于是宿戒賔客晨出西郊同<lb/>
舍皆集于瓊林苑既又泛舟池中環水殿後循橋而北<lb/>
騎而適信安公之園宴語至暮相與涵泳恩施歌吟太<lb/>
平為一時之盛㳺又以為席中之人合散不常異時復<lb/>
來則其出處先後之詳宜有以考也乃題姓名壁間以<lb/>
志之在是會者李周純之盛僑晦之王欽臣仲至杜常<lb/>
正夫崔公度伯易陳蔡誠老盛次仲居中林旦次中李<lb/>
德芻質犬宋匪躬履中孔武仲彦常黄裳冕仲劉唐老<lb/>
<pb n="KR4h0029_WYG_014-21a"/>
壽臣李紹玘成季徐鐸振甫晁補之无咎張耒文潛韓<lb/>
治循之以事不至者黄亷夷仲呉安許傳正孫朴元忠<lb/>
黄庭堅魯直元耆寧台壽司馬原公林余中行老槩仲<lb/>
平廖正一明畧<lb/>
　　元祐召試館職記<lb/>
盛矣元祐之初也聖賢相遭上下順治刑省兵息徭輕<lb/>
賦平德澤浹乎宇内矣天子曰噫惟祖宗之所維馭天<lb/>
下傳之無窮者何嘗不以隆儒學為先故太祖親崇文<lb/>
<pb n="KR4h0029_WYG_014-21b"/>
之館神考復書省之制蔵在䇿府為後世觀顧予纂業<lb/>
之始天下向風宜有以寵嘉賢士大夫乃命大臣司馬<lb/>
公己下七人各舉其所知以聞皆召試玉堂問以為治<lb/>
之大要脩校理之廢因校書正字之舊以序厥位而四<lb/>
方之英才雜遝闕下矣于時在是選者咸知朝廷所以<lb/>
期之者其意逺非特調朱黄是正文字也而林居巻隠<lb/>
幽絶荒徼之人父訓子兄飭弟以朝廷待士無有親疎<lb/>
邇逺日勉學行庶㡬為上所收用其勸勵風俗不己博<lb/>
<pb n="KR4h0029_WYG_014-22a"/>
乎夫人之才否無有定分惟上所以器之而己論思納<lb/>
獻之任不可一日曠于朝及人才乏少乃求之于庶位<lb/>
之中是猶金玉綺繡不貯于家而一旦索之于市欲其<lb/>
精粹不可得已此賢才不可不素養而君相所以深謀<lb/>
于上也余方校書省中覩同舍之盛以為法度因革之<lb/>
初可以傳于乆者不可以無志也乃録其姓氏名字及<lb/>
其論薦所出于左凡十六人云<lb/>
　<lb/>
<pb n="KR4h0029_WYG_014-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清江三孔集巻十四<lb/>
</p>
<p>
</p>
  </div>
</body>
</text>
</TEI>
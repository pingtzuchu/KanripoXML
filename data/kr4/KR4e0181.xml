<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>西村詩集巻上</head>
    <p>
<pb n="KR4e0181_WYG_001-1a"/>
欽定四庫全書<lb/>
　西村詩集巻上　　　　　　明　朱朴　撰<lb/>
　　賦詠<lb/>
　　　題陽明公書扇後<lb/>
落木秋風裏空庭夕照邊草𤣥人不見滿目是雲烟<lb/>
　　　小景<lb/>
木葉涼初下江波靜自流日長天地闊閒殺釣魚舟<lb/>
　　　畫玉簪花<lb/>
<pb n="KR4e0181_WYG_001-1b"/>
誰將白玉簪棄擲瑤堦下疑是綺牕人綠髪朝來把<lb/>
　　　漁父<lb/>
漁父裁蘆管吹成竹笛聲嗚嗚雲外調不帶玉關情<lb/>
　　　葉兩槐畫扇<lb/>
秋水高數尋石壁落千丈時有蕩舟人閒來坐天上<lb/>
　　　小景<lb/>
夕陽明極浦高木下天風水調無人和長歌倚釣篷<lb/>
　　　雲水僧<lb/>
<pb n="KR4e0181_WYG_001-2a"/>
行雲無定蹤流水向何處中有得道人無來亦無去<lb/>
　　　雨竹<lb/>
寂寞古牆根蒼苔半掩門幽人獨未寢疎雨滴黄昏<lb/>
　　　夕<lb/>
出門望南山日夕山光冷山月出未高棲鴉動林影<lb/>
　　　再吟<lb/>
林空落葉乾石瘦苔花冷嘿行觀道心碧澗流雲影<lb/>
　　　閒坐<lb/>
<pb n="KR4e0181_WYG_001-2b"/>
偶來看青山因對白雲坐此意同一閒青山白雲我<lb/>
　　　獨步<lb/>
無樹不秋色有時聞鳥聲村深山路迮人在磵邊行<lb/>
　　　小莊<lb/>
莫謂村莊小田園豈在多平泉與金谷生事近如何<lb/>
　　　秋色<lb/>
秋水可鑒貌晩山宜放船絶憐江浦上好景夕陽邊<lb/>
　　　影月陂<lb/>
<pb n="KR4e0181_WYG_001-3a"/>
誰將白玉盤掇入波心裏虚堂生白光山童夜驚起<lb/>
　　　奇觀閣<lb/>
孤峯嵌高閣千里縱奇觀海闊雲濤迥山荒隴樹寒<lb/>
　　　畫牛<lb/>
朝耕上隴田暮畊下隴田年饑徵歛急賣爾了官錢<lb/>
　　　畫犬<lb/>
胥吏夜催租嗷呶鳴不絶安得長官清開門卧明月<lb/>
　　　蘭二首<lb/>
<pb n="KR4e0181_WYG_001-3b"/>
九畹邈已廢三湘流至今空吟楚臣句不識楚臣心<lb/>
　　　二<lb/>
入佩既茫昧援琴何寂寥悵然荆棘下白石共蕭蕭<lb/>
　　　和西臯送春三首<lb/>
來日流鶯至去日落花深青春自來去鶯花傷客心<lb/>
　　　二<lb/>
南浦送春去緑波江可憐萋萋三百里愁共草連天<lb/>
　　　三<lb/>
<pb n="KR4e0181_WYG_001-4a"/>
春歸人送春春去亦催人眼見辛夷發飄為陌上塵<lb/>
　　　俞江村出二景為題<lb/>
一間兩間茆屋三樹五樹桃花借問先生何處錢塘江<lb/>
上人家<lb/>
　　　二<lb/>
千頃黄雲未割數峯殘雨初收白雁度江南去丹楓隨<lb/>
水東流<lb/>
　　　西湖竹枝詞五首<lb/>
<pb n="KR4e0181_WYG_001-4b"/>
湖頭春水緑於苔滉漾緑酒浮金盃瞰湖樓子知多少<lb/>
扇扇紅簾影倒開<lb/>
　　　二<lb/>
誰家女兒金縷衣銀瓶廟裏挿香歸素羅團扇纖纖手<lb/>
笑指鴛鴦作對飛<lb/>
　　　三<lb/>
麥嶺風吹小麥花古藤喬木路三义千年玉骨湘纍墓<lb/>
萬里堅城少保家<lb/>
<pb n="KR4e0181_WYG_001-5a"/>
　　　四<lb/>
阿儂家住湖水傍菰米蓴絲野飯香猫頭紫笋尺圍大<lb/>
沙角紅菱三寸長<lb/>
　　　五<lb/>
郎從湖上打魚鰕妾在湖邊只浣紗生長不離湖水上<lb/>
湧金門外是儂家<lb/>
　　　鵪鶉<lb/>
木葉蕭蕭禾黍稀寒原日晩只卑飛九苞靈鳯多文繡<lb/>
<pb n="KR4e0181_WYG_001-5b"/>
誰顧秋風百結衣<lb/>
　　　紫白雙燕<lb/>
飛來别却烏衣國夢裏猶思白玉樓零落舊巢人不見<lb/>
一簾疎雨話春愁<lb/>
　　　午夢<lb/>
竹閣涼風午夢遲起來扶杖欲尋詩梧桐葉落芙蓉老<lb/>
閒冩秋山寄所思<lb/>
　　　鳴琴圖<lb/>
<pb n="KR4e0181_WYG_001-6a"/>
撫罷陽春意萬重餘音猶似和松風高雲不度層峯頂<lb/>
閒看飛流掛玉虹<lb/>
　　　漁笛圖<lb/>
晩峯隔樹畱殘照秋水連天映落霞長笛數聲人不見<lb/>
一行聯雁起平沙<lb/>
　　　東汀<lb/>
柳色烟光杳不分鵁鶄鸂鶒動成羣洞庭春水東來闊<lb/>
吞盡蘼蕪百頃雲<lb/>
<pb n="KR4e0181_WYG_001-6b"/>
　　　梅䰟<lb/>
玉貌凝香軃畫衣烟籠月色是邪非夜深只恐吹瓊琯<lb/>
化作行雲何處飛<lb/>
　　　鳴琴<lb/>
幽谷香風吹紫蘭月明泉上發哀彈猿猱不語魍魎避<lb/>
一夜空山孤鶴寒<lb/>
　　　東濵園觀黄菊<lb/>
餘春園裏小春時紅白葳𬎼剰故枝惟有一叢金寳相<lb/>
<pb n="KR4e0181_WYG_001-7a"/>
風霜不改嵗寒姿<lb/>
　　　夢竹<lb/>
湘臯地濕草萋萋春渚相牽思欲迷零落殘魂何處斷<lb/>
半林斜日鷓鴣啼<lb/>
　　　題水仙花四首<lb/>
碧池粧鏡曉寒消不染鉛華意自嬌惱殺江南趙公子<lb/>
却将金粉浣生綃<lb/>
　　　二<lb/>
<pb n="KR4e0181_WYG_001-7b"/>
碧露盈盈㸃翠苖香風冉冉月中飄遺芳不入騷人佩<lb/>
泣對秋蘭恨未消<lb/>
　　　三<lb/>
粉額塗黄軃翠翹練裙和露束纎腰猶疑漢武長門夜<lb/>
寂寞春寒鎖阿嬌<lb/>
　　　四<lb/>
月冷秦樓罷玉簫水邊飛步倚蘭苕幽花剪刻無人識<lb/>
零落釵頭白鳯翹<lb/>
<pb n="KR4e0181_WYG_001-8a"/>
　　　習齋<lb/>
磵道春風動絳帷海門山色到柴扉滿腔幽思無人論<lb/>
故壘新篁看燕飛<lb/>
　　　東麓山居<lb/>
家在千山欲盡頭長林絶壁寺門幽定回殘日下西嶺<lb/>
虚閣磬聲黄葉秋<lb/>
　　　漁笛<lb/>
短笛輕舟水滿汀白雲青草樹㝠㝠秋風一曲滄浪調<lb/>
<pb n="KR4e0181_WYG_001-8b"/>
不是關山月下聴<lb/>
　　　雪窗畫蘭四絶<lb/>
雪窗學蘭如學禪墨君生意自天然百年紙上看圖畫<lb/>
彷彿幽香起麝烟<lb/>
　　　二<lb/>
蒼苔白石蔽芳叢湛露幽香濕翠蓬自古佳人老空谷<lb/>
不須零落怨春風<lb/>
　　　三<lb/>
<pb n="KR4e0181_WYG_001-9a"/>
一從尼父罷絃琴寂寞哀音直至今留得杏花壇上譜<lb/>
後人傳指不傳心<lb/>
　　　四<lb/>
白雲黄葉滿山家又見光風轉蕙花不用薰鑪爇沈水<lb/>
一簾香靄讀楞伽<lb/>
　　　冬曉<lb/>
布被寒多夜更長南榮早起愛朝陽教兒莫埽堦前葉<lb/>
留與蒼苔䕶曉霜<lb/>
<pb n="KR4e0181_WYG_001-9b"/>
　　　題東濱畫扇兼柬伯兄豐厓<lb/>
漢水湯湯蜀道難彭城風雨隔江關爭如共結青山社<lb/>
萬壑千峰日徃還<lb/>
　　　明妃<lb/>
笑拂蛾眉出鏡中君王遣妾為和戎後宫粉黛三千輩<lb/>
誰有長城尺寸功<lb/>
　　　托鉢僧<lb/>
無事經旬不出山偶因乞米到人間斜陽滿地松隂轉<lb/>
<pb n="KR4e0181_WYG_001-10a"/>
閒向西林托鉢還<lb/>
　　　為僧畫扇<lb/>
山中面壁已多年澗草嵓花總入禪日暮涼風何處起<lb/>
却吹松子落僧前<lb/>
　　　僧半筠<lb/>
山僧寂寞老無伴把玩脩竹情何長夜深禪定萬籟息<lb/>
僧邪竹邪俱兩忘<lb/>
　　　秋山<lb/>
<pb n="KR4e0181_WYG_001-10b"/>
碧樹經霜葉半殷岩雲不雨自飛還瑤琴曲盡無人聴<lb/>
獨上高臺看晩山<lb/>
　　　姑蘇臺<lb/>
夕陽芳草故宫春糜鹿荒臺不見人七十二峯南望逺<lb/>
翠娥猶學捧心顰<lb/>
　　　鳳凰臺<lb/>
試上高臺問昔遊鳯凰飛去幾千秋漁翁暗指前朝事<lb/>
白鷺洲邉楚水流<lb/>
<pb n="KR4e0181_WYG_001-11a"/>
　　　歌風臺<lb/>
酒䦨歌徹大風詞不是鴻門舞劔時萬里中原皆漢土<lb/>
高王猶有故鄉思<lb/>
　　　巫陽臺<lb/>
濕翠浮嵐埽不開亂峯深處是陽臺無情最是巫山女<lb/>
不待襄王覺後来<lb/>
　　　凌歊臺<lb/>
見説凌歊宋祖臺黄山曽繞翠華來千金一刻笙歌夜<lb/>
<pb n="KR4e0181_WYG_001-11b"/>
化作猿聲向月哀<lb/>
　　　畫鹿<lb/>
聞道吳王國已亡姑蘇麋鹿草茫茫春深廢苑無人鎖<lb/>
銜取宫花出禁牆<lb/>
　　　為西臯畫山水<lb/>
天上歸來鬢未秋杜陵幽興付滄洲叢篁絶壁空山晩<lb/>
獨撫寒松看水流<lb/>
　　　題梅花送南溪張公<lb/>
<pb n="KR4e0181_WYG_001-12a"/>
春風未結和羮子臘月先開帶雪花折贈一枝隨馬去<lb/>
餘香猶在野人家<lb/>
　　　水仙花<lb/>
白玉搔頭金鳳翹翠裙裊裊束纖腰紫簫吹斷瑤池夢<lb/>
飛落寒塘寄寂寥<lb/>
　　　白菊<lb/>
白石蕭蕭碧蘚荒一枝秋色抱餘芳開簾不見堦前影<lb/>
月滿空庭夜有霜<lb/>
<pb n="KR4e0181_WYG_001-12b"/>
　　　畫<lb/>
霽雨湖天散曉霞緑蕪烟水漾金沙行人已渡長橋外<lb/>
沒脛春泥帶落花<lb/>
　　　河梁别<lb/>
白草黄雲虜塞秋廿年辛苦雪盈頭河梁泣别千行淚<lb/>
洒向西風各自流<lb/>
　　　武原雜題八首<lb/>
　　　　宣慰樓<lb/>
<pb n="KR4e0181_WYG_001-13a"/>
羅綺香消鏡匣收碧山空對晩粧樓樓前昨夜新秋月<lb/>
猶學蛾眉翠黛愁<lb/>
　　　　紫雲村<lb/>
紫雲山下紫雲村山水盤旋草樹蕃桃李春風二三月<lb/>
人家疑在武陵源<lb/>
　　　　月色軒<hi>舊志有徐一夔作記</hi>
蝶老花殘燕不歸酒䦨香盡客來稀多情只有黄昏月<lb/>
依舊清光照瑣闈<lb/>
<pb n="KR4e0181_WYG_001-13b"/>
　　　　金粟山<hi>有南宋勑書故云</hi>
金粟如來此現身偶來方丈説云云山僧不識開山事<lb/>
指㸃前朝玉篆文<lb/>
　　　　碧雲寺<lb/>
塔影蕭蕭夕照間碧雲黄葉滿秋山空堂夜冷無燈火<lb/>
惟有殘僧乞米還<lb/>
　　　　聞琴臺<lb/>
晉代相傳直至今子期曽聴伯牙琴髙山流水依然在<lb/>
<pb n="KR4e0181_WYG_001-14a"/>
寂寞荒臺蔓草青<lb/>
　　　　烏夜村<lb/>
玉貌曽沾帝子恩故鄉環珮塟歸魂千年廢寢無尋處<lb/>
夜月啼烏尚有村<lb/>
　　　　讀書堆<lb/>
蘭若雙峯碧樹隈逋翁傳有讀書堆數聲秋磬孤烟外<lb/>
想見高吟待月來<lb/>
　　　僧寮卧雪<lb/>
<pb n="KR4e0181_WYG_001-14b"/>
風定雲凝數峰雪凍木無聲澗流絶道人不寐夜方央<lb/>
何處寒鐘打山月<lb/>
　　　采蓮曲<lb/>
湖南采蓮子湖北采芙蓉蓮子心猶苦芙蓉花自紅日<lb/>
暮高歌下烟渚鴛鴦飛過湖東去<lb/>
　　　董兩湖扇圖<lb/>
南湖春水平北湖春草緑中有擊楫人解唱滄浪曲殘<lb/>
陽在山曲未終萬壑天風振林木<lb/>
<pb n="KR4e0181_WYG_001-15a"/>
　　　西麓<lb/>
一軒含萬景西麓道人家花事春常晩夕陽山更佳捲<lb/>
簾飛宿鷺鳴磬集歸鴉記得看秋雨焚香啜茗芽<lb/>
　　　放宫人<lb/>
玉貌委深宫宫花幾度紅忽聞開鎖鑰相喚出簾櫳省<lb/>
得歸人世猶疑是夢中半生憔悴眼拭淚見春風<lb/>
　　　新嫁娘<lb/>
三日新嫁娘上堂拜姑嫜含羞理珠翠纖手整衣裳侍<lb/>
<pb n="KR4e0181_WYG_001-15b"/>
婢濳窺覬鄰娥竊較量它時論婦道應不在容粧<lb/>
　　　採菱詞<lb/>
采菱南塘下水深菱葉稀菱花比粧鏡菱葉比羅衣輕<lb/>
風漾楫去落日唱歌歸無情兩白鳥來往趂船飛<lb/>
　　　澄心<lb/>
卧病諸縁絶澄心萬慮空閉門移白日高樹落清風晩<lb/>
節青藜杖家資緑酒筩懐人不可見吟斷寂寥中<lb/>
　　　歸舟<lb/>
<pb n="KR4e0181_WYG_001-16a"/>
榆柳緑隂成菰蒲野水生好風催掛席遲日衍歸程麥<lb/>
熟吳蠶老桑稀布穀鳴南山横一抹漸覺近人明<lb/>
　　　東濱小隱巻<lb/>
見説東濵隠滄溟向小堂蛟龍時變化雲鳥淡相忘月<lb/>
出青天杳潮迴赤岸長南風鰣正美樽酒共誰嘗<lb/>
　　　次石門暮春言懐二首<lb/>
懐君春欲暮花落滿西林卧病白日永開門青嶂深脩<lb/>
竹無乃道與世若為心惟有談碁客時來松梓隂<lb/>
<pb n="KR4e0181_WYG_001-16b"/>
　　　二<lb/>
逢迎無奈嬾枕簟有餘安急雨送花事涼風吹竹竿白<lb/>
雲閒埽地黄鳥獨慿闌不解干榮禄何曽媿素飡<lb/>
　　　和西臯刈稻吟三首<lb/>
刈稻西疇上愁隂鬱未開病禾含綠死寒草借青囘黄<lb/>
紙幾時即皂衣旁午來鄰翁傷嵗歉相語共徘徊<lb/>
　　　二<lb/>
刈稻西疇上猶含問俗情榛蕪能盡闢坎壈若為情田<lb/>
<pb n="KR4e0181_WYG_001-17a"/>
水涓涓落江雲片片輕吾鄉多網弋饑鴈欲何征<lb/>
　　　三<lb/>
刈稻西疇上看山野樹根輟耕憐犢痩投餌笑魚吞奄<lb/>
忽嵗年暮凄其霜露繁田園莽秋色松菊幾家存<lb/>
　　　壬寅除夜<lb/>
歳歳逢除夜家家辦酒觴留窮殊不惡卻老更無方夕<lb/>
漏餘寒滴春燈候曙光靜聴童稚喜猶憶少年狂<lb/>
　　　元日<lb/>
<pb n="KR4e0181_WYG_001-17b"/>
剪燭消殘臘開門候早春獨憐皇正月重見白頭人病<lb/>
骨梅花瘦山盤菜甲珍東園桃李樹着眼看鮮新<lb/>
　　　扶杖<lb/>
扶杖東臯望逺山物華消息與情闗楝花風過蠶蛾老<lb/>
麥秀城深雉子斑誰氏墓田荆棘底斬新亭館畫圖間<lb/>
道傍惟有寒松樹吹盡春風只舊顔<lb/>
　　　出門<lb/>
扶杖出門行路難雨深泥淖幾時乾空腸藜藿三年歉<lb/>
<pb n="KR4e0181_WYG_001-18a"/>
病骨衣裳六月寒天子又聞頒鳳詔野人何敢負漁竿<lb/>
故園桃李俱消歇欲就隣家借竹看<lb/>
　　　立秋日<lb/>
井上初聞一葉秋蕭然涼月滿西樓玉闗逺信悲戎馬<lb/>
銀漢佳期望女牛草木變衰時又晩山川搖落水還流<lb/>
不知鏡裏星星髪消得潘郎幾許愁<lb/>
　　　奉和豐厓東濵二君子詠紅白梅花<lb/>
可是東君特地招兩情相倚度春宵西園侍女霓裳舞<lb/>
<pb n="KR4e0181_WYG_001-18b"/>
上界仙人絳節朝逺信懐人誰與寄鄉愁亂眼若為消<lb/>
高樓昨夜吹雙管聲在寒空散碧寥<lb/>
　　　立春日<lb/>
早起城中擊土牛頃聞屋角語春鳩人言水旱患無雪<lb/>
我道隂晴知有秋經雨麥苗穿土緑含風沙水帶冰流<lb/>
白頭漸減青春興若謂看花尚未休<lb/>
　　　元夕後值雪登西樓<lb/>
西崦樓前枯木堂堂前山木寒蒼蒼看雪捲簾開畫障<lb/>
<pb n="KR4e0181_WYG_001-19a"/>
賦詩啜茗倚繩牀城邊宿麥有生意江上野梅吹暗香<lb/>
可是東君惜花栁故教殘凍遲春陽<lb/>
　　　春夜過寧海寺<lb/>
斜日流輝散夕隂繫舟垂栁一鸎吟數峯春翠寺門迥<lb/>
三月落花溪水深浮世夢中仍作夢出家心了更何心<lb/>
道人解得嘗茶癖乞與清風一灑襟<lb/>
　　　東林别業<lb/>
屋下流泉度竹低屋頭高木與雲齊人疑束縛同鳩拙<lb/>
<pb n="KR4e0181_WYG_001-19b"/>
自剪䝉茸對鶴棲花隱石稜多結子草妨門徑别成蹊<lb/>
平生著我忘形地相送何煩一過溪<lb/>
　　　秋興用杜韻<lb/>
西風木葉下空山天入烟霏蒼莽間微月朧朧隱雲漢<lb/>
大星睒睒動河闗寒砧易落征人淚曉鏡偏凋壯士顔<lb/>
誰是東華驄馬客西巖麋鹿早聨班<lb/>
　　　題范隱君山水<lb/>
寒松歴歴倚雲蒼碧澗泠泠轉壑長此地只疑盤谷口<lb/>
<pb n="KR4e0181_WYG_001-20a"/>
行人指㸃義田莊春深玉洞桃花發雨過青丘麝草香<lb/>
中有隱君飡白石暮年顔貌轉清揚<lb/>
　　　吳江道中<lb/>
江上芙蓉著晩花故人書畫汎輕槎廿年往事今重省<lb/>
雙鬢逢秋各有華水落湖田漁網集天低澤國鴈行斜<lb/>
垂虹橋下堪停棹碧樹紅簾賣酒家<lb/>
　　　遊虎丘<lb/>
千頃雲邊木杪亭蕭蕭風日客魂醒雁來闗塞暮天碧<lb/>
<pb n="KR4e0181_WYG_001-20b"/>
龍起江湖秋水腥松骨半枯僧耐老澗腴新汲地鍾靈<lb/>
吳王劔氣消沈盡烟雨滿池萍葉青<lb/>
　　　楚江秋曉三首<lb/>
星河淡淡水悠悠落木寒雲萬里秋亂葦風多聨雁起<lb/>
青楓月白斷猿愁何人獨向南中老有客將從嶺外遊<lb/>
欲采蘭芳弔湘魄野烟蕭颯冷空洲<lb/>
　　　二<lb/>
練凈澄江露未晞苦吟猶憶謝𤣥暉六朝往事青山在<lb/>
<pb n="KR4e0181_WYG_001-21a"/>
三楚空城白鷺飛霜落水村菰米熟石高沙㟁栁條稀<lb/>
重華一去無消息目極蒼梧淚滿衣<lb/>
　　　三<lb/>
卧聞津吏數江程白鳥清莎岸岸明秋色逺連湓浦樹<lb/>
人家多繞漢陽城殘燈野寺鐘初動瘦馬河橋客早行<lb/>
三國廢興何處問荻花風起又潮生<lb/>
　　　虎丘懐古<lb/>
行盡山塘是虎丘題詩曽記昔年遊千人石在雲長䕶<lb/>
<pb n="KR4e0181_WYG_001-21b"/>
洗劒池空水自流衰柳故宫閶闔晩逺峯斜日洞庭秋<lb/>
江山不盡東歸興千頃雲邊更倚樓<lb/>
　　　天寧寺天風海月樓<lb/>
水竹西林臺殿隈平地湧出髙崔嵬南山蒼翠可攬結<lb/>
下方城郭相縈迴天風垂簾白雲散海月到枕寒潮來<lb/>
倚䦨中夜發清嘯聲入亂峯嵓谷摧<lb/>
　　　立秋夜<lb/>
雲歛晴峯翠黛乾露擎荷葉水晶團病翁自喜得秋早<lb/>
<pb n="KR4e0181_WYG_001-22a"/>
遊子欲悲行路難月白闗山砧杵動天髙河漢斗牛寒<lb/>
明朝自有涼風至且向梧桐井上看<lb/>
　　　上天竺用韻<lb/>
層巒疊嶂擁崔嵬嵐翠浮春埽不開竺國樓臺從地起<lb/>
空王龍象自天來重巖過雨飛花盡古木叢烟細路迴<lb/>
有髪道人今學佛山靈不用更相猜<lb/>
　　　秋思<lb/>
池上荷花落又開水邊楊柳暮蟬哀西飛白日無繩繫<lb/>
<pb n="KR4e0181_WYG_001-22b"/>
北望青㝠有雁來往事闗心空擊節餘年到手且銜盃<lb/>
貧家禦冷重裘在砧杵丁丁莫浪催<lb/>
　　　友人以西湖靈隱寺舊韻索和<lb/>
南宋繁華去已遙西湖花栁為誰嬌自聞玉井沈香骨<lb/>
無復龍舟載舞腰雲裏磬聲黄葉寺水心虹影赤闌橋<lb/>
太平歌管多遊賞人物于今仰聖朝<lb/>
　　　春日登西樓<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>麥秀依城盡短短桃花隔水開江上風波何日定<lb/>
<pb n="KR4e0181_WYG_001-23a"/>
寺前行樂幾人來青山半落滄溟逺白鷺羣飛碧漢迴<lb/>
記取重陽此登眺不須攜酒覔荒臺<lb/>
　　　勝果寺用壁間韻<lb/>
春深再卧西巖雨依舊江聲枕上聞誰説浮生閒半日<lb/>
直将身世等孤雲黄金浪買丹砂藥廏馬寧隨野鹿羣<lb/>
便欲移家老空谷不教猿鶴動移文<lb/>
　　　西崦樓冬夜看月<lb/>
村荘野人空白頭慣從賔客事尋幽東城月出不歸去<lb/>
<pb n="KR4e0181_WYG_001-23b"/>
西崦樓髙堪散愁半夜鐘聲霜欲下千峯玉氣地俱浮<lb/>
雪堂詞賦誰能續赤壁磯前好泛舟<lb/>
　　　巫山女<lb/>
夙昔鍾情擬薦君片時衾枕托殷勤早知宋玉能詞賦<lb/>
誰向襄王説雨雲巫峽曉峯髽短髻楚江秋水練長裙<lb/>
斷魂忽逐春風散惆悵陽臺幾夕曛<lb/>
　　　寺樓用韻<lb/>
杖几松杉迴絶磴衣裳雲霧動髙牕山圍野色迷秦駐<lb/>
<pb n="KR4e0181_WYG_001-24a"/>
海送潮頭上浙江碧樹帆檣移箇箇青㝠鵝鸛下雙雙<lb/>
詩狂難挽天河水付與山僧入酒缸<lb/>
　　　登塔用杜韻是嵗北虜冦邊南海水溢龍鬭<lb/>
巖谷天清落木哀曲闌凝睇首頻囘南州地坼羣龍鬭<lb/>
北塞秋髙萬馬來舍利有靈藏寳地丹梯無路上瑤臺<lb/>
長歌未盡登臨興欲挽滄溟入酒盃<lb/>
　　　雲溪羽士山房看杏花<lb/>
雲溪溪上杏花開白髪山翁手自栽香雪不融丹竈火<lb/>
<pb n="KR4e0181_WYG_001-24b"/>
彩霞長䕶老君臺月明有客吹簫坐仙境無人問酒來<lb/>
我欲與師連夜醉莫教風雨徧蒼苔<lb/>
　　　題畫<lb/>
有美人兮山中被素髪兮顔童衣薜茘兮冠芙蓉飲碧<lb/>
澗兮撫長松陟高岡兮舒嘯振林谷兮天風<lb/>
　　　畫林谷圖<lb/>
山寂寂兮出雲石潏潏兮泉流有美人兮山中逺紛龎<lb/>
兮焉求歌白石兮䕃碧松侣樵牧兮麋鹿與遊霹靂魍<lb/>
<pb n="KR4e0181_WYG_001-25a"/>
魎兮風颼颼耳無聞兮目無見處窮谷兮心無憂<lb/>
　　　山中懐逺人<lb/>
空山閴寂兮無人麋鹿猿狖兮成羣風瑟瑟兮自起泉<lb/>
潏潏兮相聞晨光發兮<hi>闕</hi>日夕色暝兮歸雲獨怊悵兮<lb/>
登陟渺予懐兮思君<lb/>
　　　畫<lb/>
花落兮鶯啼水流兮清溪王孫不歸兮日暮芳草碧色<lb/>
兮萋萋感良辰之遄往終巖壑而卑棲求大藥之可得<lb/>
<pb n="KR4e0181_WYG_001-25b"/>
望蓬山之髙兮不可以躋<lb/>
　　　秋夜吟四章<lb/>
更漏長枕簟涼佳人思清夜遊子悲故鄉東方未明河<lb/>
半落北斗正掛天中央誰家和淚搗衣裳<lb/>
　　　二<lb/>
城上角城下柝獨宿夢魂驚罷吟懐抱惡江上秋風鴻<lb/>
雁來芙蓉楊栁俱蕭索誰家吹笛梅花落<lb/>
　　　三<lb/>
<pb n="KR4e0181_WYG_001-26a"/>
風披披露凄凄草蟲互相語林鳥無定栖人來不来闗<lb/>
塞隔月出未出天河低誰家屋頭烏夜啼<lb/>
　　　四<lb/>
燈的的蟲唧唧香鑪餘死灰漏殘咽寒滴孤螢入屋穿<lb/>
北牖缺月流光隱東壁誰家機杼當忩織<lb/>
　　　拙庵<lb/>
隴西鸚鵡能人言林下鳲鳩拙如我鳲鳩飲啄田野閒<lb/>
鸚鵡雕籠怨人鎖舉世悠悠機事深豈有機事無機心<lb/>
<pb n="KR4e0181_WYG_001-26b"/>
徒令乞巧向天女未若灌畦從漢隂<lb/>
　　　戴文進風雨歸漁圖<lb/>
長風吹林羣木亞雨脚如麻水如㵼前山咫尺隔杳㝠<lb/>
江黒雲昏日将夜老翁捲網歸去休有魚無魚何足憂<lb/>
危檣十丈貲貨重愁殺三江估客舟<lb/>
　　　睡鶴圖<lb/>
有鳥有鳥巢蓬萊𤣥裳縞袂非凡胎仙人豢之馭為駕<lb/>
萬里一息仍歸来歸來容與瓊瑤窟飲靈泉兮餐藥物<lb/>
<pb n="KR4e0181_WYG_001-27a"/>
圓吭無聲風露清倦翼低垂雪霜白紫芝香煖棲丹霞<lb/>
夢魂去繞天之涯舟中赤壁三更夜月下青田千里家<lb/>
洞口鸞聲吹夢醒滿地蒼苔白雲冷人間可望不可攀<lb/>
極目烟霄微有影<lb/>
　　　鐵硯歌<lb/>
我家有墨硯乃是歙溪石嵗久磨不穿膩若馬肝色厓<lb/>
翁為題銘謂可百金直吾師鐵硯如我墨硯圓圈子中<lb/>
間藏太極當時出冶後入土千載猶存火痕赤得非𬎼<lb/>
<pb n="KR4e0181_WYG_001-27b"/>
賔青無乃鬼國黒磨墨鏗有聲蘸筆潤無迹銅雀足瑕<lb/>
疵臨洮多媚質吾師得此殊可惜經巻香鑪同几席師<lb/>
能學帖懐素書千箇芭蕉為渠摘師能臨摹貫休畫五<lb/>
百聖僧從此出麝煤散入五戒香水影流成八功徳嗚<lb/>
呼我家墨硯空有材老嬾無成毎枯澀何如吾師鐵硯<lb/>
堅且竒喜動騷人與豪客明忩凈榻日日臨池來洗翰<lb/>
直欲百世相傳鎮重維摩室<lb/>
　　　趙千里畫夏景<lb/>
<pb n="KR4e0181_WYG_001-28a"/>
積雨新晴漲溪水黄鸝交交啼不已南風微動水晶簾<lb/>
百合花開緑隂裏重樓疊閣俯層臺臺下碧樹參差迴<lb/>
瓊軒倒影入溪水十二雕闌相對開幽蘭藥草香澗谷<lb/>
曲徑莓苔隨意緑遲遲白石茶臼鳴應有人家隔深麓<lb/>
博山烟斷香未消玉鈎素箔懸冰綃牀頭古書忽在手<lb/>
只有爽氣無炎歊長安街頭困行旅滿面黄塵汗如雨<lb/>
不知有客方晏然展席臨流坐清暑當時畫史非常徒<lb/>
含朱舐緑精臨摹四百餘年落人世至今名家稱伯駒<lb/>
<pb n="KR4e0181_WYG_001-28b"/>
南州火雲光崒嵂凈埽華堂掛長日對之不覺融心神<lb/>
疑有寒泉落虚壁<lb/>
　　　次戴雙湖子陵髙長句<lb/>
子陵高高於山深於水竿頭一絲縷力能囘挽兩漢之<lb/>
清風羊裘䝉茸不為賤麟閣嵳峩安足崇君臣義分本<lb/>
魚水朋友意氣猶雲龍富春之田可以飽我腹桐江之<lb/>
水可以潔我衷客星入座犯天子物色想像由良工古<lb/>
人有至論仕者乃為通唐堯世逺榮祿馳剰見此老巢<lb/>
<pb n="KR4e0181_WYG_001-29a"/>
由同吾聞七里灘前利名路紛紛冠葢時相逢低頭頓<lb/>
足不敢躡崖岸上有子陵先生一畝烟霞宫光華髙出<lb/>
日月上氣節直與乾坤終君不見漢家宫闕蕪已盡寒<lb/>
雲蔓草迷秋宫子陵釣臺至今在偉哉萬古真英雄嗚<lb/>
呼偉哉萬古真英雄<lb/>
　　讌㑹<lb/>
　　　東濵南園看花二首<lb/>
玉杯錦席坐春風笑看桃花映酒紅為問主人今日醉<lb/>
<pb n="KR4e0181_WYG_001-29b"/>
幾迴能在百年中<lb/>
　　　二<lb/>
南園三月百花紅十客壺觴一笑同勝事欲題題不盡<lb/>
但将沈醉答春風<lb/>
　　　餘春園夜宴<lb/>
何處春光好襄陽刺史家池香新漲雨林密暗藏花杖<lb/>
屨通三徑圖書散幾車幽人美良夜河漢忽西斜<lb/>
　　　孫朴居攜酒東林翫月二首<lb/>
<pb n="KR4e0181_WYG_001-30a"/>
勝境縁人絶高情與世違攜來習池酒兼得少陵詩美<lb/>
在渾無度狂多不覺疲盤中雜蓮藕擘玉縷冰絲<lb/>
　　　二<lb/>
露冷殘螢墮天清早雁來月隨潮汛滿花傍酒尊開萬<lb/>
里瞻牛渚三山憶鳯臺天寳君王樂而今安在哉<lb/>
　　　元夕石門邀社飲因雨次韻<lb/>
寺前雙井汲銅瓶自煮茶杯與客傾剰取山林閒嵗月<lb/>
從教雲物變隂晴烟籠火樹春如夢月隱星橋雨滿城<lb/>
<pb n="KR4e0181_WYG_001-30b"/>
笑折梅花對觴詠不須檀板按歌聲<lb/>
　　　西湖宴集<lb/>
玉壺香醑送金虀船在雷峰塔影西風定白波猶起縠<lb/>
雨晴秋草不分蹊故宫山水餘金粉當代詞章富品題<lb/>
欲訪林逋舊巢閣月明應有鶴孤棲<lb/>
　　　花朝豐厓草堂社飲得遲字<lb/>
五柳宅前春日遲霜紅亭上客來時誰供筍蕨豐盤飣<lb/>
自賣文章剰酒貲塘水旋添魚亦喜杏花将破蝶先知<lb/>
<pb n="KR4e0181_WYG_001-31a"/>
江湖嵗晩田園在琴奕壺觴到處宜<lb/>
　　　春日湯賔陽攜酒偕數君子訪草堂次答<lb/>
燕頷将軍氣欲飛鶡冠朝士謝輕肥新年共載新豐酒<lb/>
舊雨來尋舊釣磯芹菜摘芳修午饌柳花飛雪㸃春衣<lb/>
柴門野水清江曲暫住扁舟待月歸<lb/>
　　　霜降日得西臯詩中有速諸公社飲意予亦以<lb/>
　　　此訂約<lb/>
九月降霜寒草衰三秋落木塞鴻來鬢絲可綰年華住<lb/>
<pb n="KR4e0181_WYG_001-31b"/>
花事聊蘇病眼開杜老長貧淹酒債何郎新興動官梅<lb/>
便須擬看東樓雪莫待緘書再四催<lb/>
　　　立夏日海村社集<lb/>
天氣清和月過辰營門細柳集嘉賔尊前芍藥猶含笑<lb/>
葉底櫻桃已薦新復有琴書延白日謾勞詞賦惜餘春<lb/>
主人醉拔龍泉舞不忝皇朝舊虎臣<lb/>
　　　七夕飲西樓<lb/>
七夕高樓七秩翁老年心跡少年同人間妙境形骸外<lb/>
<pb n="KR4e0181_WYG_001-32a"/>
天上佳期笑語中酒盡玉壺明月墮歌殘金縷綵雲空<lb/>
青春昨日花前醉禁得梧桐一葉風<lb/>
　　　三月五日燕沈紫峽池亭<lb/>
何處尋遊花正開紫微巖下小池臺青山不負新年約<lb/>
白髪重添舊雨來三月暮寒催熟食兩峰春興引深盃<lb/>
臨流却憶蘭亭事便欲劖詩埽石苔<lb/>
　　　早夏日東濵攜酒肴拉予輩過西臯草堂聚飲<lb/>
西郭先生開草堂南州高士載壺觴春囘羣木秀而野<lb/>
<pb n="KR4e0181_WYG_001-32b"/>
樂任主人情未央蠶月雨晴方播種麥秋風起正條桑<lb/>
相過半是懸車客更覺田園興味長<lb/>
　　　中秋前一夕㑹飲西樓<lb/>
月明何處宴良宵佛國樓臺倚泬寥砧杵逺村聞搗練<lb/>
綺羅深院度吹簫銀河接地繁星隱玉氣横空瘴霧消<lb/>
影轉迴䦨夜方半天風忽送海門潮<lb/>
　　　徐春塘席上同陳勾溪陶簡松分得車字<lb/>
南州草堂千巻書五侯門前百兩車舞裙歌扇固為樂<lb/>
<pb n="KR4e0181_WYG_001-33a"/>
行酒賦詩應自如落花時節已寒食流水陂塘還祓除<lb/>
欲繪蘭亭繼陳迹永和人物暮春初<lb/>
　　　濵翁南園宴集<lb/>
曽躡金鰲海上囘袖中攜得小蓬萊蘭芳桂樹各生意<lb/>
月户雲牕相向開魚蹙浪花穿藻去鳥銜春色過牆來<lb/>
玉壺未罄人皆醉擊節南山歌有臺<lb/>
　　　八月十有八日石門社飲<lb/>
老桂吹香花滿闌故人相約把盃看潮隨月滿濤聲壮<lb/>
<pb n="KR4e0181_WYG_001-33b"/>
露應秋髙木葉寒誰遣嵗華遮白髪且慿幽事答清驩<lb/>
同遊忽念鵷鴻侣五嶺三江各羽翰<lb/>
　　　十月望日張西野小樓宴集<lb/>
城中有髙樓十二紅䦨干丹梯下平地飛甍入雲端一<lb/>
朝異時事榛莽生凄寒小樓可丈許亦足羅杯盤佳客<lb/>
不在多八九相盤桓置身固言窄置心有餘寛孟冬風<lb/>
日温㑹合盡所歡寒山拂烟翠霜葉流朱丹㝠飛見髙<lb/>
鴻長嘯驚白鸞徘徊不能去落日光團團<lb/>
<pb n="KR4e0181_WYG_001-34a"/>
　　　豐厓社飲席上聞前星之喜分韻得國字<lb/>
列聖垂大統吾皇紹華國心同天地仁陽春育羣物元<lb/>
卿立中朝壯士守疆埸臣伏來四裔恩化被蠻貊峩峩<lb/>
蓬萊殿亹亹詩書窟熈熈十五載過眼猶頃刻所懐惟<lb/>
春宫脩省慎厥徳聖祖在天靈上帝相感格今兹嵗丙<lb/>
申孟冬戊子吉煌煌前星耀太子降坤閾玉皇親抱送<lb/>
大寳非偶得雛鳯下髙岡濳蛟起溟渤流虹燭宫闈異<lb/>
香散庭掖日月分重瞳山河秀骨骼天子開龍顔聖母<lb/>
<pb n="KR4e0181_WYG_001-34b"/>
悦慈色玉音中使傳羣臣正袍笏萬方集朝賀箋奏來<lb/>
玉帛金雞忽翺翔丹詔方烜爀大哉寰宇内和氣藹邊<lb/>
域遷謫返遐陬蠲除遍阡陌野夫田間農懽忭釋愚惑<lb/>
再拜祈千秋千秋永無厄滔滔黄河流鬰鬰南山栢<lb/>
　　　穀日宴答孫朴居得湖字<lb/>
人日不作隂是嵗終無虞今辰穀日晴百穀美而腴吾<lb/>
民賴生成安能不懽娛軒軒廟堂客溷我畊樵徒騎馬<lb/>
衣繡衣烹鮮提玉壺向榮木欣欣鳴禽亦喧呼條風東<lb/>
<pb n="KR4e0181_WYG_001-35a"/>
北來暢然紓鬱紆髙歌豳風詩音聲間吳歈樂矣非無<lb/>
憂後樂在江湖<lb/>
　　　丙戌中秋劉海村席上得魚字<lb/>
将軍遣使昨致書拉客玩月枉及余金閨三彦鍾與徐<lb/>
早來税駕乘籃輿朱陳二老巾柴車雪翁石師如滿如<lb/>
王郎氣骨真璠璵吾家阿咸老於漁同來賔從異襟裾<lb/>
緇黄素白隘林廬相逢一笑臨前除以齒列坐青籧篨<lb/>
情親道合禮法疎中有勤敬無虚譽浮雲散盡涼雨餘<lb/>
<pb n="KR4e0181_WYG_001-35b"/>
皓魄飛上青𡨕虛廣寒樓閣仙人居沆瀣氣逼逍遙墟<lb/>
桂花飄風流綺疏碧池尚有紅芙蕖縷切羞脯羅冰蔬<lb/>
紫蒓紅芡香可茹玉壺傾酒浮玉蛆彷彿吞却生蟾蜍<lb/>
波光入吻胸臆紓開口不覺虹蜺嘘秀句落紙嗚瓊琚<lb/>
豈惟談謔文字歟重城漏下夜半且東方睒睒明星初<lb/>
奄忽僧舍撞鯨魚<lb/>
　　　九月西臯席上得海字<lb/>
去年宴重陽對酒作狂態今年復登髙狂態猶未改尊<lb/>
<pb n="KR4e0181_WYG_001-36a"/>
中酒盡須再買枝上茱茰正堪采君不見彭澤歸來忽<lb/>
千載藍田舊客今安在人生行樂貴及時白髪衰顔鎮<lb/>
相待莫辭爛漫倒接䍦亂挿黄花歌慷慨白雲杳杳去<lb/>
南山明月離離出東海<lb/>
　　　宜晩社成長句叙事<lb/>
石門尊者僧中仙浪跡江海參詩禪虚亭道人今旭顛<lb/>
青鐵鑄硯磨已穿南野有術将補天一經守道畊畬田<lb/>
勾溪讀書溪水邊不義富貴浮雲然木溪自棹溪上船<lb/>
<pb n="KR4e0181_WYG_001-36b"/>
但釣縮頸槎頭鯿西野種禾廬市㕓耳目塵土心林泉<lb/>
井南阿戎只好眠半生坐破吾家氊老子蹇拙百不便<lb/>
當筵列坐常叨先違時取適何因縁道義頗合性所偏<lb/>
願足牀頭沽酒錢樂夫天命終殘年<lb/>
　<lb/>
　<lb/>
　<lb/>
　西村詩集巻上<lb/>
</p>
<p>
</p>
  </div>
<div>
                <head>西村詩集巻下</head>
    <p>
<pb n="KR4e0181_WYG_002-1a"/>
欽定四庫全書巻<lb/>
　西村詩集巻下　　　　　　明　朱朴　撰<lb/>
　　投贈<lb/>
　　　畫梧竹寄友人<lb/>
石上雙梧碧玉枝露寒叢篠共華滋清商古意無人解<lb/>
掇取冰紈寄所知<lb/>
　　　寄顧子重<lb/>
兩年聞道更移家雞犬圖書載幾車寄語春風湖上酒<lb/>
<pb n="KR4e0181_WYG_002-1b"/>
一尊重醉木蘭花<lb/>
　　　邵主政藕湖<lb/>
荷花荷葉錦成團人在風亭倚畫䦨收盡碧房秋水濶<lb/>
玉龍無數學泥蟠<lb/>
　　　送春日仍送東川二首<lb/>
春來不見故人來及至來時春又囘花事旋隨風信了<lb/>
獨留紅藥待君開<lb/>
　　　二<lb/>
<pb n="KR4e0181_WYG_002-2a"/>
明日送春江水邊送君同上木蘭船相思只擬頻相見<lb/>
莫學春風動隔年<lb/>
　　　寄張南溪方伯<lb/>
太行西去萬重山望㫁南轅尚未還却恨紫薇堂上月<lb/>
獨将秋色照秦闗<lb/>
　　　題沈石田畫<lb/>
獨自吟詩數落花野橋沙竹到君家杖頭一帯春山色<lb/>
不是天平是麓華<lb/>
<pb n="KR4e0181_WYG_002-2b"/>
　　　天平寺别山隂秦楷<lb/>
浙水東西路幾重白頭鄉曲此相逢明朝兩地看山夢<lb/>
月落天平寺裏鐘<lb/>
　　　畫小巻送人還吳江<lb/>
春江草緑春風起送客江頭酌江水安得吳箋百尺長<lb/>
寫盡離愁數千里<lb/>
　　　寄贈沈龍山鄞江令尹<lb/>
才華不愧沈休文政事真如范史雲惆悵望窮三百里<lb/>
<pb n="KR4e0181_WYG_002-3a"/>
越山如畫隔江濆<lb/>
　　　贈鄭進道<lb/>
白髪䝉茸已滿顛風流不惜杖頭錢浮生盡説黄金好<lb/>
不與人間買少年<lb/>
　　　朱可延往池州省少泉叔為贈二絶<lb/>
千里遙承從父顔暮年獨上九華山知君攬結羣峯秀<lb/>
綴作珠璣滿巻還<lb/>
　　　二<lb/>
<pb n="KR4e0181_WYG_002-3b"/>
去時稚栁未萌芽歸路江梅已落花想得一尊除夜酒<lb/>
阿戎今在少陵家<lb/>
　　　石湖放棹送僧平野遊吳門<lb/>
君去欲尋何處山石湖千頃水雲間湖邊閲盡羣峰秀<lb/>
割取金鼇左股還<lb/>
　　　許雲村舟過勾溪欲訪溪翁為帆急不相見而<lb/>
　　　去寄詩致其情溪翁和答有見嘲意予為作二<lb/>
　　　絶句解之<lb/>
<pb n="KR4e0181_WYG_002-4a"/>
結交頭白總忘年相見無因事偶然絶勝當時風雪夜<lb/>
到門空返剡溪船<lb/>
　　　二<lb/>
紫雲山下别三年兩地音書各杳然為報澉湖春水動<lb/>
放歌相約上漁船<lb/>
　　　逢虎跑寺僧<lb/>
虎跑泉上月曽憶潄清酣秋樹落紅果晩峰生翠嵐樓<lb/>
臺連竺國鐘鼓應苔龕十五年來夢逢師得再談<lb/>
<pb n="KR4e0181_WYG_002-4b"/>
　　　答湯廷擇見寄<lb/>
清言猶在耳良會更無期嵗月頻消息江湖有夢思病<lb/>
餘秋草變天逺雁書遲自笑疎慵甚惟應愛爾詩<lb/>
　　　次雲村見寄<lb/>
避地入嵓谷髙居生事幽紫雲迴絶嶂蒼壁㵼寒流山<lb/>
水謝靈運文章秦少游可能陪杖屨尋壑復經丘<lb/>
　　　奉題司馬太守西虹<lb/>
自謂偃長虹人疑伏卧龍水鍾淮海秀山據石城雄駟<lb/>
<pb n="KR4e0181_WYG_002-5a"/>
馬何年度星槎此路通遙知鄉國夢月白景陽鐘<lb/>
　　　宿集慶寺浩公房<lb/>
野寺摧殘後山僧起廢初草生龍甃涸花落雁堂虚碧<lb/>
殿棲金像香齋報木魚看春重借榻猶得飯園蔬<lb/>
　　　答俞怡山<lb/>
越客蘭亭彦南來自上虞東巖細雨夜相逢談道腴手<lb/>
抉天機錦口吐明月珠却愛諸童冠春風在舞雩<lb/>
　　　僧月泉結廬悟空寺山麓<lb/>
<pb n="KR4e0181_WYG_002-5b"/>
滄海浩無邊青山斷復連水吞湖面月風度石梁泉我<lb/>
昔狂遊地師今幻住年看花瀹春茗猶記竹林前<lb/>
　　　與沈東川夜話<lb/>
賣藥到春城相逢嵗又更㑹難疑作夢癡絶轉多情把<lb/>
酒為鯨飲吹簫學鳯鳴不知江海上白髪為誰生<lb/>
　　　送朱葑溪<lb/>
别駕通州牧新年仗節行地輿分海甸山水帯蕪城晩<lb/>
市魚鹽集春潮蠣蛤生才賢易遷擢聖主有餘情<lb/>
<pb n="KR4e0181_WYG_002-6a"/>
　　　重陽獨酌懐社中諸友<lb/>
登高忽見塞鴻飛九月川原木葉稀宋玉有才堪作賦<lb/>
沈郎多病不勝衣黄花細雨年芳在白髮秋風故舊非<lb/>
笑把茱茰成獨酌一年佳節忍相違<lb/>
　　　顧子重過海上同宿東林用杜韻為别<lb/>
海上秋風吹客衣清觴猶記送君時兩年為别音書杳<lb/>
千里相逢鬢髮稀春草路長嗟獨往㝠鴻天闊羨高飛<lb/>
他時㑹合元無定莫道分攜是暫違<lb/>
<pb n="KR4e0181_WYG_002-6b"/>
　　　答石門翁見寄夀詞<lb/>
與君交友是何年恰算春風四紀前楚石鉢存常共食<lb/>
棠陵衣在毎更穿情非水淡疇能爾義屬金多恐未然<lb/>
惟有山間好風月時時分我不論錢<lb/>
　　　用韻寄勾溪<lb/>
青春猶記卜居年囘首溪山白髪前吟與竹笻形共痩<lb/>
坐當書榻膝皆穿傳心合祖陳無已履道應師孟浩然<lb/>
歉嵗持家賣文字近來聊免税官錢<lb/>
<pb n="KR4e0181_WYG_002-7a"/>
　　　豐厓雨中有懐奉答<lb/>
春雨作風風作雨城南閒却望春臺人曽有約漫相失<lb/>
老不待招還自來酒興詩狂難料理黄鶯紫燕莫疑猜<lb/>
倦飛亭上晴堪賞分付桃花緩緩開<lb/>
　　　許雲村給事崔石洲總戎同遊覺林寺投予以<lb/>
　　　詩次韻用答<lb/>
欲從何處洗塵氛來借青山看白雲石壁題詩縁寺下<lb/>
嵒花繫馬落溪濆将軍偉望丁都䕶給事髙風鄭廣文<lb/>
<pb n="KR4e0181_WYG_002-7b"/>
却笑無因共尊俎緑隂寒澗坐沈醺<lb/>
　　　和東濵謝詹少府惠酒之作<lb/>
花鳥西園夢亦安一樽兼得助餘懽絶憐少府松花瓮<lb/>
尤稱先生苜蓿盤秀句已酬青玉案朱顔何必紫金丹<lb/>
及今正好看紅藥莫待春風作晩寒<lb/>
　　　送吳南溪憲副之任山東兵備<lb/>
聖恩千載念邊疆重遣儒臣守四方交割山川揚使節<lb/>
指揮雲鳥閲戎行香凝燕寢濃花發雪盡營門細柳長<lb/>
<pb n="KR4e0181_WYG_002-8a"/>
舊日彭城兵甲地即看原野徧耕桑<lb/>
　　　雲居寺用石門韻二首書正公房<lb/>
平生幾到雲居寺直欲題詩滿石房千頃翠濤欹短幘<lb/>
兩峰斜日據匡牀未經霜樹多黄落不出山僧更老蒼<lb/>
西閣夜涼清事足一燈疎雨漏俱長<lb/>
　　　二<lb/>
落木清秋三日雨故人鄉曲白雲房病多自感雙蓬鬢<lb/>
根鈍休論四大牀亂石寒花栖暗壁重林夕氣莽烟蒼<lb/>
<pb n="KR4e0181_WYG_002-8b"/>
扁舟未盡湖山興一夜無端歸夢長<lb/>
　　　陶千兵簡松解職作詩見寄和贈<lb/>
太平安敢負君恩無奈秋霜入鬢根我欲低頭拜東野<lb/>
君須騎馬到西村黄鸎濁酒同幽事春草寒篇與細論<lb/>
莫謂貧家只辛苦枕書長日閉閒門<lb/>
　　　西臯以陽春書院詩見寄奉和<lb/>
渺渺清江映白沙依依殘栁帶棲雅襄王暮雨今安在<lb/>
望帝春魂不到家聖祖洪恩甘自負謀臣短䇿竟誰差<lb/>
<pb n="KR4e0181_WYG_002-9a"/>
陽春院裏秋風起客散梨園更可嗟<lb/>
　　　友人誦許雲村獨往詩甚有山林風致因和<lb/>
西麓興來因獨往客懐秋色兩娟娟白雲出岫淡如埽<lb/>
紅藕作花香可憐風落晩涼巾不整草侵危石坐常偏<lb/>
無因此夜湖邊月共聴松隂萬壑泉<lb/>
　　　酬方棠陵見寄<lb/>
逋吏巢邊栁色新野棠月下白綸巾百篇秀句勞相憶<lb/>
千里髙風耐可親社鼓不驚青瑣夢宫袍長對白頭人<lb/>
<pb n="KR4e0181_WYG_002-9b"/>
題緘目㫁南征鳥烟樹蒼茫隔海津<lb/>
　　　答紫峽山人過訪<lb/>
溪上寒梅已露春溪邊艇子繫柴門沈郎病後縁詩痩<lb/>
朱老家貧只破村夢裏幾迴虚悵望尊前一笑竟忘言<lb/>
十年兩度真嘉㑹更上西樓看白雲<lb/>
　　　董蘿石七十詩<lb/>
道骨稜層氣褎然一竿垂老暮江邊三千已出同遊類<lb/>
七十纔經下夀年不愛揚州騎鶴去常過禹穴抱龍眠<lb/>
<pb n="KR4e0181_WYG_002-10a"/>
陽明洞裏真消息都在先生杖屨前<lb/>
　　　寄棠陵次西臯韻<lb/>
清論十年嗟未聽夢魂千里數相通㝷常想像烟霞表<lb/>
即欲置之圖畫中海内詞宗僵湜籍湖南歸興薄衡嵩<lb/>
朝端尚有同時髦白髪猶騎御史驄<lb/>
　　　次石林韻書西齋閣<lb/>
不見西齋老萬囘舊堂今許石林開無心乞米城中去<lb/>
有客談碁竹下來梁燕定巢依卧榻壁蘿垂蔓䕶經臺<lb/>
<pb n="KR4e0181_WYG_002-10b"/>
常時供佛教童子折取山花奠茗杯<lb/>
　　　和林榕江遊武夷<lb/>
月明蒼壁繫仙舫風細幔亭流白雲安得寄書青鳥使<lb/>
直須相訪玉宸君溪廻九曲疑無路地擁千峰秀作羣<lb/>
惆悵半生子長興空餘詞賦挹竒芬<lb/>
　　　和陽明王公入楚韻<lb/>
鄂渚烟波接素秋仙人黄鶴有髙樓亂山明月停征騎<lb/>
落木寒江倚客舟紅袖不沾司馬涙清篇唯帶杜陵愁<lb/>
<pb n="KR4e0181_WYG_002-11a"/>
炎方自古無霜雪莫遣閒絲上黒頭<lb/>
　　　寄文衡山先生<lb/>
天上紫薇郎年髙鬢未霜官辭翰林院家在浣花莊獨<lb/>
鶴秋空杳寒花晩節香太湖三萬頃風水渙文章<lb/>
　　　雲村以雜題見示奉贈二首<lb/>
遥天垂曠野逺海入平川北崦通漁浦南垞遶秫田名<lb/>
山茶磨轉細瀑水簾懸自設雲中榻常時借鶴眠<lb/>
　　　二<lb/>
<pb n="KR4e0181_WYG_002-11b"/>
隱德非逃世懐材不濟川家貧無厚産經訓是腴田合<lb/>
澗泉交響重崖樹倒懸羡君函谷去髙詠看雲眠<lb/>
　　　岑寂中有懐勾溪翁<lb/>
苦憶勾溪溪上翁暮年多病少過逢盤飡不乏憐牙徤<lb/>
世事無聞愛耳聾誰共青燈分半榻自梳白髪對孤峰<lb/>
滄洲寂寞鷗鳬散目送征鴻意萬重<lb/>
　　　和曽尹<lb/>
千里鄉心去鳥邊九江春色暮帆前陶濳解綬纔三月<lb/>
<pb n="KR4e0181_WYG_002-12a"/>
劉寵行囊但一錢風散竹堂教鶴舞雨晴桑塢看蠶眠<lb/>
南豐舊業依然在萬巻經書二頃田<lb/>
　　　九日僧虚堂寄詩次答<lb/>
夜雨蕭蕭晝不休病懐岑寂草堂幽可堪夢裏黄花節<lb/>
又負山中緑酒甌紫塞暮雲鴻北度澄江落木水東流<lb/>
翻思十載登高伴淚洒西風兩鬢秋<lb/>
　　　僧東岡圖<lb/>
深山窮谷蹊徑微草樹蓊鬱行人稀中有道者脩白業<lb/>
<pb n="KR4e0181_WYG_002-12b"/>
飯蔬飲水雲蘿衣經年何曽下平地白日黄昏寺門閉<lb/>
夜深明月上東岡松影隔林山犬吠<lb/>
　　　以畫寄雲村<lb/>
朝望南山雲暮望南山雲雲山朝暮望一望一思君<lb/>
　　　僧有號可山者<lb/>
平壤無真山見畫尚云可况茲水木間積累羣玉垜初<lb/>
疑片雲孤忽若落星墮蜿蜒蛟龍形割裂芙蓉朶泉聲<lb/>
滴幽隙月影穿細瑣吟餘可髙眠禪定可跌坐可山殊<lb/>
<pb n="KR4e0181_WYG_002-13a"/>
可人山亦能可我何當僦嵒穴焚香聽因果<lb/>
　　　談東石用李白寄逺古調韻見寄次答<lb/>
迢迢女牛星淼淼河漢水東西咫尺間相去若萬里終<lb/>
焉靈鵲渡奈爾陽烏催君心諒未怠妾肝寧不摧安得<lb/>
雙玉簫駕鳯登瑤臺<lb/>
　　　送沈秦川壻之任江西憲副<lb/>
豫章城上大江西臺憲恩書拜紫泥豸繡乍圍金帶重<lb/>
宫花猶壓㡌簷低九天霖雨隨車轂三楚風雲入馬蹄<lb/>
<pb n="KR4e0181_WYG_002-13b"/>
魏闕朝班遙想像髙堂禄養喜扶攜滕王閣據江山勝<lb/>
五老峰攢翠黛齊官舍晝閒書滿案訟庭人静草生蹊<lb/>
青雲壮志方馳驟白首離懐易慘悽他日相思聞過鴈<lb/>
莫辭書札重緘題<lb/>
　　　畫登髙望逺圖寄棠陵子<lb/>
潮落兮江空木脱兮丹楓霜露既降兮物換鴻雁南飛<lb/>
兮秋風望美人兮不見耿予懐兮焉竆<lb/>
　　　贈張惟愛秀才<lb/>
<pb n="KR4e0181_WYG_002-14a"/>
有美人兮山之隂我欲放舟何處尋幾時射䇿蓬萊殿<lb/>
猶自讀書松桂林神交千里夢已接詩社百年情獨深<lb/>
芙蓉可折不可寄江水浩浩傷人心<lb/>
　　　吳汝望兄弟梧竹圖<lb/>
溪水清且漣白石秀而竒上有梧桐樹下有脩竹枝截<lb/>
堅可以簧斵良可以絲奏之鈞天樂鳯凰亦來儀寄言<lb/>
同聲子和好勿復疑<lb/>
　　　贈雲峯長老<lb/>
<pb n="KR4e0181_WYG_002-14b"/>
雲峰大禪師佛日現真相長耳深眸青圓頂毫光放得<lb/>
非惠逺流無乃湯休行了心嵒壑中寄跡雲水上若人<lb/>
問所處無住無來往兹夏忽相逢石門古方丈翩翩山<lb/>
雲衣繫以孤錫杖天龍為䕶持泉石作供養時焚戒定<lb/>
香徧閲華嚴藏從游諸弟子一一大小朗我本塵䝉徒<lb/>
心目稍清暢此意良有因累日得閒講行當謝不敏作<lb/>
禮合吾掌普濟在衆生功徳不可量<lb/>
　　　為西山欽上人畫扇圖<lb/>
<pb n="KR4e0181_WYG_002-15a"/>
道人愛西山結屋西山嶼朝看西山雲暮看西山雨西<lb/>
山契道心相對黙無語<lb/>
　　　蘿石山人惠松花餅<lb/>
山風吹林時雨歇雲邊埽落黄金屑并刀割蜜香在手<lb/>
和作銅盤百規月老夫肺病方作殃一片入口心胸涼<lb/>
舌根猶含兔絲冷腸腑已透龍髯香蘿翁蘿翁最知我<lb/>
白紙奚囊封一褁金莖沆瀣常恐詫玉碗駝酥聊許可<lb/>
山中老松三百株崖蜂醖液流醍醐春來更裂數十斛<lb/>
<pb n="KR4e0181_WYG_002-15b"/>
乞與一斗知能無<lb/>
　　　夜讀圖為張横溪<lb/>
春以良夜短夏以火日行讀書如力稼辛苦望秋成<lb/>
　　　蘿石吟<lb/>
蘿乃文石其質中有貞堅外無飾石乃質蘿其文外有<lb/>
矜式中無聞中無聞外無飾棄深山人莫識君不見鄧<lb/>
林荆山楩楠璞玉天上材斧斤鎚鑿難免工師菑何如<lb/>
寒藤痩骨蛟蟠虎伏老無用千年風雨生莓苔<lb/>
<pb n="KR4e0181_WYG_002-16a"/>
　　　寄向海西畫史<lb/>
南山美人清且豪種田讀書霜二毛有才不解取爵祿<lb/>
無辱只願居蓬蒿㝷常手持快刀子剪㫁鵞溪千尺水<lb/>
中山兔穎利如錐碧緑殷黄口中䑛松醪半酣詩興發<lb/>
凈几髙忩恣揮搨千山萬山心法竒大幅小幅目光割<lb/>
金瓶牡丹世所宜爾畫恅愺無人知君不見大癡水墨<lb/>
近為寳鐵網珊瑚須有時<lb/>
　　　湖東野人歌<lb/>
<pb n="KR4e0181_WYG_002-16b"/>
湖東野人秀而雅禮法迂踈氣瀟洒小堂結構湖上頭<lb/>
白葦黄茅雜陶瓦門前野水鷗出没屋後平林樹低亞<lb/>
少年不肯謁官長讀書學醫兼學稼買藥濟病不射利<lb/>
富家得錢貧即舍扁舟一葉輕如萍蹤跡常時徧吳下<lb/>
傍人不識雲水仙錯認烟波釣魚者<lb/>
　　　茶谷為約上人題<lb/>
不是春風野草花山深依舊自年華新烟未改青楓火<lb/>
細雨先烹粟粒芽喜有酪奴脩客供幸無錢税惱官家<lb/>
<pb n="KR4e0181_WYG_002-17a"/>
道人不解機鋒語日日相過且喫茶<hi>用趙州和尚語</hi>
　　感寓<lb/>
　　　挽陳墨山二首<lb/>
人言李太白醉月沈江津如何汨羅水能死獨醒人<lb/>
　　　二<lb/>
摹冩溪山苦嘲吟風月愁㫁腸今絶筆烟雨墨山秋<lb/>
　　　過劉木溪故居<lb/>
不見故人劉木溪溪邊喬木冷凄凄一間不廢藏書屋<lb/>
<pb n="KR4e0181_WYG_002-17b"/>
三畝全荒種藥畦<lb/>
　　　春夜宿石門舊館志感二首<lb/>
詩社于今已寂寥舊遊山水益蕭條憂来欲共精魂語<lb/>
月冷燈昏不可招<lb/>
　　　二<lb/>
踏翻船子是何時靈爽升沈杳莫知惟有門人緝香火<lb/>
影堂風雨夜論詩<lb/>
　　　再宿石門志感<lb/>
<pb n="KR4e0181_WYG_002-18a"/>
清尊見月焚香待拄杖敲門踏雪過孤館夜寒春夢短<lb/>
落花風急雨聲多<lb/>
　　　寒夜<lb/>
往事真成夢憂來不暇忘老年終少睡寒夜故多長漏<lb/>
屋窺殘月重衾壓曙霜鳴雞知有為嗷雁欲何翔<lb/>
　　　過許東山永州故居<lb/>
瀟洒湖南倅丹成骨已仙常來談信宿永别又三年竹<lb/>
墅縁溪水沙村入野田東山舊時月還到酒盃前<lb/>
<pb n="KR4e0181_WYG_002-18b"/>
　　　楊公祠<lb/>
敬誦楊公傳其如嘅歎何行求前代少恩感後人多翠<lb/>
琰非無刻甘棠未足歌儀刑空想像涕泗欲滂沱直節<lb/>
曽誰橈精靈信不磨願焉賔陸相千載食嘉禾<lb/>
　　　乙酉嵗除書事<lb/>
去年我病淹殘臘今日荆妻卧嵗除欲向春風問消息<lb/>
不知真宰意何如留窮且免揶揄笑徇俗聊為漸耳書<lb/>
强把一尊酬節序齒牙搖動鬢毛疎<lb/>
<pb n="KR4e0181_WYG_002-19a"/>
　　　弔岳武穆王<lb/>
淮隂死謗功成日武穆罹奸志未酬骨肉虎狼甘就戮<lb/>
烟塵龍衮可忘仇泉香古甃銀瓶冷樹老新祠碧殿秋<lb/>
猶有行人拜遺像宋家陵墓總荒丘<lb/>
　　　友人長思巻<lb/>
秋風吹折連理樹寳鏡跌碎菱花銅離鸞不返孤鳯老<lb/>
緱山寂寞瑤臺空心折腸枯獨無語夢裏猶聞弄機杼<lb/>
錦字迴文織不成夜夜清燈照寒雨<lb/>
<pb n="KR4e0181_WYG_002-19b"/>
　　　哭張西野善士<lb/>
一春我病君憐我今日秋風我哭君千古道縁傷永訣<lb/>
百年知已痛離羣蓬門野屋将誰欵木榻雲堂可再分<lb/>
欲寫衷情作哀些老懐悽絶不成文<lb/>
　　　秀碧峯禪僧坐化<lb/>
碧峰禪僧坐化死閉目含笑生懽喜外人爭看活彌陀<lb/>
累日門前閙如市平生不聚一文錢死後能結千人縁<lb/>
若道脩行無證果何得此有僧中仙<lb/>
<pb n="KR4e0181_WYG_002-20a"/>
　　　閨婦怨<lb/>
三年索居貧且苦顔色凄涼心獨古機中錦字織不成<lb/>
鏡裏青鸞為誰舞夫壻天涯消息稀洞房泪濕蛟綃衣<lb/>
人傳蕩子底心性别戀紅樓終不歸共惜芳菲令再嫁<lb/>
翠眉羞向他人畫閉門落花風雨寒低頭忍餓蓬蒿下<lb/>
　　　苦哉行<lb/>
年荒莫蠲糧蠲糧民益荒嵗歉莫賑濟賑濟民益傷虚<lb/>
名及小户米入官家倉僅為公門需那得充饑腸苦哉<lb/>
<pb n="KR4e0181_WYG_002-20b"/>
復苦哉淫雨天降殃但聞流水聲不見白日光菜甲短<lb/>
棲畝麥苗已委黄濕薪及爛槎其價十倍强二月春已<lb/>
半桃李無艶陽出門泥淖深况復多虎狼苦哉難重陳<lb/>
泪下沾衣裳<lb/>
　　　紀事<lb/>
𢎞治嵗乙丑秋月已踰仲重陽後第四夜半天宇空月<lb/>
落斗指寅譙笛将四弄老我貪睡漢布被寒獨擁忽然<lb/>
牀席振彳亍驚我夢起坐急披衣身仆心愈恐鏗然墮<lb/>
<pb n="KR4e0181_WYG_002-21a"/>
屋瓦戛爾摇柱棟燈底翻膏油壁下倒虀瓮老妻呼難<lb/>
言稚子亦號慟始惑稍方悟乃知是地動傳聞心膽寒<lb/>
目擊毛骨悚夫惟地静物奚廼健而踊或云氣紓縮隂<lb/>
結濁且重或云鼇背負是否鱗甲聳知者既云寡言者<lb/>
徒爾衆得非世運闗妖孽先發縱為語當路人脩省勿<lb/>
懞慬諄諄二蘓詩我語安足用<lb/>
　　　懐節篇<lb/>
吾家老祖母吳姓里中女洪武乙丑生既長歸吾祖行<lb/>
<pb n="KR4e0181_WYG_002-21b"/>
年二十九吾祖遽作古上侍老曽姑下撫吾幼父父始<lb/>
年六朞從父方學乳饑寒更死喪煢獨事嫁娶雖有薄<lb/>
田廬未足輸官府恒産及性命持䕶弗失所秋蓬㫁孤<lb/>
根九鼎懸一縷哀哀十五年父稍立門户覬覦豈無人<lb/>
决冽中有主其間少差失一墜不可舉我父尚莫保我<lb/>
輩安足數細故天莫知不得伸傴僂但能獲微祉强健<lb/>
力辛苦卒成化己丑世夀七十五嗚呼我生晩耳及熱<lb/>
腸腑抱此感激恩徒切一無補惟恐後來人日逺誰與<lb/>
<pb n="KR4e0181_WYG_002-22a"/>
語不見溝洫水源塞流乃阻不見草與木本敝枝即腐<lb/>
因為懐節篇揭之舊茅宇<lb/>
　　　哭姊丈沈宏度<lb/>
公昔婣我家我髪未受束公今去人世我髮亦已秃周<lb/>
親能幾何斷我殘手足平生數見面一嵗難五六况茲<lb/>
永訣絶長往不可復我姊茍存活短熖然寸燭嵗月坐<lb/>
成暮誰來慰幽獨芒棘刺我腸冰炭置我腹添我頭上<lb/>
霜銷我骨中肉鍾情與愁激飲淚不成哭仰天天為高<lb/>
<pb n="KR4e0181_WYG_002-22b"/>
俯地地難縮却恨海門山青青長在目<lb/>
　　　巢鵲篇<lb/>
野鵲共林樾安巢異枝柯口銜寒木樵纒綿緝藤蘿物<lb/>
情溺便利奈此欺罔何心懐用力少意謂成功多瞰亡<lb/>
乃相竊徃來逓經過東巢不得成西鵲徒奔波辛苦旬<lb/>
日餘兩樹無完窠觸物感我情嘆息成蹉跎世人好攘<lb/>
奪利欲爭紛拏滅公以私心自足靡有他楚漢割鴻溝<lb/>
詎能息干戈三國定鼎足未必安山河終焉一抔土蔓<lb/>
<pb n="KR4e0181_WYG_002-23a"/>
草埋巖阿何如順事天勿傷同類和<lb/>
　　　沈列女<hi>名雲年十七未嫁父母将有别議女聞即投河而死</hi>
君不見桃李花隨風飄宕落誰家又不見君子竹葉葉<lb/>
冰霜守寒緑忠臣許身能殉國列女許身心不惑沈家<lb/>
有女子未嫁夫已死自言生為夫家人死作夫家鬼有<lb/>
眼不識夫君面妾心如石不可轉有足不及夫家門妾<lb/>
身安得如車輪東流之水來胥溪萬年不復流向西妾<lb/>
身願隨水流去直到黄泉葬夫處嗟哉陸家女死餘千<lb/>
<pb n="KR4e0181_WYG_002-23b"/>
年<hi>吾邑史載三國時陸績女死烈迨今始有此女故云</hi>今得此女心同然後恐太<lb/>
史遺青編援筆特書貞女篇<lb/>
　　　向烈婦歌<lb/>
王家淑女向氏郎年少結髮從爺娘紅絲牽幕歸洞房<lb/>
春風一見桃李芳良人賦命尺寸長奄忽棄妾成淪亡<lb/>
繡幃割裂雙鴛鴦秦樓鳯去遺孤凰願隨良人死不妨<lb/>
夫柩在室姑在堂糟糠素食麻衣裳重門一閉嚴風霜<lb/>
門外荆棘多豺狼妾身安得如㹠羊口欲絶食姑乃防<lb/>
<pb n="KR4e0181_WYG_002-24a"/>
截足㫁臂肢體傷此身未死憂未忘此志一决願已償<lb/>
袖中白練夫所将脱手繫頸懸空梁精靈飄逐雲飛揚<lb/>
含笑已在良人旁天寒月黒夜未央白日杲杲生晝光<lb/>
嗚呼世有男子行馳逐富貴聲利塲一朝事勢逢更張<lb/>
隨流逐溷墮渺茫賢哉一女千男强菊枯蘭槁根蒂香<lb/>
金鐫玉刻懿徳彰特立衰世扶綱常<lb/>
　　　寒食行<lb/>
寒食清明天氣晴家家上墳齊出城小家叢塚不栽樹<lb/>
<pb n="KR4e0181_WYG_002-24b"/>
雖有紙錢無掛處大家新墳松栢多羅城石柱髙嵳峩<lb/>
兒孫跪拜女婦笑杜鵑啼血黄鸝歌誰家古墳生荒草<lb/>
滿地落花人不埽當時從葬極繁華碑碣猶書鳯鸞誥<lb/>
鑿地聚土作𤣥宫術人指㸃來三公三公不來術人去<lb/>
只有石獸嘶秋風子孫流落無可奈翻道此墳風水害<lb/>
又疑棺槨有金銀掘作平田向人賣嗚呼世間萬事空<lb/>
紛紜貴賤變化皆浮雲生前但有一杯酒身後何須三<lb/>
尺墳<lb/>
<pb n="KR4e0181_WYG_002-25a"/>
　　　細腰蜂為羣兒所傷有感而作<lb/>
蜾蠃蜾蠃草下青蟲銜一箇飛去飛來繞户庭嗚嗚有<lb/>
聲祝類我孩兒害物何不仁驅逐頓令巢穴破當時逺<lb/>
計為兒孫逺計無慿近成禍因之令人三嘆息黄蜂采<lb/>
花勞羽翼辛苦功成不得食割作他人口中蜜春風三<lb/>
月桃李時不如就使花狼藉<lb/>
　　　大麥謠<lb/>
穀中之粗惟大麥老農嵗饑如玉粒何意天将絶人食<lb/>
<pb n="KR4e0181_WYG_002-25b"/>
十畝不得收一石陳紅無錢充貴糴三日不飯無氣力<lb/>
母妻嗷嗷兒女泣旱苗不雨生蟊螣君不見城中官長<lb/>
不憂畊不憂織日日公堂命筵席肉羮魚脯嗔變色怒<lb/>
把里翁鞭四十<lb/>
　　　賣婦謠<lb/>
東家少婦價萬錢西家大婦五六千痴兒肚腸鐵石堅<lb/>
婦人性命徒茍延不闗恩愛無因縁又非兩情相棄捐<lb/>
竈前數日無火烟腹中餓病何由痊官家賑貸解倒懸<lb/>
<pb n="KR4e0181_WYG_002-26a"/>
予奪已屬豪民權初來寫券涕泗漣放手慟哭聲徹天<lb/>
肢體割裂心連牽恨不死别歸黄泉明朝捉落江南船<lb/>
只有去日無歸年懐中弱息<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>然抛擲竟墮蛟螭涎<lb/>
風吹落花江水邊蓬漂梗㫁不復聨婦人去家何足憐<lb/>
風俗所係誰之愆我今歌此賣婦篇倩誰冩入筝琶絃<lb/>
官家早晩開玳筵一彈一唱公堂前<lb/>
　　　東家篇<lb/>
東家起髙樓易主了官債西家營墓壙於制頗有礙遷<lb/>
<pb n="KR4e0181_WYG_002-26b"/>
移蟻封垤棄置如土塊長繩拽石柱柱折割爾愛君不<lb/>
聞樓臺未起鬼先瞰造物乘除宛然在自得還自失誰<lb/>
成復誰敗花開花謝由春風免使他年子孫賣<lb/>
　　　天寧寺前隄岸四十丈許王本仁者捨百金築<lb/>
　　　成官道董實夫作記余為歌之<lb/>
寺前古隄四百尺水激沙崩地卑濕年深日逺坍近牆<lb/>
人馬交馳路欹側王君克家餘百金病涉似有憂民心<lb/>
麾金買石砌長岸坦道如砥功何深行人佇立驚且嘆<lb/>
<pb n="KR4e0181_WYG_002-27a"/>
中有富兒邪目看有錢何不遺子孫却與他人作閒幹<lb/>
不知積金遺子孫子孫為金翻悞身逋租役占犯刑獄<lb/>
奢侈蕩費隨風塵王君石堤堅不壊百年千年鎮長在<lb/>
不須更道求福縁仗義散財心獨快耳傍豈無懊惱詞<lb/>
慷慨勇决真男兒世人讀書空達理此道寥寥誰得知<lb/>
　　集句<lb/>
　　　古意<lb/>
千里佳期一夕休鳥啼花落水空流請看石上藤蘿月<lb/>
<pb n="KR4e0181_WYG_002-27b"/>
曽照張家燕子樓碧落有情空悵望春山無伴獨相求<lb/>
黄金用盡教歌舞不及盧家有莫愁<lb/>
　　　上已日紫峡山人席上<lb/>
三月三日天氣新杏花飛簾散餘春但将酩酊酬佳節<lb/>
何用浮名絆此身城外青山如屋裏東家蝴蝶過西鄰<lb/>
一年好景君須記能解閒行有幾人<lb/>
　　　擬少陵秋興八首<lb/>
一片閒雲萬里心數峰殘照半嵒隂驚風亂颭芙蓉水<lb/>
<pb n="KR4e0181_WYG_002-28a"/>
玉露凋傷楓樹林永夜角聲悲自語西山冦盜莫相侵<lb/>
步蟾倚杖看牛斗天上星惟玉壘深<lb/>
　　　二<lb/>
江涵秋影鴈初飛家在千峯獨掩扉棋局動隨幽磵竹<lb/>
白雲應長故山薇越裳翡翠無消息蜀道干戈有是非<lb/>
多少朱門鎖空宅五陵衣馬自輕肥<lb/>
　　　三<lb/>
秋日野亭千橘香滿城風雨近重陽林深老桂寒無子<lb/>
<pb n="KR4e0181_WYG_002-28b"/>
水國蒹葭夜有霜信宿漁人還汎汎海天愁思正茫茫<lb/>
西風白髪三千丈自笑狂夫老更狂<lb/>
　　　四<lb/>
上盡重城更上樓烟波江上使人愁九天閶闔開宫殿<lb/>
萬里風烟接素秋啼鳥歇時山寂寂寒鴉飛盡水悠悠<lb/>
城中車馬應無數來徃風塵共白頭<lb/>
　　　五<lb/>
海燕西飛白日斜城頭落日起悲笳歸鴻欲度千門雪<lb/>
<pb n="KR4e0181_WYG_002-29a"/>
奉使虚隨八月槎鐘鼎山林各天性鳯笙龍管是誰家<lb/>
芙蓉生在秋江上莫怨東風當自嗟<lb/>
　　　六<lb/>
紅樹青山水急流浴鳬飛鷺晩悠悠溪雲初起日沈閣<lb/>
長笛一聲人倚樓織女機絲虚夜月芙蓉小苑入邊愁<lb/>
魚龍寂寞秋江冷欲采蘋花不自由<lb/>
　　　七<lb/>
一片孤城萬仭山愁看直北是長安天空絶塞聞邊鴈<lb/>
<pb n="KR4e0181_WYG_002-29b"/>
日繞龍鱗識聖顔嶺樹重遮千里目玉山髙並兩峯寒<lb/>
武皇没後巡遊少宫殿參差落照間<lb/>
　　　八<lb/>
教兒且覆掌中杯尊酒家貧只舊醅白髪不辭今日醉<lb/>
黄花深映棘叢開青楓江上秋天逺舊國霜前白鴈來<lb/>
闗塞極天惟鳥道臨岐終日獨徘徊<lb/>
　　　仲春望日予為社主諸公有不赴者是日無詩<lb/>
　　　且散去雨中悶懐因取杜句繼以唐宋人句集<lb/>
<pb n="KR4e0181_WYG_002-30a"/>
　　　詩九律各志所感奉寄詩皆人所習聞者姓名<lb/>
　　　故不列載<lb/>
　　　蘿石隱翁時在禹穴<lb/>
為人性癖躭佳句方駕曹劉不啻過南去北來人自老<lb/>
浮雲流水竟如何山中習靜觀朝槿洞口經春長薜蘿<lb/>
今夜月明何處宿稽山烟霧鬱嵳峩<lb/>
　　　石門秀師<lb/>
山僧獨在山中老來往風塵共白頭闗塞極天惟鳥道<lb/>
<pb n="KR4e0181_WYG_002-30b"/>
石門斜日到林丘花枝滿院空啼鳥夜思千重戀舊遊<lb/>
棋局動隨幽澗竹微軀此外復何求<lb/>
　　　朴居柱史<lb/>
秋來何處堪消日多在青松白石間一卧滄江驚嵗晩<lb/>
獨騎驄馬入深山人生有酒須當醉世上浮名好是閒<lb/>
此地由來可乘興白雲長在水潺潺<lb/>
　　　南野上舍<lb/>
客有可人期不來蓬門今始為君開不嫌野外無供給<lb/>
<pb n="KR4e0181_WYG_002-31a"/>
且盡生前有限盃草色全經細雨濕榆烟将變舊鑪灰<lb/>
白沙翠竹江村路到老相過得幾迴<lb/>
　　　勾溪外史<lb/>
舍南舍北皆春水芳草和烟煖更青幾樹好花閒白晝<lb/>
一方明月可中庭笋根稚子無人見江上流鶯獨坐聴<lb/>
寂寂柴門村落裏何人道有少微星<lb/>
　　　西臯太守<lb/>
洞口春晴花正開無人不道看花囘山妻早報蒸藜熟<lb/>
<pb n="KR4e0181_WYG_002-31b"/>
村巷傳呼宰相來白晝放歌須縱酒百年多病獨登臺<lb/>
明朝别後門還掩風雨惟知長緑苔<lb/>
　　　海村麾使<lb/>
自笑鄙夫多野興謾勞車馬駐江干雙雙瓦雀行書案<lb/>
片片輕鷗下急湍杏酪漸香鄰舍粥花枝欲動春風寒<lb/>
且看欲盡花經眼明月明年何處看<lb/>
　　　紫峽隱士居峽川<lb/>
諸公衮衮登臺省東老雖貧樂有餘嶺樹重遮千里目<lb/>
<pb n="KR4e0181_WYG_002-32a"/>
故人那惜一行書藤花委地香猶在穀雨乾時手自鋤<lb/>
聞説小齋多野意白雲閒釣五溪魚<lb/>
　　　石林上人<lb/>
石林精舍虎溪東盡日門前獨看松年老身閒無外事<lb/>
眼看春盡不相逢月明古寺客初到睡覺東牕日已紅<lb/>
今日鬢絲禪榻畔一畨清話又成空<lb/>
　詩餘<lb/>
　　　風入松次宋人題西湖<lb/>
<pb n="KR4e0181_WYG_002-32b"/>
武陵春酒不論錢紅杏竹籬邊畫橋一帶青青柳蘭舟<lb/>
繫瑪瑙坡前隔樹數聲鸚鵡誰家一簇鞦韆　朱唇玉<lb/>
板鷓鴣天歌罷鬢雲偏杜鵑啼歇清明雨樓臺鎖幾處<lb/>
新烟沈醉折花歸去路傍拾得遺鈿<lb/>
　　　念奴嬌<hi>雨中</hi>
荼䕷初謝又山丹開過薔薇零落二十四畨花信了清<lb/>
暑緑隂簾幕五月陂塘熟梅風雨病怯春衫薄重門靜<lb/>
掩客懐無奈蕭索　惆悵緑綺絃空紫簫聲斷好事翻<lb/>
<pb n="KR4e0181_WYG_002-33a"/>
成惡睡起無聊還欲睡夢繞白雲丹壑怨别傷離新愁<lb/>
舊恨一醉都抛却數聲山鳥醒來人在西閣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0181_WYG_002-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西村詩集巻下<lb/>
</p>
<p>
</p>
  </div>
<div>
                <head>西村詩集補遺</head>
    <p>
<pb n="KR4e0181_WYG_003-1a"/>
欽定四庫全書巻<lb/>
　西村詩集補遺　　　　　　明　朱朴　撰<lb/>
　　　為勾溪畫獨釣圖<lb/>
松吹涼生錦籜冠鳥還雲出坐中看勾溪數畆清泠水<lb/>
更著何人並釣竿<lb/>
　　　題文衡山竹<lb/>
衡山先生玉堂客援筆戲冩青琅玕蕭蕭痩榦疎疎葉<lb/>
疑有清風六月寒<lb/>
<pb n="KR4e0181_WYG_003-1b"/>
　　　為僧浩公畫雪嵓圖<lb/>
雪嵓道者僧中傑踏雪曽參雪竇禪歸到雪岩心似水<lb/>
梅花紙帳日髙眠<lb/>
　　　訪許雲村不遇<lb/>
發興㝷閒為破閒閒人底事出青山春風似惜空歸去<lb/>
一路飛花送客還<lb/>
　　　雪景<lb/>
水映平林雪滿山孤舟撑出斷橋灣梅花未漏春消息<lb/>
<pb n="KR4e0181_WYG_003-2a"/>
閒向湖邊載鶴還<lb/>
　　　紅梅<lb/>
寒花本是冰霜面怪見誰家雪裡紅應恐路人輕著眼<lb/>
故将顔色換春風<lb/>
　　　孝隱村沈元懋國初人夏榮作孝子傳程都憲<lb/>
　　　巽隱為跋于後<lb/>
巽隠為書元懋傳昌黎曽作董生行安豐縣即豐山里<lb/>
今古同存孝隱名<lb/>
<pb n="KR4e0181_WYG_003-2b"/>
　　　為朱南野畫扇<lb/>
鏡中白髪星星變江上青山日日閒盡向鏡中憂白髪<lb/>
誰來江上看青山<lb/>
　　　為養泉上人題<lb/>
洗鉢脩齋煑茗芽道心涵泳靜塵砂閒來禮佛無餘供<lb/>
汲取甆缾浸野花<lb/>
　　　鷄冠花<lb/>
絳幘昂藏緑葉稀凌風起舞欲髙飛無因為報天門曉<lb/>
<pb n="KR4e0181_WYG_003-3a"/>
獨立閒堦顧羽衣<lb/>
　　　聯節坊張方洲二姫剪髪自誓邑聞于朝表其<lb/>
　　　門<lb/>
剪落烏雲四十秋死生孤苦雪盈頭金蘭玉樹聯芳第<lb/>
不數張家燕子樓<lb/>
　　　畫寄孫白峰<lb/>
楓落吳江嘆索群草青南浦正思君春深不見歸飛鴈<lb/>
獨上危峰望夕曛<lb/>
<pb n="KR4e0181_WYG_003-3b"/>
　　　正月十五日謝鄉飲<lb/>
邑宰持書枉及門野人安敢負君恩羣賢畢集衣冠盛<lb/>
老我虚當齒髪尊芹泮煖風聞雅樂杏壇晴日麗芳樽<lb/>
酒䦨拜罷扶歸路月掛梅梢雪後村<lb/>
　　　上已同友輩村郊行樂<lb/>
三月三日出郭行風和日暄天氣晴㘅泥補巢舊家燕<lb/>
隔水喚春何處鶯壚頭小姫酒正熟道傍古墳人自耕<lb/>
勸君行樂貴及早明日清明花滿城<lb/>
<pb n="KR4e0181_WYG_003-4a"/>
　　　賞菊<lb/>
草堂秋色富於春霜露飄香上幅巾病眼又酣前度酒<lb/>
寒花應識暮年人三閭賦後誰曽詠五柳看來迹已陳<lb/>
千古清風君獨領肯教籬落負芳辰<lb/>
　　　初度日<lb/>
一度生辰一擲梭百年有限奈如何同時骨肉看将盡<lb/>
後輩才能覺又多鄉飲薦書慙久負社祠嘉㑹數相過<lb/>
白頭又識春風面笑折梅花對酒歌<lb/>
<pb n="KR4e0181_WYG_003-4b"/>
　　　簫杖<lb/>
五音刳節過眉裁七尺連枝九竅開笻幹固非韶樂具<lb/>
紫鸞聊假化龍材停吹夜月歌桃竹倦倚春風奏落梅<lb/>
年少風情衰老伴扶持還想鳯凰臺<lb/>
　　　題南極老人圖夀愛槐王德澤<lb/>
南極老人霜滿顛瓣香圖像夀觴前人間五福元推右<lb/>
天上三星合讓先赤縣王喬同譜系緱山子晉亦神仙<lb/>
為君遐算從今祝願見重登六十年<lb/>
<pb n="KR4e0181_WYG_003-5a"/>
　　　孝子顧子芳刻木為母奉事如生及順繼母慈<lb/>
　　　孝相感以詩嘉之二首<lb/>
刻木為孃刻意深視成怡悦聽成音雕工易刻慈親貌<lb/>
難刻人間孝子心<lb/>
　　　二<lb/>
事死憐君若事生母無前後孝俱成卧冰守柰千年後<lb/>
肯許王祥獨擅名<lb/>
　　　豐山孝子徐覽割股救母因贈<lb/>
<pb n="KR4e0181_WYG_003-5b"/>
兒股傷殘母命存神功亦為感慈恩懸知今日豐山里<lb/>
不媿當年孝隱村清譽只應敦薄俗上書誰與乞旌門<lb/>
由來此道無他報㑹見傳芳到子孫<lb/>
　　　近山為徐履卿題<lb/>
垂蘿絶壁好躋扳只隔煙嵐數步間不用移居深處隱<lb/>
桃源風景在人寰<lb/>
　　　山中晚行<lb/>
烟光寂寞夕陽時逺近鐘聲即復離路静乆無塵鳥跡<lb/>
<pb n="KR4e0181_WYG_003-6a"/>
客來惟有鶴先知<lb/>
　　　送汪白埜還杭立春日<lb/>
野寺門前江可憐柳條難繫木蘭船窮郊嵗晩冰霜合<lb/>
剛待春風上别筵<lb/>
　　　詠盆中檜寓懐<lb/>
老檜何年解服盆病膚猶帶石苔痕不知多少攣拳苦<lb/>
消得斯須灌溉恩屈節無材干梓匠穠華有類閲朱門<lb/>
從渠束縛人休笑嵗晩心期只自存<lb/>
<pb n="KR4e0181_WYG_003-6b"/>
　　　走索<lb/>
絨索為橋跨綵虹步從平地上虚空繡鞋半濕花梢露<lb/>
羅袂輕楊柳面風神女踏波行洛浦素娥辭月下蟾宫<lb/>
更憐玉臂垂雙翼彷彿青鸞舞鏡中<lb/>
　　　送孫白峯北上次韻<lb/>
千里南還又北行碧江烟艇畫中清琱弓中鵠須持滿<lb/>
粉飾傾城讓後生老我期君嘗結夢是誰推爾定知名<lb/>
都城見月孤吟夜應憶山中别後情<lb/>
<pb n="KR4e0181_WYG_003-7a"/>
　　　為雲居正長老畫小幅山水<lb/>
記得危岩倚石樓西湖烟景坐來收遥岑寸碧空王殿<lb/>
斷㟁飛鳬獨客舟九曲屏山因雨洗六橋練水帶花流<lb/>
重遊預訂春來約未許青山笑白頭<lb/>
　　　谷芳上人創二石橋謝以畫并題<lb/>
村徑兩徒杠津岐賴相接嵗久木盡摧來往多病涉吾<lb/>
師好施予毅然探囊篋伐石來西山架梁通便捷攄心<lb/>
不知勞旬日足功業行人履坦途無復待舟楫平生好<lb/>
<pb n="KR4e0181_WYG_003-7b"/>
修葺于此意自愜福報固不圖一念歴千刼願焉夀無<lb/>
疆期頥穩登躡<lb/>
　　　悼孫太初<lb/>
太白山人謫仙李氣節風流無乃似拄頰香爐瀑外烟<lb/>
翻身采石磯頭水一從騎鯨飛上天復來人間今幾年<lb/>
來無定蹤去無跡只有麗句人間傳終南山髙幾千里<lb/>
苕溪霅溪渺涯涘此老精靈何處歸還在西湖月明裏<lb/>
孤山放鶴招同心巢閣先生林處士<lb/>
<pb n="KR4e0181_WYG_003-8a"/>
　　　謝王雨舟靈夀杖<lb/>
武當山高幾萬丈中有千年靈夀杖金光玉芝秀所鍾<lb/>
生在青霞石嵓上雨舟先生道者流贈我一枝東海頭<lb/>
琅玕潤滑鐵堅痩昂首屈項蒼精虬老夫病足如跛鼈<lb/>
藉此扶持少顛蹶朝出横拖石壁雲暮歸倒拄溪橋月<lb/>
乘舟著篙馬著鞭凌髙涉下無不便為㝷短句謝遠意<lb/>
遶徑啄碎青苔錢不愁化龍忽飛去不願提攜朝玉陛<lb/>
但願長挑沽酒錢日日登堂共君醉<lb/>
<pb n="KR4e0181_WYG_003-8b"/>
　　　雨中寄勾溪<lb/>
𡨕㝠稻花雨漠漠野雲秋颯響悲黄落絲飛亂白頭乍<lb/>
於燈下細偏傍枕邊稠累月寧蘇旱愆時却送愁濕螢<lb/>
仍草莽迷鶴獨林丘天地非無為江湖可散憂積隂霾<lb/>
御氣深淖阻宸遊忍凍吾廬足啼饑比屋侔自非原憲<lb/>
病誰是子桑儔頗憶釣魚伴孤吟蘅杜洲<lb/>
　　　醉閒巻<lb/>
富翁買田過千畝日日匆忙不飲酒貧老無錢囊橐艱<lb/>
<pb n="KR4e0181_WYG_003-9a"/>
日日飲酒醉且閒富翁回首問貧老酒盡囊空奈何好<lb/>
貧老答曰翁不知樹上好花開幾時兒孫各有兒孫計<lb/>
死抱黄金将付誰<lb/>
　　　哀湛秋江<lb/>
瓶錫江湖三十年姓名徧與詩流傳山中老屋裹薜荔<lb/>
一爨累月寒無烟采輯盛音仍繡梓行道參禪了生死<lb/>
身事忙如風外雲心情淡若江頭水翩然蹤跡歸乎來<lb/>
維摩示病銷筋骸一龕寒月鎖委蛻三昧熱火燒成灰<lb/>
<pb n="KR4e0181_WYG_003-9b"/>
老我交遊痛凋喪不解吾師脫凡相腸斷吟䰟何處飛<lb/>
也應只在秋江上<lb/>
　<lb/>
　<lb/>
　<lb/>
　<lb/>
　<lb/>
　西村詩集補遺<lb/>
</p>
<p>
</p>
  </div>
        </body>
</text>\m</TEI>
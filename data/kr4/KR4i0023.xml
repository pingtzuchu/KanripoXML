<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>韻語陽秋巻一</head>
    <p>
<pb n="KR4i0023_WYG_001-1a"/>
欽定四庫全書<lb/>
　韻語陽秋巻一　　　　　宋　葛立方　撰<lb/>
謝朝華之巳披起夕秀於未振學詩者尤當領此陳腐<lb/>
　之語固不必渉筆然未去其陳腐不可得而飜為怪<lb/>
　怪竒竒不可致詰之語以欺人不獨欺人而且自欺<lb/>
　誠學者之大病也詩人首二謝靈運在永嘉因夢惠<lb/>
　連遂有池塘生春草之句元暉在宣城因登三山遂<lb/>
　有澄江静如練之句二公妙處蓋在於鼻無堊目無<lb/>
<pb n="KR4i0023_WYG_001-1b"/>
　膜爾鼻無堊斤將曷運目無膜箆將曷施所謂混然<lb/>
　天成天球不琢者歟靈運詩如矜名道不足適已物<lb/>
　可忘清暉能娛人遊子憺忘歸元暉詩如春草秋更<lb/>
　緑公子未西歸大江流日夜客心悲未央等語皆得<lb/>
　三百五篇之餘韻是以古今以為竒作又曷嘗以難<lb/>
　解為工哉東坡䟦李端叔詩巻云暫借好詩消永夜<lb/>
　每逢佳處輒叅禪蓋端叔作詩用意太過㕘禪之語<lb/>
　所以警之云<lb/>
<pb n="KR4i0023_WYG_001-2a"/>
陶潜謝朓詩皆平淡有思致非後來詩人怵心劌目雕<lb/>
　琢者所為也老杜云陶謝不枝梧風騷共推激紫燕<lb/>
　自超詣翠駮誰翦剔是也大抵欲造平淡當自組麗<lb/>
　中來落其華芬然後可造平淡之境如此則陶謝不<lb/>
　足進矣今之人多作拙易詩而自以為平淡識者未<lb/>
　嘗不絶倒也梅聖俞和晏相詩云因今適性情稍欲<lb/>
　到平淡苦詞未圓熟刺口劇菱芡言到平淡處甚難<lb/>
　也所以贈杜挺之詩有作詩無古今欲造平淡難之<lb/>
<pb n="KR4i0023_WYG_001-2b"/>
　句李白云清水出芙蓉天然去雕飾平淡而到天然<lb/>
　處則善矣<lb/>
老杜寄身於兵戈騷屑之中感時對物則悲傷係之如<lb/>
　感時花濺淚是也故作詩多用一自字田父招飲詩<lb/>
　云歩屧随春風村村自花栁遣懐詩云愁眼看霜露<lb/>
　寒城菊自花憶弟詩云故園花自發春日鳥還飛日<lb/>
　暮詩云風月自清夜江山非故園滕王亭子云古墻<lb/>
　猶竹色虛閤自松聲言人情對境自有悲喜而初不<lb/>
<pb n="KR4i0023_WYG_001-3a"/>
　能累無情之物也<lb/>
杜甫觀安西過兵詩云談咲無河北心肝奉至尊故東<lb/>
　坡亦云似聞指揮築上郡巳覺談笑無西戎蓋用左<lb/>
　太冲詠史詩長嘯激清風志若無東呉也王維云敵<lb/>
　騎千重只似無句則拙矣<lb/>
杜子美曹將軍丹青引云將軍魏武之子孫於今為庶<lb/>
　為清門元㣲之去杭州詩亦云房杜王魏之子孫雖<lb/>
　及百代為清門則知老杜於當時巳為詩人所欽伏<lb/>
<pb n="KR4i0023_WYG_001-3b"/>
　如此殘膏賸馥霑丐後代宜哉故㣲之云詩人以來<lb/>
　未有如子美者<lb/>
老杜詩以後二句續前二句處甚多如喜弟觀到詩云<lb/>
　待爾嗔烏鵲抛書示鶺鴒枝間喜不去原上急曽經<lb/>
　晴詩云啼烏爭引子鳴鶴不歸林下食遭泥去髙飛<lb/>
　恨乆隂江閣卧病云滑憶雕胡飯香聞錦帶羮溜匙<lb/>
　兼暖腹誰欲致杯甖寄張山人詩云曹植休前軰張<lb/>
　芝更後身數篇吟可老一字買堪貧如此類甚多此<lb/>
<pb n="KR4i0023_WYG_001-4a"/>
　格起於謝靈運廬陵王墓下詩云延州恊心許楚老<lb/>
　惜蘭芳解劔竟何及撫墳徒自傷李太白詩亦時有<lb/>
　此格如毛遂不堕井曾參寧殺人虛言誤公子投杼<lb/>
　感慈親是也<lb/>
梅聖俞云作詩湏狀難冩之景於目前含不盡之意于<lb/>
　言外真名言也觀其送蘇祠部通判於洪州詩云沙<lb/>
　鳥看來沒雲山愛後移送張子野赴鄭州云秋雨生<lb/>
　陂水髙風落廟梧之類狀難冩之景也送馬殿丞赴<lb/>
<pb n="KR4i0023_WYG_001-4b"/>
　宻州危㠶淮上去古木海邉秋和陳秘校云江水幾<lb/>
　經嵗鑑中無壯顔之類含不盡之意也<lb/>
梅聖俞五字律詩於對聯中十字作一意處甚多如碧<lb/>
　瀾亭詩云危樓喧晩皷驚鷺起寒汀初見淮山云朝<lb/>
　來汴口望喜見淮上山送俞駕部云何時鷁舟上逺<lb/>
　見爐峰迎送張子野云不知從此去當見復何如和<lb/>
　王尉云度鴈不曽下新文誰寄評晝寢詩云及爾寂<lb/>
　無慮始知機盡空如此者不可勝舉詩家謂之十字<lb/>
<pb n="KR4i0023_WYG_001-5a"/>
　格今人用此格者殊少也老杜亦時有此格放船詩<lb/>
　云直愁騎馬滑故作泛舟囬對雨云不愁巴道路恐<lb/>
　濕漢旌旗江月云天邉長作客老去一霑巾<lb/>
杜甫客夜詩云客睡何曽着秋天不肯明陪王使君泛<lb/>
　江詩云山豁何時斷江平不肯流不肯二字含蓄甚<lb/>
　佳故杜兩言之與淵明所謂日月不肯遲四時相催<lb/>
　廹同意<lb/>
退之贈崔立之前後各一篇皆譏其詩文易得前詩曰<lb/>
<pb n="KR4i0023_WYG_001-5b"/>
　才豪氣猛易語言徃徃蛟螭雜螻蚓後詩曰文如翻<lb/>
　水成初不用意為二詩皆數十韻豈非欲刻薄於易<lb/>
　語之人乎前詩曰深蔵篋笥時一發戢戢已多如束<lb/>
　筍後詩曰每旬遺我書竟嵗無差池有以知崔於韓<lb/>
　情義之篤如此也<lb/>
杜甫李白以詩齊名韓退之云李杜文章在光焰萬丈<lb/>
　長似未易以優劣也然杜詩思苦而語竒李詩思疾<lb/>
　而語豪杜集中言李白詩處甚多如李白一斗詩百<lb/>
<pb n="KR4i0023_WYG_001-6a"/>
　篇如清新庾開府俊逸鮑㕘軍何時一尊酒重與細<lb/>
　論文之句似譏其太俊快李白論杜甫則曰飯顆山<lb/>
　頭逢杜甫頭戴笠子日卓午為問因何太瘦生只為<lb/>
　從來作詩苦似譏其太愁肝腎也杜牧云杜詩韓筆<lb/>
　愁來讀似倩麻姑癢處搔天外鳯凰誰得髄何人解<lb/>
　合續弦膠則杜甫詩唐朝以來一人而巳豈白所能<lb/>
　望耶<lb/>
選詩駢句甚多如宣尼悲獲麟西狩涕孔丘千憂集日<lb/>
<pb n="KR4i0023_WYG_001-6b"/>
　夜萬感盈朝昏萬古陳徃還百代勞起伏多士成大<lb/>
　業羣賢濟洪績之類恐不足為後人之法也<lb/>
近時論詩者皆謂偶對不切則失之麄太切則失之俗<lb/>
　如江西詩社所作慮失之俗也則徃徃不甚對是亦<lb/>
　一偏之見爾老杜江陵詩云地利西通蜀天文北照<lb/>
　秦秦州詩云水落魚龍夜山空鳥鼠秋叢篁低地碧<lb/>
　髙栁半天青豎子至云柤棃且綴碧梅杏半傳黄如<lb/>
　此之類可謂對偶太切矣又何俗乎如雜蕋紅相對<lb/>
<pb n="KR4i0023_WYG_001-7a"/>
　他時錦不如磨滅餘篇翰平生一釣舟之類雖對不<lb/>
　求太切而未嘗失格律也學詩者當審此<lb/>
許渾呈裴明府詩云江村夜漲浮天水澤國秋生動地<lb/>
　風漢水傷稼亦全用此一聯郊居春日詩云花前更<lb/>
　謝依劉客雪後空懐訪戴人和杜侍御云因過石城<lb/>
　先訪戴欲朝金闕暫依劉又送林處士云鏡中非訪<lb/>
　戴劍外欲依劉寄三州守云花深稚榻迎何客月在<lb/>
　膺舟醉幾人陪崔公讌又云賔舘盡開徐稚榻客㠶<lb/>
<pb n="KR4i0023_WYG_001-7b"/>
　空戀李膺舟題王隱居云隨蜂收野蜜尋麝采生香<lb/>
　呈李明府云洞花蜂聚蜜嵓柏麝留香松江詩云晩<lb/>
　色千㠶落林聲一鴈飛深春詩云故里千㠶外深春<lb/>
　一鴈飛又寄盧郎中并贈閑師皆以庾樓對蕭寺見<lb/>
　於其他篇詠以楊栁對蒹葭以揚子渡對越王臺者<lb/>
　甚多蓋其源不長其流不逺則波瀾不至於汪洋浩<lb/>
　𣺌宜哉杜甫云讀書破萬巻下筆如有神欲下筆當<lb/>
　自讀書始<lb/>
<pb n="KR4i0023_WYG_001-8a"/>
韋應物詩平平處甚多至於五字句則超然出於畦逕<lb/>
　之外如遊溪詩野水煙鶴唳楚天雲雨空南齋詩春<lb/>
　水不生烟荒崗筠翳石詠聲詩萬物自生聼太空常<lb/>
　寂寥如此等句豈下於兵衞森畵㦸燕寢凝清香哉<lb/>
　故白樂天云韋蘇州五言詩髙雅閑淡自成一家之<lb/>
　體東坡亦云樂天長短三千首却愛韋郎五字詩<lb/>
孟郊詩楚山相蔽虧日月無全輝萬株古栁根挐此磷<lb/>
　磷溪大行横偃脊百里芳崔嵬等句皆造語工新無<lb/>
<pb n="KR4i0023_WYG_001-8b"/>
　一㸃俗韻然其他篇章似此處絶少也李覯評其詩<lb/>
　云髙處在古無上平處下觀二謝許之亦太甚矣東<lb/>
　坡謂初如食小魚所得不償勞又似食蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>竟日嚼<lb/>
　空螯貶之亦大甚矣<lb/>
太平廣記載宋之問於靈隠寺夜吟詩未就聞有人云何<lb/>
　不道樓觀滄海日門對浙江潮莫知何人人有識之<lb/>
　者此駱賔王也是時賔王與徐敬業俱隠名同逃巳<lb/>
　暮年矣而集中有江南送之問詩云秋江無緑芷寒<lb/>
<pb n="KR4i0023_WYG_001-9a"/>
　汀有白蘋采之將何遺故人漳水濵兖州餞之問詩<lb/>
　云淮陽泗水北梁甫汶陽東别路青驪逺離尊緑蟻<lb/>
　空其相習如此不應暮年相遇於靈隱寺云不相識<lb/>
　也蓋是賔王逃難之時之問不欲顯其姓名爾<lb/>
杜荀鶴鄭谷詩皆一句内好用二字相疊然荀鶴多用<lb/>
　於前後散句而鄭谷用於中間對聯荀鶴詩云文星<lb/>
　漸見射台星昨謁朱門謁孔門常仰門風維國風忽<lb/>
　地晴天作雨天猶把中才謁上才皆用於散聫鄭谷<lb/>
<pb n="KR4i0023_WYG_001-9b"/>
　那堪流落逢摇落可得澘然是偶然自為醉客思吟<lb/>
　客官自中丞拜右丞初塵芸閣辭禪閣却訪支郎是<lb/>
　老郎誰知野性非天性不扣權門扣道門皆用於對<lb/>
　聯也<lb/>
梅聖俞早有詩名故士能詩者徃徃寫巻投擲以質其<lb/>
　是非梅各有報章未嘗輕許之也讀黄萃詩巻則云<lb/>
　鳯凰養雛飛未髙雞鶩成羣趐終短讀蕭淵詩巻則<lb/>
　云野雉五色且非鳯知時善鳴雞若何讀孫且言詩<lb/>
<pb n="KR4i0023_WYG_001-10a"/>
　巻則云汲井欲到深磨鑑欲盡塵讀張令詩巻則云<lb/>
　讀之不敢倦十未能一曉讀卲不疑詩巻則曰既觀<lb/>
　坐長嘆復想李杜韓皆因其短而教誨之也東坡喜<lb/>
　奬與後進有一言之善則極口褒賞使其有聞於世<lb/>
　而後巳故受其奬者亦踴躍自勉樂於修進而終為<lb/>
　令器若東坡者其有功於斯文哉其有功於斯人哉<lb/>
律詩中間對聯兩句意甚逺而中實潛貫者最為髙作<lb/>
　如介甫示平甫詩云家勢到今宜有後士才如此豈<lb/>
<pb n="KR4i0023_WYG_001-10b"/>
　無時答陳正叔云此道未行身有待古人不見首空<lb/>
　回魯直答彦和詩云天於萬物定貧我知效一官全<lb/>
　為親上叔父夷仲詩云萬里書來兒女瘦十月山行<lb/>
　氷雪深歐陽永叔送王平甫下第詩云朝廷失士有<lb/>
　司恥貧賤不憂君子難送張道州詩云身行南鴈不<lb/>
　到處山與北人相對閑如此之類與規規然在於嫓<lb/>
　青對白者相去萬里矣魯直如此句甚多不能槩舉<lb/>
　也<lb/>
<pb n="KR4i0023_WYG_001-11a"/>
韓愈以瀑布為天紳所謂懸瀑垂天紳是也孟郊以簷<lb/>
　溜為天紳所謂簷溜擲天紳是也東坡次韻王定國<lb/>
　倅潁詩亦有餘波猶足挂天紳之句<lb/>
水田飛白鷺夏木囀黄鸝李嘉祐詩也王摩詰衍之為<lb/>
　七言曰漠漠水田飛白鷺隂隂夏木囀黄鸝而興益<lb/>
　逺九天閶闔開宫殿萬國衣冠拜冕旒王摩詰詩也<lb/>
　杜子美刪之為五言句閶闔開黄道衣冠拜紫宸而<lb/>
　語益工近觀山谷黔南十絶七篇全用樂天花下對<lb/>
<pb n="KR4i0023_WYG_001-11b"/>
　酒渭川舊居東城尋春西樓委順竹忩等詩餘三篇<lb/>
　用其詩略㸃化而已樂天云相去六千里地絶天邈<lb/>
　然十書九不到何以開憂顔山谷則云相望六千里<lb/>
　天地隔江山十書九不到何用一開顔樂天云霜降<lb/>
　水反壑風落木歸山苒苒嵗時晏物皆復本原山谷<lb/>
　云霜降水反壑風落木歸山苒苒嵗華晩昆䖝皆閉<lb/>
　關樂天詩云渇人多夢飲饑人多夢飡春來夢何處<lb/>
　合眼到東川山谷云病人多夢醫囚人多夢赦如何春<lb/>
<pb n="KR4i0023_WYG_001-12a"/>
　來夢合眼見鄉社葉少藴云詩人㸃化前作正如李光<lb/>
　弼將郭子儀之軍重經號令精彩數倍今觀三公所<lb/>
　作此語殆試然也<lb/>
歸叟詩話載鼾睡詩一篇以為韓退之遺文其實非也<lb/>
　所謂有如阿鼻尸長喚忍衆罪鐵佛聞皺眉石人戰<lb/>
　摇腿等句皆不成語言而厚誣退之不亦寃乎歐陽永<lb/>
　叔有謝人送枕簟詩因及喜睡其曰少壯喘息人莫<lb/>
　聽中年鼻鼾尤惡聲癡兒掩耳謂雷作竈婦驚窺疑<lb/>
<pb n="KR4i0023_WYG_001-12b"/>
　釡鳴與前詩不侔矣<lb/>
人言居富貴之中者則能道富貴語亦猶居貧賤者工<lb/>
　於說饑寒也王岐公被遇四朝目濡耳染莫非富貴<lb/>
　則其詩章雖欲不富貴得乎故岐公之詩當時有至<lb/>
　寳丹之喻如寳藏發函金作界仙醪傳羽玉為臺夢<lb/>
　回金殿風光别吟到銀河月影低等句甚多李慶孫<lb/>
　富貴曲云軸裝曲譜金書字樹記花名玉篆牌晏元<lb/>
　獻云太乞兒相若諳富貴者不爾道也元獻詩云棃<lb/>
<pb n="KR4i0023_WYG_001-13a"/>
　花院落溶溶月栁絮池塘淡淡風此自然有富貴氣<lb/>
　吾曾伯祖侍郎諱宫雖起於寒㣲而論富貴若固有<lb/>
　之嘗有詩云翩翻燕子朱門靜狼籍梨花小院閑又<lb/>
　云西樓月上簾簾靜後苑花開院院香其視晏公真<lb/>
　不愧矣若孟郊借車載家具家具少於車陶潜敝襟<lb/>
　不掩肘黎羔常乏斟杜甫天呉與紫鳯顛倒在短褐<lb/>
　皆巧於說貧者也<lb/>
歐公一世文宗其集中羙梅聖俞詩者十幾四五稱之<lb/>
<pb n="KR4i0023_WYG_001-13b"/>
　甚者如詩成希深擁鼻謳師魯巻舌藏戈矛又云作<lb/>
　詩三十年視我猶後軰又云少低筆力容我和無便<lb/>
　難追韻髙絶又云嗟哉我豈能知子論詩頼子能指<lb/>
　迷聖俞詩佳處固多然非歐公標榜之重詩名亦安<lb/>
　能至如此之重哉歐公後有詩云梅窮獨我知古貨<lb/>
　今難賣而聖俞贈滁州謝判官詩亦云吾詩固少愛<lb/>
　獨爾太守知皆言識之者鮮矣張芸叟評其詩云如<lb/>
　深山道人草衣捆屨王公大人見之屈膝<lb/>
<pb n="KR4i0023_WYG_001-14a"/>
蔡君謨娶余祖姑清源君而赴漳南幕余曾祖通議嘗<lb/>
　贈之詩曰藻思舊傳青管夢哲科新試碧雞才乍依<lb/>
　守寳蓮花幕更下温郎玉鏡臺可謂佳句矣韓退之<lb/>
　送陸暢詩云一來取髙第官佐東宫軍迎婦丞相府<lb/>
　誇映秀士羣鳴鸞桂樹間觀者何繽紛此二詩事相<lb/>
　類而語皆竒也<lb/>
　<lb/>
　<lb/>
<pb n="KR4i0023_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻一<lb/>
</p>
<p>
</p>
  </div>
<div>
                <head>韻語陽秋巻二</head>
    <p>
<pb n="KR4i0023_WYG_002-1a"/>
欽定四庫全書<lb/>
　韻語陽秋巻二　　　　　宋　葛立方　撰<lb/>
荆公嘗有詩曰功謝蕭規慙漢第恩從隗始詫燕臺或<lb/>
　謂公曰蕭何萬世之功則功字固有來處若恩字未<lb/>
　見有出也荆公答曰韓集鬬雞聯句則孟郊云受恩<lb/>
　慙始隗則知荆公詩用法之嚴如此然一水䕶田將<lb/>
　緑繞兩山排闥送青來之句乃以樊噲排闥事對䕶<lb/>
　田豈䕶田亦有所出耶有好事者謂余言一日有人<lb/>
<pb n="KR4i0023_WYG_002-1b"/>
　面稱公詩謂自喜田園安五栁但嫌尸祝擾庚桑以<lb/>
　為的對公笑曰伊但知栁對桑為的對然庚亦是數<lb/>
　蓋以十日數之也余謂荆公未必有此意使果如好<lb/>
　事者之說則作詩歩驟亦太拘窘矣錢起送屈突司<lb/>
　馬詩云星飛龎統驥箭發魯連書人多稱其工余恨<lb/>
　龎統驥出處無星字而魯連書有箭字也趙給事中<lb/>
　晩歸不遇詩忽看童子掃花處始愧夕郎題鳯來前<lb/>
　句不用事後句用二事皆非律也<lb/>
<pb n="KR4i0023_WYG_002-2a"/>
錢起集前八巻後五巻鮑欽止謂昭宗時有中書舍人<lb/>
　錢珝亦起之諸孫今起集中恐亦有珝所作者余初<lb/>
　未知其所據也比見前集中有同程七早入中書一<lb/>
　篇云不意雲霄能自致空<hi>闕</hi>　　　　　臘雪新晴<lb/>
　栢子殿春風欲上萬年枝和王貟外雪晴早朝云紫<lb/>
　㣲晴雪帶恩光遶仗偏随鴛鷺行長信月留寧避曉<lb/>
　宜春花滿不飛香二詩皆珝所作無疑蓋起未嘗入<lb/>
　中書也集中又有登彭祖樓一詩而薛能集亦載則<lb/>
<pb n="KR4i0023_WYG_002-2b"/>
　知所編甚駁也<lb/>
陳去非嘗為余言唐人皆苦思作詩所謂吟安一箇字<lb/>
　撚斷數莖鬚句向夜深得心從天外歸吟成五字句<lb/>
　用破一生心蟾蜍影裡清吟苦舴艋舟中白髮生之<lb/>
　類者是也故造語皆工得句皆竒但韻格不髙故不<lb/>
　能參少陵逸歩後之學詩者倘或能取唐人語而掇<lb/>
　入少陵繩墨歩驟中此連胷之術也余嘗以此語似<lb/>
　葉少藴少藴云李益詩云開門風動竹疑是故人來<lb/>
<pb n="KR4i0023_WYG_002-3a"/>
　沈亞之詩云徘徊花上月虛度可怜宵皆佳句也鄭<lb/>
　谷掇取而用之乃云睡輕可忍風敲竹飲散那堪月<lb/>
　在花真可與李沈作僕奴由是論之作詩者興致先<lb/>
　自髙逺則去非之言可用倘不然便與鄭都官無異<lb/>
杜甫讀蘇渙詩則曰餘髮喜却變白間生黒絲髙適觀<lb/>
　陳十六史碑則曰我來觀雅裂慷慨變毛髮<lb/>
方干詩清潤小巧蓋未升曹劉之堂或者取之太過余<lb/>
　未曉也王賛嘗稱之曰鏝肌滌骨水瑩霞絢嘉肴自<lb/>
<pb n="KR4i0023_WYG_002-3b"/>
　將不吮餘雋麗不芬葩苦不癯棘當其得志倐與神<lb/>
　㑹孫郃嘗稱之曰其秀也仙蕋於常花其鳴也靈鼉<lb/>
　於衆響觀其作登靈隱峰詩云山疊雲霞際川傾世<lb/>
　界東送喻坦之詩云風塵辭帝里舟楫到家林此真<lb/>
　兒童語也寄喻見云寒蕪随楚盡落葉渡淮稀而送<lb/>
　喻坦之下第又云過楚寒方盡浮淮月正沉贈路明<lb/>
　府詩云吟成五字句用破一生心而贈喻見又云纔<lb/>
　吟五字句又白幾莖鬚湖心寺中島云雪折停猿樹<lb/>
<pb n="KR4i0023_WYG_002-4a"/>
　花藏浴鶴泉而寄越上人又云窻接停猿樹嵓飛浴<lb/>
　鶴泉于使君詩云月中倚棹吟漁浦花底垂鞭醉鳯<lb/>
　城而送伍秀才詩又云倚棹寒吟漁浦月垂鞭醉入<lb/>
　鳯城春觀其語言重復如此有以見其窘也至於野<lb/>
　渡波摇月空城雨翳鐘白猿垂樹忩邉月紅鯉驚鈎<lb/>
　竹外溪義行相識處貧過少年時等句誠無愧於孫<lb/>
　王所賞長吉云我生二十不得意一生愁心謝如梧<lb/>
　蘭至二十七而卒陳無已除夜詩云七十已强半所<lb/>
<pb n="KR4i0023_WYG_002-4b"/>
　餘無幾何遥知暮夜促更覺後生多至四十九而卒<lb/>
　語意不祥如此豈神明者先授之耶<lb/>
連緜字不可挑轉用詩人間有挑轉用者非為平側所<lb/>
　牽則為韻所牽也羅昭諫以泬寥為寥泬是為平側<lb/>
　所牽秋風生桂枝詩所謂寥泬工夫大是也又以汍<lb/>
　瀾為瀾汍是為韻所牽哭孫貟外詩所謂故侯何在<lb/>
　淚瀾汍是也<lb/>
老杜賦螢火詩云幸因腐草出敢近太陽飛未足臨書<lb/>
<pb n="KR4i0023_WYG_002-5a"/>
　巻時能㸃客衣似譏當時閹人用事於人君之前不<lb/>
　能主張文儒而乃如青蠅之㸃素也說者乃謂喻小<lb/>
　有才而侵侮大徳豈不誤哉羅隱竊取其意乃曰不<lb/>
　思曾腐草便擬倚孤光若道通文翰車公<hi>闕</hi>肯長其<lb/>
　視前作愧矣<lb/>
沈存中云退之城南聯句云竹影金瑣碎金瑣碎者日<lb/>
　光也恨句中無日字爾余謂不然杜子羙云老身倦<lb/>
　馬河堤永踏盡黄榆緑槐影亦何必用日字作詩正<lb/>
<pb n="KR4i0023_WYG_002-5b"/>
　欲如此<lb/>
詩家有換骨法謂用古人意而㸃化之使加工也李白<lb/>
　詩云白髮三千丈縁愁似箇長荆公㸃化之則云繰<lb/>
　成白髮三千丈劉禹錫云遥望洞庭湖翠水白銀盤<lb/>
　裡一青螺山谷㸃化之云可惜不當湖水面銀山堆<lb/>
　裡看青山孔稚圭白苧歌云山虛鐘磬徹山谷㸃化<lb/>
　之云山空響筦絃盧仝詩云草石是新情山谷㸃化<lb/>
　之云小山作朋友香草當姬妾學詩者不可不知此<lb/>
<pb n="KR4i0023_WYG_002-6a"/>
魯直謂陳後山學詩如學道此豈尋常雕章繪句者之<lb/>
　可擬哉客有為余言後山詩其要在於㸃化杜甫語<lb/>
　爾杜云昨夜月同行後山則云勤勤有月與同歸杜<lb/>
　云林昏罷幽磬後山則云林昏出幽磬杜云古人去<lb/>
　巳逺後山則云斯人日巳逺杜云中原皷角悲後山<lb/>
　則云風連皷角悲杜云暗飛螢自照後山則云飛螢<lb/>
　元失照杜云秋覺追随盡後山則云林湖更覺追随<lb/>
　盡杜云文章千古事後山則曰文章平日事杜云乾<lb/>
<pb n="KR4i0023_WYG_002-6b"/>
　坤一腐儒後山則曰乾坤著腐儒杜云孤城隱霧深<lb/>
　後山則曰寒城著霧深杜云寒花只暫香後山則云<lb/>
　寒花只自香如此類甚多豈非㸃化老杜之語而成<lb/>
　者余謂不然後山詩格律髙古真所謂碌碌盆盎中<lb/>
　見此古罍洗者用語相同乃是讀少陵詩熟不覺在<lb/>
　其筆下又何足以病公<lb/>
五代史補載羅隱題牡丹云若教解語應傾國任是無<lb/>
　情也動人曹唐曰此乃詠女子障子爾隱曰猶勝足<lb/>
<pb n="KR4i0023_WYG_002-7a"/>
　下作鬼詩乃誦唐漢武要王母詩曰樹底有天春寂<lb/>
　寂人間無路月茫茫豈非鬼詩南史載孝武嘗問顔<lb/>
　延之曰謝莊月賦何如答曰莊始知隔千里兮共明<lb/>
　月帝召莊以延之語語之莊應聲曰延之作秋胡詩<lb/>
　始知生為乆離别没為長不歸典論云文人相輕自<lb/>
　古而然<lb/>
髙適别鄭處士云興來無不愜才大亦何傷寄孟五詩<lb/>
　云秋氣落窮巷離憂兼暮蟬送蕭十八云常苦古人<lb/>
<pb n="KR4i0023_WYG_002-7b"/>
　逺今見斯人古題陸少府書齋云散帙至棲鳥明燈<lb/>
　留故人皆佳句也上陳左相天地莊生馬江湖范蠡<lb/>
　舟亦有含蓄但莊子謂天地一指萬物一馬而以天<lb/>
　地為馬悞矣<lb/>
晉張翰憶呉中蓴菜鱸鱠而歸而髙適屢作越上用如<lb/>
　送崔功曹赴越云今朝欲乗興随爾食鱸魚送李九<lb/>
　赴越云鏡水若所憶蓴菜子舊便人以為疑余考地<lb/>
　理志漢呉縣𨽻今㑹稽郡則以鱸魚作越上亦無傷<lb/>
<pb n="KR4i0023_WYG_002-8a"/>
　也<lb/>
山谷詩多用稻田衲亦云田衣王摩詰詩云乞飯從香<lb/>
　積裁衣學水田又云手中花㲲凈香帔稻畦成豈本<lb/>
　是耶<lb/>
魯直謂東坡作詩未知句法而東坡題魯直詩云每見<lb/>
　魯直詩未嘗不絶倒然此巻甚妙而殆非悠悠者可<lb/>
　識能絶倒者巳是可人又云讀魯直詩如見魯仲連<lb/>
　李太白不敢復論鄙事雖若不適用然不為無補如<lb/>
<pb n="KR4i0023_WYG_002-8b"/>
　此題識其許之乎其譏之也魯直酷愛陳無巳詩而<lb/>
　東坡亦不識許魯直為無巳揚譽無所不至而無巳<lb/>
　乃謂人言我語勝黄語何耶<lb/>
自古工詩者未嘗無興也觀物有感焉則有興今之作<lb/>
　詩者以興近乎訕也故不敢作而詩之一義廢矣老<lb/>
　杜萵苣詩云两旬不甲拆空憤埋泥滓野莧迷汝來<lb/>
　宗生實於此皆興小人盛而掩抑君子也至髙適題<lb/>
　處士菜園則云耕地桑柘間地肥菜常熟為問葵藿<lb/>
<pb n="KR4i0023_WYG_002-9a"/>
　資何如廟堂肉則近乎訕矣作詩者茍知興之與訕<lb/>
　異始可以言詩矣<lb/>
張籍韓愈髙弟也愈嘗作此日足可惜贈之八百餘言<lb/>
　又作喜侯喜至之篇贈之二百餘言又有贈張籍一<lb/>
　篇二百言皆不稱其能詩獨有調張籍一篇大尊李<lb/>
　杜而末章有寄語地上友經營何太忙之句病中贈<lb/>
　張籍一篇有半塗喜開鑿𣲖别失大江吾欲盈其氣<lb/>
　不令見麾幢之句醉贈張徹有張籍學古淡軒昻避<lb/>
<pb n="KR4i0023_WYG_002-9b"/>
　雞羣之句則知籍有意於慕大而實無可取者也及<lb/>
　取其集而讀之如送越客詩云春雲剡溪口殘月鏡<lb/>
　湖西逢故人詩云海上見花發瘴中聞鴻飛送海客<lb/>
　詩云入國自献寳逢人多贈珠紫掖發章白青闈更<lb/>
　詠歌如此之類皆駢句也至於語言拙惡如寺貧無<lb/>
　施利僧老足慈悲收拾新琴譜封題舊藥方多申請<lb/>
　假牒秪送賀官書此尤可笑至於樂府則稍超矣姚<lb/>
　秘監嘗稱之曰妙絶江南曲凄凉怨女詩白太傅嘗<lb/>
<pb n="KR4i0023_WYG_002-10a"/>
　稱之曰尤工樂府詞舉代少其倫由是論之則人之<lb/>
　所稱者非以詩也<lb/>
應制詩非他詩比自是一家句法大抵不出於典實富<lb/>
　艶爾夏英公和上元觀燈詩云魚龍曼衍六街呈金<lb/>
　鎖通宵啓玉京冉冉遊塵生輦道遲遲春箭入歌聲<lb/>
　寳坊月皎龍燈淡紫舘風㣲鶴燄平宴罷南端天欲<lb/>
　曉囬瞻河漢尚盈盈王岐公詩云雪消華月滿仙臺<lb/>
　萬燭當樓寳扇開雙鳯雲中扶輦下六鰲海上駕山<lb/>
<pb n="KR4i0023_WYG_002-10b"/>
　來鎬京春酒霑周燕汾水秋風陋漢材一曲昇平人<lb/>
　共樂君王又進紫霞杯二公雖不同時而二詩如出<lb/>
　一人之手蓋格律當如是也丁晉公賞花釣魚詩云<lb/>
　鸎驚鳯輦穿花去魚畏龍顔上釣遲胡文公云春暖<lb/>
　仙蓂初靃靡日斜芝蓋尚徘徊鄭毅夫水光翠繞九<lb/>
　重殿花氣濃薫萬夀杯皆典實富艶有餘若作清癯<lb/>
　平淡之語終不近爾<lb/>
翰苑作春帖子徃徃秀麗可喜如蘇子容云璇宵一夕<lb/>
<pb n="KR4i0023_WYG_002-11a"/>
　斗標東㶑灔晨曦照九重和氣薫風摩蓋壤競消金<lb/>
　甲事春農鄧温伯云晨曦㶑灔上簾櫳金屋熈熈歌<lb/>
　吹中桃臉似知宫宴早百花頭上放輕紅蔣潁叔云<lb/>
　昩旦求衣向曉雞蓬萊仗下日將西花添漏皷三聲<lb/>
　逺栁映春旗一色齊梁君貺詩云東方和氣斗回杓<lb/>
　龍角中星轉紫霄聖主問安天未曉求衣親䕶玉宸<lb/>
　朝皆佳作也余觀鄭毅夫新春詞四首其一云春色<lb/>
　應随歩輦還珠旒玉几照龍顔紫雲殿下朝元罷便<lb/>
<pb n="KR4i0023_WYG_002-11b"/>
　令東風到世間其二云春風細拂緑波長初過層城<lb/>
　渡建章草色未迎雕輦翠栁梢先學赭衣黄其三云<lb/>
　晴暉散入鳯凰樓一行朱簾不下鈎漢殿鬭簮雙彩<lb/>
　燕併和春色上釵頭其四云小池春破玉玲瓏聲觸<lb/>
　簾鈎漸好風閑繞䦨干掐花樹春痕巳著半梢紅觀<lb/>
　此四詩與帖子格調何異豈乆於翰苑而筆端自然<lb/>
　習熟耶<lb/>
咸平景徳中錢惟演劉筠首變詩格而楊文公與王鼎<lb/>
<pb n="KR4i0023_WYG_002-12a"/>
　王綽號江東三虎詩格與錢劉亦絶相類謂之西崑<lb/>
　體大率效李義山之為豐富藻麗不作枯瘠語故楊<lb/>
　文公在至道中得義山詩百餘篇至於愛慕而不能<lb/>
　釋手公嘗論義山詩以謂包藴宻緻演繹平暢味無<lb/>
　窮而炙愈出鑽彌堅而酌不竭使學者少窺其一班<lb/>
　若滌腸而洗骨是知文公之詩有得於義山者為多<lb/>
　矣又嘗以錢惟演詩二十七聯如雪意未成雲著地<lb/>
　秋聲不斷鴈連天之類劉筠詩四十八聯如溪牋未<lb/>
<pb n="KR4i0023_WYG_002-12b"/>
　破氷生硯爐酒新燒雪滿天之類皆表而出之紀之<lb/>
　於談苑且曰二公之詩學者爭慕得其格者蔚為佳<lb/>
　詠可謂知所宗矣文公鑚仰義山於前涵泳錢劉於<lb/>
　後則其體製相同無足怪者小說載優人有以義山<lb/>
　為戱者義山服藍縷之衣而出或問曰先軰之衣何<lb/>
　在曰為舘中諸學士撏扯去矣人以為笑<lb/>
顔延之謝靈運各被㫖擬北上篇延之受詔即成靈運<lb/>
　乆而方就梁元帝云詩多而能者沈約少而能者謝<lb/>
<pb n="KR4i0023_WYG_002-13a"/>
　朓雖有遲速多寡之不同不害其俱工也<lb/>
米元章賦詩絶妙而人罕稱之者以書名掩之也如不<lb/>
　及陪東坡徃金山作水陸詩云乆隂陣奪佳山川長<lb/>
　瀾四溢魚龍淵衆㸔李郭渡浮玉晴風掃出清明天<lb/>
　頗聞妙力開大施足病不列諸方仙想應蒼壁有垂<lb/>
　露照水百怪愁寒烟栖雲閣云雲出救世旱澤浹雲<lb/>
　尋歸入石了不見豐功巳如遺龍騫荐復起抱石明<lb/>
　幽姿雲乎無定所隱者何當栖如此二詩殆出翰墨<lb/>
<pb n="KR4i0023_WYG_002-13b"/>
　畦逕之表蓋自邁徃凌雲之氣流出非尋規索矩者<lb/>
　之可到也<lb/>
余襄公靖嘗在契丹作繙譯詩云夜筵没邏臣拜洗兩<lb/>
　朝厥荷情幹勒㣲臣雅魯祝君統聖夀鉄擺俱可忒<lb/>
　沒邏言後盛拜洗言受賜厥荷言通好幹勒言厚重<lb/>
　鉄擺言嵩髙也沈存中筆談載刁約使契丹戱為詩<lb/>
　云押燕移離畢㸔房賀䟦支餞行三匹裂宻賜十貔<lb/>
　貍移離畢如中國執政官賀䟦支執衣防閤人匹裂<lb/>
<pb n="KR4i0023_WYG_002-14a"/>
　小朩罌貔狸形如䑕而大彼中以為珍饌二詩可作<lb/>
　對故表而出之<hi>案余靖所用契丹語多與今索倫語不合盖輾轉訛舛無足深考今姑存原文</hi>
詩之有思卒然遇之而莫遏有物敗之則失之矣故昔<lb/>
　人言覃思垂思抒思之類皆欲其思之來而所謂亂<lb/>
　思蕩思者言敗之者易也鄭綮詩思在㶚橋風雪中<lb/>
　驢子上唐求詩所游歴不出二百里則所謂思者豈<lb/>
　尋常只尺之間所能發哉前軰論詩思多生於杳㝠<lb/>
　寂寞之境而志意所如徃徃出乎埃壒之外茍能如<lb/>
<pb n="KR4i0023_WYG_002-14b"/>
　是於詩亦無幾矣小說載謝無逸問潘大臨云近日<lb/>
　曽作詩否潘云秋來日日是詩思昨日捉筆得滿城<lb/>
　風雨近重陽之句忽催租人至令人意敗輒以此一<lb/>
　句奉寄亦可見思難而敗易也<lb/>
韓退之調張籍詩曰刺手㧞鯨牙舉瓢酌天漿魏道輔<lb/>
　謂髙至酌天漿幽至於㧞鯨牙其用思深逺如此彼<lb/>
　獨未讀送無本詩爾其曰吾嘗示之難勇徃無不敢<lb/>
　蛟龍㺯牙角造次欲手攬衆鬼囚大幽下覷襲元窞<lb/>
<pb n="KR4i0023_WYG_002-15a"/>
　言手攬蛟龍之角下覷衆鬼之窞皆難事而無本勇<lb/>
　徃無不敢蓋作文以氣為主也則調張籍之句無乃<lb/>
　亦是意乎<lb/>
孟郊詩云食薺腸亦苦強歌聲無歡出門即有礙誰謂<lb/>
　天地寛許渾詩云萬里碧波魚戀釣九重青漢鶴愁<lb/>
　籠皆是窮蹙之語白樂天詩云無事日月長不覊天<lb/>
　地闊與二子殆霄壤矣青箱雜記載李泰伯一絶云<lb/>
　人言落日是天涯望極天涯不見家已恨碧山相掩<lb/>
<pb n="KR4i0023_WYG_002-15b"/>
　映碧山還被暮雲遮識者曰此詩意有重重障礙李<lb/>
　君其不偶乎後果如其言<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻二<lb/>
</p>
<p>
</p>
  </div>
<div>
                <head>韻語陽秋巻三</head>
    <p>
<pb n="KR4i0023_WYG_003-1a"/>
欽定四庫全書<lb/>
　韻語陽秋巻三　　　　　宋　葛立方　撰<lb/>
元白齊名有自來矣元㣲之冩白詩於閬州西寺白樂<lb/>
　天冩元詩百篇合為屏風更相傾慕如此而樂天必<lb/>
　言㣲之詩得巳格律頓進所謂每被老元偷格律是<lb/>
　也然㣲之江陵放言與送客嶺南詩樂天皆擬其作<lb/>
　何耶東坡嘗效山谷體作江字韻詩山谷謂坡收歛<lb/>
　光芒入此窘歩余於樂天亦云<lb/>
<pb n="KR4i0023_WYG_003-1b"/>
詩人讃美同志詩篇之善多比珠璣璧玉錦綉花草之<lb/>
　類至杜子美則豈肯作此陳腐語耶寄岑參詩云意<lb/>
　愜關飛動篇終接混茫夜聽許十誦詩云精㣲穿溟<lb/>
　滓飛動摧霹靂贈盧琚詩曰藻翰唯牽率湖山合動<lb/>
　搖贈陳諫議詩云毫髮無遺恨波瀾獨老成寄李白<lb/>
　詩云筆落驚風雨詩成泣鬼神贈髙適詩云美名人<lb/>
　不及佳句法如何皆驚人語也視餘子其神芝之與<lb/>
　腐菌哉<lb/>
<pb n="KR4i0023_WYG_003-2a"/>
李太白杜子美詩皆掣鯨手也余觀太白古風子美偶<lb/>
　題之篇然後知二子之源流逺矣李云大雅乆不作<lb/>
　吾衰竟誰陳王風委蔓草戰國多荆榛則知李之所<lb/>
　得在雅杜云文章千古事得失寸心知騷人嗟不見<lb/>
　漢選盛於斯則知杜之所得在騷然李不取建安七<lb/>
　子而杜獨取垂拱四傑何耶南皮之韻固不足取而<lb/>
　王楊盧駱亦詩人之小巧者爾至有不廢江河萬古<lb/>
　流之句褒之豈不太甚乎<lb/>
<pb n="KR4i0023_WYG_003-2b"/>
賈島攜新文詣韓愈云青竹未生翼一歩萬里道安得<lb/>
　西北風身願變蓬草可見急於求師愈贈詩云家住<lb/>
　幽都逺未識氣先感來尋吾何能無味嗜昌歜可見<lb/>
　謙於授業此皆島未儒服之時也洎愈教島為文遂<lb/>
　棄浮屠學舉進士摭言載島初赴名塲於驢上吟鳥<lb/>
　宿池邊樹僧敲月下門遇權京尹韓吏部呵唱而不<lb/>
　覺洎擁至馬前則曰欲作敲字又欲作推字神游詩<lb/>
　府致衝大官愈曰作敲字佳矣是時島識韓已乆矣<lb/>
<pb n="KR4i0023_WYG_003-3a"/>
　使未相識愈豈肯教其作敲字耶<lb/>
余讀許渾詩獨愛道直去官早家貧為客多之句非親<lb/>
　嘗者不知其味也贈蕭兵曹詩云客道恥搖尾皇恩<lb/>
　寛犯鱗直道去官早之寔也將離郊園詩云乆貧辭<lb/>
　國逺多病在家希家貧為客多之實也<lb/>
蘇養直清江曲見賞於東坡以為與李太白無異所謂<lb/>
　屬玉雙飛水滿塘菰蒲深處浴鴛鴦是也既為前軰<lb/>
　所賞名已不沒而又作後清江曲一篇豈養直尚惡<lb/>
<pb n="KR4i0023_WYG_003-3b"/>
　其少作耶所謂呼兒極浦下笭箵社瓮欲熟浮蛆香<lb/>
　輕簑淅瀝鳴秋雨日暮乗流自相語如此等句前清<lb/>
　江曲似未到也<lb/>
作詩貴雕琢又畏有斧鑿痕貴破的又畏粘皮骨此所<lb/>
　以為難李商隠栁詩云動春何限葉撼曉幾多枝恨<lb/>
　其有斧鑿痕也石曼卿梅詩云認桃無緑葉辨杏有<lb/>
　青枝恨其粘皮骨也能脫此二病始可以言詩矣劉<lb/>
　夢得稱白樂天詩云郢人斤斵無痕迹仙人衣裳棄<lb/>
<pb n="KR4i0023_WYG_003-4a"/>
　刀尺世人方内欲相從行盡四維無處覔若能如是<lb/>
　雖終日斵而鼻不傷終日射而鵠必中終日行於䂓<lb/>
　矩之中而其迹未嘗滯也山谷嘗與楊明叔論詩謂<lb/>
　以俗為雅以故為新百戰百勝如孫呉之兵棘端可<lb/>
　以破鏃如甘蠅飛衛之射揑聚放開在我掌握與劉<lb/>
　所論殆一轍矣<lb/>
杜牧赤壁詩云折㦸沉沙鐡未消自將磨洗認前朝東<lb/>
　風不與周郎便銅雀春深鎻二喬李義山集中亦載<lb/>
<pb n="KR4i0023_WYG_003-4b"/>
　此詩未知果何人所作也<lb/>
自古文人雖在艱危困阨之中亦不忘於製述蓋性之<lb/>
　所嗜雖鼎鑊在前不卹也况下於此者乎李後主在<lb/>
　圍城中可謂危矣猶作長短句所謂櫻桃落盡春歸<lb/>
　去蝶飜金粉雙飛子規啼月小樓西文未就而城破<lb/>
　蔡約之嘗親見其遺藁東坡在獄中作詩贈子由云<lb/>
　是處青山可藏骨他年夜雨獨傷神猶有所託而作<lb/>
　李白在獄中作詩上崔相云賢相燮元氣再欣海縣<lb/>
<pb n="KR4i0023_WYG_003-5a"/>
　康應念覆盆下雪泣拜天光猶有所訴而作是皆出<lb/>
　於不得巳者劉長卿在獄中非有所託訴也而作詩<lb/>
　云斗間誰與㸔寃氣盆下無由見太陽一詩云壯志<lb/>
　巳憐成白髮餘生猶待發青春一詩云冶長空得罪<lb/>
　夷甫不言錢又有獄中見畵佛詩豈性之所嗜則縲<lb/>
　絏之苦不能易雕章繢句之樂歟<lb/>
黄庶字亞夫嘗有怪石一絶傳於世云山鬼水怪着薜<lb/>
　荔天禄辟邪眠莓苔鈎簾坐對心語口曽見漢家池<lb/>
<pb n="KR4i0023_WYG_003-5b"/>
　館來人士膾炙以為竒作唐張碧詩亦不多見嘗有<lb/>
　池上怪石詩云寒姿數片竒突兀曽作秋江秋水骨<lb/>
　先生應是壓風雷着向池邊塞龍窟我來池上傾酒<lb/>
　尊半酣書破青煙痕參差翠縷擺不落筆頭驚怪<lb/>
　黏秋雲我聞中容水墨有髙價邀得將來倚松下<lb/>
　鋪却雙繒直道難掉首空歸不成畫二詩殆未易甲<lb/>
　乙也<lb/>
杜子美詩喜用文選語故宗武亦習之不置所謂熟精<lb/>
<pb n="KR4i0023_WYG_003-6a"/>
　文選理休覔綵衣輕又云呼婢取酒壺續兒誦文選<lb/>
　是也唐朝有文選學而時君尤見輕重分别本以賜<lb/>
　金城書絹素以屬裴行儉是也外史檮杌載鄭奕嘗<lb/>
　以文選教其子其兄曰何不教讀論語無學沈謝嘲<lb/>
　風弄月汚人行止鄭兄之言蓋欲先徳行而後文藝<lb/>
　亦不為無理也<lb/>
元和十一年六月武元衡將朝夜漏未盡三刻騎出里<lb/>
　門遇盜薨於墻下許孟容謂國相横尸而盜不得為<lb/>
<pb n="KR4i0023_WYG_003-6b"/>
　朝廷恥遂下詔募捕覔得始得張晏者王承宗所遣<lb/>
　訾珍者李師道所遣也初元衡䇿李錡之必反已而<lb/>
　錡果反就誅由是諸鎮桀驁者皆不自安以致於是<lb/>
　劉夢得有代靜安佳人怨詩云寳馬鳴珂踏曉塵魚<lb/>
　文匕首犯車茵適來行哭里門外昨夜畵堂歌舞人<lb/>
　又云秉燭朝天遂不囬路人彈指望髙臺墻東便有<lb/>
　傷心地夜夜秋螢飛去來余考夢得為司馬時朝廷<lb/>
　欲澡濯補郡而元衡執政乃格不行夢得作詩傷之<lb/>
<pb n="KR4i0023_WYG_003-7a"/>
　而託於靜安佳人其傷之也乃所以快之歟<lb/>
裴度平淮西絶世之功也韓愈平淮西碑絶世之文也<lb/>
　非度之功不足以當愈之文非愈之文不足以發度<lb/>
　之功碑成李愬之子乃謂没父之功訟之於朝憲宗<lb/>
　使叚文昌别作此與捨周鼎而寳康瓠何異哉李義<lb/>
　山詩云碑髙三丈字如手負以靈鼇蟠以螭句竒語<lb/>
　重喻者少讒之天子言其私長繩百尺拽碑倒麄砂<lb/>
　大石相磨治公之斯文若元氣先時巳入人肝脾愈<lb/>
<pb n="KR4i0023_WYG_003-7b"/>
　書愬曰十月壬申愬用所得賊將白文成因天大雪<lb/>
　疾馳百二十里到蔡取元濟以獻與文昌所謂郊雲<lb/>
　晦㝠寒可堕指一夕巻斾凌辰破關等語豈不相萬<lb/>
　萬哉東坡先生謫官過舊驛壁間見有人題一詩云<lb/>
　淮西功業冠吾唐吏部文章日月光千古斷碑人膾<lb/>
　炙世間誰數叚文昌坡喜而誦之<lb/>
裴度在朝憲宗委任不疑使破三賊巳而呉元濟授首<lb/>
　王承宗割二州遣子入侍李師道被擒兩所諸侯忠<lb/>
<pb n="KR4i0023_WYG_003-8a"/>
　者懐強者畏克融廷凑皆不敢桀勲烈之盛一時無<lb/>
　與比肩者唯李義山指為聖相詩曰帝得聖相相曰<lb/>
　度又曰嗚呼聖皇及聖相亦過矣哉荀卿曰得聖臣<lb/>
　者帝若舜禹伊尹周公皆聖臣也謂四人為聖臣則<lb/>
　可謂裴度為聖相其可哉<lb/>
李翺皇甫湜集中皆無詩世傳翺有縣君好塼渠一詩<lb/>
　并傳燈録載答藥山一偈湜秪有浯溪留題一篇而<lb/>
　巳<lb/>
<pb n="KR4i0023_WYG_003-8b"/>
劉义愛金使酒不拘細行士類鄙之史載义持韓愈金<lb/>
　數斤去曰此諛墓中人得爾不若與劉君為夀是愛<lb/>
　金者又載少為俠行因酒殺人亡命㑹赦出是使酒<lb/>
　者而其集有烈士詠云烈士或愛金愛金不為貧義<lb/>
　死天亦許利生天亦嗔胡為輕薄兒使酒殺平人豈<lb/>
　义自以為烈士耶<lb/>
劉义詩酷似玉川子而傳於世者二十七篇而巳氷柱<lb/>
　雪車二詩雖作語竒怪然議論亦皆出於正也氷柱<lb/>
<pb n="KR4i0023_WYG_003-9a"/>
　詩云不為四時雨徒於道路成泥柤不為九江浪徒<lb/>
　能汩没天之涯雪車詩謂官家不知民餒寒盡驅牛<lb/>
　車盈道載屑玉載載欲何之秘藏深宫以禦炎酷如<lb/>
　此等句亦有補於時與玉川月蝕詩稍相類<lb/>
東坡拈出陶淵明談理之詩前後有三一曰採菊東籬<lb/>
　下悠然見南山二曰笑傲東軒下聊復得此生三曰<lb/>
　客養千金軀臨化消其寳皆以為知道之言蓋摛章<lb/>
　繪句嘲㺯風月雖工亦何補若覩道者出語自然超<lb/>
<pb n="KR4i0023_WYG_003-9b"/>
　詣非常人能蹈其軌轍也山谷嘗䟦淵明詩巻云血<lb/>
　氣方剛時讀此詩如嚼枯木及綿歴世事如决定無<lb/>
　所用智又嘗論云謝康樂庾蘭成之詩鑪錘之功不<lb/>
　遺餘力然未能窺彭澤數仭之墻者二子有意於俗<lb/>
　人騖明二子拙淵明直寄焉持是以論淵明詩亦可<lb/>
　以見其陳鍵也<lb/>
省題詩自成一家非他詩比也首韻拘於見題則易於<lb/>
　牽合中聯縳於法律則易於駢對非若遊戱於煙雲<lb/>
<pb n="KR4i0023_WYG_003-10a"/>
　月露之形可以縱然在我者也王昌齡錢起孟浩然<lb/>
　李商隠軰皆有詩名至於作省題詩則踈矣王昌齡<lb/>
　四時調玉燭詩云祥光長赫矣佳號得温其錢起巨<lb/>
　魚縱大壑詩云方快吞舟意尤殊在藻嬉孟浩然騏<lb/>
　驥長鳴詩云逐逐懐良馭蕭蕭顧樂鳴李商隠桃李<lb/>
　無言詩云夭桃花正發穠李葉方繁此等句與兒童<lb/>
　無異以此知省題詩自成一家也<lb/>
詩人比雨如絲如膏之類甚多至為此恐未盡其形似<lb/>
<pb n="KR4i0023_WYG_003-10b"/>
　念昔遊云雲門寺外逢猛雨林黒山髙雨脚長曽奉<lb/>
　郊宫為近侍分明亂㸃羽林鎗大雨行云四面崩騰<lb/>
　玉京仗萬里横互羽林鎗豈去國凄斷之情不能忘<lb/>
　雞翹豹尾中耶<lb/>
武元衡詩不多集中有酬嚴司空荆南見寄詩兩篇一<lb/>
　云金貂再領三公府玉帳連封萬戸侯一云漢家征<lb/>
　鎮委條侯虎節龍旌居上頭皆續以簾巻青山巫峽<lb/>
　雨煙開碧樹渚宫秋第三聯一云劉琨坐嘯風清塞<lb/>
<pb n="KR4i0023_WYG_003-11a"/>
　謝朓題詩月滿樓一云金笳曽掩故人涙玉箭初傳<lb/>
　明月樓皆續以白雪調髙歌不得美人相顧翠蛾愁<lb/>
　人訝其太同余謂乃元衡刪潤之本集中兩存之爾<lb/>
　當以前篇為正後篇誠未工也<lb/>
詩體如八音歌建除體之類古人賦詠多矣用十二神<lb/>
　為詩者始見於沈烱山谷亦嘗效為之余友人莫之<lb/>
　用其祖戩嘗以辨舌說賊脫百人於死意其後必昌<lb/>
　而之用乃貧不能以自存天理殆難曉也余嘗以此<lb/>
<pb n="KR4i0023_WYG_003-11b"/>
　格作詩贈之云抱犬髙眠巳云足更得牛衣有餘燠<lb/>
　起來敗絮擁懸鶉誰羡龍髯織氷縠踏翻菜園底用<lb/>
　羊從他春雷吼枯腸擊鍾烹鼎莫渠愛小芼自許猴<lb/>
　葵香半世饑寒孔移帶䑕米占來身漸泰吉雲神馬<lb/>
　日匝三摴蒱肯作猪奴態虎頭食肉何足誇隂徳由<lb/>
　來報宜奢丹竈功成無躍兎玉函方秘縁青蛇<lb/>
仲長綂云垂露成幃張霄成幄沆瀣當餐九陽代燭蓋<lb/>
　取無情之物作有情用也自後竊取其意者甚多張<lb/>
<pb n="KR4i0023_WYG_003-12a"/>
　志和則云太虛為室明月為燭王康琚則云華條當<lb/>
　圜屋翠葉代綺牕呉筠則云緑竹可充食女蘿可代<lb/>
　裙劉伶則云日月為扄牖八荒為庭衢皆是意也李<lb/>
　義山無題詩云春蠶到死絲方歇蠟燭成灰涙始乾<lb/>
　此又是一格今效此體為俚語小詞傳於世者甚多<lb/>
　不足道也<lb/>
東坡在儋耳時余三從兄諱延之自江隂擔簦萬里絶<lb/>
　海徃見留一月坡嘗誨以作文之法曰儋州雖數百<lb/>
<pb n="KR4i0023_WYG_003-12b"/>
　家之聚州人之所須取之市而足然不可徒得也必<lb/>
　有一物以攝之然後為巳用所謂一物者錢是也作<lb/>
　文亦然天下之事散在經子史中不可徒使必得一<lb/>
　物以攝之然後為巳用所謂一物者意是也不得錢<lb/>
　不可以取物不得意不可以明事此作文之要也吾<lb/>
　兄拜其言而書諸紳嘗以親製龜冠為獻坡受之而<lb/>
　贈以詩云南海神龜三千嵗兆叶朋從生愛喜智能<lb/>
　周物不周身未免人鑽七十二誰能用爾作小冠岣<lb/>
<pb n="KR4i0023_WYG_003-13a"/>
　嶁耳孫剏其製今君此去寧復來欲慰相思時整轡<lb/>
　今集中無此詩余曽見其親筆後坡歸宜興道由無<lb/>
　錫洛社嘗至孫仲益年在髫齔坡曰孺子習何藝孫<lb/>
　曰學對屬坡曰試對㸔徐曰衡門稚子璠璵器孫應<lb/>
　聲云翰苑神仙錦綉腸坡撫其背曰真璠璵器也異<lb/>
　日不凡二事皆吾鄉人士所知輒記於此<lb/>
唐王建以宫詞名家本朝王岐公亦作宫詞百篇不過<lb/>
　述郊祀御試經筵翰苑朝見等事至於宫掖戱劇之<lb/>
<pb n="KR4i0023_WYG_003-13b"/>
　事則祕不得傳故詩詞中亦罕及若建者乃内侍王<lb/>
　守澄之宗姪得宫中之事為詳如叢叢洗手遶金盆<lb/>
　旋拭紅巾入殿門衆裏遙抛新橘子在前收得便承<lb/>
　恩又云避脫昭儀不擲盧井邊含水噴鵶鶵内中數<lb/>
　日無呼喚冩得滕王蛺蝶圖如此之類非守澄說似<lb/>
　則建豈能知哉初守澄讀建宫詞謂之曰宫掖之事<lb/>
　而子昌言之儻得罪將奚贖建與之詩云三朝行坐<lb/>
　鎮相随今上春宫見小時脫下御衣先賜着進來龍<lb/>
<pb n="KR4i0023_WYG_003-14a"/>
　馬毎教騎長承宻㫖歸家少獨奏邊機出殿遲不是<lb/>
　當家親說向九重爭遣外人知自是守澄不敢有言<lb/>
　花蘂夫人亦有宫詞百篇如月頭支給買花錢滿殿<lb/>
　宫人近數千遇着唱名多不語含羞走過御床前之<lb/>
　類亦可喜也<lb/>
郟子稍學作小詩嘗賦梅花云玉屑裝龍腦雲衣覆麝<lb/>
　臍何堪夜來雪香色兩凄迷留友人詩云良友間何<lb/>
　闊春事遽如許勞君下鷗沙一葉繫春渚昨夢堕前<lb/>
<pb n="KR4i0023_WYG_003-14b"/>
　世再見欣欲舞聊呼花底杯酒面㸃紅雨狂歌謝貫<lb/>
　珠清論雜揮麈驪駒未可歌妙句須君吐觀此數語<lb/>
　似粗知詩家畦逕學之不巳必佳但恐其中堕爾<lb/>
　<lb/>
　<lb/>
　<lb/>
　<lb/>
　韻語陽秋巻三<lb/>
</p>
<p>
</p>
  </div>
<div>
                <head>韻語陽秋巻四</head>
    <p>
<pb n="KR4i0023_WYG_004-1a"/>
欽定四庫全書<lb/>
　韻語陽秋巻四　　　　　宋　葛立方　撰<lb/>
唐盧綸與吉中孚韓翊錢起司空曉苗發崔峒耿湋夏<lb/>
　侯審李端皆能詩齊名號大歴十才子憲宗尤愛綸<lb/>
　文至詔張仲素訪其遺藁故綸集中徃徃有贈諸人<lb/>
　詩所謂舊籙藏雲冠新詩滿帝鄉者送中孚之詩也<lb/>
　引水忽驚氷滿磵向田空見石和雲者寄湋端之詩<lb/>
　也擁褐覺霜下抱琴聞鴈來者同湋宿旅舍之詩也<lb/>
<pb n="KR4i0023_WYG_004-1b"/>
　風傾竹上雪山對酒邊人者題苗發竹間亭詩也桂<lb/>
　樹曽同折龍門幾共登者寄端峒曉湋之詩也司空<lb/>
　曉亦有送中孚詩云聽猿㸔楚岫随鴈到呉州耿湋<lb/>
　寄曉云老醫迷舊疾朽藥誤新方李端寄綸云熊寒<lb/>
　方入樹魚樂稍離泉錢起答苗發龍池詩云暫别迎<lb/>
　車雉還随䕶法龍又贈夏侯審云詩成流水上夢盡<lb/>
　落花間諸人更唱迭和莫非佳句蓋草木臭味旣同<lb/>
　則金蘭契分彌篤爾史載郭曖進宫大集名士李端<lb/>
<pb n="KR4i0023_WYG_004-2a"/>
　賦詩最工錢起曰素為爾請以起姓别賦端立獻一<lb/>
　章又工於前起之妬賢徒增愧而端之㨗思為可服<lb/>
　也<lb/>
古辭云藁砧今何在山上復有山何當大刀頭破鏡飛<lb/>
　上天藁砧砆也謂夫也山上有山出也大刀頭刀上<lb/>
　鐶也破鏡言半月當還也此詩格非當時有釋之者<lb/>
　後人豈能曉哉古辭又云圍棊燒敗襖着子故衣然<lb/>
　陸龜䝉皮日休間嘗擬之陸云旦日思雙履明時願<lb/>
<pb n="KR4i0023_WYG_004-2b"/>
　早諧皮云莫言春繭薄猶有萬重思是皆以下句釋<lb/>
　上句與藁砧異矣樂府解題以此格為風人詩取陳<lb/>
　詩以觀民風示不顯言之意至東坡無題詩云蓮子<lb/>
　擘開須見薏秋枰着盡更無棊破衫却有重縫處一<lb/>
　飯何曽忘却匙是文與釋並見於一句中與風人詩<lb/>
　又小異矣<lb/>
　觀楚國先賢傳言汝南應璩作百一詩譏切時事徧<lb/>
　以示在事者皆怪愕以為應焚棄之及觀文選所載<lb/>
<pb n="KR4i0023_WYG_004-3a"/>
　璩百一篇略不及時事何耶又觀郭茂倩雜體詩載<lb/>
　百一詩五篇皆璩所作首篇言馬子候解音律而以<lb/>
　陌上桑為鳯將雛二篇傷翳桑二老無以𦵏妻子而<lb/>
　巳無宣孟之徳可以賙其急三篇言老人自知桑榆<lb/>
　之景斗酒自勞不肯為子孫積財末篇即文選所載<lb/>
　是也第四篇似有風諌所謂茍欲娯耳目快心樂腹<lb/>
　腸我躬不悅懽安能慮死亡此豈非所謂應焚棄之<lb/>
　詩乎方是時曹爽事多違法而璩為爽長史切諌其<lb/>
<pb n="KR4i0023_WYG_004-3b"/>
　失如此所謂百一者庻幾百分有一補於爽也而爽<lb/>
　卒不悟以及於旤或謂以百言為一篇者以字數而<lb/>
　言也或謂百者數之終一者數之始士有百行終始<lb/>
　如一者以士行而言也然皆穿鑿之說何足論哉後<lb/>
　何遜亦有擬百一體所謂靈輙困桑下於陵拾李螬<lb/>
　其詩一百十字恐出於或者之說然璩詩每篇字數<lb/>
　各不同第不過四十字爾<lb/>
皮日休雜體詩序曰詩云螮蝀在東又曰鴛鴦在梁雙<lb/>
<pb n="KR4i0023_WYG_004-4a"/>
　聲起於此也陸龜䝉詩序曰疊韻起自梁武帝云後<lb/>
　牖有朽栁當時侍從之臣皆唱和劉孝綽云梁王長<lb/>
　康强沈休文云載載每礙碌自後用此體作為小詩<lb/>
　者多矣如王融所謂園衡炫紅蘤湖行煜黄華温庭<lb/>
　筠所謂棲息銷心象簷楹溢艷陽皆傚雙聲而為之<lb/>
　者也陸龜䝉所謂瓊英輕明生竹石滴瀝碧皮日休<lb/>
　所謂康莊傷荒凉土虜部伍苦皆傚疊韻而為之者<lb/>
　也南北朝人士多喜作雙聲疊韻如謝莊羊戎魏收<lb/>
<pb n="KR4i0023_WYG_004-4b"/>
　崔巖軰戱謔談諧之語徃徃載在史冊可得而攷焉<lb/>
錢起與郎士元齊名時人語曰前有沈宋後有錢郎然<lb/>
　郎豈敢望錢哉起中書遇雨詩云雲衘七曜起雨拂<lb/>
　九門來宴李監宅云晚鐘過竹靜醉客出花遲罷官<lb/>
　後云秋堂入閑夜雲月思離居對雨云生事萍無定<lb/>
　愁心雲不開亦可謂竒句矣士元詩豈有如此句乎<lb/>
　以是知不及起逺甚<lb/>
張祜喜遊山而多苦吟凢歴僧寺徃徃題詠如題僧壁<lb/>
<pb n="KR4i0023_WYG_004-5a"/>
　云客地多逢酒僧房却獻花萬道人禪房云殘陽過<lb/>
　逺水落葉滿疎鐘題金山寺云僧歸夜船月龍出曉堂<lb/>
　雲寺影中流見鐘聲兩岸聞題孤山寺云不雨山長<lb/>
　潤無雲水自隂斷橋荒蘚澁空院落花深如杭之靈<lb/>
　隠天竺蘇之靈嵓楞伽常之惠山善權潤之甘露招<lb/>
　隠皆有佳作李沙在岳陽嘗贈其詩曰岳陽西南湖<lb/>
　上寺水閣松房過文字新釘張生一首詩自餘吟着<lb/>
　皆無味信知僧房佛寺頼其詩以標榜者多矣<lb/>
<pb n="KR4i0023_WYG_004-5b"/>
張祜詩云故國三千里深宫二十年杜牧賞之作詩云<lb/>
　可憐故國三千里虛唱歌詞滿六宫故鄭谷云張生<lb/>
　故國三千里知者唯應杜紫微諸賢品題如是祐之<lb/>
　詩名安得不重乎其後有解道澄江净如練世間唯<lb/>
　有謝元暉解道江南斷腸句世間唯有賀方回等語<lb/>
　皆祖其意也<lb/>
唐朝人士以詩名者甚衆徃徃因一篇之善一句之工<lb/>
　名公先逹為之㳺談延譽遂至聲聞四馳曲終人不<lb/>
<pb n="KR4i0023_WYG_004-6a"/>
　見江上數峯青錢起以是得名故國三千里深宫二<lb/>
　十年張祐以是得名㣲雲淡河漢疎雨滴梧桐孟浩<lb/>
　然以是得名兵衛森畵㦸宴寢凝清香韋應物以是<lb/>
　得名野火燒不盡東風吹又生白居易以是得名敲<lb/>
　門風動竹疑是故人來李益以是得名鳥宿池中朩<lb/>
　僧敲月下門賈島以是得名畵棟朝飛南浦雲珠簾<lb/>
　暮捲西山雨王勃以是得名華裾織翠青如葱入門<lb/>
　下馬氣如虹李賀以是得名然觀各人詩集平平處<lb/>
<pb n="KR4i0023_WYG_004-6b"/>
　甚多豈皆如此句哉古人所謂嘗鼎一臠可以盡知<lb/>
　其味恐未必然爾杜子美云為人性僻躭佳句語不<lb/>
　驚人死不休則是凢子美胸中流出者無非驚人之<lb/>
　語矣讀其集者當知此言不妄殆非前數公之可比<lb/>
　倫也<lb/>
劉禹錫嘉話載楊祭酒贈項斯詩曰度度見詩詩捴好<lb/>
　今觀標格勝於詩平生不解藏人善到處相逢說項<lb/>
　斯斯集中絶妙佳句如晚春花云疎與香風㑹細將<lb/>
<pb n="KR4i0023_WYG_004-7a"/>
　泉影移别張籍云子城西並宅御水北同渠拙惡有<lb/>
　餘宜祭酒公謂標格勝於詩也祭酒乃敬之也其贈<lb/>
　斯詩鄙俗如此與斯亦奚逺哉<lb/>
趙嘏長安秋望詩云殘星幾㸃雁横塞長笛一聲人倚<lb/>
　樓當時人誦詠之以為佳作遂有趙倚樓之目又有<lb/>
　長安月夜與友人話歸故山詩云楊栁風多潮未落<lb/>
　兼葭霜在雁初飛亦不減倚樓之句至於獻李僕射<lb/>
　詩云新諾似山無力負舊恩如水滿身流則謬矣<lb/>
<pb n="KR4i0023_WYG_004-7b"/>
或云韋應物乃韋后之族憑恃恩私作里中横故韋集<lb/>
　載逢楊開府詩云少事武皇帝無賴恃恩私身作里<lb/>
　中横家藏亡命兒武皇升仙去把筆學題詩兩府始<lb/>
　收迹南宫謬見推夫武皇平内亂殺韋后不應后之<lb/>
　族敢於武皇之時豪横若此正恐非后族爾李肇國<lb/>
　史補言應物性髙㓗鮮食寡欲所居焚香掃地而坐<lb/>
　與楊開府詩所述不同豈非武皇仙去之後折節悔<lb/>
　過之時耶<lb/>
<pb n="KR4i0023_WYG_004-8a"/>
竹未嘗香也而杜子美詩云雨洗娟娟靜風吹細細香<lb/>
　雪未嘗香也而李太白詩云瑤臺雪花數千㸃片片<lb/>
　吹落春風香<lb/>
韋應物奉謝處士叔詩云髙齋樂宴罷清夜道相存東<lb/>
　坡次王鞏韻云郡能廢詩酒亦未妨禪寂子由春盡<lb/>
　詩云楞嚴十巻幾回讀泫酒三升是客同道貴冲寂<lb/>
　宴主歡暢二者恐不能相兼也白樂天延樂命釂之<lb/>
　時不忘於佛事逹者至今譏之<lb/>
<pb n="KR4i0023_WYG_004-8b"/>
古人詩勉人行樂未嘗不以日月迅駛為言謝惠連云<lb/>
　四節競䦨候六龍引頺機沈約云馳蓋轉祖龍回星<lb/>
　引奔月陸機云出西門望天庭陽谷旣虛崦嵫盈逝<lb/>
　者若斯安得停司空圖云女媧只解補青天不解煎<lb/>
　膠黏日月孟郊云生随昏曉中皆被日月驅皆佳語<lb/>
　也至盧仝歎昨日詩則曰上帝版版主何物日車刼<lb/>
　刼西向没自古聖賢無奈何道行不得皆白骨則又<lb/>
　以不得行道為歎非止欲行樂而巳也<lb/>
<pb n="KR4i0023_WYG_004-9a"/>
七哀詩起曹子建其次則王仲宣張孟陽也釋詩者謂<lb/>
　病而哀義而哀感而哀悲而哀耳目聞見而哀口歎<lb/>
　而哀鼻酸而哀謂一事而七者具也子建之七哀在<lb/>
　於獨棲之思婦仲宣之七哀哀在於棄子之婦人張<lb/>
　孟陽之七哀哀在於巳毁之園寢唐雍陶亦有七哀<lb/>
　詩所謂君若無定雲妾作不動山雲行出山易山逐<lb/>
　雲去難是皆以一哀而七者具也老杜之八哀則所<lb/>
　哀者八人也王思禮李光弼之武功蘇源明李邕之<lb/>
<pb n="KR4i0023_WYG_004-9b"/>
　文翰汝陽鄭䖍之多能張九齡嚴武之政事皆不復<lb/>
　見矣蓋當時盜賊未息歎舊懐賢而作者也司馬温<lb/>
　公亦有五哀詩謂楚屈原趙李牧漢晁錯馬援齊斛<lb/>
　律光皆負才竭忠卒困於讒而不能自脫蓋有激而<lb/>
　云爾<lb/>
韓退之詩云從軍古云樂談笑青油幕明燈夜觀棊月<lb/>
　暗秋城柝言樂而不及苦陸士衡從軍行云朝食不<lb/>
　免胄夕息常負戈苦哉逺征人撫心悲奈何言苦而<lb/>
<pb n="KR4i0023_WYG_004-10a"/>
　不及樂至於王仲宣作從軍詩則曰從軍有苦樂但<lb/>
　聞所從誰所從神且武焉得久勞思謂從曹操也其<lb/>
　詩有昔人從公旦一徂輙三齡今我神武師暫徃必<lb/>
　速平似非儗人必於其倫之義蓋仲宣時為操軍謀<lb/>
　祭酒則亦無所不至矣<lb/>
老杜雨詩云紫崖奔處黒白鳥去邊明而江碧鳥逾白<lb/>
　山青花欲然之句似之贈王侍御云曉鸎工迸淚秋<lb/>
　月解傷神而感時花濺涙恨别鳥驚心之句似之殆<lb/>
<pb n="KR4i0023_WYG_004-10b"/>
　是同一機軸也<lb/>
孟郊詩云借車載家具家具少於車借者莫彈指貧窮<lb/>
　何足嗟可見其素窶後有詩云賔秩巳覺厚私儲常<lb/>
　恐多是古人恐富求歸之義則貧亦何足怪按郊為<lb/>
　溧陽尉縣有投金瀬平陵城林薄蓊蔚郊徃來其間<lb/>
　曹務都廢至遣假尉代之而分其半俸則安得有私<lb/>
　儲哉退之贈郊詩云陋室有文史髙門有笙竽何能<lb/>
　辨榮辱且欲分賢愚蓋言貧者文史之樂賢於富者<lb/>
<pb n="KR4i0023_WYG_004-11a"/>
　笙竽之樂也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0023_WYG_004-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻四<lb/>
</p>
<p>
</p>
  </div>
<div>
                <head>韻語陽秋巻五</head>
    <p>
<pb n="KR4i0023_WYG_005-1a"/>
欽定四庫全書<lb/>
　韻語陽秋巻五　　　　　宋　葛立方　撰<lb/>
永和中王羲之修禊事于㑹稽山隂之蘭亭羣賢畢至<lb/>
　少長咸集序以謂雖無絲竹管弦之盛一觴一詠亦<lb/>
　足以暢叙幽情則當時篇詠之傳可攷也今觀羲之<lb/>
　謝安謝萬孫綽孫統王彬之凝之肅之徽之徐豐之<lb/>
　袁嶠之十有一人四言五言詩各一首王豐之元之<lb/>
　藴之渙之郄曇華茂庾友虞說魏滂謝繹庾藴孫嗣<lb/>
<pb n="KR4i0023_WYG_005-1b"/>
　曹茂之華平亘偉十有五人或四言或五言各一首<lb/>
　王獻之謝瑰卞廸卓旄羊模孔熾劉宻虞谷勞夷后<lb/>
　綿華着謝藤王儗吕系吕本曹禮十有六人詩各不<lb/>
　成罸酒三觥謝安五言詩曰萬殊混一象安復覺彭<lb/>
　殤而羲之序乃以一死生為虛誕齊彭殤為妄作蓋<lb/>
　反謝安一時之語而或者遂以為未達此特未見當<lb/>
　時羲之之詩爾其五言詩曰仰視碧天際俯瞰渌水<lb/>
　濵寥閴無涯觀寓目理自陳大矣造化功萬殊莫不<lb/>
<pb n="KR4i0023_WYG_005-2a"/>
　均羣籟雖參差適我無非新此詩則豈未逹者耶史<lb/>
　載獻之嘗與兄徽之操之俱詣謝安二兄多言獻之<lb/>
　寒温而巳旣出客問優劣安曰小者佳吉人之辭寡<lb/>
　以其少言故知之今王氏父子昆季畢集而獻之之<lb/>
　詩獨不成豈亦吉人之詞寡耶景祐中㑹稽太守蔣<lb/>
　堂修永和故事嘗有詩云一𣲖西園曲水聲水邊終<lb/>
　日㑹冠纓幾多詩筆無停綴不似當年有罸觥蓋謂<lb/>
　獻之等發也<lb/>
<pb n="KR4i0023_WYG_005-2b"/>
貞觀中尚藥求杜若勅下度支省郎判送坊州貢之本<lb/>
　州曹官判云坊州不出杜若應讀謝脁詩悞郎官如<lb/>
　此判事豈不畏二十八宿笑人耶予觀屈平九歌曰<lb/>
　采芳洲兮杜若謝脁詩乃用九歌語晉書天文志郎<lb/>
　位十五星在帝坐東北依烏郎府是也曹官徒知謝<lb/>
　朓詩而不知有九歌徒知郎官上應列宿而不知非<lb/>
　二十八宿也<lb/>
劉禹錫嘉話録云作詩押韻須要有出處近欲押一餳<lb/>
<pb n="KR4i0023_WYG_005-3a"/>
　字六經中無此字唯周禮吹簫處注有此一字終不<lb/>
　敢押予按禹錫歴陽書事詩云湖魚香勝肉官酒重<lb/>
　於餳則何嘗按六經所出耶洛陽伽藍記載河東人<lb/>
　劉白堕善釀酒盛暑曝之日中經旬不壞當時謂之<lb/>
　鶴觴白堕乃人名子瞻詩云獨㸔紅渠傾白堕石林<lb/>
　避暑録云若以白堕為酒則醋浸曹公湯燖右軍可<lb/>
　也予按文選魏武帝短歌行云何以解憂惟有杜康<lb/>
　康亦作酒人而選詩遂以為酒用東坡豈祖是耶<lb/>
<pb n="KR4i0023_WYG_005-3b"/>
㑹稽臨安金陵三郡皆有東山俱傳以為謝安携妓之<lb/>
　所按謝安本傳初安石寓居㑹稽與王羲之許詢支<lb/>
　遁遊處被召不至遂棲遲東山唐裴晃與石渭等鑑<lb/>
　湖聯句有興裏還尋戴東山更問東此㑹稽之東山<lb/>
　也本傳又云安石常徃臨安山中坐石室臨濬谷悠<lb/>
　然嘆曰此與伯夷何逺今餘杭縣有東山東坡有游<lb/>
　餘杭東西巖詩註云即謝安東山所謂獨携縹緲人<lb/>
　來上東西山者是也此臨安之東山也本傳又謂及<lb/>
<pb n="KR4i0023_WYG_005-4a"/>
　登台輔於土山營墅樓館林竹甚盛每携中外子姪<lb/>
　游集今土山在建康上元縣崇禮鄉建康事迹云安<lb/>
　石於此擬㑹稽之東山亦號東山此金陵之東山也<lb/>
　李白有憶東山二絶云不向東山久薔薇幾度花白<lb/>
　雲他自散明月落誰家我今携謝妓長嘯絶人羣欲<lb/>
　報東山客開關掃白雲不知所賦者何處之東山陳<lb/>
　軒乃録此詩於金陵集中將别有所據耶南史載宋<lb/>
　劉勔經始鍾嶺以為棲息亦號東山金陵遂有兩東<lb/>
<pb n="KR4i0023_WYG_005-4b"/>
　山矣<lb/>
羊叔子鎮襄陽嘗與從事鄒湛登峴山慨然有湮漫無<lb/>
　聞之歎峴山亦因是以傳古今名賢賦詠多矣呉興<lb/>
　東陽二郡亦有峴山吳興峴山去城三里有李適之<lb/>
　窪尊在焉東坡守吳興日嘗登此山有語云苕水如<lb/>
　漢水鱗鱗鴨頭青吳興勝襄陽萬瓦浮青㝠我非羊<lb/>
　叔子愧此峴山亭悲傷意則同嵗月如流星湛軰何<lb/>
　足道當以徳自銘東陽峴山去東陽縣亦三里舊名<lb/>
<pb n="KR4i0023_WYG_005-5a"/>
　三丘山宋商仲文素有時望自謂必登台輔忽除東<lb/>
　陽太守意甚不樂嘗登此山悵然流涕郡人愛之如<lb/>
　襄陽之於叔子因名峴山二峯相峙有東峴西峴唐<lb/>
　寳歴中縣令於興宗結亭其下名曰涵碧劉禹錫有<lb/>
　詩云新開潭洞疑仙府還寫丹青到雍州即其所也<lb/>
荆公以詩賦决科而深不滿詩賦試院中五絶其一云<lb/>
　少年操筆坐中庭筆墨文章頗自輕聖世選才終用<lb/>
　賦白頭來此試諸生後作詳定官復有詩云童子常<lb/>
<pb n="KR4i0023_WYG_005-5b"/>
　誇作賦工暮年羞悔有揚雄當年賜帛倡優等今日<lb/>
　論才將相中細甚客卿因筆墨卑於爾雅注魚蟲漢<lb/>
　家故事真當改新詠知君勝弱翁熙寧四年旣預政<lb/>
　遂罷詩賦專以經義取士蓋平日之志也元祐五年<lb/>
　侍御史劉摯等謂治經者專守一人而略諸儒傳記<lb/>
　之學為文者惟務訓釋而不知聲律體要之詞遂復<lb/>
　用詩賦紹聖初以詩賦為元祐學術復罷之政和中<lb/>
　遂著於令士庻傳習詩賦者杖一百畏謹者至不敢<lb/>
<pb n="KR4i0023_WYG_005-6a"/>
　作詩時張芸叟有詩云少年辛苦校蟲魚晩嵗彫蟲<lb/>
　恥壯夫自是諸生猶習氣果然紫詔盡驅除酒間李<lb/>
　杜皆投筆地下班揚亦引車唯有少陵頑鈍叟靜中<lb/>
　吟撚白髭鬚蓋芸叟自謂也<lb/>
韓愈自監察御史貶連州山陽令所坐之因傳記各異<lb/>
　唐書本傳謂上疏論宫市徳宗怒故貶李翶行狀謂<lb/>
　為幸臣所惡故貶皇甫湜作神道碑謂貞元十九年<lb/>
　闗中旱饑公請寛民徭專政者惡之故貶按文公集<lb/>
<pb n="KR4i0023_WYG_005-6b"/>
　宫市之疏不傳而文公歴官記及年譜以謂京師旱<lb/>
　民饑詔蠲租半有司征求反急愈與同列上疏言狀<lb/>
　為幸臣所讒幸臣者李實也予考退之自連山移江<lb/>
　陵詩云孤臣昔放逐泣血追愆尤汗漫不省識恍如<lb/>
　乗桴浮或自疑上疏上疏豈其由則所坐之因雖退<lb/>
　之猶疑之也集中有上京兆李實書盛稱其能曰愈<lb/>
　來京師所見公卿大臣未有赤心事上憂國如閣下<lb/>
　者又云今年以來不雨者百餘日種不入土而盜賊<lb/>
<pb n="KR4i0023_WYG_005-7a"/>
　不敢起糓價不敢貴老姦宿贓銷縮摧沮亹亹百餘<lb/>
　言皆叙其歌慕之意其後實出為華州又有書云愈<lb/>
　於久故游從之中䝉恩奬知遇最厚無與比者愈旣<lb/>
　為實所讒不應此書拳拳如是及觀江陵塗中詩云<lb/>
　同官盡才俊偏善栁與劉或慮語言泄傳之落寃讎<lb/>
　又岳陽别竇司直云愛才不擇行觸事得讒謗前年<lb/>
　出官日此禍最無妄又和張十一憶昨行云伾文未<lb/>
　揃崖州熾雖得赦宥常愁猜近者三姦悉破碎羽窟<lb/>
<pb n="KR4i0023_WYG_005-7b"/>
　無底幽黄能眼中了了見鄉國知有歸日眉方開又<lb/>
　有永貞行以快伾文之貶其末云郎官清要為世稱<lb/>
　荒郡僻野嗟可矜具書目見非妄徴嗟爾旣徃宜為<lb/>
　懲則知陽山之貶伾文之力而劉栁下石為多非為<lb/>
　李實所讒也<lb/>
長慶四年退之為吏部侍郎薨於靜安里第李翺行狀<lb/>
　載屬纊之語云伯兄徳行髙曉年止四十二某位為<lb/>
　侍郎年出伯兄十五嵗且獲終於牖下幸不失大節<lb/>
<pb n="KR4i0023_WYG_005-8a"/>
　以下見先人可謂榮矣翶祭文曰人心樂生皆惡其<lb/>
　凶兄之在病則齊其終順化以盡靡憾於中張籍祭<lb/>
　詩亦曰公有曠達識生死為一綱及當臨終辰意色亦<lb/>
　不荒贈我珍重言傲然委衾裳蓋其聦明之所照了<lb/>
　徳力之所成就故於生死之際超然如此宣室志載<lb/>
　威粹骨藴國世與韓氏為仇神人以帝命召公計事<lb/>
　愈曰臣願從大王討之未幾而愈卒公神道墓志行<lb/>
　狀俱不載而正見於小說者如此豈東坡所謂其生<lb/>
<pb n="KR4i0023_WYG_005-8b"/>
　也有自來其死也有所為乎李肇國史補謂愈登華<lb/>
　山絶頂度不可返至於發狂慟哭今觀易簀之際神<lb/>
　色不亂如此不應於此而至於發狂慟哭也<lb/>
韓偓香奩集百篇皆艷詞也沈存中筆談云乃和凝所<lb/>
　作凝後貴悔其少作故嫁名於韓偓爾今觀香奩集<lb/>
　有無題詩序云余辛酉年戱作無題詩十四韻故奉<lb/>
　常王公内翰吳融舎人令狐渙相次屬和是嵗十月<lb/>
　末一旦兵起随駕西狩文藁咸棄丙寅嵗在福建有<lb/>
<pb n="KR4i0023_WYG_005-9a"/>
　蘇暐以藁見授得無題詩因追味舊時闕忘甚多予<lb/>
　按唐書韓偓傳偓嘗與崔嗣定䇿誅劉季述昭宗反<lb/>
　正為功臣與令狐渙同為中書舎人其後韓全誨等<lb/>
　刼帝西幸偓夜追及鄠見帝慟哭至鳯翔遷兵部侍<lb/>
　郎天祐二年挈其族依王審知而卒以紀運圖考之<lb/>
　辛酉乃昭宗天復元年丙寅乃哀帝天祐二年其序<lb/>
　所謂丙寅嵗在福建有蘇暐授其藁則正依王審知<lb/>
　之時也稽之於傳與序無一不合者則此集韓偓所<lb/>
<pb n="KR4i0023_WYG_005-9b"/>
　作無疑而筆談以為和凝嫁名於偓特未考其詳爾<lb/>
　筆談云偓又有詩百篇在其四世孫奕處見之豈非<lb/>
　所謂舊詩之闕忘者乎<lb/>
石林詩話載元豐間東坡繋獄神宗本無意罪之時相<lb/>
　因舉軾檜詩根到九泉無曲處嵗寒惟有蟄龍知且<lb/>
　云陛下龍飛在天軾以為不知已而求知地下之蟄<lb/>
　龍非不臣何得章子厚從而解之遂薄其罪而王定<lb/>
　國見聞録云東坡在黄州時上欲復用王禹玉以嵗<lb/>
<pb n="KR4i0023_WYG_005-10a"/>
　寒惟有蟄龍知激怒上意章子厚力解遂釋予觀東<lb/>
　坡自獄中出與章子厚書云某所以得罪其過惡未<lb/>
　易一二數平時惟子厚與子由極口見戒反復甚苦<lb/>
　某强狠自不以為然又云異時相識但過相稱譽以<lb/>
　成吾過一旦有患難無復相哀者唯子厚平居遺我<lb/>
　以藥石及困急又有以救䘏之真與世俗異矣則知<lb/>
　坡繋獄時子厚救解之力為多石林詩話不妄也<lb/>
茶言團茶始於丁晉公前此未有也慶歴中蔡君謨為<lb/>
<pb n="KR4i0023_WYG_005-10b"/>
　福建漕更製小團以充嵗貢元豐初下建州又製宻<lb/>
　雲龍以獻其品髙於小團而其製益精矣曽文昭所<lb/>
　謂莆陽學士蓬萊僊製成月團飛上天又云宻雲新<lb/>
　様尤可喜名出元豐聖天子是也唐陸羽茶經於建<lb/>
　茶尚云未詳而當時獨貴陽羡茶嵗貢特盛茶山居<lb/>
　湖常二州之間修貢則兩守相㑹山椒有境㑹亭基<lb/>
　尚存盧仝謝孟諫議茶詩云天子須嘗陽羡茶百草<lb/>
　不敢先開花是已然又云開緘宛見諫議面手閱月<lb/>
<pb n="KR4i0023_WYG_005-11a"/>
　團三百片則團茶已見於此當時李郢茶山貢焙歌<lb/>
　云蒸之護之香勝梅研膏架勤聲如雷茶成拜表貢<lb/>
　天子萬人爭噉春山摧觀研膏之句則知嘗為團茶<lb/>
　無疑自建茶入貢陽羡不復研膏秪謂之草茶而已<lb/>
張籍嘗勸韓愈排釋老不若著書而愈以謂化當世莫<lb/>
　若口傳來世莫若書懼吾力未至至之未能也請待<lb/>
　五六十然後為之外集有愈答侯生問論語書云昔<lb/>
　注解其書不敢過求其意取聖人之㫖而合之愈旣<lb/>
<pb n="KR4i0023_WYG_005-11b"/>
　死籍祭詩有魯論未訖注手跡今㣲茫則知愈晩年<lb/>
　嘗注論語未訖而絶筆小說載愈子昶為集賢校理<lb/>
　有金根之誤則未必能卒父業所望者籍湜軰爾籍<lb/>
　祭詩曰為文先見草又云公比欲為書遺約有修章<lb/>
　愈將死亦喻湜曰死能令我躬所以不磨滅者惟子<lb/>
　是屬則所望於二公至矣惜乎此書不全也<lb/>
東坡與子由論書云吾雖不善書曉書莫如我茍能通<lb/>
　其意常謂不學可故其子叔黨䟦公書云吾先君子<lb/>
<pb n="KR4i0023_WYG_005-12a"/>
　豈以書自名哉特以其至大至剛之氣發於胸中而<lb/>
　應之以手故不見其有刻畫嫵媚之態而端平章甫<lb/>
　若有不可犯之色少年喜二王書晩乃喜顔平原故<lb/>
　時有二家風氣俗手不知妄謂學徐浩陋矣觀此則<lb/>
　知初未嘗規規然出於翰墨積習也<lb/>
陳後主起臨春結綺望僊三閣極其華麗後主與張麗<lb/>
　華孔貴妃各居其一與狎客賦詩互相贈答采其艷<lb/>
　麗者被以新聲奢淫極矣隋克臺城後主與張孔坐<lb/>
<pb n="KR4i0023_WYG_005-12b"/>
　視無計遂俱入井所謂胭脂井是也楊偹詩云擒虎<lb/>
　戈矛滿六宫春花無樹不秋風倉惶益見多情處同<lb/>
　六甘心赴井中李白亦云天子龍沉景陽井誰歌玉<lb/>
　樹後庭花今胭脂井在金陵之法寳寺井有石欄紅<lb/>
　痕若胭脂相傳云後主與張孔淚痕所染石欄上刻<lb/>
　後主事跡八分書乃大歴中張著文又有篆書戒哉<lb/>
　戒哉數字其它題刻甚多徃徃漫滅不可攷寺即景<lb/>
　陽宫故地也以井在焉好事者徃來不絶寺僧頗厭<lb/>
<pb n="KR4i0023_WYG_005-13a"/>
　苦之張芸叟嘗有詩戱僧云不及馬嵬襪猶能致萬<lb/>
　金<lb/>
樂天以長慶二年自中書舎人為杭州刺史冬十月至<lb/>
　治時仍服緋故遊恩徳寺詩序云俯視朱紱仰睇白<lb/>
　雲有愧於心及觀自歎詩云實事漸銷虛事在銀魚<lb/>
　金帶遶腰光戊申詠懐云紫泥丹筆皆經手赤紱金<lb/>
　章盡到身以今觀之金帶不應用銀魚而金章不應<lb/>
　用赤紱人皆以為疑而不知唐制與今不同也按唐<lb/>
<pb n="KR4i0023_WYG_005-13b"/>
　制紫為三品之服緋為四品之服淺緋為五品之服<lb/>
　各服金帶又制衣紫者魚袋以金飾衣緋者魚袋以<lb/>
　銀飾樂天時為五品淺緋金帶佩銀魚宜矣劉長卿<lb/>
　有袁郎中喜章服詩云手詔來筵上腰金向粉闈勲<lb/>
　名傳舊閤蹈舞著新衣郎中亦是五品故其身章與<lb/>
　樂天同<lb/>
杜甫累不第天寳十三載明皇朝獻太清宫饗廟及郊<lb/>
　甫奏賦三篇帝竒之使待制集賢院命宰相試文章<lb/>
<pb n="KR4i0023_WYG_005-14a"/>
　故有贈集賢崔于二學士詩云昭代將垂白途窮乃<lb/>
　呌閽氣衝星象表詞感帝王尊天老書題目春官騐<lb/>
　討論倚風遺鴨路随水到龍門舊註陳希烈韋見素<lb/>
　為宰相而崔國輔于休烈者皆集賢院學士也故末<lb/>
　句云謬稱三賦在難述二公恩可謂不忘於藻鑑之<lb/>
　重者矣按唐史是嵗陳希烈為相至八月見素代之<lb/>
　而甫集有上見素詩云持衡留藻鑑聽履上星辰則<lb/>
　甫之文乃為見素所賞非希烈也<lb/>
<pb n="KR4i0023_WYG_005-14b"/>
世人論淵明自永初以後不稱年號秪稱甲子與思悅<lb/>
　所論不同觀淵明讀史九章其間皆有深意其尤章<lb/>
　章者如夷齊箕子魯二儒三篇夷齊云天人革命絶<lb/>
　景窮居正風凌俗爰感懦夫箕子云去鄉之感猶有<lb/>
　遲遲矧伊代謝觸物皆非魯二儒云易代随時迷變<lb/>
　則愚介介若人特為正夫由是觀之則淵明委身蓬<lb/>
　巷甘黔婁之貧而不自悔者豈非以恥事二姓而然<lb/>
　耶<lb/>
<pb n="KR4i0023_WYG_005-15a"/>
漢文欲輕刑而反重議者以謂失本惠而傷吾仁固也<lb/>
　或又咎帝短喪為傷於孝予觀遺詔率皆言為巳損<lb/>
　制未嘗使士庻皆短喪也厥後丞相翟方進與薛宣<lb/>
　服母喪皆三十六日而除而顔思古注云漢制自文<lb/>
　帝遺詔國家遵以為常則咎歸於文帝矣而王荆公<lb/>
　詩云輕刑死人衆短喪生者偷仁孝自此薄哀哉不<lb/>
　能謀輕刑死人衆則固然矣短喪生者偷則是誣文<lb/>
　帝也<lb/>
<pb n="KR4i0023_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻五<lb/>
</p>
<p>
</p>
  </div>
<div>
                <head>韻語陽秋巻六</head>
    <p>
<pb n="KR4i0023_WYG_006-1a"/>
欽定四庫全書<lb/>
　韻語陽秋巻六　　　　　宋　葛立方　撰<lb/>
老杜卒於大歴五年享年五十九當生於先天元年觀<lb/>
　其獻大禮賦表云臣生陛下淳樸之俗行四十載矣<lb/>
　以此推之天寳十載始及四十則是獻大禮賦當在<lb/>
　天寳九載也本傳以謂天寳十三載因獻三賦帝竒<lb/>
　之待制集賢院誤矣其後又進西嶽賦序云上既封<lb/>
　泰山之後三十年按史開元十三年乙丑封泰山至<lb/>
<pb n="KR4i0023_WYG_006-1b"/>
　天寳十三載始及三十年則是進西嶽賦在天寳十<lb/>
　三載也老杜有贈獻納使田舍人詩云舍人退食收<lb/>
　封事宮女開函近御筵曉漏追隨青瑣闥晴窻㸃檢<lb/>
　白雲篇末句云揚雄更有河東賦唯待吹嘘送上天<lb/>
　其云更有河東賦當是獻西嶽賦時也<lb/>
李白古風云燕昭延郭隗遂築黄金臺劇辛方趙至鄒<lb/>
　衍復齊來予考史記不載黄金臺之名止云昭王為<lb/>
　郭隗改築宮而師事之孔文舉與曹公書曰昭王築<lb/>
<pb n="KR4i0023_WYG_006-2a"/>
　臺以尊郭隗亦不著黄金之名上谷郡圖經乃云黄<lb/>
　金臺在易水東南十八里燕昭王置千金於臺上以<lb/>
　延天下士遂因以為名皇甫松有登黄金臺詩云燕<lb/>
　相謀在兹積金黄巍巍上者欲何顔使我千載悲其<lb/>
　跡當可得而考也<lb/>
陳子昻感遇詩云樂羊為魏將食子狥軍功骨肉且相<lb/>
　薄他人安得忠又曰吾聞中山相乃屬放麑翁孤獸<lb/>
　猶不忍况以奉君終一則忍於其子一則不忍於麑<lb/>
<pb n="KR4i0023_WYG_006-2b"/>
　故魯直懷荆公詩有啜羔不如放麑樂羊終媿巴西<lb/>
　陳無已啟亦用此事所謂中山之相仁於放麑亂世<lb/>
　之雄疑於食子是也然屬麑於秦西巴孟孫也非中<lb/>
　山相也子昻徒見樂羊中山事遂悞作孟孫用無已<lb/>
　亦遂襲之魯直以西巴為巴西亦誤矣<lb/>
何彼穠矣之詩美王姬而作也周姬姓故皇女皆稱姬<lb/>
　如陳媯楚芊齊姜之類是也後世凡婦人皆稱姬誤<lb/>
　矣南朝人士皆謂姬人如蕭綸見姬人詩所謂狂夫<lb/>
<pb n="KR4i0023_WYG_006-3a"/>
　不妬妾隨意晩還家劉孝綽詠姬人未出詩所謂帷<lb/>
　開見釵影簾動聞釧聲梁王僧擇為姬人怨詩所謂<lb/>
　還君與妾扇歸妾與君裘江摠為姬人怨服藥詩所<lb/>
　謂妾家邯鄲好輕薄特忿仙童一丸藥是也<lb/>
聖相上字姬名書如州縣之縣者宮架也若州縣之縣<lb/>
　則别無他音嘗觀顔延之侍皇太子釋奠宴詩曰獻<lb/>
　終襲吉郎官廣宴堂設象筵庭宿金縣沈約侍宴詩<lb/>
　曰囘鑾獻爵縰金委奠肆士辨儀胥人掌縣二人押<lb/>
<pb n="KR4i0023_WYG_006-3b"/>
　韻皆作州縣之縣用何耶沈佺期哭蘇眉州詩云家<lb/>
　憂方休杼皇慈更徹縣則當作平聲押<lb/>
韓退之詩曰離騷二十五王逸序天問亦曰屈原凡二<lb/>
　十五篇今楚詞所載二十三篇而已豈非并九辨大<lb/>
　招而為二十五乎九辨者宋玉所作非屈原也今楚<lb/>
　詞之目雖以是篇併注屈宋然九辨之序止稱屈原<lb/>
　弟子宋玉所作大招雖疑原文而或者謂景差作若<lb/>
　以宋玉痛屈原而作九辨則招䰟亦當在屈原所著<lb/>
<pb n="KR4i0023_WYG_006-4a"/>
　之數當為二十六矣不知退之王逸之言何所據耶<lb/>
東坡詩云玉奴絃索花奴手玉奴謂楊妃花奴謂汝陽<lb/>
　王璡也及觀和楊公濟梅花詩乃言玉奴終不負東<lb/>
　昏何耶按南史東昏妃潘玉兒當是筆悞爾<lb/>
近世作文者多以紫荷囊作侍從事用如宋景文詩所<lb/>
　謂榮觀聳麟族賦筆助荷囊之類承襲而用者非一<lb/>
　而不知其誤也按晉書輿服志云文武百官皆有囊<lb/>
　綬八座尚書則荷紫以生紫為袷囊綴之服外加於<lb/>
<pb n="KR4i0023_WYG_006-4b"/>
　左肩則所謂荷紫者非芰荷之荷乃負荷之荷也南<lb/>
　史載周捨嘗問劉杳曰著紫荷囊相傳云挈囊竟何<lb/>
　所出杳曰張安世傳云持槖簮筆事孝武帝數十年<lb/>
　注曰槖囊也盖人徒見南史有著紫荷囊四字遂作<lb/>
　一句讀之殊未知晉書荷紫之義也<lb/>
元結刺道州承兵賊之後徵率煩重民不堪命作舂陵<lb/>
　行其末云何人采國風吾欲獻此詩以傳考之結以<lb/>
　人困甚不忍加賦嘗奏免稅租及和市雜物十三萬<lb/>
<pb n="KR4i0023_WYG_006-5a"/>
　緡又奏免租庸十餘萬緡困乏流亡盡歸乃知賢者<lb/>
　所存不特空言而已<lb/>
王儉少年以宰相自命嘗有詩云稷契康虞夏伊呂翼<lb/>
　商周又字其子曰元成取仍世作相之義至其孫訓<lb/>
　亦作詩云旦奭康世功蕭曹佐甿俗大率追儉之意<lb/>
　而為之後官亦至侍中<lb/>
史載宋之問冉祖雍並賜死於桂州之問得詔震汗不<lb/>
　引决祖雍請於使者曰之問有妻子幸聽决使者許<lb/>
<pb n="KR4i0023_WYG_006-5b"/>
　之而之問荒悸不能處家事及考之文集有登大吏<lb/>
　嶺詩云兄弟逺謫居妻子咸異域則之問赴貶時未<lb/>
　嘗以妻子行也又有發藤州及昭州二詩二州皆在<lb/>
　桂州之南則賜死之地非桂州明矣豈史之誤歟<lb/>
黄魯直詩云世有捧心學取笑如東施梅聖俞云曲眉<lb/>
　不想西家様餒腹還希二子清太平寰宇記載西施<lb/>
　事云施其姓也是時有東施家西施家故李太白效<lb/>
　古云自古有秀色西施與東鄰而東坡代人留别詩<lb/>
<pb n="KR4i0023_WYG_006-6a"/>
　乃云絳蠟燒殘玉斚飛離歌唱徹萬行啼他年一舸<lb/>
　鴟夷去應記儂家舊姓西似與寰宇記所言不同豈<lb/>
　為韻所牽耶<lb/>
杜子美栢中允除官制詩舊注以為栢耆又以為正節<lb/>
　按杜詩云紛然喪亂際見此忠孝門蜀中冦亦甚栢<lb/>
　氏功彌存三止錦江沸獨清玉壘昏當是有功於蜀<lb/>
　者方是時叚子璋反於上元徐知道反於寳應而正<lb/>
　節為卭州刺史數有功則是正節無疑矣杜集又有<lb/>
<pb n="KR4i0023_WYG_006-6b"/>
　栢學士茅屋栢大兄弟山居詩議者皆以謂正節之<lb/>
　居然詩中殊不及功名之事但皆稱其為學讀書爾<lb/>
　茅屋云古人已用三冬足年少今開萬巻餘山居云<lb/>
　山居精典籍文雅渉風騷疑是卭州立功之前<lb/>
張籍居韓門弟子之列又以愈薦為國子博士東坡所<lb/>
　謂汗流湜籍走且僵滅没倒景不可望者而籍作愈<lb/>
　祭詩乃云公文為時師我亦有㣲聲而後之學者或<lb/>
　號為韓張何耶<lb/>
<pb n="KR4i0023_WYG_006-7a"/>
張籍送區𢎞詩云韓公國大賢道徳赫已聞昨出為陽<lb/>
　山爾區來趨奔韓官遷法曹子隨至荆門韓入為博<lb/>
　士﨑嶇從羈輪觀其游從之久疑得於韓者深也然<lb/>
　考其文章議論之際乃不得預籍湜之列何耶韓集<lb/>
　有送區𢎞南歸詩云我遷於南日周圍來見者衆莫<lb/>
　依稀爰有區子熒熒暉觀以彛訓或從違我念前人<lb/>
　譬葑菲落以斧斤引纒徽雖有不逮驅騑騑觀此數<lb/>
　語則韓雖以師道自任而區受道之質盖有所未至<lb/>
<pb n="KR4i0023_WYG_006-7b"/>
　也其後又勉之以行行正直勿脂韋業成志立來頎<lb/>
　頎其誨之者至矣集中又有送區册序韓文辨證云<lb/>
　册即𢎞也未知孰是爾<lb/>
韓退之雙鳥詩多不能曉或者謂其詩有不停兩鳥鳴<lb/>
　百物皆生愁不停兩鳥鳴大法失九疇周公不為公<lb/>
　孔子不為丘之句遂謂排釋老而作其實非也前云<lb/>
　一鳥落城市一鳥巢岩幽後云天公怪兩鳥各捉一<lb/>
　處囚則豈謂釋老耶余嘗觀東坡作李白畫像詩云<lb/>
<pb n="KR4i0023_WYG_006-8a"/>
　天人幾何同一漚謫<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>非謫乃其游揮斥八極隘九<lb/>
　州化為二鳥鳴相酬一鳴一息三千秋縻之不得矧<lb/>
　肯求則知所謂雙鳥者退之與孟郊輩爾所謂不停<lb/>
　兩鳥鳴等語乃雷公告天公之言甚其辭以讃二鳥<lb/>
　爾落城市退之自謂落岩幽謂孟郊輩也各捉一處<lb/>
　囚非囚禁之囚止言韓孟各居天一方爾末云還當<lb/>
　三千秋更起鳴相酬謂賢者不當終否當有行其言<lb/>
　者<lb/>
<pb n="KR4i0023_WYG_006-8b"/>
李白贈崔侍御詩云黄河三尺鯉本在孟津居㸃額不<lb/>
　成龍歸來伴凢魚何當赤車使再徃召相如相如盖<lb/>
　自謂也觀此則白不可謂無心於仕進者然當時慢<lb/>
　侮力士略不為身謀旋致貶逐而曽不悔使其欲仕<lb/>
　之心切必不如是先是蘇頲為益州長史見白異之<lb/>
　曰是子天才英特少益以學可比相如故白詩中毎<lb/>
　以相如自比贈從弟之遥曰漢家天子馳駟馬赤車<lb/>
　蜀道迎相如自漢陽病酒歸曰聖主還聽子虚賦相<lb/>
<pb n="KR4i0023_WYG_006-9a"/>
　如却欲論文章贈張鎬曰十五觀竒書作賦凌相如<lb/>
　白自比為相如非止一詩也<lb/>
杜子美褒稱元結舂陵行兼賊退後示官吏二詩云兩<lb/>
　章對秋水一字偕華星致君唐虞際浮朴億大庭又<lb/>
　云今盜賊未息得結輩數十公落落然參錯為天下<lb/>
　邦伯天下少安可立待已盖非專稱其文也至於李<lb/>
　義山乃謂次山之作以自然為祖以元氣為根無乃<lb/>
　過乎秦少游漫郎詩云字偕華星章對月漏洩元氣<lb/>
<pb n="KR4i0023_WYG_006-9b"/>
　煩揮毫盖用子美義山語也<lb/>
西京雜記載司馬相如將聘茂陵人女為妾卓文君作<lb/>
　白頭吟以自絶相如乃止樂府詩集謂白頭吟者疾<lb/>
　人以新間舊不能至白首故以為名余觀張籍白頭<lb/>
　吟云春天百草秋始衰棄我不待白頭時羅襦玉珥<lb/>
　色未暗今朝已道不相宜李白白頭吟云妾有秦樓<lb/>
　鏡照心勝照井願持照新人雙對可憐影其語感人<lb/>
　深矣至劉希夷作白頭吟乃云寄言全盛紅顔子湏<lb/>
<pb n="KR4i0023_WYG_006-10a"/>
　憐半死白頭翁此翁白頭真可憐伊惜紅顔美少年<lb/>
　則是言男為女所棄而作與文君白頭吟之本意異<lb/>
　矣<lb/>
老杜當干戈騷屑之時間闗秦隴負薪採稆餔糒不給<lb/>
　困躓極矣自入蜀依嚴武始有草堂之居觀其經營<lb/>
　徃來之勞備載於詩皆可攷也其曰萬里橋西宅百<lb/>
　花潭北莊者言其地也經營上元始斷手寳應年者<lb/>
　言其時也雪裏江船渡風前逕竹斜寒魚依宻藻宿<lb/>
<pb n="KR4i0023_WYG_006-10b"/>
　鷺起圓沙者言其景物也至於草堂塹西無樹林非<lb/>
　子誰復具幽深則乞榿朩於何少府之詩也草堂少<lb/>
　花今欲栽不問緑李與黄梅則乞果栽於徐少卿之<lb/>
　詩也王侍御携酒草堂則喜而為詩曰故人能領客<lb/>
　携酒重相看王録事許草堂貲不到則戯而為詩曰<lb/>
　為嗔王録事不寄草堂貲盖其流離貧窶之餘不能<lb/>
　以自給皆因人而成也其經營之勤如此然未及黔<lb/>
　突避成都之亂入梓居閬其心則未嘗一日不在草<lb/>
<pb n="KR4i0023_WYG_006-11a"/>
　堂也遣弟檢校草堂則曰鵝鴨宜長數柴荆莫浪開<lb/>
　寄題草堂則曰尚念四松小蔓草易拘纒送韋郎歸<lb/>
　成都則曰為問南溪竹抽梢合過牆塗中寄嚴武則<lb/>
　曰常苦沙崩損藥欄也從江檻落風湍毎致意如此<lb/>
　及成都亂定再依嚴武為節度參謀復歸草堂則曰<lb/>
　不忍竟捨此復來薙榛蕪入門四松在歩屧萬竹踈<lb/>
　則其喜可知矣未幾嚴武卒徬徨無依復捨之而去<lb/>
　以史及公詩攷之草堂斷手於寳應之初而永泰元<lb/>
<pb n="KR4i0023_WYG_006-11b"/>
　年四月嚴武卒是年秋公寓䕫州雲安縣有此草堂<lb/>
　者終始祗得四載而其間居梓閬三年公詩所謂三<lb/>
　年奔走空皮骨是也則安居草堂者僅閲嵗而已其<lb/>
　起居寢興之適不足以償其經營徃來之勞可謂一<lb/>
　世之羇人也然自唐至宋已數百載而草堂之名與<lb/>
　其山川草朩皆因公詩以為不朽之傳盖公之不幸<lb/>
　而其山川草朩之幸也<lb/>
韓退之作李干墓志云余不知服食之説自何起殺人<lb/>
<pb n="KR4i0023_WYG_006-12a"/>
　不可計而慕尚之益至臨死乃悔其為而退之乃躬<lb/>
　自䧟之以至於死白樂天所謂退之服硫黄一病訖<lb/>
　不痊是已陳後山作嗟哉行云張生服石奴下潦上<lb/>
　乾如渇烏韓子作志還自屠自笑未竟人復吁盖為<lb/>
　此也然樂天與刑部李侍郎詩云金丹同學都無益<lb/>
　姹女丹砂燒即飛則樂天深知服食之無騐其肯以<lb/>
　身試藥以自斃乎則自笑未竟人復吁之句未必然<lb/>
　爾山谷在貶所曾公衮有書勸其勿服金石藥谷報<lb/>
<pb n="KR4i0023_WYG_006-12b"/>
　云公衮疽根在旁乃不可食庭堅服之如晴雲之在<lb/>
　川谷安得有霹靂火也則知服金石者尤當屏去粉<lb/>
　白黛緑之輩或者用以資色力其斃宜哉<lb/>
　<lb/>
　<lb/>
　<lb/>
　<lb/>
　韻語陽秋巻六<lb/>
</p>
<p>
</p>
  </div>
<div>
                <head>韻語陽秋巻七</head>
    <p>
<pb n="KR4i0023_WYG_007-1a"/>
欽定四庫全書<lb/>
　韻語陽秋巻七　　　　　宋　葛立方　撰<lb/>
杜牧張祜皆有春申君絶句杜云烈士思酬國士恩春<lb/>
　申誰與快寃䰟三千賔客摠珠履欲使何人殺李園<lb/>
　張云薄俗何心議感恩謟容卑迹頼君門春申還道<lb/>
　三千客寂寞無人殺李園二詩語意太相犯嗚呼朱<lb/>
　英之言盡矣而春申不能必用李園之計巧矣而春<lb/>
　申不能預防春申之客衆矣而無一人為春申殺李<lb/>
<pb n="KR4i0023_WYG_007-1b"/>
　園者所以起二子之論也余亦嘗有二絶云朱英在<lb/>
　楚强黄歇黄歇如何弱李園一日棘門竒禍作自詒<lb/>
　伊戚向誰論又先秦豈謂嬴為呂東晉那知馬作牛<lb/>
　不悟春申亦如許敢慿宮掖<hi>闕</hi>邪謀<lb/>
孔子謂寗武子邦有道則智邦無道則愚其智可及也<lb/>
　其愚不可及也所謂及者繼也非企及之及謂寗武<lb/>
　之愚而後人不可繼爾居亂世而愚則天下塗炭將<lb/>
　孰拯屈原事楚懐王不得志則悲吟澤畔卒從彭咸<lb/>
<pb n="KR4i0023_WYG_007-2a"/>
　之居究其初心安知拯世之意不得伸而至於是乎<lb/>
　賈生謫長沙傅渡湘水為賦以吊之所遭之時雖與<lb/>
　原不同盖亦原之志也白樂天諌史詩乃謂士生一<lb/>
　代間誰不有浮沉良時真可惜亂世何足欽乃知汨<lb/>
　羅恨未抵長沙深信如樂天言則是以亂世為不足<lb/>
　拯也而可乎議者謂誼所欲為文帝不能用者以絳<lb/>
　灌東陽之屬讒之爾故誼之賦有云鏌鎁為鈍鈆刀<lb/>
　為銛斡棄周鼎寳康瓠兮觀此是有憾於絳灌東陽<lb/>
<pb n="KR4i0023_WYG_007-2b"/>
　者雖然勃也嬰也敬也皆素有長者之譽必不肯害<lb/>
　賢而利已楚漢春秋别有絳灌豈其是耶<lb/>
李太白至邯鄲登城樓詩云提携袴中兒杵臼及程嬰<lb/>
　空孤獻白刃必死耀丹誠是有取於二子甚重袴中<lb/>
　兒謂趙武也然司馬遷作趙晉二世家自相矛楯左<lb/>
　氏所書又復不同將何以取信於後世耶晉世家之<lb/>
　說曰景公十七年誅趙同趙括令庶子武為後趙世<lb/>
　家之說曰景公三年屠岸賈攻殺趙朔趙括等朔之<lb/>
<pb n="KR4i0023_WYG_007-3a"/>
　友人程嬰匿趙武於山中至十五年景公有疾立趙<lb/>
　武左氏之說曰魯成公八年六月晉討趙同趙括武<lb/>
　從姬氏畜於公宮以其田與祁奚韓厥言於晉侯曰<lb/>
　成季之勲宣孟之忠而無後為善者懼矣乃立武而<lb/>
　反其田按成公八年即晉景公十七年也或云匿武<lb/>
　於山中或云畜武於宮中或云十五年而後立武或<lb/>
　云未踰月而立武皆未知所據也<lb/>
陽城徳行道義為士林之所敬服徳宗以銀印赤紱起<lb/>
<pb n="KR4i0023_WYG_007-3b"/>
　於隠所驟拜諫官可謂賢且遇矣故學生聞道州之<lb/>
　貶投業而呌閽賢士愴驛名之同摛辭而頌徳可以<lb/>
　知其賢不誣也然韓退之諫臣論乃極口貶之何哉<lb/>
　其言曰今陽子實一匹夫在諫位不為不久而未嘗<lb/>
　一言及於政視政之得失若越人之視秦人之肥瘠<lb/>
　問其官則曰諫議也問其政則曰我不知也有道之<lb/>
　士固如是乎考之本傳以謂他諫官論事苛細帝厭<lb/>
　苦城寖聞得失且熟猶未肯言客屢諫之第醉以酒<lb/>
<pb n="KR4i0023_WYG_007-4a"/>
　而不荅盖其意有所待也至徳宗逐陸贄欲相裴延<lb/>
　齡而城伏蒲之疏始上廷争懇至累日不解故元微<lb/>
　之詩云正元嵗云暮朝有曲如鈎飛章八九上皆若<lb/>
　珠暗投且曰事不止臣諫誓不休而白樂天亦云陽<lb/>
　城為諌議以正事其君其手如屈軼舉必指佞臣卒<lb/>
　使不仁者不得秉國鈞栁子厚亦云抗志厲義直道<lb/>
　是陳盖退之諫論乃在止裴延齡為相之前而三子<lb/>
　頌美之言乃在陽城極諫之後爾<lb/>
<pb n="KR4i0023_WYG_007-4b"/>
唐明皇以英銳身致極治以荒淫身致極亂自古人君<lb/>
　成敗之速未有如明皇者鄭毅夫詩云四海不揺草<lb/>
　九重藏旤根十年傲堯舜一笑破乾坤盖是意也開<lb/>
　元之盛能致兵寢刑措之治者實姚宋輔政之功明<lb/>
　皇可以無疑矣不三四年遽使去位及李林甫用事<lb/>
　則盤旋糾固至十八九年敗國蠧賢無所不至猶以<lb/>
　為未足也晩年顧力士曰海内無事朕將吐納導引<lb/>
　以天下事付林甫天下安得而不亂乎<lb/>
<pb n="KR4i0023_WYG_007-5a"/>
宋之問方其諂事太平公主也則為賦以美之曰孕靈<lb/>
　娥之素彩輝婺女之淳精及安樂公主權盛復徃諧結<lb/>
　至宴飲其園亭為詩以美之曰賔至星槎落僊來月<lb/>
　宇空玳梁飜賀燕金埒倚晴空姦傾既露惎間遂生<lb/>
　而太平不樂矣匿張仲之之家而告其私規以贖罪<lb/>
　之問亦含齒戴髮者所為何至如是乎<lb/>
張均張垍兄弟承襲父寵致位嚴近皆自負文材覬覦<lb/>
　端揆明皇欲相均而抑於李林甫欲相垍而奪於楊<lb/>
<pb n="KR4i0023_WYG_007-5b"/>
　國忠自此各懐觖望安禄山盗國垍相禄山而均亦<lb/>
　受偽命肅宗反正兄弟各論死非房琯力救豈能免<lb/>
　乎老杜贈均詩云通籍踰青瑣亨衢照紫泥靈虬傳<lb/>
　夕箭歸馬散霜蹄言均為中書舎人刑部尚書時也<lb/>
　贈垍詩云翰林逼華盖鯨力破滄溟天上張公子宮<lb/>
　中漢客星言垍尚寜親公主禁中置宅時也二人恩<lb/>
　寵烜赫如是則報國當如何而乃斁亂天理下比逆<lb/>
　賊反噬其主夫豈人類也哉<lb/>
<pb n="KR4i0023_WYG_007-6a"/>
晉盧諶先為劉琨從事中郎將叚匹磾領幽州求諶為<lb/>
　别駕故琨荅諶詩云情滿伊何蘭桂移植茂彼春林<lb/>
　瘁此秋棘言諶弃已而就匹磾也厥後琨命箕澹攻<lb/>
　石勒一軍皆没由是窮蹙不能自守乃率衆赴匹磾<lb/>
　繼為匹磾所拘知其必死矣豈無望於諶哉觀再贈<lb/>
　諶云朱實隕勁風繁英落素秋何意百鍊剛化為繞<lb/>
　指柔其詩託意欲以激諶而救其急而諶殊不領也<lb/>
　琨既被害諶始上表以雪其寃終亦何所補耶<lb/>
<pb n="KR4i0023_WYG_007-6b"/>
五王之誅二張也張柬之啓其謀桓彦範任其事敬暉<lb/>
　崔元暐袁恕已各效其力坐使天后還政中宗即祚<lb/>
　所謂取日虞淵洗光咸池潜授五龍夾之以飛者誠<lb/>
　為社稷之竒勲然尚有可恨者焉薛季昶勸除武三<lb/>
　思而彦範乃謂如机上肉留為天子藉手彦範輩豈<lb/>
　不知中宗非剛斷之主乎彼之意以謂三思方烝亂<lb/>
　韋氏而中宗孱懦一聽其所為茍誅三思必不利於<lb/>
　已故不肯誅耳不旋踵而自罹殺身之旤實自取之<lb/>
<pb n="KR4i0023_WYG_007-7a"/>
　也張文潜云繫狗不繫首反噬理必然智勇忽迷方<lb/>
　脫匣授龍泉區區薛季昶先事僅能言留禍啟臨淄<lb/>
　敗謀豈非天<lb/>
漢成帝時張禹用事朱雲對上曰臣願賜尚方斬馬劒<lb/>
　斷佞臣一人以厲其餘上問誰也對曰安昌侯張禹<lb/>
　上大怒曰居下訕上罪死不赦御史將雲下雲攀殿<lb/>
　檻折曰臣願從龍逢比干遊於地下如雲者可謂忠<lb/>
　直有餘矣後世思其人而不可得則作為韻語以聲<lb/>
<pb n="KR4i0023_WYG_007-7b"/>
　其美肅宗時元載用事故杜子美詩云千載少似朱<lb/>
　雲人至今折檻空嶙峋武后時傅游藝用事故盧照<lb/>
　隣詩云昔有平陵男姓朱名阿游願得斬馬劒先斷<lb/>
　佞臣頭言當時立朝之士不如雲以二人之惡而告<lb/>
　於上也若二人者姦諛百倍張禹夫腥臊之血豈足<lb/>
　以汚尚方之劒乎宋景文云朱游英氣凜生風濵死<lb/>
　危言悟帝聰殿檻不脩旌直諫安昌依舊漢三公信<lb/>
　乎去佞如抜山也<lb/>
<pb n="KR4i0023_WYG_007-8a"/>
漢史載韓信教陳豨反有挈手歩庭之議且曰吾為汝<lb/>
　從中起漢十年豨東反髙祖自將兵出張文潜曰方<lb/>
　是時蕭相國居中而信欲以烏合不教之兵從中起<lb/>
　以圖帝業雖使甚愚必知無成信豈肯出此哉故其<lb/>
　詩曰何待陳侯乃中起不思蕭相在咸陽又一詩云<lb/>
　平生蕭相真知已何事還同女子謀則又責蕭相不<lb/>
　為信辨其枉也余觀班史呂后與蕭相國謀詐令人<lb/>
　從帝所來稱豨已破羣臣皆賀相國紿信曰雖病强<lb/>
<pb n="KR4i0023_WYG_007-8b"/>
　入賀信入呂后使武士縛信斬之則斬信者相國計<lb/>
　也縱使其枉相國其肯為辨之哉信死則劉氏安不<lb/>
　死則劉氏危相國豈肯以平日相善之故而悞社稷<lb/>
　大計乎文潜後有一絶云登壇一日冠羣雄鍾室倉<lb/>
　皇念蒯通能用能誅誰計䇿嗟君終日媿蕭公<lb/>
　<lb/>
　<lb/>
　韻語陽秋巻七<lb/>
</p>
<p>
</p>
  </div>
<div>
                <head>韻語陽秋巻八</head>
    <p>
<pb n="KR4i0023_WYG_008-1a"/>
欽定四庫全書<lb/>
　韻語陽秋巻八　　　　　宋　葛立方　撰<lb/>
蘇武李陵在武帝時同為侍中金蘭之義素䔍武拘於<lb/>
　匈奴明年而陵始降雖逆順之勢殊悲懽之情異然<lb/>
　朋友之誼此心常烱烱也觀陵海上勸武使降之言<lb/>
　非不切至而武之所以吿陵者不過明吾忠義之心<lb/>
　而巳而未嘗一語及陵之叛若告衛律者則不然盡<lb/>
　辭詬詈歸之於不忠不臣之科而此以節義臨之幾<lb/>
<pb n="KR4i0023_WYG_008-1b"/>
　使惡死此亦可以見於陵厚也後武得歸陵置酒賀<lb/>
　武曰今足下還歸揚名於匈奴功顯於漢室雖古竹<lb/>
　帛所載丹青所畫何以過子卿故李太白蘇武詩云<lb/>
　渇飲丹窟冰饑飡天上雪東還沙塞逺北愴河梁别<lb/>
　泣把李陵衣相看淚成血蓋亦是意爾<lb/>
張祜觀狄梁公傳詩云失運廬陵厄乘時武后尊五丁<lb/>
　扶造化一柱正乾坤而山谷有鯨破横流砥柱虎口<lb/>
　舌國宗臣之句可謂善論仁傑者余謂仁傑不畏武<lb/>
<pb n="KR4i0023_WYG_008-2a"/>
　后羅織之獄三族之夷强犯逆鱗敢以廬陵反正為<lb/>
　請者非特天資忠義亦以先得武后之心故也且張<lb/>
　易之昌宗后之嬖臣也欲歸廬陵事大體重非二嬖<lb/>
　之言后孰信之吉頊能以危言撼二嬖陳易吊為賀<lb/>
　之計故二嬖敢從容以請而后意遂定於是仁傑之<lb/>
　諫得行卒之遣徐彦伯迎廬陵王於房州者由仁傑<lb/>
　之言也故史援呂温之言稱之曰取日虞淵洗光咸<lb/>
　池潜授五龍夾之以飛嗚呼仁傑其忠且賢哉按仁<lb/>
<pb n="KR4i0023_WYG_008-2b"/>
　傑傳始后欲立武三思而李昭徳傳乃云洛陽人王<lb/>
　慶之請以武承嗣為皇太子昭徳力争今考三思本<lb/>
　傳不載為皇太子之說而承嗣傳云洛州人請立承<lb/>
　嗣為皇太子岑長倩格輔元皆争不從而不及昭徳<lb/>
　豈有牴牾耶<lb/>
漢元帝時𢎞恭石顯用事京房劉向皆深嫉之嘗上書<lb/>
　力詆盖薰蕕冰炭不能以共處理之必然也然房欲<lb/>
　淮陽王為已助代王作求朝奏章何令外親上疏謂<lb/>
<pb n="KR4i0023_WYG_008-3a"/>
　小人在朝以致地動雖嫉惡之心切然於中實亦少<lb/>
　貶矣使二子果輸忠於漢當明目張膽論至再三可<lb/>
　也何暇為身謀而假之於他人哉故荆公詩云京房<lb/>
　劉向各稱忠詔獄當年迹自窮畢竟論心異恭顯不<lb/>
　妨迷國略相同後之論人物者儻取其心而略其迹<lb/>
　則善矣<lb/>
東漢李固忠直鯾亮志在討國不為身謀争立清河遂<lb/>
　忤梁冀以致身首異處當時有提鈇上章乞收固尸<lb/>
<pb n="KR4i0023_WYG_008-3b"/>
　如汝南郭亮者有星行至洛守衛尸喪如陳留楊羌<lb/>
　者亦可見固以忠獲罪矣唐李華嘗觀黨錮傳撫巻<lb/>
　而悲之且作詩曰古墳襄城野斜徑横秋陂况不禁<lb/>
　樵采茅莎無孑遺嗚呼生不能保其身死又不能保<lb/>
　其藏骨之地天之不相善人何至是耶梅聖俞詩云<lb/>
　後家誅黨人誰與李杜死死者有范滂其母為之喜<lb/>
　喜死名愈彰生榮同犬豕故史臣以胡廣趙戒為糞<lb/>
　土而馬融真犬豕哉<lb/>
<pb n="KR4i0023_WYG_008-4a"/>
司馬遷游江淮汶泗之境紬金匱石室之書而作史記<lb/>
　上下數千年殆如目覩可謂孤㧞初遭李陵之旤不<lb/>
　肯引决而甘腐刑者實欲效離騷呂覧說難之書以<lb/>
　攄憤悱故荆公詩云嗟子刀鋸間悠然止而食成書<lb/>
　與後世憤悱郵自釋觀史記評賛於范雎蔡澤則曰<lb/>
　二子不相戹烏能激乎於季布則曰彼自負才故受<lb/>
　辱而不羞於虞卿則曰虞卿非窮愁則不能著書以<lb/>
　自見於伍員則曰隠忍以就功名至於作貨殖游俠<lb/>
<pb n="KR4i0023_WYG_008-4b"/>
　二傳則以家貧不能自贖左右親戚不為一言而寄<lb/>
　意焉則荆公釋憤悱之言非虛發也<lb/>
老杜髙自稱許有乃祖之風上書明皇云臣之述作沈<lb/>
　欝頓挫揚雄枚皋可企及也壯遊詩則自比於崔魏<lb/>
　班揚又云氣劘屈賈壘目短曹劉牆贈韋左丞則曰<lb/>
　賦料揚雄敵詩看子建親甫以詩雄於世自比諸人<lb/>
　誠未為過至竊比稷與契則過矣史稱甫好論天下<lb/>
　大事髙而不切豈自比稷契而然耶至云上感九廟<lb/>
<pb n="KR4i0023_WYG_008-5a"/>
　焚下憫萬民瘡斯時伏青蒲廷争守御床其忠藎亦<lb/>
　可嘉矣<lb/>
文選載王粲公讌詩注云此侍曹操宴也操未為天子<lb/>
　故云公讌耳操以建安十八年春受魏公九錫之命<lb/>
　公知衆情未順終其身不敢稱尊而粲詩巳有願我<lb/>
　賢主人與天享巍巍之語則粲豈復有心於漢耶粲<lb/>
　常說劉表之子琮曰曹公人傑也將軍巻甲倒戈以<lb/>
　歸曹公長享福祚萬全之䇿也厥後操以粲為軍謀<lb/>
<pb n="KR4i0023_WYG_008-5b"/>
　祭酒則以腹心委之矣<lb/>
陸希聲隠居宜興君陽山今金沙寺其故宅也自著君<lb/>
　陽山記叙其景物亭館如輞川尚可得其髣髴初僧<lb/>
　䛒光從希聲授筆法繼以善書得幸於昭宗希聲祈<lb/>
　使援已以詩寄之云筆下龍蛇似有神天池雷雨變<lb/>
　逡巡寄言昔日不龜手應念江湖洴澼人遂得召隠<lb/>
　操盖不足觀也常著易傳十巻觀其自序以謂夢在<lb/>
　大河之陽有三人偃卧東首上伏羲中文王下孔子<lb/>
<pb n="KR4i0023_WYG_008-6a"/>
　下以易道畀予遂悟八卦小成之位質之象數有符<lb/>
　契且云今年四十有七已及聖人之年於是作易傳<lb/>
　以授門人崔徹王賛之徒復自為注今觀其書無可<lb/>
　取者而怪誕如此其人亦可知後避難死於道路盖<lb/>
　不能終君陽之居也<lb/>
荆公作商鞅詩云今人未可非商鞅商鞅能令政必行<lb/>
　余竊疑焉孔子論為君難有曰如其善而莫予違也<lb/>
　不亦善乎如不善而莫予違也不幾乎一言而喪邦<lb/>
<pb n="KR4i0023_WYG_008-6b"/>
　乎盖人君操生殺之權志在使人無違於我其何所<lb/>
　不至哉商鞅助秦為虐而乃稱其使政必行何耶後<lb/>
　又有謝安詩云謝公才業自超羣誤長清談助世紛<lb/>
　秦晉區區等亡國可能王衍勝商君則知前篇有激<lb/>
　而云也杜子美云舜舉十六相身尊道何髙秦時用<lb/>
　商鞅法令如牛毛則知所去取矣<lb/>
謝靈運在永嘉臨川作山水詩甚多徃徃皆佳句然其<lb/>
　人浮躁不羈亦何足道哉方景平天子踐祚靈運已<lb/>
<pb n="KR4i0023_WYG_008-7a"/>
　扇揺異同非毁執政矣及文帝召為祕書監自以名<lb/>
　輩應叅時政而王曇首王華等名位踰之意既不平<lb/>
　多稱疾不朝則無君之心巳見於此時矣後以游放<lb/>
　無度為有司所糾朝廷遣使收之而靈運有韓亡子<lb/>
　房奮秦帝魯連恥之詠竟不免東市之戮而白樂天<lb/>
　乃謂謝公才廓落與世不相遇壯志欝不用須有所<lb/>
　洩處洩為山水詩逸韻諧竒趣何也武帝文帝兩朝<lb/>
　遇之甚厚内而卿監外而二千石亦不為不逢矣豈<lb/>
<pb n="KR4i0023_WYG_008-7b"/>
　可謂與世不相遇乎少須之安知不至其散而偏躁<lb/>
　至是惜哉其作登石門詩云心契九秋榦目翫三春<lb/>
　荑居常以待終處順故安腓不知桃墟之洩能處順<lb/>
　乎五羊之旤能待終耶亦可謂心語相違矣<lb/>
揚雄之迹曲諂新室議之者衆矣此置而不論雄之心<lb/>
　如何哉觀法言之書似未明乎大道之指也王荆公<lb/>
　乃深許之何耶詩云寥寥鄒魯後於此獨先覺又云<lb/>
　儒者陵夷此道窮千秋止有一揚雄又云道真沉溺<lb/>
<pb n="KR4i0023_WYG_008-8a"/>
　九流渾獨泝頺波討得源又云子雲平生人莫知知<lb/>
　者候芭稱其辭今尊子雲者皆是得子雲心亦與幾<lb/>
　是以聖人許雄也東坡謂雄以艱深之辭文淺易之<lb/>
　說與公矛盾矣<lb/>
宋彭城王義康忌檀道濟之功㑹文帝疾動乃矯詔送<lb/>
　廷尉誅之故時人歌云可憐白浮鳩枉殺檀江州當<lb/>
　時人痛之盖如此奈何王綱下移主威莫立洎魏軍<lb/>
　至𤓰歩帝方登石頭以思之又何補哉劉夢得嘗過<lb/>
<pb n="KR4i0023_WYG_008-8b"/>
　其墓而悲之曰萬里長城壞荒雲野草秋秣陵多士<lb/>
　女猶唱白浮鳩盖傷痛之深雖歴三百年而猶不泯<lb/>
　也<lb/>
馬少游常哀兄援多大志曰士生一世但取衣食裁足<lb/>
　乘下澤車御欵叚馬鄉里稱善人斯可矣致求贏餘<lb/>
　但自苦爾故援在浪泊西里當下潦上霧毒氣薰蒸<lb/>
　仰視飛鳶跕跕在水中之時輒思其言以謂念少游<lb/>
　語何可得也洎武陵五溪蠻作亂劉尚軍沒而援貪<lb/>
<pb n="KR4i0023_WYG_008-9a"/>
　進不止方且據鞍矍鑠被甲請行遂底壺頭之困劉<lb/>
　夢得經伏波神祠詩有一以功名累翻思馬少游之<lb/>
　句可謂名言矣壺頭在武陵當是夢得為司馬時經<lb/>
　歴故篇首言蒙蒙篁竹下有路上壺頭<lb/>
西伯將出獵卜之曰所獲非龍非彲非虎非羆所獲覇<lb/>
　王之輔於是果遇太公於渭之陽載與俱歸此司馬<lb/>
　遷之說也文王至磻溪見吕尚釣釣得玉璜刻曰姬<lb/>
　受命吕佐時徳合於今昌來提此尚書大傳之說也<lb/>
<pb n="KR4i0023_WYG_008-9b"/>
　太公釣於滋泉文王得而王此呂不韋之說也呂望<lb/>
　年七十釣於渭渚初下得鲋次得鯉刳腹得書書文<lb/>
　曰呂望封於齊此劉向之說也太公避紂居東海之<lb/>
　濵聞文王作興曰盍歸乎來由文王至於孔子五百<lb/>
　有餘嵗若太公望則見而知之此孟子之說也是數<lb/>
　說者皆言天産英輔以興周盖非碌碌佐命者之可<lb/>
　擬也而司馬遷乃摭或者之論謂西伯拘羑里散宜<lb/>
　生閎夭招呂尚求美女竒物獻於紂而贖西伯西伯<lb/>
<pb n="KR4i0023_WYG_008-10a"/>
　既脫三人有隂謀修徳以傾商政此豈所以待太公<lb/>
　哉歐陽詹云論兵去商虐講徳興周道屠沽未遇時<lb/>
　何異斯州老余比赴官宜春於夀昌道中見壁間題<lb/>
　一詩云漁翁何事亦從戎變化神竒抵掌中莫道直<lb/>
　鈎無所取渭川一釣得三公一以為傾商政一以為<lb/>
　釣三公皆非知聖賢者<lb/>
唐淄青李師道倚蔡為重稱兵不軌洎蔡平師道乃始<lb/>
　震悸憲宗命削其官詔諸軍進討於是六節度之兵<lb/>
<pb n="KR4i0023_WYG_008-10b"/>
　興矣故劉夢得嘗為天齊行二篇以快李師道之死<lb/>
　夫師道猖獗狂悖反噬其主人怨神怒豈能居覆載<lb/>
　之中乎故夢得云牙門大將有劉生夜半射落攙槍<lb/>
　星又云泰山沉冦六十年旅祭不饗生愁烟今逢聖<lb/>
　君欲封禪神使隂兵來助戰夫劉悟本軍之將也方<lb/>
　為師道屯陽榖以當魏博乃倒戈以攻其主泰山本<lb/>
　土之神也宜神其地而乃以隂兵助敵則人怨神怒<lb/>
　可知矣將叛其君神叛其主豈非以此始者以此終<lb/>
<pb n="KR4i0023_WYG_008-11a"/>
　乎天之所報速矣<lb/>
唐明皇時陳希烈為左相李林甫為右相髙適各有詩<lb/>
　上之以陳為吉甫子房以李為傅說蕭何其比擬不<lb/>
　倫如是陳詩云天地莊生馬江湖范蠡舟逍遥堪自<lb/>
　樂浩蕩信無憂則無意於依陳上李相詩云莫以才<lb/>
　難用終期善易聽未為門下客徒謝少微星則有意<lb/>
　於干李按希烈傳林甫顓朝以希烈柔易乃薦之共<lb/>
　政則權在林甫而不在希烈故適不依陳而干李也<lb/>
<pb n="KR4i0023_WYG_008-11b"/>
余觀漁父告屈原之語曰聖人不凝滯於物而能與世<lb/>
　推移又云衆人皆濁何不淈其泥而揚其波衆人皆<lb/>
　醉何不哺其糟而啜其釃此與孔子和而不同之言<lb/>
　何異使屈原能聽其說安時處順寘得喪於度外安<lb/>
　知不在聖賢之域而仕不得志狷急褊躁甘𦵏江魚<lb/>
　之腹知命者肯如是乎故班固謂露才揚已忿懟沉<lb/>
　江劉勰謂依彭咸之遺則者狷狹之志也揚雄謂遇<lb/>
　不遇命也何必沉身哉孟郊云三黜有愠色即非賢<lb/>
<pb n="KR4i0023_WYG_008-12a"/>
　哲模孫郃云道廢固命也何事𦵏江魚皆貶之也而<lb/>
　張文潜獨以謂楚國茫茫盡醉人獨醒唯有一靈均<lb/>
　哺糟更使同流俗漁父由來亦不仁<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0023_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻八<lb/>
</p>
<p>
</p>
  </div>
<div>
                <head>韻語陽秋巻九</head>
    <p>
<pb n="KR4i0023_WYG_009-1a"/>
欽定四庫全書<lb/>
　韻語陽秋巻九　　　　　宋　葛立方　撰<lb/>
徐師川詩云楚漢紛争辨士憂東歸那復割鴻溝鄭君<lb/>
　立義不名籍項伯胡顔肯姓劉謂項伯籍之近族乃<lb/>
　附劉而背項鄭君已為漢臣乃違漢而思楚也余嘗<lb/>
　論之曰方劉項之勢雌雄未决也其間豈無容容狡<lb/>
　詐之士首䑕兩端以觀成敗而為身謀者乎項伯是<lb/>
　也其意以謂項氏得天下則吾嘗以宗族從軍畫䇿<lb/>
<pb n="KR4i0023_WYG_009-1b"/>
　定計豈吾廢哉劉氏得天下則鴻門之㑹吾嘗舞劔<lb/>
　以蔽沛公矣廣武之㑹吾嘗勸勿烹太公矣劉氏豈<lb/>
　吾廢哉髙祖之封項伯殆以此也至鄭君則不然事<lb/>
　籍籍死屬漢髙祖令諸故楚臣名籍鄭君獨不奉詔<lb/>
　乃盡拜名籍者為大夫而逐鄭君觀此則鄭君與項<lb/>
　伯賢佞可見髙祖或逐或封皆狥情之好惡則知戮<lb/>
　丁公者一時矯激之為也王儉七志曰宋髙祖遊張<lb/>
　良廟並命僚佐賦詩謝瞻所賦冠於一時今載於文<lb/>
<pb n="KR4i0023_WYG_009-2a"/>
　選者是也其曰鴻門銷薄蝕陔下隕欃槍爵仇建蕭<lb/>
　宰定都䕶儲皇肇允契幽叟飜飛指帝鄉則子房輔<lb/>
　漢之䇿盡於此數語矣王荆公云素書一巻天與之<lb/>
　糓城黄石非吾師固陵解鞍聊出口捕取項羽如嬰<lb/>
　兒從來四皓招不得為我立棄商山芝亦用此數事<lb/>
　而論議格調出瞻數等東坡論子房袖槌之事以謂<lb/>
　良不為伊呂之謀而特出於荆軻聶政之計以余觀<lb/>
　之此良少年之銳氣未足以咎良也圯上授書之後<lb/>
<pb n="KR4i0023_WYG_009-2b"/>
　所見豈前此哉<lb/>
左太冲陶淵明皆有荆軻之詠太冲則曰雖無壯士節<lb/>
　與世亦殊倫淵明則曰惜哉劍術踈竒功遂不成是<lb/>
　皆以成敗論人者也余謂荆軻功之不成不在荆軻<lb/>
　而在秦舞陽不在秦舞陽而在燕太子舞陽之行軻<lb/>
　固心疑其人不欲與之共事欲待它客與俱而太子<lb/>
　督之不巳軻不得巳遂去故羽歌悲愴自知功之不<lb/>
　成巳而果膏刃秦庭當時固巳惜之然槩之於義雖<lb/>
<pb n="KR4i0023_WYG_009-3a"/>
　得秦王之首於燕亦未能保終吉也故揚子云荆軻<lb/>
　為丹奉於期之首燕督亢之圖入不測之秦實刺客<lb/>
　之亷也焉可謂之義也可謂善論軻者<lb/>
盗殺武元衡也白樂天為京兆掾初非言責而請捕盗<lb/>
　以必得為期時宰惡其出位坐賦新井篇逐之九江<lb/>
　故因聞琵琶乃有天涯流落之感至於淚濕青衫之<lb/>
　上何憊如此哉先文康公嘗有詩云平生趣操號安<lb/>
　恬退亦怡然進不貪何事潯陽恨遷謫輕將清淚濕<lb/>
<pb n="KR4i0023_WYG_009-3b"/>
　青衫又云及泉曽改莊公誓勝母終回曾子車素綆<lb/>
　銀床堪淚墮更能賦詠獨何如<lb/>
李義山詩云本為留侯慕赤松漢廷方識紫芝翁蕭何<lb/>
　只解追韓信豈得虚當第一功是以蕭何功在張良<lb/>
　下也王元之詩云紀信生降為沛公草荒孤壘想英<lb/>
　風漢家青史縁何事却道蕭何第一功是以蕭何功<lb/>
　在紀信下也余謂炎漢創業何為宗臣髙祖設指蹤<lb/>
　之喻盡之矣它人豈容議耶<lb/>
<pb n="KR4i0023_WYG_009-4a"/>
韋蘇州睢陽感懷有詩曰宿將降賊庭儒生獨全義宿<lb/>
　將謂許逺儒生謂張廵也盖當時物議以為廵死而<lb/>
　逺就虜疑逺畏死辭服於賊故應物云爾韓愈嘗有<lb/>
　言曰逺誠畏死何苦守尺寸之地食其所愛之肉以<lb/>
　與賊抗而不降乎斯言得矣廵死後賊將生致逺於<lb/>
　偃師逺亦以不屈死則是逺亦終死賊也<lb/>
三良以身殉秦繆之𦵏黄鳥之詩哀之序詩者謂國人<lb/>
　刺繆公以人從死則咎在秦繆而不在三良矣王仲<lb/>
<pb n="KR4i0023_WYG_009-4b"/>
　宣云結髮事明君受恩良不訾臨没要之死焉得不<lb/>
　相隨陶元亮云厚恩固難忘君命安可違是皆不以<lb/>
　三良之死為非也至李徳裕則謂社稷死則死之不<lb/>
　可許之死欲與梁丘據安陵君同譏則是罪三良之<lb/>
　死非其所矣然君命之於前而衆駈之於後為三良<lb/>
　者雖欲不死得乎唯栁子厚云疾病命固亂魏氏言<lb/>
　有章從邪陷厥父吾欲討彼狂使康公能如魏顆不<lb/>
　用亂命則豈至陷父於不義如此哉東坡和陶亦云<lb/>
<pb n="KR4i0023_WYG_009-5a"/>
　顧命有治亂臣子得從違魏顆真孝愛三良安足希<lb/>
　似與栁子之論合而過秦繆墓詩乃云繆公生不誅<lb/>
　孟明豈有死之日而忍用其良乃知三子狥公意亦<lb/>
　如齊之二子從田横則又言三良之殉非繆公之意<lb/>
　也<lb/>
唐太和末閹尹恣横天子以擁虛器為恥而元和逆黨<lb/>
　未討帝欲夷絶其類李訓謂在位操權者皆碌碌獨<lb/>
　鄭注可共事遂同心以謀已而殺陳宏志於青泥驛<lb/>
<pb n="KR4i0023_WYG_009-5b"/>
　相繼王守澄楊承和韋元素王踐言皆不保首領又<lb/>
　斸崔潭峻之棺而鞭其尸剪除逆黨幾盡亦可謂壯<lb/>
　矣意欲誅宦尹乃復河湟歸河朔諸鎮天子向之鄭<lb/>
　注雖招權納賄然出節度隴右欲因王守澄之𦵏乘<lb/>
　辟官臨送以鎮兵悉誅之謀亦未必不善㑹李訓先<lb/>
　五日舉事遂成甘露之旤世以成敗論人物故訓注<lb/>
　不得為忠至李徳裕謂不可與徒𨽻齒亦太甚矣按<lb/>
　唐史李甘與李中敏皆嘗論鄭注不可為相故甘有<lb/>
<pb n="KR4i0023_WYG_009-6a"/>
　封州之謫而中敏有頴陽之歸牡牧之贈甘詩云太<lb/>
　和八九年訓注極虓虎吾君不省覺二兇日威武喧<lb/>
　喧皆傳言明辰相登注和鼎顧子云我死有處所明<lb/>
　日詔書下謫斥南荒去又有贈中敏詩云元禮去歸<lb/>
　緱氏學江充來見大臺宮曲突徙薪人不㑹海邊今<lb/>
　作釣魚翁盖深痛二公之言不行而訓注得恣其謀<lb/>
　也盖當是時仇士良竊國柄勢熖熏灼士大夫於議<lb/>
　論之間不敢以訓注為是以賈殺身之旤故牧之之<lb/>
<pb n="KR4i0023_WYG_009-6b"/>
　詩如此嗚呼東漢之季柄在宦官陳蕃之徒以忠勇<lb/>
　之資謀殪其黨而事亦不遂史載其名殆如日星而<lb/>
　訓注以當時士夫畏懾士良輩遂加以姦兇之目而<lb/>
　史亦以為亂人萬世之下無以自白其深可痛哉余<lb/>
　家舊藏甘露野史二巻及乙夘記一巻二書之說時<lb/>
　相矛楯甘露野史言上令訓等誅宦官事覺反為所<lb/>
　擒而乙夘記乃謂訓等有逆謀盖甘露史出於朝廷<lb/>
　公論而乙夘記附㑹士良之私情也乙夘記後有朱<lb/>
<pb n="KR4i0023_WYG_009-7a"/>
　實䟦尾數百言以乙夘所記為非是其說與野史同<lb/>
　余故表而出之<lb/>
杜牧之集有李給事詩二首其中有紛紜白晝驚千古<lb/>
　鐵鑕朱殷幾一空之句謂鄭注甘露之事也又有可<lb/>
　憐劉校尉曾訟石中書之句牧之自注云給事曽忤<lb/>
　仇士良人遂以為給事者李石也余嘗攷之李石雖<lb/>
　嘗為給事然劾鄭注之事史所不載雖載語言忤仇<lb/>
　士良然亦在石拜相之後石既拜相則牧之詩題不<lb/>
<pb n="KR4i0023_WYG_009-7b"/>
　應以給事為稱其非李石明矣當時唯有李中敏與<lb/>
　牧之厚善嘗因旱欲乞斬注以申宋申錫之寃帝不<lb/>
　省遂以病告歸頴陽今牧之詩有元禮去歸緱氏學<lb/>
　之句牧之自注云因論鄭注告歸頴陽又史云注誅<lb/>
　遷給事其後仇士良以開府蔭其子中敏曰内謁者<lb/>
　安得有子士良慙恚由是復棄官去由是論之則是<lb/>
　中敏無疑矣<lb/>
杜牧之作李和鼎詩云鵩鳥飛來庚子直謫去自彼辛<lb/>
<pb n="KR4i0023_WYG_009-8a"/>
　夘年由來枉死賢才士消長相持勢自然盖言鄭注<lb/>
　事也方是時和鼎論注不可為相旋致貶責故牧之<lb/>
　作詩痛之如此議者謂辛夘年在憲宗之時而憲宗<lb/>
　未嘗謫李甘李甘在文宗之時而文宗時無辛夘也<lb/>
　豈不誤乎余謂牧之所云非謂實庚子辛夘也鵩集<lb/>
　於舍班固書庚子之日日有蝕之詩人有辛夘之詠<lb/>
　借是事以明李甘之寃爾<lb/>
唐穆宗時令狐楚為相為景陵使以傭錢獻羡餘怨聲<lb/>
<pb n="KR4i0023_WYG_009-8b"/>
　係路致有衡州之貶觀發潭州寄李寜常侍詩云君<lb/>
　今待紫垣我巳墮青天委廢從茲日旋歸在幾年又<lb/>
　有荅竇鞏中丞詩末句云何年相贈荅却得在中臺<lb/>
　亦可見其去國慘傷之情矣孔子曰茍患失之無所<lb/>
　不至其楚之謂乎觀甘露之事則可見矣當是時也<lb/>
　王涯等被繫神䇿仇士良白涯與李訓謀逆將立鄭<lb/>
　注楚時以舊相在闕下文宗召楚至帝對楚悲憤因<lb/>
　付涯訊牒曰果涯書耶楚曰然涯誠有謀罪應死嗚<lb/>
<pb n="KR4i0023_WYG_009-9a"/>
　呼觀望腐夫閹人而誣寘人於死地楚忍為是乎甘<lb/>
　露野史乃言尚頼舊相令狐楚獨為辨明若以史為<lb/>
　證則野史之言未必公也<lb/>
安禄山反永王璘有窺江左之意子陽勸其取金陵史<lb/>
　稱薛鏐李臺卿等為璘謀主而不及李白白傳止言<lb/>
　永王璘辟為府僚璘起兵遂逃還彭澤審爾則白非<lb/>
　深於璘者及觀白集有永王東廵歌十一首乃曰初<lb/>
　從雲夢開朱邸更取金陵作小山又云我王樓艦輕<lb/>
<pb n="KR4i0023_WYG_009-9b"/>
　秦漢却似天皇欲度遼若非賛其逆謀則必無是語<lb/>
　矣白既流夜郎有書懷詩云半夜水軍來尋陽滿旌<lb/>
　㫋空名適自悞迫脅上樓舩從則五百金棄之若浮<lb/>
　煙辭官不受賞飜謫夜郎天宋中丞薦白啟云遇永<lb/>
　王東廵脅行中道乃用白述懷意以拂拭其過爾孔<lb/>
　巢父亦為永王所辟巢父察其必敗㓗身潜遁由是<lb/>
　知名使白如巢父之計則安得有夜郎之謫哉老杜<lb/>
　送巢父歸江東云巢父掉頭不肯住東將入海隨煙<lb/>
<pb n="KR4i0023_WYG_009-10a"/>
　霧其序云兼呈李白恐不能無微意也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0023_WYG_009-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻九<lb/>
</p>
<p>
</p>
  </div>
<div>
                <head>韻語陽秋巻十</head>
    <p>
<pb n="KR4i0023_WYG_010-1a"/>
欽定四庫全書<lb/>
　韻語陽秋巻十　　　　　宋　葛立方　撰<lb/>
李白樂府三巻於三綱五常之道數致意焉慮君臣之<lb/>
　義不篤也則有君道曲之篇所謂風后爪牙常先太<lb/>
　山稽如心之使臂小白鴻翼於夷吾劉葛魚水本無<lb/>
　二慮父子之義不篤也則有東海勇婦之篇所謂淳<lb/>
　于免詔獄漢主為緹縈津妾一棹歌脫父於嚴刑十<lb/>
　子若不肖不如一女英慮兄弟之義不篤也則有上<lb/>
<pb n="KR4i0023_WYG_010-1b"/>
　留田之篇所謂田氏倉卒骨肉分青天白日摧紫荆<lb/>
　交柯之木本同形東枝顦顇西枝榮無心之物尚如<lb/>
　此參商胡乃尋天兵慮朋友之義不篤也則有箜篌<lb/>
　謡之篇所謂貴賤結交心不移唯有嚴陵及光武輕<lb/>
　言託朋友對面九疑峯管鮑久巳死何人繼其蹤慮<lb/>
　夫婦之情不篤也則有雙鷰離之篇所謂雙鷰復雙<lb/>
　鷰雙飛令人羡玉樓珠閣不獨棲金窻繡户長相見<lb/>
　徐究白之行事亦豈純於行義者哉永王之叛白不<lb/>
<pb n="KR4i0023_WYG_010-2a"/>
　能㓗身而去於君臣之義為如何既合於劉又合於<lb/>
　魯又娶於宋又携昭陽金陵之妓於夫婦之義為如<lb/>
　何至於友人路亡白為權窆及其糜潰又收其骨則<lb/>
　朋友之義庶幾矣送蕭三十一之魯兼問稚子伯禽<lb/>
　有髙堂倚門望伯魚魯中正是趨庭處君行既識伯<lb/>
　禽子應駕小車騎白羊之句則父子之義庶幾矣如<lb/>
　弟凝錞濟况綰各贈詩以致其雍睦之情則兄弟之<lb/>
　義庶幾矣惜乎二失既彰三美莫贖此所以不能為<lb/>
<pb n="KR4i0023_WYG_010-2b"/>
　醇儒也<lb/>
人之事親當以敬為主故孔子告子游曰至於犬馬皆<lb/>
　能有養不敬何以别乎束晳作補亡詩於南陔白華<lb/>
　二篇毎以為言南陔曰養隆敬薄惟禽之似白華曰<lb/>
　竭誠盡敬亹亹忘劬可謂得孔子之㫖矣今之人恃<lb/>
　親之愛巳而忘其敬者多故表而出之以為事親之<lb/>
　戒<lb/>
王稚川調官京師母老留鼎州久不歸侍嘗閲貴人歌<lb/>
<pb n="KR4i0023_WYG_010-3a"/>
　舞有詩云畫堂玉珮縈雲響不及桃源欵乃歌山谷<lb/>
　和韻諷之云慈母毎占烏鵲喜家人應賦扊扅歌可<lb/>
　謂盡朋友責善之義山谷至孝奉母安康君至為親<lb/>
　滌厠牏浣中裙未嘗頃刻不供子職泊貶黔南不能<lb/>
　與親俱則贈王郎詩云留我左右手奉承白髮親至<lb/>
　贑上食蓮有感則曰蓮實大如指分甘念母慈亦可<lb/>
　見其孝誠矣余聞無瑕者可以戮人則其吿稚川之<lb/>
　語未為過也老杜送李舟詩非不歸重而其中亦不<lb/>
<pb n="KR4i0023_WYG_010-3b"/>
　能無譏焉所謂舟也衣綵衣告我欲逺適倚門因有<lb/>
　望歛袵就行役南登吟白華已見楚山碧何時太夫<lb/>
　人堂上㑹親戚豈非譏其無方之遊耶孔子云父母<lb/>
　在不逺遊遊必有方則山谷少陵之詩皆有孔子之<lb/>
　意也<lb/>
王勃嘗言為人子者不可以不知醫時長安曹元有秘<lb/>
　術勃從之游盡得其要又以虢州多藥草求補叅軍<lb/>
　故示助弟詩云自余反初服無情想髙盖報國情豈<lb/>
<pb n="KR4i0023_WYG_010-4a"/>
　忘從親心所大則勃於親亦可謂厚矣然不能立身<lb/>
　持巳私匿官奴而殺之以致其父從坐逺適交阯豈<lb/>
　得為孝乎孟子曰縱耳目之欲以為父母僇勃其近<lb/>
　之矣<lb/>
陳繹奉親至孝嘗作慶老堂以娱其母介甫贈之詩云<lb/>
　種竹堂疑出冬筍暗用孟宗事涌寒泉暗用姜詩事<lb/>
張劒州以太夫人喪劒州歸荆公予之詩并示女弟云<lb/>
　烏辭反哺顛毛黑鳥引思歸口舌丹又有張劒州至<lb/>
<pb n="KR4i0023_WYG_010-4b"/>
　劒一日以親憂罷詩云白頭反哺秦烏側流血思歸<lb/>
　蜀鳥前所賦皆一時之事而語意重複如此何耶<lb/>
荆公初去臨川詩云馬頭西去百霑襟一望親庭更苦<lb/>
　心巳覺省煩非仲叔安能養志似曽參赴調西<hi>闕</hi>時<lb/>
　詩也非仲叔則自傷不能養口體不如曾參則自傷<lb/>
　不能養志也人士一官所驅乃爾為志亦豈得巳哉<lb/>
　後又有詩云古人一日養不以三公換正為此爾<lb/>
唐人與親别而復歸謂之拜家慶盧象詩云上堂家慶<lb/>
<pb n="KR4i0023_WYG_010-5a"/>
　畢顧與親恩邇孟浩然詩云明朝拜家慶須著老萊<lb/>
　衣<lb/>
謝師厚生女梅聖俞與之詩曰生男衆所喜生女衆所<lb/>
　醜生男走四鄰生女各張口男大守詩書女大逐鷄<lb/>
　狗又云何時某氏郎堂上拜媪叟盖戯師厚也陳琳<lb/>
　杜甫詩及楊妃外傳其說異焉琳痛長城之役則曰<lb/>
　生男戒勿舉生女哺用脯杜甫傷闗西之戍則曰生<lb/>
　女猶是嫁比隣生男埋没隨百草楊妃專寵帝室金<lb/>
<pb n="KR4i0023_WYG_010-5b"/>
　印盭綬寵遍於銛釗象服魚軒榮均於秦號當時遂<lb/>
　有生女勿悲酸生男勿喜歡男不封侯女作妃君看<lb/>
　女却為門楣之詠而樂天長恨歌亦云遂令天下父<lb/>
　母心不重生男重生女今師厚之女毓質儒門不過<lb/>
　求賢士以為之配爾固不至負薪如翟婦餉舂如孟<lb/>
　光亦豈能預知其必大富貴光宗榮族如蒲滓之婦<lb/>
　人乎宜其聖俞以為戯也<lb/>
老杜北征詩云經年至茒屋妻子衣百結慟哭松聲回<lb/>
<pb n="KR4i0023_WYG_010-6a"/>
　悲泉共幽咽平生所嬌兒顔色白勝雪見耶背面啼<lb/>
　垢膩脚不襪方是時杜方脫身於萬死一生之地得<lb/>
　見妻兒其情如是洎至秦中則有曬藥能無婦應門<lb/>
　亦有兒之句至成都則有老妻憂坐痺㓜女問頭風<lb/>
　之句觀其情悰巳非北征時比也及觀進艇詩則曰<lb/>
　晝引老妻乗小艇晴看稚子浴清江江村詩則曰老<lb/>
　妻畫紙為碁局稚子敲針作釣鈎其優游愉悅之情<lb/>
　見於嬉戯之間則又異於在秦益時矣<lb/>
<pb n="KR4i0023_WYG_010-6b"/>
白樂天元微之皆老而無子屢見於詩章樂天五十八<lb/>
　嵗始得阿崔㣲之五十一嵗始得道保同時得嗣相<lb/>
　與酬唱喜甚樂天詩云膩剃新胎髮香綳小繡襦玉<lb/>
　牙開手爪蘇顆㸃肌膚微之云且有承家望誰論得<lb/>
　力時又云嘉名稱道保乞姓號崔兒後崔兒三嵗而<lb/>
　亡白賦詩曰懷抱又空天黙黙依前重作鄧攸身傷<lb/>
　哉微之五十三而亡按墓誌有子道䕶年三嵗而卒<lb/>
　以嵗月攷之即道保也孟東野連産三子不數日皆<lb/>
<pb n="KR4i0023_WYG_010-7a"/>
　失之韓退之嘗有詩假天命以寛其憂三人者皆人<lb/>
　豪而不能忘情如此信知割愛為難也若使學道者<lb/>
　遭此則又何必黒衣巾者闖然入其户而後喻哉<lb/>
陶淵明命子篇則曰夙興夜寐願爾之才爾之不才亦<lb/>
　已焉哉其責子篇則曰雖有五男兒總不好紙筆天<lb/>
　運茍如此且進杯中物告儼等疏則曰鮑叔管仲同<lb/>
　財無猜歸生伍舉班荆道舊而况同父之人哉則淵<lb/>
　明之子未必賢也故杜子美論之曰有子賢與愚何<lb/>
<pb n="KR4i0023_WYG_010-7b"/>
　其掛懐抱然子美於諸子亦未為忘情者子美遣興<lb/>
　詩云驥子好男兒前年學語時世亂憐渠小家貧仰<lb/>
　母慈又憶㓜子詩云别離驚節換聰慧與誰論憶渠<lb/>
　愁只睡炙背俯晴軒得家書云熊兒幸無恙驥子冣<lb/>
　憐渠元日示宗武云汝啼吾手戰觀此數詩於諸子<lb/>
　鍾情尤甚於淵明矣山谷乃云杜子美困於三蜀盖<lb/>
　為不知者詬病以為拙於生事又往往譏宗武失學<lb/>
　故寄之淵明爾俗人不知便為譏病所謂癡人面前<lb/>
<pb n="KR4i0023_WYG_010-8a"/>
　不得說夢也<lb/>
李義山作驕兒詩時衮師方三四嵗爾其末乃云兒應<lb/>
　勿學耶讀書求甲乙况今西與北羗戎正狂悖兒當<lb/>
　速成大探雛入虎窟當為萬户侯勿守一經袠夫兵<lb/>
　連旤結生民塗炭以日為嵗之時而乃望三四嵗兒<lb/>
　立功於二十年後所謂俟河之清人夀幾何者耶<lb/>
元微之誨姪書云吾生長京城朋從不少然而未嘗識<lb/>
　倡優之家不曾於喧嘩縱觀至陜府詩乃有一生自<lb/>
<pb n="KR4i0023_WYG_010-8b"/>
　恣之語至云那知我少年深解酒中事能唱犯聲歌<lb/>
　偏精變籌義含詞待殘拍呌噪擲骰盤等語則誨姪<lb/>
　之言殆虚語也<lb/>
錢起題杜牧林亭詩云不須耽小隠南阮在平津南阮<lb/>
　謂杜悰也史載悰更立將相而牧困躓不自振怏怏<lb/>
　不平以至於卒審爾則牧之豈肯受其料理哉然宗<lb/>
　族貴官河潤者非一枯苑升沉時命存焉何至怏怏<lb/>
　如是可以知牧之量不宏也<lb/>
<pb n="KR4i0023_WYG_010-9a"/>
文選載嵇叔夜贈秀才入軍詩李善注謂兄喜秀才入<lb/>
　軍而張銑謂叔夜弟不知其名考五詩或曰携我好<lb/>
　仇或曰思我良朋或曰佳人不在皆非兄弟之稱善<lb/>
　銑所注恐未必然爾<lb/>
楊六尚書白樂天妻兄也初除東川節度代妻賀兄云<lb/>
　覔得黔婁為妹婿可能空寄蜀茶來又寒食寄詩曰<lb/>
　蠻旗似穴行隨馬蜀妓如花坐遶身不使黔婁夫婦<lb/>
　看誇張富貴向何人皆責望之言也<lb/>
<pb n="KR4i0023_WYG_010-9b"/>
王福畤之子勔勮勃皆有才名故杜易簡稱為三珠樹<lb/>
　其後助劼勸又皆以文顯勃於兄弟之間極友愛自<lb/>
　鄉還虢詩云人生忽如客骨肉知何常願及百年内<lb/>
　花蕚常相將無使棠棣廢取譬人無良觀此語意豈<lb/>
　兄弟中有不相能者耶及觀誡功勁云欲不可縱争<lb/>
　不可常勿輕小忿將成大殃此二人者似非處於禮<lb/>
　義之域者棠棣廢之詩疑為此二人設也<lb/>
陸機作詩贈賈謐幾三百言無非極其褒讃方謐用事<lb/>
<pb n="KR4i0023_WYG_010-10a"/>
　生死榮辱人如反覆手其褒讃亦何足怪然其間亦<lb/>
　有寄意譏誚人未能推其意者按臧榮緒晉書謐父<lb/>
　韓夀母賈充少女也充平生不議立後後妻郭槐輙<lb/>
　以外孫韓謐襲封帝許之遂以謐為魯公則是賈謐<lb/>
　非充子也故機詩云誕育洪胄纂戎於魯言誕育則<lb/>
　以譏非已生也又曰惟漢有木曾不踰境謂橘踰淮<lb/>
　則化為枳言如螟蛉之化蜾蠃無異也夫謐勢熖熏<lb/>
　灼如此而機敢為廋詞以狎侮之真文人之習氣哉<lb/>
<pb n="KR4i0023_WYG_010-10b"/>
晉嵇康贈弟秀才四言詩云感悟馳情思我所欽則以<lb/>
　所欽為弟陸機贈從兄車騎詩云寤寐靡安豫願言<lb/>
　思所欽則以所欽為兄又贈馮文羆詩云慷慨誰為<lb/>
　感願言懐所欽則以所欽為友<lb/>
魏武於諸子中獨愛植丁儀丁廙楊修之徒為植羽翼<lb/>
　幾代太子丕而植狂性不自雕勵又太子御之有術<lb/>
　故易宗之計不行盖非遜丕位也洎文帝即位植屢<lb/>
　求試用不報益怏怏帝欲害之卞太后曰汝已殺任<lb/>
<pb n="KR4i0023_WYG_010-11a"/>
　城不得復殺東阿故止從貶爵則植豈能無怨懟乎<lb/>
　嘗觀植所作豫章行云他人雖同盟骨肉天性然周<lb/>
　公穆康叔管蔡則流言子臧遜千乘季札慕其賢意<lb/>
　謂已素為武帝所愛忌之者衆故有管蔡流言之說<lb/>
　然乃自以季札為比亦誣矣豈其掠美之言哉<lb/>
月輪當空天下之所共視故謝莊有隔千里兮共明月<lb/>
　之句盖言人雖異處而月則同瞻也老杜當兵戈騷<lb/>
　屑之際與其妻各居一方自人情觀之豈能免閨門<lb/>
<pb n="KR4i0023_WYG_010-11b"/>
　之念而他詩未嘗一及之至於明月之下則遐想長<lb/>
　思屢形詩什月夜詩云今夜鄜州月閨中只獨㸔繼<lb/>
　之曰香霧雲鬟濕清輝玉臂寒一百五日夜對月云<lb/>
　無家對寒食有淚如金波繼之曰仳離放紅蘂想像<lb/>
　嚬青蛾江月詩云江月光於水髙樓思殺人繼之曰<lb/>
　誰家挑錦字燭㓕翠眉嚬其數致意於閨門如此其<lb/>
　亦謝莊之意乎顔延之對孝武乃有莊始知隔千里<lb/>
　明月<lb/>
<pb n="KR4i0023_WYG_010-12a"/>
予曾祖通議兄弟四人取良辰美景賞心樂事之義作<lb/>
　四并堂於東園故通議詩云華圃控弦秋習射寒窻<lb/>
　留燭夜抄書良辰美景饒心事歡日相并樂起予先<lb/>
　祖清孝公兄弟六人取三荆同株之義作倍荆亭于<lb/>
　西園當時篇詠無存者清孝安遇集中有倍荆亭記<lb/>
　其畧云西推輸無亭觀<hi>闕</hi>　　　　欲紏合叔季同<lb/>
　耳目之適於是基盈尺之髙宇一筵之廣列楹為亭<lb/>
　號曰倍荆至先人文康公罷官南陽適當兵擾復還<lb/>
<pb n="KR4i0023_WYG_010-12b"/>
　復棲奉伯父工部居焉别建二老堂於宅南秦望田<lb/>
　里諸山皆在目植花竹於四隅命某日治饌往往樂<lb/>
　飲竟日某嘗賦詩云去家纔隔水一股二老堂成三<lb/>
　百弓鴒原暮下沙渚暖雁行夜落霜天空竹根酌酒<lb/>
　不妨醉花蕚斷詩如許工坐久與闗笻竹杖出門人<lb/>
　指兩仙翁<lb/>
　<lb/>
　韻語陽秋巻十<lb/>
</p>
<p>
</p>
  </div>
<div>
                <head>韻語陽秋巻十一</head>
    <p>
<pb n="KR4i0023_WYG_011-1a"/>
欽定四庫全書<lb/>
　韻語陽秋巻十一　　　　宋　葛立方　撰<lb/>
韓退之秋懐詩十一篇其一云歛退就新懦趨營悼前<lb/>
　猛此陶淵明覺今是昨非之意似有所悟也然考他篇<lb/>
　有曰低心逐時趨苦勉祗能暫又曰尚須勉其頑王<lb/>
　事有朝請則進退之事尚未決也至第十篇云世累<lb/>
　忽進慮外憂遂侵誠詰屈避語穽㝠茫觸心兵敗虞<lb/>
　千金棄得比寸草榮其籌慮世故尤深至第十一篇<lb/>
<pb n="KR4i0023_WYG_011-1b"/>
　云鮮鮮霜中菊既晩何用好揚揚弄芳蝶爾生還不<lb/>
　早則似有不遇時之歎也<lb/>
李太白古風兩巻僅七十篇身欲為神仙者殆十三四<lb/>
　或欲把芙蓉而躡太清或欲挾兩龍而凌倒景或欲<lb/>
　留玉舄而上蓬山或欲折若朩而遊八極或欲結交<lb/>
　王子晉或欲高挹衛叔卿或欲借白鹿於赤松子或<lb/>
　欲餐金光於安期生豈非因賀季真有謫僊之目而<lb/>
　固為是以信其説耶抑身不用鬱鬱不得志而思高<lb/>
<pb n="KR4i0023_WYG_011-2a"/>
　舉遠引耶嘗觀其所作梁甫吟首言釣叟遇文王又<lb/>
　言酒徒遇高祖卒自歎巳之不遇有云我欲攀龍見<lb/>
　明主雷公砰訇震天鼓帝旁投壺多玉女三時大笑<lb/>
　開電光倏爍晦㝠起風雨閶闔九門不可通以額扣<lb/>
　關閽者怒人間門户尚不可入則太清倒景豈易凌<lb/>
　躡乎太白忤楊妃而去國所謂玉女起風雨者乃怨<lb/>
　懟妃子之詞也其後又有飛龍引二首當是明皇仙<lb/>
　去之後又有綵女玉女之句則怨之深矣<lb/>
<pb n="KR4i0023_WYG_011-2b"/>
白樂天號為知理者而於仕宦升沈之際悲喜輙係之<lb/>
　自中書舍人出知杭州未甚左也而其詩曰朝從紫<lb/>
　禁歸暮出青門去又曰委順隨行止又曰退身江海<lb/>
　應無用憂國朝廷自有賢自江州司馬為忠州刺史<lb/>
　未為超也而其詩曰正聽山鳥向陽眠黄紙除書落<lb/>
　枕前又云五十專城未是遲又云三車猶夕㑹五馬<lb/>
　巳晨裝及被召中書則曰紫微今日煙霞地赤嶺前<lb/>
　年泥土身得水魚還動鱗鬛乘軒鶴亦長精神觀此<lb/>
<pb n="KR4i0023_WYG_011-3a"/>
　數詩是未能忘情於仕宦者東坡謫瓊州有詩云平<lb/>
　生學道眞實意豈與窮達俱存亡要當如是爾<lb/>
老杜省宿詩云明朝有封事數問夜如何葢憂君欲諫<lb/>
　之心切則通夕為之不寐想其犯顔逆耳必不為身<lb/>
　謀也杜牧之詩云昔事文皇帝叨官在諫垣奏章為<lb/>
　得地齗齒負明恩金虎知難動毛氂亦恥言撩頭雖<lb/>
　欲吐到口却成吞至與人論諫尤可恠謂諫殺人者<lb/>
　殺人愈多諫畋獵者畋獵愈多是欲鉗天下忠義<lb/>
<pb n="KR4i0023_WYG_011-3b"/>
　之口有臣如牧國家奚望哉然唐史乃謂牧之剛直<lb/>
　有竒節敢論列大事指陳利害尤切何耶<lb/>
郎官之選唐朝尤重順宗初政栁子厚為禮部郎與蕭<lb/>
　俛書云僕年三十三年甚少自御史裏行得禮部員<lb/>
　外超取顯美欲免世之求進者怪怒媢嫉其可得乎<lb/>
　杜子美一檢校工部爾而詩中數及之衒詫不巳如<lb/>
　贈蘇傒云為郎未為賤其奈病疾攻寄薛據云雖云<lb/>
　尚書郎不及村野人復怨云才覺省郎在家須農事<lb/>
<pb n="KR4i0023_WYG_011-4a"/>
　歸而入六弟宅云令弟雄軍佐凡才汚省郎如此類<lb/>
　不可勝數鄭谷自好稱老郎贈秀上人詩云唯恐興<lb/>
　來飛錫去老郎無路更追攀訪策禪者詩云初塵芸<lb/>
　閤辭禪閤却訪支郎是老郎春隂詩云舞燕歌鶯莫<lb/>
　相認老郎心是老僧心是也至於轉正郎則云止陪<lb/>
　鴛鷺居清秩濫應星辰浼上天省中作則云未如何<lb/>
　遜無佳句若比馮唐是壯年是亦未免於衒詫者<lb/>
晉樂廣曰人未嘗夢乘車入䑕穴擣虀噉鐵杵以無想<lb/>
<pb n="KR4i0023_WYG_011-4b"/>
　因也自樂論之則凡夢皆出於想爾而商浩乃曰官<lb/>
　本臭腐故將官而夢尸是豈出於想耶周官有六夢<lb/>
　葢非止於思而已劉發方赴舉也秦少游夢有發殯<lb/>
　而葬之者云是劉發之柩是歲發首薦少游以詩賀<lb/>
　之曰世傳夢凶嘗得吉神物戲人良有㫖全美聲名<lb/>
　海縣聞閉久當開乃其理少游所原乃一時褒美贊<lb/>
　喜之詞非商浩之意也東坡云世衰道微士失巳得<lb/>
　喪悲歡反其故草袍蘆箠相嫵媚飲食嬉遊事羣聚<lb/>
<pb n="KR4i0023_WYG_011-5a"/>
　曲江船舫月燈毬是謂舞殯而歌墓其末又有故令<lb/>
　將仕夢發棺勸子勿為官所腐之語全篇二百餘言<lb/>
　皆用浩意可謂巧於遣詞者矣<lb/>
柳子厚可謂一世窮人矣永貞之初得一禮部郎席不<lb/>
　煖即斥去為永州司馬在貶所歴十一年至憲宗元<lb/>
　和十年例召至京師喜而成詠所謂投荒垂一紀新<lb/>
　詔下荆扉又云十一年前南渡客四千里外北歸人<lb/>
　是也既至都乃復不得用以柳州去由永至京巳四<lb/>
<pb n="KR4i0023_WYG_011-5b"/>
　千里自京徂柳又復六千徃返殆萬里矣故贈劉夢<lb/>
　得詩云十年顦顇到秦京誰料飜為嶺外行贈宗一<lb/>
　詩云一身去國六千里萬死投荒十二年是也嗚呼<lb/>
　子厚之窮極矣觀贈李夷簡書云曩者齒少心鋭徑<lb/>
　行高步不知道之艱以限於大阨窮躓隕墜廢為孤<lb/>
　因日號而望十四年矣當時同貶之士程异為宰相<lb/>
　而夢得亦得召用則子厚望歸之心為如何然竟不<lb/>
　生還畢命於蛇虺瘴癘之區可勝歎哉韓退之有言<lb/>
<pb n="KR4i0023_WYG_011-6a"/>
　曰子厚斥不久窮不極雖有出於人其文學辭章必<lb/>
　不能自以力致必傳於後如今無疑也雖使得所願<lb/>
　於一時以彼易此孰得孰失<lb/>
韋應物燕李錄事詩云與君十五侍皇闈曉拂罏煙上<lb/>
　赤墀花開漢苑經過處雪下驪山沐浴時驪山感懐<lb/>
　詩云我念綺襦歲扈從當太平小臣職前驅馳道出<lb/>
　灞亭温泉行云北風慘慘投温泉忽憶先皇游幸年<lb/>
　身騎廏馬引天仗直入華清列御前則天寶巡幸之<lb/>
<pb n="KR4i0023_WYG_011-6b"/>
　時應物巳在扈從之數年始十五爾王欽臣疑為三<lb/>
　衛官然史無有及觀應物白沙亭逢吳叟歌云問之<lb/>
　執㦸亦先朝零落艱難却負樵親觀文物䝉雨露見<lb/>
　我昔年侍丹霄謂之執㦸則亦三衛之類欽臣豈據<lb/>
　是耶<lb/>
歐陽永叔詩文中好説金帶初寒詩云若能知此樂何必<lb/>
　戀腰金寄江十詩云白髪乘兩鬢黄金腰九環答王<lb/>
　禹玉詩云喜君新賜黄金帶顧我宜為白髮翁而謝<lb/>
<pb n="KR4i0023_WYG_011-7a"/>
　表又云頭垂兩鬢之霜毛腰束九環之金帶或謂未<lb/>
　免矜服衒寵而况下於金帶者乎杜子美白樂天皆<lb/>
　詩豪器識皆不凡得一緋衫何足道而詩句及之不<lb/>
　一何耶子美詩云挈帶看朱紱開箱覩黑裘贈盧㕘<lb/>
　謀云素髪乾垂領銀章破在腰江村詩云扶病垂朱<lb/>
　紱歸休步紫苔樂天寄茘子詩云映我緋衫渾不見<lb/>
　對公銀印最相鮮初除忠州云魚綴白金隨步躍鵠<lb/>
　銜紅綬遶身飛又云徒使花袍紅似火眞如蓬鬢白<lb/>
<pb n="KR4i0023_WYG_011-7b"/>
　成絲脱刺史緋云便留朱紱還鈴閤却著青袍侍玉<lb/>
　蜍加朝散大夫得品緋云五品足為婚嫁主緋袍著<lb/>
　了好歸田又云那知垂白日始是著緋年葢命服章<lb/>
　身人情所甚喜故聲心所發如是退之云峩峩進賢<lb/>
　冠耿耿水蒼珮章服非不好不與德相對其必有以<lb/>
　稱之哉<lb/>
觀王昌齡詩仕進之心可謂切矣贈馮六云雲龍未相<lb/>
　感干謁亦巳屢從軍行云雖投定遠筆未坐將軍樹<lb/>
<pb n="KR4i0023_WYG_011-8a"/>
　至於沙苑渡之作乃有孤舟未得濟入夢在何年之<lb/>
　句是以傅説自期也亦何愚哉按史昌齡為汜水尉<lb/>
　以不䕶細行貶龍標尉傅説所為顧如是乎昌齡未<lb/>
　第時岑參贈之詩曰潛虬且深盤黄鶴舉未晩既登第<lb/>
　而謫官也參又贈之詩曰王兄尚謫官屢見秋雲生<lb/>
　黄鶴垂兩翅徘徊且悲鳴後昌齡以世亂還鄉為閭<lb/>
　丘曉所殺則所謂黄鶴者竟不能高舉矣<lb/>
蘇子由自績溪被召除校書郎元祐之初年也山谷和<lb/>
<pb n="KR4i0023_WYG_011-8b"/>
　王定國詩云后皇蒔嘉橘中歲多成枳佳人來何時<lb/>
　天為啓玉齒言欲子由變熈豐人才也和子由病起<lb/>
　被召詩云方來立本朝獻納繼晨暝必開曲笑謀滿<lb/>
　慰傾耳聽言欲子由變熈豐法令也其措意如此然<lb/>
　官不得至侍從謫黔移戎流離困躓豈非命哉至建<lb/>
　中靖國之初雜用熈豐元祐人才山谷喜而成詩云<lb/>
　維摩老子五十七天子大聖初元年傳聞有意用幽<lb/>
　友病著不能朝日邊後雖有銓曹之召不旋踵又有<lb/>
<pb n="KR4i0023_WYG_011-9a"/>
　宜州之行有才無命如山谷者眞可憫也<lb/>
孔子曰富貴在天則所謂富貴者豈可以倖取乎潘岳<lb/>
　急於進取乾没不休與石崇等諂事賈謐每候其出<lb/>
　輙望塵而拜其為人何如也觀其作閑居賦曰岳讀<lb/>
　汲黯傳至司馬安四至九卿而良史書之題為巧宦<lb/>
　之目遂慨然歎曰巧誠有之拙亦宜然觀岳此語尚<lb/>
　恨巧之未至耶其作河陽縣詩則曰誰謂晉京逺室<lb/>
　邇身實遼誰謂邑宰輕令名患不劭其作懐縣詩則<lb/>
<pb n="KR4i0023_WYG_011-9b"/>
　曰自我違京輦四載迄於斯器非廊廟姿屢出固其<lb/>
　宜其坐馳京闕渴心固已生塵矣而任官卒不達誠<lb/>
　可以為馳騖者之戒也嘗自叙云自弱冠涉於知命之<lb/>
　年八徙官一進階再免一除名一不拜職遷者三而<lb/>
　已雖通塞有命抑拙者之效也岳誠知此豈肯遽下<lb/>
　賈謐之拜哉<lb/>
李商隱九日詩云曾共山翁把酒時霜天白菊遶階墀<lb/>
　十年泉下無消息九日尊前有所思不學漢臣栽苜<lb/>
<pb n="KR4i0023_WYG_011-10a"/>
　蓿空教楚客詠江蘺郎君官貴施行馬東閤無因<lb/>
　再得窺葢令狐楚與商隱素厚楚卒子綯位致通顯<lb/>
　畧不收顧故商隱怨而有作然實商隱自取之也且<lb/>
　商隱妻父王茂元與所依鄭亞皆李德裕黨也商隱<lb/>
　與二人暱甚故綯以為忘家恩放利偷合者是綯惡<lb/>
　其異已也後綯當國商隱亦歸窮自解綯雖與一太<lb/>
　學博士然商隱亦厚顔矣唐之朋黨延及搢紳四十<lb/>
　年而二李為之首至綯而滋熾綯之忘商隱是不能<lb/>
<pb n="KR4i0023_WYG_011-10b"/>
　念親商隱之望綯是不能揆巳也<lb/>
杜子美云鐘鼎山林各天性天性之所欲夫豈可强也<lb/>
　哉白樂天前有讀史詩云馬遷下蠶室嵇康就囹圄<lb/>
　當彼戮辱時奮飛無翅羽商山有黄綺潁川有巢許<lb/>
　何不從之游超然離網罟後又有詠史詩云秦磨利<lb/>
　刀斬李斯齊燒沸鼎烹酈其可憐黄綺入商洛閒卧<lb/>
　白雲歌紫芝二詩意絶相類但未知樂天果能捨彼<lb/>
　而就此否世之人乾没於名利之場鮮不陷於禍難<lb/>
<pb n="KR4i0023_WYG_011-11a"/>
　樂天之論眞可書紳<lb/>
意在退處者雖饑寒而不辭意在進為者雖沓貪而不<lb/>
　顧皆一曲之士也高適嘗云吾謀適可用天路豈寥<lb/>
　廓不然買山田一身與耕鑿可仕則仕可止則止何<lb/>
　常之有哉適有贈别李少府云余亦愜所從漁樵十<lb/>
　二年種瓜漆園裏鑿井盧門邊贈韋㕘軍云布衣不<lb/>
　得干明主東過梁宋無寸土兎苑為農歲不登鴈池<lb/>
　垂釣心常苦其生理可謂窄矣及宋州刺史張九臯<lb/>
<pb n="KR4i0023_WYG_011-11b"/>
　竒其人舉有道科中第調封丘尉則曰此時也得辭<lb/>
　漁樵青袍裹身荷聖朝牛犁釣竿不復見縣人邑吏<lb/>
　來相邀則是不堪漁樵之艱窘而喜求官之微祿也<lb/>
　一不得志則捨之而去何耶封丘詩云我本漁樵孟<lb/>
　瀦野一生自是悠悠者乍可狂歌草澤中寧堪作吏<lb/>
　風塵下其末句云乃知梅福徒為爾轉憶陶潛歸去<lb/>
　來則不堪作吏之卑辱而復思孟瀦之漁樵也韓退<lb/>
　之云居閑食不足從仕力難任其此之謂乎<lb/>
<pb n="KR4i0023_WYG_011-12a"/>
元和中討蔡數不利羣臣爭請罷兵錢徽蕭俛力請於<lb/>
　前逢吉王涯力請於後唯裴度以謂病在腹心不時<lb/>
　去且為大患又自請以身督戰誓不與賊俱存王建<lb/>
　所謂桐栢水西賊星落梟雛夜飛林木惡相國刻日<lb/>
　波濤清當朝自請東西征是也憲宗御通化門臨遣<lb/>
　賜度通天御帯發神策騎三百為衛王建詩所謂同<lb/>
　時賜馬並賜衣御樓看帯弓刀發馬前猛士三百人<lb/>
　金書左右紅旗新是也未幾李愬夜入縣瓠城縛吳<lb/>
<pb n="KR4i0023_WYG_011-12b"/>
　元濟度遣馬總先入蔡明日統洄曲降卒萬人徐進撫<lb/>
　定則韓愈平淮西碑言之詳矣桃林夜捷愈賀度詩<lb/>
　云手把命珪兼相印一時重疊賞元功度自蔡入覲<lb/>
　塗中重拜台司命作詩云鳩鷺欲歸仙仗裏熊羆還<lb/>
　入禁營中觀度之功如此憲宗儻能終始用之諸藩<lb/>
　當股栗不暇而敢桀乎乃信用程异皇甫鎛之徒乘<lb/>
　釁鐫詆使度卒不能安於相位歟度嘗有詩云有意<lb/>
　效承平無功答聖明灰心縁忍事霜鬢為論兵道直<lb/>
<pb n="KR4i0023_WYG_011-13a"/>
　身還在恩深命轉輕鹽梅非擬議葵藿是平生白日<lb/>
　長懸照蒼蠅慢發聲嵩陽舊田里終使謝歸耕觀此<lb/>
　則巳無經世之意也<lb/>
李白贈王厯陽詩云有身莫犯飛龍鱗有手莫辮猛虎<lb/>
　鬚君看昔日汝南市白頭僊人隱玉壺則意在隱遁<lb/>
　也又行路難云有耳莫洗潁川水有口莫食首陽蕨<lb/>
　含光混世貴無名何用孤高比雲月則意在進為也<lb/>
　達人大觀流行坎止何常之有哉<lb/>
<pb n="KR4i0023_WYG_011-13b"/>
東坡以侍讀為禮部尚書時正得志之秋而陳無巳寄<lb/>
　其詩乃云經目向來須老手有懐何必到壺頭遥知<lb/>
　丹地開黄巻解記清波泛白鷗是勸其早休也洎坡<lb/>
　知定州時事變矣又為詩勸之曰功名不朽聊逋衲<lb/>
　海道無違具一舟坡未能用其語而巳有南遷絶海<lb/>
　之䜟矣所謂海道無違具一舟者葢用坡所作八聲<lb/>
　甘州約他年東還海道願謝公雅志莫相違之意以動<lb/>
　公而不知二句皆成䜟也<lb/>
<pb n="KR4i0023_WYG_011-14a"/>
鳥重𦙍之節度河陽也求賢者以為之屬乃得石洪處<lb/>
　士為㕘謀韓退之送之序又為詩曰長把種樹書人<lb/>
　云避世士忽騎將軍馬自號報恩子葢吏非吏隱非隱<lb/>
　故於洪有譏焉後有寄盧仝詩云水北山人得名聲<lb/>
　去年去作幕下士其意與前詩同昔人有門一杜其<lb/>
　可開之語宜乎韓子以洪與温造同科而獨尊盧仝<lb/>
　也<lb/>
方干隱居鑑湖任情於漁釣似無心於仕宦者觀山中<lb/>
<pb n="KR4i0023_WYG_011-14b"/>
　言事詩云山隂釣叟無知已窺鏡撏多鬢欲空别胡<lb/>
　中丞云吹嘘若自毫端出羽翼應從肉上生等語豈<lb/>
　全能忘情者耶羅隱題其詩云九霄無鶴版䨇鬢老<lb/>
　漁樵葢亦借其隱道之言爾<lb/>
王績作被召謝病詩云横裁桑節仗直翦竹皮巾鶴警<lb/>
　琴亭夜鶯啼酒甕春顔囬惟樂道原憲豈傷貧觀此數<lb/>
　語又豈以招聘為喜乎獨坐詩云託身千載下聊遊<lb/>
　萬物初欲令無作有飜覺實成虛詠懐詩云故鄉行<lb/>
<pb n="KR4i0023_WYG_011-15a"/>
　處是虛室坐間同日落西山暮方知天下空贈薛收<lb/>
　詩云賴有此山僧教我似眞如使我視聽遺自覺塵<lb/>
　累祛則又知績有得於佛氏者甚深也<lb/>
昔太公釣於渭水之濱而李白以為釣位所謂廣張三<lb/>
　千六百釣風期時與文王親是也嚴光釣於七里之<lb/>
　瀨而李白以為釣名所謂祗將溪畔一竿竹釣却人<lb/>
　間萬古名是也是又烏足以語聖賢<lb/>
　<lb/>
<pb n="KR4i0023_WYG_011-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻十一<lb/>
</p>
<p>
</p>
  </div>
<div>
                <head>韻語陽秋巻十二</head>
    <p>
<pb n="KR4i0023_WYG_012-1a"/>
欽定四庫全書<lb/>
　韻語陽秋巻十二　　　　宋　葛立方　撰<lb/>
不立文字見性成佛之宗達磨西來方有之陶淵明時<lb/>
　未有也觀其自祭文則曰陶子將辭逆旅之館永歸<lb/>
　於本宅其擬挽詞則曰有生必有死早終非命促其<lb/>
　作飲酒詩則曰採菊東籬下悠然見南山此中有眞<lb/>
　意欲辯巳忘言其形影神三皆寓意高遠葢第一達<lb/>
　磨也而老杜乃謂淵明避俗翁未必能達道何耶東<lb/>
<pb n="KR4i0023_WYG_012-1b"/>
　坡諗陶子自祭文云出妙語於纊息之餘豈涉生死<lb/>
　之流哉葢深知淵明者<lb/>
世稱白樂天學佛得佛光如滿㫖趣觀其吾學空門不<lb/>
　學僊歸則須歸兠率天之句則豈解脱語耶元微之詩<lb/>
　雖不及樂天遠甚然其得處豈樂天所能及哉其遣<lb/>
　病詩云况我早師佛屋宅此身形捨彼復就此去留<lb/>
　何所縈前身為過迹來世即前程蜕骨龍不死蜕皮<lb/>
　蟬自鳴則與賈誼忽然為人何足控搏化為異物又<lb/>
<pb n="KR4i0023_WYG_012-2a"/>
　何足患之語何遠耶孟郊未嘗留意於此而弔元魯<lb/>
　山詩有茍含天地秀皆是天地身之句亦可嘉矣<lb/>
杜牧之郡齋獨酌詩云屈指千萬世過如霹靂忙人生<lb/>
　落其内何者為彭殤非心地明了貫穿道釋者不能<lb/>
　道也及觀其自譔墓志又忍死作别裴相之章則知<lb/>
　獨酌之詠豈空言哉<lb/>
李白跌宕不羈鍾情於花酒風月則有矣而肯自縛於<lb/>
　枯禪則知淡泊之味賢於啖炙遠矣白始學於白眉<lb/>
<pb n="KR4i0023_WYG_012-2b"/>
　空得大地了鏡徹回旋寄輪風之㫖中謁大山君得<lb/>
　㝠機發天光獨照謝世氛之㫖晩見道崖則此心豁<lb/>
　然更無疑滯矣所謂啓開七窓牖託宿掣電形是也<lb/>
　後又有談元之作云茫茫大夢中唯我獨先覺騰轉<lb/>
　風火來假合作容貌問語前後際始知金僊妙則所<lb/>
　得於佛氏者益䆳矣<lb/>
許渾送栖元棄釋奉道詩云僊骨本微靈鶴遠法心潛<lb/>
　動毒龍驚送勤尊師自邊將入道詩云蒼鷹出塞邉<lb/>
<pb n="KR4i0023_WYG_012-3a"/>
　塵滅白鶴還鄉楚水深送李生棄官入道詩云水深<lb/>
　魚避釣雲迥鶴辭籠皆奬之也至送僧南歸詩則云<lb/>
　憐師不得隨師去巳戴儒冠事素王豈渾亦有逃儒<lb/>
　之意耶<lb/>
錢起投南山佛寺云洗足解塵纓忽覺天形寛庶將鏡<lb/>
　中像盡作無生觀葢知百骸九竅本非天形至悟眞<lb/>
　寺詩云更聞東林磬可聽不可説興中尋覺化寂爾<lb/>
　諸象滅葢知妙明眞心不關諸象起於是理亦可謂<lb/>
<pb n="KR4i0023_WYG_012-3b"/>
　超然者矣<lb/>
蘇子由病酒肺疾發東坡告之以脩養之道有曰寸田<lb/>
　可治生誰勸耕黄糯探懐得眞藥不待君臣佐初如<lb/>
　雪花積漸作櫻珠大隔牆聞三嚥隱隱如轉磨此鍊<lb/>
　炁法也後至海上有道人傳以神守氣之訣云但向<lb/>
　起時作還從作處收故天慶觀乳泉賦及養生論龍<lb/>
　虎鉛汞論皆析理入微則知東坡於養生之道深矣<lb/>
子由誦楞嚴經悟一解六亡之義自言於此道更無疑<lb/>
<pb n="KR4i0023_WYG_012-4a"/>
　然其作風痺詩乃有數盡吾則行未應墮㝠漠之句<lb/>
　則於理尚有礙也而東坡乃謂子由聞道先我何耶<lb/>
　東坡奉新别子由詩云何以解我憂粗了一事大哭<lb/>
　遯兒詩云中年忝聞道夢幻講巳詳故贈錢道人詩<lb/>
　云首斷故應無斷者冰消那復有人知主人若苦今<lb/>
　儂認認主人人竟是誰又云有主還須更有賓不如<lb/>
　無鏡自無塵只從半夜安心後失却當年覺痛人<lb/>
　贈東林㧾老詩云溪聲便是廣長舌山色豈非清淨<lb/>
<pb n="KR4i0023_WYG_012-4b"/>
　身夜來四萬八千偈他日如何舉似人如此等句雖<lb/>
　宿禪老衲不能屈也<lb/>
桞展如東坡甥也不問道於東坡而問道於山谷山谷<lb/>
　作人詩贈之其間有寢興與時俱由我屈伸肘飯羮<lb/>
　自知味如此是道否之句是告之以佛理也其曰咸<lb/>
　池浴日月深宅養靈根胷中浩然氣一家同化元是<lb/>
　告之道教也聖學魯東家恭惟同出自乘流去本遠<lb/>
　遂有作書𨽻是告之以儒道也<lb/>
<pb n="KR4i0023_WYG_012-5a"/>
歐陽永叔素不信釋氏之説如酬淨照師云佛説吾不學<lb/>
　勞師忽欵關吾方仁義急君且水雲閑酬惟悟師云<lb/>
　子何獨吾慕自忘夷其身韓子亦嘗謂收斂加冠巾<lb/>
　是也既登二府一日被病亟夢至一所見十人冠冕<lb/>
　環坐一人云㕘政安得至此宜速反舎公出門數步<lb/>
　復徃問之曰公等豈非釋氏所謂十王者乎曰然因<lb/>
　問世人飯僧造經為亡人追福果有益乎答云安得<lb/>
　無益既寤病良巳自是遂信佛法文康公得之於陳<lb/>
<pb n="KR4i0023_WYG_012-5b"/>
　去非去非得之於公之孫恕當不妄葉少藴守汝隂<lb/>
　謁見永叔之子棐久之不出已而棐以數珠出謝曰<lb/>
　今日適與家人共為佛事葉問其所以棐曰先公無<lb/>
　恙時薛夫人巳如此公弗之禁也<lb/>
歐公嘗為感事詩曰仙境不可到誰知仙有無或乘九<lb/>
　班虬或駕五雲車徃來幾萬里誰復遇諸塗又為僊<lb/>
　草詩曰世説有仙草得之能隱身僊書巳恠妄此事<lb/>
　况無文則凡神僊之説皆在所麾也而贈石唐山人<lb/>
<pb n="KR4i0023_WYG_012-6a"/>
　詩乃云我昔曾為雒陽客偶向岩前坐磐石四字丹<lb/>
　書萬仭崖神清之洞鎻樓臺雲深路絶無人到鸞鶴<lb/>
　今應待我來何耶蔡約之云公守亳社日有許昌齡<lb/>
　者得神僊之術來游太清宮公邀至州舎與語豁然<lb/>
　有悟一日公問道許告以公屋宅巳壞難復語此但<lb/>
　明了前境猶庶幾焉所謂石唐山人詩乃公臨終寄<lb/>
　許之作也<lb/>
余曾祖通議楊寘牓登科未四十致政享年八十七居<lb/>
<pb n="KR4i0023_WYG_012-6b"/>
　江隂軍青陽之上湖自號草堂逸老㕘佛日契嵩遂<lb/>
　悟眞諦嘗與嵩詩云山禽啼曉四時别林藪戰秋千<lb/>
　里空又云我悟儻來空世界師知休去忘形骸又與<lb/>
　智能上人詩云色空了了空還孰體相如如即相非<lb/>
　則知所得深矣又讀道藏一過故見於篇詠者多眞<lb/>
　仙語如仙莖屢隕三危露眞館常開四照花鵲炷曉<lb/>
　煙飛玉筒琅池秋水接星槎又云鍊成眞炁發䨇華<lb/>
　還向囊中祕玉霞咒水夜潭龍怖劍弄雲秋嶺鶴看<lb/>
<pb n="KR4i0023_WYG_012-7a"/>
　家皆佳句也有注證道歌方外言詮行於世上湖集<lb/>
　二十巻弋陽酬唱三巻隱居唱和十巻藏於家<lb/>
王勃示知已詩云客書同十奏臣劍巳三奔則不為無<lb/>
　意於功名者夢游仙詩云乘月披金枝連星解瓊珮<lb/>
　則不為無意於神仙者是以登葛幘山而思武侯之<lb/>
　功宿仙居觀而思霓衣之侶也又觀述懐擬古詩云<lb/>
　僕生二十祀有志十數年下策圖富貴上策懐神仙<lb/>
　而二志竟不遂可勝歎哉<lb/>
<pb n="KR4i0023_WYG_012-7b"/>
漢武好大喜功黷武嗜殺而乃齋戒求仙畢生不倦亦<lb/>
　可謂癡絶矣李頎王母歌云武皇齋戒承華殿端拱<lb/>
　須臾王母見手指元梨使帝食可以長生臨㝢縣又<lb/>
　云若能鍊魄去三尸後當見我天皇所觀武帝所為<lb/>
　是能鍊魄去三尸者乎善哉東坡之論也安期與羡<lb/>
　門乘龍安在哉茂陵秋風客勸爾麾一杯帝鄉不可<lb/>
　期楚些招歸來言武帝非得僊之姿也又有安期生<lb/>
　詩云嘗干重瞳子不見龍準翁茂陵秋風客望祖猶<lb/>
<pb n="KR4i0023_WYG_012-8a"/>
　蟻螽海上如瓜棗可聞不可逢言安期尚不見高祖<lb/>
　而肯見武帝乎其薄武帝甚矣吳筠覧古詩云嘗稽<lb/>
　眞仙道清寂秘衆煩秦皇及漢武焉得游其藩既欲<lb/>
　先宇宙仍規後乾坤崇高與久遠物莫能兩存矧乃<lb/>
　恣所欲荒淫伐靈根安期反蓬萊王母還崑崙此詩<lb/>
　與東坡之㫖合<lb/>
遠師作白蓮社與謝靈運陸脩静等十八人為社客獨<lb/>
　陶淵明不肯入社視衆人固巳高矣無為子楊次公<lb/>
<pb n="KR4i0023_WYG_012-8b"/>
　又從而笑之其作廬山五笑於陶有曰我笑陶彭澤<lb/>
　聞鐘暗皺眉籃輿息囬去已是出山遲視彭澤又高<lb/>
　一著矣<lb/>
佛氏經律論合五千四十八巻寘之大藏所以傳佛心<lb/>
　印作將來眼所補大矣樂天詩詞其間何所不有而<lb/>
　寘大藏何耶東都聖善寺蘇州南禪院各有之且自<lb/>
　著集序李公垂作詩美之曰永添鴻寶集莫雜小乘<lb/>
　經所謂盗憎主人者耶又觀題文集云身是鄧伯道<lb/>
<pb n="KR4i0023_WYG_012-9a"/>
　世無王仲宣只應分付女留與外孫傳於身後名亦<lb/>
　太孜孜矣<lb/>
自左元放蟬蜕之後金丹九轉之妙不聞葛𤣥之弟子<lb/>
　鄭隱得其訣𤣥之從孫諱洪乃加赤袒肘伏之禮而<lb/>
　師之於是密訣再傳按九域志葛洪鍊丹之處在天<lb/>
　下者十有三湖州烏程縣葛山者其一也山之上丹<lb/>
　竈尚存人傳風雨之夕有大毬吞吐岩谷間其徒以<lb/>
　為丹光亦異矣山之麓有普照觀生者浩然頗有道<lb/>
<pb n="KR4i0023_WYG_012-9b"/>
　業余嘗贈之四絶句云餐霞吸粲炯方瞳時著青裙<lb/>
　拜朩公玉女投壺天為笑却來繡嶺伴仙翁丹成誰<lb/>
　羡伯陽山白犬騰空恐浪傳未似尊師得丹訣火毬<lb/>
　吞吐葛山前靈桃入手亦艱勤正一門中近策勳未<lb/>
　説趙昇王長在鵠鳴衣鉢已輸君舊得隂符虎口岩<lb/>
　素書添軸玉函緘君方濡筆書靈篆已有飛來青鳥<lb/>
　銜山之下號菁村葢仙翁手蒔黄精取以壽其鄰里<lb/>
　者故以名云<lb/>
<pb n="KR4i0023_WYG_012-10a"/>
大觀中吳興郡有卲宗益者剖蚌將食中有珠現羅漢<lb/>
　像偏袒右肩矯首左顧衣袂畢具僧俗創見遂奉以<lb/>
　歸慈感寺寺臨溪流建炎間憲使楊應誠與客傳玩<lb/>
　之次不覺越檻躍入水中亟禱佛求之於煙波渺茫之<lb/>
　中一索而獲噫亦異矣葉少藴有詩云九淵幽怪舞垂<lb/>
　涎游戲那知我獨尊應跡不辭從異類藏身何意戀<lb/>
　窮源歸來自説龍宮化久住方驚鷲嶺存此話須逢<lb/>
　老摩詰圓通無礙本無門曽公衮云不知一殻幾由旬<lb/>
<pb n="KR4i0023_WYG_012-10b"/>
　能納須彌不動尊疑是吳興清霅水直通方廣古靈<lb/>
　源月沉濁水圓明在蓮出汚泥實性存隱現去來初<lb/>
　一致莫將虚幻㸃空門一時名公和篇甚衆今藏慈感<lb/>
　寺<lb/>
有唐中葉浮屠中有四澄觀架支提以舎僧伽者洛中<lb/>
　之澄觀也故退之元和五年為洛陽令與之詩云火<lb/>
　燒水轉掃地空突兀便高三百尺洛陽窮秋厭窮獨丁<lb/>
　丁啄門疑啄朩有僧來訪呼使前伏犀揷腦高頰顴<lb/>
<pb n="KR4i0023_WYG_012-11a"/>
　是也㕘無名大師為華嚴䟽主<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>經潤文者㑹稽之<lb/>
　澄觀也故裴休為其塔銘云元和五年授僧統印歴<lb/>
　九宗聖世為七帝門師俗壽一百二者也傳燈錄有<lb/>
　鎭國大師澄觀答皇太子問心要有心心作佛無一<lb/>
　心而非佛心處處成道無一塵而非佛國之句所造<lb/>
　起詣豈若前二澄觀布金植福算沙窮海之比哉又有<lb/>
　曹谿别出第二世五臺山華嚴澄觀大師既有華嚴<lb/>
　二字又有無名禪師法嗣之言似即㑹稽之澄觀然<lb/>
<pb n="KR4i0023_WYG_012-11b"/>
　讀云無機縁語句句可錄則又非也<lb/>
白日昇天之説上古無有也老子為道家之祖未嘗言<lb/>
　飛昇後之學道者稍知清虚寡欲則好事者必以白<lb/>
　日上昇歸之見於仙記者抑何多耶如淮南王安漢<lb/>
　史以為自殺而神仙傳以為白日昇天有鹿鳴天上<lb/>
　犬吠雲中之語其妄乃爾韓退之集載謝自然詩曰<lb/>
　須臾自輕舉飄若風中煙人多以為上昇而不知自<lb/>
　然為魅所著也故其末云噫乎彼寒女永託異物羣<lb/>
<pb n="KR4i0023_WYG_012-12a"/>
　鮑溶寄陽鍊師詩云道士夜誦蘂珠經白鶴下遶香<lb/>
　煙聽夜移經盡人上鶴仙風吹入秋㝠㝠雖一時褒<lb/>
　拂鍊師之言然亦豈儒者所當道哉曾南豐稱溶詩<lb/>
　清約謹嚴違理者少觀此詩於理似未醇<lb/>
唐張鍊師不知何人觀唐人贈其詩若有譏誚錢起云<lb/>
　仙侶披雲集霞盃達曉傾同觀不可再朝夕赤龍迎<lb/>
　劉禹錫云金縷機中抛錦字玉清臺上著霓衣雲衢<lb/>
　不要吹簫伴只擬乘鸞獨自飛其華山女之流乎<lb/>
<pb n="KR4i0023_WYG_012-12b"/>
金光明經載流水長者子以象負水救十千魚生忉利<lb/>
　天可謂悲濟之極報驗之速矣厥後見於記傳有放<lb/>
　䗫得金放龜得印者其類甚多遂使上機生無縁之<lb/>
　慈下士冀有因之果皆流水長子之慈意也余居泛<lb/>
　金溪上暇日率同志拏小舟載魚鼈蝦蠏命五比丘<lb/>
　誦寶勝佛名若十二因縁法作梵唄捨之溪中坐間<lb/>
　有請作詩以紀一時之事者余㼯為書云漁師竟日<lb/>
　漁水族作斤賣小捐使鬼兄大載獲鱗介鯤鯨未易<lb/>
<pb n="KR4i0023_WYG_012-13a"/>
　羅所得亦殊態青蛙盡公私朱鮪兼小大霜鱸尚貫<lb/>
　鈎土負或粘塊輪囷積文螺郭索走蒼蟹濕沬相煦<lb/>
　濡自分煮薑芥豈知惻隱人規作江湖貸因呼小青<lb/>
　翰收留舞澎湃趺坐延黑衣號佛指清瀨經飛流水<lb/>
　篇梵起魚山唄傾盆帶寒藻圉圉看于邁驚疑或依<lb/>
　蒲喜躍或生喝快若鷹辭韝歡如囚破械定非校人<lb/>
　池恐是餘不派願汝藉佛力永脱鈎網債口腹聊爾<lb/>
　耳香餌莫渠愛<lb/>
<pb n="KR4i0023_WYG_012-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻十二<lb/>
</p>
<p>
</p>
  </div>
<div>
                <head>韻語陽秋巻十三</head>
    <p>
<pb n="KR4i0023_WYG_013-1a"/>
欽定四庫全書<lb/>
　韻語陽秋巻十三　　　　宋　葛立方　撰<lb/>
杜甫詩云萬古仇池穴潛通小有天則仇池者必眞仙<lb/>
　所舎之地東坡在穎州夢至一官府顧視堂上牓曰<lb/>
　仇池自後作詩徃徃自稱仇池如記取和詩三益友<lb/>
　他年弭節過仇池按唐書志成州同谷縣有仇池與<lb/>
　秦州接壤故老杜秦州雜詩嘗曰藏書聞禹穴讀記<lb/>
　憶仇池送韋十六赴同谷郡嘗曰受詞太白腳走馬<lb/>
<pb n="KR4i0023_WYG_013-1b"/>
　仇池頭是巳歐陽仲醇父語人云嘗夢上帝命我為<lb/>
　長白山主此何祥也明年仲醇父亡故東坡有詩云<lb/>
　死為長白主名字書綘闕松漠紀聞云長白山在冷<lb/>
　山東南白衣觀音所居其山禽獸皆白人或穢其間<lb/>
　則致蛇虺之害則知福地何處無之白樂天之蓬萊<lb/>
　山王平甫之靈芝宮歐永叔之神清洞皆有詩章以<lb/>
　紀其異其亦仇池長白之類歟<lb/>
王神至嘗奉使過仇池有九十九泉萬山環之可以避<lb/>
<pb n="KR4i0023_WYG_013-2a"/>
　世如桃源而老杜仇池詩乃謂近接西南境長懐十<lb/>
　九泉何耶<lb/>
史記䝉恬傳云秦并天下使恬將三十萬衆北逐夷狄<lb/>
　築長城延袤萬餘里酈道元水經注亦云䝉恬築長<lb/>
　城起自臨洮至於碣石東暨遼海西並隂山凡萬餘<lb/>
　里而魏陳琳作飲馬長城窟行乃云長城何連連連<lb/>
　連三千里王翰古長城吟云富國強兵二十年歛怨<lb/>
　興謡九千里何耶<lb/>
<pb n="KR4i0023_WYG_013-2b"/>
汝人多苦癭故歐公汝癭詩云傴婦垂瓷盎嬌嬰包卵<lb/>
　鷇無由辨肩頸有類龜編殻梅聖俞詩云或如雞睛<lb/>
　滿或若蝯嗛並女慙高掩襟男衣濶裁領東坡量移<lb/>
　汝州詩云濶領先裁葢癭衣又云汝陽甕盎吾何恥魯<lb/>
　直汝州葉縣詩亦云癭民見我亦悠悠余嘗侍先人<lb/>
　知汝州見州治諸井皆以夾錫錢鎭之每井率數十<lb/>
　千問其故一老兵曰此邦饒風沙沙入井中人飲之<lb/>
　則成癭夾錫錢所以制沙土也因思無錫惠山泉清<lb/>
<pb n="KR4i0023_WYG_013-3a"/>
　甘甲於二浙者以有錫也則老兵之言不妄矣<lb/>
曹操入荆州孫權遣周瑜與劉備併力逆曹公遇於赤<lb/>
　壁曹公軍馬焚溺死者甚衆軍遂大敗葢謂鄂州蒲<lb/>
　圻縣赤壁也黄州亦有赤壁但非周瑜所戰之地東<lb/>
　坡嘗作賦曰西望夏口東望武昌非孟德之困於周<lb/>
　郎者乎葢亦疑之矣故作長短句云人道是三國周<lb/>
　郎赤壁謂之人道是則心知其非矣韓子蒼知黄州<lb/>
　日聞賊起旁郡有詩云齊安城畔山危立赤壁磯頭<lb/>
<pb n="KR4i0023_WYG_013-3b"/>
　水倒流此地能令阿瞞走小偷何敢下蘆洲遂直以<lb/>
　齊安赤壁為周瑜所戰之地豈非因東坡之語耶<lb/>
俗言腰纒十萬貫騎鶴上揚州言揚州天下之樂國如<lb/>
　韋應物詩云雄藩鎭楚郊地勢鬱岧嶤嚴城動寒角<lb/>
　曉騎踏霜橋杜牧云秋風吹螢苑春草鬭雞臺二十<lb/>
　四橋明月夜玉人何處教吹簫等句猶未足以盡揚<lb/>
　州之美至張祜詩云十里長街市并連月明橋上看<lb/>
　神仙人生只合揚州死禪智山光好墓田則是戀嫪<lb/>
<pb n="KR4i0023_WYG_013-4a"/>
　此境生死以之者也隋煬帝不顧天下之重千乘萬<lb/>
　騎錦纜牙檣來遊此都竟藏骨於雷塘之下其所謂禪<lb/>
　智山光好墓田者耶<lb/>
錢塘風物湖山之美自古詩人標牓為多如謝靈運云<lb/>
　定山緬雲霧赤亭無淹薄鄭谷云潮來無别浦朩落<lb/>
　見他山張祜云青壁遠光凌鳥峻碧湖深影鑑人寒<lb/>
　錢起云漁浦浪花揺素壁西陵朩色入秋窓之類皆<lb/>
　錢塘城外江湖之景葢行人君子於解鞍繫纜頃刻所<lb/>
<pb n="KR4i0023_WYG_013-4b"/>
　見爾城中之景唯白樂天所賦最多所謂潮聲夜入<lb/>
　伍員廟栁色春藏蘇小家大屋簷多裝雁齒小航船<lb/>
　亦畫龍頭燈火萬家城四畔星河一道水中央至今<lb/>
　尚有可考<lb/>
荆州者上流之重鎭詩人賦詠多矣韓退之云窮冬或<lb/>
　揺扇盛夏或重裘言氣候之不正劉夢得云渚宮楊<lb/>
　栁暗麥城朝雉飛言城郭之荒凉張説云旃裘吳地<lb/>
　盡髻薦楚言多言蠻夷之與鄰張九齡云枕席夷三峽<lb/>
<pb n="KR4i0023_WYG_013-5a"/>
　關梁豁五湖言道路之四達若其邑屋之繁富山川<lb/>
　之秀美則罕有言之者葢自秦并楚之後宮室盡為<lb/>
　禾黍未易興復而况秦楚之後代代為百戰争奪之<lb/>
　塲耶故東坡渚宮詩備言楚王宮室之盛而繼之以<lb/>
　秦兵西來取鐘虡故宮禾黍秋離離千年壯觀不可<lb/>
　復今之存者葢巳卑池空野迥樓閣小唯有松竹藏<lb/>
　狐狸之句<lb/>
連水軍眞君泉在軍治園中東坡嘗題字於石欄又作<lb/>
<pb n="KR4i0023_WYG_013-5b"/>
　長短句所謂勌客塵埃何處洗眞君堂下寒泉水是<lb/>
　也又有藍家井亦佳絶二水清甘無比嘗以惠山泉<lb/>
　比試而惠泉飜不及余隨侍文康公橋寄此軍二年<lb/>
　每日烹茶更用二水遂擯惠泉不用信知陸鴻漸茶<lb/>
　經張又新水記皆虚語作山谷省中烹茶詩云閤門<lb/>
　井不落第二竟陵谷簾定誤書亦謂此也歐公再至<lb/>
　汝隂詩云水味甘於大明井則知天下甘泉不為陸<lb/>
　張所錄者何可勝數哉<lb/>
<pb n="KR4i0023_WYG_013-6a"/>
白樂天九江春望詩云鑪煙豈異終南色盆草寧殊渭<lb/>
　北春葢不忘蔡渡舊居也老杜偶題云故山逐白閤<lb/>
　秋水憶黄陂葢不忘秦中舊居也東坡横翠閤詩云<lb/>
　已見西湖懐濯錦更看横翠憶峩眉殆亦此意<lb/>
蘇東坡兄弟以仕宦久不得歸蜀懐歸之心屢見於篇<lb/>
　詠東坡金山詩云江山如此不歸山江神現怪驚我<lb/>
　頑我謝江神豈得已有田不歸如江水送程六表弟<lb/>
　詩云憑君寄謝江東叟念我空見長安日浮江泝蜀<lb/>
<pb n="KR4i0023_WYG_013-6b"/>
　有成言江水在此吾不食子由汝南遷居詩云病暑<lb/>
　暑已退思歸未成歸初得南園云千里故園䰟夢裏<lb/>
　百年生事寂寥中及子由潁濱買宅坡又和其詩云<lb/>
　劍關大道車方軌君自不歸歸何難山中故人應大<lb/>
　笑築室種栁何時還則二蘇未嘗一日不懐歸也嘉<lb/>
　祐丙申歲老蘇在京師乃有厭蜀之意嘗有意嵩山<lb/>
　之下洛水之上買地築室而居故為詩曰岷山之陽<lb/>
　土如腴江水清清多鯉魚古人居之富者衆我獨厭<lb/>
<pb n="KR4i0023_WYG_013-7a"/>
　倦思移居是時鄉人陳景囬自蜀居蔡故以是詩告<lb/>
　之則是二蘇欲歸蜀而老蘇欲出蜀也厥後老蘇葬<lb/>
　於蜀而治命指其墓傍庚壬地為二子之藏而二子<lb/>
　終不得歸焉信知人事不可期也<lb/>
歐陽永叔居官之日多然志未嘗一日不在潁也下直詩<lb/>
　云終當自駕柴車去獨結茆廬潁水西齋宮偶書云<lb/>
　誰為寄聲清潁客此生終不負漁竿呈同行三公云<lb/>
　買地淮山北垂竿潁水東秋懐詩云鹿車終自駕歸<lb/>
<pb n="KR4i0023_WYG_013-7b"/>
　去潁東田送職方云三年解組來歸日吾已先耕潁<lb/>
　水頭書懐云潁水多年已結廬白首歸來一鹿車表<lb/>
　海亭云潁田二頃春蕪没安得柴車自駕還青州書<lb/>
　事云君恩天地不違物歸去行歌潁水傍謝石抭蘄<lb/>
　簟詩云終當巻簟㩦挑去築室買田清潁尾清明日<lb/>
　詩云有田清潁間尚可事桑麻安得一黄犢幅巾駕<lb/>
　柴車送祖擇之云待君今日我何為手把鉏犂汝隂<lb/>
　叟歸田樂云吾已買田清潁上更欲臨流作釣磯觀<lb/>
<pb n="KR4i0023_WYG_013-8a"/>
　其思歸之言重復如是豈懐祿固位者哉老杜云非<lb/>
　無江海志瀟洒送日月生逢堯舜君不忍便永訣此<lb/>
　永叔志也<lb/>
晉孝武初奉佛法立精舎於殿内引沙門居之故今人<lb/>
　皆以佛寺為精舎殊不知精舎者乃儒者教授生徒<lb/>
　之處後漢包成檀敷劉淑傳皆有立精舎教授生徒<lb/>
　之文謝靈運石壁精舎詩曰披拂趨南徑愉悦偃東<lb/>
　扉皆靈運所居之境非佛寺也故李善注云精舍者<lb/>
<pb n="KR4i0023_WYG_013-8b"/>
　今讀書齋是也葉少藴所居號石林精舎葢用此義<lb/>
白樂天所至處必築居在渭上有蔡渡之居在江州有<lb/>
　草堂之居在長安有新昌之居在洛中有履道之居<lb/>
　皆有詩以紀勝故其自謂云予自㓜迨老若白屋若<lb/>
　朱門凡所止雖一日二日輙覆簣土為臺聚拳石為<lb/>
　山環斗水為池所謂君子之居一日必葺者耶<lb/>
梅聖俞寄題歐公醉翁亭詩云日暮使君歸野老紛紛<lb/>
　至但留山鳥啼與伴松間吹借問結廬何使君遊息<lb/>
<pb n="KR4i0023_WYG_013-9a"/>
　地借問醉者何使君閑適意借問鐫者何使君自為<lb/>
　記全體歐公醉翁亭記而作余謂滁之山水得歐文而<lb/>
　愈光歐公之文得梅擬而愈重<lb/>
晉謝安居金陵之治城泊廢李太白嘗營園其上賦詩<lb/>
　云治城訪古跡猶有謝安墩梧桐識圭朩蕙草留芳<lb/>
　根後為王荆公之居公為詩曰我名公字偶相同我<lb/>
　屋公墩在眼中公去我來墩屬我不應墩姓尚隨公<lb/>
　至於叙其所居草朩則又有詩云千枚孫嶧陽萬本<lb/>
<pb n="KR4i0023_WYG_013-9b"/>
　母淇奧滿門陶令株彌岸韓侯䔩躍鱗出重錦舞羽<lb/>
　墮輭玉此等句抑可以想像其林巒之盛今復為瓦<lb/>
　礫之塲矣可勝歎哉<lb/>
韓文公宦游四方險阻艱難莫甚於登華山泛洞庭之<lb/>
　時答張徹詩云洛邑得休告華山窮絶陘倚岩睨海<lb/>
　浪引袖拂天星磴蘚澾拳局梯飈颭伶俜贈張十一<lb/>
　詩云蒼茫洞庭岸與子維䨇舟霧雨晦爭泄波濤怒<lb/>
　相投雞犬斷四聽糧絶誰與謀觀此尚可寒心也<lb/>
<pb n="KR4i0023_WYG_013-10a"/>
韋應物聽嘉陵江聲云水性自云靜石中本無聲如何<lb/>
　兩相激雷轉空山鳴贈李詹云絲桐本異質音響合<lb/>
　自然吾觀造化意二物相因縁二詩意頗相類然應<lb/>
　物未曉所謂非因非縁亦非自然者<lb/>
皇祐三年荆公倅舒與道人文鋭弟安國擁大遊石牛<lb/>
　洞翫李習之題字聽泉而歸故有詩曰水泠泠而化<lb/>
　出山靡靡而旁圍欲窮源而不得竟悵望而空歸元<lb/>
　豐間魯直嘗至處亦題詩云司命無心播物祖師有<lb/>
<pb n="KR4i0023_WYG_013-10b"/>
　記傳衣白雲横而不度高鳥倦而猶飛葢傚其作也<lb/>
　晁無咎續楚詞載荆公詞以謂二十四言具六藝羣<lb/>
　言之遺味故與經學典策之文俱傳未曉其説也<lb/>
煙霞泉石隱遁者得之宦游而癖此者鮮矣謝靈運為<lb/>
　永嘉謝元暉為宣城境中佳處雙旌五馬游歴殆遍<lb/>
　詩章吟詠甚多然終不若隱遁者黎杖芒鞋之為適<lb/>
　也元暉敬亭山詩云我行雖紆組兼得尋幽蹊版橋<lb/>
　詩云既歡懐祿情復叶滄洲趣自謂兩得之者其後<lb/>
<pb n="KR4i0023_WYG_013-11a"/>
　又有鼓吹登山之曲且松下喝道李商隱猶謂之殺<lb/>
　風景而况於鼓吹乎韋應物歐永叔皆作滁州太守<lb/>
　應物遊琅琊山則曰鳴騶響幽澗前旌耀崇岡永叔<lb/>
　則不然遊石子澗詩云麕麚魚鳥莫驚怪太守不將<lb/>
　車騎來又云使君厭騎從車馬留山前行歌招野叟<lb/>
　共歩青林間遊山當如是也<lb/>
虞巡之事遠矣後世莫能知其詩也若周穆王者勞民<lb/>
　費財從事於八荒之遠豈人君之美事乎顔延年應<lb/>
<pb n="KR4i0023_WYG_013-11b"/>
　詔觀北湖詩乃云周御窮轍跡夏載厯山川蓄軫豈<lb/>
　明懋善游皆神僊侍遊曲阿詩又云虞風載帝狩夏<lb/>
　諺頌王遊春方動宸駕望幸傾五州是開人君遊豫流<lb/>
　亡之心非所謂告以善道者也<lb/>
扈從明皇南出雀䑕谷張説作詩和章甚衆皆不若王<lb/>
　丘之作為工如花縟前茅仗霜嚴後殿戈戍雲開晉<lb/>
　嶺江鴈入汾河北土分堯俗南風動舜歌之句未有及<lb/>
　之者唐朝推燕許而王丘不以詩名觀燕許之作慙<lb/>
<pb n="KR4i0023_WYG_013-12a"/>
　於丘多矣至王光庭言寒隨汾谷盡春逐晉郊來而<lb/>
　趙冬曦復云寒依汾谷去春入晉郊來更相剽竊如<lb/>
　此又不足論也<lb/>
徐凝瀑布詩云千古猶疑白練飛一條界破青山色或<lb/>
　謂樂天有賽不得之語獨未見李白詩耳李白望廬<lb/>
　山瀑布詩云飛流直下三千尺疑是銀河落九天故<lb/>
　東坡云帝道銀河一派垂古來唯有謫仙調以余觀<lb/>
　之銀河一派猶涉比類未若白前篇云海風吹不斷<lb/>
<pb n="KR4i0023_WYG_013-12b"/>
　江月照還空鑿空道出為可喜也<lb/>
張又新品天下甘泉以常州惠山泉為第二東坡謂閑<lb/>
　㩦天下小團月來試人間第二泉是也荆門軍亦有<lb/>
　惠泉李德裕有詩題於泉上云兹泉由大潔終不蓄纎<lb/>
　鱗到底清何益涵虛祗自貧至今碑版存焉小説載<lb/>
　德裕在中書置水遞以取惠山泉一僧指昊天觀井<lb/>
　謂與惠山水脉相通辨之味同遂停水遞其好水殆<lb/>
　成癖矣荆門惠泉本名䝉泉沈傅師有䝉泉聊息駕<lb/>
<pb n="KR4i0023_WYG_013-13a"/>
　可以洗君心之句而德裕乃直名曰惠泉豈非思惠<lb/>
　山泉不可得求其似者而強名之歟然德裕嘗令所<lb/>
　親取楊子江中泠水其人醉忘乃汲石城水以紿之<lb/>
　德裕能辨其非是審爾其可以䝉泉為惠泉而自欺<lb/>
　乎<lb/>
元次山結屋浯溪之上有三吾焉因水而吾之則曰浯<lb/>
　溪因屋而吾之則曰<graphic n="KR1875" url="https://raw.githubusercontent.com/kanripo/KR-Gaiji/master/images/KR1875.png" mimeType="image/png"/>亭因石而吾之則曰峿臺葢<lb/>
　取我所獨有之義故自為銘曰命之曰吾<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>吾獨有<lb/>
<pb n="KR4i0023_WYG_013-13b"/>
　噫次山何其不達之甚耶且身非我有是天地之委<lb/>
　形生非我有是天地之委和性命非我有是天地之<lb/>
　委順孫子非我有是天地之委蜕而次山乃區區然<lb/>
　認山川叢薄之微惑其靈臺認為我有抑可哀也巳<lb/>
　莊子曰獨徃獨來是謂獨有獨有之人是謂至貴次<lb/>
　山儻知此乎司馬温公有園名獨樂嘗為記云叟之<lb/>
　所樂者寂寞固陋皆衆所鄙笑雖推以予人人且不<lb/>
　取安得強之乎必也有人肯同此樂則再拜而獻之<lb/>
<pb n="KR4i0023_WYG_013-14a"/>
　豈能專哉故東坡為賦詩云雖云與衆樂中有獨樂<lb/>
　者才全德不形所貴知我寡惟温公獨有之道藴於<lb/>
　胷中故東坡獨樂之章形於筆下與次山所見殆霄<lb/>
　壤矣<lb/>
空同山汝州岷州俱有之老杜送高適書記赴武威詩<lb/>
　云空同小麥熟且願休王師又以詩寄之云主將收<lb/>
　才子空同足凱歌皆謂岷州之空同也杜乃用之於<lb/>
　武威之詩何哉葢武威唐為凉州都督府與岷州俱<lb/>
<pb n="KR4i0023_WYG_013-14b"/>
　𨽻隴右道則送適詩雖及之無傷也莊子載黄帝見<lb/>
　廣成子於空同之上史記亦載黄帝西至于空同成<lb/>
　元英疏莊子謂在京西北界則是以為汝州之空同<lb/>
　韋昭注史記乃謂在隴右則是以為岷州之空同將<lb/>
　孰信耶余謂莊生述黄帝問道又言遊襄城登具茨<lb/>
　訪天隗其地皆與汝州接則是汝州空同無疑矣余<lb/>
　嘗至汝登兹山而訪遺迹有所謂廣成澤者有所謂<lb/>
　廣成城者有所謂廣成廟者宣和間太守林時敷嘗<lb/>
<pb n="KR4i0023_WYG_013-15a"/>
　以是奏請建道觀詔從之其考之詳矣寰宇記又載<lb/>
　涇州保定縣有笄頭山一名空同山亦以為黄帝問<lb/>
　道之地益無的據而盧正援爾雅之説謂北戴斗極<lb/>
　為空同其地遠華夏之君所不到此又荒忽恠誕之<lb/>
　言也<lb/>
　<lb/>
　<lb/>
　<lb/>
<pb n="KR4i0023_WYG_013-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻十三<lb/>
</p>
<p>
</p>
  </div>
<div>
                <head>韻語陽秋巻十四</head>
    <p>
<pb n="KR4i0023_WYG_014-1a"/>
欽定四庫全書<lb/>
　韻語陽秋巻十四　　　　宋　葛立方　撰<lb/>
本朝書米元章蔡君謨為冠餘子莫及君謨始學周越<lb/>
　書其變體出於顔平原元章始學羅遜濮王<hi>諱讓</hi>書其<lb/>
　變體出於王子敬君謨泉州橋柱題記絶過平原元<lb/>
　章鎭江焦山方丈入版壁所書與子敬行筆絶相類<lb/>
　藝至於此亦難矣東坡贈六觀老人詩云草書非學<lb/>
　聊自悟落筆巳喚周越奴則越之書未甚高也襄陽<lb/>
<pb n="KR4i0023_WYG_014-1b"/>
　學記乃羅遜書元章亦襄陽人始效其作至於力挽<lb/>
　萬鈞沉著痛快處遜法豈能盡耶<lb/>
東坡詩云元章作書日千紙平生日苦誰與美畫地為<lb/>
　餅未必似要令癡兒出饞水如此等句似非知元章<lb/>
　書者晩年尺牘中語乃不然所謂嶺海八年念米元<lb/>
　章邁徃凌雲之氣清雄絶俗之文超邁入神之字何<lb/>
　時見之以洗瘴毒又云恨二十年相從知元章不盡<lb/>
　所謂畫地為餅未必似者其知元章不盡者歟<lb/>
<pb n="KR4i0023_WYG_014-2a"/>
王摩詰自謂宿世縁詞客前身眞畫師故竇䝉所著畫<lb/>
　拾遺稱之云詩合國風公幹之能畫關山水子華之<lb/>
　聖加以心融物外道契元微則其用筆清潤秀整豈<lb/>
　他人之可並哉余在毗陵見孫潤夫家有王維畫孟<lb/>
　浩然像絹素敗爛丹青已渝維題其上云維嘗見孟<lb/>
　公吟曰日暮馬行疾城荒人住稀又吟曰挂席數千<lb/>
　里名山都未逢泊舟潯陽郭始見香鑪峯余因美其<lb/>
　風調至所舎圖於素軸又有太子文學陸羽鴻漸序<lb/>
<pb n="KR4i0023_WYG_014-2b"/>
　云昔周王得駿馬由谷之人獻神馬八匹葉公好假<lb/>
　龍庭下見眞龍一頭顔太師好異典郭山人閑贈金<lb/>
　匱文李法曹好古篆莫居士贈玉筯字此四者得非<lb/>
　氣合不召而至焉中園生舊任杞王府户曹任廣州司<lb/>
　馬金陵崔中字子向家有古今圖畫一百餘軸其石<lb/>
　上蕃生岩中二隱西方無量壽佛天下第一余有王<lb/>
　右丞畫襄陽孟公馬上吟詩圖并其記此亦謂之一<lb/>
　絶故贈焉以禆中園生畫府之闕唐貞元年正月二<lb/>
<pb n="KR4i0023_WYG_014-3a"/>
　十有一日誌之後有本朝張洎題識云癸未歲余為<lb/>
　尚書郎在京師客有好事者浚儀橋逆旅見王右丞<lb/>
　襄陽圖尋訪之已為人取去他日有吳僧楚南挈圖<lb/>
　而至問其所來即浚儀橋之本也雖縑軸塵古尚可<lb/>
　窺覽觀右丞筆迹窮極神妙襄陽之狀頎而長峭而<lb/>
　瘦衣白袍靴㡌重戴乘欵段馬一童總角提書笈負<lb/>
　琴而從風儀落落凛然如生復觀陸文學題記辭翰<lb/>
　竒絶金匱文前史遺事中園生彼何人斯按孟君當<lb/>
<pb n="KR4i0023_WYG_014-3b"/>
　開元天寶之際詩名籍甚遊長安右丞傾葢延譽或<lb/>
　云右丞見其勝巳不能薦於天子因坎坷而終故襄<lb/>
　陽别右丞詩云當路寧相似知音世所希乃其事也<lb/>
　予頃在金城亦曾見一圖葢傳寫之本所題詩後有<lb/>
　水落魚梁淺天寒夢澤深之句今眞本即無故事存<lb/>
　焉以遺來者孟冬十有一日南譙張洎題潤夫謂此<lb/>
　畫是維親筆無疑余謂曰此俗工搨本也張洎謂襄<lb/>
　陽之狀頎而長峭而瘦今所繪乃一矮肥俗子爾徐<lb/>
<pb n="KR4i0023_WYG_014-4a"/>
　觀其題識三篇字皆一體魯魚之誤尤多信非維筆<lb/>
　潤夫然之因以題識書於此<lb/>
韓幹畫馬絶妙一時杜子美嘗贊之云韓幹畫馬毫端<lb/>
　有神驎騮老大騕褭清新此畫與贊舊藏李後主家<lb/>
　其後李伯時得之則馬四足已敗爛伯時題之云此<lb/>
　馬雖無追風奔電之足然甚有生氣因自作四足以<lb/>
　補之遂為伯時家畫譜中第一一日出以示王公明<lb/>
　之祖祖甚愛之時祖有商鼎亦甚珍惜王曰如能<lb/>
<pb n="KR4i0023_WYG_014-4b"/>
　以韓畫相易不敢靳也於是贈商鼎而得其畫今見<lb/>
　藏公明家余壻沈子直嘗見極愛之為余言此余因<lb/>
　作六字四言云側足俄然尊足蹶蹄那害全蹄還解<lb/>
　追風奔電不妨一躍檀溪後見張文潛集有蕭朝散<lb/>
　韓幹馬圖亡後足詩殆與此相類豈幹之畫馬尤妙<lb/>
　於足天工勅六丁雷電下取將耶<lb/>
張長史以醉故草書入神老杜所謂楊公拂箧笥舒巻<lb/>
　忘寢食念昔揮毫端不獨觀酒德是也許道寧以醉<lb/>
<pb n="KR4i0023_WYG_014-5a"/>
　故畫入神山谷所謂徃逢醉許在長安蠻溪大硯摩<lb/>
　松煙醉拈枯筆墨淋浪勢若山崩不停手是也大抵<lb/>
　書畫貴胷中無滯小有所拘則所謂精神氣者逝矣<lb/>
　鍾王顧陸不假之酒而能神者上機之士也如張許<lb/>
　輩非酒安能神哉<lb/>
祕省古今名畫殆充棟宇余在省歲久與同舍郎日取<lb/>
　數軸評翫殆有啗肉之味如所用絹素凡涉名筆必<lb/>
　密緻𦂳厚葢慮其易敗也老杜戲韋偃為雙松歌云<lb/>
<pb n="KR4i0023_WYG_014-5b"/>
　我有一匹好東絹重之不減錦繡段請君放筆為直<lb/>
　幹則偃筆之妙非好東絹不與也米元章畫史云古<lb/>
　畫唐初皆生絹後來皆以熟湯半熟入粉槌如銀版故<lb/>
　作人物精彩今人收唐畫必以絹辨見文粗便謂不<lb/>
　唐非也余謂用粉槌絹固善然視他絹丹青尤易淪<lb/>
　也<lb/>
魯直云小字莫作凝涷蠅樂毅論勝遺教經又嘗云遺<lb/>
　教經或云羲之書在楷法中小不及樂毅論然清新<lb/>
<pb n="KR4i0023_WYG_014-6a"/>
　方重度越蕭子雲數等則是小字中樂毅論為冠絶<lb/>
　也米氏書畫史云樂毅論智永䟦云梁世摹出天下<lb/>
　珍之内書誤兩字以雌黄塗定世無此本余於杭州<lb/>
　天竺僧處得一本有改誤兩字又不闕唐諱是梁本<lb/>
　也<lb/>
唐明皇使韓幹師陳閎畫馬及畫成明皇恠不與閎同<lb/>
　幹奏曰臣之師即陛下内廏馬也上異之其後畫入<lb/>
　神品按老杜丹青引贈曹霸云弟子韓幹早入室亦<lb/>
<pb n="KR4i0023_WYG_014-6b"/>
　能畫馬窮殊相則幹之師乃曹霸爾孰謂師内廏馬<lb/>
　便能盡毫端之妙乎<lb/>
世傳職貢圖乃閻立本所畫東坡作詩亦云本筆所謂<lb/>
　音容獊獰股竒龎横絶隴海逾濤瀧珍禽瑰産爭牽<lb/>
　杠名王解辮却葢幢者也按朱景元畫録謂職貢圖<lb/>
　乃其弟立德所作立本所畫諸國王粉本爾<lb/>
薛稷不特以書名而畫亦居神品老杜所謂我遊梓州<lb/>
　東遺跡涪江邊畫藏青蓮界書入金牒懸是也老杜<lb/>
<pb n="KR4i0023_WYG_014-7a"/>
　又有薛少保畫鶴一篇所謂薛公十一鶴皆寫青田<lb/>
　眞是也余謂陸探微作一筆畫實得張伯英草書訣<lb/>
　張僧繇點曳斫拂實得衛夫人筆陣圖訣吳道子又<lb/>
　授筆法於張長史信書畫用筆同于三昧薛稷書法<lb/>
　鴈行禇河南而丹青之妙乃復如許當是書法三昧<lb/>
　中流出也先帝天馬玊花驄畫工如仙貌不同是日<lb/>
　牽來赤墀下逈立閶闔生長風此老杜贈曹將軍詩<lb/>
　也張彦遠畫記乃云曹霸仕至太府寺丞杜甫嘗贈<lb/>
<pb n="KR4i0023_WYG_014-7b"/>
　之歌明皇御廏有馬名玊花驄詔令圖之誤矣又南<lb/>
　齊謝赫作古畫品錄云曹弗興之跡殆莫復傳唯秘<lb/>
　閣之内一龍而巳而裴孝源公私録畫乃有曹弗興<lb/>
　畫二巻謂九州名山圖秦皇東遊圖如此將孰信耶<lb/>
歐陽文忠公詩云古畫畫意不畫形梅詩詠物無隱情<lb/>
　忘形得意知者寡不若見詩如見畫東坡詩云論畫<lb/>
　以形似見與兒童鄰賦詩必此詩定知非詩人或謂<lb/>
　二公所論不以形似當畫何物曰非謂畫牛作馬也<lb/>
<pb n="KR4i0023_WYG_014-8a"/>
　但以氣韻為主爾謝赫云衛協之畫雖不該備形妙<lb/>
　而有氣韻凌跨雄傑其此之謂乎陳去非作墨梅詩<lb/>
　云含章簷下春風面造化工成秋兔毫意得不求顔<lb/>
　色似前身相馬九方臯後之鑑畫者如得九方臯相馬<lb/>
　法則善矣<lb/>
自古畫維摩詰者多矣陸探微張僧繇吳道子皆筆法<lb/>
　竒古然不若顧長康之神妙故老杜送許八歸江寧<lb/>
　詩云虎頭金粟影神妙獨難忘言長康畫維摩畫在<lb/>
<pb n="KR4i0023_WYG_014-8b"/>
　焉故也維摩詰號金粟如在虎頭者長康小字也而<lb/>
　釋者乃謂虎頭為維摩相金粟者釋有金粟豈不誤<lb/>
　哉江寧瓦棺寺建康府城之西南今戒壇寺即遺基<lb/>
　也按京師寺記云興寧中瓦棺寺初置士夫夫捐金<lb/>
　帛未有過十萬者長康素貧遂鳴刹注百萬人皆疑<lb/>
　之已而於北殿畫維摩像一軀與戴安道所為文殊<lb/>
　對峙佛光照耀觀者如堵遂得錢百萬則虎頭筆蹟<lb/>
　為當時所宗重可知矣荐更兵火壁既不存而畫亦<lb/>
<pb n="KR4i0023_WYG_014-9a"/>
　不可得見近歲京中都聖與來為建康總領首詢維<lb/>
　摩不存之因寺僧莫能答因語之曰某守南雄嘗有<lb/>
　人示石碣云唐㑹昌中杜牧嘗寄瓦棺維摩摹本於<lb/>
　陳頴張彦遠刻於郡齋某因求東頴之本又刻於南<lb/>
　雄尚有墨本在篋笥當以付子宜刻之戒壇庶幾舊<lb/>
　物復歸而觀者皆知顧筆神妙果如此亦可以為戒<lb/>
　壇之異事僧乃刻之<lb/>
顔平原書妙天下跡其所自雖授法於其舅商仲容然<lb/>
<pb n="KR4i0023_WYG_014-9b"/>
　究其妙處得於張顚為多余家舊藏數碑皆用筆清<lb/>
　勁而剛方之氣如其為人眞山谷所謂筆法錐沙屋<lb/>
　漏心期曉日秋霜者耶<lb/>
漢張芝嘗自品其書云上比崔杜不足下方羅趙有餘<lb/>
　故世之言惡札者必曰羅趙東坡贈孫莘老詩云龔<lb/>
　黄側畔難言政羅趙前頭且衒書言羅趙者譏莘老<lb/>
　書不工也羅謂羅暉趙謂趙襲按張彦遠法書要録<lb/>
　云襲與暉並以能草見重關西矜巧自衒衆頗惑之<lb/>
<pb n="KR4i0023_WYG_014-10a"/>
　則謂之惡札亦寃矣<lb/>
虞泉作述書賦於前而竇永作述書賦於後凡能書之<lb/>
　士殆無遺矣永稱其兌䝉書云包雜體冠衆賢手運<lb/>
　目擎瞬息彌年而䝉亦稱永云翰墨厮張王文章凌<lb/>
　班馬詩藻雄贍草𨽻精深後永亡䝉有詩云季江留<lb/>
　被住子敬與琴亡其傷之深矣若二人者游藝絶倫<lb/>
　友誼尤篤眞難兄難弟哉米芾書畫史載晉庾翼眞<lb/>
　跡在張齊賢孫直清家古黄麻紙全幅上有竇䝉審<lb/>
<pb n="KR4i0023_WYG_014-10b"/>
　定印則知䝉精鑑博識舊矣<lb/>
韓退之云凡為文詞宜畧識字遂從歸登學科斗書則<lb/>
　知留意字學者當以識字為本也顔魯公書跡冠當<lb/>
　代有干祿字様行於世者畏學書者不識字爾退之<lb/>
　詩云阿買不識字頗知書八分詩成使之寫亦足張<lb/>
　吾軍豈非貶之之辭耶又按擇朩以八分受知於明<lb/>
　皇固嘗與蔡有鄰顧文學並直供侍故老杜有分日<lb/>
　示諸王鉤深法更祕之語而謂之不識字可乎以是<lb/>
<pb n="KR4i0023_WYG_014-11a"/>
　二説校之則阿買非擇朩明矣<lb/>
米元章書畫竒絶從人借古本自臨搨臨竟併與臨本<lb/>
　眞本還其家令自擇其一而其家不能辨也以此得<lb/>
　人古書畫甚多東坡屢有詩譏之二王書跋尾則云<lb/>
　錦囊玉軸來無趾粲然奪眞擬聖智又云巧偷豪奪<lb/>
　古來有一笑誰似癡虎頭山谷亦有戲贈云滄江靜<lb/>
　夜虹貫月定是米家書畫船余謂人之嗜好躭著乃<lb/>
　至於此元章嘗以九物換劉季孫子敬帖不獲其意<lb/>
<pb n="KR4i0023_WYG_014-11b"/>
　歉然張芸叟作詩云請君出竒帖與此九物并今日<lb/>
　投汴水明日到滄溟又有破紙博珠玉之句亦可以<lb/>
　警膏肓於書畫者<lb/>
左傳云周成王蒐於岐陽而韓退之石鼓歌則曰宣王<lb/>
　所謂宣王憤起揮天戈蒐於岐陽騁雄俊是也韋應<lb/>
　物石鼓歌則曰文王所謂周文大獵岐之陽刻石表<lb/>
　功何煒煌是也唐蘇氏載記云石鼓文謂周宣王獵<lb/>
　碣共十鼓東坡石鼓詩亦云憶昔周宣歌鴻鴈方卲<lb/>
<pb n="KR4i0023_WYG_014-12a"/>
　聯翩賜圭卣不知韋詩云周文安據乎歐永叔云前<lb/>
　世所傳古遠竒怪之事類多虚誕而難信况傳記不<lb/>
　載不知韋韓二君何據而有以説也梅聖俞亦有詩<lb/>
　云傳至我朝一鼓亡九鼓缺剥文失行兵人偶見安<lb/>
　碓床云鼓作臼刳中央心喜遺篆猶在旁以臼易臼<lb/>
　庸何傷神物㑹合居一方此與延平寶劍何異哉<lb/>
東坡評張顚懐素草書云張顚醉素兩秃翁追逐世好<lb/>
　稱書工有如市倡抹青紅卑之甚矣至評六觀老人<lb/>
<pb n="KR4i0023_WYG_014-12b"/>
　草書則云心如死灰實不枯逢場作戲三昧俱蒼䑕<lb/>
　奮髯飲松腴剡籐玉板開雪膚遊龍天飛外人呼莫<lb/>
　作羞澁羊氏姝則知坡之所喜者貴於自然雕鐫而<lb/>
　成者非所貴也然張顚自言見公主擔夫爭道而得<lb/>
　筆法觀公孫大娘舞劍器而得神俊僧懐素自言吾<lb/>
　觀夏雲多竒峯輙師之謂夏雲因風變化無常勢草<lb/>
　書亦當爾則二人筆法固亦出於自然而坡去取之<lb/>
　異如此何耶李頎贈顚詩云皓首第草𨽻時稱太湖<lb/>
<pb n="KR4i0023_WYG_014-13a"/>
　精則知顚又精於𨽻書錢起贈素詩曰妙畫伯英書<lb/>
　能翻梵王字則知素又精於梵字苑舍人亦能梵字<lb/>
　故王維贈詩云楚詞共許勝揚馬梵字何人辨魯魚<lb/>
　言世人識梵字者少也<lb/>
韓擇朩作八分書師蔡邕法風流閑媚號伯喈中興蔡<lb/>
　有鄰亦善八分其始拙弱至天寶遂精故杜子美贈<lb/>
　李潮八分歌云尚書韓擇朩騎曹蔡有鄰開元巳來<lb/>
　數八分潮也奄有二子成三人又有送顧八分適洪<lb/>
<pb n="KR4i0023_WYG_014-13b"/>
　吉州詩亦引二人者以比顧所謂昔在開元中韓蔡同<lb/>
　贔屭三人並入直恩澤各不二是也明皇八分師擇<lb/>
　朩嘗於彩牋上書以賜張説<lb/>
僧惠崇善為寒汀煙渚蕭灑虚曠之狀世謂惠崇小景<lb/>
　畫家多喜之故魯直詩云惠崇筆下開江面萬里晴<lb/>
　波向落暉梅影横斜人不見鴛鴦相對浴紅衣東坡<lb/>
　詩云竹外桃花三兩枝春江水暖鴨先知蔞蒿滿地<lb/>
　蘆芽短正是河豚欲到時舒王詩云畫史紛紛何足<lb/>
<pb n="KR4i0023_WYG_014-14a"/>
　數惠崇晩出吾最許沙平水澹西江浦鳬鴈靜立將<lb/>
　儔侶皆謂其工小景也<lb/>
王荆公題燕侍郎山水詩有燕公侍書燕王府王求一<lb/>
　筆終不與之句故燕畫之在世者甚鮮學士院亦有<lb/>
　燕侍郎畫圖荆公有一絶云六幅生綃四五峯暮雲<lb/>
　樓閣有無中去年今日長千里遥望鍾山與此同張天<lb/>
　覺有詩䟦其後云相君開巻憶江東髣髴鍾山與此<lb/>
　同今日還為一居士翛然身在畫圖中<lb/>
<pb n="KR4i0023_WYG_014-14b"/>
余時隨先文康公至汝州嘗至龍興寺觀吳道子畫兩<lb/>
　壁一壁作維摩示疾文殊來問天女散花一壁作太<lb/>
　子遊四門釋迦䧏魔成道筆法竒絶壁用黄沙搗泥<lb/>
　築之其堅如鐵然土人不知愛重宣和間先公到官<lb/>
　始命脩整置關鎻納匙於郡治後劉元忠傳得東坡<lb/>
　寄子由詩方知子由曾施百縑所謂似聞遺墨留汝<lb/>
　海古壁蝸涎可垂涕力捐金帛扶棟宇錯落浮雲巻秋<lb/>
　霽是也坡集載鳯翔普門開元吳畫詩所謂亭亭雙<lb/>
<pb n="KR4i0023_WYG_014-15a"/>
　林間彩暈扶桑暾中有至人談寂滅悟者悲涕迷者<lb/>
　手自捫蠻君鬼伯千萬萬相排競進頭如黿當是作<lb/>
　釋迦涅槃相爾恨不得一見之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0023_WYG_014-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻十四<lb/>
</p>
<p>
</p>
  </div>
<div>
                <head>韻語陽秋巻十五</head>
    <p>
<pb n="KR4i0023_WYG_015-1a"/>
欽定四庫全書<lb/>
　韻語陽秋巻十五　　　　宋　葛立方　撰<lb/>
霓裳羽衣舞始於開元盛於天寶今寂不傳矣白樂天<lb/>
　作歌答元微之云蘇州七縣十萬户無人知有霓裳<lb/>
　舞唯寄長歌與我來題作霓裳羽衣譜想其千姿萬<lb/>
　狀綴兆音聲具載於長歌按歌而譜可傳也今元集<lb/>
　不載此惜哉賴有白詩可見一二爾虹裳霞帔步揺<lb/>
　冠鈿纓纍纍珮珊珊者言所飾之服也又曰散序六<lb/>
<pb n="KR4i0023_WYG_015-1b"/>
　奏未動衣中序擘騞初入拍繁音急節十二遍唳鶴<lb/>
　曲終長引聲言所奏之曲也而唐㑹要謂破陣樂赤<lb/>
　白桃李花望瀛霓裳羽衣總名法曲今世所傳望瀛<lb/>
　亦十二遍散序無拍曲終亦長引聲若樂奏望瀛亦<lb/>
　可髣髴其遺意也又曰由來此舞難得人須是傾城<lb/>
　可憐女言所用之人也然所用之人未詳其數若曰<lb/>
　玉鈎欄下香案前案前舞者顔如玉則疑用一人若<lb/>
　曰張態李娟君莫嫌亦擬隨宜且教取則又疑用二<lb/>
<pb n="KR4i0023_WYG_015-2a"/>
　人然明皇每用楊太眞舞故長恨詞云風吹僊袂飄<lb/>
　飄舉猶似霓裳羽衣舞則當以一人為正鄭嵎津陽<lb/>
　門詩注葉法善引明皇入月宮聞樂歸筆寫其半㑹<lb/>
　西凉府楊敬述進婆羅門曲聲調脗合按之便韻乃<lb/>
　合二者製霓裳羽衣之曲沈存中云霓裳曲用葉法<lb/>
　善月中所聞為散序以楊敬述所進為其腔未知所<lb/>
　據也又謂霓裳乃道詞法曲若以為道調則誤矣樂天<lb/>
　高陽觀夜奏霓裳云開元遺曲自凄凉况近秋天調<lb/>
<pb n="KR4i0023_WYG_015-2b"/>
　是商則霓裳用商調非道調明矣厥後文人徃徃指<lb/>
　霓裳為亡國之音故杜牧詩云霓裳一曲千峯上舞<lb/>
　破中原始下來<lb/>
明皇雜錄云天寶中上命宮中女子數百人為棃園弟<lb/>
　子皆居宜春北院上素曉音律時有馬仙期李龜年<lb/>
　賀懐智皆洞知律度而龜年恩寵尤盛自禄山之亂<lb/>
　散亡無幾老杜逢李龜年云岐王宅裏尋常見蘇九<lb/>
　堂前幾度聞正是江南好風景落花時節又逢君白<lb/>
<pb n="KR4i0023_WYG_015-3a"/>
　樂天云白頭病叟泣且言禄山未亂入梨園歡娛未<lb/>
　足燕冦至萬人死盡一身存又有梨園弟子詩云白<lb/>
　頭垂淚語梨園五十年前雨露恩莫問華清今日事<lb/>
　滿山紅葉鎻宮門讀之可為悽愴<lb/>
書生作文務強此弱彼謂之尊題至於品藻高下亦畧<lb/>
　存公論可也白樂天在江州聞商婦琵琶則曰豈無<lb/>
　山歌與村笛嘔啞嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>難為聽今夜聞君琵琶語如<lb/>
　聽仙樂耳暫明在巴峽聞琵琶云絃清撥利語錚錚<lb/>
<pb n="KR4i0023_WYG_015-3b"/>
　背却殘燈就月明賴是無心惆悵事不然爭奈子絃<lb/>
　聲至其後作霓裳羽衣歌乃曰湓城但聽山魈語巴<lb/>
　峽惟聞杜鵑哭乍賢乍佞何至如此之甚乎韓退之<lb/>
　美石鼓之篆至有羲之俗書趂姿媚之語亦強此弱<lb/>
　彼之過也<lb/>
許渾韶州夜讌詩云鸜鵒未知狂客醉鷓鴣先聽美人<lb/>
　歌聽歌鷓鴣詞云南國多情多豔詞鷓鴣清怨繞梁<lb/>
　飛又有聽吹鷓鴣一絶知其為當時新聲而未知其<lb/>
<pb n="KR4i0023_WYG_015-4a"/>
　所以及觀李白詩云客有桂陽至能吟山鷓鴣清風<lb/>
　動窓竹越鳥起相呼鄭谷亦有佳人才唱翠眉低之<lb/>
　句而繼之以相呼相應湘江濶則知鷓鴣曲效鷓鴣<lb/>
　之聲故能使鳥相呼矣<lb/>
劉夢得竹枝九篇其一云白帝城頭春草生白鹽山下<lb/>
　蜀江清其一云瞿塘嘈嘈十二灘此中道路古來難<lb/>
　其一云城西門前灎澦堆年年波浪不曾摧又言昭<lb/>
　君坊瀼西春之類皆夔州事乃夢得為夔州刺史時<lb/>
<pb n="KR4i0023_WYG_015-4b"/>
　所作而史稱夢得為武陵司馬作竹枝詞誤矣郭茂<lb/>
　倩樂府詩集言唐正元中劉禹錫在沅湘以俚歌鄙<lb/>
　陋乃依騷人九歌作竹枝辭九章則茂倩亦以為武<lb/>
　陵所作當是從史所書也<lb/>
王維因製鬱輪袍登第而集中無琵琶詩畫思入神山<lb/>
　水平遠雲勢石色繪者以為天機所到而集中無畫<lb/>
　詩豈非藝成而下不欲言耶抑以樂而娛貴主以畫<lb/>
　而奉崔圓而不欲言耶<lb/>
<pb n="KR4i0023_WYG_015-5a"/>
張衡作南都賦云怨西荆之折盤李善云即楚舞也折<lb/>
　盤舞貌余謂盤有兩義亦有盤舞也張衡七盤舞賦<lb/>
　云厯七盤而縱躡鮑昭詩云七盤起長袖樂府詩云<lb/>
　妍袖陵七盤宋書樂志曰盤舞漢曲也漢有柈舞而<lb/>
　晉加之以盃言接盃盤於手上而反覆之至危也凡<lb/>
　此者皆謂用盤而舞非盤旋之義<lb/>
宋書樂志有白紵舞樂府解題譽白紵曰質如輕雲色<lb/>
　如銀製以為袍餘作巾袍以光軀巾拂塵王建云新<lb/>
<pb n="KR4i0023_WYG_015-5b"/>
　縫白紵舞衣成來遲邀得吳王迎元稹云西施自舞<lb/>
　王自管白紵飜飜鶴翎散則白紵舞衣也王建云新<lb/>
　換霓裳月色裙豈霓裳羽衣舞亦用白耶柘枝舞起<lb/>
　於南蠻諸國而盛於李唐得於今者尚其遺制也章<lb/>
　孝標云柘枝初出鼓聲招花鈿羅裙聳細腰言當招<lb/>
　之以鼓張承福云白雲慢囬抛舊態黄鶯嬌囀唱新<lb/>
　詞言當雜之以歌今制亦爾而鄭在德詩云三敲畫<lb/>
　鼓聲催急一朶紅蓮出水遲則所用者一人而巳法<lb/>
<pb n="KR4i0023_WYG_015-6a"/>
　振詩云畫鼓催來錦臂攘小娥䨇起整霓裳則所用<lb/>
　者又二人按樂苑用一女童㡌施金鈴抃轉有聲其<lb/>
　來也於二蓮花中藏花折而後見則當以二人為正<lb/>
　今或用伍人與古小異矣<lb/>
鳯將雛曲吳兢樂府題要云漢世樂曲名也而郭茂倩<lb/>
　樂府詩集中無此詞獨通典載應璩百一詩云為作<lb/>
　陌上桑及言鳯將雛張正見置酒高殿上云琴挑鳯<lb/>
　將雛當是用相如鼓琴挑云鳯兮歸故鄉四海求其<lb/>
<pb n="KR4i0023_WYG_015-6b"/>
　凰之義則此曲其來久矣按晉書樂志吳聲十曲一<lb/>
　曰子夜二曰上柱三曰鳯將雛此三曲自漢至梁有<lb/>
　歌今不傳矣故東坡寄劉孝叔詩云平生學問止流<lb/>
　俗衆裏笙竽誰比數忽令獨奏鳯將雛倉卒欲吹那<lb/>
　得譜言古有名而今無譜也岑參葢將軍歌云美人<lb/>
　一䨇閑且都朱唇翠眉映明眸清歌一曲世所無今<lb/>
　日喜聞鳯將雛非謂歌鳯將雛也但取世所無之義<lb/>
　爾<lb/>
<pb n="KR4i0023_WYG_015-7a"/>
文選載石季倫昭君辭云昔公主嫁烏孫令琵琶馬上<lb/>
　作樂以慰其道路之思昭君亦然則馬上彈琵琶非<lb/>
　昭君自彈也故孟浩然凉州詞云故地迢迢三萬里<lb/>
　那堪馬上送明君而東坡古纒頭曲乃云翠鬟女子<lb/>
　年十七指法已似呼韓婦梅聖俞明妃曲亦云月下<lb/>
　琵琶旋製聲手彈心苦誰知得則皆以為昭君自彈<lb/>
　琵琶豈别有所據耶<lb/>
歐陽永叔見楊直講女奴彈琵琶云嬌兒兩幅青布裙三<lb/>
<pb n="KR4i0023_WYG_015-7b"/>
　脚朩床坐調曲雖然可愛眉目秀無奈長饑頭項縮<lb/>
　梅聖俞和篇亦云不肯那錢買珠翠任從堆揷階前<lb/>
　菊功曹時借乃許出他日永觀龜殻縮亦可以想見<lb/>
　風采矣永叔倒殘壺酒於箱筥間得枯魚强飲疾醉<lb/>
　之時亦有小婢鳴絃佐酒所謂小婢立我前赤腳兩<lb/>
　髻丫軋軋鳴雙絃正如觸嘔啞議者謂亦與楊家嬌<lb/>
　兒不遠余謂永叔作此詩時巳為内相觀其所作長<lb/>
　短句皆富豔語不應當此以汙尊俎永叔特自謙之<lb/>
<pb n="KR4i0023_WYG_015-8a"/>
　辭爾梅聖俞嘗和其詩云公家八九姝鬒髪如盤鵶<lb/>
　朱唇白玉膚㕘年始破瓜則永叔所言赤腳者非誠<lb/>
　語無疑矣<lb/>
唐明皇酷好羯鼓汝陽王璡精於其事明皇喜之屢有<lb/>
　賞賚東坡所謂汝陽眞天人破㡌揷紅槿纒頭三百<lb/>
　萬不買一笑哂是也杜甫嘗以詩二十韻贈之有云<lb/>
　聖情常有眷朝退若無慿僊醴來浮蟻竒毛或賜鷹<lb/>
　則當時恩寵之盛可知矣甫嘗有詩稱之曰筆飛鸞<lb/>
<pb n="KR4i0023_WYG_015-8b"/>
　聳立章罷鳯騫騰美其書翰之妙也又稱之曰箭出<lb/>
　飛鞚内上又曰翠麟美其射御之精也則莫非可喜<lb/>
　處豈特羯鼓而已哉<lb/>
晉書阮咸傳云咸善琵琶今有圓槽而十三柱者世號<lb/>
　阮亦謂阮咸相傳謂阮咸所作故以為名而咸傳乃<lb/>
　不及此山谷聽宋宗儒摘阮歌云手揮琵琶送飛鴻<lb/>
　促絃聒醉驚客起圓壁庚庚有横理閉門三月傳國<lb/>
　工身今親見阮仲容則亦以為仲容所作豈咸用琵<lb/>
<pb n="KR4i0023_WYG_015-9a"/>
　琶餘製而作阮耶又有所謂五絃者唐書樂志云如<lb/>
　琵琶而小北國所出樂工裴神符初以手彈太宗悦<lb/>
　甚後人習為搊琵琶則五絃之製亦出於琵琶也樂<lb/>
　天有五絃彈詩云趙璧知君入骨愛五絃一一為君<lb/>
　調又云惟憂趙璧白髪生老死人間無此聲想其搊<lb/>
　彈之妙冠古絶今人未易企及也嘗觀國史補云人<lb/>
　問璧彈五絃之術璧曰吾之於五絃也始則神遇之<lb/>
　終則天隨之眼如耳耳如鼻不知五絃之為璧璧之<lb/>
<pb n="KR4i0023_WYG_015-9b"/>
　為五絃也其莊周所謂用志不分乃凝於神者乎韋<lb/>
　應物云聲如幽磬初相觸千珠貫斷落寒玉張祐云<lb/>
　小小月輪中斜抽半袖紅元稹云促節頻催漸繁撥<lb/>
　珠幢斗絶金鈴掉亦可見五絃聲韻製作之髣髴矣<lb/>
清廟之瑟朱絃而疏越一唱而三歎豈若後世務為哇<lb/>
　滛綺靡之音哉楊惲曰家本秦也能為秦聲婦趙女<lb/>
　也雅善鼓瑟韓愈曰已令孺人戞鳴瑟更遣稚子傳<lb/>
　清盃杜甫云何時詔此金錢㑹爛醉佳人錦瑟旁是<lb/>
<pb n="KR4i0023_WYG_015-10a"/>
　皆作於婦人之手而用於酒酣之時已非朱絃疏越<lb/>
　之意矣錢起為湘靈鼓瑟詩云馮夷空自舞楚客不<lb/>
　堪聽鮑溶云絲減悲不減器新聲更古一絃有餘哀<lb/>
　何况二十五二公之詠於一唱三歎之㫖幾矣善哉<lb/>
　白樂天之論也正始之音其若何朱絃疏越清廟歌<lb/>
　一彈一唱再三歎曲淡節稀聲不多人情重今多賤<lb/>
　古古琴有絃人不撫自從趙璧藝成來二十五絃不<lb/>
　如五<lb/>
<pb n="KR4i0023_WYG_015-10b"/>
彈絲之法妙在左手脱右優而左劣亦何足論乎嘗觀<lb/>
　琵琶録云元和中曹保有子善才善才有子綱皆能<lb/>
　琵琶又有裴興奴長於攏撚時人謂綱有右手興有<lb/>
　左手葢攏撚在左手也綱劣於左手則琵琶之妙處<lb/>
　逝矣白樂天有聽彈琵琶示重蓮詩云誰能截此曹<lb/>
　綱手揷向重蓮紅袖中惜乎樂天未知截興奴手之<lb/>
　妙也<lb/>
自周陳以上雅鄭殽雜而無别隋文帝始分雅俗工部<lb/>
<pb n="KR4i0023_WYG_015-11a"/>
　雅樂八十四調而俗樂止於二十八琵琶非古雅樂<lb/>
　也而元微之詩乃云琵琶宫調八十一三調絃中彈<lb/>
　不出何耶按賀懐智琵琶詩云琵琶有八十四調内<lb/>
　黄鐘太簇林鐘宮聲彈不出則微之之言信矣然琵<lb/>
　琶用於今者止於二十八調豈唐琵琶曲聲與今不<lb/>
　同耶沈存中云懐智琵琶譜格調與今樂全不同今<lb/>
　之燕樂古聲多亡而新聲大率皆無法度觀此則存<lb/>
　中亦有疑於其間殊不知今之琵琶皆用俗樂調也<lb/>
<pb n="KR4i0023_WYG_015-11b"/>
後庭花陳後主之所作也主與倖臣各製歌辭極於輕<lb/>
　蕩男女唱和其音甚哀故杜牧之詩云煙籠寒水月<lb/>
　籠沙夜泊秦淮近酒家商女不知亡國恨隔江猶唱<lb/>
　後庭花阿濫堆唐明皇之所作也驪山有禽名阿濫<lb/>
　堆明皇御玉笛將其聲翻為曲左右皆能傳唱故張<lb/>
　祜詩云紅葉蕭蕭閣半開玉皇曾幸此宮來至今<lb/>
　風俗驪山下村笛猶吹阿濫堆二君驕淫侈靡躭嗜<lb/>
　歌曲以至於亡亂世代雖異聲音猶存故詩人懐古<lb/>
<pb n="KR4i0023_WYG_015-12a"/>
　皆有猶唱猶吹之句嗚呼聲音之入人深矣<lb/>
白樂天云河滿子開元中滄州歌者臨刑進此曲以贖<lb/>
　死竟不得免白樂天為詩曰世傳滿子是人名臨就<lb/>
　刑時曲始成一曲四詞歌八疊從頭便是斷腸聲張<lb/>
　祜集載武宗疾篤孟才人以歌笙獲寵密侍左右上<lb/>
　目之曰吾當不諱爾何為哉才人指笙囊泣曰請以<lb/>
　此就縊復曰妾嘗藝歌願歌一曲上許之乃歌一聲河<lb/>
　滿子氣亟立殞上令醫候之曰脉尚温而腸巳絶則<lb/>
<pb n="KR4i0023_WYG_015-12b"/>
　是河滿子眞能斷人腸者祜為詩云偶因歌態詠嬌<lb/>
　頻傳唱宮中十二春却為一聲河滿子下泉須弔舊<lb/>
　才人又有故國三千里深宮二十年一聲河滿子雙<lb/>
　淚落君前之詠一稱十二春一稱二十年未知孰是<lb/>
　也杜牧之有酬祜長句其末句云可憐故國三千里<lb/>
　虛唱歌詞滿六宮言祜詩名如此而惜其不遇也元<lb/>
　微之嘗於張湖南座為唐有態作何滿子歌云棃園<lb/>
　弟子奏明皇一唱承恩覊網緩使將何滿為曲名御<lb/>
<pb n="KR4i0023_WYG_015-13a"/>
　譜親題樂府纂魚家入内本領絶葉氏有年聲氣短<lb/>
　又敘製曲之因與樂天之説同<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0023_WYG_015-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻十五<lb/>
</p>
<p>
</p>
  </div>
<div>
                <head>韻語陽秋巻十六</head>
    <p>
<pb n="KR4i0023_WYG_016-1a"/>
欽定四庫全書<lb/>
　韻語陽秋巻十六　　　　宋　葛立方　撰<lb/>
老杜詩云東閣官梅動詩興還如何遜在揚州按遜傳<lb/>
　無揚州事而遜集亦無揚州梅花詩但有早梅詩云<lb/>
　兎園標物序驚時最是梅䘖霜當露發映雪凝寒開<lb/>
　枝横却月觀花繞凌風䑓應知早飄落故逐上春來<lb/>
　杜公前詩乃逢早梅而作詩故用何遜事又意却月<lb/>
　凌風皆揚州䑓觀名爾近時有妄人假東坡名作老<lb/>
<pb n="KR4i0023_WYG_016-1b"/>
　杜事實一編無一事有據至謂遜作揚州法曹廨舎<lb/>
　有梅一株遜吟詠其下豈不誤學者<lb/>
白樂天詩多說别花如紫微花詩云除却微之見應愛<lb/>
　世間少有别花人薔薇花詩云移他到此須為主不<lb/>
　别花人莫使看今好事之家有竒花多矣所謂别花<lb/>
　人未之見也鮑溶作仙檀花詩寄袁徳師侍御有欲<lb/>
　求御史更分别之句豈謂是耶<lb/>
白樂天作中書舎人入直西省對紫薇花而有詠曰絲<lb/>
<pb n="KR4i0023_WYG_016-2a"/>
　綸閣下文章静鐘鼓樓中刻漏長獨坐黄昏誰是伴<lb/>
　紫薇花對紫薇郎後又云紫薇花對紫薇翁名目雖<lb/>
　同則此花之珍艶可知矣爪其本則枝葉俱動俗謂<lb/>
　之不耐癢花自五月開至九月尚爛漫俗又謂之百<lb/>
　日紅唐人賦詠未有及此二事者本朝梅聖俞時注<lb/>
　意此花一詩贈韓子華則曰薄膚癢不勝輕爪嫩幹<lb/>
　生宜近禁廬一詩贈王景彛則曰薄薄嫩膚搔鳥爪<lb/>
　離離碎葉翦城霞然皆著不耐癢事而未有及百日<lb/>
<pb n="KR4i0023_WYG_016-2b"/>
　紅者胡文恭在西掖前亦有三詩其一云雅當飜藥<lb/>
　地繁極曝衣天注云花至七夕猶繁似有百日紅之<lb/>
　意可見當時此花之盛省吏相傳咸平中李昌武自<lb/>
　别墅移植于此晏元獻嘗作賦題於省中所謂得自<lb/>
　羊墅來從召園有昔日之綘老無當時之仲文是也<lb/>
杜子美居蜀累數年吟詠殆遍海棠竒艶而詩章獨不<lb/>
　及何耶鄭谷詩云浣花溪上堪惆悵子美無情為發<lb/>
　揚是已本朝名士賦海棠甚多往往皆用此為事實<lb/>
<pb n="KR4i0023_WYG_016-3a"/>
　如石廷年云杜甫句何畧薛能詩未工錢易詩云子<lb/>
　美無情甚都官著意頻李定詩云不霑工部風騷力<lb/>
　猶占勾芒造化權獨王荆公詩用此作梅花詩最為<lb/>
　有意所謂少陵為爾牽詩興可是無心賦海棠近於<lb/>
　曾大父酬唱集中有凌景陽一絶句似亦有意末句<lb/>
　云多謝許昌傳雅什蜀都曾未識詩人不道破為尤<lb/>
　工也<lb/>
江南野中有小白花朩髙數尺春開極香土人呼為㻛<lb/>
<pb n="KR4i0023_WYG_016-3b"/>
　花㻛玉名取其白也魯直云荆公欲作詩而陋其名<lb/>
　予謂名曰山礬野人取其葉以染黄不借礬而成色<lb/>
　故以名爾嘗有絶句云髙節亭邊竹已空山礬獨自<lb/>
　倚春風是也近見曾端伯髙齋詩話云此花即唐昌<lb/>
　玉蘂花所謂一樹瓏鬆玉刻成飄廊㸃地色輕輕者<lb/>
　以余觀之恐未必然爾玉蘂佳名也此花自唐流傳<lb/>
　至今當以玉蘂得名不應捨玉蘂而呼㻛魯直亦不<lb/>
　應捨玉蘂而名山礬也豈端伯别有所據耶<lb/>
<pb n="KR4i0023_WYG_016-4a"/>
瓊花唯楊州后土祠中有之其他皆八僊近似而非也<lb/>
　鮮于子孫嘗有詩云百蘤天下多瓊花天上希結根<lb/>
　記靈祠地著不可移八蓓冠羣芳一株攅萬枝而宋<lb/>
　次道春明退朝錄乃云瓊花一名玉蘂按唐朝唐昌<lb/>
　觀有玉蘂花王建詩所謂女冠夜覓香來處唯見堦<lb/>
　前碎月明是也長安觀亦有玉蘂花劉禹錫所謂玉<lb/>
　女來看玉樹花異香先引七香車是也唐内苑亦有<lb/>
　玉蘂花李徳裕與沈傳師草詔之夕屢同賞翫故徳<lb/>
<pb n="KR4i0023_WYG_016-4b"/>
　裕詩云玉蘂天中朩金閨昔共窺而沈傳師和篇亦<lb/>
　云曾對金鑾直同依玉樹隂是也招隠山亦有玉蘂<lb/>
　花李徳裕所謂吳人初不識因予賞翫乃得此名是<lb/>
　也由是論之則玉蘂花置一處有哉其非瓊花明矣<lb/>
　東坡瑞香詞有后土祠中玉蘂之句者非謂玉蘂花<lb/>
　止謂瓊花如玉蘂之白爾<lb/>
山海經云崑崙之墟北有珠樹文王樹玗琪樹皆實樹<lb/>
　也詩家用琪樹多矣往往以為仙樹未易得見故孫<lb/>
<pb n="KR4i0023_WYG_016-5a"/>
　綽天台賦云琪樹璀璨而垂珠蕭防云桂宫路冷鶴<lb/>
　歸早琪樹風清鸞去遲武伯奮云琪樹年年玉蘂新<lb/>
　洞宫長閉綵霞春蔡隠丘詠琪樹詩云山上天将近<lb/>
　人間路漸遥誰當雲裏見知欲度仙橋是人間未必<lb/>
　有此樹也而六朝事迹載寳林寺有琪樹在法堂前<lb/>
　梅摯有詩云影借金田潤香隨璧月流逺疑元帝植<lb/>
　近想誌公逰何耶<lb/>
後漢和帝紀言南海舊獻荔枝十里一置五里一堠奔<lb/>
<pb n="KR4i0023_WYG_016-5b"/>
　騰阻險死者堆路故東坡詩云十里一置飛塵灰五<lb/>
　里一堠兵火催顛坑仆谷相枕籍知是荔枝龍眼來<lb/>
　而張九齡作荔枝賦序云南海郡荔枝状甚壊詭余<lb/>
　往在西掖嘗盛稱之諸公莫有知者唯舍人劉侯知<lb/>
　之作賦以誇大以為甘㫖之極則是九齡乃創見也<lb/>
　議者謂楊妃酷好安知非九齡有以啟之鮑防雜感<lb/>
　詩云五月荔枝初破顔朝離象郡夕函闗鴈飛不到<lb/>
　桂陽嶺馬走皆從林邑山則當時征求之急亦可見<lb/>
<pb n="KR4i0023_WYG_016-6a"/>
　矣<lb/>
楚詞云折踈麻兮瑶華将以遺兮離居瑶華謂麻之華<lb/>
　白也詩載朩桃朩李樨椒芍藥之類皆相贈問之物<lb/>
　所謂踈麻者所以贈問離居也謝靈運南樓遲客詩<lb/>
　云瑶華未堪折蘭苕已屢摘路阻莫贈問何以慰離<lb/>
　析蓮嶺溪行云握蘭徒勤摘折麻心莫展駱賓王思<lb/>
　家詩云旅行悲泛梗離恨斷踈麻錢起題輞川詩云<lb/>
　折麻定延竚乘月期相尋皆用楚詞意用於離居至<lb/>
<pb n="KR4i0023_WYG_016-6b"/>
　於起贈趙給事詩乃云不惜瑶華報朩桃則是以瑶<lb/>
　華為玉誤矣<lb/>
東坡賞枇杷詩曰魏花真老伴盧橘認鄉人又曰客來<lb/>
　茶罷空無有盧橘楊梅尚帶酸則皆以盧橘為枇杷<lb/>
　也彼徒見上林賦有盧橘夏熟之語遂以為枇杷審<lb/>
　爾則夏熟之下不當復有黄甘枇杷撚柿之品然唐<lb/>
　子西李氏山園記言有一物而為二物者如上林賦<lb/>
　所謂盧橘夏熟又言枇杷撚柿是也若據子西言則<lb/>
<pb n="KR4i0023_WYG_016-7a"/>
　盧橘即枇杷矣李白宫中行云盧橘為秦樹許渾送<lb/>
　表兄奉使南海云盧橘花香拂釣磯若以為枇杷則<lb/>
　何獨秦中南海有耶錢起送陸贄詩云思親盧橘熟<lb/>
　用陸績懐橘事則又以為朩奴益無按據<lb/>
白樂天賦有木八章其六章託弱栁櫻桃枳橘杜黎野<lb/>
　葛水檉以諷在位者至第七章則曰有朩如凌霄擢<lb/>
　秀非孤標偶依一株樹遂抽百尺條自謂得其勢無<lb/>
　因有動揺一旦樹摧倒獨立忽飄飄疾風從東來吹<lb/>
<pb n="KR4i0023_WYG_016-7b"/>
　折不終朝又専以諷附麗權勢者其八章則曰有朩<lb/>
　名丹桂四時香馥馥風影清如水霜華冷如玉獨占<lb/>
　小山幽不容凡鳥宿重任雖大過直心自不曲縱非<lb/>
　梁棟才猶勝尋常朩盖樂天自謂也樂天素善李紳<lb/>
　而不入徳裕之黨素善牛僧孺楊虞卿而不入宗閔<lb/>
　之黨素善劉禹錫而不入伾文之黨中立不倚峻節<lb/>
　凛然於八朩之中而自比於桂殆未為過也<lb/>
酉陽雜組言隋朝種植法七十巻不說牡丹則隋朝花<lb/>
<pb n="KR4i0023_WYG_016-8a"/>
　藥中所無也然北齊楊子華在隋朝之前乃有畫牡<lb/>
　丹處極分明之句何耶至唐則此花盛矣栁子厚龍<lb/>
　城錄載宋單父能種藝之術牡丹變易千種上皇召<lb/>
　至驪山種花萬種色様各不同信乎人力或能勝天<lb/>
　工也歐永叔洛陽牡丹圖詩云當時絶品可数者魏<lb/>
　紅窈窕姚黄妃夀安細葉開尚少朱砂玉版人未知<lb/>
　四十年間花百變最後最好潜溪緋自唐天寳至本<lb/>
　朝熙豐間三百餘年宜其花種日盛然見於圖者九<lb/>
<pb n="KR4i0023_WYG_016-8b"/>
　十種而已豈能登萬様之數哉栁濘詩云近來無奈<lb/>
　牡丹何數十千錢買一窠今朝始得分明見也共戎<lb/>
　葵較㡬多王文康公詩云棗花至小能成實桑葉雖<lb/>
　柔解吐絲堪笑牡丹如斗大不成一事只空枝皆激<lb/>
　逐末之弊者也<lb/>
歐公在揚州暑月㑹客取荷花千朶揷畫盆中圍繞坐<lb/>
　席又命坐客傳花人摘一葉盡處飲以酒故荅吕通<lb/>
　判詩云千頃芙蕖盖水平揚州太守舊多情畫盆圍<lb/>
<pb n="KR4i0023_WYG_016-9a"/>
　處花光合紅袖傳來酒令行然維揚芍藥妙天下可<lb/>
　以奴視荷花而是時歐公不聞有芍藥勝㑹何耶東<lb/>
　坡在東武四月大㑹於南禪資福兩寺剪芍藥置瓶<lb/>
　盎中供佛外以供賞翫不下七千餘朶有白花獨出<lb/>
　於衆花之上圓如覆盂因有兩寺裝盛寳瓔珞一枝<lb/>
　争看玉盤盂之詠惜乎歐公未知出此<lb/>
杜子美古栢行云霜皮溜雨四十圍黛色參天二千尺<lb/>
　沈存中筆談云無乃太細長乎余謂詩意止言髙大<lb/>
<pb n="KR4i0023_WYG_016-9b"/>
　不必以尺寸計也詩評載王郊大夫竹詩示東坡其<lb/>
　一聮云葉排千口劒幹聳萬條槍坡曰十條竹一箇<lb/>
　葉也若郊者又何足以語詩乎坡又云人看王郊詩<lb/>
　若能忍笑誠為難事葢謂此耳<lb/>
珍朩竒卉生於深山窮谷之中不遇賞音與凡朩俱腐<lb/>
　好事者之所深惜也唐招賢寺有山花色紫氣香穠<lb/>
　麗可愛以託根招提偶赦於樵斧固為幸矣而人莫<lb/>
　有知其名者白樂天一日過之而標其名曰紫陽於<lb/>
<pb n="KR4i0023_WYG_016-10a"/>
　是天下識所謂紫陽花者其珍如是也豈不為尤幸<lb/>
　乎樂天之詩曰何年植向仙壇上早晚移栽到梵家<lb/>
　雖在人間人不識與君名作紫陽花忠州鳴玉溪有<lb/>
　花如蓮葉如桂香色艶膩當時亦無有識之者樂天<lb/>
　又賦詩云如折芙蓉栽旱地似抛芍藥挂髙枝雲埋<lb/>
　人隔無人識惟有南賓太守知嗚呼抱道懐材之士<lb/>
　埋光鏟采於山林臯壤之間如此花者多矣求如樂<lb/>
　天之賞鑒者孰謂無其人乎<lb/>
<pb n="KR4i0023_WYG_016-10b"/>
皮日休嘗謂宋廣平正資勁質剛態毅状宜其鐡腸石<lb/>
　心不解吐婉媚辭然其所為梅花賦清便富艶得南<lb/>
　朝徐庾體殊不類其人故東坡亦有請君援筆賦梅<lb/>
　花未害廣平心似鐡之句近見葉少藴效楚人橘頌<lb/>
　體作梅頌一篇以謂梅於窮冬凝嚴之中犯霜雪而<lb/>
　不懾毅然與松栢並配非桃李所可比肩不有鐡腸<lb/>
　石心安能窮其至此意甚佳審爾則唯鐡腸石心人<lb/>
　可以賦梅花與日休之言異矣<lb/>
<pb n="KR4i0023_WYG_016-11a"/>
文選海賦云雲錦散文於沙汭之際故謝靈運詩有赤<lb/>
　玉隠瑶溪雲錦被沙汭之句觀其語意正言沙石五<lb/>
　色如雲錦被於岸爾世見韓退之作曲江荷花行云<lb/>
　撑舟昆明度雲錦遂謂退之以雲錦二字状荷花其<lb/>
　實非也謂之度雲錦言舟行於五色沙石之際豈謂<lb/>
　荷花哉<lb/>
竹固多種所謂桃枝竹者叢生而節踈亦謂之慈竹言<lb/>
　生不離本也王勃所謂宗生族茂天長地久萬柢争<lb/>
<pb n="KR4i0023_WYG_016-11b"/>
　盤千株競糺者梁簡文荅獻簟書云五離九折出桃<lb/>
　枝之翠筍皆言桃枝竹也若桃竹則異是矣老杜桃<lb/>
　竹杖引云江心蟠石生桃竹斬根削皮如紫玉則其<lb/>
　色正紫今桃枝竹不然東坡援栁子厚詩云盛時一<lb/>
　失貴反賤桃笙葵扇安可常初不知桃笙為何物偶<lb/>
　閲方言宋魏之間謂簟為笙方悟桃笙以桃竹為簟<lb/>
　也坡又云桃竹葉如椶身如竹宻節而實中犀理痩<lb/>
　骨豈非以此竹為簟耶梅聖俞云誰知廣文直桃簟<lb/>
<pb n="KR4i0023_WYG_016-12a"/>
　冷如氷恐亦是用此竹<lb/>
成都記杜宇又曰杜主自天而降稱望帝好稼穡治郫<lb/>
　城後望帝死其魂化為鳥名曰杜鵑故老杜云昔日<lb/>
　蜀天子化為杜鵑似老烏又曰古時杜鵑稱望帝魂<lb/>
　作杜鵑何微細又曰我見常再拜重是古帝魂博物<lb/>
　志稱杜鵑生子寄之他巢百鳥為飼之故老杜云生<lb/>
　子百鳥巢百鳥不敢嗔仍為餧其子禮若奉至尊又<lb/>
　云寄巢生子不自啄羣鳥至今與哺雛老杜集中杜<lb/>
<pb n="KR4i0023_WYG_016-12b"/>
　鵑詩行凡三篇皆以杜鵑比當時之君而以哺雛之<lb/>
　鳥譏當時之臣不能奉其君曾百鳥之不若也最後<lb/>
　一篇徒言杜鵑垂血上訢不得其所盖說明皇蒙塵<lb/>
　之時也故末句云豈思舊日居深宫嬪嬙左右如花<lb/>
　紅<lb/>
元微之謫通州白樂天有詩云寅年籬下多逄虎亥日<lb/>
　沙頭始賣魚後人有東南行云亥日饒蝦蟹寅年足<lb/>
　虎貙張籍云江村亥日長為市山谷亦有魚収亥日<lb/>
<pb n="KR4i0023_WYG_016-13a"/>
　妻到市之句<lb/>
人之悲喜雖本於心然亦生於境心無係累則對境不<lb/>
　變悲喜何從而入乎淵明見林朩交䕃禽鳥變聲則<lb/>
　歡然有喜人以為逹道余謂尚未免著於境者歐永<lb/>
　叔先在滁陽有啼鳥一篇意謂縁巧舌之人謫官而<lb/>
　今反愛其聲後考試崇政殿又有啼鳥一篇似反滁<lb/>
　陽之詠其曰提胡盧不用沽美酒宫壺日賜新撥醅<lb/>
　老病足以扶衰朽百舌子莫道泥滑滑宫花正好愁<lb/>
<pb n="KR4i0023_WYG_016-13b"/>
　雨來煖日方催花亂發末章云可憐枕上五更聽不<lb/>
　似滁州山裏聞盖心有中外枯菀之不同則對境之<lb/>
　際悲喜隨之爾啼鳥之聲夫豈有二哉<lb/>
老杜白小詩云白小羣分命天然二寸魚細微霑水族<lb/>
　風俗當園蔬言白小與菜無異豈復有厚味哉故白<lb/>
　樂天亦有下飯腥鹹白小魚之句余謂魚始二寸已<lb/>
　就烹魚之窮也寒士又從而食之其窮抑甚梅聖俞<lb/>
　有琴髙魚詩云大魚人騎上天去留得少鱗來按觴<lb/>
<pb n="KR4i0023_WYG_016-14a"/>
　又有針口魚賦云有魚針喙形甚小常乘春波來不<lb/>
　少取之一掬不重銖抄則白小之魚尚為文人行也<lb/>
縮項鯿出襄陽以禁捕遂以槎斷水因謂之槎頭縮項<lb/>
　鯿孟浩然云魚藏縮項鯿老杜云謾釣槎頭縮項鯿<lb/>
　皆言縮項而東坡乃謂一鈎歸釣縮頭鯿或疑坡為平<lb/>
　側所牽乃爾殊不知長腰粳米縮頭鯿魚楚人語也<lb/>
文房四譜載段成式以靈藍紙贈温廷筠有詩云三十<lb/>
　六鱗充使時數畨猶得表相思謂鯉魚三十六鱗充<lb/>
<pb n="KR4i0023_WYG_016-14b"/>
　使謂憑鯉魚寄書也用文選呼児烹鯉魚中有尺素<lb/>
　書之義沈存中筆談云鯉魚當脇一行三十六鱗鱗<lb/>
　有黒文如十字故謂之鯉二宋亦嘗用此而聞其說<lb/>
　元憲云私書一紙離懐苦望斷波中六六鱗景文云<lb/>
　君軒戀結蕭蕭馬尺素愁憑六六魚謂六六三十六<lb/>
　也<lb/>
栁子厚有放鷓鴣詞人徒知其不肯以生命供口腹其<lb/>
　仁如是也余謂此詞乃作於詔追之時有自悔前失<lb/>
<pb n="KR4i0023_WYG_016-15a"/>
　之意故前言狥媒得食不復顧後言同類相呼莫相<lb/>
　顧媒與類皆謂伾文也<lb/>
潮州上强精舍寺有陳朝觀音商仲容書寺額三門髙<lb/>
　百尺謂之三絶又池有金鯽魚數年一現故白樂天<lb/>
　詩有唯有上强精舍寺最堪逰處未曾逰之句盖為<lb/>
　此也臨安六和寺亦有金鯽池蘇子美六和寺詩云<lb/>
　松橋待金鯽竟日獨遲留亦以其出有時故竟日待<lb/>
　之云爾自子美之後四十年東坡始逰茲寺嘗投餅<lb/>
<pb n="KR4i0023_WYG_016-15b"/>
　餌待之乃略出不食復入坡以謂此魚難進易退而<lb/>
　不妄食宜其夀若此其語深有味也<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻十六<lb/>
</p>
<p>
</p>
  </div>
<div>
                <head>韻語陽秋巻十七</head>
    <p>
<pb n="KR4i0023_WYG_017-1a"/>
欽定四庫全書<lb/>
　韻語陽秋巻十七　　　　宋　葛立方　撰<lb/>
古今詩話載杜少陵因見病瘧者曰誦吾詩可療令誦<lb/>
　子章髑髏血糢糊手提擲還崔大夫之句病遂愈余<lb/>
　謂子美固嘗病瘧矣其詩曰患癘三秋孰可忍寒熱<lb/>
　百日相攻戰又云三年猶瘧疾一鬼不銷亡隔日搜<lb/>
　脂髓増寒抱雪霜徒然潜隙地有靦屢紅粧子美於<lb/>
　此時何不自誦其詩而自已疾耶是靈於人而不靈<lb/>
<pb n="KR4i0023_WYG_017-1b"/>
　於已也<lb/>
山谷平生為目所苦故和東坡詩有請天還我讀書眼<lb/>
　欲載軒轅乞鼎湖之句其攝養禁忌之法論之詳矣<lb/>
　故次韻元實病目詩云道人常恨未灰心儒士苦愛<lb/>
　讀書眼要須元覽照鏡空莫作白魚鑚蠧簡病者茍<lb/>
　能知此真賢於金箆刮膜逺矣大抵書生牽於習氣<lb/>
　不能割愛於書冊故為目害尤甚唐張籍好學業文<lb/>
　之士也中年病目失眀議者謂不能損讀之過孟郊<lb/>
<pb n="KR4i0023_WYG_017-2a"/>
　嘗贈之詩云西眀寺後窮瞎張太祝縱爾有眼誰能<lb/>
　珍天子咫尺不得見不如閉口且養真盖非特傷籍<lb/>
　而郊亦自傷雖有眼而不得見君也<lb/>
賈誼曰古之聖人不居朝廷必在醫卜則從事於醫卜<lb/>
　者未可輕也京兆杜嬰能讀書其言近荘子而自託<lb/>
　於此豈足以病嬰之髙乎故荆公有詩傷之云叔度<lb/>
　醫家子君平卜肆翁蕭條昨日事髣髴古人風梅聖<lb/>
　俞贈何山人詩亦云日聞古賢哲必與醫卜隣宋景<lb/>
<pb n="KR4i0023_WYG_017-2b"/>
　文云醫卜之事士君子能之則不迂不泥不矜不神<lb/>
　小人能之則迂而入諸拘礙泥而弗通大方矜以誇<lb/>
　已神以誣人真名言哉<lb/>
退之云腦脂遮眼卧壯士大弨掛壁誰能彎謂張籍也<lb/>
　杜牧之乞湖啟云弟顗久病眼醫者右公集云是状<lb/>
　也腦積毒熱脂融流下盖塞瞳子名為内障則籍之<lb/>
　所苦乃内障也<lb/>
凡物皆可占非特蓍龜也市中亦有聽聲而知禍福者<lb/>
<pb n="KR4i0023_WYG_017-3a"/>
　莫知其所自余觀王建集有聽鏡詞云重重摩挲嫁<lb/>
　時鏡夫婿逺行憑鏡聽豈今聽聲之類耶大湼槃經<lb/>
　云不以𤓰鏡芝草楊枝鉢盂髑髏而作卜筮則鏡能<lb/>
　占卜信矣<lb/>
楸花色香俱佳又風韻絶俗而名不編於花譜何哉老<lb/>
　杜云要把楸花媚逺天言其色也又曰楸樹馨香倚<lb/>
　釣磯言其香也梅聖俞楸花詩云圖出帝宫樹聳向<lb/>
　白玉墀髙艶不近俗直許天人窺言其韻也是二子<lb/>
<pb n="KR4i0023_WYG_017-3b"/>
　但知楸花色香韻勝而未知其療病之工也汝州楸<lb/>
　樹極多富鄭公知州時手植數百本於後圃後政思<lb/>
　其人建鄭公堂於楸林之下宣和間先人知州曰聽<lb/>
　政燕客俱在焉一日亷訪使周詢來訪因云立秋日<lb/>
　太陽未升採其葉熬為膏𫝊瘡痬立愈謂之楸葉膏<lb/>
　抵晚憲使王偉來訪因道詢語偉曰有人患發背膓<lb/>
　胃可窺百萬不差者一醫者教用楸葉膏傳其外又<lb/>
　用雲母膏作小丸服盡四兩止不累日雲母透出膚<lb/>
<pb n="KR4i0023_WYG_017-4a"/>
　外與楸葉膏相著瘡遂差功亦竒矣余欲廣傳此方<lb/>
　以拯病苦者故因言楸花之美而併及之<lb/>
退之三星行云我生之辰月宿南斗以五星法凖之則<lb/>
　知退之以磨蝎為身宫又云牛奮其角箕張其口牛<lb/>
　不見服箱斗不挹酒漿箕獨有神靈無時停簸揚無<lb/>
　善名以聞無惡聲以讙則知太隂在磨蝎主得謗譽<lb/>
　東坡嘗援退之三星行之句以謂僕以磨蝎為命殆<lb/>
　與退之同病然觀東坡謝生日啓云攝提正於孟陬巳<lb/>
<pb n="KR4i0023_WYG_017-4b"/>
　光初度月宿直於南斗更借虚名則是東坡亦磨蝎<lb/>
　為身宫而乃云磨蝎為命豈非身與命同宫乎尋常<lb/>
　筭五星者以謂命宫灾福不及身宫之重東坡以身<lb/>
　命同宫故謗譽尤重於退之職鑾坡而代言犯鯨波<lb/>
　而逺謫退之之榮悴未至如是也孔子曰不知命無<lb/>
　以為君子所謂知命者不為名利所汩而能安時處<lb/>
　順者也後世貪求之士不能自安分義徒知金印艾<lb/>
　綬之榮而不知茍得為可愧於是君平之肆許負之<lb/>
<pb n="KR4i0023_WYG_017-5a"/>
　廬衣冠盈矣劉夣得和蘇十郎中詩云菱花照後容<lb/>
　雖改蓍草占來命巳逋武伯奮長安述懐詩云聞說<lb/>
　唐生子孫在何當一為問窮通觀此又奚知孔子所<lb/>
　謂命也哉劉孝標作辨命論言夀夭窮逹一歸之命<lb/>
　可以使人杜奔競僣逼之患蕭瑀非辨命論言人之<lb/>
　禍福一本之人事可以使人起修身累善之心二人<lb/>
　皆非以甲乙丙丁休囚旺相而求吉㐫者也<lb/>
古今人賦棋詩多矣㡬局賭山果一先饒海僧者鄭谷<lb/>
<pb n="KR4i0023_WYG_017-5b"/>
　之詩也鴈行布陣衆未曉虎穴得子人皆驚者劉夣<lb/>
　得之詩也古人重到今人愛萬局都無一局同者歐<lb/>
　陽烱之詩也觀諸人語意皆無足取獨愛荆公贈葉<lb/>
　致還之作其略云或撞闗以攻或覷眼而厚或羸行<lb/>
　伺擊或猛出追躡垂成忽破壊中斷俄連接或外示<lb/>
　閑暇或事先和爕或冒突超越皷行令震疊或粗見<lb/>
　形勢驅除令逺蹀或開拓疆境欲并包㧾攝或慙而<lb/>
　告亡或喜而獻捷諱輸寧斷頭悔悮忍批頰可謂曲<lb/>
<pb n="KR4i0023_WYG_017-6a"/>
　盡圍棋之態非筆力可以回萬鈞豈易至此取退之<lb/>
　南山詩讀之殆可齊驅並駕也王無功亦有圍棋長<lb/>
　篇云䨇闗防易斷隻眼畏難全魚鱗張九拒鶴翅擁<lb/>
　三邊等勻鋪叙類荆公而其它句<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>釀處尚衆東坡<lb/>
　白鶴觀四言詩云小兒近道剥啄信指勝固欣然敗<lb/>
　亦可喜夫恣貪欲於指顧争勝負於毫釐業棋者之<lb/>
　常情而坡乃置之膜外亦可見其胸中翛然者矣荆<lb/>
　公亦有棋罷兩奩収黒白一枰何處有虧成之句<lb/>
<pb n="KR4i0023_WYG_017-6b"/>
魯直詩云眼見人情如格五心知物外等朝三又云肉<lb/>
　食傾人如出九藜羔飯我等朝三兩聮之意雖不相<lb/>
　逺然似不若前之句無斧鑿痕也漢書吾丘夀王以<lb/>
　善格五待詔劉徳謂格五棋行以塞法齊書沈文季<lb/>
　善塞其法用五子沈存中筆談云格五即今之蹙融<lb/>
　其法以已常有餘而致敵人於險酉陽雜爼亦云於<lb/>
　棋局中各用五子共行一道以角遲速則格五也塞<lb/>
　也蹙融也名雖不同其制一而已彼蘇林以謂五博<lb/>
<pb n="KR4i0023_WYG_017-7a"/>
　之類不用箭但行梟散未知所據出九亦賭博之法<lb/>
　詳見刑統<lb/>
子由煎茶詩云煎茶舊法出西蜀水聲火態猶能諳相<lb/>
　傳煎茶只煎水茶性仍存偏有味此茶之佳者也又<lb/>
　云北方俚人茗飲無不有塩酪椒薑誇滿口茶出南<lb/>
　北人罕得佳品以味不佳故把以他物煎之陳後山<lb/>
　茶詩云愧無一縷破䨇團慣下薑塩枉肺肝東坡和<lb/>
　寄茶詩亦云老妻稚子不知愛一手已入薑塩煎若<lb/>
<pb n="KR4i0023_WYG_017-7b"/>
　茶品自佳雜以他物適敗其味爾茶性冷塩𨗳入下<lb/>
　經非養生所宜山谷謂寒中瘠氣莫甚茶或濟以塩<lb/>
　勾賊入家薛能鳥觜茶詩亦有塩損添宜戒薑宜著<lb/>
　更誇之句則知以塩煎茶誠無益於養生也<lb/>
蒙恬造筆博物志云以狐狸毛為心兎毛為副心柱遒<lb/>
　勁鋒鋩調利故難乏而易使白樂天作鷄距筆賦云<lb/>
　中山之明視勁而俊汝隂之翰音勇而雄䨇美是合<lb/>
　兩揆相同不得兎毛無以成起草之用不有雞距無以<lb/>
<pb n="KR4i0023_WYG_017-8a"/>
　表入墨之功盖亦兼而用之也近世作筆専用兎毛<lb/>
　而好竒者或屏兎毛不用更以他毫為之晉王隠筆<lb/>
　銘云豈其作筆必兎之毫調利難秃亦有鹿毛而王<lb/>
　羲之鍾繇張芝皆用䑕鬚筆錢穆父奉使髙麗得猩<lb/>
　猩筆甚珍之嘗以分贈山谷山谷所謂愛酒醉魂在<lb/>
　能言機事踈平生㡬兩屐身後五車書是也嶺表錄<lb/>
　云嶺外無兎郡守偶得兎毫令匠者作筆匠者偶因<lb/>
　醉遺惶懼無以為計遂以已鬚制之反佳其後遂<lb/>
<pb n="KR4i0023_WYG_017-8b"/>
　户料人鬚一合此殆好事者說爾<lb/>
樗蒱用博齒五枚如銀杏状各上黒下白内取二黒刻<lb/>
　為犢其背刻為矩故李翺五朩經云樗蒱五朩黒白<lb/>
　判厥二作雉背作牛是也以盧白雉犢四為王采取<lb/>
　其全它八采為甿者惡其駁也按前史三擲三盧如<lb/>
　慕容寳五擲五盧如李安人王思政之擲印為盧劉<lb/>
　裕之喝盧勝雉皆以為前途富貴之先兆卒之其應<lb/>
　如響亦可謂異矣鄭谷詩云能消永日是樗蒱坑塹<lb/>
<pb n="KR4i0023_WYG_017-9a"/>
　由來似宦塗兩擲未離<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>撅内坐中何惜為呼盧然<lb/>
　盧可呼而得官可倖而致乎觀谷此言似未知安時<lb/>
　處順者<lb/>
傀儡之戯舊矣自周穆王與盛姬觀偃師造倡於崑崙<lb/>
　之道其藝已能奪造化通神明矣晏元獻公嘗為傀<lb/>
　儡賦云外眩刻琱内牽纒索朱紫坌並銀黄煜㷍生<lb/>
　殺自口榮枯在握者可謂曲盡其態李義山作宫妓<lb/>
　一絶云朱箔輕明拂玉墀披香新殿闘腰支不須更<lb/>
<pb n="KR4i0023_WYG_017-9b"/>
　看魚龍戱終恐君王怒偃師是以觀倡不如觀舞也<lb/>
　然唐明皇好舞霓裳以至於亂杜牧所謂霓裳一曲<lb/>
　千峯上舞破中原始下來是也漢髙祖白登之圍以<lb/>
　刻朩為美人而圍解樂錄謂即今之傀儡則是舞或<lb/>
　亂唐而刻朩或可以興漢與義山之詩異矣<lb/>
楚詞云箟蔽象棋有六博些分曹並進遞相廹些王逸<lb/>
　謂投六著行六著故謂之六博言以箟簬作著象牙<lb/>
　為棋也而楚詞補注乃引列子繫博樓上謂繫打也<lb/>
<pb n="KR4i0023_WYG_017-10a"/>
　如今之雙陸棋也予謂雙陸之制初不用棋俱以黒<lb/>
　白小棒槌每邊各十二枚主客各一色以骰子兩隻<lb/>
　擲之依㸃數行因有客主相擊之法故趙摶雙陸詩<lb/>
　云紫牙鏤合方如斗二十四星衘月口貴人迷此華<lb/>
　筵中運朩手交如陣闘今六博既行六棋則非雙陸<lb/>
　明矣<lb/>
周官方相氏以黄金四目𤣥衣朱裳執戈而儺以索室<lb/>
　毆疫謂之時儺釋者謂四時皆作也考之月令乃作<lb/>
<pb n="KR4i0023_WYG_017-10b"/>
　於三時而於夏則闕何耶盖夏當陽盛之時隂冷不<lb/>
　敢作故闕之爾今春秋無儺惟於除夕有之孟郊所<lb/>
　謂驅儺擊鼓吹長笛瘦鬼染面惟齒白暗中窣窣拽<lb/>
　茅鞭祼足朱褌行戚戚相顧笑聲衝庭燎桃弧射矢<lb/>
　時獨呌王建亦云金吾除夜進儺名畫袴朱衣四隊<lb/>
　行皆謂除夕大儺也其塗飾之制若驅禳之儀與周<lb/>
　官畧相類政和中徽宗新創禁中儺儀有㫖令翰苑<lb/>
　撰文時翟公巽當直其畧云南正司天無俾神人之<lb/>
<pb n="KR4i0023_WYG_017-11a"/>
　雜夏后鑄鼎以紀山林之姦茍非聖神孰知情状被<lb/>
　㫖頃刻進入人服其敏而工<lb/>
帝王世紀及逸士傳載帝堯之時天下大和有八九十<lb/>
　老人擊壤而歌於康衢其詞云日出而作日入而息<lb/>
　鑿井而飲耕田而食帝何力於我哉初不知壤為何<lb/>
　物因觀藝經云壤以朩為之前廣後鋭長尺四寸闊<lb/>
　三寸其形如履將戱先側一壤於地逺三四十歩以<lb/>
　手中壤擊之中者為上盖古戯也<lb/>
<pb n="KR4i0023_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻十七<lb/>
</p>
<p>
</p>
  </div>
<div>
                <head>韻語陽秋巻十八</head>
    <p>
<pb n="KR4i0023_WYG_018-1a"/>
欽定四庫全書<lb/>
　韻語陽秋巻十八　　　　宋　葛立方　撰<lb/>
余嘗謂知人雖堯帝猶以為難而杜子美之曾老姑乃<lb/>
　能知唐太宗於側微之時識房杜軰於賤貧之日子<lb/>
　美載其語云向竊窺數公經綸亦俱有次問最少年<lb/>
　虬髯十八九子等成大名皆因此人手噫一何異耶<lb/>
　唐史載王珪微時母李氏嘗云子必貴但未見與汝<lb/>
　遊者珪一日引房杜過之母曰汝貴無疑余嘗觀子<lb/>
<pb n="KR4i0023_WYG_018-1b"/>
　美贈王砯使南海詩然後知史所書皆誤也砅珪之<lb/>
　元孫也謂珪為髙祖其曰我之曾老姑爾之髙祖母<lb/>
　則砯之髙祖母乃姓杜非姓李也其曰爾祖未顯時<lb/>
　歸為尚書婦珪嘗為禮部尚書則尚書婦乃珪之妻<lb/>
　非珪之母也故詩之中章云及乎貞觀初尚書踐台<lb/>
　斗夫人嘗肩輿上殿稱萬夀至尊均嫂叔盛事垂不<lb/>
　朽皆謂珪妻爾人徒見詩中有翦髻之事有同乎陶<lb/>
　母故謂珪母審爾豈不與尚書婦之句相䟡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>哉<lb/>
<pb n="KR4i0023_WYG_018-2a"/>
冦忠愍少知巴東縣有野水無人渡孤舟盡日横之句<lb/>
　固以公輔自期矣柰何時未有知者東坡巴東訪萊<lb/>
　公遺迹詩云江山養豪俊禮數困英雄執版迎官長<lb/>
　趨塵拜下風當年誰刺史應未識三公公以瓌竒忠<lb/>
　諒之才而當路者祗以常軰遇之信乎知人之難也<lb/>
　李太白梁甫吟云大賢虎變愚不測當年頗似尋常<lb/>
　人盖謂此也<lb/>
先文康公知汝州日叚寳臣為教官富季申為魯山主<lb/>
<pb n="KR4i0023_WYG_018-2b"/>
　簿而陳去非以太學錄持服來寓先公語人曰是三<lb/>
　子者非凡偶近器也是時富在外邑則以職事處之<lb/>
　於城中列三人者薦於朝以為可用仍以去非墨梅<lb/>
　詩繳進於是去非除太學博士季申除京西漕屬寳<lb/>
　臣亦相繼褒擢初寳臣字去塵先公一日謂之曰君<lb/>
　廊廟具也宜改字寳臣取荀卿輔拂之人為國寳之<lb/>
　義且作序而衍其意及三人者俱貴先公喜曰吾未<lb/>
　嘗讀五管之書亦未嘗究金書之義而能逆知其必大<lb/>
<pb n="KR4i0023_WYG_018-3a"/>
　者獨以其所為知之耳汝軰勉其在我者在人者不<lb/>
　問可也先公晚年寓居湖州之寳溪季申既罷樞筦<lb/>
　亦挈家來寓一觴一詠必與之俱季申嘗有十絶其<lb/>
　一云青衫短薄汝陽天鶚牘當時誤薦賢承乏西樞<lb/>
　了無補還依丈席聽韋編其二云落陳花骨巧裁詩<lb/>
　曾把梅篇薦玉墀未説他年調鼎事只今身已鳯凰<lb/>
　池其三云陳君談論席生風段子文詞氣吐虹參术膎<lb/>
　胰皆入篋知人誰過葛仙翁餘七篇不錄陳君名恬<lb/>
<pb n="KR4i0023_WYG_018-3b"/>
　字叔易有髙節貧甚先公命公庫以酒肉薪米日給<lb/>
　之嘗謝以詩云不是故人供祿米初非縣令給猪肝<lb/>
　養賢禮厚隆三簋拜賜恩深艶一簟建炎初召赴行<lb/>
　在直秘閤<lb/>
張安道以異議出守宛丘次守南都蘇子由皆從之游<lb/>
　元豐初子由謫筠州酒稅安道悽然不樂手寫詩為<lb/>
　别曰可憐萍梗漂浮客自歎匏𤓰老病身從此空齋<lb/>
　掛塵榻不知重掃待何人後十五年子由方和其詩<lb/>
<pb n="KR4i0023_WYG_018-4a"/>
　云少年便識成都尹中嵗仍為幙下賓待我江西徐<lb/>
　孺子一生知已有斯人<lb/>
王介甫蘇子瞻皆為歐陽文忠公所收公一見二人便<lb/>
　知其他日不在人下贈介甫詩云老去自憐心尚在<lb/>
　後來誰與子争先子瞻登乙科以書謝歐公歐公語<lb/>
　梅聖俞曰老夫當避此人放出一頭地當是時二人<lb/>
　俱未有聲而公知之於未遇之時如此所以為一世<lb/>
　文宗也歟東坡䟦梅聖俞詩後云先君與梅二丈逰<lb/>
<pb n="KR4i0023_WYG_018-4b"/>
　時軾與子由弟年甚少未有知者家有老泉公作詩<lb/>
　云嵗月不知老家有雛鳯凰百鳥戢羽翼不敢呈文<lb/>
　章則二蘇當少年時已擅文價矣<lb/>
郛子稩學作小詩嘗賦梅花云玉屑裝龍腦雲衣覆麝<lb/>
　臍何堪夜來雪香色兩凄迷留友人詩云良友間何<lb/>
　闊春事遽如許勞君下鷗沙一葉擊春渚昨夣墜前<lb/>
　世再見欣欲舞聊呼花底杯酒面㸃紅雨狂歌謝貫<lb/>
　珠清論雜揮麈驪駒未可歌妙句須君吐觀此數語<lb/>
<pb n="KR4i0023_WYG_018-5a"/>
　以粗知詩家畦逕學之不已必佳但恐其中墮爾<lb/>
歐公與尹師魯蘇子美俱出杜祁公之門歐公雖貴猶<lb/>
　不替門生之禮和祁公詩云麈柄屢揮容請益龍門<lb/>
　雖峻許先登立朝行已師資久寧止篇章此伏膺又<lb/>
　云公齋每偷暇師席屢攻堅善誨常無倦餘談亦可<lb/>
　編又云昔日青衫遇如巳今来白首再升堂盖未嘗<lb/>
　一日忘祁公也張芸叟有荆公哀詞四首有慟哭一<lb/>
　聲唯有弟故時賓客合如何又云今日江湖從學者<lb/>
<pb n="KR4i0023_WYG_018-5b"/>
　人人諱道是門生盖深病人情之薄也其歐公之罪<lb/>
　人哉<lb/>
歐公贈介甫詩云翰林風月三千首吏部文章二百年<lb/>
　可謂極其褒美世傳介甫猶以歐公不以孔孟許之<lb/>
　為恨故作報詩云他日若能窺孟子終身何敢望韓<lb/>
　公恐未必然也嘗讀曾子固集見子固與介甫書云<lb/>
　歐公更欲足下少開廓其文勿謂造語及模擬前人<lb/>
　孟韓文雖髙不必似之但取其自然盖荆公之文因<lb/>
<pb n="KR4i0023_WYG_018-6a"/>
　子固而受於歐公者甚多則知介甫歸附歐公非一<lb/>
　日也葉少藴以謂荆公自期於孟子而處歐公以韓<lb/>
　愈恐未必然爾<lb/>
王逄原以書上介甫且以南山之詩求學於荆公師資<lb/>
　之禮已定故逄原未死以前荆公贈之詩曰楩柟豫<lb/>
　章概白日只要匠石聊穿裁逄原既死之後荆公思<lb/>
　之曰便恐世間無妙質鼻端從此罷揮斤皆以師道<lb/>
　自任也然觀逄原寄介甫詩云髙門簾陸益巍巍勢<lb/>
<pb n="KR4i0023_WYG_018-6b"/>
　利寧無淡薄譏豈與跖徒争有道盍思吾黨自言歸<lb/>
　古人踽踽今何取天下滔滔昔已非終見乘桴去滄<lb/>
　海好留餘地許相依則識度之逺又過荆公矣又與<lb/>
　荆公書皆稱介甫作詩皆稱君所謂行藏願與君同<lb/>
　道祇恐蹉跎我獨羞又云想今愈有江湖興亦欲同<lb/>
　君一釣綸所謂師資者果如何耶山谷嘗避暑李氏<lb/>
　園題詩於壁云題詩未有驚人句喚取謫仙蘇二來<lb/>
　秦少逰言於東坡曰以先生為蘇二人似相薄則又<lb/>
<pb n="KR4i0023_WYG_018-7a"/>
　甚於逄原稱介甫矣<lb/>
汲引之恩不可忘也一日得志思有以報之亦人情常<lb/>
　也王稽薦范睢於秦而昭王以為相其後稽為河東<lb/>
　守者因睢之言也魏無知薦陳平於漢而髙祖用之<lb/>
　其後賞無知者因平之言也唐馬周以一芥草茅遭<lb/>
　遇太宗不累年而致位卿相皆由常何之一言而身<lb/>
　貴志得之時於何不聞有報何耶李邦直詩云底事<lb/>
　馬周身富貴不聞推寵報常何是已張文潜詩云馬<lb/>
<pb n="KR4i0023_WYG_018-7b"/>
　周未遇虬鬚公布衣落魄來新豐一尊獨酌豈無意<lb/>
　俗子不解知英雄盖周雖縁常何之一言而其智諝<lb/>
　忠亮亦自有以取之如疏宗室世守居藩樂工鳴玉<lb/>
　曵履皆切中時病者也史臣至比之為築岩釣渭亦<lb/>
　過矣哉岑文本云周鳶肩火色騰上必速但不能久<lb/>
　其後周年止五十志不盡行文本殆如蓍龜矣<lb/>
開元天寳之際孟浩然詩名籍世一逰長安王維傾盖<lb/>
　延譽然官卒不顯何哉或謂維見其勝已不肯薦於<lb/>
<pb n="KR4i0023_WYG_018-8a"/>
　天子故浩然别維詩云當路寧相假知音世所希史<lb/>
　載維私邀浩然於苑而遇明皇遂伏於床下明皇見<lb/>
　之使誦其所為詩至有不才明主弃之句明皇云卿<lb/>
　不求仕朕未嘗弃卿因放還使維誠有薦賢之心當<lb/>
　於此時力薦其美以解明皇之愠乃爾嘿嘿或者之<lb/>
　論盖有所自也厥後雖寵鳯林之墓繪孟亭之像何<lb/>
　所補哉<lb/>
韓退之於崔立之厚矣立之所望於退之者宜如何然<lb/>
<pb n="KR4i0023_WYG_018-8b"/>
　集中所荅三詩皆未有慰薦之意何耶其曰㡬欲犯<lb/>
　顔出薦口氣象硉矹未可攀又云東馬嚴徐已奮飛<lb/>
　枚臯即召窮且忍知識當要路正賴汲引隠情惜已<lb/>
　殆同寒蟬古人之所惡也<lb/>
余家自曾伯祖侍郎諱宫以甲科起家至慶厯中曾大<lb/>
　父通議楊寘牓相繼及第爾後世世有人大父清孝<lb/>
　公余中牓先人文康公何昌言牓某黄公度牓至小<lb/>
　子邲朱待問牓連五世矣當時尊長皆有詩以紀慶<lb/>
<pb n="KR4i0023_WYG_018-9a"/>
　曾大父贈先祖詩云傳家何用富金籯教子何如只<lb/>
　一經慶厯科名今已繼更教來葉嗣前馨先大父贈<lb/>
　先人及伯父詩云廣塲筆陣數千人喜汝穿楊箭鏇<lb/>
　親慶緒綿長時幸㑹文科興後事還新昔年繼牓熙<lb/>
　寧嵗今偶同科紹聖春從此莫教書種㫁孫曽應復<lb/>
　祖昌辰文康公賜某詩云兒曹春牓預言揚竊吹知<lb/>
　難復士鄉黄絹未能摛好語青毡偶幸繼前芳穿楊<lb/>
　喜共東床客<hi>女夫章倧同牓</hi>攀桂同標北寺房聖世<lb/>
<pb n="KR4i0023_WYG_018-9b"/>
　選才如華岳積塵曾不愧毫芒予嘗贈邲詩云吾家<lb/>
　五世十三人競擷丹枝撼月輪慶厯賢科開後裔隆<lb/>
　興儒業繼前塵泥金帖報家庭喜燒尾筵中帝里春<lb/>
　從此傳芳應未艾桂香應已襲天倫通議之子若孫<lb/>
　若曾孫在桂籍者於今已十有三人故言之於前長<lb/>
　子郛亦不廢學業故期之於後其他宗從登科者甚<lb/>
　多各有詩紀慶不暇錄<lb/>
郯始留意星厯學紹興癸酉取解漕䑓間斗為帝車賦<lb/>
<pb n="KR4i0023_WYG_018-10a"/>
　省試復以日星為紀三台色齊為詩賦題其所為貫<lb/>
　穿甘石之學甚詳小孫女夜夣郯登樓至十六級而<lb/>
　止筮之為省闈第十六人之祥已而果然予作詩贈<lb/>
　之曰張鈴走幟到金溪喜子文闈預品題名字巍峩<lb/>
　先蘂牓詞章斐舋動文奎階梯已合嬰兒夣星斗先<lb/>
　分天老題後日臚傳當第一天倫科甲尚為低時郯<lb/>
　弟邰王佐牓甲科第七人<lb/>
孟郊落第詩曰弃置復弃置情如刀刄傷再下第詩曰<lb/>
<pb n="KR4i0023_WYG_018-10b"/>
　一夕九起嗟夣短不到家下第東南行曰江籬伴我<lb/>
　泣海月投人驚愁有餘矣下第留别長安知巳云豈<lb/>
　知鶗鴂鳴瑶草不得春失意投劉侍御云離婁豈不<lb/>
　明子野豈不聦至寳非眼别至音非耳通歎命云題<lb/>
　詩怨還怨問易䝉復蒙本望文字逹今因文字窮怨<lb/>
　有餘矣至登科後詩則云昔日齷齪不足誇今朝放<lb/>
　蕩思無涯春風得意馬蹄疾一日看盡長安花議者<lb/>
　以此詩驗郊非逺器余謂郊偶不遂志至於屢泣非<lb/>
<pb n="KR4i0023_WYG_018-11a"/>
　能委順者年五十始得一第而放蕩無涯哦詩誇詠<lb/>
　非能自持者其不至逺大宜哉<lb/>
今之新進士不問科甲髙下唱名出皇城則例喝狀元<lb/>
　莫知其端唐鄭谷登第後宿平康里嘗作詩曰春來<lb/>
　無處不閑行楚潤相看别有情好是五更殘酒醒耳<lb/>
　邊聞喚狀元聲則新進士例呼狀元舊矣鄭谷趙昌<lb/>
　翰牓第八名也<lb/>
杜荀鶴老而未第求知巳甚切投裴侍郎云只望至公<lb/>
<pb n="KR4i0023_WYG_018-11b"/>
　將巻讀不求朝士致書論投李給事云相知不相薦<lb/>
　何以自謀身投所知云知已雖然切春官未必私寧<lb/>
　教讀書眼不有看花期投崔尚書云閉戸十年享筆<lb/>
　硯仰天無處認梯媒如此等句㡬於哀鳴矣本事詩<lb/>
　載張晉公於興化里鑿池起䑓榭賈島方下第怨憤<lb/>
　題詩亭中云破却千家作一池不栽桃李種薔薇薔薇<lb/>
　花落秋風後荆棘滿庭君始知人皆惡其不遜則荀鶴<lb/>
　之哀鳴猶為可憐也<lb/>
<pb n="KR4i0023_WYG_018-12a"/>
瓊州進士姜唐佐東坡極愛之贈之詩曰滄海何曾㫁<lb/>
　地脉白袍端合破天荒且告之曰子異日登科當為<lb/>
　子成此篇及唐佐預廣州計偕過汝陽見子由時東<lb/>
　坡已下世矣子由因為足成其篇云生長茅間有異<lb/>
　方風流稷下古諸姜適從瓊筦魚龍窟秀出羊城翰<lb/>
　墨塲滄海何曾㫁地脉白袍端合破天荒錦衣他日<lb/>
　千人看始信東坡眼力長唐佐是年省闈不利則有<lb/>
　負於錦衣之祝矣東坡嘗書唐佐課冊云雲興天際<lb/>
<pb n="KR4i0023_WYG_018-12b"/>
　欵若車盖凝臚未瞬瀰漫霮䨴驚雷出火喬朩糜碎<lb/>
　霤綆四墜日中見沫移晷而收野無全塊今亦刋集<lb/>
　中乃戯書劉夣得楚望賦也<lb/>
秦太虚舉進士不得東坡詩曰底事秋來不得解定中<lb/>
　試與問諸天深為稱屈也李方叔省試不得第而東<lb/>
　坡領貢舉嘗有詩贈之云平生謾説古戰塲過眼終<lb/>
　迷日五色我慙不出君大笑行止皆天子何責山谷<lb/>
　和云今年持槖佐春官遂失此人難塞責座主歸過<lb/>
<pb n="KR4i0023_WYG_018-13a"/>
　於已門生歸命於天俱一世之賢也<lb/>
梅聖俞送方干下第云竭澤古所戒但保腹中書風雷<lb/>
　變有時且復歸孟潴送蔡駒下第詩云爾持金錯刀<lb/>
　不入鵞眼貫懐之歸河朔慎勿輙鎔鍜盖人士切於<lb/>
　得失一不得意則必變所學以求媚於有司此學者<lb/>
　之大病也故聖俞以是戒之<lb/>
唐曹鄴及第詩云白日探得珠不待驪龍睡怱怱出九<lb/>
　衢僮僕顔色異是生敬於僮僕也施肩吾及第詩云<lb/>
<pb n="KR4i0023_WYG_018-13b"/>
　今日歩春早復來經此道江神也世情為我風色好<lb/>
　是改觀於江神也盖其心之喜自生疑爾僮僕江神<lb/>
　豈遽如是哉鄴又云故衣未及換尚有去年淚肩吾<lb/>
　云憶昔將貢年把愁此江邊二子所作皆以今年之<lb/>
　喜而思昔日之愁也是豈能置得䘮於膜外者乎<lb/>
文闈有挾書傳義之禁舊矣竊怪李揆為考官大陳經<lb/>
　史於庭令學者縱觀和凝為考官開門撤棘令學者<lb/>
　自便如此則真賢實能孰辨耶予知其故矣盖自唐<lb/>
<pb n="KR4i0023_WYG_018-14a"/>
　以來主司重素望故文塲一啟而投巻紛然舉子之<lb/>
　升黜固自有定議矣雖禁挾書傳義奚為哉朝向公<lb/>
　卿説暮向公卿説誰謂黄鍾管化為君子舌此孟郊<lb/>
　有祈於知已也而吕渭取之擬動如浮海凡言似課<lb/>
　詩終身事知已此後復何為此杜荀鶴有祈於知已<lb/>
　也而裴贄取之砌下芝蘭新滿徑門前桃李舊垂隂<lb/>
　却應囬念江邊草放出春煙一寸心此鄭谷有祈於<lb/>
　知已也而栁玭取之舉子祈之於前主司錄之於後<lb/>
<pb n="KR4i0023_WYG_018-14b"/>
　公論何在乎長慶初錢徽為考官取鄭朗等三十三<lb/>
　人以所取不當再命白居易試孤竹管賦試者皆不<lb/>
　知本事遂落十一人而錢徽貶江州刺史當時詔書<lb/>
　以為浮薄之徒扇為朋黨干撓主司每歲策名無不<lb/>
　先定然則陳書撤棘之舉殆無足怪也<lb/>
　<lb/>
　<lb/>
　韻語陽秋巻十八<lb/>
</p>
<p>
</p>
  </div>
<div>
                <head>韻語陽秋巻十九</head>
    <p>
<pb n="KR4i0023_WYG_019-1a"/>
欽定四庫全書<lb/>
　韻語陽秋巻十九　　　　宋　葛立方　撰<lb/>
嵗時有祓除不祥之具而元日尤多如桃版葦索磔鷄<lb/>
　之類是也飲屠蘇酒亦所以祓瘟禳惡而法必自㓜<lb/>
　飲何耶顧光嵗日口號云還丹寂寞羞明鏡手把屠<lb/>
　蘇先少年白樂天元日贈劉夣得詩亦云與君同甲<lb/>
　子嵗酒合誰先元日飲酒則先卑而後尊自唐以來<lb/>
　已如此矣四時月令云進椒酒次第當從小起而董<lb/>
<pb n="KR4i0023_WYG_019-1b"/>
　勛告晉海西令云小者得嵗故先酒賀之老者失嵗<lb/>
　故後與酒似亦不為無理<lb/>
荆楚記云屈原以五月五日投汩羅而死人傷之以舟<lb/>
　檝拯焉故武陵競渡用五月五日盖本諸此劉夣得<lb/>
　云今舉檝相和之音皆曰何在盖所以招屈原也詩<lb/>
　曰沉江五月平堤流邑人相將浮綵舟靈均何年歌<lb/>
　已矣哀謡振檝從此起又有招屈亭詩所謂曲終人<lb/>
　散空愁暮招屈亭前水東注是也今江浙間競渡多<lb/>
<pb n="KR4i0023_WYG_019-2a"/>
　用春月疑非招屈之義及考沈佺期三月三日獨坐<lb/>
　驩州詩云誰念招魂節翻為禦魅囚王績三月三日<lb/>
　賦亦云新開避忌之席更作招魂之所則以元已為<lb/>
　招屈之時其必有所據也予觀琴操云介子推五月<lb/>
　五日焚林而死故是日不得發火而異苑以謂寒食<lb/>
　始禁煙盖當時五月五日以周官正言之爾今用夏<lb/>
　正乃三月也屈原以五月五日死而佺期王績以元<lb/>
　已為招魂之節者亦豈是耶<lb/>
<pb n="KR4i0023_WYG_019-2b"/>
自冬至一百有五日至寒食故世言寒食皆稱一百五<lb/>
　杜子美一百五日夜對月云無家對寒食有淚如金<lb/>
　波姚合寒食書事詩云今朝一百五出戸雨初晴則<lb/>
　是詩人例以百五日為寒食也或者乃謂自冬至至<lb/>
　清明凡七氣至寒食正百五日殊不知厯家以餘分<lb/>
　演之也司馬彪續漢書云介子推焚林而死故寒食<lb/>
　不忍舉火至今有禁煙之説盧象所謂子推言避世<lb/>
　山火遂焚身四海同寒食千秋為一人是也太原一<lb/>
<pb n="KR4i0023_WYG_019-3a"/>
　郡舊俗禁煙一月周舉為郡守以人多死移書子推<lb/>
　秪禁煙三日子美清明詩云朝來新火起又云家人<lb/>
　鑚火用青楓皆在寒食三日之後則知禁煙止於三<lb/>
　日也而韓翃有寒食即事詩乃云春城無處不飛花<lb/>
　寒食東風御栁斜日暮漢宫傳蠟燭輕煙散入五侯<lb/>
　家不待清明而已傳新火何耶元微之連昌宫詞云<lb/>
　初過寒食一百六廣舍無煙宫樹緑念奴覔得又連<lb/>
　催特勑宫中許燃燭乃一時之權宜爾雅云龍星朩<lb/>
<pb n="KR4i0023_WYG_019-3b"/>
　之住也春屬東方心為大火懼火盛故禁火是以寒<lb/>
　食有龍忌之禁則所謂禁煙又未必為子推設也<lb/>
上已日於流水上洗濯祓除去宿垢故謂之祓禊禊者<lb/>
　潔也王逸少作蘭亭記云永和九年嵗在癸丑㑹於<lb/>
　山隂之蘭亭修禊事也當其羣賢畢集逰目騁懐之<lb/>
　際而感慨係之乃有一死生為虚誕齊彭殤為妄作<lb/>
　之語議者以此咎羲之之未逹也<lb/>
先文康公晚嵗卜居於寳溪之上建觀禊堂於水濵紹<lb/>
<pb n="KR4i0023_WYG_019-4a"/>
　興癸丑與客泛舟修禊甚樂距永和癸丑不知其㡬<lb/>
　癸丑也因與客相與推筭自永和九年嵗甲子一週<lb/>
　為晉義熙九年又一週為宋元徽元年自後梁大通<lb/>
　元年隋開皇十三年唐永徽四年開元元年大厯八<lb/>
　年太和七年景福二年周顯徳二年本朝祥符六年<lb/>
　熙寧六年皆嵗在癸丑凡七百八十年矣乃作詩以<lb/>
　紀其事云快雨霽亭午晴曦作春妍鄰曲饒勝士共<lb/>
　開浮棗筵中流愜嘯詠隠浪金壺偏紅艾初出水捧<lb/>
<pb n="KR4i0023_WYG_019-4b"/>
　劒疑來前緬懐蘭亭㑹七百八十年可憐右軍痴生<lb/>
　死情纒綿由來彭殤齊顧或謂不然吾黨殆天放卜<lb/>
　夜就管弦尺六細腰女舞袖輕回旋且畢今日歡不<lb/>
　期來日傳<lb/>
白樂天居洛陽履道里與胡景吉旼鄭據劉真盧真張<lb/>
　渾狄兼謨盧正燕集皆髙年不事事者人慕之繪為<lb/>
　九老圖至本朝李昉再入相以司空致仕慕樂天之<lb/>
　為得宋琪等八人年七十餘將為九老㑹未果而卒<lb/>
<pb n="KR4i0023_WYG_019-5a"/>
　自後洛中諸公圖形普明僧舍文潞公留守西都富<lb/>
　鄭公納政居里第與席汝言王尚恭趙丙劉几馮行<lb/>
　已楚建中王<hi>御嫌名慎</hi>言王拱辰張問張燾司馬光共十<lb/>
　三人置酒相樂謂之耆英㑹劉几詩所謂制舉省元<lb/>
　推二相龍頭昔日屬宣猷人間盛事并遐筭一席㡬<lb/>
　盈九百籌是也後潞公與程伯温司馬伯康席君從<lb/>
　之又作同甲㑹潞公詩所謂四人三百十二嵗况是同<lb/>
　生丙午年招得梁園同賦客合成商嶺採芝仙是也<lb/>
<pb n="KR4i0023_WYG_019-5b"/>
　潞公又與范鎮張宗益張周史招為五老㑹公詩所<lb/>
　謂四箇老兒三百嵗當時此㑹已離倫如今白髮逰<lb/>
　河叟半是清朝解紱人是也潞公以勲徳享大耋功<lb/>
　成名遂優逰臯壤日與賢士大夫讌笑而飲食起居<lb/>
　類少壯非天畀全福疇能若是司馬温公在洛作真<lb/>
　率㑹杜祁公在濉陽作五老㑹趙閲道在三衢作三<lb/>
　老㑹各有詩詠傳焉<lb/>
張衡曰客賦醉言歸主稱露未晞王式曰客歌驪駒主<lb/>
<pb n="KR4i0023_WYG_019-6a"/>
　人歌客無庸歸賔主之情可謂粲然者至李太白陶淵<lb/>
　明則不然各嘗為詩曰我醉欲眠君且去雖曰任真<lb/>
　之言然亦太無主人之情矣司馬温公北園樂飲云<lb/>
　浩歌縱飲任天機莫使歡娱與性違玉枕醉人從獨<lb/>
　卧金羈倦客聽先歸其亦二子之意也白樂天招客<lb/>
　飲云客告暮將歸主稱日未斜又命小青賦畏跪謝<lb/>
　貴客其視張衡王式尤為有委曲相者然置酒送吕<lb/>
　漳州詩乃曰獨醉似無名借君作題目又何與招客<lb/>
<pb n="KR4i0023_WYG_019-6b"/>
　飲之詩異乎東坡醉眠亭詩云醉中對客眠何害須<lb/>
　信陶潜未苦賢山谷云欲眠不遺客佳處更難忘如<lb/>
　是則既不失賓客之禮而又可以適我之情是賓主<lb/>
　之情兩得也<lb/>
酒之種類多矣有以緑為貴者白樂天所謂傾如竹葉<lb/>
　盈尊緑是也有以黄為貴者老杜所謂鵞兒黄似酒<lb/>
　是也有以白為貴者樂天所謂玉液黄金巵是也有<lb/>
　以碧為貴者老杜所謂重碧酤新酒是也有以紅為<lb/>
<pb n="KR4i0023_WYG_019-7a"/>
　貴者李賀所謂小槽酒滴珍珠紅是也今閩廣間所<lb/>
　釀酒謂之紅酒其色殆類煙脂酉陽雜爼載賈<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>家<lb/>
　蒼頭能别水常乘小艇扵黄河中以瓠瓟接河源水<lb/>
　以釀酒經宿色如絳名為崑崙觴是又紅酒之尤者<lb/>
　也<lb/>
酉陽雜爼載鄭慤嘗扵使君林避暑取蓮葉以簮刺其<lb/>
　心令與柄通屈荎如象鼻傳酒噏之名為碧筒盖取<lb/>
　蓮葉芳馨之氣雜扵酒中為可喜也故東坡詩云碧<lb/>
<pb n="KR4i0023_WYG_019-7b"/>
　筒時作象鼻彎白酒微帶荷心苦是已大抵醪醴之<lb/>
　妙藉外而發其中則格髙而味甘如大宛之葡萄大<lb/>
　官之桐馬皆藉他物而成者趙徳麟以黄柑釀酒東<lb/>
　坡嘗作洞庭春色賦遺之所謂命黄頭之千奴巻震<lb/>
　澤而俱還坡亦以松明釀酒所謂味甘餘而小苦嘆<lb/>
　幽姿之獨髙二酒至今有用其法而為之者至坡在<lb/>
　黄州自作蜜酒惠州自作桂酒皆一試而止盖出扵<lb/>
　一時戯劇未必皆中節度耳<lb/>
<pb n="KR4i0023_WYG_019-8a"/>
蜀中食品南方不知其名者多矣而况其味乎東坡所<lb/>
　謂豆莢圓且小槐牙細而豐者巢菜也所謂贈君朩<lb/>
　魚三百尾中有鵝黄子魚子者㯶筍也是此物者蜀川<lb/>
　甚貴重東坡在黄州時去鄉已十五年思巢菜而不<lb/>
　可得㑹巢元修自蜀來使歸致其子而種之東坡之<lb/>
　下又作㯶筍酢浸蜜漬可致千里外嘗以餉殊長老<lb/>
　則此二物之珍可知矣蒟醤蜀醤也蜀都賦所謂蒟<lb/>
　醤流味是也苞蘆蜀鮓也老杜所謂香飰兼苞蘆是<lb/>
<pb n="KR4i0023_WYG_019-8b"/>
　也<lb/>
晉史稱何劭驕奢簡貴衣裘服玩新故巨積食必盡四<lb/>
　方珍異一日之供以錢二萬為限而曾所食不過萬<lb/>
　錢是劭之自奉侈扵父也而劭贈張華詩乃云周旋<lb/>
　我陋圃西瞻廣武廬既貴不忘儉處約能存無鎮俗<lb/>
　在簡約塞門焉足摹是以姬孔為法以管氏為戒也<lb/>
　審能如是則史所書又何如耶以史為正則劭所言<lb/>
　誣矣東坡擷菜詩云秋來霜露滿東園蘆菔生兒芥<lb/>
<pb n="KR4i0023_WYG_019-9a"/>
　有孫我與何曾同一飽不知何苦食雞豚茍能如此<lb/>
　則豈肯縱嗜欲扵口腹之間哉<lb/>
唐御食紅綾餅餤為上光化中放進士裴格盧延讓等<lb/>
　二十八人宴扵曲江勑太官賜餅餤止二十八枚而<lb/>
　已延讓後入蜀頗為蜀人所易嘗有詩云莫欺零落<lb/>
　殘牙齒曾吃紅綾餅餤來其為當世所貴重如此酉<lb/>
　陽雜爼載衣冠家有蕭家餫飩庾家粽子韓約櫻桃<lb/>
　饆饠又有胡突鱠麞皮索餅之類號為名食不至扵<lb/>
<pb n="KR4i0023_WYG_019-9b"/>
　甚侈而美有餘亦紅綾餅餤之類也<lb/>
周顒有云性命之在彼極切滋味之扵我可賖今人以<lb/>
　活臠而資口腹者比比皆是也是誠何心哉或曰羊<lb/>
　豕大身難扵刺割蚶蛤微命易扵烹熬如是則性命<lb/>
　之小者尤不幸也鍾岏嘗告其師何子季曰車螯蚶<lb/>
　蠣眉目内闕唇吻外緘不悴不榮曾草朩之不若無<lb/>
　馨無臭與瓦礫其何筭故可長充庖厨永為口寔何<lb/>
　其仁扵大而忍扵細歟山谷信佛甚篤而晚年酷好<lb/>
<pb n="KR4i0023_WYG_019-10a"/>
　食蟹所謂寒蒲束縳十六軰已覺酒興生江山又云<lb/>
　雖為天上三辰次未免人間五鼎烹乃果扵殺如此<lb/>
　何哉東坡在海南為殺雞而作疏張乖崖之在成都<lb/>
　為刲羊而轉經是豈愛物之仁不能勝口腹之欲耶<lb/>
　山谷談无碍禪蘇張行有為法亦各其所見爾<lb/>
栁比婦人尚矣條以比腰葉以比眉大垂手小垂手以<lb/>
　比舞態故自古命侍兒多喜以栁為名白樂天侍兒<lb/>
　名栁枝所謂兩枝楊栁小樓中嫋嫋多年伴醉翁是<lb/>
<pb n="KR4i0023_WYG_019-10b"/>
　也韓退之侍兒亦名栁枝所謂别來楊栁街頭樹擺<lb/>
　撼春風只欲飛是也洛中里娘亦名栁枝李義山欲<lb/>
　至其家久矣以其兄遜山在焉故不及昵義山有栁<lb/>
　枝五首其間怨句甚多所謂畫屏綉歩障物物自成<lb/>
　雙如何湖上望只是見鴛鴦之類是也嗚呼天倫同<lb/>
　氣之重共聚扵子女揉雜之所已為名教之罪人而<lb/>
　一不得其欲又作為詩章顯形怨讟且自彰其醜<lb/>
　遺臭無窮所謂滅天理而窮人欲者無大扵此如李<lb/>
<pb n="KR4i0023_WYG_019-11a"/>
　商隠者又何足道哉<lb/>
張子野年八十五猶聘妾東坡作詩所謂詩人老去鸎<lb/>
　鸎在公子歸時燕燕忙是也荆公亦有詩云篝火尚<lb/>
　能書細字郵筩還肯寄新詩其精力如此宜其未能<lb/>
　息心扵粉白黛緑之間也坡復有贈張刁二老詩有<lb/>
　共成一百七十嵗之句則子野年益髙矣故其末章<lb/>
　云惟有詩人被磨折金釵零落不成行<lb/>
老杜麗人行専言秦虢宴逰之樂末章有當軒下馬入<lb/>
<pb n="KR4i0023_WYG_019-11b"/>
　錦茵慎莫近前丞相嗔之句當是謂楊國忠也韓<lb/>
　退之華山女末章亦言雲忩霧閤事慌惚重重翠幔<lb/>
　深金屏仙梯難攀俗縁重浪憑青鳥通丁寧此言不<lb/>
　知為何人發也<lb/>
李白送姪良擕二妓赴㑹稽云遥看二桃李雙入鏡中<lb/>
　開别河西劉少府云自有兩少妾雙騎駿馬行以是<lb/>
　知劉李二君皆不羈之士也東坡作臨江仙有細馬<lb/>
　逺䭾雙侍女紅巾玉帶紅靴之語其斯人之徒歟<lb/>
<pb n="KR4i0023_WYG_019-12a"/>
韓退之作歐陽詹哀詞言其事父母至孝又曰讀其書<lb/>
　知其為慈孝最隆又曰詹捨朝夕父母之養而來京<lb/>
　師其心將以有得而歸為父母榮也及觀國川名士<lb/>
　傳載詹溺太原之妓未及迎歸而有京師之行既愆<lb/>
　期而妓疾革將死割髻付女奴以授詹詹一見大慟<lb/>
　亦卒集中載初發太原寄所思詩所謂髙城已不見<lb/>
　况復城中人者乃其人也豈退之以同榜之故而固<lb/>
　䕶其短飾詞而解人之疑歟嗚呼詹能義陳蕃之不<lb/>
<pb n="KR4i0023_WYG_019-12b"/>
　從亂而不能割愛扵一婦人能薦韓愈之賢而不能<lb/>
　以貽親憂為念殆有所蔽而然也如樂津北樓絶句<lb/>
　與聞唱凉州詩皆賦情不薄有以知其享年之不長<lb/>
　也<lb/>
古今人詠王昭君多矣王介甫云意態由來畫不成當<lb/>
　時枉殺毛延夀歐永叔云耳目所及尚如此萬里安<lb/>
　能制夷狄白樂天云愁苦辛勤顦顇盡如今却似畫<lb/>
　圖中後有詩云自是君恩薄扵紙不須一向恨丹青<lb/>
<pb n="KR4i0023_WYG_019-13a"/>
　李義山云毛延夀畫欲通神忍為黄金不為人意各<lb/>
　不同而皆有議論非若石季倫駱賓王軰徒叙事而<lb/>
　已也邢惇夫十四嵗作明君引謂天上仙人骨法别<lb/>
　人間畫工畫不得亦稍有思致<lb/>
人君不能制欲扵婦人以至溺惑廢政未有不亂亡者<lb/>
　桀奔南巢禍階妺喜魯威滅國惑始齊姜妲已褒姒<lb/>
　以至楊妃張孔之徒皆是也吳之扵西施王之耽惑<lb/>
　不減扵諸后一夕越兵至而王不知也鄭寂夫詩云<lb/>
<pb n="KR4i0023_WYG_019-13b"/>
　十重越甲夜成圍宴罷君王醉不知若論破吳功第<lb/>
　一黄金只合鑄西施謂非西施則吳不亡吳不亡則<lb/>
　安得以黄金鑄范蠡之容哉而東坡范蠡詩云誰將<lb/>
　射御教吳兒長笑申公為夏姬却遣姑蘇有麋鹿更<lb/>
　憐夫子得西施言楚申公欲弱楚而强吳者以夏姬<lb/>
　之故曾不如范蠡滅吳霸越而坐得西施也<lb/>
銅雀伎古人賦詠多矣鄭惜云舞餘依帳泣歌罷向陵<lb/>
　看張正見云雲慘當歌日松吟欲舞風賈至云靈几<lb/>
<pb n="KR4i0023_WYG_019-14a"/>
　臨朝奠空牀巻夜衣王勃云妾本深宫妓曾城閉九<lb/>
　重君王歡愛盡歌舞為誰容沈佺期云昔年分鼎地<lb/>
　今日望陵䑓一旦雄圖盡千秋遺令哀皆佳句也羅<lb/>
　隠云强歌强舞竟難勝花落花開遍滿繒秪合當年<lb/>
　伴君死免教憔悴望西陵似比諸人差有意也魏武<lb/>
　隂賊險狠盗有神器實竊英雄之名而臨死之日乃<lb/>
　遺令諸子不忘扵𦵏骨之地又使伎人著銅雀䑓上<lb/>
　以歌舞其魂亦可謂愚矣東坡云操以病亡子孫滿<lb/>
<pb n="KR4i0023_WYG_019-14b"/>
　前而吚嚶涕泣留連妾婦分香賣履區處衣物平生<lb/>
　姦偽死見真性真名言哉<lb/>
髙祖大風之歌雖止扵二十三字而志氣慷慨規模宏<lb/>
　逺凜凜乎巳有四百年基業之氣史記樂書謂之三<lb/>
　侯章令沛得以四時歌舞宗廟盖欲使後之子孫知<lb/>
　其祖創業之勤不可怠扵守成爾武陵秋風辭瓠子<lb/>
　歌已無足道及為賦以傷悼李夫人反覆數百言綢<lb/>
　繆眷戀扵一女子其視髙祖豈不愧哉藝文志上自<lb/>
<pb n="KR4i0023_WYG_019-15a"/>
　造賦二篇其一不得而見耶<lb/>
老杜北征詩云憶昨狼狽初事與古先别不聞夏商衰<lb/>
　中自誅褒妲其意謂明皇英㫁自誅妃子與夏商之<lb/>
　誅褒妲不同老杜此語出扵愛君而曲文其過非至<lb/>
　公之論也白樂天詩云六軍不發無奈何宛轉蛾眉<lb/>
　馬前死非逼廹而何哉然明皇能割一己之愛使六<lb/>
　軍之情帖然亦可謂知所輕重矣故前軰詩云畢竟<lb/>
　聖明天子事景陽赴井是何人小説盧環抒情載唐<lb/>
<pb n="KR4i0023_WYG_019-15b"/>
　僖宗幸蜀詞人題扵馬嵬驛云馬嵬煙栁正依依重<lb/>
　見鑾輿幸蜀歸泉下阿瞞應有語這囬休更泥楊如<lb/>
　雖一時戯語亦無乃厚誣阿瞞乎<lb/>
　<lb/>
　<lb/>
　<lb/>
　<lb/>
　韻語陽秋巻十九<lb/>
</p>
<p>
</p>
  </div>
<div>
                <head>韻語陽秋巻二十</head>
    <p>
<pb n="KR4i0023_WYG_020-1a"/>
欽定四庫全書<lb/>
　韻語陽秋巻二十　　　　宋　葛立方　撰<lb/>
李白詩云朝發汝海東暮栖龍門中又云朝别凌煙樓<lb/>
　暝投永華寺又云朝别朱雀門暮栖白鷺洲又云雞<lb/>
　鳴發黄山暝投鰕湖宿可見其常作客也范傳正言<lb/>
　白偶乘扁舟一日千里或遇勝境終年不移往來牛<lb/>
　斗之間長江逺山一泉一石無往而不自得也則白<lb/>
　之長作客乃好逰爾非若杜子美為衣食所驅者也<lb/>
<pb n="KR4i0023_WYG_020-1b"/>
　李陽氷論白云王公趨風到嶽結軌羣賢翕習如鳥<lb/>
　歸鳯魏顥論白云携駿馬美妾所適二千石郊迎飲<lb/>
　數斗徑醉夫豈有衣食之廹哉<lb/>
今人作詩自述則稱我謂人則稱君往往相習皆然杜<lb/>
　子美送孔巢父詩云道甫問信今何如墜馬諸公携<lb/>
　酒相看詩云甫也諸侯老賓客遇王倚飲云在扵甫<lb/>
　也何由羡則自述乃稱名送樊侍遇云至尊方旰食<lb/>
　仗爾布嘉惠寄李白云昔年有狂客號爾謫仙人送<lb/>
<pb n="KR4i0023_WYG_020-2a"/>
　竇九云非爾更持節何人符大名則謂人乃稱爾若<lb/>
　謂尊之甚則稱名則前三人皆非通貴之士若謂卑<lb/>
　之甚則稱爾以後三人皆非穉孺之列盖其詩格變<lb/>
　應如是恐不繫重輕也<lb/>
心醉六經尚友千載謂之好古可也今之好古者乃不<lb/>
　然書畫貴整而必取腐爛陳暗者以為竒器物貴新<lb/>
　而必取穿漏弇薄者以為異曰是古也乃不靳貲費<lb/>
　而求之何其不思之甚耶書畫貴古猶欲識其筆法<lb/>
<pb n="KR4i0023_WYG_020-2b"/>
　之淵源以穿漏弇薄之器而珍之此何理哉嘗觀老<lb/>
　杜銅瓶詩云亂後碧井廢時清瑶殿深其末云蛟龍<lb/>
　雖缺落猶得折黄金則以古物而要厚貲自古而然<lb/>
張景陽七命有浮三翼泛中沚之句故詩家多用三翼為<lb/>
　輕舟如梁元帝日華三翼舸元微之光隂三翼過是<lb/>
　也按越絶書伍子胥水戰兵法内經曰大翼一艘廣<lb/>
　一丈五尺二寸長十丈中翼一艘廣一丈三尺五寸<lb/>
　長五丈六尺小翼一艘廣一丈二尺長九丈所謂三翼<lb/>
<pb n="KR4i0023_WYG_020-3a"/>
　者皆巨戰舩也用為輕舟悞矣<lb/>
舒王作前元豐行云倒持龍骨掛屋敖後元豐行云龍<lb/>
　骨長乾掛梁梠龍骨水車也是嵗豐稔故龍骨掛而<lb/>
　不用又有寄楊徳逄詩云遥聞青秧底復作龜兆拆<lb/>
　翛翛兩龍骨豈得長掛壁是嵗亢旱故反前詠爾東<lb/>
　坡亦有水車詩云翻翻聮聮衘尾鴉犖犖确确蛻骨<lb/>
　蛇分畦翠浪走雲陣刺水綠鍼抽稻芽天公不念老<lb/>
　農泣喚取阿香推雷車言水車之利不及雷車所霑<lb/>
<pb n="KR4i0023_WYG_020-3b"/>
　者廣也<lb/>
瓢之為器貧者所用故顔子以一瓢飲而揚子比之山<lb/>
　雌文康公築室泛金溪上闔門千指朝虀暮鹽未嘗<lb/>
　敢以貧為病嘗因溪結亭號曰瓢飲盖欲少見慕賢<lb/>
　好古安貧樂道之意予嘗有詩云我不學許由隠煙<lb/>
　霧得瓢不飲惟掛樹又不學徳義居虎丘帶瓢入市<lb/>
　多騎牛分無玉甌囊古錦病渇文園只瓢飲下瞰金<lb/>
　溪新結亭未須引吸如長鯨但願金溪化為酒嵗嵗<lb/>
<pb n="KR4i0023_WYG_020-4a"/>
　持瓢醉花栁<lb/>
君子為小人誣衊沮抑則其詩怨故寓之扵物以舒其<lb/>
　憤如朱書古鏡詩所謂我有古時鏡初自壊陵得蛟<lb/>
　龍猶泥蟠魑魅幸月蝕是也小人既敗君子得志之<lb/>
　秋則其詩昌故寓之扵物以快其志如劉禹鍚磨鏡<lb/>
　篇所謂萍開綠池滿暈盡金波溢山神妖氣沮野魅<lb/>
　真形出是也黄子虚作妬佳月篇云狂雲妬佳月怒<lb/>
　飛千里黒佳月了不嗔曾何汚潔白支頥少待之寒<lb/>
<pb n="KR4i0023_WYG_020-4b"/>
　光静無迹燦燦黄金盤獨照一天碧殆亦二子之意<lb/>
郎基在潁川不置朩枕裴潛在兗州不取胡床居官清<lb/>
　操要當如是白樂天在杭州取天竺片石受代携歸<lb/>
　故其詩曰三年為刺史飲氷復食蘖唯向天竺山取<lb/>
　得兩片石此抵有千金無乃傷清白暨守吳門復取<lb/>
　洞庭雙石一以支琴一以貯酒故雙石詩有萬古遺<lb/>
　水濱一朝入吾手之句洎罷府支琴石遂歸履道舊<lb/>
　居故作詩云天上定應勝地上支機未必及支琴嗚<lb/>
<pb n="KR4i0023_WYG_020-5a"/>
　呼泉石膏肓人士之逸韻若樂天者豈潘子義所謂<lb/>
　風流罪過也耶<lb/>
李白作蜀道難以罪嚴武其末云所守或匪親化為狼<lb/>
　與豺朝避猛虎夕避長蛇磨牙吮血殺人如麻錦城<lb/>
　雖云樂不如早還家則武待白之禮未必優也武與<lb/>
　杜甫情好甚厚一朝以飲酒過度而武㡬殺之則不<lb/>
　如早還家之説乃白先見之明爾陸暢謁韋臯扵蜀<lb/>
　郡暢感韋之遇已遂反其詞作蜀道易云蜀道易易<lb/>
<pb n="KR4i0023_WYG_020-5b"/>
　扵履平地<lb/>
忘年交謂雖年齒尊㓜不侔而道義可為友也如張鎰<lb/>
　之扵陸贄崔郭之扵李謙是已魯直云遂貧不去與<lb/>
　忘年便以忘年作朋友用盖有來處也老杜過孟倉<lb/>
　曹詩云清談見滋味爾軰可忘年則山谷所用豈茍<lb/>
　云乎哉<lb/>
鄭䖍受安禄山偽命洎賊平與張通王維並囚宣陽里因<lb/>
　善畫祈扵崔圓遂得免死老杜所謂今如罝中兎子<lb/>
<pb n="KR4i0023_WYG_020-6a"/>
　雲識字終投閣是也及䖍貶台州有詩云可念此公<lb/>
　懐直道也霑新國用輕刑如䖍者可謂之懐直道乎<lb/>
　當是愛忘之言爾八哀詩亦云反覆歸聖朝㸃染無<lb/>
　滌蕩老䝉台州掾泛泛浙江槳盖傷之也<lb/>
杜甫悲陳濤詩云野曠天清無戰聲四萬義軍同日死<lb/>
　言房琯之敗也琯臨敗猶持重而中人邢延恩促戰<lb/>
　遂大敗故甫深悲之甫為右拾遺㑹琯罷相上疏力<lb/>
　救琯肅宗大怒詔三司雜問宰相張鎬救之獲免故<lb/>
<pb n="KR4i0023_WYG_020-6b"/>
　洗兵馬行云張公一生江海客身長九尺鬚眉蒼盖<lb/>
　感其救已也張無盡孤憤吟云房琯未相日所談皆<lb/>
　臯䕫一朝陳濤下覆没十萬師中原己紛潰老杜尚<lb/>
　嗟咨則老杜救琯之章豈亦出扵私情乎<lb/>
建安七子唯劉公幹獨為諸王子所親曹操威燄盖世<lb/>
　甄夫人出拜諸人皆伏而公幹獨平視雖論作而不<lb/>
　悔亦可嘉矣故梅聖俞詩云公幹才俊或欺事平視<lb/>
　美人曾不起自茲不得為故人論作左校瀕扵死公<lb/>
<pb n="KR4i0023_WYG_020-7a"/>
　幹嘗有贈從弟詩云亭亭山上松瑟瑟谷中風風聲<lb/>
　一何盛松枝一何勁其寄意如是豈肯少屈扵操哉<lb/>
　末篇又託興鳯凰有何時當來儀將須聖明君之句<lb/>
　則不以聖明待操矣<lb/>
老杜課伯夷辛秀伐朩則曰報之以微寒共給酒一斛<lb/>
　遣信行修水筒則以浮𤓰裂餅以荅其恭謹陶淵明<lb/>
　告其子則曰輒遣一力助汝薪水之勞亦人子也以<lb/>
　善遇之盖古人之役僕夫其忠厚率如此初學記載<lb/>
<pb n="KR4i0023_WYG_020-7b"/>
　王褒買便了為奴作約使苦作以致聽劵而淚下鼻<lb/>
　涕長一尺有不如早歸黄土陌令蚯蚓鑚額之語其<lb/>
　少陵柴桑之罪人哉<lb/>
白樂天作八漸偈云苦既非真悲亦是假則世間悲懽<lb/>
　人我必能忘情始憲宗欲以樂天為刺史王涯以資<lb/>
　淺為言遂得江州司馬及涯敗作詩快之有當君白<lb/>
　首同歸日是我青山獨往時之句李徳裕扵樂天不<lb/>
　見有隙徳裕貶崖州亦作三絶快之其一篇云樂天<lb/>
<pb n="KR4i0023_WYG_020-8a"/>
　嘗任蘇州日要勒須教用禮儀從此結成千萬恨今<lb/>
　朝果中白家詩盖嘗以唐史考之樂天卒扵㑹昌之<lb/>
　初武宗時也而徳裕之貶乃在宣宗大中年則徳裕<lb/>
　之謫樂天死也久非樂天之詩明矣以是凖之快王<lb/>
　涯之句恐亦未必然也<lb/>
東坡文章妙一世然在掖垣作吕吉甫謫詞繼而吕復<lb/>
　用遂納告毁抹在翰苑作上清儲祥碑繼而蔡元長<lb/>
　復作遂遭磨毁非特此也蘇叔黨云昔公為蔵經記<lb/>
<pb n="KR4i0023_WYG_020-8b"/>
　初傳扵世或以為非在恵州作梅花詩至有以為笑<lb/>
　此皆士大夫以文鳴者其説能使人必信乃繆妄如<lb/>
　此信知識古戰塲文者鮮矣子由嘗䟦東坡遺藁云<lb/>
　展巻得遺草流涕濕冠纓斯文久衰弊流涇自為清<lb/>
　科斗蔵壁間見者空歎驚廢興自有時詩書付西京<lb/>
傳曰學士大夫則知尊祖矣族之所在祖之所自出也<lb/>
　其可以不敬乎陶淵明有贈長沙公詩序云予扵長<lb/>
　沙公為族祖同出大司馬昭穆既逺以為路人故其<lb/>
<pb n="KR4i0023_WYG_020-9a"/>
　詩云同源分流人易世疎慨然晤歎念斯厥初禮服<lb/>
　遂悠嵗月眇徂感彼行路眷焉踟蹰盖深傷之也長<lb/>
　沙公扵淵明如此而淵明乃以古處自任其臨别贈<lb/>
　言之際有進簣雖微終焉為山之句嗚呼淵明亦可<lb/>
　謂賢矣杜子美數訪從孫濟而不免扵防猜故其詩<lb/>
　云所來為宗族亦不謂盤餐勿受外嫌猜同姓古所<lb/>
　敦觀長沙與濟尊祖之義掃地矣<lb/>
賢者豹隠墟落固當和光同塵雖舍者争席奚病而况<lb/>
<pb n="KR4i0023_WYG_020-9b"/>
　扵盃酒之間哉陶淵明杜子美皆一世偉人也每田<lb/>
　父索飲必使之畢其歡而盡其情而後去淵明詩云<lb/>
　清晨聞叩門倒裳往自開問子為誰歟田父有好懐<lb/>
　壺漿逺見候疑我與時乖老杜詩云田翁逼社日邀<lb/>
　我嘗春酒呌婦開大瓶盆中為吾取二公皆有位者<lb/>
　也扵田父何拒焉至扵田父有一世皆尚同願君汩<lb/>
　其泥之説則始守陶之介久客惜人情如何拒鄰叟<lb/>
　則何妨杜之通乎<lb/>
<pb n="KR4i0023_WYG_020-10a"/>
老杜避亂秦蜀衣食不足不免求給扵人如贈髙彭州<lb/>
　云百年已過半秋至轉飢寒為問彭州牧何時救急<lb/>
　難客夜詩云計拙無衣食途窮仗友生老妻書數紙<lb/>
　應悉未歸情狂夫詩云厚祿故人書㫁絶常饑稚子<lb/>
　色凄凉荅裴道州詩云虗名但䝉寒温問泛愛不救<lb/>
　溝壑辱簡韋十詩云因知貧病人須棄能使韋郎迹<lb/>
　也疎觀此五詩可見其難窘而有望扵朋友故舊也<lb/>
　然當時能周之者㡬何人哉劉長卿云世情薄恩義<lb/>
<pb n="KR4i0023_WYG_020-10b"/>
　俗態輕窮厄山谷云持饑望路人誰能顔色温余扵<lb/>
　子美亦云<lb/>
東坡歸陽羡時流離顛躓之餘絶祿己數年受梁吉老<lb/>
　十絹百絲之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>可見非有餘者李憲仲之子薦以四<lb/>
　䘮未舉而公見則盡以贈之且贈以詩云推衣助孝<lb/>
　子一溉滋湯旱誰能脫左驂大事不可緩章季黙三<lb/>
　䘮未𦵏亦求扵公公亦有以助之有不辭毛粟施行<lb/>
　自丘山積之句其髙誼盖出扵天資矣<lb/>
<pb n="KR4i0023_WYG_020-11a"/>
陶淵明乞食詩云饑來驅我去不知竟何之而繼之以<lb/>
　感子漂母惠愧我非韓才句則求而有獲者也杜子<lb/>
　美上水遣懐云驅馳四海内童稚日糊口而繼之以<lb/>
　但遇新少年少逄舊知友則求而無所得者也山谷<lb/>
　貧樂齋詩云饑來或乞食有道無不可過青草湖云<lb/>
　我雖貧至骨猶勝杜陵老憶昔上岳陽一飰従人討由<lb/>
　是論之則杜之貧甚扵陶而山谷之貧尚優扵杜也<lb/>
杜子美身遭離亂復廹衣食足迹㡬半天下自少時逰<lb/>
<pb n="KR4i0023_WYG_020-11b"/>
　蘇及越以至作諌官奔走州縣既皆載壯逰詩矣其<lb/>
　後贈韋左丞詩云今欲東入海即將西去秦則自長<lb/>
　安之齊魯也贈李白詩云亦有梁宋逰方期拾瑶草<lb/>
　則自東都之梁宋也發同谷縣云賢有不黔突聖有<lb/>
　不煖席始來茲山中休駕喜地僻奈何迫物累一嵗<lb/>
　四行役則自隴右之劒南也留别章使君云終作適<lb/>
　荆蠻安排用莊叟随雲拜東皇掛席上南斗則自蜀<lb/>
　之荆楚也夫士人既無常産為饑所驅豈免仰給扵<lb/>
<pb n="KR4i0023_WYG_020-12a"/>
　人則奔走道途亦理之常爾王建云一年十二月强<lb/>
　半馬上看圓缺百年歡樂能幾何在家見少行見多<lb/>
　不縁衣食相驅遣此身誰願長奔波李頎亦云男兒<lb/>
　在世無産業行子出門如轉蓬皆為此也<lb/>
　<lb/>
　<lb/>
　<lb/>
　<lb/>
<pb n="KR4i0023_WYG_020-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　韻語陽秋巻二十<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舎藏稿巻十九</head> <lb/>
    <p>
<pb n="KR4e0210_WYG_019-1a"/>
欽定四庫全書<lb/>
　衡廬精舎藏稿巻十九<lb/>
　　　　　　　　　　　　明　胡直　撰<lb/>
書<lb/>
　　上陳撫院論倭宼<lb/>
某聞天下之事非必大也誠得人則補天柱地之績可<lb/>
以坐奏而矧其小者焉亦非必小也誠不得人則股疥<lb/>
脛癬之害不可以疾除而矧其大者焉夫得人者非盡<lb/>
<pb n="KR4e0210_WYG_019-1b"/>
以一人之竒智長算駕等常而震當時者為足以定之<lb/>
也以其能收千萬人之拙謀為已之竒智收千萬人之<lb/>
短識為已之長計亦非曰拙可以為竒短可以為長誠<lb/>
以引伸而觸之者大也是故治水一也以鯀之方命圮<lb/>
族則敗以禹之不矜不伐則成由是而天下之善敗可<lb/>
知其故矣今蘓松固東南財賦之首區也比者倭宼屢<lb/>
獗三嵗用兵而未有顯績迄於今日環甲數郡若不敢<lb/>
孰何事不可謂小矣聞兩都薦紳之論天下草茅之議<lb/>
<pb n="KR4e0210_WYG_019-2a"/>
以為非踔絶濶達沉計之夫莫能坐定而非明公誰復<lb/>
其人以某之卑薄雖騃不曉事亦望之乆矣某日以地<lb/>
里相比詢諸用事之人臨陣之卒似能得其利害妄意<lb/>
其一二而無所陳説今者伏覩眀公其色戚然以天下<lb/>
為念其氣毅然以賊之必殄為志其度恢乎若有以包<lb/>
納天下之短識拙謀而迄無自徳之意斯誠天下踔絶<lb/>
闊達沈計之雄今日補天柱地之所推先者也某故自<lb/>
忘其短拙而妄有所陳其說葢有十惟眀公採擇一曰<lb/>
<pb n="KR4e0210_WYG_019-2b"/>
審戰地夫倭宼之來發釁於寧波已而蔓於溫台繼而<lb/>
爲浙道之兵所挫衂終乃移攻於松之上海而其鋒遂<lb/>
若不可攖夫宼之挫於浙者雖其將卒之良亦地形便<lb/>
也葢東浙阻海皆崇嶺連亘居髙而臨下彼方仰髙而<lb/>
攻我則髙者勝而下者負其勢然也至在周原曠野兩<lb/>
兵相接其形勢之便否見若觀火是以戰計可預定而<lb/>
勝權在茲矣若蘓松則不然邊海皆曠衍卑下瀰漫水<lb/>
鄉其髙而可由者祗田畛耳方宼之整居内地畛路之<lb/>
<pb n="KR4e0210_WYG_019-3a"/>
利彼皆主之我兵方由畛以往攻彼已據畛待之矣夫<lb/>
待者實而往者虚實者勇而虚者怯以一畛之内兩兵<lb/>
之對而勇怯既判則我之後兵雖有千百賁育無所施<lb/>
矣矧溪澗蘆葦之伏一起則我兵披靡雖欲不遁散不<lb/>
可得也然則不審地勢而妄前進者豈非我兵之自僨<lb/>
耶以我之自僨而不審其由遂謂宼之不敵亦過矣聞<lb/>
之孫子有云凡先處戰地而待敵者佚此則今日禦宼<lb/>
之要計也今郡邑之側豈無曠原我能審得其地謹待<lb/>
<pb n="KR4e0210_WYG_019-3b"/>
而勿戰徐伺其間而撃之則實在我而虚在彼勇在實<lb/>
而怯在虚謂勝權不在茲吾不信也二曰嚴閒諜夫敵<lb/>
之來以不陣爲陣以不攻爲攻故其始至用少見誘我<lb/>
堕而前伏必四起我兵遇伏萬人盡碎彼其所以然者<lb/>
由吾之閒諜弗真故也其間諜弗真者以我無死士故<lb/>
也聞賊獲吾土人必質其父母妻子令為間諜人盡死<lb/>
力我莫孰何是賊尚能劫吾之民以間吾之邦今居吾<lb/>
之邦用吾之民反不得其人不亦恧乎古云香餌之下<lb/>
<pb n="KR4e0210_WYG_019-4a"/>
必有死魚重賞之下必有勇夫誠能不愛千金以出死<lb/>
士而又質其父母妻子以責後騐馭以非常之恩驅以<lb/>
莫逃之威則民之用命不獨可以探敵即使陽攜投彼<lb/>
以爲内應無弗可矣三曰操刑賞夫賊既善戰又善識<lb/>
陣彼見吾兵必攻其瑕瑕者方壊堅者已遁方其欲遁<lb/>
雖嚴爲掠陣兵寧赴淵而死若此者以兵不畏我而畏<lb/>
敵也兵不畏我者以刑賞之不素操故也惟刑賞不能<lb/>
素操則臨陣誅斬屠血成川亦徒自伐而已其於勝敗<lb/>
<pb n="KR4e0210_WYG_019-4b"/>
奚捄哉是故元臣巨將操握刑賞信如四時堅如金石<lb/>
陽闢而隂闔海轉而山移夫然後能動於九天之上行<lb/>
於九地之下而無敵於前矣四曰選戰將夫文臣雖有<lb/>
統衆之權而無臨戰之責故臨戰必責之武臣者此國<lb/>
制也今之武臣怯者畏戰弗前則為敵驅而罹於敗勇<lb/>
者求戰甚急則為敵誘而陷於覆故今日之敗覆皆以<lb/>
無戰將之過也方寇之始至匪獨賊勢之叵測抑亦人<lb/>
材之難知故苟可以戰不必皆宿勇也苟可以守不必<lb/>
<pb n="KR4e0210_WYG_019-5a"/>
皆故智也今時日已乆歴戰陣已屢經將之勇怯智愚<lb/>
亦灼然可覩矣安知下寮之夫不有名微而勇勝職卑<lb/>
而智鉅者非督府元臣為之簡白而顯奏之則戰將奚<lb/>
以賴戰將無賴則三軍之命棄而三呉之生靈從之矣<lb/>
是故愽詢逺採搜求戰將此督府寢食晝夜弗皇而先<lb/>
務急也五曰簡土兵蓋古今不患無兵而患無將故將<lb/>
有膽則三軍皆膽客也将有智則三軍皆智士也苟得<lb/>
膽勇戰將則如古人收召市井可以拒敵驅迫囚徒可<lb/>
<pb n="KR4e0210_WYG_019-5b"/>
以底功而況海濵之沙船淮揚之鹽徒孰非兵也側聞<lb/>
今日議者苦於宼勢之張專意狼苖之兵紛紜符檄徵<lb/>
調四出竊為不取夫狼苖之兵雖稱鷙悍然在彼則易<lb/>
於生競易競則撓功而不足以嚮敵在此則難於相制<lb/>
難制則撓法而不可以善内此不待智者而辨也誠令<lb/>
今日既已調集則貴於撫馭者之得其人至於邊海居<lb/>
民自沙船鹽徒之外尤當精簡預練以需後用可也若<lb/>
專恃狼苖而無意募練則如服砒礵者雖決於殺毒而<lb/>
<pb n="KR4e0210_WYG_019-6a"/>
傷人不免夫六曰善戰技今夫倭人之于中國非有弓<lb/>
馬之強火藥之利之難支也彼所恃為長技惟一人兩<lb/>
刃之為利也然彼刃雖利不過三尺餘耳繇吾無以禦<lb/>
之乎百歩之外則彼得以相及於其相及而欲以敵之<lb/>
此吾之自捐其勢也今自捐其勢而遂謂賊之不可乗<lb/>
亦左矣不知賊之赴戰裸股而疾鬬横足而㨗犇此正<lb/>
中國長技之所資也今中國長技莫烈於火砲火鎗莫<lb/>
勁于邊箭藥弩誠令三軍之士未戰得裒而練之臨戰<lb/>
<pb n="KR4e0210_WYG_019-6b"/>
則操而縱之則賊之祼股横足萬未有不斃者也聞之<lb/>
是賊天禀堅悍性耐寒暑一夫挺身目無瞬避若我之<lb/>
矢刃未制死所彼且很然以兩刃之利加我矣終始合<lb/>
戰迄無陣法惟有前突乃其所長而中國能抗之者恃<lb/>
有此火器毒弩耳若狃於尋常之矢刃拘於素講之陣<lb/>
法捨其長技莫知決從則猶之自斷其臂以求搏虎其<lb/>
爲虎噬乆矣昔魏楊大眼萬人敵也梁韋叡令千人并<lb/>
刃以強弩射之大眼忘魂而走當賊以一夫挺身及數<lb/>
<pb n="KR4e0210_WYG_019-7a"/>
人見誘則惟茲火器毒弩并力殄之如韋叡之法彼其<lb/>
能終恃乎今又聞賊身在陸而賊舟則貯滿以竢行若<lb/>
吾能夜用千人銜枚掩襲亟用火攻順風縱發載蘆葦<lb/>
以益其焰將使彼進不得前退不得後此之謂批亢擣<lb/>
虗之勢賊雖天幸亦萬未有不覆者也此則所謂時也<lb/>
機也時者難得而易失機者難乗而易隳相時度機則<lb/>
惟在操柄元戎立裁而坐決非數百里之外能盡議也<lb/>
七曰築水寨夫邊海雖有禦敵之兵然方敵之既退勢<lb/>
<pb n="KR4e0210_WYG_019-7b"/>
必解兵返于衛邑而沿海數百里竟無與守一旦復遇<lb/>
其來其長驅豪奪刼殺殆半然後倉皇而出兵兵之至<lb/>
日則勝地已為賊有其勝權又復在敵竊為今不取也<lb/>
夫今日之勢不難於攻而難於守不貴於一朝退虜之<lb/>
竒而貴於終身無虜攻之患此何道以致之也昔劉忠<lb/>
宣公平閩海寇則常總諸水寨之兵而身為訓練用之<lb/>
勝敵此前事之良鑒也譬諸人之居室由門而墀由墀<lb/>
而堂而室苟令一夫當門以為守雖數十宼無能詣其<lb/>
<pb n="KR4e0210_WYG_019-8a"/>
堂矣今郡邑城隅直際海畔靡有遮限則吾之堂室與<lb/>
宼隣矣終安得不為宼<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>也為今之計莫若沿海要地<lb/>
間築水田以為場地約以五七里從場上設寨置壘俾<lb/>
守禦相望聲援相應虜必不敢瞠然躋岸以相窺縱使<lb/>
其至亦不得越寨以攻城矣或者有力則效東北㸔家<lb/>
樓或十家為之大者或五家為之小者逺近聨絡列兵<lb/>
陳械時時守之寇來則拒宼去則耕惟在上者嚴其諭<lb/>
約俾得三五年不懈虜必不復萌内寇之心此誠數百<lb/>
<pb n="KR4e0210_WYG_019-8b"/>
年之上計也八曰廣戰艦夫水寨之兵非欲其擁坐而<lb/>
已也欲其以先聲奪虜之心而捍其勢于未至之前者<lb/>
也平居無事各陳艦艘以習水戰使虜知我之備嚴則<lb/>
其入宼之心奪矣虜或有至則負岸列艦以靜待動弓<lb/>
矢火藥之利我得而制之則其進寇之勢捍矣矧虜所<lb/>
負兩刃之利而欲與三呉之士相角於舟楫砲矢之閒<lb/>
其長短之技巧拙之機可易而知也是故備敵莫如豫<lb/>
執豫之權以鼓衆士則怯者可勇謀敵莫如制乘制之<lb/>
<pb n="KR4e0210_WYG_019-9a"/>
良以摧孤宼則堅者可瑕孫子有云先為不可勝以待<lb/>
敵之可勝無恃其不來恃吾有以待之豫與制之謂也<lb/>
九曰破資格夫邊宼之守令非得文武才志者必不可<lb/>
也今皆盡用甲科為之不知甲科之能自樹者固多矣<lb/>
然而膽智過人臨敵出竒者豈盡出甲科哉今者邊宼<lb/>
守令似當置于督府而不當制於銓部苟其才瑰而智<lb/>
鉅雖出他途亦必聼督府奏而用之可也十曰恤内地<lb/>
竊觀今之海内所以坐匱而不能給者其初非虜宼之<lb/>
<pb n="KR4e0210_WYG_019-9b"/>
為釁也彼古人所云三公之大者已不可勝數其外則<lb/>
士大夫之貪墨而附以虛文之為害也由是民財之費<lb/>
若傾河海瀰漫横放不可以立障而坐排也然非有龍<lb/>
門底柱為收其勢而障之則其害不可以少息今國家<lb/>
之制若三公不假言矣至於内有吏部總院外有撫臺<lb/>
按院固亦百司之龍門底柱者也然部院不得近民按<lb/>
院迄無乆任則撫臺獨為要焉是故自撫臺導之行則<lb/>
行雖泰山之重不能以不行自撫臺導之止則止雖長<lb/>
<pb n="KR4e0210_WYG_019-10a"/>
河之迅不能以不止然則今日之頺波舍明公徳位其<lb/>
孰為之立障而坐排者今蘓松財賦宼攘已極其諸鄰<lb/>
境通邑官司往復徴兵紛擾費亦不貲若蒞民者復為<lb/>
之乾沒則恐倭宼不獨海洋而閭閻之下皆矛戈也茲<lb/>
者幸頼眀公在上照若白日媺醜立彰故賢者憑聲而<lb/>
奮績不肖者畏風而改心誠今日庶草之大幸也然而<lb/>
層崖隂谷之窈洞房重閣之奥苟非為之曲照而旁燭<lb/>
則雖以太陽之晅赫其能無遺明也難矣且夫常例之<lb/>
<pb n="KR4e0210_WYG_019-10b"/>
説固有志者不忍挂口而近當事之人或視為固然非<lb/>
一日矣矧例之外又靡所不至乎側觀近日邑貳以下<lb/>
者之歸資類加諸昔日之卿相此其所有者何自也夫<lb/>
若而人者于民最為親比辰出令而善則辰及於邑之<lb/>
人已出令而不善則已及於邑之人孰有美服可立而<lb/>
奪之衣也孰有美食可立而奪之食也蓋洽比日深則<lb/>
巧取有方資秩既畫則亷志寡敦雖有不然百鮮其一<lb/>
斯民剥膚之害孰踰此焉此惟乆民間者能知而地位<lb/>
<pb n="KR4e0210_WYG_019-11a"/>
隆峻者或忽之矣是故不得不概察也至於近日虚文<lb/>
之甚其委細者固多而大端則有五一曰無名雜徭二<lb/>
曰浮羡供應三曰宴㑹多費四曰借關濫應五曰奢僣<lb/>
無度然則神明斷割起利出害計無有先此者矣大都<lb/>
上下儀文往復報施得若成化宏治之舊則吏可以省<lb/>
事而供職民可以節用而愛身此不獨以障今日之頺<lb/>
波濟方今之匱急而主上南顧之憂亦足緩矣惟眀公<lb/>
尚垂察焉<lb/>
<pb n="KR4e0210_WYG_019-11b"/>
　　奉大司成尹洞山先生<lb/>
去秋别雷平之館繼奉書丹陽以去使未識所候遂竟<lb/>
闊絶至今闕然每一馳瞻誠不能自解其勞結也去冬<lb/>
楊選部寄來手巻伏讀公見贈古詩過甚期待靈鳥神<lb/>
劍匪敢仰承第以斯文為短翼之脩以前哲為鉛刀之<lb/>
磨則不敢不自前耳至於卑棲鈍割非所計也獨業舉<lb/>
一事終覺如鏤氷刻脂情知其戲劇而猶為之令人中<lb/>
心無雋永之況然欲絶之又不可也如何如何倭宼頼<lb/>
<pb n="KR4e0210_WYG_019-12a"/>
近日某公宣力逺近稍有望且秪以各守城隍為幸宼<lb/>
則伸縮自神莫敢孰何彼戰者又不審機妄前屢取挫<lb/>
衂將孰尤也且宼之重屯在柘林三呉之子女玉帛珎希<lb/>
鉅麗者萃焉諸公無有逼柘林而守者則宼之伸縮宜<lb/>
不能制也既不能制宼兵雖各為墨守則何益矣諸公<lb/>
近日至計唯倚重狼兵彼狼兵各主易生競忌又重之<lb/>
搶擄視倭猶勁俾勝敵猶可處也不勝則雖狼兵尚未<lb/>
可知而況倭寇乎今日之計恐不免召募沙船鹽徒與<lb/>
<pb n="KR4e0210_WYG_019-12b"/>
練鄉兵為長計耳事之所終在廟廷必有成算若草莽<lb/>
謭陋曷敢議焉偶得便鴻敢附起居拜獻佳章石刻山<lb/>
中各古刻及直所奉贈拙詩繕録呈覽伏希裁教<lb/>
　　奉念菴先生書<lb/>
近敝邑人歸敬附書儀轉付家僮馳上計仲春時可致<lb/>
到桐江也奉書後又自覺勇斷一番自分此生此身在<lb/>
天地間只為公物何至如雞彘營營秪作一已之計以<lb/>
自負其天命之重以辜吾父師教督之慈然此意近似<lb/>
<pb n="KR4e0210_WYG_019-13a"/>
有可執憑者第憾従前荒怠今年四十方少有省發正<lb/>
所謂越午鳴鐘亦晩之甚也又賤軀素弱往時斵伐近<lb/>
憊今臨事稍過則耗倦繼矣即日雖甚䕶養尚未能頓<lb/>
起都中事體多禮外之禮情外之情雖强有力者亦不<lb/>
足以善其後而況於弱者乎不肖某即日意圖南補或<lb/>
其資序亦相愜然未必可也吾師尊體近想平復惟加<lb/>
珎攝又所謂酬應文之可已者近必斷謝之矣何如以<lb/>
今海内先後學者不少矣然高者只自繕其性命而一<lb/>
<pb n="KR4e0210_WYG_019-13b"/>
不恤于形迹次者於斯道甚有發明而或未能宻檢身<lb/>
之功至於任氣機為良知者則又自憑其猖獗衒霍之<lb/>
資以恣其寡亷鮮恥之習此其罪浮於暴棄之人又豈<lb/>
有志者所忍㫑之波也此三者雖有間皆不免于過不<lb/>
及之弊然則直接孔子博文約禮之學以光大近日王<lb/>
氏之傳者宜惟吾師為獨盛但向年歸寂之說不肖亦<lb/>
頗疑之想近日指㸃又不然矣不肖近以師教之殷感<lb/>
發及此亦將得間以求指歸之所在耳佇俟歸日得承<lb/>
<pb n="KR4e0210_WYG_019-14a"/>
痛誨不任延領<lb/>
　　又<lb/>
正月李兄行復撰短啓計必達上相違數千里回首南<lb/>
天自老母之外唯吾師在念深嘆復日相従竟自空負<lb/>
今悔無及去歲扇翰教督語意切至正猶以應時之甘<lb/>
澍潤未絶之枯株其根芽不得不萌露也造化之功大<lb/>
矣比來病中體驗真不敢不自勇斷日覺臨境有力雖<lb/>
未盡灑然有手舞足蹈之妙然自信主意血脉斷不在<lb/>
<pb n="KR4e0210_WYG_019-14b"/>
紛華藝能也其與子夏之交戰而癯者或亦不同以此<lb/>
則於博文約禮隨地實際従此深造以臻孔子三十而<lb/>
立顔子如有所立之地或不違矣昨在馬上思吾師盡<lb/>
忘世界始作得千古真事業之言因念曰吾身苟足善<lb/>
俗雖不俎豆鄉賢可也苟足禆國雖不録名臣言行可<lb/>
也苟有明于吾道雖不從祀孔子可也如此則吾心更<lb/>
無䂓忌而博約乃其天則矣所謂千古真事業者豈非<lb/>
以其出于天為而不以人為為之者與何如何如吾師<lb/>
<pb n="KR4e0210_WYG_019-15a"/>
近日精采何似緬思姑射神人膚體綽約自當與凡塵<lb/>
<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>絶也冀加珍攝冀加珍攝不肖南補之意頗以資序<lb/>
相難今尚欲力請然未可知也敝同年中同會者凡若<lb/>
干人用功者亦不少固不肖之幸亦吾師之欲聞也敢<lb/>
附及之劉太僕行力疾布此瞻繫不盡<lb/>
　　與樊户部<lb/>
去冬小僮南去曽戒書儀倄慰不謂渠従他道竟浮沉<lb/>
到今也悵嗟莫及前書重悼令弟雋才上友伯氏可以<lb/>
<pb n="KR4e0210_WYG_019-15b"/>
蹀跡兩蘇再著西川之盛詎謂雙羽方馳乃遽剪其一<lb/>
耶然聞吾兄篤念至于黧瘁何其過痛而不自知也子<lb/>
夏所謂死生有命四海皆兄弟之語某不能不述以進<lb/>
惟吾兄善解以自玉且為尊公慰至囑今春拜翰誨凡<lb/>
四矣每書皆若面傾知近況曠然翔于寥廓㗳然㤀其<lb/>
不平之意此非誠有卓識逖見凌出乎方域之外其曷<lb/>
易能之昔者董仲舒作士不遇賦李習之猶謂自待之不<lb/>
厚今兄可謂之自厚其身加董子所造矣然則某之服<lb/>
<pb n="KR4e0210_WYG_019-16a"/>
兄文豈獨礧砢之節逸宕之氣而已乎某數多病近日<lb/>
齒益加長矣向時所馳鶩劻勷如詩文一事皆已若沸<lb/>
水之覆于淵則其他世俗所矜慕者可知也吾兄昨所<lb/>
示佳章皆逸才妙思倜儻高朗瀁乎若春河之方汎某<lb/>
且驚避之不遑何遑品題哉葢兄方年爽氣健神精煥<lb/>
溢且翊以留都佳勝少隙從事可以發性靈之藴探古<lb/>
人之心而極斯道之所究某將拱手待之藉之以發矇<lb/>
而娯志也惟兄益嶽積而淵藏然後出其緒餘以為之<lb/>
<pb n="KR4e0210_WYG_019-16b"/>
則于方駕古人也何有某近因讀劉章言田之事似悟<lb/>
古人為文之意兄試取觀可以一笑乆不奉書臨楮不<lb/>
覺長語然對兄猶謂非長也亮之<lb/>
　　復朱鎮山中丞<lb/>
曩王僉憲行適報楚臬命下故倉卒附聞知明公素念<lb/>
篤也行至德州伏領差使致到翰惠内三紙俱出手勒<lb/>
中間教督勤切若倒肺肝而訓之守官者咸不出守道<lb/>
自非哲人懸域外之觀出驗白之緒軫道義之契急故<lb/>
<pb n="KR4e0210_WYG_019-17a"/>
舊之歡曷能及此夫不肖某樸遫頑鈍不能曉通世變<lb/>
此明公所熟悉也初意今秋得遂請告歸理宿恙不謂<lb/>
遽及今補一作外吏遂不得自由矣辱明公巻巻見問<lb/>
以速出之故然某速出誠有故計明公亦終當有聞也<lb/>
雖然在某値此亦有足自慰者試為知已者布其一二<lb/>
某徃玷儒秩繼冒閒曹素乏理人之術絶鮮潤物之功<lb/>
今者獲藉仁庇少試方隅倘在一日則不敢一日不罄<lb/>
其愚俾稍垂蹄<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>之波以幸活徑寸之鱗即自考無憾<lb/>
<pb n="KR4e0210_WYG_019-17b"/>
矣此某所自慰者一也某少負不羈長墮清虛雖日嘗<lb/>
折莭猶覺齟齬今者得磨鈍于磬折之煩鍊志于簿牒<lb/>
之叢將迓足以驅惰酬應足以警懆庻幾大易撝謙之<lb/>
義詩人敬慎之㫖此某所自慰者二也某志在遺榮而<lb/>
意頗矜名若糾纏然徃在清宴之地得遂自全之計故<lb/>
每以敝帚而竊千金以燕石而冒連城未嘗不内愧發<lb/>
汗也今則臧否寄之他方毁譽懸之衆口欲飾躬以徼<lb/>
譽將獲甲而遺乙于是向日之矜重者失其憑握矯飾<lb/>
<pb n="KR4e0210_WYG_019-18a"/>
者喪其窟宅庶㡬形骸之遺獲見性命之真此某所自<lb/>
慰者三也此外若世俗所競肥瘠榮落崇下一切不敢<lb/>
以滓靈臺即令今日䝉汚衊快當路而去尤忻忻自得<lb/>
焉然此特可為明公言未敢為他人道也雖道之反增<lb/>
疑豈復相益哉來教所謂忠信出聰明此至言也顧某<lb/>
於忠信未有諸已明公又曷䇿之某徃奉書門下以近<lb/>
代馬余諸老為明公稱願邇過清濟上下數百里凡播<lb/>
之編民傳之輿厮騰之置郵詳之有司譚鴻哲之照則<lb/>
<pb n="KR4e0210_WYG_019-18b"/>
秦鏡不為明誇介白之操則氷淵不為潔述惇大之休<lb/>
則溟渤不為容語莭養拊循之㤙則慈母之保愛子不<lb/>
為煦也明公將以此登古人之勛閥亦猶窺左足越閫<lb/>
限耳其何不酬之有伏惟珍重某自兹南矣尺書徃復<lb/>
不若燕齊之易縦厪教督曷繇即至此不能不悵望於<lb/>
臨岐也荷索拙稿無足可為大方呈者畧書數首聊當<lb/>
抵掌風便還示指切尤幸<lb/>
　　奉聶雙江先生<lb/>
<pb n="KR4e0210_WYG_019-19a"/>
前冬便省還家取道謁廓翁念翁二老稍就正此學雖<lb/>
以不敏不强之資然亦已領其槩矣而獨以未得摳衣<lb/>
明公之門求一言之誨為慨也縁其時改卜先人文赴<lb/>
任期迫故未逮耳迄今為歎往年聞明公歸寂之訓某<lb/>
時以妄動之體得此語極有藉已而試之似尚未得明<lb/>
公意指之所歸也某以為心體誠無内外故莫非吾心<lb/>
之文則莫不有吾心不可損益之天則行乎其間者禮<lb/>
是已故夫子告顔子不曰理而曰禮者懼人之偏於内<lb/>
<pb n="KR4e0210_WYG_019-19b"/>
也近世學者處物接人進退取予多不得其當非良知<lb/>
之罪也彼重良知於内而置事物于外陵遲及于是病<lb/>
而不知良知之無内外也以是知明公之教必不顓顓<lb/>
以守其靜虛為功而某輩誤承其指歸者過也不知明<lb/>
公近時指示又復何如别久裁候并佈積懷恐負長者<lb/>
宿教故僣以請正倘不靳指南則幸大矣<lb/>
　　答何吉陽亞卿<lb/>
向陽邏驛中奉短啓雖造次猥草知明公之所必鑒念<lb/>
<pb n="KR4e0210_WYG_019-20a"/>
也今到楚凡四易月坐武陵分司僅一日其外靡朝不<lb/>
在車馬間邇以祗事新藩過貴府展趨宅上與周廣文<lb/>
及㑹上人宴坐移時相與追誦宿教又舉手相慶謂明<lb/>
公得息肩留省暫頥貴體其為同志之頼且慰也宏矣<lb/>
周君於此學甚有明如某慚負何可言數年以來第覺<lb/>
聖人之學自堯舜孔顔皆歸于仁體仁者通内外物我<lb/>
渾然為一與二氏之學夐乎異㫖今學者專志於二氏<lb/>
無假言矣然為聖人之學者亦多詳乎内而略乎外適<lb/>
<pb n="KR4e0210_WYG_019-20b"/>
乎已而妨乎人則固未嘗不昉于崇二氏之為崇也其<lb/>
於失仁體則均矣以孔子之聖而必曰不踰矩而其告<lb/>
顔子之為仁不曰理而曰禮至顔子之學為仁也又必<lb/>
曰擇乎中庸得一善則拳拳服膺而弗失之矣然則聖<lb/>
人之學其必有以也夫其必不顓顓于詳内適已而已<lb/>
也夫明公試以今之學者觀之果當為同乎為異乎葢<lb/>
近日教門既寛而慧辯之士又語之太圓宜其以二氏<lb/>
之意承聖人之言卒使天下之士立身臨政蕩然與世<lb/>
<pb n="KR4e0210_WYG_019-21a"/>
無底其極至導人于狂猾隂阻天下豪傑嚮徃之志且<lb/>
今天下士競民窮劇且動矣使為學者而又倡為寛圓<lb/>
之行以濟其弊而阻其志將比于宿昔訓詁支離之害<lb/>
其仁不仁又何如也然則某與明公之在今日雖不能<lb/>
為龍門碣石其不宜以身同其波使自為謗也審矣明<lb/>
公其謂之何尊使報行且言道駕不乆寧家先此布乆<lb/>
濶并質所疑佇容專倄候賀以既鄙忱<lb/>
　　又<lb/>
<pb n="KR4e0210_WYG_019-21b"/>
去歲遘柴貢士及盛使兩奉小啓既以謝明公之宿昔<lb/>
而又請質别後之新得葢盻盻然望之矣令甥嚴氏回<lb/>
果拜手翰情切語詳不以其愚而挈示之以心不以其<lb/>
柔而重屬之以道雖有拱璧以先駟馬曷如明公之貺<lb/>
我厚也某雖不敏不強其敢不承乎某觀今之海内仕<lb/>
者從事學問非一人矣然求道如饑渴愛同志如骨肉<lb/>
則孰與明公天下信而從之以為斯道之宗盟人倫之<lb/>
師表亦孰與明公至其撫江右未朞年謗議沸都下已<lb/>
<pb n="KR4e0210_WYG_019-22a"/>
而詆之益多相知者且疑之矣然又有解者曰今之君<lb/>
子其他利害忘情猶易至于毁譽忘情至難若明公所<lb/>
為豈欲自冒天下之毁以庻㡬直造性命之真者與不<lb/>
然何有是也某謂斯言亦可謂善求明公者數年以來<lb/>
反覆上下每取證於孔門然後知聖人之學固不必若<lb/>
此也今觀明公來書自叙所以致謗之由有自以為然<lb/>
者有不自以為然者以是知明公之心真如日月之食<lb/>
過也人皆見之更也人皆仰之豈嘗如近日之學必欲<lb/>
<pb n="KR4e0210_WYG_019-22b"/>
冒天下之毁而後以造於性命之真哉然則斯言也為<lb/>
明公今日自計則善矣而以為學問必如此恐非也明<lb/>
公來書謂近日學者容易承當輕率攬結某則以為近<lb/>
日之學非獨承當之易也恐其所承當者非孔門之學<lb/>
故也所承當者既非則其所攬結者自左矣夫孔門之<lb/>
學主於為仁而其告顔子為仁之功則唯曰克已復禮<lb/>
而已以孔顔之相遇也不直指之以見性成聖而必曰<lb/>
禮云者何也異日顔子亦曰博文約禮又何也近日學<lb/>
<pb n="KR4e0210_WYG_019-23a"/>
者以為禮之字義不必拘而孔門立言非有深意噫近<lb/>
日之學所以為容易承當者此也今夫自吾人之視聽<lb/>
言動以交于天下之事物有一非吾心之文乎故莫非<lb/>
吾心之文則莫不有吾心不可損益之天則以行乎其<lb/>
間者禮是已是即堯舜之中箕子之極孔子之矩而顔<lb/>
子所以直接之者也自晩宋儒者專求其則于事物君<lb/>
子固非之矣然今懲而過之遂曰但求吾心無他而已<lb/>
至於事物之出乎天則不出乎天則不必顧也如此則<lb/>
<pb n="KR4e0210_WYG_019-23b"/>
當其應事接物之時又以何者為吾心是二之矣故其<lb/>
應也不失之太過則失之不及不牽已而從物則病物<lb/>
而適已苟且以支其煩而自以為不累任智以御其難<lb/>
而自以為妙用交際則有百取而無一辭仕官則有前<lb/>
進而無後退至於事不得理物不得所天下從而尤之<lb/>
則曰此吾能冒天下之毁以直造乎性命之真者也又<lb/>
曰吾寧甘心埋没一世不得出頭始與性命相應如此<lb/>
則古之恱於天下之士與夫言而民莫不信行而民莫<lb/>
<pb n="KR4e0210_WYG_019-24a"/>
不從建天地而不悖質鬼神而無疑考三王而不繆百<lb/>
世俟聖人而不惑者皆不得為盡性之學矣是何認瞿<lb/>
曇䝉荘之精魄以為堯舜孔顔之性命其亦不仁之甚<lb/>
歟且聖人之學行其出乎天則者而止其不出乎天則<lb/>
者葢欲體仁盡性以至乎命而已聖人固未嘗知其前<lb/>
之有譽而後有毁也如知有譽而故避之知有毁而故<lb/>
冒之是前後皆意之矣又惡能有得于性命之真體哉<lb/>
夫聖人固無意于天下之毁譽然而天則之所在聖人<lb/>
<pb n="KR4e0210_WYG_019-24b"/>
雖欲逃天下之譽而莫與之逃矣雖欲冒天下之毁而<lb/>
莫與之冒矣何則天則者天心也天且弗違而況于人乎<lb/>
況于鬼神乎是故天下之士恱之者非恱聖人也自恱<lb/>
其天也言莫不信行莫不從者非信從聖人也自信從<lb/>
其天也建天地不悖質鬼神不疑考三王俟後聖不繆<lb/>
惑者非强合也各取足其天而已也設有聖人者不幸<lb/>
而䖏非其時則若湯之征伐犯不韙之大而天下猶知<lb/>
其非富天下也若栁下惠之納奔婦失别嫌之道而天<lb/>
<pb n="KR4e0210_WYG_019-25a"/>
下猶知其非淫于色也若孔子之往佛肸赴公山始雖<lb/>
有門人之疑而天下終信其不磷而不緇也葢非獨智<lb/>
者能知之也雖匹夫匹婦莫不與知乎聖人之心者也<lb/>
何則天則者天心也天且弗違而況於人乎況於鬼神<lb/>
乎若謂真為性命之人必至于埋没一世内不見與于<lb/>
鄉戚外不見然于士大夫朋友門人之始而信者終而<lb/>
疑之以此為相應則是聖人性命乃同于海畔逐臭之<lb/>
夫不可以相通而天下之人心果若唐人所謂化為鬼<lb/>
<pb n="KR4e0210_WYG_019-25b"/>
魅不可以至誠動同然感必不然矣是言也彼固有托<lb/>
以自恣然而悞天下高明之士葢乆矣伏觀明公來書<lb/>
又曰由衷信古曾不多見則知公之所學本乎天則而<lb/>
證乎孔門以直接堯舜箕子之真緒其在今日尤宜加<lb/>
切而謂必欲冒天下之毁者非明公素心矣然則某與<lb/>
今天下士所恃為宗盟為師表者其卒孰與於明公哉<lb/>
來書所指不經之談者聞其間一二已置於法甚讃甚<lb/>
讚然斯人破露人猶易見至于倡埋没之說以恣其所<lb/>
<pb n="KR4e0210_WYG_019-26a"/>
如之便而自敗壞其師門之教得諸公并直之尤斯文<lb/>
之大幸也某之愚柔明公所素念今也勉臨民物竊嘗<lb/>
自試以為誠有天則第恐燕人寳石為玉而況燕石尚<lb/>
未為已有者乎且憾聞此之晚徒為空論以終歸於愚<lb/>
之厲柔之妄則其去天則益逺矣可不懼哉明公既不<lb/>
忍於棄絶惟不靳反復之至幸<lb/>
　　與宋望之<lb/>
某與公别且四年不通書問者又一年回思都下時昕<lb/>
<pb n="KR4e0210_WYG_019-26b"/>
夕綰結談心論文形骸兩忘不知復在幾何時也懷之<lb/>
懷之去春行時曾馳小詩短啓未知達否乆之復得外<lb/>
調之報始聞駭嘆已而思之又未嘗不為慰何則當公<lb/>
兩疏之時此其幾已動矣今者果朋計而亟逐之俾今<lb/>
日有事必需之才乃置之拓落不得當局之地此非獨<lb/>
某嘆之葢人人嘆也然某嘗從公論古今人才若庸庸<lb/>
無所短長而坐登澤要者此不足論矣唯磈礧非常之<lb/>
士始未嘗不從屈抑然後乃有大樹于世何則磈礧非<lb/>
<pb n="KR4e0210_WYG_019-27a"/>
常之士不能無輕當世𦕈萬事而挟其不足為之意惟<lb/>
夫經承屈抑奔頓瑣尾動心忍性增益其所不能乃知<lb/>
當世之人無大小衆寡之可慢而天下之事有不為然<lb/>
後可以有為此其所以有大樹於世者豈苟然而已哉<lb/>
姑不論古人即如近時諸老中一二典刑士曷嘗不出<lb/>
此乎其不出此者必庸庸無所短長始未有磈礧非常<lb/>
之莭故也故龍之德始于淵潛而終于天飛其潛不極<lb/>
則飛不厲此某所以既嘆而重為慰也計公所自處者<lb/>
<pb n="KR4e0210_WYG_019-27b"/>
必灑然矣或謂望之有高氣值此必不復出某謂望之<lb/>
篤志問學其行止必不任氣以彼其才尚望其俯從抑<lb/>
屈發舒其所負此當世之幸若欲退托山林與吾郡諸<lb/>
老長相戮力以發明此學則隨所欲耳固不當以高氣<lb/>
不能屈抑者自主也某居此惟日事奔走一歲在車馬<lb/>
之間者十之七八即有禹稷之心亦無日力以行而況<lb/>
未盡禹稷之心者乎今所能者惟無積案停獄與屬吏<lb/>
不敢為墨耳閭閻之下頗亦傾信若謂仁意藹然行於<lb/>
<pb n="KR4e0210_WYG_019-28a"/>
其間則尚未也精神亦似稍長又幸楊朋石鄒繼甫來<lb/>
此得數㑹相切亦竒遇也數年絶懶作詩亦無暇刻第<lb/>
從僕馬冩行役之懐或迫寮友間倡和得數首今附呈<lb/>
庻知近況公有作得令人録示亦見解逺懐也辰下無<lb/>
事顒惟日會同志直求性命無墮俗塹此潛之第一義<lb/>
也弟與公皆漸老矣舍此即成衰翁可不懼哉乆不致<lb/>
書披冗不覺累幅晤對無期千萬自愛<lb/>
　　復呉峻伯<lb/>
<pb n="KR4e0210_WYG_019-28b"/>
某履楚踰年日惟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然僂僂然支離乎車僕而徽纆<lb/>
乎簿領目不離印箧胥史而語不出堂皇方域雖歴洞<lb/>
庭之曠涉沅湘之虚遨行赤壁放登黄鶴之間泳漢沔<lb/>
之波挈蘅杜之芳極汗漫之遐觀躡靈均之名蹤然而<lb/>
心若絓結口若噤吃而不能出一竒奮一詢非故有厭<lb/>
也誠以矇者索處則無與為指弱者喬立則無與為倡<lb/>
子長不云誰為為之孰令聽之此之謂也去年思節憲<lb/>
長行後益樂喑嘿不復有云逮聞足下臨楚私心蹶然<lb/>
<pb n="KR4e0210_WYG_019-29a"/>
慰躍若蟄䖝之感氣自鼓於壤穴之中已而接葢乎郢<lb/>
城交轡乎湘隂聆白雪之音傾談天之辯然後廓焉有<lb/>
指以發其矇倬焉有倡以振其弱洞庭沅湘若滋其曠<lb/>
黄鶴赤壁若滋其竒漢水滋其清蘅杜滋其芳靈均之<lb/>
遺蹤咸滋其勝然後心若啟緘以有營口若開噤以有<lb/>
吐也荒辭穢論不皇自恧殆磊列而出矣若是則足下<lb/>
非獨有德於某且有德於楚之山川厚矣然則某與楚<lb/>
之山川其不可一日無足下明矣差吏至沅謂有捧祝<lb/>
<pb n="KR4e0210_WYG_019-29b"/>
之行期在孟夏遄車戒途創聞皇遽或謂足下欲假道<lb/>
了婚嫁事然足下名賢乆淹即留且遷則晤言遼𣺌某<lb/>
不足言其如楚之山川何哉某方以此慨慕踰日又得<lb/>
足下郵筒之書書云與某神交已二十年且見督朂以<lb/>
力主於斯文此又足下屬之過也夫足下膚才炳譽某<lb/>
聞自弱齡又覩鉅篇於歐陽君座當此時已與足下神<lb/>
游肺腑矣乃若今之主盟斯文則亦在足下囊握耳足<lb/>
下何自讓為某少無他腸性雖嗜文然學之二三十年<lb/>
<pb n="KR4e0210_WYG_019-30a"/>
迄不敢自命其故有三韓愈有言能者無他能自樹立<lb/>
不因循者是也如某則矇不自發弱不自奮昔嘗従事<lb/>
亦復觀人眉睫步人軌跡如正德間諸公模司馬子長<lb/>
聲口既為陋矣輒又模模之者之聲口其不尤陋乎已<lb/>
稍有知心切慚之然使已傑然獨樹不倚於人而合乎<lb/>
天乃又未之能焉此所為不敢自命也某連蹇南宮大<lb/>
半歲月耗心業舉每自辟雕脂鏤氷萬貌宛然靡所用<lb/>
之雅嘗厭薄仰求諸古則朋怪戚怒羣起而相唾晚得<lb/>
<pb n="KR4e0210_WYG_019-30b"/>
一第勉服官政方欲追理舊業而力已倦矣又安能奮<lb/>
迅筆墨與古之豪賢爭先乎此所為不敢自命也長大<lb/>
從先生老長遊稍知涉道之藩既又反求六經然後知<lb/>
古聖人之文不倚乎人而合乎天者非技也有本存焉<lb/>
故也今某心匱于乆耗力分于多嗜本之未碩而枝莖<lb/>
葩葉縦極婆娑則亦終無可食之實可匠之材矣其與<lb/>
前所謂觀眉睫步軌跡特五十百步之間耳此所為不<lb/>
敢自命也非獨有兹三不敢且又有不能者存焉雖然<lb/>
<pb n="KR4e0210_WYG_019-31a"/>
某承足下督朂則不敢不勉於道而已足下得第最早<lb/>
用力最預又奮自家學本碩而末自豐辨道可與有明<lb/>
議政可與有行斤斤乎非當世之觀眉睫歩軌跡者流<lb/>
也孔子云文不在兹足下不以自主則今之君子将孰<lb/>
望焉某既慨足下之行又縛跡當官不能相從澤畔引<lb/>
滿一别某所與足下别者踰此又孰望焉行矣足下努<lb/>
力自珍拜使長言并用為答<lb/>
　　復孟兩峯<lb/>
<pb n="KR4e0210_WYG_019-31b"/>
逺使復臨雅誨諒切冗中讀之如在波漂中得指南車<lb/>
公仁我厚矣又荷佳貺稠疊媿感無量僕向所謂本然<lb/>
天則者正即良知本然之覺照無内外者是也初未嘗<lb/>
黜覺照而言良知亦未能外良知而求天則即如好惡<lb/>
是覺照無有作好作惡是良知亦即是本然天則者也<lb/>
來教所謂不以已私叅之者固已得之若專認能覺能<lb/>
照能感應無窮者即謂之良知則凡人之作好作惡淫<lb/>
知巧識狂慧苛察頃刻之間千變萬幻者孰非能覺照<lb/>
<pb n="KR4e0210_WYG_019-32a"/>
感應者為之也亦皆謂之良知可乎以至恣情縱欲戕<lb/>
人病物者亦孰非能覺照能感應者為之也亦皆謂之<lb/>
良知可乎故謂良知不外覺照可也其專認覺照為良<lb/>
知則去良知何啻千里此皆未見良知本然無内外之<lb/>
則未悉陽明先生致知不離格物之㫖故墮於重内輕<lb/>
外之弊有如此者葢恣情縦欲戕人病物則正輕外之<lb/>
明症也今公反以求本然之天則者為是内而非外是<lb/>
又未悉言者之意而似為認覺照者之地以此為平日<lb/>
<pb n="KR4e0210_WYG_019-32b"/>
求堯舜孔子脉路之正恐終北行而南轅也詎可至乎<lb/>
至謂寂體透微仁體謹節似又以仁體為不微者葢仁<lb/>
無寂感無顯微而亦未嘗不寂不㣲也今二氏之學何<lb/>
嘗不寂不微而可以言仁乎雖然至於㣲難言矣非微<lb/>
不足以見本然天則姑容再盡盛儀附來使返上佇俟<lb/>
修報以盡款款<lb/>
　　奉少宰李石麓公<lb/>
某辱與明公分誼之深篤此猶其細耳所最幸者荷相<lb/>
<pb n="KR4e0210_WYG_019-33a"/>
期於斯文非世之所為交游而故舊者也夫以明公所<lb/>
任之重大而某辱分誼之深篤又若是其相期也使某<lb/>
而無所疑于斯文則亦已矣使某少有疑焉而不以請<lb/>
質于明公可乎夫道在人心本廣大也而精微者廣大<lb/>
之實本高深也而中庸者高深之極今之學問士為廣<lb/>
大者至于宕情為高深者至于遺物其語道也首圓妙<lb/>
襲圓妙者則放而為元虛其行已也先活變席活變者<lb/>
則肆而為猖狂進退之節取予之義蕩然與世無㡳其<lb/>
<pb n="KR4e0210_WYG_019-33b"/>
極至失已狥物妨人利已皆所不免葢已大阻天下嚮<lb/>
徃者之心而與于競墨之徒猶自以為超形器而脱意<lb/>
氣之極若此者以不知人心之有天則故也昔顔子得<lb/>
於孔子曰博文約禮弟子所為拱手而待也乃者正欲<lb/>
附布鄙臆坐迫冗頓不謂門下賜書先之逺諭勤勤朂<lb/>
以徳業譬以不足槩懐之意某平日所奉教門墻者何<lb/>
也乃顧以外出為槩乎且某外出分也語資則尚越乎<lb/>
同列語地則猶寧于他方但使某居此不逐逐車馬日<lb/>
<pb n="KR4e0210_WYG_019-34a"/>
坐理于其間亦未必無小補豈若在内一不得逮人也<lb/>
哉以此觀之司柄者厚某多矣第地衝民瘠旱潦相仍<lb/>
徵運未息即欲使閭閻暢然樂生尚未知其方也尤希教<lb/>
其一二連得鄉音劇宼焚掠戕及方面可謂殊變自匪<lb/>
異才何以戡之此在門下與二三卿衮少煩採擇不容<lb/>
不瀆請當柄早作家門計可也江右官私士民仰藉拯<lb/>
援不知今呌號當何似計門下已先聞豈假多嚽盛宗<lb/>
居貨寓兹某方鋤一二奸貪吏以嫌不得款浹然不敢<lb/>
<pb n="KR4e0210_WYG_019-34b"/>
簡也告歸匆迫裁啟先謝東望眷然莫既所云<lb/>
　　又<lb/>
仲夏得門下宗老齎到翰惠尋附復啟時出猥草冀不<lb/>
深斥栁子厚云凡為門生而不知恩之所自非人也子<lb/>
厚所言特流俗所為門生止能銜感一朝之遇欲得當<lb/>
以為報此自盛唐以來凡庻士升司徒者類皆若是未<lb/>
足難也獨其間有出門下者卒能自力於文辭行誼以<lb/>
稱報無窮則曽子固蘇子瞻之於歐陽永叔是也斯固<lb/>
<pb n="KR4e0210_WYG_019-35a"/>
以難而亦非至也唯夫為主司者以道德望於天下而<lb/>
其門墻亦能以蹈道迪德為報斯未之多覩也雖謂之<lb/>
甚難未為過也仰惟門下行方而不為劌知圓而不為<lb/>
同學通天人而不自輟文高一代而不自矜汲汲騖乎<lb/>
周孔之途而兹兹嚴乎老釋之辨其於道徳可謂勤切<lb/>
而宏深矣以某之下劣木強幸荷甄録依門墻之末光<lb/>
今六七年餘矣然未嘗以一言道謝於左右非忘之也<lb/>
誠以感恩思報之語非足以仰答有道之一二也昔者<lb/>
<pb n="KR4e0210_WYG_019-35b"/>
堯舜三代上下之相與非相為恱也而況親如師弟子<lb/>
又焉用區區焉以感謝之語為已而欲追步文辭之間<lb/>
庶㡬得垂片言以不湮鬰為門墻辱然竊覩門下之文<lb/>
譬若溟渤之廣淵非溝瀆可望神駿之奔越非凡驟可<lb/>
追且又觀之古今之人其文辭非不工聞譽非不隆然<lb/>
即其言以責身之所履循其名以求實之所歸其不至<lb/>
憮然自恧者葢寡是故無用專以文辭為也意者道之<lb/>
所在初不以愚不肖限俾嚮徃焉而少有得以不辱乎<lb/>
<pb n="KR4e0210_WYG_019-36a"/>
門墻此真鄙心之所至願幸也然質駁習深號名従事<lb/>
已有年矣而一無所得駸駸老矣恒用為惕偶見孔門<lb/>
之學以求仁為宗仁者非他人心生生之理靈乎中而<lb/>
體乎物有天則存焉者是也故非禮勿視聽言動而居<lb/>
處恭執事敬與人忠皆求仁之實功晩宋儒者不知生<lb/>
生之理靈乎中而體乎物而繆指在物者之為理其失<lb/>
為支離不誣也近幸有明乃又不知靈乎中而體乎物<lb/>
者之必有天則也則懲而過之往往重内而輕外喜妙<lb/>
<pb n="KR4e0210_WYG_019-36b"/>
而踰矩甚者恣欲放情疑阻來學猶自為超形器而越<lb/>
方體之極此其學既已逺於求仁之實功而適以増老<lb/>
釋之藩垣其病視晚宋則若加甚矣此門下向者所為<lb/>
痛排而深辨之也非門下過也兹者不肖某不自揆量<lb/>
誠願畢力以此為報伏惟門下亟指其迷俾得究其功<lb/>
可乎徃年門下曾示儒釋之辨在虛實某以為釋氏誠<lb/>
虚矣吾儒則不專實而已其謂虚乎則三千三百非專<lb/>
虚也其謂實乎則無聲無臭非專實也然則斯道固至<lb/>
<pb n="KR4e0210_WYG_019-37a"/>
虚而至實者與子思曰費而隠又曰知微之顯葢儒之<lb/>
所以異釋氏者以其虚而實者異也非曰釋虛而儒實<lb/>
也若然則某所謂靈乎中而體乎物有天則存焉者或<lb/>
庶其近似焉門下其果許乎繇兹以徃誠令某嚮道而<lb/>
少有得將謂主司門生以道徳為施報自門下與某始<lb/>
豈不可也聞江省宼至萬桑梓之殘亦仁人所隠切也<lb/>
意者䖍之軍門其貴得人乎劉主政還部敬以請質并<lb/>
附啟處言不盡意<lb/>
<pb n="KR4e0210_WYG_019-37b"/>
　　復趙柱野中丞<lb/>
某顓且侗然好覧觀古人之事而竊有慕矣古之稱名<lb/>
人必曰所交盡天下豪傑曰門多長者車轍然非盡以<lb/>
此為重之也誠取其磨徳講業而宗依者有地也磨徳<lb/>
講業宗依之有地則其人之重亦従可知矣仰惟明公<lb/>
以俶儻魁雄之資而宏包括㝢内之度是故語才則豪<lb/>
傑語徳則長者也某在都下於門下素無介紹之因乃<lb/>
辱高車睠焉先顧遂従定交每自幸宗依有地而又苦<lb/>
<pb n="KR4e0210_WYG_019-38a"/>
於中道之間絶邇復得明公絳騶過臨芷水督教眷眷<lb/>
情不殊乎骨肉而誼有加於徃日某因聞所未聞言所<lb/>
可以言其厚幸之甚深也某誠有終慶矣乃敢倄使敬<lb/>
布賀謝并附小稿仰祈斧裁以終嘉惠<lb/>
　　復劉朝重<lb/>
舍人回辱教勤勤為師門傳諭以今之君子咸不能無<lb/>
欲而遂自附於一體反有秦越其骨肉之間者此篤論<lb/>
也領教多矣獨憾不得更共師門一面承殊耿耿也學<lb/>
<pb n="KR4e0210_WYG_019-38b"/>
問工夫頭腦亦只一語而已無欲一體亦一功也非謂<lb/>
先已無欲而後能一體若只先作無欲一段工夫則當<lb/>
時豈盡離人倫事物而為雪山少林之事止于一身而<lb/>
已耶況吾輩已臨民施政矣此心之體本時時與物相<lb/>
通故謂之一體時時與物相通而不以形骸世累之故<lb/>
二三其念也故謂之無欲一體即仁也而非有内外也<lb/>
無欲所以為仁也而非有先後也聖門之學以求仁為<lb/>
宗故一日復禮天下歸仁其與二氏之學絶異在此若<lb/>
<pb n="KR4e0210_WYG_019-39a"/>
語意之間先後太重則用功亦有拘礙不獨逺仁也願<lb/>
兄再教之前聞㓜郎變故今又有内子之憂殊為愴怳<lb/>
然觀兄柬中語似近得此學作主故於哀戚自有天則<lb/>
弟復何言夫以兄之哀戚而自能中節此正見無欲一<lb/>
體之非有先後也弟與兄皆長矣弟今獨學幸望時惠<lb/>
數語督教彼此不文可也<lb/>
　　上徐存翁相公　<hi>以同志友阻未上</hi>
某嘗觀唐韓愈三上相君書皆自為求試雖曰不以私<lb/>
<pb n="KR4e0210_WYG_019-39b"/>
利人不信也至宋蘓氏昆弟贄書當塗慷慨言天下事<lb/>
又皆出疏逺創謁冒無因而至之嫌是二者皆過也某<lb/>
之不肖自歲丁酉出相公門今二十年餘矣既不欲為<lb/>
私利又非同于無因之嫌然平時未敢一通問門下者<lb/>
亦過也況嘗奉一言之誨寧無請質以求終教於左右<lb/>
可乎某初出京時相公立而誨曰君子義以為質必孫<lb/>
以出不孫不足以成義某謹服膺到楚之日每以從事<lb/>
或值膠轕其言無不驗信然後知聖人經世之學為周<lb/>
<pb n="KR4e0210_WYG_019-40a"/>
而相公所以獨斡乎元化之機者恃有此道也徃者相<lb/>
公雖乆踐端揆共贊皇序然而權或不能以盡操力或<lb/>
不能以自致而相公潛握其元化之機以曲成其康濟<lb/>
之猷嘿嘿焉閔閔焉若辨亡子於道路不得即號而呼<lb/>
之天下矘然知相公之心而不知所為也葢睢睢乎望<lb/>
矣邇者相公操可為之權運自致之力天下莫不昂首<lb/>
戴目以為有赫然迅然震動改易于世者而某知其不<lb/>
可也天之有秋冬方其嚴霜凌永觱發<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>栗天下恒患<lb/>
<pb n="KR4e0210_WYG_019-40b"/>
苦之矣天非不愛也然未能以一旦變為煦日和風者<lb/>
其㡬微也向使挾其愛民之意使今日方為秋冬明日<lb/>
倐為春夏則萬物之滅熄也乆矣奚獨患若乎洪水之<lb/>
横流懷山蕩石若是烈也禹非不欲與水爭地而治之<lb/>
然必讓而下之者其勢順也向使禹之區區焉與水爭<lb/>
尋丈之地以矯一旦之功則中原為大壑矣凡此者皆<lb/>
遜說也宋之盛時以韓范司馬之賢為明君之所眷倚<lb/>
然終不能有為於世為萬代惜其亦或者未得遜出之<lb/>
<pb n="KR4e0210_WYG_019-41a"/>
權卒然以秋冬而變春夏者與抑與水爭尋丈之地而<lb/>
未能少讓者與今相公晉陟元輔方半年而聲色不動<lb/>
其閔閔焉嘿嘿焉猶前日也相公之措設可謂孫而出<lb/>
微而順矣為是心也自非古之上賢誠有已溺已饑之<lb/>
憂若内溝中之恥必求以生天下之人者且不得而知<lb/>
也矧肯委蛇行之而姑待之乎雖然天之幾至微也然<lb/>
元陽未嘗一日而不運其鼓盪于域中雖幽壑不能不<lb/>
生色禹之治水其勢誠順然而鑿龍門決淺原疏九河<lb/>
<pb n="KR4e0210_WYG_019-41b"/>
分四瀆以漬漸而放乎四海其功未嘗不震動乎九圍<lb/>
亦未嘗不歲月效也是故㣲者固大有所為而順者将<lb/>
大有所拂者也今天下誠若一身然以京師為首則趙<lb/>
齊為肩晉冀為背雍州為腰淮揚為咽喉中原為胸腹<lb/>
呉越江楚為肋脇閩廣為脛足蜀滇為兩肱數年以來<lb/>
自中原發難之後雍州有地震之虞淮揚呉越閩廣皆<lb/>
浸有倭夷之害又近有澇溢之眚江右有宼盗之殘楚<lb/>
蜀有木政之疲而楚又有藩封水旱之交埤燕趙則有<lb/>
<pb n="KR4e0210_WYG_019-42a"/>
車馬之役晋冀則有邊馬南牧之困以是語之辟諸人<lb/>
之一身自肩背以至脛足無不創也一身無不創使元<lb/>
氣足以勝之猶可為也然而元氣之弊乆矣某嘗以為<lb/>
必有神醫如秦越人庶可以胚胎元氣血肉孱骨起沉死<lb/>
而回立生然今之世舍相公則孰為秦越人者某嘗過<lb/>
楚之公安其邑中殍者日數十人某時與之議賑邑令<lb/>
告曰得免催科民或不亡雖斃有所矣今斃且亡賑奚<lb/>
以為某聞其言而悲之然則天下元氣之弊至此葢極<lb/>
<pb n="KR4e0210_WYG_019-42b"/>
矣而徵輸又非可一日寝者今相公欲以復天下之元<lb/>
氣雖至不可為亦必有為之所矣雖然猶有要焉夫元<lb/>
神者所為主宰元氣而運行之者也孰為元神則今天<lb/>
下在位者之人心是已自二三十年來天下在位之人<lb/>
氣奪于名位魄靡于權力而精髓則浸淫于錢泉如人<lb/>
困淩崖伏幽穽以桎梏自娯以波漂自悅而迄不知皎<lb/>
日之為明周原之為安其可悲也葢又甚矣故今日必<lb/>
先出斯人於淩崖幽穽之表解其桎梏逺其波漂俾知<lb/>
<pb n="KR4e0210_WYG_019-43a"/>
有皎日周原焉則庶㡬易其耳目移其肺腸然後斯人<lb/>
能收召其氣魄斡旋其精髓展發其四體百骸始能有<lb/>
為于世此某所謂元陽未嘗不鼓行而鑿龍門决淺原<lb/>
不免震動之為勞者其意葢在于此其大槩要示天下<lb/>
人心曉然無所利之而已向使人心未回雖有秦越人<lb/>
止能還血肉之一二未㡬而終于仆矣是故元氣至急<lb/>
而元神先焉者也其次則莫若盡蠲天下之虚文蠲虚<lb/>
文之功恐亦不後于鑿龍門決淺原之當以歲月效也<lb/>
<pb n="KR4e0210_WYG_019-43b"/>
不然則神氣之弊日益加矣夫虚文之大者莫首于冗<lb/>
員徃時議革冗員矣不過以知事教官所局等官應文<lb/>
而已至於楚省内設總兵歲時坐分貧軍月餉此何為<lb/>
也某所轄湖北止二郡而監司者有守巡兵備三道每<lb/>
郡既有守一員矣而又加員半監司以臨之其不為冗<lb/>
乎舉一湖北而天下可知也其小者遷代之擾饋餉之<lb/>
黷内外叅謁之騷夫馬供應之靡自上視之未見其弊<lb/>
而自下膺之弊莫有加此者也是故必行乆任則遷代可<lb/>
<pb n="KR4e0210_WYG_019-44a"/>
無擾也必絶輕賫則饋餉可無黷也議處驛傳而品節<lb/>
之則供應可無靡也力謝見面而勸懲之則叅謁為無<lb/>
騷也若此者則又在言臣一申飭之而非有大拂乎人<lb/>
心若果鑿龍門決淺原之難也雖然某固知相公之亦<lb/>
嘿嘿焉閔閔焉而必有為也某自佐楚臬甫及二年㒺<lb/>
有寸效遽遷蜀叅頗内媿于心輒不自揆令舍徃徃恣<lb/>
情欲以認性命樂圓妙而遺天則辭受進退皆不合道<lb/>
每自念以為陽明子之學豈端使然哉然嘗觀陽明子<lb/>
<pb n="KR4e0210_WYG_019-44b"/>
平生仕進之間祗見其退而已絶未嘗與當世比而老<lb/>
先生之居身垂訓莫不皆然然後知今之學者之未知<lb/>
有矩也而陽明子之教荒矣然猶幸有陽明子與老先<lb/>
生之矩誨在後生小子尚有歸依焉去歲同司諸君均<lb/>
擬致夀門墻而令不肖某為之言縁鄙薄逡巡又坐奔<lb/>
走不能即就所謂游于其門而難為言者是也至今乃<lb/>
得勉申一言而未知其能得老先生之一二否也專使獻<lb/>
上并以請質焉仰惟門下鑒教幸萬萬矣<lb/>
<pb n="KR4e0210_WYG_019-45a"/>
　　奉復座主洞山先生<lb/>
去秋過建業撰啓奉候具告所以速出之故既還家幸<lb/>
改卜先兆首春扺楚奔謁無寧期今已踰半載猶尚在<lb/>
車馬間昔居京每痛厭拜謁事不知外出猶有煩於拜<lb/>
謁者乃今則化而安矣近晤衡陽劉兵曹相與仰嘆門<lb/>
下徳猷宏宻恨不蚤握魁柄俾當時蚤沐其休澤某則<lb/>
以天下既弊而使賢人不得當柄以庸者固天也天下<lb/>
既弊而幸有賢人列散以俟者亦天也天雖叵測與人<lb/>
<pb n="KR4e0210_WYG_019-45b"/>
相近安知其不有意於㡬将哉此夫莫非吾心之文則<lb/>
莫不有吾心不可損益之天則以行乎其間者禮是己<lb/>
禮者即所謂精微中庸是已使今而言禮言天則則彼<lb/>
必曰是拘陳迹是落言詮而已自某觀之世以為陳迹<lb/>
言詮而不知妙道之存也彼其不拘陳迹不落言詮者<lb/>
則反依附二氏之粗以出入五伯之微二者既相混矣<lb/>
又自以為是遂至于忽棄聖人天則之正而自恣其一<lb/>
時見解之偏後生輕俊朋聲附和卒不能反其原夫是<lb/>
<pb n="KR4e0210_WYG_019-46a"/>
以若此蕩然也夫世道弊矣所恃以維之者有學道之<lb/>
人在焉今學道者又若此其復何恃乎然則今日能起<lb/>
而障之者非有道當樞如今元相如明公其孰能為之<lb/>
今夫孔顔之天則非有出乎人之外也設使有稱名人<lb/>
者有行而過焉雖匹夫匹婦知其過也非徒知之且従<lb/>
而訝之矣有行而不及焉雖匹夫匹婦知其不及也非<lb/>
徒知之且従而刺之矣是非匹夫匹婦反智于名人者<lb/>
也彼其天則所在雖至愚不肖亦不可葢而欺也夫以<lb/>
<pb n="KR4e0210_WYG_019-46b"/>
匹夫匹婦不可葢如此寧可以學道者而依附于二氏<lb/>
出入于五伯遂混而不知乎有道而當樞者其欲有以<lb/>
障之非自其身表之不可也徃某之南出時門下三公<lb/>
子及夫人亦南也門下竟不用勘合乗傳以取官供乃<lb/>
獨以一葉蓬舫浮濟汶達淮泗淮揚之間凡在匹夫匹<lb/>
婦見者駭觀聞者竦耳以為今一命之微尚假借鷁舫<lb/>
充牣河腹而況天子之近臣且方膺簡睠一旦而登樞<lb/>
者乎以是而匹夫匹婦之上其知者莫不興矣然則明<lb/>
<pb n="KR4e0210_WYG_019-47a"/>
公其所謂獨為身表者耶某竊自嘆使學道者人人若<lb/>
明公所為作其欲見孔顔之天則也豈其難乎使在位<lb/>
者人人見孔顔之天則其欲返斯世於古也豈其難乎<lb/>
然則捄今之學道者以捄今之天下其孰踰於明公之<lb/>
所為身表者今愿得明公旦夕握樞與元相下上其論<lb/>
即旦夕以斯道持世可也某之不肖自叨楚臬甫及二<lb/>
朞未有寸效遽荷今遷然而媿恧不已者乃亦天則所<lb/>
在不容自蓋故也輒不自揆量差舍人賫疏僭辭新命<lb/>
<pb n="KR4e0210_WYG_019-47b"/>
祈行乆任少禆聖化請自某始然事踰常調則駭者相<lb/>
格議出下寮則尤者相稽然非上恃明公心察而力持<lb/>
之斷不可也雖然使乆任之法得由某以行則某雖䝉<lb/>
踰調之責受越分之誅所不辭矣<lb/>
　　奉大司空雷古和先生<lb/>
某腐劣末學然嘗奉教于明師友髣髴窺姚姒之大都<lb/>
矣當帝堯之御世其樹官置吏惟司空為首秩而禹之<lb/>
為司空也史臣稱之曰地平天成萬世永頼若是則禹<lb/>
<pb n="KR4e0210_WYG_019-48a"/>
之功峻乎衍乎與天壤並矣然稽其所繇致禹亦誠勞<lb/>
矣或語其繇曰克勤克儉又曰膚焦不毛脛疾無理又<lb/>
曰禹三過其門而不入史臣又記禹娶于塗山辛壬癸<lb/>
甲啟呱呱弗子斯其明禹也亦至矣然猶未足以明禹<lb/>
心也惟孟軻氏曰禹思天下有溺者由已溺之是以如<lb/>
是其急嗟乎此足以明禹心矣夫禹曷為其任之已也<lb/>
今人有居家者焉寒求衣者於吾饑求飯者於吾顛求<lb/>
起者於吾爭求理者於吾疾病呻吟叩醫而為之治者<lb/>
<pb n="KR4e0210_WYG_019-48b"/>
於吾此責之莫可辭者也苟寒弗為衣而卒以凍饑弗<lb/>
為飯而卒以餒顛弗為起爭弗為理而卒以仆且傷疾<lb/>
病弗為醫而卒以斃此心之莫可已者也禹知其責之<lb/>
莫辭而心之莫已也故引而自辜必曰已溺是故禹之<lb/>
克勤克儉不毛不理四日而行三過而不入葢不以天<lb/>
下居天下而以已居天下也此禹心也是故東漸於海<lb/>
西被于流沙朔南暨聲教訖于四海以逮于天地平成<lb/>
萬世永頼者禹特以安定其一已而已向使禹非其初<lb/>
<pb n="KR4e0210_WYG_019-49a"/>
有天下一已之心則方勞而倦也久矣豈能强成逮此<lb/>
乎某觀今之宅膴位者欲其以身勞國事如明公幾何<lb/>
人也方三殿之議復皆以為天下且靡幾千百萬鏹閲<lb/>
幾十歲時而後可成又懼其無以繼也已而得明公出<lb/>
身主之寅入而酉出風櫛而雪飡雖片石必訊雖隻木<lb/>
必理奔走其五官而不知其瘁也焦愁其腎腸而不知<lb/>
其疢也故其費之裁也不知㡬萬千其時之成也不出<lb/>
乎三年之間而其餘蓄又足以供主上不時之需而無<lb/>
<pb n="KR4e0210_WYG_019-49b"/>
至罄竭天下之力今上自縉紳下逮厮役莫不誦明公<lb/>
之勞而歸其功然則明公豈獨以身勞國事乎吾不知<lb/>
其果有已溺之心亦能以已居天下焉否也雖然禹在<lb/>
當時其既安定一已也禹未嘗自已也亦必有所以贍<lb/>
足而休養之者不然則禹能捄之于既溺之日而不知<lb/>
養之于既捄之後者尤非禹心也然則今日所為贍足<lb/>
休養之方在明公與二三元臣亦必如三殿未成之日<lb/>
奔走其五官焦勞其腎腸而某固未之能測知也昔者<lb/>
<pb n="KR4e0210_WYG_019-50a"/>
明公門墻甚峻叩謁之士如雲而某獨䝉以國士見遇<lb/>
又辱寵之雄文為先世光某嘗私竊欲以身報此猶末<lb/>
也惟不自棄其愚且求以粗效其一二以庶㡬少報知<lb/>
已萬一固其心也到楚以來甫入二霜日疲道路人已<lb/>
無禆遽叨今遷惶悚何言兹不自揆令舍賫疏欲辭免<lb/>
新命乞行乆任請自某始但事踰常調則駭者相格議<lb/>
出下寮則尤者相稽然某所以固守其愚為門下報而<lb/>
明公與二三元臣必欲贍足休養乎元元恐亦無能加<lb/>
<pb n="KR4e0210_WYG_019-50b"/>
於此者是故非仗明公委曲力成不可得也某謹離篆<lb/>
屏跡祗候覆題以取進止臨緘附中謝臆并布鄉徃不<lb/>
任區區<lb/>
　　答諸殿撰<lb/>
别後聞吾丈旅途抱恙繼有内艱之戚則與二三知已<lb/>
為之惝怳恨不面相慰䕶葢誠有膚肉之痛非相為好<lb/>
也去夏叨命楚臬歸家幸改厝先人畢事赴任適有景<lb/>
府之役又邊徼弄戈奔走無寧乆擬修唁倥偬未皇忽<lb/>
<pb n="KR4e0210_WYG_019-51a"/>
拜逺翰既慰且慙讀來翰知篤志斯學則所謂哀而中<lb/>
節與惟疾之憂者吾丈當以先得之矣復何言哉某素<lb/>
支蔓多岐人也幸藉師友之訓謾嘗剿襲以求正門下<lb/>
不謂高明採聽知吾丈勤與人為善之心夫是以取諸<lb/>
人若此也此學自陽明先生發之明矣然先生欲人致<lb/>
其知於事事物物使不昧其則正與堯舜執中孔門不<lb/>
踰矩無異非止欲守其空靈而已今乃或重内而輕外<lb/>
溺妙而遺則甚者妨人病物疑阻來學猶自以為超形<lb/>
<pb n="KR4e0210_WYG_019-51b"/>
器而脫意見之極其于先生實致之㫖不亦逺乎先生<lb/>
之㫖逺則於堯舜孔子脉路益難言矣豈不亦大弊哉<lb/>
吾丈聰悟絶等其必豁然于本無内外之體若夫舍物<lb/>
則以玩空靈當不爾也今之君子非不知無内外之體<lb/>
以為吾心既無他而外之弗檢固無足為恙也彼一輕<lb/>
重之間而其弊已滋矣昔者伯子不冠而處使其于心<lb/>
體無恙也則未必即同于牛馬然而夫子痛譏之者何<lb/>
也葢使已常不冠人亦不冠天下皆従而褫冠焉恙不<lb/>
<pb n="KR4e0210_WYG_019-52a"/>
亦甚乎此夫子所以譏之痛也不冠猶譏之痛而況進<lb/>
退取予之際乎故非禮勿視聼言動而出門使民若承<lb/>
賔祭孔子且以之告顔仲焉而況始學乎大抵今之君<lb/>
子崇二氏而畧孔門固無怪也雖然此猶高者之失彼<lb/>
過此者其亦藉而言之者與此天下所以弗信學也然<lb/>
則遡堯舜孔子之脉以回今日末流之弊非魁健如吾<lb/>
丈其孰望乎某近因冗劇益若有明恨無由面質故不<lb/>
避多言遥為請决亮之<lb/>
<pb n="KR4e0210_WYG_019-52b"/>
　　奉答鄧鈍峯先生<lb/>
向年寓京奉啟請質過後自悔誕妄昔者孔子大聖尚<lb/>
問禮於老𣆀聼其教戒若弟子之於嚴師未聞孔子遂<lb/>
欲以所學易老氏也孔子之不以易老氏豈非以其取<lb/>
諸已者當重而求諸人者未可輕歟況不肖某實䝉教<lb/>
於足下今日得稍不墮落懐有性命之虚見秋毫足下<lb/>
力也乃敢忘所自而欲以一時未定之已意易數十年<lb/>
已成之厚積其為誕妄不既甚乎某數年間與相知者<lb/>
<pb n="KR4e0210_WYG_019-53a"/>
談公則恨不得再晤以為不得晤公但得公之謦咳一<lb/>
言或得似公者即慰我多矣乃者忽然天假令弟黙成<lb/>
兄致到公之手教某晤黙成兄如晤公焉乆違同心得<lb/>
黙成兄一二語及讀公手教暢然洒然如更洗濯於清<lb/>
淵也苐不肖某所處地衝又方有冗政不得盡承黙成<lb/>
兄教督且不暇細探公之近得要領雖獲兹竒晤亦若<lb/>
成夢語耳不肖某即欲揮此而去相從公于湞江曹溪<lb/>
之間又未能決此身浮游蕩若汎汎之舟當如之何惟<lb/>
<pb n="KR4e0210_WYG_019-53b"/>
公有便尚嗣教之耳公老矣某亦四十有五晤言當復<lb/>
何時嗟乎使天終不棄令不肖某終有明也其必有合<lb/>
乎望之王公祠記容後另復<lb/>
　<lb/>
　<lb/>
　<lb/>
　<lb/>
　衡廬精舍藏稿巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬續稿巻八</head> <lb/>
    <p>
<pb n="KR4e0210_WYG_038-1a"/>
欽定四庫全書<lb/>
　衡廬續稿巻八<lb/>
　　　　　　　　　　　　　明　胡直　撰<lb/>
　墓誌銘<lb/>
　　龍西華先生墓誌銘<lb/>
予總角遊<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>而里中西華先生已翔文場試首冠先生<lb/>
不予穉一見忘年期許覯輒驩甚嵗庚子先生得雋江<lb/>
藩又三年予乃繼踵偕上春官得朝夕其論而益知先<lb/>
<pb n="KR4e0210_WYG_038-1b"/>
生之髙雅與俗趣殊轍後予入仕比歸先生不金玉其<lb/>
章貽予令人寶不可置心擬時時叩子雲之室而今不<lb/>
可幾矣先生冢嗣朝宰手其姪孫太平二守澄源君所<lb/>
為状謁銘予既辱好又欽君之嫺於文是故於銘也曷<lb/>
辭按先生先世由京兆令永新家焉繼徙今泰和甘溪<lb/>
里嘗有兄弟五人同舉其諱登騰者並登淳祐進士騰<lb/>
之後有震翁事母至孝時有枯梅六月而花事聞理宗<lb/>
朝表為孝梅命詞臣盧摯作記又御製七言詩奨異之<lb/>
<pb n="KR4e0210_WYG_038-2a"/>
明興樂山公諱仁安以長子驗封公貴贈祠部主事驗<lb/>
封公兄弟亦五其四曰某某四傳生梅坡公某娶某氏<lb/>
子三長諱子用舉嘉靖壬午尹行唐其季即先生諱子<lb/>
昂字行敬别號西華西華先生自幼奇穎讀書過目成<lb/>
誦文辭坌涌督學試輒高等至王公尤賞異曰此王守<lb/>
溪流亞也一時名動四方從者如雲然性方介不能詭<lb/>
隨人於遨藝時宗藩以戚好禮致之竟弗之往既舉于<lb/>
郷兩上春官不第乃就乙榜補江隂學諭聘典東粤試<lb/>
<pb n="KR4e0210_WYG_038-2b"/>
事相繼丁艱復補休寧歙縣其墨義經㫖有大造于三<lb/>
邑士陞令封丘封故衝疲民多鷙悍先生痛抑豪强為<lb/>
民刷除虚税代輸公逋惟趨拜不以時局一自信其衷<lb/>
不為獵虚以是致忤上吏而卒無以中也乃以簡改上<lb/>
津先生辴然笑曰能改吾封丘令為上津令而奚能改<lb/>
吾令封丘者令上津也為之措刑緩斂禔身彌礪一意<lb/>
與民休養不為鈎距事暇輒閉閣繙閲古載籍衙内蕭<lb/>
然若僧舍督撫中丞㢘其政偉之曰是真能為護養元<lb/>
<pb n="KR4e0210_WYG_038-3a"/>
元者委特隆篤丙辰赴覲奉部檄遴典簾外事督撫佇<lb/>
上章薦之而先生故弗喜仕乃竟托疾乞休連九請始<lb/>
得歸歸之日民泣送為之載道先生家居廿餘年嘗塊<lb/>
坐一室外事一不挂耳課其子若孫以一經或自為時<lb/>
藝式之性喜賦咏值佳辰則召子姓命酒為歡既醉必<lb/>
為詩以咏之去城不舎許然多削迹或不通邑大夫姓<lb/>
字踰年繡衣使者古松段公暨撫臺應谷劉公故皆善<lb/>
先生各戒吏致起居先生竟弗一造謝焉後撫臺楊震<lb/>
<pb n="KR4e0210_WYG_038-3b"/>
厓公聞之嘆曰是淵明再見也因扁五栁髙風贈焉先<lb/>
生天性孝友養色承志初薦例得坊金百時方匱則以<lb/>
獻梅坡公為夀而公宿貯不貲恣所與一弗問晩與伯<lb/>
兄見稍抵情故弗間伯兄暴終先生痛絶為理喪事家<lb/>
務悉當人益服之平生所撰詩集若干巻臨終神氣凝<lb/>
然呼筆示身後事又自著西華小傳曰無令煩名筆諛<lb/>
墓中耳先生享年七十有六元配陳孺人繼余俱前卒<lb/>
又繼康副張伯子朝宰庠廩生有雋才類先生仲朝賔<lb/>
<pb n="KR4e0210_WYG_038-4a"/>
陳出女一張出壻歐陽文孫孫男四學易學書學詩學<lb/>
文孫女一適楊某曽孫女一聘胡某朝宰卜今年某月<lb/>
某日𦵏本里某向之原予既序次其事又未嘗不嘆慨<lb/>
思之也夫今世官比民者不啻装幾十百槖而先生獨<lb/>
嶢嶢涼涼與世夐絶世並難之矣乃不知先生致歸時<lb/>
其傳經士楊銀臺方柄銓事朱大司空漸都顯地先生<lb/>
不一徊翔盼慕引手而決去若脱煩歊然於今世為幾<lb/>
見且夫林居市交者往往幾當塗為推轂甚則誣指上<lb/>
<pb n="KR4e0210_WYG_038-4b"/>
吏孰我門孰我故以攝閭左右為圉奪先聲以是較諸<lb/>
先生則誠談腐䑕於鵷鶵間也又豈啻相什伯哉予以<lb/>
是免諛墓誚矣銘曰<lb/>
維公竒穎疇則毓之玉華炳靈維公貞姱疇則儷之甘<lb/>
水澄泓文敷三邑譽髦斯成澤濊兩邦腹藉殘民出膺<lb/>
畏塗靡斲其真處謝羣囂獨葆其神曷豐乃器而嗇厥<lb/>
行冥冥者鴻振振者麟蜕藏𤣥丘精歸蒼旻<lb/>
　　雲南按察司憲副毅齋楊公墓誌銘<lb/>
<pb n="KR4e0210_WYG_038-5a"/>
予伏石蓮吉水楊生應祥侍則談其族父毅齋公之令<lb/>
終然予故善公心知公所為有原本已而二孤以予友<lb/>
鄒方伯撰状請銘将以某年月日𦵏公某山某向之原<lb/>
按状公諱儲字元秀别號毅齋其先南唐虞部侍郎輅<lb/>
再傳徙吉水湴塘而有忠襄文節又幾世徙廬陵逢塘<lb/>
曽祖徳淵祖主敬廣西桂林衛經歴父珙以公貴贈監<lb/>
察御史母李氏贈太孺人公其仲子也御史公嘗為廣<lb/>
西梧州府照磨時征叛猺例不當臨戎乃慨然請先臨<lb/>
<pb n="KR4e0210_WYG_038-5b"/>
敵死之時公八嵗從太孺人奔喪哭奠如成人人指目<lb/>
曰此真忠義後也公長身廣顙脩目巨耳美髯過臍寸<lb/>
許弱即端重太孺人性嚴子有過輒數日損言笑公日<lb/>
夜跪受過少解乃已稍長以麟經補郡庠乙未援例入<lb/>
北雍丁酉下第乃偕同事留京邸淬礪者三年庚子中<lb/>
順天郷試捷聞獨無喜色曰一舉未足以畢生平又諭<lb/>
同榜必勉期報國毋沾沾懐私便心衆咸<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>曰公言是<lb/>
公言是丁未再上春官不第遭太孺人變哀毁幾絶水<lb/>
<pb n="KR4e0210_WYG_038-6a"/>
漿不入口者三日既𦵏猶悲慕不釋庚戌謁選授湖廣<lb/>
衡州府推官既至刻㢘自喜遇讞獄亭疑必反覆求其<lb/>
生不得輒痒然見顔面雅曰與其殺不辜寧失不經故<lb/>
終司理之任不輕入一大辟衡陽故多逋賦公代署為<lb/>
破崖岸諭以至誠弛期寛刑不問多寡親收而民反争<lb/>
先輸納彌月至數千金又嘗代署捕則能以竒畫擒黠<lb/>
寇直指使梅林胡公雅重公檄為彌封官凡春秋巻屬<lb/>
公者無相可否公既清約外父至訝曰署中何殊僧舍<lb/>
<pb n="KR4e0210_WYG_038-6b"/>
衡人無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>倪稱楊青天太守白石蔡公恒為嘆服常奉<lb/>
直指使檄查全楚人不敢私干有一邑簿以病艱迎伺<lb/>
暮扶疾跪獻數十金公叱而却之已而㢘簿騃無他過<lb/>
竟貸不罪癸丑冬拜貴州道監察御史衡民泣挽不得<lb/>
行比行懸槖出門肅皇帝末年事𤣥公賀表致諷忤㫖<lb/>
廷杖四十幾斃勲戚人稍不法不少假丙辰出按河東<lb/>
鹽法至則貪墨吏望風解綬去者數人于是為清鹺通<lb/>
商牢盆之政一新值地震乃出鍰金檄有司行賑全活<lb/>
<pb n="KR4e0210_WYG_038-7a"/>
者衆葺河東書院羣所屬生講業其中暇則親課文品<lb/>
第之士益彬彬行部至衛謁子路墓増修其祠宇手為<lb/>
文樹碑躬致祭戊午按北直𨽻未履境有撫臣餽兼金<lb/>
竒貨不啓封返之事竣舉刺一無徇部中每見公疏即<lb/>
曰此楊侍御直筆也為覆行無異同辛酉再案晉晉故<lb/>
多强宗貧者至無給公處之有方莫不懐畏是秋郷試<lb/>
公矢公飭度百執事咸凜凜閲巻輒衣冠端坐至夜猶<lb/>
凝然無跛倚極倦惟瞑目少頃或勸弛服叱曰上為主<lb/>
<pb n="KR4e0210_WYG_038-7b"/>
上求賢下則士進之始事也是烏可慢故事秋季防邊<lb/>
多委官行公躬閲三闗猝遇敵衆請旋斾公曰今日正<lb/>
臣子致命之秋逗進者斬衆志甫定乃隲險樹營竟以<lb/>
先聲奪敵氣敵輒遁去公與時宰雖四門姻然絶無阿<lb/>
比每不得其歡心歴御史俸八年矣乃出為湖廣布政<lb/>
司㕘議分守下荆南兼提督太和山太和故有中官共<lb/>
事其人頗擅威福聞公至輒戒其下毋輕相犯公所行<lb/>
咸斂手憚服無撓有知州劉欽命者以事忤中官被奏<lb/>
<pb n="KR4e0210_WYG_038-8a"/>
誣荷械行公適外歸乃力為辯誣移文撫按復致書當<lb/>
塗且曰無令中官䉗有司中壑欲也劉竟得免幾嵗擢<lb/>
雲南按察司副使報至即忻然曰吾欲歸久矣遂封還<lb/>
璽書長往既歸杜門懸車絶聲色遊宴之娱謝綺麗不<lb/>
復御遇先忌必潔服茹蔬觴豆跪進畢則手自徹儼若<lb/>
事生居郷務善俗乃立郷約抑浮息訟有争質成嵗以<lb/>
祀事一至郡城不謁有司盡絶干請郡縣至不識面而<lb/>
事闗民隠最切輒慨然以書達無不為罷行晩年闢一<lb/>
<pb n="KR4e0210_WYG_038-8b"/>
圃常角巾布袍督植茗蔬為樂客至語及時政不答故<lb/>
吏門人涖江省者無隻字之交聞薦即愀然曰非吾意<lb/>
也先是雅與鄒文荘公遊東山講孟子鷄鳴章及孩提<lb/>
仁義之㫖熲然有省又與羅文恭公講于石蓮咸有深<lb/>
契長兄休寧簿某事如父友其弟光禄署丞某靡違所<lb/>
欲少時與吉之高君珍彭君魯友善高同舉順天彭竟<lb/>
窮約嵗時問訊罔間宦遊輒致水土物彭卒為服緦麻<lb/>
奠賻最腆暇則期高君㑹金鼇赤石間縱談古今善敗<lb/>
<pb n="KR4e0210_WYG_038-9a"/>
是非不及時事高君卒公銜哀蔬食為經紀其𦵏而重<lb/>
恤厥孤時論高之其他任恤類此嵗時祖墓祠宇橋梁<lb/>
水利類破百金不恡嘗懸一磬座右戒童子曰若伺吾<lb/>
有惰容輒聲磬居聞磬未嘗不儼然危坐也對家人父<lb/>
子若嚴賔郷人多嚴憚之戊寅七月中忽語二子曰生<lb/>
死常事吾頗不動心第惟若等當勉修以不辱宗既望<lb/>
猶率行郷約冠服竟日無惰十九日與弟姪談養生歡<lb/>
若平時及晩沐浴更衣夜微不寧至念日端坐兩目炯<lb/>
<pb n="KR4e0210_WYG_038-9b"/>
然鬚髯飄飄家人訊後事不語乃知其神往矣方卒時<lb/>
烈風迅雷交作電燭榻席既逝天星朗燦人莫不異之<lb/>
距其生𢎞治壬戌四月十三日享年七十有七娶羅氏<lb/>
贈孺人繼王氏封孺人子二長某次某予以鄒君状論<lb/>
公之世則古所稱外不絶俗而内不失真者予未數數<lb/>
見也而僅見公銘曰<lb/>
葢予聞古之至人兮尊神明而下穢麤餐正陽之壹氣<lb/>
兮練要眇於六虚質龍蜕而鑠化兮神綽約而容與松<lb/>
<pb n="KR4e0210_WYG_038-10a"/>
喬不可以齊年兮翳騰精而上清都惟嶽然之藎臣兮<lb/>
穹徳義以自廬既逺追於闗西兮又近希乎襄節之故<lb/>
途誕齋居以精醇兮抑直氣之不囘紆其夀豈兮若游<lb/>
其死則愉神翔大儀為列星兮嗣彦為駒金聲玉色不<lb/>
可挹兮瞻遺封之鬲如<lb/>
　　嘉議大夫南京太常寺卿一厓郭公墓誌銘<lb/>
一厓郭公以某年月日終正寝季子某冢孫某既請予<lb/>
友陳亞中公状其事屬予銘曰此先大夫治命也予走<lb/>
<pb n="KR4e0210_WYG_038-10b"/>
奠恩江訊知以是月十有八日奉窆公某里某山之原<lb/>
予言奚敢後葢予昔交公秦淮間嘉靖之著雍敦牂公<lb/>
為刑科右給事中㑹琉球請封其世子尚元為中山王<lb/>
詔遣給事中吳時來充正使行有日矣以言事謫去乃<lb/>
改命得公上悦仍賜一品麒麟服既陛辭告行予時在<lb/>
比部則語公曰夫海古所謂長為委輸者也公往則若<lb/>
無色怖何也公曰夫人之死十有三豈皆犯窮溟者哉<lb/>
矧君命乎予曰公忠且達矣别幾年予歸自東粤公亦<lb/>
<pb n="KR4e0210_WYG_038-11a"/>
解太常正卿家食久矣郡中二三同志相與期集青原<lb/>
山予因叩浮海事公曰吾浮海有四徵夫人平居語利<lb/>
害不大怵于心至涉境鮮有不攖者方吾始開洋梅花<lb/>
也潮平濤静瞬目千里何其鬯也頃踰赤嶼遘巨魚舟<lb/>
顛甚雖予與舟中人無不悸廢事竣歸國颶作柁折舟<lb/>
中羣號而予亦憂慄至五日不粒食已而蹶然思曰吾<lb/>
學不在是乎徐自定又思曰吾以死報國分也其如五<lb/>
百人何于是聴舟人請捐所愛物投諸水又口占文授<lb/>
<pb n="KR4e0210_WYG_038-11b"/>
事檄天神即得風不怒易柁而還吾然後知涉境攖寧<lb/>
之弗易易也此一徵也夫人旦夜念慮淵淪飈舉葢烈<lb/>
于潮與颶矣自非舟柁牢甚弗可救抑孰知吾黨以學<lb/>
為舟以志為柁乎孔子葢十五得舟柁故卒登于道岸<lb/>
此二徵也昔讀杜氏通典紀琉球事以吾所覩記則夐<lb/>
異即永樂間星槎勝覽載翠嚴大竒等山及蔗酒事種<lb/>
種誣也予乃信不行不為真知然則知行果一矣此三<lb/>
徵也吾昔泛彭鄱稱𢎞矣至海則不知幾千萬里而始<lb/>
<pb n="KR4e0210_WYG_038-12a"/>
覯土納已之山是山不知幾千萬里隠若泡影其若是<lb/>
山者又不知其幾千萬之衆且廣也予乃知海之無不<lb/>
有也而不見有此四徵也吾浮海僅僅達此予聞之<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>
然曰學非徵不自信公且坐進矣已而與二三同志期<lb/>
公嵗一集青原以為常而公忽已矣嗟乎豈不悲哉公<lb/>
永豐層山里人也諱汝霖字某號一厓上世自唐監軍<lb/>
公來鎮永豐子定功贅石橋吳氏為祭酒博士徙層山<lb/>
代有聞人侍讀公某淄川令伯庸其最著也高王父某<lb/>
<pb n="KR4e0210_WYG_038-12b"/>
曽王父某父中軒公諱某以公貴封吏科左給事中母<lb/>
吳氏封太孺人嘗夢神人指一星曰此汝子汝必為貴<lb/>
人母及公生果有竒表父老覘曰是當後吾郷文毅公<lb/>
矣文毅公者羅先生倫也公稍長亦挺然以自任曰不<lb/>
者非夫也試有司日未午呈所為文邑侯臨海周公竒<lb/>
之再試賈生論立就數千言益大竒是年補邑博士弟<lb/>
子員大司馬聶貞襄公覽其文喜曰是郭氏千里駒也<lb/>
一時名士如羅良山陳視軒宋華陽鄒六華皆相與推<lb/>
<pb n="KR4e0210_WYG_038-13a"/>
許日礲礪作時義非其好也則時時從貞襄公問學及<lb/>
遊安成鄒文荘泰和歐陽文荘兩公門曰吾學豈以舉<lb/>
子業羈紲哉嘉靖庚子舉郷試癸丑第進士授行人司<lb/>
行人乆之選吏科給事中上平倭十議一海防二兵衛<lb/>
三選将四練兵五器械六招募七專任八號令九團結<lb/>
十糧餉又上疏極論邊防時務在廷韙之巡視皇城中<lb/>
貴人知不可犯不敢私役一軍比使琉球轉刑科右給<lb/>
事其使事本末具使琉球録及前叙述中公之始抵閩<lb/>
<pb n="KR4e0210_WYG_038-13b"/>
也與副使李行人某例各造一舟費不下數千金公曰<lb/>
合舟則費裁而力協李君從之人莫不稱便踰年公至<lb/>
琉球成禮中山王饋䮍蹄黄金四十兩皆作書辭之彼<lb/>
國法司等嘆曰天使守義峻矣不可再辱越四年復命<lb/>
而琉球亦遣使臣謝恩具疏言公辭金状上益嘉悦因<lb/>
命使臣囊金歸而特賜公白金十兩紵絲一表裏陞光<lb/>
禄少卿改順天府丞于時朝廷軫念通州倉儲出内帑<lb/>
勅公督脩通州灣城議者非二十萬不可公力裁之費<lb/>
<pb n="KR4e0210_WYG_038-14a"/>
止二萬五千有竒六越月而工告竣人皆竒公公曰凡<lb/>
工踰期而溢費者弊在中官與吏胥乾没耳第能禁中<lb/>
官清吏胥則事就易矣一時咸稱名言葢公不令以一<lb/>
蔬一粻出有司則身範嚴也工部上公功詔陞公俸二<lb/>
級是秋提調順天郷試士論欣服謂得大體嘗攝府尹<lb/>
事吏白有羨金例請受公盡却之獨念畿輔累經兵火<lb/>
邑里耗甚乃具疏請發内帑以賑貧窮寛徵徭以復轉<lb/>
徙上嘉納行之尋改大理少卿暇則集四方同志士講<lb/>
<pb n="KR4e0210_WYG_038-14b"/>
學靈濟宮往往有所發明聞者羣相稱曰實學信固在<lb/>
前矣公天性孝友出使語人曰吾身已置波漂矣惟念<lb/>
太夫人不可置既陞大理力求歸養當事者知公意篤<lb/>
請於上補南京太常卿便迎養公因取道上觴太夫人<lb/>
稽首從容言迎養事太夫人性甘里居固不往公益鞅<lb/>
鞅不自愉明年上書乞致仕詔可適太夫人已八十公<lb/>
敬養盡歡踰年疾終殮祭盡禮已乃率諸族人修廣層<lb/>
山祖祠既屢火屢新之少不營生産既貴禄足貸人不<lb/>
<pb n="KR4e0210_WYG_038-15a"/>
為督償異時答太守張公訪邑利病條具五事邑人賴<lb/>
之疾革語不及家第語二子曰和以睦親無忤謙以處<lb/>
已無亢儉以制用無侈不者非吾肖子孫也又語謝君<lb/>
為我謝同郡諸公相見無期惟共力所學嗟乎公於死<lb/>
生之際視世之沾沾者何如哉公生正徳庚子三月廿<lb/>
日距終時得年才七十有一娶丘氏繼宋氏又繼王氏<lb/>
俱封孺人子四長奐臯丘出次奐禹皆先卒次奐伊太<lb/>
學生又次奐龍王出孫男四人某邑庠生次詵次謨次<lb/>
<pb n="KR4e0210_WYG_038-15b"/>
諮曽孫男二某某曽孫女一夫公之自貽與天之祚𦙍<lb/>
於公不可謂篤且繁哉公所著有石泉山稿航海漫稿<lb/>
使琉球録行於世又有古文竒矩古文亟要詞苑倫英<lb/>
自省録志學編凡若干巻銘曰<lb/>
疇駕天輪鞭長鯨浮乾浸坤靡有驚壮哉夕郎膽貫義<lb/>
不辱帝命洵上士京兆一疏瘵者蘇學道愛人勢豈紓<lb/>
巨節細行世莫咸唯公邁種力彌兼言念夀母懸熊車<lb/>
髙堂豈樂潤里閭於爍景星猋黯矣胡啻有穀貽孫子<lb/>
<pb n="KR4e0210_WYG_038-16a"/>
　　雲塘郭公墓誌銘<lb/>
郭為予邑南故族葢昔稱汾陽後宋時居層溪里父僅<lb/>
子美之同計偕仁宗改僅為佺誥曰卿父子同登名冠<lb/>
朝廷邑人遂改稱冠朝里公大父一先號唯齋父公域<lb/>
號西坡西坡公壮未舉子唯齋公風置妾西坡公曰士<lb/>
無曲妻曰是矣乃令嵗蠲穀可五伯石頒族里毋収責<lb/>
為後嗣地乃舉公請名唯齋公曰奇美後以避四世祖<lb/>
集賢學士諱易曰竒士唯齋公嘗立諸童孫陽擲金錢<lb/>
<pb n="KR4e0210_WYG_038-16b"/>
散几上而入衆争匿金獨公鵠立亡匿意公出曰若匿<lb/>
金不曰未又問諸立者於公亦曰未唯齋公心大異之<lb/>
曰是兒不貪妬若此束髪學易于劉鐵心先生孫公杰<lb/>
唯齋公乃繕其先世故學士讀書臺居公弱冠補諸生<lb/>
又易名彦即能輯郭氏譜又議新祠屋祠址故隘僉欲<lb/>
得公旁便地拓之青烏氏曰是地有吉氣築居必大若<lb/>
後公曰大吾一家孰與大一族乃力請西坡公捐地計<lb/>
若干丈祠成又以義起推祀始祖中丞公因定祀儀作<lb/>
<pb n="KR4e0210_WYG_038-17a"/>
孝思録年踰强仕以累不得志亟麾舉子業曰吾将老<lb/>
雲塘矣遂號雲塘居士明年輸米如白門大司農顧公<lb/>
故善公諜米入府軍後衛衛近輸省耳掾誤亡後字悉入府<lb/>
軍衛費倍顧怒坐掾償輸後衛不贍計鬻子公不忍乃<lb/>
仍自入後衛米主廥者索羨公與之羨及見公禮于大<lb/>
司農歸公羨公竟與歸者既歸讀孟子曰人皆有不忍<lb/>
人之心遂建有心樓大究百家著甲子紀元天文地理<lb/>
禽書各二巻官制四復著韻海巻三十嘉靖辛酉閩廣<lb/>
<pb n="KR4e0210_WYG_038-17b"/>
冦至走萬安冦燹其廬諸書火者過半所不罹者選擇<lb/>
一覽四巻韻海已亡五巻里中有暴子弟樹黨将從寇<lb/>
人訩訩公率里中受憲于部使者約法重捶殺之自是<lb/>
夜扃不闔衆有欲抵偷兒死者公竟薄治其人乃卒改<lb/>
行汪忠愍公死冦後宵有物嘯號里大恐公曰鬼無歸<lb/>
耳明日文祭汪公及諸死寇者嘯頓息葢公方物策事<lb/>
多中情迄不處賢而自與雄故郷人藉藉倚為里君寇<lb/>
平率子弟省諸先冢勒石置田曰幸哉墓未踐傷松楸<lb/>
<pb n="KR4e0210_WYG_038-18a"/>
未薪也圖録紀之初西坡公沒公自粤步跣奔喪哭毁<lb/>
既葬巷口遂廬巷口書院後母蕭孺人卒亦廬傍舍咸<lb/>
三年二弟求分財田舍取下劣者其美好黙遜二弟晩<lb/>
從子豪奴誣公于獄事解家益落乃盡發所藏書課諸<lb/>
孫曰吾産在是然公己匱而好行徳愈甚里疫大作途<lb/>
死者駘藉公悉藁葬之又為竭力賑救身竟無恙駔㑹<lb/>
郭卿者涉河亡五十金于河壖詰朝索金不得将自沈<lb/>
死公呼而還其金邑大夫浸聞高公義固以例授儒官<lb/>
<pb n="KR4e0210_WYG_038-18b"/>
賓飲澤宮先是公夢負弩矢從東方射日懐而歸筮得<lb/>
震公曰冢子象也果舉今潮州守子章絶竒愛之故廬<lb/>
鳳尾草燬已七年忽挺生公搆瑞草亭曩所拓祠前方<lb/>
春四桂皆華公意兆在潮州時潮州以貢赴廷試居第<lb/>
一登順天賢書明年舉南宮官建寧公悦移書誨曰儉<lb/>
成㢘學成政力勉之萬厯癸酉正月寝疾手義穀記疑<lb/>
譜各一册附寄子章成吾志夜語諸子姪曰人言将死<lb/>
有異我無是我死有家禮在慎勿從俗又曰吾忍死須<lb/>
<pb n="KR4e0210_WYG_038-19a"/>
臾遲建寧使者來果來進問状屬力脩集賢世業名世<lb/>
端坐卒距其生𢎞治丙辰四月天年七十有八配曽孺<lb/>
人前卒男子二長元鵬次元鴻以子章貴封南京工部<lb/>
主事配南溪蕭澗松先生孫女贈安人子章母繼羅氏<lb/>
又繼劉氏女子一適蕭乾岡孫男五相甲娶歐陽氏俱<lb/>
卒相乙字子京禮部儒士娶王氏繼劉氏相奎即潮州<lb/>
守子章也娶蕭氏封安人相朱夭相禮娶張氏孫女一<lb/>
適曽碩應曽孫五孔簠娶蕭氏孔建聘刑部郎中張公<lb/>
<pb n="KR4e0210_WYG_038-19b"/>
敏徳女孔延聘廣西按察司副使彭公應時女孔太聘<lb/>
歐陽文荘公孫鴻臚寺序班宗翰女孔陵聘楊文貞公<lb/>
孫浙江按察司僉事寅秋女曽孫女三工部君将以某<lb/>
年月日窆公某山某向之兆以潮州遊余門屬為銘余<lb/>
嘗讀潮州所為編年而知公六行與六藝之兼備也為<lb/>
之銘曰<lb/>
孰濬其先亶集賢之名閥嫣然孰繩其後亶潮守之文<lb/>
采翩然於鑠雲塘上則懿孫下乃文祖不為長河之沛<lb/>
<pb n="KR4e0210_WYG_038-20a"/>
胡停涵為沱瀦不為應龍之升胡澤霧為豹武洸洸乎<lb/>
矯矯乎将導為溟海翔為靈雨不在其躬在後衆甫踔<lb/>
潮守兮前鋒而鼓<lb/>
　　亡友月塘曽君墓誌銘<lb/>
予少即好友竒節士得予亡友月塘曽君君自舞象之<lb/>
年已與古人期既壮偕予事歐陽文荘公問學又結五<lb/>
人㑹當時已欽君徳範又善亹亹忠告㑹中無不折服<lb/>
唯君聽予葢兄事之嘉靖癸丑予上春官適君教文荘<lb/>
<pb n="KR4e0210_WYG_038-20b"/>
公諸孫寓京予方仰禄為養届期猶豫君為起擊案曰<lb/>
若為養乃不自果是不子也予俛而受官退乃思曰非<lb/>
君疇則成我比君卒歐陽生為状令予銘後幾何年歐<lb/>
陽生繼卒又幾何年予尚未銘也予其忍後乎其亦有<lb/>
待也今予年近髦於斯學粗有辨乃取讀君状追而誌<lb/>
之誌曰君諱于乾字思健先世居邑文溪徙月岡自士<lb/>
俊士敏始俊再傳勉訓公生松坪翁才冠領正徳丁卯<lb/>
郷薦掌教金壇母蕭孺人有淑徳君弱不喜弄顓嗜誦<lb/>
<pb n="KR4e0210_WYG_038-21a"/>
書一過目不忘綰髪操筆成詩題二鴉翁竒之已而從<lb/>
至金壇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>庵王公燁在諸生中才而窶翁為館穀與君<lb/>
同硯席數年時王公雖最稱敏不能絶君也君博涉羣<lb/>
書至廢眠食為文左國六子漢魏無所不之癸未翁解<lb/>
組歸微疾君左右養不解帶翁出藏金授三子盡讓伯<lb/>
兄庶弟與同舍生㑹課一日撰三場若夙搆娶康氏仕<lb/>
族禮成半月謝不見客人頗訝之及出所草管議二巻<lb/>
非非國語一巻禹貢簡傳一巻士友傳誦争異後翁疾<lb/>
<pb n="KR4e0210_WYG_038-21b"/>
篤多君讓金義出劵若干曰以償汝君掩泣祇受竟不<lb/>
取償尋值大故堅執喪禮養蕭孺人尤曲意庶母庶弟<lb/>
督學范公選補邑庠弟子員首多士至是邑人士指目<lb/>
之曰是嘗一日課三場讓金而不肯誅券者其學行詎<lb/>
可犯踰冠愈端凝四方争迎為子弟師道贑㑹闗以譏<lb/>
私鹽乆閉糴亦隨阻吉人仰食于贑嗷嗷然咨于君也<lb/>
君抗書謁督府錢公讀其書萬言至屈禮延納開闗通<lb/>
糴諸鹽賈循故事斂厚貲納君君弗顧邑侯陳公有威<lb/>
<pb n="KR4e0210_WYG_038-22a"/>
嚴與庠師貳且欲危庠士衆咸避鋒君獨立堂下折數<lb/>
言陳莫孰何士氣為大振<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>庵公司理吾郡下車拜翁<lb/>
墓登堂奉蕭孺人如母驩然道故竟無私謁時抱重獄<lb/>
千金求解者盈門竟不可至為雪雷丞誣及楊氏寃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
庵公奉若神明而雷楊弗知也蕭孺人喪忍死襄事興<lb/>
邑盧侯雅慕君行誼聘修邑誌君亦重盧為往誌成不<lb/>
溢美不隠惡人咸服良史才維舟螺川夜有持囊金納<lb/>
君袖倉皇去怪而俟之爽日囊金者至曰幸公金得不<lb/>
<pb n="KR4e0210_WYG_038-22b"/>
奪願分半為謝君不受詰之曰子非故而託金謂何答<lb/>
曰小人視公状㢘士也竟不得申謝祝天叩首去壬子<lb/>
秋君以歐陽文荘延禮居京師朝紳及四方名流刺滿<lb/>
戸外欲覩君面不得伯兄性嚴急事若父兄卒撫兄子<lb/>
如己子庶母没撫庶弟與庶弟之子如兄子嘗偕從弟<lb/>
澧州學正今中丞諸君合長少議創明禋堂又欲本歐<lb/>
蘇法為譜建家塾羣族子弟胥教以廣冦興未逮也辛<lb/>
酉大饑請發廩不報乃出已貲周本支及賑里中貧督<lb/>
<pb n="KR4e0210_WYG_038-23a"/>
學㢘徳行必首君嘗謂古道不復巻巻以正風俗成人<lb/>
材自任從臾從叔松山封君雙溪少㕘二公申訂羅文<lb/>
荘公雲亭郷約郷人尊行數十年以故雲亭視他俗稍<lb/>
美羣從有文者郷有識者莫不師視大過失不願聞君<lb/>
及門凡百餘徒多不逺千里來君少尚氣槩讀書見烈<lb/>
士獨行輒義形于色見不善若凂已晩更為平友朋徵<lb/>
詰竒文奥字君語必詳卒無伐意有過未嘗不引義然<lb/>
飲人和人雖敬憚又莫不信愛焉對妻子僮僕甚肅而<lb/>
<pb n="KR4e0210_WYG_038-23b"/>
不見怒容厲聲郊外緩步如委蛇室中既訂五人㑹鄒<lb/>
文荘公引其㑹籍歐文荘居宫端聞之示以知方立志<lb/>
皆首望君最後念庵先生延教子處松原蓮洞者六年<lb/>
雅曰予從是畢志斯學即終身焉可矣壬戌九月約諸<lb/>
同志趨松原求訂正不謂君遽以是月七日病中風卒<lb/>
于松原里第先生為痛哭具㨹斂摛詞以祭致重語訃<lb/>
逮邑中識與不識無不悲愴直時寓湖北歐陽生書報<lb/>
乃為位哭若不知慟所從也距其生某年月日得年才<lb/>
<pb n="KR4e0210_WYG_038-24a"/>
四十三嵗己巳邑士彚君異行陳諸督學使者乃列祀<lb/>
郷賢祠大夫士聞者鼓躍若有勸焉且曰月塘君雖未<lb/>
仕官其視仕官而未能蒙俎豆其間者以彼易此其所<lb/>
樹豈不逺哉己卯君仲子仲聲與計偕乃邑人士又相<lb/>
與嘆食徳之無既也子二一鴻庠生娶某氏一鸞即仲<lb/>
聲娶某氏孫某二孤以某年月日厝君某山某向之原<lb/>
殆今墓木拱矣一日同㑹友王有訓謂直曰或有疑君<lb/>
布褐士不宜埒仕官者並莙蒿也予曰噫鄙哉言乎夫<lb/>
<pb n="KR4e0210_WYG_038-24b"/>
郷賢者為閭巷砥行足勸也非以爵位為進退也今不<lb/>
爵位而祀不益覩公評乎乃反謂非宜左矣嗟夫君窮<lb/>
而早殞天也假令君而獲立文石出入乎禁闥則汲長<lb/>
孺之戅不阿也夫孰與君令君而綰符握篆宰一邑一<lb/>
都列乎岳牧則龔黄之循政楊氏之却暮夜金也夫孰<lb/>
與君令君又進與起居注則杜楮之君舉必書也夫孰<lb/>
與君此非臆與也以君操執已然者可槩驗也矧君學<lb/>
幾自得祀不祀又曷為有無而世之勸于君者則什伯<lb/>
<pb n="KR4e0210_WYG_038-25a"/>
乎尋常矣詎曰祀非宜予既以是解或人之非所疑也<lb/>
因綴諸誌末不獨郭有道不慚予言而予至是始不慚<lb/>
有道也遂以是銘墓<lb/>
　　山隂陳雲谿先生墓誌銘<lb/>
徃紹興諸太史為言胡總督鎮浙時怙勢樹黨境内同<lb/>
年第者朝附門夕可磊千金産一時遂為風靡獨其邑<lb/>
陳雲谿先生不可招既强致一拜别迄無請間語斯非<lb/>
吾邦逴偉丈夫哉胡子曰子知先生偉若邦而未知其<lb/>
<pb n="KR4e0210_WYG_038-25b"/>
偉斯世也先生昔宰予郷之分宜㑹今柄臣父子氣焰<lb/>
方灼即八座握銓大吏已頥指若舍中兒其舍中兒出<lb/>
如建槖緹騎靡不辟易先生之始下車也乃令民曰予<lb/>
受命為兹邑長若圮度干憲養蠧豐苴予固弗敢其或<lb/>
附麗炎要從臾其私人為若庶草毒則亦無用予為也<lb/>
若等其毋自貽咎咎弗在予于是聆者凜凜趨繩約而<lb/>
柄家人故自挾唐突來見先生直奴畜之有犯輒撻治<lb/>
弗少貸柄家欲有私干禁弗敢出口人或危之先生屹<lb/>
<pb n="KR4e0210_WYG_038-26a"/>
弗以動不穀直嘗至分宜見分宜人曰方是時有督學<lb/>
使者乃與其舍中兒均禮至為生童行闗説視先生何<lb/>
如哉又曰先生英敏絶世事至輒若觀火聽斷如流庭<lb/>
無逋事四境細民一詢姓名不忘初試練若老吏大小<lb/>
躬裁吏抱文屏立廡下若土木無敢出氣一時例賂為<lb/>
洗民間有公門如水之謠邑賦故重有黠胥習為富戸<lb/>
嫁税貧民坐致殷富人莫能詰先生㢘得其情箠殺于<lb/>
市乃遂稽研故籍釐正分數時斂平衡盡塞其弊孔民<lb/>
<pb n="KR4e0210_WYG_038-26b"/>
皆歡欣出賦不越期而輸自竣劇盜張安邦乘公出刼<lb/>
帑攫金既旋偵知縳至戮之自是盜絶庚子大饑穀價<lb/>
翔貴先生賑散有法又平糴勸貸所活至不可算既蠲<lb/>
租詔下然有先輸匿里總手者先生嚴示立令給還民<lb/>
始食實惠邑為孔道供張儓騶費不貲先生悉取而令<lb/>
甲之節靡裁濫以身率先民大蘇息然其心要為民樹<lb/>
長利若厚士興文禮賢易俗葺黌宫飭公舍完庾藏繕<lb/>
杠梁輒曰有司分也咸以次舉先生涖政急民隠明治<lb/>
<pb n="KR4e0210_WYG_038-27a"/>
體固如此此豈可與沾沾譾譾者比哉乃其竟事未嘗<lb/>
以隻字尺幣與柄家相問遺以是柄家銜次骨歴五嵗<lb/>
臺臣交薦循㢘為天下第一癸卯以内召應補要職柄<lb/>
家乃抑授南大理評事又令人隂伺欲衊之時先生讞<lb/>
獄亭疑又赫然有聲更五年不得逞已酉遂陞廣東按<lb/>
察司僉事是嵗仲冬先生甫臨任次年首春以覲察罷<lb/>
去公論為不平然雖譁而靡敢言若先生者所謂終始<lb/>
秉節逴逴偉一世者非與諸君相與嘆曰嗟哉偉人偉<lb/>
<pb n="KR4e0210_WYG_038-27b"/>
人葢先生以庚子與江藩外簾適閱不穀直三試巻辱<lb/>
繆題曰是将與賈馬争馳驟者然竟不録先生譙讓不<lb/>
已監臨者雖直其言已無逮矣不穀直舉癸卯先生仍<lb/>
在場既見喜名薦猶憾未冠先生愛才至篤切然而不<lb/>
穀直非其人也自庚戌到今壬午先生家食餘三十年<lb/>
不穀直雖登仕然靡足為知已報稱亦既碌碌伏林莽<lb/>
先生冢嗣某犇數千里踵門告曰先生先年辛已某月<lb/>
徃矣遺命誌銘屬子又示以新喻張翰林所記分宜去<lb/>
<pb n="KR4e0210_WYG_038-28a"/>
思碑不穀直拜受相對泣下讀記首曰毁譽之興如沸<lb/>
湯故聽者淆是非之定如止水故傳者信葢記作于先<lb/>
生去任二十年後諒哉所謂止水評也然不穀直聞南<lb/>
北有事時歐陽冢宰握銓遴才難其人仰天嘆曰得一<lb/>
陳雲谿足矣寮屬愕眙問雲谿奚在公曰是人以不諧<lb/>
時去乆矣聞者益用為詘夫為政可以取大吏當前之<lb/>
遇不可以得丘民去後之思可以致有力九遷之榮不<lb/>
可以徼無意一言之重可以賈虚聲于崇朝不可以永<lb/>
<pb n="KR4e0210_WYG_038-28b"/>
實譽于異代此其得失多寡世必辨之矣先生諱鵠字<lb/>
某别號雲谿世為山隂人生正徳己巳某月距其卒享<lb/>
年七十有一初娶吳氏封孺人生女一適庠生何景賢<lb/>
繼朱孺人生子四長即大縉太學生次大統以明經第<lb/>
甲戌進士令景陵能世其循政次大綬大絅庠生側室張氏<lb/>
生子二大纓大綺縉娶潘氏生子二昌言鼎言女一適<lb/>
某統娶胡氏生子二法言巽言女一適某繼花氏生子<lb/>
某纓娶髙氏生子三可言正言至言綺娶梅氏綬娶周<lb/>
<pb n="KR4e0210_WYG_038-29a"/>
氏生子某絅娶汪氏天於先生不膴其位而昌其嗣可<lb/>
不謂既定而勝者哉是故叙其事可為官譜表其人可<lb/>
為士型獨慚不穀直言不足行逺而先生固有自不朽<lb/>
者存異時傳循吏者其又誰能刋之為之銘曰<lb/>
洪河天倒滂濞訇激匪礐者石疇為中屹嚴冬氷雪凌<lb/>
弭摧擊匪喬者松疇獨秀植於惟先生稽山搆貞際彼<lb/>
昏瘃操柄以傾大吏既偃小臣若崩曷啻洪河氷雪崚<lb/>
<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>先生挺挺獨行其志倨百里長抗三公貴黑蜧𤣥貙<lb/>
<pb n="KR4e0210_WYG_038-29b"/>
禁弗得氣發摘拊綏迺曰餘事休而懸車耶水之側垂<lb/>
三十春睥世弗屑邑懐其循朝思其傑芳猷穹碑百代<lb/>
攸煜曷啻碣石嵩松飛節諒哉循良灼爚史牒矧曰天<lb/>
定奕奕後哲彼昏者徒腥穢萬葉<lb/>
　<lb/>
　<lb/>
　<lb/>
　衡廬續稿巻八<lb/>
</p>
<p>
</p>
  </div>
</body>
</text>
</TEI>
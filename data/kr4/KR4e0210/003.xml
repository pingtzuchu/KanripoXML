<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舎藏稿巻三</head> <lb/>
    <p>
<pb n="KR4e0210_WYG_003-1a"/>
欽定四庫全書<lb/>
　衡廬精舎藏稿巻三<lb/>
　　　　　　　　　　　　明　胡直　撰<lb/>
　五言古詩<lb/>
　　雜詩<lb/>
悲風響庭樹白露凝清霜躑躅不能寐怨此秋夜長攬<lb/>
衣三四起鳴鳥驚且翔屣履歩前除明月鑒我裳明月<lb/>
忽西沈仰見心與房理瑟成商曲撫劍涕縱横丈夫七<lb/>
<pb n="KR4e0210_WYG_003-1b"/>
尺軀志欲攬八方雞鳴苦不早引領觀扶桑<lb/>
　　二<lb/>
捉衿不厭短曳履不辭穿所嗟白日馳當我盛壯年盛<lb/>
年不可再憂思起纏綿精衛何㣲眇銜石填滄淵大人<lb/>
志亨屯匪為識玉憐策我千里驥膏我文木軒朝遊漱<lb/>
渤澥暮宿層城巔<lb/>
　　三<lb/>
早欲巢衡霍匪為欣其名上有金簡峯猶存神禹文又<lb/>
<pb n="KR4e0210_WYG_003-2a"/>
欲歴泰山不辭路險艱日觀凌蒼蒼可以撫朝暾朝暾<lb/>
旋赫赫洗耀出咸池流光盪八表穹谷無不輝綿歴億<lb/>
萬禩𤣥雲無蔽虧人欲天不違胡為長盱睢<lb/>
　　四<lb/>
沈湎事詩書回回起憂嘆憂嘆何嗟及緬思古姬旦吐<lb/>
食意已殷執贄何繾綣山髙不謝壤海深納澌漫澌漫<lb/>
既無遺何况江與漢千秋長已矣夢寐見顔面<lb/>
　　五<lb/>
<pb n="KR4e0210_WYG_003-2b"/>
漢家奕葉盛弼亮建豪英魏其一引疾武安揚嘉聲悲<lb/>
哉聲利子得氣何驕盈巍甍迫象緯曲旃羅前楹除吏<lb/>
傾人主襜褕入宫庭恨恨杯酒間兩賢一朝傾剉櫱方<lb/>
染黄須臾變丹青對面揚洪波千載詎能平董生求仁<lb/>
義誰為欽其名<lb/>
　　六<lb/>
巢父傲帝堯季札輕其國胡為世俗人刀錐動顔色辟<lb/>
如羣狙公朝三不自得斯人之相逺何啻千與億不自<lb/>
<pb n="KR4e0210_WYG_003-3a"/>
臨嵩少安能小陵丘蜥蜴舞行潦鼓舌譏潛虬彼此殊<lb/>
趨舎是非不相謀斗筲自營為焉用反謗尤<lb/>
　　七<lb/>
薄遊寫煩襟驅駕欲焉之朝登千仞岡延矚潁水湄潁<lb/>
水不可遊改馬莘野馳路逢一老叟秉耒適東菑我見<lb/>
問津途拱立於路岐頫首但耘薅鳴鳥相追隨却略再<lb/>
拜問逌爾指中逵咄咄濁世子誰能測其㣲我馬何虺<lb/>
隤淚下不能追<lb/>
<pb n="KR4e0210_WYG_003-3b"/>
　　八<lb/>
總轡首北極反登𤣥㝠州黑蜧舞我前檮杌嘯我後回<lb/>
車歴太行詰屈摧我輈輈摧馬已瘏狨貙向我留轉顧<lb/>
阻山河欲濟無輕舟九域不能騁不如事逺遊逺遊何<lb/>
所之飛駕凌崑丘曄曄若木枝遙觀青雲浮<lb/>
　　九<lb/>
崑丘不足步我欲廬太虛豐隆搖雲旛羲和駕日輿上<lb/>
仙鬱華翁偓佺弟子隅先過東父宅復息西母居西母<lb/>
<pb n="KR4e0210_WYG_003-4a"/>
何嬿婉揖上上清居上清十二層歴歴見白榆鞭虯從<lb/>
空舉倚鳥戲虚無縱覽六合表放心而夷與俯觀嶽與<lb/>
海何異杯與盂人生苦鬱紆無乃成籧篨予將汗漫游<lb/>
與天同歡娱<lb/>
　　十<lb/>
幽幽山上蘭鬱鬱園中葵葵生欣有托零露滋黄蕤朝<lb/>
葩迎扶桑夕艷傾崦嵫幽蘭秘隂谷而無朝日晞山鬼<lb/>
日經踐荆棘相蔽虧二物殊顯晦貞心如一揆北風終<lb/>
<pb n="KR4e0210_WYG_003-4b"/>
不痿嚴霜有餘姿豈若桃李輩一朝失所持志士存本<lb/>
性天命永為期<lb/>
　　十一<lb/>
騏驥行千里捕鼠不如狸太阿能剸象不為膾臛資神<lb/>
龜遭網罟騰蛇殆即且松栢雲漢髙乃復守門閭君子<lb/>
既大受焉用譏小知寄言匠石子棟桷有良宜<lb/>
　　十二<lb/>
至人握瑾瑜鶉結蔽璀璨飛鳶矜腐鼠黄鵠豈相羨嗤<lb/>
<pb n="KR4e0210_WYG_003-5a"/>
彼卞和氏荆玉求自衒三獻而不得憤恨起哀怨寗戚<lb/>
胡自悲挽衣不至骭唯有榮期子可為達士願<lb/>
　　遊仙三首調笑丁戊山人<lb/>
崑崙乗左馳日月從右沒人生居其間猋熻若行客榮<lb/>
華成朝電驕奢翻自堲生時斳一髪奄後肝膽隔秦項<lb/>
蕩飄風堯舜亦荒忽今古貌榮名枯骨何所獲我聞丁<lb/>
令威乗鶴獨超越千秋復歸来舉手謝舊國乃知好道<lb/>
人匪為托髙潔<lb/>
<pb n="KR4e0210_WYG_003-5b"/>
　　二<lb/>
王子參白鹿游戲紫雲臺老君乗青牛西去還復回歴<lb/>
數踰宇宙神行遍九垓回觀商與周短世安在哉世儒<lb/>
阻聞見難為語其該不見棲真士遺世養丹胎日精足<lb/>
朝食朱芝亦間栽手把軒皇書不與洛誦偕抱一載營<lb/>
魄𤣥牝自閉開曰此山澤癯未果陟蓬萊寧知神内王<lb/>
孰與斃囂埃應龍未天飛羞比凡骨駘整駕吾將逝願<lb/>
言處不材<lb/>
<pb n="KR4e0210_WYG_003-6a"/>
　　三<lb/>
大道雖可受虚無為之先當其産大物嘘噏成地天二<lb/>
儀既以剖靈氣於中旋壯哉廣成子出入握渾元一朝<lb/>
啟天扃授道羲與軒落落千嵗間傳者有周耼周耼既<lb/>
隠矣靈均發其詮縱讀逺遊詞託意何濬淵寓言沈湘<lb/>
曲千秋徒憤悁寧知驂玉駟晞髪九陽門嵇生何倜儻<lb/>
結志纉沖元赭衣適東市顧日彈素絃兵解無驚怖俗<lb/>
士焉能原人生測有形焉得契空𤣥金石徒區區疇能<lb/>
<pb n="KR4e0210_WYG_003-6b"/>
獲大還虞恐衆士笑為君陳篇端<lb/>
　　詠懐<lb/>
揮刀裁流水流水不可裁討古寫煩憂煩憂鬱以絯弱<lb/>
小事文翰結慕左馬場踰冠改初服馳精虞與黄卑彼<lb/>
雕蟲技欣此日月光長劍倚天外耿耿飛英芒大業無<lb/>
階陛盛年掩空房斂志仙真侣希心寥廓翔豈由心好<lb/>
道實乃意無疆羨門不我遇中路成悲傷整駕欲焉之<lb/>
沈思所行藏古有適志人鹿門與柴桑百爾非所珍耕<lb/>
<pb n="KR4e0210_WYG_003-7a"/>
鑿庶自將晨往從之游寧憚歴冰霜<lb/>
　　曹溪瞻六祖塔<lb/>
朝策度平陀南華瞻縹緲谷斷意若冥崖飛神欲悄鑿<lb/>
山自何年重嵌出幽眇瞥見西天明引觀慧日皛山似<lb/>
耆闍尊溪即恒河淼借問何方隅祖宅神為表天路無<lb/>
術阡塵蹤失繳繞漱泉沁心脾聞梵徹昏曉禪榻托髙<lb/>
眠寥然天下小<lb/>
　　同張京兆九日遊茅山和韻二首<lb/>
<pb n="KR4e0210_WYG_003-7b"/>
宿展華陽頌結慕靈山巔仰禄寄兹土引睇脰空延君<lb/>
侯京洛貴雅志雲霞鐫共歡九日期擥賞出郊埏遵流<lb/>
涉紆窈破莽蠟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>碞側見青琳闕合沓丹霄懸矯然並<lb/>
躋登邈若翔飛烟迴覽隘八區放歌通九乾仙人喜我<lb/>
至玉沼沸神泉飜哉羣鳥呼寧非白鵠躚情澹吾喪我<lb/>
神超理忘筌坐得蘇門嘯詎論天禄元欣兹諧佳願矧<lb/>
復追髙賢<lb/>
　　二<lb/>
<pb n="KR4e0210_WYG_003-8a"/>
三君起炎漢靈跡彌千年僕也欽元軌長揖問真詮抱<lb/>
一理則契何當授九還三君去已矣玉珮疇將宣安得<lb/>
九華女秘寳颯然傳孰是都不勤坐看飛羽翰福地倚<lb/>
惝怳丹竈撫留連㣲禄焉足緤人理難即捐未承慈母<lb/>
歡寧論婚嫁牽仰慚羅姑洞俯悵陶公泉連鑣出洞口<lb/>
相嗟且停軒歸還縳塵鞅轉復憶㠝岏何用理幽緒高<lb/>
吟雲藻篇<lb/>
　　送同省王君歸覲建業<lb/>
<pb n="KR4e0210_WYG_003-8b"/>
同居不知心白首成按劍何况江東西生小不相面于<lb/>
焉傾盖初忻若宿所善奏我紫瓊琴贈我琅玕簟交歡<lb/>
苦未週飈忽起長歎明月蔽𤣥雲榆葉飄若霰涼風吹<lb/>
行轂回盼不得睠所欣南斗傍持節返鄉縣入門拜黄<lb/>
髪華屋羅芳宴持觴訴久離悲罷言笑晏兄弟各具觴<lb/>
南陔慰繾綣所願懐靡盬佳期遇能踐<lb/>
　　送朱鎮山參政之河南二首<lb/>
翳翳廣陌塵伶伶羇客蹤羇客多感思欲語誰將通夫<lb/>
<pb n="KR4e0210_WYG_003-9a"/>
子枉英盼傾倒愜素衷小言刺蟣蝨髙論破鴻濛沃若<lb/>
飲瓊漿心愉顔貌豐云何疾乖違飛斾指洛東睠兹春<lb/>
陽穉𤣥隂蕩迴風廣望迷四野沈憂不可窮焉能雜林<lb/>
鳥奮翅起相從<lb/>
　　二<lb/>
夫子起南服弱齡富丘墳手醫青琅玕咳唾蘭芷芬翩<lb/>
其振苞羽照曜雲中君大音無慢響亮節凌埃氛以兹<lb/>
淹程路不自言苦辛曰予夙仰止匪但閭里親送之潞<lb/>
<pb n="KR4e0210_WYG_003-9b"/>
水涯屏營不忍分牽裾少延佇回盼帝城闉帝城一何<lb/>
麗軒盖何繽紛皇路豈不廣良遘㑹有辰斗酒重致辭<lb/>
詎云兒女仁<lb/>
　　同省魏張二君奉使二首鮑明逺體<lb/>
與君繆通籍覿面縻心期擥挈金門游連翩公府趨詩<lb/>
書同流覽杯斚亦互持心知景光娱潜恐㑹晤移整駕<lb/>
居然迅銜命詎能遲鱗鱗起寒雲獵獵飄涼颸涼颸吹<lb/>
我心憖然逺懐思無由竟宿昔含悽奉别巵<lb/>
<pb n="KR4e0210_WYG_003-10a"/>
　　二<lb/>
出門渺何之所之吴與楚蕭瑟涼海隅霮䨴長江嶼揚<lb/>
舲遵濟流挂帆連鴻舉悅懌遂旋思飛躍貪鄉渚春園<lb/>
記故桑秋場歡新秬忻君使命嘉惻予歸思阻登車千<lb/>
里遙蹔留庭戸語<lb/>
　　贈别胡侍讀奉詔歸省二首<hi>有引</hi>
　予雅同宋大理丞望之張編修伯端胡侍讀子文談<lb/>
　心論文間時一聚首焉今張史歸滯江陵宋丞方欲<lb/>
<pb n="KR4e0210_WYG_003-10b"/>
　乞歸侍讀且先行矣予情同三君獨爾羈留索居寡<lb/>
　侣臨别慨然爰贈二首<lb/>
松栢生挺直不為桑蔓牽磁石能引鐵於金終不連自<lb/>
余遊上京塊思寡懽顔良覿二三子談笑芬若蘭但言<lb/>
同聲氣寧知異鄉園爰作一巢鳥分飛忽别山宋丞懐<lb/>
五嶽張史滯江闗矯矯吾宗兄何復理征驂征驂不得<lb/>
停悵隔増憂嘆豈無京洛客車馬羅翩翻親交念獨違<lb/>
心結不能言<lb/>
<pb n="KR4e0210_WYG_003-11a"/>
　　二<lb/>
巍巍太清間繁星燦以麗煌煌帝者居乃在棟隆具之<lb/>
子嶽降英夙齡紬金匱茂脩篤文網達觀超名位名材<lb/>
為世珍寧與凡質儷總轡出東門匪伊江海思上有黄<lb/>
髪雙懐哉不得寐恭荷天子仁詔歸遑敢滯入門謝久<lb/>
濶下堂敕中饋長跪進霞觴頽光願有繫東公及西母<lb/>
延年樂萬禩豈不稱榮遇何以答明恵願言返明光皇<lb/>
風挹逺裔<lb/>
<pb n="KR4e0210_WYG_003-11b"/>
　　别李伯承令弟得弟字<lb/>
人生苦乖違無論兄及弟當此嚴風晨胡然生逺思輶<lb/>
車送城闉執手嘆迢遞借問嘆者誰齊國有二士一士<lb/>
良易知易知獲難棄譬彼雙靈鳥竒毛各有異一飛耀<lb/>
天衢一養凌霄翅㑹短苦别長何由判衣袂噭噭鴻鴈<lb/>
音聆之不能睇我為語阿伯神物終當嫓願仲奮来儀<lb/>
雙鳴無終離<lb/>
　　衡嶽感懐二首<lb/>
<pb n="KR4e0210_WYG_003-12a"/>
弱齡慕遐舉中為世網嬰雖抱及物志而無濟時英家<lb/>
本衡廬交早負泉石盟秉憲涉湘沅吏道滋牽縈靈嶽<lb/>
奠疆域渺若隔蓬瀛恭承帝新命駕言事西征迴車恣<lb/>
探歴寥然夙心傾朝暾蕩雲巘翊我游上清吾衰疲塵<lb/>
鞅人已焉所成巻懐慚伯玉逺遊謝尚平學道未有聞<lb/>
悵然迫心情安得同心友眷言事耦耕潛龍期晚得混<lb/>
燿入無名<lb/>
　　二<lb/>
<pb n="KR4e0210_WYG_003-12b"/>
恭聞夏后聖秉志切元元洪波蕩中土隠若裂肺肝不<lb/>
辭排決力寧論胼胝艱去家七八載三過不入門誠精<lb/>
格𤣥昊金書下層巒禹拜受此書治水識其端鞭撻蛟<lb/>
與螭疏鑿江與漢江漢故湯湯河淮無溢湍九州一以<lb/>
平四隩罄歡顔上啟重華帝巡狩駐瑤幡𤣥冕照林阿<lb/>
韶韻播江潭爰以上公秩望兹南維尊秩秩虞夏文郁<lb/>
郁䕫龍班緬思此盛際千嵗不可攀測知聖哲心匪恣<lb/>
一身安顧予道未至願言歸山樊山樊有故侣終焉擊<lb/>
<pb n="KR4e0210_WYG_003-13a"/>
壤歡<lb/>
　　觀日臺<lb/>
肅此葵藿志候彼扶桑巔元氣闢混沌大明升重淵浮<lb/>
雲莫蔽虧赫曦以中天<lb/>
　　㑹仙橋<lb/>
石梁駕空壑飄颻凌風躋道遇古皇仙指我上天梯我<lb/>
揖謝仙人先後天在兹<lb/>
　　戲作最潔詩口號<lb/>
<pb n="KR4e0210_WYG_003-13b"/>
何物稱最潔予憐山下泉出石全無滓涵光自有漣無<lb/>
令許由至洗耳汚清涓<lb/>
何物稱最潔予憐岡上雪如鹽非火燔比玉無蠅湼無<lb/>
令樵父行踏破山前白<lb/>
何物稱最潔予憐江上月散之有餘輝攬之不盈結能<lb/>
照一切物不染一切物<lb/>
　　過匡廬阻雪不得登悵然増懐因賦短篇報九江<lb/>
　　　牧射陂朱君<lb/>
<pb n="KR4e0210_WYG_003-14a"/>
危磴忽驚呼巻帷萬峯矗岧嶢迴斗杓連亘横地軸積<lb/>
雪石門髙屯雲外相逐上有古仙人雙雙騎白鹿我欲<lb/>
造其廬饑餐瓊蕋馥塵鞅乏凌風層冰阻迴轂神超無<lb/>
来往蹟隔成躑躅睠思故交親綰符在山麓形骸疲劻<lb/>
勷心神棲元穆長共僊人語入室披瑤匵薄暮吾當来<lb/>
相見叩元幄願言同斯人永結霞外輻五嶽儼巖峋遍<lb/>
綴青琳屋縱浪出方區何啻踐兹谷<lb/>
　　登峨眉山至楚狂接輿隠處旁有玉液泉<lb/>
<pb n="KR4e0210_WYG_003-14b"/>
羣峯屹中天迴巒閟芳谷流泉遞宫商隠約聞鳳曲楚<lb/>
狂去千秋髙風表幽獨僕本黄虞徒雅志稷契躅繆負<lb/>
宇宙身豈甘泉石牿狂者亦何為諒哉非所淑彊年挂<lb/>
簮紱饑溺意頗篤宿疴疲縟節神襟躓繁牘根荄氣自<lb/>
劣枝葩艷空續時乎不再来天命詎終復困思漆開言<lb/>
暗與接輿觸往轍已無追来軒尚可贖決策希潛龍匪<lb/>
徒躭薖軸歸與貴自裁親交難共告<lb/>
　　九日遊仙女山懐有訓信卿是山為先祖謙謙府<lb/>
<pb n="KR4e0210_WYG_003-15a"/>
　　　君舊遊<lb/>
仙女山居雲吾祖昔臨賞九日乗清飈挈客恣如往層<lb/>
嶂列重幃前川脩以朗殘椒猶可捫絶磴步難廣振袂<lb/>
猋升霄翔身出穹壤生負丘壑姿矧復稅歸鞅以兹釋<lb/>
天刑焉用祛塵想但無王子晉吹簫雙偃仰引睇忽忘<lb/>
言孤月流歸舫<lb/>
　　仲冬初三之日乗霽再遊仙女度螺塘江聞水聲<lb/>
冬暖似春暄晨度螺江水窈窕發清聲奔湍激石齒彷<lb/>
<pb n="KR4e0210_WYG_003-15b"/>
彿松風翻凌空忽在邇漸逺變瑤瑟泠泠雜宫徴飛鳥<lb/>
適相從鳴音和交美聞此意歡然脈脈如有㫖遊鯈一<lb/>
何多相與偕行止思昔車馬間繁吹喧且侈孰若澹遊<lb/>
遨天機為吾使<lb/>
　　冬日登仙女峯絶頂<lb/>
曾聞商山境上有仙娥峯四皓邈已久千載慕遐蹤兹<lb/>
山名豈劣選勝將無同既疊青玉嶂豈乏紫芝叢餐芝<lb/>
愜所志安劉詎足功矧兹續遊遨素襟益以沖霽極冬<lb/>
<pb n="KR4e0210_WYG_003-16a"/>
欲煦葉落天彌空飄颻凌絶頂縱浪倚𤣥穹下山若有<lb/>
㑹把酒挹商風<lb/>
　　春日近湖族叔枉過小酌螺塘江滸<lb/>
卜遊非不早宿疴滯霪霖景霽散新暄和飈動神襟欣<lb/>
此竹林侣相送出江潯起矚原上樹早已貯清隂百卉<lb/>
競芳葳羣溜奏徽音乍言嵗序易猋忽春已深欲攬青<lb/>
皇轡其如白髪侵不為人外遊恐負枝上禽遵渚發輕<lb/>
舠擊汰和清唫斗酒酌船艎對坐四山岑昔仕各鄉土<lb/>
<pb n="KR4e0210_WYG_003-16b"/>
結托歡從今緬思慰同隠道真以相尋<lb/>
　　陽能卿過宿孟山菴中<lb/>
稺陽回淑景曠原汎初旭曽無車馬喧遲此求羊躅忽<lb/>
有素心人睠然慰幽獨及辰相遊遨結托同春服沖襟<lb/>
期邃古寧與塵氛逐疑義邀共析發篇時来續廣步並<lb/>
林塘聴禽出幽谷至樂超名跡世訾焉所局得君何翛<lb/>
然乗風共沂浴<lb/>
　　二<lb/>
<pb n="KR4e0210_WYG_003-17a"/>
嵗月自駒隙皓髪忽以齊吾衰踰耳順君今五十期欲<lb/>
揮魯陽戈白日不肯移孔公美全歸川上嘆在斯念子<lb/>
服官年已謝趨時資眷言同丘壑世路焉足縻榮辱本<lb/>
忽區道真無等夷知命固翳如勉矣貴知非永願均切<lb/>
琢淇澳乃為歸<lb/>
　　丙子杪秋驕陽蒸熱踰月不雨偶坐南軒承少保<lb/>
　　　鎮山先生佳篇屢贈蹶然有感懐答三首<lb/>
蒸暑隆三伏胡然劇杪秋驕陽乗時令無乃乖蓐收循<lb/>
<pb n="KR4e0210_WYG_003-17b"/>
疇菽並萎臨池埃欲浮芳蘭摧通谷時菊零京丘靈雨<lb/>
不相濟田父空告愁舎置坐中軒已矣非吾憂發篋来<lb/>
瓊玖清風慰吾求<lb/>
　　二<lb/>
昔多君子朋乃在黄金臺卑彼聲利徒諧此金石懐予<lb/>
拙終畎畝學道無取材君本濟世英夙名播九垓中嵗<lb/>
簡帝心竒勛列上台何當佐聖日乃復棄華階鴻冥分<lb/>
有托虯潜匪諒哉鵬鷃同一棲鳬鶴靡所乖永願陪清<lb/>
<pb n="KR4e0210_WYG_003-18a"/>
唱不受俗塵猜<lb/>
　　三<lb/>
㡬載殊燕粤尺書嵗難陳今歸依南斗上下漳水濵漳<lb/>
水日悠悠客懐亦以新良覿未有期名篇睠獨殷伐木<lb/>
聲瓌瑋開逕意清真所媿巴曲俚胡以賡陽春申章謝<lb/>
存慰報李詎能珍<lb/>
　<lb/>
　<lb/>
<pb n="KR4e0210_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　衡廬精舎藏稿巻三<lb/>
</p>
<p>
</p>
  </div>
</body>
</text>
</TEI>
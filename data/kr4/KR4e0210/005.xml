<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舎藏稿巻五</head> <lb/>
    <p>
<pb n="KR4e0210_WYG_005-1a"/>
欽定四庫全書<lb/>
　衡廬精舎藏稿巻五<lb/>
　　　　　　　　　　　　　明　胡直　撰<lb/>
　五言律詩<lb/>
　　重别日表<lb/>
岸葉從窻入繁隂篆客衣白烟浮渚濶青草覆鷗肥䢴<lb/>
水分舟去豐江帶劍歸神京瞻尚邇綵處是黄扉<lb/>
　　下第留南京寄懐莊少府座主二首<lb/>
<pb n="KR4e0210_WYG_005-1b"/>
仙諜南華胄虬髯白玉姿珠從閩海貢駿逐帝京馳倜<lb/>
宕明時忤幽憂澤國羇懸知宣室問早晚詔彤墀<lb/>
　　二<lb/>
苑樹青無極壇雲紫欲流清時悲楚璧逆旅㸔吴鉤四<lb/>
海身浮梗千山客上樓問竒還載酒惆悵理南舟<lb/>
　　自城歸村中舊廬<lb/>
舊屋轉蕭然移家驚四年窻流蛛網月棟抱燕泥烟入<lb/>
座雲長濕穿樓樹欲聨年来塵土跡暫得浣林泉<lb/>
<pb n="KR4e0210_WYG_005-2a"/>
　　立秋夜月<lb/>
乍報秋回馭隨看月送涼花迎蓬隙照犬戲巷中光映<lb/>
樹山排畫侵荷水弄粧黄雞將白酒定醉野人觴<lb/>
　　江村步月<lb/>
言從琪樹裏步出碧江灣佳景哉生月流光蕩若環相<lb/>
逢人出洞為問客還山忽有香風至岩芳擬共攀<lb/>
　　歐陽文朝載酒同訪康東沔先生龍洲園居和作<lb/>
載酒尋陶令欣逢在綺園入門雞作鬭報客雀能言鴈<lb/>
<pb n="KR4e0210_WYG_005-2b"/>
影流緗帙梅花落錦尊賔游非梓澤風物擬桃源<lb/>
　　龍洲讀書<lb/>
窈窕繁花路高虚野甸居漸為逃世客懶答貴人書水<lb/>
閣依鷗鳥塵編養蠧魚日尋垂釣侣長在月明初<lb/>
　　乗醉同康東沔訪王武陽草堂共賦<lb/>
已醉烟花野還尋水竹居路迷隨老圃林敞散幽裾濕<lb/>
霧藤交座銜花鳥窺書主人躭野逸對客采畦蔬<lb/>
　　余少同歐陽文朝王尚涵讀書茶山今丙午復同<lb/>
<pb n="KR4e0210_WYG_005-3a"/>
　　　文朝修業龍洲相去已十又三年矣感賦為贈<lb/>
結髪同鉛槧羈棲各壯身艸堂猶我共布褐轉情親山<lb/>
水依書案鶯花亂葛巾所欣無結駟班坐看江春<lb/>
　　文朝省試二首<lb/>
家世文章伯藏書蚤遍窺崑丘珠樹馥天路石麟竒豹<lb/>
隠休多戀龍驤看在兹傷痍南國盡何策獻明時<lb/>
　　二<lb/>
金川憐去棹玉峽嘆垂繻地濶山攅楚天長水漾吴芙<lb/>
<pb n="KR4e0210_WYG_005-3b"/>
蓉秋日麗鵰鶚曉霜孤暫去題鄉籍春能獻廟謨<lb/>
　　徙宅四首<lb/>
　余舊家邑北螺溪以先廬圯甚嵗壬寅移住城西厭<lb/>
　其市喧丙午秋改徙僻巷其傍便地可圃勃焉有抱<lb/>
　甕之興康明府以書譏予方縶于世用不得遂所願<lb/>
　因作詩解之并識其事<lb/>
徙宅何頻數逃喧豈擇安名山遲結社僻地當開壇破<lb/>
屋藏雲細頽垣放月寛柴門傾側慣日暮省關闌<lb/>
<pb n="KR4e0210_WYG_005-4a"/>
　　二<lb/>
浩蕩隨塵世支離信所居人生俱逆旅天地乃吾廬喜<lb/>
趂三家市移来萬巻書曽無儋石槖負載得輕虚<lb/>
　　三<lb/>
尤喜兼為圃攜鋤豈帶經看成蔣詡逕錯喚子雲亭紺<lb/>
橘淹霜脆紅葵抱日馨明府休移勒白首漢隂銘<lb/>
　　四<lb/>
家本江村住千重水樹幽花篩橋路月萍漾栁塘鷗娬<lb/>
<pb n="KR4e0210_WYG_005-4b"/>
姥丹臺舊槎灘禾黍秋年来塵市閙轉徙憶初遊<lb/>
　　觀山寺四首<lb/>
寂寞古琳宫縁山一徑通翛然吾喪我况復水澄空開<lb/>
俎青蕪石留僧緑樹叢綸巾依谷口人笑是愚公<lb/>
　　二<lb/>
留醉空王殿提壺更石門山深天亦迥巖古佛長尊曲<lb/>
澗浮觴慢幽花襯席繁高歌出洞口涼月在江村<lb/>
　　三<lb/>
<pb n="KR4e0210_WYG_005-5a"/>
頗識浮生幻幽尋不記蹤地同離垢國人在妙高峯雲<lb/>
起移前嶂谷虛答暮鐘過臨泉穴坐清詠起蟠龍<lb/>
　　四<lb/>
長思静者居此地即吾廬榻寄青龍藏經横白鹿車漁<lb/>
歌聞欸乃僧酒灌醍醐去住成泡影軒裳意轉疎<lb/>
　　擬遊匡廬<lb/>
豈不待婚嫁吾歸吾奈何世情先老絶遊興傍秋多五<lb/>
老鞭龍到三江摘葉過雲空從直上濯足於銀河<lb/>
<pb n="KR4e0210_WYG_005-5b"/>
　　丁未秋盡往廬山未果因留石蓮洞<lb/>
未果巖泉卧非闗嫁娶遲出門已解纜息轡滯尋師錦<lb/>
澗望中適天池夢裡追寄言雲外侣春共采金芝<lb/>
　　住石蓮洞贈念菴先生四首<lb/>
石洞何寥廓石蓮朶更竒竅從天地鑿花是鬼神為山<lb/>
曲藏蘭若雲深見肉芝種田真避世漁父尚無知<lb/>
　　二<lb/>
神仙留祕室今古待高賢到此真非世開門别有天人<lb/>
<pb n="KR4e0210_WYG_005-6a"/>
同谷口卧景即輞川姸七日叨觀局人間不記年<lb/>
　　三<lb/>
青蓮居士宅黄石老人書久已從吾好翛然應物虚澹<lb/>
雲空色相脩竹見真如凡骨㕘靈境蕭疎自喪吾<lb/>
　　四<lb/>
山坼竒無盡更疑琪樹層穿籬鹿豕慣爭席野人曽高<lb/>
落山巔水曲垂石竇藤逃名猶未巳住屋混禪僧<lb/>
　　石蓮後洞轉尋又一小洞二首<lb/>
<pb n="KR4e0210_WYG_005-6b"/>
不覺窺明見先從踏暗来忽然闢混沌那復有塵埃高<lb/>
竇容天入重闗付月開未須嫌閴寂作伴翠莓苔<lb/>
　　二<lb/>
一洞復一洞幽絶到無誰鹿女尋難至猿公望不知玉<lb/>
書應鳥篆丹竈自神泥薄暮仙人返披霞得共窺<lb/>
　　坐林中<lb/>
巖居一事稀移屧過林圍荒舎無沽酒隆寒未換衣坐<lb/>
深樟子落意静鳥聲微真有丘中况隨方得所歸<lb/>
<pb n="KR4e0210_WYG_005-7a"/>
　　同歐陽曰穡遊通天岩<lb/>
流光悲過客幽意托名山相與攜僧往悠然並鳥還層<lb/>
巔天共語曲洞石為闗夢裏聞鐘磬泠泠非世間<lb/>
　　過茶山覽亡友羅日表壁間題字追思曩昔愴然<lb/>
　　　濕襟因識二首<lb/>
吾少談經地羅含後亦来人今餘故蹟世早失高才門<lb/>
戸留妻女文章落草莱當時開萬巻莫是玉樓催<lb/>
　　二<lb/>
<pb n="KR4e0210_WYG_005-7b"/>
夫君何處往遺墨使心疑想像行花逕依稀弄酒巵雖<lb/>
言長死别只憶是生離寂寞寒松影空依壁上詩<lb/>
　　和答興化顧秀才<lb/>
坐挹凌雲氣留傾巻霧談囊開千首賦宅傍百花潭攬<lb/>
轡瞻天北飛纓滯斗南見愁胡馬闊語罷淚猶含<lb/>
　　輓李光禄祖母<lb/>
令徳天孫降徽音澤國傾將鶵威鳳列奕世石麟生象<lb/>
服恩方渥魚軒罷可驚歸来李令伯江樹正秋聲<lb/>
<pb n="KR4e0210_WYG_005-8a"/>
　　别南刑部黎克芳蔡汝聘二首時淮陽方有寇警<lb/>
矯矯雙黄鵠南飛刷羽儀闗山衝暑雨淮海傍鯨鯢宦<lb/>
薄身應健時危别轉悲懸知匡嶽度幽夢鎮相隨<lb/>
　　二<lb/>
四海朋簪合兩君交誼殊貫星南共北征棹楚連吴叙<lb/>
齒皆為弟同心已喪吾但看明月共莫漫怨驪駒<lb/>
　　早春送蕭天寵之官莱蕪二首以舊同石蓮洞之<lb/>
　　　遊<lb/>
<pb n="KR4e0210_WYG_005-8b"/>
復作他鄉别深悲故侣稀愁先江草合望斷嶽雲飛世<lb/>
路憑呼馬官曹當食豨知君兼吏隠且莫賦初衣<lb/>
　　二<lb/>
古邑鄰東岱三峯更接連去看民似鹿轉見吏為僊念<lb/>
我淹金馬因君想石蓮鄉心將别淚併入酒杯傳<lb/>
　　送鄒二下第南還<lb/>
憐君復不第歸去大江濵抱劍從兹往雕龍竟莫陳帆<lb/>
依彭蠡鴈裘滿薊門塵定遇匡山侣多應問逺人<lb/>
<pb n="KR4e0210_WYG_005-9a"/>
　　送周經歴<lb/>
空有連城璧當年竟莫售一官聊佐郡遙去越江頭霜<lb/>
重淹行騎塵昏辨故裘閶門如過棹莫更問吴鈎<lb/>
　　何封君社中二首即何振卿父也<lb/>
詎識山中相言從帝里過花間九老宴醉裏八仙歌大<lb/>
隠忘朝市清時狎罻羅為傳匡世畧愛子在鑾坡<lb/>
　　二<lb/>
上國開三逕燕歌異四愁支頥觀紫陌適意度青牛春<lb/>
<pb n="KR4e0210_WYG_005-9b"/>
院星恒聚秋臺月共酬莫須尋閬苑兹地勝崑丘<lb/>
　　吴郎中出守福州<lb/>
五馬似龍驤銅符發建章春陽隨蓋逺雪月蕩旌光首<lb/>
郡雄蠻國千峯接海防吴公政第一應為繼遐芳<lb/>
　　人日立春喜雪和胡子文太史<lb/>
人日春兼至天葩曉正飄禁扉同貼勝温樹不封條萬<lb/>
國瑤圖啟三時帝澤饒佇將多富夀歌舞頌神堯<lb/>
　　大朝門同午樓復建百官朝賀二首<lb/>
<pb n="KR4e0210_WYG_005-10a"/>
井幹復天都門成接斗樞螭蟠銜瑞榜鳳繞夾金鋪巽<lb/>
命承中禁離光照八區萬方何以慶擬上泰階符<lb/>
　　二<lb/>
軒閣看儀鳳堯階俯濯龍宸聰從此達獵疏擬誰封燎<lb/>
火光雲漢珂聲接曙鐘定應門下省承問獨從容<lb/>
　　同署范郎中出守淮陽二首<lb/>
華省正鳴鶯青門别思縈曉来五馬去春逐百花行古<lb/>
郡依東海危樓控兩京南邦愁帶甲到日有長城<lb/>
<pb n="KR4e0210_WYG_005-10b"/>
　　二<lb/>
聯珮鳴青瑣同曹住白雲欲成花下醉其若席前分鷁<lb/>
首瞻河曲龍光逼海氛預愁熊軾逺鐃吹鎮相聞<lb/>
　　况吉夫督學貴州<lb/>
紫届切文昌蘭芬天上郎新辭振鷺侣去近碧雞鄉劍<lb/>
珮穿蠻部文章被鬼方何妨輕萬里冠已著神羊<lb/>
　　重别吉夫<lb/>
爛漫黄花日難禁逺别情黔中希鴈到徼外劇猿鳴絶<lb/>
<pb n="KR4e0210_WYG_005-11a"/>
巘捫天上飛梁並鳥行不因文教重何自遣朝英<lb/>
　　詠况吉夫藥湖别業二首<lb/>
聞道湖中勝夫君宿所期涵天為泛宅浴日學咸池鮫<lb/>
室幽相逼蓬山浸欲移年今瞻太液瀲灧起遙思<lb/>
　　二<lb/>
輞水開南垞濠梁得上游魚吹聞枕畔荷氣到床頭嶼<lb/>
覆長生草波回不繫舟蛟龍今作雨曽是昔潛虬<lb/>
　　魏黄門册封汴藩便歸省覲二首<lb/>
<pb n="KR4e0210_WYG_005-11b"/>
金簡出天宫分封節使雄馬乗照夜白袍著鬱輪紅嵩<lb/>
嶽瑤幡駐龍沙鷁舫通還瞻雙白髪西母並東公<lb/>
　　二<lb/>
共羨朝陽翼東飛别帝廬到家仙作隊銜命玉為書錦<lb/>
被應裁扇蟠桃不羨魚花缸春爛漫讌樂復何如<lb/>
　　郊外别振卿<lb/>
初嵗韶光潤離筵落日催可憐燕市月遙挂嶺頭梅滄<lb/>
海看鵬運潁川訝鳳来還令羣島國朝漢有高臺<lb/>
<pb n="KR4e0210_WYG_005-12a"/>
　　贈别<lb/>
作尉明州去寒風春正初玉隄楊栁細折贈渺愁予邑<lb/>
里連鯨海干戈劇羽書如逢天北鴈秖寄釡中魚<lb/>
　　贈李太史承命奉二親歸豐城兼訊胡侍讀二首<lb/>
身將雙白髪遙返斗南隈寳饌分神鼎宫衣出上台堯<lb/>
階移舞去漢殿謁歸来堂上稱觴日還思獻夀杯<lb/>
　　二<lb/>
苑草半芊綿隄花開欲然獨憐供奉客遙理孝亷船别<lb/>
<pb n="KR4e0210_WYG_005-12b"/>
緒縈千里交情記十年豐江雙寳劍暫去㡬時旋<lb/>
　　每日省退歸舎馬上見西山<lb/>
淹留何所貪開戸面青嵐夏取峯雲慰冬宜樹雪諳三<lb/>
茅仍在望五老亦長㕘日日歸鞍上如同故侣談<lb/>
　　卧病省署同鄒繼甫作八首<lb/>
氣回丹鳳闕春入爽鳩司曲巷交槐影長廊掛栁絲才<lb/>
迂欣散局地僻得沖規更有談天衍知音勝子期<lb/>
　　二<lb/>
<pb n="KR4e0210_WYG_005-13a"/>
隠吏非慵吏官廬當草廬鶯聲流枕席竹影泛巾裾竟<lb/>
日幽憂病經年擁腫居欲尋芳杜去未敢即題書<lb/>
　　三<lb/>
椄槢經旬廢亭疑晝亦稀劇談松月出習静鳥聲微揚<lb/>
子𤣥為白䝉莊是亦非惟餘懐土念長在北山薇<lb/>
　　四<lb/>
掩閣烏同寂升堂鶴共遲亂花封印篋飛鳥掣文移公<lb/>
事癡能了隂符懶未窺散衙饒暇日春院緑隂滋<lb/>
<pb n="KR4e0210_WYG_005-13b"/>
　　五<lb/>
休沐仍居府閒情日上樓未能薖軸隠聊作逍遙遊省<lb/>
内開三逕窻中瞰九州迴看林靄合可以當冥搜<lb/>
　　六<lb/>
偶挂烏紗帽悠然脩竹林却看青玉署寧異白雲岑雪<lb/>
後生新籜風前裊素馨自非此君意誰明大隠心<lb/>
　　七<lb/>
脾病宜蔬食曲肱良在兹盆魚相吻沫砌草恣葳蕤坐<lb/>
<pb n="KR4e0210_WYG_005-14a"/>
接青雲侣閒傾白雪詞莫須懐禁近隨處是恩私<lb/>
　　八<lb/>
韶齡期學道老去尚迷陽日恐童心减年驚旅鬢蒼欲<lb/>
歸匡嶽去重使故交傷未寤人間世何由應帝王<lb/>
　　春夜袁沔陽枉尋水塘菴下榻談禪有獨往之興<lb/>
　　　别後戲作却寄留之<lb/>
㕘侍給孤園皈依得世尊雙林一以寂半偈兩無言慧<lb/>
劍宜剸象禪枝足叩閽達人無不可莫羨隠空門<lb/>
<pb n="KR4e0210_WYG_005-14b"/>
　　春夜過銀錠橋在禁城外北海子<lb/>
都城佳麗地春夜喜重經巨浸通銀漢長橋挂碧汀雲<lb/>
移千樹月冰圻半湖星縹緲聞仙吹祈壇近苑亭<lb/>
　　贈李二守<lb/>
巖郡連燕甸官衙駐嶽雲班應聯刺史人共仰神君停<lb/>
騎春同到烹鮮日有聞好令箕潁客鼓腹事耕耘<lb/>
　　二<lb/>
少小結交歡依稀各鬢殘共客長安日翻悲㑹面難中<lb/>
<pb n="KR4e0210_WYG_005-15a"/>
年宦始達畏路夢相看故里吾將返岩巔望羽翰<lb/>
　　贈兠率菴僧是僧曽隨太平周都峯給舎步訪闗<lb/>
　　　西楊斛山侍御遂遊華山而歸<lb/>
高迎泉灑落深踏石嶕嶢崖闢支為戸松頽卧竹橋女<lb/>
蘿藏犬吠仙吹和鶯嬌静者心能愜相看嘆鹿蕉<lb/>
　　二<lb/>
曽逐江東雋遙尋陜右賢聯翩登華嶽迢逓返衡巔口<lb/>
絶波旬語心依智顗禪還應有秘要知欲為誰傳<lb/>
<pb n="KR4e0210_WYG_005-15b"/>
　　予與鄒繼甫有嵗晩鄰舎翁之約時予赴楚便省<lb/>
　　　過家見春流漫溢耒耜方興感思宿盟慨然増<lb/>
　　　懐<lb/>
作客懐鄉井歸鄉憶友生以吾今日意知爾近年情四<lb/>
澤春流溢千林野鳥鳴何由同抱犢齊上隴頭耕<lb/>
　　初至武陵官舎續陳后岡先生作<lb/>
支離隨浪跡官舎武陵開花近秦人洞雲依善巻臺簿<lb/>
書銷日短椄槢感心哀敷政宜春令幽篁亦趂栽<lb/>
<pb n="KR4e0210_WYG_005-16a"/>
　　秋夜辰溪舟次對月懐萬思節憲長<lb/>
沿洄行未定明月滿孤航輪亞雙峯正光涵一水涼遙<lb/>
知吴地共其奈楚山長寂寞沅江芷因誰發故芳<lb/>
　　華容道中聞萬思節憲長以赴任延遲被言還陽<lb/>
　　　羨<lb/>
思君不可見良夜若為酬行認同游騎愁登並濟舟雲<lb/>
鴻今已逺矰繳更何求洒掃張公洞予將共卧遊<lb/>
　　上封寺二首<lb/>
<pb n="KR4e0210_WYG_005-16b"/>
紫蓋接芙蓉層巒厯上封穿雲迷後侣失路聴前鐘世<lb/>
界歸天眼烟花入性宗莫矜凌絶頂猶有最高峯<lb/>
　　二<lb/>
客有泠然興隨予躡紫烟狂歌希散聖宴坐見諸天卧<lb/>
榻依南斗齋厨注細泉但同無愛染那用禮金仙<lb/>
　　别望之後追送二首<lb/>
以我沈冥客親君澹蕩人相看若比翼逺别自沾巾叢<lb/>
菊可憐色冥鴻欲避身才高休混俗且卧故園春<lb/>
<pb n="KR4e0210_WYG_005-17a"/>
　　二<lb/>
棘寺瞻雲切江洲逐鴈遲遙知花爛漫應對舞逶迤末<lb/>
路唯存道貧交只寄詩漢庭名已盛莫久戀陳陂<lb/>
　　吴武選謁詩貽其封君二首<lb/>
稼穡長為寳詩書亦間操自然真性在不為隠名高有<lb/>
道忘㕓市無機任桔槔應笑天刑子摵摵為誰勞<lb/>
　　二<lb/>
掉頭不肯仕乃復掛金章天語瑤華重皇恩奕世芳紫<lb/>
<pb n="KR4e0210_WYG_005-17b"/>
衣羣鹿豕烏帽照滄浪匡濟平生畧㡬語尚書郎<lb/>
　　過周平坡列十餘峯竒峭若笋林賦詩一首<lb/>
連山陟未竟嵂崒見兹岑合作青蓮朶分為翠玉簪可<lb/>
堪逢絶勝無暇恣登臨悵望青天暮逌然寄此心<lb/>
　　七月十三日夜坐月寄䝉山子<lb/>
忽爾飛天鏡猶疑掛夕曛竹光侵案泠花氣入書氛中<lb/>
年偏愛月游子劇瞻雲攬結難盈手那能持贈君<lb/>
　五言律詩六句<lb/>
<pb n="KR4e0210_WYG_005-18a"/>
　　重贈念菴先生<lb/>
羨觀青瑣客早卧白雲壇屋裏登巖易床頭得月寛為<lb/>
謝餐霞意東山計恐難<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0210_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　衡廬精舎藏稿巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舍藏稿巻十三</head> <lb/>
    <p>
<pb n="KR4e0210_WYG_013-1a"/>
欽定四庫全書<lb/>
　衡廬精舍藏稿巻十三<lb/>
　　　　　　　　　　　　　明　胡直　撰<lb/>
　辯<lb/>
　　太極圖說辯<lb/>
昔陸子辯無極太極反覆數千言予以為無極可無辯<lb/>
其不可無辯者圖與說也蓋據其說曰無極太極訓者<lb/>
曰是無形而有理夫既稱無形之理矣則惡可以形圖<lb/>
<pb n="KR4e0210_WYG_013-1b"/>
哉今夫圖天者蒼蒼然日月著也圖地者莽莽然山川<lb/>
布也而天之上地之下可復圖乎豈惟不可圖亦有不<lb/>
得而指言之者假令有人指言天之上何狀地之下何<lb/>
形則世必咤為怪誕人矣何况太極所以生天地者而<lb/>
可圖乎今乃規之而若輪團之而若鏡與丸也是孰覩<lb/>
而孰傳之耶非獨太極雖隂陽亦不得圖也據其說曰<lb/>
太極動而生陽静而生隂則是隂陽特一氣猶夫水之<lb/>
有寒燠亦一物也今乃白而陽之黒而隂之外之則左<lb/>
<pb n="KR4e0210_WYG_013-2a"/>
陽而右隂内之則左隂而右陽是果然哉自畫卦者<lb/>
以一為陽以一為隂其取象亦足矣今又為白黒而左<lb/>
右之不既贅乎太極隂陽之不可圖明矣而其說則尤<lb/>
有不可通者說曰太極動而生陽静而生隂是則太極<lb/>
先動而後静也夫先動後静則未動之先果何為即且<lb/>
既穆乎沕乎其無極矣而又何動静之可言又曰動極<lb/>
而静静極復動當其昆侖未生七政未立不知㡬何時<lb/>
其為動之極也㡬何時又為静之極也且太極之理果<lb/>
<pb n="KR4e0210_WYG_013-2b"/>
獨立而動静耶抑附氣以動静耶如以其獨立則穆乎<lb/>
沕乎固不可以動静言如以其附氣則氣之膠轕坱軋<lb/>
不可停止謂為動極猶可言也至其静極則又何狀是<lb/>
必凝乆為塊而已其可通乎既曰五行隂陽一太極太<lb/>
極本無極是無極與二五始無不合也則又何待於妙<lb/>
合而凝云者既曰五性感動是仁義禮智信始無不定<lb/>
也則又何待聖人先益以中正後繼以仁義而後為定<lb/>
之者也既曰中正是不可以動静偏言之矣則又何獨<lb/>
<pb n="KR4e0210_WYG_013-3a"/>
以主静云者至以五性之感屬神發之後善惡之分出<lb/>
五性之動則與書之恒性易之繼善益逺且誖也慿其<lb/>
辭繹其意非獨是非謬於聖人即其所自言者亦首尾<lb/>
衡决而脉理始不可尋矣是可謂周子之書哉古之善<lb/>
言至理者莫若易其次詩與中庸易止言太極生兩儀<lb/>
而未言兩儀未生之前有若是次第也詩止言維天之<lb/>
命上天之載中庸止言天命之性天地之道而未言天<lb/>
地未生之前有若是之次第也有問天之外者或對曰<lb/>
<pb n="KR4e0210_WYG_013-3b"/>
氣也問氣何所際際之外又何物焉則雖伏羲不能以<lb/>
對非不能對也不可得而對也故曰六合之外聖人存<lb/>
而不論而况二儀之生與其未生之故又可得次第詳<lb/>
言之乎後世唯三墳偽書則有太始元胎太極父母之<lb/>
說周子豈效之乎曰若子之言則周子手授二程子非<lb/>
歟曰然蓋予嘗逆於心而求二程子之書其昆仲師友<lb/>
天人至理殆數萬言獨未一及圖與說者二程子豈以<lb/>
師之所特授者而故特遺之與考之胡邦衡記周子祠<lb/>
<pb n="KR4e0210_WYG_013-4a"/>
亦未及焉周子自為易通書言太極而不言無極言仁<lb/>
義中正而不言中正仁義則其非出周子亦明矣或謂<lb/>
出陳希夷為之潘興嗣誤取以入誌予則曰周子必不<lb/>
為此希夷亦未可誣或者希夷之流為是以附聖人之<lb/>
教未可知也曰然則朱子表章亦非歟曰朱子尊信周<lb/>
子之篤者也古之傳偽命者雖忠臣孝子或信奉之非<lb/>
不察偽命忠孝至也朱子其亦猶古之忠孝者與夫朱<lb/>
子何可尤<lb/>
<pb n="KR4e0210_WYG_013-4b"/>
　　太極圖說辯後語<lb/>
右辯予作于蜀臺云蜀有固陵先生者讀之語予曰太<lb/>
極未動之先果何為耶此語雖周子復生無以答予曰<lb/>
予非疑周子也疑此非周子作也而從旁者贊曰此必<lb/>
非周子作假令出周子二程何不以示人程伊川作易<lb/>
傳訓易有太極章未嘗一語及圖亦未及先動後静之<lb/>
說伊川豈訓易而反秘師說哉此可知其非矣予又讀<lb/>
宋末許白雲書知昔人已疑動静先後之繆而白雲答<lb/>
<pb n="KR4e0210_WYG_013-5a"/>
之殊覺矯强近歸讀予邑羅文莊續稿載太極述其序<lb/>
略曰愚嘗熟玩其圖詳味其說雖頗通大義不能無少<lb/>
疑又曰圖之作雖極力模擬終涉安排視先天圖之易<lb/>
簡精深恐不可同年語也豈元公未嘗見耶是文莊亦<lb/>
指其非周子作也又謂天地造化之妙聖學體用之全<lb/>
易中言之甚悉於是錯取吾夫子十翼中語組織成篇<lb/>
以盡愚意凡皆傳夫子之舊不妄贊一詞名其篇曰太<lb/>
極述直謂朱子表章圖說而文莊尊信朱子素若神明<lb/>
<pb n="KR4e0210_WYG_013-5b"/>
豈故於兹有異同耶豈亦不得已而為是耶學者觀所<lb/>
述亦可知圖說之贅且謬其非出周子明矣其述云<lb/>
易有太極是生兩儀兩儀生四象四象生八卦是故剛<lb/>
柔相摩八卦相盪鼓之以雷霆潤之以風雨日月運行<lb/>
一寒一暑乾道成男坤道成女天地絪縕萬物化醇男<lb/>
女搆精萬物化生一隂一陽之謂道繼之者善也成之<lb/>
者性也仁者見之謂之仁知者見之謂之知百姓日用<lb/>
而不知故君子之道鮮矣君子體仁足以長人嘉㑹足<lb/>
<pb n="KR4e0210_WYG_013-6a"/>
以合禮利物足以和義貞固足以幹事君子行此四德<lb/>
者故曰乾元亨利貞大哉乾元剛健中正純粹精也<lb/>
　　月借日光辯<lb/>
月借日為光其説見叅同契宋儒遂有銀丸黒毬之譬<lb/>
予竊疑之今夫月隂精也腐草之蠕映書徑寸之珠照<lb/>
乗明星有爛雲漢為章小大雖殊咸各有光况其精者<lb/>
而獨無光乎此必不然也宋儒以為月晦則叠日而死<lb/>
月朔則離日而生月望則正對日而盈以是知其借光<lb/>
<pb n="KR4e0210_WYG_013-6b"/>
此又不然夫以日疉而月死則曷為不死于晦之夜而<lb/>
死于念八也以日離而月生則曷為不生于朔之夜而<lb/>
生于初三也以日之正對而月盈則月在上日在下浮<lb/>
雲之微尚足翳之曷為大地之隔閡而竟夜能盈乎且<lb/>
日月之正對即不當有分數之差池也又何月蝕而有<lb/>
分數之異宋儒豈未思耶無亦泥于窮理之過而强自<lb/>
智也夫惟其强自智也宜又有四邊光射與夫暗虛之<lb/>
說則亦曲且勞矣宋儒又謂星光亦受于日不知日蝕<lb/>
<pb n="KR4e0210_WYG_013-7a"/>
之時日尚不見而星光反著是又將孰射之然則月有<lb/>
死生何哉或者謂陽無顯晦而隂有盛衰潮汐珠胎魚<lb/>
腦與月盈虧此亦其驗與然卒未可知也噫使果有人<lb/>
凌倒景旁日月者則必能知之亦或能言之然而終未<lb/>
有凌倒景而旁日月者也<lb/>
　<lb/>
　<lb/>
　<lb/>
<pb n="KR4e0210_WYG_013-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　衡廬精舍藏稿巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舍藏稿巻十六</head> <lb/>
    <p>
<pb n="KR4e0210_WYG_016-1a"/>
欽定四庫全書<lb/>
　衡廬精舍藏稿巻十六<lb/>
　　　　　　　　　　　　　明　胡直　撰<lb/>
　解<lb/>
　　仁解四首贈同門劉仁山使君<lb/>
仁自孔門發之先儒曰仁至難言諒哉或言公或言覺<lb/>
或言博愛先儒咸病之輒擬曰無私當理雖然亦辭費<lb/>
矣愚以為不若孔孟之訓之明且切也孔子曰仁者人<lb/>
<pb n="KR4e0210_WYG_016-1b"/>
也人生之謂也孟子曰仁人心也心覺之謂也唯覺則<lb/>
無弗生弗覺則弗生是故仁者以天地萬物為一體覺<lb/>
而生也手足痿痺謂之不仁弗覺而弗生也大哉覺乎<lb/>
上下四方之宇往古來今之宙備矣矧曰天下國家又<lb/>
矧曰一身覺無弗公且愛無弗能當於理然而覺其近<lb/>
矣乎雖然非溺妙與用㒺之謂也<lb/>
予嘗讀詩至無競維人曰此夫子語仁之旨也有覺德<lb/>
行曰此孟子語仁之㫖也大哉斯人之覺自一身至家<lb/>
<pb n="KR4e0210_WYG_016-2a"/>
國天下宇宙無弗覺則無弗生是故堯典曰克明俊德<lb/>
以親九族九族既睦平章百姓百姓昭明協和萬邦又<lb/>
曰地平天成曰鳥獸魚鼈咸若吁亦至矣而後儒猶推<lb/>
之曰聖人為天地立心生民立命往聖繼絶學萬世開<lb/>
太平斯非溢言也必至是而仁之功始備曰若是乎其<lb/>
生且愛也而舜孔又有四凶之戮兩觀之誅何哉曰不<lb/>
聞人之身有贅疣癰痔刀鍼弗為貸豈故弗愛哉彼以<lb/>
全吾愛者大也夫人見刀鍼之施於其體未有不怵然<lb/>
<pb n="KR4e0210_WYG_016-2b"/>
悲者也然而舜孔於四凶兩觀亦猶刀鍼之施於其體<lb/>
者也舜孔豈疾其生且樂其死哉必有怵然生悲憮然<lb/>
自反者矣故曰好生之德洽於民心而曽子亦曰如得<lb/>
其情則哀矜而勿喜此又非過計也必至是而仁之用<lb/>
始全夫仁之功備而用全此吾聖門盡性之學所以異<lb/>
二氏也是故必知仁又知盡乃可曰吾孔氏之徒也<lb/>
曰仁之難成也久矣門人記夫子亦以仁為罕言而子<lb/>
獨望之乎人人者子不傷易哉曰夫子未嘗罕言仁也<lb/>
<pb n="KR4e0210_WYG_016-3a"/>
而門人記云者誤也亦陋也夫子之門髙等則顔淵仲<lb/>
弓其下乃及樊遲司馬牛然而莫不以仁問者誠以夫<lb/>
子之門非仁弗學也不聞夫子曰民之於仁甚於水火<lb/>
曰君子去仁惡乎成名曰苟志於仁無惡也向使罕言<lb/>
仁則夫子固絶人之水火且弗以君子望斯人而預待<lb/>
之惡矣夫子已立立人已達達人之心果若是與夫子<lb/>
教弟子猶曰親仁而曽子語文㑹曰輔仁乃謂夫子罕<lb/>
言云者誠誤也陋也且夫子既曰仁者人也以若所言<lb/>
<pb n="KR4e0210_WYG_016-3b"/>
將使斯人弗之人可歟夫子曰為仁由已當仁不讓於<lb/>
師又曰我欲仁斯仁至矣夫子不尤易言哉曰然則何<lb/>
以入曰獨知其覺之門乎是故大學中庸咸以譜仁也<lb/>
必自慎獨始<lb/>
俗學患不知本近世語學亦騖乎本矣然而精者溺妙<lb/>
粗者用㒺一以為見體一以為達用以證之孔子之學<lb/>
非也孔子之學合内外通物我貫體用本末而一之則<lb/>
仁是也是故溺妙則遺物遺物未有不窒已者程子所<lb/>
<pb n="KR4e0210_WYG_016-4a"/>
言自私者之流病也用㒺則迷已迷已未有不妨物者<lb/>
也程子所言用智者之流病也二者仁乎哉學不出仁<lb/>
而曰自孔氏斯左轅矣<lb/>
　頌<lb/>
　　衡嶽頌<hi>有序</hi>
夫天下語功德之大者唯水而水莫不繇衆山出江啟<lb/>
岷崍河發崑崙而淮濟竇於桐柏胎簪此人之與某所<lb/>
共諳也至謂之天油然作雲沛然下雨某獨驗之不然<lb/>
<pb n="KR4e0210_WYG_016-4b"/>
某嘗登樷山視奥洞始出寸雲旋布尋丈蒸蒸纚纚接<lb/>
乎漢表土人指曰此雲升則雨沛矣已而果雨又占雨<lb/>
者覩山岫則謂天作非也是故山之功德匪獨江河之<lb/>
出而雲雨實所從來矣古今名山東南若太和匡廬台<lb/>
宕浮武西北終南太白岷峨王屋清凉崆峒功德非不<lb/>
茂厚然奇詭窈麗寒閟嶔岑僅雄于一方且獨為神怪<lb/>
飛仙苾蒭闍梨五比丘古先生之徒所窟據孰有如五<lb/>
嶽之廣大中正髙妙不測繼天地而獨盛者也是故山<lb/>
<pb n="KR4e0210_WYG_016-5a"/>
之功德五嶽不可及已他四嶽某未歴某所知者衡嶽<lb/>
方其臨華葢陟芙蓉視萬山眇然以為極矣然求觀所<lb/>
謂祝融峰者則未之覩及躋祝融又夷若岡阜非有奇<lb/>
詭窈麗寒閟嶔岑之異稽其遊其上則聖帝明王之所<lb/>
登禋也其下則牧夫竪子之所習游也而亦仙釋之徒<lb/>
之所閒居也某然後知至髙者至隱而不為暴至妙者<lb/>
至夷而不為夐是故嶽之功德所為獨盛而唯古聖人<lb/>
為類之昔孟夫子以登泰山擬時中之聖者不謂此與<lb/>
<pb n="KR4e0210_WYG_016-5b"/>
某自弱冠慕吾師念菴先生髙行然少負不覊欲摳衣<lb/>
未敢也既壯不自己始謁而學焉當其時竊窺先生雖<lb/>
綜志聖功猶以二氏之門或有禆焉所謂假旁蹊以適<lb/>
周行不能無也及某出而仕十年餘矣就正四方名儒<lb/>
碩士㕘錯輿論以求中庸乃疑今世之學與二氏近者<lb/>
十六七焉與堯舜孔子近者十二三焉然心知疑而未<lb/>
知辨也既歸聞先生謦欬而覩諸行事藹乎達人倫日<lb/>
用之懿廓乎絶意必固我之私而醇然當天道人心之<lb/>
<pb n="KR4e0210_WYG_016-6a"/>
正某固嘆曰先生之學斯其為堯舜之執中孔子之不<lb/>
踰矩而某之觀之也猶夫舍羣山之卓絶窈麗寒閟嶔<lb/>
岑之異而幸覽夫衡嶽之廣大中正髙妙不測繼天地<lb/>
而尤盛者也已而先生欲進某而教之也則俯焉若鞠<lb/>
嬰孩而不以已主若食貧子而復誘以生道俾某則縻<lb/>
其虚而㤀其髙狎其大而迷其妙久乃茫焉自失然後<lb/>
知先生之學不復如向之可以窺識蓋亦猶祝融之不<lb/>
可以仰而覩也今年之冬先生壽届六袠為弟子者有<lb/>
<pb n="KR4e0210_WYG_016-6b"/>
請席執爵跪而祝頌之禮某縻于官逺在蜀藩莫能躬<lb/>
致竊覽古人之事尊親其祝頌以山川為極是以詩人<lb/>
擬之岡陵孔子稱為樂山蓋良有意焉今某無逺見所<lb/>
瞻止衡嶽而已而况有取類乎聖人之實者也于是作<lb/>
衡嶽頌托同門友王有訓歐陽文朝介小子順申斯語<lb/>
跪進先生之廡下而祝頌其百一焉某恂知纎埃不足<lb/>
以加喬嶽然不容寢也其辭曰<lb/>
業業衡嶽䕃牛奠軫蟠根楚甸胎孕吳閩百粤支裔六<lb/>
<pb n="KR4e0210_WYG_016-7a"/>
詔雲仍廬阜太和為隷為氓台宕浮武羣從畸零汗流<lb/>
兩海沫噴洞庭交黎南貫泰岱東賔濊仁博德𢎞逖無<lb/>
垠猗維先生克成克京不出庭户包括羣情幸甚至哉<lb/>
配千億齡<lb/>
顯顯衡嶽炎德孔明神靈恢張不為妖憑聖帝斯狩明<lb/>
王克禋金簡兆功元圭告成天維載填地軸以寧挈掔<lb/>
日月嘘噏霧雲名賢棲跡釋仙間臻神靈托宅兕貙亦<lb/>
馴芬桂表陽醴泉溜隂法天無私傚地維平猗維先生<lb/>
<pb n="KR4e0210_WYG_016-7b"/>
是則是程中正明夷可久以貞幸甚至哉萬壽作朋<lb/>
於衡嶽兮廣逺中正醜欽其尊孰測其峻躋躡芙蓉㡬<lb/>
千萬仞仰觀祝融曷見巔頂斗星錯之雲霞翳隱匪雲<lb/>
霞之翳峻不可睨以覲于兹有明覿觀上聖至髙不暴<lb/>
至妙不夐不矜為禹舍已為舜猗維先生作配孔殷帝<lb/>
實度之貊其德音氣培溟涬德裨崑崙先天弗老後天<lb/>
長存<lb/>
　　三君修元公廟頌<lb/>
<pb n="KR4e0210_WYG_016-8a"/>
方予尋元公羅田舊址屬州大夫羅君某祠之退伏念<lb/>
今肉食君子繽繽多便文自營有能覈簿牒嚴期約不<lb/>
窳事者十不一二矣有能急隱瘼剔蠧羨不窳民者百<lb/>
不一二矣有能崇學術篤風教不窳士者千不一二矣<lb/>
予雖云然疇克如予指乃不知州人夫果遂營廟宇一<lb/>
區既行覲永郡理官崔君來攝慨焉作新㑹領巡撫趙<lb/>
公檄乃復大搆語具予所撰家廟碑中二君又買近田<lb/>
若干畆畀公冡孫博士君某世守供祀崔君又刻公集<lb/>
<pb n="KR4e0210_WYG_016-8b"/>
郡齋中皆出予畫外先是永明邑令何君念永明去道<lb/>
州故里最邇已請廢寺崇搆仰濂書院配用二程先生<lb/>
存國故以興邦人意勤勤著矣趙公已自為文載碑故<lb/>
不詳言趙公又檄何君更脩道州城内廟亦大壯固咸<lb/>
有别述要此三君者非篤意風教有味乎元公學術者<lb/>
其烏能成哉世求之千不一二而環百里中遽有其三<lb/>
可不謂幸事快覩哉博士君某以書抵予曰崔君名某<lb/>
字某太平人羅君名某字某家銅仁其先清江人何君<lb/>
<pb n="KR4e0210_WYG_016-9a"/>
名某字某簡州人三君于風教固殷其不窳事與民莫<lb/>
不稱良云予既謝病治農不與聞激揚乃為作頌頌曰<lb/>
道國甫甫春陵顒顒月巖濂水羅田之宫五星奠鎮左<lb/>
豸右龍綰結九嶷羽翼祝融是曰嶽降篤生元公逖遡<lb/>
精一近嗣中庸炳㡬握要無欲為功施之公溥中實明<lb/>
通至理内溢奚必外窮三綱九法以叙以從既殊寂滅<lb/>
亦異元同闢天開地如夜斯曈啓程夫子如日斯中公<lb/>
騭帝右故里攸空後㡬百禩化為荆蓬狐豕<graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>
                    <graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>麀鹿<lb/>
<pb n="KR4e0210_WYG_016-9b"/>
攸䕺肉食者鄙疇哉是崇顯顯三君眂焉惕衷趙公既<lb/>
唱三君同風五峰之柏三浯之松是㫁是度是作是封<lb/>
荒忽薈蔚㑹朝穹窿枚枚寢廟神罔時恫煌煌講堂趨<lb/>
者雍容春祀秋嘗子孫樅樅士者之來乃繹乃宗斯文<lb/>
之起繇繫繇隆匪自三君疇哉是功外無窳政内為道<lb/>
忡倬倬礧礧頌辭匪豐<lb/>
　贊<lb/>
　　拙贊<lb/>
<pb n="KR4e0210_WYG_016-10a"/>
有用亦既也無用亦既也有成亦徂也無成亦徂也任<lb/>
無用以為用守無成以為成則拙之功不菲矣故君子<lb/>
安拙<lb/>
　四公贊<lb/>
　　范文正公仲淹<lb/>
　范文正公卜一宅基堪輿家稱最勝當屢出公卿公<lb/>
　曰令吾一家世為公卿不如令一郡為之遂捐宅基<lb/>
　為郡學今蘇州府學是也<lb/>
<pb n="KR4e0210_WYG_016-10b"/>
贊曰人心最私私在孫謀雖有時賢懐千嵗憂不營葢<lb/>
藏必營宅丘矧言世卿有如攜取苟得以道孰為之去<lb/>
矯矯希文不取而與視郡人士猶已曽𤣥堯舜遐矣異<lb/>
世同詮瑋哉斯人絶利一源<lb/>
　　韓魏公琦<lb/>
　公守相臺日方祀宣尼齋宿省中夜半有偷兒入室<lb/>
　挺刃求濟公曰儿上器可直千百金以與汝偷兒曰<lb/>
　願得公首公即引頸偷兒稽顙曰以公德量故來相<lb/>
<pb n="KR4e0210_WYG_016-11a"/>
　試几上之物已荷公賜願勿泄也公終不以語人後<lb/>
　偷兒以他事坐法當死備言其事曰慮吾死後使韓<lb/>
　公盛德不傳也<lb/>
贊曰死生大矣自古記之恢恢魏國視死如嬉既嘗刺<lb/>
客復試偷兒彼偷者子知公彌稔屬公不言公竟為隠<lb/>
公而隱之豈曰予訒如巨海漚靡有端倪如太虚雲靡<lb/>
蹤可期吾儕淺夫語公汗頤<lb/>
　　張忠定公詠<lb/>
<pb n="KR4e0210_WYG_016-11b"/>
　張忠定公知益州時王均李順作亂官屬多不挈家<lb/>
　以行又憚公嚴莫敢蓄侍婢公不欲絶人情遂自買<lb/>
　一婢侍巾櫛自此官屬稍稍置姬侍公還闕呼婢父<lb/>
　母出貲嫁之仍處女也<lb/>
贊曰男女大慾慾炎性憒伊其憒矣百惡攸萃自匪至<lb/>
人涉境彌潰乃惟柳下抱婦無嫌千春竒躅誰與比肩<lb/>
曷如忠定處室彌年若金在冶若蓮在泥不虧不㸃真<lb/>
性固而予衰學道舍兹疇師<lb/>
<pb n="KR4e0210_WYG_016-12a"/>
　　王文正公旦<lb/>
　王文正公生平聞謗輒引咎未嘗致辨公嘗薦寇萊<lb/>
　公為相數稱其長而寇多短公上為言之公曰臣在<lb/>
　相位久闕失多凖對無隱益見其忠直此固臣重凖<lb/>
　也上由是益賢公又一日上示公詩公袖歸謂同列<lb/>
　曰上詩有一誤字俟奏改王欽若遽宻奏之翼日上<lb/>
　怒公不奏公惟引咎樞宻馬知節具以實對上始顧<lb/>
　公笑<lb/>
<pb n="KR4e0210_WYG_016-12b"/>
贊曰人悅榮名競徇以死孰識無名乃人之始猶跡履<lb/>
出而跡豈履聖賢名教匪名斯棄樹名表實以率邇遐<lb/>
實苟無窳名奚損加古有至人非之無悶王公休休識<lb/>
度彌近雖曰未學天資可聖<lb/>
　　外祖周處士樵翁先生像贊<lb/>
某孩時覩予外祖樵翁先生形修器偉俞俞焉而色康<lb/>
今再拜遺像宛然夙昔屹立具觀百夫之望也蓋先生<lb/>
長於盛時不耳末季之事故不彫其渾龎産於名族不<lb/>
<pb n="KR4e0210_WYG_016-13a"/>
蹈猥瑣之行故不隳其典常某又幸今老母八袠烈節<lb/>
毅氣有丈夫風知予外祖所樹者貞剛而所遺者永長<lb/>
矧厥子若孫振振蟄蟄益足彰矣<lb/>
　　處士張仁夫君像贊<lb/>
昔之君子意不得管樞握衡則思為國醫以活乎人豈<lb/>
不以澤有大小而為仁則近唯張處士究農軒之𤣥機<lb/>
研越人之秘髄志與物以偕春心超世而獨炯貌亭亭<lb/>
兮孤鶴度汪汪兮千頃臨槎水兮酌清泠咏橘頌兮壽<lb/>
<pb n="KR4e0210_WYG_016-13b"/>
且寧中流一瓠享以千金計君所活曷止百身衆合而<lb/>
稱之仁夫如其仁如其仁<lb/>
　　贈評事王矢齋先生像贊<lb/>
偉貞姿而修髯兮紛既有乎内媺韶紉蘭以蹈繩兮長<lb/>
佩椒而崇祉雖侘傺而顑頷兮覩機利而懐恥既侃侃<lb/>
而不刓方兮洵機發之如矢抑恫恫而粥粥兮豈悻直<lb/>
之為使苟豪曹之出割兮豈切玊之足擬乃稱力以澤<lb/>
物兮胡訝其不為江河而為沚瞻者則曰瑩然若玉寄<lb/>
<pb n="KR4e0210_WYG_016-14a"/>
孚尹於貞璞故昌其後昆鏘珩而鳴璜矯然若鴻謝繒<lb/>
繳於雲漢故大其門閭起鷟而騰凰燕山五桂河汾三<lb/>
樹猶未足以儗其芳彼欽丰儀而稽德履兮盍締誦乎<lb/>
天章卬再拜而仰止兮慨疇昔以佪翔<lb/>
　　王母劉孺人像贊<lb/>
顯顯孺人閨箴孔明樸不喜飾勤且克貞蹀孟操臼追<lb/>
桓汲罌翼彼夫子抱義亨屯迺毓靈雛仲也竒珍爰慕<lb/>
善養何謝尹焞母曰汝學佇為國楨室融和氣族溢賢<lb/>
<pb n="KR4e0210_WYG_016-14b"/>
聲終溫且惠滲漉姻隣僉言壼德後必有興髦猶翼翼<lb/>
百世儀刑<lb/>
　　介齋蕭先生像贊<lb/>
奕乎冠纓之胄蔚乎黌序之英六翮脩而南溟未徙三<lb/>
花備而千里靡征迺藏輝而匿耀爰遺世以葆真夷猶<lb/>
兮禄岡之巔扣革兮螺水之濵人咸知景介石之君子<lb/>
蒹葭之伊人而不知其外嶔岑而莫犯中履坦而平平<lb/>
於戯有頎其軀如松如筠有腴其色如璧如金稽其事<lb/>
<pb n="KR4e0210_WYG_016-15a"/>
孀母小心翼翼兼備乎鼎養教子嗣義方廩廩式抱乎<lb/>
席珍允哉其不詭於儒紳嗟翁已矣偉兹儀刑<lb/>
　　蕭母嚴孺人像贊<lb/>
贊曰詩歌淑慎易著安貞維母斯迪名閥徽音孝敬溢<lb/>
乎梱棫溫惠孚乎宗姻相彼夫子鷄鳴之義尤篤式穀<lb/>
爾嗣熊丸之風有徴婦則母儀已秩秩乎可程矣乃若<lb/>
造家同拮据之艱履儉佩絺綌之箴不僣不差有脊有<lb/>
倫是雖丹青莫為之狀予靡得而詳舉云<lb/>
<pb n="KR4e0210_WYG_016-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　衡廬精舍藏稿巻十六<lb/>
</p>
<p>
</p>
  </div>
</body>
</text>
</TEI>
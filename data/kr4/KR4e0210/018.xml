<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舍藏稿巻十八</head> <lb/>
    <p>
<pb n="KR4e0210_WYG_018-1a"/>
欽定四庫全書<lb/>
　衡廬精舍藏稿巻十八<lb/>
　　　　　　　　　　　　　明　胡直　撰<lb/>
　題跋<lb/>
　　書大司馬許黙齋公録襄毅公疏草後<lb/>
右疏為大司馬許黙齋先生録其先襄毅公所草上武<lb/>
皇帝者當武皇帝時羣璫竊柄導上佚遊媟嫚極矣而<lb/>
襄毅公方起廢為大司馬則奮然曰是不可獨攻其標<lb/>
<pb n="KR4e0210_WYG_018-1b"/>
故因經筵有見疏言帝王之學在養心親賢而經筵為<lb/>
首務推此類具陳之於乎大哉言乎雖古大人格心之<lb/>
道曷以踰焉夫唐虞之世天下政務不少矣然元聖上<lb/>
賢交議文陛之上則獨以道心精一為授受以兢業佚<lb/>
欲為勸戒皇皇焉不敢以他務先之彼豈不欲咨實政<lb/>
而亟為此窽言哉誠以天下治忽之機在人主之一心<lb/>
而心之難操又非可與衆庶論也故雖以元聖輔之上<lb/>
賢猶懼罔念之為狂而况武皇帝左右狎溺蕩心伐性<lb/>
<pb n="KR4e0210_WYG_018-2a"/>
且十百尋常者乎是故公當其時人不與適政不與間<lb/>
乃奮其衷赤以帝王之學為言意庶㡬焉君心憬悟獨<lb/>
斡于九重之宻則彼么麽者何足難更置哉雖其時言<lb/>
不必行然昭然逖覽為政治先計若標世之大臣知此<lb/>
義者何可多覩也此又豈可與拘攣淺儒者道哉某少<lb/>
聞當時卿士閣臣朋力攻瑾期致之法公獨曰此屬得<lb/>
疎斥足矣過峻懼必有甘露之變已而果然然則公之<lb/>
能為斯言良有斯疏也不然公豈獨鏡其末而未究其<lb/>
<pb n="KR4e0210_WYG_018-2b"/>
本與公生平𢎞量逺識推轂名流為一代宗臣其征牙<lb/>
木蘭也雪夜深入大破敵兵獨大土刺守者八百人公<lb/>
皆諭而下之不<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>一級以為功議者謂公有致身之義<lb/>
斯有格心之道又豈不然哉然則公所謂本末可槩覩<lb/>
矣黙齋先生識量德位靡不同符而居勢之艱猶若倍<lb/>
之異日崇勛峻烈炳在史之世家固不以某小子之言<lb/>
稱也辱先生出示斯草屬題簡末乃拜手誦服用抒仰<lb/>
止且以附名焉非敢謂知名賢之世德也<lb/>
<pb n="KR4e0210_WYG_018-3a"/>
　　書唐荆川先生夷齊廟詩後<lb/>
唐荆川先生示予謁夷齊廟詩詩末引王臨川疑夷齊<lb/>
叩馬事不經見因自以意論夷齊與文王同心則不得<lb/>
不與武王異志以此信其叩馬之事無疑是固已辨矣<lb/>
而猶未足以致其實葢近世多以叩馬之事出莊子寓<lb/>
言而太史公誤信然予觀左傳臧哀伯之言曰武王克<lb/>
商遷九鼎于雒義士猶或非之義士非夷齊誰也且臧<lb/>
哀伯前孔子數世去周未逺其言或可信以此證之則<lb/>
<pb n="KR4e0210_WYG_018-3b"/>
叩馬之事亦傳之久矣其不創出於莊子明矣孟子曰<lb/>
君子亦仁而已矣何必同然則伯夷又何嫌其與武王<lb/>
異耶且伯夷之論在天地間何可少而臨川膠於一是<lb/>
而非之亦拘矣孔子又言夷齊餓死於首陽之下而臨<lb/>
川謂伯夷死於北海及來而死於道路與夫至文王之<lb/>
都而不及武王之世其說皆無據矣<lb/>
　　書青尉傳後<lb/>
余讀青尉事未嘗不憮然自恧泫然而追思下涕也青<lb/>
<pb n="KR4e0210_WYG_018-4a"/>
尉龍陽幕官耳因民潦傷叩闕蠲賦不報遂雉經闕下<lb/>
死皇祖悼之錫之廟食而邑賦終免此自史籍載記未<lb/>
有覩者尉可謂獨行君子矣借使尉居幕職上尉所為<lb/>
又何若也予忝監司分𨽻兹土目稔潦旱又苦衝疲民<lb/>
之䝉盭蓋什伯於尉之日每有興革不能以去就争之<lb/>
矧能如尉之自捐其身乎夫天下事莫難於任苟能任<lb/>
則四海之内均為已責苟為弗任則雖其職事弗為責<lb/>
矣古之任天下者一夫不獲引以為辜矧一邑乎若尉<lb/>
<pb n="KR4e0210_WYG_018-4b"/>
則與古人之心又何擇焉人謂青尉過此任者過也奚<lb/>
過為然予見今之人有當職弗之任者矣予故始而自<lb/>
恧繼而追思不可置悲嗟嗟乎青尉<lb/>
　　書蘇子瞻書傳後<lb/>
昔唐荆川先生語予曰曽見蘇子瞻書傳乎曰未也盍<lb/>
求之嵗之甲子予行部至眉求諸鄉大夫張中丞得其<lb/>
寫本讀之益知蘇氏之學葢予自壯後始能讀蘇氏文<lb/>
喜其言能自立不為詭随其論當時大計是非利害開<lb/>
<pb n="KR4e0210_WYG_018-5a"/>
闔抑揚皆有本末可以醒寤人主措諸事功不誣及讀<lb/>
其中庸論乃知蘇氏未有得於性道以至强非而妄斥<lb/>
則又怪其自立之過今讀其書傳誠有篤論獨其訓欽<lb/>
明文思則指以為聖人之才舉五教亦與孟子殊其病<lb/>
略與中庸論同然後知君子之貴於聞性道也雖然若<lb/>
蘇氏父子其學皆嘗逺探於經而博取於傳以發其中<lb/>
心之誠然所謂一家之言是巳其視今之棄經尊史附<lb/>
和影響者則大不侔矣乃歸其本張公而寓書其末云<lb/>
<pb n="KR4e0210_WYG_018-5b"/>
　　書郫縣志後<lb/>
往予閱及揚雄仕莽投閣劇秦美新而綱目書莽大夫<lb/>
嘗怪雄以彼其才而媚莽心竊鄙之後見程叔子取其<lb/>
美厥靈根之語愕曰雄乃有是語乎又韓退之邵堯夫<lb/>
司馬君實諸君子咸稱引其説往來怵予心已乃取法<lb/>
言讀之其紬六經翼孔顔義甚深又嘗髙餓顯下禄隱<lb/>
雖不韙屈原而屢斥公孫𢎞之容且曰如詘道信身雖<lb/>
天下不可為也予則嘆曰世之論雄其然豈其然乎終<lb/>
<pb n="KR4e0210_WYG_018-6a"/>
無以決於心最後讀揚雄傳稱雄有大度自守泊如仕<lb/>
成帝哀平間未言仕莽獨其贊謂雄仕莽作符命投閣<lb/>
年七十一天鳳五年卒余考雄至西京見成帝年四十<lb/>
餘矣自成帝建始改元至天鳳五年計五十有二嵗以<lb/>
五十二合四十餘已近百年則與所謂年七十一者又<lb/>
相抵矣又考雄至京大司馬王音奇其文而音薨永始<lb/>
初年則雄來必在永始之前無疑然則謂雄為延於莽年<lb/>
者妄也其云媚莽妄可知矣盖予懐此久矣今年春按部<lb/>
<pb n="KR4e0210_WYG_018-6b"/>
郫縣而雄郫人也讀其邑志得予鄉人簡公紹芳辨證<lb/>
尤悉簡引桓譚新語曰雄作甘泉賦一首夢腸出收而<lb/>
内之明日遂卒而祠甘泉在永始四年䧺卒永始四年去莽<lb/>
簒位尚逺而劇秦美新或出于谷子雲以予校之莽自平帝元始間<lb/>
始號安漢公今法言稱漢公且云漢興二百一十載爰<lb/>
自髙帝至平帝末葢其數矣而謂雄卒永始亦未必然<lb/>
計雄之終或在平帝末則其年正七十餘矣因雄厯成<lb/>
哀平故稱三世不徙官若復仕莽又詎止三世哉繇是<lb/>
<pb n="KR4e0210_WYG_018-7a"/>
知雄決無仕莽投閣美新之事而簡公謂班孟堅早世<lb/>
曹大家輩傳失其實豈不然哉當平帝末莽已有都四<lb/>
海代漢室之形矣而雄猶稱漢道如日中天力不能回<lb/>
莽而假法言以諷切之雄之意至矣雄其媚莽者乎諒<lb/>
乎叔子之言曰閣百尺未必能投曰然則史不足信乎<lb/>
曰太史公記子貢宰我一以為遊說一以為叛亂是亦<lb/>
足信乎而孔子主癰疽百里奚自鬻身在當時之言比<lb/>
比也何獨雄哉予悲守道君子䝉誣逮千載故因簡公<lb/>
<pb n="KR4e0210_WYG_018-7b"/>
之言而畢其説<lb/>
　　讀鶡冠子<lb/>
鶡冠子稱一壺千金韓子讀而悲之予讀則尤悲焉夫<lb/>
得壺於汝泗則濟者十八於江漢者十五於東海則十<lb/>
壺無一濟然俾壺有一髪之漏則汝泗猶東海耳嗜欲<lb/>
之賊道雖聖人不無文王至德猶必無然畔援歆羨而<lb/>
後誕登于岸葢文王猶乗筏度溪澗耳若賢人之慾則<lb/>
汝泗也其次江漢也其下則東海矣今者欲濟東海舍<lb/>
<pb n="KR4e0210_WYG_018-8a"/>
萬斛舟而乗漏壺此予尤悲也夫<lb/>
　　書陶靖節集後<lb/>
某少讀淵明詩喜其辭㫖沖逸不犯功力而未知其㡬<lb/>
于道嘉靖乙卯秋忽夢侍先府君談詩先府君曰詩人<lb/>
最淺陋者為孟郊郊得第詩曰春風得意馬蹄疾一日<lb/>
㸔盡長安花是其器與辭咸淺陋不足觀某因質古今<lb/>
詩誰勝先府君曰無踰淵明某竊心識之次年登第乃<lb/>
寤先府君預用以示警然因是益喜讀淵明詩反覆讀<lb/>
<pb n="KR4e0210_WYG_018-8b"/>
至神釋諸篇然後知淵明之㡬于道而杜子美未悉也<lb/>
不然何其明三才之中重魯叟之思乃出于道喪世衰<lb/>
之餘若是乎勤且篤也而世止以隱逸忠義槩之亦淺<lb/>
矣然淵明以彼其資乃終逃于酒弗能大有明于斯道<lb/>
豈亦未有以參三才之學告之者歟噫使斯人果與聞<lb/>
於學則冉閔儔矣乃益寤先府君之啟予者深也暇日<lb/>
復讀淵明詩因追書于簡端<lb/>
　　書神留宇宙巻後<lb/>
<pb n="KR4e0210_WYG_018-9a"/>
是為文信國集杜絶句墨蹟有予邑陳海桑先生題跋<lb/>
予少嘗假閱陳氏異之則諭之曰是神物不可狎狎則<lb/>
懼風雲勃生座間將變化翔去也予且見子屋極將有<lb/>
白虹紫光燭天而照夜也予雖不識書然知大山長河<lb/>
不可以蹊徑辨子善寳之垂三十年是書歸予友王有<lb/>
訓氏有訓遂請諸先師羅文恭公題曰神留宇宙續跋<lb/>
其後又七年予起畎畆將行有訓攜以贈予予謝不可<lb/>
有訓曰子不知信國不有其身吾黨又安能長有是翰<lb/>
<pb n="KR4e0210_WYG_018-9b"/>
墨乎吾不以授子子不吾受皆非達也子又不觀信國<lb/>
方坐卧小樓日有數死焉而其字勢獨閒遠自得有隱<lb/>
士逸仙翩翩凌雲之氣宋之天地裂矣而公獨以一身<lb/>
障之公之雄槩加萬古矣覩其字畫又夐然出埃壒若<lb/>
不以世故滓其靈臺是豈易言哉是豈易言哉子姑藏<lb/>
而繹之予于是再拜受而識諸巻尾<lb/>
　　書復合溪子語<lb/>
隆慶辛未之秋予偕合溪子從端州返西粤舟中過從<lb/>
<pb n="KR4e0210_WYG_018-10a"/>
語學日有相發合溪子曰往見子詩嘗援用釋氏語得<lb/>
無令後世惑乎子之語志學也必自孔氏求孔氏之宗<lb/>
必曰仁體夫詩言志也志在孔氏而用釋家語可謂志<lb/>
乎據觀子詩後必傳子乃以釋家語惑亂後世可謂仁<lb/>
乎予應曰往作詩誠有之亦偶適逸興已爾非必信從<lb/>
其學者也今不作詩六年矣矧釋語乎合溪子奮然曰<lb/>
吾期子為孔子作千萬世人極豈淺淺哉子以後慎哉<lb/>
無為此予聞之不覺<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然色阻謝曰不敏敢不如教已<lb/>
<pb n="KR4e0210_WYG_018-10b"/>
而黙然櫽括自心尚荏苒視孔子若未必能臻視千萬<lb/>
世亦若不以予一人重輕其間也乃知予平日自視尚<lb/>
𦕈薄其于仁體未誠有得矧予去孔子耳順年不逺矣<lb/>
今若此予將何以求孔子哉予將何以求孔子哉雖然<lb/>
予舍孔子無為學也自今日至千萬世非夫人之責無<lb/>
誰責也於乎中立天地負荷宇宙余雖嚮老矣不敢<lb/>
復諉正其鵠以中之竭其才以至之古人云死而後己<lb/>
不知老之將至此余事也其能否臻于孔子與夫千萬<lb/>
<pb n="KR4e0210_WYG_018-11a"/>
世之重輕非余所當計也因書此志慚并貽合溪子共<lb/>
勉旃次年合溪子遷閩藩行始書而貽之<lb/>
　　題宋髙宗所臨蘭亭帖後<lb/>
余曩藏宋髙宗題小李將軍畫二得是帖㸃畫無不合<lb/>
知為髙宗字無疑嗟嗟髙宗何時也固乃㤀情仰膽而<lb/>
殫精洒翰棄忠武中原之烈而躭右軍梓澤之風卒之<lb/>
身辱國癉禍貽中夏至為慘毒可不為大哀乎是故藝<lb/>
成而下物玩而喪匪獨人主君子取游焉可也<lb/>
<pb n="KR4e0210_WYG_018-11b"/>
　　書子昂擊壤圖<lb/>
子昂畫擊壤圖又自為跋語出袁柳庄家藏余得之句<lb/>
曲曹生觀子昂跋語自謂有感不知子昂當宋末運感<lb/>
而為之耶抑元初為之耶於乎當今之時堯舜在上非<lb/>
宋元可㡬萬一然邊圉孔棘吏上計先催科海内黔首<lb/>
窮蹙視二十年前加十七焉民未嘗不耕鑿然欲嬉遊<lb/>
擊壤不可得矣或者咎諸法乃神祖聖宗法未嘗不善<lb/>
也今之君子尤喜言法然而斯民若是懸絶何也儒者<lb/>
<pb n="KR4e0210_WYG_018-12a"/>
有言誠心而王則王假之而霸則霸今曷繇使上下皆<lb/>
誠心為王耶果誠心矣又曷繇使邊圉不棘催科政舒<lb/>
民得嬉游以樂生耶子昂衰世不足言今如盛世何哉<lb/>
或云前畫出子昂其後跋字為贗予不暇深辨姑書而<lb/>
藏之<lb/>
　　書鄭使君家藏祝枝山書<lb/>
書末藝耳然亦未易言書家以畫沙印泥不落蹊徑號<lb/>
稱最妙者亦非可以强致大要在捉筆得法令鋒行畫<lb/>
<pb n="KR4e0210_WYG_018-12b"/>
内積乆而神凝天放自臻其妙縱之則騰猿飛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>怒猊<lb/>
奔驥竒詭不測亦自不踰矩法之内所謂如珠走盤不<lb/>
越於盤者其圓體自致也彼捨中鋒而以側媚豪宕襲<lb/>
似之者則亦如優孟學孫叔敖其言言笑笑雖得近似<lb/>
終不離伶工相耳又如人之生其精神行骨肉之内則<lb/>
骨不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>肉不溢而秀傑之氣自著不然雖嫵若少女驍<lb/>
為健兒其神氣無觀也予嘗習觀𢎞治以前書咸出中<lb/>
鋒雖有未工其生氣自殊正德後則古法蕩矣予間以<lb/>
<pb n="KR4e0210_WYG_018-13a"/>
語一二工書者靡不掩口近時海内工書推文衡山祝<lb/>
枝山二君誠一時名家盛行在正德嘉靖間是巻出祝<lb/>
君為莆陽鄭公宰河源時所得君時尹興寧與公往復<lb/>
唱和及倣效諸家辨論各體可謂富矣其書法後必有<lb/>
辨之者予不假言也予獨羡公遺子孫唯圖書文采風<lb/>
流到今可想見子壺陽使君出示屬為之題因漫書簡<lb/>
末使君世工書視何如也<lb/>
　　書丹鉛總錄<lb/>
<pb n="KR4e0210_WYG_018-13b"/>
丹鉛總錄新都楊升菴慎所著初各本散録近好事者<lb/>
始彚刻為總錄世咸稱升菴博物為一時冠予獨疑天<lb/>
下物未必能盡博偶得是錄因揭首册一二條以身所<lb/>
經嘗者較之則所錄誠不能無繆予然後知天下之物<lb/>
果不能以盡博然亦不必盡也今略記下方云<lb/>
升菴錄稱火井在蜀之臨邛今嘉定犍為亦有之其泉<lb/>
皆油爇之燃人取以為燈正德間方出予嘗仕蜀駐雅<lb/>
道邛詢昔唐時有火井縣以井中出火故名袁天綱嘗<lb/>
<pb n="KR4e0210_WYG_018-14a"/>
為火井令今縣與井俱廢而其地已隷天全招討司厥<lb/>
後火井乃復出于潼川州潼去邛近千里予寮趙僉憲<lb/>
親往觀云井水故冷土人以物引之常時烹鹽煮繭至<lb/>
今為然此火井大略若嘉定犍為乃油泉非火井也其<lb/>
泉果類油今吏部洪雅陳君語余曰渠家亦以油泉燃<lb/>
燈則知與火井異地亦二物也而升菴説混矣升菴又<lb/>
謂積陽之氣所產何獨此二方有積陽耶又何邛之井<lb/>
始陽而終隂耶此皆不可知子思子曰雖聖人有不知<lb/>
<pb n="KR4e0210_WYG_018-14b"/>
此之謂也<lb/>
太史公自序上㑹稽探禹穴升菴訓云上㑹稽總吳越<lb/>
也探禹穴言巴蜀也又曰禹穴在蜀之石泉縣禹生之<lb/>
地近劉廵撫搜古碑刻有禹穴二字李白所書始知㑹<lb/>
稽禹穴之誤余嘗遊綿石泉實屬邑因令人之石泉塌<lb/>
禹穴二字字方丈楷壯奇偉然未著姓名安知出李白<lb/>
又考太史公稱禹黄帝之𤣥孫父鯀封崇不曰在蜀蜀<lb/>
安有禹生之地獨史記註引蜀王本記云禹本汶山廣<lb/>
<pb n="KR4e0210_WYG_018-15a"/>
柔縣人也又考廣柔自隋時改汶川取汶山導江之義<lb/>
括地志又云禹生在茂州汶川縣石紐山其地去石泉<lb/>
數百里若是則凡言禹之生蜀者亦無定在又安知果<lb/>
在石泉否也此皆數千載以上事相傳淆訛好事者所<lb/>
書惡覩其實雖博古士亦惡得執言之也書曰蔡蒙旅<lb/>
平書傳與水經咸言蔡蒙二山在嚴道嚴道即雅也余<lb/>
固已疑之升菴則云蔡山在雅州蒙山在雲南余尤不<lb/>
信余嘗仕蜀駐雅尋蔡山殊𦕈不稱名若蒙山則實在<lb/>
<pb n="KR4e0210_WYG_018-15b"/>
雅之名山縣山峻甚難登余嘗登巔有唐時古茶樹約<lb/>
二三十頭其茶今上貢品味絶天下余得一二勺以療<lb/>
病神效詢故老及鄉縉紳云古稱蒙山頂上茶是也而<lb/>
世繆以東䝉山石莓當之豈亦所謂幸不幸耶鄉縉紳<lb/>
又出升菴所作蒙山茶辨余曰升菴既辨茶乃云山在<lb/>
雲南何耶皆相與大噱雖然自書傳水經皆在數千載<lb/>
後其是與非不可知乃若雲南未經禹績而蒙山不在<lb/>
雲南似必可知也<lb/>
<pb n="KR4e0210_WYG_018-16a"/>
書云岷山導江註云岷山在湔氐道西徼外又水經稱<lb/>
岷山在蜀郡氐道縣江水所出酈氏註云在徼外今未<lb/>
知氐道何縣大要稱徼外則岷山非在今之汶川縣明<lb/>
矣葢太史公雖以岷汶字通用然汶川實古廣柔縣至<lb/>
隋時因岷汶通稱之故遂改廣柔為汶川則太史公所<lb/>
指汶山豈端在兹縣哉後人不考遂謂岷山在汶川縣<lb/>
非也升菴所引蜀王觀汶水之流語亦非余嘗至汶川<lb/>
詢故老求岷山茫無所得復問江源則江已可浮方舟<lb/>
<pb n="KR4e0210_WYG_018-16b"/>
矣溯江求之三日至松藩江雖狹然非源或云在彰臘<lb/>
余詢彰臘守備官咸云在陜之岷州岷山自岷州岷山<lb/>
出穿西戎地始至彰臘葢其先岷為蜀轄故岷峨配稱<lb/>
且稱松岷云余因考一統志稱岷州城北果有岷山山<lb/>
黒無樹嗟夫天下事不出真見必得真聞乃可信而後<lb/>
之儒者槩以簡册胸臆決是非左矣左矣升菴別篇云<lb/>
江源實自西戎萬山來是説為得之<lb/>
　　書三妙巻後<lb/>
<pb n="KR4e0210_WYG_018-17a"/>
是巻為白沙先生自書春日詩凡㡬首余邑侯仁卿唐<lb/>
君得之以其詩與書兼妙也而出先生手彌足重故稱<lb/>
三妙爰示某題之某稽病未有言已而挾入山伏居奥<lb/>
洞日對層巔嶔巖峭壁嵾石窮竒極勝若或為之剞劂<lb/>
雕琢而絶無斧鑿跡乃嘆巨靈之工雖百郢匠莫之措<lb/>
也而以擬于先生之墨妙其竒勝出自然者殆不可軒<lb/>
輊之乃亦巨靈為之非耶嘗考先生始從吳聘君學未<lb/>
得因反求諸約端居乆之然後洞見本心之體隱然參<lb/>
<pb n="KR4e0210_WYG_018-17b"/>
前倚衡而以應務觀書若馬之有勒水之有源始渙然<lb/>
自信曰聖功在兹而其語學遂一以自然為宗故其放<lb/>
于翰墨者亦即與天者相出王葢先生之巨靈不在外<lb/>
矣世不知先生之巨靈取諸衷乃徒為剪綴將枝枝焉<lb/>
修葉葉焉排而求為奇勝以規名于後世其不自賊其<lb/>
天者希矣唐君後先生出東粤將亦反求光大先生之<lb/>
學故以余委余固自顧瞠然而不能已于言<lb/>
　　書張果傳<lb/>
<pb n="KR4e0210_WYG_018-18a"/>
吾嘗讀列子稱季咸能知人禍福夀夭如神而卒不能<lb/>
相壺丘子自失而走壺丘子曰吾與之虛而猗移不知<lb/>
其誰何予以為此寓言也今偶讀舊唐書張果傳言邢<lb/>
和璞善算人𤣥宗令算果夀年則莫知其甲子又有夜<lb/>
光者善視鬼與果並坐而終莫能見以果之藏於虚故<lb/>
也乃知壺丘事非誣又嘗覧忠禪師者示三藏觀競渡<lb/>
弄猢猻則咸知之已而為之無心則三藏莫得而測何<lb/>
則夫人形動則人見而知之心動則神見而知之惟無<lb/>
<pb n="KR4e0210_WYG_018-18b"/>
心無意則鬼神不得知而况人乎此非獨二氏雖吾聖<lb/>
人之無思無為者無不然也然則聖而不可知者葢必<lb/>
有之而遽難言也<lb/>
　　書王庠經說<lb/>
昔王庠以經説寄蘇軾謂二帝三王之臣皆志于道唯<lb/>
其自得之難故守之至堅自孔孟作六經斯道有一定<lb/>
之論士之所養反不逮古乃知後世見六經之易忽而<lb/>
不行也軾以為名言予以為孔孟作六經歸於一定非<lb/>
<pb n="KR4e0210_WYG_018-19a"/>
孔孟故為定也性至一也然孔孟大要在知本反約而<lb/>
後儒註疏乃至逐末騖博腷臆杜撰往往强孔孟之言<lb/>
以就已意葢騁其射覆之見著為畫一之論大學親民<lb/>
易繫窮理皆孔子之訓也其在書曰百姓不親五品不遜<lb/>
此親民之㫖也今必改曰新民新民雖亦通而不知其<lb/>
與大學本㫖有間也其在繫曰和順於道德而理於義<lb/>
窮理盡性以至于命此其本文相屬也今必訓曰窮至<lb/>
事物之理舍理於義之本文而増贅事物於其間而不<lb/>
<pb n="KR4e0210_WYG_018-19b"/>
知與繫辭本㫖彌逺是則孔孟雖定而後儒不以為定<lb/>
何尤孔孟哉夫孔孟在知本反約故常定於一而其萬<lb/>
之不齊不必定也後儒逐末騖博故常取其萬者而定<lb/>
之不獨萬之難齊而終失其一也噫孰知其愈趨於末<lb/>
愈騖於博而愈悖而馳也暇日偶讀庠之言感而書之<lb/>
　　書松原別語册後<lb/>
某將入蜀時其友王有訓歐陽文朝王信卿以册求先<lb/>
師羅文恭為贈語公巻巻以實脩期以收斂静定入葢<lb/>
<pb n="KR4e0210_WYG_018-20a"/>
嘉靖癸亥春也距今已十有七載公與文朝先後去世<lb/>
而某且皓首踰六又三矣册中云自蜀歸以實脩者盡<lb/>
言之公之䇿直至矣既公殁後四年某始自蜀歸尚未<lb/>
有真得悲哉俾某果實脩而有得亦安得公為言之况<lb/>
到今仍慚斯語回顧不尤悲哉又云論宋學則首明道<lb/>
而疑濂溪夫濂溪無可疑某亦曷敢妄疑濂溪哉葢嘗<lb/>
疑太極圖説不出濂溪手非謂疑濂溪也某獨未嘗明<lb/>
舉以告公致有疑之之説是亦某過也雖然某所欲質<lb/>
<pb n="KR4e0210_WYG_018-20b"/>
正我師者詎止若一二册中語哉乃敬識諸簡末以洩<lb/>
予悲且用為惕雖然使師在今日其為予䇿且惕又何<lb/>
若也萬厯己卯重陽之日<lb/>
　<lb/>
　<lb/>
　<lb/>
　<lb/>
　衡廬精舍藏稿巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬續稿巻十</head> <lb/>
    <p>
<pb n="KR4e0210_WYG_040-1a"/>
欽定四庫全書<lb/>
　衡廬續稿巻十<lb/>
　　　　　　　　　　　　明　胡直　著<lb/>
　　墓表<lb/>
　　　族祖順菴公墓表<lb/>
於戲世孰不知貽子孫哉贏而筐箱不如樸而義方腴<lb/>
而廩庾不如瘠而詩書何則義方在則可與知趨詩書<lb/>
事則可與有植也若予義和近代累葉迄無豐産惟幸<lb/>
<pb n="KR4e0210_WYG_040-1b"/>
抱樸喜義務治詩書自予有識以來覩記曾祖行若愚<lb/>
菴公拱南園公教此二老者皆近無懐氏民也祖行自<lb/>
謙齋府君以下則有樂善公行福心田公仰耕彛軒公<lb/>
昌徳最少為順菴公其樸而近義咸足以䕶持元氣維<lb/>
植家範為盛代醇民順菴公諱錫字仰祚即南園公冡<lb/>
嗣也少負義氣非公正不發憤以窶遊東粤為下賈時<lb/>
城中豪家有逆僮盜百金餘匿公舍中公執之僮願輸<lb/>
金于公以遁公曰吾豈以金易義乎卒白其事粤人至<lb/>
<pb n="KR4e0210_WYG_040-2a"/>
今髙其義不置口越數十年稍贏嚢有羨貸人不責重<lb/>
息服食則仍與最下者埒平生非禮聲色未嘗入耳目<lb/>
事南園翁務得歡心有疾藥湯親嘗嘉靖癸夘翁卒哀<lb/>
毁骨立塟祭稱力要不詭于禮母陳孺人孀居生事塟<lb/>
祭一如翁禮嵗壬戌例行丈糧邑侯楊公署公分任其<lb/>
地鄉鄰咸誦服之三族議修譜建祠皆曰各族非無長<lb/>
者惟順菴公端謹諸凡監督請都其事數年不少倦族<lb/>
人莫有以私議者時舉家約推公為約首長公率以正<lb/>
<pb n="KR4e0210_WYG_040-2b"/>
又能堅忍不憑氣族中萬指莫不唯公聽鄉有槎灘陂<lb/>
灌兩郷九都宋中元末五姓築陂吾胡氏其一也至是<lb/>
陂圯公與衆姓鳩力修築兩鄉利賴如先世焉末年二<lb/>
子不禄公力教諸孫萬厯丙子次孫裘補邑庠弟子員<lb/>
公督從予問學一時學博縣侯稔聞公髙義肅弟子賔<lb/>
公鄉飲又因八袠欲以例榮公冠帶公皆固郤曰不爾<lb/>
則吾且入山之深矣庚辰伯孫胃甫授徒東粤夜夢大<lb/>
雪見公夢中囑以人道大端遄歸時五月之三日公尚<lb/>
<pb n="KR4e0210_WYG_040-3a"/>
健飲不日輒呼諸孫示弗寧趣治後事又戒以立身立<lb/>
家語語畢告終正寢矣實五月十日也遡其生某年月<lb/>
日享年八十有三袝塟西岡南園公塋左某向配長隴<lb/>
張孺人生子二長某次匡羣娶蕭氏孫四長即胃甫娶<lb/>
某氏次軫甫蚤卒次即裘字箕甫邑庠生娶某氏季昴<lb/>
甫娶某氏曾孫某皆羣後予嘗觀太史公言閭巷砥行<lb/>
立身若斯人亦豈易覩哉彼巍爵膴禄與阡陌萬鏹之<lb/>
夫尚林林騖恣睢圉奪不肯休况布褐士乎以公所操<lb/>
<pb n="KR4e0210_WYG_040-3b"/>
執行事獨端且知義終其身有禆族里焉允哉其閭巷<lb/>
醇民夫故曰不易覩然吾所述數君子者其後皆能毓<lb/>
雋治詩書安知天道不有在耶吾故表順菴公墓而三<lb/>
致意焉<lb/>
　　　贈監察御史慕雲楊公墓表<lb/>
公諱紹祖字某邑楊文貞公五世孫也先世具史傳暨<lb/>
諸載籍父諱思堯白雲其號故公號慕雲向白雲公遊<lb/>
道日廣蚤客死䖍中人睥睨公孤且孱謂白雲後將落<lb/>
<pb n="KR4e0210_WYG_040-4a"/>
也而公則日夜泣恐墜先人緒既長聞舅氏武陽王先<lb/>
生講業龍灣之間公師之聽其言躍如也一時龍灣子<lb/>
弟自以篤實出公下母王氏拮据勤家尋卧病不能治<lb/>
産公壹禀令而後敢言行事藥必嘗乃敢進是時太母<lb/>
劉春秋髙而王又向依外王父居公知王所以<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>
                    <graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>如<lb/>
有失者凢以劉故則迎劉來並奉之㑹劉七十公日為<lb/>
擊鮮倫膚上觴跪祝又集諸里婦置酒大洽而劉始驩<lb/>
甚其年公舉今侍御君王抱侍御君弄之膝上以嬉劉<lb/>
<pb n="KR4e0210_WYG_040-4b"/>
曰抱孫抱孫而劉益驩甚久之王病痢且劇又不欲醫<lb/>
來公曰柰何束手以從母命苟能獻海上仙方者不難<lb/>
千金已乃果得秘方而王竟起及劉病公無以異乎侍<lb/>
王病也先是劉最愛少子視白雲公稍後其視公如之<lb/>
公誠孝得當劉驩心而劉卒幸愛之視猶少子斯益見<lb/>
公哉公自問學以來日窺古人行誼嵗時伏臘雖𤓰祭<lb/>
必敬而尤嚴于祠墓白雲公初塟清溪以形家言刻日<lb/>
改厝㑹有言日在大火之次不利已諸公曰吾憾不旦<lb/>
<pb n="KR4e0210_WYG_040-5a"/>
夜安吾親也寧事異日亦寧有火墓者哉趣啓棺果見<lb/>
蟻公且泣且詈曰幾敗乃事畢事三日而廬室火公竟<lb/>
無悔其篤於養生送死類此公喜賔客又不侵然諾一<lb/>
旦扣門有急必應或乞錢於公不給則乞諸人以應之<lb/>
而不收劵書至人負之勿問也里中往往誦義而族兄<lb/>
通政公亦曰是且類我公既晩尤勤誨子知御史君之<lb/>
頴脱也乃日夜程督君學大要重先世清白故君以甲<lb/>
戌成進士始令東莞課最贈公如其官既登御史臺未<lb/>
<pb n="KR4e0210_WYG_040-5b"/>
幾月即撃去秉銓大奸天下咸誦文貞公有賢孫而莫<lb/>
知慕雲公式榖之為力殷也公於是䝉恩改贈某道監<lb/>
察御史元配南坑蕭繼大蓬蕭贈封咸孺人有丈夫子<lb/>
三人長寅春嘗從予學南坑出仲即侍御君今為浙江<lb/>
按察司僉事季寅冬咸有文女一適予族子太學生起<lb/>
鳴則皆大蓬所自出公生某年月日卒某年月日得年<lb/>
四十有七塟今某山某向之原侍御君謂予故好也以<lb/>
墓表請予雅聞侍御言人子欲論譔其親之美當如畫<lb/>
<pb n="KR4e0210_WYG_040-6a"/>
史傳神則庶幾哉子孫仰瞻若將見之予深有味其言<lb/>
雖然俾畫史者未逮親覩見其形容則能彷彿未盡也<lb/>
昔者吾武陽先生抱道士也公舊學于武陽予得因武<lb/>
陽交驩公以予之鄙為公論譔而表著之者豈獨彷彿<lb/>
哉矧曰文貞公以四朝元勲光昭于先後嗣若侍御君<lb/>
又以直節鳴天下公上承下啓而姱修若此公誠可表<lb/>
于世夫<lb/>
　　　龍池劉公墓表<lb/>
<pb n="KR4e0210_WYG_040-6b"/>
余往在都下友人麻城耿伯子屈指海内同志必稱其<lb/>
邑友劉君師召因得習君先子龍池公茂行隆慶庚午<lb/>
余視湖廣學與二三君論學齊安劉君在焉遂手耿伯<lb/>
子所為公狀暨大司馬劉端簡公銘示余而謁為墓表<lb/>
按公諱光字徳厚麻城河東故有黒龍岡劉氏世居曽<lb/>
祖王父而下隂行善公少敏治春秋以諸生髙等舉正<lb/>
徳庚午上春官不售嘉靖丙戌母老謁選授汝寧别駕<lb/>
甫下車能決屠鬭誤殺傍人者如律遂以敏練著稱確<lb/>
<pb n="KR4e0210_WYG_040-7a"/>
羅二邑獲盜出官兵誣服者移成獄于公悉平反之初<lb/>
執成案者始不悅已乃知公無它腸遂反相得自是旁<lb/>
郡有疑獄争質成劉别駕者尋巨盜殺守備官兵亡他<lb/>
所莫可孰何監司檄公擒捕卒用竒計縛二首惡獻當<lb/>
事者奬以百金公悉頒諸用命者郡守復用五十金相<lb/>
勞公還之府藏曰吾分也敢受上賞事聞闕下下本兵<lb/>
論公首功而公丁何安人憂服除補廣州府所屬連州<lb/>
二水洞巨盜叛服不常時且薄城聞公先聲乃悉就撫<lb/>
<pb n="KR4e0210_WYG_040-7b"/>
聴繩束不月餘而境内平視篆南海大豪數與民争淤<lb/>
田莫能制公至爭所著為令甲曰已納賦者直不者曲<lb/>
豪乃帖相率勒石記之公素彊直亷峻廣故多珍貨而<lb/>
公澹然<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>以不善脂韋失督府意調栁州㑹安南有釁<lb/>
檄從勑使往勘問既至夷皆輸服不煩一戈是時公已<lb/>
搆疾遂乞歸先是公用廣州判奏績進承徳郎贈父母<lb/>
如官歸自栁州杜門謝事非公不見邑令日與熊司理<lb/>
某者徜徉吟咏有塵外風致鄉人稱河東二老云公悃<lb/>
<pb n="KR4e0210_WYG_040-8a"/>
愊不修喜怒不見與人處油油然居常儉朴糲飯疏布<lb/>
意恬如也其家範可世世法邑大夫欽風造廬扁堂曰<lb/>
耆徳有大事則就問公忽謝世卒之日邑愽黎君大鵬<lb/>
汝寧人甫至聞同僚出吊未知吊公已乃拜于幕曰自<lb/>
公去吾汝且三十年吾汝尸祝之如一日孰謂大鵬至<lb/>
是邦不得奉色笑言未竟涕霪霪下易簀時立仲子等<lb/>
床下訓曰吾年將及耋何憾若第能俾余與程太中同<lb/>
遊地下死即瞑目仲子即劉君師召氏也公有丈夫子<lb/>
<pb n="KR4e0210_WYG_040-8b"/>
四伯某邑庠生先公卒仲師召仕至松江府通判叔師<lb/>
皋亦庠生季師啓嗟乎公望仲子等逺且大仲子果淬<lb/>
礪躬行自麗于道居官政教與俗吏異指卒偕楚侗耿<lb/>
君栁塘周君發明孔孟宗緒世因君益信學君蔚為醇<lb/>
儒善成公志公所遭固不庶幾大中同流者哉予以是<lb/>
表公于石不辭<lb/>
　　　行太僕卿進階嘉議大夫月川王公墓表<lb/>
昔吉水羅先生文恭生平慎許可雖貴勢人百方不能<lb/>
<pb n="KR4e0210_WYG_040-9a"/>
繆得一語之褒惟黄陂月川王公來令吉水文恭眎其<lb/>
循亷則為扁其堂曰清白又為對語有生我桐鄉期君<lb/>
清獻之詞一時覽者謂公得重語不啻榮衮自非質有<lb/>
其事其烏能致之時吉水方行丈田公必與文恭講求<lb/>
行之卒不為厲邑故樸而文公與民興革條教法令不<lb/>
為鉤距境内大治已而遭旱魃禱雨輒應又賑濟有方<lb/>
所全活不可數嘉靖癸夘予時領鄉書出公門下公因<lb/>
語曰吾政無它長惟晝覩耕犂夜不聞鳴犬足矣然公<lb/>
<pb n="KR4e0210_WYG_040-9b"/>
用是一不為表襮故知者希三年陟為南户部主事毋<lb/>
憂去服闋補北戸曹出理宻雲糧餉恊謀督府擒虜有<lb/>
功䝉恩賚白金拾兩尋遷郎中督邊儲先是宿蠧蝟積<lb/>
公悉守令甲月成嵗㑹遂絶乾沒之弊擢守保寧公至<lb/>
㑹採木命下亟為調畫夫役迄不至擾又嚴束黠吏力<lb/>
禁民暴辯雪士寃弭蒼昭巨盗民為樹古閬遺愛碑士<lb/>
為著亷二千石説人為實録辛酉陞雲南按察司副使<lb/>
至則訊黔國之毒解黎副使林叅議之誣御史始猶難<lb/>
<pb n="KR4e0210_WYG_040-10a"/>
之公奮然曰若是則寧褫吾官吾焉能誣人以媚人哉<lb/>
御史竟不能奪壬戌陞甘肅行太僕寺卿居二年遂以<lb/>
疾請致政歸既歸絶不口時事暇則以圖史花卉自愉<lb/>
予昔兩持楚憲公未嘗以事干既晩課孫以文日鬯如<lb/>
也隆慶改元覃恩晉級嘉議大夫秩三品萬厯乙亥春<lb/>
偶疾竟弗起得年七十知者謂公位與年咸未獲上躋<lb/>
以為公悼予常觀古之傳循吏者或以縣令或以郡守<lb/>
不必其官或以一事或以三載不必其時若公則令守<lb/>
<pb n="KR4e0210_WYG_040-10b"/>
操若畫一而先後譽出一口古人所稱奉法循理可以<lb/>
為政則公之謂也公所為顯與夀者固不在兹乎矧公<lb/>
臻上大夫之階登古稀之筭子孫三世又斌斌足繼也<lb/>
而固曷少哉公諱霽字汝明月川其號父某以公貴贈<lb/>
戸部江西司主事母熊太守𢎞女贈太安人配余氏封<lb/>
安人先公卒子一化熙太學生孫男一師曽亦太學生<lb/>
曾孫男一嘉元化熙以予習知公屬予門人熊生徴䕫<lb/>
越江蹈湖厯數千里請表公墓嗟乎此予分也曷敢以<lb/>
<pb n="KR4e0210_WYG_040-11a"/>
不敏辭乃為首掲公吉水保寧事以俟傳循政者考焉<lb/>
若夫公之孝友質厚則有家族鄉閭之口實存固沒世<lb/>
不諼也兹不具載<lb/>
　　　確齋處士墓表<lb/>
吾胡氏自仲祖承先大夫緒業以富厚甲閭右其後多<lb/>
匱約雖詩書纓組相繩而約自若迄無陵粟穴金之藏<lb/>
然家世負氣仗義又勤朴不事侈靡即窶極亦能以纎<lb/>
嗇逐時致積居取充衣食無至餒絶而有義舉即爭奔<lb/>
<pb n="KR4e0210_WYG_040-11b"/>
走焉視里中數百年間富厚者屢興屢仆而吾胡氏亦<lb/>
自若故不以貲著而以完稱若吾確齋處士則亦以纎<lb/>
嗇致積居又不獨充衣食已者也處士名厚字仰堅父<lb/>
靜軒翁沄母陳氏以某年月日生處士自其少已有心<lb/>
計能忍嗜欲時節縮勤菑播不遺餘力又嘗從靜軒翁<lb/>
遨嶺表行子母錢不過督逋貸人競趣之中年致有葢<lb/>
藏然處士喜信義一然諾不肯自食又恂恂謙慎覩其<lb/>
體貌𦕈不勝衣然聞倡義即無不踴躍于時兩鄉興求<lb/>
<pb n="KR4e0210_WYG_040-12a"/>
仁之約吾胡氏亦故有家約而從㬰後先之者則處士<lb/>
力多也末年敦樸猶故不一御綺麗訓其子素無廣田<lb/>
宅素守其言到今不敢違生平自以仗義惇信履謙守<lb/>
儉四者確乎無以易也故自號確齋郡搢紳大夫士髙<lb/>
其為人咸有文叙述處士行事具悉嗟夫使處士非質<lb/>
有是四者載而行之則無以居享而致斯譽也故觀所<lb/>
享而知仁義亦諒矣哉處士以某年月日卒得年若干<lb/>
子二某某今子素以某年月日奉處士塟某山某向之原<lb/>
<pb n="KR4e0210_WYG_040-12b"/>
乃徴同邑尹大夫十洲君銘其墓而屬族子某為表之<lb/>
夫人飾情矯行可欺遐方而不可愚里閭窽言令色可<lb/>
媚里閭而不可範子嗣處士逝幾何年矣而子某急義<lb/>
後利獨殷如捐陂金輸社榖助搆求仁約寓出力不尠<lb/>
是非處士遺訓懿<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>而孰使然哉向使予族人行皆處<lb/>
士則古所謂安其居樂其食時吏不至呼門可以幾矣<lb/>
予故叙而表之用勗夫嗣處士者益勸而成乎<lb/>
　　　兩封安人王母張氏墓表<lb/>
<pb n="KR4e0210_WYG_040-13a"/>
子越舞象之年起諸生交茶泉王子王子少予一嵗已<lb/>
先遊庠有聲稱矣既予先受室而王子踰數嵗乃婚予<lb/>
鄉沙里張安人張安人與予室蕭去舍許睦若妯娌嵗<lb/>
時問訊織道萬厯辛巳予室背棄張安人抱哀甚今年<lb/>
癸未之夏六月乃安人亦相繼逝矣豈相為期耶悲哉<lb/>
張安人諱某父遇自號清溪居士正徳戊辰進士煥其<lb/>
族父也母蕭氏以嘉靖甲申九月十七日舉安人居士<lb/>
相攸耳王子名授意妁者聞諸贈公矢齋先生遂締姻<lb/>
<pb n="KR4e0210_WYG_040-13b"/>
焉年十六歸王子時嘉靖已亥卄九日而明年庚子大<lb/>
比王子亦以是日掲榜列江省第一人是時劉太安人<lb/>
治家嚴勤衆虞安人少婦難膺乃安人折節自女紅外<lb/>
旦夜不自休躬親臼爨習庖割始戛戛乎久乃便焉遊<lb/>
刃若畫一薦諸姑姑已心賞之又能先意承順無弗姑<lb/>
是悦劉太安人乃大愉曰少婦誠賢而安人未嘗一日<lb/>
自伐其能居妯娌間詵詵如也贈公病膈賛王子迎國<lb/>
醫供糈恐後越嵗如一日劉太安人晩病怔忡易恚安<lb/>
<pb n="KR4e0210_WYG_040-14a"/>
人益俛俛候伺弗越寸晷既沒哭彌痛曰操習成我語<lb/>
未嘗不濕衣也乙未王子謁選厭吏事告受校官得華<lb/>
亭華亭士習稍稍異鄉邑王子每扑其不若于訓者安人<lb/>
則毎諌曰子無以鄉邑眎也恐叢怨于子躬王子為怵<lb/>
然聽之繼遷國學寓禁城東北凢客訪自西南來者十<lb/>
里而遥王子必延留安人具饌必時必腆雖僮從腹不<lb/>
逮枵它家多不爾客以是知王子有賢相後轉大理亦<lb/>
然于時王子有審録雲貴之命偕安人南旋丁夘莊皇<lb/>
<pb n="KR4e0210_WYG_040-14b"/>
帝改元覃恩明年冊立東宫安人兩膺封典翟冠霞帔<lb/>
族戚交榮而安人固退然一若少婦時自家庭至疏屬<lb/>
卑行類能絶甘分少有急必應貸而逋與償不足劵者<lb/>
置勿問其自御蔬食疏布恬然王子未五十自解官安<lb/>
人無不從臾晩年喜佛晨夕禮足歴二紀無懈視臧獲<lb/>
不忍加撻撫妾媵迄無猜意以是中外咸誦安人賢如<lb/>
出一口無不祝安人遐算閱及孫曽然安人竟病瘠弱<lb/>
又鬱鬱為孫晩遂逝得年才上六袠豈其夀不以年而<lb/>
<pb n="KR4e0210_WYG_040-15a"/>
振振繩繩者已逆覩身後矣王子慎遴塟所獲四十八<lb/>
都下龍門洛坑虎形某向以是年某月日安厝乃自誌<lb/>
壙内而属予表墓外且曰安人益友也予耳熟安人閫<lb/>
行良然王子諱渤字尚<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>號茶泉以大理寺寺正致歸<lb/>
子一扆庠生有雋才女二長適予友歐陽子子斯敬亦<lb/>
庠生安人出次聘康太尹孫某側室李出予猶憶歐陽<lb/>
子與王子及予相為賛婚事如昨朝然今歐陽子夫婦<lb/>
與斯敬久故而予室又偕安人同往予乃為詳其事如<lb/>
<pb n="KR4e0210_WYG_040-15b"/>
右葢既可述而彌有可感者存<lb/>
　　夀藏志<lb/>
　　　新創吉水龍家邊夀藏志<lb/>
胡子以萬厯癸酉上書解廣東按察使歸養丁丑周太<lb/>
安人終窆邑東之鄭家原牛䦨丘背距贑江八里許胡<lb/>
子服除益抱瘵遂謝當時跧伏山隩凡十霜而年且六<lb/>
十五矣于時配蕭安人亦棄去方艱卜兆友人侍御賀<lb/>
文南君以壤讓葢在吉水張家渡之下流三里許曰龍<lb/>
<pb n="KR4e0210_WYG_040-16a"/>
家邊山脈自青原蜿蜒歴數崇嶂為雙峯逆奔踞江而<lb/>
止贑江走其下其右砂逆抱而成案案内水左旋若螺<lb/>
旋乃出江江外特朝即娑羅山若冠葢焉青烏家靣勢<lb/>
為夘脈申庚向宜又狀其形曰伏地獅或曰下山蜈蚣<lb/>
交稱吉胡子乃令子順塋其右厝蕭安人遂自營夀藏<lb/>
居左方而親友觀者紛紜諗于胡子曰先生之營是也<lb/>
亦蚤矣胡子曰嘻君何覩之晩也夫有生必有死古之<lb/>
賢聖唯以朝聞夕可為難而事詎可免昔司空表聖既<lb/>
<pb n="KR4e0210_WYG_040-16b"/>
豫為壙又引客飲酒賦詩其間謂曰吾寧暫游此中哉<lb/>
雖然此有數存非予能就避之也予曩嵗偕同郡諸君<lb/>
講學青原山夜夢見山巔嵬崔踴躍矗矗下其麓有塜<lb/>
人曰此君家塜也詰曉以語門人鄒子元標鄒曰夜中<lb/>
王君某亦為先生叶此夢王與鄒俱吉水人也已而君<lb/>
至諏之良符今此壤𨽻吉水山脉乃果自青原山發也<lb/>
豈不異哉雖然尤有異焉去嵗之春予方溯小艇謁先<lb/>
太安人墓于牛闌丘取道龍家邊眄而躡其山足已心<lb/>
<pb n="KR4e0210_WYG_040-17a"/>
卜斯壤矣然先宿夢予邑龍西華先生以物見畀晨睹<lb/>
此壤諏之為龍家邊有龍姓者宅其左又半里為西華<lb/>
觀心益自竒以其地逺置勿問乃不知侍御君之讓即<lb/>
斯壤耶豈不尤異乎哉人之視生死大矣乃不知生與<lb/>
死以逮歸藏之所則皆前定久矣而君果何嫌又何蚤<lb/>
之疑為觀者亡以應於是築之翼如皋如賁如其友䝉<lb/>
山陳子為題其額曰泰和義和里胡氏佳城胡氏上世<lb/>
繇醴陵轉金陵徙泰和之義和里胡子名直字正甫始<lb/>
<pb n="KR4e0210_WYG_040-17b"/>
號廬山子嘗游衡卜隠未果而所居據衡廬之交既晩<lb/>
稱衡廬耕雲老農云胡子少孤年卄六始慕聖人之學<lb/>
乃從學歐陽文莊公繼學于羅文恭公三十七入仕今自<lb/>
顧老矣而又稔瘵莫能大樹以光斯道有慚徳焉然自<lb/>
信惟朝聞夕可日有孳孳兀然不知死生之將代乎前<lb/>
而又况世之榮辱毁讃乎哉所著有胡子衡齊八篇詩<lb/>
文若干巻高祖哲寳坻訓導曾祖爾極祖行恭父晴岡<lb/>
府君諱天鳳贈刑部雲南司員外郎母漆田周氏封太<lb/>
<pb n="KR4e0210_WYG_040-18a"/>
安人生子三長即胡子娶茅園巷聮科里蕭氏即蕭安<lb/>
人以今年仲冬十有八日安厝右穴生子一即順也孫<lb/>
男四士統士紀士綸士經胡子以龍家邊去舍七十里<lb/>
而遥乃獨詳墓事著其本末用祈于知言君子以詔來<lb/>
葉作夀藏志<lb/>
　<lb/>
　<lb/>
　<lb/>
<pb n="KR4e0210_WYG_040-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　衡廬續稿巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舎藏稿巻二十四</head> <lb/>
    <p>
<pb n="KR4e0210_WYG_024-1a"/>
欽定四庫全書<lb/>
　衡廬精舎藏稿巻二十四<lb/>
　　　　　　　　　　　　　明　胡直　撰<lb/>
　行狀<lb/>
　　歐陽乾江先生行狀<lb/>
嵗嘉靖壬寅歐陽文莊公方家食講學浩溪之上從者<lb/>
如雲予時方逡廵而公仲子乾江君先枉過若宿善遂<lb/>
得從君偕其族子昌介謁公門公不予凡教之若教君<lb/>
<pb n="KR4e0210_WYG_024-1b"/>
昆弟也乃君遂友予而實昆弟之久之公薨予怦怦然<lb/>
獨與君期二三十年間先後仕且返方倚君相携共老<lb/>
以幾全歸乃一旦朝飛書而夕報㝠逰矣嗚呼痛哉先<lb/>
是君寓京病脾萬厯壬申罹太夫人䘮哀毁病復作甲<lb/>
戌八月已踰禫以未逮襄事固持小祥服夕侍靈輼晨<lb/>
起盥櫛拜奠如平時或與門人論學反覆而君内覺病<lb/>
乃作醫戒以明身病貴治未然然君雖為戒而自妻孥<lb/>
以下咸莫測病殷也十月十四日方平且起坐與醫論<lb/>
<pb n="KR4e0210_WYG_024-2a"/>
病狀屹然不少亂頃刻痰熾遂端拱瞑目長遊君庶幾<lb/>
焉得正而斃矣嗚呼豈不痛哉二孤宗符宗翰將以某<lb/>
年月日卜葬某山某向謂交宻知深莫若予與萬安太<lb/>
僕卿蕭公乃以行狀屬予將乞銘蕭公予雖不忍言而<lb/>
誼不可諉按君諱紹慶字㓜承行二以家近横乾江上<lb/>
遂號乾江居士上世忠貞勲階見前相徐公所為文莊<lb/>
公碑誌中祖諱庸封奉直大夫六安州知州進贈通議<lb/>
大夫吏部左侍郎兼翰林院學士祖母蕭氏封太淑人<lb/>
<pb n="KR4e0210_WYG_024-2b"/>
父諱徳太子少保禮部尚書兼翰林院學士謚文莊母<lb/>
金灘康氏封夫人以正徳丁丑十二月十三日生君于<lb/>
栖隴陂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>上之第君生靈喆五齡入塾學端静若成人<lb/>
書過目成誦公歴官南北皆携行經山川古今事蹟咸<lb/>
能領畧年十二讀昌黎原道篇公試問以農之家一而<lb/>
食粟之家六君應聲對曰得非増老佛二家耶公大竒<lb/>
之公在翰林寡僮奴君為應門適渭崖霍公過訪覩君<lb/>
布衣革履儀度整暇目逆嘆曰此國器也翌日贈以大<lb/>
<pb n="KR4e0210_WYG_024-3a"/>
學衍義即手之不釋未幾通其大義是嵗戊子陽明先<lb/>
生訃至公製服設位率君兄弟哭奠君臨之未嘗不慤<lb/>
時君已知聲律作古體詩及初為舉子業皆有驚人語<lb/>
公乃屬令從雙溪曽公日治經義旁及外經史百家有<lb/>
餘力焉一日曽公試李斯學帝王之術論通篇罪荀卿<lb/>
不及斯惟結語乃逮斯曽公與公皆竒君不置公官南<lb/>
都凡八嵗二親在衙舎君適成嘉禮時年十六亟倣吕<lb/>
東萊故事月中摩編尚書禮記二經註以便研閱公時<lb/>
<pb n="KR4e0210_WYG_024-3b"/>
出郊寺講㑹君未嘗不從前相興化李公暨宣州貢州<lb/>
守𤣥畧沈叅議思畏凡一時名流咸欣慕願交焉時公<lb/>
結隣廣南湛公君一夕夢騎過湛公門邀留不肯下少<lb/>
旋瞻新敞第陽明先生坐大門三五門人侍遂下肅謁<lb/>
先生咲舉方寸印印君兩掌中又披襟印君心既覺後<lb/>
久之乃紀詩二十五韻以自朂丁酉君年二十一始自<lb/>
南都歸就試徐相國時督學異其文首選補邑庠繼三<lb/>
督學咸列首梓其文而晉江蔡公益竒君檄送白鹿洞<lb/>
<pb n="KR4e0210_WYG_024-4a"/>
讀書邑侯嵎齋王公尤重期許曰此必紹家學者壬寅<lb/>
公外艱服闋偕永豐聶公安成鄒公吉水羅公出㑹九<lb/>
邑同志君得聞所未聞退必劄記久遂盈帙方天下士<lb/>
遊公門者日盛故樂昌鄧君仲質永豐宋大理卿望之<lb/>
新喻張侍講仁伯萬安周方伯仲含蕭太僕子發安成<lb/>
鄒方伯繼甫邑庠友曽思健暨楊給舎汝容曽中丞思<lb/>
極其族子昌偕予先後受學與君相切磋咸稱莫逆暨<lb/>
公復起南北成均君復與貢沈及永嘉王大參某南昌<lb/>
<pb n="KR4e0210_WYG_024-4b"/>
余憲副餘姚楊正郎某暨諸名人訂學績文無少休至<lb/>
嘉靖壬子君始以易魁江省第二人時雖初薦而識者<lb/>
咸指目以碩儒稱矣是秋公内艱服闋起大宗伯君約<lb/>
予偕上春官并延禮思健為二子師益相砥奮斂退人<lb/>
不知大宗伯子也未幾公䝉召入直内廬君嚴閑私第<lb/>
河内鄭府假它封餽至百金君為痛拒疾火其書雖四<lb/>
方列餽一切為寢自是門無干請之私時公為穆皇帝<lb/>
請婚禁中激怒世皇帝故令議傳位禮公咸與君商而<lb/>
<pb n="KR4e0210_WYG_024-5a"/>
後進凡公所為毗主禆國君與有力而世莫得知之甲<lb/>
寅春公遘疾君侍湯藥躬便溺器至廢寢食世皇日遣<lb/>
中使問疾君為代草上謝尋竟不起君哀毁至柴立比<lb/>
䝉恩䕶柩南還予方迓于丹陽君為述公調持世皇父<lb/>
子間及調二相國其間曲折非公有道弗能行非君莫<lb/>
賛也予於是又與君相痛哭盖曰天不憗遺乃公不得<lb/>
秉衡佐泰階耶君歸臺司檄搜公文乃夙夜編摩付梓<lb/>
以傳且曰此非獨為先公文為斯道也丙辰閩廣流冦<lb/>
<pb n="KR4e0210_WYG_024-5b"/>
至君乃與仲父太僕及伯兄太守卜居邑城之東而邑<lb/>
大夫多折節造廬資問政俗凡關通邑利害有聞即言<lb/>
不及請託所報撫臺蔡公六事皆安民禦冦要畧辛酉<lb/>
冦至君倡各巨室捐芻粟酒脯餉兵樹防為力不細是<lb/>
冬君赴㑹試過山東之利國驛㑹值暴客掠其行槖盡<lb/>
君返止滕縣一寺舎杜門讀書蕭然弗為意翼日周方<lb/>
伯以入覲取道過訪覩君談笑自若因曰吾行也遽茲<lb/>
來也非為子之恐于虎口而有所䘮也吾以觀子也今<lb/>
<pb n="KR4e0210_WYG_024-6a"/>
子其可矣君方歩月乃遂作月吟叙之曰吾始也有而<lb/>
忘其非吾有也已而知其非吾有而猶未知其信非吾<lb/>
有也逢茲暴客乃幸遇良師矣雖然吾滋惑矣吾故固<lb/>
存吾何所䘮也始以為有者固惑茲以為失者益惑也<lb/>
是故君子廓如而與命為徒與物俱順時皓月在庭碧<lb/>
空如拭輙成短韻以復諗于周子噫觀茲言也而君之<lb/>
胸次若遨乎無物矣已而事聞于朝山東撫臣謝公致<lb/>
百金為助君固却之明年復下第乃返留京又結四方<lb/>
<pb n="KR4e0210_WYG_024-6b"/>
名士三十餘人為文㑹而因以程學舟過湖口觸目風<lb/>
濤有艤舟候税之艱遂惻然貽書觀察周公竟除其害<lb/>
戊辰君試累蹶㑹徐相國具題行吏部選下第舉人取<lb/>
有問學通國體者授試中書舎人入制勑房辦事仍聽<lb/>
㑹試於是合試諸下第士得四巻君與焉二三閣臣偉<lb/>
其文又喜其出君也既授軄日讀書中秘時穆皇登極<lb/>
綸制日頒閣臣分属各官而君獨倍君摛詞起草若不<lb/>
經意而莫不贍舉若勑諭諳達及獻俘樂章王文成公<lb/>
<pb n="KR4e0210_WYG_024-7a"/>
復爵贈官制誥咸出君手徐公曰此固非歐陽君莫辨<lb/>
也或以金酧悉却不受少暇輙合館院臺省部寺諸同<lb/>
志數十人㑹靈濟宫西瓦厰二所其間若趙翰林某徐<lb/>
議部某王太僕某習脩撰某魏給舎某咸昕夕切劘善<lb/>
類以興是秋奉欽差往河南周府掌行南陵王祭禮周<lb/>
府贈送金帛君移文長史司返之歸省康夫人㑹兄太<lb/>
守䘮亟草䟽乞養而康夫人竟不可君不得已留妻子<lb/>
侍養獨身復命在道途覩見民隱國是心不自已乃著<lb/>
<pb n="KR4e0210_WYG_024-7b"/>
為十二議擬陳而諸公以時忌格不上其間若處宗室<lb/>
酌久任明教學定驛規鍳祖訓博舉薦皆鑿鑿中當時<lb/>
事務庚午復命適纂修世皇實錄充收掌官日食大官<lb/>
䝉例賚獲與慶成宴是冬欽依實授中書舎人復賜白<lb/>
金十兩紵表裏各一迄辛未以篆書潞王冊寳及禮成<lb/>
又冊封妃獻俘禮成先後䝉賚凡四白金表裏各若干<lb/>
已而又充纂修玉牒官元相李公以故舊賔禮咨訪掄<lb/>
才必之君凡李公所為毗主薦賢君與有力而世亦莫<lb/>
<pb n="KR4e0210_WYG_024-8a"/>
得知之是時中外争議陽明從祀事君草一䟽其畧曰<lb/>
守仁以致良知立教其㫖在慎好惡之獨知以端治平<lb/>
之本遵皇極蕩平之道以承精一執中之傳識者謂君<lb/>
于陽明能識其大者又草乞養䟽俱格不上㑹徐州洪<lb/>
與治河相渉需才尤急秉銓者遂擢君工部都水司主<lb/>
事又便君迎養壬申蒞洪有議開泇河者輔臣托為訪<lb/>
騐君躬履輿參復書寢議獨陳䟽河事凡五條一曰審<lb/>
泛原二曰預泛備三曰嚴䟽濬四曰堅堤築五曰專責<lb/>
<pb n="KR4e0210_WYG_024-8b"/>
任盖意在䟽濬不必開鑿朝省以為確論先是河淤徐<lb/>
沛運塞貯虧朝命鎮山朱公兩溪萬公相繼督理而君<lb/>
分理其間乃疾馳沿河下上數百里起境山至梁山審<lb/>
視講求預條規畫明若觀火備陳二公遂創築兩岸河<lb/>
堤北岸梁山壩至李家庄而竟南岸自清凉寺下起至<lb/>
大港垍關家口而竟加築計萬丈餘君咸躬督一旦屹<lb/>
屹並峙黄河始復歸束君又為四議一言守堤當如守<lb/>
邊定為限期各夫役許挈家從事二言夫役既有信地<lb/>
<pb n="KR4e0210_WYG_024-9a"/>
每三里合建一舖四舖置一老人為督聽各夫耕牧如<lb/>
河南泰黄堤景象三言植栁四言復淺溜夫額銀設淺<lb/>
溜夫若干助挽朱萬二公韙其議行之已而茶城口及<lb/>
溜溝為洄流淤塞胡家庄二里泥淤旋挑旋塞遂稱積<lb/>
患君舟居野坐風飡雨廵鳩工集材造為束水活木壩<lb/>
兩岸對峙用木樁維繫空其中與閘口等置木簸箕分<lb/>
布夫役扒撈沙泥又編板障其空稍令水積輙起洩之<lb/>
時積時洩泥則隨溜水徑去每進半里許成一活木壩<lb/>
<pb n="KR4e0210_WYG_024-9b"/>
如前法始一日僅過二十艘萬公虞焉得君是䇿即數<lb/>
十里河溝如常越日遂過百三十艘三數日間艘盡行<lb/>
萬公手札慶曰竒哉遂下活木壩木簸箕式于張秋濟<lb/>
寜至今為成法焉自昔運艘禁越幇君獨于河濶處許<lb/>
其後先競勸而行愈疾萬公益喜以為運務未有若是<lb/>
速也工竣遂薦君智可觸機才堪御衆官舎不治而棲<lb/>
遲草莽之中舟楫為家而出入版築之地奉㫖紀錄叙<lb/>
用賚銀十兩徐洪舊立鈔關後移吕梁分司主之君至<lb/>
<pb n="KR4e0210_WYG_024-10a"/>
適船戸告非便朱萬二公劄行勘議復其舊制乃又為<lb/>
八議呈二公大要欲薄征為先其省役平稱防奸剔蠧<lb/>
咸周且當二公遂請諸朝輙著為令甲云君始用文學<lb/>
起家至臨政處艱大而石畫精智度越常人遊刃有餘<lb/>
地又憫恤人情省斥常費履任不半朞而忠猷濊澤禆<lb/>
益上下者厚矣朱萬二公稱曰豪傑之才譬若太阿斷<lb/>
蛟割玉隨投隨效衆咸曰然君初承康夫人迎養之命<lb/>
以漕事少佇事甫竣不虞康夫人訃音至自家君以不<lb/>
<pb n="KR4e0210_WYG_024-10b"/>
得親訣益恨痛號擗仆而絶者凡幾徐之士民日數百<lb/>
人排闥號呼若失慈母相與採石樹碑志思君聞力阻<lb/>
而百餘人者送至下邳乃止已援例陳乞䘏典上命有<lb/>
司給役成壙諭祭並文莊公既歸侍柩㒺間晝夜至大<lb/>
祥後始暫出近地㑹友有答或人書引文莊公語曰古<lb/>
人居䘮讀禮又立之相正恐太過不及失其本心則未<lb/>
免事親不以其道又曰卜葬之暇不可廢朋友講習此<lb/>
與忘哀營私者不同今某之㑹亦求免缺失已耳非敢<lb/>
<pb n="KR4e0210_WYG_024-11a"/>
違禮也甲戌八月偕予聮過青原㑹四方同志君以中<lb/>
秋時祭先返感發遂著學箴其畧曰學之不講孔子是<lb/>
憂厥講伊何義徙徳脩惟此徙義匪事外求義由心集<lb/>
心慊日休聞過自外改悉由中何者為主良知是宗是<lb/>
知本明雖愚不昧果能志脩道以志㑹志之不立雖知<lb/>
弗行如就深塹迷復自阬志堅且一知烱孰奪如日天<lb/>
中萬境盡豁又曰認識為悟翳蔽真知執識為真謂悟<lb/>
乃悞出以應物中和乖忤不咎其非乃謂未熟又作在<lb/>
<pb n="KR4e0210_WYG_024-11b"/>
田精舎記以見志讀者知君之晚修篤矣自是與予相<lb/>
期偕隠為終焉計予方慰不已詎曰聮舫白下合襟青<lb/>
原固即與君為長别之地永訣之期矣予安能不痛哉<lb/>
君天性孝友家範彌敦事仲父太僕如事公公直廬恩<lb/>
廕舎其子以遜仲父比兩從弟逝奉侍尤謹雖雨夜仲<lb/>
父未歸必伺歸乃寢兄太守諱餘慶性最嚴峻事之彌<lb/>
慇家帑悉兄主雖婚嫁需一請諸兄終其身無違顔色<lb/>
兄入仕餘十年君家居侍養惟務悦親康太夫人最念<lb/>
<pb n="KR4e0210_WYG_024-12a"/>
外家君竭力維植之其教從子弟不殊已子暨族戚故<lb/>
人子弟恩意靡不周洽歐陽氏族最蕃君申飭先訓陳<lb/>
告郡邑遵行到今下逮臧獲咸有約誡生平豈弟温恭<lb/>
無貴賤智愚遇之皆出悃愊雖寒畯下士叩之無不欵<lb/>
曲當冗迫意氣藹然又豁如也嗟乎行誼見諸孝友學<lb/>
問敷之政治上不忝乎先徳下有濟于斯人若君揆諸<lb/>
古人可多覩耶君得年方五十八初娶灌塘尹氏生子<lb/>
二即宗符宗翰俱太學生世其家學繼寜村蕭氏皆贈<lb/>
<pb n="KR4e0210_WYG_024-12b"/>
安人又繼萬安蘇溪郭氏宗符娶夏潭胡氏宗翰娶萬<lb/>
安横塘張氏女二適南富京衛經歴王良鴻序班王良<lb/>
懷孫之京之畿之衡之同君自齔著作詩文頗富晚得<lb/>
代制草統凡若干巻予與君分友也而誼切昆弟逝時<lb/>
予哭之以辭曰胡浩浩之回遹仇吾徒之特酷厝萬毒<lb/>
以藴隆莽一朝而隕禍肆之子之遄遺若駒迅而飊促<lb/>
方掎角于脩途補東隅於榆陽將朝聞而夕死庻不赧<lb/>
夫子之門墻念尺書之予臨展宿墨之猶瑩何虞子之<lb/>
<pb n="KR4e0210_WYG_024-13a"/>
捨我曽不留信宿風馭之停乃一語之未訣雖千號其<lb/>
孰聆奮百身以從之亦安能返子于幽駢嗟乎辭不足<lb/>
以雪悲也乃幸狀君狀不足則幸有中丞吉水曽公太<lb/>
僕萬安蕭公為銘而少司馬南昌萬公為表足傳云<lb/>
　　先母周太安人行狀<lb/>
先太安人周氏生十二嵗失母胡而最末弟絶乳食太<lb/>
安人日含涕襁哺乞乳隣媪得活閫内嘆曰是何其天<lb/>
慈篤也父樵峰翁山伯兄某素仗氣槩矜門户私相愉<lb/>
<pb n="KR4e0210_WYG_024-13b"/>
曰吾家良娣不知當興誰氏已而先太父謙齋先生妁<lb/>
來則又私相愉曰自吾祖父見其家筆耕者幾世矣其<lb/>
後必有興允好良宜太安人年十八歸先刑部目擊窶<lb/>
迫慨曰若是將尊章曷以堪不月間盡脱其釵釧供晨<lb/>
夕謙齋先生承司訓府君家學言動一凖諸禮閭左右<lb/>
嚴事之姑蔡孺人端静有母儀太安人為少婦能閑内<lb/>
則蠲賔祭當尊章意既三年太安人初産子即不肖直<lb/>
也謙齋先生喜走筆書七言絶句詩報樵峰翁致期許<lb/>
<pb n="KR4e0210_WYG_024-14a"/>
語或言其過翁奮然曰吾女卜𦙍當大渠門詎謂過耶<lb/>
久之先刑部補邑庠弟子員贄幣出太安人紡車先刑<lb/>
部學陽明先生之學絲髮不妄取以故家益落嵗時多<lb/>
逺館然節縮操畫蒿目劌心俾翁夫鮮内顧之虞太安<lb/>
人力也嵗戊子謙翁先生猝中風竟卒先刑部舘雩陽<lb/>
太安人治䘮凡祔身物皆竭已奩力辦一一出手製族<lb/>
人有感嘆至泣下者尋先刑部病癧旋抱瘵太安人方<lb/>
病瘧閱半朞矣時家止一媮一僮耄且羸太安人獨力<lb/>
<pb n="KR4e0210_WYG_024-14b"/>
病躬藥膳至眩伏煬側氣奄奄弗支人莫之知也比先<lb/>
刑部捐棄哀毁濵絶者再亡何伯大父繼逝短後太安<lb/>
人曰是吾舅之伯也其辦治如舅䘮于時太安人年才<lb/>
三十有七撫不肖直携二幼子俜俜伶伶朝炊不夕謀<lb/>
㑹遘多難而奉姑彌殷常時作姑饍已惟嘗其餘相得<lb/>
歡若母女鄉族稱孝敬婦無䟽戚必曰周氏然負烈氣<lb/>
類偉丈夫有責逋者雖千百獰暴迄未肯下時時訓飭<lb/>
不肖等曰若等乏世産絶資斧吾止䕶遺書貽若等耳<lb/>
<pb n="KR4e0210_WYG_024-15a"/>
若知所自振乎又曰若等知先世行誼瞿瞿乎已而聞<lb/>
不肖直從歐羅二先生學曰是女父從事也則色喜又<lb/>
見交游中深分有歐陽文朝王尚㴠曽思健思極王有<lb/>
訓此六七君咸吉士也而六七君或時見母母輙又色<lb/>
喜癸卯春忽語不肖直曰吾夜夢九人歘從地騰起昇<lb/>
空其末女也女必勉之是秋直領鄉書名次九太安人<lb/>
曰數定矣輙又喜踰年太母病太安人侍寢卧起必躬<lb/>
持藥食必手上既終哭擗不忍聞不肖直既三上春官<lb/>
<pb n="KR4e0210_WYG_024-15b"/>
不第乃仰禄得教句曲奉抵衙舎才嵗聞隣封倭警思<lb/>
歸如命歸焉又踰年直成進士而太安人適六十設帨<lb/>
報至喜滋三年不肖直以刑曹滿考䝉貤典父贈刑部<lb/>
雲南司員外郎母封太安人㑹時宰見謂不肖直左右<lb/>
言者輙出為湖廣臬僉因得取道奉迎抵分司寓朗州<lb/>
太安人居衙日以慎刑恤艱誡詔不置口二年遷蜀藩<lb/>
請偕太安人曰楚可矣蜀險未可亟敕行既涖蜀駐雅<lb/>
黎尋督蜀學遘病時思太安人絶耗遂告歸見太安人<lb/>
<pb n="KR4e0210_WYG_024-16a"/>
色雖煦而心弗可不肖直察太安人之弗可也又三年<lb/>
承命起畎畆復督楚學廼奉抵楚居臬司又日以寛教<lb/>
無枉才誡詔若臬僉時二年參政西粤請偕太安人復<lb/>
曰楚可矣粤瘴未可敕行益厲時已覩太安人足抱濕<lb/>
間疼行猶豫懟曰吾健飯無他恙女惡可留行不肖直<lb/>
勉聽赴西粤二年轉東粤緫憲以覲行過家見太安人<lb/>
足未瘳因自上章乞養䝉可太安人徐曰可矣可矣自<lb/>
癸酉歴丙子凡四年太安人雖難履間伏枕饌飲猶自<lb/>
<pb n="KR4e0210_WYG_024-16b"/>
適嵗時諸孫詵詵羣從子姓舉觴輙娓娓于于談往罄<lb/>
歡丙子季春之十三日太安人春秋八十于時辱郡邑<lb/>
大夫諸名貴暨閭左右族戚逺迨朝賢致緋綺髓滫介<lb/>
祝名言為之充家太安人一一訊玩曰吾何脩以堪之<lb/>
戒將命者無輕失客戒雍人倫膚酒人優尊司庖者無<lb/>
以草惡享從戒諸孫咸知敬承又憮然語子婦曰惜女<lb/>
父未逮也是嵗終忽思還故居相去二里許留月頃若<lb/>
與諸婦决仍復新第丁丑正月痰作稍失聲稍愈再越<lb/>
<pb n="KR4e0210_WYG_024-17a"/>
月病泄夜數起泄止却穀食五日悉飲湯又五日飲水<lb/>
二月念六命取服飾散諸孫婦逮僮婦念八起坐訓飭<lb/>
諸孫悉孝敬語持季之孤屬不肖直曰女當殖其學盖<lb/>
季卒先十年矣至申刻却水長逝距其生𢎞治丁巳得<lb/>
年八十有一嗚呼痛哉天乎乃不殞予乃殞予聖善母<lb/>
耶于時又辱臺司郡邑大夫諸名貴暨閭左右族戚逺<lb/>
迨朝賢咸致奠詞絡繹如夀誕時而太安人無聞矣嗚<lb/>
呼痛可道哉太安人雖久居床笫然閾外事靡不洞曉<lb/>
<pb n="KR4e0210_WYG_024-17b"/>
病革神明不少憒子婦涕泣曰生死固有時吾時且未<lb/>
至何遽悲耶識度豁朗若無町畦方已匱聞人匱輙傾<lb/>
所有絶甘分少恨不出咽下食故其殁自妯娌子姓下<lb/>
逮臧獲哭也有泚思也有憾其感深矣性故喜儉雖貴<lb/>
且耄不易而最恬于殖利常戒曰吾家免貸于人足矣<lb/>
假有貸人無逐時多科子錢也雖季之孤素絶愛亦不<lb/>
令近利四方朋來訊所繇飭曰彼非利也無弛供饋平<lb/>
時雖聽召醫而不恱藥雖信鬼神而不凟禱雖朔望蔬<lb/>
<pb n="KR4e0210_WYG_024-18a"/>
食而不佞佛凡太安人大節類此其生平茹荼甘薺細<lb/>
行斤斤盖靡得名狀焉周之先自潭州來吾吉徙今漆<lb/>
田為右族里中周胡二姓世好埒陳雷子三直仕至廣<lb/>
東按察司按察使娶聨科里蕭氏諒庠生娶北門郭氏<lb/>
繼蕭氏戴氏問娶髙坪郭氏孫男四順庠生娶西門張<lb/>
氏顒娶唐福黄氏頴娶江口陳氏繼曲山蕭氏顯娶琅<lb/>
瑚趙氏繼槎富張氏孫女四長嫁梁某次郭隆沛次陳<lb/>
秉鏜次康宗軒曽孫三士綏士統士紀乃者卜兆得邑<lb/>
<pb n="KR4e0210_WYG_024-18b"/>
東鄭家園牛闌岡面庚之原卜日得是年之四月十六<lb/>
奉畢大事顧自悲鹵于養又凉於顯如母之沉脩何世<lb/>
有元夫作者操三不朽將徼一言托諸世世廼含血摭<lb/>
述大較如右<lb/>
　<lb/>
　<lb/>
　<lb/>
　衡廬精舎藏稿巻二十四<lb/>
</p>
<p>
</p>
  </div>
</body>
</text>
</TEI>
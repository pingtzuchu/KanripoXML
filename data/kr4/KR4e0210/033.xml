<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬續稿巻三</head> <lb/>
    <p>
<pb n="KR4e0210_WYG_033-1a"/>
欽定四庫全書<lb/>
　衡廬續稿巻三<lb/>
　　　　　　　　　　　　　明　胡直　撰<lb/>
　記<lb/>
　　忠義亭記<lb/>
族之社溪蘄州守近湖先生偕從子常州通守濟川以<lb/>
書抵族子某曰先祖可山静山二公咸以布衣死宋室<lb/>
子所諳也頃年二公幸從祀台之仙巖又祀郡之螺山<lb/>
<pb n="KR4e0210_WYG_033-1b"/>
咸列配信國丞相左右亦子所韙也然二處皆獲名賢<lb/>
紀載傳逺獨站口故有忠義亭乆圮嘉靖丙寅奉督學<lb/>
徐公檄徙金臺渡口峙搆一亭中樹木主祀丞相而二<lb/>
公各以主配享皆其子孫自出力經始出台州通守姪<lb/>
濟世而措畫則常州姪獨殷葢二郡則因丞相逮二公<lb/>
今子孫則因二公逮丞相咸以忠義故歴今二十年矣<lb/>
則子所過而徘徊者也子不可無言以紀其事直按省<lb/>
郡邑志與諸載籍及吾家譜可山公諱文可有謀略擅<lb/>
<pb n="KR4e0210_WYG_033-2a"/>
騎射方丞相輯兵勤王公散家貲起義先夕丞相夢火<lb/>
明日覩公緋衣謁軍門喜甚曰殆天以賚我耶更名曰<lb/>
夢炎辟為都巡又嘗賛公推蓬一見圖有忠肝義膂之<lb/>
稱及丞相敗公被執間脱歸復集兵赴難至逕口馬蹶<lb/>
而卒静山公諱文静公弟也丞相嘗過龍泉訪妹壻彭<lb/>
震龍宿公家静山得並謁署為提督可山公後提兵過<lb/>
贑以詩二首寄勉静山期奮義作竒男子巳而元滅宋<lb/>
天下罄為元矣静山公猶亢不服元乃起兵将屠泰和<lb/>
<pb n="KR4e0210_WYG_033-2b"/>
邑何侯曰今不靖者惟冶陂胡文静一家爾邑何與焉<lb/>
乃集郷兵入冶陂執文静至站口欲招致之文静仍亢<lb/>
不屈曰吾寧死不負宋遂被殺屠其家數百口一時人<lb/>
悲公昆弟死事呼胡氏為勤王家云第在元時猶多諱<lb/>
言明興邑侯余公耀過站口訊故老得其事為建昆弟<lb/>
忠義亭于其地後圮乃移金臺渡口即今所建是也然<lb/>
静山公事獨記于楊文貞王文端二老而邑志以向諱<lb/>
言逸之比者邑唐侯復修邑志某數為語静山公事侯<lb/>
<pb n="KR4e0210_WYG_033-3a"/>
固竒之則以當事者庸墨竟格弗入悲夫二公者當時<lb/>
乃心唯在宋舉數百口糜之不顧其祀不祀誌不誌即<lb/>
亭不亭又曷足計哉古之忠義夥矣夫唯懐忠與義也<lb/>
則各有所荷有荷則欲有存弗存則不能不與俱亡故<lb/>
有荷一城死一城者荷一國死一國者荷天下死天下<lb/>
者未有荷中華死中華如二公者也丞相宋大臣力荷<lb/>
而不能存死固宜爾二公故一匹夫而静山公又當敷<lb/>
天為元之日乃挈錢鏄棘矜而欲與亢此予雅謂古今<lb/>
<pb n="KR4e0210_WYG_033-3b"/>
特覯者也今猶幸俎豆布列各方子孫麟麟然詩書纓<lb/>
組鄉評官箴咸不詭于先世相與葺亭于既圮之後數<lb/>
百年間如揭日月轟震霆瑰瑋<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>峛足以慰答人心鼓<lb/>
舞世教風乎天下功施于無竟安知異時不如夷齊獨<lb/>
附驥於孔子哉為二公子孫者平時欲效忠義則莫貴<lb/>
於有荷有荷則死不死亦各惟其時爾且夫二公所爭<lb/>
者華夷大介人孰不知之乃不知有是忠與義即為華<lb/>
不則夷爾頃蹔之間大有徑庭焉此又吾黨之所當繹<lb/>
<pb n="KR4e0210_WYG_033-4a"/>
思而慎辨也于是先生又飭其子南宫士某從孫太學<lb/>
生某庠生某某等來督記敬書以復<lb/>
　　貞夀堂記<lb/>
予族子肇亨搆堂右之舎如堂制而少儉将以奉母蒋<lb/>
孺人為昕夕歡乃手其外從王父二川君其所記孺人<lb/>
節行以諗于族父廬山子曰吾母出嚴荘里故姓祖隱<lb/>
逸公孚佐父竹墟公端文母王氏生吾母未笄而竹墟<lb/>
公逝吾母日夜侍外王母同事女紅于時外大王母即<lb/>
<pb n="KR4e0210_WYG_033-4b"/>
吾義和胡孺人公三從姑也以吾母幼失怙而性荘飭<lb/>
絶愛之俾獲聞古烈女之訓長擇配得吾父諱冠羣及<lb/>
歸事二姑孝敬嵗時惟謹而奉夫子甚順已而新寡哀<lb/>
毁幾絶惟奉姑鞠子復甦踰大祥長者謂其盛年諷令<lb/>
他志母仰天泣曰二姑㷀㷀孰與奉養以代有終孤子<lb/>
呱呱孰與植翊以永厥祀未亡人所以朝夕拊膺泣血<lb/>
者懼天不弔耳豈暇有異心哉且夫垢面從人吾恥之<lb/>
乆矣苟欲奪吾志吾有死爾勸者乃止自是不夜哭不<lb/>
<pb n="KR4e0210_WYG_033-5a"/>
見至戚敕肇亨務篤孝友力儉勤弗為啙窳曰汝必從<lb/>
名師學縱無成宜有觀法為世家子無忝先人吾願遂<lb/>
矣當此時以先太母世寡稔蒙凌噬于人不幸吾父繼<lb/>
逝而凌噬者益獰辟諸未造之室風雨又漂搖之吾母<lb/>
不得已發憤求理中間勤勞憂瘁萬状至有今日幾五<lb/>
十餘年今七十餘矣肇亨嘗耳熟吾母及吾舅氏言今<lb/>
外從王父記者又如此肇亨無能養搆斯居侍左右嵗<lb/>
時伏臘聊相為歡耳敢徼叔父錫名斯堂垂一言為不<lb/>
<pb n="KR4e0210_WYG_033-5b"/>
朽廬山子曰古今閨闥抱節槩者不鮮矣然當急難慷<lb/>
慨著有竒跡者類傳于世而平居積累忍千百死守義<lb/>
不移者卒闇沕而無聞不知平居急難勢異而堅貞一<lb/>
爾非可以軒輊視也今蒋孺人予族嫂予諳之舊矣假<lb/>
令孺人當内外諷勸之殷覬覦者凌噬之獰一旦心如<lb/>
石又如席焉則寧有今日垂老而永終令譽者哉予獨<lb/>
喜孺人貞而夀安知異時不聞賢有司不表見朝著顯<lb/>
有褒嘉下子之宅里耶子且拱而俟矣予請以貞夀揭<lb/>
<pb n="KR4e0210_WYG_033-6a"/>
名斯堂遂記之以為後券嗟乎貞之時義豈易言哉子<lb/>
且知古頥貞之道乎盍思請事以報罔極庸不靦于予<lb/>
言<lb/>
　　敦典堂記<lb/>
漆田周氏綰轂予義和葢在邑北之信實郷幅員數里<lb/>
間惟二姓世婚媾若古之陳雷然而先太安人實周出<lb/>
徃嵗予解四川督學歸嘗為諸郷邑士講業集者日繁<lb/>
周氏時一館穀仁社之創也其助金為獨腆㑹次有安<lb/>
<pb n="KR4e0210_WYG_033-6b"/>
成劉獅泉先生者故宿儒也與周亦婚媾家適覩周氏<lb/>
長行導迪其子弟齗齗顒顒然而子弟佐長者視賓具<lb/>
瞿瞿抑抑然顧瞻其祠屋有時思之堂問所為祀濟濟<lb/>
漆漆然相與嘆曰是不覩世家禮義哉又若干年為隆<lb/>
慶庚午周氏以齒衆堂隘聚族長幼謀拓而大之鼎建<lb/>
中堂凡若干楹標曰惇典仍以時思堂為後寝其長行<lb/>
某某等則予外王父行也次某某舅行又次某某等昆<lb/>
弟行相率屬予記之予考周氏出三國公瑾之後公瑾<lb/>
<pb n="KR4e0210_WYG_033-7a"/>
傳都郷侯𦙍𦙍以罪免徙廬陵烏東又五世自烏東徙<lb/>
泰和之南岡庫下其後傳矩為西臺御史傳翰為平章<lb/>
學士而泰和之周浸盛南岡四世為廷美字評高始徙<lb/>
今漆田凡三傳禮瑞潭州路司理禮端萬安縣糾曹又<lb/>
二傳慶章官為郎迄于今著仕版者不絶而漆田之周<lb/>
浸昌漆田十一世孫良舜有子二彦明彦仲彦仲他徙<lb/>
彦明獨守漆田今堂則創自漆田一派視昔規模又奕<lb/>
奕乎膴膴乎稱其族之衆矣堂既成周之長行則有申<lb/>
<pb n="KR4e0210_WYG_033-7b"/>
禁曰繼是而祭必與志物必以盡不者罰于斯繼是吉<lb/>
嘉禮必以告有登于朝者必以告嵗時必以告不者罰<lb/>
于斯繼是而毋以貴陵賤衆暴寡强侵弱不者罰于斯<lb/>
敢有不逞其如惇典何且夫五典我惇虞書記之周氏<lb/>
之尚論于虞書者寧不明且備哉余行天下多矣燕代<lb/>
不假言即鄒魯亦未有尊祖睦親加吾郷邑者然吾郷<lb/>
邑非右族蕃碩則力不贍非夙嫺于禮義則亦不可與<lb/>
有明也而周氏厪厪矣記曰賢者之祭也必受其福余<lb/>
<pb n="KR4e0210_WYG_033-8a"/>
于是卜周氏之穀禄彌逺無疆而禆益仁社之流風長<lb/>
也故詳為記云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0210_WYG_033-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　衡廬續稿巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬續稿巻一</head> <lb/>
    <p>
<pb n="KR4e0210_WYG_031-1a"/>
欽定四庫全書<lb/>
　衡廬續稿巻一<lb/>
　　　　　　　　　　　　　明　胡直　撰<lb/>
　賦<lb/>
　　悼才賦<hi>少作</hi>
　少華曾子侍御華山公冢子也良其鳳林毓羽文毛<lb/>
　絢五色之竒龍穴胎姿駿骨呈三花之迥少綜鉛槧<lb/>
　遂軒藻園騁河漢之雄才峻崑丘之逸氣人固擬其<lb/>
<pb n="KR4e0210_WYG_031-1b"/>
　東沂之詠可以攀轅南豐之撰可以方駕且將登漢<lb/>
　苑而調治安入虞宫而覽皇鳳篤彼忠藎奕其世武<lb/>
　者矣然而羽儀未騫黯焉先折斯可謂凋彼神樹毁<lb/>
　厥懿璞者也悲哉侍御公哭之痛曰天毒吾多才子<lb/>
　也僕欽挹修能遐結幽憤因抽弱素愛造斯賦題曰<lb/>
　悼才非欲以流布遐來聊用以廣公哀膈云爾<lb/>
槩夫陶化之罔兩兮心耄疑而曷測將衆物之振蕩亦<lb/>
何殱夫魁哲彌憤悁以鞿絓綿思子之閎則昉少康之<lb/>
<pb n="KR4e0210_WYG_031-2a"/>
瑤葉䕃伯巫之瓊英衍沂國之神緒遂嬋連於忠貞曰<lb/>
維子之嚴君冠飛豸而揚鷹奮皇斧以擊奸翊絳虬而<lb/>
上征誕作配於良𦙍鴻永路有嘉聲益山抵之搆采滋<lb/>
江妃之孕爧分精爽於日月授文章於列星谹八殥以<lb/>
為胸柱四極以為肩雕琬琰而為腸厭瓊華為之面聳<lb/>
孤韻於秋颷騰逸氣於霄烟鑚老易於三昧鏡丘索於<lb/>
九淵瑋抽葉於六家邃㭊義於百氏旁搜厯而照璣餘<lb/>
檢圖而辨緯浩宇宙之竒詭固一臆之所麗譬縣圃之<lb/>
<pb n="KR4e0210_WYG_031-2b"/>
積琛棼沙棠與璇樹有九日之飛花爛光采於十墜肆<lb/>
搖翰而飛藻絢凝璧而浮綺朝百賦而鬱伊暮千詩其<lb/>
猶噎彼談天與炙轂将馳騁而伉儷覽當時之碌碌曾<lb/>
不足以睥睨衆綰纓之夙髦孰不斂衽乎雄名諒發軫<lb/>
於澤國邅息轡於上京紫貝闕而玉堂佇矯翼以飛騰<lb/>
嗟逺期之未從猋戢景其何輕包造化之一軀遂璅絶<lb/>
于尺墳曩吐舌而談九州儵荒䀛而無聞羅古今之竒<lb/>
珍誰適為發其真精豈少薇之墮采倘招搖之隕明駭<lb/>
<pb n="KR4e0210_WYG_031-3a"/>
増城之絳樹豈隨霜而謝榮彼夜光而明月亦孰允其<lb/>
無瑩洵造物之懜懜妬鸚鵡之逸鳴斯文章之胎孽反<lb/>
酷以殘其身醜怊悵以侘傺矧惟子之嚴君痛呼天而<lb/>
繚結氣萎絶而中焚曰皇毒儂之多才兮剽吾庭之蘭<lb/>
茝彼童烏與蒼舒雖幼眇而惻哀矧佳賓之俶儻遭圜<lb/>
穹之惽昧精一朝而越裂顔黴黧而耄敗予與子之未<lb/>
遘獲瑤葩于羣瓌擬並駕於赤鵠胡委翮而先摧豈憤<lb/>
世之溷穢驂白螭于神丘将桀跖為羨門必回誼之不<lb/>
<pb n="KR4e0210_WYG_031-3b"/>
修斥巫咸以罪穹斯坱北其誰由覩三合之芒芒洵糾<lb/>
錯其曷尤於惟子之鴻烈揚芳暉于來胄雖蕙若之委<lb/>
化終岱霍之伉夀登高岡以長嘯曷袪吾之殷憂<lb/>
　詩<lb/>
　　賦得三顧山贈賀郭封君兩峯翁即相奎父<lb/>
三顧之山乃在雲亭天柱間崴嵬直與斗牛叅削出三<lb/>
峯成卓筆倒畫青霄河漢濕峯頭遙瞰章水江應似荘<lb/>
生堂㘭溢蒼漭西連娬姥雲谽谺東吞紫瑤石中有仙<lb/>
<pb n="KR4e0210_WYG_031-4a"/>
翁芳玉容坐窺鴻寶巢雲松鹿裘何謝晉文舉角巾嘗<lb/>
墊漢林宗盧生壇古去不返獨有若翁駕白龍若翁翫<lb/>
世成芻狗富貴何如一杯酒掉頭不肯掛金章天語還<lb/>
令囘白首自昔大山長名材更聞崑丘生瓊玖竒峰孕<lb/>
賢世莫京詞賦寧為中興傾世業汾陽詎足詫許身直<lb/>
擬三代英我當與翁結鄰好紫芝曄曄斸雲耕儲皇是<lb/>
非付國手商山雲物不世情<lb/>
　　龍澄原君自黄遷辰沅兵憲兼督學政書至寄賀<lb/>
<pb n="KR4e0210_WYG_031-4b"/>
名才超拜著神羊節鎮新開近夜郎已有雄文程楚士<lb/>
還多廟畧静蠻疆沅芷澧蘭清棨㦸酉山辰水濟舟航<lb/>
兼資督府他年事先借前籌萬里揚<lb/>
　　乞橘<lb/>
春囘乞橘纔題簡老去新栽欲待誰浸擬炎天花馥郁<lb/>
佇看氷雪葉葳蕤松筠成列堪為侶禽鳥深藏迥不知<lb/>
剖實他年逢二老彈碁應許笑相隨<lb/>
　　書社秋興八首<lb/>
<pb n="KR4e0210_WYG_031-5a"/>
青社虚堂暑漸輕高秋事事愜幽情覺山爽氣通匡嶽<lb/>
槎水滄波混太清巻幔忽然聞桂馥罷琴且復啜<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>羮<lb/>
乆知世味成飱蠟損益何須問向平<lb/>
　　二<lb/>
明時豈是棄君平身病原非濟世英僻逺曽無來節使<lb/>
衰殘早已謝經生晝眠静抱松風韻晨起常占野鳥聲<lb/>
莫道幽人無一事秋山還自斸雲耕<lb/>
　　三<lb/>
<pb n="KR4e0210_WYG_031-5b"/>
有時散步自高岡颯颯涼颸灑故裳縱意坐遊天地外<lb/>
忘機身近鷺鷗旁當門魚戯蘆花白遶逕蜂閑菊蕋黄<lb/>
一望蒹葭零露濕伊人宛在水中央<lb/>
　　四<lb/>
堂外高樓影碧灣晴牕莞爾對南山林間日月東西見<lb/>
席上星河次第攀釣艇互看來去好樵歌時聽短長閑<lb/>
白雲黄鶴曽攜賞何似飄飄獨往還<hi>刑曹有白雲樓</hi>
　　五<lb/>
<pb n="KR4e0210_WYG_031-6a"/>
病客終朝不掃門軒前紅葉落猶翻束書且學禽中戯<lb/>
散髪延觀原上村萬頃禾麻圍錦繡千峰華武<hi>玉華武姥俱在</hi>
<hi>望</hi>列兒孫吾郷莫用鄭郷擬正笑康成著作繁<lb/>
　　六<lb/>
老不悲秋秪自欣一聲遙鴈却懐人四海交親書並㫁<lb/>
三江耆舊㑹難頻衡廬已自違佳約吳楚相看作外臣<lb/>
獨有裘羊長不負濁醪時共道吾真<lb/>
　　七<lb/>
<pb n="KR4e0210_WYG_031-6b"/>
峩眉髙挈九穹浮曽共皇人汗漫遊别後幾迴瞻白水<lb/>
歸來今始得丹丘神超早已齊鵬鷃身隠何辭喚馬牛<lb/>
最是七天橋上月清光應似社中秋<lb/>
　　八<lb/>
更思岱嶽號天孫長往其如老病繁三觀遙連滄海濶<lb/>
雙門高擁介丘尊南瞻金簡猶非匹西挹雲臺欲竝鶱<lb/>
不得一登天下小太虚隨地且槃桓<lb/>
　　客有言朱鎮翁見訝無詩寄謝二首<lb/>
<pb n="KR4e0210_WYG_031-7a"/>
昔遊曽綰大司空唱和翩翩枉上公既老漸諳文字幻<lb/>
相思猶為道情同赤松應作留侯侶緑野長瞻晉國風<lb/>
肯信雲将遊象外相期還共訪鴻蒙<lb/>
　　二<lb/>
秋水澄江鴈欲聞秋風巗桂正初芬登高著屐懐安石<lb/>
掃素籠鵝羨右軍疎慵豈合勞青眼持贈那能寄白雲<lb/>
最是沈園饒樂事芭蕉應不費彈文<lb/>
　　中秋同王未菴周貞夫王執之訪陳䝉山翠峯别<lb/>
<pb n="KR4e0210_WYG_031-7b"/>
　　業是暮王塘南劉述亭同集翫月山巔和周生韻<lb/>
　　翠峯一名集仙臺<lb/>
元龍結搆傍仙臺翠滿羣峯挹斗台佳節正同泉石賞<lb/>
高朋還趂鴈鴻來風傳巗桂千林馥月抱江光百里迴<lb/>
庾亮登臨何足擬應知人世有蓬萊<lb/>
　　送羅田周貞夫兼訊黄梅瞿睿夫時睿夫方有詿<lb/>
　　誤事<lb/>
命駕遙憐千里情才名三楚舊諸生賦成豈肯干揚意<lb/>
<pb n="KR4e0210_WYG_031-8a"/>
書出誰知擬論衡廬嶽去看天際逺鄱湖秋見鏡中行<lb/>
已瞻雙劒連牛斗何慮人間事不平<lb/>
　　九日登覺山再别貞夫<lb/>
詞客聊停抱膝吟佳晨臨眺且開襟菊邊對酒何辭醉<lb/>
江上狂歌不自禁轉見兩丸催白髪安能五臓化黄金<lb/>
古來離合原無定明月唯期千里心<lb/>
　　訪潁泉年兄園居以宿有耦耕之約故末聯云然<lb/>
久知物外起田園報客花間鳥並喧小憩亭臺穿竹塢<lb/>
<pb n="KR4e0210_WYG_031-8b"/>
散行山谷出江村隠居亦幸同郷井宿世應知是弟昆<lb/>
欲向耦耕尋舊約春來還許叩桃源<lb/>
　<lb/>
　<lb/>
　<lb/>
　<lb/>
　<lb/>
　衡廬續稿巻一<lb/>
</p>
<p>
</p>
  </div>
</body>
</text>
</TEI>
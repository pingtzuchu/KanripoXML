<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬續稿巻十一</head> <lb/>
    <p>
<pb n="KR4e0210_WYG_041-1a"/>
欽定四庫全書<lb/>
　衡廬續稿巻十一<lb/>
　　　　　　　　　　　　明　胡直　著<lb/>
　傳<lb/>
　　　少保趙文肅公傳<lb/>
趙文肅公諱貞吉蜀之内江人字孟靜號大洲宋丞相<lb/>
趙文定公某其先世也公生而神頴六嵗誦書日盡數<lb/>
巻人呼天童又曰公輔器也年十五讀王文成公傳習<lb/>
<pb n="KR4e0210_WYG_041-1b"/>
録驚曰予固疑物理之逺於本也今獲所歸矣白二親<lb/>
往從不許遂遍誦六經以自求之同舍生方沾沾程舉<lb/>
子業非所好也嘉靖戊子領鄉書竣走謁故相楊文忠<lb/>
公里第文忠延語稱曰是將為社稷器吾兒慎弗逮也<lb/>
明年下第歸太夫人逝泣曰人世飇忽若是遂兼修出世<lb/>
業習靜古刹不櫛沐解衣者數年父資政公强令赴試<lb/>
舉禮部廷對都御史王公廷相撫其巻曰是雖治安策<lb/>
弗能絶也上嫌其語直置二甲尋悔之乃首列庶吉士<lb/>
<pb n="KR4e0210_WYG_041-2a"/>
特㫖留館授編修公因感思上初年鋭意聖學後稍陵<lb/>
遲頗惑方術遂疏言敷求真儒以賛大業執政見之不<lb/>
懌公退與同志友尹公臺徐公樾敖公銑等切劘不與<lb/>
世比踰嵗謁告歸蜀邑士雲從乃為發明大學致知本<lb/>
訓西蜀士浸知有問學出呫嗶上者則昉自公也二年<lb/>
出與冊封事再謁歸三年復出教司禮監同修㑹典充<lb/>
㑹試同考試官未幾三謁歸又三年復出始與内廷供<lb/>
奉遷右春坊右中允管國子監司業事當此時天下士<lb/>
<pb n="KR4e0210_WYG_041-2b"/>
髙者固守物理紛若射覆一聞知本之學反加詆訾其<lb/>
於聖門性道之㫖葢莽如也公慨然曰學之不明由性<lb/>
不明也進諭六舘士首掲中庸性道教為訓大意以天<lb/>
命本然者即良知也此萬事之母百行之主習識雖蔽<lb/>
不能滅其眀習氣雖累不能害其真是天之所命不容<lb/>
人偽焉者也為性率云者以之為則不失其度繂也自<lb/>
一念至百為感應自一身至家國天下皆則於天命不<lb/>
失其度則道不可勝用矣為道孔子曰性相近習相逺<lb/>
<pb n="KR4e0210_WYG_041-3a"/>
夫以萬有之習日馳騖以求勝其欲則天下之日入於<lb/>
亂不難矣于是有聖哲出皆欲人反已漓之習以修道<lb/>
而復性也為教諸士聞者𢥠然有立志汰習以求復性<lb/>
者若濯而新是嵗為庚戌公嘗語當事者曰敵將大入<lb/>
盍為防禦計已而八月之望敵果䦨入古北口内蹂通<lb/>
州進薄都城公乃上獻計破敵疏請急遣官捧詔激勵<lb/>
各軍營許開損軍令凢獲一級賞銀百兩是時敵方有<lb/>
求貢嫚書入朝上詔禮部尚書徐公階集百官議可否<lb/>
<pb n="KR4e0210_WYG_041-3b"/>
日中莫有發一談者徐公將取簿二署名書之公獨出<lb/>
班大言曰城下之盟春秋恥之且既許貢則敵必入城<lb/>
要索不已即内外夾攻胡以禦之徐公曰足下必有退<lb/>
敵竒畫公曰為今之計煩為請主上出御正殿下詔引<lb/>
咎録周尚文之功以勵邊帥釋沈束之獄以開言路輕<lb/>
損軍之令重賞功之格飭文武百司為城守遣官宣諭<lb/>
諸將監督力戰其它無可為竒畫者上已偵知公言手<lb/>
詔輔臣嚴嵩曰趙某言是第不當及周尚文沈束事命<lb/>
<pb n="KR4e0210_WYG_041-4a"/>
下嘉公壯猷陞左春坊左諭徳兼監察御史領勅宣諭<lb/>
并給銀惟所措然未有督戰事權可統攝諸將以行者<lb/>
也公亦先以是請于嵩嵩故有郤又其黨趙文華者素<lb/>
銜公冀相齮齕而甘心之故既不與事權即兵曹一護<lb/>
卒不可得于時敵騎充斥公獨單騎出城先詣總兵仇<lb/>
鸞營次過諸將咸宣上㫖激勵付賞功銀一時將卒感<lb/>
奮惟趙國忠一營駐沙河隔敵則屬鸞傳諭而公以次<lb/>
晨入城復命方公之入也仍欲上請事權督戰已撰有<lb/>
<pb n="KR4e0210_WYG_041-4b"/>
疏草矣而鸞隂畏公至遂令人請備謄疏故為遲之公<lb/>
入朝趣疏不來獨以宣諭事畢奏上上怒謂公領銀未<lb/>
覩措畫第為周尚文沈束懐怨詔錦衣衛逮杖遂落職<lb/>
補廣西慶逺府荔波縣典史然一時海内識者誦公主<lb/>
張國是大義凛然令邊釁不開國勢日尊者皆公力也<lb/>
公至荔波久之總督軍門張公岳檄議經畧公行遂便<lb/>
歸省癸丑量移徽州府判稍遷南京吏部文選司主事<lb/>
未至進郎中乙夘陞南光禄寺少卿遷南通政司㕘<lb/>
<pb n="KR4e0210_WYG_041-5a"/>
議先是嵩已嗾吏部推公藩㕘因上問趙某何在故有<lb/>
是遷丙辰陞南右通政是嵗以賀萬夀入都中明年陞<lb/>
南光禄寺卿聞三殿災公移書執政言大工復作不宜<lb/>
以提編加賦為第一義嵩見大忤又三年乃陞公南户<lb/>
部右侍郎時公已聞外艱歸矣辛酉服闋得㫖改北户<lb/>
部右侍郎然初非嵩意也抵任上即屢遣代祭示眷嵩<lb/>
滋不樂亡何有建議薊州増設户侍一員職督糧以便<lb/>
練兵嵩遂以屬公意在出公為異時連坐計且召公酒<lb/>
<pb n="KR4e0210_WYG_041-5b"/>
詭曰是行非公不可公曰人臣之義死生以之復何諉<lb/>
哉酒半公徐曰今欲户侍專管督糧督京運乎抑民運乎<lb/>
若二運已皆有職掌即部中催與出薊州催何分添官<lb/>
徒増擾耳况兵之不練其過宜不在是縱十户侍出無<lb/>
益練兵也嵩作色怒且罷適嵩請告上遂手詔次相徐<lb/>
公問薊州事次相對以查理當用習邊糧者吏部因得<lb/>
易管理為查理而以林侍郎行嵩出愈忿公而詬林侍<lb/>
郎嗾其親張給事益劾林不數日遂并劾公竟奪官去<lb/>
<pb n="KR4e0210_WYG_041-6a"/>
公平日持論以二氏學通吾儒謂必出世乃可經世道<lb/>
汴逰嵩髙抱犢伏牛諸山廵撫蔡公汝楠逆而問學公<lb/>
遂列為圖明三教之所繇起曰儒者見之曰儒仙者見<lb/>
之曰仙佛者見之曰佛意一之也蔡梓以傳公家食多<lb/>
居玉溪庄嘗為諸生復申致知之㫖又為講説人心道<lb/>
心精一執中大要以中即性命即天然之則也而後儒<lb/>
乃不指言中為何物至以為物物有之是有同於刻舟<lb/>
之愚雕形之苦殊失其㫖丙寅肅皇帝崩公哭最痛曰<lb/>
<pb n="KR4e0210_WYG_041-6b"/>
先皇知我隆慶改元詔起公吏部侍郎兼翰林院學士<lb/>
掌詹事府事補修實銀副總裁官㑹有言登極幸學祭<lb/>
酒坐講當預擇老成醇徳者攝之遂奉㫖以原官蹔掌<lb/>
國子監祭酒事是嵗八月朔聖駕幸學賜坐講禹謨之<lb/>
后克艱章上見公闡發有指音鬯儀端大為感動垂問<lb/>
知為先朝新起用臣益喜動色尋命充日講官釋祭酒<lb/>
事賜賚有加先是北兵破石州公因與執政數議邊事<lb/>
稍貳乃求補南禮部尚書既行御史李惟觀南户科給<lb/>
<pb n="KR4e0210_WYG_041-7a"/>
事岑用中等交章言趙某才徳居啓沃之任可以格天<lb/>
心賛治本不宜置逺地適上顧講筵無公不悅諭曰前<lb/>
有年大往南京去者仍令日講吏部遂題復以禮部尚<lb/>
書兼翰林院學士恊管詹事府事戊辰三月公還京階<lb/>
資政大夫贈祖某父某如其官時文武邊臣建議欲招<lb/>
練南兵十萬于張家灣公執不可曰往年南京建振武<lb/>
營致大變今乃欲建十振武營於都城之側哉况燕薊<lb/>
乃戎馬塲豈藉南兵當事者寤遂移練兵于薊鎮惟揀<lb/>
<pb n="KR4e0210_WYG_041-7b"/>
南兵三千教鳥鋭識者謂為得筭頃奉命教庶吉士徐<lb/>
顯卿等三十人仍充講讀纂修又命代祭先師孔子為<lb/>
皇太子千秋講唐太宗喻太子章賜賚無虛日時薊鎮<lb/>
奏修敵臺幾千座公以為徒費無禆戰守欲因講語中<lb/>
力言之語具為執政格不得上公遂邑邑懐去志而上<lb/>
之眷用意益篤尋詔以原官兼文淵閣大學士同諸閣<lb/>
臣入輔大政既辭不允一日于講筵謝上面諭盡心輔<lb/>
佐公稽首對臣敢不竭股肱之力効忠貞之節第近朝<lb/>
<pb n="KR4e0210_WYG_041-8a"/>
綱邊防弛廢臣欲捐身任事惟陛下主之上色益喜于<lb/>
時上多恭黙而面諭公者凢再羣臣謂自臨御以來未<lb/>
嘗有也翌日御便殿手詔閣臣謂公已有年當同任閣<lb/>
事又撰勅令中貴捧詣閣下咸出特典公已註門籍不<lb/>
出矣先是大同邊臣或有棄城失機事為巡按暨科道<lb/>
官交參而閣臣未有言治罪者公謂宜照元年山西失<lb/>
事酌治不宜含黙執政不得已乃行巡按覆勘公為是<lb/>
遂註籍上聞温諭遣醫賜羊酒𤓰菜公感上睠乃復出<lb/>
<pb n="KR4e0210_WYG_041-8b"/>
仍上疏乞觧輔賛重任退供講職且言大同之罪惟祖<lb/>
法國是公論清議八字勘之足矣今兵部仍循回護閣<lb/>
臣俱出姑息臣欲争論而力不能故懐慚思退矣上以<lb/>
公忠誠亟慰留之是日上以原票還閣中改擬有不襲<lb/>
昔年虚套之論而閣中猶以將才難得題復上姑兩解<lb/>
之然一時鋭意委任亟欲閣臣同心共理寔近代希覯<lb/>
事公益感奮明年庚午遂上言遵祖制収兵權以飭戎<lb/>
務其畧云我朝内外御兵分𨽻五府乃髙皇帝定萬世<lb/>
<pb n="KR4e0210_WYG_041-9a"/>
太平計俾免前代權臣握兵之害永樂末年因聚府兵<lb/>
北伐旋師後遂結營團操乃以三千神機二營附之因<lb/>
號三大營其實皆五府兵也正統末年嘗變為十團營<lb/>
𢎞治間又加為十二團營正徳間又添置東西官㕔然<lb/>
五營之號未冺而五府意猶存也至嘉靖庚戌嚴嵩欲<lb/>
為賊將仇鸞地遂請特設戎政㕔括内外兵籍鑄總督<lb/>
戎政印以授鸞夫以五府外而别立一㕔則盡變太祖<lb/>
分府之意以十餘萬衆而綂於一人則盡變成祖分營<lb/>
<pb n="KR4e0210_WYG_041-9b"/>
之意向使鸞遲於伏誅則時事之危未可測也合無將<lb/>
見操官軍九萬人分為左右中前後五營各擇一將以<lb/>
分綂之責令開營教習仍以文臣巡覈之每嵗春秋校<lb/>
閱凡將官之能否軍士之勇怯技藝之生熟紀律之嚴<lb/>
緩皆得奏聞而賞罰行焉要令五營齊成精鋭有事則<lb/>
領勅掛印命將於閫外事畢則徼勅納印歸將於營中<lb/>
如是則大阿之柄獨持於上而輦轂下有數萬精兵隨<lb/>
所用而宜矣奏上稱公忠謀且曰分營練兵乃祖宗舊<lb/>
<pb n="KR4e0210_WYG_041-10a"/>
制遂下廷臣議行時本兵兵科挾前議大同功罪事遂<lb/>
蜂起異同乃至朝更夕改反失公建白本意上以公賛<lb/>
理機務仍加太子太保是時閣臣高拱兼掌吏部事方<lb/>
欲挾權籠制諸臣意假公為分謗地故推公兼掌都察<lb/>
院事已而本兵霍冀被科臣論劾贓私疑公前議大同<lb/>
及已乃於求退疏中誣公主使公既辨明且欲付法司<lb/>
究問贓私以糾官邪繼兩上疏乞休上一稱公忠直任事<lb/>
一稱亷直老成宜副眷倚勿再辭句日間授從一品榮<lb/>
<pb n="KR4e0210_WYG_041-10b"/>
禄大夫散官賜蟒衣鸞帶寵賚且増然公歸志已决乃<lb/>
上給假回藉遷塟不允拱尤銜故相徐公欲中以重法<lb/>
疏言當時議事臣假托遺詔凢先帝所去如大獄及建<lb/>
言得罪諸臣悉用超擢死者贈官廕子無乃仇視先帝<lb/>
為無父無君之事又引𢎞治間彭程事欲有以治之閣<lb/>
中擬票將如請公拂衣起曰若是則將如宋時奸黨碑<lb/>
矣拱色變强留公乃共改票止於吏部通行曉諭而已<lb/>
又因公言去大獄字拱以是迄不得逞於徐公後又以<lb/>
<pb n="KR4e0210_WYG_041-11a"/>
故錦衣陸炳為徐婚家己嗾張御史追劾炳而刑部以<lb/>
炳一品爵例在應議列當請勅三法司集議定之奏下<lb/>
閣中擬票是日公當秉筆而自院至閣逺拱遲公久不<lb/>
至既至又未忍遽書拱遂代書徑擬以削爵沒産自是<lb/>
拱與公勢不兩立第厝火未發爾亡何宣大督撫王崇古<lb/>
等奏俺荅孫把漢阿吉等入降議處置公預語輔臣李<lb/>
公春芳曰此亦邊疆幸事已而本兵奏上李公票㫖僅<lb/>
曰是公曰大約浮言謂開邊釁然自俺荅横行五十餘<lb/>
<pb n="KR4e0210_WYG_041-11b"/>
年每年邊餉數百餘萬何年無釁豈在納降是闗廟謨<lb/>
今惟當從閣中請蹔與降人官職慰來者心其制敵機<lb/>
宜當令督撫自善為措乃同改票如公言加那吉指揮<lb/>
使阿力哥正千户當此時朝議紛然敵求封貢邊臣進<lb/>
退維谷獨公與今輔臣張某力主其議亟令王督撫姑<lb/>
置封貢事徐議之第令俺荅速獻投敵叛人趙全等九<lb/>
人者易其孫且當慎交質防敵刼盟又貽王書曰吾外<lb/>
憐悉怛謀之附人内恐李文饒之失助公為邊計篤切<lb/>
<pb n="KR4e0210_WYG_041-12a"/>
類此先是給事中張齊者為拱嗾劾徐公而王都御史<lb/>
因訐齊贓事抵戌後齊倚拱辨復力擊王都御史與毛<lb/>
司冦欲因以傾徐乃奏行法司而刑科給事中舒化㕘<lb/>
寢不得行拱懐怒思欲一逞於是考察科道㫖從内降<lb/>
出公曰是將倚法為報復計非所以惜人才成聖治也<lb/>
上疏請止之拱聞即上掲謂有成命竟不可止公曰此<lb/>
既出朝命吾不可不與共事遂赴吏部偕行考公執筆<lb/>
有給事中吳時來者故嘗劾嵩父子謫戌𧺫用守抗直<lb/>
<pb n="KR4e0210_WYG_041-12b"/>
不附拱者也拱鋭欲去之公獨不可爭至日中拱知公<lb/>
不可奪竟從公故臺省名士得全者衆然拱益恨公次<lb/>
骨業己嗾心腹給事中韓楫者枉劾公公疏懇乞歸休<lb/>
且曰願上准臣放歸田里令拱復還内閣母久專大權<lb/>
樹衆黨别選老成掌部院庶上不悖祖訓下不失諸臣<lb/>
之職掌命下以公屢辭遂允暫馳驛去時上雖倚眷而<lb/>
拱恃故邸舊講交通中外亟謀逐公天子不得自持時<lb/>
論惜焉公行後敵乃還叛人趙全等獻俘禮成上以公<lb/>
<pb n="KR4e0210_WYG_041-13a"/>
與議廕一子某中書舍人明年春公抵家舊在門及舊<lb/>
遊髙君某等咸請設教聖水寺公示之立誠己而報穆<lb/>
宗大漸公哭臨至水漿不入哀毁成𠻳疾乙亥遂杜門<lb/>
鮮復㑹講第作擬述二通移諸門人内篇曰經世通外<lb/>
篇曰出世通二通各分二門内篇門曰史通曰業通外<lb/>
篇門曰説通曰宗通内通之門八部史通部曰統曰傳<lb/>
曰制曰誌業通部曰典曰行曰藝曰術八部具而百代<lb/>
九流之緒備矣外通之門四部説通部曰經曰律曰論<lb/>
<pb n="KR4e0210_WYG_041-13b"/>
宗通部曰单傳直指四部具而頓漸半圓之㫖悉矣所<lb/>
貴俾三千年未經折衷之籍勒聚一處以俟來哲是嵗<lb/>
十月即開局編述乃為文祭諸聖賢告始事其畧曰身<lb/>
居臣子之地每懐經世之憂心慕道徳之門時發出世<lb/>
之願邇來垂白謝事忽生勇猛乃取舊書以類昈列隨<lb/>
文㸃布各就部曲約要而言經世者不礙於出世之體<lb/>
出世者不忘於經世之用然後千聖一心萬古一道聖<lb/>
人憂世之念可少慰矣語詳公内外二篇都序及貽曽<lb/>
<pb n="KR4e0210_WYG_041-14a"/>
巡撫書中至冬末𠻳疾復作輟編丙子正月疾良愈作<lb/>
詩貽同邑馬君某示所詣亡何子左府都事鼎柱自都<lb/>
歸省公喜甚攜展先墓宿墓祠覺憊遂絶口家務醫來<lb/>
卻藥勿用自是斂目淵嘿至三月望端坐薨春秋六十<lb/>
有九訃聞上輟朝一日諭祭褒揚誥贈少保諡曰文肅<lb/>
天下士大夫識與不識聞之悲嗟公孝友天至從綰髪<lb/>
與弟頤吉自相師友剛忠英偉稱其氣貌解褐即身任<lb/>
天下憂先一世雖百千挫不回稍激勇退倬有鳳翔千<lb/>
<pb n="KR4e0210_WYG_041-14b"/>
仭之志至其問學淵源上探堯孔之微而并包逮於伯<lb/>
陽子羽爰達泥洹雅自命曰經世出世其亦希古之博<lb/>
大人哉將與天地精神往來遨乎其初荀揚諸子未足<lb/>
窺其奥也海内士業文章者争髙模擬公負特操不襲<lb/>
人後而博辨雄深瓌瑋變化如出溟海𧺫神龍不可端<lb/>
崖要歸于道所著詩文子鼎柱偕門人某某詮次得若<lb/>
干巻進講録若干巻行于世<lb/>
胡直曰予曩聞公訃率爾長號遽以病解及讀公行事<lb/>
<pb n="KR4e0210_WYG_041-15a"/>
年譜又未嘗不掩巻涕下也夫公兩當巨奸若摩壘然<lb/>
亟欲以一身横塞其衝雖以帝眷勤篤終弗獲安其位<lb/>
亦勢使然也况欲行所學耶然公之匡捄弼拂齗齗行<lb/>
其問其功豈下握衡者哉予往幸覯公請曰吾儒能兼<lb/>
二氏二氏不得兼吾儒以吾儒與二氏有全偏之殊且<lb/>
夫性一也吾儒惟盡性故能處之有則雖經世未始不<lb/>
出世也二氏止見性故特終于無生雖出世未始能經<lb/>
世也是吾儒異二氏者固在盡不盡之間而全偏繇分<lb/>
<pb n="KR4e0210_WYG_041-15b"/>
也公曰不然夫二氏咸有萬行豈獨出世而不能經世<lb/>
哉今觀公内外通與都部序即嚮面談語予何足知之<lb/>
予何足知之雖然予見今時士喜攻二氏自附孟子距<lb/>
楊墨例不知楊墨非孟氏莫知距也即嵬𤨏黷墨如分<lb/>
宜者搦筆動舌類多攻佛以若所為曽不當佛之奴𨽻<lb/>
而反自嘵嘵不可悲哉彼加忮害于公不亦宜乎以是<lb/>
觀二氏雖稍偏然而害天下不在二氏而在功利諒矣<lb/>
諒矣不然公曷以能卓偉昭掲挺出斯世若此而分宜<lb/>
<pb n="KR4e0210_WYG_041-16a"/>
新鄭之徒嵬𤨏黷墨貽詬百代乃若彼耶於乎<lb/>
　　　宗伯尹洞山先生傳<lb/>
洞山先生尹氏諱臺字崇基吉永新人也其取號以居<lb/>
左有石山空洞故咸稱洞山先生云母劉太淑人夢神<lb/>
人餽美珠白粲始有姙大父夢神登中堂而生五嵗受<lb/>
小學誦至立身行道揚名後世語作而指曰至言也聞<lb/>
者異之甫齓侍父少宰公某司訓吳縣業已慕故相王<lb/>
文恪尚書劉鉄柯二公心自負束髪又隨往潜嘉靖元<lb/>
<pb n="KR4e0210_WYG_041-16b"/>
年公卒于潜哭幾不生居喪如禮以孝聞戊子舉鄉書<lb/>
明年入南雍名震白門乙未登第肅皇帝御覽子大夫<lb/>
列十二巻者命與一甲並梓行世改庶吉士讀中秘書<lb/>
故相顧文康張文忠二公屢簡先生文與内江趙公更<lb/>
相雄稱二雋云費文憲公再秉國髙先生名欲致見竟<lb/>
不可武定侯郭勛怙寵驕恣先生屢弗下之勛忿欲中<lb/>
以它事文康為力解諷令造謝亦竟不可丁酉授編修<lb/>
乙亥奉命往諭楚諸侯王未入境先檄長史司罷一切<lb/>
<pb n="KR4e0210_WYG_041-17a"/>
饋餉及覩先生儀節迄不敢言饋事使竣登衡嶽窺金<lb/>
簡上祝融慨然思禹功而詠歌之追尋朱張軼歩割俸<lb/>
建二賢祠辛丑充㑹試同考試官癸夘請乞終養三年<lb/>
劉太淑人即世又哭幾不生既襄事猶粥食羅大宰鄒<lb/>
大司成兩文莊宫賛羅文恭數勸勿滅性始肉戊申除<lb/>
舊官乙酉同修大明㑹典庚戌復充㑹試同考試官策<lb/>
問及重臣權臣上覽亟取臣鑒録賢姦傳省覽為之感<lb/>
動繇是稔先生名一時上下有延頸相天下之望而不<lb/>
<pb n="KR4e0210_WYG_041-17b"/>
相中者進讒輔臣嚴嵩曰權臣葢指公也嵩陽荅以好<lb/>
言而中心怨次骨矣國子缺司業序得遷㑹趙公新𧺫<lb/>
復槖裝罄先生既分俸助又諗於嵩曰趙窶甚司業有<lb/>
衙舍馬皂願先趙嵩笑曰是當成君之美未幾趙坐封<lb/>
事謫先生以春坊右中允管國子司業督六舘生首在<lb/>
端習所奬㧞多為名士辛亥以舊官兼翰林修撰回坊<lb/>
専理誥勅先生曰是所謂代天言也故其言騖古雅不<lb/>
為偶麗咸寧侯仇鸞新柄兵請互市隂實憚敵欲以欵<lb/>
<pb n="KR4e0210_WYG_041-18a"/>
之鸞知先生言泄執政所入朝裂眦而視弗顧也明年<lb/>
承命主南京鄉試策陳祖宗馭將制兵甚備先生謂同<lb/>
事郭公鎜曰有如上怒逮君柰何郭曰即有是固所願<lb/>
也先生壯之巵酒㑹鸞先伏逆誅録入上覽摘策中數<lb/>
事宻問嵩嵩方欲求婚好因善為對乃令廕臣世蕃介<lb/>
劉某置酒蹴席致求婚語先生竟確辭之以是怨日深<lb/>
癸丑冬陞右春坊右諭徳兼翰林院侍講管坊事明年<lb/>
陞南祭酒嵩舉巵酒曰何以别不穀先生從容請曰楊<lb/>
<pb n="KR4e0210_WYG_041-18b"/>
繼盛狂言自取死第願相公勿貽主上有殺諌臣名嵩<lb/>
避席謝先生退為司業王公材述其事因屬之王曰頃<lb/>
有王生世貞者亦云王果謁嵩以請嵩諾而曰昨尹司<lb/>
成嘗及此而私心猶豫未肯决謀諸鄢懋卿鄢持不可<lb/>
楊竟論死乃海内稍知王捄楊竟莫知出先生也甲寅<lb/>
過家見邑士五科弗舉㑹文廟火乃相邑西廢署徙之<lb/>
捐百金賛厥成自是登名天府者橋𧺫是年艤舟𤣥潭<lb/>
期鄒文莊羅文恭二公及郡搢紳士無逺近咸集盡攄<lb/>
<pb n="KR4e0210_WYG_041-19a"/>
所學諸士喜曰得先生斯學其益昌乎蒞任首革典簿<lb/>
㕔宿蠧太學諸生欣欣向往遽改北道三茅時鄉士胡<lb/>
生直為句容學諭挈而登焉浹日慨然語曰吾嘗以新<lb/>
學堕言説鮮躬行邇歸頗有觸于鄒羅二公且見諸士<lb/>
中操節厪厪不尠則又喜曰學在吾郡因重相朂過京<lb/>
口又期武進歸安兩唐公再訂學抵京獨與宗伯歐陽<lb/>
文莊公講磨無虚日己卯上諭嵩遴忠謹文臣二人供<lb/>
奉内直意在先生嵩乃以少宰茅公某及先生名進改<lb/>
<pb n="KR4e0210_WYG_041-19b"/>
少詹事兼侍讀學士掌院事召見上於簾内指曰前行<lb/>
者狀元後者學士也二月特傳御劄令侍郎尹某代拜<lb/>
祭孔子廕臣以金花鑲帶一輿一賀曰上念公深故特晉<lb/>
侍郎秩吏禮二部惟孰擇先生曰上不以某無狀得與<lb/>
陪末議當出廷推若傳奉非敢承命嵩謂沽名掲覆仍<lb/>
以少詹事銜行祭初莊皇在東宫時康妃服未畢生元<lb/>
子上弗懌乃諭嵩曰禮官得無言乎嵩陽為畫無所之<lb/>
而訊諸朝士朝士皆莫敢對先生一人獨曰曷不舉孝<lb/>
<pb n="KR4e0210_WYG_041-20a"/>
慈録序中不禁民間服内生子語乎嵩用其言以對上<lb/>
釋及莊皇即位首問先生左右莫言或諷先生自陳白<lb/>
先生哂曰吾為國大體慮也豈計此哉丙辰上命同閣<lb/>
臣餘姚李公主㑹試事録後序有士平居自養始進自<lb/>
擇之語時上方修𤣥每疑羣臣心誹以為不經乃諭嵩<lb/>
曰尹臺言自養自擇豈以朕為此不經之務乎又諸臣<lb/>
撰青詞多習為𤣥教語而先生止言𤣥徳或逮青宫字<lb/>
皆拂上意而嵩得以行間㑹禮部右侍郎缺同寮有欲<lb/>
<pb n="KR4e0210_WYG_041-20b"/>
擠先生以進者用趙文華謀賂廕臣搆蜚語誣先生忽<lb/>
㫖從中出指謫先生曰某受朕簡任問安于曹光着罷<lb/>
直供本職曹光者乃上所怒侍御史名也詹事府缺先<lb/>
生應推補又有與鄢懋卿戚者賄得之鄢故傳嵩慰語<lb/>
先生戯之曰君為都御史乃為相門傳語客耶亡何陞<lb/>
南吏部右侍郎明年丁已京察與太宰王公黜陟惟允<lb/>
大司馬譚公少宗伯殷公方面朱君薛君為郎時以與<lb/>
嵩有郤部欲罷之有附嵩者部欲庇之先生皆持不可<lb/>
<pb n="KR4e0210_WYG_041-21a"/>
善類獲賴以全㑹次當祝萬夀節既至上降温㫖賜銀<lb/>
綺復念舊直之勞出内帑緋羆衣一襲銀十五兩賜焉<lb/>
嵩迎上意故欲留北乃竟復南乙未三年滿諸闕進階<lb/>
通議大夫贈父祖如其官適南都營兵變上下危疑甚<lb/>
先生昌言曰有李侍郎在狗鼠軰不足慮也己乃果然<lb/>
李葢豊城襄敏公遂也詔舉邊才先生首以王公邦瑞<lb/>
曹公邦輔胡公松應薦後皆𧺫為名臣癸丑陞南禮部<lb/>
尚書故事教坊司供應公曹長及臺省諸司先生以非<lb/>
<pb n="KR4e0210_WYG_041-21b"/>
典裁之是時新政府與先生及趙公皆疇昔同志相翼<lb/>
已而以事與二公異議黠者搆蜚語間之丙寅秋先生<lb/>
將以南尚書三年赴考御史王某乘風遂誣奏沮其行<lb/>
奉㫖為民然有識者知為讒中相與愕曰清朝乃有是<lb/>
耶而言者亦竟以是取詬今上元年詔起原任不允所<lb/>
辭介行與親族决曰吾感主上知遇出即還耳未朞再<lb/>
疏乞骸骨遂歸先是嘗割腴田三百畝入社備賑復歸<lb/>
乃别建鳳西書院又割田四百畝給來學葢先生早極<lb/>
<pb n="KR4e0210_WYG_041-22a"/>
崇信紫陽韙泰和羅文莊公獨至中年因有寤於大學<lb/>
知本之㫖浸與鄒羅二公語合晩年益以明學術為首<lb/>
務讀書至老不倦為文槩主六經而體裁一準西京葢<lb/>
自廷對已然詩歌儕建安天寶間無辨四方謁文者充<lb/>
户所著詩文及永新志凢若干巻暇則偕田畯野老談<lb/>
笑或乗笋輿棹小艇夷猶江畔覩者不知故上卿也己<lb/>
夘秋感疾既革無惰容晨興櫛髪瞑目而薨年七十有<lb/>
四先生忠孝大節文武才猷谹言讜議著天下耳目而<lb/>
<pb n="KR4e0210_WYG_041-22b"/>
卒未柄用于世有識者重嘅之<lb/>
胡某曰吉郡昔繁甲第盛勛節乃若儒學則興自正嘉<lb/>
間葢踔偉無前矣于時有予邑羅歐兩文莊安成鄒文<lb/>
莊吉水羅文恭永豐聶貞襄永新則有大宗伯洞山先<lb/>
生相與下上羽翼洙泗人謂吉郡後伊洛而盛豈不信<lb/>
哉直最晩出恒繆以文字謁先生數倒屣焉及丙辰乃<lb/>
出門下方文塲啓彌封時先生目睢睢佇覩有直名則<lb/>
為忻躍揖謝房考者曰得士得士葢先生為國憐才推<lb/>
<pb n="KR4e0210_WYG_041-23a"/>
轂海内士為世名卿者不鮮若尹秉衡劉顯武士中錚<lb/>
錚者耳先生亟為引重不遺餘力曰世所需也先生豈<lb/>
私樹人哉伯子參軍某又與直子締媾因屬狀先生行<lb/>
事不敏狀之又惧文蕪不足傳乃著其大者為傳視狀<lb/>
不能十之二三猶掇之耳<lb/>
　　　給舍事齋楊公傳<lb/>
始予為諸生從歐陽先生于海智古刹則獨與楊事齋<lb/>
公相切也予時録録舉子業黴纒文義牢甚事齋公故<lb/>
<pb n="KR4e0210_WYG_041-23b"/>
簡嘿語出則能剖膠解弢發歐陽先生意㫖沃吾黨膈<lb/>
或問曰知行果一乎公曰非今强一之葢本一爾即若<lb/>
紫陽訓窮理則先居敬此謂一耶二耶孔子十五志學<lb/>
三十而立咸未嘗先知非弗之先也行即有知知即有<lb/>
行故曰本一巳而偕之南宫同舍生多駘宕騖為滑稽<lb/>
不羈予亦時逸榘視公燕處若超然雖戯弗虐間出莊<lb/>
語則滑者之意也消公素練事負濟世才吾黨有疑事<lb/>
咨公輒不大繆私語予曰今欲天下平非盡汰虚文殺<lb/>
<pb n="KR4e0210_WYG_041-24a"/>
縟儀必不可昔者晉弊於清談六朝抵唐以浮詞弊宋<lb/>
以空言弊吾懼今時之以虚文弊也予一時心推益友<lb/>
則未嘗不屈指公公諱海字汝容號事齋少師文貞公<lb/>
四世孫上世語具史志中父北渠翁某負才累不舉期<lb/>
在公公狀貎修癯骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>不自下為諸生時邑令數抑扼<lb/>
之翁大不懌乃督應詔入太學因居歐陽先生門友四<lb/>
方士相淬磨者六年舉順天庚子鄉試丁未第進士觀<lb/>
政刑曹日讀律不厭大司冦試假如同儕多倩吏代草<lb/>
<pb n="KR4e0210_WYG_041-24b"/>
公必親製曰此皆職業也既官行人承命䕶費文通公<lb/>
柩歸塟故事喪家重王人謝必金幣而王人亦不以金<lb/>
帛嫌公至視塟畢即登舟趣觧䌫雖一蔬禇莫致也久<lb/>
之復使瀋府鄉戚方醵金餞公公竟遄發及歸同鄉勞<lb/>
之曰向行何疾也公曰吾度歸無為饋荅敢辱餞耶其<lb/>
先後皭然不滓若此公故有肺病不時作踰嵗授工科<lb/>
給事中識者謂公古道素抱當時志一時蹇諤批鱗匡<lb/>
濟時艱表見出流軰者竚獨望公未幾肺病復作竟卒<lb/>
<pb n="KR4e0210_WYG_041-25a"/>
卒之先日告親友曰天下事公等勉之又曰吾年已四<lb/>
十有七過顔子多矣無所恨獨家大人未有貤典徒飲<lb/>
恨爾又索筆作書寄别翁迄無亂語覩者曰觀於死生<lb/>
之際而知學之重禆人也聶貞襄公哭公慟曰楊汝容孔<lb/>
門狷者嗟乎若孔門狷者豈易及哉子二伯子髙州貳<lb/>
守某有才識世其業手公行事屬予表諸墓予病未逮<lb/>
也病間乃為傳傳公巨節軼事俾世知狷行大都云其<lb/>
世系生卒則有聶貞襄林太史所為銘表在<lb/>
<pb n="KR4e0210_WYG_041-25b"/>
　　　誥封中憲大夫都察院右僉都御史靜菴耿公傳<lb/>
公諱金字宗秀别號靜庵楚黄之麻城人也今屬黄安先<lb/>
世家浮光賽山里勝國季國寳以才官挈仲子必安占<lb/>
藉幽燕伯子必順奉母周氏徙麻城三角山居之自必<lb/>
順公至大振處士凢五世皆業善處士欲以儒發家弗<lb/>
克逞丈夫子四人公第三少頴敏嗜學乃處士欲未老<lb/>
而傳則以家政委公公後舉今伯子中丞中丞稟内美<lb/>
長有修能公庭誨期以逺且大者不<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>博一第致顯庸<lb/>
<pb n="KR4e0210_WYG_041-26a"/>
以是中丞六通四辟嚮往古聖賢之事葢自為諸生而<lb/>
己然矣中丞為諸生時所至無前邑令延禮異等里中<lb/>
有劉某與盜同名真盜亡逮劉劉畫無復之公故習劉<lb/>
良民隂諭中丞以曾參同姓名不殺人言之令釋奉厚<lb/>
幣駿馬跪上夀公忿然作色曰吾命孺子生若以若非<lb/>
盜非盜以責報報我我將盜魁婣家吳童子才乞公屬<lb/>
中丞受知令中丞敬諾後忘之吳後得髙等徳公公曰<lb/>
汝之才乃爾孺子何與卻謝幣公先世故豐貲至處士<lb/>
<pb n="KR4e0210_WYG_041-26b"/>
稍落公毅然不淄非分即一介不取大都若此類者未<lb/>
可更僕數嘉靖己酉中丞未登賢書隣人子彭某先登<lb/>
公曰彭子故親暱彭登猶吾子登也壬子報中丞舉者<lb/>
至公擁箒自若中丞既第進士為侍御史迎公都門見<lb/>
中丞日與其友泰和胡子某南城羅子某偕諸君子相<lb/>
從問學公喜而笑曰苟人人可聞道也勿以我耄棄我<lb/>
自是駸駸乎究問學大㫖逌然一以澹怡神而尤斤斤<lb/>
嚴於禮法之程義利之辨一時京師大夫士咸謂公有<lb/>
<pb n="KR4e0210_WYG_041-27a"/>
李初平風而益多中丞薫染有自公思東歸今太宰汝<lb/>
陽趙君中丞同年進者也趙方用司徒郎奉差還汝副<lb/>
車載公偕行趙後見今成都守叔子曰若翁以侍御史<lb/>
父所過州縣致餽即一臠一蔬若將凂焉其介如此我<lb/>
尠前聞中丞奉直指西夏之命亡何改南京督學使者<lb/>
時邊官走千金請公為中丞闗説者叱之出佯入以紿<lb/>
秦恭人曰此可取乎恭人怫然與公意符公曰業已麾<lb/>
去葢嘗子耳己而中丞迎公白門與中丞往來者皆同<lb/>
<pb n="KR4e0210_WYG_041-27b"/>
志士公最敬重史君桂芳以為古道則令守嚴事之踰<lb/>
年天子封公御史中丞已拜廷丞又踰年得在告凢八<lb/>
年隆慶庚午中丞為故相新鄭見銜謫西粤公聞曰自<lb/>
吾子以封事批逆鱗吾固知有今日何憾辛未守初第<lb/>
進士公猶然曩時擁箒態癸酉今上即位中丞再𧺫晉<lb/>
遷尚符璽奉命使魯歸省公曰魯夫子之邦得幸奉使<lb/>
吾子勉夫是嵗公以守計部最封屯田主事乙亥中丞<lb/>
遷中執法佐院事而守且郎比部未幾秦恭人下世明<lb/>
<pb n="KR4e0210_WYG_041-28a"/>
年公八十中丞奉公山中躬執爨以皤髯當子舍鼎鐺<lb/>
間公為燕喜有加公好明農中丞率候以服田公杖往<lb/>
觀聞田歌益樂灑灑當此時耿氏父子若不知人間世<lb/>
有何樂可踰也戊寅天子以中丞鎮撫八閩公聞命曰<lb/>
吾父子居畆畎若將終身其若今命何中丞䟽辭其執<lb/>
柄者格不得上欲再疏士大夫曰庚辛之際公方震懼<lb/>
間者天王仁聖不期年而躋躐崇秩未有涓埃報乃兹<lb/>
疆埸大役閩方多故需君節鉞于斯豈得晏然自適已<lb/>
<pb n="KR4e0210_WYG_041-28b"/>
閩有警報至公乃强中丞輿疾入閩受事閩人卒食其<lb/>
賜公於家報時聞閩人得中丞始晏堵益慰悦見顔面<lb/>
己夘上兩宫徽號得晉封今官公三承命御錦綺迄無<lb/>
貴人態公方日夜走書中丞督報主而忽㣲寢疾遂捐<lb/>
舘舍得年八十有四公天性儉樸醇厚少外慕喜施予<lb/>
不欲毛舉人過失恒以徳報怨雅善引義解人忿爭既<lb/>
病猶趣裝嫁族中貧女峻節姱修雖一言動若中繩然<lb/>
卒之夕神識不憒楚人葢稱儒長者云中丞守皆名世<lb/>
<pb n="KR4e0210_WYG_041-29a"/>
仲子某季子某孫某某咸飫聞是道直與中丞同年同<lb/>
志海内號最能脫形骸相切琢期翊于道視公伯叔戚<lb/>
也中丞自閩候代不至毁絶不幾生病間乃能屬門人<lb/>
建業李君登撰述公行事冀得直著之篇又不欲為揚<lb/>
詡以庶幾焉覩公之生氣俾少抒其繚結某於是上下<lb/>
李君言著為傳以傳又用慰孝子心嗟乎某昔者親奉<lb/>
几杖飫醇炙樸公亦子姓近之倘令某有揚詡非所當<lb/>
非所謂脱形骸相切琢者也然則公雖未仕官而實後<lb/>
<pb n="KR4e0210_WYG_041-29b"/>
先宋之程公珦其人葢昔者程公二子實産黄陂黄安<lb/>
乃割陂麻黄三邑創成後世安知不爼豆公配程公為<lb/>
黄安國故哉不然何子嗣之肖又何地之近也後之君<lb/>
子盍以是覧公焉<lb/>
　　　三才子傳<lb/>
三才子傳何傳予邑羅夢傅陳良敬羅鵬三子也三子<lb/>
者予夙友予悲三子蚤世又不偶于時然實軼才詎當<lb/>
使湮沒不少概見耶故為述崖畧傳三才子云其傳曰<lb/>
<pb n="KR4e0210_WYG_041-30a"/>
羅夢傅者字良弼世居邑東禪巷徳安同知子理之後<lb/>
十嵗擅舉子業未弱冠業己博通經史搜羅百家睥睨<lb/>
古作者軌轍邑令濮陽吕公異之舉補博士弟子員是<lb/>
時學士家方喜模左傳文夢傅曰是節短而氣弗鴻鬯<lb/>
乃獨喜為先秦西京體雅推髙賈晁子長曰三代以下<lb/>
大文匠也為舉子業至論䇿輒攄所藴下筆汪洋卓詭<lb/>
文彩爛郁迄不為晉唐以下語連試督學使者驚異僅<lb/>
列髙等分宜令山隂陳公博雅士也嘉靖庚子與外簾<lb/>
<pb n="KR4e0210_WYG_041-30b"/>
得巻二一為胡某一為夢傅曰是足以方駕古人矣並<lb/>
薦弗録恚而語曰將留為後來者冠夢傅以書謝陳公<lb/>
其大畧曰夫葉公好龍而真龍至則震且犇齊王好音<lb/>
而九韶奏則倦且睡誠以二君者好其名弗好其實抑<lb/>
靡有名賢魁哲相後先故也是龍與韶未為失遘也今<lb/>
也有名賢魁哲先之矣而見聽者猶若二君之犇且睡<lb/>
則失遘未有若今日者也雖然夢傅測所原矣且夫純<lb/>
鉤湛盧世知其斷蛟剸犀也矧有薛燭為之㳺談然鞸<lb/>
<pb n="KR4e0210_WYG_041-31a"/>
室夫襓不足屬目則越王<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙輕之矣奔宵逐影世知<lb/>
其一日千里也又有造父為之驂乘然而轡靶銜勒不<lb/>
見其飾則穆王中道舍之矣何則人情非獨好名乃又<lb/>
好其名之膚末則古今所稱希世神物又曷所借賴以<lb/>
行于世哉雖然世之靈修偉夫抱其席珎有以自腴不<lb/>
虞失遘唯虞失所知于名賢之門今夢傅䝉知于名賢<lb/>
左右者既馮谹矣則今日雖萬被擯落終身弗遘于世<lb/>
奚以戚為哉舅氏都給舍曾公雅謂人曰使夢傅得志<lb/>
<pb n="KR4e0210_WYG_041-31b"/>
則伯仲李何何有哉然竟不舉以死得年才四十生平<lb/>
與故通政楊君載鳴同學齊名既終載鳴哭曰悲哉世<lb/>
不能外驪黄求千里也君寧得遘耶搜其遺文以子宋<lb/>
卿等㓜不能緝藏竟不可得傳其業而著者今靳州守<lb/>
同邑胡汝礪其外則今禮部侍郎莆田陳某是也<lb/>
陳良敬者邑珠林江口人也字仁甫先世出栁溪父昌<lb/>
福舉進士為華亭令良敬生絶敏十嵗讀五經日誦至<lb/>
十又五葉十七八時從父華亭聞江左徐迪功<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>丈辭<lb/>
<pb n="KR4e0210_WYG_041-32a"/>
祝允明工書唐伯虎工畵此三人者稱東南竒雋絶藝<lb/>
也心慕嚮之乃時時輟舉子業竊傚三子者之撰力能<lb/>
追之乃自寫蟾宫圖及為賦贄巡撫秦公秦公讀之驚<lb/>
曰子異時必獨歩文苑矣丹青曷足從事是時良敬獨<lb/>
喜六朝文且曰六朝精麗莫踰王融劉勰若江淹上建<lb/>
平書此特下俚語耳而世反登諸上選不既左乎既歸<lb/>
與羅夢傅胡某一見莫逆嘗與某同舟約口占為賦良<lb/>
敬矢口至數千言不竭試録之輒可觀某大異之因相<lb/>
<pb n="KR4e0210_WYG_041-32b"/>
勸為東京以上文良敬大喜遽曰吾與子當彎臂為弓<lb/>
交射于先秦西京矣已而屢不舉則以書抵某曰古今<lb/>
人有能有不能若良敬今日則可能不能者也世之祖<lb/>
虚皇氏者捐家而宅太清休糗而飡太和驂駕九陽稅<lb/>
于赤將氏之庭此謂良敬不能則誠不能者若乃抽世<lb/>
儒之末緒擷時士之落英醖釀為舉子業此近日弁髦<lb/>
童子類多能之又類以是獵第蜚聲虎視寓内士此豈<lb/>
良敬誠弗能哉子知之乎夫舉子業非必欲囊宇宙攅<lb/>
<pb n="KR4e0210_WYG_041-33a"/>
萬彚而為也而吾以囊宇宙攅萬彚求之非必欲濬墳<lb/>
典攬百家而為也而吾以濬墳典攬百家求之夫鑚木<lb/>
者不操錐而操龍淵捕䑕者不䇿狸而䇿蒲稍終必不<lb/>
相為矣故曰良敬可能弗能者也後某折節浸為古人<lb/>
學以書招良敬良敬謝曰是亦豈予不能哉顧言者越飛<lb/>
兎而為者不蹀跛鱉則吾亦曰不能可也某讓之曰是<lb/>
亦所謂可能不能者耶良敬竟笑不從久之挈其從兄<lb/>
文中登匡廬絶嵿覧彭蠡退讀書白鹿洞感李渤朱文<lb/>
<pb n="KR4e0210_WYG_041-33b"/>
公之遺風慨然悟曰若吾黨豈盡在科第詞章哉嘉靖<lb/>
壬子始領鄉書又屢不第辛酉赴試道淮心動悸曰吾<lb/>
念老父得歸侍足矣返棹抵儀真遂寢疾竟卒年四十<lb/>
四良敬生平為酬應文不自惜好事者獲短牘寳之不<lb/>
啻拱璧族父昌積有海内文名哭之曰才子才子天忌<lb/>
才耶<lb/>
羅鵬字日表邑浩溪人其居近歐陽文莊公宅少學文<lb/>
于公弟昱昱教讀五經左氏傳通其大義既長又讀荀子<lb/>
<pb n="KR4e0210_WYG_041-34a"/>
老莊董賈韓栁歐陽三蘇皆精熟叩之可誦終篇為舉<lb/>
子業雖日試十目一目作千餘字咸綽如也少同胡某<lb/>
游庠又同舉癸夘遂為莫逆已又友歐陽昌咸若弟昆<lb/>
論文貴意勝客有傳李空同薄韓蘇不為者鵬奮然曰<lb/>
是豈知文者之言哉即如賈生治安䇿為千古絶特豈<lb/>
專以辭哉以其承秦之後能言教太子易風俗禮大臣<lb/>
偉然有三代遺意董仲舒三䇿咸流自心腑可以翊道<lb/>
晁錯公孫𢎞皆傑然非苟言之者與司馬相如枚皋鄒<lb/>
<pb n="KR4e0210_WYG_041-34b"/>
陽等絢爚辭句間者不可同年語矣故謂西漢人文為<lb/>
爾雅近古者以是若韓退之原道原人自今日誦者熟<lb/>
爛故人多易視究其先則賈董子長恐亦不能鑿空創<lb/>
説若斯其當也蘇子瞻之文章人尤熟爛亦尤易視也<lb/>
然其間如中庸伊尹留侯等論應詔䇿畧䇿别等篇其<lb/>
㫖皆能推道法斷國是後之論治者稽焉即賈董子長<lb/>
復生不能絶也何則以其色象雖若異漢而其精意則<lb/>
漢雋也故謂此六七公文足𧺫衰繼漢者以是它若韓<lb/>
<pb n="KR4e0210_WYG_041-35a"/>
之送二王秀才送鄭尚書韓重華等序蘇之明正日諭<lb/>
稼説蓮花漏銘清風閣記又它如歐陽子之序廖氏文<lb/>
釋秘演詩送徐無黨等篇曾氏之序戰國策梁書列女<lb/>
傳禮閣新儀各目録等篇此文皆發天地之秘闡六籍<lb/>
之微詞澹而理腴言近而指高凢多漢儒未逮至如李<lb/>
空同論道與事要不出晩宋末議獨變其音節艱其辭<lb/>
句模擬秦漢間俠客狂態䇿士口吻緣飾而張皇之乃<lb/>
又木彊乏金玉之潤碎裂非江河之浸古人有云若正<lb/>
<pb n="KR4e0210_WYG_041-35b"/>
言則人人知之矣其間皆韓蘇所不屑乃曰薄韓蘇不<lb/>
為豈不誣哉于是客不能難而歐胡二子聆之大省退<lb/>
取六七公文讀之良然亦始知讀六七公文有味乎其<lb/>
言也鵬貌不揚喜詼諧善謳引滿謳發音嘹喨如簫管<lb/>
士大夫始以貌易之及浹談謔争親狎之已而病卒短<lb/>
嗣亦無遺文可採録識者莫不悲云<lb/>
論曰三子之生咸在閭左右跡其少已敏辨有文采豈<lb/>
不稱一時才子哉昔文考子安咸有著作流後代以時<lb/>
<pb n="KR4e0210_WYG_041-36a"/>
無經生時義縶維其竒逸故能摛藻以傳若三子則縶<lb/>
維之者梏矣寕責著述哉予邑上世人文不可殫知明<lb/>
興劉尚書王竹亭昆弟又陳海桑蕭正固以逮楊文貞<lb/>
王文端二公咸逺為端緒為一代文區而其間布衣居<lb/>
多𢎞正嘉靖間歐陽侍御雲少宰鐸宗伯陳尚寳昌積<lb/>
尚寳族兄工曹徳文曾廣平雲康漳浦恕曾靈璧洋尹<lb/>
合州宗武次第以文𧺫而布衣則時有劉公鴻及蕭輝<lb/>
氏頃者楊通政載鳴歐陽工曹紹慶咸踵修先哲之業<lb/>
<pb n="KR4e0210_WYG_041-36b"/>
其間天資卓絶則遜三子而三子又以布衣終甚哉才<lb/>
難而才之出乃不俾傑然者享爵禄夀考與鳴國家之<lb/>
盛上蹀諸大老相映照豈三子者修短局諸命限抑一<lb/>
邑之分數固使然哉悲乎予負三子迄皓首固陋無能<lb/>
有樹以藉甚斯世靡足為三子者表予慚矣慚矣已未<lb/>
予寓都中夢陳仁甫癯然麻服杖而拜予乞文予訊曰<lb/>
為親乞邪為自乞邪未答寤而報仁甫己客死予雅欲為<lb/>
三子撰述㑹病未逮今聞仁甫子樞又淪逝矣而良弼<lb/>
<pb n="KR4e0210_WYG_041-37a"/>
子宋卿既長甚欲得予銘之予不遑銘比自懼晩暮終<lb/>
不逮也故傳如右其它若亡友歐陽生昌曾君于乾咸<lb/>
有文采彬彬則别有稱述兹不載<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0210_WYG_041-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　衡廬續稿巻十一<lb/>
</p>
<p>
</p>
  </div>
</body>
</text>
</TEI>
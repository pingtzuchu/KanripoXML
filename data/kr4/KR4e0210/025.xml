<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舎藏稿巻二十五</head> <lb/>
    <p>
<pb n="KR4e0210_WYG_025-1a"/>
欽定四庫全書<lb/>
　衡廬精舎藏稿巻二十五<lb/>
　　　　　　　　　　　　　明　胡直　撰<lb/>
　墓誌銘<lb/>
　　觀復王君墓誌銘<lb/>
今世之談學問稱質有其行者良難以余之寡昧近取<lb/>
諸鄉逺訪聞於江漢嶺表海嶠其在黌校之間盖有人<lb/>
焉若東海之永嘉王君其一也君叔父諱叔果今為兵<lb/>
<pb n="KR4e0210_WYG_025-1b"/>
曹世多稱賢又雅言君賢已而得讀君仲弟照所為狀<lb/>
益悼君不可置君諱勛字某少寡嗜弄目無游睇既十<lb/>
七八遂志聖人之學獨有得於孟氏之先立乎其大者<lb/>
且言本朝陽明王氏之推尊陸氏誠有獨契其揭云致<lb/>
良知者與其本心之㫖合盖皆出於孟氏俾聆者反躬<lb/>
即得不至泛濫支離之弊遂手輯象山語畧明其非禪<lb/>
而與晦翁晚年不相二者在此補邑庠弟子員為舉業<lb/>
貴意鬯屢試髙等君故業禮經以今業者傳訓故不達<lb/>
<pb n="KR4e0210_WYG_025-2a"/>
其㫖乃獨研求作者精意至儀章度數𦕈忽骫骳究其<lb/>
㫖歸乃已既後讀易至復卦則又渙然嘆曰惟復然後<lb/>
識良知之真體所謂儀章度數三千三百其莫不繇此<lb/>
與遂自號觀復子君沉毅莊重然與人居無城府數犯<lb/>
不較事父母戀若嬰兒教羣從弟子鄉人反復嘔其肺<lb/>
肝下臨臧獲終身無詬罵聲讀書至深夜雖盛暑不䙝<lb/>
服倉卒不作草書郡守洪公檄行鄉約首族人習禮衆<lb/>
感其勤慤皆樂為盡鄉閭觀而化者翕如也讀書半山<lb/>
<pb n="KR4e0210_WYG_025-2b"/>
十年雖手不釋巻而日不輟逰有終焉意嘗曰使吾老<lb/>
是山令所學有明於吾平生足矣而丙午夏忽遘疾遽<lb/>
謂家人曰吾將逝矣向八載前吾夣與顔子同壽今期<lb/>
至疾作其能久乎越數日又曰予雖蚤世遺孕當子是<lb/>
天不絶予者又十七日曰予將以丙寅終已而乙丑日<lb/>
夜半介在丙寅竟卒卒之時矚弟照曰善事老親吾行<lb/>
矣奄然而逝訃聞貴士寒畯莫不痛憤涕洟者先是半<lb/>
山巨石夜崩比君卒人咸以為賢者之應邑士遂摭遺<lb/>
<pb n="KR4e0210_WYG_025-3a"/>
行請於督學雷公欲列祀鄉賢繼請阮公二公遂為榜<lb/>
其閭旌之或者乃謂君無名位且夭又莫得名賢者為<lb/>
傳諸後於乎是不足以語君也古之人曰死生亦大矣<lb/>
而君獨輕若委蛻不少㮣於慮已幾乎知幾而神者名<lb/>
何足云名何足云使君不蚤殞則其質行不詭雋哲獨<lb/>
詣必能使斯道有明何啻彼之鄉族人而已此吾所以<lb/>
悼君而不已也君祖某父某母某氏娶某氏遺孕果生<lb/>
子某以某月日葬某山兵曹君使來請銘遂志其事而<lb/>
<pb n="KR4e0210_WYG_025-3b"/>
銘之曰悲王君乎有閼者形不閼者神靈珠淵墮復以<lb/>
返於真璇樹芝草世不可以常珍維顔有卓陟降帝庭<lb/>
既嫓其筭亦幾其仁君無脩短世曷戚欣巋丘千祀有<lb/>
道之墳<lb/>
　　鄭節婦張氏墓誌銘<lb/>
鄭節婦張氏者慈谿勾章里人也生静慧父某授論語<lb/>
孝經通大義許聘為里中鄭秀才煥者妻秀才方弱冠<lb/>
應解試不第嬰疾歸久弗愈親族議曰秀才年少才雋<lb/>
<pb n="KR4e0210_WYG_025-4a"/>
視無前今乃欝欝後人此病所以劇也於是求以廣秀<lb/>
才意者因請期迎婦廟見婦父母難之兄嫂以告婦愀<lb/>
然見顔面已而泣曰女業已許鄭家矣今病劇脩短不<lb/>
可知吾柰何弗與面乎父母感其言歸之既歸而秀才<lb/>
病已革侍湯藥衣不解帶目不交睫越信宿秀才絶矣<lb/>
秀才之未絶也持婦泣曰吾死天也爾以我故至此如<lb/>
盛年何婦泫然曰君與妾皆天也君今且短世妾恨不<lb/>
得相從地下乃顧恡守死終身耶妾志决久矣君無虞<lb/>
<pb n="KR4e0210_WYG_025-4b"/>
也言已秀才竟卒婦撫棺哭不欲生已而絶復蘇者數<lb/>
矣逺近弔客聞皆悽惻涕横下不獨慟鄭生而更慟婦<lb/>
也比禫歸寜母哀其少將别議婦知即號哭祈返夫家<lb/>
泣訴姑曰萬一吾母終弗諒吾必從吾夫地下死不憾<lb/>
矣姑亟為慰止繇是兩家知婦志卒不可奪也遂成其<lb/>
節行云婦之得已志也嵗時不御綺麗孝敬勤朴終舅<lb/>
姑世皆為人所難能而舅之從弟長沙守某憐之乃為<lb/>
擇猶子中賢者令子之而以時周焉既長沙君捐館家<lb/>
<pb n="KR4e0210_WYG_025-5a"/>
益落婦率子媳茹苦習耕織意澹如也已而嗣子某亦<lb/>
逝獨撫其孫儒令脩舉子業時婦已遘風疾積羸且卒<lb/>
盖嘉靖某年月日距其生天順某年月日年八十一葬<lb/>
某山有司請於朝表其宅里而余同年鄭君卿者婦之<lb/>
從孫也又以其從父某所為狀請余銘其墓余曰噫古<lb/>
稱貞女明白之節有矣然自童迨老若鄭節婦者盖古<lb/>
今千百人一二而已為之銘曰伊其貞哉將上薄於青<lb/>
旻翊彼坤寜滄海枯為桑松栢摧為薪有皭者靈行乎<lb/>
<pb n="KR4e0210_WYG_025-5b"/>
涬溟濯濯輷輷歴千億禩而恒晶熒余焉用哆而銘<lb/>
　　封宜人羅母蕭氏墓誌銘<lb/>
吾邑西岡羅文莊公家範有栁氏之嚴閫内憚之獨其<lb/>
仲子太守君珝配蕭宜人事事祗慎當公所矚宜人諱<lb/>
妙華性慧通書自韶齒入門即能簡服御涓簠簋宜室<lb/>
家其妯娌臧獲之間邕邕然悦也酒醴胾羮醯醬米塩<lb/>
果飴篚匜靡宻事井井然辨也字畜紡績澣紉劬劬然<lb/>
躬而時也公曰是能不墮吾家範者繼姑李夫人年相<lb/>
<pb n="KR4e0210_WYG_025-6a"/>
埒宜人事之終身恭順太守君仕光禄賛督府性貞介<lb/>
肖公宜人為扃内户無令有㸃既守馬湖曰吾倚宜人<lb/>
能事公也繇是得篤修官箴稱良二千石者宜人力也<lb/>
始用光禄推恩封孺人繼受今封制詞两稱賢婦縉紳<lb/>
家咸榮羡之子男三份企似女一適歐陽司空仲子銳<lb/>
孫男二材楫孫女三以是知宜人母儀為咸備蕭氏先<lb/>
世自司空公以下科第蟬聮稱聮科里髙祖貫之為溧<lb/>
水令曽祖元憲祖珹以輸粟例授冠帶父廣為淮府典<lb/>
<pb n="KR4e0210_WYG_025-6b"/>
膳母大岡郭氏宜人自童孝敬最後事典膳公夫婦髙<lb/>
年尤備物而予内子即典膳公猶子傑之女宜人聞予<lb/>
内子將北歸日盻盻望之既歸乃知宜人以八月六日<lb/>
無疾而逝距其生𢎞治甲子二月二十一日得年五十<lb/>
有七而份兄弟又過予要為誌銘曰以是年十二月庚<lb/>
申葬本里龍塘之原丁山癸向予内子聞之噭噭然泣<lb/>
也退而曰宜人之令模不可覩翔翔然思也其戚誼感<lb/>
動若此其他可知已遂為之銘銘曰人曰為婦難為羅<lb/>
<pb n="KR4e0210_WYG_025-7a"/>
氏婦尤難歐陽司空曰若蕭宜人不可謂稱也邪嗟難<lb/>
哉千春之遐欲稽文莊公父子家範峻潔視宜人此銘<lb/>
　　王母梁太夫人墓誌銘<lb/>
嵗之癸亥予歸自楚則聞王仲子有梁太夫人喪走而<lb/>
唁王仲子泣曰育仁以己未叨第出宰肥水過家為二<lb/>
大人上觴歡甚而吾母獨惻然出别語心竊疑之然顧<lb/>
眎吾母健不忍虞也逮入官近三年私計得䝉貤典為<lb/>
二大人光寵詎謂吾母以壬戌六月之十一日暴病竟<lb/>
<pb n="KR4e0210_WYG_025-7b"/>
卒訃聞追恨别語又藥斂未躬慟不欲生然以家君髙<lb/>
年遂忍死還茲卜以某年某月某日奉葬於某山某向<lb/>
之原非得知言士為吾母昭揭其隠閼以宣吾悰吾寜<lb/>
恨死矣言訖復泣且拜出太夫人行狀屬之銘又曰太<lb/>
夫人生某年月日距其終得年六十有九子二伯曰某<lb/>
邑庠生娶某氏仲即育仁是也娶某氏女一適鳯岡廪<lb/>
生蕭某孫女幾予同年都諫陽岡君為王仲子從叔雅<lb/>
曰克穀乃子者梁太夫人有焉予盖聆之習矣於是次<lb/>
<pb n="KR4e0210_WYG_025-8a"/>
第狀語而著之篇於太夫人系出長沙炳南唐兮濬源<lb/>
栁溪䟽波廬陵宅婁岡兮祖燦侃侃飛英胄監判遐荒<lb/>
兮一峰白沙賡唱鉅篇譜牒煌兮厥嚴曰奎世其誼範<lb/>
母則蕭兮笄歸東臯逮事翁姥敬恭昭兮桓桓厥翁為<lb/>
百夫特死冦桃兮室廬燔灼若彼䘮□風飄颻兮於太<lb/>
夫人拮据百千支鏬窳兮字畜績紡中饋有秩供祭旅<lb/>
兮姥延於疴内罄簮珥<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>醫愈兮夫廬於墓憂虞毁瘠<lb/>
諭歸處兮彼東臯公性嚴以格訓子力兮程課弗逮色<lb/>
<pb n="KR4e0210_WYG_025-8b"/>
怒於室辭孔亟兮夫人于于賛督其子勤以飭兮延禮<lb/>
外傅手調滫瀡膚龜粟兮於太夫人為母儷栁婦儷孟<lb/>
兮慈徳瀇瀁含慶孕靈毓麟鳯兮鸞綍貤恩焜燿泉扉<lb/>
不日羾兮封塋奕奕千齡之遐覩者頌兮<lb/>
　　外父蕭處士碧池翁墓誌銘<lb/>
翁蕭姓傑諱世英字生而頎偉隆凖脩髯故第之右池<lb/>
水洞碧娯之築其上曰舒嘯臺而性又喜酒時時挈客<lb/>
陟臺臨池婆婆然落落然引觴嚼客指示之曰碧哉池<lb/>
<pb n="KR4e0210_WYG_025-9a"/>
也予樂之而號在是于時捾紳以下呼碧池先生既晚<lb/>
稱翁云上世自瀘源入國朝登制科者四世故稱聮科<lb/>
里髙祖貫之溧水令祖珹父序雖席先業傳翁漸約翁<lb/>
才足封殖然嵗取供伏臘辦滫瀡不覬贏餘與人絶甘<lb/>
分少趨急甚私唯義所在雖倒囊恐後或犯以非禮輙<lb/>
恀然見詞色不肯挫視世之淟涊干謁人雖貴膴蔑如<lb/>
也賔留輙引滿竟日不問家有無其賔於人亦然父性<lb/>
有度而遲翁獨敏㨗父夙為懻忮者凌自翁有知始免<lb/>
<pb n="KR4e0210_WYG_025-9b"/>
伯兄某為邑廪生翁懼其佚業也百相左右竟貢為麻<lb/>
陽學諭嗟乎若翁者可謂豐於倫誼而𦕈於財利者矣<lb/>
母文溪康氏以𢎞治庚戌某月日生翁距其終為嘉靖<lb/>
壬戌某月日享年七十有三初娶童夭繼室鍾生女一<lb/>
絶愛之曰不畀凡子已乃委禽屬直曰吾期子後邑之<lb/>
先哲名卿貴顯次耳直至今碌碌學未聞道仕不禆時<lb/>
無以報塞方再觧官適翁子朝選卜葬某山某向之原<lb/>
責為銘嗟嗟直固忍銘翁耶翁初未産子育姻家子曰<lb/>
<pb n="KR4e0210_WYG_025-10a"/>
朝祥後雖生選然室而業之不相甲乙厚可知已孫男<lb/>
某某選出某某祥出某某娶某氏為之銘曰世規穴金<lb/>
若抱榛棘翁獨引滿陶然以適世擁鳴珂淟涊孺兒翁<lb/>
獨伉直不阿以隨任似朱家不以俠揚達似伯倫不以<lb/>
酣狂産名家兮叶昌辰篤人綱兮鬯天真巋封表兮千<lb/>
禩宜子孫兮振振<lb/>
　　亡友歐陽生墓誌銘<lb/>
予觀世多言經濟才難然世非誠乏才世固有度踰包<lb/>
<pb n="KR4e0210_WYG_025-10b"/>
山才均剸犀力荷千鈞而氣吞九河者一旦試有司尺<lb/>
度累黍不合則沉跡蓬虆歿齒殞牖下視漢唐士以褐<lb/>
衣叩闕及遇徵辟至列顯樹勲炤後世者其事大相萬<lb/>
然則世之異才不多覯既覯又以尺度棄且死何其悲<lb/>
也嗟嗟以予友歐陽生之才度與氣力居今時既不得<lb/>
合有司尺度假令在漢唐亦自不屑叩闕之事歐陽生<lb/>
固庶幾哉三代遺英矣乃亦終棄且死豈不尤悲與歐<lb/>
陽生者昌名蜀南其號家世賢科甲邑中曽祖某某郡<lb/>
<pb n="KR4e0210_WYG_025-11a"/>
守祖某監察御史父鑑齋先生某刑部郎中母為文和<lb/>
尹公孫以正徳丙子生歐陽生生自童頴敏五嵗授書<lb/>
十嵗攻詩賦時侍御公以文著海内因生文日起遂字<lb/>
之曰文朝十三補弟子員縣令吕公濮陽人讀生文曰<lb/>
是當為名士督學使者舜澤蘇公亦濮陽人試其文髙<lb/>
等補廪生先後偕故通政使楊虚卿氏今廷尉王尚涵<lb/>
氏暨予六七人者咸均硯席兼治古詩賦最久且宻則<lb/>
予及尚涵氏咸兄事生相期許以古人有無通共邑中<lb/>
<pb n="KR4e0210_WYG_025-11b"/>
談交道必推轂予三人者以生之誼激深也方壯偕予<lb/>
與曽思健氏事其族祖文莊公問學十年汰其宿嗜既<lb/>
强又偕予與有訓氏事羅文恭公三年浸入於㣲雅曰<lb/>
學無踰髙逺躬行孝弟先耳事二親先志為悦從父被<lb/>
難傾貲援捄輯睦一門雖内外貴賤秩秩如也相惇愉<lb/>
愉如也鑑齋先生守廣徳生携一僮歩省官舎人莫知<lb/>
太守子先生意故倦游生輙賛成遂築堂曰愛日其知<lb/>
者謂生與先生父子間以道交相成不諒乎哉不諒乎<lb/>
<pb n="KR4e0210_WYG_025-12a"/>
哉予既從仕越十年矣思老母逮生不置遂告歸予歸<lb/>
以丁卯春生特顧予持予泣曰吾欲俯仰無愧子為吾<lb/>
書以相究予遂書之七月生當貢期忽病痢遂困至殞<lb/>
年五十二訃聞無論識不識莫不浩痛雖市儈咸䀌然<lb/>
傷曰城西殞者真君子也嗟嗟生曷以致哉生天性廓<lb/>
達不設城府又益以問學湔滌世態其遇人情而有禮<lb/>
飲其和者盖忻忻為傾矣讀書茶山凡三十年山隣人<lb/>
相習狎賑貧拯溺一呼倒槖盖待生而舉炊者凡數十<lb/>
<pb n="KR4e0210_WYG_025-12b"/>
家隠若保母然平居憂時愛國見之詞色開口論天下<lb/>
大計輙能破膠見中窽綮雖久渉世途者不能絶也嘗<lb/>
見生值紛拏艱結或以事請解者立剸决厭人情辟若<lb/>
游刃而批大郤有餘地先後邑侯至為請益質疑一不<lb/>
以義則生不假色詞以故邑縉紳莫不悲生經濟未試<lb/>
雖然予所為悲生者詎止是予又聞生方病革王有訓<lb/>
省疾生目逆而笑曰死無憾獨憾不終二親養或時呼<lb/>
予名悲哉予負生負生予曷忍言今萬厯改元某月之<lb/>
<pb n="KR4e0210_WYG_025-13a"/>
某日鑑齋先生厝生六十一都銅家庄癸山丁向祔母<lb/>
尹夫人之塋又手述行誼屬其姻王信卿撰狀委予誌<lb/>
銘予以為使生用當時其才度氣力其為捄世之業特<lb/>
若窺左足出閫限外耳然世終莫得知及予歸將與生<lb/>
相究繕其身以俟後世生又棄去悲哉予負生耶生負<lb/>
予耶予曷忍言生初娶王氏繼陳氏子四伯斯敬増廣<lb/>
生婚王尚涵氏女側室陳氏某氏生敏聘王信卿女紋<lb/>
聘張淵女女一聘張海子孫男二一黌聘康汝良女一<lb/>
<pb n="KR4e0210_WYG_025-13b"/>
舉聘蕭某女生終予既哭以文且作悲憤詞今又為之<lb/>
銘以復於先生銘曰世言銅爵必徵歴塊世言琥珀必<lb/>
徵拾芥惟生之為才不假徵而諒其槩辟彼楚梓雖靡<lb/>
匠石度必為樑辟彼崑玉雖靡追琢度必為章於悲嗟<lb/>
哉罔試而折世乃誣乏才猗其學身抑抑兮志嶽嶽世<lb/>
標表而道郛郭闃已矣乎長之天不憗遺摧幹而毁璞<lb/>
追疇昔兮莫從倘九原兮可作<lb/>
　　勅封賀母劉太孺人墓誌銘<lb/>
<pb n="KR4e0210_WYG_025-14a"/>
曩嘉靖間予客留京同年賀伯子為兵科都給事適島<lb/>
夷内噬兵帥無統幾撼留京賀伯子為言于朝始建制<lb/>
帥控馭三省終獲底定人以是偉伯子伯子曰是涇母<lb/>
督訓殷也退語予曰涇母訓云若言官也慎無以老身<lb/>
逭報主大誼涇敢不勉于時伯子方以最上闕下貤封<lb/>
劉母為太孺人而薦紳間浸知太孺人母道為今時希<lb/>
覯予固心識之踰二十年太孺人年八十有五考終命<lb/>
伯子走予山中雪涕屬銘予曰是當紀史氏予曷庸辭<lb/>
<pb n="KR4e0210_WYG_025-14b"/>
太孺人諱某系出金竹冠纓名族自童婉嬺父某母某<lb/>
氏相攸得龍岡公既歸事姑髙孺人獨以恭慎當意姑<lb/>
怒輙悸伏伺稍間徐進甘言即解姑毎歡然語所親曰<lb/>
賢婦賢婦時龍岡公遊庠弗問家孺人時脱簮躬紝以<lb/>
佐弗給始公負才名登鄉舉累上春官弗第太孺人輙<lb/>
賛就銓選為養于是乃勉就銓得耒陽令再補麗水以<lb/>
方介忤時改應天府教授太孺人至鬻衣支旅費意恬<lb/>
如也公雅志姱脩繼獲聞陽明先生致知之學鋭志以<lb/>
<pb n="KR4e0210_WYG_025-15a"/>
古賢自期太孺人靡不奉意以行故公得歴稱循吏蔚<lb/>
為儒宗實本内賛之力多也嵗丁未伯子成進士累官<lb/>
至藩參憲伯太孺人時時舉龍岡公治行具言之且曰<lb/>
若寜負君父哉繼從子沂典郡牧從孫一桂官御史季<lb/>
子沚繼舉于鄉太孺人咸訓若伯子而賀氏一門官箴<lb/>
遂踔踔擅郡望初太孺人已舉子輙又賛取側室張而<lb/>
睦若娣姒時已貴盛猶身衣皂綈嚴飭帷薄性最喜施<lb/>
絶甘分少至倒囊焚劵弗恡又逮下無猜人自弗欺談<lb/>
<pb n="KR4e0210_WYG_025-15b"/>
者謂太孺人婦徳母道豈獨今所希覯雖古弗數數覩<lb/>
也其他細行盖靡得而悉舉云既終雖䟽逺者莫不悼<lb/>
痛生某年月日殁某年月日今以某年月日葬里中樟<lb/>
背山金鈎形首癸趾丁於乎天之報施太孺人可不謂<lb/>
純嘏令終哉為之銘曰璆琳菌芝嶜岑耀世孕必靈巖<lb/>
蒼虯綘螭雨澍下土産必囦潭顯允徳門繽郁名哲人<lb/>
曰烈矣疇知聖善之為則猗與賀氏䋲哉䋲哉百世靡<lb/>
竭<lb/>
<pb n="KR4e0210_WYG_025-16a"/>
　　平樂府節推劉公墓誌銘<lb/>
吉水龍山劉公以萬厯改元癸酉終于南洲里第其孤<lb/>
子韶子武涓甲戌臘之十四日奉柩葬西槎灘山之陽<lb/>
首乾趾巽盖公所自卜稱吉壤云先期二孤持曽君于<lb/>
健狀走予涕洟交下言曰昔先師羅文恭公語先府君<lb/>
吾兩人莫逆誰後死當為銘詎知師先往府君雖未逮<lb/>
銘然緦服茹蔬者月餘而今則孰銘先府君耶今不得<lb/>
師銘得與聞其學者銘其墓以昭永世甚幸故敢以累<lb/>
<pb n="KR4e0210_WYG_025-16b"/>
子盖予嘗就公訂學而又偕二孤學於師門者也銘曷<lb/>
辭按狀稱公諱方興字東望號龍山始祖廷尉平由新<lb/>
淦來邑之南嶺再徙粉溪仕宋代有聞人國朝永樂丁<lb/>
酉鄉舉教鄲邯者是為公髙王父曽祖樞安祖大烈有<lb/>
隠徳父文鳴號竹齋甫貢卒公竹齋公第五子也公生<lb/>
而脩癯音吐洪鬯兩眸若炬竹齋公自憤不第不督公<lb/>
業舉至年二十一室楊孺人始從㬰治經學文踰年又<lb/>
從其伯赴館九江鄉先生廖憲副竒之迎教子姪而文<lb/>
<pb n="KR4e0210_WYG_025-17a"/>
遂蔚然尋補邑庠生試輙髙等然非其好也是時母楊<lb/>
夫人在堂公能率昆仲娯養以孝稱楊夫人逝公獨哀<lb/>
毁血症已乃聞陽明先生致良知之學心竊慕之訪其<lb/>
門有雩陽何善山黄洛村二君得先生緒論公遂走正<lb/>
洛村得讀傳習錄憬然從事而黄遂以今興安令子褒<lb/>
從學為久要既歸則又走師鄒文莊聶貞襄二公而志<lb/>
彌篤矣已又偕先師文恭與周七泉諸君為玉虛之㑹<lb/>
同㑹倚以興立嵗嘉靖丁酉始以詩舉于鄉尤喜讀易<lb/>
<pb n="KR4e0210_WYG_025-17b"/>
故三試春官俱以易甲辰落第就選授廣西平樂府推<lb/>
官平樂當孔道又邊府江冦窟號難治公至適掌郡事<lb/>
而當道遽以兵相屬公為清賦讞獄撫猺治兵靡不斤<lb/>
斤然舉暇則課諸生語以學郡産蓮酒公既絶餽且不<lb/>
應索自是酒不病民囚有以四命抵一人死者久寃不<lb/>
服公竟辯釋其三梧州有白晝攫人殺行商於市疾散<lb/>
而莫知犯者遂坐居民濫逮數人公心疑之乃微行亷<lb/>
得兇首而數人始盡釋其亭疑雪寃類此故一時有劉<lb/>
<pb n="KR4e0210_WYG_025-18a"/>
青天之稱公天性嗜㢘喜淡居衙𬞞食家人習之每承<lb/>
檄行郡查理帑藏叱例金各餘百兩繇是浸為同官忌<lb/>
一夕楊孺人夣人畀公弓矢且曰好積隂徳即休官何<lb/>
傷以告公公方念諸兄淪逝夙有去意聞夣欣然亡何<lb/>
兩廣督府張公議征螺石黄峒等猺半屬賀縣特檄公<lb/>
署賀以調處軍務公涖賀不先理兵惟急疲民省供縮<lb/>
費釐正賦額禁絶包侵仍條刻家給以示永利民大懽<lb/>
悦而軍政亦以振舉且宻計峒賊出没鄉道分哨戰守<lb/>
<pb n="KR4e0210_WYG_025-18b"/>
糧粻舟楫咸豫且贍盖不遑寢食者三閱月明年大兵<lb/>
數萬至賀民咸若袵席過師又能指山畫谷不遺尺寸<lb/>
張公大韙之藩臬籍籍推竒畧云既事竣唯遁一賊首<lb/>
誤傳匿良民姜城村緫兵監軍各帥咸擬移兵屠絶一<lb/>
村公抗論曰因一賊而欲殱良民數百以立功某寜死<lb/>
不願聞也議遂寢諸監帥積不能平又嘗忤謝督學因<lb/>
共排之公笑曰弓矢之夣驗矣遂力求去僚屬士民攀<lb/>
留不得道經名勝輙登覧賦咏以寄興意先是二孤為<lb/>
<pb n="KR4e0210_WYG_025-19a"/>
公卜隠南洲公歸大愜遂移家焉自是正祀訂譜丘隴<lb/>
社倉咸次第就理又日持子姪從先師文恭合舫聮車<lb/>
大㑹同志猶夷于雪浪石蓮青原白鷺之間罔間嵗月<lb/>
又常遊匡廬如安城無不偕之及退則謝客捐書對聖<lb/>
像晝夜嘿坐動踰半年又好樓居既静久忽若天牖洞<lb/>
徹本真不參人力證諸經書靡不合㫖辛酉避閩廣冦<lb/>
寓居城東適佐先師清賦籍議賑濟咸井井可為後程<lb/>
隆慶丁卯公七十有四時文恭已去世四年矣公語諸<lb/>
<pb n="KR4e0210_WYG_025-19b"/>
孤曰吾後來日月有幾恐虛此生復杜門南洲孝友堂<lb/>
静中有得或援筆書之其言曰妄念者邪欲障也意見<lb/>
者理道障也不學則都歸妄念既學則多増意見二者<lb/>
為心病則一焉孔子曰吾有知乎哉顔子屢空詩稱文<lb/>
王不識不知正謂無意見之知云耳公論學精確若是<lb/>
者多矣特姑記一二云居林端二十五年未嘗一千有<lb/>
司裳衣幔褥蕭然故物意所蓄一話不能茹必吐乃已<lb/>
竟後猶然而性又善忘故文恭謂其學得兩忘以陽里<lb/>
<pb n="KR4e0210_WYG_025-20a"/>
華子方之公自賛亦云盖所自得者有在也生平無他<lb/>
疾先年除夕飲驩甚告子姓曰明嵗恐難得老夫語咲<lb/>
矣明嵗二月腹左積塊漸長太常曽公以醫來咲曰吾<lb/>
須醫耶盖已口占有易簀之咏至屬纊慨然言曰吾心<lb/>
地光明去好去好頃之目且瞑矣實六月初八辰刻也<lb/>
嗟乎世之綰紳先生從結髮操舉子業逮長宦成輙曰<lb/>
身事酬矣疇不謂學贅若龍山公進好行其志退克茂<lb/>
所脩其庶哉易所稱進非為邪退非離羣者矣觀其易<lb/>
<pb n="KR4e0210_WYG_025-20b"/>
簀屬纊之語則亦豈罔生者能測識哉第慚予銘公不<lb/>
逮文恭足重且逺也雖然詎可已哉銘曰嗚呼世珎鏤<lb/>
氷棄白璧兮維公乎弗揚世寳康瓠棄周鼎兮維公乎<lb/>
早藏踔哉達人進不為邪退非離羣亶與道而翺翔昔<lb/>
蘧瑗左右吾夫子兮公千載其頡頏唯屬纊飄颻遊元<lb/>
化兮洵幾幾乎死而不亡銘兮其曷彰<lb/>
　　勑封張母廖安人墓誌銘<lb/>
方廖安人之童而膚也父晴谷翁台愛最篤恒曰是子<lb/>
<pb n="KR4e0210_WYG_025-21a"/>
必嫁官人曷忍與凡子年及笄卜壻罵富人不與婚亡<lb/>
何翁弟永州同知言同水部張公峯上春官適水部失<lb/>
元配劉遂許安人繼室報翁翁欣然嘉靖辛丑水部公<lb/>
筮官令南海南海巖邑附㑹城最號難治安人則能佐<lb/>
水部成㢘政嶽嶽有聲稱己而贈君石坡大夫終宦邸<lb/>
至不能辦槥安人方冲年遽解釵珥應辦事聞上官給<lb/>
助乃免釵珥水部免䘮補令江浦安人相從甘節如從<lb/>
南海入子夜猶督治女紅不休水部判應天府陟治中<lb/>
<pb n="KR4e0210_WYG_025-21b"/>
晉水部尚書郎列官駸駸起矣先是以最貤恩贈石坡<lb/>
翁如已官廖氏封安人水部致政廖安人歸首翠鳳之<lb/>
冠肩雲鷺之帔棣棣煌煌拜堂廡間父母歡曰向使婚<lb/>
富人子寜有今耶安人始歸張也嚴奉丘嫂儼若厥姑<lb/>
水部故從王歐二先生學聖賢學喜延四方同志士安<lb/>
人辦治惟所命兢兢不敢後可不謂難乎安人曽祖膠<lb/>
州同知鑾祖仕父為晴谷翁取劉綱太守孫女以嘉靖<lb/>
甲申子月望日生安人距終隆慶己巳酉月朔日得年<lb/>
<pb n="KR4e0210_WYG_025-22a"/>
才四十有六生子憲卿補國子生恒飭令自樹故憲卿<lb/>
能世其家學雅亦從余遊女一適羅文莊公孫庠生雲<lb/>
書劉安人所出子二孝卿忠卿孝卿早世忠卿補邑庠<lb/>
生側室徐生子慤卿安人字若已出前側室孫生女一<lb/>
適廬陵王魁南孫女二適顔學龍庠生陳杏忠卿憲卿<lb/>
卜今年九月十三日奉水部命塟安人于同鄉第六都<lb/>
樟塘里艮山丁向以余為水部宿知廼介其姻家十洲<lb/>
尹大夫撰狀乞為誌銘為之銘曰猗滄海乎明珠偉名<lb/>
<pb n="KR4e0210_WYG_025-22b"/>
閥乎良因翊夫子乎㢘循飭嗣子乎席珎樟塘之水乎<lb/>
沄泓萬有千嵗乎含靈融乎溢乎衍螽斯乎䋲䋲<lb/>
　<lb/>
　<lb/>
　<lb/>
　<lb/>
　<lb/>
　衡廬精舎藏稿巻二十五<lb/>
</p>
<p>
</p>
  </div>
</body>
</text>
</TEI>
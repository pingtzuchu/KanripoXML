<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬續稿巻五</head> <lb/>
    <p>
<pb n="KR4e0210_WYG_035-1a"/>
欽定四庫全書<lb/>
　衡廬續稿巻五<lb/>
　　　　　　　　　　　　　明　胡直　撰<lb/>
　頌<lb/>
　　文翁頌贈楊春宇郡公<hi>有序</hi>
國家建置郡邑自守令下若戎税盜三務咸有専曹而<lb/>
庠校士獨無典者此其故何哉已而讀文王之詩曰肆<lb/>
成人有徳小子有造古之人無斁譽髦斯士然後知古<lb/>
<pb n="KR4e0210_WYG_035-1b"/>
者作人養士之大固諸侯大夫與邑宰者専職也而他<lb/>
曹奚能與之然則國制所由來不眇矣夫士者國之楨<lb/>
而世之表也假令郡大夫邑令君奮迅才猷能致虎旅<lb/>
如林金穀積山丘潢池無弄戈之徒亦可謂劬所效矣<lb/>
乃獨忽視養士猥抑逺而挫衊之士縁是不自貴重其<lb/>
身罔以究道業之所存儢儢然冠進衣逢嗜飲食為賤<lb/>
儒則上下一何賴哉故曰周之士貴秦之士賤非士貴<lb/>
賤之也乃上之貴賤之也夫使士至自賤而上下一無<lb/>
<pb n="KR4e0210_WYG_035-2a"/>
賴則雖劬所效亦寧能為報國上考乎漢之初惟吳公<lb/>
獨重士賈生由以著相繼文翁甚盛然文翁事在後世<lb/>
雖有之而未嘗數數覩也賈生曰夫移風易俗使天下<lb/>
回心而郷道類非俗吏之所能為嗟嗟豈不諒哉蜀南<lb/>
春宇楊公守吉凡三霜循政𢎞猷殊操休績吉人飲之<lb/>
上下誦之語具他紀載中已不可殫述乃不知公所為<lb/>
惟作人養士其大者焉公固文翁治郷之竒産也公始<lb/>
臨覩吉士風憮然嘆曰吉士故有聲稱于世今稍陵夷<lb/>
<pb n="KR4e0210_WYG_035-2b"/>
靡矣作而新之其惟在父母師帥乎昔文翁時尚未創<lb/>
學乃多飭學子齎刀布蜀物詣京師遺博士獲受業方<lb/>
今天下郡邑庠校咸列樹博士為之師導兹惟風勵博<lb/>
士使知自貴重則弟子員莫不知貴重矣故公獨優禮<lb/>
諸博士平時進見命坐訊問學事重護諸士時蒸其髦<lb/>
者與之稽業講課亹亹循循不啻家子姓吉之師弟子<lb/>
語公必曰是大父母即大師帥迄無間言今年春公以<lb/>
猷望遷補江省憲使監巡湖西仍駐節于吉郡郡邑諸<lb/>
<pb n="KR4e0210_WYG_035-3a"/>
博士君以書抵胡子曰公今之文翁也吾黨慚無報稱<lb/>
冀得子一言庶以藉手予既以病謝而固不予捨予乃<lb/>
抽素追文翁而為之頌頌不以公而以文翁者從諸博<lb/>
士君所稱欲令見公為今之文翁也其辭曰<lb/>
奕奕文王爰肇物軌燀其徳音譽髦斯士士多濟濟惟<lb/>
周之楨惟王以寧居者興讓訟者質成故孔子觀學而<lb/>
知王道之易易原伯非學閔子以卜周之失義秦彌不<lb/>
道斬絶王跡仇學殱儒顛乃社稷偉哉文翁挺出炎漢<lb/>
<pb n="KR4e0210_WYG_035-3b"/>
乘轓西維教化爛煥既親誨勵復隨計吏刀布蜀物遺<lb/>
都人士士獲受業經明行飭是用察舉署之右職興校<lb/>
樹官以地之才廣招下縣士莫不來蔽芾槐市祁祁蹌<lb/>
蹌受事傳令蔚為龍光蜀民榮之忻懽鼓舞墨卿儒彦<lb/>
洸洸楚楚而蹀跡齊魯貢于帝廷表于四方帝曰休哉<lb/>
洵二千石之良爰詔天下建學斯始維文先生之令模<lb/>
王道續啓於乎千禩誰哉踵繩有蜀竒産闗西瑶裔<lb/>
　　玉瑞頌<hi>有序</hi>
<pb n="KR4e0210_WYG_035-4a"/>
葢聞古語王者慈仁則芝草生又曰王者徳至草木則<lb/>
芝生然多詫金𤣥五色而鮮逮玉瑞及覩神農草木經<lb/>
有曰白芝生華山又曰白者如截肪而抱朴子亦曰白<lb/>
苻芝髙四五寸似梅然則玉瑞豈易遘哉屬者守軒陳<lb/>
公持斧來按江藩以讞獄清聞格穹玉瑞産于蘭臺公<lb/>
遜不居曰此皇仁所格敢不敬承遂自記其堂曰承仁<lb/>
于是同臺有予郷賀公示予題曰承仁玉瑞為之頌曰<lb/>
懿昔聖皇上徳孔膴四靈競臻朱草斯舞猶有竒卉不<lb/>
<pb n="KR4e0210_WYG_035-4b"/>
根而吐太清為垣太寧為圃玉燭分華卿雲是母曄曄<lb/>
瑩瑩禎符自古遐哉天葩季世希覩偉兹端公手承天<lb/>
斧鐵冠神羊直指南楚八章時飛六察鏡睹英稜勁風<lb/>
輷轟天鼓蒸蒸百寮疇敢苦窳迺江之國魚龍安堵天<lb/>
吳徙窟虺蜮禠所迺至岸獄亭疑當暑雷風勃興怵焉<lb/>
中憮曰惟皇仁太上同普一夫不獲疇為罪罟乃偕庶<lb/>
司夙夜靡盬淑問如臯祥刑必呂罔以腥穢而干天忤<lb/>
豈曰玉瑞産兹蘭府維天鑒斯宛若攜取氷姿綽約瓊<lb/>
<pb n="KR4e0210_WYG_035-5a"/>
華容與匪木威喜匪状龍虎皎然人豎懸柱離礎匪柱<lb/>
史之仁醇和孰鼓公拜稽首碩膚不處曰惟皇仁員于<lb/>
輻輔泰階坐平蒸黎遐撫天地既忻休徵彌寓嘉穀元<lb/>
稷甘露靈雨繼生白符以彰衆甫慶蹀黄軒房陋漢武<lb/>
何以承斯敬共心膂何以踐斯俾民無庾猗與一時明<lb/>
良並翥繁祉戩穀上格皇祖草莽作頌無然揚詡曰惟<lb/>
天子萬年其宇曰惟斯臣衮職永補<lb/>
　贊<lb/>
<pb n="KR4e0210_WYG_035-5b"/>
　　仁社三逸圖讃<hi>有序</hi>
予以嘉靖丁夘蜀歸而郷縉紳青衿耆舊英髦敦為學<lb/>
㑹動至數百迄無憩所又創社祭郷約議得隙壤樹屋<lb/>
可以畜衆相率卜勝咸曰覺山寺之右宜是山之岡有<lb/>
喬松數百十株可䕃前横槎灘江水江外娬姥對峙東<lb/>
列玉華西有虹岡羣峰造天列若圖畫孰勝兹壤隆慶<lb/>
己巳予起畎畆至癸酉冬復以乞養返于舊社友人康<lb/>
宗望暨諸耆宿復申前議至萬厯丁丑遽起崇搆危堂<lb/>
<pb n="KR4e0210_WYG_035-6a"/>
奥室傑閣嶸嶸邑侯唐君題曰求仁書社為記其事而<lb/>
予方侍慈膝相尋哀疚幾化去者數矣萬厯辛巳始得<lb/>
擔篋為久寓計閲歴夏秋竒玩日腴于時宗望偕樂君<lb/>
以能相與聮集洞啓重門則山色水光若浮几案松濤<lb/>
颯颯時挾水聲間答禽語若逓宮商晨夕登閣平疇曠<lb/>
衍逺山崒㟧紆青繚黄翔雲飛靄晴雨殊態江中四時<lb/>
商帆漁艇葭洲栁渚日與白鷗數百共盪波心月擁波<lb/>
光與閣下上予與二君憑欄嘯歌二三子和之互發交<lb/>
<pb n="KR4e0210_WYG_035-6b"/>
鬯洋洋灑灑予誠不知其身已都于太虛而人間何世<lb/>
也次年壬午予乃令工圖其髣髴置予三人者其間因<lb/>
稱仁社三逸圖葢予方欲老此以為偶去此則圖與俱<lb/>
是山川一日不我違康君抱用世才屢蹶即早棄繻著<lb/>
隠士服以去年八月際六袠樂君少從獅泉劉公學性<lb/>
喜治花果自食一圃中年遽謝跡庠序亦以是年某月<lb/>
際七袠而予年六十六適介其中予将假是夀二君令<lb/>
三圖分藏三人者家是二君亦一日不我違且将俾三<lb/>
<pb n="KR4e0210_WYG_035-7a"/>
人者之子若孫又以惇世講無既焉賛曰<lb/>
蜿蜿覺山其下維几千松近䕃三華遙倚槎江自西映<lb/>
帶前駛坐挹平疇横亘百里奕奕娬姥如賓斯峙玉華<lb/>
虹岡左右如掎突矣崇搆在山之趾曰惟求仁翩翩學<lb/>
子勝日良辰冠裳萃止蔚蔚吾郷鄭郷難擬維二三君<lb/>
寔倡寔始祈祈衆宗佐貲盈簋沈沈室堂既靚既偉予<lb/>
獲息焉講習燕喜時哉二逸儷然來戾樂君疇希善信<lb/>
是勵早謝世途仲蔚齊美康君談詩匡生娓娓夙斂才<lb/>
<pb n="KR4e0210_WYG_035-7b"/>
情退遯于世遊好詵詵切琢亹亹載歌載笑觴間行只<lb/>
山水同休風月並㫖予衰抱疴世味如洗晩得二君意<lb/>
益有啓並予為三如鼎如錡古有六逸匪予攸擬猶祈<lb/>
二君眉夀多祉予從下上如魚泳水優哉游哉以樂餘<lb/>
齒<lb/>
　　梅村陳公像賛<hi>有引</hi>
　陳氏自五代入泰和稱仕族少雙元至正間有梅村<lb/>
　先生者葢吾宗子壻也先生仕為元總管推官世系<lb/>
<pb n="KR4e0210_WYG_035-8a"/>
　出處大節概見於前承㫖廣平程公所為序及劉槎<lb/>
　翁先生状中今先生裔孫世紹締予好而子進士秉<lb/>
　浩則又與予子順為婚媾嘗奉先生遺像請言於予<lb/>
　予乃拜手而為之賛賛曰<lb/>
西昌有陳大丘延兮五季拓基金陵遷兮都幹瓌哲長<lb/>
發賢兮公降至正幼清㢘兮辟教瑞金行發端兮庾梅<lb/>
而廣四坐氊兮卻金夜暮反庠田兮瘴風蠻雨桃李翩<lb/>
兮帥府借掾司獄䖍兮囚解石械民弗寃兮老乃宰瑞<lb/>
<pb n="KR4e0210_WYG_035-8b"/>
循政綣兮民始弗紿終弗諼兮贑路總管朝優恬兮既<lb/>
賦歸來餘廿年兮武華之間時發篇兮梅花百咏馥遺<lb/>
編兮待制楊公伯仲仙兮伉儷偕老儀不愆兮穀禄纓<lb/>
緌世嬋嫣兮鄒魯厥心冠則元兮玉姿鶴鬢儼具瞻兮<lb/>
我家奕葉締姻縁兮登堂拜讃生氣旋兮於萬斯年清<lb/>
徳綿兮<lb/>
　跋<lb/>
　　跋永寶圖巻後<lb/>
<pb n="KR4e0210_WYG_035-9a"/>
世之好古圖籍者平時得瞻一賢人肖貌而閲其事行<lb/>
已足慰景行思矣矧多賢不亦難哉又矧曰並出一姓<lb/>
豈不尤難歟吾胡氏逺遡虞舜舜古今大聖莫與埒而<lb/>
顔氏輒曰舜何人予何人有為者亦若是顔氏豈不以<lb/>
形逺而性近宗殊而道各在我者耶今巻内自安定而<lb/>
下若文定忠簡汝明凡四五公咸肖其形貌又録其勅<lb/>
命傳賛誌銘以表著其事行予不知圖者果以同出一<lb/>
脈而作耶抑以同姓賢者必圖録一方為來裔者則耶<lb/>
<pb n="KR4e0210_WYG_035-9b"/>
雖然此四五公者其性與行既一致即使人異姓事異<lb/>
家者瞻肖貌而閱行實鮮不欲步趨其遺武勃勃興九<lb/>
原可作之懐而况其同姓從事者耶脈之一不一無論<lb/>
矣是巻藏予宗弟常州别駕某屬予題識其後予以為<lb/>
吾宗來裔能不慚此四五公即舜可企矣予将觀於斯<lb/>
圖之後吾宗子弟孰可續者無若予老洫無足傳也<lb/>
　<lb/>
　衡廬續稿巻五<lb/>
</p>
<p>
</p>
  </div>
</body>
</text>
</TEI>
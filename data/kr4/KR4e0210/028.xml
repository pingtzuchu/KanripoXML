<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舍藏稿巻二十八</head> <lb/>
    <p>
<pb n="KR4e0210_WYG_028-1a"/>
欽定四庫全書<lb/>
　衡廬精舍藏稿巻二十八<lb/>
　　　　　　　　　　　　　明　胡直　撰<lb/>
　雜著<lb/>
　　言末上<lb/>
胡子閒居二三子從遊孟山之陽咏歌螺水之濱返而<lb/>
休於長洲之舘魚魚于于翼翼嶷嶷沛焉若有喻其所<lb/>
之已而避席請曰學如是而已矣蔑弗一也道如是而<lb/>
<pb n="KR4e0210_WYG_028-1b"/>
已矣蔑弗明也而世儒之爭之也有弗一弗明何哉意<lb/>
者言弗可已與胡子仰屋而盱痒然不能出語崖然嘆<lb/>
曰言何可恃也言何可恃也弟子曰道之弗明學之弗<lb/>
一不言已諸胡子曰道之弗明學之弗一則珍見者之<lb/>
爲祟也珍見如雲徤言如雨以珍見出徤言而天下束<lb/>
書始嶪嶪乎若嶽汸汸乎若海矣夫道何病于見哉昔<lb/>
者孔子登東山而小魯登泰山而小天下魯與天下非<lb/>
故小也孔子見之綦全故也然孔子猶儉然自命曰吾<lb/>
<pb n="KR4e0210_WYG_028-2a"/>
有知乎哉無知也又曰予欲無言孔子寜知其爲見乎<lb/>
其不爲見乎而烏為乎珍寜知其可言乎其不可言乎<lb/>
而烏爲乎徤雖然孔子固嘗循循為誘終日為語周易<lb/>
爲之十翼春秋爲之筆削未能一朝而膠口廢言也然<lb/>
而孔子言之几席非為近也而逺如天言之四時非為<lb/>
逺也而近如帶言之氄毛非為小也而大莫載言之昆<lb/>
侖非為大也而小莫入言之膚革非為淺也而幽者闡<lb/>
言之神髓非為深也而顯者藏言之瓦礫非為粗也而<lb/>
<pb n="KR4e0210_WYG_028-2b"/>
幾微著言之金玉非為精也而庸常見言之九乾上也<lb/>
而無不下言之九淵下也而無不上言之一二簡也而<lb/>
無不繁言之億兆繁也而無不簡言之三千三百外也<lb/>
而無不内言之無聲無臭内也而無不外平也如衡變<lb/>
也如權方也如律員也如蓍眉睫也而長上古旦夕也<lb/>
而挹千萬世孔子豈巧為持乎孔子亦亶得其全而已<lb/>
矣今夫窶人之子見一金一綺則唐然矜闤闠之士見<lb/>
一溪一壑則爽然詠唯夫宅通都而擁瓊庫戸莽蒼而<lb/>
<pb n="KR4e0210_WYG_028-3a"/>
臨巨浸則非不見非不不見非不言非不不言此全不<lb/>
全之分也古之聖人惟全故中中而之言焉則不隅唯<lb/>
全故悉悉而之言焉則不巵唯全故實實而之言焉則<lb/>
不裂唯全故化化而之言焉則不閼非獨聖人不自為<lb/>
隅為巵為裂為閼雖後之誦之者将腹臆而似之曰是<lb/>
隅耶巵耶裂耶閼耶亦不得而似之也易繫曰夫易廣<lb/>
矣大矣以言乎逺則不禦以言乎邇則静而正以言乎<lb/>
天地之間備矣此明聖人之爲言也而教無窮也世之<lb/>
<pb n="KR4e0210_WYG_028-3b"/>
為言則不然世之語近小淺粗繁下而外焉則之近小<lb/>
淺粗繁下而外焉徤語逺大深精簡上而内焉則之逺<lb/>
大深精簡上而内焉徤徤於此則不得不詆於彼當其<lb/>
徤雖君之王之不啻也當其詆雖仇之虜之不啻也彼<lb/>
惡覩斯道之全哉傳曰仁者見之謂之仁知者見之謂<lb/>
之知仁知非不韙也見仁則病知而亦以病仁見知則<lb/>
病仁而亦以病知盖見之爲祟乆矣故珍見者其頴如<lb/>
錐頴脫未有不割者也其烈如火烈熖未有弗燎者也<lb/>
<pb n="KR4e0210_WYG_028-4a"/>
見珍而言徤未有不割燎道真者也孟子曰所惡執一<lb/>
者為其賊道也舉一而廢百也此之謂也<lb/>
　　言末下<lb/>
何以明其然耶曰老氏曰三十輻共一轂當其無有車<lb/>
之用夫輻轂與無之兼爲用也明矣唯老氏見無不見<lb/>
有夫斯以言無焉徤彼固不知徤無之賊于有也而賊<lb/>
有亦以病無也荀氏曰鉤木必待櫽括而後直鈍金必<lb/>
待礱礪而後利人之性惡必待師法而後正夫木之待<lb/>
<pb n="KR4e0210_WYG_028-4b"/>
櫽括金之待礱礪人之待師法皆其性之本具而後能<lb/>
也假令木之性若金金之性若木人之性若金木又惡<lb/>
能櫽括而直礱礪而利師法而正也哉人性之能爲善<lb/>
也明矣荀氏見惡不見善夫斯以言惡焉徤彼固不知<lb/>
徤惡之賊於善也而賊善益以翊惡也楊朱曰人人不<lb/>
損一毛不利天下則天下治矣夫楊朱旣不能損一毛<lb/>
利天下則又孰肯出身令天下不損不利哉爲我之不<lb/>
足治天下也明矣楊朱見我不見人夫斯以言我焉徤<lb/>
<pb n="KR4e0210_WYG_028-5a"/>
彼固不知徤我之賊於人也而賊人亦以病我也墨氏<lb/>
曰仁者兼相愛交相利又曰勸之以賞譽威之以刑罰<lb/>
我以為人之兼相愛交相利猶火之炎上水之就下不<lb/>
可防止于天下夫賞罰並行則旣不得以兼相愛矣况<lb/>
欲愛秦人之兄猶已之兄愛秦人之父猶已之父則雖<lb/>
有賞罰亦莫之能强矣兼愛之不足治天下也明矣墨<lb/>
氏唯見人不見我夫斯以言人焉而徤彼固不知徤人<lb/>
之賊於我也而賊我亦以病人也此四家者徤而雄者<lb/>
<pb n="KR4e0210_WYG_028-5b"/>
也彼其隅耶巵耶裂耶閼耶彼弗皇省也嘗試辟之天<lb/>
地無弗全矣而見者自異天有高虛地有廣漠彼見而<lb/>
徤言之則老氏之家似也天有冥晦地有險塞彼見而<lb/>
徤言之則荀氏之家似也天之四時異運地之五方殊<lb/>
風彼各見而各徤言之則楊墨之家似之四家者之後<lb/>
乃又有泥洹家彼泥洹者之為教也寥然見諸天地無<lb/>
物之先逖然遊乎天地有物之表故其為言滋徤而世<lb/>
儒之病之也滋厲匪徒病之又且高壁深塹以拒之長<lb/>
<pb n="KR4e0210_WYG_028-6a"/>
鋋短矛以攻之矻矻無遺力天下莫不曉然白也雖然<lb/>
世猶有見者焉而天下未嘗曉然白也是則可憂也彼<lb/>
其為言曰日月星辰風雨露雷天之實盡是矣山川土<lb/>
石水火木金地之實盡是矣鰓鰓焉憑藉其實而徤言<lb/>
之則世儒之家似也夫世儒豈為非哉亦唯珎而徤之<lb/>
則與彼數家者之執一而賊道亦均而已其為隅耶巵<lb/>
耶裂耶閼耶尤弗皇省也今夫天下徤其不可見以詆<lb/>
其可見則信者千一徤其可見以詆其不可見則信者<lb/>
<pb n="KR4e0210_WYG_028-6b"/>
十九世儒者曰是器數是文章則帝王之鴻猷聖神之<lb/>
懿軌在焉是猶天之日月星辰地之山川土石而人之<lb/>
實盡是矣則天下孰不拱而信曰允哉言乎世儒又曰<lb/>
若凡古今士所稱心性原本皆窽言無實用此其流必<lb/>
為泥洹氏勿可以聼則天下又孰不拱而信曰允哉言<lb/>
乎非獨拱信之亦将高壘濬塹以為拒長鋋短戈以為<lb/>
攻有若驅泥洹氏不肯遺餘力豈皆甘器數文章而毒<lb/>
心性哉誠以器數文章可見而心性不可見也辟之指<lb/>
<pb n="KR4e0210_WYG_028-7a"/>
一江一淮示人曰此水之至也人莫不信談岷山之泉<lb/>
求桐栢之源曰是江淮之出也人反不信則見不見之<lb/>
異也然則夫人烏求其曉然白之日也世乃不知岷山<lb/>
泉涸桐栢源竭則焉有江淮是故不見固見之從生也<lb/>
然而多見先焉則真見蔀不聞固聞之從生也然而多<lb/>
聞先焉則真聞聵此世所為殱其根以戕其生鑿其真<lb/>
以乖其全雖天下偉夫纎人咸薨薨填填安也乆矣有<lb/>
不然者厲而相弹而子欲奮舌軒楮並馳而明之雖孔<lb/>
<pb n="KR4e0210_WYG_028-7b"/>
孟生今時懼不能克而况其下乎予故曰言不可恃也<lb/>
雖然吾不可已於二三子昔者子思之語天未嘗不取<lb/>
日月星辰然必曰維天之命於穆不已天之所以為天<lb/>
其語聖人未嘗不取器數文章然必曰於乎不顯文王<lb/>
之徳之純文之所以為文盖先其夲也此子思所為全<lb/>
也今之君子恂知文之所以為文夫然後能全全能全<lb/>
全則不以見見不以言言斯可與有言矣<lb/>
　　理問上<lb/>
<pb n="KR4e0210_WYG_028-8a"/>
弟子問曰先生之不恃言也亶哉雖然今之學術棼拏<lb/>
膠轕是非異同其爭若訟其拒若攻爲理内外爲辨各<lb/>
工弟子盖聞之矣自漢儒來咸言物理至宋程叔子則<lb/>
訂之曰在物為理紫陽夫子推曰天下之物莫不有理<lb/>
窮理者窮究物之當然與其所以然之故則物格知至<lb/>
矣此非自儒者詩有之曰天生蒸民有物有則如有耳<lb/>
目則有聰明之徳有父子則有慈孝之徳未有物而無<lb/>
理者也則理之在物所從来逺矣乃近代儒者欲挽之<lb/>
<pb n="KR4e0210_WYG_028-8b"/>
入内曰理不外心而子故張之甚是不将絀古而溺今<lb/>
也哉吾懼後之覆議今也胡子曰嗟矣乎此非予所謂<lb/>
難言者乎夫以千百載之惑而僅暴于近代之一言宜<lb/>
其緘縢而不可解聞聲而閧其非也言何用益聴雖然<lb/>
子安知古之為今而今之非古哉子不聞昔人有先世<lb/>
之廬稱穹廣焉不幸罹罪偕其妻孥幽于犴狴厥子長<lb/>
育圓扉罕覩天日一日釋罪復其故居厥子猶以圓扉<lb/>
為家日促母以歸母曰是乃家也子終恇惑己而其父<lb/>
<pb n="KR4e0210_WYG_028-9a"/>
証之然後肯信又有富人子自童亡外既長行乞過家<lb/>
而不識也其父識之引子復家授以帑藏退不敢當已<lb/>
而其祖証之然後肯從若此者彼豈不欲有先世之室<lb/>
廬慈父之帑藏哉彼固無以奪習見之先入也况夫理<lb/>
者非可以形體求而証佐定也又烏能回是非于先入<lb/>
哉故難言也雖然于今誠以為理在外與弟子曰吾嘗<lb/>
求之矣将為内乎則天髙地下萬物散殊雖三尺童知<lb/>
其在物也強為内不可也将為外乎則維皇降𠂻若有<lb/>
<pb n="KR4e0210_WYG_028-9b"/>
恒性雖三尺童知其在心也強為外亦不可也若是則<lb/>
果無内外與曰理豈有内外哉雖然子之信外非信理<lb/>
也而信程叔子之一言予姑以叔子一言明之昔者先<lb/>
府君嘗讀叔子之言乃著論駁之曰旣曰在物為理而<lb/>
又曰處物為義謂義非理也可乎既曰在物為理而又<lb/>
曰性即理也謂性為在物可乎是二語者可謂明矣叔<lb/>
子之非寜待攻而破哉惜先府君之論散佚不全而世<lb/>
之聽之亦猶圓扉行乞之子恇惑疑懼不肯自信非借<lb/>
<pb n="KR4e0210_WYG_028-10a"/>
証其父祖終必不信也請舉其証今夫理之説曷始乎<lb/>
詩曰我疆我理釋之者曰理定其溝塗也謂人定之也<lb/>
非謂溝塗自定也然則謂理在溝塗可乎書曰爕理隂<lb/>
陽釋之者曰爕理和調之也謂人調之也非謂隂陽之<lb/>
自調也然則謂理在隂陽可乎夫子賛易曰黄中通理<lb/>
言至正至中而理通焉未聞中正之在物也曰易簡而<lb/>
天下之理得言易知簡能而理得焉未聞知能之在物<lb/>
也最後曰和順於道徳而理于義其下文即曰窮理盡<lb/>
<pb n="KR4e0210_WYG_028-10b"/>
性以至于命盖言聖人作易咸理于吾性之義故窮理<lb/>
者窮斯盡性者盡斯以逮夫致命者咸繇之矣吾未聞<lb/>
理不在義而在物也亦未聞窮理之理非理于義之理<lb/>
也故夫子又明言之曰聖人之作易将以順性命之理<lb/>
嗟乎吾夫子固明言性命之理而世必以爲在物何哉<lb/>
易書詩與吾孔子之語理若此是吾不得已借証于父<lb/>
祖之説也世旣不自信又捨父祖而不信則誠莫之何<lb/>
焉已矣而又惡用言為弟子曰弟子得夫子性命之理<lb/>
<pb n="KR4e0210_WYG_028-11a"/>
一言己氷解十五矣不然是叛父絀祖而猥從衆子之<lb/>
謬也然詩所言有物有則何哉曰今子也以耳目父子<lb/>
語物以聰明慈孝語則近矣然謂聰明慈孝果在于物<lb/>
乎抑不在物乎世固有病風狂者矣其耳目父子人也<lb/>
曷為其不聰明慈孝也哉子也寜知聰明慈孝之則不<lb/>
則于耳目父子而則于人心也故謂則能則乎物可也<lb/>
謂則在物焉不可也是以詩人稱之曰秉彛又曰懿徳<lb/>
審如世儒之説則秉彛懿徳皆當為在物而不在人矣<lb/>
<pb n="KR4e0210_WYG_028-11b"/>
抑與書所稱降𠂻恒性記所稱生而靜孟子所言根心<lb/>
固有非由外鑠我者一何其盡戾也彼世儒者信子所<lb/>
謂叛父絀祖而不知反顧者耶而世之徒猶狂奔倒馳<lb/>
唯懼叛之不先絀之不至若怒濤然鼔晝夜而掀河海<lb/>
終不知風之自也悲哉故難言也<lb/>
　　理問下<lb/>
曰理之不在物弟子已氷解十七矣盖嘗繇聰明孝慈<lb/>
推之則人之統為五常率為五倫發為四端脩為四徳<lb/>
<pb n="KR4e0210_WYG_028-12a"/>
敷為五教為五事為三物四術為五禮六樂其極為九<lb/>
徳其事六府三事九疇九經其著為百行為萬善其放<lb/>
之凖四海施之天下後世無朝夕堯舜之禪湯武之伐<lb/>
周公之制作孔子之刪述為之裁成輔相為之範圍曲<lb/>
成斷天下之疑定天下之業成天下之亹亹賛天地之<lb/>
化育鮮不自人心出之是則内者乃未嘗不外也謂之<lb/>
無内外誠然也然而天之髙而覆也地之厚而載也日<lb/>
月之明而照也星辰之列而燦也雨露之潤雷風之薄<lb/>
<pb n="KR4e0210_WYG_028-12b"/>
四海之廣六合之大歲序之行而不紊鬼神之幽而不<lb/>
遺河海之流而不息山嶽之峙而不毁鳥獸草木之繁<lb/>
育不一其性火之炎水之潤木之文石之脉金之精玉<lb/>
之光是孰理之哉謂皆出人心可乎螻蟻之君臣虎狼<lb/>
之父子鴻鴈之昆弟雎鳩之夫婦騶之仁鵲之智烏之<lb/>
孝神羊之正犬馬之義麂鹿之慈獺之祭魚豺之祭獸<lb/>
𤣥鶴之珠黄雀之環象不拜叛而秦吉了之不願為夷<lb/>
是孰理之哉謂皆出人心可乎夫人之百骸九竅五臟<lb/>
<pb n="KR4e0210_WYG_028-13a"/>
三關莫不有經而醫之治也寒燥溫凉君臣制使投之<lb/>
各循其軌又孰理之哉謂皆出人心可乎是則弟子未<lb/>
之徹也子其謂何胡子於是復仰屋拊膺嘆曰是奚獨<lb/>
子一人未徹哉盖昔者孔門語理咸不逺人而語之也<lb/>
故無内外今世之語理逺人而語之也故有外而已矣<lb/>
子惡得徹子不聞孟子之闢告子曰且謂長者義乎長<lb/>
之者義乎知義則知理矣子又不聞子思上下察之㫖<lb/>
乎今夫鳶飛戾天自人視之鳶在上也而不知斯人與<lb/>
<pb n="KR4e0210_WYG_028-13b"/>
知與能者之上察也魚躍于淵自人視之魚在下也而<lb/>
不知斯人與知與能者之下察也大哉察乎其諸人心<lb/>
神理之昭誠之不可掩夫是故察之外無理也子知之<lb/>
乎曰聞諸先儒之言謂道之察也而未屬人也曰嗟乎<lb/>
此所謂逺人為道者也夫子思本以費隠言君子之道<lb/>
而世儒必欲推費隠於君子之外何其與孔門千百徑<lb/>
庭哉此正數千載之惑母父語之而不信者而奚子尤<lb/>
子見皎日乎吾請為子譬之方其未有皎日也黝墨荒<lb/>
<pb n="KR4e0210_WYG_028-14a"/>
忽未始有天地萬物也已而皎日照之則天地萬物列<lb/>
矣然是皎日也其體在天而其光與氣散於天地萬物<lb/>
之間人之執其光挹其氣者一盤盂一皎日也一甕盎<lb/>
一皎日也一淵谷一皎日也一江漢一河海有萬皎日<lb/>
也今如有夸父焉逐日於谷彼亦惡知皦日之體不在<lb/>
是也子知皦日之體之所在則知理之所繇來矣是故<lb/>
天者吾心爲之高而覆也地者吾心為之厚而載也日<lb/>
月吾心為之明而照也星辰吾心為之列而燦也雨露<lb/>
<pb n="KR4e0210_WYG_028-14b"/>
者吾心之潤雷風者吾心之薄四時者吾心之行鬼神<lb/>
者吾心之幽者也江河山嶽鳥獸草木之流峙繁植也<lb/>
火炎水潤木文石脉疇非吾心也螻蟻虎狼鴻鴈雎鳩<lb/>
疇非吾心也一身而異竅百物而殊用疇非吾心也是<lb/>
故皦日者所以造天地萬物者也吾心者所以造日月<lb/>
與天地萬物者也其惟察乎匪是則亦黝墨荒忽而日<lb/>
月天地萬物熄矣日月天地萬物熄又惡覩夫所謂理<lb/>
哉予故曰察之外無理也曰若是則子之言理亦猶夫<lb/>
<pb n="KR4e0210_WYG_028-15a"/>
爕理疆理之謂理即孟子長之者之謂義也所謂不逺<lb/>
人而語之也果非外亦非内也然則天地之髙厚日月<lb/>
之照臨萬物之各有區别卒不為理乎曰子之見皦日<lb/>
方其在盤盂甕盎池沼淵谷江漢河海雖指之曰是盤<lb/>
盂甕盎池沼淵谷江漢河海之日何不可也然而莫非<lb/>
在天之日之所括也天地之高厚日月之照臨萬物之<lb/>
區别雖指之曰是天地日月萬物之理亦何不可也然<lb/>
而莫非吾心之理之所察也故子思又曰君子之道造<lb/>
<pb n="KR4e0210_WYG_028-15b"/>
端乎夫婦及其至也察乎天地孟子承子思者也則又<lb/>
直指之曰萬物皆備於我程伯子得孟子於千載之後<lb/>
者也則又直指之曰仁者以天地萬物為一體莫非己<lb/>
也又曰天地之用皆我之用噫亦昄昄乎矣乃世之末<lb/>
儒棄母父而不信而猥從衆子之言則誠莫之何焉已<lb/>
矣曰理之不外心弟子已氷解十九矣雖然猶有請焉<lb/>
易言乾道變化詩言維天之命上天之載子思言天命<lb/>
之性孔子繫易曰立天之道立地之道曰天地之道貞<lb/>
<pb n="KR4e0210_WYG_028-16a"/>
觀日月之道貞明子思又曰天地之道可一言而盡凡<lb/>
皆自天地言之未可以人心槩也曰善乎而問之也夫<lb/>
君子之語道有語乎其所自者有語乎其所有者古之<lb/>
人恒語所自以明所有今之人則執所自以疑所有非<lb/>
徒疑之又從而仇之今夫先世之室廬慈父之帑藏方<lb/>
其在先世慈父則謂之父祖之物及其自人子承之則<lb/>
疇非子物也於此有人焉對人子而談曰此乃若先世<lb/>
之室廬慈父之帑藏若不得以有也則人子必艴然怒<lb/>
<pb n="KR4e0210_WYG_028-16b"/>
夫人子之怒非無故也誠以父祖之物自已承之即己<lb/>
物也而必執父祖而拒之謂人子不得有則将置人子<lb/>
何地人子惡得不艴然怒也故語父祖之所自以明人<lb/>
子之所有則可執父祖之所自以疑人子之非有則必<lb/>
不可乃若繫辭所言天地日月之道子思所言天地之<lb/>
道皆自父祖之物言也而亦莫非子物也推而語之則<lb/>
曰天地之道散而語之則曰萬物之道合而語之則疇<lb/>
能外吾心盤盂甕盎池沼淵谷江漢河海之皎日已詔<lb/>
<pb n="KR4e0210_WYG_028-17a"/>
之矣子則曷疑且也先天地長上古而不為老後天地<lb/>
毁萬物而不為敝者詎外是哉詎外是哉子未可語此<lb/>
也曰是未敢語然弟子知天下無心外物也况理乎曰<lb/>
若是則子能信其父祖進而自信幾夫<lb/>
　　六錮<lb/>
弟子曰旦旦乎先生之語理弟子已氷化矣然而世儒<lb/>
之訓熟爛乎耳目徽纆乎腑臟譬諸層崖隂黯非太陽<lb/>
為之曲照莫能覩也溝澮積淖非霖雨為之終日莫能<lb/>
<pb n="KR4e0210_WYG_028-17b"/>
滌也盖二三子之錮于中者有六請竟宣之以瘳承學<lb/>
胡子曰何哉六錮曰世儒之所為爭而未肯降者則虚<lb/>
實也天人也心性也體用也循序與格物也此六者彼<lb/>
方挾以攻我我又安能令彼之有入哉夫彼之挾以攻<lb/>
我者非其故爲也彼固有似是而難明者以錮于中也<lb/>
而近儒者語之未竟則是我固未盡於彼而欲彼之有<lb/>
入于我無異乎其矐然明而滃然塞也胡子曰然然則<lb/>
何謂虛實之錮曰昔者世儒立教以萬理為實是天地<lb/>
<pb n="KR4e0210_WYG_028-18a"/>
實天地萬物實萬物父子實父子君臣實君臣夫唯其<lb/>
實而後天下不以幻視若唯求理于心則将幻天地萬<lb/>
物於無何有矣又何有于父子君臣哉此與釋氏所稱<lb/>
三界惟心山河大地皆玅明心中物又何以殊也胡子<lb/>
曰然非也夫萬物之實豈端在物哉其謂實理即實心<lb/>
是也孟子曰萬物皆備於我而下文即繼之曰反身而<lb/>
誠樂莫大焉若實理皆在于物則萬物奚與于我又奚<lb/>
能反身以求誠哉何則人心唯誠則其視天地也實天<lb/>
<pb n="KR4e0210_WYG_028-18b"/>
地視萬物也實萬物父子之親君臣之義不可解于心<lb/>
者皆實理也若人心一偽彼且視父子君臣浮浮然也<lb/>
其極至弑父與君而弗之忌彼烏覩父子君臣之為實<lb/>
理哉彼其視天地萬物夣夣然也其極至䙝天凟地而<lb/>
弗之顧彼烏覩天地萬物之為實理哉故曰不誠無物<lb/>
者此也子欲求實理乎孩提之愛親敬長則實理較著<lb/>
焉今人乍見孺子入井有怵惕惻隠之心則實理較著<lb/>
焉見牛觳觫而不忍殺則實理較著焉豈當求實理于<lb/>
<pb n="KR4e0210_WYG_028-19a"/>
親長孺子以逮牛羊哉故理莫實于盡心而莫幻于索<lb/>
物而世儒者自幻視其本實之心而反瞿瞿焉獵獵焉<lb/>
索物以求理認外以為實曾不知其所索而認者乃其<lb/>
口吻之為名也楮墨之為書也影響之為傳也意念之<lb/>
為執也而自謂實也而實固不居乎此也是所謂以幻<lb/>
求幻其幻不可以究竟矣而強以為實而不亦左乎若<lb/>
夫釋氏所稱三界惟心山河大地為玅明心中物其言<lb/>
雖少偏而亦不至大繆盖釋氏者雖知天地萬物之不<lb/>
<pb n="KR4e0210_WYG_028-19b"/>
外乎心而卒至于逃倫棄物若是異者非心之不實也<lb/>
則不盡心之過也盖釋氏主在出世故其學止乎明心<lb/>
明心則雖照乎天地萬物而終歸于無有吾儒主在經<lb/>
世故其學貴盡心盡心則能察乎天地萬物而常處之<lb/>
有則是吾儒與釋氏異者則盡心與不盡心之分也所<lb/>
謂毫釐千里者此也而奚以罪心哉今夫心之能察物<lb/>
猶水之能流火之能炎也苟有人焉瀦水不流而欲其<lb/>
常澄宿火不炎而欲其常煴亦豈水火之罪哉而世乃<lb/>
<pb n="KR4e0210_WYG_028-20a"/>
獨以虚幻不實歸罪于人心則又烏取實哉雖然使世<lb/>
儒誠有得于盡心之㫖則實者未嘗不虛而虛者乃所<lb/>
為實也實無不虚費而隠也無聲無臭是也虚無不實<lb/>
㣲之顯也三千三百是也其䆒一也而世儒未達也何<lb/>
謂天人之錮曰程叔子有言聖人本天釋氏本心本天<lb/>
者以爲道之大原出于天故叙為天叙秩為天秩命為<lb/>
天命討為天討工為天工官為天官咸自天定之非人<lb/>
心所得增損者也聖人本之則曰物者理之所攸存故<lb/>
<pb n="KR4e0210_WYG_028-20b"/>
其求諸物理者将求出于天者以為定也而人心之私<lb/>
不與焉是故聖人之道達諸倫物以為經常行諸萬世<lb/>
以為凖則者誠得其天也彼釋氏者曰三界惟心山河<lb/>
大地皆妙明心中物是獨以心法起㓕乎天地覩三界<lb/>
與山河大地不足有無於是焉屏居以覩空跏趺以求<lb/>
慧禪那足悅而寂㓕為樂其極則逃倫棄物而卒為天<lb/>
下之大憝斯道之魁賊此非本心者之誤歟胡子曰然<lb/>
非也夫程叔子以聖人為本天将本其蒼蒼者歟抑本<lb/>
<pb n="KR4e0210_WYG_028-21a"/>
其所以為天者歟若蒼蒼者則莫為之本矣若天之所<lb/>
以為天則當其皇降之𠂻天命之性固已在人心乆矣<lb/>
曩所謂先世之室廬慈父之帑藏莫非子物者是也然<lb/>
則聖人之本天舍人心又孰為本哉書曰惟天生萬物<lb/>
惟人萬物之靈孔子曰天地之性人為貴夫人之靈且<lb/>
貴者以是心之出于皇降天命者也所謂道之大原出<lb/>
于天者此也非心之外而别有天也是心也在詩曰帝<lb/>
則在書曰皇極曰天之明命在記曰天理在孟氏曰此<lb/>
<pb n="KR4e0210_WYG_028-21b"/>
天之所以與我儒者又字之曰天神天明曰天聰明又<lb/>
尊之曰天君故其達諸倫物曰天叙天秩行諸政治曰<lb/>
天命天討盖不得以一私意奸於其間故曰天也苟一<lb/>
私意奸於其間則雖自悍夫行之必有厭然而不中慊<lb/>
苟一私意奸于其間則雖自愚夫當之必有咈然而不<lb/>
中甘彼悍夫愚夫豈嘗考物理哉則心天者為之也程<lb/>
伯子曰以心知天辟如在京師更不可别求長安言至<lb/>
一也審如叔子之言則天之生物莫不有理而人心獨<lb/>
<pb n="KR4e0210_WYG_028-22a"/>
無一理居焉何天之厚物而薄人者甚也其可通乎謂<lb/>
凡人之本心者即有釋氏之失則此心固為人之大祟<lb/>
人固不幸而有是心天亦不諶而畀人以心矣其可通<lb/>
乎若是則聖人謂人為靈且貴者咸歸之誣而帝則皇<lb/>
極明命天理皆當刳心剔性别有一物以索諸棼棼芸<lb/>
芸而後為得也其可通乎若是則仁義禮智不可謂根<lb/>
心愛親敬長不可謂良知而世之言根心良知者必皆<lb/>
獲罪於天而非吾人之所當本者也其卒可通乎審如<lb/>
<pb n="KR4e0210_WYG_028-22b"/>
叔子之言吾不知天者何在而本者又何物吾聞古之<lb/>
人有不雜知識以順帝則者矣未聞多其知識以求帝<lb/>
則于物者也有不作好惡以建皇極者矣未聞恣其好<lb/>
惡以求皇極于物者也有顧諟以奉明命反躬以窮天<lb/>
理者矣未聞不顧諟不反躬求明命天理于物者也有<lb/>
先立乎大以不失天之與我者矣未聞舍天之與我而<lb/>
别求諸物者也盖惟不雜知識不作好惡反躬顧諟以<lb/>
先立乎其大則達諸倫物為天之叙秩行諸政治為天<lb/>
<pb n="KR4e0210_WYG_028-23a"/>
之命討運諸靈臺而通諸天下之志宰諸方寸而凖諸<lb/>
千萬世之𠂻将俾賢知者不以為少而愚不肖者不以<lb/>
為多千萬世之上不以為古千萬世之下不以為今所<lb/>
謂不得以私意増損其間者不増損其心天故也是所<lb/>
謂本天也伊尹之告太甲曰一哉王心周公之告成王<lb/>
曰旣厥心殫厥心未聞外心以求天亦未聞本心之遽<lb/>
為釋氏也世儒者不能自信其心天也乃果焉索諸棼<lb/>
棼芸芸以求之吾見世儒者勤如筭沙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如射覆折如<lb/>
<pb n="KR4e0210_WYG_028-23b"/>
擢髪泛如望洋劈積磔裂膠固紛披不勝其推測不勝<lb/>
其安排思匠攅于戈矛心機馳于猿馬搜窮愈精比擬<lb/>
愈似而天者愈離曾不知意必勝而固我横吾未見世<lb/>
儒之能本天也叔子之言亦自枉枉天矣曰然則釋氏<lb/>
曷為其棄倫逃物若是異哉曰釋氏之失吾前已言之<lb/>
其失在偏于出世而己何謂出世超死生是也卽老氏<lb/>
所謂死而不亡荘氏所謂有旦宅而無情死獨與天地<lb/>
精神徃来而不傲倪於萬物者其為學亦非有大戾于<lb/>
<pb n="KR4e0210_WYG_028-24a"/>
天者之比而吾聖門盡性至命之全則亦未嘗不馴至<lb/>
之而不必偏以為功也夫惟釋氏者之偏以為功則不<lb/>
得不逃倫棄物禪那寂㓕以從事于不生不㓕之歸矣<lb/>
吾前所謂宿火欲其長煴瀦水欲其長澄即彼之不生<lb/>
不㓕是也是其見偏而學駁者之過也而未可謂心之<lb/>
罪也亦猶夫宿火瀦水者之過而未可為水火之罪也<lb/>
彼也自謂之先天矣而不知吾聖人合先後皆天也故<lb/>
為全彼也自謂之形上矣而不知吾聖人通上下皆道<lb/>
<pb n="KR4e0210_WYG_028-24b"/>
也故為大彼之火專宿而已矣而聖人之火宿而靡不<lb/>
炎炎而靡不燎也彼之水專瀦而己矣而吾聖人之水<lb/>
瀦而靡不洩洩而靡不灌也彼之心專寂而已矣而吾<lb/>
聖人之心寂而靡不通通而靡不盡也今不知咎在專<lb/>
寂以出世乃獨詆人心而罪之可乎夫聖人盡心而達<lb/>
天賢人存心而事天吾無庸言若二氏則遺物溺心任<lb/>
天于内世儒則執心狥物擬天于外二者均未得于心<lb/>
則均未得于天矣孰曰心與天二本哉何謂心性之錮<lb/>
<pb n="KR4e0210_WYG_028-25a"/>
曰先儒以為心者止于知覺而知覺所具之理為性故<lb/>
其言曰能覺者心所覺者理意者覺虚而理實則心虚<lb/>
而性實此心性大較也故心性雖不可離而尤不可混<lb/>
其果然歟胡子曰然非也夫先儒以知覺為心以實理<lb/>
為性固可謂不混矣然以理爲在物則性亦當為在物<lb/>
是性雖不與心混而不免與物淆矣其可通乎曰先儒<lb/>
有言性者心之理又曰心統性情則未嘗不以性具于<lb/>
心者也獨未認知覺為性耳曰若是則先儒之語理與<lb/>
<pb n="KR4e0210_WYG_028-25b"/>
性也一以為在物一以為在心是在物在心其各相半<lb/>
焉已矣其又可通乎曰然則子将奚析曰心性奚能析<lb/>
嘗試譬之心猶之火性猶之明有一星之火即有一星<lb/>
之明明不在火之表性猶火之明情猶明之光有一星<lb/>
之明卽有一星之光光不在明之後故謂火與明與光<lb/>
異號則可謂為異物則不可也謂心與性與情異文則<lb/>
可謂為異體則不可也子不見性之文從心從生夫人<lb/>
心惟覺則生弗覺則弗生惟生則理弗生則弗理假令<lb/>
<pb n="KR4e0210_WYG_028-26a"/>
捧土揭木儼若其形䝉以衮舄載以冔冕立傳而告之<lb/>
曰是爲父子之親君臣之義盖塊如也而况物理何者<lb/>
以土木無覺故也是以舍人心之覺則無性矣又焉有<lb/>
理哉是故藴而仁義禮智藏焉始非有物焉以分貯于<lb/>
中也則覺為之宰也感之惻隠羞惡辭譲是非形焉亦<lb/>
非有物焉以分布于外也則覺為之運也方其宰也而<lb/>
無不運雖天下之至虚而無不實也方其運也而無不<lb/>
宰雖天下之至實而無不虛也故覺卽性非覺之外有<lb/>
<pb n="KR4e0210_WYG_028-26b"/>
性也性即理非性之外有理也又烏有夫覺虛理實心<lb/>
虚性實之謂哉夫覺何以若是至哉帝降之𠂻天命之<lb/>
性靈而則生生而能理故也是故帝堯之謂欽明帝舜<lb/>
之謂濬哲文王之謂緝熈太甲之謂明命成王之謂光<lb/>
明伊尹之謂先覺大學之謂明徳衛武之謂有覺徳行<lb/>
程伯子之謂明覺自然紫陽夫子亦謂之本體之明疇<lb/>
非是也曩子所謂五倫五教五事三物九徳四術五禮<lb/>
六樂六府三事九疇九經以迨天地萬物無有端崖疇<lb/>
<pb n="KR4e0210_WYG_028-27a"/>
非是也然則所覺者卽能覺者為之也向無能覺者則<lb/>
亦捧土揭木已爾亦烏有夫所覺者哉曰先儒又言覺<lb/>
於理則為道心覺於欲則為人心今先生以覺語性安<lb/>
知不覺於欲而為人心歟曰審如先儒之言是烏足以<lb/>
言覺古者醫書以手足痿痺為不仁言弗覺也誠覺則<lb/>
痛痒流行而仁理在其中矣豈覺之外而别有痛痒别<lb/>
有仁理哉是故覺即道心亦非覺之外而别有道心也<lb/>
人惟蔽其本覺而後為多欲為人心當其為多欲為人<lb/>
<pb n="KR4e0210_WYG_028-27b"/>
心則雖有聞見知識辨别物理亦均為痿痺而已而奚<lb/>
其覺然則謂覺為覺于欲者非也曰釋氏以作用為性<lb/>
若是則胡以異也曰吾儒之語性有專以體言者記所<lb/>
謂生而静者是也有專以用言者孟子所謂惻隠羞惡<lb/>
辭讓是非是也若獨以作用罪釋氏則孟子亦失矣此<lb/>
未可以正其非夫覺性者儒釋一也而所以異者則盡<lb/>
與未盡繇分也吾嘗比釋氏於宿火瀦水而水火奚罪<lb/>
哉今柰何嫌于覺性之相近乃至跰栂物理以相别也<lb/>
<pb n="KR4e0210_WYG_028-28a"/>
可乎昔漢廷欲盡誅中常侍而濫及于無鬚者他凡無<lb/>
鬚者懼及己也乃皆畫鬚以自别今之儒者懼近釋氏<lb/>
而必求物理以自别是亦畫鬚者之自為贅也豈不過<lb/>
甚矣哉曰子固合心性而一之矣然夫子稱回曰其心<lb/>
三月不違仁孟子又以芻豢喻理義若是乎析也何哉<lb/>
曰世儒之藉口也乆矣甚哉其泥文牽義之無瘳也信<lb/>
哉世儒之疑則仁亦為在物矣顔子又安得挽在物之<lb/>
仁而不違於心哉不知仁人心也心存則仁自不違非<lb/>
<pb n="KR4e0210_WYG_028-28b"/>
心外索仁也顔子雖大賢或不能盡存于三月之后夫<lb/>
子所以稱而激之豈謂仁與心為二物哉若夫理義芻<lb/>
豢人孰不知孟子之取辟也豈誠以理義之在物哉世<lb/>
儒外理而物之而義又可外乎甚哉泥文牽義之莫瘳<lb/>
也子姑反觀無滯啽囈惑也終身何謂體用之錮曰夫<lb/>
道有體有用未有有體而無用有用而無體者也記稱<lb/>
未發體也發而中節用也易繫稱寂然不動體也感而<lb/>
遂通用也性即體也情即用也體用曷可相遺哉今子<lb/>
<pb n="KR4e0210_WYG_028-29a"/>
也辨理以察而語性以覺無乃溺於用而遺於體歟胡<lb/>
子曰然非也夫發與未發寂與感雖有體用而無先後<lb/>
盖嘗以火之明與光言之矣明與光亦有體用而無先<lb/>
後假令有人呼火之明曰是光也又呼光曰是明也則<lb/>
無不可者又不觀諸鑑乎鑑之未有物也其明與照自<lb/>
若也而非有損旣有物也其明與照自若也而非有増<lb/>
明與照亦有體用而無先後假令有人呼鑑之明曰是<lb/>
照也呼照曰是明也則無不可者然則體用又曷可執<lb/>
<pb n="KR4e0210_WYG_028-29b"/>
言哉昔者樊遲問仁子曰愛人問知曰知人孟子之語<lb/>
性善曰乃若其情孔孟豈皆溺於用者歟古之君子語<lb/>
體而用無不存語用而體無不存以其心無不貫也豈<lb/>
若世儒語體則截然曰是不可為用語用則截然曰是<lb/>
不可為體彼其截然者以其不貫於心而局於字也是<lb/>
亦泥文牽義之為賊也亦猶為火爭明與光焉為鏡爭<lb/>
明與照焉爭者方紛然分别而火與鏡固未嘗分也豈<lb/>
不嚽哉且體用之義六經無有也唯釋氏有之釋氏曰<lb/>
<pb n="KR4e0210_WYG_028-30a"/>
吾言如黄葉止兒啼耳非可執也今吾儒襲用其義乃<lb/>
至語理語物必因體用而成四片自以為分更漏筭繭<lb/>
絲不知其文義愈析其論辨愈執而道愈不謀矣其又<lb/>
不可悲乎然則謂心之覺為性為體謂心之察為情為<lb/>
用可也謂覺性兼體用可也謂覺卽察察卽覺體即用<lb/>
用卽體亦無不可者然則語道而必曰有無虚實動靜<lb/>
内外體用截焉是誠無異乎其刻舟而劍已逺何謂循<lb/>
序之錮曰古者學不躐等教不凌節貴有序也否則欲<lb/>
<pb n="KR4e0210_WYG_028-30b"/>
益而賊之者至矣以孔子上聖猶曰下學而上達其教<lb/>
人也曰中人以上可以語上中人以下不可以語上是<lb/>
孔子且不能躐等而學凌節而教而况衆人乎故古之<lb/>
小學必習於少儀曲禮學於詩書禮樂未有先從事心<lb/>
性也今子嘐嘐然唯心性之務先靈覺之獨切吾恐先<lb/>
後序紊而中下者惘然弗之入矣然則書所稱學于古<lb/>
訓易所言多識蓄徳則又何也胡子曰然非也不聞大<lb/>
學之教曰物有本末事有終始知所先後則近道矣古<lb/>
<pb n="KR4e0210_WYG_028-31a"/>
人以先本後末先始後終為序未聞先末與終之為序<lb/>
也猶之種樹必先植其根而為之培灌積日而累月焉<lb/>
然後其枝幹葉葩從而敷茂其為序何漸也猶之治水<lb/>
必先濬其源而為之䟽决積日而累月焉然後江淮河<lb/>
漢從而涵浸其為序何漸也心性者學之根與源也古<lb/>
之大學欲明明徳于天下國家者乃推極其夲曰先脩<lb/>
其身而脩身先正心正心先誠意誠意先致知而知即<lb/>
性也然則君子曷嘗不務先于心性哉其為序亦何異<lb/>
<pb n="KR4e0210_WYG_028-31b"/>
于植根濬源而積日累月者之為漸也世儒乃反以先<lb/>
本為非必欲窮索物理而豫求于末終又何異種樹者<lb/>
先求其葩葉導水者先事于江河非獨凌節躐等亦将<lb/>
莫究其所底矣是不為紊也孰紊哉夫本末非二物也<lb/>
立本固以豐末而顓末未有能生本者也若孔子所謂<lb/>
語上語下下學上達要亦本末之間均有上下非謂以<lb/>
本為上以末為下也盖自用力者而言謂之下自得力<lb/>
者而言謂之上孔子告顔淵仲弓則并其得力者而語<lb/>
<pb n="KR4e0210_WYG_028-32a"/>
之是所謂可語上者也若樊遲司馬牛則止曰恭忠敬<lb/>
曰訒言而未嘗及得力之事是所謂不可語上者也然<lb/>
仁即心也性也恭忠敬訒言即存心也養性也孔門曷<lb/>
嘗不以心性教亦曷嘗不以心性學哉盖心性自不離<lb/>
乎言行而言行固皆出于心性苐曰心性本也而未可<lb/>
後焉爾非離言行為心性者也小學者習于少儀曲禮<lb/>
治於詩書禮樂皆将以収攝其心磨礱其性禁于未然<lb/>
而非專求其文義已也故曲禮發篇曰毋不敬風雅大<lb/>
<pb n="KR4e0210_WYG_028-32b"/>
㫖曰思無邪孔子教弟子入孝出弟謹信親仁最先而<lb/>
學文特餘力耳然則聖人教學先後之序盖可覩已豈<lb/>
嘗以先末為序哉且學於古訓者其孰為古歟盖莫古<lb/>
於精一執中之學而人君尤務先焉人君者雖未可以<lb/>
廢書然一日二日萬幾若必如經生學䆒以討求乎物<lb/>
理其勢不可得矣堯舜之智不能徧物况後世乎經曰<lb/>
自天子至于庻人壹是皆以脩身為本若以理為在物<lb/>
從物物而索之則上必不能通於天子下必不能通於<lb/>
<pb n="KR4e0210_WYG_028-33a"/>
庶人又奚足以言理若夫前言徃行亦莫非自古人心<lb/>
性出也故君子多識前言徃行專以蓄徳非曰泛然馳<lb/>
騖物理者倫也昔者謝顯道舉史不遺一字程伯子譏<lb/>
之曰玩物䘮志然則古人之學古多識又可覩已亦豈<lb/>
以先末為序哉而世儒迄不自知其為紊也嗟嗟何謂<lb/>
格物之錮曰弟子荷明訓内反諸心外印諸經其於致<lb/>
知之㫖瞭矣何則知也者即經文所謂明徳是己致知<lb/>
者即經文所謂明明徳是已以是知東越致良知之訓<lb/>
<pb n="KR4e0210_WYG_028-33b"/>
雖孔曾復生無以易也然東越訓格物曰正其不正以<lb/>
歸于正則似與正心義相渉矧初學者猝難了也盖嘗<lb/>
聞之蒼頡觀鳥跡而作字奚仲觀轉蓬而造車中古聖<lb/>
人仰觀俯察制器尚象莫不取諸物觀冠員象天履方<lb/>
傚地聘取圭璋樂徴律吕婚陳鴻鴈贄用雉羔授時假<lb/>
諸璿璣考祥騐諸蓍龜三公擬自三台五等法乎五行<lb/>
帝堯之十二章咸有取義故曰天生神物聖人則之天<lb/>
地變化聖人效之天垂象見吉㐫聖人象之河出圖洛<lb/>
<pb n="KR4e0210_WYG_028-34a"/>
出書聖人則之聖人者雖未嘗索物求理亦鮮不因物<lb/>
觸心哉然則致吾良知而無遺物豈亦其㫖歟胡子曰<lb/>
然非也夫以經訓經則經可明移經就己則義益晦世<lb/>
儒以至訓格矣乃轉而為窮以物語物矣乃增而為理<lb/>
是正所謂移經以就己經安得不晦焉經上文己曰物<lb/>
有本末而下文即以格物應是寜有二物哉格有通之<lb/>
義致知在格物者盖言古人之致其良知雖曰循吾覺<lb/>
性無感不應而猶懼其泛也則恒在於通物之本末而<lb/>
<pb n="KR4e0210_WYG_028-34b"/>
無以末先其本夫是則知本即格物而致知之功不雜<lb/>
施矣故其下文曰壹是皆以脩身為本其本亂而末治<lb/>
者否矣其卒語曰此謂知本此謂知之至也噫亦明甚<lb/>
矣異時夫子曰反求諸其身孟子曰反求諸己又曰萬<lb/>
物皆備反身而誠皆格物䟽義也括而言之曰知本而<lb/>
已夫致知非遺本也而其求端用力茲茲反顧尤在於<lb/>
本而後能不泛也而末學者未嘗一力其本乃先以窮<lb/>
索物理為事濫焉浩焉如賈舶之無所歸不倒置而拂<lb/>
<pb n="KR4e0210_WYG_028-35a"/>
經也哉彼既倒置矣而猶自以為知序不尤倒乎而子<lb/>
又以制字造車仰觀俯察制噐尚象者言之是特以語<lb/>
聖王開物成務之故而無禆於學者求端用力之方此<lb/>
正謂先末後本先終後始其于大學之道不尤倒而重<lb/>
傷乎曰格物則然窮理何居曰窮之義盡也極也而非<lb/>
謂窮索也易繫曰窮神知化夫神不可致思矧可索乎<lb/>
故窮神有極神之義焉窮理則亦然矣記曰窮人欲滅<lb/>
天理得非謂極欲而滅理者耶誠使極天理則滅人欲<lb/>
<pb n="KR4e0210_WYG_028-35b"/>
矣窮理者即極夫天理之謂也豈在物哉是即所謂致<lb/>
知所謂明明徳故程伯子曰才窮理即盡性至命更無<lb/>
次苐不可以窮理屬知之事而世之言窮索物理者逺<lb/>
哉曰先儒曰理有所當然所以然此非獨自人身雖一<lb/>
草一木亦皆有之曰一草一木則烏覩夫所當然所以<lb/>
然者哉儒者豈不曰草木之生有時而形有定此所謂<lb/>
理也然而有春花産乎冬實樗質生乎人面仆而髭伐<lb/>
而血者何哉人曰此草妖木怪也然謂有怪理可乎彼<lb/>
<pb n="KR4e0210_WYG_028-36a"/>
其所當然所以然則奚以窮也豈不曰天清地寜日晨<lb/>
月夕此所謂理也然而有裂䧟朓朒仄慝暈珥晝星而<lb/>
夜日烏夾而蜺貫其極則有䨇月兩日日中見人馬戰<lb/>
鬭之異又有山移數里而蟲魚猝生雨毛隕石穴犬井<lb/>
羊之殊者何哉人曰此變象也然謂有變理可乎彼其<lb/>
所當然所以然則奚以窮也豈不曰大徳受命作善降<lb/>
祥此所謂理也然而孔子旅人下惠三黜顔回夭折仲<lb/>
弓癩死者何哉人曰此異數也而謂有異理可乎彼其<lb/>
<pb n="KR4e0210_WYG_028-36b"/>
所當然所以然則奚以窮也曰弟子聞諸隂陽人物之<lb/>
失傳洪範者皆歸咎於人事乃至春秋以降明王不作<lb/>
則何疑於尼惠之不遇曰若是則理之在人不在物也<lb/>
益瞭矣知本之學可後乎哉<lb/>
　<lb/>
　<lb/>
　<lb/>
　衡廬精舍藏稿巻二十八<lb/>
</p>
<p>
</p>
  </div>
</body>
</text>
</TEI>
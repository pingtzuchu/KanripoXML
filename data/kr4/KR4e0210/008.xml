<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舍藏稿巻八</head> <lb/>
    <p>
<pb n="KR4e0210_WYG_008-1a"/>
欽定四庫全書<lb/>
　衡廬精舍藏稿巻八<lb/>
　　　　　　　　　　　　　明　胡直　撰<lb/>
　序<lb/>
　　同年章近洲補令桐城語别序<lb/>
自嘉靖來江藩鄉選登甲多者稱癸卯榜焉或曰其閎<lb/>
瑰卓志之士亦衆今年春予與梧陽張子近洲章子同<lb/>
第又同出癸卯薦者然二君質行修靈均有長者之度<lb/>
<pb n="KR4e0210_WYG_008-1b"/>
予得以周旋辟猶樛木之逢繩寢容之值鑑不假告語<lb/>
而自覩其失也若二君非所謂閎瑰卓志者與已而近<lb/>
洲子先得謁選令桐城將去予乃偕梧陽子過之語别<lb/>
近洲子曰子舊遊於江之南北亦與知民事有可言乎<lb/>
予曰某未知民事然知今之令民者也今賢令未暇細<lb/>
論前後熟者得二人焉其一貴溪徐公者為句容其言<lb/>
曰今之令以佞上成聲吾將以不佞上成聲故其政專<lb/>
主養民自身及僚屬上吏供應一切裁省行之三年上<lb/>
<pb n="KR4e0210_WYG_008-2a"/>
吏猶數撓之屹然不以撼也至六年乃定九年遷去吾<lb/>
以一二事言之可知也邑舊有二簿一典糧一典馬糧<lb/>
簿歲啟倉有例金八百四百以啖糧判四百簿自取公<lb/>
聞遂躬往主收判簿不得取例金焉馬簿歳視馬馬九<lb/>
百餘匹匹例一金公亦自往視馬例遂絶邑歲募民兵<lb/>
四百每兵十金公兩分之歲更畨募止二百一歳省金<lb/>
二千邑當吳越之衝民疲於供公令官厫養鵝雞官池<lb/>
魚閒地圃之賔至取供一不煩里甲歲自碎小而上數<lb/>
<pb n="KR4e0210_WYG_008-2b"/>
之省者胡啻萬計其養民如此其一即癸卯同年羅汝<lb/>
芳者是也羅為太湖予遘之陽羡因以徐公之事訊之<lb/>
羅子曰公之約已省民類是也然以責之上吏恐難子<lb/>
不聞越富人之愛醜女者乎越人女貴室虞姑之謫女<lb/>
醜也月輟女之饋以饋其姑女於是得安其室越人非<lb/>
遺女而佞姑也斯所以善愛女也予始疑其言亡何聞<lb/>
太湖之政未期而上吏弗為撓周澤得以下行由是清<lb/>
弊藪夷冦窟躬率民墾田若干畝踰歳得粟以代償民<lb/>
<pb n="KR4e0210_WYG_008-3a"/>
負興學崇禮人自遵約僻壤獷民欣歡向化訟獄為空<lb/>
予乃知羅子之善愛民猶越人也然羅子性恬寡嗜旣<lb/>
登第家食十年始仕方勸農從止二三人自攜飲饌騎<lb/>
步惟意上之人雖皆公稱其賢而又無有私徳其情者<lb/>
是則羅子之政與徐公先後異措遲速異效然地之人<lb/>
皆稱循焉斯予所熟今之令民者也近洲子喜謂梧陽<lb/>
子曰桐城與句容聲相邇而太湖膚壤也吾今得所以<lb/>
為桐城矣予曰然邇者江南冦乆徴兵益賦交檄旁午<lb/>
<pb n="KR4e0210_WYG_008-3b"/>
即徐公不獲節養羅君不皇禮教子又何以應之雖然<lb/>
吾聞之矣變無定適其載而不易者誠於民利之心也<lb/>
今夫誠心之被民辟若日之必暄隨物斯<graphic n="KR2789" url="https://raw.githubusercontent.com/kanripo/KR-Gaiji/master/images/KR2789.png" mimeType="image/png"/>水之必潤<lb/>
隨地斯濊彼其至性莫可得禦也今吾子載其心以行<lb/>
因變而制理斯民之日與水也又曷虞旁午之不得節<lb/>
養禮教哉子又不見銅爵之足踰峻阪歴九折其置步<lb/>
益臧有吝之者日縶圉而弗馳將馳之且跅弛矣今之<lb/>
日設子當其難豈不益臧其步矣乎子往吾將睹桐城<lb/>
<pb n="KR4e0210_WYG_008-4a"/>
南國之巨障也近洲子益喜曰此何獨桐城雖繇此上<lb/>
之可也請書以識弗忘於是梧陽子令予執筆書之引<lb/>
觴出郊以貽近洲子<lb/>
　　送薛同年使金陵序<lb/>
今觀政進士銓期逺者往往以部請出使去四方縱身<lb/>
沐冰雪呼吸滃沙冒出虎狼之口至甘心不以自憚者<lb/>
冀得取道犇省其親罄一朝之歡為私幸雖千萬苦不<lb/>
自計耳而廣潮薛某氏不能之西北徒慨然載目南睇<lb/>
<pb n="KR4e0210_WYG_008-4b"/>
於飛雲之表乆之本兵武舉録竣例遣使留都獻成太<lb/>
廟於是職方大夫言於大司馬許公曰今兵部觀政進<lb/>
士嶺南薛某可使乃大司馬公遂上其名以行於是聮<lb/>
諸君子郊送而廬陵胡子則進而告之曰以子年最少<lb/>
則最父母所睠念今果得假餘日取道歸嶺表上慰髙<lb/>
堂之睠用展其一朝之歡此則諸公所賢異吾子者特<lb/>
厚而其行又非有苦寒滃沙之侵虎狼不測之虞將逌<lb/>
然鍾山之麓秦淮之濵傾都長行尊徳候訊王人者人<lb/>
<pb n="KR4e0210_WYG_008-5a"/>
相織於道已而放南息駕於海陽愞夫鮿生咸夸問於<lb/>
載歸之晨此比之終童之建節東歸無以逺過然視子<lb/>
之色辭則以苟得歸覲償肺腸之願其他無毫髪加乎<lb/>
其意子豈有過人者非與今人所最患者志見不曠逺<lb/>
耳子生於大海之濵見莫非海也夫見莫非海則進此<lb/>
而庸且行之將視之猶流澌噴沫也而况終軍之事不<lb/>
亦蹄涔之纖潤矣乎嗟乎吾以海觀子矣雖然吾又嘗<lb/>
較之以四海語江河則不啻大陂之一埳井者以天下<lb/>
<pb n="KR4e0210_WYG_008-5b"/>
語四海則不啻九牛之一豪旋者是故觀海者旣大矣<lb/>
意不若以天下觀天下者之尤大也吾聞嶺表奥區昔<lb/>
嘗有有道之士生焉子歸或有遇則吞若南海者八九<lb/>
於胸中異日子來吾且以天下觀子矣吾與諸君子期<lb/>
子者不細小也輒發其狂言庶幾足以贈子<lb/>
　　送同年黎叔期尹盩厔序<lb/>
初涪州黎叔期舉進士與予同伺座主李先生門予視<lb/>
黎子色辭若不欲華一第而已者予固心竒之已而又<lb/>
<pb n="KR4e0210_WYG_008-6a"/>
同觀政兵部凡在兵部者餘三十人多四方俊辨之士<lb/>
有所論議則莫不竒黎子於時晉國李某先選得令清<lb/>
豐乃即謀黎子為贈文黎子則稱引聖學而激之以漢<lb/>
吏其言曰今天下人士童而習者類皆祖漢儒然循良<lb/>
之政竟不聞隆於漢者何也意者漢儒承斯文敝壞之<lb/>
後雖其考辨未析然各即見之所到而真意行之斯亦<lb/>
足有立於世今之操管為文大者罩天地而細入於無<lb/>
倫然言不必行行不必實及解褐登仕簿領奔謁勢利<lb/>
<pb n="KR4e0210_WYG_008-6b"/>
交而得失眩求如漢儒之眞意者鮮矣而况聖賢之學<lb/>
乎一時讀者𢥠然知黎子之賢有本末且曰使黎子為<lb/>
令不獨不為今時吏且不為漢吏今黎子果領選補盩<lb/>
厔令諸君復委贈於予嗟予何以贈黎子哉聞之昔時<lb/>
有國主者獨喜聚榖粟金帛牧畜至不可萬計其視當<lb/>
時之錦玉妖姣則曰是不可以衣食人者也來輙唾而<lb/>
絶之客有欲為國主夀者聚族謀曰今主人性不喜珍<lb/>
吾雖有南海之晶珠西崑之璇樹無敢獻也若其所喜<lb/>
<pb n="KR4e0210_WYG_008-7a"/>
聚者則彼且山積谷量矣又非吾斗斛尺丈之可進者<lb/>
吾殆何以為獻或教之曰子無以獻也子惟告主人以<lb/>
若所蓄擇飲而安食擁輕而䇿肥少發其餘以仁其里<lb/>
人使日相鼓舞為主人夀斯主人之為福徳甚盛噫斯<lb/>
言可謂工於獻主人矣今以黎子之所論說則何異國<lb/>
主之絶浮玩而甘實得者乎駢辭枝說吾不敢以獻予<lb/>
將欲效實以語子又何加於子之自有也予之告子則<lb/>
亦曰飲食斯服御斯捐其餘以及盩厔之民繇是贍於<lb/>
<pb n="KR4e0210_WYG_008-7b"/>
一國一世以逮無窮斯子之所樹不將出漢儒而上之<lb/>
者乎不然人將曰漢儒少有而少用之且效矣今大有<lb/>
而不大用之則與未有而無所用者其過均也是則非<lb/>
黎子之所自志而自誦者也若予則終無以贈子者<lb/>
　　别同年隂定夫序<lb/>
天下有不可常者有可常者朝作而夕以陳宿為而明<lb/>
以幻此雖近蹔不可得而常也而况遠乆者乎生於無<lb/>
始而不為老延於億萬世而不知其所終此雖遠乆不<lb/>
<pb n="KR4e0210_WYG_008-8a"/>
能以不常也而况近蹔者乎然古今域内之夫不獨其<lb/>
身都三事肘挂六印之大者靳以為固也即有飛羽之<lb/>
權康瓠之儲莫不擁據以為萬世之業至於耆生碩士<lb/>
號稱博通者覩人地勢之巍章服之炫則見以為矯然<lb/>
而龍興聆人呼喏之衆頌譽之叢則見以為烜然而神<lb/>
變得之則魄與之俱翔失之則神與之並禠此不猶憑<lb/>
海以觀蜃氣黼閣璇臺竒物姣人絢焉可攬也然閴忽<lb/>
變消猶睢睢養養而盼其來是不知其不可常而以為<lb/>
<pb n="KR4e0210_WYG_008-8b"/>
常也夫以不可常為常則常者䘮矣此不亦天下之至<lb/>
悲也乎以予之凉菲自結髪迨今所際變若秋雲猶幸<lb/>
知有常者存也今年春始得舉春官列三百人之中方<lb/>
其唱闕廷燕省闈解褐於成均林林乎出絡絡乎入果<lb/>
若鉅宗之昆弟之為出入者已而各觀政於部寺署數<lb/>
十人居合一室暮而散轡晨而聚肩果若昆弟之析而<lb/>
為出入者而定夫隂子則與予合室而同志又若昆弟<lb/>
中可以語心者甚不可一日去也然自首夏抵今四選<lb/>
<pb n="KR4e0210_WYG_008-9a"/>
向之三百人去者大半數十人者僅數人今定夫又將<lb/>
出為南省户曹予顧視左右稀矣予因感斯人異時榮<lb/>
落顯曶不可知升之或為龍虎沉之或為蛇䑕殆亦如<lb/>
此矣非獨此也即凡有科以來隆貴拓落類若此也又<lb/>
前之楚漢曹劉齊晉湯武之事類皆若此也然則自徃<lb/>
古以來直忽區耳其終何可常也乎嗟乎其常者奚在<lb/>
也守夫蜀内江人蜀之先其人之隆貴俱已朽滅乆矣<lb/>
獨其文辭之瓌瑰功烈之輷巍至於今不朽滅者將不<lb/>
<pb n="KR4e0210_WYG_008-9b"/>
謂之可常也乎然其文辭功烈雖世世誦人口而其誦<lb/>
而傳之者盖在人不在已也况其人亦遞相朽滅久矣<lb/>
是終謂之可常也乎雖然是必有為之本者矣生之無<lb/>
始而不為遠延之億萬世而不知其所終斯其有藉於<lb/>
物者乎亦不藉於物而貴傳於人者乎抑不必藉於物<lb/>
傳於人而獨在其一身也乎定夫合而觀之其畧可知<lb/>
矣定夫以文辭首蜀士其他日功烈非可量其能不以<lb/>
隆貴易志意者不以予言也而予猶欲定夫知文辭功<lb/>
<pb n="KR4e0210_WYG_008-10a"/>
烈之必有本也然則天下之至可常者不在定夫之身<lb/>
而又孰望之定夫之邑有銀臺趙公者同志之楨表也<lb/>
至南省以予言訊之然也不然又畧可知矣若予與諸<lb/>
君子之不得常晤處也固無憾矣<lb/>
　　夀徐桐湖年伯先生七十敘<lb/>
餘姚徐桐湖先生少治禮經不為訓詁而好研其㫖歸<lb/>
凡受經先生門者類陟顯仕已乃魁鄉士先後令福清<lb/>
古田治教節養一切以禮其語民若語在門者所至以<lb/>
<pb n="KR4e0210_WYG_008-10b"/>
異政稱而上吏有嫉其好古者撓之遂發憤謝去民至<lb/>
攀號莫留乃為建祠樹石以志不忘旣歸授學三子子<lb/>
某第丙辰進士官比部郎又再歲先生年七十矣比部<lb/>
君以縻於官守不得躬觴懷悒悒不自得而其竂友聞<lb/>
之則謀所以夀先生者以廣君意且曰先生砥躬治民<lb/>
進退鉅節為世禮宗夀得如禮可乎某惟古者先王養<lb/>
老之禮隳已乆矣今猥欲以子弟親好之私行之其將<lb/>
不為瀆歟夫先王之養也視其老且視其所以老是故<lb/>
<pb n="KR4e0210_WYG_008-11a"/>
國老隆矣非莫為奉也而必以鄉射之節崇焉非莫為<lb/>
使也而袒酳鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>躬為之薦焉非以無議臣也而一有<lb/>
所問則躬就其室以珍從焉天子所以擎拳跂踶若奉<lb/>
其王父母者何哉誠以老者道徳之尊匪是不足以導<lb/>
愉而示嚴也夫導愉則引年之道備示嚴則憲徳之忱<lb/>
將此先王之上下所以交相成而事業隆也今是禮既<lb/>
闊絶而先生又珍其道徳寥然屏乎山窈水奥之區天<lb/>
子不為聞有司不為問而獨其子弟親好各以其意願<lb/>
<pb n="KR4e0210_WYG_008-11b"/>
瀆而伸之可歟雖然先生再仕不樂而去身隱矣又焉<lb/>
所歆慕於其間故以彼膠序鄉射之勞其躬孰與其子<lb/>
弟親好奉席撰杖於山窈水奥之為適也以彼袒酳鞠<lb/>
<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>之警其衷孰與子弟親好致其菽麥蕡稻椇榛飴蜜<lb/>
雜饘酏酒醴芼羮隨所欲敬進之之為飫也以彼笙簧<lb/>
琴瑟歌咢之煩其耳孰與擊土鼓扣瓦缶而歌烏烏之<lb/>
為快也孔子不云乎禮失而求諸野是故先王非蘄乎<lb/>
人之愉之也蘄自愉其愉而已非蘄乎人之嚴之也蘄<lb/>
<pb n="KR4e0210_WYG_008-12a"/>
自嚴其嚴而已然則先生之為夀誠在此不在彼也而<lb/>
奚所歆慕於其間某也請為先生以是焉頌比之土鼓<lb/>
瓦缶附諸奉席撰杖之末即先生其寜有拒乎若其嘉<lb/>
謨懿畫天子有問而遠不可致則幸有比部君得於過<lb/>
庭者之既閎也君出而賦政入而告我后有日矣是則<lb/>
所以夀先生之大者而又奚囁囁焉以躬觴為<lb/>
　　送周縣丞之元氏序<lb/>
余與萬安周繕部君同年友善因熟其從子某者某始<lb/>
<pb n="KR4e0210_WYG_008-12b"/>
為府掾守吏部十年得元氏縣丞職典馬於是介鄉之<lb/>
搢紳及繕部君請余言為贈余雅聞繕部君之論官也<lb/>
曰比民莫如令最比而狎則莫若丞簿丞簿良耶民將<lb/>
謂保母否耶民將謂家虎故擇邑貳宜慎乎郡貳信斯<lb/>
言也君之語子也篤矣余復何言然子職馬也無已則<lb/>
請為子言馬夫牛羊之馴伏童子得麾肱而來之馬則<lb/>
不然馬有駿駔使牧者弗得其性則將奔踶逸駕騫坂<lb/>
超塹顛而斃者多矣不然者則宿無半槽之飼而朝有<lb/>
<pb n="KR4e0210_WYG_008-13a"/>
毒箠之威其豗而斃又多矣故牧馬視牧牛羊難五方<lb/>
之民各殊獨燕趙有慨慷悲歌結客少年之氣使牧者<lb/>
弗適其情則將鷙悍鷹擊鼓煽相起其顚於法也亦不<lb/>
少矣不然者則身有繁賦之累而官有圉奪之菑又未<lb/>
嘗不蹙蹙然豗也故牧燕趙之民視他方亦難然馬誠<lb/>
得其性則可以過都越國他畜弗能望燕趙之民誠適<lb/>
其情則可以急公死義他方弗能先是又在乎善牧者<lb/>
而已矣今元氏趙地也子素稱謹敏温克急人甚已其<lb/>
<pb n="KR4e0210_WYG_008-13b"/>
能使人馬之兼適也斷可識矣其為保母不為家虎也<lb/>
亦斷可識矣雖然予又有感焉天下一大馬也旣已首<lb/>
燕趙則項臆齊梁腹腋呉楚肋脅閩越蹄足廣蜀尾滇<lb/>
貴肩背長塞以之今自項以下未嘗無事獨首領得密<lb/>
邇皇仁然亦已疲矣牧者不尤為大急乎夫一邑一方<lb/>
之積一職一邑之積也子行試之可也<lb/>
　　送太守范君之任淮安序<hi>代作</hi>
淮治左海而右河河又挾沂泗沭漣汜濉之流以合淮<lb/>
<pb n="KR4e0210_WYG_008-14a"/>
而入於海近代又疏䢴溝洩湖水以達之河為運道以<lb/>
故淮之𨽻地畎畝半為巨浸民歲食或不能半菽而况<lb/>
公租不可後又况公租之外必給力以奉文武大吏分<lb/>
司郡邑之需且以當孔道上下往来之衝不重難乎哉<lb/>
然是三者均不可以貸且殺也而頃年益以㓂警民外<lb/>
苦劫戮之慘内困兵餉之繁其間桀黠拳勇逋公販私<lb/>
之徒輒復舍法從賊滋為民盭故淮之疲為可矜而其<lb/>
轇轕最為難治又今仕者之所聆而畏也往予之撫淮<lb/>
<pb n="KR4e0210_WYG_008-14b"/>
也適㓂始為菑民力已不支甚矣今予去淮已四五年<lb/>
予不知淮之可矜而可畏者其狀何也今年之夏予秋<lb/>
官曹郎㑹稽范君承命守淮將行而請所以為治予以<lb/>
淮之為郡辟之孱弱之人外有迵風不留食之病内有<lb/>
癰毒莫可忍之害偏治之則傷其一兼治之則勢不可<lb/>
意非人醫能醫之也必有神醫醫之而范君其謂之何<lb/>
雖然古法有云安榖者過期不安榖者不及期然則榖<lb/>
氣者生人之原而病所從治者也即令有神醫者作非<lb/>
<pb n="KR4e0210_WYG_008-15a"/>
不兼治也而治之必自迵風始予家濵海往聞海上戰<lb/>
常北訊其所以則曰下之人困於取財而從冦為鄉也<lb/>
故北上之人困於乏材而賞罰難操也故北夫以下方<lb/>
困於取財上方困於乏材而上吏之給一供不啻伯之<lb/>
四方往来之給一供不啻十之川汎觴濫之給一供不<lb/>
啻倍之此上下之所以益困而畔敗隨之者盖榖氣薄<lb/>
也榖氣之既薄掲掲然唯癰毒之治則其人棄已久矣<lb/>
醫雖神奚為也噫以江南之壯實且爾而况淮之孱弱<lb/>
<pb n="KR4e0210_WYG_008-15b"/>
乎予往有慨於淮不得良二千石相與戮力反本而圗<lb/>
之則其病必不可瘳今幸獲范君以往方人皆畏淮而<lb/>
范君以恬介獨得淮然范君惇大中堅有逺謀其於治<lb/>
淮葢其人也不然淮南北之喉領也淮終不治將又有<lb/>
大可畏者存焉范君之行也旣先植其榖氣為之三年<lb/>
有勇知方捐其所自畏以釋天下之大可畏者又孰與<lb/>
於淮民之易異日天子徴神醫能造命元元安利社稷<lb/>
者非范君誰耶<lb/>
<pb n="KR4e0210_WYG_008-16a"/>
　　别王尚涵序<lb/>
余結髪共學忘形期許内托骨肉之誼而外承拂弼之<lb/>
交者則與歐陽文朝氏王尚涵氏為最而尚涵以庚子<lb/>
舉鄉試第一人余得踵上春官久不相離也則又為最<lb/>
二人幼貧食苦其道所經嘗肝膽相悉又最當是時二<lb/>
人方年少氣勁今忽忽偕年四十髪星星白矣前年丙<lb/>
辰余始以學諭就試成進士乃尚涵復試己未不第亦<lb/>
復授華亭學諭以行邑之縉紳以為贈尚涵者宜莫如<lb/>
<pb n="KR4e0210_WYG_008-16b"/>
余始余之少也騃不曉事覩尚涵精敏持重揆物中情<lb/>
𢥠然而慕余性駘蕩多易好為徃古之談覩尚涵之擇<lb/>
地後蹈擇言後發則瞿然而却余入慕道徳出悦紛華<lb/>
欲寡過未能也覩尚涵之掲掲自果成於少不易於強<lb/>
則茫焉以不恒懼三者余方資鏃羽於尚涵自視枵然<lb/>
無所用之也余又安能以無用之言而益夫有用之器<lb/>
也耶雖然物有之矣工之為輪也規之萬之量之權之<lb/>
既無不至矣然必水之以眂其平者何誠以水無心而<lb/>
<pb n="KR4e0210_WYG_008-17a"/>
虛也故函牛之鼎萬石之鍾中實其窽則不足以入溪<lb/>
毛而鳴巨梃而况於用乎周道之繇也以其廣也有好<lb/>
計者曰人之厠足方尺之外無繇也盡方尺之外而塹<lb/>
之人尚能繇之乎故曰九層之臺其下千畝尚其基也<lb/>
馬之良也非不直中繩曲中鉤也自九方視之則曰此<lb/>
法馬耳非康衢不行也然而以之峻坂則躓是故君子<lb/>
未嘗不揆物也而虛者通未嘗不擇地也而宏者逺亦<lb/>
未嘗不自果也然蹶而後臧習而後調盖屢遷之為善<lb/>
<pb n="KR4e0210_WYG_008-17b"/>
也由是言之無用者固有用者之所為用也余又安知<lb/>
無用之言不益於有用之器也耶曩余之教句曲也走<lb/>
師而問焉師曰教不在學乎嗟乎敎固難言而學尤難<lb/>
言也尚涵夙為今少傅徐公所器華亭公梓里也公必<lb/>
有以語尚涵者矣尚涵往矣觀於水得東海焉景於人<lb/>
得少傅公焉聆於學得公之言焉進之為水鑑為鼎鏞<lb/>
為千萬人所厠足為康衢峻坂不易其轍寥乎為逺浩<lb/>
乎為大又惡知此之為用彼之為無用也嗟乎斯尚涵<lb/>
<pb n="KR4e0210_WYG_008-18a"/>
之所為用於世者也余於尚涵分當為規不當為䛕余<lb/>
言果奚以益之<lb/>
　　别諸南明太史歸越序<lb/>
始紹興諸南明君以丙辰對大廷天子親擢第一官翰<lb/>
林修撰縉紳榮之而君弗有也則退與二三友講求仲<lb/>
尼孟軻之道將大肆力焉既三年君得貤恩贈所後父<lb/>
封其母乞恩贈封所生父母如所後又得請告奉二母<lb/>
歸咸出殊典縉紳又大榮之而君弗已也則又日與二<lb/>
<pb n="KR4e0210_WYG_008-18b"/>
三友求所以肆力斯道者曰吾將山居而静觀焉比部<lb/>
羅子鄒子侍御耿子及二三友咸有贈言令直為之序<lb/>
直常偕君試南宫凡就試者不下三四千人此三四千<lb/>
人者始嘗登等於數萬人已而得對大廷者止三百人<lb/>
而君獨冠獨能致殊典於其親是君固千萬人之一人<lb/>
也君之於親誠榮矣然觀之古今制科冠者不知凡幾<lb/>
人惟宋之吕王張文數公獨著使今有數公則又億兆<lb/>
人之一人也然數公雖著於世謂之聞仲尼孟軻之道<lb/>
<pb n="KR4e0210_WYG_008-19a"/>
則又未也至近代羅吕二公迨今羅賛善公始皆有志<lb/>
於道盖上下千百年數人而已乃茲復有君是君之為<lb/>
志固可以軰推而世計之者哉夫仲尼孟軻皆旅人耳<lb/>
而聞於其道卽不可以世計則其道果在於榮遇而已<lb/>
乎君又豈以一日之榮遇為足顯其親而已乎雖然自<lb/>
宋以來尼軻之道明矣然使人知皎然求之於心者自<lb/>
越始而後之學於越者郎未有能臻於其道此又何哉<lb/>
意者悟未達乎則旣有敏識元解稱妙悟者矣説未詳<lb/>
<pb n="KR4e0210_WYG_008-19b"/>
乎則既有廣譬博喻稱篤論者矣抑未有必為之志乎<lb/>
又或不免重内輕外與尼軻之㫖殊乎非直足知也君<lb/>
越人也然則今日不溺於悟不耽於説有必為之志而<lb/>
無輕外之弊用能光大越學以紹尼軻之緒果不以輩<lb/>
推世計以顯其親者非君疇則勝之某聞之仲尼之徒<lb/>
顔子至矣而其所聞為仁之目則唯曰非禮勿視聴言<lb/>
動軻氏亦曰行有不慊於心則餒矣而卒歸其功於集<lb/>
義嗚乎此所謂尼軻之㫖未始以内外異觀之者也君<lb/>
<pb n="KR4e0210_WYG_008-20a"/>
將山居而求諸此焉則静可也動亦可也異日出而柄<lb/>
世而君之復我者必不有殊於尼軻之㫖而可以行者<lb/>
也<lb/>
　　胡氏世叙<lb/>
胡氏之先衛國公贇自金陵辟地来吉伯公霸居廬陵<lb/>
至資政殿學士銓而著仲公貞季公陽居秦和至屯田<lb/>
員外衍南城縣丞箋而著語在楊文節文貞二公載記<lb/>
中衍家南岡官至工部屯田員外郎階朝奉大夫所至<lb/>
<pb n="KR4e0210_WYG_008-20b"/>
以循良稱與黄魯直友善倡和語在省郡志中又幾世<lb/>
曰太字宗元始徙今義禾田繇宗元公幾世為子忠府<lb/>
君子三伯曰雅字興詩國朝永樂丙戌進士未官卒季<lb/>
曰和字成樂成樂府君子四仲曰哲字亶明寶坻訓導<lb/>
以儒行著稱子爾極爾極府君早世娶月池彭孺人生<lb/>
子二伯曰行恕字民悦仲曰行恭字民敬是為謙齋先生<lb/>
謙齋先生生六月而孤幼穎敏強記絶人不為兒弄家<lb/>
貧感奮常夜樵柴讀書忘寢弱冠作運甓論師陳公<lb/>
<pb n="KR4e0210_WYG_008-21a"/>
異之令請於母彭孺人為縣諸生而祖姑固止之曰汝<lb/>
孤無作業行孰為資又孰為若孃持門戸者先生泣下<lb/>
已之遂去里中嚴莊蔣氏為童子師因得備朝夕間辦<lb/>
滫瀡奉彭孺人盡歡平時出必揖以告夕入如之晨起<lb/>
櫛縰伺寢問所宜苦夜則張枕衾夏扇冬燠以時抑搔<lb/>
之竟後日力彭孺人末年病不能卧起先生率其妻蔡<lb/>
孺人更持抱之藥必親嘗溲必視色夜呼未嘗不在側<lb/>
也如是者三年歲戊辰彭孺人終哀毁㡬絶忌日必哭<lb/>
<pb n="KR4e0210_WYG_008-21b"/>
以祭其天性篤孝如此彭孺人旣逝家無儋石食芋半<lb/>
菽或竟日絶炊披誦坐中庭曠然若不記餓否也先生<lb/>
於讀書嗜古亦出天性書貧不能購則從其從伯敎諭<lb/>
君匡及所善蕭載沃者乞假手録至數十部由是博通<lb/>
六經子史下逮醫卜隂陽小説靡所不闚初得性理羣<lb/>
書近思録即手録誦曰此鄒魯正脉也遂殫思天人之<lb/>
際究極物理之原毎有意㑹輒箋疏其義旁於易書詩<lb/>
禮行間家居稱引内則少儀及孝順事實為善隂隲二<lb/>
<pb n="KR4e0210_WYG_008-22a"/>
書語懇懇敷腎腸羣從子弟服行凛凛無飲博忿爭者<lb/>
四時家祠經費祗祀獨首族人率一歲間不授徒講業<lb/>
必半之祠下也雅慕范文正之義田曰吾家作者無忘<lb/>
吾所欲為族人寓楚囊家譜如楚編名養生鴈二以歸<lb/>
曰有行親迎禮者得遞獻之衆雖迂其言不敢駁於時<lb/>
廬陵琅湖蕭氏闢義塾重請師乃禮先生敎之先生之<lb/>
為教也先孝弟容禮然後舉業雜體文科授之故其在<lb/>
門言辭繭繭如也體貌雝雝如也見者覘知出先生門<lb/>
<pb n="KR4e0210_WYG_008-22b"/>
以是鄉黨延頸致之恐後始先生從授學者陳公名某<lb/>
篤行有矩度㳺其門者獨器先生而所善蕭載沃者即<lb/>
出琅湖敏辨有志操喜栁子厚之為文既連蹇鶩為卓<lb/>
詭不可目前人操行與先生異然相親友稱莫逆云少<lb/>
又與里中故刑部尚書郎周公尚化友善周公砥節剛<lb/>
亷居鄉獨推先生一日貽書及詔書裁抑生員私議其<lb/>
可否先生報書曰吾子校論吾儒者今日事甚幸教我<lb/>
與世俗議異然伏覩今上嗣位之初下懐材抱徳一詔<lb/>
<pb n="KR4e0210_WYG_008-23a"/>
布天下此則神謨睿算絶等於後代萬萬者若今頒裁<lb/>
抑生徒冗濫一例遍天下此恐佻者倡和為茲無俚之<lb/>
畫豈宸斷之初心哉且今青衿冗濫固宜更張之日遂<lb/>
例裁定額以為尊聖祖訓非不謂韙也至於大邦千百<lb/>
中僅存其什一不至數盈而強小邑數十輩中不刲其<lb/>
一二不至數虛而縮使大邦所出如小邦所存之上上<lb/>
者則在大邦何不幸之多也使小邦所存如大邦所去<lb/>
之下下者則在小邦何幸之多也假有希竒佐王之夫<lb/>
<pb n="KR4e0210_WYG_008-23b"/>
挺出其後亦以例格而不得入則何以能無棄玉之嘆<lb/>
况大邦既黜之徒將襲籍来於小邑是導使欺君而翼<lb/>
於弊敗之風為甚者也以此廣材埤國豈不増撓哉僕<lb/>
則以為不如因人才為去取不以衆寡格因風土為希<lb/>
稠不以郡縣拘倘可為取士之效歟且窮居懐天下憂<lb/>
布衣談當時事誠莫逃出位之譏然因吾子論難輒次<lb/>
裁答亦柄世者之樂採也幸不為過其再書曰裁抑之<lb/>
説昉於青衿之子規免差徭請謁公事假私蹊以備員<lb/>
<pb n="KR4e0210_WYG_008-24a"/>
名借冠服以圉齊民此則流弊之甚吾子所以齗齗言<lb/>
之豈不然與僕則以為周士之貴秦士之賤皆有繇來<lb/>
非可以一一罪士也夫提調教官造士之本也督學憲<lb/>
臣簡賢之綱也誠令在上者敎育絀録首士以徳行導<lb/>
士以公正則本端綱挈就有竒衺之人懐無狀之心者<lb/>
不得厠其間矣乃欲膠為定額以抑之不亦後乎且科<lb/>
舉之法未有悉今日者然而弊之不衰才之不昌則以<lb/>
荐舉之未行舉主之未坐故也夫欲導為射示人操矢<lb/>
<pb n="KR4e0210_WYG_008-24b"/>
欲導為御示人執轡今盡以科舉而督實行是猶誨射<lb/>
而示轡誨御而示矢也豈可值乎是故科舉之外必行<lb/>
荐舉則篤行之風倡必坐舉主則憑私之路塞此不可<lb/>
易之勢可見之績也或者因謂士稽徳行則有刲股廬<lb/>
墓轉用為欺之患此又不究其原而猥以俗議掣之也<lb/>
僕甚不然昔者三代敎以徳行而賔興之若是則人當<lb/>
無完股而墓舎充郊鄙萬不爾矣漢舉孝弟力田又舉<lb/>
孝亷國初首重荐舉累累得名世士豈聞有殘軀舍塜<lb/>
<pb n="KR4e0210_WYG_008-25a"/>
以規之者乎夫殘軀舍塜以規進非今獨難雖古亦難<lb/>
也寡悔寡尤以得禄非古獨易雖今亦易也彼豈有輕<lb/>
捐其易而重幾其難者乎且今患不有此等人耳假誠<lb/>
有此等人即賈名干世猶當登而揚之以樹標於末世<lb/>
比之買骨以為駿招豈不可也今奈何遂以臆見拒良<lb/>
法哉萬一今日能復此法則雖踵虞廷之比屋蹀文王<lb/>
之濟濟不足難矣僕之區區祛弊振靡亶先於此為國<lb/>
禔祉不竟大乎吾子異日圗之周公得書嘆服且曰使<lb/>
<pb n="KR4e0210_WYG_008-25b"/>
若國初薦舉法行則首詣公車者舍先生誰耶已而又<lb/>
擬為䇿問自代為對詞㫖偉特一時并傳誦焉盖先生<lb/>
雖伏蓬虆不忘當時雖行鄉閭要亦有所及非苟沾沾<lb/>
自好已也最後都御史王公講學䖍臺其意指出入朱<lb/>
子先生心不然之㑹公道吉上書陳辨公曰待歸相見<lb/>
細講先生退曰昔之處士多遊公卿以相引重吾不為<lb/>
也遂竟不徃年踰五十意嫌逺出遂館族之陽田時孫<lb/>
直方六七歳挈以教又手録國朝名臣言行録授焉今<lb/>
<pb n="KR4e0210_WYG_008-26a"/>
手澤具在館數年猝病中風輿歸一夕不語卒時嘉靖<lb/>
丁亥十月某日也得年五十有九鄉戚知者嗟悼涕下<lb/>
中桀黠者更為之痛曰嗟乎寕天斃我何殱乃善人先<lb/>
生生平仁愛無猜先人後已雖優𨽻禮若嚴賔雖戲劇<lb/>
臨之對必誠悃其容人慕婁師徳有㬥之者獰甚直面<lb/>
壁而已或延謝則歡然往雖曵止之不得其楮墨巻帙<lb/>
衣箧皆有常置倘廹無疾言遽色歩履御用不可得亂<lb/>
也故人雖以莊見憚又皆樂傾其誠至指目之曰劉髦<lb/>
<pb n="KR4e0210_WYG_008-26b"/>
先生也劉先生者永新人故學士文安公父質行悃愊<lb/>
出言為世口實與先生頗相埒故云故居扁曰謙齋又<lb/>
自稱謙謙子所著詩文㫖逺辭鬯頗類豪者吉水賛善<lb/>
羅公嘗讀其貽子帖題曰先生誨子以知行為學以務<lb/>
名為戒富貴利達一不置諸口斯言覩見其心矣書法<lb/>
鍾王勁逸如其人配蔡孺人宋安撫某之後生有賢徳<lb/>
能始終成先生之髙誼既卒歐陽文莊公為銘其墓生<lb/>
子三伯某是為晴岡先生仲某季某皆早卒女一適同<lb/>
<pb n="KR4e0210_WYG_008-27a"/>
邑南溪蕭𦙍仲嵗庚寅附葬廬陵某都之小江邊祖塋<lb/>
園乙辰向晴岡先生天鳳字時鳴貌晳白遒雅自童逮<lb/>
壯未嘗就外傅獨受學父謙齋先生謙齋先生先授小<lb/>
學孝經稍稍通記始授四書詩傳以貧故未冠出為童<lb/>
子師謙齋先生悔曰吾不忍貧令兒子奪舉業不可也<lb/>
於是先生復專業舉子數年里中故刑部郎周公延之<lb/>
教子姪眂先生所為偉之先生天性介特既内承嚴訓<lb/>
又得周公觀摩故其行益方格不可犯卑視儕俗之懻<lb/>
<pb n="KR4e0210_WYG_008-27b"/>
忮機利者里士有機利自喜先生恥而絶之退著蛙説<lb/>
以自廣嘉靖癸未年二十八補邑庠士時家益窶食益<lb/>
繁乃出館䖍州之蕭氏又數年館雩都之袁氏袁氏有<lb/>
士曰貢號稱博通獨與先生莫逆相期許而雩士又有<lb/>
何公秦黄公宏綱皆學於陽明先生最久稱髙弟日過<lb/>
從論學曰聖人之學貴反諸心不事窮討先生初不然<lb/>
之已而疑半信半時冬夜思家感更鼓之失然後釋<lb/>
然信曰陽明先生之學葢獨有本矣於是著自信篇<lb/>
<pb n="KR4e0210_WYG_008-28a"/>
曰余家雩陽冬暮思歸中心忴忴怦怦靡有定也乃夜<lb/>
從友人家劇談乆之返舍已漏下三鼓矣旣返踰時而<lb/>
后寢若熟寐而後晤既晤而聴猶三鼓也余曰噫何三<lb/>
鼓之永也乆之聞鼓聲已四下余復就寢又若熟寐而<lb/>
後晤旣晤而聴猶四鼓也余曰噫何四鼓之繆猶三鼓<lb/>
也余乃攬衣起坐覩牕櫺隱隠有光自計初寢夜且踰<lb/>
半今其時愈乆矣東方之白豈非將昧旦耶而司更者<lb/>
繆盭若此使吾為令必笞司更者為上吏必詬為令者<lb/>
<pb n="KR4e0210_WYG_008-28b"/>
於是起而步於中庭眎牕櫺光則月色瑩瑩然白也已<lb/>
而憶曰尚未鳴雞耶諏之僮曰果未也又諏鄰壁亦曰<lb/>
末也余乃正襟危坐俟之良乆才聞五鼓頃之雞聲始<lb/>
喔喔然浹耳矣瞿然悟曰吾過矣過矣夫司更者始非<lb/>
加疾也以吾劇談而忘其永也故疾後非加永也以吾<lb/>
憂思而望其疾也故永心之歡戚以意遷時之疾徐以<lb/>
心移是吾且繆盭若此奈何以罪司更者哉使吾誠為<lb/>
令也而司更者是罪誠為上吏也而令是詬焉則吾之<lb/>
<pb n="KR4e0210_WYG_008-29a"/>
繆盭不尤為甚乎吾是以知心之所係大矣故一塵眯<lb/>
目則天地易位一指塞耳則鐘鼓失聲苟由吾繆盭之<lb/>
心以察物而窮理是猶眯目以求上下之分塞耳以求<lb/>
清濁之辨也不可得矣故鑑誠明然後妍媸别焉衡誠<lb/>
平然後輕重異焉人心誠定静而安也然後至理得焉<lb/>
故曰唯深也能通天下之志唯幾也能成天下之務不<lb/>
然未有不繆盭而妄欲罪人者也余於是信陽明先生<lb/>
之學盖獨有本矣今夫靈哲煌煌萬理從生物眯以塞<lb/>
<pb n="KR4e0210_WYG_008-29b"/>
病孰為甚曰饑渇之害莫甚焉孟子曰人能無以饑渇<lb/>
之害為心害則不及人不為憂也噫是予存心立本之<lb/>
始也吾於是著之篇以自信且以告諸同志請事終身<lb/>
不敢怠棄於是先生慨然發憤反出諸宿學者尚矣館<lb/>
暇則從何黄二公及諸同志切劘退而静坐黙觀雖夜<lb/>
不輟讀書唯紬大㫖為舉子業貴發其精意不為訓詁<lb/>
又著理論其畧曰後儒所以異聖學者惟以理為外者<lb/>
之弊也後儒既曰性即理也而又曰在物為理則謂性<lb/>
<pb n="KR4e0210_WYG_008-30a"/>
為在物可乎既曰在物為理而又曰處物為義則謂義<lb/>
非理也可乎又作常勝論散佚不傳戊子冬謙齋先生<lb/>
病中風暴卒於家先生奔歸痛哭欲絶終身以不得永<lb/>
訣飲恨言之未嘗不隕涕覆面也乃著思親記以自警<lb/>
其言痛切觀者感動庚寅冬先生既襄事復如雩都究<lb/>
異同於何黄二公蒸蒸乎造宏深矣壬辰雩歸病痢醫<lb/>
者投以熱劑遂病瘵癸已之臘月十日先生辭世終矣<lb/>
得年才三十九臨終語不及家惟痛恨不得終養老母<lb/>
<pb n="KR4e0210_WYG_008-30b"/>
而絶先生生平以學古為期濟物為心其既聞學也則<lb/>
以孔孟為期以不愧屋漏為功以得其本心為的以一<lb/>
物不得所為恥以恭忠敬為日履其再至雩也其氣春<lb/>
融其色玉瑩其謦欬如金石鏗鏘其遇事如遊刃而有<lb/>
餘地其人之接也如登臺飲醇莫不薫心戀慕而交稱<lb/>
其誠也一日著新履行道上有荷擔者擠之泥淖履盡<lb/>
涴乃族人從旁欲毆擔者先生力止曰彼非故也誤也<lb/>
麾其人速去之先生從邑庠歸天未曙憇鹽水嶺之石<lb/>
<pb n="KR4e0210_WYG_008-31a"/>
上見一人卧石側齁齁然酣也袖有物嶐起先生懼人<lb/>
掠去乃偕僮候守抵曙視之即其族子鬻産金以輸官<lb/>
者也先生立戒遣之先生居雩三年其及門士唯今袁<lb/>
侍御某周訓導文最諸生文嘗從游山寺見一人病痿<lb/>
攣臠跼地旁一人曰使得一金謝我我有竒方起之先<lb/>
生為探囊不及一金與之同行者曰是安能待其起而<lb/>
驗之耶先生曰吾聞言不自已吾又安能待其起而驗<lb/>
之耶文一日侍行問曰今人視色輒動心何以止之先<lb/>
<pb n="KR4e0210_WYG_008-31b"/>
生曰今人子女雖容未嘗不愛然未嘗有不善之心者<lb/>
一體故也若能視天下色皆子女也何動心之有先生<lb/>
言行類此以某年月日葬坤塘大隴西盤形之原負辛<lb/>
戌面乙辰娶里中漆田周氏子三長即今湖廣按察司<lb/>
僉事直是也直字正甫第丙辰進士初授刑部河南司<lb/>
主事以三年考陞雲南司署員外郎於是先生蒙貤典<lb/>
亦贈為刑部雲南司署員外郎次諒字誠甫邑庠生次<lb/>
問字<hi>缺</hi>甫孫四人順字進道庠生顒字進逵顯字進通<lb/>
<pb n="KR4e0210_WYG_008-32a"/>
頴字進迥<lb/>
　　龍洲稿序<lb/>
予方捉髪好攻文詞至厭棄舉子業乆不録歲丁未既<lb/>
壯始有子雲悔少之嗟故所為古近詩多散落不記存<lb/>
賦二首竟亡逸丙辰官上都庚申出補楚臬歸檢故簏<lb/>
及門弟所藏讀之如隔世語追憶夙抱似亦有所寓寄<lb/>
且多野人之况因令存之間涉靡冶如白紵諸詞促為<lb/>
削去題曰龍洲稿龍洲在余邑南二水夾出廣袤五六<lb/>
<pb n="KR4e0210_WYG_008-32b"/>
里中有各故姓菓園花榭修竹巨材迴塘疏澗槿籬棘<lb/>
巷蓊葱莽蒼負勝而奥余少與數子者讀書其上雖去<lb/>
餘十年心常到焉故自予未試以前雖有四方之作咸<lb/>
附是編表歸志也詩文凡若干首如左辛酉二月日識<lb/>
　　華陽稿序<lb/>
華陽者金陵句曲三茅山之第一洞余昔仰禄教句曲<lb/>
盖三登三茅山焉山殊無竒詭獨華陽洞幽勝志稱洞<lb/>
與江通山擁波下上故昔名地肺洞其竅也自茅盈後<lb/>
<pb n="KR4e0210_WYG_008-33a"/>
若左慈陶𢎞景之徒咸依洞居余雅遊輒徘回不能去<lb/>
然時方温經治章句應南宫試因有覩於聖人之㫖誠<lb/>
不欲殫精於詩所作詩僅八九首遂題曰華陽稿云<lb/>
　　白雲稿序<lb/>
予不喜弄翰踰二年矣丙辰官上都覩詞家學士麟麟<lb/>
稱盛又方為社㑹雅亦引予予故以病自卻然予獲在<lb/>
西省省居禁城最西其入則陌紆而逕窈兩廊槐栁夏<lb/>
春交䕃諸分司咸有砌草盤花甕魚怪石修竹嵬松碩<lb/>
<pb n="KR4e0210_WYG_008-33b"/>
栢古藤穉蘿蔚蔚夭夭與塵案敗几掩抑宛若古刹其<lb/>
南有白雲樓樓北瞰上谷羣峰其西西山也予雅與二<lb/>
三子卧省闥經旬簡出四時相羊登樓四眺若可攬結<lb/>
曰曛若綺雨霽若黛雪晨月夕若白虹素練東與黄屋<lb/>
熛闕相映照卒然遇之若依嶠壺而覩神宫夜則乗月<lb/>
步庭階隱約若在林麓當休沐偕出西直門尋各名刹<lb/>
步溪流登西山往往直罥幽耿輒不能無感發吟咏或<lb/>
酬贈追逐間作咸歸寄情而已始雖有求工之心然知<lb/>
<pb n="KR4e0210_WYG_008-34a"/>
終不能工竟亦置之弗為深求因并録存曰白雲稿比<lb/>
部古稱為白雲司因以名樓又予懐也故云<lb/>
　　唐詩律選序<lb/>
世多以律詩為非古予獨不然詩之古不古不繫於體<lb/>
之律不律也辟之求古人於世將以其質行耶抑以其<lb/>
狀貌耶如以其狀貌則必若植鰭削瓜然後為古人可<lb/>
歟其取冠服字畫皆然有聖人者出雖貴麻冕而用必<lb/>
巾幘雖貴蝌斗而行必真草夫豈聖人不好古哉以為<lb/>
<pb n="KR4e0210_WYG_008-34b"/>
取古於裁製㸃畫固不若取古於頭容心畫之為真也<lb/>
其於用詩何獨不然詩之作義取含蓄温厚足以感人<lb/>
而體製次之今世唯騖詞葩體竒以為勝其於感人之<lb/>
義咸盖而不彰漢儒議司馬相如勸百而諷一者以此<lb/>
夫相如之文體古矣使皆勸百而諷一則又何以貴為<lb/>
予與郡人鄒繼甫官西省政暇間取唐人律詩删其繁<lb/>
猥令吏人録為四帙相與讀之往往有當於心者若今<lb/>
世所共道者不假言矣其他七言律如張燕公云空山<lb/>
<pb n="KR4e0210_WYG_008-35a"/>
寂厯道心生虚谷迢遥野鳥聲張曲江云遺賢一一皆<lb/>
羈致猶欲髙深訪隱淪王摩詰云為乘陽氣行時令不<lb/>
是宸遊玩物華五言律如張燕公云山城豐日暇閉戸<lb/>
見天心忽有南風至吹君堂上琴岑嘉州云勤王敢道<lb/>
逺私向夢中歸儲光羲云恬澹無人見年年長自清如<lb/>
此語其幽懷忠抱雖千載猶能感動其於古三百篇之<lb/>
義何以加焉若獨以其律體而異之是專取狀貌而不<lb/>
貴頭容心畫也豈可格乎昔王荆國選唐詩百家後自<lb/>
<pb n="KR4e0210_WYG_008-35b"/>
悔曰費日力於此良可惜也予與繼甫游而詠之未嘗<lb/>
費日力焉因并叙其意以歸繼甫<lb/>
　　送履菴萬公赴江西憲長序<lb/>
某嘗從武進唐先生游則聞履菴萬公詞㙯為勝鄭大<lb/>
司寇聞之曰其政事葢兼優云時公在湖北某方被命<lb/>
為同官或謂公已有休疏某盖惝然戚也尋聞疏上不<lb/>
報乃翻然喜辛酉春某至湖北公一見語合歡若平生<lb/>
乆之盖知公之為有道士也詞藝政事祇緒餘耳已而<lb/>
<pb n="KR4e0210_WYG_008-36a"/>
同寢食接舟車事至纎巨重輕唯唯否否雖不語亦合<lb/>
其相期也非獨某不可一日無公而公亦不欲以一日<lb/>
去某也公治湖北期年首先敎化痛抑貪吏導以亷恥<lb/>
公私往來宿所溢費盡汰而令甲之懐撫苗民動中其<lb/>
情故自公所在獄無滯囚驛無濫供吏不敢為暴閭閻<lb/>
安堵流民襁負不煩秉戈而苗土歸者至萬餘指天子<lb/>
奬賚有加自他人視公雖一楮蔬不煩民一夫騎不使<lb/>
盡力以為難而自公行之自若也是嵗夏公以資遷為<lb/>
<pb n="KR4e0210_WYG_008-36b"/>
江西憲長以去而共事兩憲副若南昌張公臨淮李公<lb/>
與公游從尤習咸不忍别相屬為言某以公之遷也其<lb/>
喜也同而憂也獨公連疏請休今操柄者能陟公以奬<lb/>
恬而又適在予省固某與二君子之所同喜也然公行<lb/>
則吾身逺於蓍蔡而湖北驟失保母其為某一人之憂<lb/>
豈可勝道哉然則公當有以處某而某又奚暇以言溷<lb/>
公也且使某也告公以職事之内則公所有也某不必<lb/>
言也使某望公以職事之外則勢所難也某不當言也<lb/>
<pb n="KR4e0210_WYG_008-37a"/>
雖然公固今之有道而望於人者也古之人曰達不離<lb/>
道故民不失望今者號稱有道享一時之望天下唯恐<lb/>
不為大吏作而為大吏也則斯民竟失望何哉某嘗有<lb/>
大憂於此而非公則誰為言又誰為慰彼有道者以為<lb/>
不曲而通則道不行不知其曲而通也未嘗不逺道而<lb/>
病於民也民病而望失焉又烏取所謂行其道哉孔孟<lb/>
非古之有道而望於人者乎孔子於佛肸公山欲徃矣<lb/>
然所之不三年淹又何其逺引也孟子嘗後車數十乘<lb/>
<pb n="KR4e0210_WYG_008-37b"/>
矣然萬鍾不以槩受又何其介然也孔孟烏有以變通<lb/>
而先失所以為行者哉夫孔孟之不忘天下視衆人什<lb/>
百也然得之不得而猶曰有命而况衆人乎然則衆人<lb/>
豈欲踰於孔孟者耶其皆未忘上進而不知命也耶公<lb/>
學乎孔孟其道上退而不上進詞藝政事雖所兼擅猶<lb/>
粥粥焉懼人知而名之公之往矣作而為大吏其不離<lb/>
道而答民之望也决矣公豈獨為吾黨慰且為天下慰<lb/>
公其無嗜退不返也而又令人憂<lb/>
<pb n="KR4e0210_WYG_008-38a"/>
　　督府董近淮先生疏稿序<lb/>
有為進西崑之璧貢南海之珠者焉有為漕江東之粳<lb/>
運關西之粟者焉二者其孰良於用乎曰子不聞昔之<lb/>
人有握珠璧不得食而斃者未聞有積穀粟不得珠璧<lb/>
而飢者也當其燕豫則庸璫嬖媛貴家紈袴之子寳珠<lb/>
與璧何啻千金一逮窘急則珠璧豈可與穀粟同年而<lb/>
語哉有用之與無用不待較而明矣君子之獻言於君<lb/>
也亦然著封禪之書申與引之論非不有宏詞爛説馳<lb/>
<pb n="KR4e0210_WYG_008-38b"/>
騁天下之巨麗絢然如西崐之璧南海之珠然使人皆<lb/>
循其詞以陳事於上則上必不能曉辨以有行皆循其<lb/>
詞以諭事於下則下必不能曉辨以有承雖自享以千<lb/>
金之價其無救於生人之枵腹也乆矣則又將焉用之<lb/>
信陽近淮董公以節鉞鎮川湖貴三省暇日出其疏稿<lb/>
示直因命以序直伏讀嘆曰若公之言則誠所謂漕粳<lb/>
運米人得食之以寄其生者也異夫世之聚璧珠以蠱<lb/>
時人者矣公自辛丑起家進士兩為令民食其徳咸為<lb/>
<pb n="KR4e0210_WYG_008-39a"/>
之祠及晉為御史視鹺兩浙移按貴陽陟撫延綏政績<lb/>
多顯白今總督川湖也則逆酋授首而膚功適成凡此<lb/>
公皆豫疏於上已而奏效不易其畫辟之朝而食夫人<lb/>
也則朝生暮而食夫人也則暮生其鑿鑿乎有實用於<lb/>
當時盖讀其疏即知其政不假論也予獨以寛海禁一<lb/>
疏則當時讀者或未盡悉未嘗不為掩巻而嘆公之言<lb/>
曰海隅窮民無田可耕若居者禁不下海下者拒不入<lb/>
闗彼豈肯俛首就死鳥窮則攫兎駭則奔此嚴海禁之<lb/>
<pb n="KR4e0210_WYG_008-39b"/>
隱祸也已而數年之後公言一一皆驗其極至填人於<lb/>
壑連結數省之禍竭東南之血髓到今而未巳噫公之<lb/>
言用而福未用而禍辟如饋之穀粟食則生弗食則不<lb/>
得生存乎其人而已公又可少乎昔者賈生欲分割諸<lb/>
侯王消未萌之祸當時弗能用已而主父偃舉之而漢<lb/>
室用安今公以名材簡陟方未艾又安知不身究其用<lb/>
而無假諧偃之言乎直於是知君子之言必為穀粟之<lb/>
可食以生夫人使誠足以生人即或以斛珠而易斗粟<lb/>
<pb n="KR4e0210_WYG_008-40a"/>
吾不與也<lb/>
　　夀總督中丞近山羅公序<lb/>
國家涵育無類函夏内外訢訢恬謐生理之極唯楚西<lb/>
南連蜀貴陽萬山㠑嵬攅㦸刺天巗谷谽谺箐薄蓊阻<lb/>
間出平陀人獸藂育則昔所稱苗鬼西南夷之鄉魋結<lb/>
蝟聚間山編屋貌人性獍慓輕易亂一不可意動相鏦<lb/>
剚猱奔䘍擁不可櫛理酣怒豪吞劉我邊氓雖屬羈縻<lb/>
實作不憓逮於庚子辛丑之年剽肆日猖朝家始議遣<lb/>
<pb n="KR4e0210_WYG_008-40b"/>
重臣出督楚蜀貴陽兵事開府沅水之上授以不御之<lb/>
權繇是奉聖天子威靈芟夷斬刈如解髖髀如搏虬螭<lb/>
既數年而稍定已而屯戎設哨星羅棊列如障逝水大<lb/>
勢浸息滲沫猶滋又數年而始靜方稍定也邊氓咸曰<lb/>
吾民幸哉更生而未逮安生吾督府謂何及始靜也邊<lb/>
氓又曰幸哉安生而未逮樂生吾督府謂何歲之壬戌<lb/>
今大中丞總督南昌近山羅公適来鎮撫而容山小醜<lb/>
方就奴纍羣夷仄立且震且疑公至則下所屬各條利<lb/>
<pb n="KR4e0210_WYG_008-41a"/>
害採擇可行著為令甲耳目不怠昕夕有程節靡簡苛<lb/>
堲墨導亷汰弱易窳飭藩銷萌將必遴驍哨必厯乆鎮<lb/>
扼其衝苗雖獍也不絶以獸聴民交易無相紿敓於是<lb/>
車轍之邇旬月之迅文經條達武緯恢章徳施廣宻聲<lb/>
威旁鬯民恬耒耜士狎鋋戈將卒無私漢土輯和近臨<lb/>
夜郎卭筰僰人西極冉駹南帶粤猺綰轂昆明貢獻相<lb/>
望昔在撻武之君三年始克漢戈船將軍屢出之不能<lb/>
收者公一旦緩紳而坐撫之魚魚然畜也詵詵然馴也<lb/>
<pb n="KR4e0210_WYG_008-41b"/>
頺乎若髖髀之迎刃而解也游乎若虬螭可引係而豢<lb/>
也寂乎若淵停之不波雖滲沫而不為溢也山險斯夷<lb/>
水奥斯明千里旄倪咸忻以躍曰吾何幸獲樂生矣匪<lb/>
我督府孰胎孰成何以報之願永千齡而午月之穀日<lb/>
實為我公初度之辰湖北各屬大叅蔡君兵憲李君都<lb/>
督石君參戎洪君李君梁君申士民之請乃觥五溪之<lb/>
水俎明山之簌登獻為夀公曰唯聖天子大徳曰生宵<lb/>
旰靡寜斯繇以致我何有焉羣屬不已授簡末寮某撰<lb/>
<pb n="KR4e0210_WYG_008-42a"/>
述以晉某乃為公誦江漢之詩曰虎拜稽首天子萬夀<lb/>
又為士民諸大夫誦魯頌之詩曰三夀作朋如岡如陵<lb/>
於時上下永貞同禔於治如天生而地成靡有疏數靡<lb/>
有竟既豈唯遐壤食福匪替<lb/>
　　西曹集序<lb/>
始予入西省省中稱山東人李伯承嫺詞賦而伯承語<lb/>
予輒推轂郢人髙伯宗當此時兩君結都中文學士為<lb/>
詩社稍亦引予相從好日篤然予稔病才詘間睨諸君<lb/>
<pb n="KR4e0210_WYG_008-42b"/>
搦筆席間咄嗟成篇往往縮朒不敢進予又與伯承論<lb/>
相抵伯承重氣骨喜瓌壯語予以氣骨尚矣而神韻先<lb/>
之辟人之生有頎然魁碩鷙飇虎視叱咤風雷者至扣<lb/>
其計畫無所之則何取焉假令志意摧三軍智勇饒王<lb/>
公雖身不七尺或狀類女婦子其烏可尠哉是故人不<lb/>
專頎碩貴在神智詩不專瓌壯貴在神韻雖然世之語<lb/>
神韻者希矣伯承聞予言或然或否至相與共讀伯宗<lb/>
詩則又未嘗不交口同然目相視而笑也豈伯宗與予<lb/>
<pb n="KR4e0210_WYG_008-43a"/>
二人所稱道庶或有兼之者與予嘗塊卧省署伯宗時<lb/>
叩寢縱論天下大計自負其竒不肯與世比方廕臣竊<lb/>
魁柄頥指中外士伯宗獨據法裁其私人屢堅請不回<lb/>
又嘗贈言事者詩柄家大銜遂因藩封出伯宗為右史<lb/>
時予先佐楚臬逢伯宗郢上相與道舊引滿盡歡出詩<lb/>
数篇皆洒然冷汰於物無吊湘之悲已又出西曹稿指<lb/>
曰此非子與伯承曩所然可者與伯承旣叙之矣子寜<lb/>
獨嘿乎予聞楚有杞梓不用棟章華而置為<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>麗禪榜<lb/>
<pb n="KR4e0210_WYG_008-43b"/>
其文采猶炳炳著也他日匠石顧之始徴其餘材為棟<lb/>
今是篇固伯宗之炳炳者也惡覩其不徴於匠石者與<lb/>
予因述疇昔伯宗修業之勤并逮其大節若此覧者不<lb/>
為膠體而談藝局藝而論世也則庻幾哉知伯宗矣<lb/>
　　刻擊壤集摘要序<lb/>
予既以致學而又苦病侵時時思歸田野以求所未至<lb/>
適同郡䝉山陳子與予同官川南而又同此懷也則相<lb/>
與追憶唫望無目不在青原白鷺之濵匡山湓浦之間<lb/>
<pb n="KR4e0210_WYG_008-44a"/>
且云吾二人者非獨歸也葢將有大歸焉暇日取古人<lb/>
歸田詩共讀之以寄所懷多見其有激而云獨淵明之<lb/>
作可謂夐矣亦終不免於杜子美枯槁之譏予二人者<lb/>
雖愛之咏之而未足以盡當其衷何則以其猶有人之<lb/>
言者存也一日予為出堯夫擊壤集眎陳子陳子手而<lb/>
讀箧而玩踰歳復予曰吾讀他詩非不如珍羞可口然<lb/>
似有遺㫖焉讀此詩則知天下無遺㫖矣異日水邉林<lb/>
下舎此奚歸因相與摘其要者將刻之而屬予以述其<lb/>
<pb n="KR4e0210_WYG_008-44b"/>
故予少聞先師歐陽公曰堯夫聖之樂者也今讀其詩<lb/>
然後知先生之樂非常樂其學充焉爾矣先生之學非<lb/>
常學其幾先焉爾矣幾先故體㣲體㣲故應妙應妙則<lb/>
化而順化順則達而充夫旣充充然達矣然後能交食<lb/>
於地而交樂乎天故樂非欲言也而不能不為言言非<lb/>
欲韻也而不能不為韻韻非為詩也而不能不為詩今<lb/>
夫大造至矣唯剥而復乃見天機始胎而姤姤孕而震<lb/>
震上坤下雷出地奮庶物馮生此先生之所為矢詞而<lb/>
<pb n="KR4e0210_WYG_008-45a"/>
成篇也予雖能知其然而不知其所以然而况能與於<lb/>
其幾也哉予將以晩節師淑先生之萬一以庶幾所為<lb/>
歸者非陳子其誰予挈之雖然大音不響大羮不嗜乆<lb/>
矣摘而刻之者匪獨為予二人水邊林下之計亦將有<lb/>
和而好之者矣或以其辭非漢魏調非盛唐則又如九<lb/>
方臯之馬吾知其千里而已而詰之者曰是牝且牡耶<lb/>
驪且黄耶非惟予不能言亦不能知也<lb/>
　　刻喬三石先生文集序<lb/>
<pb n="KR4e0210_WYG_008-45b"/>
文章之作何近代品議之異乎盖近代作者闇於大道<lb/>
而專倣子長以稱勝其語人曰是規矩在焉其實襲也<lb/>
夫古之文衆矣子長與莊荀孫韓老左凡六七家咸未<lb/>
嘗相襲等而上之讀彖象者若未知有典謨讀雅頌者<lb/>
若未知有訓誥讀語孟者若未知有繫辭何則彼文者<lb/>
道法之所出不得而襲焉故也譬之為居棟角肖也然<lb/>
各一其材今曰阿房靈光材最古乃採截而益之亦曰<lb/>
規矩在焉可乎今夫規矩各一物自巧匠運之為規而<lb/>
<pb n="KR4e0210_WYG_008-46a"/>
員出焉横之為矩而方出焉故規矩者方員之母也而<lb/>
方員豈規矩哉是故道法者聖人之規矩也道法備而<lb/>
文言之以詔諸世此聖人由規矩出方員之跡也方員<lb/>
之跡無定體故為典謨為彖象為訓誥雅頌不可窮極<lb/>
執之則窒子長之雄健則亦方員之跡見乎一體而已<lb/>
乃獨逡逡焉執子長以為規矩而襲用之是焉知規矩<lb/>
當時惟何大復力爭之惜矣知言如大復而早世未酬<lb/>
也關西三石喬公自少為大復督學髙第故其文雖不<lb/>
<pb n="KR4e0210_WYG_008-46b"/>
顓倣子長而實鬱然有漢人氣考其人悃愊介特憂國<lb/>
急民厚倫樹風瞿瞿慕道法者也讀其言可見公他行<lb/>
具予友孫淮海君叙中獨其一事世罕聞方嚴氏盛時<lb/>
天下名人無不序鈐山堂集者徴文逮公公遂引避不<lb/>
復仕若公可謂壁屹偉丈夫矣公又豈肯承他人涎唾<lb/>
縁襲為文者耶淮海攜其集入果果守慎齋伍君又公<lb/>
督學髙第弟子也將翻刻於果而屬予叙之於右<lb/>
　　南富王氏續修族譜序<lb/>
<pb n="KR4e0210_WYG_008-47a"/>
方予齡齒已知邑南富王氏族屬繁爚至捾髪侍海陽<lb/>
尹自齋公常徳二守劈泉公自齋方格恂亮劈泉宏濬<lb/>
明懿一見咸以古聖賢之學見屬予時喜<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>宕莫入也<lb/>
後又與自齋公家子貢士仁卿姻婭因謁其伯父太僕<lb/>
修齋先生覩其儀刑癯然長者繼與子敏侍御同年子<lb/>
薦太守惟弼令尹同試南宫三君子語余必以學而余<lb/>
亦下上切劘不敢自委放余然後追嘆自齋劈泉二公<lb/>
之逝不得復相從為可悲也今惟弼與余又同宦西川<lb/>
<pb n="KR4e0210_WYG_008-47b"/>
荷麗澤有加焉而惟弼乃緘其家譜示余曰此修齋與<lb/>
半峰郡伯續編屬為之序閲其先世自唐荷山長者邁<lb/>
種潛徳肇居連嶺奕世有明逺翁始移今南富又再世<lb/>
生明道美道二公當宋之時二公子孫蟄蟄麟麟昌家<lb/>
勤王聲光已爛江介到今七百年内井竈第宅蕃數萬<lb/>
指冠緌鼎甲侍從方面兩𣲖埒峙煜乎盛矣乃以余所<lb/>
覯則又特異葢王氏之盛自太原瑯邪勲庸文藻非不<lb/>
都䴡然未有翩聮以興於學若今南富諸君子之衆者<lb/>
<pb n="KR4e0210_WYG_008-48a"/>
也夫學學為仁者也仁者以天地萬物為身而莫先於<lb/>
親親今惟弼與諸君子訂譜敦宗約範嚴飭以興一家<lb/>
親親之義偉焉乃又有循政裨於民物其學非沾沾者<lb/>
倫雖然予嘗見自齋劈泉恒有憂先天下之志而未之<lb/>
酬諸君子繼出譽髦任重彌力寖明寖昌雖以仁夀斯<lb/>
世訢合天地而族萬物可也然則大王氏之學者自茲<lb/>
譜始予故樂為序之<lb/>
　　刻督學集序<lb/>
<pb n="KR4e0210_WYG_008-48b"/>
道原至一而㪚見於至不一是故以至不一求至一固<lb/>
不可得以至一而拒至不一尤不可得何者至不一者<lb/>
固至一者之無為為之而不能不為者也不觀日與月<lb/>
乎貞明之體至一而㪚見於下土雖寸壤尺波容光隙<lb/>
地莫非明之所被夸父逐之於隅谷犀牛矚之於兩角<lb/>
固不足以得其體然謂下土與隅谷兩角所見非明也<lb/>
乃欲截而拒之以專求於無所被無所見之間則亦將<lb/>
二而違之矣是故苟不得一則雖塊立尸居杜機忘言<lb/>
<pb n="KR4e0210_WYG_008-49a"/>
固非一也苟誠得一則天地之持幬日月之臨照山川<lb/>
之峙流庻物之馮生吾得絯而論之無非一也上之二<lb/>
帝三王下之九流六家内之六經外之諸子百氏巨之<lb/>
家國朝廷郊廟庠序貢舉饟餉軍府之制細之禮器樂<lb/>
舞少儀内則藥工場師稗官小説之故吾得絯而論之<lb/>
無弗一也古今之學術上下之政治吾得絯而論之無<lb/>
弗一也然而一之一也易不一之一也難予不能知一<lb/>
而幸友於淮海孫子方予與孫子足未相數言未相洽<lb/>
<pb n="KR4e0210_WYG_008-49b"/>
駸駸乎合矣已而足相數也言相洽也不知孫子之為<lb/>
予予之為孫子也孫子生神穎長學於道林子視其氣<lb/>
杜機忘言弗諜一光至讀其詩文凡數千萬言達於天<lb/>
地庻物究於帝王辨於諸家放於上下内外巨細尤嚴<lb/>
於學術政治而皆出於幾㣲之所絯其韻不假揣度而<lb/>
靡不應律其辭不煩比擬而靡不合軌予知孫子之無<lb/>
為為之而不能不為雖千萬言無言也進乎一矣孫子<lb/>
督學闗西門人嘗刻其詩曰督學集今台山邵子刻藏<lb/>
<pb n="KR4e0210_WYG_008-50a"/>
保寕者增文類復仍其名豈不以孫子悟道得一自居<lb/>
闗中寖盛也夫孫子名滿天下而莫逆莫予若序而傳<lb/>
之以明孫子之學非予誰耶<lb/>
　　刻正學心法序<lb/>
學術之異同非謂近代葢自孔門而已然矣孔門弟子<lb/>
唯曾子子夏最少至晩年各以其學為列國師葢曾子<lb/>
之學一貫自得而發之大學以傳子思孟子孟子之後<lb/>
凡幾千年始續於濓溪與明道子夏之學篤信聖人其<lb/>
<pb n="KR4e0210_WYG_008-50b"/>
言有始有卒意以末為聖人始事以本為聖人終事故<lb/>
傳其學者能遵聞見謹器數今著於記者可考波被漢<lb/>
儒而訓詁繁增太史公稱當年莫竟其指屢世莫究其<lb/>
説者盖其極也已而浸淫晚宋到於今而盛行故二家<lb/>
之學皆出孔門傳及後世而異同相訾何哉盖為曾子<lb/>
之學以由本達末為序為子夏之學以溯末探本為序<lb/>
由本達末者心外無理而物無不通也遡末探本者索<lb/>
理於物而求通其心也是故本末異序心理殊觀而異<lb/>
<pb n="KR4e0210_WYG_008-51a"/>
同之訾興焉此豈一朝夕之故哉當子夏在聖門夫子<lb/>
已詔之曰無為小人儒夫子夏豈若後世騖利小人哉<lb/>
葢警之無為小儒也已孟子論北宫孟施一曰似子夏<lb/>
一曰似曽子已而又曰不如曾子之守約則學之大歸<lb/>
葢已較然辨矣明道以後作者非一然斷然示人先本<lb/>
後末反求諸心則未有顯赫如近日陽明先生者也直<lb/>
長不知學方壯遊南野念菴二師與聞先生大旨弗克<lb/>
自決及讀濂溪無欲為要之語已渙然矣已又見明道<lb/>
<pb n="KR4e0210_WYG_008-51b"/>
述天理由自體而得又曰不可以窮理為知之事曰天<lb/>
理具備元無欠少曰以誠敬存之不待防檢不須窮索<lb/>
其訓致知格物曰物至知起物各付物不役其知則意<lb/>
誠不動又曰人心莫不有知惟蔽於欲則亡天德然後<lb/>
益信陽明無一語不與濂溪明道合其逺接孔曽以上<lb/>
遡道心精一之㫖復何喙焉乃摘取三先生語彚之以<lb/>
時觀省葢自知其贅而未能已兹者柄學蜀土日語諸<lb/>
士雖興發頗衆猶復牽於文義有若予昔之不決者同<lb/>
<pb n="KR4e0210_WYG_008-52a"/>
門髙泉謝公謂曰子盍以三先生語刻示之聞之今撫<lb/>
臺二華譚公公曰此正學心法也遂以名篇廵臺近麓<lb/>
李公重嘉韙之乃属果守慎齋伍君入梓因以二師論<lb/>
學數書附焉直因序其所繇為諸士朂嗟夫諸士不予<lb/>
信而信數先生不數先生信而自信其心可也然猶有<lb/>
懼焉學莫辨於本末尤莫辨於身口學墮諸末不及反<lb/>
本猶懼其牿若墮口耳則將奚捄此又直之反躬自皇<lb/>
而重望諸士也<lb/>
<pb n="KR4e0210_WYG_008-52b"/>
　　賀撫臺三川劉公晉陟少司徒序<lb/>
事變之興非一日成也盖必有積而醖之者焉戡難定<lb/>
傾遏劉保大發嘘噏之猷而樹瑰雅之烈亦非一日成<lb/>
也盖必有待而藉之者焉益州之部三面阻夷不隔一<lb/>
塞自卭筰以東冉駹稱大綰轂夜郎也黔相牙其間皆<lb/>
土夷酋長及江介逋逃所為都宅而竄伏者非一日矣<lb/>
其俗雜氐其民易動而難戢旋撲之則振起而衆緩治<lb/>
之則虎負而深夫既緩之而醖其祸矣然欲以一旦戡<lb/>
<pb n="KR4e0210_WYG_008-53a"/>
定而殄戢之非誠文武忠猷任事之臣何可幾也唐南<lb/>
詔之亂得李賛皇乃服宋李順之變得張忠定乃安國<lb/>
家往為藍鄢寇劇至司馬彭公西来乃定越茲五十年<lb/>
矣復見今三川劉公嗟乎此豈非所謂待其人而藉之<lb/>
者耶公之始臨也支羅挟冉駹之𣲖憑虎負之勢抗命<lb/>
已五六霜先時備兵憲臣莫敢孰何唯日撻我民冀洩<lb/>
賊忿賊視而笑如是者數年去年八月公議親征有司<lb/>
猶上書諷上公愸然曰吾弗往則臨敵將佐何取進止<lb/>
<pb n="KR4e0210_WYG_008-53b"/>
維時九月之初秉鉞東征某不佞覩公文武忠猷可動<lb/>
鬼神贊曰行其㨗乎公果夜夢巨神仗劒叩寢告曰吾<lb/>
為若殺賊公占之曰是必神翊予破支羅也詎謂白蓮<lb/>
黨從中崛起神乃翊公而戮之耶白蓮黨者故妖賊張<lb/>
寅亡命潛秦晉蜀地糾煽為逆積數十年凡一省中從<lb/>
者不下數十萬而蜀蔡伯貫者亦魁傑也蔡之徒䇿曰<lb/>
重慶蜀壯郡吾出不意破之則與支羅連坐遣一酋擁<lb/>
兵北取漢綿直薄成都其先置者内應舉火則全蜀定<lb/>
<pb n="KR4e0210_WYG_008-54a"/>
矣不虞公提重兵臨重慶若從天降潛伐其計不得逞<lb/>
攻破旁州縣公立命中軍受方略分兵搗賊賊見有絳<lb/>
衣巨神遂敗乃盡根株斷之而先遣伐支羅兵將亦以<lb/>
是冬盪定俘斬至不可勝紀盖未半年而二巨宼盡平<lb/>
㓂甫平則公晉陟司徒之命下矣或曰公歴卿佐舊矣<lb/>
往權家燀赫薰炙而公獨外出乃茲始從蜀臺晉今秩<lb/>
則前之拓落而艱關者固為西川待之此豈人力也哉<lb/>
其天也夫而西川人士與官西川者何其幸與以某竊<lb/>
<pb n="KR4e0210_WYG_008-54b"/>
觀公才猷近賛皇剛决近忠定然敬寡屬婦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>墨作亷<lb/>
退然以民隱攖念宏度虚衷從善如流温恭而有禮則<lb/>
於古人不知孰後先嗟夫天之所以待公者葢又有大<lb/>
者存焉於是凡西川在蜀三司咸曰吾黨被陶教席勛<lb/>
猷非欲一日舍也然又無能奪乎其大者則授簡小子<lb/>
某敬為之言以發其眷眷又為天下賀其待之大者故<lb/>
序<lb/>
　　刻武經七書序<lb/>
<pb n="KR4e0210_WYG_008-55a"/>
直嘗慨古軍政司馬法不傳而孫吳獨以辯譎徼稱武<lb/>
經非王者宜用有長老先生哂曰子無異也夫易傳戒<lb/>
機事不宻孔子貴好謀有成兵家多算勝少算不勝此<lb/>
雖黄帝太公不能違也而况後世乎方猾夷之剽攻巨<lb/>
盜之盤噬羽燧交施主震民搖師興十萬日費千金存<lb/>
亡死生嘘吸霄淵而將兵者不有竒算密畫以取勝敵<lb/>
乃曰我為王道是不仁之大也黄帝太公之異孫吳非<lb/>
異其法異其心也心之公私即道之王伯分焉子烏得<lb/>
<pb n="KR4e0210_WYG_008-55b"/>
廢其法乎久之目擊倭虜為變一時諸將敗衂漂血千<lb/>
里其間非無鷙擊颷發之士而傭帥寡於宻策愞夫詘<lb/>
於先發往往為賊計所乗然後知孫吳之不可已而訝<lb/>
上之人之未有以教也孫呉之書具在世之武胄有終<lb/>
身莫諳其名文者或諳其名文矣又止於墨誦應科竟<lb/>
未能有皎然試之其身者則何殊吾黨之誦孔氏而未<lb/>
能身明其道者也夫孔氏之能興治已亂至明也人不<lb/>
能身明孔氏而治之莫興亂之莫已則尤孔氏之不效<lb/>
<pb n="KR4e0210_WYG_008-56a"/>
是重誣也今之誣孫吳者亦然以不教之將撫不鍊之<lb/>
兵一旦事起上下靡從徒使文臣輟民務以經武事齊<lb/>
民既出食食兵矣乃復荷戈而代之死以至近募逺徴<lb/>
莫非朘閭閻之膏以填其腹盖宼未殄而國已先癉矣<lb/>
所用非所養所養非所用則以不教將之繇弊也而談<lb/>
者乃咎諸時勢將卒之乏不亦左乎侍御近麓李公承<lb/>
命按蜀曰吾所按惟文武大事而樹風正表既丕振斯<lb/>
文矣又念蜀地近多故而武弁坐遐僻無從得書乃屬<lb/>
<pb n="KR4e0210_WYG_008-56b"/>
閫司管君某陳君某刻武經七書遍示各將佐而屬直<lb/>
以引其端直因述其㫖為執事者深矚其六韜非出太<lb/>
公穰苴尉繚文非古茲不遑論著<lb/>
　　瑞泉南先生文集序<lb/>
予自童喜攻文詞騖為竒詭不肯休頗自矜嚴以號於<lb/>
人曰古詩文法當爾也比壯有先生長老訓之曰若小<lb/>
子奈何以萬鎰珠彈飛肉不可還以連城湛盧闢錦石<lb/>
不折則闕寕不慳乎今夫人至靈者心也而道出焉可<lb/>
<pb n="KR4e0210_WYG_008-57a"/>
以三天地首庻物自陶唐氏得之以協萬邦有虞氏得<lb/>
之以光海隅三王得之以式九圍清四海尹陟得之格<lb/>
皇天周公得之興禮樂孔子得之卒為萬世師繫其大<lb/>
哉奚啻萬鎰連城而子小用之奚翅彈飛肉掘錦石吾<lb/>
不暇為子笑且為哀之予始聞搪焉若有阻也而問曰<lb/>
文終不可為乎曰文者聖人之所有事也吾告子以協<lb/>
萬邦光海隅式九圍清四海格皇天興禮樂師萬世文<lb/>
亦至矣聖人奚不為文哉且子之所謂文是猶女歸刺<lb/>
<pb n="KR4e0210_WYG_008-57b"/>
繡文之工而未覩山龍火藻之從生是猶宋人雕楮葉<lb/>
之竒而未知徂來新甫之松栢之為真也是奚足語文<lb/>
子不見自漢司馬相如工富麗中人心髓延及魏晋六<lb/>
朝凡數百年刼奪不可已甚矣哉其祸天下萬世之蠱<lb/>
毒也子尚攘攘焉慕之以夸嚴於人仁者固樂為乎予<lb/>
於是惶然汗下口禁不能言又怳焉若有醒也已而悔<lb/>
棄所習凡有年矣雖未得於道然灼然知蠱毒不可近<lb/>
又未嘗不自哀且以哀人雅聞渭南瑞泉南公少喜詞<lb/>
<pb n="KR4e0210_WYG_008-58a"/>
賦日為數千言既守紹興偕其弟姜泉公聞陽明王先<lb/>
生語學遂悔棄其宿習奮志求學葢有先得予心之所<lb/>
同者當其時王先生始以學倡東南要歸於本心正所<lb/>
謂三天地首庻物者而信者尚希公生闗内居西北為<lb/>
辭賦藪乃一旦棄去變而之道豈非所謂天下大勇者<lb/>
哉公既聞學以書扺其侣馬西元溪田諸君挈而之道<lb/>
諸君錯愕不能决第稱公之言以為宏大不知公既澤<lb/>
於道而文之猶之覩山龍火藻自不屑組繡樹徂來新<lb/>
<pb n="KR4e0210_WYG_008-58b"/>
甫之松栢者固知楮葉之不足矜也先生既終之幾年<lb/>
姜泉公裒其先後詩文得若干巻已付之梓姜泉公之<lb/>
子叔後予友也以序見屬予考公方強聞道未傳年而<lb/>
逝孝友之徳循良之政風被四方久矣向使天假之年<lb/>
公所就不可涯進則格皇天興禮樂退則求為萬世師<lb/>
無不可企者悲哉已矣茲集之刻俾世之彈飛肉掘錦<lb/>
石而矜為組繡楮葉者讀而思之慨然感於公之大勇<lb/>
咸有得於大小虚實之辨則斯道斯世之從繫不尠小<lb/>
<pb n="KR4e0210_WYG_008-59a"/>
也序惡可辭<lb/>
　　别趙堯卿序<lb/>
果州趙景雍堯卿少慕聖學遊庠厭舉子業求諸物理<lb/>
茫無入又厭之遂偕其友二三子者去而學仙釋既獨<lb/>
反正閲十年矣適予視學按果乃介其子庠生從吾者<lb/>
從予訂學無一不契時年六十餘而志彌勁而功彌殷<lb/>
予以病致歸堯卿買舟浮江别數百里外請曰雍也幸<lb/>
有省又安得令二三子翻然歸乎予仰而嘆蹙蹙然而<lb/>
<pb n="KR4e0210_WYG_008-59b"/>
惻曰吁哉難言夫二氏之於聖人不異於異而異於同<lb/>
今世儒守吾之粗而異攻彼之異而粗非不厲戈矛嚴<lb/>
藩塹也不知肘腋之士方退考其有同而内顧决裂靡<lb/>
所從歸則又安得不舍而趨之乎是則世儒之驅之也<lb/>
乆矣吾與子又惡能使之歸哉雖然子不聞之有天者<lb/>
有天天者有地者有地地者二氏以為吾得其天天地<lb/>
地者足矣吾焉知其他不知聖人得其天天者以成天<lb/>
而物無不覆得其地地者以成地而物無不載是故二<lb/>
<pb n="KR4e0210_WYG_008-60a"/>
氏之私不如吾聖人之公也二氏以為天有時隳而天<lb/>
天者無隳地有時裂而地地者無裂吾得其無隳無裂<lb/>
者足矣吾焉知其他不知聖人雖物無不覆而不隳者<lb/>
固自若也雖物無不載而不裂者固自若也是故二氏<lb/>
之偏不如吾聖人之全也堯卿盍為吾告二三子公者<lb/>
聖人之所以盡性者也全者聖人之所以至命者也二<lb/>
三子全性命無以為則又惡能必為其私且偏而不為<lb/>
公且全乎是故善辨二氏者辨異於其同吾知歸者之<lb/>
<pb n="KR4e0210_WYG_008-60b"/>
不獨二三子也此予之所以别堯卿者也復何言<lb/>
　　梁陶貞白先生集序<lb/>
夫性命之精不以生存不以死亡故老子曰死而不亡<lb/>
曰夀其謂不亡非後世名與教之云也彼其身有不可<lb/>
亡者雖以後天地長存可也是以孔子與老子未嘗二<lb/>
然孔子翕張變化如四時之並運而大業以生歲功以<lb/>
成故萬世仰其為聖之宗老子固欲治天下而張之意<lb/>
取數也少翕之意取數也多是猶執秋冬而廢春夏其<lb/>
<pb n="KR4e0210_WYG_008-61a"/>
於歲功乖矣然遂謂其秋冬之氣非四時並運之氣也<lb/>
則可乎故孔子不惟不絀老子且復嘆其道而師之後<lb/>
世儒者動舌則絀老子然其於性命之道莽如也是當<lb/>
為純孔子徒否耶夫純孔之徒已不可多覯借後之世<lb/>
有純老之徒焉雖與之遊而咨之可矣况夫有得於性<lb/>
命之道而不為老之純者謂不可因其遺文以得其人<lb/>
之世也斯不亦過乎貞白先生陶𢎞景生於齊末少讀<lb/>
仙籙夐焉有志然猶貫聯於周孔之教硏精於金石之<lb/>
<pb n="KR4e0210_WYG_008-61b"/>
奥憮然以濟天下拯蒼生為念仕於亂世優游卒歲而<lb/>
未嘗遽藏年及四十神靈知幾乃始掛冠神武門外遁<lb/>
去時既以隱居自號茅嶺自終而猶有敖散談空之慨<lb/>
與奪紛紜之悲則又未嘗不心在當時而隠惻於含靈<lb/>
也恭雖翕之意多而亦與丈人荷蕢之儔異矣至其耆<lb/>
年遷化屈伸如常而顔色不改此非性命既全離合在<lb/>
手所謂死而不亡者歟是其宗雖逺出於老子吾不謂<lb/>
其純老之徒者也嘗讀其傳思覩其人以為後世儒者<lb/>
<pb n="KR4e0210_WYG_008-62a"/>
或不及求其遺文閲之迄不可得䖍吏部黄君大雅博<lb/>
物搜求竒藻得其文集冩本於吳郡黄勉之勉之欲梓<lb/>
未及餘十年吏部君因復校緝属蕭氏刻之而以序見<lb/>
命直始得覧閲其指發元㫖則略具於答朝士大夫一<lb/>
書當時序者欽其博綜咸方之劉向馬融之徒是議其<lb/>
毛甲而遺其膚肉其於神髓大相萬矣余因推廣其道<lb/>
爰達於孔老遂以復吏部君<lb/>
　　碩輔寳鑑序<lb/>
<pb n="KR4e0210_WYG_008-62b"/>
儒者稱大人之學豈虛語哉孟子云萬物皆備於我既<lb/>
曰備我則天地民物通諸人心有痛癢焉其大者固然<lb/>
也而君相者所以行其大之具而制與文乃所以行大<lb/>
之跡而大弗在是也是故得其痛癢之固然者以立大<lb/>
之本而出制與文則可以裁成輔相左右斯民夫是之<lb/>
謂大人之學繇載籍以来若古臯益之徒大者著矣而<lb/>
尤詳於伊尹之事尹始一耒夫耳非其道義雖千駟一<lb/>
介不以自滑如其道義雖五就桀湯不以自嫌弗自滑<lb/>
<pb n="KR4e0210_WYG_008-63a"/>
故忘利不自嫌故忘名利與名既交忘矣則尹何心哉<lb/>
心乎堯舜君民而已矣夫尹心乎堯舜君民故君不堯<lb/>
舜若撻之市民不被堯舜之澤若已推而溝之尹之負<lb/>
痛癢甚矣尹能一日已乎故尹之道所以能佐時保衡<lb/>
格於皇天卒售其志盖其大有本也是故尹者古今之<lb/>
相凖也山甫以後斯義無聞孔氏之徒闡發大學歸於<lb/>
知本可謂至矣而未嘗一試由秦逮宋閲嵗二千閲君<lb/>
凡百閲相凡幾百然皆不知所學之大豈天未欲續堯<lb/>
<pb n="KR4e0210_WYG_008-63b"/>
舜三代之治者與抑後之儒者暗於反本徒以其制與<lb/>
文者當之世君時宰望其籓垣悸而却焉故也而斯民<lb/>
一何罹於涸轍之久豈不悲哉余友耿在倫氏持御史<lb/>
符督南畿學日以大學廸士間摭古今碩輔事要凡若<lb/>
干人編曰碩輔寳鑑附以讃述意勤而㫖逺緘書數千<lb/>
里外属為序題某何足以與此然俯仰數千年間未嘗<lb/>
不撫巻低囘盖繇山甫而上其道行繇山甫而下其事<lb/>
近耿子之意以為事近於道者當時君民尚食其福向<lb/>
<pb n="KR4e0210_WYG_008-64a"/>
使此諸君子皆志於大學而反其本其福斯世詎止是<lb/>
哉乃若時際道明之朝身事聖修之主賛平章而翊協<lb/>
和咸揆自瘝躬敷錫皇極俾天下士有不知反本而甘<lb/>
為葉言者則樵夫恥之罄伊尹之衷蹀臯益之輒償孔<lb/>
子孟軻之所未酬斯則萬世一時也宇宙一機也寕不<lb/>
重延頸於今日<lb/>
　　王氏内外篇序<lb/>
夫學得其本而後治得其要學不得其本而獨堂皇其<lb/>
<pb n="KR4e0210_WYG_008-64b"/>
言曰吾學在是吾治天下在是是猶舉亂絲不辨其緒<lb/>
其祸斯人必無捄矣往荀况氏好論修身治世纚纚焉<lb/>
其言之也然而其待試之則以亂世王荆國自恬經術<lb/>
齗齗然語於君也然而其身試之則以殘民何以故荀<lb/>
氏迄不知性荆國主在法制固皆恣其習聞而自謬為<lb/>
實見也且夫登泰山者身履其全雖㮣言之而全者見<lb/>
其他得其一曲一隅往往詫為圖記以彰大之後乃有<lb/>
因圗記加圗記者足未嘗一涉而曰是真㤗山也異時<lb/>
<pb n="KR4e0210_WYG_008-65a"/>
有躬履泰山者語以神霄之巔坐撫羣峰而籠簇八荒<lb/>
輒反彈射之謂非吾圗記所有則習聞者奪之也彼又<lb/>
烏知祸之所抵也哉是故君子非必得已也而言不可<lb/>
苟已予邑王自齋先生生有操持既長聞東越之學曰<lb/>
是獨有本也遂私淑而學焉已而舉鄉籍得令掲陽以<lb/>
不諧上吏遂歸既老學益明觀於時務益審則慨然自<lb/>
幸曰此非一人一家事也乃不自已攄而成書其首篇<lb/>
曰靜談次篇曰法言而又有勢論及馭夷禦盜闗治體<lb/>
<pb n="KR4e0210_WYG_008-65b"/>
者别見於文集中欲以示諸人人而逮来世予獲讀之<lb/>
未嘗不三復三嘆也昔者成湯與孔子非所謂身履泰<lb/>
山者乎其於性咸槩言之曰惟皇降衷下民若有恒性<lb/>
曰成性存存道義之門夫衷與存存葢言心也謂衷為<lb/>
性謂性之存存為道義之門則自古未有外心求性外<lb/>
性求道義者也故知性則能盡心盡心則天地萬物之<lb/>
理得故曰正其本萬事理雖治天下有餘地矣季世儒<lb/>
者非不見泰山然止得其一曲一隅而獨圖記之為詳<lb/>
<pb n="KR4e0210_WYG_008-66a"/>
後之專信圗記者則喁然曰理在物當物物而求之不<lb/>
揣其本而齊其末其流紛而無統執一而不可達而猶<lb/>
自信為圖記之真間有躬登泰山若東越一二君子則<lb/>
至今彈射之不已天下學士至於諱言本而甘守習聞<lb/>
之一偏則已非一日矣先生之學得之東越為多其曰<lb/>
性也者心之本體也又曰惟無物然後能物物無物見<lb/>
心物物見性斯則上與湯孔所槩言下與無欲為要廓<lb/>
然大公之㫖如出一撰雖其内外篇中節目扶蘇殆數<lb/>
<pb n="KR4e0210_WYG_008-66b"/>
萬語然皆遡其本而出之絶不狃於舊聞之謬將令是<lb/>
篇示諸人人逮於來世皦然而明且行之胡不可也予<lb/>
昔炙先生覩其方格凛若嚴師又性不喜辭華則其為<lb/>
言豈欲苟與窮愁著書文采表見者争後先耶仲子一<lb/>
俞與予同出羅文恭公門嘗手是篇屬邑大夫唐仁卿<lb/>
校之屬予序之予因題曰王氏内外篇而其他文則犂<lb/>
為王自齋先生文集而論叙於其首葢益幸知本之舉<lb/>
必有明且行於世也先生名貞善字某自齋其號一俞<lb/>
<pb n="KR4e0210_WYG_008-67a"/>
字信卿今為呉川令<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0210_WYG_008-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　衡廬精舍藏稿巻八<lb/>
</p>
<p>
</p>
  </div>
</body>
</text>
</TEI>
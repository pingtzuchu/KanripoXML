<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>衡廬精舎藏稿巻六</head> <lb/>
    <p>
<pb n="KR4e0210_WYG_006-1a"/>
欽定四庫全書<lb/>
　衡廬精舎藏稿巻六<lb/>
　　　　　　　　　　　　　明　胡直　撰<lb/>
　七言律詩<lb/>
　　越王臺懐古<lb/>
陳帝壘高屯虎豹越王臺夐築琉璃壘邊暮脫黄金甲<lb/>
臺上春傳白玉巵禾黍㡬年雲斾斾鶯花三月樹離離<lb/>
古今霸業空流水日月江山有所思<lb/>
<pb n="KR4e0210_WYG_006-1b"/>
　　春日覺山寺江亭<lb/>
春樹花繁覆紫苔春晴騎馬隔花来不禁江漲千尋媚<lb/>
正聽林鶯百囀迴谷口人同𤣥豹卧仙源興逐碧桃開<lb/>
登臨未效東山屐且向芳亭送野杯<lb/>
　　秋日江郊讀書感懐簡楊虛卿羅良弼歐陽文朝<lb/>
　　　王尚涵<lb/>
茅堂苔逕俯江灣終嵗幽棲斷往還村雨雙鳩啼白社<lb/>
林烟一犬吠青山短衣最愛秋垂釣長劍能堪暮倚闌<lb/>
<pb n="KR4e0210_WYG_006-2a"/>
弱冠當年憐賈誼天門涕淚不知難<lb/>
　　初春雪霽遊娬姥贈謝蕭晴川先生<hi>有序</hi>
　邑西南溪之里處士蕭晴川先生予姻家丈也春日<lb/>
　挈遊娬姥尋龍王洞登虎鼻峯訪陶皮之遺并相羊<lb/>
　踰日且曰昔碧山學士焚魚讀書吾欲子藏脩山隂<lb/>
　之古刹可乎予感其意未逮也因為紀遊兼謝雅誼<lb/>
　遂著之篇<lb/>
危巒仙閣臨霄靄絶壁丹梯躡晚霞雪霽千峯回黛色<lb/>
<pb n="KR4e0210_WYG_006-2b"/>
春還萬樹落天花坐看北斗依南斗行踏金華指玉華<lb/>
願假慈光分半席應將文史載三車<lb/>
　　送胡仰齋工曹北上工曹舊給諫以言事左遷十<lb/>
　　　年今召還<lb/>
赤旌悵望在樓船翠蓋留連向綺筵催栁暖風薫别帳<lb/>
喚花嬌鳥雜離絃一尊且酧東山月十載還瞻北極天<lb/>
明到金門尋舊侣㡬人猶是禁中仙<lb/>
　　擬訪座主王吉水明府阻漲懐寄<lb/>
<pb n="KR4e0210_WYG_006-3a"/>
江城索寞抱春愁江草芊綿獨倚樓積雨正淹徐穉耒<lb/>
停雲空望李膺舟黄鶯選樹枝枝濕碧藻翻泥岸岸流<lb/>
淺薄自知非賈誼吴公門下負相求<lb/>
　　春日歐陽曰守赴試京闈有司以官舟送<lb/>
江光草色曉烟縈才子乘春謁帝京鷁舫行隨歸塞鴈<lb/>
驪歌聲雜囀花鶯天邊此去應題籍闕下何人共請纓<lb/>
山國故交長卧病瑤華莫厭寄柴荆<lb/>
　　龍洲書屋題贈康東沔先生兼簡伯子而正二首<lb/>
<pb n="KR4e0210_WYG_006-3b"/>
珠浦澄波淨逺天龍洲玉樹澹林烟亭依壘翠初疑畫<lb/>
人出深蘿半似仙鸂鶒羣穿銀浪浴芙蓉盡帶錦霞鮮<lb/>
可憐中有詞人屋鳥雜書聲度渚蓮<lb/>
　　二<lb/>
洞中丘壑霧隂隂樹裏池臺日月深竹翠俯連青玉案<lb/>
荷風輕弄紫瓊琴並行木杪花交面散坐亭臯葉滿襟<lb/>
雅興林泉君不淺月高猶共踏江潯<lb/>
　　龍州書齋新霽客至<lb/>
<pb n="KR4e0210_WYG_006-4a"/>
芳洲綺樹接江城曲巷回軒霧細生弱栁窻中銜宿雨<lb/>
遊絲水面帶新晴林花㸃草粗成字山鳥呼朋自有名<lb/>
卧病一春蘿逕滿君来時復掃榛荆<lb/>
　　石蓮洞雪霽<lb/>
年来洞壑即吾廬怪木幽藤共索居懶學子雲答客難<lb/>
直題叔夜絶交書千尋翠壁寒禽下三逕松林大士鋤<lb/>
不向巖頭看雪霽野人那記嵗將除<lb/>
　　贈蕭孝子思齊<lb/>
<pb n="KR4e0210_WYG_006-4b"/>
我愛城西蕭孝子引刀刲股對青天朝昏涕淚眼雙赤<lb/>
風雨廬墓榻獨眠古道久違荆棘路百年誰頌蓼莪篇<lb/>
中流健爾孤根樹旌寵㡬時来日邊<lb/>
　　贈曽都諫<lb/>
韶齡已抱平戎策盛世長飛諫獵書豹尾久從仙作侣<lb/>
龍顔親奉玉為廬邊庭老卒知名姓天上耆英記起居<lb/>
豈為才猷凌絳灌蚤令經濟落樵漁<lb/>
　　答周上舎<lb/>
<pb n="KR4e0210_WYG_006-5a"/>
冠裳太學且歸来嵗月螺溪舊釣臺蚤向江東稱竹箭<lb/>
佇看天上跨龍媒堂邊古木巢高鶴戸内寒流洗落梅<lb/>
共道周顒非俗客移文應不勒山隈<lb/>
　　山中懐寄康明府龍洲<lb/>
龍洲近隔碧山隅洲水澄江似鏡湖漢水丈人提甕好<lb/>
漆園敖吏著經無池邊古逕門因竹松裏行厨飯是菰<lb/>
若倚寒梅唫白雪好憑来鴈寄𤣥珠<lb/>
　　下第登太白樓<lb/>
<pb n="KR4e0210_WYG_006-5b"/>
李白騎鯨天上去獨留飛閣切昭回百代光隂悲過客<lb/>
五陵烟月憶仙才簷前岱嶽連遼海牕裏中原入楚臺<lb/>
鳷觀龍宫回首盡浮雲休擬日邊来<lb/>
　　昭陽對雪口號示李生<lb/>
雲横海嶠接天黄坐看飛花積素光地變方壺珠作樹<lb/>
身疑𤣥圃玉為堂那誇絶調驚三楚為卜豐年入萬箱<lb/>
綺閣郎君休訝冷鐵衣都䕶在沙場<lb/>
　　久客昭陽懐寄李石麓殿撰二首<lb/>
<pb n="KR4e0210_WYG_006-6a"/>
海上羈棲歸未曽嚴冬冰雪劇崚嶒三江去楫誰相禁<lb/>
五老仙人祇見憎旅館端居成淨土鄉書絶寄似行僧<lb/>
更堪回首青冥上迢遞龍門憶李膺<lb/>
　　二<lb/>
天上逍遙紫禁廬海邊唫望去鴻疎曽聞三殿開紅仗<lb/>
劇想千門迓綵輿起草應同東觀侣齋心好似曲山居<lb/>
明時次第為霖雨不羨周南太史書<lb/>
　　元夜西苑燈山<hi>代歐陽先生應制</hi>
<pb n="KR4e0210_WYG_006-6b"/>
春回元夜敞芳筵萬炬千燈北斗懸闕下神鼇當四極<lb/>
苑邊列宿麗高天光催五嶽三山曙瑞作瓊芝寳樹鮮<lb/>
不是競遊花月好漢宫祠祀重祈年<lb/>
　　西苑恭覩三楊學士錫遊之處擬作二首<lb/>
天遊秘苑勝蓬瀛休氣榮光接禁庭綺樹千行承黼幄<lb/>
瓊峯四繞疊金城攀龍自馴雙頭鹿雜鳳遙聞百囀鶯<lb/>
傳道賡歌三相國錫遊那數漢昆明<lb/>
　　二<lb/>
<pb n="KR4e0210_WYG_006-7a"/>
欒欒寳殿臨瑤水簇簇琁臺漾碧漪花映綺疏天上出<lb/>
栁搖金堞鏡中移當軒松偃蒼虬盖夾岸筠翻翠鳳旗<lb/>
借問吹笙還宴鎬㡬人欣奉萬年巵<lb/>
　　贈楊憲長二首<lb/>
闗西家世更誰過江左風流近若何豸繡行經天下半<lb/>
霜旌晚在蜀中多詩篇老去追元亮禊事歸来學永和<lb/>
自是山中多相業不妨門外更施羅<lb/>
　　二<lb/>
<pb n="KR4e0210_WYG_006-7b"/>
已看去國身如葉却為憂時鬢盡絲家近華陽傳玉珮<lb/>
步從角里訪瓊芝樓前水碧魚吹静席上山青鳥過遲<lb/>
為問𤣥經曽草就肯令載酒共探竒<lb/>
　　陪大司成尹洞山先生遊三茅山觀池中小龍和<lb/>
　　　作并以為别二首<lb/>
金門僊客歸天上却度華陽訪紫清一望車箱連太乙<lb/>
迴看洞壑接滄瀛題詩丹壁雲為墨把酒琳宫鳥獻笙<lb/>
此去台垣陪紫極空餘吟眺獨含情<lb/>
<pb n="KR4e0210_WYG_006-8a"/>
　　二<lb/>
千峯迴合有三峯一逕斜懸出萬松巖石巧如迎笑語<lb/>
泉流曲似引行蹤烟霞暫作山中相風雨来觀洞裏龍<lb/>
莫擬東山足嘯傲鸞旂早晩待臨雍<lb/>
　　飲曹氏園<lb/>
名園芳宴款春宵苔逕蘿溪度石橋日麗千花明水院<lb/>
天晴萬竹上烟霄烏衣舊巷今誰問丹洞仙君早見招<lb/>
江左風光長不負卑栖那復嘆鵬鷦<lb/>
<pb n="KR4e0210_WYG_006-8b"/>
　　興化沈山人逃羈子舊别淮海近十年春杪忽走<lb/>
　　　京師訪今學士李公方欣款遘遽復言别作贈<lb/>
　　　之<lb/>
客中相見倍相憐憶别那堪又别筵逃世已甘𤣥尚白<lb/>
還家應笑白為𤣥短帆淮水飛鴻外長鋏燕臺落日邊<lb/>
最是李膺留未得因知郭泰勝登仙<lb/>
　　湖上幽居為淮海沈山人賦<lb/>
徳勝湖邊静者居㡬年高卧著𤣥書花間放艇通溟海<lb/>
<pb n="KR4e0210_WYG_006-9a"/>
竹裏開畦引碧渠已識乾坤為泛梗細看鵬鷃總拘虚<lb/>
非熊定作磻溪老皓首那能只為魚<lb/>
　　詠董原漢鑿白雲樓東西二牖和高李二君二首<lb/>
登高忽似出籠樊坐看千山繞禁垣溟海東来通太液<lb/>
崑崙西控引中原且從嘯月留官閣耐可披雲呌帝閽<lb/>
詞客有懐能作賦不同王粲憶鄉園<lb/>
　　二<lb/>
金門病客慚真隠粉署高樓得並娱正與白雲同偃仰<lb/>
<pb n="KR4e0210_WYG_006-9b"/>
不妨明月坐跏趺窻中野雀閒相聚席上山峯暝欲無<lb/>
共道樓居生逸思擬將官舎等蓬壺<lb/>
　　送樓兵備入蜀<lb/>
建節朝辭出五雲離亭落葉滿晴曛樓船直泛芙蓉水<lb/>
寳劍行當虎豹羣三峽迴旌連鴈度兩川吹角雜猿聞<lb/>
懸知緩帶西南静司馬無煩諭蜀文<lb/>
　　陪祀天夀山<lb/>
皇家陵墓俯郊圻璧殿瑤宫啟翠微夾道峯迴瞻鳳翥<lb/>
<pb n="KR4e0210_WYG_006-10a"/>
當階雲起憶龍飛山腰燈火連珠斗樹杪香烟散羽旂<lb/>
委佩松隂零露濕共攀弓劍欲沾衣<lb/>
　　朝謁長陵同宋望之侍御作<lb/>
長陵丹闕倚蒼葱萬柏分行輦路通山出恒宗来王氣<lb/>
水連瀛海扈靈宫瑤階羽衛晴天外玉殿罘罳宿霧中<lb/>
却看羣峯如躍馬還疑萬騎獵秋風<lb/>
　　唐荆川先生視師海上奉贈二首<lb/>
翩翩瑤節下烟霄嵗晏闗河朔氣饒兵法久傳黄石畧<lb/>
<pb n="KR4e0210_WYG_006-10b"/>
使旌遙指赤城標雪中鯨海銷氛祲春後鮫宫貢薄綃<lb/>
薊北越南均報主勛名那羨漢嫖姚<lb/>
　　二<lb/>
軍師強起白雲扉海上還知卧翠微日䕶貔貅仍習静<lb/>
營開魚鳥試忘機絲綸早已推黄閣去住身看著白衣<lb/>
行過荆溪棲隠處莫因蘿薜繫驂騑<lb/>
　　餞别余午渠憲副之閩川<lb/>
芳郊寳刹傍金臺黄鳥闗闗碧樹隈花下熊轓千騎出<lb/>
<pb n="KR4e0210_WYG_006-11a"/>
日邊豸繡五雲開共憐粉署論交地不盡青春送逺杯<lb/>
傳道幔亭連九曲登高想見大夫才<lb/>
　　秋夜郢中高比部席懐令弟民部同李尚寳况膳<lb/>
　　　部張職方鄒比部梁中翰得何字<lb/>
新秋雨歇淨庭柯憶别其如明月何客舎㡬迴瞻玉樹<lb/>
仙槎好似泛銀河當筵草色寒仍緑近塞鴻聲夜轉多<lb/>
莫道難兄懐不極天邊長賦郢中歌<lb/>
　　秋日諸君枉集望西山得新字<lb/>
<pb n="KR4e0210_WYG_006-11b"/>
節物秋驚落木頻天涯冠盖笑相親開軒列嶂嶙峋出<lb/>
巻幔流霞合沓新醉裏金門堪避世望中巖桂正宜人<lb/>
不嫌擊筑延歡賞歸路遲看月滿闉<lb/>
　　送王鵞泉侍御之南臺<lb/>
四門博士有聲名繡斧俄看别帝京舊闕還瞻雙鳳出<lb/>
新秋遙見一鷹横籬邊叢菊當筵發天際長江帶月明<lb/>
南過鄉闗應計日須知攬轡在澄清<lb/>
　　同諸君攜咀别何振卿得翩字<lb/>
<pb n="KR4e0210_WYG_006-12a"/>
省中長和白雲篇物外招邀兩騎聨忽聴驪歌悲舊社<lb/>
不堪烟景入新年和風栁變鶯初合積雪庭空月正圓<lb/>
此夜相看須酩酊朝来五馬去翩翩<lb/>
　　寄王陽岡都諫蜀中<lb/>
夕郎南竄已經年更道西移萬里天巫峽峯巒疑仗過<lb/>
錦江鴛鷺憶班聨愁中㡬夢燕臺月醉裏翻悲蜀國絃<lb/>
遷客好同龍卧日還將梁甫續遺篇<lb/>
　　春日昆盧閣同張侍讀張廷尉二公得文字<lb/>
<pb n="KR4e0210_WYG_006-12b"/>
旃檀曉閣氣氤氲鸚鵡林開貝葉文近接金莖承惠露<lb/>
平依玉闕捧晴雲西山障塞千重出南紀闗河一望分<lb/>
别有客愁無斷滅寥天欲叩恐難聞<lb/>
　　龍兵馬判真定<lb/>
金吾執㦸羨中朝半刺今看佐郡遙别意已傾燕市月<lb/>
交情猶記廣陵潮御溝垂栁牽離席候館啼鶯伴去軺<lb/>
共道傷痍彌海宇那堪三輔轉蕭條<lb/>
　　承命楚臬過淮隂驛逢萬夀節遙祝志感<lb/>
<pb n="KR4e0210_WYG_006-13a"/>
干旄遙夜駐郵亭萬夀嵩呼儼禁庭㡬載金門藏姓字<lb/>
一身湖海信飄零徘徊暗憶南端月咫尺還瞻北極星<lb/>
淺薄自知違報主擬將吾道付滄溟<lb/>
　　穆陵道上懐姜廷善林邦陽王少潛三兄<lb/>
炎日相看去北燕秋風忽到穆陵天藍輿曉度千峯月<lb/>
松閣遙聽萬壑泉不用吹鐃驚鹿豕試看衣袖滿雲烟<lb/>
自憐行役生佳况迴首西南却惘然<lb/>
　　辛酉仲春抵楚城初渡漢陽感思舊游因記所懐<lb/>
<pb n="KR4e0210_WYG_006-13b"/>
去嵗尋春傍玉隄今年遙在楚江西城隅攬轡花相引<lb/>
漢口移舟栁欲迷逝水定從廬屋繞嬌鶯一似省闈啼<lb/>
神京故里人俱逺悵望晴霄月滿谿<lb/>
　　傳報廣冦刦予邑之西南燔殺慘甚羅文莊公舊<lb/>
　　　宅劉兩江先生舎皆為烟燼為之掩涕<lb/>
傳聞烽火照青螺舊國其如戰伐何四海盡看悲劍㦸<lb/>
三江無處慎風波鄴侯書架空飛焰陶令家園遍荷戈<lb/>
掩涕不能重借問洗兵誰為挽天河<lb/>
<pb n="KR4e0210_WYG_006-14a"/>
　　同萬思節藩叅各乗小艇泛巨浪取疾赴景府之<lb/>
　　　役奉和一首<lb/>
朝隨疲馬赴嚴程暮逐輕舠不載旌一望漁磯慚釣侣<lb/>
共乗烟浪笑浮生鳳凰山近難移舸鸚鵡洲迴且聽鶯<lb/>
鞅掌自憐頭欲白同官獨喜得同聲<lb/>
　　蒲圻道上覩疊嶂長松率爾㑹心遲吴霽寰藩叅<lb/>
　　　共賞抵暮不至留詩一首<lb/>
冥冥青嶂列烟霄落落長松夾路饒行部正聨雙騎好<lb/>
<pb n="KR4e0210_WYG_006-14b"/>
懐人莫聴早鸎嬌驛邊坐對梅花淨天外迴瞻鴈影遙<lb/>
不得當筵傳白雪空令待月自相邀<lb/>
　　九峯寺中飯<lb/>
朝朝行役度巖峋中飯長依野水濵路出九峯連杳靄<lb/>
溪穿千樹失風塵征袍盡帶烟霞色官騎時㕘鹿豕鄰<lb/>
只為舎人還避煬白鷗休道不相嗔<lb/>
　　京口逢繼甫出示登太嶽詩奉和一首<lb/>
郢路何期得再逢旌旄遙自太和宫開襟已出雲霄上<lb/>
<pb n="KR4e0210_WYG_006-15a"/>
作賦還爭嶽瀆雄塵裏停車分石髓雪中移席傍花叢<lb/>
追隨欲踏岣嶁月其奈明朝又轉蓬<lb/>
　　自大荆驛山中至湘隂度林子口時因暴雨停驂<lb/>
　　　田父家又暮夜傳言有虎<lb/>
朝游七澤暮三湘把炬傳餐夜未央世路不須防虎穴<lb/>
客心終是倦羊腸暫投茅屋雲相伴側聴楓江雨欲狂<lb/>
詎是停驂能問俗祇令道路嘆劻勷<lb/>
　　晚宿嶽廟官舎同周生乗月坐松隂下<lb/>
<pb n="KR4e0210_WYG_006-15b"/>
挈朋晚憩青霞館躡屩先登赤帝祠宿霧濛濛常作雨<lb/>
清泉裊裊自成池林間月霽移松影巖畔春深長桂枝<lb/>
自幸向平婚嫁早與君唯有白雲期<lb/>
　　至嶽廟次日風雨大作因為晴禱詰朝果霽聊書<lb/>
　　　志喜<lb/>
愁見淫霖結暗氛中宵遙禮祝融君朝曦忽送千峯出<lb/>
宿漲奔依萬壑分渺渺塵途那計日飄飄雅志已凌雲<lb/>
捫蘿直到晴霄上金簡先披大禹文<lb/>
<pb n="KR4e0210_WYG_006-16a"/>
　　午登祝融峯四面忽起白霧漭不辨下上予趺坐<lb/>
　　　石上㗳然與之俱忘<lb/>
祝融吐霧晝漫漫趺坐中天白璧壇混沌未經七日鑿<lb/>
妙圓那用九年觀元夷使者金書逈南嶽夫人玉液寒<lb/>
從此仙遊非世侣便應巖下掛塵冠<lb/>
　　觀音巖僧圓寧樓上中飯賦贈圓寧為高僧楚石<lb/>
　　　門徒<lb/>
上人崖畔厰靈宫戒律曽聞事逺公招客只供羅漢菜<lb/>
<pb n="KR4e0210_WYG_006-16b"/>
翻經時引大王風飛泉出石成甘露猛虎㕘堂學小空<lb/>
来此不縁求勝果將因結屋傍岩東<lb/>
　　同周生宿南臺寺<lb/>
池邊旋轉暮同登樹杪逢迎見一僧信宿每從禪室慣<lb/>
清齋寧與世情仍中宵風静聞天籟虚谷雲開散佛燈<lb/>
共道石頭傳法盛空餘巖壑掛高藤<lb/>
　　九灣坡已躡絶頂其上又有峯如屏<lb/>
千盤磴道躡層巔縹緲還驚碧嶂懸豈有羽翰生白日<lb/>
<pb n="KR4e0210_WYG_006-17a"/>
翻憐車轂上青天雲深岐路曽迷聖地逺村醪正渴賢<lb/>
此地從来添素髪頓令身世欲長捐<lb/>
　　予以癸亥夏至雅之官舎雅素稱多雨四山隂靄<lb/>
　　　鮮見皎日初秋稍霽夜月倍明不覺躍然如晤<lb/>
　　　交時亭中牆竹砌花頗茂有㑹於心為之賦詩<lb/>
　　　一首<lb/>
長途且喜趍官舎病客渾忘歴瘴鄉入座水聲連枕席<lb/>
遶堂山色晃衣裳青青竹映桁楊冷片片花薰簿牒香<lb/>
<pb n="KR4e0210_WYG_006-17b"/>
隠吏只嫌明月少今逢皓彩若為狂<lb/>
　　初秋登雅州三峯閣同李六臺和韻<lb/>
客心已逐大江東且向江樓坐逺空雲澹千峯歸盞底<lb/>
日高百鳥散林叢登臨轉益烟霞癖潦倒那思管葛功<lb/>
家傍匡山何處是秋風回首夕陽中<lb/>
　　余錦衣奉命鶴鳴山建<lb/>
金書萬里䕶豐隆絳節三山職事雄方嶽已承虞舜典<lb/>
仙源遙問廣成風鶴鳴雲際占靈境龍御天齊坐法宫<lb/>
<pb n="KR4e0210_WYG_006-18a"/>
擊壤别看歌萬夀應知夷夏盡呼嵩<lb/>
　　九日三峯閣和李六臺二首<lb/>
重陽登閣當登臺絶國風烟短鬢催檻外江濤連雨急<lb/>
尊前山翠接天来吾衰已謝周公夢客賦無慚李白才<lb/>
若使柴桑歸更晚荒蕪寧有菊花開<lb/>
　　二<lb/>
秋江水碧浸芙蓉佳節憑高旅思濃浹月雨霪迷九日<lb/>
中天雲破露三峯思歸只合隨飛鳥濟世還應起卧龍<lb/>
<pb n="KR4e0210_WYG_006-18b"/>
頭有黄花能醉客直將烏帽掛高松<lb/>
　　新秋對月有懐王歐及鄒耿諸子<lb/>
新秋客夜坐虛堂院栢亭筠釀早涼西徼自無鴻鴈到<lb/>
東山已過薜蘿芳銀河影掛千峯淨碧月光連一水長<lb/>
此夜不禁思萬里吴天楚澤共㣲茫<lb/>
　　霧中山曉霽登頂其上有飛霞峯明月池<lb/>
曉陟山巔霽色縈碧雲踏破紫雲生應憐石髓勞仙餉<lb/>
共看曇花隠鹿行峯出飛霞真作䕶水流明月足為盟<lb/>
<pb n="KR4e0210_WYG_006-19a"/>
滕蘭一去無消息倦客從誰問化城<lb/>
　　名山道中逢伍魚山年兄奉延紫府飛霞洞和韻<lb/>
　　　為别<lb/>
别離長憶帝京春邂逅相看各愴神絶域論心鄉語合<lb/>
中年作客故交親扳留喜就烟霞洞歸去應為水竹鄰<lb/>
南往北来同燕鴈前程莫不寄雙鱗<lb/>
　　飛霞閣追陪陳䝉山和韻因懐廬阜<lb/>
瑤草空階秋自青碧霞飛閣帶昏星仙闗已覺無塵想<lb/>
<pb n="KR4e0210_WYG_006-19b"/>
澤畔應知有獨醒坐久溪山唯落葉醉来天地一浮萍<lb/>
相逢等是烟蘿境斷望還思九疊屏<lb/>
　　陳䝉山官舎後新創小樓題曰瞻峨且云是東望<lb/>
　　　之意也予為書之而識以詩<lb/>
仙人早自好樓居縹緲俄驚百尺餘高揖羣峯當戸出<lb/>
静看脩竹隔簾疎圖書曉映流霞外尊俎秋臨落月初<lb/>
共道主人心獨逺峨眉東望接匡廬<lb/>
　　甲子冬赴松潘過竇圌山厯明月闗俱有羅兩華<lb/>
<pb n="KR4e0210_WYG_006-20a"/>
　　　題蹟時聞兩華以貴陽憲長歸矣懐望賦此<lb/>
竇圌山外隔仙蹤明月闗頭路㡬重遙憶故人思故國<lb/>
且從高躅躡高峯千尋飛棧天為盡萬折危巒鳥不逢<lb/>
獨羨陶潛歸去早一尊何處撫孤松<lb/>
　　過風洞嵿望雪山兼聞魏南臺使君開府諸蕃服<lb/>
　　　屬邊烽始静感懐書此預簡南臺<lb/>
雪山雪自開天積風洞風如捲地迴絶徼盡看無草木<lb/>
嶢闗且喜絶烽埃應同列子泠然至不似王猷倐爾回<lb/>
<pb n="KR4e0210_WYG_006-20b"/>
共道諸蕃前負弩年来朝漢有高臺<lb/>
　　嘉州凌雲山寺覽䝉山憲副題刻和韻懐寄<lb/>
江頭巖壑翠參差洞裏乾坤日月遲三水烟濤天際渺<lb/>
九峯春樹霧中疑青幃正帶曇花捲斑鬢羞同石髪垂<lb/>
坐看皇人僊室邇思君那共采金芝<lb/>
　　登烏尤山山在江水中相傳龍所開有郭璞註爾<lb/>
　　　雅臺<lb/>
清江幻出紫嶔岑傳道龍開嵗月深孤標逺與金焦並<lb/>
<pb n="KR4e0210_WYG_006-21a"/>
静窟長含霧雨隂朝逐巖雲来洞口晚留僧飯返叢林<lb/>
爾雅臺空那復問碧潭流水契無心<lb/>
　　坐雙飛橋寺僧出孫思邈丹竈藥爐制甚古留詩<lb/>
　　　一首贈謝楚山上人<lb/>
朝出叢林入洞天捫蘿越午到巖巔千峯合作蓮花藏<lb/>
雙水高連玉液泉悟後丹砂俱幻法行邊脩竹契真詮<lb/>
闍黎不用重留偈小坐崖亭意已傳<lb/>
　　是夜宿白水寺相傳冬春積雪封山諸獸皆逺伏<lb/>
<pb n="KR4e0210_WYG_006-21b"/>
　　　及春深鹿開山人始行<lb/>
春深傳道鹿開山獨往飄然歴九闗齋閣只同雲坐卧<lb/>
祗林唯趂鳥飛還豈無散聖游方外信有諸天異世間<lb/>
欲夢周公吾老矣楚狂遺跡似堪攀<lb/>
　　過雷洞坪自坪上有八十四盤險絶<lb/>
冰巖霧谷窈無端飛鳥真看絶羽翰五夜雷轟僧自定<lb/>
萬年雪積鼠長飡青羊已度三千界白象寧憂八十盤<lb/>
衰病欲從顔闔老無如此地淨開壇<lb/>
<pb n="KR4e0210_WYG_006-22a"/>
　　至光相寺是為絶嵿<lb/>
七天歴盡到天都獨立飄颻萬仞孤世外身心雙寂寞<lb/>
光中樓閣總虛無崑崙西出堪為侣江海東流見一盂<lb/>
莫道神燈俱是幻好從名利照迷途<lb/>
　　自峨眉還眉州陳䝉山丈從錦城以詩訊問登山<lb/>
　　　辭甚清妙依韻酬答<lb/>
名山㡬句望中登御氣乗風恨未能春日偶然成獨往<lb/>
閻浮從此不堪憑眼觀大地原非相身到寥天别有燈<lb/>
<pb n="KR4e0210_WYG_006-22b"/>
為問浣花溪上客㡬時還得共鶱騰<lb/>
　　閱山圖擬卜隠適有學憲新命陳子知予之不能<lb/>
　　　遽釋也以詩見嘲作此解之<lb/>
買山為傍百花潭野水脩篁似鬱藍飛夢㡬迴歸谷口<lb/>
閱圖終日憶江南舊疴自信三宜黜新命其如七不堪<lb/>
為謝羊裘終莫負秋風鱸鱠定抽簮<lb/>
　　送喻兵憲歸南昌<lb/>
美人東去望迢迢天際㝠鴻不可招世路親經九折坂<lb/>
<pb n="KR4e0210_WYG_006-23a"/>
勛名重見七擒橋西山藥室依丹桂南浦雲帆掛碧霄<lb/>
只恐金屏名姓在豈應𤣥髪老漁樵<lb/>
　　甲戌春小葺衡廬精舎二首<lb/>
舎紱歸来嵗又除依然谷口舊名愚門前雙鷺疑相引<lb/>
坐上千峯畫不如阿堵只藏徐穉耒匡床時檢伏羲書<lb/>
為嫌故社猶喧聒更向深山賦卜居<lb/>
　　二<lb/>
衡廬南北地相交結搆逢春剪白茅甫里先生聊作伴<lb/>
<pb n="KR4e0210_WYG_006-23b"/>
華巔胡老自成嘲園荒擬種千桃樹閣小平依萬竹梢<lb/>
白鹿朱陵隨所往遲看野鶴不須巢<lb/>
　　西粤舊寮三四君皆一時名士偶因便風裁述昔<lb/>
　　　遊<lb/>
萍聚當年三四君粤山迴首賦停雲戈船夜共灕江度<lb/>
銅柱朝看漢代勛洞窈追遊天外出桂香把酒月中聞<lb/>
相思半為交情稔更數名材世不羣<lb/>
　　贈郭柏岡太守<lb/>
<pb n="KR4e0210_WYG_006-24a"/>
太守華堂開北郭𤣥冬綺席照南辰無心再憶童騎竹<lb/>
有道誰憐雨折巾江上鱸蓴應好在簾前蘭茝自長春<lb/>
更看種柏還同老雙鬢何妨總似銀<lb/>
　　冬日毛右軍自螺川枉訪精舎賦贈并寄訊耿符<lb/>
　　　臺<lb/>
忽承棨㦸駐江濆入坐飄然意不羣談宗絶似先司馬<lb/>
草聖還追晉右軍野外淹留唯餐菊山中投贈倚停雲<lb/>
還朝為報符臺客種樹年来當策勲<lb/>
<pb n="KR4e0210_WYG_006-24b"/>
　　曽二潭郡伯曽魯原中丞見和精舎小作疊韻為<lb/>
　　　謝<lb/>
新卜未能歸五老故遊空復憶三茅却憐皓首初辭禄<lb/>
豈為𤣥經作解嘲螺浦春迴芳草色武峯雲接舊松梢<lb/>
南溟九萬須公等莫訝槍榆獨徙巢<lb/>
　　雪中龍澄源節推枉過精舎<lb/>
乍覩瓊花入座飛起看玉樹映山扉白頭索共牆梅笑<lb/>
青眼欣瞻羽節歸松下何辭穿敝履江邊誰伴坐漁磯<lb/>
<pb n="KR4e0210_WYG_006-25a"/>
高風詎數王猷興仙棹親勞到剡溪<lb/>
　　茶泉廷尉新第成賦贈<lb/>
㡬年弭節謝金閨新卜江成傍故隄廷尉高門應不忝<lb/>
輞川佳致並誰題堂開罨畫雲長潤逕轉迴闌月欲迷<lb/>
莫道主人今白髪才名早冠大江西<lb/>
　　題茶泉廷尉雲舫樓<lb/>
參差華館接平蕪縹緲飛樓引鏡湖絶勝雲中行畫舫<lb/>
還疑海上出蓬壺窻臨南斗天無際幔捲東林烏並呼<lb/>
<pb n="KR4e0210_WYG_006-25b"/>
珠樹即看春爛漫不妨高論擬潛夫<lb/>
　　奉答大司空鎮山朱公致政還家二首<lb/>
㡬人師保冠羣公更覩河渠繼禹功此日情傾三徑客<lb/>
向来才敵萬夫雄五雲繞映宫袍色緑野春連玉樹叢<lb/>
莫羨東山能著屐虞廷還憶舊司空<lb/>
　　二<lb/>
天邊劍履賜歸来江上絲綸亦快哉世路久諳同蕉鹿<lb/>
家園真賞勝蓬莱芳尊㡬共求羊醉佳句還追燕許才<lb/>
<pb n="KR4e0210_WYG_006-26a"/>
出谷春鶯聲正好肯容乗月放舟回<lb/>
　　中秋日同楊仁叔遊武姥登禮斗壇坐月聞桂香<lb/>
經時卧病掩柴闗佳節還登禮斗壇落木遙通江月白<lb/>
高巖細瀉石泉寒身閒麋鹿真為侣髪短雲霞已製冠<lb/>
坐愛天香移永夜年年来共醉中看<lb/>
　　六十生日避客娬姥懐有訓<lb/>
虎鼻峯頭獨振衣龍王洞口御風歸正慚伯玉能知化<lb/>
曽共壺丘學杜機山静絶聞羣雀噪天高遙見一鴻飛<lb/>
<pb n="KR4e0210_WYG_006-26b"/>
澄江回首真如練悵憶𤣥暉倚石扉<lb/>
　　戊寅冬再至石蓮洞<lb/>
　余别石蓮十有六年去先生之逝亦十五年是冬負<lb/>
　篋躡履為久住計所慚慨非一端也久以沈病不欲<lb/>
　多言重感嵗月聊題數韻<lb/>
石蓮夫子去無還邈矣何人更叩闗久别林巒知竦誚<lb/>
重来松竹似開顔泰山頽後吾安仰威鳳翔時世莫攀<lb/>
姑射重傷冰雪窈獨看明月滿高巖<lb/>
<pb n="KR4e0210_WYG_006-27a"/>
　　洞中雪後聞虎<lb/>
青巖為屋石為扉雨雪三冬客未歸一卧洞天傳辟穀<lb/>
獨留虎穴學忘機石中慈竹娟娟淨草裏香泉細細飛<lb/>
文史自憐吾未得雲山隨處有皈依<lb/>
　　秋日田間<lb/>
今嵗春田大半非秋田猶喜豆苗肥歡同禽鳥呼朋出<lb/>
行趂漁樵共路歸木落似延山入座霜寒曽製薜為衣<lb/>
農家濁酒堪忘世不為長生始息機<lb/>
<pb n="KR4e0210_WYG_006-27b"/>
　　仲冬尹鳳湖㕘軍過顧留宿<lb/>
殘冬那得似炎蒸驀地寒飈雨欲騰晚霽却看天似水<lb/>
夜深還見月如冰歡迎佳客留三徑坐挹高談勝百朋<lb/>
舉世交情金馬貴如今風致㡬人曽<lb/>
　　辛巳春日泊舟神岡有懐見臺中丞因憶東坑之<lb/>
　　　聚乃挂言者之口為之永嘆<lb/>
春風吹雨暗江城東望停雲曉霽生惆悵昔同𤣥豹隠<lb/>
沿洄今聴早鶯鳴石蓮衝暖花應麗雪浪横江月自明<lb/>
<pb n="KR4e0210_WYG_006-28a"/>
誰道大鵬翔既逺猶煩羅罻重含情<lb/>
　　楊乾叔新搆其先君武東銀臺有作因追和之以<lb/>
　　　贈乾叔<lb/>
師垣第宅國咸休奕奕銀臺世作求傑閣好藏先帝製<lb/>
高堂曽共故人留蘭蓀九畹浮佳氣華武千峯擁上游<lb/>
最是後賢能肯搆闗西清白自悠悠<lb/>
　<lb/>
　<lb/>
<pb n="KR4e0210_WYG_006-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　衡廬精舎藏稿巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>無住詞</head> <lb/>
    <p>
<pb n="KR4j0026_WYG_001-1a"/>
欽定四庫全書<lb/>
　無住詞<lb/>
　　　　　　　　　　　　宋　陳與義　撰<lb/>
　　法駕導引<hi>世傳頃年都下市肆中有道人攜烏衣稚髻女子買酒獨飲女子歌詞以侑凡</hi>
　　　<hi>九闋皆非人世語或記之以問一道士道士驚曰此赤城韓夫人所製水府蔡真君法駕導引</hi>
　　　<hi>也烏衣女子疑龍云得其三而亡其二擬作三闋</hi>
朝元路朝元路同駕玉華君千乘載花紅一色人間遥<lb/>
指是祥雲囘望海光新<lb/>
<pb n="KR4j0026_WYG_001-1b"/>
　　又<lb/>
東風起東風起海上百花揺十八風鬟雲半動飛花和<lb/>
雨著輕綃歸路碧迢迢<lb/>
　　又<lb/>
煙漠漠煙漠漠天澹一簾秋自洗玉舟斟白醴月華微<lb/>
映是空舟歌罷海西流<lb/>
　　虞美人<hi>亭下桃花盛開作長短句詠之</hi>
十年花底承朝露看到江南樹洛陽城裏乂東風未必<lb/>
<pb n="KR4j0026_WYG_001-2a"/>
桃花得似舊時紅　胭脂睡起春纔好應恨人空老心<lb/>
情雖在只吟詩白髪劉郎孤負可憐枝<lb/>
　　憶秦娥<hi>五日移舟明山下作</hi>
魚龍舞湘君欲下瀟湘浦瀟湘浦興亡離合亂波平楚<lb/>
　獨無尊酒酬端午移舟來聽明山雨明山雨白頭孤<lb/>
客洞庭懷古<lb/>
　　臨江僊<hi>前題</hi>
高詠楚詞酬午日天涯節序怱怱榴花不似舞裙紅無<lb/>
<pb n="KR4j0026_WYG_001-2b"/>
人知此意歌罷滿簾風　萬事一身傷老矣戎葵凝笑<lb/>
墻東酒杯深淺去年同試澆橋下水今夕到湘中<lb/>
　　虞美人<hi>大光祖席醉中賦長短句</hi>
張帆欲去仍搔首更醉君家酒吟詩日日待春風及至<lb/>
桃花開後却匆匆　歌聲頻為行人咽記著尊前雪明<lb/>
朝酒醒大江流滿載一船離恨向衡州<lb/>
　　㸃絳脣<hi>紫陽寒食</hi>
寒食今年紫陽山下蠻江左竹籬烟鎖何處求新火<lb/>
<pb n="KR4j0026_WYG_001-3a"/>
不解鄉音只怕人嫌我愁無奈短歌誰和風動梨花朶<lb/>
　　虞美人<hi>邢上友㑹上</hi>
超然堂上閒賓主不受人間暑氷盤圍坐此州無却有<lb/>
一瓶和露玉芙蕖　亭亭風骨涼生牖消盡尊中酒酒<lb/>
䦨明月轉城西照見紗巾藜杖帶香歸<lb/>
　　漁家傲<hi>福建道中</hi>
今日山頭雲欲舉青蛟素鳯移時舞行到石橋聞細雨<lb/>
聴還住風吹却過溪西去　我欲尋詩寛久旅桃花落盡<lb/>
<pb n="KR4j0026_WYG_001-3b"/>
春無所渺渺籃輿穿翠楚悠然處高林忽送黃鸝語<lb/>
　　虞美人<hi>余甲寅嵗自春官出守湖州秋杪道中荷花無復存者乙卯嵗自瑣闥以病得請奉</hi>
　　　<hi>祠卜居青墩鎮立秋後三日行舟之前後如朝霞相映望之不断也以長短句記之</hi>
扁舟三日秋塘路平度荷花去病夫因病得來遊更值<lb/>
滿川微雨洗新秋　去年長恨拏舟晚空見殘荷滿今<lb/>
年何以報君恩一路繁花相送到青墩<lb/>
　　浣溪沙<hi>離杭日梁仲謀恵酒極清而美七月十二日晚卧小閣巳而月上獨酌</hi>
送了棲鴉復暮鐘欄干生影曲屏東卧看孤鶴駕天風<lb/>
<pb n="KR4j0026_WYG_001-4a"/>
　起舞一樽明月下秋空如水酒如空謫仙已去與誰<lb/>
同<lb/>
　　玉樓春<hi>青墩僧舍作</hi>
山人本合居巖嶺聊問支郎分半境殘年藜杖與綸巾<lb/>
八尺庭中時㺯影　呼兒汲水添茶鼎甘勝吳山山下<lb/>
井一甌清露一爐雲偏覺平生今日永<lb/>
　　清平樂<hi>朩犀</hi>
黃衫相倚翠葆層層底八月江南風日美㺯影山腰水<lb/>
<pb n="KR4j0026_WYG_001-4b"/>
尾　楚人未識孤妍離騷遺恨千年無住菴中新事一<lb/>
枝喚起幽禪<lb/>
　　定風波<lb/>
九日登高有故常隨晴隨雨一傳觴多病題詩無好句<lb/>
孤負黄花今日十分黃　記得眉山文翰老曾道四時<lb/>
佳節是重陽江海滿前懷古意誰㑹闌干三撫獨凄涼<lb/>
　　菩薩鬘<hi>荷花</hi>
南軒面對芙蓉浦宜風宜月還宜雨紅少綠多時簾前<lb/>
<pb n="KR4j0026_WYG_001-5a"/>
光景奇　繩牀烏朩几盡日繁香裏睡起一篇新與花<lb/>
為主人<lb/>
　　南柯子<hi>塔院僧閣</hi>
矯矯千年鶴茫茫萬里風闌干三面看秋空背插浮屠<lb/>
千尺冷煙中　林塢村村暗溪流處處通此間何似玉<lb/>
霄峰遥望蓬萊依約曉雲東<lb/>
　　臨江僊<hi>夜登小閣憶洛中舊遊</hi>
憶昔午橋橋上飲坐中多是豪英長溝流月去無聲杏<lb/>
<pb n="KR4j0026_WYG_001-5b"/>
花疎影裏吹笛到天明　二十餘年如一夢此身雖在<lb/>
堪驚閒登小閣看新晴古今多少事漁唱起三更<lb/>
　<lb/>
　<lb/>
　<lb/>
　<lb/>
　<lb/>
　無住詞<lb/>
</p>
<p>
</p>
  </div>
        </body>
</text>\m</TEI>
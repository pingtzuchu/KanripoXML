<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0481_WYG_018-1a"/>
跋<lb/>
自庖犧氏乾坤二畫筆萬世文字之祖厥後六經四子<lb/>
炳垂天壤凡君公至于士庶莫不崇奉率由他若騷賦<lb/>
詞章名家代有雖其菁華藻采亦自蔚然可觀而究不<lb/>
足以法傳者則以文乃載道之器學者苟於聖賢之道<lb/>
未聞文即極工終若玉巵無當也新安篤生子朱子由<lb/>
周張二程上接乎孔孟之統一生著述不下百餘萬言<lb/>
無一字一句非闡發聖賢理道者故其為文朗如星日<lb/>
<pb n="KR4d0481_WYG_018-1b"/>
沛如江河屹如山嶽堂堂正正顛撲不破逮子朱子没<lb/>
新安士大夫幸生其鄉得聞緒論宋末明初名儒迭出<lb/>
一時競稱吾郡為東南鄒魯而吾邑陳定宇先生首推<lb/>
子朱子世嫡焉葢先生生於子朱子之後僅五十有三<lb/>
年世邇而居近知真而信篤見當時人士浸滛子静之<lb/>
學術厖雜同甫之事功反覆辨析不遺餘力一生著述<lb/>
亦不下百餘萬言亦無一字一句非闡發子朱子理道<lb/>
者堂堂正正與子朱子先後一轍如四書發明書傳纂<lb/>
<pb n="KR4d0481_WYG_018-2a"/>
疏禮記集義讀易編讀詩記三傳節註等書其有功於<lb/>
經傳不具論即其随錄有云象山之學寔流為禪専以<lb/>
覺悟訓學者而詆斥濓溪伊洛有禪家呵佛罵祖意明<lb/>
眼覷破已使陸無遁形而吾邑後起名為宗朱者尚有<lb/>
云儒者曰其學似禪釋者曰我㳒無是為象山分解者<lb/>
更有著道一編迷惑學人者藉非先生懃懃懇懇羽翼<lb/>
紫陽後之人雖欲聞子朱子之説其孰從而求之况今<lb/>
之學者更不可問矣目未覩子朱子之書樂姚江之便<lb/>
<pb n="KR4d0481_WYG_018-2b"/>
㨗信其晚年定論一編反以為朱之初尚不逮陸雖明<lb/>
季陳清瀾先生著有學蔀通辨考其年月紏其顛倒足<lb/>
破誕妄之奸然辨駁頗多發明殊少則人猶未知子朱<lb/>
子之所以集諸儒大成而上接孔孟也邇年崑山徐司<lb/>
冦既刻先生尚書纂疏于經解中而先生族孫毅軒書<lb/>
崖二公今又梓先生文集行世遂使千百世後之學者<lb/>
讀先生之文確然深信子朱子之所以當遵異端之所<lb/>
以當黜而由濓洛以遡洙泗無岐途無迷津則先生祖<lb/>
<pb n="KR4d0481_WYG_018-3a"/>
孫均有功於聖賢道統之傳顧不偉歟抑儀十三世祖<lb/>
仲翔公諱龍生宋咸淳乙丑少先生十四嵗潛心子朱<lb/>
子之學元至大中為青陽教諭崇祀名宦詳載郡邑志<lb/>
及家譜實受業於先生之門兹毅軒公又以先生文集<lb/>
見委跋尾而儀末學小子亦得掛名集中是又寒家祖<lb/>
孫之私幸不僅為千百世學者幸而已也<lb/>
　<lb/>
　<lb/>
<pb n="KR4d0481_WYG_018-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　定宇集跋<lb/>
</p>
<p>
</p>
  </div>
</body>
</text>
</TEI>
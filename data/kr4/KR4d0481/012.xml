<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定宇集卷十二</head>
    <p>
<pb n="KR4d0481_WYG_012-1a"/>
欽定四庫全書<lb/>
　定宇集卷十二　　　　　　元　陳櫟　撰<lb/>
　　記　銘　贊　賦<lb/>
　　　謙齋記<lb/>
謙之象見於易謙之說見於書伏羲畫卦於艮下<lb/>
坤上名之曰謙未有辭也人未知謙之益也伯益<lb/>
賛於禹曰滿招損謙受益時乃天道雖非論易謙<lb/>
之益明於此文王為彖辭始曰謙亨周公為爻辭<lb/>
<pb n="KR4d0481_WYG_012-1b"/>
始於謙上三爻皆吉利餘六十三卦則六爻未有<lb/>
純吉利而不凶悔吝者夫子為彖傳始曰天道虧<lb/>
盈而益謙純用伯益之辭之意不過以虧代損以<lb/>
盈代滿而謙之益於是大明謂非祖書之說以賛<lb/>
易之象可乎同邑謝君益字謙甫儒家稚弟以儒<lb/>
習吏退食燕坐之書室扁曰謙謁記於余余辭謝久<lb/>
之請不懈則諗之曰謙之理具見易與書中先儒發<lb/>
明無餘藴何用後學重下註脚君其書伏羲之卦伯<lb/>
<pb n="KR4d0481_WYG_012-2a"/>
益之贊於齋壁而潛心焉漢名卿自酇侯而下多由吏<lb/>
進身君能心謙之理而充之無一念不謙無一事不謙<lb/>
今日之習為吏謙之卑而不可踰也他日之由吏以進<lb/>
身謙之尊而光也全受謙之亨吉利而無他卦爻凶悔<lb/>
吝受益孰大於是謙人道也益謙天道也人道盡天道<lb/>
見矣謙甫以此為予之言乎非也予聞之先儒先儒聞<lb/>
之伏羲伯益文王周公孔子伏羲伯益文王周公孔子<lb/>
聞之天<lb/>
<pb n="KR4d0481_WYG_012-2b"/>
　　　養心堂記<lb/>
養心之義於軻書屢見養心二字於寡欲章特見周子<lb/>
究極孟子所未言至矣婺源王君澤逺揭二字扁其堂<lb/>
寄聲徴記於予予學素昧重以存菴胡公之言敢不勉<lb/>
為之言竊謂寡之又寡以至於無周子不欲學者僅至<lb/>
寡欲而止故以大賢以上之無欲望之無欲故靜尚包<lb/>
涵説無欲則靜虚動直遂究極説非可泛責之學者也<lb/>
孟子欲學者之養心必自寡欲始故以寡欲而心存望<lb/>
<pb n="KR4d0481_WYG_012-3a"/>
之存即養也心為性之郛郭欲為心之蟊賊養心不自<lb/>
寡欲始不可也孟子本章辭不待贅竊謂寡欲養心在<lb/>
大學属誠意正心盡心知性在大學属致知格物非知<lb/>
性盡心以致其知誤認人欲為天理者有矣其於欲也<lb/>
雖欲勉強以寡之東窒而西流朝薙而暮茁求寡其欲<lb/>
戞戞乎其難哉必知性盡心以致其知則見善既明用<lb/>
心必剛更加誠意正心之功庻㡬欲可得而寡矣勉勉<lb/>
循循而不自已寡之又寡以至於無未必不由此而進<lb/>
<pb n="KR4d0481_WYG_012-3b"/>
者㸃雪不容於紅爐氷澌自釋於旭日非寡焉而猶留<lb/>
其根也蟬脱人欲之私春融天理之妙是心也始焉操<lb/>
之而後存今焉不待操而自存矣堂不在堂此心即堂<lb/>
升髙明正大之堂入藴奥精深之室是由孟之寡進周<lb/>
之無於以養心其至矣乎既以復王君且以自勵云<lb/>
　　　朝陽樓記<lb/>
朝陽樓子西金侯之所創也其先君子桐岡公捐館之<lb/>
一月侯聞訃自江陵官所奔歸水陸三千里以十有一<lb/>
<pb n="KR4d0481_WYG_012-4a"/>
日而達又二月即其祖宅之東建為樓三層髙明宏敞<lb/>
不二三月竣事亟為之者何承先志也其名若何標先<lb/>
字也祖居西澗澗之東可一樓其地數十弓犬牙入隣<lb/>
壤樓㡬無地起兩世數十稔欲之未得侯以大義交相<lb/>
感樓址甫完書所云考作室厥子構者此樓之所創也朝<lb/>
陽之云見於卷阿桐岡公字實本諸此自雅號熟齒頰<lb/>
字鮮克知樓巋然宅東大明東升樓先受日公之音容<lb/>
日逺日忘登斯樓也旦旦寅賓思親而不得見見朝陽<lb/>
<pb n="KR4d0481_WYG_012-4b"/>
如見其親焉揭而彰之示不忘親此樓之所名也澗之<lb/>
西瀕澗舊有亭侯鼎新之夾澗有梅益増植之取其尊<lb/>
先大父主簿公之舊扁曰春先者扁之主簿公遊國學<lb/>
登上第春先事業受用未盡標以遺後之人侯不忘祖<lb/>
訓復揭以期子姪朝陽之樓不忘父也春先之亭不忘<lb/>
祖也雖一樓一亭而倫紀關焉斯亭一澗隔之欲登樓<lb/>
由宅門度夀安之橋不翅百舉步始克蔇乃横一橋屋<lb/>
其上為舟形以通之扁曰横舟雖狀形紀實亦不無意<lb/>
<pb n="KR4d0481_WYG_012-5a"/>
云<lb/>
　　　等慈菴記<lb/>
休寧於新安為縣縣之南有黄原原有等慈菴菴之僧<lb/>
有碧菴上人永寧以其出倫紀人而其事關倫紀可尚<lb/>
也已菴肇基唐貞觀間實臨溪方興寺支流久為祝聖<lb/>
道塲燈燈相傳宗風克振今菴主心菴潛上人碧菴師<lb/>
也碧菴出率溪何氏先世宗博公昂為時名卿其後仕者<lb/>
相踵父原清文學世其家享年六十有二母程氏合美<lb/>
<pb n="KR4d0481_WYG_012-5b"/>
嫓德享年八十有四碧菴生官宦儒家十有三嵗出家<lb/>
等慈二十六而祝髪附方興南院籍身出家心不忘家<lb/>
也葛藟之本根蓼莪之生育切切於衷苦心劬躬銖累<lb/>
分積買田十畝以兄次子本中純孝嗜學可託也祝之<lb/>
收所入永為烝嘗資又買田入菴之常住囑其徒為奉<lb/>
先世祀畝數亦如之僧俗表裏相交期為悠久其用心亦<lb/>
宻矣自大徳九年秋九月肇此謀至十年春正官有㫖<lb/>
僧續置田土許歸併元籍中甫克立文册謂竞其志詎<lb/>
<pb n="KR4d0481_WYG_012-6a"/>
知事有不然志猶未竟延祐元年春閏三月不戒於火<lb/>
庵燼焉二年夏午檀施重構規模視前益崇以敞衆緣<lb/>
所不逮倒鉢囊足之又自建鐘樓於門之東偏妥何氏<lb/>
神主其下前所云嘱其徒為奉先者始有定所又懼久<lb/>
而易冺也将鑱之石而属筆於予奉先之田皆詳諸碑<lb/>
隂庻竟其志吁其用心亦逺矣予竊謂凢佛所宫一是<lb/>
皆祝萬夀為本尊君也君身所自立也鮮聞以報親為<lb/>
務如碧菴者親身所自出也謂事關倫紀非與此固儒<lb/>
<pb n="KR4d0481_WYG_012-6b"/>
家説也而實亦佛家説按四十二章經有人事天地神<lb/>
祗不如孝其親二親最神也㫖哉言乎儒佛有異教教<lb/>
以孝無二理天典民彜人孰外哉然不於他寺若菴乎<lb/>
見惟見諸等慈何以故碧菴儒家子故耳昔墨者<graphic n="KR0421" url="https://raw.githubusercontent.com/kanripo/KR-Gaiji/master/images/KR0421.png" mimeType="image/png"/>之<lb/>
<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>其親厚孟氏質之引儒道以對先儒謂其援儒而入<lb/>
于墨予謂非儒家子濡染倫紀之教不能因<graphic n="KR0472" url="https://raw.githubusercontent.com/kanripo/KR-Gaiji/master/images/KR0472.png" mimeType="image/png"/>而通於<lb/>
儒碧菴何宗博之裔其墨名儒行也亦宜予故曰以出<lb/>
倫紀人而事關倫紀可尚不可尚哉表而出之非徒為<lb/>
<pb n="KR4d0481_WYG_012-7a"/>
學佛者勸亦使儒名墨行者媿矣事勒堅珉世謂不朽<lb/>
然石可泐碑可仆其文章不可磨文豈不夀于石矣乎<lb/>
若予者非老于文學且自棄於時其能壽於石以垂不<lb/>
朽乎抑昔東坡與維琳同生寄之詩曰與君皆丙子今<lb/>
予於碧庵有劉白同壬子之宿緣此遂不復辭云延祐<lb/>
五年六月十日<lb/>
　　　星洲寺記<lb/>
星洲寺以地名名寺也溪南涯數鉅石怪竒突兀旱不<lb/>
<pb n="KR4d0481_WYG_012-7b"/>
趾露漲不頂漫寺門靣之相距約百舉武嘗聞地之石<lb/>
天之星也證之春秋傳邵子説地理書靡不合金華仙<lb/>
之詩尤切曰星宫著地化為寳坊是也今寺獨擅此勝<lb/>
非得地歟寺始創於唐太宗貞觀十年丙申立公開山<lb/>
僧也三代而下最稱太平未有及貞觀者此寺之建首<lb/>
逢此時非得時歟始建迄今六百八十有九年嗣而堂<lb/>
構代不乏人寺僧一榮自咸淳癸酉祝髪劬躬節用為<lb/>
寺出力三門寢堂土地神祠鼎新為之佛殿鐘樓則蠱<lb/>
<pb n="KR4d0481_WYG_012-8a"/>
壊而葺之他如塑繪圬鏝鑿築甃砌等殆不勝書亦既<lb/>
完美延祐甲寅不幸燬於火僅存藏殿寢堂又能硬着脊<lb/>
梁心弗退轉經始于乙夘陸續於累年佛殿重營厥費<lb/>
頗夥倒已囊鬻已田用潰于成塑像制噐種種漸備用<lb/>
鈔以錠者千計持鉢所獲者居什之一其徒大椿則創<lb/>
鐘樓永慶則創齋㕔皆與有勞焉所未有為者亦既䂓<lb/>
度且将不愆於素今夫千金子萬石君世豈無之一再<lb/>
傳之或三四傳王承福不免歎為<graphic n="KR0469" url="https://raw.githubusercontent.com/kanripo/KR-Gaiji/master/images/KR0469.png" mimeType="image/png"/>則李師道欲贖其<lb/>
<pb n="KR4d0481_WYG_012-8b"/>
所質矣今寺隨燬隨創金地清凈木天髙明赫奕如昨<lb/>
何以故有人如榮公與其徒者乎非得人歟昔温彦愽<lb/>
與馬周俱告太宗曰願常如貞觀初則善矣易曰神而<lb/>
明之存乎其人有人焉則地以人重時以人来苟非其<lb/>
人地由是弗興恐不免鐵爐歩之嘆矣榮公紹徃開来<lb/>
燈燈相賞常得其人則此寺常如貞觀初豈非善之善<lb/>
者乎又况寺将崇成國家改元方新重逢今之泰定即<lb/>
如初逢古之貞觀也榮公将匹休立公焉抑榮公所可<lb/>
<pb n="KR4d0481_WYG_012-9a"/>
書又不止是撥已田若干畝入常住贍其徒詳於碑隂<lb/>
慈也榮公本藏溪汪氏二親<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>長干創屋一區于墓傍<lb/>
近墓田亦若干畝屋則徃來居之他日付其徒繼居焉<lb/>
又孝也孝于其親亦四十二章經所教也事關倫紀尤<lb/>
所宜書予㓜家五城經寺門望茶烟絫矣今委紀之倘<lb/>
續後游償金華仙晝吟山入座之願庻不為寺中生客<lb/>
榮公者叢林老宿嘗為都綱云<lb/>
　　　睂夀菴記<lb/>
<pb n="KR4d0481_WYG_012-9b"/>
歙石門靜軒吾宗也構菴於所擬壽藏許扁曰睂夀述<lb/>
生平大概得吉始末徴記於予予櫽括潤色書之公㓜<lb/>
嗜學長益淹該亶為克紹箕裘歴江湖持門户露宿風<lb/>
餐鮮有寧日宜其蠱裕先疇鼎新石庫増鄉閭壯觀望<lb/>
粹珪璋氣凌雲霓胡可涯涘乃能鍳老氏知足知止之<lb/>
戒超出世之沉溺不休者其於先世窆事孜孜不能怠<lb/>
固異乎漫不警省者庸術是聽而但苟簡尤異乎覬覦<lb/>
榮達者膚學隂陽而墮因循天誘其衷地呈其寳祖若<lb/>
<pb n="KR4d0481_WYG_012-10a"/>
考若妣之吉兆壹是逢之不寧惟是公配程氏嫓德偕<lb/>
老亦預獲擬藏雙劍之所于戴邨流抱峙環朝揖天造<lb/>
雖獻者名術相實自天何以證之公效傅修期司空表<lb/>
聖自營繭室由經始迄就緒動罔不吉此豈偶然哉諏<lb/>
所以名菴之義則曰天其鍳我夫婦方寸契造化而錫<lb/>
以齊睂朋夀乎按詩曰睂夀以表夀証今取其辭異其<lb/>
義此公所願也又以田三百而贏永入菴中贍守菴人<lb/>
戒子孫無違辭併詳田畝勒碑隂此公所慮也予謂公<lb/>
<pb n="KR4d0481_WYG_012-10b"/>
仁孝人也仁莫大於愛親孝莫大於襄事以報親公於<lb/>
祖考妣允為仁孝之子孫天必生仁孝人以為公子孫<lb/>
此理昭昭可信不誣公所心得躬行子孫将是則是效<lb/>
謹守先業又可大焉公夫若婦齊睂朋夀此福之在其<lb/>
身者佳城之應如羊叔子之登三事陶士衡之督八州<lb/>
此福之在子孫者不待必之天而必之此心之天朱子<lb/>
曰天即理也以理知天公之所願必遂其所慮者必無<lb/>
心即天也天豈逺哉公名一德靜軒號也又號梅忩生<lb/>
<pb n="KR4d0481_WYG_012-11a"/>
前丙辰今年六十有五配生前庚申今年六十有一其<lb/>
夀方隆未艾云<lb/>
　　　洪氏閒雲堂銘<lb/>
水泉雨雲坎象所共雲為雨體雨為雲用未雨之雲似<lb/>
閒非閒既雨之雲閒也真閒出雲降雨學非忘世雨齊<lb/>
雲歸學非狥世君雲其心坐閒雲堂休時閒閒與雲行<lb/>
藏<lb/>
　　　書燈銘<lb/>
<pb n="KR4d0481_WYG_012-11b"/>
　　　　義所讀書檠令予銘之因書其罩銘曰<lb/>
雪平跧牕月仄踞屋昔人無燈如許勤讀今我有燈篝<lb/>
幕熒熒不<graphic n="KR0139" url="https://raw.githubusercontent.com/kanripo/KR-Gaiji/master/images/KR0139.png" mimeType="image/png"/>其光用晦而明非雪而炤不月而曜陋彼<lb/>
囊螢徒千其爝敢有不勤籟沉更深燭奸雄膽洞聖賢<lb/>
心<lb/>
　　　家傳祖硯銘<lb/>
　　　　族姪孫贊子襄捧其髙祖十九省元所留付<lb/>
　　　　佳硯求予銘謹序而銘之<lb/>
<pb n="KR4d0481_WYG_012-12a"/>
吾祖通判公以詩經擢鄉舉官終三山倅貢元公公其<lb/>
親弟也亦以是經冠鄉舉復會諸侯于東都至駕言徂<lb/>
東之題其文至今膾炙人口所謂自東其駕以東諸侯<lb/>
之駕者謂之絶妙好辭非歟将赴南宫不幸賫志以逝<lb/>
平生用一龍尾佳硯東坡所謂無田食硯者用之不盡<lb/>
留以遺後之人有二曽孫學紹祖鉢文傳祖燈迨其𤣥<lb/>
孫亦好學不倦猗歟美哉食硯田而不墜有能四五傳<lb/>
而䋲䋲者豈非世之所鮮有乎余甚嘉之言之不足申<lb/>
<pb n="KR4d0481_WYG_012-12b"/>
之以銘<lb/>
銘曰無田食硯東坡有云髙祖一硯五世所珍學鉢文<lb/>
燈䋲䋲善繼永言寳之欽于世世<lb/>
　　　敏齋銘<lb/>
　　　　三衢徐南塘登楊龜山之門番陽明善程公<lb/>
　　　　實師之星源王拙齋登朱文公之門明善之<lb/>
　　　　孫可菴實師之今敏齋君名時敏以敏名齋<lb/>
　　　　者明善之六世孫可菴之曽孫也父雲巖以<lb/>
<pb n="KR4d0481_WYG_012-13a"/>
　　　　數名儒之後志道據徳依仁而遊於藝精工<lb/>
　　　　醫術敏齋繼之儒家閥閲穹崇如是誰能或<lb/>
　　　　之先以儒飾醫匪業岐黄之術而已世居饒<lb/>
　　　　德興之程邨雲巖始遷婺之中平敏齋今寓<lb/>
　　　　歙城予未之識族姪實卿與之稔轉為求予<lb/>
　　　　一言録示董盤澗所為明善堂銘且云斯堂<lb/>
　　　　也程去華實記之予於諸公師友淵源聞之<lb/>
　　　　久矣遂為作敏齋銘云<lb/>
<pb n="KR4d0481_WYG_012-13b"/>
程朱之學上泝孔孟南塘拙齋其傳也正敏齋之先實<lb/>
師徐王儒學承承累世昭彰雲巖繼之志道游藝迨至<lb/>
敏齋匪專方技六經學字始見傅岩遜敏與懐三義相<lb/>
參學自遜入濟之以敏豈徒謙退汲汲勉進勤敏不已<lb/>
允懐不失修者乃來來者乃積顔實若虚進未見止拳<lb/>
拳服膺脗合乎此豈惟儒學醫學亦然真積力久藝宜<lb/>
精專匪直良醫可逹良相以敏啟沃時來毋譲<lb/>
　　　處善齋銘<lb/>
<pb n="KR4d0481_WYG_012-14a"/>
　　　　邑居劉長卿以處善齋記文等求予文予閲<lb/>
　　　　之有張士元一記儘平正略云善之所在先<lb/>
　　　　知所擇而後安所處知行之學自有次第紫<lb/>
　　　　陽闕里講貫已熟劉君于行處用力不患不<lb/>
　　　　知所擇矣余不復架屋上之屋也餘皆閒言<lb/>
　　　　語緊要只此十數句而已餘人之作皆可無<lb/>
　　　　也余為作一銘<lb/>
銘曰安于處善天人䇿語先師語註亦嘗採取善雖本<lb/>
<pb n="KR4d0481_WYG_012-14b"/>
性未易審處處且未易安尤難遽處之云乎止而不去<lb/>
不先明善善在何許明善伊何必自學始學以明善見<lb/>
善明矣擇善處焉故士得已居之而安純熟方爾元善<lb/>
之長曰仁是已終當處仁為安宅主明善其初處仁而<lb/>
止處善而仁善斯純至處仁而安希聖地位忠愛長卿<lb/>
諛吾所止作此銘詩卿其朂只<lb/>
　　　族譜贊<lb/>
　　　　九族之云昉於堯典釋者謂父族四母族三<lb/>
<pb n="KR4d0481_WYG_012-15a"/>
　　　　妻族二歐陽文忠取斯説朱子韙之昔齊晏<lb/>
　　　　子不隠君之賜固猶是也世之譜族尚矣未<lb/>
　　　　聞兼譜異姓之親今伯英為髙曾世譜而解<lb/>
　　　　呉王三氏皆有記焉其惇九族厚彜倫之義<lb/>
　　　　尤篤敬為贊<lb/>
禹疆徐州姬祚徐土族蕃括蒼班班綬組哲人伊何錢<lb/>
塘歙浦觀光用賓奉母視女月溪令子曰伯英甫學紹<lb/>
箕裘筮仕孔膴養終者代敬宗尊祖自流泝源江淛修<lb/>
<pb n="KR4d0481_WYG_012-15b"/>
阻昭穆益遼塗人胥覩取則歐蘓聿親乘譜次圗懿親<lb/>
若姑若母卓哉伯英親仁好古九族義明由兹惇叙奕<lb/>
奕雲仍繼志䋲武拭目華編豈云小補<lb/>
　　　畵馬贊<lb/>
驄青其質龍文在脊匪渥洼産胡爾神特冠帯緋衣懿<lb/>
何人斯靿履揭裳徐引長覊豈伊僕臣職典天廏馭馬<lb/>
千里敬供萬夀龍馬不世良御應星妙寫天真何代丹<lb/>
青<lb/>
<pb n="KR4d0481_WYG_012-16a"/>
　　　孤竹贊<lb/>
　　　　見墨竹二軸其一孤竹上有贊云睂山老人<lb/>
　　　　題孤竹君其一雙竹上有題云清獻公雙竹<lb/>
　　　　吟因和其韻<lb/>
竹竹孤竹國君此其遺族獨立亭亭與誰同緑龍想單<lb/>
吟鳯難雙宿應契特立獨行者之心不動羣趨旅進者<lb/>
之目千畝不見其有餘一竿不見其不足竹竹似魯狷<lb/>
士不見親厚之凉凉如衛君子斐然有文之郁郁月來<lb/>
<pb n="KR4d0481_WYG_012-16b"/>
影自伴琅玕風至聲能戞珠玉特操何假于依附髙節<lb/>
了無所阿曲嗟彼朋邪之徒豈不有愧於孤竹<lb/>
　　　宋彌章自號蓮舟贊<lb/>
異哉運乎生華峰頭飄十丈花為一葉舟廣平苖裔太<lb/>
一之儔帆無盡風泳餘波流吾道正派絽孟者周愛蓮<lb/>
誰同心今與侔身艘心柁聖涯是游由濓泝洙勿虗勿<lb/>
浮風月無邉穆穆颼颼良不偶然来從吾游頌中有規<lb/>
子領也不<lb/>
<pb n="KR4d0481_WYG_012-17a"/>
　　　澄潭贊<lb/>
　　　　長汀聖公上人號澄潭今年夏五邂逅瞻其<lb/>
　　　　頂相惜怱怱未及交箭鋒機兹承寄聲需余<lb/>
　　　　為下一轉語思韓之于文暢栁之于浩初皆<lb/>
　　　　為下筆今亦何忍答以不語禪乎因為澄潭<lb/>
　　　　贊寄之<lb/>
贊曰傳燈要妙性海心源有澄斯潭淵淵其淵禪定有<lb/>
素湛然止水如珠在盤盤定珠慧澄不在潭而在心珠<lb/>
<pb n="KR4d0481_WYG_012-17b"/>
現水月中寂炤空虚惟千載心秋月寒水儒釋同處我<lb/>
聞朱子<lb/>
　　　扇贊<lb/>
昔張無垢紙扇三年自誇其儉我将倍旃人無好事我<lb/>
無長錢一裘閲世可希此賢<lb/>
　　　和不求人贊<lb/>
　　　　不求人贊曾大父唱之通判和之唱者不可<lb/>
　　　　得見矣幸得見和者而知曾大父之嘗為此<lb/>
<pb n="KR4d0481_WYG_012-18a"/>
　　　　贊也曾孫不肖想像先世意而僭補之癸亥<lb/>
　　　　十月初四日晡時<lb/>
疴癢切身倩誰搔之斵木為手具體依稀天賦風騷芒<lb/>
刺背貞一搔一快勝呼醜婦噫報落金<graphic n="KR0107" url="https://raw.githubusercontent.com/kanripo/KR-Gaiji/master/images/KR0107.png" mimeType="image/png"/>兮截盛金盤<lb/>
思麻姑仙爪兮豈不利夫麻頑孰若此手兮木居士女<lb/>
借名李衡家兮木奴以命汝噫雖不求人兮未免求木<lb/>
奴之指孰若反掌以自搔兮君子求諸已<lb/>
　　　和五六公不求人贊<lb/>
<pb n="KR4d0481_WYG_012-18b"/>
梓人揮斤刻木成指雖乏纎纎可侍君子搔我疴癢及<lb/>
我背膂爾力所至不仁者止我有㫖酒只可養氣我有<lb/>
詩書只可適志予美亡此誰侍巾櫛醜婦之功頼有爾<lb/>
耳爾予相親俾不求人無忝名義<lb/>
　　　婺源李復初字贊<lb/>
婺源李復初兄館寓頗相近淳雅可敬然過從亦疎丁<lb/>
未冬十月晦來言别索字説甚勤予念坡頴名説老泉<lb/>
自為之晦菴冠子祝辭屏山為之非父非師誰其僭之<lb/>
<pb n="KR4d0481_WYG_012-19a"/>
敢請益堅予曰説之不可也贊之可贊之曰人同此性<lb/>
性同此初性者安焉奚以復為聖降而賢復焉不免復<lb/>
之奚在曰在明善明善属知復之属行舜曰精一思曰<lb/>
明誠聖門善復莫如顔子不逺之復能復于禮孔博以<lb/>
文知之于先又約以禮行之次焉以復其初至於亞聖<lb/>
沙澄水清塵磨鏡净復初學顔亦顔之徒入百聖域守<lb/>
三字符<lb/>
　　　庭芳字贊<lb/>
<pb n="KR4d0481_WYG_012-19b"/>
　　　　戴兄蘭字庭芳雲坡公之曾孫震齋公之孫<lb/>
　　　　杞山公之子好學不倦翩翩佳公子也嘗從<lb/>
　　　　予遊屢以其字求説竊謂名二子説老泉為<lb/>
　　　　之文公冠子祝辭屏山為之予不欲僭以贊<lb/>
　　　　易説辭美之之中寓勉之之意云<lb/>
騷集衆芳首蘭是稱晉人謂蘭宜生階庭託根幽深無<lb/>
人自媚欲秘其香風不汝秘根培愈固芽茁愈萌培根<lb/>
安在重席帯經揚於王庭自家庭始侍中裔孫流芳無<lb/>
<pb n="KR4d0481_WYG_012-20a"/>
已<lb/>
　　　程與京草蟲手巻贊<lb/>
草卉昆蟲造化生成精微竒妙豈力所能一以貫之實<lb/>
大巧流行爰有良工妙奪造化若艸若蟲逼眞非畫小<lb/>
巧云乎哉天機呈寳無價體仁主人手卷横陳能事擅<lb/>
塲出戴子淡雲雲行無心淡然任天眞偶泄天巧不彫<lb/>
琢謝鋤耘采芣苢菁莪在中沚芥菜方紫納須彌待其<lb/>
子矍麥亦著花亶謂四美蝶洵有情蜂如有聲雍容閒<lb/>
<pb n="KR4d0481_WYG_012-20b"/>
雅可尚乎蜻蜓蜥蜴昂首若寄奴所驚蚱蜢折臂蛾子<lb/>
臘遇之将舁以行我聞周子庭艸交翠觀生物氣象謂<lb/>
同自家意思張子厚聞驢鳴亦謂如此又聞詩家以畫<lb/>
為真今諸艸諸蟲生意津津勿微小視之囿大化無垠<lb/>
體仁主人一披翫之養胷中生物之仁<lb/>
　　　夏君文藁贊<lb/>
文氣所形尤貫道噐氣信豪放道更精詣集義生氣氣<lb/>
配道義道氣合一文響天地<lb/>
<pb n="KR4d0481_WYG_012-21a"/>
　　　風雩亭賦<lb/>
　　　　判縣先生創風雩亭𢎞齋曹先生記之至矣<lb/>
　　　　盡矣然昔張宣公風雩亭詞之餘意猶有可<lb/>
　　　　言者里晚學陳櫟敢發宣公未盡言之藴而<lb/>
　　　　賦之<lb/>
雲屋趙公風雩有亭家世琴鶴其風最清不此焉以為<lb/>
足上泝沂水之曽慕彼舞雩之風適樂意之舂容觀㸃<lb/>
也之所懐與三子兮不同龍見而雩壇壝聿崇爰有茂<lb/>
<pb n="KR4d0481_WYG_012-21b"/>
樹䕃蔚可䝉當春和氣風景恬融見天理之流行欲無<lb/>
芥乎其中風來自天風之者人淡蕩適至偶披其襟風<lb/>
此春風宇宙吾心宜聖師之所與獨喟然其賞音㸃也<lb/>
雖狂其心不泯春風無窮千古常新坐風雩以乘風諒<lb/>
何古兮何今大儒先生椽筆作記窮深發微巳詣其至<lb/>
今復賦之毋乃或贅辨不厭明敢獻所疑㸃之見處深<lb/>
契聖師行有不掩以狂獲譏既曰與之曷又狂之始超<lb/>
出于由求卒僅儕于牧皮昔子張子已慮及兹初新岳<lb/>
<pb n="KR4d0481_WYG_012-22a"/>
麓之亭特繫風雩之詞謂尋㸃心之所造當究顔氏之<lb/>
深工防外誘務敬恭浸私意之脱落斯樂意之内充今<lb/>
究顔氏深又安在非在乎他克已復禮㸃見處之雖髙<lb/>
惜行處之未實使徒慕其氣象而未知所用力寧不荒<lb/>
于過髙致有體而用虚必以克復之學補曾㸃之所無<lb/>
克去已私復乎天理匪徒見此地位必實致其踐履倘<lb/>
私欲之蟬蜕得春融乎理趣迨顔樂之不改庶風雩之<lb/>
無弊惟雲屋公卓哉先覺豈惟風曽㸃之風葢以樂顔<lb/>
<pb n="KR4d0481_WYG_012-22b"/>
子之樂亭扁翠侍克己睎顔翠不于其蛾于其山侍不<lb/>
于其人于其巒不復陽臺云夢興入蒼翠之間已克兮<lb/>
禮復欲净兮理純儼儀刑之相對為樂山静夀之仁人<lb/>
吹面而受和風披予襟兮欣欣臨風雩兮長嘯如唳鶴<lb/>
而鼓琴<lb/>
　　　木貓賦<lb/>
惟木貓之為噐兮非有取于象形設機械以得䑕兮配<lb/>
貓功而借名諒哉貓之字䝉貴兮實依人以寢處豈貓<lb/>
<pb n="KR4d0481_WYG_012-23a"/>
之偏可愛兮見䑕之深可怒䑕罪不可勝數兮大罪在<lb/>
害夫吾書聖賢所以心天地命生民兮多噬嚼而無餘<lb/>
外嚙衣與毁噐兮并穴倉而盗肉難僂指以盡其惡兮<lb/>
惟良貓漸可殱其族奈良貓毎難畜兮食不可以無魚<lb/>
或鈍庸而不捕兮遂謀設夫穽機外匣板以四周兮柱<lb/>
雙峙而梁横懸重木其若砧兮下簞盛夫羶腥妙在分<lb/>
釐梗之活繫兮微有觸而轟擊䑕行而冒入兮危機動<lb/>
而微命畢聞響而再設兮或一夕獲禽之三四䇿竒勲<lb/>
<pb n="KR4d0481_WYG_012-23b"/>
其若兹兮名木貓其奚慚然我以機心為彼械兮彼亦<lb/>
因機械而觸夫機心海鷗之閒雅而防猶深豈黠䑕之<lb/>
不能初用之多中兮再三用之則否毋乃指禍穽以相<lb/>
告語兮儘機張而餌誘木砧暮懸而詰朝兮羣黠跳梁<lb/>
于外而不入其中得非機械之有窮兮豈若良貓之有<lb/>
常功或者因貓之難畜兮遂抑貓而揚此使木之貓果<lb/>
能盡用兮則貓可以盡死患彼不捕之罷鈍兮豈不可<lb/>
易夫銜蟬譬之因望庸人之失職兮乃遂併衆君子而<lb/>
<pb n="KR4d0481_WYG_012-24a"/>
舎旃也耶<lb/>
　　　梅花主人賦<lb/>
古舒牧伯耶律相公禀受間氣生于遼東鴨綠平壤地<lb/>
靈所鍾期梁棟乎宇宙榜一軒兮以松松之所友允矣<lb/>
梅花以髯龍之欎鬰盟玉葩之横斜與素兄為主人免<lb/>
其覊孤於天涯搜清吟之千首盡發舒其英華梅見詩<lb/>
書實焉是取公取其花豈同兒女惟此梅之嘉實與商<lb/>
鼎以和羮何以有雨肥之紅綻花乃實之所由生三冬<lb/>
<pb n="KR4d0481_WYG_012-24b"/>
閉塞萬木韜精獨此花之先春耿氷雪而惟馨似君子<lb/>
之特立殊弱植之彫零公取其花乃待其實豈作牧之<lb/>
能奄行作相而爰立森萬松于軒外棟明堂而當屹摘<lb/>
梅實以調鼎葢權輿于今日斂大惠於一州豈獨私乎<lb/>
舒民寄語灊岳與皖公汝安能久留此梅花之主人<lb/>
　　　春先亭賦<lb/>
溪山種德與梅俱深亭扁春先延佇清吟吟不足而酣<lb/>
賞炤疎影以頻斟陋茅亭兮儀曹嫓蘭亭兮山隂有善<lb/>
<pb n="KR4d0481_WYG_012-25a"/>
繼之賢孫念太父之手植毎見此而敬恭忍等之於枯<lb/>
枿冀紅葩之有實取白賁之無色儼若靣乎公槐匪直<lb/>
同于卿棘一枝具一乾坤陽動根于太極慨彼有唐㡬<lb/>
昧履霜貌肖蓮花惟愛六郎豈知愛梅臨風一齅廣平<lb/>
一賦不㤀者夀年方廿五秀發華滋見已卓然挺特不<lb/>
疑陪立樹花厭厭醉夜笑彼江總何哉僕射尚此孤根<lb/>
陽囘凝閉偶㸃宫額豈屑街髻見魏徴兮嫵媚鄙令德<lb/>
兮温柔宜曉角之悲壯任吹笛於髙樓當髙齋之索笑<lb/>
<pb n="KR4d0481_WYG_012-25b"/>
異成蹊之不言仁權輿于微酸認生意之存存玉堂何<lb/>
喜竹籬何怒貫榮悴于一視恬窮達而默悟玉質兮盼<lb/>
倩逺違兮鶯燕日遶樹兮十廻朝廵簷兮百遍暨作相<lb/>
於開元搜杞梓與棫柞鼎和傅説之羮籠儲梁公之藥<lb/>
贊化調元燠寒時若接詔使而談默辭璫宴而疾託儼<lb/>
如斯梅隆冬不痿力能斡乎造化香不隨乎變衰衆木<lb/>
方槁横枝獨妍早占魁于春規忘司冬之執權特立萬<lb/>
物之表覺在羣䝉之先嗟襲美之與元輿賦艶葩之啾<lb/>
<pb n="KR4d0481_WYG_012-26a"/>
喧豈若公之賦梅大音希聲而鳴自然之天刻之屏間<lb/>
妙擅竒絶廊廟之姿豈淹巖穴振七葉之貂蟬將主知<lb/>
之早結觀我尚之如斯不愧文貞公之節既増光於大<lb/>
父尤景行乎先哲想後山翁神遊而喜之曰子孫德輿<lb/>
萬物氣吐實與梅兮同素相時來兮則奠皇圖於鞏固<lb/>
　　　大禹惜寸隂賦<lb/>
昔者聞之乾道行健一息萬里君子法乾自強不已自<lb/>
古列聖㒺有不勤堯兢兢舜業業所以為聖人舜之稱<lb/>
<pb n="KR4d0481_WYG_012-26b"/>
禹以克勤于邦耳克勤于邦之實尚且惜乎寸隂惟聖<lb/>
希天固自強以法行健之運惟賢希聖所以有惜乎分<lb/>
隂之心賢哉陶侃孳孳不息以勤自勵朝暮運甓俯視<lb/>
寸隂之移寳有同于尺壁紛紛學者不知自惜惜青春<lb/>
之不再忍悠悠度夫白日嗟夫視寸隂而猶競此聖人<lb/>
之所以益聖等光隂之隙駒此愚人之所以益愚<lb/>
　　　黄山堂賦<lb/>
維大好之山水昔專美於新安大好中之尤者孰有大<lb/>
<pb n="KR4d0481_WYG_012-27a"/>
于黄山峙古歙之西北髙戞日而摩天四千仭之蒼翠<lb/>
三十六之峰巒上峻極之絶顛下無底之深潭既白懸<lb/>
于布水亦紅盎于砂泉信山靈之都㑹嘗此煉乎神丹<lb/>
峰標名之各異事稽迹而猶存曰容成與浮丘更昭揭<lb/>
夫軒轅竒名六六之内此鼎立而為三黄帝二仙以嘗<lb/>
游宜姓山以黄而永傳欲識山之眞靣目奚必親履夫<lb/>
巉巖凡宦遊于此邦惟閒眺而遐觀擇郡治之勝地搆<lb/>
髙堂之數間納逺翠於軒楹數天際之烟鬟凭闌干而<lb/>
<pb n="KR4d0481_WYG_012-27b"/>
俛仰若再生于雲端自清濁之既判何山不屹于人寰<lb/>
孰以此山當三皇之世来神聖之躋攀繇皇而帝與王<lb/>
覇孰能廻世運之濤瀾睠新安之古郡欲醇古而弗諠<lb/>
鮮嚚訟之珥筆多岌嶪其儒冠以靜重而涖之将臥治<lb/>
兮非難惟字民之良牧又觀風之大賢登斯堂而送目<lb/>
見太古之山如見太古之人焉彼盖公之明黄老猶避<lb/>
堂見舎於曹參何如黄山之在望常若挹黄帝與羣仙<lb/>
法黄山之作鎮仁心靜而常淳涵法黄山之興雲仁潭<lb/>
<pb n="KR4d0481_WYG_012-28a"/>
霈而蘓惸鰥儼威刑之靜對送萬古以無言存古意於<lb/>
胷中心見山而常安噫嘻降古而今時固為之返今而<lb/>
古理可固然嘗望黄山而無愧于黄帝坐見太古淳風<lb/>
之挽還<lb/>
　　　漢林賦<lb/>
予聞周南之詠六州王矣乎德化有源修身刑家厥所<lb/>
廣及江漢之涯宜廣漢之詩人必推廣而讚美謂德廣<lb/>
之所及能感化乎遊子世有豪傑之士雖無文王猶興<lb/>
<pb n="KR4d0481_WYG_012-28b"/>
苟欲適乎正道何可外文德之純文所以文純亦不已<lb/>
德廣所及其用兮之德之純其本體維南兮喬木德化<lb/>
兮膏沐喬木分參天森森兮林麓豈果漢濱之木眞寒<lb/>
緑成林自有不林之林兮種德末茂而根深彼儒林與<lb/>
書林非眞林木之可見矣所種之林林兮蔚盛德之符<lb/>
騐呉君本市隠兮當蹔焉而山棲今又舎山棲而市隠<lb/>
兮此林隨此身之所之十年計種以木兮百年計種之<lb/>
以德德愈廣而林愈茂兮身所至即江漢之域<lb/>
<pb n="KR4d0481_WYG_012-29a"/>
　　　燕山八景賦<lb/>
粤自昔之京師稱為衆大之區今大業之覆燾亶亙古<lb/>
之所無建皇都于燕山信廣大而超卓稽載籍之所傳<lb/>
跨亳殷與京洛仰景致之佳絶殫泓頴而難窮味綺名<lb/>
之有八恍莫措其形容仙凡隔于苑墻邃深而瓊其島<lb/>
天未縱夫春陽花命長而鮮好池雖仍于古稱木蕖艶<lb/>
其佳色與景秋而最宜凉颸生夫粼碧瀦為瓊玉之漿<lb/>
㡬萬斛之珠滴嵗釀萬夀之觴横晴江之下垂愛一壺<lb/>
<pb n="KR4d0481_WYG_012-29b"/>
之天成金知出于誰鑄待夕陽之炤出色黄明而自媚<lb/>
山屹峙于兌方席花種而崢嶸市烘黄綿之襖夭現白<lb/>
玉之屏津趙北與燕南鷄呼兎而澄澈銀螮蝀之髙臥<lb/>
玉狻猊其如活軒轅裔之薊封雨飛門而河翻妙勝廬<lb/>
阜之瀑高出龍門之灘史嘗紀夫居庸名列三關之一<lb/>
山雖皴而萬疊翠欲滴于一色是為八景之略愧其詳<lb/>
之未知彼瀟湘與鳯翔亦人題之昭如兹偏方兮下國<lb/>
何皇都之足齒中涵葢其無極豈八景而但已山水自<lb/>
<pb n="KR4d0481_WYG_012-30a"/>
于西北景清淑之所鍾地廣漠而深厚極域闕之宏崇<lb/>
合官府兮市里暨民物之富庶孰非可觀之景顧觀光<lb/>
之猶未將究極而論之曰在徳不在景山川以人而重<lb/>
徳與景而悠永亳殷京洛之區今視昔而依然謂愚言<lb/>
之不信何一盛而莫肩如宋玊想像夫髙唐蘇子親見<lb/>
夫處境雖鋪張恐渉于虚無知初詠未得其要領也<lb/>
　<lb/>
　<lb/>
<pb n="KR4d0481_WYG_012-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　定宇集卷十二<lb/>
</p>
<p>
</p>
  </div>
</body>
</text>
</TEI>
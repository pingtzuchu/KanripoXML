<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定字集</head>
    <p>
<pb n="KR4d0481_WYG_000-1a"/>
欽定四庫全書　　　　　集部五<lb/>
　定字集　　　　　　　　别集類四<hi>元</hi>
　　提要<lb/>
　　　　<hi>臣</hi>等謹案定宇集十六卷别集一卷元陳櫟<lb/>
　　　　撰櫟有書傳纂疏已著錄是集為其族孫嘉<lb/>
　　　　基所刋凡文十五卷詩及詩餘一卷别集一<lb/>
　　　　卷則附錄序記誌狀之類櫟生朱子之鄉故<lb/>
　　　　力崇朱子之學集中如澄潭贊曰惟千載心<lb/>
<pb n="KR4d0481_WYG_000-1b"/>
　　　　秋月寒水儒釋同處我聞朱子附㑹齋居感<lb/>
　　　　興詩句以强合於禪未免自生疵累異乎朱<lb/>
　　　　子之所傳然集中諸文大抵皆醇正質實不<lb/>
　　　　涉詭誕如深衣考之類雖未必盡合古制而援<lb/>
　　　　據考証究與空談說經者有間惟詩作擊壤<lb/>
　　　　集派多不入格顧嗣立元詩選中所稱笑渠<lb/>
　　　　拄笏看山色容我扶笻聴水聲桞枝水灑一<lb/>
　　　　溪月豆子雨開千嶂烟諸句皆沙中金屑不<lb/>
<pb n="KR4d0481_WYG_000-2a"/>
　　　　能數數遇之也乾隆四十五年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0481_WYG_000-3a"/>
年表<lb/>
宋理宗淳祐十二年壬子春三月二十七日寅時先生<lb/>
　生於休寜五城距朱夫子之卒纔五十三年<lb/>
保祐元年癸丑先生二嵗<lb/>
二年甲寅先生三嵗祖母呉氏口授孝經論語聞輒成<lb/>
　誦<lb/>
三年乙卯先生四嵗<lb/>
四年丙辰先生五嵗入小學即渉獵經史十一月初四<lb/>
<pb n="KR4d0481_WYG_000-3b"/>
　日先生祖士俊公卒年七十五<lb/>
五年丁巳先生六嵗<lb/>
六年戊午先生七嵗通進士業自七嵗至十四嵗侍其<lb/>
　父復之公讀書公教之靡所不至<lb/>
開慶元年己未先生八嵗<lb/>
景定元年庚申先生九嵗<lb/>
二年辛酉先生十嵗<lb/>
三年壬戌先生十一嵗<lb/>
<pb n="KR4d0481_WYG_000-4a"/>
四年癸亥先生十二嵗<lb/>
五年甲子先生十三嵗<lb/>
度宗咸淳元年乙丑先生十四嵗<lb/>
二年丙寅先生十五嵗出為人師於團圓山九月十九<lb/>
　日先生之祖妣呉氏卒年八十<lb/>
三年丁卯先生十六嵗館湖干始受學於五城黄常甫<lb/>
　先生久而得朱子之傳<lb/>
四年戊辰先生十七嵗<lb/>
<pb n="KR4d0481_WYG_000-4b"/>
五年己巳先生十八嵗<lb/>
六年庚午先生十九嵗館於鄉族<lb/>
七年辛未先生二十嵗<lb/>
八年壬申先生二十一嵗<lb/>
九年癸酉先生二十二嵗始就方州試以書經與待補<lb/>
　選<lb/>
十年甲戌先生二十三嵗赴江東混試以病不果二月<lb/>
　迎婦於迴溪朱氏<lb/>
<pb n="KR4d0481_WYG_000-5a"/>
少帝徳祐元年乙亥先生二十四嵗館於江潭而科舉<lb/>
　廢於是慷慨發憤惟以著書立言為務是歳先生父<lb/>
　以五城笳鼓數驚因挈家還陳邨<lb/>
元世祖至元十三年丙子先生二十五歳館於詹溪程氏<lb/>
十四年丁丑先生二十六歳仍館詹溪程氏<lb/>
十五年戊寅先生二十七歳仍館詹溪程氏<lb/>
十六年己卯先生二十八歳仍館詹溪程氏五月十一日<lb/>
　未時子照生<lb/>
<pb n="KR4d0481_WYG_000-5b"/>
十七年庚辰先生二十九歳仍館詹溪程氏<lb/>
至元十八年先生三十歳仍館詹溪程氏<lb/>
十九年壬午先生三十一歳仍館詹溪程氏<lb/>
二十年癸未先生三十二歳仍館詹溪程氏<lb/>
二十一年甲申先生三十三歳五月二十一日寅時子<lb/>
　勲生<lb/>
二十二年乙酉先生三十四嵗<lb/>
二十三年丙戌先生三十五歳秋述㴱衣說<lb/>
<pb n="KR4d0481_WYG_000-6a"/>
二十四年丁亥先生三十六歳二月二十九日先生之<lb/>
　考復之公卒年七十七<lb/>
二十五年戊子先生三十七歳三月書㴱衣說跋<lb/>
二十六年己丑先生三十八歳<lb/>
二十七年庚寅先生三十九歳<lb/>
二十八年辛卯先生四十歳館里中畢梧山氏六月和<lb/>
　方虚谷上南行詩<lb/>
二十九年壬辰先生四十一歳<lb/>
<pb n="KR4d0481_WYG_000-6b"/>
三十年癸巳先生四十二歳<lb/>
三十一年甲午先生四十三歳二月二十八日先生之<lb/>
　妣汪氏卒年七十五治喪不作佛事守曾祖遺言<lb/>
　也<lb/>
成宗元貞元年乙未先生四十四歳二月上丁日曹𢎞<lb/>
　齋為先生作論語口義序<lb/>
二年丙申先生四十五歳逰郡庠道過長林橋因謁曹<lb/>
　𢎞齋<lb/>
<pb n="KR4d0481_WYG_000-7a"/>
大徳元年丁酉先生四十六歳<lb/>
二年戊戌先生四十七歳<lb/>
三年己亥先生四十八歳七月立秋日論語口義成有<lb/>
　序<lb/>
四年庚子先生四十九歳八月二十一日先生以雲萍<lb/>
　小錄呈曹𢎞齋為先生作㴱衣說跋<lb/>
五年辛丑先生五十歳<lb/>
六年壬寅先生五十一歳<lb/>
<pb n="KR4d0481_WYG_000-7b"/>
七年癸卯先生五十二歳館於江潭葉氏十二月五日<lb/>
　書解折衷成有序<lb/>
八年甲辰先生五十三歳仍館江潭秋七月二十七日<lb/>
　中庸口義成有序<lb/>
九年乙巳先生五十四歳<lb/>
十年丙午先生五十五歳<lb/>
十一年丁未先生五十六歳<lb/>
武宗至大元年戊申先生五十七歳<lb/>
<pb n="KR4d0481_WYG_000-8a"/>
二年己酉先生五十八歳館蕖口汪恕齋氏<lb/>
三年庚戌先生五十九歳仍館蕖口始解禮記五月十<lb/>
　七日作増廣通畧跋<lb/>
四年辛亥先生六十歳在蕖口不戒於火書籍悉燼<lb/>
仁宗皇慶元年壬子先生六十一歳夏五月十一日禮<lb/>
　記集義詳解成有序<lb/>
二年癸丑先生六十二歳<lb/>
延祐元年甲寅先生六十三歳在璫溪館是年頒行科<lb/>
<pb n="KR4d0481_WYG_000-8b"/>
　舉先生赴浙江鄉試以書經登陳潤祖榜第十六名<lb/>
二年乙卯先生六十四歳春二月上許左丞書秋八月<lb/>
　以書附嶺南黄清夫上秦國公李道復求學職<lb/>
三年丙辰先生六十五歳冬編書經蔡傳纂疏成<lb/>
四年丁巳先生六十六歳在璫溪館編四書發明作朝<lb/>
　陽樓記<lb/>
五年戊午先生六十七歳在璫溪館<lb/>
六年己未先生六十八歳在璫溪館<lb/>
<pb n="KR4d0481_WYG_000-9a"/>
七年庚申先生六十九歳在璫溪館<lb/>
英宗至治元年辛酉先生七十歳春考評婺源院試卷<lb/>
二年壬戌先生七十一歳<lb/>
三年癸亥先生七十二歳在璫溪館六月作勤有堂記<lb/>
泰定帝泰定元年甲子先生七十三歳在璫溪館<lb/>
二年乙丑先生七十四歳在璫溪館<lb/>
三年丙寅先生七十五歳在璫溪館六月朔胡容齋為<lb/>
　先生作四書發明序<lb/>
<pb n="KR4d0481_WYG_000-9b"/>
四年丁卯先生七十六歳在璫溪館正月望作書經蔡<lb/>
　傳纂疏序古邢張子禹命工刋行閏九月考評黟川<lb/>
　㑹友吟盟課<lb/>
致和元年戊辰九月改天厯元年先生七十七歳在璫<lb/>
　溪館<lb/>
明宗天厯二年己巳先生七十八歳在璫溪館<lb/>
文宗至順元年庚午先生七十九歳在家塾<lb/>
二年辛未先生八十歳夏四月建安梅軒蔡氏刋行禮<lb/>
<pb n="KR4d0481_WYG_000-10a"/>
　記集義<lb/>
三年壬申先生八十一歳在家塾<lb/>
順宗元統元年癸酉先生八十二歳在家塾<lb/>
二年甲戌先生八十三歳春二月十四日卒後五日配<lb/>
　朱氏亦卒年七十有九是月癸未子照勲奉二柩合<lb/>
　葬所居後山先壠之旁從治命也<lb/>
</p>
<p>
</p>
  </div>
</body>
</text>
</TEI>
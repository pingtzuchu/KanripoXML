<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定宇集卷十七</head>
    <p>
<pb n="KR4d0481_WYG_017-1a"/>
欽定四庫全書<lb/>
　定宇集卷十七　　　　　元　陳櫟撰<lb/>
　　别集<lb/>
　　　胡容齋四書發明序<lb/>
予夙聞新安為朱文公闕里學子必有能傳其學者岀<lb/>
守兹郡聞属邑之士休寕陳君櫟字夀翁延祐甲寅科<lb/>
舉初興鄉試與選將㑹試以病不果行遂老于家得大<lb/>
肆其力於四書一以文公絶筆更定之本為正而發明<lb/>
<pb n="KR4d0481_WYG_017-1b"/>
之儒學錄山隂王君汝錫為之校正謂其所編能發宗<lb/>
㫖精微而蔑隻字冗泛無坊本語徒詳擇不精之弊造<lb/>
物尼之于前而昌之于後不為無意者當今表章理學<lb/>
啟迪士心使盡得觀之而講習有助焉提調學校宣明<lb/>
教化予職分内事也將索而刋之以夀其傳其于世教<lb/>
亦豈小補哉泰定三年丙寅六月朔旦正議大夫徽州<lb/>
路總管兼管内勸農事邢臺容齋胡元序<lb/>
　　　<graphic n="KR0544" url="https://raw.githubusercontent.com/kanripo/KR-Gaiji/master/images/KR0544.png" mimeType="image/png"/>𢎞齋四書發明序<lb/>
<pb n="KR4d0481_WYG_017-2a"/>
自朱文公四書行世學者童而習之或病其不能驟通<lb/>
也為語孟句解取集註語裂而附之刋夲如麻數十年<lb/>
比比然其體弗類且於一章大㫖闕焉休寕陳君夀翁<lb/>
為論語訓䝉口義以示<graphic n="KR0544" url="https://raw.githubusercontent.com/kanripo/KR-Gaiji/master/images/KR0544.png" mimeType="image/png"/>涇曰吾以是詔其子若童子<lb/>
生句釋之章㫖亦具不敢繁欲訓䝉也不敢求異一本<lb/>
文公之説涇得夀翁于文字間斂袵久之恨未識其面<lb/>
一見心降亟讀之其于文公之説如李光弼代子儀軍<lb/>
營壘士卒麾幟無所更而氣象加精明焉夀翁于是為<lb/>
<pb n="KR4d0481_WYG_017-2b"/>
文公忠臣矣集註外元有或問其後又有勉齋黄公通<lb/>
釋夀翁疏而貫之且不費辭是其可尚也已卷首學習<lb/>
孝弟二章聫以警語殊有理於上智下愚不移謂是只<lb/>
言氣質非言變化氣質大是清峭他皆此類至山梁雌<lb/>
雉上下文一段能坦然明白通言之又可喜也予所見<lb/>
僅九篇窺豹一斑如此夀翁寳之豈惟可以訓䝉將白<lb/>
首紛如者亦為之醒然涇其一也安得併二十篇借抄<lb/>
一通用自怡翫以授城南之讀元貞柔兆涒灘之嵗春<lb/>
<pb n="KR4d0481_WYG_017-3a"/>
上丁里晚學曺涇拜手謹書<lb/>
　　　曺𢎞齋深衣説䟦<lb/>
徽士自淳祐壬子嵗魏公静齋克愚来為守始知服深<lb/>
衣葢由特制賜紫陽生涇在列焉静齋之先君子鶴山<lb/>
先生精於經是必合法自是同儕轉相倣慕人具一通<lb/>
學校期集用准襴襆以為簡便然習而不察一仰成于<lb/>
縫人行之且五十年而予亦六十七嵗耄矣其不察猶<lb/>
夫人也陳君夀翁以舊説見教訓故叙次若出于其自<lb/>
<pb n="KR4d0481_WYG_017-3b"/>
為言而未甞不本之先儒要其歸于經意卒無背也其<lb/>
為説字字研審其大節目則曲裾圓裾之辨衣裳幅数<lb/>
連属之當令人一見煥然至于以二句十四字為續袵<lb/>
鉤邊之訓酷似孟子説詩例比吕氏尤為峻潔而鄭氏<lb/>
之云亦可因是推之以還夲㫖然微夀翁鄭意晦矣嗚<lb/>
呼兹古大人格物之學也人人于讀書遇事平心而玩<lb/>
觸類而長如此亦何經之不可窮何理之不可通而何<lb/>
事之不可處哉豈特深衣一節也大德庚子秋八月𢎞<lb/>
<pb n="KR4d0481_WYG_017-4a"/>
齋曺涇䟦<lb/>
　　　龍廬陵増廣通略序<lb/>
新安俞子懋氏典戎輈于禾川之上暇日出其鄉先生<lb/>
定宇陳氏所編通略一帙以示予曰先生此書明白簡<lb/>
要將便學史者之初今鋟諸梓以行于時子為我序之<lb/>
云惟司馬文正公資治通鑑一書扶持人極有光諸史<lb/>
至矣備矣而朱文公通鑑綱目實據夫司馬公之書且<lb/>
示夫書法焉二書行世炳若日星然而學者非假以年<lb/>
<pb n="KR4d0481_WYG_017-4b"/>
嵗之積微辭奥㫖亦孰見其涯涘哉今觀夫通略之編<lb/>
起于伏羲之世迄子宋祚之末其于厯代帝王之行事<lb/>
世系之源流人品之髙下與夫治亂之跡脩短之運莫<lb/>
不撮其精要之語而䋲貫之簡則不至于脱畧易則不<lb/>
至于放失使盈架之書若可以探諸囊厯代之事若得<lb/>
以指諸掌于初學誠為有補雖然陳先生者朱夫子里<lb/>
人也子懋與先生又同里而子懋以文士即戎于吾邑<lb/>
當軍事從容之時而獨能致力于史學使君子之道得<lb/>
<pb n="KR4d0481_WYG_017-5a"/>
以淑諸人鄉先生之書得以傳于世賢哉子懋之用心<lb/>
也吾邑有水窓先生劉益友氏所撰綱目書法若干卷<lb/>
有功于朱夫子昭昭矣其書行于海内六十餘年鄉邑<lb/>
遘燬煨燼相望雲幸以老病歸山不能為水窓新其板<lb/>
籍收其亡書使得與新安諸書並行于世惜哉今雲為<lb/>
子懋序之者適有以寄愚之恨云前福建等處儒學提<lb/>
舉廬陵龍雲謹序<lb/>
　　　胡雙湖與先生書<lb/>
<pb n="KR4d0481_WYG_017-5b"/>
日率易奉狀随領教答三復無厭垂報目疾作楚張堪<lb/>
損讀一方妙甚某弗及知誤投謬作致使増劇愧以萬<lb/>
也今想洗光咸池之日月矣尚惟刋曉慰此拳拳所和<lb/>
敬存詩大好末意正得朋友相與之道但青眼目成莫<lb/>
啟其疑心如何尚未附行也大成殿記難㸔文晦㸔出<lb/>
方妙後生難與讀通釋貼出見教者五行不得土不能<lb/>
各成一噐葢以質言形而下之謂之噐是也非指噐用<lb/>
之噐言河圖言行合者如一與六合乃水行之類洛書<lb/>
<pb n="KR4d0481_WYG_017-6a"/>
言位合者如一北九南乃方位之類恐作者之意是如<lb/>
此分今後惠書告免師席二字某與先生為斯文至交<lb/>
只當以兄弟之情相與才過一字便非所宜䝉也至禱<lb/>
至禱日来理㑹史要每作一代㸔已分明却一二日内<lb/>
不肯下筆忽然得勢成又不難必數日方成亦自莫曉<lb/>
尚惟有以警䇿之幸甚<lb/>
　　　又與書<lb/>
某端肅加拜申定宇先生集賢尊契執事台座前某癸<lb/>
<pb n="KR4d0481_WYG_017-6b"/>
巳冬師易拜書納交于執事甚懼厪略甲午仲夏甫得<lb/>
拜領三月初六所賜還教披味無慮十數亟題其後曰<lb/>
予讀定宇陳君所答書繾綣之情箴規之意匡救之心<lb/>
流動筆端使人把玩不能去手余朋友交際多矣愛不<lb/>
忘規未有如斯人也孔子曰益者三友今于定宇乎見<lb/>
之何當决此片雲抗手奉呈大雅之編考評叩擊求為<lb/>
真是之歸之為尤决也姑識之尚猶他日宿此意于腹<lb/>
臆兩年矣今兹雅頌已成所得益多欲一携呈莫果前<lb/>
<pb n="KR4d0481_WYG_017-7a"/>
月半後賀強翁提舉望鱣堂僅餘一舍極謀前詣因循<lb/>
意莫能遂願不通之咎難以自文奎璧麗天惟加額首<lb/>
某所作雅頌一是夲義規模集傳之下次以附錄又次<lb/>
纂註間又次愚謂區區不堪泥毛鄭以来舊説只是因<lb/>
夲来字義涵泳其㫖意為之訓釋如牛羊腓字之引易<lb/>
咸其腓訓之為足肚如崇墉言言引于時言言訓為言<lb/>
議如有周不顯與不顯不承於乎不顯之類皆只解作<lb/>
不顯意味似覺深長如履帝武敏歆意欲夲嚴氏旅毛<lb/>
<pb n="KR4d0481_WYG_017-7b"/>
氏之説附于後其間文義尚小有不同于嚴氏此類尚<lb/>
多未易枚質之得與經存亦頗以為通暢獨恨未能一<lb/>
一求教于執事以定其可否耳今决擬開正入閩分付<lb/>
刋印彼中幸有熊先生者可以相訂决不敢輕易也昨<lb/>
所賜髙和實為絶唱第某不敢當重不敢當耳圖書辯<lb/>
細膩詳密無毫髪遺恨真可為紫陽夫子吐氣亦可少<lb/>
見吾易之有人矣陽虚隂實之説尤為謬妄何異老佛<lb/>
異端之學某見亦作一辯以排之恨無孟韓筆力摧陷<lb/>
<pb n="KR4d0481_WYG_017-8a"/>
廓清以羽翼吾聖人之道耳謹此求教過尊目後有未<lb/>
盡處更乞為之恊力以濟尤妙尤幸某詩解見謄去數<lb/>
段如不合尊意便干直以賜教無回䕶無隠黙是所望<lb/>
于吾定宇之賜也即當改正不敢諱疾忌醫惟先生首<lb/>
肯之立竢立竢等干台炤某頓首再拜<lb/>
　　　胡雲峰與先生書<lb/>
某頓首再拜路教聘君老先生定宇函丈前月半間甞<lb/>
奉書相答且再四嘱之伯敬母致浮沉今未審已徹尊<lb/>
<pb n="KR4d0481_WYG_017-8b"/>
覧否惟是草率深虞不謹老先生恕之可也兹因族家<lb/>
遣人取齋心聞之已更深矣老眼燈前愈覺昏花拜此<lb/>
彌覺潦草然有此的便坐失之又不可所呈前書請教<lb/>
切干一一批示求借老先生所著四書就付齋心以来<lb/>
尤幸尤幸或簡帙重大權且教以庸學可緣某借閲為<lb/>
通㫖一書必欲得老先生者附于諸家之列切乞勿外<lb/>
某顒竢之惟是年来老成凋謝老先生斯文碩果某不<lb/>
得以時叅請是自棄也幸而族家託眷名閱往還不乏<lb/>
<pb n="KR4d0481_WYG_017-9a"/>
尚干因風賜教有一鞭其不逮是所願望或者不賜鄙<lb/>
斥惠然為諸生一来尤所願也臨楮不勝拳切菊花將<lb/>
開伏干為晚節自重伏丐尊悉<lb/>
　　　又與書<lb/>
某伏自初夏辱尊翰念欲奉書以報乏便弗果賔暘来<lb/>
甚喜謂此便最的暨其歸也又莫之知以故凡欲言者<lb/>
鬱鬱不得吐然而尊仰則不昕夕間也此月薦承教墨<lb/>
謹畫一拜復于左<lb/>
<pb n="KR4d0481_WYG_017-9b"/>
一明經課文煩目<graphic n="KR0488" url="https://raw.githubusercontent.com/kanripo/KR-Gaiji/master/images/KR0488.png" mimeType="image/png"/>鍳揭曉後逺朋競来觀錄莫不唶<lb/>
　唶然稱嘆曰年將七十而所評諸卷自首迄尾蝇頭<lb/>
　細字批過何其眼力之老而明如此也是是非非無<lb/>
　一字差前前後後無一卷舛何其心力之精且健如<lb/>
　此也使鄉試㑹試有考官如此何患無竒材者出耶<lb/>
　公論如此非某一人之私此等處正自用諛之一字<lb/>
　不得某不敢也<lb/>
一預賞名姓經疑第一吳性初鄉間羅田人胡敬存髙<lb/>
<pb n="KR4d0481_WYG_017-10a"/>
　弟亦甞從游于炳文第二名胡德𢎞某姪孫也向者<lb/>
　所取醉經兩次魁選即其人是也第三名王鶚仲儀<lb/>
　之子四五六陳子文金復初朱升第七胡仁夀某曽<lb/>
　姪孫第八名程興賢第九孫祖皆鄉間人第十王伯<lb/>
　翥德興人第十一俞闈此却饒州老儒王葵初之筆<lb/>
　去年饒有課試卷子極多某司評此生書易居魁<lb/>
　亞其人可知矣今先生批其一問云所見端的與區<lb/>
　區寫註疏者不同二問云非有所見不能合二章而<lb/>
<pb n="KR4d0481_WYG_017-10b"/>
　一之于是知其所見與先生略同私自以為喜王希<lb/>
　旦俞明葵初饒州德興人有易學摘編<lb/>
一仙鄉所發卷子某恐尊見以為疑故有撥出此數卷<lb/>
　之説今考評至公至明有何可議者詳觀陳子文及<lb/>
　朱兄經疑雖置魁亦可也前幸在郡泮得觀諸兄之<lb/>
　文懼其失之太多今能簡凈如此可喜可喜有王伯<lb/>
　麒者云此兄欲来訪果然尤幸尤幸<lb/>
一所取真如稱上之稱過銖兩不差但經疑第一中有<lb/>
<pb n="KR4d0481_WYG_017-11a"/>
　二句云曰時者自艮卦時止時行得之曰權者自巽<lb/>
　以行權得之某未免僭越為除去此二句葢謂權者<lb/>
　孟子意自夫子而得可也若時中與時止時行皆夫<lb/>
　子意雖是小疵要必去此方為無瑕之玉况此篇無<lb/>
　此二句文義正自足未審尊見以為何如乞報示為<lb/>
　幸<lb/>
一承下問曰夲義乾九二剛健中正莫是剛健得中誤<lb/>
　筆作中正如何某謹答曰凡言九五剛健中正六二<lb/>
<pb n="KR4d0481_WYG_017-11b"/>
　柔順中正者易之正例也乾九二剛健中正者變例<lb/>
　也程子曰中重于正正有不中中無不正夲義葢取<lb/>
　諸此然又非特程子意也爻之為九二者凡三十有<lb/>
　二乾九二其始也未濟九二其終也未濟云云非正<lb/>
　也夫子曰中以行正况乾六爻皆言聖人事九二龍<lb/>
　徳正中夲義以剛健中許之恐非誤也尊見以為是<lb/>
　否乞批教<lb/>
一承下問曰九三爻下云云某謹答曰按本義云九陽<lb/>
<pb n="KR4d0481_WYG_017-12a"/>
　爻三陽位重剛不中在下之上乃危地也此全是解<lb/>
　厲之一字葢以三之地位言其有厲之象也乾夲是<lb/>
　剛之純健之至九三居上下乾之間又以剛居剛性<lb/>
　體剛健所以有乾乾而惕之象也三之象也三之性<lb/>
　體如此而其地位又如此故有乾乾之象有惕之象<lb/>
　厲之象夲義于文只得摠此三句而言之于惕若句<lb/>
　絶正自不相關也尊見以為是否乞批教<lb/>
一炳文生後于先生一年體力倦甚兼有足疾尊翰所<lb/>
<pb n="KR4d0481_WYG_017-12b"/>
　謂聞道之不深信道之未篤者政為某發僭越作夲<lb/>
　義通釋外常為啟䝉通義又為六爻反對論及二體<lb/>
　相易論凡五十八篇併序六十篇但未得求正于有<lb/>
　道常以為恨年来老成凋謝異郡有葵初異縣有先<lb/>
　生不得以時參請如之何如之何外又見四書纂疏<lb/>
　及集成多有差謬於是自習為一書曰四書通㫖較<lb/>
　之集成又添得數家惜不得先生發明編入一家倘<lb/>
　有的便樂教幸幸如沐不外乞示庸學容以次請領<lb/>
<pb n="KR4d0481_WYG_017-13a"/>
　也某至祝至祝<lb/>
一秋髙氣清倘䝉先生不賜鄙外特與降臨書堂某當<lb/>
　深衣率諸生立館下以聴文公玉山之講以聴象山<lb/>
　白鹿之講亦斯文一大幸也玉湖于先生之意甚拳<lb/>
　拳特令某拜此以請惟先生惠然肯来幸甚幸甚某<lb/>
　下情不勝顒俟之至<lb/>
一某每以尊墨愧汗如洗某拜答此書欲謹而率葢體<lb/>
　倦不覺其字之欹斜眼花不覺其字之大而潦草也<lb/>
<pb n="KR4d0481_WYG_017-13b"/>
　惟先生矜而恕之尊墨已呈之玉壺仲儀皆同此附<lb/>
　問起居明經諸生見某作此書有望先生俯臨之意<lb/>
　皆預為欣躍惟先生惠然幸甚幸甚凉意方新伏望<lb/>
　為斯文自夀并干尊炤不備<lb/>
一䝉問及族弟名字此弟小名清哥名醇父字清父少<lb/>
　某六年戊午生十一嵗從某學七年而遇革命醇而<lb/>
　敏讀書亦稍多察理亦稍密制行亦無可非弟兄中<lb/>
　可與斯事者也因下問仰見公好善求士之意故詳<lb/>
<pb n="KR4d0481_WYG_017-14a"/>
　及之<lb/>
　　　胡雲峰與先生書求考評<lb/>
某頓首拜覆定宇先生尊右伏自體仁堂相與問答後<lb/>
不貢起居者餘兩載暨明經小試乃沐書教留之几格<lb/>
每一展玩如在春風中喜可知也此試應者甚衆司評<lb/>
實難其人葢能明一經者有之兼明諸經者甚不多見<lb/>
士林公論皆以為未有如老先生者庸是玉湖總管特<lb/>
令拜此申懇切干留聴䝉所發二十餘卷若有可魁不<lb/>
<pb n="KR4d0481_WYG_017-14b"/>
必嫌疑祁奚舉子未有非之者况此小試不過友朋間<lb/>
相與琢磨有何疑焉如必以此為嫌乞存此二十餘卷<lb/>
某自當銓次以附于先生所評之中卷子見此發去便<lb/>
乞過目仲春月末玉湖自得専緘以請以謝其詳託賔<lb/>
暘面禀切干勿外未間伏丐為斯文珍重不備<lb/>
　　　再與書<lb/>
某廼者草草上狀深虞不謹先生非惟不督過之且諄<lb/>
勤賜以回翰讀之再四愧感愧感惟是玉湖皈依之故<lb/>
<pb n="KR4d0481_WYG_017-15a"/>
胡辱峻却如此且先生甞為醉經題品者再獨不能一<lb/>
為明經示教乎玉湖特特拜書萬告留聴竢考評畢又<lb/>
得再書以謝某不勝至禱至禱外去嵗賓暘之来僭以<lb/>
通釋為餽不知過沐賜之尊覧某思之有二罪先是不<lb/>
能上求是正而遽爾公傳道之一也及賓暘回侍時不<lb/>
及拜書請教二也宇宙間未有之竒書斯言謂之戯之<lb/>
則可耳不敢當不敢當缺二板當俟後便印去某所望<lb/>
于老先生者其一字之謬或一語之愆悉望指示一語<lb/>
<pb n="KR4d0481_WYG_017-15b"/>
聞則一病瘳某非䕶疾忌醫者楮有限伏乞尊悉不備<lb/>
　　　王仲儀與先生書<lb/>
某頓首再拜定宇國博同年丈去春承附問極感記存<lb/>
累欲奉書不知郵便遂契濶如此近抵槃川知玉湖主<lb/>
人以文字干藻鑑此先生餘事耳何多譲之有玉湖見<lb/>
親拜緘致懇便望奮筆去取次第之此理至公質諸聖<lb/>
賢而無疑悠悠之談無足恤也何時展晤以罄懐仰惟<lb/>
厚為斯文自夀不宣<lb/>
<pb n="KR4d0481_WYG_017-16a"/>
　　　胡玉湖與先生書<lb/>
某頓首再拜學士聘君定宇先生某属饜大名無由恭<lb/>
覩惟斯文先覺學者範模比以文㑹謄編上下考正家<lb/>
叔拜字代伸拳拳矣随凖回教未沐慨然雖信謙尊而<lb/>
彌光實失仰髙之初意惟是僭修禀幅而固請之鑑空<lb/>
衡平之下妍醜重輕孰能遁其毛髪銓裁天下士可也<lb/>
于此何譲焉進退昭然以示矜式干瀆清崇臨楮悚悚<lb/>
　　　<graphic n="KR0544" url="https://raw.githubusercontent.com/kanripo/KR-Gaiji/master/images/KR0544.png" mimeType="image/png"/>𢎞齋答先生書<lb/>
<pb n="KR4d0481_WYG_017-16b"/>
某七月十六日拜狀後頗擬上丁可以望塵謹伺之不<lb/>
值也鰲峰之作决無出其右者其評如何决賞曷以某<lb/>
七月七日来館後整襟細讀甞信筆數句贊之夲欲以<lb/>
示兒軰今不易一字僭越舉似其語曰引胡氏據朱氏<lb/>
先泛引春秋前後以開其端次就春秋詳悉究竟以伸<lb/>
其説又次旁次周禮以佐其辨又次併就四代禮樂放<lb/>
鄭聲一併以餘力及之以足其理遂以數句斷之無疾<lb/>
聲大呼而至論不可破雖舂容大篇而一節一句一字<lb/>
<pb n="KR4d0481_WYG_017-17a"/>
不可刪學廣識髙思精筆健足以行世傳後鰲峰一魁<lb/>
何足以酬之某八月三日㸃書圈抺後謹書于此俟示<lb/>
兒孫軰復之熟之以為窮經作文之法以上語可以表<lb/>
某敬服之真老泉曰亦欲執事之知其知我也嗣有拜<lb/>
俟之便此抄在手尚可呈似兹不能改造綺語為諛却<lb/>
未知説得是與否耳一笑頷之此月十九日舍弟緘至<lb/>
賜文一宗専書一語義上六篇和詩一并所惠舍弟和<lb/>
詩亟拜并讀如行山隂道上應接不暇感喜何可名今<lb/>
<pb n="KR4d0481_WYG_017-17b"/>
書答如下<lb/>
一語義之賜豈惟可以示諸孫受讀某與二兒亦得拭<lb/>
　目以開心胸千感萬謝鷺股之刲此願由中兹前未<lb/>
　能耳<lb/>
一賤生之日所追賦俚甚舍弟敢以過匠目至厪属和<lb/>
　所押身賓孤咨陽遲詩等字皆切夲意而出人意表<lb/>
　所畀舍弟者稱是當重緹襲之或示人以為榮事禮<lb/>
　合用韻為謝兹且以報書為至敬<lb/>
<pb n="KR4d0481_WYG_017-18a"/>
一與㸃之作大意雖通尚覺文字輕淺見褒良溢嗣當<lb/>
　請教<lb/>
一虚谷集當從中全問帋數工墨費以報旌城君子亦<lb/>
　未至也已上大略答所問如此<hi>中全虚谷長子也</hi>
就有懇某與執事生年争不多自量所挟逺不逮而台<lb/>
翰一用事師事父執之禮實恐折福嗣告裁緘如雁行<lb/>
肩随可也某拜識若晚而相好有真不異平生至契區<lb/>
區性理之僻曲謹之愚似于執事有偶同者似得窺斑<lb/>
<pb n="KR4d0481_WYG_017-18b"/>
潄潤于文字間又不異骨肉至好蘓源明曰不幸生衰<lb/>
俗所不勝者識元紫芝也某豈任榮艶注寄之至嵗事<lb/>
向晚除日已前音問盍且止此乎梧山先生台候清佳<lb/>
兹遂為松蘿山中貞元朝事獨貟也敬羡敬羡茶次引<lb/>
忱不宣<lb/>
　　　胡玉湖又與先生書<lb/>
雨中有客来訪藥香滿袖徐出台緘見示再三復之如<lb/>
親聆藥誨不翅也喜極感極我軰居文公鄉熟文公書<lb/>
<pb n="KR4d0481_WYG_017-19a"/>
自是夲分事今能使舟車所至人力所通者皆家傳而<lb/>
人習之斯道一大幸也我軰之喜又當何如某老矣欲<lb/>
出而應自覺山林之味長功名之念冷欲不出則四十<lb/>
年之抑鬱今幸一旦如此深恐有負明時兼之文體當<lb/>
一變庶可為後學矜式在先生與某軰恐有不能辭其<lb/>
責者何當胥晤相與細商之也昌黎所謂惟吾崔君一<lb/>
人而已者先生亦未宜多遜承諭及舊年賞試常邀請<lb/>
石潭董丈来為銓次董文名秀實年六十餘舊常代人<lb/>
<pb n="KR4d0481_WYG_017-19b"/>
入太學謂鄉舉前軰似此甚不易得也全榜錄呈六百<lb/>
卷中僅取三十有九名而先生所發至者已中其四預<lb/>
賞者三耳小學亦復居亞有開必先是足為鄉試之䜟<lb/>
矣近者鄉間諸友以二文字来求評某各為作一篇漫<lb/>
寫呈似蘭叟回千萬賜以台翰庶慰拳拳齋㑹後自當<lb/>
遣人報謝并送薄賞或者台車不屑一来則如此来則<lb/>
又幸幸也天氣清和猶未甚熱不知執事者以為何如<lb/>
某脚氣發作拜字殊覺不謹胸中欲言何限不能吐萬<lb/>
<pb n="KR4d0481_WYG_017-20a"/>
分之一春季題并拜呈未間切乞倍加珎嗇以需魁擢<lb/>
不備<lb/>
　　　又答先生書<lb/>
炳文拜覆路教定宇鄉先生尊右前月十八日令嗣惠<lb/>
訪袖示尊墨披誦再三愛我教我之意薰然于言辭之<lb/>
表欣感可知令嗣粹然如玉綽有父風亹亹談論令人<lb/>
聴之忘倦於是兼歉某豚犬之不肖耳惟是得書之日<lb/>
某不在明經比其歸也今早已回綵侍以故不及拜答<lb/>
<pb n="KR4d0481_WYG_017-20b"/>
某過矣中間一一處皆不能滿某之意某又過矣叢是<lb/>
二者而誅之某何辭所恃者大度有容交情有舊炤以<lb/>
心必不坐以辠兹恃尊愛僭有申覆令嗣留敝曲時甞<lb/>
與舍姪子成乃尊玉山云鄉先生寓處有兩館端可圖<lb/>
也某聞之甚喜于是遣兩姪孫詣下求推轂之賜姪孫<lb/>
一名宗學皆性純而敏屢年館于外某區區欲其朝夕<lb/>
得侍典刑讀書發明當月異而嵗不同以是故拳拳焉<lb/>
惟鄉先生其進而造就之某幸甚幸甚發明某伏讀數<lb/>
<pb n="KR4d0481_WYG_017-21a"/>
葉真如文公先生之忠臣纂疏集成必得此然後可為<lb/>
全書何時㑹晤容某卒業焉尤幸尤幸燈下拜此言不<lb/>
能盡乍寒伏祈為斯文自重不備<lb/>
　　　張純愚與先生書<lb/>
皇慶初元年七月下澣晚學番陽張某謹肅拜致書于<lb/>
定宇陳先生秘書學士足下某甞聞四海神交惟君曼<lb/>
一人心切慕之以神交為不易逢也及讀陳正肅公責<lb/>
沈篇則知公不聞程伯淳大名終生抱愧矧孤陋如某<lb/>
<pb n="KR4d0481_WYG_017-21b"/>
莫能神交當世竒俊而又不自責沈諸梁可乎某德興<lb/>
吳園之張氏也先忠定以来紫樞黄閣帥節侯藩代不<lb/>
乏人自今視之鉄爐歩誌耳而累世所以劬躬燾後惟<lb/>
在志節詞華不許子若孫少越䋲凖至于不肖承先世<lb/>
讀書緒業何敢少懈僑居星源之中雲今三世矣郭外<lb/>
無田牀頭有易弟兄子姪不以非道去貧寕携琴為學<lb/>
星源抵仙縣僅二百里朋友之客仙縣者不少而定宇<lb/>
先生天下士乃不相聞問甚哉僕之羞也近者蘭叟程<lb/>
<pb n="KR4d0481_WYG_017-22a"/>
君来訪圖書所首傳寄聲之勤且辱稱道鄙文某何如<lb/>
人䝉此齒錄衮褒不覺魂驚神悸面熱發赤其視足下<lb/>
之博雅好學謙恭待人愧死萬萬蘭叟太醫談足下文<lb/>
行猶未悉繼之希尹汪君碧雲舒君先後相過乃備道<lb/>
賢昆玉以斯文自任崇正闢邪貫穿經史子學有舊矣<lb/>
怡怡之間詵詵蟄蟄之際自為師友朝家舉遺逸足下<lb/>
不得為在山雲也聞有語解行世他所著述必不下鄭<lb/>
夹祭之二十略某何當羽身即即恭拜履絇請問讀書<lb/>
<pb n="KR4d0481_WYG_017-22b"/>
作文關紐以豁吾塵襟哉爰自科舉廢士以詩為習倘<lb/>
能由黄陳遡李杜上及選騷以逹三百篇之㫖則得風<lb/>
雅正傳豈不可和其聲以鳴國家之盛而多逐晚唐格<lb/>
調間務為竒怪至不可以句奚有于涵泳之趣乎奚足<lb/>
以感良心懲逸志乎外是則或綴拾先儒陳言或自出<lb/>
已見或作像圖動稱著書將以釣名希爵而于格致誠<lb/>
正脩齊治平之學茫無實得或又鈎章棘句彚嵬眼傾<lb/>
耳等語作為碑銘序記以能文辭自名而音吐之中不<lb/>
<pb n="KR4d0481_WYG_017-23a"/>
聞理致深長徒覺語言棘人喉吻有文句稍順者又只<lb/>
循時文窠臼無所建明何以儲胸中之經綸何益于後<lb/>
學有益後學之道無他開之以四書實之以六經諸子<lb/>
史續續而後略不以雜書蠱其聰明教以為人必使為<lb/>
天地所不可無之人教以為文必使為天地所不可無<lb/>
之文庶吾之積學及吾之所以教學者斯無愧色要知<lb/>
志節為先詞華為後實相源流奈世之可與言此者甚<lb/>
寡非足下其人不可也親戚雲石昆仲今年托同竂計<lb/>
<pb n="KR4d0481_WYG_017-23b"/>
所得于左右必多適某出處與之参差未得致緒論今<lb/>
者蘭叟便羽濡毫布此聊謝寄聲自叙責沈之愧且恨<lb/>
不得之于神交也掛一漏萬底裏未罄老天倘欲息吾<lb/>
黥補吾劓則拜函丈自有期若問某平生拙作以不可<lb/>
傳俱不存稿旦晚收拾數篇求教葉氏牧説不記一字<lb/>
矣何以沐文章家反推許之也先生語解已刋望惠一<lb/>
夲俾讀之汗出幸甚幸甚令東屏先生大名已耳熟之<lb/>
但未下荆州之拜小兒數年前訪雲石辱止宿計必参<lb/>
<pb n="KR4d0481_WYG_017-24a"/>
覿矣茶次幸為斥名<lb/>
　　　又答先生書<lb/>
某昨辱程太醫傳自寄聲私心喜得此于素不相識之<lb/>
人因欲奉書以誌責沈程丈行速繼托渠宅附逹蘭叟<lb/>
再来則某所附書未呈似而羣鴻戲海之帖忽出銜袖<lb/>
盥手莊誦筆畦墨徑宛見典刑喜而且驚雖獲大具南<lb/>
金不翅也雲石兄昆仲未記小生之先為銀邑人耶伯<lb/>
東伯大吾兄也族間之工時文如二兄者不少而共學<lb/>
<pb n="KR4d0481_WYG_017-24b"/>
共經能共志同胞同舍作同年二兄之分然耳至不肖<lb/>
軰于舉業越人章甫何所用哉然講明經學乃家庭夙<lb/>
訓未甞不介介于懐誠有如来翰之云者吾鄉自式車<lb/>
姜介軒先生開其源式車吳菊園先生貢士沈毅齋先<lb/>
生浚其流提幹許山屋先生考亭山長朱小翁先生式<lb/>
車齊怡堂先生兄弟太常寺簿汪溪陽先生主簿胡餘<lb/>
學先生數老先後相續不但文辭古雅而以近思錄為<lb/>
四子之階梯以四子為六經之階梯必使人人習之邇<lb/>
<pb n="KR4d0481_WYG_017-25a"/>
来雖有較競病弄平仄者彼自彼此自此不相侔也所<lb/>
以自今考川胡康國捐稼田創精舍聘宿儒以主明經<lb/>
書院皆前軰之流風遺俗先生賜教有讀易編書解折<lb/>
衷詩述傳句解禮記集義句解語孟口義富矣哉計平<lb/>
生所得于經學甚侈發明經學甚精深鼎杵餘丹可仙<lb/>
鷄犬某舊習書經然于諸經自㓜聞之家庭及諸老講<lb/>
明易由伊川論理外文公夲義得宗㫖矣後之解如蝟毛<lb/>
難以别求其緒科舉廢比来人説易者多于是以名家<lb/>
<pb n="KR4d0481_WYG_017-25b"/>
又不少要必于夲易發得通貫乃可作文公素臣先生<lb/>
所謂讀易編其即此乎抑别有見乎書解折衷良非易<lb/>
事先生云書有當解者有不必解者有不可不解者因<lb/>
其解而折衷之其見必的前是數年甞與一老友商確<lb/>
欲作書解提要如中星如閏法如地理如九疇征誓之<lb/>
言誥詔之㫖性命之藴刑罰之數秦之悔過魯之自治<lb/>
風氣升降之分帝王讓争之别華<graphic n="KR0421" url="https://raw.githubusercontent.com/kanripo/KR-Gaiji/master/images/KR0421.png" mimeType="image/png"/>紛更之漸俱要區<lb/>
别只禹貢地理難于臆斷者頗多未甞經渉㸔得明白<lb/>
<pb n="KR4d0481_WYG_017-26a"/>
何可擔當三江一條自不一其説况其他乎以是竟未<lb/>
脱稿先生折衷必有可傳者何時得一讀之為快某尋<lb/>
常讀詩只尊朱子集句而鳥獸草木之名参之吕記及<lb/>
嚴氏耳外此則其何為風何為興何為比先生所謂述<lb/>
傳句解應有得于言外者禮記非全經不過漢儒傅㑹<lb/>
之談先生所為集義句解必有以剖其得失也伏乞賜教謹白<lb/>
　　　黄求心賀先生發解啟<lb/>
眷友弟黄某右某啟伏審較藝鄉闈登名天府聖天子<lb/>
<pb n="KR4d0481_WYG_017-26b"/>
新賢能之詔求江浙之真儒老先生應俊秀之書肇新<lb/>
安之盛事斯文増重吾道有光恭惟定宇先生省元即<lb/>
㑹狀元學海老龍詞林彪虎文韜光而復燄四十年抱<lb/>
負之需時道大明而寖昌三千字縱横之待對著書垂<lb/>
世之雅志講業淑人之盛心運際休明氣難掩抑精一<lb/>
危微之㫖熟究三聖之淵源忠恕文行之疑大闡四書<lb/>
之閫奥誥詞深厚答問精詳立餘子于下風中有司之<lb/>
髙選渺視紛紛之軰獨馳表表之名乗秋月而跨飛蟾<lb/>
<pb n="KR4d0481_WYG_017-27a"/>
髙折廣寒桂趂春風而驟健馬飽㸔長安花聼㑹試御<lb/>
試之蜚聲為大州富州而出色風雲之㑹日月以需某<lb/>
㓜焉筆硯之同窗老矣雲泥之異路盲人上郡從俗眼<lb/>
之揶揄諸公登臺為知心而欣忭然此特文章之小效<lb/>
從兹觀勲業之宏圖敢進祝規相期久逺聞太史奏有<lb/>
日呈雲色之祥㸔狀元歸副水打石田之䜟惟深贊慶<lb/>
曷既敷宣<lb/>
　　　馮伯思復先生啟<lb/>
<pb n="KR4d0481_WYG_017-27b"/>
安嶽馮坦右坦啟竊以游練帯之水尚欠摳衣枉翠織<lb/>
之裾首厪銜袖寵賁山公之啟許論坡老之詩此意甚<lb/>
清其禮則過恭惟齋長新恩出羣孤鶴瑞世一麟道統<lb/>
有源處晦翁之闕里詩宗嫡𣲖稱後山之故家月書非<lb/>
特占庠序之先旦評且數推鄉里之重駒隙不堪著眼<lb/>
塵談一笑掀髯甘安吾道之窮何羡此山之富隠居求<lb/>
志蔵器待時喜聞傑句之驚人快覩盛名之傳世某老<lb/>
無蟻夢苦有蛩吟吳蜀流離慣厯江山之萬里島郊寒<lb/>
<pb n="KR4d0481_WYG_017-28a"/>
瘦堪憐風月之一錢帚莫比金字宜覆瓿尚須謄藳仰<lb/>
千孔筆之刪深愧閈藤徒費郢斤之斫眷言序謝需意<lb/>
定交謹具啟申謝伏惟薰慈俯賜鍳念不宣謹啟<lb/>
　　　又復啟<lb/>
伏以被命横經已蹈好為之戒摛文銜袖敢當溢美之<lb/>
辭圭復以還珍蔵惟謹恭惟新恩僉著識髙而學博詞<lb/>
贍而氣宏經籍幾百家研究隠奥精微之妙上下數千<lb/>
載洞明盛衰消長之幾猶懐不自滿之心尚欲廣下交<lb/>
<pb n="KR4d0481_WYG_017-28b"/>
之益陳安卿之居臨漳郡君實似之韋中立之待栁河<lb/>
東吾則豈敢愈彰謙施倍覺震兢某冒據鱣堂有愧鴻<lb/>
石誦子虚之賦徒嘆逸才贈美人之珠莫酬雅意匆匆<lb/>
攄謝負負矢詞伏乞台炤<lb/>
　　　<graphic n="KR0544" url="https://raw.githubusercontent.com/kanripo/KR-Gaiji/master/images/KR0544.png" mimeType="image/png"/>𢎞齋復先生啟<lb/>
伏以短書雙燕偶側入于文俳良訊兼金遽單提于譜<lb/>
引竅鳴蝇其已細玉抵鵲以何奢極佩謙渠稍抒摧謝<lb/>
恭惟定宇先生大宗溈汭耆俊休陽源深流長稱門閥<lb/>
<pb n="KR4d0481_WYG_017-29a"/>
雲霄之句宇定光發兼文字徳行之科早抗志于青氊<lb/>
即研精于黄卷造車合轍待旦枕戈莊鵬運以摶扶垂<lb/>
當立嵗漢龍興而設學是亦亨辰既不為塲屋綴緝之<lb/>
文因得肆檠窗討論之力英詞雄雅餘力滂葩念昔先<lb/>
人没而可祭于社施于孫子文而擢第于官併賢書賢<lb/>
關之彦踰二十人自一姓一村以来溢十九世匪但杜<lb/>
䳌吟之可誦何必瀧岡表之能書吐以為經簡而有法<lb/>
尚興憐于晚末使附語于卷終豈薄領卑官敢向兩尚<lb/>
<pb n="KR4d0481_WYG_017-29b"/>
書而鼎足或佛經賤氏可在諸先逹之後塵葑菲愛隆<lb/>
瓊瑶報侈髙文成于嘻笑足窺綉口之竒華衮以為褒<lb/>
稱惟覺汗顔之厚某納交差晚託好甚真已嚴什襲之<lb/>
蔵庸效七襄之報讀后山先世之狀允謂重光羞子建<lb/>
七歩之才倘䝉含垢<lb/>
　　　定宇先生墓誌銘<lb/>
聖人之學至於新安朱子廣大悉備朱子既没天下學<lb/>
士羣起著書一得一失各立門户争竒取異附㑹繳繞<lb/>
<pb n="KR4d0481_WYG_017-30a"/>
使朱子之説翳然以昏朱子没五十有三年而陳先生<lb/>
櫟生於新安生三嵗祖母吳夫人口授孝經論語輙成<lb/>
誦五嵗入小學即渉獵經史七嵗通進士業十五嵗為<lb/>
人師二十三而宋與科舉俱廢慨然發憤聖人之學涵<lb/>
濡玩索廢寢忘食貫穿古今羅絡上下以有功於聖人<lb/>
莫盛於朱子懼諸家之説亂朱子夲真乃著四書發明<lb/>
書傳纂疏禮記集義等書餘數十萬言其畔朱子者刋<lb/>
而去之其微辭隠義引而伸之其所未備補而益之於<lb/>
<pb n="KR4d0481_WYG_017-30b"/>
是朱子之學煥然以明方是峕惟江西吳先生澄以經<lb/>
學自任善著書獨稱陳先生有功朱子凡江東人来受<lb/>
學盡送而歸之陳先生然吳先生多居通都大邑又數<lb/>
登用於朝天下學者四面而歸之故其學逺而彰尊而<lb/>
明陳先生居萬山間與木石為伍不出門户動數十年<lb/>
故其學必待其書之行天下乃能知之及其行也亦莫<lb/>
之禦先生可謂豪傑之士矣先生字夀翁其所居堂曰<lb/>
定宇之堂其自稱曰東阜老人唐之季其先有諱禧者<lb/>
<pb n="KR4d0481_WYG_017-31a"/>
自桐廬辟地新安居休寕之西三十里藤溪之上世多<lb/>
通人顯士今姓其里曰陳村云曽大父諱伯仝大父諱<lb/>
慶大父諱源長以春秋教授先生孝友剛正動中禮度<lb/>
不以勢合不以利交四方来學諄諄善誘延祐賓興有<lb/>
司逼迫就試既與貢當赴春官稱疾固辭其學大抵以<lb/>
朱子為歸其所嚴事曰黄常甫先生所與游曰方公回<lb/>
<graphic n="KR0544" url="https://raw.githubusercontent.com/kanripo/KR-Gaiji/master/images/KR0544.png" mimeType="image/png"/>公涇以元統三年甲戌二月十有四日年八十三卒<lb/>
後五日配朱氏七十九亦卒皆無疾其卒也即初昏之<lb/>
<pb n="KR4d0481_WYG_017-31b"/>
月又以是月癸未合塟所居之後山塋朱氏有賢行家<lb/>
政無鉅細皆身理之不以勤先生先生得専力於學亦<lb/>
其配之助也子男二照勲孫男三埜圻基勲圻先卒女<lb/>
一嫁程怡曽孫男一鎜明年其孤以其父之執汪君炎<lb/>
㫤所為狀介其門人朱燦請銘銘曰先生之學既博而<lb/>
約先生之行既専而静不為利疚不為名髙杜門空山<lb/>
與道游遨其書孔富其後孔茂八袠非夀與天地久<lb/>
　　　定宇先生行狀<lb/>
<pb n="KR4d0481_WYG_017-32a"/>
先生姓陳氏諱櫟字夀翁定宇其自號也晚更號東阜<lb/>
老人其先葢有媯氏之苖裔唐末避巢冦亂自桐廬遷<lb/>
新安者曰禧得地于休寕縣治西南三十里藤溪樂其<lb/>
山川風土之美家焉殁塟縣南鬲山廟食其地逮今人<lb/>
稱鬲山府君事之甚謹是為始祖後子孫蕃衍至數千<lb/>
指在宋時登科及第入仕者代不乏人族益大以姓名<lb/>
村藤溪之名罕稱焉曽大父諱伯仝大父諱慶大父諱<lb/>
源長皆不仕初大父天寵公田疇甲一鄉降及於曽横<lb/>
<pb n="KR4d0481_WYG_017-32b"/>
罹凶禍以隳其業徙居鄉南五城逮考否極未泰而力<lb/>
學不倦以麟經教授師之者衆有董子下帷之遺風德祐<lb/>
乙亥五城驛道軍馬經行遂挈家還陳邨先生自㓜頴<lb/>
異不羣族祖通守公慶勉有知人鑑深期之方其脱襁<lb/>
褓能言祖母吳氏口授所記孝經論語若古文歌詩之<lb/>
類聞輙成誦五嵗入小學所業皆覆記不忘七嵗能通<lb/>
經義比十有五即出而淑人自是刻意劬躬日勵於學<lb/>
文以益進同郡溪陽汪公復宋名進士甞主省監文衡<lb/>
<pb n="KR4d0481_WYG_017-33a"/>
衆所推服晚年家居品題麗澤課試以先生所課魁四<lb/>
經二千餘卷老成抑居其下莫敢瑕疵峕猶未弱冠也<lb/>
咸淳癸酉始就方州試以書經與待補選明年赴江東<lb/>
混試厄於病不果與試而還又明年乙亥則科舉廢矣<lb/>
先生於是慷慨發憤惟以著書立言為務於書無所不<lb/>
讀讀則一一反覆研窮必領其要而後已然必以諸經<lb/>
為夲坐卧諷誦不輟至若朱子四書則貫穿出入尤所<lb/>
用意涵濡既乆簡牘斯形于是語孟有口義書解有折<lb/>
<pb n="KR4d0481_WYG_017-33b"/>
衷讀易有編釋詩以句六典有撮要三傳有節註大小<lb/>
雅有釋于通鑑則約取其至要於通略則増廣其未備<lb/>
大抵必以不倍先儒之説不失夲文之意為主其用心<lb/>
亦良苦矣延祐甲寅科舉肇興峕年踰耳順無復進取<lb/>
意而逼迫于有司之所推選黾勉一就江浙鄉試既試<lb/>
即歸未幾以中選當赴都郡侯勸駕親抵邑郛度不可<lb/>
辭即日上道至行省獲辭以疾而歸杜門著書如故越<lb/>
兩寒暑而四書發明成既而又編書傳纂疏禮記集義<lb/>
<pb n="KR4d0481_WYG_017-34a"/>
等書其間發先儒未發之㫖剖前軰未剖之疑不一而<lb/>
足閩坊購得其夲皆刋行於世先生質實重厚剛毅鯁<lb/>
直其平日履操如玉無瑕居家處鄉雖温然和厚而莫<lb/>
不肅然敬憚於朋友不妄交不苟合然既内交至誠終<lb/>
久弗渝為文不事雕琢而波濤汗漫追配古作者人有<lb/>
所問無不即答答即無不詳備以是學者樂從之遊而<lb/>
先生亦能應接不倦各随其資質而成就之其為學得<lb/>
于家庭之講貫為多最後始從鄉先生黄公常甫遊黄<lb/>
<pb n="KR4d0481_WYG_017-34b"/>
公之學出于星溪萬菊滕先生滕之先璘珙二伯仲皆<lb/>
為朱子髙弟其流風餘韻之在是者得以優游而涵泳<lb/>
之故其所就益精深且醇正也是峕鄉先逹方公回<graphic n="KR0544" url="https://raw.githubusercontent.com/kanripo/KR-Gaiji/master/images/KR0544.png" mimeType="image/png"/>
公涇皆號文塲老手先生相與切磋甚為二公所敬服<lb/>
<graphic n="KR0544" url="https://raw.githubusercontent.com/kanripo/KR-Gaiji/master/images/KR0544.png" mimeType="image/png"/>公序其論語口義以文公忠臣稱之由今觀之世有<lb/>
纂疏集成雖皆為四書羽翼然語錄無新舊之分衆説<lb/>
有泛切之混章句集註反為所汨没讀者葢深病之及<lb/>
發明出而此弊始掃謂之忠臣不亦宜乎炎昶於元統<lb/>
<pb n="KR4d0481_WYG_017-35a"/>
癸酉秋詣先生以所著述求是峕方康強家居指教不<lb/>
一兹嵗館寓相近方祈盡求聞所未聞孰知不疾而逝<lb/>
嗟乎曩者未及古文之際視書生㢘慎如贅疣風俗甚<lb/>
不古逮今科舉既行儒風大振則前軰凋零已盡惟先<lb/>
生巋然學者方以為有所師仰而天不憖遺竟止於是<lb/>
豈不重可痛哉論者以先生懐抱道德不出用於世深<lb/>
為惜之然託遺經以立言閑聖賢之大道大有補於世<lb/>
教而無愧於古人不可朽矣他何足計哉以淳祐壬子<lb/>
<pb n="KR4d0481_WYG_017-35b"/>
三月二十七日實生五城殁以元統甲戌二月十四日<lb/>
享年八十有三配朱氏生于大族慈柔勤儉得於天性<lb/>
事上鞠下皆可為法事無鉅細不以累先生而能充廣<lb/>
基業以裕其後可謂賢矣後先生殁之五日亦不疾而<lb/>
逝享年七十有九葢始而合<graphic n="KR0543" url="https://raw.githubusercontent.com/kanripo/KR-Gaiji/master/images/KR0543.png" mimeType="image/png"/>終而屬纊皆前後甲戌<lb/>
二月其偕老如此人以為罕見焉子男二人照勲孫男<lb/>
三人埜圻基女一人嫁邑士程怡勲圻皆先卒曽孫男<lb/>
一人鎜先生遵守家法命治䘮不用浮屠至於地理之<lb/>
<pb n="KR4d0481_WYG_017-36a"/>
説尤非所喜甞自欲卜於所居後山先壠之側及是其<lb/>
孤從治命以二月癸未穿竁奉兩柩合塟以炎㫤于先<lb/>
生久托好斯文命埜哀痛致辭委以狀先生之行將求<lb/>
天下之名能文者而請銘焉辭不獲敬為之次其實<lb/>
如右云謹狀元統二年甲戌二月丁亥汪炎昶狀<lb/>
　　　定宇先生贊<lb/>
於戲先生生於宋季長於元初㓜則頴悟渉經獵書知<lb/>
楊墨之惑世傷佛老之異途心乃契乎周孔志擬接乎<lb/>
<pb n="KR4d0481_WYG_017-36b"/>
程朱古今貫穿理道涵濡逺宗虞夏邇逮泗洙析體用<lb/>
之毫髪審經權之錙銖補先儒未補之闕論史臣既論<lb/>
之餘於戲先生圓而不混方而不迂豪而不放謹而不<lb/>
拘非泥古執滯之文士實天下正大之丈夫知徽州府<lb/>
事金石拜贊<lb/>
　　　謝揭學士撰定宇先生墓銘啟<lb/>
伏以學師朱子先美未彰文配韓公豐碑有耀存亡均<lb/>
感逺邇咸稱竊惟心無古今跡有隠顯故雖心乎古學<lb/>
<pb n="KR4d0481_WYG_017-37a"/>
豈能使今人之悉知葢由跡夲隠居正須待顯者之提<lb/>
掇况在深山之寒士尤資名世之鉅儒伯牙鼔琴非鍾<lb/>
子期之聼而孰察左思作賦必皇甫謐之序而始傳固<lb/>
宜奏流水之音因可貴洛陽之紙斯僅長于一技尤不<lb/>
冺於千年矧惟先子之存寔竭終身之力耕經獵史人<lb/>
皆推後進之範模著書立言志欲作先儒之羽翼雖已<lb/>
流傳而刋布孰能特逹而品題恐嘉禾稊稗之同生則<lb/>
美玉碔砆其曷辨既没世不無遺恨在嗣子未獲良圖<lb/>
<pb n="KR4d0481_WYG_017-37b"/>
遂集同門博詢誌墓僉謂蘓長公之在宋不輕泛於銘<lb/>
文又謂栁公權之居唐尤貴重其書字乃憑良友之逺<lb/>
行特走京師而懇請此盖伏遇監丞學士曼碩先生西<lb/>
江𣲖逺北斗望隆一字衮褒燦若分輝於五緯片言鼎<lb/>
重粹乎致意于諸經抉雲漢以成章驅波濤而入筆遂<lb/>
託萬鈞之力特榮一介之微不諛匪劉义之敢譏無愧<lb/>
豈蔡邕之可比推其餘潤表此新阡足發幽光永傳不<lb/>
朽某恭承嘉惠無忝所生逝者欣然端可慰還家之鶴<lb/>
<pb n="KR4d0481_WYG_017-38a"/>
謝誠率爾譬諸存告朔之羊徒知伏楮以懐慙末果詣<lb/>
門而展敬甚為感佩莫究敷陳倪士毅代作<lb/>
　　　勤有堂記<lb/>
先師陳先生淳祐壬子二十有四始自縣南五城復居<lb/>
陳邨又幾三十年積累書㑹之俸始成新居於阜東之<lb/>
下而扁其堂曰勤有取諸韓公示兒詩語以詔来昆也<lb/>
先生未弱冠已蜚聲鄉校里老朱公楚材竒而器之妻<lb/>
以族女寔恊心嫓德以成其家政書田筆耒嵗之入也<lb/>
<pb n="KR4d0481_WYG_017-38b"/>
蠶績亦参之一焉是以先生既成其屋廬矣畢婚嫁長<lb/>
孫曽為科第著述為邑里儒者第一元統甲戌先生年<lb/>
八十三妣年七十九先後六日而卒未二十年淮兵起<lb/>
屋以毁壊嵗丁未先生曽孫鎜授徒於鄉以前翰楊仲<lb/>
𢎞之子所書勤有堂記榜揭于寓屋復先生之業此其<lb/>
權輿也歟鎜謂朱升辛勤三十年始有此室廬韓公詩<lb/>
也詩書勤乃有亦韓公詩也觀吾家堂銘者惑而弗辨<lb/>
幸為記以昭之升事先生二十餘年誼莫重焉楚材公<lb/>
<pb n="KR4d0481_WYG_017-39a"/>
吾曽祖諸從也屬莫親焉宜記者莫我若也鎜以其妣<lb/>
始居其家則舉先生夫婦成家之故寔勤有之言以為<lb/>
告者宜亦莫此若也韓公二詩葢當時士習昔人評之<lb/>
兹無庸論然以勤而有怠而廢不特屋廬二事為然第<lb/>
于二事中在吾儕亦不可不知所先後耳子其試之抑<lb/>
又有進于是者聖人繫易于豫之上六曰㝠豫成有渝<lb/>
無咎于升之上六曰㝠升利于不息之貞先生心學有<lb/>
出于韓公詩語之外此升所得于先生者不可以不告<lb/>
<pb n="KR4d0481_WYG_017-39b"/>
也少陵贈王砅詩曰我之曽老姑爾之曽祖母<graphic n="KR0235" url="https://raw.githubusercontent.com/kanripo/KR-Gaiji/master/images/KR0235.png" mimeType="image/png"/>雛無<lb/>
凡毛五色非爾<graphic n="KR0544" url="https://raw.githubusercontent.com/kanripo/KR-Gaiji/master/images/KR0544.png" mimeType="image/png"/>子其勉之<lb/>
　　　定宇先生祠堂記<lb/>
自徽國文公得河南兩夫子之傳斯道復明於天下及<lb/>
門之士厭飫其説葢充然各有得焉顧未一再傳能不<lb/>
失真者則已寡矣定宇陳先生生文公之鄉崛然起厭<lb/>
俗學之陋直以公為師其學之博葢無理不窮卒歸于<lb/>
至約其行之篤葢無事不核必底于大中然生當叔季<lb/>
<pb n="KR4d0481_WYG_017-40a"/>
未有能知其德美者先生亦遯世無悶日以著述為樂<lb/>
由是文公之言微者彰略者備離之者一溷之者瑩學<lb/>
者有所恃而不畔於聖人先生之道雖不大顯于時然<lb/>
紹前啟後之功則有不可誣焉者矣先生家徽之休寜<lb/>
陳村故宅在焉族人以蕃至四世孫旬居益貧始不能<lb/>
自存而為里人所據族孫彦威毅然率旬之子洪白有<lb/>
司請復之知府事福山孫遇及廵按御史甫田陳叔紹<lb/>
相繼下令俾縣官出公帑歸地于陳而彦威又率族人<lb/>
<pb n="KR4d0481_WYG_017-40b"/>
性初等鳩材募工建祠其中每嵗正月二日合族人等<lb/>
奠獻禮復夲先生意以八月一日祭始祖鬲山府君奉<lb/>
以配焉葢于今三十年矣未有記之者彦威之孫縣學<lb/>
生榮具始末屬之敏政謝不敢當請益堅則<graphic n="KR0822" url="https://raw.githubusercontent.com/kanripo/KR-Gaiji/master/images/KR0822.png" mimeType="image/png"/>然以告<lb/>
曰於戲道未始一日亡于天下而人之獲聞斯道則有<lb/>
説焉自宣聖以博約之訓畀顔子以一貫之説告曽子<lb/>
而子思之明善誠身孟子之知言養氣後先立教如出<lb/>
一揆盖知之真則其行也逹行之力則其知也深兩者<lb/>
<pb n="KR4d0481_WYG_017-41a"/>
並進如環之循然後作聖之功可圖而道可幾也去聖<lb/>
既逺百家肆出為世大蠧至程朱氏而後絶學以傳從<lb/>
事其遺書者葢多以聞道自詭所謂知之真行之力者<lb/>
其孰可當其人耶是固有非末學所敢議而百世之下<lb/>
號文公世嫡則先生其人矣或乃以訓詁之儒疑先生<lb/>
是豈善論其世者哉彼訓詁者或夸多鬭靡而流于迂<lb/>
或強探力索而習于鑿或單詞隠語而入于怪間有一<lb/>
二之得亦所謂偶然之知爾先生之書具在竊伏窺之<lb/>
<pb n="KR4d0481_WYG_017-41b"/>
其言約而義精其文贍而味永非有聞于斯道能充然<lb/>
其若此哉不以真知為學而指訓詁者為知不以逹道<lb/>
為志而推愿慤者為行是何足與論先生而究斯道體<lb/>
用之大全也哉因先生以求文公溯河洛上窺洙泗圖<lb/>
無愧于兩間固士之責亦先生所望于學者鄉邦小子<lb/>
尤不可不勉也詩云髙山仰止景行行止吾人以之又<lb/>
云母念爾祖聿修厥德陳氏以之祠成于景泰壬申之<lb/>
嵗力多出彦威而榮與鰲能讀先生之書後當有聞于<lb/>
<pb n="KR4d0481_WYG_017-42a"/>
時者其追逺嚮道之誠出流俗逺甚法當書之性初以<lb/>
下與有勞費者悉附名石隂邑後學程敏政撰<lb/>
　　　理學名儒坊傳<lb/>
布衣陳櫟元儒字夀翁藤溪人三嵗祖母吳口授孝經<lb/>
論語輙成誦五嵗渉獵經史七嵗通進士業十五為人<lb/>
師致力于聖人之學貫穿古今羅絡上下所造精深醇<lb/>
正懼諸家之説亂朱子夲真乃著四書發明書傳纂疏<lb/>
禮記集義讀易編讀詩記爾雅釋六典撮要三傳節註<lb/>
<pb n="KR4d0481_WYG_017-42b"/>
増廣通略諸書為人質寔厚重剛毅鯁直于朋友以敬<lb/>
合凡江東人受學者盡歸之稱定宇先生詳見郡誌儒<lb/>
林傳及揭文安傒斯墓誌銘同邑後學范涞撰<lb/>
　<lb/>
　<lb/>
　<lb/>
　<lb/>
　定宇集卷十七<lb/>
</p>
<p>
</p>
  </div>
</body>
</text>
</TEI>
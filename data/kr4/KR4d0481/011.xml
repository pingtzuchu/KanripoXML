<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定宇集卷十一</head>
    <p>
<pb n="KR4d0481_WYG_011-1a"/>
欽定四庫全書<lb/>
　定宇集卷十一　　　　　　元　陳櫟　撰<lb/>
　　啟　疏　文<lb/>
　　　發解謝路總管張公啟<hi>并辭㑹試</hi>
學生陳某啟右某伏䝉頃給省府解據叨中郷試<lb/>
第一十六名者伏以鳯詔天頒初試紫薇之省鵠<lb/>
袍星列兆分丹桂之枝若僥倖然有綱維是竊唯<lb/>
科目久行于歴代弊端莫甚於邇年經穿鑿而不<lb/>
<pb n="KR4d0481_WYG_011-1b"/>
根文浮華而過實士鮮學問國奚取於若人世蔑<lb/>
事功衆遂疑於吾道誰謂昊天之不復必待聖人<lb/>
而後行洪唯我皇作新多士舉祖宗欲舉之典豈<lb/>
唯發第以决科善海宇本善之心教以明經而修<lb/>
行鳶魚飛躍鵰鴞横翔戰藝江浙之郷闈餘三十<lb/>
路登名賢能于天府纔廿八人自笑衰頺敢儕英彦<lb/>
如某者箕裘舊業簪紱寒宗心繹四書何待今日腸<lb/>
搜千卷已迫暮年本無一毫欲進之心忽際千載難<lb/>
<pb n="KR4d0481_WYG_011-2a"/>
逢之㑹庠序不令其知覺名遽報於亷車縣路遂見之<lb/>
施行據例申於省戸無僕而挈子以徃乏輿而行陸以<lb/>
還嗟樗櫟之散材勞桑榆之晚景艱辛萬狀病足甫瘳<lb/>
驚忝一名驚心愈甚單薄敝緼敢言觀上國之光羞澁<lb/>
空囊何以渉脩途之阻顔駟已老揚意徒逢加孟德頭<lb/>
風之忽纒似王式逿地之時作兹䝉敦禮亦旣優隆分<lb/>
今膳學之資倣古續食之意然癃病之勿遣具載漢書<lb/>
雖俊造之同升有慙國士况衆人方勞於競進而小鳥<lb/>
<pb n="KR4d0481_WYG_011-2b"/>
獨倦於知還是惟不聞當䝉見憫知感知自以謝以辭<lb/>
兹盖伏遇總管大叅相公先生政比龔黄名齊召杜親<lb/>
迂熊軾之貴斾特出於邦郊俯憐鮒轍之窮恩不垂于<lb/>
江水豈忍下士之危苦願申大府以保全倘沐矜存曷<lb/>
勝欣幸某敢不隨其未没之齒欣兹尚在之心雖不能<lb/>
如晁董公孫芹君父而廣千言之對或可以紹周程朱<lb/>
氏模弟子以綿一脉之傳感德彌深脩辭祗淺謹奉啟<lb/>
事躬詣台階塵獻伏惟台慈俯垂鑒念不宣<lb/>
<pb n="KR4d0481_WYG_011-3a"/>
　　　答黄求心賀發解啟<lb/>
眷契弟陳某右某啟伏以試紫薇省浪戰千二百人之<lb/>
塲分丹桂枝濫滿一十六相之数未謝切磋之益先厪<lb/>
慶問之貽衮褒過情圭復増愧恭惟府愽翰林求心先<lb/>
生江夏望族紫陽碩儒州麾制閫之世科早宜青氊之<lb/>
繼繼季考月書之都選纔立赤幟以頻頻此行偶魚漏<lb/>
於網中髙舉仰鴻㝠於漢外新聞長道價而倍收實效<lb/>
豈比冒文聲而徒竊虚名因傳末交亦與後榜諒為吾<lb/>
<pb n="KR4d0481_WYG_011-3b"/>
徒而增喜亟令子墨以騰緘君實景仁有如同氣而異<lb/>
姓王楊貢禹何當在位以弹冠好切于心如出其口不<lb/>
覺脩辭之過遂㤀執禮之恭某壮志已灰衰髯盡白近<lb/>
既行而中悔懼冬仲而逺征旅館之題欲塗烏本心可<lb/>
見文卷之成僅塞白同志所知餅不可餐而雷殷于中<lb/>
衣雖徒掛而日逼其上初殊苦甚後略如之蔑春蠶食<lb/>
葉之從容騁渴驥奔泉之迅速使力嘗盡復吉不分未<lb/>
必癩頸之陳三遂逺舉首之王十今亦幸矣尚何言為<lb/>
<pb n="KR4d0481_WYG_011-4a"/>
然汗顔浹背之時至越南而尚病當堕指裂膚之候詣<lb/>
燕北而豈全兄尚為憂我寧不懼惟冀斜日得保餘年<lb/>
其譲諸子以歩瀛州踵晁董公孫之對尚與先生而宗<lb/>
洙泗翼周程朱氏之書權謝臯稽鑒融榮幸謹奉啟事<lb/>
申謝伏惟尊慈俯垂鑒察謹啟<lb/>
　　　代竹所賀呉教諭南忩發解啟<lb/>
伏以司泮宫而發解歸去来兮謁吏部而超遷自此升<lb/>
矣喜初囘於繡嶺信増耀於錦鄉足為深欣矧䝉造就<lb/>
<pb n="KR4d0481_WYG_011-4b"/>
恭惟州来季子之裔紫陽闕里之英倚元亮之南牕卓<lb/>
然素志仰退之之比斗頼此羣心起長泉壑之堂兼教<lb/>
桑梓之郡望近孚于青佩聲逺播於金臺又據臯比乎<lb/>
兩州凡新鳯厯者十載處士星照少微之閣既書檠之<lb/>
分光嚴灘月流子陵之臺復詩囊之爭響博士凡三為<lb/>
矣天池其一飛乎雖墨綬雖朱幡徒發勞人之嘆必粉<lb/>
省必黄閣始究真儒之功庻㡬可文學之鄧元侯逺紹<lb/>
若敵國之大司馬敢述輿頌豈曰私言某樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>㣲材葛<lb/>
<pb n="KR4d0481_WYG_011-5a"/>
藟同本實三生之厚載荷一見而垂情久慕客星因束<lb/>
書而来訪䝉庇宗老葢倚席之懐慚孤金鑄而倐去倐<lb/>
来伏玉成而善終善始豈無他人不如同姓非徒藉提<lb/>
挈于今兹先收棟梁次拾桷榱殆又頼帡幪于他日其<lb/>
諸贊慶㒺既敷敭<lb/>
　　　賀呉竹所授本邑教諭啟<lb/>
伏以花縣比子男之國有序有庠木鐸振父母之邦善<lb/>
教善諭劄頒藥薇之省譽馳芹<graphic n="KR0488" url="https://raw.githubusercontent.com/kanripo/KR-Gaiji/master/images/KR0488.png" mimeType="image/png"/>之濱位雖淹于三年<lb/>
<pb n="KR4d0481_WYG_011-5b"/>
歡已騰于萬口恭惟儒林先覺侯泮名流華胄遥遥世<lb/>
不乏于季子竹香細細日何可無此君推經笥之素充<lb/>
羡筆鋒之最鋭圓文嫓陳君舉讀之若盤走珠講篇肖<lb/>
陸象山聞者将汗流雨衆瞠其後多瞻在前沿泝紫陽<lb/>
四書之源漫潤嚴陵七里之瀬業講魯齊之㑹聲在梁<lb/>
楚之間盍自此而横飛乃不屑乎躁進兹受知于當路<lb/>
遂職教于家山喜氣播殷雷之聲迷途望標月之指臯<lb/>
比肆展新青衿多出舊青衿麈尾重揮昔絳帳宏為今<lb/>
<pb n="KR4d0481_WYG_011-6a"/>
絳帳矧初新于品式值首飭于冠裳手板雖槐璧珪攸<lb/>
始身章方褐金紫所基更兼樸角之横烏換却深冬之<lb/>
立鵠觀瞻聳若模範偉然竚聽横經之精微頓洗倚席<lb/>
之塵陋新媺士習不愧盤洲之學碑大振家聲盡發端<lb/>
翁之詩藴某蘭交素比相悦尤深僭成四六之鄙辭畧<lb/>
寫萬一于盛事先生自此升矣将收為明堂之棟梁小<lb/>
子其何述焉更願紹中林之蘭蕙鋪棻㒺極悃愊徒増<lb/>
　　　寄馮伯田先生啟<lb/>
<pb n="KR4d0481_WYG_011-6b"/>
伏以清新庾開府久慕詩聲聦明大馮公今瞻道貌不<lb/>
得拜於席下殆虗生于世間謹脩函丈之恭略紓方寸<lb/>
之悃恭惟路教察判秀石先生儒林老宿喬木故家由<lb/>
鴻石以来接東魯淵源之正自蠶叢而出禀西州流峙<lb/>
之英文章鎮于東南學問根乎家世紛若麒麟楥幻海<lb/>
市以誰存詭然蛟龍翔巋靈光之獨在莫施所藴大肆<lb/>
厥詞平生幾千篇近不屑西江之𣲖挽囘数百嵗直逺<lb/>
追唐世之豪萬户可經三公壓盡妙哉吟卷長流天地<lb/>
<pb n="KR4d0481_WYG_011-7a"/>
之間偉甚聲光若引星辰之上聿敦棠棣言觀泮芹遂<lb/>
令萬仭之屏盡識二南之範天開幸㑹人頼作成向者<lb/>
味先生之詩僅得諸虚谷之序芬芳一臠何如列鼎之<lb/>
全珍清泠半瓢孰愈飲河之充量今願竊有請也不識<lb/>
可得見乎某硯鉄未穿鬂霜已染假鄒君之館餘二十<lb/>
年補魯泮之員才三兩載幸入大聖爐錘之造略聞中<lb/>
原文獻之傳塤箎之吹式和金石之音復振子由之為<lb/>
陳教適復遇坡老之来文潛之事黄門要亦為長公之<lb/>
<pb n="KR4d0481_WYG_011-7b"/>
客倘與其進敢昧所傳<lb/>
　　　寄吕教授求移籍啟<lb/>
伏以效顔淵之潛心素知尊於聖道如子春之傷足恐<lb/>
或戻于齋䂓謹殫拙訥之辭仰致圓融之懇竊惟州縣<lb/>
立學雖有逺近之殊國家待儒初無彼此之異惟自嗟<lb/>
于困頓難常窘于奔波必将適百里而宿舂糧始能毎<lb/>
一月而陪釋菜貧寧辦此病復謂何如某者少也不如<lb/>
老之将至秃鶖可笑久如韓子之頭童鷓鴣見憂復類<lb/>
<pb n="KR4d0481_WYG_011-8a"/>
叔山之趾兀名久掛于學校身樂就于範模業在芸人<lb/>
事難由己無東家蹇驢之可借惟南阮犢鼻之自慙與<lb/>
其默默而遭譴訶孰若拳拳而聲悃愊謁殿稍近姑願<lb/>
附于邑庠醫療随常容再還于郡泮尚冀蛾子之時術<lb/>
豈終鷁陣之退飛矧在邇年爰多舊例如金同舎葉同<lb/>
舎之有請蒙楊先生鮑先生之見從引援以言凌兢曷<lb/>
已自非明哲父師之在上孰養疲癃弟子之不中兹盖<lb/>
伏遇允矣儒宗蔚然夀俊鍾竒廬阜傳道學于一燈擢<lb/>
<pb n="KR4d0481_WYG_011-8b"/>
秀橋門振文聲于六館屢趍泮水聿来富山鋪張白鹿<lb/>
之遺䂓訓迪紫陽之闕里遂令礦質亦累鑄爐今兹憂<lb/>
病而憂貧㡬若自踈而自外然異世能啟洙泗之堯舜<lb/>
而一時難化唐虞之共兜豈邇之云乎亦心親而已倘<lb/>
許其便寧昧所傳某敢不鏤骨銘膺銜恩報德益加鞭<lb/>
䇿不負甄陶豈必朝夕于旁在楚猶在晉也誓将心目<lb/>
常見于墻復于羮焉毣毣有懐詹詹㒺既<lb/>
　　　謝曹𢎞齋撰族譜序啟<lb/>
<pb n="KR4d0481_WYG_011-9a"/>
伏以族冷如氷名愧舊爐之鐡文華於衮價増敝帚之<lb/>
金聿降錫類之仁辱取敬宗之義榮實均于同派感豈<lb/>
獨于私衷竊惟本支所貴于有圖文行豈容于無紀故<lb/>
族譜法明允自先世而已傳然事状效履常亦後人之<lb/>
當務不量輕率略效編摩非印正于名公難灼示于来<lb/>
裔因輙過門而弄斧豈期閉戸而造車兹盖伏遇某允<lb/>
矣儒宗蔚然夀俊為貞元之朝士不愧初心聞正始之<lb/>
遺音樂傳晚進致令狂斐獲遂依歸悔不早于擔簦詎<lb/>
<pb n="KR4d0481_WYG_011-9b"/>
敢云于傾葢謁臯比而䝉倒屣揮麈尾而許對床因出<lb/>
汗牛之書俾遂窺豹之願乃知家乘正續三編爰篤宗<lb/>
祊已先一著自厚葛藟庇本根之愛因興草木同臭味<lb/>
之憐不吝温辭増輝寒族褒嘉過矣慙竦若何拈䇿第<lb/>
之相仍使其知本乎祖悼决科之悠邈勉以不慚乎天<lb/>
藥石意深珠璣辭溢某敢不益加刻勵期稱奨題不亢<lb/>
身焉亢宗惕若綿力薄材之懼自成已以成物侈哉殘<lb/>
膏賸馥之霑感刻何窮鋪棻㒺既<lb/>
<pb n="KR4d0481_WYG_011-10a"/>
　　　賀金滄洲六十啟<lb/>
恭審欣遇夀辰有殊常嵗六十花甲從頭喜于又新八<lb/>
千椿年偻指延于惟永稱觴莫遂揮楮以陳香雲想繞<lb/>
于滄洲歡聲更殷于京兆族茂而貂蟬熾競觀戱綵之<lb/>
重重春歸而櫻筍来且樂傾盃之灧灧芹贄良眇莞頓<lb/>
為榮<lb/>
　　　賀山泉汪氏娶溪南呉氏女啟<lb/>
蘭階喜溢梅實吉臨在户三星光照山泉之下盈門百<lb/>
<pb n="KR4d0481_WYG_011-10b"/>
兩来從溪水之南召不果于鳬趍誠略将于燕賀延陵<lb/>
禮樂已先傳世世之芳内翰文章定永紹猗猗之譽甚<lb/>
慚輶瀆所冀莞存<lb/>
　　　復襟兄賀生女啟<lb/>
昨之甥館幸親炙于譚私兹辱管城特逺貽于谷扎剝<lb/>
封荘誦隐几懐慚乃以蝸廬遂符虺夢既殷勤而慶問<lb/>
復璀璨以寵頒下拜周章中藏感激彭澤慰情之語雖<lb/>
則云然茶山少盗之吟寧無可笑亟兹展謝尚需嗣陳<lb/>
<pb n="KR4d0481_WYG_011-11a"/>
　　　賀趙巽齋生曾孫啟<lb/>
恭審于門善積謝砌瑞重託橘頌之曽枝孫又生子表<lb/>
萱叢之豐本髙遂見𤣥三日氣見于食牛盈月標覘于<lb/>
峙鵠某莩盟有忝相悦惟多采彼香芹列諸副楮聊申<lb/>
燕雀之賀用慶鸑鷟之竒踰九<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>望百齡頻稱觴而上<lb/>
夀誇一門聚五世想含飴之開顔盛事誰肩菲辭難罄<lb/>
　　　賀呉南忩授婺源州同知啟<hi>名夢炎</hi>
解篆花封䟽恩芝檢牧文公之闕里風月平分比彦章<lb/>
<pb n="KR4d0481_WYG_011-11b"/>
之鄉州城郭至重民方歌于来暮公暫賦于閒居某初<lb/>
忝莩盟尤深相悦謹脩尺牘用表寸衷衣錦何殊本新<lb/>
安郡之疆域把麾甚樂紹江南守之治平<lb/>
　　　賀汪溪金清父孫成婚啟<lb/>
兹以震子成婚冢婦協吉自延陵之華閥兩小無猜配<lb/>
滄洲之聞孫二美允合花燭燦燦桃葉蓁蓁禮漫存羊<lb/>
賀已㡬于後至傳誇占鳯昌必應于先占輶瀆甚慚莞<lb/>
存斯幸<lb/>
<pb n="KR4d0481_WYG_011-12a"/>
　　　賀古墩嫁女啟<lb/>
玉愛之歸及時桃華正灼金屏之開有日蓉褥将門矧<lb/>
肺腑以連姻宜手抃而交慶夫以月上之宜室何殊靈<lb/>
照之在家遇采鸞之仙想沸歡聲於韓土得乗龍之壻<lb/>
應多喜色於吳門寓敬茶香儌榮莞粲<lb/>
　　　賀呉子靜娶冢婦啟<lb/>
恭審二陽之月三星在天詩詠摽梅属長子之主器禮<lb/>
嚴采<graphic n="KR0488" url="https://raw.githubusercontent.com/kanripo/KR-Gaiji/master/images/KR0488.png" mimeType="image/png"/>迎爾相以承宗向平之畢債将新蒍賈之稱賀<lb/>
<pb n="KR4d0481_WYG_011-12b"/>
敢後彘肩初解巽羽先嗚有媯逺育姜宗婦道豈殊于<lb/>
臣道呉氏世生季子今人何遜于古人期望頗遥涵容<lb/>
是幸<lb/>
　　　答吕竹忩納幣啟<lb/>
忩繞子猷之竹市隠甚髙居同謝安之墩山棲自適好<lb/>
允諧于二姓盟實定于一言伏承魚書之雲絢鴛錦之<lb/>
霞明味叶蘭金榮深葭玉申國教法嚴甚定成令子之<lb/>
達材處默嫁具蕭然敢援昔人之佳話權謝不恪揆叙<lb/>
<pb n="KR4d0481_WYG_011-13a"/>
未央<lb/>
　　　賀汪覺翁授府判啟<lb/>
恭審芝檢榮膺竹符分佐江西地千里推吉水為名州<lb/>
斗南公一人枉髙材而俯判勅書星耀喜氣雲蒸賀敢<lb/>
後于常倫分况居于世契莫将尺楮爰采半芹以斯道<lb/>
覺斯民志本同伊尹之志佐天子相天下堂期新伯産<lb/>
之堂贊頌罙深涵容是幸<lb/>
　　　楊學正啟<lb/>
<pb n="KR4d0481_WYG_011-13b"/>
載道脉于南紀濟美龜山續詩派于西江齊芳誠叟喜<lb/>
正始遺音之尚在嘆貞元朝士之無多漫仕而不擇官<lb/>
分符而居為正<lb/>
　　　趙學錄啟<lb/>
大雅不羣英材無敵演迤天潢之舊派公子翩翩壯觀<lb/>
星水之新州人物表表將縉紳于朝著姑領袖乎儒流<lb/>
發軔仕塗弭節鄉校<lb/>
　　　謝送蟹啓<lb/>
<pb n="KR4d0481_WYG_011-14a"/>
伏辱郇雲特貽郭索好詞嫓白既誇虀臼之辛半殻含<lb/>
黄雅稱橙醯之釅居然䝉此何以報之愛公子之無膓<lb/>
固合蹣跚于湯鼎非吏部之左手安得拍浮于酒船得<lb/>
之若驚言不盡謝<lb/>
　　　約族人葺鬲山祖墓䟽<lb/>
伏以人本乎祖年代逺而易忘精至于神祠墓存而可<lb/>
攷惟我陳氏實望他宗粤從唐末之時来自嚴陵之郡<lb/>
居藤溪里歴世熾昌<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>嘉善鄉一方尸祝為潁川之始<lb/>
<pb n="KR4d0481_WYG_011-14b"/>
祖號鬲山之府君廟貌雖嚴丘墳漸圯夫以總總林林<lb/>
之里社尚致敬于鷄豚豈有䋲䋲蟄蟄之子孫乃不如<lb/>
于豺獺雖嵗年之已久然地里之非遥今當大德甲辰<lb/>
議就季春榖雨敷青蚨之現鏹標白蝶之寓錢因葺眠<lb/>
牛之岡瞻遺像洋洋如在庻生下馬之敬覘吾宗世世<lb/>
常興凢預兹行請題于後<lb/>
　　　修築貯水塘疏<lb/>
伏以復鴻潦之波兆朕應繇黄鵠灌鱗圖之畞修築須<lb/>
<pb n="KR4d0481_WYG_011-15a"/>
頒青蚨惟兹延充塘素為亢嵗備中因廢弛久莫支吾<lb/>
是以當炎官火傘之張欲救禾苖焦卷此乃類海洋尾<lb/>
閭之泄惟見泉脉乾枯枉怨天時坐失地利今将效躄<lb/>
浮圖之起廢其可令巧媳婦之擎空期協衆心䂓増舊<lb/>
製加塍圍白虹之隠隠儲水灔綠鴨之粼粼弗為胡成<lb/>
有備無患凢今番出費之户即他時承溉之田詳具于<lb/>
前幸題于左畚若雲杵若雨興工行見一新稼如茨庾<lb/>
如京獲利定應十倍<lb/>
<pb n="KR4d0481_WYG_011-15b"/>
　　　新塘嶺施水菴疏<lb/>
伏以一間佛屋與白雲分㡬盞義漿如甘露美惟此新<lb/>
塘嶺實為古路頭宜建亭憩足力之疲勞將施水潤舌<lb/>
根之枯涸雖略經始誰與成終證盟藉普陀觀音質慈<lb/>
悲而無愧圓覺投檀那施主信福夀之有歸<lb/>
　　　星洲寺疏<lb/>
伏以星化石而羅洲渚寺已半于千年木經火而飛烟<lb/>
埃工欲施于一旦夫豈小力量能成大䂓模将悉慿月<lb/>
<pb n="KR4d0481_WYG_011-16a"/>
斧風斤盡與新寳坊金地頂禮檀越心發菩提化筆大<lb/>
書而特書景福已至而益至認祖師西来意象教莊嚴<lb/>
符莊子南華經鵬程奮迅勤拳誦波羅蜜報答結歡喜<lb/>
緣乾静専坤動闢實上祝聖神萬萬之年革去故鼎取<lb/>
新豈但庇前後三三之衆<lb/>
　　　心田菴上元疏<lb/>
伏以珠緯躔十二官萬民司命璧月明三五夜一嵗上<lb/>
元當天官賜福之辰正人世奏星之日受籙者乘兹而<lb/>
<pb n="KR4d0481_WYG_011-16b"/>
閲籙有生者期至于長生災曜伏吉宿臨斡神機于道<lb/>
域修禮耕陳義種分善果于心田祈夀年華請書初度<lb/>
謹疏<lb/>
　<lb/>
　<lb/>
　<lb/>
　<lb/>
　定宇集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定宇集卷一</head>
    <p>
<pb n="KR4d0481_WYG_001-1a"/>
欽定四庫全書<lb/>
　定宇集卷一　　　　　　　元　陳櫟　撰<lb/>
　　序<lb/>
　　　書解折衷自序<lb/>
周禮外史掌三皇五帝之書楚左史倚相亦能讀此書<lb/>
盖伏羲神農黄帝之書是為三墳此三皇書也少昊顓<lb/>
頊髙辛唐堯虞舜之書是為五典此五帝書也至孔子<lb/>
始斷自唐虞以下訖於周去三墳五典所定者二帝三<lb/>
<pb n="KR4d0481_WYG_001-1b"/>
王書凡百篇焉豈三墳五典簡編脫落而不可通邪抑<lb/>
孔子所見但始於唐虞也今不可考矣及秦坑焚禍作<lb/>
百篇之書無敢藏者漢孝文時聞濟南有伏生勝能讀<lb/>
之生時年九十餘欲召之不能行詔晁錯往受生又老<lb/>
不能正言其女傳言教晁以意屬讀所得僅二十餘篇<lb/>
耳先是孔子逺孫有犯秦禁宻藏竹簡書於其家壁中<lb/>
者至漢景帝子魯共王壞孔子舊宅又於壁中得尚書<lb/>
數十篇皆蝌蚪書後世遂目出於孔壁者為古文出於<lb/>
<pb n="KR4d0481_WYG_001-2a"/>
伏生者為今文合古今文共五十八篇即今行於世者<lb/>
是也外四十二篇自此時已亡矣篇各有序或曰孔子<lb/>
作然序多與經戾非孔子作也自孔壁初藏時已有此<lb/>
序百序共為一篇武帝詔孔安國傳書安國始分序各<lb/>
冠每篇之首即今所謂小序而亡書四十二篇之名尚<lb/>
頼小序可見焉三皇五帝之書自孔子時而已失二帝<lb/>
三王之書遭嬴秦氏而不全今所存五十八篇學者可<lb/>
不知其㫖哉書體有六典謨訓誥誓命是也今篇名元<lb/>
<pb n="KR4d0481_WYG_001-2b"/>
有此六字者固不待言矣其無此六字如太甲咸有一<lb/>
徳旅獒無逸立政訓體也盤庚戡黎㣲子多士多方君<lb/>
奭周官誥體也𦙍征誓體也君陳君牙吕刑命體也雖<lb/>
其間不無簡編之殘斷字語之舛訛然上自堯舜之盛<lb/>
下逮東周之初二千餘年之事猶頼此可考焉兼諸經<lb/>
之體多已見於書中舜皋之歌五子之歌三百篇祖也<lb/>
周官六卿太平六典之綱也洪範之占用二可以見易<lb/>
之用舜典臯謨之五禮可以該禮之名自虞迄周二千<lb/>
<pb n="KR4d0481_WYG_001-3a"/>
年之史筆在焉下逮周平王秦穆公正與春秋接矣諸<lb/>
經各得其一體而書具諸經之全體<hi>又朝覲廵狩祭禮即位喪紀等禮書</hi>
<hi>多載之又道理之淵藪在四書而四書之宗祖往往出於書堯典之克明俊徳以下大學脩齊治平之所出也</hi>
<hi>康誥之克明徳作新民大學明徳新民之所出也禹謨之精一執中中庸明善誠身時中之所出湯誥之降衷</hi>
<hi>恒性綏猷中庸命性道教之所出也語之言仁孟之言性亦於書之克仁恒性出焉它所本祖遽數之不能終</hi>
治經而不盡心於此非知本者予幼習此經老矣猶心<lb/>
醉焉諸家之解充棟汗牛啄啄心心孰為真的蔡氏受<lb/>
朱子付託惜親訂僅三篇朱子說書謂通其可通毋強<lb/>
<pb n="KR4d0481_WYG_001-3b"/>
通其難通而蔡氏於難通罕闕焉宗師說者固多異之<lb/>
者亦不少予因訓子遂掇朱子大㫖及諸家之得經本<lb/>
意者句釋於下異同之說低一字折衷之語録所載及<lb/>
他可採之說與夫未盡之藴皆列於是惟以正大明白<lb/>
為主一毫穿鑿奇異悉去之噫講姚姒覈灝噩而至此<lb/>
亦勞矣爾小子其尚懋之舊嘗述尚書大㫖繼成書解<lb/>
折衷屢欲序之未遑也大徳癸卯十二月五日始取大<lb/>
㫖畧改冠於篇端云<lb/>
<pb n="KR4d0481_WYG_001-4a"/>
　　　尚書蔡氏集傳纂疏自序<hi>凡例附</hi>
書載帝王之治而治本於道道本於心道安在曰在中<lb/>
心安在曰在敬揖讓放伐制度詳畧等事雖不同而同<lb/>
於中欽恭寅祇慎畏等字雖不同而同於敬求道於心<lb/>
之敬求治於道之中詳說反約書之大㫖不外是矣况<lb/>
諸經全體上下千數百年之治迹二帝三王之淵懿皆<lb/>
在於書稽古者舍是經奚先哉孔子所定半已逸遺厥<lb/>
今所存出漢儒口授孔宅壁藏錯簡斷編當闕疑者何<lb/>
<pb n="KR4d0481_WYG_001-4b"/>
限自有註解以來三四百家朱子晚年始命門人集傳<lb/>
之惜所訂正三篇而止聖朝科舉興行諸經四書一是<lb/>
以朱子為宗書宗蔡傳固亦宜然櫟不揆晚學三十年<lb/>
前時科舉未興嘗編書解折衷將以羽翼蔡傳亡友胡<lb/>
庭芳見而許可之又勉以即蔡傳而纂疏之遂加博采<lb/>
精究方克成編今謀板行幸遇古邢張子禹命工刋刻<lb/>
以與四方學者共之泰定四年丁卯正月望日<lb/>
　一標題此書云尚書蔡氏集傳法朱子刋伊川易傳<lb/>
<pb n="KR4d0481_WYG_001-5a"/>
　　標曰周易程氏傳尊經也首卷有朱子訂定四字<lb/>
　　不忘本也自二卷起無四字紀實也<lb/>
　一今采朱子語録不書録者姓名法近思録也併在<lb/>
　　纂疏内依趙氏四書纂疏例也然語録必居諸說<lb/>
　　之前尊先師也<lb/>
　一朱子語録發明此傳而不可無者載之傳意已明<lb/>
　　無俟云云及非說本章經㫖者皆不泛載務謹嚴<lb/>
　　也<lb/>
<pb n="KR4d0481_WYG_001-5b"/>
　一一部尚書朱子於闕疑諄諄言之今遇可疑處姑<lb/>
　　畧存舊說然後明云當闕疑焉<lb/>
　　　論語訓蒙口義自序<lb/>
讀四書之序必以大學為先然綱三目八布在十有一<lb/>
章初學未有許大心胷包羅貫穿也論語或一二句三<lb/>
數句為一章照應猶易啟發侗蒙宜莫先焉朱子集註<lb/>
渾然猶經初學亶未易悟坊本句解率多膚舛又祇為<lb/>
初學語豈為可哉櫟沉酣四書三十年餘授徒以來可<lb/>
<pb n="KR4d0481_WYG_001-6a"/>
讀集註者固授之唯謹遇童生鈍者困於口說乃順本<lb/>
文推本意句釋筆之其於集註<graphic n="KR0509" url="https://raw.githubusercontent.com/kanripo/KR-Gaiji/master/images/KR0509.png" mimeType="image/png"/>者發演者約畧者廓<lb/>
章㫖必掲務簡而明旬積月累累以成編襲名論語訓<lb/>
蒙口義自集註外朱子之語録黄氏之通釋趙氏之纂<lb/>
疏洎餘諸儒之講學可及者咸采之廣漢張氏說亦間<lb/>
取焉櫟一得之愚徃徃附見或有發前人未發者實未<lb/>
嘗出朱子窠臼外丙申春質之𢎞齋曹先生一見可之<lb/>
<graphic n="KR0140" url="https://raw.githubusercontent.com/kanripo/KR-Gaiji/master/images/KR0140.png" mimeType="image/png"/>之序勉之刋頼同志助之歴四年始成自揆晚生懼<lb/>
<pb n="KR4d0481_WYG_001-6b"/>
賈僭踰罪抑不過施之初學俾為讀集註階梯非敢為<lb/>
長成言也昔程子傳易猶曰只說得七分而况晚生又<lb/>
况為侗䝉計哉櫟數年來又有讀易編書解折衷詩句<lb/>
解春秋三傳節註增廣通畧批㸃古文之類嗣是有進<lb/>
尚敢漸出與朋友商之觀者其毋以小兒學問只論語<lb/>
哉大徳己亥立秋日<lb/>
　　　中庸口義自序<lb/>
程子曰中庸一書始言一理<hi>指天命謂性言</hi>中散為萬事<hi>指其中說</hi>
<pb n="KR4d0481_WYG_001-7a"/>
<hi>許多事如達道達徳九經祭祀鬼神之類皆是</hi>末復合為一理<hi>指無聲無臭言</hi>放之則<lb/>
彌六合卷之則退藏於宻其味無窮皆實學也其言約<lb/>
而盡矣朱子分為三十三章而復截為三大段其言曰<lb/>
首章子思推本所傳之意以立言盖一篇之體要其下<lb/>
十章則引先聖之言以明之也<hi>以性情言之曰中和以徳行言之曰中庸其實</hi>
<hi>一也此是一大段</hi>至十二章又子思之言其下八章復以先聖<lb/>
之言明之<hi>十二章明道之體用下章庸言庸行夫婦所知所能也君子之道鬼神之徳舜文武周公</hi>
<hi>之事孔子之言則有聖人所不知不能者矣道之為用其費如此然其體之微妙則非知道者孰能窺之此所</hi>
<pb n="KR4d0481_WYG_001-7b"/>
<hi>以明費而隠之義也此又是一大段</hi>二十一章以下至於卒章則又皆子<lb/>
思之言反復推明以盡所傳之意者也<hi>二十一章承上章言誠總言天</hi>
<hi>道人道二十二章至三十二章分言天道人道卒章反言下學之始以示入徳之方而遂言其所至其性命道</hi>
<hi>教費隠誠明之妙以終一篇之意自人而入於天也此又是一大段</hi>朱子之區别亦已精<lb/>
矣至其掲一誠字以為一書之樞紐則或問詳焉尤學<lb/>
者所當熟復而貫通者也朱子又嘗曰中庸之書難讀<lb/>
初學者未能理㑹中間多說無形如鬼神如天地等類<lb/>
說得髙說下學處少說上達處多今按說下學固少而<lb/>
<pb n="KR4d0481_WYG_001-8a"/>
其中說下學處則甚切如二十章擇善固執一條及二<lb/>
十七章尊徳性道問學一條是也且朱子亦嘗於序文<lb/>
提出擇善固執以配大舜精一之言以見道統之相傳<lb/>
不外乎此矣學者誠能據此以為用力之方而以誠之<lb/>
一言貫通之復如朱子所分之三大段以區别之則所<lb/>
謂始言一理末復合為一理者理皆見其為實理中散<lb/>
為萬事者事皆見其為實事而所謂其味無窮皆實學<lb/>
也者的為實學而非虚言矣言下學處雖少而皆提綱<lb/>
<pb n="KR4d0481_WYG_001-8b"/>
挈領切要之言言上達處雖多而亦豈渙散無統𤣥渺<lb/>
不可究詰之論哉愚每患從學者未嘗精通夫大學語<lb/>
孟之三書而遽欲及夫中庸之書授以朱子之章句或<lb/>
問往往難入不得已紬繹朱子之意而句解之復述讀<lb/>
此書之大畧於此云大徳八年甲辰七月二十有七日<lb/>
　　　禮記集義自序<hi>凡例附</hi>
櫟自少讀禮記多有未究頗習朱子大學中庸竊有聞<lb/>
焉即其所已聞推其所未究不無所得未浹洽也大徳<lb/>
<pb n="KR4d0481_WYG_001-9a"/>
丙午始見衛氏集說乃得因衆說之紛紜而折衷去取<lb/>
之至大徳庚戌始融㑹諸說句為之解一得之愚亦見<lb/>
其中昔朱子為詩傳不及載諸家姓氏當時如張宣公<lb/>
亦未然之今安知無執宣公之說以見尤者然銷鎔百<lb/>
家鑄之自己亦安能逐字逐句一一標題以自取破碎<lb/>
斷爛之弊哉乃若所采成段必不可不書氏名者已謹<lb/>
書之矣名之曰禮記集義詳解云皇慶元年壬子歳五<lb/>
月十有一日<lb/>
<pb n="KR4d0481_WYG_001-9b"/>
　一儒家以大學為門庭中庸為閫奥入其門庭造其<lb/>
　　閫奥由是而讀戴記之四十七篇大本立矣宜無<lb/>
　　難者大學中庸固自程子朱子而後㧞之四十九<lb/>
　　篇之中尊之四庫數萬籖之上然宋仁宗天聖五<lb/>
　　年丁卯王堯臣之及第也賜以中庸篇寳元元年<lb/>
　　戊寅吕溱之及第也賜以大學篇於戴記中表章<lb/>
　　此二篇以風厲儒臣豈非已開四書之端乎<lb/>
　一聞之先輩古禮記以月令冠經端或謂毋不敬一<lb/>
<pb n="KR4d0481_WYG_001-10a"/>
　　言得禮經之要㫖遂移曲禮冠之范氏祖禹因論<lb/>
　　詩三百而言曰學者必務知要知要則能守約守<lb/>
　　約則足以盡博矣經禮三百曲禮三千亦可以一<lb/>
　　言蔽之曰毋不敬<lb/>
　一鄭氏𤣥康成之注禮也當其好處辭簡意明其所<lb/>
　　未悉缺之未為失也乃遇解不通者必強改之讀<lb/>
　　某字如某字如宿離不貸急繕其怒改離為儷改<lb/>
　　繕為勁之類是也只從本字自有證據理甚的當<lb/>
<pb n="KR4d0481_WYG_001-10b"/>
　　何可輕易必如大學親民之為新民命也之為慢<lb/>
　　也始為當耳然鄭所改亦有當從者今諸解者又<lb/>
　　必盡非之而盡翻之又不可也姑舉其畧以聽明<lb/>
　　者自擇焉<lb/>
　一此編成多取之者或謂不合為句解人將以幼學<lb/>
　　書視之勉令全段書經文而成段解焉予初欲從之<lb/>
　　既而重改作兼句解多省字成段解增字必多世<lb/>
　　豈無具眼者試一開卷當自見之豈但有益於讀<lb/>
<pb n="KR4d0481_WYG_001-11a"/>
　　此經者以此經應舉決科者亦未必無補云<lb/>
　　　詩經句解序<lb/>
詩部分有三曰風曰雅曰頌所以作風雅頌之體亦有<lb/>
三曰賦曰比曰興詩有六義此之謂也風則有十五國<lb/>
風雅則有大小雅頌則三頌也風有正有變周南召南<lb/>
正風也邶<graphic n="KR0352" url="https://raw.githubusercontent.com/kanripo/KR-Gaiji/master/images/KR0352.png" mimeType="image/png"/>衛王鄭齊魏唐秦陳檜曹豳十三國之風<lb/>
變風也雅之大小亦有正有變自鹿鳴至菁菁者莪<hi>十六</hi>
<hi>篇</hi>正小雅也自六月至何草不黄<hi>三十八篇</hi>變小雅也自文<lb/>
<pb n="KR4d0481_WYG_001-11b"/>
王至卷阿<hi>十八篇</hi>正大雅也自民勞至召旻<hi>十三篇</hi>變大雅<lb/>
也三頌周頌魯頌商頌也風風也民俗歌謡之詩也雅<lb/>
正也朝廷燕饗朝㑹樂歌之詩也頌美也宗廟祭祀樂<lb/>
歌之詩也直陳其事曰賦以彼喻此曰比託物興辭曰<lb/>
興六義之畧如此而已詩之作或出於公卿大夫或出<lb/>
於小夫賤𨽻或出於婦人女子乃人聲自然之音自古<lb/>
有之康衢之謡是也今見於書如舜臯喜起明良之歌<lb/>
即虞詩也五子之歌則夏詩也商詩多亡今商頌五篇<lb/>
<pb n="KR4d0481_WYG_001-12a"/>
乃未盡亡者外此風雅二頌皆周詩也二南雖國風已<lb/>
有進而為雅之漸見周之所以盛王黍離不復為雅乃<lb/>
降而儕於列國之風見周之所以衰王詩降為國風而<lb/>
詩亡詩亡而春秋作矣以詩為教自古已然舜命䕫敎<lb/>
胄子曰詩言志周禮太師敎六詩曰風曰雅曰頌曰賦<lb/>
曰比曰興是也至孔子删詩為三百篇始列於六經而<lb/>
尤以為敎人之先務視他經尤諄諄焉曰興於詩曰誦<lb/>
詩三百曰小子何莫學夫詩謂子伯魚曰汝為周南召<lb/>
<pb n="KR4d0481_WYG_001-12b"/>
南矣乎他日過庭所聞亦先問學詩乎子所雅言詩亦<lb/>
必在書禮之先而提綱挈領敎人以讀詩之法則曰詩<lb/>
三百一言以蔽之曰思無邪盖以詩雖三百篇之多大<lb/>
要不出美善刺惡二者讀美善之詩可以感發吾之善<lb/>
心讀刺惡之詩可以懲創吾之逸志皆所以正吾心而<lb/>
使無邪思也學者識比興賦之體以讀風雅頌之詩而<lb/>
一以無邪之思為主焉則詩之一經可學矣詩序之作<lb/>
或以為孔子或以為子夏或以為國史皆無明文可考<lb/>
<pb n="KR4d0481_WYG_001-13a"/>
惟後漢書儒林傳以為衛宏作詩序傳於世今考小序<lb/>
與詩牴牾臆度傅㑹繆妄淺陋常多有根據而得詩意<lb/>
者常少其非孔子子夏所作而為宏所作明矣諸序本<lb/>
自合為一編至毛氏為詩訓傳始引序入經分置各篇<lb/>
之首不為注文而直作經字於是讀者轉相尊信無敢<lb/>
擬議至有不通必為之委曲遷就穿鑿附合寜使經之<lb/>
本文繚戾碎破不成文理而終不敢以小序為出於漢<lb/>
儒也獨朱文公詩傳始去小序别為一編序說之可信<lb/>
<pb n="KR4d0481_WYG_001-13b"/>
者取之其繆妄者正之而後學者知小序之非聞正大<lb/>
之㫖至矣盡矣今述文公之傳為句解以授幼學又以<lb/>
序與詩異處不便觀覽乃依毛氏序列各篇之首但髙<lb/>
下其行以别之庶使序之得失開卷了然而詩之意義<lb/>
易於推尋云<lb/>
　　　百一易畧自序<lb/>
六經莫先於易亦莫難於易初讀易而遽欲通易之㫖<lb/>
尤戞戞乎其難哉孔子教人之常言惟詩也書也禮也<lb/>
<pb n="KR4d0481_WYG_001-14a"/>
於易未始一言及之其自言則曰加我數年五十以學<lb/>
易可以無大過易之難學可見矣今欲使其畧知蹊徑<lb/>
姑述百分之一焉<lb/>
　　　老子節註序<lb/>
道徳經亦後人尊此書之名耳觀屈原之離騷詞人尊<lb/>
之為經則可見矣老子之言道徳與六經孔孟之言道<lb/>
徳不同所以韓文公曰道其所道徳其所徳非吾所謂<lb/>
道徳也今姑以老子之說讀老子耳盖老子之學愛說<lb/>
<pb n="KR4d0481_WYG_001-14b"/>
道體而不的見夫道之體欲窮道原而不精探夫道之<lb/>
原其論道本於無頗似周子無極之說其論不欲以静<lb/>
頗似周子無欲故静之說而實不免乎有病也無不與<lb/>
有合體不與用貫故其論有弊而其學終不行學者未<lb/>
精透六經語孟周程朱子之學而欲讀老莊自是難事<lb/>
只如老子體道無源二篇若非精透周子之太極圖說<lb/>
亦安能燭老子之非識老子之趣哉<lb/>
　　　莊子節註序<lb/>
<pb n="KR4d0481_WYG_001-15a"/>
愚謂莊子多寓言寓言者寄寓於事物與人而言也故<lb/>
凡所言之事與物未必真有此事物所言之人與其人<lb/>
之所言未必真有此人此言虚誕奇譎可喜可嘆可恠<lb/>
可愕讀者惟以意㑹之<lb/>
　　　批㸃古文序<lb/>
或曰今選古文即以李斯上秦皇逐客書次於楚辭其<lb/>
文雖美如其人何曰不可以其人廢其文也且以離騷<lb/>
壓卷以忠臣為萬世勸也以此書次之以姦臣為萬世<lb/>
<pb n="KR4d0481_WYG_001-15b"/>
戒也勸戒昭然讀古文而首明此豈無小補云<lb/>
　　　太極圖說序<lb/>
此篇周子所自著<hi>太極圖說</hi>道學之精語也不特道理淵永<lb/>
文亦簡重正大粹然聖經賢訓之文焉今選古文而終<lb/>
之以太極西銘二篇豈無意者盖文章道理實非二致<lb/>
欲學者由韓柳歐蘇詞章之文進而粹之以周程張朱<lb/>
理學之文也以道理深其淵源以詞章壮其氣骨文於<lb/>
是乎無弊矣此愚銓次之㴱意也<lb/>
<pb n="KR4d0481_WYG_001-16a"/>
　　　增廣歴代通畧後序<lb/>
　　　　通畧者通鑑之大畧也所纂記者皆前朝歴<lb/>
　　　　代之事皆古也初不曾記今之事或以古今<lb/>
　　　　通畧名之殊不可解<lb/>
宋史講義吕氏中所著議論多詳明文辭亦條達然成<lb/>
於理宗朝猶有隠避而不盡言者今可無忌矣遂采其<lb/>
善補其缺多述平昔所考訂與所聞於父師者而申之<lb/>
以管蠡之見焉理度二朝無史可據今姑闕之金事廷<lb/>
<pb n="KR4d0481_WYG_001-16b"/>
芳<hi>胡雙峰先生</hi>雖畧述亦以未見其史不敢輕筆悉以俟後<lb/>
之君子云至大三年庚戌歳仲夏十七日夏至<lb/>
　　　兩都賦纂釋序<lb/>
律賦鑿之以人惟古賦鳴其天科目次塲有賦以古不<lb/>
以律丕休哉離騷賦之祖降是舍漢何適矣孟堅兩都<lb/>
有餘刃無窘步漢賦舍班又何適矣寅科諸省取賦僉<lb/>
謂湖廣較優得非天馬歌出禮樂志熟班書故歟銀峰<lb/>
金君尚絅盡一生精力纂釋二賦既没二十年其嗣子<lb/>
<pb n="KR4d0481_WYG_001-17a"/>
謀刋之屬董君季真求予序予退步也奚僭之敢季真<lb/>
曰子知科文事宜其無讓予方與季真研書經精義不<lb/>
遑他及浮生半日安能盡尚絅平生所熟乎然其條疏<lb/>
有序歸宿有所學古賦者能以尚絅之熟班賦為監則<lb/>
幾矣遂書以弁其首<lb/>
　　　自得樓詩序<lb/>
自得之說何昉乎其殆昉於鄒孟氏蒙莊氏乎自得之<lb/>
則居之安其論正得人之得而非自得其得其論奇趣<lb/>
<pb n="KR4d0481_WYG_001-17b"/>
若異歸則同也中齋趙君自營夀藏搆樓其側扁曰自<lb/>
得欲予詩之予未讀樂章未可詩也請辭或曰不得韻<lb/>
語序之奚而不可遂勉強一言夫道可受而不可傳中<lb/>
必自得外至斯能受否則如珠玉投於暗而責其不吾<lb/>
受如之何其可也是故必有胷中之丘壑而後能得丘<lb/>
壑之丘壑有胷中之風月而後能得風月之風月中齋<lb/>
閒静㴱逺君子也閱閒中之今古希物外之神仙將優<lb/>
哉游哉以適其天年殆欲自得之者乎自得之<graphic n="KR0208" url="https://raw.githubusercontent.com/kanripo/KR-Gaiji/master/images/KR0208.png" mimeType="image/png"/>如人<lb/>
<pb n="KR4d0481_WYG_001-18a"/>
飲水冷暖自知非人所能與亦非人所能窺萬象滿前<lb/>
一天領受注焉而不盈酌焉而不竭供吾受用真無盡<lb/>
藏彼不能自得之者我自我物自物雖建齊雲落星之<lb/>
樓則以目力所極疆界之吾懼萬象之偃蹇驕莫隨也<lb/>
中齋亶謂㴱造自得之者矣萬象皆實虚以受之孟氏<lb/>
所謂自得而居之安不特今日為然將俛仰於宇宙其<lb/>
安居也何莫不然莊生所謂自得其得者端在是矣若<lb/>
得人之得者安得不九萬里而風斯在下乎自得主人<lb/>
<pb n="KR4d0481_WYG_001-18b"/>
以為何如當必曰子之言可謂得予之所自得者於是<lb/>
乎書<lb/>
　<lb/>
　<lb/>
　<lb/>
　<lb/>
　<lb/>
　定宇集卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定宇集卷十四</head>
    <p>
<pb n="KR4d0481_WYG_014-1a"/>
欽定四庫全書<lb/>
　定宇集卷十四　　　　　　元　陳櫟　撰<lb/>
　　考評　祭文　祝文<lb/>
　　　明經書院文㑹考評<lb/>
考塲屋之文易評課㑹之文難鵠袍戰藝不持寸鐵各<lb/>
専席舍一影無儔寸晷風簷忙無善歩失而失耳莫知<lb/>
其所以失司衡鑑者出大府公差秉青銅鏡持玉界尺<lb/>
以黜陟多士多士倉猝應試髙者信有之其不能記憶<lb/>
<pb n="KR4d0481_WYG_014-1b"/>
不得要領不善摛繪者往往十人而九考者且數十人<lb/>
有初考有覆考有主文衆智互叅優劣易見落卷試者<lb/>
不得見賢者不怨勝已不肖亦不能尤人夫奚難今以<lb/>
文㑹友何書不可閲何師友不可資旬鍛月磨大肆厥<lb/>
辭考評之責強諉之一夫且病者力孱懼壓膽薄懼譏<lb/>
與童生吾伊来客頫卬餘閒蓋無幾合經疑經義以卷<lb/>
計者三百五十若之何能以一夫之目盡之况司盟司<lb/>
紏名卿老儒尤未易出手小有謬誤出惟衆口難齊寕<lb/>
<pb n="KR4d0481_WYG_014-2a"/>
不負兹隆委乎辭之不獲窮日夜洗眵昏讀之没川采<lb/>
珠鑿石求玉戞戞乎其難哉初讀賦既懼繼讀諸經義<lb/>
又懼何懼也懼無以塞責也最後讀諸經疑不覺驚喜<lb/>
過望焉炤乗連城頓獲三數恨賞不足酬之耳嗟夫此<lb/>
豈塲屋寸晷之所能為哉何當刋之書肆可為天下作<lb/>
經疑者之式既以自賀且為同㑹獲歴觀之益賀而尤<lb/>
為司盟司紏二公賀云<lb/>
　　　燕山八景賦考評<lb/>
<pb n="KR4d0481_WYG_014-2b"/>
燕山八景之名其昉于何時何人乎以瓊島太液二名<lb/>
觀之想起于中統以後黄氏賦所謂因内海以為池即<lb/>
瓊島而為圃者是也名出何人未之能詳意其倣瀟湘<lb/>
東陽鳳翔古䖍等處而標此名京師衆大之區凡山川<lb/>
疆域宫闕觀寺城池苑囿倉廪府庫天下之巨麗大觀<lb/>
咸在焉何往非景何景非勝今以景標非七非九恰亦<lb/>
曰八愚意其有所依倣也舊聞方公詩重行易水三關<lb/>
路為欠燕山八景詩求其詩無有及聞此賦題訪之久<lb/>
<pb n="KR4d0481_WYG_014-3a"/>
遊燕山之君子訊其説既未詳訪其圖亦不可得登髙<lb/>
能賦親登覧而後能也然且難能矧未甞登覧而欲賦<lb/>
之不過想像焉耳宋玉想像而賦髙唐乃述夢境本無<lb/>
實事徒肆虚辭如画鬼神孰從而究詰之今欲以虚辭<lb/>
賦實景識者茍摭實景以非虚辭不待離婁子吹毛議<lb/>
之而知其不可矣昔東坡據孔宗翰南康八景圖而詩<lb/>
之後得親覧方知前詩未能道其萬一此不過謂按圖<lb/>
不如親見之的必不差也今兹八景一景自是一題乃<lb/>
<pb n="KR4d0481_WYG_014-3b"/>
合八景而總賦之親見尚難况臆度乎遍閱諸作幾于<lb/>
遭困雕虚画空喙喙争鳴想家家自謂升屈宋之堂人<lb/>
人自謂入揚班之室矣一様手段誰分優劣者凡數卷<lb/>
謂超出耶無可㸃謂不逮耶無可疵賞僅五名棄捐不<lb/>
可也前列亦不可也反復參校難得一魁磏字號效晉<lb/>
問體者氣雄識髙辭騁力贍惜改金壺為金䑓白璧之<lb/>
瑕端在乎此愚聞金壺夕炤本曰道陵夕炤劉太常此<lb/>
景詩曰陵前髙樹樹前山山外秋天日向殘草帯餘暉<lb/>
<pb n="KR4d0481_WYG_014-4a"/>
侵石馬水逢廻影下銀灘平時只道雄圖遠身後那知<lb/>
刼火寒今古行人欲廣路不堪回首重悲嘆又閲宋梅<lb/>
洞槀賦燕山八景之六缺不賦者二景自謂薊門飛雨<lb/>
道陵晚炤懼渉悲慨不足以鳴今日太平之盛以是觀<lb/>
之葢如殽南陵夏后臯墓之類不過以金壺替道陵二<lb/>
字而其地之勝景未始易也何得自以金臺并其地而<lb/>
易之燕昭之臺安得今尚留遺跡如相如琴臺比乎強<lb/>
行指射且圖好説可不可也又按范公致能北征集有<lb/>
<pb n="KR4d0481_WYG_014-4b"/>
盧溝一首註云盧溝去燕山三十五里此河宋敏求謂<lb/>
之盧菰河即桑乾河也今謂之盧溝河詩曰艸艸輿梁<lb/>
枕水低玩此語則其時無今時之壯麗可知又燕賓館<lb/>
一首注云至之日適以重九伴使酌酒相勸西望諸山<lb/>
皆縞云初六日大雪讀石湖此詩方略得盧溝西山二<lb/>
景著落遊京師者必能如范公之辭章大家有眼力有<lb/>
考究方得諸景之實逐逐軟紅塵中實未甞著意觀覧<lb/>
攷究而漫曰吾甞遊甞見可不可也躊躇累日不得已<lb/>
<pb n="KR4d0481_WYG_014-5a"/>
仍以此號為冠如廣厦一區材木間架規模實壓諸屋<lb/>
見屋中偶有窗壁不完好處乃因此以次焉之屋完整<lb/>
者壓之何以聳過者之觀瞻乎此公能服義而勇改焉<lb/>
斯為無瑕之璧矣其次碩字號音調擬騷良不易得非<lb/>
靈均之賦千回萬轉于胸次口角未易辦此㧞以為次<lb/>
然後以次品第之極知僭踰惟諸公恕察焉幸甚<lb/>
　　　黟川㑹友吟盟考評<lb/>
休陽東阜叟陳櫟辱小桃源君子寄聲謂將興詩盟求<lb/>
<pb n="KR4d0481_WYG_014-5b"/>
一詩題併委以考評辭不獲見今秋滿眼有豐稔意遂<lb/>
以大有年為題以復命葢為今日之願也按春秋二百<lb/>
四十二年而有年僅一書見于桓公之三年大有年僅<lb/>
一書見于宣公之十有六年公羊氏曰有年何以書以<lb/>
喜書也大有年何以書亦以喜書也曰有年何僅有年<lb/>
也曰大有年何大豐年也僅有年亦足以當喜乎恃有<lb/>
年也何休註恃頼也若桓之行而元年水二年耗頼得<lb/>
五榖皆有使百姓安土樂業故喜而書之不足于桓公<lb/>
<pb n="KR4d0481_WYG_014-6a"/>
微意已見至泰山孫氏著春秋發微始有紀異之意實<lb/>
自公羊之傳而發之耳伊川春秋傳遂明言之胡氏傳<lb/>
又申言之是固然也而不必泥也朱子效春秋為通鑑<lb/>
綱目一千三百六十二年中大綂之世以大有年書前<lb/>
纔一見于漢顯宗之永平九年後又見于唐太宗之貞<lb/>
觀四年亦以為紀異可乎以是知大豐稔之祥自虞周<lb/>
盛時土榖維修綏萬邦屢豐年以後真天地間希濶之<lb/>
逢不常見也不常見而獲見心天地命民生之大君子<lb/>
<pb n="KR4d0481_WYG_014-6b"/>
安得不深喜而樂道之此葢願豐老杜之心未易與區<lb/>
區事仄仄平平者言之也兹承示及吟盟一宗以篇計<lb/>
者二百三十有七披閲連日惟重嘆嗟豈不欲體主盟<lb/>
君子之盛心多㧞其尤尚凛凛于一名之難得而况其<lb/>
餘乎詩以時言未易言也陸山隂得之曽文清曰律令<lb/>
合時方妥貼工夫深處却平<graphic n="KR0421" url="https://raw.githubusercontent.com/kanripo/KR-Gaiji/master/images/KR0421.png" mimeType="image/png"/>今求妥貼平正者何寥<lb/>
寥而粗鄙疵纇者何紛紛也就中銓次凡如干篇各見<lb/>
于後幸有當行詩翁如存菴胡先生相與同考評審訂<lb/>
<pb n="KR4d0481_WYG_014-7a"/>
之庶幾免于戾乎惟平心服義之君子恕察之泰定四<lb/>
年丁卯閏九月書於璫溪寓館<lb/>
　　　丁祭孔子大成至聖文宣王文<lb/>
恭惟道統逺自羲軒集厥大成允属文宣立天地心太<lb/>
平萬世學校通祀聿嚴牲幣春丁釋奠禮嚴故常教行<lb/>
淮甸烈烈耿光<lb/>
　　　丁祭顔子兖國公文<lb/>
聖徒三千疇居其一惟吾顔子好學無匹樂在陋巷生<lb/>
<pb n="KR4d0481_WYG_014-7b"/>
窮一簞没胙兖國上公萬年春丁從祀公為之首誰云<lb/>
絶塵瞠若其後<lb/>
　　　丁祭曽子沂國公文<lb/>
單傳聖道卓哉沂國省身則三貫道以一想當童冠從<lb/>
浴乎沂没逢聖明胙土享之從祀春丁公居其次有司<lb/>
告䖍籩豆之事<lb/>
　　　丁祭子思成國公文<lb/>
大學户庭始師曽子中庸閫奥卒光先祖𤣥聖聞孫道<lb/>
<pb n="KR4d0481_WYG_014-8a"/>
頼以傳錫土成國從祀萬年是祖是孫相為悠久齊明<lb/>
承祀洋洋不朽<lb/>
　　　丁祭孟子鄒國公文<lb/>
洪惟亞聖道繼闕里言必稱堯功不下禹生為鄒人没<lb/>
封鄒公謂没不傳傳永無窮丁祀先聖四公並配公踵<lb/>
三公洋乎如在<lb/>
　　　祭越國汪公文<lb/>
惟公秀鍾乳溪生禀間氣保鄉井也以仁歸有唐也以<lb/>
<pb n="KR4d0481_WYG_014-8b"/>
義生為英雄作牧六州宜其没為明神而恩封八字也<lb/>
惟吾古歙公父母邦功德所單厚於他方烏聊之外行<lb/>
祠相望苦竹叢祠威靈孔彰有禱必應在上洋洋吾里<lb/>
焉依多夀而康合兹四民降之百祥衆心蟻慕其何敢<lb/>
忘兑秋奉迎厥有故常神馭遍遊爾界此疆成始成終<lb/>
豐年穰穰有牲在爼有酒在觴七獻既備明徳薦香我<lb/>
民報事兮嵗復嵗自今兮欽于世世尚饗<lb/>
　　　祭曺宏齋文<lb/>
<pb n="KR4d0481_WYG_014-9a"/>
延祐二年嵗次乙卯五月戊申朔越十日丁巳契家姪<lb/>
陳櫟謹以絮鷄之奠致祭於判簿宏齋先生曺公之靈<lb/>
嗚呼吾郡鉅儒方公萬里疇其亞之曰曺夫子三百餘<lb/>
年沚莪豐芑長育涵濡式克有此止齋之大晦菴之理<lb/>
萬選萬中刄游肯綮已未别闈以次名擬官題小誤暫<lb/>
尼芳趾戊辰髙科筮仕方始使早十年明堂杞梓豈近<lb/>
鼎革勾稽而止此何足言言聊爾爾倦仕養親蘭膳嘉<lb/>
㫖僅長紫陽爰淑多士元祐全人無瑕可指方之方公<lb/>
<pb n="KR4d0481_WYG_014-9b"/>
節尤竒偉不為公惜翻為公喜學者宗師斯文統紀永<lb/>
棟孔堂願何窮已忽乃風傳公疾不起驚呼失聲吾願<lb/>
已矣年開九<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>夀筭誰比孫枝六人家聲演迤立言不<lb/>
朽名垂千祀知足不辱公無憾只櫟也仰公昉自稚齒<lb/>
四十有五始獲望履一見賞識極辭褒美昔人悔恨無<lb/>
一知己知已有公一焉已侈奉書必答答書盈几僅僅<lb/>
去年疎奉尺紙一再留札疎此之以念欲哭公香裊一<lb/>
縷覊縶未前愧汗如洗除喪来前越人可恥徐稚絮鷄<lb/>
<pb n="KR4d0481_WYG_014-10a"/>
誠哀其菲公乎如生奠觴應主嗚呼尚饗<lb/>
　　　祭胡雙湖文<lb/>
嗚呼儒者明經莫難於易先生家學易乃世習易百十<lb/>
家不輕所宗啟蒙本義獨宗晦翁晦翁十八以易薦鶚<lb/>
先生亦然可覘家學晦翁著書以身之退先生著書以<lb/>
身之贅大肆其力幾絶韋編附錄纂註海内廣傳玉齋<lb/>
為父雙湖為子啟蒙通釋並傳濟美景伯父子俱註左<lb/>
氏名傳書亡豈公家比又以餘力明晦翁詩雖未拜讀<lb/>
<pb n="KR4d0481_WYG_014-10b"/>
以易可知晦翁忠臣先生其一以儒明經功孰與匹方<lb/>
夀斯文棟孔子堂訃音忽傳有淚其滂嗚呼我侍先生<lb/>
自丁酉嵗邇年以来罕得聚首泰山北斗心常瞻仰自<lb/>
京南歸書問屢傳近者秋孟先生賜訪留僅七日莫淹<lb/>
歸鞅期以秋季為我再来將一月留方賦歸哉僅辱遣<lb/>
書賜一經紀忽忽奉答尚邀再至十月下旬董君走伻<lb/>
報公捐館臨没寄聲欲托以孫来我家塾平生于人諾<lb/>
無敢宿葢恐来春之官古荆尚俟商略方報芻靈髹漆<lb/>
<pb n="KR4d0481_WYG_014-11a"/>
之諾兹用掛劒表平生好將以薄奠嗚呼先生之夀垂<lb/>
及古希先生之書千古昭垂乾坤若毁大易方己名與<lb/>
易俱可無憾矣下見玉齋心事昭彰父子相繼為脩文<lb/>
郎吾文不文寫先生心先生如生褒如欣欣尚饗<lb/>
　　　祭倪元甫文<lb/>
昔倪公寛西漢名卿近倪公思詞科之英千乗名家久<lb/>
望吾邑潛而未躍世有隠徳惟君之生鄉稱善人當躋<lb/>
上夀以庇族姻夀僅中年天不可必日月踰邁祥琴倐<lb/>
<pb n="KR4d0481_WYG_014-11b"/>
及君身雖去君家自昌北堂主婦成立諸郎久潛將耀<lb/>
天終可必君之家聲當振他日芻靈之撤先罔聞知庶<lb/>
饈欲奠已恨後時蔬素一觴率焉是愧寄哀斯文用開<lb/>
君意<lb/>
　　　先妣撤几祭文<lb/>
維元貞二年太嵗丙申六月戊戌朔越七日甲辰孤哀<lb/>
男櫟暨媳婦朱氏孫炤姪孫勲女孫某娘等謹以薄奠<lb/>
敬祭於先妣孺人汪氏之靈而言曰嗚呼哀哉甲午二<lb/>
<pb n="KR4d0481_WYG_014-12a"/>
月母棄其兒二十七朔倐忽遇之世人處兹追薦凡幾<lb/>
悠悠癡兒乃止如此固吾家法世不用僧子孫謹守不<lb/>
敢不行然念吾母一生行善可必逍遥奚事追薦所以<lb/>
此等一切掃除惟極哀慕遽越居諸奉親居鄉迨今無<lb/>
屋廹窄隘陋容膝不足以故几筵無所於安雖強安之<lb/>
䙝慢弗嚴擬于今秋建廬墓側不免先時几筵是撤髙<lb/>
祖之墓考妣祔蔵餘地可廬或云允臧先考存日謀居<lb/>
此地今焉卜居實承先志几筵更留能幾何時指日廬<lb/>
<pb n="KR4d0481_WYG_014-12b"/>
墓朝夕瞻依吾母隂相使即就緒畢世守墓報親其庶<lb/>
撤几薄奠母舉斯觴附我祖考百世蒸甞嗚呼哀哉尚<lb/>
饗<lb/>
　　　先考卒哭祭文<lb/>
嗚呼父棄諸孤若昨日耳日月迅速百日倐臨以日辰<lb/>
言雖曰盈百此心哀慕則如初焉聞之儀禮古者士三<lb/>
日而殯三月而塟塟而三虞遂卒哭以此知百日卒哭<lb/>
士喪禮也今皆知百日卒哭之期而鮮察三月而塟始<lb/>
<pb n="KR4d0481_WYG_014-13a"/>
行卒哭之禮去古既逺古禮不明非一日矣吾父之生<lb/>
允為吉人天實相之宜得吉地三田之塟明年始宜厥<lb/>
今三月已逾雖未能襄事然將以下元後一日祗奉靈<lb/>
柩出殯新亭是亦酌古禮而權行之也蔬素一奠惟吾<lb/>
父鍳之尚饗<lb/>
　　　小祥祭文<lb/>
嗚呼人子喪親期而小祥練冠縓緣儀禮昭彰雖腰絰<lb/>
之猶在而首絰之已除葢其除也以漸此古禮也去古<lb/>
<pb n="KR4d0481_WYG_014-13b"/>
既逺禮制不明其除之也以頓不以漸雖按小祥之期<lb/>
不復講練冠之禮惟追薦而已矣恭惟某鄉稱善人備<lb/>
全衆善力行終身其生也逍遥其化也亦逍遥理之必<lb/>
然者也日月迅速轉盼期年時序雖遷哀慕罔極無沉<lb/>
淪之于下奚假于薦㧞自臨之在上奚待於超昇蔬素<lb/>
一奠以表哀悰惟鍳之尚饗<lb/>
　　　大祥祭文<lb/>
嗚呼某居廬讀禮有感于戴記之言曰三年之喪二十<lb/>
<pb n="KR4d0481_WYG_014-14a"/>
五月而畢先王為之立中制節賢者不得過不肖者不<lb/>
得不及又二十五月之外加禫服二月此禮家所以有<lb/>
二十七朔之説也今諸孤遭先君之喪亦既二十七朔<lb/>
矣雖猶不忍除而不能不除者實以㓜妹之于歸故也<lb/>
古禮女二十而嫁遭大故則二十三而嫁㓜妹年亦既<lb/>
二十有五摽梅及時可復緩乎此先君存日所切切于<lb/>
懐者今兹所以黽勉於祥除葢欲盡先君未終之事也<lb/>
又有感於戴記之言曰直祭祝於主索祭祝于祊不知<lb/>
<pb n="KR4d0481_WYG_014-14b"/>
神之所在於彼乎於此乎先君既没為神為靈新宅祖<lb/>
宅俱安几筵今即禮記之言求古人制禮之意幽明道<lb/>
隔不審先君神靈其的在新宅歟抑的在祖宅歟此孝<lb/>
子求神所以不厭其備也所以既祭於祖宅又祭於新<lb/>
宅雖蔬素之奠不一祭其表哀誠則唯一耳尊靈不昧<lb/>
其終鑒之尚饗<lb/>
　　　祭社祝文<lb/>
天下通祀實惟社稷古禮僅存此乃其一枌榆壇壝何<lb/>
<pb n="KR4d0481_WYG_014-15a"/>
里不然簪纓之族况我藤川詩歌載芟又逢春戊牲肥<lb/>
酒香告䖍敢後祈榖夲意願大有年更祈神休福祉綿<lb/>
綿<lb/>
　　　正初拜墓祝文<lb/>
竊惟善積餘慶德盛流芳祖宗之燾乎後既垂裕而愈<lb/>
昌後人之承乎前宜永久而不忘惟我髙祖與妣同蔵<lb/>
鬱鬱佳城數世相望前巨石之對峙嫓日月兮齊光子<lb/>
孫近乎百人迨九世而無疆嵗初拜掃厥有故常醪羞<lb/>
<pb n="KR4d0481_WYG_014-15b"/>
將誠明德薦香<lb/>
　　　春社祝文<lb/>
時惟孟春雨露既濡履之怵惕逺焉是追恭惟祖宗流<lb/>
家徳厚子孫綿綿先訓克守實藉餘慶宅宅田田四時<lb/>
祭祀敢有不䖍享于克誠粢盛葷茹錫兹福祉春風和<lb/>
舉尚饗<lb/>
　　　秋甞祝文<lb/>
匙翻白雪秋祭曰甞先祭後食獻豐年香恭惟祖宗締<lb/>
<pb n="KR4d0481_WYG_014-16a"/>
創已久子孫所殖先疇田畝殆無一飯非先所遺秋必<lb/>
甞新何敢忽諸啄黍鷄黄浮觴蟻綠永言無斁千秋儌<lb/>
福<lb/>
　　　臘祭祝文<lb/>
古者嵗祀在冬曰烝士庶報本此尤匪輕祖宗積德以<lb/>
有今日謹身奉公何敢不力三時勤勞幸及嵗終隂相<lb/>
黙扶頼吾祖宗粢潔牲肥薦兹祀事無怠其始欽于嵗<lb/>
嵗<lb/>
<pb n="KR4d0481_WYG_014-16b"/>
　　　藤溪社迎新祝文<lb/>
嵗且肇新禮宜謹始遵迎景貺仰藉神庥兹爾上辛用<lb/>
昭常祀牲酒既備詞祝謂何一嵗之内一鄉之中願無<lb/>
水旱無蟲螟而農事以登無灾沴無疾疫而户口以寕<lb/>
俾畜而繁俾求而遂俾謀而成俾作而利俾㓜而慧俾<lb/>
學而明俾士而逹俾祿而夀俾閨門之怡怡俾族黨之<lb/>
秩秩俾子孫之䋲䋲俾福嘏之穣穣而神其長享<lb/>
　定宇集卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定宇集卷五</head>
    <p>
<pb n="KR4d0481_WYG_005-1a"/>
欽定四庫全書<lb/>
　定宇集卷五　　　　　　　元　陳櫟　撰<lb/>
　　說<lb/>
　　　孔門傳授圖說<lb/>
孔門弟子從㳺者三千速肖者七十<hi>世傳七十二賢史記有七十七人</hi>
今不能盡列之姑記以十哲冠於首曾氏父子次於後<lb/>
姓名見論語中而可稱者又次於後凢二十五人夫單<lb/>
傳聖道者曾子而不在十哲之列則知十哲世俗論耳<lb/>
<pb n="KR4d0481_WYG_005-1b"/>
兼乃孔子思從在陳蔡者而列此十人非謂十人之外<lb/>
無可與班者也曽參乃㸃之子時尚㓜小未及從於陳<lb/>
蔡故不在十人之列歟顔子為孔門髙弟第一人惜其<lb/>
早世其學無傳其餘弟子雖多授徒然不免愈逺而愈<lb/>
失其真也獨曾子之傳最得其宗今曾子之格言見于<lb/>
論語其著述成書見于大學可攷也曾子傳之子思子<lb/>
思見於中庸子思傳之孟子孟子之學見七篇軻之死<lb/>
不得其傳焉雖有公孫丑萬章之徒然觀其難疑問荅<lb/>
<pb n="KR4d0481_WYG_005-2a"/>
見于七篇中者率皆淺陋不足以與于斯道之傳也孟<lb/>
子之門氣質稍純正者惟一樂正子克然僅在善信之<lb/>
中尚未免有從子敖之失韓昌黎所謂軻死不傳信矣<lb/>
直至宋周程氏出而千載不傳之絶學復䋲䋲至今云<lb/>
　　　陸敬仁友名字說<lb/>
天台陸君敬其名仁友其字侍親来吾邑與吕君安貞<lb/>
交聞東阜一叟陳櫟名諉安貞為求字說未之得而歸<lb/>
歸踰二年千里寄書安貞拳拳求之不置予雖老懶忍<lb/>
<pb n="KR4d0481_WYG_005-2b"/>
不為一言予聞之安貞陸君年英妙資純敏好學篤取<lb/>
友端子味其名若字包涵闗繫甚大且重非泛焉名字<lb/>
比胡可率易言敬百聖相傳心法也始於堯典列聖諸<lb/>
大賢傳此一敬諸經論孟諄諄此一敬一心主宰萬事<lb/>
根本此乎聖學成始成終此乎在君之親命之以敬自<lb/>
一稱此名敢不盡其寔而一毫一息不敬乎仁之一字<lb/>
始見于虺誥至洙泗之教莫大于求仁包四徳冠四端<lb/>
天尊爵人安宅寔在此仁孔門傳授心法莫要于荅顔<lb/>
<pb n="KR4d0481_WYG_005-3a"/>
子者次告仲弓告樊遲始明以敬教之居處恭執事敬<lb/>
敬也出門使民如賔如祭敬也克己復禮雖乾道未易<lb/>
能然恭敬之心禮也復禮之禮禮中有敬焉仁為心徳<lb/>
心本與仁一而私欲二之無私欲而有其徳即仁矣若<lb/>
何而能無私欲必也敬乎動静表裏一敬自持須臾有<lb/>
間私欲萬端不敬則不仁求仁必持敬聖人復起不易<lb/>
斯言矣然為仁雖由己而輔仁不能不資乎人故曰以<lb/>
友輔仁又曰友其士之仁者必友士之仁始能輔我以<lb/>
<pb n="KR4d0481_WYG_005-3b"/>
為仁然必我有此仁始能友士之仁否則我有愧於仁<lb/>
仁者之友胡可與我友哉陸君誠能内持敬以求仁外<lb/>
取友以輔仁一聞人以仁友呼我我必自反焉必用力<lb/>
為仁友不亦宜乎余雖未面陸君不知其人視其友由<lb/>
安貞可以知陸君焉聞天厯己已浙江鄉闈三十一路<lb/>
共二十有八名而天台占其五其人皆英俊陸君皆得<lb/>
交之鍾天台之英亦固應爾天台上應台躔非他名山<lb/>
比鍾竒毓秀必非凡人孫興公所謂仍羽人于丹丘羽<lb/>
<pb n="KR4d0481_WYG_005-4a"/>
人仙也君家放翁寄朱子詩曰有方為子換凡骨来讀<lb/>
晦翁新著書盖謂文公書即換凡骨之仙方也君盍吿<lb/>
所交之五君不求仙于仙而求仙于文公書出而瑞世<lb/>
為人中之麟為朝陽之鳳使應台躔之山益因人而加<lb/>
重不尤偉乎君之名若字敬與仁之全體大用盡在文<lb/>
公所著書中予也言輕借曰不足深信君家放翁豈欺<lb/>
君哉仁友其勉旃<lb/>
　　　江楚望淡生活說<lb/>
<pb n="KR4d0481_WYG_005-4b"/>
婺源楚望子江君岳詩稿曰淡生活宛轉求予一言予<lb/>
未識其人未見其詩予何言哉辭不可作乃贈予詩二<lb/>
章謂嘗一臠可知餘味為求言復諄諄不置子何得無<lb/>
言哉冷淡生活香山居士語也今去冷獨淡詩病不淡<lb/>
耳淡奚病哉樂聲淡則聽心平是故樂貴淡張籍學古<lb/>
淡是故詩尤貴淡然淡而非槁無餘味之謂也一毫牽<lb/>
强不可謂淡少不出于自然不可謂淡外臞而内腴形<lb/>
枯而神澤斯為淡矣昔人論蜜取其中邉皆甜予今論<lb/>
<pb n="KR4d0481_WYG_005-5a"/>
詩非取其中邉皆淡也能以理為主以氣為輔以興趣<lb/>
品格為髙以渾然天成為妙其殆庶㡬乎老子曰味無<lb/>
味叅透斯言淡生活當長一格抑聞君之曾大父字子<lb/>
大與朱文公王雙谿㳺皆愛重之以詩唱酬不知子大<lb/>
視二公斯知子大矣抑又聞子之淡生活古修江君名<lb/>
之其琅玕閣暨取叢祠龜隂歸之學官又雲峯胡君名<lb/>
之記之不知楚望子視二公斯知楚望子矣噫甘泉有<lb/>
源珍木有根子之詩根源安在曰子大杜子美非審言<lb/>
<pb n="KR4d0481_WYG_005-5b"/>
孫乎能以此自懋淡生活又當長一格<lb/>
　　　和詩說<lb/>
詩歌有唱和尚矣自舜作歌臯<graphic n="KR0435" url="https://raw.githubusercontent.com/kanripo/KR-Gaiji/master/images/KR0435.png" mimeType="image/png"/>歌始春秋時賦詩必<lb/>
荅然不過賦古人詩耳孔子與人歌而善必使反之而<lb/>
後和之和即<graphic n="KR0435" url="https://raw.githubusercontent.com/kanripo/KR-Gaiji/master/images/KR0435.png" mimeType="image/png"/>也荅也降而李陵蘇武詩體雖變唱荅<lb/>
則同又降而至盛唐詩體又變唱荅不變杜韓諸集班<lb/>
班可考然有和意不和韻尚有古意又降而白樂天元<lb/>
㣲之之徒則和韻矣全失古意然如車斜家花韻尚可<lb/>
<pb n="KR4d0481_WYG_005-6a"/>
押愈降愈下以至於今波頺風靡益可厭惡詩非詩韻<lb/>
非韻險韻俗韻獨脚韻徃徃而是詩之天趣絲毫無有<lb/>
豈詩也哉和韻詩前軰多非之韓陵陽不喜和人韻楊<lb/>
誠齋深言和韻之弊見於荅徐<graphic n="KR0435" url="https://raw.githubusercontent.com/kanripo/KR-Gaiji/master/images/KR0435.png" mimeType="image/png"/>書其言深切痛快此<lb/>
等議論後生想耳未聞亦慮不到率謂見人有詩即當<lb/>
和韻耳近有一等無知之徒效人為園亭若干詠題扁<lb/>
蹈襲而俗辭語鄙俚而謬且以和韻强人無知者又為<lb/>
之先和而宛轉以求于人應之者亦紛紛用其韻一是<lb/>
<pb n="KR4d0481_WYG_005-6b"/>
皆不知而妄作何等詩乎證之先民裴迪之於王輞川<lb/>
韓昌黎之于劉虢州蘇長公之于文洋州楊誠齋之于<lb/>
向薌林少者十餘詠多者五十詠只取和其題意並無<lb/>
和韻之例後生亦嘗攷之乎唱者為轉求者應之者率<lb/>
皆冥冥不知其非以為當良可憫嘆今書此示初學<lb/>
　　　得與山房說<lb/>
余與得與查君生同年學同志聞名而神交識面而心<lb/>
契二十年前乎今雖余亦以徳宇呼君也今年春君過<lb/>
<pb n="KR4d0481_WYG_005-7a"/>
余偶談及比亦有以徳宇代名者秋七月君忽緘得與<lb/>
山房記諗予謂本取孟氏思則得之天所與我之意四<lb/>
方朋友見呼以徳宇者殊非所以扁山房本指而且徴<lb/>
予一言意者君惡聞孟公之驚座嬾裁子夏之小冠故<lb/>
以是别之與姑舎是試相與繹軻書之藴所謂思則得<lb/>
之者接心之官言此天之所以與我者併耳目心官之<lb/>
三者言推廣言之則如大學序所云天降生民莫不與<lb/>
之以仁義禮智之性中庸或問所云天之與我者無一<lb/>
<pb n="KR4d0481_WYG_005-7b"/>
理不備亦無不可者大哉心乎兼五常具萬善位天地<lb/>
育萬物總不出方寸間神而明之全于思乎在是天之<lb/>
所以與人者莫大乎此心人求得天之所與者莫大乎<lb/>
立此心若為立之思焉耳審克思之則天之與我者可<lb/>
得天君泰然百體從令耳目之小者詎能奪之放而不<lb/>
思則天之與我者雖得之必失之大者不立必役于形<lb/>
而耳目得以奪之矣如之何勿思天之與我者雖同而<lb/>
氣質有昏明粹駁之分則所以與人者因之而不同君<lb/>
<pb n="KR4d0481_WYG_005-8a"/>
氣清而質粹天所以與君者過凡庸逺甚君少也蜚詩<lb/>
聲騰文價非無得也今年過强仕乃肯斂其英就其實<lb/>
卓乎以孟氏為標的將大有得于天之與我者充是言<lb/>
也如之何勿思先立其大者以致思于心而無徒眩于<lb/>
耳目温然而仁天地之春不必吹鄒子之律也肅然而<lb/>
義宇宙之秋不必賦宋玊之悲也嘉㑹而禮與亨俱通<lb/>
不必聚漢廷之訟收斂而智與貞俱固不必運家令之<lb/>
囊也以程子玩物喪志之言自警毋徒誇洽乎記問則<lb/>
<pb n="KR4d0481_WYG_005-8b"/>
博不至于溺心以朱子發憤永刋落之句自勵毋徒矜<lb/>
巧乎文章則文不至于勝質殆不惟上得天之與而且<lb/>
逺得天之傳允若茲惜不令韓昌黎見之耳是則區區<lb/>
下交之望己君本求予題詠予不天有陟屺痛賦詩前<lb/>
賢有明戒嗚呼敢勉為君說之得與主人寜不曰是皆<lb/>
老生之常譚吾山房又焉用子重下註脚<lb/>
　　　畢仲永靜軒說<lb/>
友人畢仲永請曰曩仲毅兄之㳺吳門過錢塘也出先<lb/>
<pb n="KR4d0481_WYG_005-9a"/>
生餞行詩于虚谷方公公和韻餞之且賜以字說時永<lb/>
夀惜不偕行不得與此賜今永夀讀書所扁以靜軒願<lb/>
併賤字一言以指南之予曰表名以永扁軒以靜其本<lb/>
先聖仁者靜夀之云乎請廣其說夫子以動靜樂夀分<lb/>
屬知者仁者盖以世之賢人君子資性有此二等知者<lb/>
精明之意多仁者渾厚之意多動靜以體段言樂夀以<lb/>
效騐言故也然安于義理靜而常覺豈有仁而不知者<lb/>
定而能應寂中涵感豈有終靜而不動者靜而有常固<lb/>
<pb n="KR4d0481_WYG_005-9b"/>
有夀理然仁者不憂樂天知命豈有仁而不自樂者夫<lb/>
子分仁知而各言學者當合仁知而兼體所以程子曰<lb/>
非體仁知之深者不能如此形容之朱子武夷精舎之<lb/>
仁知堂詩亦曰我慙仁知心偶自愛山水程朱二先生<lb/>
皆合仁知兼言曷嘗岐而二之哉子之尊先大父梧山<lb/>
翁尊先君子觀竹翁種徳累仁子宜益培之合洙泗言<lb/>
仁程朱論仁同其精㣲實諸踐履知及之仁能守之内<lb/>
無私心外皆當理全體而不息焉進學以知為先務成<lb/>
<pb n="KR4d0481_WYG_005-10a"/>
徳以仁為要歸中庸曰有徳者必得其夀非必之降年<lb/>
之天而必之方寸之天萬物靜觀率皆自得靜極而動<lb/>
樂與人同培累世所種之徳而穫之飫之萬里鵬程摶<lb/>
扶有日豈偏于靜而忘世者將夀域在茲樂地即在茲<lb/>
先聖先師亦無間于斯言<lb/>
　　　傳神說贈婺源王勝甫<lb/>
藝之精者為能使造化出乎吾手孝之純者欲常使親<lb/>
在吾目噫豈易與俗人言哉道與之貌天與之形百人<lb/>
<pb n="KR4d0481_WYG_005-10b"/>
百殊千人千異一物各具之極皆自萬物統體之極出<lb/>
焉此造化之造化也而精于傳神者一心即鏡照之於<lb/>
内兩眼亦鏡照之于外得之心寫之繪素無異于鏡鏡<lb/>
其人始也道與之貎天與之形今道也天也自吾手出<lb/>
非吾手之造化而何故曰藝之精者為能使造化出乎<lb/>
吾手勝甫以之今夫人寓形宇内有盡而子孫之心無<lb/>
盡他年親日逺日忘所頼以傳逺者神是己子孫嘗逮<lb/>
事者見之如親常在目中固也不逮事者亦可于此識<lb/>
<pb n="KR4d0481_WYG_005-11a"/>
其形容雖不逮事猶逮事也老蘓有言平居聞一善必<lb/>
問其人之姓名與其長短大小美惡之狀又或誌其人<lb/>
平生所嗜好以想見其為人嗟夫此于外人且然况子<lb/>
孫之於親乎子孫欲見之而不可得今得見所傳神則<lb/>
世美思于心世傳荷于身敢懈而不益䖍乎故曰孝之<lb/>
純者欲常使親在吾目孝子慈孫以之人生壯老容隨<lb/>
年換自記其顔此在其身責未在子孫世有不珍襲先<lb/>
世之容張以驅禽雀護禾黍者有捫其絹用糊厨者有<lb/>
<pb n="KR4d0481_WYG_005-11b"/>
付婢以紉履者斯人也不有其先若此沒身難矣而况<lb/>
能有子孫乎因書之以為世戒<lb/>
　　　平世閒人說<lb/>
石泉吳子自號名世閒人予謂之曰閒人甚佳名世難<lb/>
稱曷不曰平世閒人石泉韙之徴子說予辭不獲諗之<lb/>
曰漫為清世一閒人康節詩也老景清閒如啖蔗東坡<lb/>
詩也自一命以上即不得閒幸遇平世本不當閒生平<lb/>
世為閒人老景也斯可然老不得閒徃徃而是子之年<lb/>
<pb n="KR4d0481_WYG_005-12a"/>
已垂及涑水入耆英之年乃能水其心雲其身一毫外<lb/>
物莫能攖之當東坡所云之老景為康節所云之閒人<lb/>
禹稷當平世願為子不可得也子年少亦嘗一命今老<lb/>
矣前日事姑付春夢婆一笑中優哉㳺哉聊以卒嵗隨<lb/>
寓而樂消其清閒與其為平世貴人而不閒孰若為平<lb/>
世閒人而無辱以當貴乎石泉掀髯大笑曰子言良然<lb/>
　　　實卿字說<lb/>
予族貢元公之曾孫光頴而淳少從予學弱冠請字字<lb/>
<pb n="KR4d0481_WYG_005-12b"/>
以實卿屢請說今甫克為之自務光以来名光者多矣<lb/>
畧舉之若田若霍若孔若嚴若錫若斛律若沈以洎南<lb/>
渡李皆名光或顯而不稱其名或隱而能完其名人品<lb/>
不同而名字稱徳業符莫如司馬公聞于耳可警于心<lb/>
者公之字是也易曰篤實輝光孟子曰充實而有光輝<lb/>
光為實用實為光體尚矣書之重華本于允塞底至齊<lb/>
信發于用昭明大學之誠于中形於外中庸之誠則形<lb/>
形則著著則明樂記之和順積中而英華發外皆是意<lb/>
<pb n="KR4d0481_WYG_005-13a"/>
也温公之字君實亶為篤實充實無愧於其字者朱子<lb/>
贊其遺像曰篤學力行清修苦節有徳有言有功有烈<lb/>
上十字實也下六字光也惟其有篤學力行清修有徳<lb/>
之實宜其有言與功烈之光功烈之有光于當時元祐<lb/>
相業是也其有言光于萬世通鑑三百五十四卷一千<lb/>
三百六十二年行事是也顔子曰舜何人也予何人也<lb/>
有為者亦若是實卿乎聞實卿之稱警于心而懋實字<lb/>
之實吾家陳潭地記之所云云雖應城公以親叔第于<lb/>
<pb n="KR4d0481_WYG_005-13b"/>
前福倅公以親姪第于後貢元公以福倅親弟貢于次<lb/>
舉俱未足以契劵地記之言子能刻勵力學懋其茂實<lb/>
蜚其英聲如温公之徳言功烈光于一時萬世者亦人<lb/>
所為耳契劵地記之言安知其不在子乎嗟夫實卿其<lb/>
尚懋之哉誰謂華髙企其齊而<lb/>
　自批云㝷常字說無許多字此欲詳盡固不得而畧<lb/>
　也試味之中有不緊切閒字否<lb/>
　　　震齋說<lb/>
<pb n="KR4d0481_WYG_005-14a"/>
易自蒙至節可取以名齋者十七八卦扁齋以震於同<lb/>
邑戴公舜舉見之震卦徳為動于卦象為雷逺取于物<lb/>
為龍取一索得男為主器之長子卦爻辭及象傳辭參<lb/>
取之惟于龍未之及大象傳曰洊雷震君子以恐懼修<lb/>
省用易以切己省察其義大矣哉然反覆玩繹全卦之<lb/>
深意非徒聞雷震而畏天威方修其身省其過也卦辭<lb/>
與初九爻辭皆以震来虩虩恐懼貌夫子傳之曰恐致<lb/>
福也震一陽動于二隂之下有亨道焉所以有亨道者<lb/>
<pb n="KR4d0481_WYG_005-14b"/>
以恐懼可致福耳夫子深意豈徒于既動而恐懼當如<lb/>
中庸所謂恐懼乎其所不聞致靜時涵養之工夫繼以<lb/>
修省致動時省察之工夫此動靜無違于敬之事也先<lb/>
儒謂敬字惟畏近之恐懼即畏也畏即近于敬也此不<lb/>
聞亦式之天豈待聞雷之震驚始恐懼修省也哉莊周<lb/>
之書寓言十九然于易有得曰易以道隂陽先儒深取<lb/>
之又有曰尸居而龍見雷聲而淵嘿上句乃靜中涵動<lb/>
龍之現震之龍也下句乃動中涵靜雷之聲震之雷也<lb/>
<pb n="KR4d0481_WYG_005-15a"/>
二言精㣲借以證震卦之義淵乎㫖哉戴公有得于震<lb/>
而善用之吾宗弗齋翁為之記善矣公之孫庭芳君葺<lb/>
祖之齋而新之錄記文示余欲余下一轉語敢釋此說<lb/>
以補先儒與記之所未備援濓溪飬心亭說例題之曰<lb/>
震齋說<lb/>
　　　子馨字說<lb/>
松莊趙君五嗣與竇氏五桂同第五賢郎自㓜以芳為<lb/>
名未字也不鄙下問于予僭字之曰子馨申之以說焉<lb/>
<pb n="KR4d0481_WYG_005-15b"/>
周書明徳惟馨唐賢曰惟吾徳馨馨者芳香之氣味徳<lb/>
者芳香之本根愚願子馨講學以明夫善躬行心得以<lb/>
誠其身則芳馨之徳斂之不出乎方寸芳馨之譽播之<lb/>
彌滿乎六合趙韓王道理最大半部魯論之相業時来<lb/>
則為之奚以多遜為哉予之所期望于子者甚大子必<lb/>
勉之<lb/>
　　　族姪孫子敬子襄字說<lb/>
族兄八府君二孫長曰翼年踰弱冠次曰贊年亦㡬弱<lb/>
<pb n="KR4d0481_WYG_005-16a"/>
冠矣字猶齗齗未定决於予予曰命名初意翼本詩之<lb/>
翼翼贊本書之贊贊歟曰然今字翼以子敬字贊以子<lb/>
襄可乎皆曰唯遂申其說告之翼而愈翼欽敬之不息<lb/>
贊而愈贊輔贊之不息也潛心文王于何求之曰小心<lb/>
翼翼之敬而已敬為百聖相傳心法能緝以修其誠熙<lb/>
以克其明于無不敬而知所止焉他日用之則行起心<lb/>
上之經綸其能為臣止于敬必矣臯之陳謨亹亹忠嘉<lb/>
大禹主張國論以可績許之臯眀道不計功惟思贊贊<lb/>
<pb n="KR4d0481_WYG_005-16b"/>
以襄成治道焉耳能思臯之思他日用之則行輔贊襄<lb/>
哉之成功雖致君舜上可也府君之祖貢元公與親兄<lb/>
福倅公同習詩經領薦鄉郡垂上春官齎志以逝距今<lb/>
三世矣一經相傳赫赫如昨日事二子誠能博求之經<lb/>
史子集反而約之思無邪之經提二祖詩經之筆以掇<lb/>
取巍科亦分内事昔春秋時有陳敬仲曾子弟子有子<lb/>
襄皆古君子苟能敬如敬仲聞大勇如子襄居今而思<lb/>
古焉是亦古君子也奚必多讓彼曰古之人古之人立<lb/>
<pb n="KR4d0481_WYG_005-17a"/>
志如此不寧惟余之望亦而祖府君之望尤貢元公之<lb/>
望<lb/>
　　　族孫存心字說<lb/>
族孫良祖從予㳺請字予字之曰存心拱而請其義予<lb/>
曰孟子謂存乎人者豈無仁義之心哉仁義之心即良<lb/>
心也立人之道曰仁與義人欲無愧于為人在乎存此<lb/>
仁義之良心而不敢放耳孔子曰操則存舎則亡此操<lb/>
存字與存乎人之存字類此舎亡字與放其良心之放<lb/>
<pb n="KR4d0481_WYG_005-17b"/>
字類存放之㡬不可不謹也始也操之而後存及存之<lb/>
之熟不待操而常存而祖所以存方寸地留與汝諸孫<lb/>
耕者實在此能存良心學成見諸用起心上之經綸雖<lb/>
莫大事業皆由此焉充之良祖其存此良心以印而祖<lb/>
之心哉<lb/>
　　　歙縣吳戎子元字說<lb/>
戎其名者典午之世有之今歙邑吳君亦以戎名而字<lb/>
子元徴說于予予曰王濬仲不足名也予請大之元戎<lb/>
<pb n="KR4d0481_WYG_005-18a"/>
十乗詠于詩戎之子元意應取此古人文武全才出將<lb/>
入相非如世叔偏長是矜學古入官十乗先行亦分内<lb/>
事耳元大也亦仁也文王作易曰元亨本取義于大孔<lb/>
子贊易曰元善之長體仁長人始取義于仁大且仁元<lb/>
之義盡矣辛憲英曰軍旅之間可以濟者其帷仁恕乎<lb/>
元戎統數萬衆民命國命寄焉非仁曷以子元勉乎哉<lb/>
今日之入孝出弟所以本此仁他日之入相出將所以<lb/>
廣此仁子元勉乎哉果力此言王濬仲焉得不風斯在<lb/>
<pb n="KR4d0481_WYG_005-18b"/>
下<lb/>
　　　戴則翁字說<lb/>
同邑隆阜戴君望族也元式其名則翁其字世業儒以<lb/>
明經授徒祖蜚聲舊京庠伯兄為昭武樵溪書院長前<lb/>
教授上饒洪亦山嘗委則翁為郡泮掌書觀其家聲令<lb/>
聞其賢可知年踰强仕矣猶不自足需說于予予味君<lb/>
之名若字其本諸周書之式和民則乎式敬也民則也<lb/>
者天生蒸民有物有則之則也司徒掌教自唐虞已然<lb/>
<pb n="KR4d0481_WYG_005-19a"/>
敬敷五教在寛與式和民則異辭而同㫖式即敬也和<lb/>
即寛也父子有親父子之則君臣有義君臣之則凡人<lb/>
倫所當然皆謂之則式以致其嚴和以全其寛式敬以<lb/>
為本和寛以將之民則盡矣其易和順於道徳之意乎由和<lb/>
民則而盡性以致于命焉精微而見天則充極而順帝<lb/>
則皆性分内事希賢聖事則翁其懋之我能式敬以和<lb/>
民則人必將于君子乎是效是則則翁其懋之味其說<lb/>
而踐其實將必大有可敬者豈但如石屏戴式之以詩<lb/>
<pb n="KR4d0481_WYG_005-19b"/>
鳴于一時而已哉<lb/>
　　　張元玉玠字說<lb/>
郡城張君玠明善張先生之曾孫也其家世之詳具見<lb/>
于虚谷方公所為張先生誌銘中十世儒家今以儒飾<lb/>
吏尚留吾邑至順庚午孟秋下旬偶爾簪盍以予于其<lb/>
伯父仲文公四十年庠序交㳺之契不鄙令訂其字謂<lb/>
小字元之自㓜已然然兄弟四五人字之下一字皆玉<lb/>
字兄字伯玊長弟已字仲玊今欲易字與兄弟恊恐人<lb/>
<pb n="KR4d0481_WYG_005-20a"/>
相呼己慣不我從可若何予曰元字不必易但易之為<lb/>
玊字足矣元玊喜拱請其說謹按許氏說文玠大珪也<lb/>
周書稱奉玠圭又按廣韻亦云玠大珪長尺二寸而詩<lb/>
書通作介圭介大也崧髙曰錫爾介圭韓奕曰以其介<lb/>
圭說者曰諸侯之封圭執之以合瑞也今字元玊元大<lb/>
也與介義同元之訓大自文王彖易始元亨在占辭不<lb/>
過曰大通夫子贊易始以元善之長體仁長人發易之<lb/>
藴焉小戴記備言君子于玊比徳願吾元玊於温潤而<lb/>
<pb n="KR4d0481_WYG_005-20b"/>
澤仁也以下心潛而身體之玊其徳以玊其身行已立<lb/>
身粹然無瑕公卿輔相時来為之自漢蕭曹以降由刀<lb/>
筆秉鈞衡者比比皆是矧君本儒雅子弟雖如申伯受<lb/>
介圭之錫韓侯以介圭入覲亦非分外物修其在己俟<lb/>
其在天元玊何損焉昔秦子初字太虚後改字少㳺人<lb/>
但曰少㳺不復呼秦太虚第更之有尚呼元之者出吾<lb/>
此說相示一笑必改呼元玊元玊云君歸以此呈尊伯<lb/>
父亦當以吾言為然<lb/>
<pb n="KR4d0481_WYG_005-21a"/>
　　　金伯明字說<lb/>
同邑金兄若愚尚書忠肅公之八世孫也生三嵗而孤<lb/>
大父健教育之以今名更其乳名既冠朋友字之曰伯<lb/>
明𤣥黓涒灘之嵗始從予㳺徴字說甚勤諗之曰横渠<lb/>
張子有言有形而後有氣質之性善反之天地之性存<lb/>
焉何謂反之變化氣質是也天地之性本無不善氣質<lb/>
之性不能皆善清者智濁者愚智即明也能力學以變<lb/>
化之如中庸之百倍其功則雖愚必明矣若愚而變化<lb/>
<pb n="KR4d0481_WYG_005-21b"/>
其氣質其惟希賢乎所謂若愚即顔子之如愚也顔子<lb/>
明睿所照即始見終其聞聖言觸處洞然夫子初以如<lb/>
愚言之退省其私亦足以發坦然由之由即行也宜終<lb/>
以不愚許之然顔子初不以明睿自居也遵聖師循循<lb/>
之誨博以文以致其知約以禮以力于行知行益進既<lb/>
竭吾才見聖道之卓立與始之瞻忽大不同己見到聖<lb/>
人之地歩但欲從末由未能到聖人之地歩耳守之也<lb/>
非化之也假之以年則不日而化矣程子顔好何學論<lb/>
<pb n="KR4d0481_WYG_005-22a"/>
所謂明諸心知所徃然後力行以求至可以助張子善<lb/>
反之之功焉伯明年富力强可以積學有待顔子以如<lb/>
愚得之如參也亦竟以魯得之矧若愚魯而非真愚魯<lb/>
乎果能自今以始善學顔曾則子畏顔曽乎顔曽畏子<lb/>
乎伯明苟然予言其必勉之<lb/>
　　　趙子用字說<lb/>
霖雨蒼生傅巖相業用汝作之實在髙宗夫人㓜學壯<lb/>
行有體必貴有用用之則行不能自見于用用之體在<lb/>
<pb n="KR4d0481_WYG_005-22b"/>
我用之機在君孔孟之道用之可雷域中雨天下奈時<lb/>
君不能用之故曰苟有用我王如用予無用之者雖孔<lb/>
孟不能以自用况學者乎趙君霖其名翩翩佳公子也<lb/>
妙齡秀發有志于學邂逅相遇請曰友以子雨字我願<lb/>
說諸予曰左氏謂雨三日以徃為霖霖之為雨其誰不<lb/>
知詩家每單用霖代雨字如一滴秋霖白一莖芭蕉葉<lb/>
上認秋霖奚用贅以雨乎盍更之曰子用何如君欣然<lb/>
可之請其說遂諗之曰汝作霖雨啟乃心沃朕心傅說<lb/>
<pb n="KR4d0481_WYG_005-23a"/>
一方寸心霖雨之源所自出浹洽以沃君心霖雨之流<lb/>
所自先由沃君而澤民霖雨之流所宜澤大霈也天下<lb/>
無無體之用體安在曰在己之心所以開啟己心者其<lb/>
必由學乎六經學字開端于說命傅說惟自學以啟己<lb/>
心全體既立故能闡其學以沃君心以澤天下大用斯<lb/>
行君今年甫踰冠如日方升舎學將奚事或問朱子傅<lb/>
說亦讀書否荅曰不讀書如何有說命三篇之文君盍<lb/>
監此多讀書以培其學勉學務以啟其心由科目以奮<lb/>
<pb n="KR4d0481_WYG_005-23b"/>
其身用汝之機端在此乎肇昔趙書記以魯論相天下<lb/>
非君當家衣鉢乎願力勉旃誰謂華髙企其齊而<lb/>
　　　槐堂程叔固字說<lb/>
丞相吉國程公之曾孫莊夀字叔固徴說於子按莊生<lb/>
逍遥㳺篇有大椿等說無夀字櫟社章始有夀字故能<lb/>
若是之夀是也緬想孩而名之初不過愛子而願其夀<lb/>
取八千春秋意耳叔固其字恰有深意敢摭大易魯論<lb/>
及先儒議論發揮之以塞雅命可乎乾文言曰貞固足<lb/>
<pb n="KR4d0481_WYG_005-24a"/>
以幹事大傳九卦曰恒徳之固也朱子本義謂貞固者<lb/>
知正之所在而固守之所謂知而弗去是也常者守不<lb/>
變而常且久是也余謂貞固恒固守有常其夀之基本<lb/>
歟側聞叔固以相國曾孫能敏而好學妙齡方十有四<lb/>
距古者入大學之年亦既邇只願希先聖之志于學以<lb/>
自力志之者朱子謂念念在是而為之不厭也持守堅<lb/>
定不可摇奪是謂志志為氣帥三軍之帥可奪而志不<lb/>
可奪守之不固志或可奪不得謂之志矣先聖十五志<lb/>
<pb n="KR4d0481_WYG_005-24b"/>
學初一進經十五年至三十而立朱子謂有以自立則<lb/>
守之固而無所事志矣持守堅固卓然有立固之效騐<lb/>
至是純熟自無改初年之志也愚願叔固隆師親友下<lb/>
十餘年堅固工夫至三十即先丞相戊子己丑之年也<lb/>
踵世科丞相譜亦分内事劵内物其毋多遜莊生所謂<lb/>
能若是之夀自不待言而可知老生亦曾用于固守者<lb/>
惜時不早逢中嘗似逢而老廹矣今槁項黄馘亦忝八<lb/>
十有一甘心于無所可用者叔固其以我為戒而及時<lb/>
<pb n="KR4d0481_WYG_005-25a"/>
以懋之哉<lb/>
　　　髙珉仲温名字說<lb/>
乳溪名儒髙公名叟之孫其生也祖善視之名之曰珉<lb/>
年㡬弱冠矣友字曰仲温好學不倦其師王君彌道余<lb/>
友也將赴江寧教官来别余因言曰髙氏之子方從吾<lb/>
㳺今茲之别有依依不忍釋意盍即其名若字恵一言<lb/>
勉進之余遂為之言曰昔陳君舉有言古之人拙于取<lb/>
名而工于制行後之人反是其取名也工其制行也拙<lb/>
<pb n="KR4d0481_WYG_005-25b"/>
余以其言槩觀世之人動以玊璠璵珪璧等自命名工<lb/>
矣于稽其行果玊與果璠璵珪璧與今夫珉美石之似<lb/>
玊者也子之祖以似玊之珉命子非靳也非拙也自抑<lb/>
而不自誇也詩不云乎温其如玊亦頌其人之似玊云<lb/>
爾祖以是名孫盖望孫自似玊而勉勉進于如真玊而<lb/>
温温子其工于制行以副祖之望乎聘義之論玊曰温<lb/>
潤而澤仁也于玊比徳以仁冠之其意深而涵今參之<lb/>
樂記之言春作仁也洎真文忠公之言曰温然而仁天<lb/>
<pb n="KR4d0481_WYG_005-26a"/>
地之春其仁也包四徳冠四端心徳之全人道之大如<lb/>
春之冠四時而貫四時者也子其用力于洙泗之言仁<lb/>
匪直如玊之温必如其温潤而澤之仁處己待人温然<lb/>
一春則子之進于學進于徳未易可量將與洙泗門人<lb/>
揖讓周旋其間夫然後方無愧而祖之所名孫與友之<lb/>
所以字子者余老矣行年七十有六矣星翁有許余年<lb/>
過九十者或庶㡬其言望乳溪之濵有氣白如虹晝夜<lb/>
貫天者必子也<lb/>
<pb n="KR4d0481_WYG_005-26b"/>
　　　程持敬兄弟字說<lb/>
程君與京命其子曰紹祖塾師以持敬字之或謂與名<lb/>
似不應予曰奚而不應也紹聞衣徳言申之以敬哉奚<lb/>
而不應也與京曰先生盍說諸使小子終身受持何幸<lb/>
如焉予因諗之曰商周老臣懇懇以敬格君必進以法<lb/>
祖父訓其子師訓其生何可不然易曰無有師保如臨<lb/>
父母子也今呼其名凛若大父之臨其上敢不敬乎持<lb/>
之之方子朱子盡之從事于斯是曰持敬動靜無違表<lb/>
<pb n="KR4d0481_WYG_005-27a"/>
裏交正靜而敬動必敬可也表能敬裏必敬可也窮為<lb/>
良醫司人性命逹為良相迪上以為生民立命此而祖<lb/>
以来所兢兢然者苟念厥紹敢不敬乎子之八世祖克<lb/>
菴公受尊徳性齋銘于子朱子尊徳性即持敬之大本<lb/>
大原也深念及此敢不敬乎次子曰繼祖字懋敬繼即<lb/>
紹也勉于敬即所謂持敬也而兄弟無二祖亦無二敬<lb/>
也嗟乎二子其尚敬之哉慎無曰此老生之常譚<lb/>
　　　古杭杜彦和字說<lb/>
<pb n="KR4d0481_WYG_005-27b"/>
杜君仲禮字彦和其先世大明人南遷寓古杭多年所<lb/>
矣予初識之見其貌温如其言隱如舉動從容志趣純<lb/>
篤心敬之一日拱而徴字說于予一再辭請益堅予愛<lb/>
其質之近道志之向學也欲因以勉之臻于成遂不終<lb/>
辭夫禮之體嚴而用貴于和禮勝則離固以和為貴和<lb/>
勝則易流又以和而不流為貴是故必以禮節之有子<lb/>
之言中正不偏盖聞之夫子者也何以言之夫子傳易<lb/>
履和而至履以和行履禮也禮貴于和也又曰上天下<lb/>
<pb n="KR4d0481_WYG_005-28a"/>
澤履君子以辨上下定民志曰辨曰定非和之節歟天<lb/>
秩有禮自我有庸必要歸同寅恊恭和衷焉和衷和也<lb/>
寅恭節也書易魯論其歸一揆耳子之年方近三十以<lb/>
如許純粹之資質又超然欲㧞出于舊習外苟求名師<lb/>
賢友琢之成之始以十年方强仕所進何可量聞子之<lb/>
先大父諱濟而字汝舟盖志乎商相事業者賫志以没<lb/>
豈無望于後之人若作和羮爾為鹽梅彦和勉之如和<lb/>
羮不偏于作醎亦不偏于作酸即不倚於一偏禮而和<lb/>
<pb n="KR4d0481_WYG_005-28b"/>
和而節之理也他日果能學成行修時来即為雖如如<lb/>
晦之相貞觀祁公之相慶厯善繼子大父之志而光大<lb/>
之亦分内事何讓焉子以為愚之言乎非也愚聞之先<lb/>
儒先儒聞之夫子有子夫子聞之天<lb/>
　　　任時仲字說<lb/>
　同邑任君士敏時仲其字求說於余雖未有半靣雅<lb/>
　然聞其人於吾友宋君道源知其好學不厭者也遂<lb/>
　為之說<lb/>
<pb n="KR4d0481_WYG_005-29a"/>
任得姓甚古證之左氏傳自滕薛朝魯知薛姓任暨季<lb/>
任為任君處守以幣交孟氏則又以國姓矣自茲代有<lb/>
顯人而人物莫盛於眉山之任孜字遵聖弟伋字師中<lb/>
皆舉進士與老泉東坡厚遵聖學問氣節名埒老蘇令<lb/>
平泉有遺愛子伯雨為右正言力攻章蔡直聲鏗鍧宇<lb/>
宙間諡忠敏忠敏子象先中詞科申先中書舎人師中<lb/>
知瀘州東坡嘗贈之詩曰吾州之豪任公子少年盛壯<lb/>
日千里别来十年學不厭讀破萬卷詩愈美可尚也已<lb/>
<pb n="KR4d0481_WYG_005-29b"/>
今味時仲之名若字其本諸說命乎敏有二義有天資<lb/>
之明敏有學力之勤敏敏而好學以天資言務時敏以<lb/>
學力言凢人性敏者多不好學孔文子性敏而能好學<lb/>
夫子所以美之子敏于學而不時是學而不時習非敏<lb/>
也傅說所以為君言之子能為時敏是務專力於敏又<lb/>
無時而不敏如顔之服膺而不惰如曾之日省而傳習<lb/>
不至如求之今女畫賜之倦學願息乾健無時而不流<lb/>
行子之自强不息者能與時以偕行是又今之任師中<lb/>
<pb n="KR4d0481_WYG_005-30a"/>
十年不厭而萬卷讀破者也聞君之一宗多聞人其希<lb/>
遵聖之伯仲忠敏之父祖子孫安知他日吾休陽之任<lb/>
不趾美眉山之任乎昔楊修謂揚䧺為吾家子雲子亦<lb/>
宜曰吾家遵聖師中伯雨也當家有先哲舎是將誰希<lb/>
希驥之馬亦驥之乗下十年不厭之工夫以之應舉劵<lb/>
内物也他日誰敢與諸任齒乎時仲其勉旃<lb/>
　　　程仲本字說<lb/>
長樂大尹程公之令子植先字仲芳廣東㢘訪僉事詹<lb/>
<pb n="KR4d0481_WYG_005-30b"/>
公為之更曰仲本當矣仲本以方十有八之年侍親逺<lb/>
㳺今歸而再徃也道過寓館徴字說于予予於其大父<lb/>
信齋公以来託世契忍不為一言以發詹公深意而玊<lb/>
成之歟按朱子于本立道生註曰本猶根也凡植木未<lb/>
有不培根本而能生生而遂其枝葉華實者栁子種樹<lb/>
傳盡之不及者根拳土易過之者爪膚摇本皆非也韓<lb/>
子亦曰溉其根將食其實人之于學也何莫不然性之<lb/>
未發為大夲情之已發為逹道必涵養大夲以致中方<lb/>
<pb n="KR4d0481_WYG_005-31a"/>
能行逹道以致和理性情不先立其本可乎物有本末<lb/>
致誠正修以明明徳本也齊治平以親民用也國家天<lb/>
下之事業不先於身心以立其本可乎語所謂孝弟為<lb/>
仁之本孟所謂事親事之本守身守之本體立而後用<lb/>
行皆自本根之立者始子每呼植之名聞仲本之字當<lb/>
體詹公美意深領而力勉之先篤學以立本體它日待<lb/>
時以逹功用遡敬甫南窗洺水諸公而踵其世科亦學<lb/>
者分内事耳詎止趾祖父之美而已昔伊川之著顔子<lb/>
<pb n="KR4d0481_WYG_005-31b"/>
所好何學論也非正如子之今年年十有八乎顔淵曰<lb/>
舜何人也予何人也子必勉之子徃拜詹公其出此說<lb/>
為我請教焉<lb/>
　　　戴彦成字說<lb/>
　節齋先生漕元戴公之次孫子植字彦成需字說於<lb/>
　予諏所本本蘇長公三槐堂銘遂綴葺授之<lb/>
封植之功必世乃成東坡為王氏植槐言也十年之計<lb/>
種以木百年之計種以徳王晉公植槐雖種木寔種徳<lb/>
<pb n="KR4d0481_WYG_005-32a"/>
耳晉公植之魏公果成之植徳於前成功于後功之成<lb/>
徳之符歟重席侍中之苖裔種徳數世矣帥榦公奮于<lb/>
前漕元公紹于後徳浮於功留以遺後之人中庸曰天<lb/>
之生物因其材而篤焉栽者培之天下無倖成之事而<lb/>
有倖成之功乎必魏公始能成晉公之植則夫成祖父<lb/>
數世之植者非彥成之責而誰之責也老泉曰功之成<lb/>
非成于成之日必有所由自余亦曰功之成雖自於植<lb/>
之日必勉其所以成<lb/>
<pb n="KR4d0481_WYG_005-32b"/>
　　　戴叔永字說<lb/>
　節齋先生漕元戴公第三孫子載字叔永族姪實卿<lb/>
　為其塾師為之求字說勉為之諗曰<lb/>
人情莫不欲夀書曰資富能訓惟以永年永年夀也富<lb/>
矣何加曰教之必教之則全攸好徳之天以迓續延洪<lb/>
降命之天是則永年存乎天所以永年存乎人然夏曰<lb/>
嵗商曰祀周曰年前乎三代為唐虞則謂年為載子之<lb/>
名取唐虞深意端有在唐虞之世民醇夀永後世莫及<lb/>
<pb n="KR4d0481_WYG_005-33a"/>
焉何世不可為唐虞子其樂堯舜之道一且獲用則致<lb/>
君堯舜之上自躋仁夀而躋民于仁夀亦分内事耳陶<lb/>
靖節自謂羲皇上人子豈不可自謂唐虞上人乎惟以<lb/>
永年孰加于是叔永勉之<lb/>
　　　叔明字說<lb/>
子束書渠口恕齋汪公之門者三年公之次孫徳馨甫<lb/>
五嵗警敏可愛己知尊師予甚嘉之别一十有三載為<lb/>
至治三年其年與李蟠通習六藝之年符予甥仲文為<lb/>
<pb n="KR4d0481_WYG_005-33b"/>
其塾師字之叔明求字說予不得辭也諗之曰至治馨<lb/>
香至明徳惟馨姬公猶訓也意宏大理精㣲有味乎其<lb/>
言哉至治之馨超黍稷之馨明徳之馨逹於至治之馨<lb/>
明徳之馨體也至治之馨用也自堯以降羣聖猶曰明<lb/>
徳况希賢之士可不務求以明徳乎猗歟叔明子之年<lb/>
方十有七志于大學正此其時盍於大學致力焉格致<lb/>
以啟明徳之端誠正修以盡明徳之實加以數年出應<lb/>
時需幸逢至治之時翊贊至治之治體立而用行姬公<lb/>
<pb n="KR4d0481_WYG_005-34a"/>
豈欺我哉<lb/>
　　　族孫字成與祝辭<lb/>
　族孫善從予㳺六年將冠其尊人字之曰成與謂予<lb/>
　為之說予惟古重冠禮必有祝辭載之儀禮班班可<lb/>
　考朱晦菴之子冠也劉屏山實為之祝辭焉今始加<lb/>
　元服敢祝之曰<lb/>
冠而字之以敬其名為之祝辭儀禮是程族兄孫善字<lb/>
曰成與鑿鑿有稽厥有國語昔趙武既冠歴見諸卿惟<lb/>
<pb n="KR4d0481_WYG_005-34b"/>
韓厥忠誨期以人之成冠為成人在始與善元服始加<lb/>
謹始此乎勉棄爾㓜志順爾成德古之祝辭亦于焉是<lb/>
力所謂善否此其一初慎所與哉觀孰與為徒一隂陽<lb/>
謂道繼之者善孰不成性君子道鮮君子成徳成之實<lb/>
難成之曷難于所與乎關孟道性善堯舜是稱與人為<lb/>
善惟舜為能舜何人哉有為亦若是由希賢希聖斯為<lb/>
成矣然欲與善在矜心是去矜心未去善將不吾與又<lb/>
欲與善必堅存實念實念不存誰與我為善成當大成<lb/>
<pb n="KR4d0481_WYG_005-35a"/>
豈特小成毋以成自居將趙文子並稱慎所與哉我其<lb/>
朝夕兢兢<lb/>
　　　月鼎衍義<lb/>
鄉友吳君鼎其名月潭其居月鼎其號徴一轉語於<lb/>
予予曰君二千石苗裔儒家者流而道法是好有意<lb/>
内丹之術君稽魏伯陽之書以月之晦朔弦望為丹<lb/>
爐之火候盖月鼎一大證據也其說曰乾坤易之門<lb/>
户衆卦之父母坎離匡郭運轂正軸牝牡四卦以為<lb/>
<pb n="KR4d0481_WYG_005-35b"/>
槖籥蓋乾坤以人身言之則乾陽在上坤隂在下而<lb/>
一身之隂陽萬物變化終始皆在其間所謂金丹大<lb/>
藥者也然則乾坤其爐鼎與乾坤位乎上下而坎離<lb/>
升降于其間水也汞也青龍也精也皆屬乎坎火也<lb/>
鉛也白虎也氣也皆屬乎離然則坎離其丹樂與納<lb/>
甲之法乾為望坤為晦震納庚為月之生明而兊納<lb/>
丁為上弦巽納辛為月之生魄而艮納丙為下弦如<lb/>
槖籥鼓鞴之用者也月以五日為一節六節為一周<lb/>
<pb n="KR4d0481_WYG_005-36a"/>
初三日第一節之中月生明之時盖始受一陽之光<lb/>
而昏見于西方之庚地初八日第二節之中月上弦<lb/>
之時盖受二陽之光而昏見于南方之丁地十五日<lb/>
第三節之終月正望之時全受日光而昏見于東方<lb/>
之甲地此自坤而息由震兌而滿于乾前半月也至<lb/>
十六日則第四節之始矣始生下一隂為巽而成魄<lb/>
以平旦沒于西方辛地焉二十三日第五節之中復<lb/>
生中一隂為艮而下弦以平旦而沒于南方丙地焉<lb/>
<pb n="KR4d0481_WYG_005-36b"/>
三十日為第六節之中全變三陽而光盡體伏于東北<lb/>
之壬地焉此自乾而消歴巽艮而盡于坤後半月也此<lb/>
爐鼎丹藥所資以為一月之火候者與前月之六節既<lb/>
盡而禪于後月則長子繼父復生震卦而震一兊二以<lb/>
極于乾三巽四艮五以極于坤六循環無端而火候與<lb/>
月相為無窮每月之朔震始用事為日月隂陽交感之<lb/>
初于是加修煉之功焉修煉之要安在鼎器歌所謂隂<lb/>
在上陽下奔乃其妙訣也夫陽上隂下者衆人之所同<lb/>
<pb n="KR4d0481_WYG_005-37a"/>
隂上陽下者真人之所獨煉其氣而陽反下奔養其精<lb/>
而隂反上潤所謂龍從火裏出虎向水中生者也坎離<lb/>
水火鉛汞龍虎雖互換有異名實只精氣二者而已其<lb/>
法以神運精氣要歸于以火烹水以水滅火凝結而成<lb/>
丹焉夫是之謂内丹内丹成者長生久視後天而老可<lb/>
也其技亦云妙矣證之吾易坤下乾上天地不交之否<lb/>
乾下坤上天地交之泰隂上陽下而成丹與坤上乾下<lb/>
而為泰一也果能致中和則吾身之天地自位吾身之<lb/>
<pb n="KR4d0481_WYG_005-37b"/>
萬物自育其吾聖賢之鼎丹與月不在月吾之方寸虚<lb/>
暗即月也鼎不在鼎吾之巽而耳目聰明即鼎也進乎<lb/>
技矣此非愚言也聞諸空同道士鄒訢者也月鼎欲知<lb/>
空同道士乎其問諸軒轅彌明<lb/>
　<lb/>
　<lb/>
　<lb/>
　定宇集卷五<lb/>
</p>
<p>
</p>
  </div>
</body>
</text>
</TEI>
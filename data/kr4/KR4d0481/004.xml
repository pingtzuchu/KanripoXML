<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定宇集卷四</head>
    <p>
<pb n="KR4d0481_WYG_004-1a"/>
欽定四庫全書<lb/>
　定宇集卷四　　　　　　　元　陳櫟　撰<lb/>
　　考　辨　論<lb/>
　　　中星考<lb/>
堯典中星與月令中星候之必於正南午位則同而其<lb/>
象與星宿不同所以不同之由有四焉曰古畧而後漸<lb/>
詳一也堯典以中氣月令以月本而不専以中氣二也<lb/>
歳差三也昬刻之難定四也周天三百六十五度四分<lb/>
<pb n="KR4d0481_WYG_004-1b"/>
度之一其形之員如彈丸其覆地之形如覆盂其旋繞<lb/>
也如轉轂天半覆地上半包地下二十八宿亦半隠半<lb/>
見隨天而旋焉天左旋一日繞地一周而過一度日亦<lb/>
左旋一日繞地一周而比天為不及一度積一期三百<lb/>
六十五日四分日之一而日與天㑹故占天者於節氣<lb/>
初昬之時候某星中於正午之位以審作厯之差否古<lb/>
今一律特詳畧不同爾不必拘於南面聽治視時授事<lb/>
之說今術家欲辨方位必先定子午針以為凖亦其遺<lb/>
<pb n="KR4d0481_WYG_004-2a"/>
法中星無刻無之特白日不見他時無凖惟於節氣初<lb/>
昬之時候之正午為便爾是故中星二字始見於孔傳<lb/>
厯象日月星辰之下前是未見也堯典候中星之法歴<lb/>
一月而中星移次歴三月而中星移方地之四方一定<lb/>
不易而天之四象十二次二十八宿運轉不停惟春分<lb/>
星鳥南星昴西星虚北星火東天位與地位合春而夏<lb/>
則鳥轉而西火轉而南虛轉而東昴轉而北矣所謂中<lb/>
星移方者如此倣此而推他皆可見堯典中星惟虚昴<lb/>
<pb n="KR4d0481_WYG_004-2b"/>
以二十八宿言星鳥取四象星火取十二次互相備也<lb/>
子午卯酉四正之位四星匀停降而求之月令又降而<lb/>
求之漢晉志三統元嘉等厯分至中星不皆相對聞之<lb/>
先覺曰堯即位於甲辰其二十一年為甲子甲子冬至<lb/>
日在虚一度而昬昴中盛矣哉此天地間貞元㑹合之<lb/>
運曠數千載而一遇者也月令視堯典則漸詳矣其果<lb/>
精宻與否未可知也堯惟舉四仲初昬之中星月令則<lb/>
十二月備舉之堯典中星舉四象十二次月令専舉二<lb/>
<pb n="KR4d0481_WYG_004-3a"/>
十八宿且患井斗度濶而别舉弧建以審細求之堯典<lb/>
惟求之初昬月令則併求之旦而必考日行所在以見<lb/>
中星去日逺近之度焉朱子嘗曰天無體只二十八宿<lb/>
便是天體以是知中星之轉移即天體之轉移也定一<lb/>
嵗之運實本於日之行度春秋分百度冬夏至一百一<lb/>
十八度率一氣差三度分至之相距必六度故增減每<lb/>
十八度此法之由来必已久矣堯典雖畧然賔出日餞<lb/>
納日夏至致日行之惟謹且星鳥星火星昴星虚必冠<lb/>
<pb n="KR4d0481_WYG_004-3b"/>
之以日中日永日短焉非求日之所在以定中星乎月<lb/>
令四仲月中星春昬弧中夏昬亢中秋昬牽牛中冬昬<lb/>
東壁中鄭氏曰吕令與堯典異舉月本也漢志亦引月<lb/>
令章句謂中星當中而不中或不當中而中進在節初<lb/>
自然契合且又有一證三統厯後晉志冬至中星皆在<lb/>
奎度宋元嘉厯方退至壁八度爾豈有吕令時仲冬已<lb/>
昬壁中而漢晉乃反在奎之理月令仲冬惟舉月本也<lb/>
此所以昬東壁中也然唐孔氏曰月令十二月日之所<lb/>
<pb n="KR4d0481_WYG_004-4a"/>
在或舉月初或舉月末皆據大畧不細與厯齊同其昬<lb/>
明中星亦皆如此昬明中星在一月之内有中者皆得<lb/>
載之二十八宿其星體有廣狹相去有逺近或月節月<lb/>
中之日昬明之時前星已過於午後星未至正南又星<lb/>
有明暗見有早晚明者昬早見而旦晚沒暗者昬晚見<lb/>
而旦早沒所以昬明星不可正依厯法但舉大畧爾長<lb/>
樂陳氏亦曰月令中星或舉朔氣或舉中氣互見也以<lb/>
此二家說言之則月令中星亦未可斷以為盡舉月本<lb/>
<pb n="KR4d0481_WYG_004-4b"/>
也兼之嵗差之說尤所當知而經解家之所鮮知漢唐<lb/>
二孔皆不及此至三山林氏朱子蔡氏始引差法以論<lb/>
經盖天度於零分而有餘嵗日於零分而不足天度常<lb/>
平運而舒日道常内轉而縮天漸差而西嵗漸差而東<lb/>
此嵗差之由古厯簡易未立差法但隨時遷改以合其<lb/>
變至東晉虞喜宋祖沖之隋張胄𤣥始用差法率五十<lb/>
年退一度何承天倍之為百年皇極厯酌二家中數為<lb/>
七十五年雖近之未精宻也唐李淳風不主差法一行<lb/>
<pb n="KR4d0481_WYG_004-5a"/>
力辨其非謂自周迄春秋季日已差八度漢四百餘年<lb/>
日亦差五度矣今又恭之大衍厯及近世景佑新書又<lb/>
謂八十三年日差一度近年叙㑹天厯者又謂今不及<lb/>
六十年輒差一度雖嵗差年數難以一說定之而嵗之<lb/>
必差可知矣况古今昬刻又自不同日長至六十刻短<lb/>
至四十刻古也後乃謂日未出二刻半而明日既入二<lb/>
刻半而昬一刻之間中星常過三度半强而昬明之刻<lb/>
乃爭五度使分至之日或天氣有隂晴明晦之殊則星<lb/>
<pb n="KR4d0481_WYG_004-5b"/>
之出沒必有遲速難凖之異乃欲拘拘以辨千古中星<lb/>
同異難矣哉且是說也一行常慮之矣其說曰何承天<lb/>
以月蝕衡<graphic n="KR0461" url="https://raw.githubusercontent.com/kanripo/KR-Gaiji/master/images/KR0461.png" mimeType="image/png"/>日所在又驗以中星漏刻不定漢世課昬<lb/>
明中星為法已淺今候夜半星以求日衡雖近於宻而<lb/>
水有清濁壺有增減或積塵所壅則漏有遲暮臣等頻<lb/>
夜候中星而前後相差或至三度愚讀唐書至此未嘗<lb/>
不喟然嘆曰嗟乎以昬難求而求之夜半夜半有刻漏<lb/>
可憑若可定矣而又病於水也壺也積塵也以至於三<lb/>
<pb n="KR4d0481_WYG_004-6a"/>
度之差夫三度之差㡬一刻之差也厯家用心至此<lb/>
亦良苦矣厯家有厯書有渾儀且世掌天官從事專<lb/>
且久而候中星之難尚如此今吾儕僅據諸經史而<lb/>
以方寸之天想象圓穹之天乃欲定千古中星之同<lb/>
異信難矣哉革卦之大象傳曰君子以治厯明時厯<lb/>
之必不容不革尚矣唐二百九十年厯凡八改近世<lb/>
率二三十年厯必一改惟不免於差也是以不免改<lb/>
革以與天合使古厯可膠固守之則何取於治厯何<lb/>
<pb n="KR4d0481_WYG_004-6b"/>
足以明時哉由是言之則吕令上距堯時㡬二千年<lb/>
仲冬日自虚宿而退至斗中星自昴宿而退至壁無<lb/>
怪也其不能不異者不特難辨亦不必辨也抑又有<lb/>
感焉堯甲子嵗冬至日在虚一度昬昴中歴三代秦<lb/>
漢唐迄今日愈益退今大徳乙巳距堯甲子三千六<lb/>
百四十有二年而冬至日在箕昬營室中日在虚<lb/>
退至箕凡渉五宿中星自昴退至室亦渉六宿以嵗<lb/>
差中數七十五年差一度約之則二萬餘年後冬至<lb/>
<pb n="KR4d0481_WYG_004-7a"/>
中星始又退至昴宿而與堯時合矣而誰其見之論<lb/>
至此豈不曰俛仰終宇宙哉豈可不遐思而永慨也<lb/>
哉<lb/>
　　　河圖洛書辨<lb/>
夫圖書何物也易範之原也圖數十故易有天一至地<lb/>
十之文書數九故範有初一至次九之疇此說自漢以<lb/>
来未之有改也獨劉牧自出意見無所祖述妄從而易<lb/>
置之先儒辨之非不明也今人盡排諸儒之說而力仍<lb/>
<pb n="KR4d0481_WYG_004-7b"/>
劉牧之誤何歟詳今人立說之由必因見河圖之火數<lb/>
南水數北木數東金數西適與後天之離南坎北震東<lb/>
兌西者合遂從而苦索之又見圖書聖人則之之文以<lb/>
為圖書皆為易之原此聖人字乃指羲文謂夫子不應<lb/>
說易而及範不應舎文王而及禹也遂掲大傳之說為<lb/>
之主而以先天後天之相配者證成之其論亦巧矣然<lb/>
不可以洛書先河圖也遂不得不易置之雖有諸儒之<lb/>
說亦盡排之而不顧而吾就其說推之有大不可者一<lb/>
<pb n="KR4d0481_WYG_004-8a"/>
有不可通者六聖人之精畫卦以示聖人之藴因卦以<lb/>
發夫子之十翼因卦以發易之餘藴凡可以推廣證驗<lb/>
者皆及之非拘拘於卦畫而已河出圖洛出書聖人則<lb/>
之云者亦泛言聖人之作易範其原皆出於天而非出<lb/>
於人盖因易而推說及範非専指易也詳觀此處上文<lb/>
如定吉㐫成亹亹者莫大乎蓍龜豈易中亦有龜之法<lb/>
乎天生神物聖人則之亦泛言蓍龜圖書之類耳又如<lb/>
以卜筮者尚其占與易道四之一豈易中亦有卜之法<lb/>
<pb n="KR4d0481_WYG_004-8b"/>
乎易有蓍筮而無龜卜則河圖而未及洛書今夫子因<lb/>
蓍筮而泛及龜卜因河圖之易而泛及洛書之範庸何<lb/>
傷乎又况先儒明言書亦可以為易圖亦可以為範伏<lb/>
羲但據河圖以作易不必預見洛書而已逆與之合大<lb/>
禹但據洛書以作範不必追考河圖而已暗與之符是<lb/>
河圖固易之原而洛書亦未始不可與易合也今人但<lb/>
以河圖洛書與先天後天之易有可相分配也何不可<lb/>
之有亦何必易置圖書而後為愜乎大傳曰天數五地<lb/>
<pb n="KR4d0481_WYG_004-9a"/>
數五至而行鬼神也晦翁以為此一節夫子發明河圖<lb/>
之數也今人亦易置之是以此為發明洛書數矣如此<lb/>
則是羲本河圖以畫卦夫子反無一言發明之而獨累<lb/>
數十言發明洛書之數毋乃論易而昧其原乎孔安國<lb/>
謂龍馬負圖出於河羲本之以畫卦神龜負書出於洛<lb/>
禹本之以叙疇此說與大傳之說未見其相悖前漢去<lb/>
古未逺其說必有所受晦翁豈輕祖述之未易此言也<lb/>
劉歆經緯表裏之說甚精且妙班固不過述之豈飾為<lb/>
<pb n="KR4d0481_WYG_004-9b"/>
經緯之說乎十為圖九為書自闗子明邵堯夫朱晦翁<lb/>
蔡西山諸儒言之詳辨之精確乎不可易也劉牧之說<lb/>
托言於希夷亦猶麻衣道者自附於希夷之類耳豈足<lb/>
信乎不特此也晦翁慶元丁巳春書閣皂山河圖洛書<lb/>
後云因讀大戴禮又得一證其明堂篇有二九四七五<lb/>
三一八之語鄭氏注云法龜文也然則漢人固以此九<lb/>
數為洛書文矣是又九為洛書之一大證驗也今人其<lb/>
亦聞之乎凡今人之為說易置圖書乃其受病之根也<lb/>
<pb n="KR4d0481_WYG_004-10a"/>
大不可者一也伏羲之則河圖以作易盖虚其中之五<lb/>
與十而不用者太極也竒數二十偶數二十者兩儀也<lb/>
以一二三四為五六七八者四象也析四方之合以為<lb/>
乾坤離坎補四隅之空以為兌震巽艮者八卦也若夫<lb/>
先天八卦圓圖之方位不過以八卦横圖中分而圖之<lb/>
耳一分為二二分為四四分為八以其自然之序言之<lb/>
則乾一兌二離三震四巽五坎六艮七坤八是也即此<lb/>
横圖中分而圓之則乾一兌二離三震四自南而東巽<lb/>
<pb n="KR4d0481_WYG_004-10b"/>
五坎六艮七坤八自西而北是也此乃三爻之圓圖若<lb/>
又因而重之為六十四卦之圓圖則可以知六陽六隂<lb/>
之消長天根月窟之徃来啟蒙所列諸圖莫妙於此其<lb/>
所以畫先天八卦之圓圖亦以見六十四卦之圓圖之<lb/>
所從出且亦以對後天八卦之圓圖耳非必伏羲之有<lb/>
意於則河圖以為此圖也使伏羲之畫卦作易不過如<lb/>
今人之說䂓䂓然則九數之洛書勾加生受以為圖不<lb/>
亦淺乎此其不通者一也自康節以来皆謂十數為圓<lb/>
<pb n="KR4d0481_WYG_004-11a"/>
者為河圖九數為方者為洛書今人易置之乃以十數<lb/>
者為方九數者為圓殊不知河圖有四方而無四隅其<lb/>
體所以圓洛書有四方而且有四隅其體所以方但河<lb/>
圖虚中而不用其數偶體雖圓而用則方洛書用中以<lb/>
為主其數竒體雖方而用則圓今人専以十數者為方<lb/>
九數者為圓豈不見古詩之云乎安得雙車輪一夜生<lb/>
四角無角則圓而行有角則方而止此特文義之小小<lb/>
者耳從来畫圖書者於洛書則列四竒於四方列四偶<lb/>
<pb n="KR4d0481_WYG_004-11b"/>
於四隅而方之體自見今乃規而圓之於河圖則列一<lb/>
六二七三八四九相得之數於四方而缺其四隅而圓<lb/>
之體自形今乃以隂陽變化等字補而方之是不顧理<lb/>
數之是非而惟傅㑹於筆墨之牽補耳此其不通者二<lb/>
也自諸儒以来皆謂河圖為體洛書為用今人雖易置<lb/>
之而體用之說不易然謂圖數四十五體數乏書數五<lb/>
十五用數贏竊謂體數無乏之理用數無贏之理體者<lb/>
全體之謂不全豈可以言體是體數不可乏也特用數<lb/>
<pb n="KR4d0481_WYG_004-12a"/>
或可乏耳體以立其常用以達其變體數贏者其常也<lb/>
用數乏者其變也大衍之數五十非體數贏乎其用四<lb/>
十有九非用數乏乎譬之人有四體不可缺一是體不<lb/>
可不全也及其用是四體也手既持足或可以不必履<lb/>
足既履手或可以不必持是用可以不必拘於全也今<lb/>
人既易置圖書故不得不以體數乏飾四十五之少用<lb/>
數贏飾五十五之多耳此其不通者三也自諸儒以来<lb/>
皆以河圖為相生之五行洛書為相克之五行今人相<lb/>
<pb n="KR4d0481_WYG_004-12b"/>
生相克之說不殊但易置圖書遂謂伏羲則其相克者<lb/>
以為先天之易文王則其相生者以為後天之易竊謂<lb/>
先天未入用後天始入用耳先天立其體後天逹其用<lb/>
先天著其常後天通其變有體而後有用有常而後有<lb/>
變有相生之五行而後有相克之五行無縁伏羲反取<lb/>
相克者以為先天之易文王反取相生者以為後天之<lb/>
易何先後體用常變之顛錯乎羲本河圖之相生以作<lb/>
易故易明言生生之謂易天一至地十易明列之未嘗<lb/>
<pb n="KR4d0481_WYG_004-13a"/>
及相克之五行也禹本洛書之相克者以作範而六府<lb/>
明言水火金木土五行相克之序惟禹言之外此未之<lb/>
見也此又一大證驗也今人惟易置圖書故其誤也如<lb/>
此此其不通者四也五位相得啟䝉釋之甚明不過以<lb/>
一六二七三八四九五十之五位相得未及乎畫卦也<lb/>
今人取以分配乃謂震巽相得而東兌乾相得而西而<lb/>
於坎則謂自得而北也於離則謂自得而南也於坤艮<lb/>
則又横貫於中何經皆言相得而今人乃杜撰自得之<lb/>
<pb n="KR4d0481_WYG_004-13b"/>
說此其不通者五也九數之洛書戴九右七六八其足<lb/>
也今人取以配先天之卦位九居上與戴九合七居右<lb/>
與右七合而六居下是移右足之六而居履一之地八<lb/>
居左是進左足之八而居左三之位毋乃進退改移之<lb/>
不均乎此其不通者六也凡今人所辛苦而僅得之者<lb/>
雖不無竒巧之可喜而多有牽合之可非不若不必易<lb/>
置圖書不必獨出洪範但謂後天之卦位適與河圖之<lb/>
數合先天之卦位以四象言亦與洛書之數依稀有合<lb/>
<pb n="KR4d0481_WYG_004-14a"/>
者以見圖書與易經緯表裏㑹合之妙如此乃先儒所<lb/>
未提掇者則其有功於圖書與易亦不小矣何必犯此<lb/>
大不韙闢倒集諸儒大成之晦翁乎羲則圖作易禹則<lb/>
書作範此圖書正說也圖亦可為範書亦可為易與夫<lb/>
今人分配等說此圖書衍說也今人因衍說之一二可<lb/>
通者而遂廢正說之無徃不通者其失之逺矣易有地<lb/>
十何說而謂羲之易非出於十數之圖乎疇無次十何<lb/>
說而謂禹之範非出於九數之書乎古今道理之秘自<lb/>
<pb n="KR4d0481_WYG_004-14b"/>
晦翁出何㣲不顯何幽不闡矣劉牧生乎晦翁之前而<lb/>
為此論無責也今人生乎晦翁之後而為此論欲免其<lb/>
責難矣哉今人之說惟其有前之一不可是以有後之<lb/>
六不通使賈長沙聞之寧不又曰可為痛哭者一可為<lb/>
長太息者六哉<lb/>
　　　置閏辨<lb/>
講閏之法大約以一嵗之氣盈朔虚言之至於一月之<lb/>
氣盈朔虚一日之氣盈朔虚或者畧言焉殊不知積分<lb/>
<pb n="KR4d0481_WYG_004-15a"/>
以為日積日以為月此一月一日之氣盈朔虚皆不可<lb/>
得而畧也月得三十日嵗得三百六十日以嵗數均之<lb/>
氣節分至所由生以月分之朔望弦晦所由生也日一<lb/>
嵗而與天㑹月一月而與日㑹則是月一嵗之間十二<lb/>
㑹也以月之㑹約嵗之數故嵗有十二月節一節之數<lb/>
以三十日約之而有餘此氣之盈也一㑹之數以三十<lb/>
日約之而不足此朔之虚也日與天㑹而過三百六十<lb/>
月與日㑹而不及三百六十合之而一嵗之閏生焉是<lb/>
<pb n="KR4d0481_WYG_004-15b"/>
故積月成嵗積日成月在厯為日在天為度而日者積<lb/>
餘而成之度者積分而成之此古閏法之大畧也請詳<lb/>
言之天體至圓周圍三百六十五度四分度之一每一<lb/>
度九百四十分度之一者二百三十五分也周天之度<lb/>
以分計之得三十四萬三千三百三十五分以此數析<lb/>
為二十四為一嵗之間二十四氣每一氣得一萬四千<lb/>
三百五分六釐以日之九百四十分計之得十五日餘<lb/>
二百五分六釐二毫又以餘分分入十五日之中每一<lb/>
<pb n="KR4d0481_WYG_004-16a"/>
日得零數十三分七釐八絲三忽是為一日之氣盈也<lb/>
積六十有八日得九百三十二分一釐六毫此兩月之<lb/>
間近乎盈了一日所欠者七分八釐三毫是為每月之<lb/>
氣盈一嵗之間所盈五日零餘分二百三十五月每日<lb/>
行十三度九分度之七其十三度九分度之七計三百<lb/>
四十六分三釐一毫五絲七忽積月之行以分言之該<lb/>
一日行一萬二千五百六十六分三釐以二十九日四<lb/>
百九十九分計之得二萬七千七百五十九分以此均<lb/>
<pb n="KR4d0481_WYG_004-16b"/>
作三十分每九百四十分中間虚了四百四十一分不<lb/>
能成一日將所虚四百四十一分分入三十日之中每<lb/>
一日虚一十四分七釐是為一日之朔虚也積六十三<lb/>
日摠虚九百二十六分一釐以九百四十分為一日只<lb/>
欠十三分九釐而已此兩月之間近乎虚了一日是為<lb/>
每月之朔虚一嵗之間所虛五日零五百九十二分合<lb/>
一嵗之氣盈朔虚得十日八百二十七分三嵗一閏之<lb/>
外多三日一百二分五嵗再閏之外欠四日六百二十<lb/>
<pb n="KR4d0481_WYG_004-17a"/>
三分八嵗三閏欠一日五百二十一分十一嵗四閏多<lb/>
一日五百二十一分十四嵗五閏多四日六百二十三<lb/>
分十七嵗六閏多七日七百二十五分十九嵗七閏得<lb/>
二十九日四百九十九分若三年不置閏則春之一月<lb/>
入於夏而時不定矣子之一月入于丑而嵗漸不成矣<lb/>
故帝堯之有天下也拳拳以閏法為羲和告而曰以閏<lb/>
月定四時成嵗允釐百工庶績咸熈其㫖甚深矣夫<lb/>
　　　辨素問祝由<lb/>
<pb n="KR4d0481_WYG_004-17b"/>
按素問移精變氣論古之治病惟移精變氣可祝由而<lb/>
已註云移移易變改變皆使邪不傷正精神復强而内<lb/>
守也精神内守病安從来是以移精變氣無假毒藥祝<lb/>
說病由不勞鍼石而已新校正本按全元起云祝由南<lb/>
方神愚謂以祝由為南方神似祝融聲轉為祝由固為<lb/>
缺文碍理以祝為說亦於理不通書泰誓篇曰祝降時<lb/>
喪孔氏註祝斷也今以祝訓斷謂當斷絶其受病之由<lb/>
足矣引書註以釋素問頗自為得一醫者聞而不然之<lb/>
<pb n="KR4d0481_WYG_004-18a"/>
謂醫家自有祝由科如後世廟祝之類以祝為禱祝詛<lb/>
祝之祝其義若通然禱祝詛祝自是素問之大禁如曰<lb/>
拘於鬼神者不可與言至徳惡於鍼石者不可與言至<lb/>
巧註云志意邪則好祈禱又曰是祈禱禱祝何所施於<lb/>
醫療之際孔子曰某之禱久矣古人疾病行禱五祀乃<lb/>
臣子迫切之至情豈醫家事耶借使有祝由科如符水<lb/>
之類亦是無知者之所為妄引祝說病由之句以文其<lb/>
奸偽耳註素問者不審啟此等之繆妄何足信哉祝斷<lb/>
<pb n="KR4d0481_WYG_004-18b"/>
受病之由正與上文移精變氣相照應轉移自已之精<lb/>
神變改其所感受隂陽風雨晦明之六氣而斷絶其受<lb/>
病之由則其病自已如病由於寒則斷其寒而煖之病<lb/>
由於熱則斷其熱而凉之祝斷其由所謂㧞其本塞其<lb/>
源意義豈不顯然明白乎<lb/>
　　　　論滅沒<lb/>
古者以中氣所盈之日為沒沒分皆盡者為滅開元厯<lb/>
以中分所盈為沒朔分所虚為滅總終嵗沒分謂之策<lb/>
<pb n="KR4d0481_WYG_004-19a"/>
餘終嵗滅分謂之用差皆歸於揲易再扐而後掛也愚<lb/>
謂月得三十日嵗得三百六十日以嵗數均之氣節分<lb/>
至所由生以月分之朔望弦晦所由生日一嵗而與天<lb/>
㑹月一月而與日㑹則是月一嵗而十二㑹也以月之<lb/>
㑹約嵗之數故嵗有十二節一節之數以三十日約之<lb/>
而有餘為氣盈一㑹之數以三十日約之而不足為朔<lb/>
虚其盈積而成沒其虚盡而成滅而一月之閏生焉一<lb/>
嵗之沒率積五日而有餘一嵗之滅亦率積五日而有<lb/>
<pb n="KR4d0481_WYG_004-19b"/>
餘以三百六十約之則沒者日與天㑹而過三百六十<lb/>
之數也滅者月與日㑹而不及三百六十之數也合之<lb/>
而一嵗之閏生焉是故積月成嵗積日成月在厯為日<lb/>
在天為度而日者積餘成之度者積分成之治厯者莫<lb/>
先於調日法也日法既調然後日月㑹合可得而審氣<lb/>
朔盈虚可得而定大抵六十三日逢滅六十九日逢沒<lb/>
東坡韓公碑詩云滅沒倒影不可望不過只作連綿字<lb/>
用耳謂韓子文章道徳之尊滅沒于日月倒影之上不<lb/>
<pb n="KR4d0481_WYG_004-20a"/>
可得而仰望耳與厯所謂滅沒不相闗也<lb/>
　　　論詩歌聲音律<lb/>
樂之生成純乎天難以出於帝世者望後世也夫樂由<lb/>
天作者也所謂天者何也樂之生原於人心之天而樂<lb/>
之成恊於造化之天也本於性情則謂之詩詩實出於<lb/>
人心之天歌也聲也皆其發舒而不容己者而稽之度<lb/>
數則謂之律律為生氣之元造化生生不窮之天寓焉<lb/>
由斯而播於音則樂之生也斯成矣詩出於心聲萌動<lb/>
<pb n="KR4d0481_WYG_004-20b"/>
之天而律根乎陽氣萌動之天皆自然而然而非人為<lb/>
之使然故曰天也此有虞以樂教命后䕫所為純乎天<lb/>
而獨盡善也後世亦知樂原於詩而當恊於律矣奈之<lb/>
何所謂詩者已不古而所以求之律者尤非古其想望<lb/>
虞帝之樂以為何如也班固志漢禮樂而援虞廷命䕫<lb/>
之辭固為知所宗者然帝世純乎天之樂則豈漢之敢<lb/>
望哉愚觀詩為樂之所由生而歌與聲形焉律為樂之<lb/>
所自成而音諧焉當時之詩如上而喜起明良之歌下<lb/>
<pb n="KR4d0481_WYG_004-21a"/>
而九功之歌康衢之謡皆是也而其詳不可得聞已當<lb/>
時之律則律度量衡之同六律五聲八音之聞如是而<lb/>
止其詳亦不可得聞已然樂生於詩之天而成於律之<lb/>
天則命夔之辭精宻該備萬世之下言樂者其誰能外<lb/>
之帝世之人心志一於正理之天詩之吟詠性情皆天<lb/>
也情動於中而形于言言而既形矣言之不足不容不<lb/>
永歌之歌而永也必有長短之節其聲亦有髙下清濁<lb/>
之殊而宫商角徴羽之聲依歌之永而形焉故歌聲之<lb/>
<pb n="KR4d0481_WYG_004-21b"/>
長而濁者為宫以漸清且短則為商也角也徴也羽也<lb/>
斯時也歌者詩之歌聲者歌之聲此樂所由生而本之<lb/>
性情之天者未可以樂言也必由人聲而播於樂聲散<lb/>
於金石至草木之音斯可以樂言矣然叶人聲而使之<lb/>
和豈人力所能與於斯曰是有稽之度數之律焉乃聲<lb/>
氣之元而純乎造化之天者也律之起自伏羲黄帝以<lb/>
来尚矣以隂陽分則陽律隂吕以陽統隂言則均之為<lb/>
律律雖十二也然黄鐘一律實為律本吹以考聲列以<lb/>
<pb n="KR4d0481_WYG_004-22a"/>
候氣吹之而氣和候之而氣應以定黄鐘之長三分損<lb/>
一隔八取之律娶妻吕生子生生不窮而十二律俱定<lb/>
焉是黄鐘者陽生之始陽氣之動為聲氣之元而下生<lb/>
上生乎十二律者也雖有十二律之不同實一黄鐘而<lb/>
己未和以律則為依永之聲既和以律則為成文不亂<lb/>
之聲如黄鐘為宫則太蔟為商姑洗為角林鍾為徴南<lb/>
吕為羽大不過宫小不過羽長短清濁無毫髪差由是<lb/>
以此五聲被之八音音無不諧而樂無不成矣聲之未<lb/>
<pb n="KR4d0481_WYG_004-22b"/>
和以律則原於人心聲詩之天聲之既和以律則恊於<lb/>
造化聲氣之天此舜樂之生成所為純乎天也此韶所<lb/>
以盡善而魯論一書夫子所以於韶三致意也重華往<lb/>
矣樂備於周六詩之教六律六同之奏見於周官其得<lb/>
命䕫遺意則不與重華俱徃也詩亡春秋作而樂始壞<lb/>
頼孔子興詩成樂之教使雅頌得所而後樂復正正之<lb/>
未㡬而摯齊干楚魯樂又非矣漢興謂無意於樂不可<lb/>
髙祖大風之歌孝武秋風之辭悲壯慷慨視古詩已有<lb/>
<pb n="KR4d0481_WYG_004-23a"/>
愧况房中之楚聲樂府之滛靡抑又可知詩既如此律<lb/>
尤非矣張蒼雖云定律實補綴未詳也孝武置恊律郎<lb/>
官以李延年為都尉頗著新聲然未逹音律之原律豈<lb/>
如是其易恊哉元帝以知律自命劉歆亦號研精孟堅<lb/>
漢志皆歆手出也而律終莫之定詩非古之詩降而蘇<lb/>
武李陵又降而建安七子而詩之歌與聲不可和於律<lb/>
律非古之律晉氏以下求之金石之尺梁隋以来参之<lb/>
累黍之數尺之互有短長也黍之地力不齊而大小難<lb/>
<pb n="KR4d0481_WYG_004-23b"/>
凖也而鐘律不定終不可諧於音遂使生成純乎天之<lb/>
樂與重華一去而不可復得焉徒以重君子懷古之嘆<lb/>
而已愚故曰難以出於帝世者望之後世也抑又疑之<lb/>
劉昭之補後漢志也謂伏羲作易紀陽氣之初以為律<lb/>
法審然則易律一也易之隂陽如環無端而律之相生<lb/>
窮於仲吕何也意者易以道隂陽故終則有始律以陽<lb/>
統隂於隂則不書故終不復始歟易盡天下之變善與<lb/>
惡無不備也律致中和之用止於至善而已易無不備<lb/>
<pb n="KR4d0481_WYG_004-24a"/>
則十二律六十調無過黄鐘一聲而已故仲吕有十二<lb/>
律之窮反生惟得八寸七分為竒所以為變律之首而<lb/>
不成黄鐘之正聲若黄鐘正聲則常為君而不復為衆<lb/>
律役焉是理也在聲為中聲在氣為中氣在人為未發<lb/>
之中與發而中節之和焉吁詩本於性情而為中和之<lb/>
聲律稽之度數而為中和之音則樂其天矣誰謂帝世<lb/>
之樂果不可復也哉<lb/>
　　　論地羅四卦<lb/>
<pb n="KR4d0481_WYG_004-24b"/>
地羅二十四向十二支即日月所㑹之十二辰嫌其定<lb/>
向未親切也倍之為二十四十干戊己屬中央土不可<lb/>
列於方隅只得但取八千而以艮巽坤乾補其四隅合<lb/>
於後天八卦之齊乎巽居巽於東南致役乎坤居坤於<lb/>
西南戰乎乾居乾於西北成言乎艮居艮於東北可謂<lb/>
巧而當矣因是卯即震午即離兊即酉坎即子何必沒<lb/>
子午卯酉四支之古而以震離兌坎易之乎至於納甲<lb/>
之法乾納甲壬坤納乙癸震納庚巽納辛艮納丙兊納<lb/>
<pb n="KR4d0481_WYG_004-25a"/>
丁皆有定位而坎納戊離納已無定位葢六卦之隂陽<lb/>
即坎離中爻之周流升降朱子之註参同契曾言之矣<lb/>
今有謂坎納癸申辰震納庚亥未離納壬寅戌兌納丁<lb/>
己丑恐未必然也若夫五行以質而語其生之序則曰<lb/>
水火木金土而水木陽也火金隂也以氣而語其行之<lb/>
序則曰木火土金水而火木陽也金水隂也水隂根陽<lb/>
天一生之故也火陽根隂地二生之故也今有謂天一<lb/>
生水水為陽故後天壬癸之水屬焉壬癸之水可自為<lb/>
<pb n="KR4d0481_WYG_004-25b"/>
陽否乎地二生火火為隂故後天丙丁之火屬焉丙丁<lb/>
之火可自為隂否乎後天以隂可易乃以巽為隂坎為<lb/>
陽艮為隂坤為陽巽隂坎陽當然也謂艮為隂坤為陽<lb/>
乾陽物也坤可為陽乾亦隂物也耶<lb/>
　<lb/>
　<lb/>
　<lb/>
　定宇集卷四<lb/>
</p>
<p>
</p>
  </div>
</body>
</text>
</TEI>
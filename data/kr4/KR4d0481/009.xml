<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>定宇集卷九</head>
    <p>
<pb n="KR4d0481_WYG_009-1a"/>
欽定四庫全書<lb/>
　定宇集卷九　　　　　　元　陳櫟　撰<lb/>
　　傳　行状　墓誌墓表<lb/>
　　　通守陳公傳<lb/>
公諱慶勉字志問世家休寜之陳村曽祖嘉聞始<lb/>
遷五城祖仁傑父克紹皆不仕叔父唯字斯傳深<lb/>
春秋紹興壬子冠鄉舉乙夘再貢丙辰擢第調徳<lb/>
安府應城尉而卒士論惜之公生于淳熙癸夘甲<lb/>
<pb n="KR4d0481_WYG_009-1b"/>
子年甫二十有二以詩經貢于郷五試春官紹定<lb/>
五年壬辰徐公元辰榜擢丙科年已五十矣授廬<lb/>
州舒城尉六年癸巳四月之任端平元年甲午全<lb/>
子才孟珙等師入河南謂中原可<graphic n="KR0204" url="https://raw.githubusercontent.com/kanripo/KR-Gaiji/master/images/KR0204.png" mimeType="image/png"/>日復制府諉<lb/>
公董餉汴京米以石計者萬有五千載以舟百自<lb/>
合淝部舟至京口支装渉湖而江又泝河而淮北過<lb/>
徐泗南過盱眙歴濠梁扺壽春交卸之日斗升無虧<lb/>
駭風濤危哨騎脫萬死而得一生未幾敵决潼闗水<lb/>
<pb n="KR4d0481_WYG_009-2a"/>
踵三家灌智瑶軍故智事有大謬不然者矣公亦匹馬<lb/>
南還與吏士皆饑疲采野𤓰柿梨棗代食幸而得還尉<lb/>
於斯者前後凡㡬人不自我先不自我後乃獨丁此時<lb/>
吁危矣哉幸公在任日常率士卒棄馬徒步捕獲强盗<lb/>
兩夥共二十有一人解上司正典刑勞績章章他如相<lb/>
視山寨数十處教之備禦有方邉民獲入堡安集凡此<lb/>
皆鉛槧之士所深避不敢為者非公文武才全疇克爾<lb/>
此豈内地行呼唱衒綵捧之尉云乎哉端平三年丙申<lb/>
<pb n="KR4d0481_WYG_009-2b"/>
替歸次授嘉興府華亭縣蒲東監鹽塲嘉熙三年己亥<lb/>
十一月之任次年庚子霪雨泥濘攤曬久妨鹽課虧額<lb/>
遭庾臺罰俸百指嗸嗸日糴以度楮幣一緡僅得米二<lb/>
升有半居官謂食天禄孰料其窮至此未㡬大疫且大<lb/>
饑亭户四百五十有竒死且逃之餘僅存百九十貧不<lb/>
聊生煎辦無力坐是課大虧所辦十不及二三庾臺初<lb/>
索公印厯寄庫繼察公㢘勤無可致力無可歸咎陳于<lb/>
朝令公解見任别注一等合入差遣奉㫖特依公遂離<lb/>
<pb n="KR4d0481_WYG_009-3a"/>
任别注淳祐元年辛丑十二月也不自我先不自我後<lb/>
饑荒疫疾公適丁之所幸庾使知公朝廷知公遂得善<lb/>
去不然殆哉然公之在任也先是姦民蕭元輔者以亭<lb/>
塲三萬畝冐獻于御馬院公親詣<graphic n="KR0067" url="https://raw.githubusercontent.com/kanripo/KR-Gaiji/master/images/KR0067.png" mimeType="image/png"/>臺條陳原委利病<lb/>
乞奏于朝石卿孝淳備以公言敷奏得㫖以元塲還亭<lb/>
户石公令公代撰碑頌以垂不朽焉饑疫而課虧于一<lb/>
時非公之過塲復而課辦于悠久乃公之功公于官何<lb/>
負哉石公去馬公繼之奏令公善歸馬公力也公嘗上<lb/>
<pb n="KR4d0481_WYG_009-3b"/>
馬公書有曰淮西之餉汴海東之疫饑皆百年所無之<lb/>
事而某任警曹則當之任鹺局則當之豈骨相寒苦而<lb/>
然耶嗟乎可嘆也已仕途萬里出門即羊腸天欲飽公<lb/>
之智熟公之仁未必非福自是而後三四任以前之畏<lb/>
途視之差可以言順境矣三授韶州推官淳祐五年乙<lb/>
巳七月之任先是獲盗賞典屡陳未行左司徐公榜下<lb/>
士孤寒無援為言于朝七年丁未正月凖吏部符下奉<lb/>
㫖轉儒林郎改次等合入官赴部注籍四月始離任方<lb/>
<pb n="KR4d0481_WYG_009-4a"/>
公之在任也以劄子言二事于部使者其一言寺院之<lb/>
弊其一言州兵之單有曰有寺院則有住持近年以來<lb/>
僧不以戒行任住持惟以奔競爭住持耳官因常住之<lb/>
多寡立為租息之定額利租息之入開告訐之門大率<lb/>
常住有千緡之入則租息収千緡之半今日僧請増輸<lb/>
則乙可攘甲之處明日訐其小過則丁可毁丙之處是<lb/>
官與僧同盗常住也某仕于韶如端溪英石諸州多所<lb/>
經歴毎到寺院東倒西傾未嘗有一榻可卧一竈可炊<lb/>
<pb n="KR4d0481_WYG_009-4b"/>
者稽弊所由盖常住歸于郡守之囊槖寺院壊于客僧<lb/>
之住持聼其壊頺誰任脩理名曰祝聖而廢墜至此成<lb/>
危邦之陋風豈太平之盛觀為人臣子忍辱視之今冝<lb/>
敷奏之乞委本路監司覺察有常住持處只許衣鉢相<lb/>
傳不許客僧夤縁請住有戾于此上下同以贓論庻主<lb/>
僧不至視寺院如傳舎寺院不至終敝棄如弁髦其于<lb/>
祝萬年壽豈為無補言兵事有曰廣東諸郡多與章貢<lb/>
郴桂隣溪峒縱横時乎出沒相挻而起遂至震驚始畏<lb/>
<pb n="KR4d0481_WYG_009-5a"/>
張皇而卒至滋蔓兵不足故也昔儂智高之禍可鍳矣<lb/>
一二年來如韶有九峰之擾章貢有寜都之擾懲之于<lb/>
前則宜防之于後策将安出曰填補官兵措置民兵是<lb/>
也何謂填補官兵諸郡廂禁有名無實欲行招補奈招<lb/>
之易而飬之難姑以韶一郡言之郡計匱乏何以辦此<lb/>
本郡雖無生財之道而有出息之計竊見江浙郡縣全<lb/>
藉榷稅而獨不行于廣南民擅𣙜酤之利者日以富官非酒<lb/>
泛之給者日以貧倘許官自設法與江浙一體施行官<lb/>
<pb n="KR4d0481_WYG_009-5b"/>
酤界外不妨民酤則酒息可助招補矣又竊見廣南隣<lb/>
郡官鬻鹽今本郡有寄樁省錢萬緡倘借此錢以充官<lb/>
鬻本柄與隣郡一體施行而于官鬻界外不妨鈔家則<lb/>
鹽息可助招補矣又竊見本州有萬緡解庫嵗有出息約<lb/>
二千緡倘許以此出息亦充衣糧費則解息可助招補<lb/>
矣合此三者以資招補于民無損于兵有飬闕籍補以<lb/>
強壮老弱代以子弟委監司以稽原額飭郡守以嚴教<lb/>
閲則廂禁庻幾可革何謂措置民兵陜西義勇兩淮萬<lb/>
<pb n="KR4d0481_WYG_009-6a"/>
弩手皆民兵也二廣號為樂土土曠民稀所以處流民<lb/>
置兵籍猶有可議者試以韶一郡言之冒占户絶之田<lb/>
無時無訟不闢不耕之地茅葦相望凡若此者倘自朝<lb/>
廷行下官不許私占盡行根括籍為官田稽其畝歩以處<lb/>
江上之流民而徙耕之所過州縣量行資給為之室廬<lb/>
貸以牛種復以租役家籍一强壮為半年軍春夏耕耘<lb/>
秋冬教閲自縣而一郡郡而一路籍田可處萬家則得<lb/>
萬人為兵矣今江上流民動以萬計與其使耕于沙州<lb/>
<pb n="KR4d0481_WYG_009-6b"/>
聚爭于不足之區孰若使耕于二廣散處于有餘之地<lb/>
與其使冒迭哨之危以資敵之向導孰若使為樂土之<lb/>
兵以備吾之緩急大率若淮之萬弩手焉以出息飬州<lb/>
兵以為緩急城守之備以閒田飬民以為緩急調教之<lb/>
備二者官無飬兵之費而坐獲飬兵之利不猶愈于束<lb/>
手無䇿乎凡此皆言言允當鑿鑿可行茍目前以冀終<lb/>
更者那計及此韶守張公貴洪舉公有曰九韶俗悍訟<lb/>
牒繁興有積年不决者陳某畫諾之頃燭姦擿偽如見<lb/>
<pb n="KR4d0481_WYG_009-7a"/>
肺肝吏服其公民懐其惠今兹班赴臨發之日吏民依<lb/>
依不忍釋觀此及後蕭漕之舉公公無負于韶可知矣<lb/>
淳祐八年戊申赴班僅授鄂州蒲圻丞赴見闕十一月<lb/>
之任政事之暇時與趙宰侯尉為文酒之㑹有足樂者<lb/>
湖北漕蕭公逢辰舉公有曰陳某性資純恪學問老成<lb/>
擢第二十年安貧守道調曲江推官二廣屬郡貨寳所<lb/>
聚仕于彼者誰慕酌泉之操獨能載月而歸一寒自苦<lb/>
兹貳政蒲圻率職輔令門清如水邑民歎服頗有清静<lb/>
<pb n="KR4d0481_WYG_009-7b"/>
無欲之化當職得之親見初非溢美自非公之聲實相<lb/>
符前後一操豈易得此于漕使哉十一年辛亥五月替<lb/>
歸五授簽書威武軍節度判官㕔公事兼西外宗正簿領<lb/>
十二年壬子十二月之任三山大郡也節度大府也外<lb/>
宗簿亦朝士也公徃任簿領于斯裨贊優㳺不必有赫<lb/>
赫之功而後見也西外宗正趙公汝佺福建提刑胡公<lb/>
頴知福州陳公昉交章舉公最後知福州陸公德輿舉<lb/>
公有曰陳某禀資樸茂蒞事恪勤佐幕兩年老成譽滿<lb/>
<pb n="KR4d0481_WYG_009-8a"/>
信不誣矣寳祐三年乙邜三月替歸六授行湖南轉運<lb/>
司主管文字四年丙辰七月之任時趙公葵家居于潭<lb/>
鄉老程公元鳯以書為公先容趙公首見公即有老成<lb/>
持重之褒自是日信重之方漕使章公青孫之赴召而<lb/>
去新使洪公燾之未來也有㫖命公䕶印非朝廷知公<lb/>
有素豈輕寄之以此時兵興雲屯待哺招糴給運㳫至<lb/>
嘗以减糴数中朝省且以書言之程相論度牒登仕誥<lb/>
難售程公復書有究心職業之稱與裁减誥数即暗减<lb/>
<pb n="KR4d0481_WYG_009-8b"/>
糴数也此于事理當减而求减者也繼有<graphic n="KR0562" url="https://raw.githubusercontent.com/kanripo/KR-Gaiji/master/images/KR0562.png" mimeType="image/png"/>湖南和糴二<lb/>
十萬石前寶慶二郡乞蠲免公恐上江四郡紛紛援例<lb/>
所糴数将如何敷之别白利病曲盡其至陳于朝省五<lb/>
年丁巳九月省劄行下明言湖南運漕陳宣義申述詳<lb/>
明極可嘉尚已劄下令道永寳慶日下炤数糴足札付<lb/>
湖南轉運司嚴督之省劄褒嘉夫豈易得此于事理不<lb/>
當免而不免者也六年戊午八月漕司𤨏闈試士史漕<lb/>
岩之委公董試且俾飭考官命題立説主于正大公體<lb/>
<pb n="KR4d0481_WYG_009-9a"/>
氶惟謹是舉取士允協輿論公有力焉九月出院替歸<lb/>
開慶元年已未赴堂求倅時有帯朝職始得倅之㫖援<lb/>
外宗簿領以請得通判武岡軍替何籍闕何又替于大信<lb/>
者也未㡬賈宣閫奏特辟楊季衝替見任于大信有㫖<lb/>
令下兩任改替公念改替則闕愈逺又恐宣司再辟人<lb/>
則此闕終為有力者所奪不得已改注福州倅景定元<lb/>
年庚申某月也公嘗簽判是州去思在人将以半刺重<lb/>
臨先聲所騰士民鼔舞嗟乎豈謂遽以二年辛酉二月<lb/>
<pb n="KR4d0481_WYG_009-9b"/>
七日謝世而去之乎公自少負儁聲叔姪弟兄自為師<lb/>
友與應城公治經雖不同而學術淵源則同過庭聞詩<lb/>
出于父命遂與弟貢元公同習詩亦同以詩經蜚聲塲<lb/>
屋踰冠領薦士林艶之次春南宮宣昭義問之題已屡<lb/>
擬之而竟下第公不怨勝已反求益力然後乎此二十<lb/>
有七年始第則已老矣﨑嶇州縣之職<graphic n="KR0183" url="https://raw.githubusercontent.com/kanripo/KR-Gaiji/master/images/KR0183.png" mimeType="image/png"/>二十年非無<lb/>
功非有過而仕止于是使假我数年終福倅之任家事<lb/>
亦詎止是家素單寒公謹畏自持終始氷蘖沒之日田<lb/>
<pb n="KR4d0481_WYG_009-10a"/>
畝不盈百人多以老且貧為公惜是皆俗見孔子非萬<lb/>
世仕者之法乎為委吏必㑹訃當為乗田必牛羊茁壮<lb/>
長盡其職分所當為而已矣使後日不為魯司寇孔子<lb/>
之為孔子自若也何損焉公自歴官職分必盡有功無<lb/>
過賞不酬勞班改宜宰邑晚節宜通守皆天也公何媿<lb/>
哉譬之于物早遲巨細時節分量一聼于天菊之香晚<lb/>
不羡梅之先春鷽鳩之搶榆不羡雲鵬之摶扶吾方以<lb/>
壽考安貧為公幸而不以老窶為公惜識者當有取于<lb/>
<pb n="KR4d0481_WYG_009-10b"/>
斯言循轉自迪功至宣義以官年少拘礙不得上贈二<lb/>
親公嘗恨之逹觀亦不足多恨公為文長于論事有陸<lb/>
宣公之風五七四六皆典重純雅惜遺逸者多耳櫟于<lb/>
公為族姪孫即公與詩詞唱酬六五公同叔之曽孫不<lb/>
忍公之沒沒無傳也隨所見聞追而為之傳外是有當<lb/>
牽連得書者謹附見焉公母弟貢元公諱應午字志可<lb/>
以詩經領甲午鄉舉㑹諸侯于東都止駕言徂東題也<lb/>
主意謂賢君欲振動天下之精神必自吾身之振動者<lb/>
<pb n="KR4d0481_WYG_009-11a"/>
先之所以必東其駕以東諸侯之駕氣象雄偉終篇稱<lb/>
是至今膾炙人口垂免解而不得試竟以癸丑殁公家<lb/>
問中深惜之公遺文中有和姪履正長短句曰一種名<lb/>
駒日千里駸駸良驥曾㡬到文塲掉鞅奔騰猶未問汝<lb/>
視文淵子姪誰同誰異莫效季良豪傑士伯髙謹厚宜<lb/>
操履以馬援之戒兄子者戒之尚可見前軰之遺風焉<lb/>
此則先叔父字德之丙午先預薦而韓守補降為乙榜<lb/>
者書此以見公一家文學之盛又以見勵族姪之嚴盛<lb/>
<pb n="KR4d0481_WYG_009-11b"/>
德事之一端云泰定元年春二月二日戊午櫟謹書<lb/>
　　　處士南山戴君行状<lb/>
皇慶壬子同邑桐岡金公聘予為塾師其戴氏外孫蘭<lb/>
庭芳時方十嵗從游三年警敏異常兒予器之謂必成<lb/>
立後十四年泰定乙丑面以其先君子南山君行實為<lb/>
託禮辭之既而尃書以事状來請之勤勤予對其二舅<lb/>
讀之漸讀漸涕零哽咽不能言黙誦終篇嗟夫尚忍言<lb/>
之哉謹按事状摭實書之君諱杞字南山姓戴氏世占<lb/>
<pb n="KR4d0481_WYG_009-12a"/>
名族于徽之休寜上世居亳之譙國徙袁之宜春南唐<lb/>
保大間銀青光禄大夫撿校國子祭酒兼監察御史上<lb/>
柱國諱安始遷邑東由山鄉之隆阜里是為君十四世<lb/>
祖墓在黄墩小練原髙祖諱靖從事郎婺州蘭溪主簿<lb/>
二子次諱得一建康府知録曾祖也妣金氏祖諱杼江<lb/>
東漕貢辟<graphic n="KR0067" url="https://raw.githubusercontent.com/kanripo/KR-Gaiji/master/images/KR0067.png" mimeType="image/png"/>司幹官妣呉氏邕守竹洲公儆之孫女繼<lb/>
寇氏考諱登庸號震齋舊師弗齋陳公宜孫妣呉氏伯<lb/>
父諱元凱武學釋褐授成忠郎池帥司幹辦公事世母<lb/>
<pb n="KR4d0481_WYG_009-12b"/>
朱氏侍郎公晞顔孫女年九十有一矣尚健壽者如斯<lb/>
夫君生以至元甲申十二月十六日亥時殁以大德癸<lb/>
夘正月十一日戌時得年僅二十数之短如斯理有不<lb/>
可測者後六年乙酉十一月十五日葬于鄉之遐富原<lb/>
君㓜頴悟五嵗而讀書十二能文鄉先逹弗齋陳公𢎞<lb/>
齋曹公皆賞異之賦詩有驚人句友梅呉公資深次臯<lb/>
孫公巖有取焉君之從叔父貢元公采為蘭言如此君<lb/>
娶金氏武岡君新寜簿公革孫女國舎桐岡公應鳯女<lb/>
<pb n="KR4d0481_WYG_009-13a"/>
也一子是為蘭君殁後二十五日始生方在母腹族之<lb/>
人幸其女窺覦将為後及生男也震齋喜極宿疾頓蘓<lb/>
親督養視閔閔焉冀其長而有立也越三年丙午震齋<lb/>
亦殁于是寡孤零丁無所于依外大父哀之挈以歸燾<lb/>
之維之撫之育之天地父母之恩不啻也君季氏良佐<lb/>
君相臣實總家事桐岡公為叩請取先疇鴻溝之責家<lb/>
𨽻董租入移户税自由山而里仁以便輸應少長付塾<lb/>
師教之又為卜謀姻對凢所以曲成者無所不用其至<lb/>
<pb n="KR4d0481_WYG_009-13b"/>
延祐丙辰桐岡不幸亦逝頼諸舅承先志念不少殊嵗<lb/>
己未蘭年十七始贅于歙山泉之汪氏丞相吉國程公<lb/>
元鳯之孫甥也外舅公元清愛同鳲鳩與外氏交扶植<lb/>
之豈期明年汪氏疾弗起甥館興闌逡廵歸祖廬依叔<lb/>
父以居泰定乙丑春建康鈔庫提領汪公巽元歸以孫<lb/>
女家事甫粗定蘭每端居深念君片言隻字不復存一<lb/>
日伯舅摠管公伯顔遇君所贈程德菴詩于揷架中以<lb/>
授蘭曰而父手澤也蘭驚泣拜受襲藏以生不識父今<lb/>
<pb n="KR4d0481_WYG_009-14a"/>
得見詩若書何哀幸歟金氏每謂蘭言君仁孝天至念<lb/>
母食每寡必深探所欲時進甘㫖不忍須臾離側如孺<lb/>
兒之不能去乳母也考晚嬰疾寡出乂門户事殷君嘗<lb/>
藥于内幹蠱于外靡遺餘力亦無不滿親意嘗自言曰<lb/>
二親年未六十吾方幾冠天或者鍳吾孝親之心庻幾<lb/>
親康寜則反哺之日長也金氏年十九歸君悉鬻奩藏<lb/>
買田如干畝二年而寡又三年而舅姑繼沒于是挈子<lb/>
依母家每遇展墓烝嘗時必挈之以歸銜哀茹苦不遑<lb/>
<pb n="KR4d0481_WYG_009-14b"/>
寜居者二十年吁亦可憐也已今年春甫為子畢娶自<lb/>
今以始子其得時定省婦其得供珍鮭乎天道好還固<lb/>
宜爾也遐富原之地祖産也初未知可塟與否自君殁<lb/>
金氏切切謀卜藏宵感于夢謂兹吉地徧諏塟師其言<lb/>
悉符良佐敦手足之義慨割其半以完斯美且從臾亟<lb/>
為之其地去家可十里鍾秀萃美滃鬱環抱遂舉以塟<lb/>
斯役也桐岡公實主之金氏又捐置山貲左右前後得<lb/>
之無遺将搆屋墓傍捐田榖净侶以䖍香燈期世世無<lb/>
<pb n="KR4d0481_WYG_009-15a"/>
怠也良佐之生母范氏事震齋日乆蘭以不逮事大父<lb/>
母於所愛宜加之意擇先疇上腴五之一助叔父以養<lb/>
自戊申迄今不少怠此義之交相感應者皆可尚也庭<lb/>
芳痛目不識父而心切于報父不忍有美而弗傳将求<lb/>
文銘諸羡道以圖不亡之壽又以父之不年而未仕也<lb/>
恐不當得銘援昌黎韓子銘處士盧君于陵例以請今<lb/>
之昌黎而强委重焉此固報親之大者乎竊謂又有大<lb/>
者焉天生大賢有始厄而終昌者趙文子杜祁公皆遺<lb/>
<pb n="KR4d0481_WYG_009-15b"/>
腹子皆能亢其宗而昌大之匪直著親之美而已王逢<lb/>
原邢居實皆能詩文而早世逢原無子居實未之有考<lb/>
人所貴有子有賢子耳謂有文為不朽有子為不死不<lb/>
死必不朽矣仁者不必壽數也仁者必有後理也由此<lb/>
觀之理未始不可測也子能表父文傳父美孝矣能賢<lb/>
其身昌其宗尤孝之大者庭芳年未志學予具知人之<lb/>
隻眼者已知之後十餘年果印予言今年甫二十有三<lb/>
正晉子野所謂日出之光自日出而日中以曁秉燭鼎<lb/>
<pb n="KR4d0481_WYG_009-16a"/>
鼎未央寛以數十寒暑乆大德業其何可量文子祁公<lb/>
當恭而三吾言豈有印于前而不印于後者朂哉庭芳<lb/>
兹豈非先君子所深望于子者謹状<lb/>
　　　友山處士程公行状<lb/>
公諱泳字孟游號友山世居休寜縣南之㑹里髙祖諱<lb/>
某尚書文簡公大昌母弟也曾祖諱律于樞宻正惠公<lb/>
卓為從弟始遷居中宅祖諱以豐父諱用中又遷居汪<lb/>
圻下溪之傍即田為宅里人呼為田裏焉數世種德績<lb/>
<pb n="KR4d0481_WYG_009-16b"/>
學韜光淳祐五年乙巳實始生公公自㓜神采英㧞應<lb/>
對爽徹從塾師徃徃青于所出書得顔栁楷法習程文<lb/>
錚錚有聲晝之所誦夜夢多誦之至數十句不誤夜夜<lb/>
而然其劬于晝可騐也持所業請正于鄉先逹屢遭賞<lb/>
異衆謂父祖不耀委祉于公踵文簡正惠世科當不逺<lb/>
不數年科目廢矣公不但文墨超邁世事尤練悉清幹<lb/>
有餘少與兄臞山公友悌天至恊力幹蠱率以用譽年<lb/>
二十有四丁父艱自是應門户接都保邑大夫侍史胥<lb/>
<pb n="KR4d0481_WYG_009-17a"/>
徒恭謹和厚稱明果公正實兼之事㑹難處一出言人<lb/>
無能異者彷彿王彥方陳仲弓之風丙子夏羣小逞謀<lb/>
害公愷悌君子神明扶持宗黨助順䑕軰隨以磔然疇<lb/>
昔所藏羽化不復完公劬躬貶用力訓子世其家不數<lb/>
年物力㡬復舊適郡邑差為倉庫官歴數年時方難為<lb/>
坐是業又落公劬躬節適如初不數年又㡬復其初方<lb/>
将含飴㺯孫啖蔗佚老而公謝世矣實大德甲辰某月<lb/>
某日也享年六十不為不壽而人無識不識皆惜之者<lb/>
<pb n="KR4d0481_WYG_009-17b"/>
以公德人也公所以為德人何也請索言之公事親孝<lb/>
少喪母事繼母如生母事兄悌與兄競爽怡怡切偲平<lb/>
生無間言處家整奴僕軰肅然待族厚聘塾師教諸子<lb/>
羣從附焉者不與校處鄉和事長者甚恭接少者畧不倨<lb/>
待下焉者亦甚得體交外姻盡道公内同邑處士求邇<lb/>
先生范公孫女也求邇子司户公卒二子方㓜公為謀<lb/>
屋于所居傍遷而近焉扶持之成立之惟力是視求邇<lb/>
公世業家聲頼此不墜公力也待塾師恭而有禮不豐<lb/>
<pb n="KR4d0481_WYG_009-18a"/>
不嗇終始十數年如一日周禮六行曰孝友睦婣任恤<lb/>
揆公平生於是六者無一不備謂之德人非乎且資性<lb/>
忠厚恥言人過聞人述里巷鄙䙝事嘿不贊一辭兢兢<lb/>
畏謹無一髪可指可議或言某家今頺剥如許應之曰<lb/>
吾軰要如許甚不難慎勿取其覆轍駕之觀公一言一<lb/>
行悉皆可為世範太上首立德次功次言功言胥德乎<lb/>
出德在己功在天公雖不逢無功可述然處家處鄉是<lb/>
亦為政復何憾焉嗚呼世不復有斯人矣公之将化也<lb/>
<pb n="KR4d0481_WYG_009-18b"/>
得疾醫療閲兩月愈矣閒坐觀摘橘㣲風襲之又疾臞<lb/>
山視之曰兄某不起矣只在明日訓子訓姪媳皆忘私<lb/>
盡孝等語言言切當至明日起坐索水盥潄如平日畧<lb/>
不亂恬然而逝觀此亦聞見中所無公之内范氏少公<lb/>
一嵗其沒也以戊申某月某日後公五嵗二子椿楚皆<lb/>
學成行立一女適同邑趙某孫男幾人孫女幾人卜地<lb/>
於范公博村故君之園斯地也術人素云可公素聞之<lb/>
未言臨殁㣲及之范君素恨報德無所即欲義遜公内<lb/>
<pb n="KR4d0481_WYG_009-19a"/>
范君女兄也力辭不受必酌中直以酬議遂定椿楚将<lb/>
以年月日㐮事謂櫟曰先人日月有時将塟矣欲刻志<lb/>
羡道必先以状計當今大手筆莫如先生敢以詩櫟曰<lb/>
聞之沈隠侯郭有道漢末匹夫非蔡伯喈不足以偶三<lb/>
絶謝安石台輔時無麗<graphic n="KR0872" url="https://raw.githubusercontent.com/kanripo/KR-Gaiji/master/images/KR0872.png" mimeType="image/png"/>迄乃有碑無文審如斯言則<lb/>
士傳世在有德不在其位文傳世在有文不在有碑僕<lb/>
于公自年十三得陪硏席繼為八年塾師與公交前後<lb/>
四十年公知僕心僕知公志且文簡公母櫟六世祖之<lb/>
<pb n="KR4d0481_WYG_009-19b"/>
親姪女也我之曾老姑爾之髙祖母老杜嘗以是語王<lb/>
砯僕之于公亦畧似焉乃不復辭謹状<lb/>
　　　恕齋居士汪公墓誌銘<lb/>
士君子立身行世修天爵而人爵從者誠可尚天爵修<lb/>
而人爵不我從庸何傷與其得人爵而有愧孰若德行<lb/>
立而無人爵之為安知此者可以論恕齋居士汪公矣<lb/>
公德行人也姓汪氏諱士龍字潛叟恕齋其自號曾祖<lb/>
諱黻祖諱繹考諱祺世居休寜之芳塘四世祖始遷蕖<lb/>
<pb n="KR4d0481_WYG_009-20a"/>
濱實上祖質庫基也家嘗中否公少力學壮為通儒不<lb/>
拘拘章句之末實能明體適用貫窮理盡性開物成務<lb/>
而一之外嚴而内寛貌威而心慈肅恭勤儉再振其家<lb/>
而張大之古以六德六行興賢不敢䛕公以全六德然<lb/>
強恕近仁由忠為恕亶為有之若孝友婣睦任恤之六<lb/>
行以全許公可也事二親盡歡每以欲飬不待為終身<lb/>
恨孝矣為兄善其弟弟殁愛從子伸老自㓜俾同居育<lb/>
之誨之成人為之娶畀之田别居之屋友之推也待族<lb/>
<pb n="KR4d0481_WYG_009-20b"/>
壹是以和為本雖好尚㣲不同者終心服而歸于同睦<lb/>
内族也以婣外親言之視一事可見其大者公娶霓湖<lb/>
提幹朱公孫女娶之五六年迎外姑呉奉飬之視之謹<lb/>
事之恭歴十有六年享年七十有三而疾不起䘮塟盡<lb/>
禮有過無不及不寜惟是外姑之孫思義年甫十三俾<lb/>
侍祖母俱來撫飬成立之為之婚娶畀之田以租計者<lb/>
百有五十居之屋踰陸士衡之三間今表姪之子亦克<lb/>
家焉性如鄭當時之好客賢士過從必禮遇之實能以<lb/>
<pb n="KR4d0481_WYG_009-21a"/>
賢知賢擇塾師必謹以才其子若孫可謂能任于友也<lb/>
已至于愛衆尤鑿鑿可稽周急畧無倦干求假貸者每<lb/>
輟食應之咸感悦而去尤樂施捨里之巨干暨上資干<lb/>
抵邑必經之途泥而衆苦之捐財募工石之凡數里以<lb/>
便永乆他杠梁之修徑路之築指不勝僂又于本都創<lb/>
麻田堨溉田四頃而贏日督工成之風裂肌日䵩面不<lb/>
顧既成兩岸易頺歴數嵗卒堅乆之裒費有田之家十<lb/>
不逮二三一力足之而後止平生與物無競酷嗜詩書<lb/>
<pb n="KR4d0481_WYG_009-21b"/>
不驕不奢惟敦朴實賓至咸游<graphic n="KR0231" url="https://raw.githubusercontent.com/kanripo/KR-Gaiji/master/images/KR0231.png" mimeType="image/png"/>橘中之樂他雜事平<lb/>
生不掛眼吾故曰公德行人也以鄉三物之六行許之<lb/>
其誰敢改評人有德行如許而賓興不及之此權衡人<lb/>
物者之責公何愧焉惜公不用于世而僅于家若鄉故<lb/>
其實可見僅如是使得進而用世推其明體適用之學<lb/>
其所建置詎止如今所觀而已昔馬伏波征五溪見飛<lb/>
鳶跕跕隨毒霧始羡弟少游之欵段下澤鄉稱善人由<lb/>
是而言進之不如退也出之不如處也信矣近世以來<lb/>
<pb n="KR4d0481_WYG_009-22a"/>
汪其姓而逹焉者宜莫如畫繡之相君然汪黄並稱公<lb/>
論弗之許極人爵而辱何如公無人爵而安之為得哉元<lb/>
貞初元乙未公革故居而鼎新之至大辛亥厄于王恭<lb/>
元之火尺椽無遺餘延祐乙夘子繼先志所欲為肯堂<lb/>
肯構面勢不易宏壮有加焉公生于淳祐乙巳正月二<lb/>
十有三日之子時沒于皇慶壬子十有一月二十有四<lb/>
日之酉時享年六十有八壽幾古稀豈易得者至治壬<lb/>
戌正月初四日之子時與孺人朱氏合塟江家丘去家<lb/>
<pb n="KR4d0481_WYG_009-22b"/>
纔百舉歩而天俾之佳城尤不易得天所以報善人也<lb/>
子男一人仲孫孫男二人德馨公之善所鍾訓所成皆<lb/>
賢敏謹愿見者不問而知其為恕齋之子若孫也尤天<lb/>
所以報善人也某受知于公也深公待遇之也亦至己<lb/>
酉至辛亥公以塾師賓之塟之五年泰定丙寅秋七月<lb/>
既望仲孫示公事状俾誌銘公墓某也何敢以固陋辭<lb/>
銘曰終身何行惟恕一言何但終身裕後淵泉樂哉斯<lb/>
丘偕老之阡如公昭昭骨<graphic n="KR0590" url="https://raw.githubusercontent.com/kanripo/KR-Gaiji/master/images/KR0590.png" mimeType="image/png"/>心傳<lb/>
<pb n="KR4d0481_WYG_009-23a"/>
　　　廣東淘金副使滄洲金公墓誌銘<lb/>
至德癸亥七月六日副使君卒于汪溪里第其孤天驥<lb/>
天澤告訃予哭于外次尋徃弔之孤将㐮事集其族彥<lb/>
商確墓銘僉曰知爾父無如陳壽翁先生盍謁諸先生<lb/>
當無辭得銘爾父其瞑矣孤述以告余執述<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷因嘆<lb/>
與君童年契誼白首乆要君竟先余歸矣余尚忍銘君<lb/>
哉君諱玉相字清甫姓金氏按家乗稱博道公自桐廬<lb/>
遷休寜杉坑者其第一世祖也竦自杉坑遷梅結者其<lb/>
<pb n="KR4d0481_WYG_009-23b"/>
第四世祖也松青自梅結遷汪溪者其第九世祖也松<lb/>
青孫宣議郎倫倫孫國子學録忠忠孫茶𣙜提舉振虎<lb/>
振虎實君父也母呉氏君生有美質自㓜即知務學誦<lb/>
習不休迨長究明經㫖于制科文字能指摘瑕疵故鄉<lb/>
隣治舉業者悉就裁正然君所自為文則根理道剗削<lb/>
枝葉雖至粹美殊不合于時俗屢試屢蹶竟不獲一第<lb/>
其豪爽負氣雄視一世憤鬱放為詩歌鏗鏘可入吟咏<lb/>
自是絶意塲屋告所知曰吾終滄洲人也縉紳大夫有<lb/>
<pb n="KR4d0481_WYG_009-24a"/>
知君者在當路遂以懐才薦辟授廣東淘金副使捧檄<lb/>
笑曰官雖卑猶不廢吾賦詩况廣東佳山水經蘓長公<lb/>
欣賞嘗言入廣竒游冠絶平生今可行吾志也及蒞任<lb/>
嵗有常課易足官以閒散無事日載酒尋幽興至詩成<lb/>
翛然自得行役潮州謁韓廟有作友人曹𢎞齋稱為禁<lb/>
鼎一臠忽懐故都請致仕歸與族老讌游賡酬笑傲積<lb/>
累篇牘有滄洲集有古風詞韻遘疾卒距生寳祐丁巳<lb/>
七月六日享年七十有七娶㑹里程氏子男二人長即<lb/>
<pb n="KR4d0481_WYG_009-24b"/>
天驥次即天澤以泰定甲子十二月三日奉柩塟于果<lb/>
子市丑未向予嗟君有才行至老不獲一試及出乃得<lb/>
所謂漫郎散秩又無所發洩信有宰之匪由人也銘曰<lb/>
壮而曳輪于時逍遥滄洲吟嘯以嬉老而税駕于時逍<lb/>
遥滄洲吟嘯以嬉天不昌君之時而惟昌君之詩吾今<lb/>
以為君慰而弗以為君悲<lb/>
　　　桐岡先生金公墓誌銘<lb/>
桐岡金公塟三田原之六年嗣子南庚語其友陳櫟曰<lb/>
<pb n="KR4d0481_WYG_009-25a"/>
先墓羡道之石未立大懼有美弗傳子其為我圖之予<lb/>
辭不獲敢摭實以書謹按公平生立身行已興家裕後<lb/>
樂仁義之善敦孝友睦婣之行世居休寜邑西四十里<lb/>
之陽午洲曾大父文藻始遷璫溪大父修和迪功郎嚴<lb/>
州户曹叅軍父革由右庠擢第授成忠郎主武岡軍新<lb/>
寜縣簿歴世積善鍾秀于公公諱應鳯字朝陽桐岡號<lb/>
也生淳祐丁未九月之二十五日自㓜警敏種學績文<lb/>
簿公入學家事不遑理時公年甫十二三即幹蠱用裕<lb/>
<pb n="KR4d0481_WYG_009-25b"/>
務學理家兩致其力簿公借徑韜略本深孔壁書公熟<lb/>
庭聞以書經預計偕賸員問津壁流慷慨以功名自許<lb/>
未幾而鼎命遷科目停經綸志大時弗遂矣簿公官湖<lb/>
湘公母弟竹所公諱應貴侍親宦遊家事不暇過而問<lb/>
公留家儉勤自立始終不憚煩癸巳夏簿公年垂八十<lb/>
始捐館先疇視初倍蓰不啻合締創繼述一身兼之人<lb/>
以為難公弗自謂能也簿公訓子嚴公竭力順事奉母<lb/>
楊氏以裕蠱聞二親俱年髙而終謀窀穸惟謹墓所一<lb/>
<pb n="KR4d0481_WYG_009-26a"/>
崇道觀一營佛刹皆捐田榖其徒俾事焚修仁孝于親<lb/>
州里艷之與竹所公友愛天至平生無絲毫間言簿公<lb/>
卒同㸑二十年壬子遷居始析業公曾大父之與弟兄<lb/>
析業分當四取一甘辭多受少取七之一義遜也今拓<lb/>
先疇皆公力寜混同而中鴻溝焉曾大父立德曾孫篤<lb/>
之以友立言端可模楷當世擇師教子孫甚力扁書堂<lb/>
曰一經前貢士胡雙湖記之長嗣之仕古荆為巴圖爾<lb/>
民户副搃管也賦詩速其行期以公謹廉勤戒以留戀<lb/>
<pb n="KR4d0481_WYG_009-26b"/>
家山子之能仕父教之忠信矣之官之月聞公訃戴星<lb/>
奔喪去家二千里十有一日而至本欲移孝為忠弗獲<lb/>
竟其忠還遂其孝子何媿公之教哉族蕃衍壹是睦之<lb/>
以和長少欣欣然當傾洞初邑居良難公携長婿館榖<lb/>
家傍左提右挈之越十有六年完璧而返戴氏外孫蘭<lb/>
生而已孤公鞠之家教之成之遂為令器餘姻戚緩急<lb/>
可効之力者悉無靳親友或天水違行不降心以相從<lb/>
公不忍坐視力調劑之或代輸束矢鈎金或捐產毗虧<lb/>
<pb n="KR4d0481_WYG_009-27a"/>
益寡感公義彌罅圓橢歡如初綽有王彥方陳仲弓餘<lb/>
風待人儉恭處鄉公平世俗驕矜偏私態無幾㣲見于<lb/>
顔靣不怒而威睦婣也任恤也片言細行筆不勝書周<lb/>
官以六行興賢能孟氏以樂仁義之善為修天爵而人<lb/>
爵從之當公盛年使時與之逢世科詎足多遜然林泉<lb/>
自樂于鄉是亦為政于家付功名于子孫亦足以稱善<lb/>
人傳不朽矣何必身預賓興列人爵而後愜哉公三娶<lb/>
先二汪氏今黄氏子男四人長南庚次南仲後竹所次<lb/>
<pb n="KR4d0481_WYG_009-27b"/>
南呂次南周三女長適汪安次適戴杞季適黄瑺俱宦<lb/>
裔孫男五人震祖隨祖觀祖謙祖鼎祖孫女一人公嘗<lb/>
自云諸孫之母有四入吾家家庭惟見雍睦如一母然<lb/>
予嘗對曰非先生身修家齊儀刑肅雍其孰能與于斯<lb/>
嗟夫此可以觀公之家政矣公之善行卓卓如此公殁<lb/>
于延祐丙辰七月之十二日享年七十塟于丁巳之某<lb/>
月某日鄉曰千秋里曰和化原曰三田墓之形曰匣裏<lb/>
明珠朱子感興比状人心有曰珠藏澤自媚是方寸之<lb/>
<pb n="KR4d0481_WYG_009-28a"/>
心田與匣中之明珠盖異名而同體皆自公之心得之<lb/>
櫟也素與公遊知公莫我詳無溢美無誇辭所以報知<lb/>
己也文成延祐壬戌七月某日<lb/>
銘曰縱觀八極詐暴欺孤禰觀以蟻石方之狐豈若林<lb/>
宗蔑勢與位有道一碑芳菲千古嵓嵓桐翁不爵而尊<lb/>
道行家鄉善樂行敦淵哉公心澤媚珠存埋玉匣珠方<lb/>
寸本根畊之無盡兮心為田孫曾䋲䋲兮掌珠圓世世<lb/>
生賢子兮即斯阡<lb/>
<pb n="KR4d0481_WYG_009-28b"/>
　　　汪主静先生墓誌銘<lb/>
士君子卓然有志于成立者多本于家學相承有以見<lb/>
之眞故其所行遂足以稱世否則逺非有所承學之無<lb/>
其本而畢竟克成厥志也者㡬希先生諱深字萬頃號<lb/>
主静姓汪氏丰神秀偉卓犖異常四嵗時塾賓授大學<lb/>
章句即成誦八嵗已渉獵經史及其長也發憤聖賢涵<lb/>
濡玩索為文落筆驚人十六七嵗時遂與當時有志之<lb/>
士講道于平山堂謂今學者之病在于未有洒然融釋<lb/>
<pb n="KR4d0481_WYG_009-29a"/>
處知所持守只是苟免顯然尤悔而已于是盡棄平日<lb/>
氣習更鞭飭于不及處脱然有自得氣象同志稱其人<lb/>
品甚髙予少時已聞其為有道之士深欲負笈以從値<lb/>
祖母氏多難而已迨今猶以未獲及門為歉先生越國<lb/>
公後江南望族世居休方塘髙祖諱伯通仕宋判福州<lb/>
政聲沛然曽祖諱邦昌祖諱思懋仕宣議郎父騰坡老<lb/>
于文學隠德立言家政巨細皆條理之不以勤先生先<lb/>
生以故得専于學其成之者逺矣叔父從龍仕宋廬州<lb/>
<pb n="KR4d0481_WYG_009-29b"/>
判弟恕補太學生季弟椿分廵江浙以廉善見稱先生<lb/>
孝友剛正動中禮度不以勢合利交年十九領鄉薦屡<lb/>
試禮部下第以景佑元年将除職偶丁呉太夫人艱服<lb/>
闋遂授湖州安吉教諭于是先生之為教也慨然思有<lb/>
以作新其人匪徒從事乎文章博極古今辨傳註之得<lb/>
失逹羣經之㑹同極聖賢之閫奥推攷禮樂制作刑政<lb/>
因革之文使學者有所依據以為日用常行之地每月<lb/>
朔日升堂召諸生環立講求斯道之要嘗謂古道修明<lb/>
<pb n="KR4d0481_WYG_009-30a"/>
人心純一後世文藝之工展轉沉痼幾于蠧蝕不存然<lb/>
而理之在人心者不容冺也國朝諸儒復振逺響斯道<lb/>
晦而復明吾州近幸翼之胡公教授誨澤尚新人之耳<lb/>
目爾諸生天資雖通塞不齊必求體用一源顯㣲無間<lb/>
之妙使高逺者不墜于荒忽循守者不流于滯固其功<lb/>
用豈不大哉諸生因而奮修前哲潛玩而服行之大小<lb/>
翕然歸仰尊稱為主静先生湖州士夫莫不曰前有翼<lb/>
之後有主静時位雖不同立教有先後者勢當然也至<lb/>
<pb n="KR4d0481_WYG_009-30b"/>
若用世之乆速及人之淺深致效之逺近大小天也非<lb/>
人也時近臣以先生薦于國學而議者以主静之學陸<lb/>
學也非朱子之學也遂罷其事嗚呼陸子豈易言哉彼<lb/>
又安知朱陸異同之所以然哉咸淳改元賈相専權誤<lb/>
國竟辭歸丘園以償夙志夫人金氏先公數年卒先生<lb/>
生于紹定辛夘以大德甲辰卒于正寢享年七十有四<lb/>
嵗先生存日嘗謂子曰塟者藏也欲人之不得見之謂<lb/>
也古之善塟法者莫如郭景純曷不逆善祖父之塟地<lb/>
<pb n="KR4d0481_WYG_009-31a"/>
以免子孫斫頭之禍觀胡澹菴楊誠齋諸公之言其不<lb/>
足信也明矣脱有不諱但求水深土厚足可以為朽骨<lb/>
之永宅子曰棠國學生也是冬吉日將奉先生柩與夫<lb/>
人合塟于黟縣黄陂中洲之旁坐亥向丙是園先生之<lb/>
祖思懋公創也棠具是情告予以表銘先生墓櫟也深<lb/>
喜先生之見與予合而先生之行髙出人一等故敢忘<lb/>
潘氏誌周子之誚而學為之書先生女四人所適皆名<lb/>
族程梅溪張官舎朱館生星源金竹程壽卿是也孫男<lb/>
<pb n="KR4d0481_WYG_009-31b"/>
曰杰曰顯有學有守咸有德士也嗚呼如先生者克成<lb/>
先志啟佑後人眞所謂豪傑之士也天下國家其可㣲<lb/>
斯人也哉銘曰汪顯江南孰浚其祥克世其武中選文<lb/>
塲品節湖學德教馨香奕奕崇丘中洲園旁公安于斯<lb/>
我悼何忘<lb/>
　　　傅巖處士汪公孺人呉氏墓誌銘<lb/>
黟于新安為縣人淳俗古素稱小桃源隠君子樂居之<lb/>
宜傅巖處士汪公之先世自宣之新建徙而家焉初居<lb/>
<pb n="KR4d0481_WYG_009-32a"/>
黟之考川五世祖遷古舒父將自舒還黟道番陽以事<lb/>
㽞轍迹回環終定居黟之傅巖承先志也公汪姓諱元<lb/>
字元善自汪氏龍魚見張平子賦中代有顯人越國其<lb/>
尤彰彰者畫繡相君玉堂少師洎黄陂諸逹官指不勝<lb/>
僂獨公家數世以隠德稱曾祖諱某父諱某妣張氏以<lb/>
開慶己未夏四月二十有三日生公于番陽公四嵗哭<lb/>
母五嵗始侍父還黟冢樹依然蒼翠不剪數世積善鄉<lb/>
人不忍戕也公事繼母李氏以孝聞昆季三人公居次<lb/>
<pb n="KR4d0481_WYG_009-32b"/>
以友于稱弱不好弄長篤學研經史習賦詞庠序試多<lb/>
頴出鄉先生亟稱之謂將摘髭一第而鼎命革矣嵗乙<lb/>
亥丁父艱哀毁終制卜吉安厝䘮塟無違禮自弱冠立<lb/>
身待人壹是以古為師銘座右有曰謹畏行事怡閒養<lb/>
神接物和柔理家儉勤終身力踐之累世鄉稱善人公<lb/>
培之益崇重義輕利非其道一介不取鄉閭周急無倦<lb/>
于周官六行曰孝友曰睦婣曰任恤亶謂克全鄉人愛<lb/>
敬靡問戚疏至有望門息訟者有王彥方之風自㓜迄<lb/>
<pb n="KR4d0481_WYG_009-33a"/>
老無一字入官府以故丙子軍變羣小竊發肆屠燎公<lb/>
所居鄉頼公安堵無虞公劬躬節用闢田十頃而贏擇<lb/>
師才其子成以學遺以安僉謂公無媿于龎德公焉公<lb/>
娶呉氏性行淑溫事舅姑孝處妯娌族姻和待下慈婦<lb/>
德母儀實兼之人謂公之拓業興宗内助之力居多督<lb/>
男詩書飭女桑麻内外肅然家法為邑里最至大己酉<lb/>
夏四月十有三日公無疾與家人訣怡然而逝享年五<lb/>
十有一自此呉氏綜理家務十有六年節適合宜家不<lb/>
<pb n="KR4d0481_WYG_009-33b"/>
墜益裕真與公嫓德合美雖伯鸞之孟光淵明之翟氏<lb/>
無足多遜生于景定辛酉秋八月十有六日沒以泰定<lb/>
甲子春三月七日享年六十有四子男二某某女二人<lb/>
某某子壻也孫男四人向學頴敏二子深以二親窀穸<lb/>
未卜為歉甲子冬青囊師指牛眠吉地在分水之原其<lb/>
地與二從弟共之議探籌决所歸一拈而得地旁近田<lb/>
若山皆輻凑璧完若神授天相然實公為善之報亦二<lb/>
子孝感也合塟自姬公以來未之有改謹遵之以乙丑<lb/>
<pb n="KR4d0481_WYG_009-34a"/>
嵗春二月十有六日襄事念公潛德如許有美弗傳不<lb/>
仁而不可為也四年冬丁夘十二月遂以行實介塾師<lb/>
倪君諉同郡陳某誌銘之某聞公善于倪君也久今兹<lb/>
又讀事狀紀實不誣其何可辭然聞君子有二道出與<lb/>
處也汪氏之出而顯者如前所舉二公畫繡並稱汪黄<lb/>
玉堂以行李伯紀謫詞取譏出而媿孰若處而安出者<lb/>
難工處者易持尚矣古桃源隠者潔身不仕半山以有<lb/>
父子無君臣少之今小桃源公家居數世隠亦如之公<lb/>
<pb n="KR4d0481_WYG_009-34b"/>
之令子篤志勵諸子以學彬彬向成立未有乆隠而不<lb/>
顯者昌黎韓子有言明天子在上可以出而仕矣願階<lb/>
庭蘭玉力學待時以印斯言趾畫繡玉堂之美而無其<lb/>
疵使人曰傅巖處士濟川和羮不在其身在其子孫不<lb/>
亦逺有耿光乎哉越明年戊辰春正月望始克謹誌而<lb/>
銘諸銘曰小桃源霞蒸川原分水隠君阡配同穴劒雙<lb/>
潛永固安慶綿延<lb/>
　　　青可墓表<lb/>
<pb n="KR4d0481_WYG_009-35a"/>
塟書非惟無益于人反深貽禍于人塟書非惟不靈于<lb/>
人亦未嘗靈于己郭景純以後之人迷于其説何其重<lb/>
不幸也景純忠于晉朝為王敦所殺然初焉曷不逆善<lb/>
其祖父之塟地而庇子孫免斫頭之禍乎自卜塟地後<lb/>
竟淪沒于大江心自謀如此何靈于人使塟術果可信<lb/>
也塟師紛紛曾無興其家者不過栖栖人門以禍福怵<lb/>
人誘人肆為欺誑而已塟者藏也欲人之不得見也昔<lb/>
之賢者謂死不害于人擇不食之地而塟我焉葢欲擇<lb/>
<pb n="KR4d0481_WYG_009-35b"/>
無用不毛之地以不妨人之耕植未始欲擇吉地為後<lb/>
人利達富貴計也愚人惑于塟師見某家富實某家宦<lb/>
達必推其先某地出之此地遂有名于時名之以某美<lb/>
形盛之乆必衰其衰也子孫挾此地以售于人貪者捐<lb/>
其重貲圖之圖之未得訟而廢者何限幸而得之舉以<lb/>
塟焉此其有名之地遂如傳舍更代寄宿不保其家之<lb/>
久而不衰也衰則子孫又以售于人而後之寄宿者又<lb/>
來居于斯矣然後知不食之地果為朽骨之永宅而有<lb/>
<pb n="KR4d0481_WYG_009-36a"/>
名之地不保其不為貴勢所奪也塟有中道如楊王孫<lb/>
之裸塟固非矣過之者埋金自狥標所有以示盗或記<lb/>
之籍以示子孫又過為牢固以防之子孫貧而自發者<lb/>
不少為盗所發者尤多發之必鬻之未有不敗者敗者<lb/>
賣者必受禍夫始買者亦或遭誣厚塟之不特為身禍<lb/>
其貽禍于人若此反不如裸塟之不及者為無禍也昔<lb/>
之厚塟莫如秦皇始不免項籍之發末不免求羊之烟<lb/>
薄塟莫如五季周太祖懲唐十八陵之無不發掘也遂<lb/>
<pb n="KR4d0481_WYG_009-36b"/>
紙衣瓦器以塟孰為自禍孰為自全乎泥塟書以求福<lb/>
而不顧子孫之衰㣲而賣之以取禍與厚塟以自取發<lb/>
掘暴骨之禍者其為愚蔽一也蘓文忠公詩曰是處青<lb/>
山可埋骨逹哉言乎吾女兄適古墩呉氏其舅執敬公<lb/>
慕義好古君子也姊婿諱惟深字子静與先姊同生于<lb/>
淳祐乙酉三子長曰昌先卒次曰彬不惟無力可圖風<lb/>
水亦雅不信風水塟其父母兄于所居之後山既扳當<lb/>
世先生君子各為誌銘復諉母舅表其墓其家世之詳<lb/>
<pb n="KR4d0481_WYG_009-37a"/>
履行之懿誌銘具今惟記生殁塟之嵗月昌生于淳咸<lb/>
壬申殁于至大辛亥享年四十嵗子静殁于延祐甲寅<lb/>
享年六十有六嵗泰定乙丑正月塟父子同穴先姊殁<lb/>
于泰定丙寅享年七十有八嵗竟以是年八月祔塟冢<lb/>
相去一二尺許皆坐申向寅將取坡詩青可二字扁小<lb/>
亭于傍先取溪濱白石砌其冢擇石之稍大而勻者成<lb/>
青可二字于其上焉若稽古先賢之不信風水者夥矣<lb/>
章章者前有司馬文正公次有澹菴胡公繼有誠齋楊<lb/>
<pb n="KR4d0481_WYG_009-37b"/>
公胡楊二公之言比之司馬公尤為深切著明楊公之<lb/>
説見于答朱侍講書答羅必省先幹書與春雨亭記閲<lb/>
其文集可知不暇詳述愚尤于胡公之言有感胡公乞<lb/>
斬老檜逺貶海外其配沒於家公書囑羅甥尚志合季<lb/>
子泳同擇塟地只于水北一帯家山取其土厚水深足<lb/>
矣世人未有不死死未有不塟何患無地九經十七史<lb/>
老舅皆渉獵並不説富貴由塟地俗儒不讀書不見古<lb/>
人之議論溺于隂陽家説背孔孟之學戒之慎之若不<lb/>
<pb n="KR4d0481_WYG_009-38a"/>
從吾言勿踐吾門勿受吾教澹菴之于羅生戒其泥風<lb/>
水尚恐其信風水不免危言痛鍼砭之豈如予之呉生<lb/>
能身不信風水與予之定見脗合無問不待戒諭之費<lb/>
辭豈不加于澹菴之羅生一等乎遂喜而為之書第前<lb/>
之云云髙見逺識者寜幾人見而怒之者必多矣其慎<lb/>
無泛出之也哉至順二年辛未嵗丑月望日東阜叟陳<lb/>
櫟撰<lb/>
　<lb/>
<pb n="KR4d0481_WYG_009-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　定宇集卷九<lb/>
</p>
<p>
</p>
  </div>
</body>
</text>
</TEI>
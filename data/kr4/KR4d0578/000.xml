<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>來鶴亭詩</head>
    <p>
<pb n="KR4d0578_WYG_000-1a"/>
欽定四庫全書　　　　　集部五<lb/>
　來鶴亭詩　　　　　　　别集類四<hi>元</hi>
　　提要<lb/>
　　　　<hi>臣</hi>等謹案來鶴亭詩九巻補遺一巻元吕誠<lb/>
　　　　撰誠字敬夫崑山人工於吟咏詩格清麗與<lb/>
　　　　同里郭翼陸仁袁華相唱和嘗於園林蓄一<lb/>
　　　　鶴後有鶴自來為伍因築來鶴亭併以名其<lb/>
　　　　詩集考集中第一巻多嶺南詩二巻有洪武<lb/>
<pb n="KR4d0578_WYG_000-1b"/>
　　　　辛亥南歸重渡梅闗詩云去年竄逐下南溟<lb/>
　　　　萬里歸來鬢已星辛亥為洪武四年是明初<lb/>
　　　　嘗謫遷廣東已而赦歸其縁何事獲譴則不<lb/>
　　　　可考第八巻詩内有洪武癸酉紀年癸酉為<lb/>
　　　　洪武二十六年而楊維楨前序作于至正七<lb/>
　　　　年丁亥至是已四十七年計其時誠亦耄矣<lb/>
　　　　諸書皆稱吕䖏士無言其嘗仕于明者則仍<lb/>
　　　　元遺老也集不知何人所編維楨序稱嘗和<lb/>
<pb n="KR4d0578_WYG_000-2a"/>
　　　　其古樂府自上京至江南謡弄若干首今集<lb/>
　　　　中皆無之則原序雖存詩已多所散佚非其<lb/>
　　　　原本又顧嗣立原本百家詩選稱其尚有既<lb/>
　　　　白軒竹洲歸田諸稿今所見者維此集或維<lb/>
　　　　楨所言在於他集之内歟乾隆　十　年<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0578_WYG_000-3a"/>
來鶴亭集原序<lb/>
蘇之邑凡六大率風浮俗淖大家尚氣勢交關貴人視<lb/>
文藝蔑如也獨崑山多才子魁出者往往稱吕袁袁曰<lb/>
子英吕曰敬夫也兩人為詩風流俊采皆一時之選予<lb/>
固未能優劣之予詩喜樂府古體子英雖多為予和之<lb/>
敬夫又必爭鳴於右自上京以下至宫閨江南謡弄凡<lb/>
若干首敬夫作黄庭楷繕冩成要予評且曰予詩非先<lb/>
生弗能知弗能知能評者寡矣知而能評而引説於其<lb/>
<pb n="KR4d0578_WYG_000-3b"/>
首舍先生誰人哉曰嘻詩有情有聲有象有趣有法有<lb/>
體而禪巫之提唱武士之呌呼文墨生之議論不在有<lb/>
焉故予毎評詩不有其有而有其不當有者皆非詩也<lb/>
姑以商之又草野烟蘿邊塞臺閣之不無異也談詩者<lb/>
以地異律焉易地則不能也予觀敬夫未必不為朝廷<lb/>
侍從才也敬夫在埜而蔚然之言足以鐘鼎一時侍從<lb/>
焉於戲人之才也又何以地律哉雖然吾於敬夫不無<lb/>
感者矣代有蘭臺芸閣之居而其言覆野俾誦敬夫之<lb/>
<pb n="KR4d0578_WYG_000-4a"/>
言其不泚然在顙者敬夫可以予説出之矣至正七年三<lb/>
月三日鐵<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>老人㑹稽楊維禎序<lb/>
<pb n="KR4d0578_WYG_000-5a"/>
崑山為州竝東南之海夷方之物坌集叢至卉服鳥言<lb/>
之人貿焉雜處其間雖比屋能坐致富贏然其民不幸<lb/>
不聞禮樂文物之懿亦日趨於愚而已彼秀民能讀書<lb/>
為士負文藝之竒往往見之於四方鴻儒老生交口相<lb/>
許予雖旦暮出入㕓中其冠服修好而民莫知察也余<lb/>
嘗崑山取友得四人焉郭羲仲陸良貴袁子英三人之<lb/>
為詩或雄或雅或温厚或流麗跌宕雖或不同要皆能<lb/>
去夫險阻僻陋之習其一人則敬夫敬夫成童時嘗從<lb/>
<pb n="KR4d0578_WYG_000-5b"/>
予受學既長益氣夷色壯學端識敏自知奮厲且工為<lb/>
詩其詞多竒麗清婉出己意見不肯剽取古今人言是<lb/>
皆盛世治平之氣而使然耶不然何其聲一出於和且<lb/>
美也敬夫又能取友羲仲相與議論可否其資亦深矣<lb/>
迺裒其為詩若干巻楊君廉夫叙之其言固足以取信<lb/>
當世予可畧矣然予以敬夫雖處而未仕而楊君亦因<lb/>
其材質之美而許之亦何所不可也使他日誦敬夫之<lb/>
詩而徴予言或者知其不誣矣至正戊子春上已日昆<lb/>
<pb n="KR4d0578_WYG_000-6a"/>
陽鄭東叙<lb/>
　　此書先公壯年授徒時所抄自己丑至今藏之已<lb/>
　　五十有一年矣惜其集中於吾崑往事故蹟著録<lb/>
　　頗少無以考見前輩嘉言善行之一二縣志載公<lb/>
　　為婁東鉅族少力學淹貫經史於世利淡然無所<lb/>
　　好所居有園圃若山林之勝嘗蓄一鶴復有鶴自<lb/>
　　來為伍因築來鶴亭邑宰屢聘為訓不就卒老於<lb/>
　　鄉噫視今大家子弟欲求如公又可多得哉天順<lb/>
<pb n="KR4d0578_WYG_000-6b"/>
　　三年夏五月望崑山後學鄭文康記<lb/>
</p>
<p>
</p>
  </div>
</body>
</text>
</TEI>
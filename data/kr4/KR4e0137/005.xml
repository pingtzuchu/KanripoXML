<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>虚齋集巻五</head>
    <p>
<pb n="KR4e0137_WYG_005-1a"/>
欽定四庫全書<lb/>
　虚齋集巻五　　　　　　　明　蔡清　撰<lb/>
　　哀辭<lb/>
　　　哀詹鼎<lb/>
　辛丑之秋予自京師歸以疾畱嚴陵嚴陵之士有就<lb/>
　予舘問所疑者詹生鼎與焉生穎悟不甚出人而重<lb/>
　厚信義視他人或過之别來三數年常往來予懷也<lb/>
　兹過嚴陵問之則死矣<lb/>
<pb n="KR4e0137_WYG_005-1b"/>
嗚呼我愛詹生厚我念詹生深生無出羣才生有不俗<lb/>
心方今重文學俊才動成林豈乏鏗鏘韻所希古淡音<lb/>
詹生永已矣吾獨撫吾琴<lb/>
　　　哀林生允昱辭有序<lb/>
　允昱爲人懇篤而周愼其居家最得父兄心與人交初<lb/>
　不甚歡久而有味其問學亦駸駸有近裏著已意<lb/>
　其質雖若稍不逮其所志則固不隨人後也其言<lb/>
　若不能出諸口其中則自有條理至義所當爲者<lb/>
<pb n="KR4e0137_WYG_005-2a"/>
　卒亦未易以利害回也予嘗辱其以一日之長見推<lb/>
　愛其爲人以爲假以歲月涵養有成當必有見於世<lb/>
　者今年春遭其父及祖母喪其居去城餘五十里不<lb/>
　得數相見六月二十二日始以喪事至城過予艾庵<lb/>
　不半日辭去期以閲月復相見至二十九日則已爲<lb/>
　古人矣噫人生之不可期如此哉天乎如允昱者胡<lb/>
　不遂其成而奪之亟也其配蔡於其將殯也哭謂其<lb/>
　諸兄云渠生平於喪事最重棺歛今日亦宜以此待<lb/>
<pb n="KR4e0137_WYG_005-2b"/>
　之已而獨撫其小弱女而泣語言間微有屬家人意<lb/>
　家人方匆匆莫覺也允昱盖棺蔡即入室自縊嗟乎<lb/>
　其死之之早予且未暇論然予年三十矣人間此事<lb/>
　始一見之吾允昱之得此豈偶然哉此非惟可以風<lb/>
　女兒曹凡予輩於允昱亦當有感耳予久厭紙筆於<lb/>
　此不能以無辭<lb/>
嗚呼允昱兮吾意子之必將爲天地間磊磊落落之丈<lb/>
夫何五日之不見兮遽幽明之殊途已乎允昱兮命矣<lb/>
<pb n="KR4e0137_WYG_005-3a"/>
夫已乎允昱兮其猶可以自慰夫雖百未一就兮刑于<lb/>
之化已孚嗚呼感此女兒兮乃知馮道范質輩皆弱婦<lb/>
人也此眞丈夫此真丈夫<lb/>
　　　哀洪良偉<lb/>
汝以去年十月别我南歸吾訝其久無書也今年正月<lb/>
以疾報四月竟以死聞嗚呼復安得性資朴厚志學懇<lb/>
篤如吾良偉者哉病與冗相仍久不得申一哀負吾良<lb/>
偉矣茲將有逺行南望揮涕寄此一瓣香也良偉汝有<lb/>
<pb n="KR4e0137_WYG_005-3b"/>
知其鍳之<lb/>
　　　題三鳯林氏太安人輓詩册葉後<lb/>
周有八士兮宣父所奇閩中三鳯兮近古其稀吁嗟三<lb/>
鳯兮此母産之今其逝矣凡百君子夫烏得不爲之哀<lb/>
悼而寄聲詩<lb/>
　　　題人求父母輓詩巻後<lb/>
將爲善思貽父母令名必果將爲不善思貽父母羞辱<lb/>
必不果此則父沒觀其行事死如事生孝之至者也若<lb/>
<pb n="KR4e0137_WYG_005-4a"/>
夫墓表輓詩之類冀以善其親於身後者抑其次矣<lb/>
　　祭文<lb/>
　　　白鹿洞書院告夫子文<lb/>
維正德丙寅八月二十四日巡視學校江西按察司副<lb/>
使蔡清兹詣白鹿洞書院敬謁先聖孔夫子之靈而不<lb/>
能已於言曰未有夫子之前則有太極而後有天地有<lb/>
人物有羣聖賢也既有夫子之後則有夫子而後有天<lb/>
地有人物有羣聖賢也夫子之道塞乎兩間兹山有廟<lb/>
<pb n="KR4e0137_WYG_005-4b"/>
亦固宜然惟夫子之靈兮逺而求之六合之内六合之<lb/>
外近而求之隨求而在即其所在聖靈惟真嗚呼圓顱<lb/>
方趾夫孰非人夫孰非知有吾夫子之人尚饗<lb/>
　　　白鹿洞書院告周朱二先生文<lb/>
有天地萬物矣可無羣聖人乎有羣聖人矣可無吾孔<lb/>
子乎自孔子没千有餘年之後又可無吾周子乎吾周<lb/>
子程子之後又可無吾朱子乎鳴呼有周以降元數潛<lb/>
移時生聖哲間必有虧故我二夫子輩皆不得一伸其<lb/>
<pb n="KR4e0137_WYG_005-5a"/>
志乃洩其藴以貽來世以衍孔子之澤以壽生民之紀<lb/>
非必造化之有心其亦所遭之定理嗚呼不肖清乃今<lb/>
吾知二夫子在天之靈兮盖有以洞易道之始終而信<lb/>
渾沌之不死尚饗<lb/>
　　　謁白鹿主李先生告文<lb/>
兹洞之勝惟公所基基則厚矣風節是儀前王褒錫曰<lb/>
惟好德聿來眞儒有事人極大發山靈光輝無射譬彼<lb/>
𤓰瓞未大而昌根柢所在其何可忘有祠翼翼來今永<lb/>
<pb n="KR4e0137_WYG_005-5b"/>
式羣彥從之悉飲公澤尚饗<hi>有從祀諸賢</hi>
　　　告祠堂文<lb/>
維成化某年月日孝𤣥孫蔡觀慧謹以牲醴庶品告祭<lb/>
于高祖<hi>考妣</hi>某稱號曽祖<hi>考/妣</hi>某稱號祖<hi>考/妣</hi>某稱號<hi>考妣</hi>某稱<lb/>
號之神曰惟我列世考妣締造積累艱難勞瘁以有今<lb/>
日兒孫罔極之恩夫奚容言今皆以次謝去人世雖曰<lb/>
神聚于堂而遺形則各相依于荒山野水之間兒孫省<lb/>
掃歲能幾度生人此痛亦寧可言茲惟中元節序所臨<lb/>
<pb n="KR4e0137_WYG_005-6a"/>
寔増感愴且慧將以歲貢赴京清亦以進士病痊將赴<lb/>
部聽用當暫違去墳墓慧是用昭告于列位先神即以<lb/>
明日至十六日率諸弟姪以序而有事于各墓域間就<lb/>
令睿與清辭焉嗚呼不去墳墓者孝也去墳墓而能成<lb/>
名於身效忠於國宜上宜下以有光於祖宗而歸拜于<lb/>
墳墓者亦孝也此我先世之遺訓兒孫所當佩服而勿<lb/>
墜者因敬申之以詔行者尚饗<lb/>
　　　告墓域土地文<lb/>
<pb n="KR4e0137_WYG_005-6b"/>
維成化某年月日泉城西隅民人蔡觀慧敢昭告于某<lb/>
山土地之神曰慧之某考妣遺骸托蔵兹山有年矣仰<lb/>
資神祐不敢有虞凡我生人慰感無量兹以中元節臨<lb/>
有事松楸敬專牲酒茶果祗薦于神且報且祈惟永佑<lb/>
是賴下情不勝懇惻之至尚饗<lb/>
　　　祭朱都憲文<hi>代三司作</hi>
惟公山川間氣文武兼資天下之望學者之師夙教蒲<lb/>
庠文化覃敷士曰休哉安定在湖繼司風紀烈烈有聲<lb/>
<pb n="KR4e0137_WYG_005-7a"/>
人曰偉哉李勉在廷按節湖南爰及嶺表濁者以清秋<lb/>
風一掃擢參晉藩尋掌政要寒者以温春風一道惟彼<lb/>
北敵牧馬我疆邊吏夜呼邊民皇皇公承閫寄徐而驅<lb/>
之廼踰木葉廼越燕支惟彼雁關西門鎖鑰任匪其人<lb/>
塵起沙漠公一指揮境内貼然如虎在山如龍在淵事<lb/>
定功成功成名遂明哲保身急流勇退角巾私第優游<lb/>
餘齡桑榆日霽松菊風清嗚呼自光岳氣分士罕全節<lb/>
方者易員員者易缺惟公不然大而用之則大其效小<lb/>
<pb n="KR4e0137_WYG_005-7b"/>
而用之效亦不少嗚呼自太極既判人品不同隱者爲<lb/>
高仕者爲通惟公不然進希三傑退希二疏進退時耳<lb/>
吾何心乎嗚呼茫茫宇内如公者幾八十八春了一夢<lb/>
耳國亡元老鄉喪達尊輝失山岳哀動縉紳訃音上聞<lb/>
帝亦咨嗟曰塟曰祭恩寵有加生榮死哀何脩而得惟<lb/>
帝念功惟公種德某等生後飫公德音九原不作悠悠<lb/>
我心有欝佳城慶雲之里合誠一酧高山仰止<lb/>
　　　遣祭傅文穆公文<lb/>
<pb n="KR4e0137_WYG_005-8a"/>
維正德某年月日門下生江西按察司副使晉江蔡清<lb/>
適有事于臨江恭懷故太宗伯傅文穆公之德教而不<lb/>
得至新喻謁公家廟一展下情乃敬具牲醴蔬果屬臨<lb/>
江府儒學教授謝理爲致祭于公神位前曰惟公名德<lb/>
在天下事業在史官文章在士林而其行義之著於家<lb/>
庭族里間者至今臨江之人亦翕然頌之無間言嗚呼<lb/>
若公者真可謂之有學有德有體有用有華有實在<lb/>
邦無怨在家無怨者矣豈非一世之偉人而後學之師<lb/>
<pb n="KR4e0137_WYG_005-8b"/>
表也哉不肖清昔侍春官雖僅彌月而德教在懷十年<lb/>
如渴乃今跡名賢之故邦慨親依之路絶宰木何如寸<lb/>
心徒切馳瓣香以寫吾懷兮恍台儀之形于目睫尚饗<lb/>
　　　祭邱國老文<lb/>
維𢎞治某年月日門生晉江蔡清謹具香幣牲醴南向<lb/>
哭祭于故恩師瓊臺邱先生之靈嗚呼先生之學博極<lb/>
羣書如巨海之吞吐百川含𢎞無際矣先生之才華國<lb/>
名世者四十年晚際聖明登之台輔付之鑪錘且取其<lb/>
<pb n="KR4e0137_WYG_005-9a"/>
所著書於大内用以廣益聰明權衡百度矣先生之道<lb/>
尊爲國師門生學子遍天下天下人誦其文家有其書<lb/>
雖庸人孺子亦皆知其名而仰其下風矣先生之業其<lb/>
亦非常矣哉盖自有瓊厓以來其所鍾人物未有如今<lb/>
日先生之盛者嗚呼其不爲虚生也已清閩泉凡子也<lb/>
先生之教國學清得厠四方之士以沾教澤於科條之<lb/>
下辱閔其暗而與進策勵之頗出衆人之上此恩之重<lb/>
曷克副之徒守空言於世無補慚負師門歲益云邁方<lb/>
<pb n="KR4e0137_WYG_005-9b"/>
以母喪在殯而聞先生之訃曰親曰師痛割交慘不得<lb/>
撫柩一慟瓣香遥致寸心附焉嗚呼想瓊山之巍峩與<lb/>
南海之浩波懷先生兮不可復見嗟門生亦老矣向之<lb/>
所受云何尚饗<lb/>
　　　祭三原王先生文<lb/>
維正德某年月日門下生致仕江西按察司副使晉江<lb/>
蔡清聞宫保太宰介庵先生三原王公之喪謹就家爲<lb/>
位哭奠而告以文曰公自三十登仕至八十而致政所<lb/>
<pb n="KR4e0137_WYG_005-10a"/>
在爲麟爲鳯爲長城爲砥柱者盖五十年其望實之在<lb/>
天下後世者舉無庸門下生小子之喋喋矣况小子無<lb/>
狀嘗辱恩教而尸素十載全無一毫樹立於世今則杜<lb/>
門待盡之人矣雖有言亦奚足爲公重輕哉然由前所<lb/>
言則哲人之萎固可爲天下慟由後所言則不肖愧負<lb/>
恩教又不勝師門永訣之痛也嗚呼噫嘻尚饗<lb/>
　　　祭萬國老文<hi>代作</hi>
嗚呼昔之君子有負致君康國之術者或欝於下僚困<lb/>
<pb n="KR4e0137_WYG_005-10b"/>
於疑沮而終不得以一施又有以忠義結知於人主者<lb/>
衆方望其將有大庇於斯人而天乃折而奪之又有當<lb/>
功名垂滿之際忽飛蠅之㸃染而趙璧遂不得以完歸<lb/>
此有志之士所以爲之失聲而太息飲恨而深悲者也<lb/>
惟公亶英秀之資際熈洽之時一舉而近天子之清光<lb/>
于以備顧問軄論思自是出入館閣厯膺柄用卒致位<lb/>
夫帝師盖昔人所謂朝廷清明天下無事享其榮名祿<lb/>
位者若干年謂非公之才德果有過於人則何以臻兹<lb/>
<pb n="KR4e0137_WYG_005-11a"/>
與而况晝錦焜燿於無恙之日天恩頻仍於盖棺之餘<lb/>
兹誠人臣之極寵而今古之幾希者也嗚呼公之遭遇<lb/>
何如哉某等哀故老之云謝想峨眉之失輝爰合詞以<lb/>
侑奠嗟人生兮眞薤露之易晞尚饗<lb/>
　　　祭吏部尚書耿公文<lb/>
嗚呼清始爲進士觀政吏曹公位少宰即辱與進吹嘘<lb/>
若以爲可教者逮清備員禮曹公位宗伯承事左右自<lb/>
當竭胼胝之力乃於有事太廟之日誤事獲罪惟公俯<lb/>
<pb n="KR4e0137_WYG_005-11b"/>
諒其情於罪之之中而有培之植之之意用能不失舊<lb/>
物今日猶得有詞以白於吾親也此其恩眞所謂與生<lb/>
我者等矣顧不肖豈知所以爲報哉洎清改官吏曹公<lb/>
亦旋位冢宰猶以昔嘗受教之故所以勉進而提撕之<lb/>
者益至益周清失所怙南奔公哀之慰之且命諸僚友<lb/>
有數外之待顧不肖又曷足以當我公之厚此意亦所<lb/>
謂淺九淵而輕九鼎者不肖清又豈知所以爲報哉嗚<lb/>
呼公之事業在朝廷德學在斯文聲名在天下而其恩<lb/>
<pb n="KR4e0137_WYG_005-12a"/>
之在清一人之微者亦不可限量如此公之騎箕其關<lb/>
係國家與士民者夫豈細故哉北向一慟形畱神往何<lb/>
日見公宇宙茫茫尚饗<lb/>
　　　祭倪冢宰文<lb/>
嗚呼清昔供事公之門下自揆不肖僅得不見斥辱於<lb/>
公足矣及公北莅銓衡則聞之北來士夫公時有器我<lb/>
之言既而過古杭見一長者云太宰公最知子者而子<lb/>
乃急於歸養何哉然公竟從子志斯又以見公之知子<lb/>
<pb n="KR4e0137_WYG_005-12b"/>
有非尋常相知者倫矣嗚呼向使公當時不即從清之<lb/>
請清之歸不及吾父之存則公平日之厚清者果謂何<lb/>
哉故嘗謂清乞歸之遲其罪在清而猶得及吾父之存<lb/>
則其恩在公公之恩我者如此今公云亡悠悠千古無<lb/>
復見公日矣清之痛何如哉清之痛何如哉况我公之<lb/>
宏才博識厚德雅量眞足以壯觀天朝而鎭壓海内者<lb/>
求之公卿間恐亦無幾而乃年甫過五十掌銓衡亦僅<lb/>
一載其所藴未克究於上下而遽云亡斯其爲痛又豈<lb/>
<pb n="KR4e0137_WYG_005-13a"/>
可勝言哉嗚呼如清之不肖真爲負公矣顧世之偉人<lb/>
能如公之納不肖清於度内者能幾哉面東一慟公之<lb/>
恩不能忘也尚饗<lb/>
　　　祭楊侍郎文<hi>代九卿作</hi>
惟公英敏之資聲發自幼奮自賢科在帝左右東觀石<lb/>
渠吾不知其幾書收入胸中不見有餘盈箱累牘吾不<lb/>
知其幾作流出胸中不見不足嗚呼文哉可以名家可<lb/>
以華國豈惟華國行亦拔俗有義有仁愛君愛親愛及<lb/>
<pb n="KR4e0137_WYG_005-13b"/>
姻友篤于弟昆垂老翰林退然如遯或諷之少通則曰<lb/>
嫠婦皺矣焉事脂粉晚值聖門擢贊銓衡或小不如意<lb/>
則曰臣不能事事矣閑局是榮嗚呼公之請閑纔幾何<lb/>
日倐焉告終殆其先識惟帝念哉錫𦵏與祭洎加以謚<lb/>
是曰文懿嗚呼公位三品未爲貴壽隣七十未爲希惟<lb/>
文懿之名千載有輝千載有輝曰惟明主之知而况生<lb/>
前之撰述議論往往可以訂既往而開後人而其所造<lb/>
就之子弟門生又羣然不替於青雲有生如此亦何憾<lb/>
<pb n="KR4e0137_WYG_005-14a"/>
云所可哀者在吾斯文嗚呼公事畢矣歸𦵏有日合辭<lb/>
矢哀此情惟一尚饗<lb/>
　　　祭彭司寇文<lb/>
維𢎞治某年月日鄉生蔡清謹以香帛牲醴致祭于故<lb/>
大司寇從吾彭先生之靈嗚呼先生德行風節政事文<lb/>
章後生軰難乎其爲繼也已矣嗚呼亦可爲天下慟也<lb/>
已矣嗚呼仁者必有後此則責之天也已矣尚饗<lb/>
　　　祭福州林侍御文<lb/>
<pb n="KR4e0137_WYG_005-14b"/>
嗚呼清早得以不肖之身托之吾雲室先生陶冶中惟<lb/>
先生雲室愛弟也克體雲室之心申雲室之教循循善<lb/>
誘使不肖於理道亦獲窺見一二至於江山萬里之跋<lb/>
涉京國十年之游寓凡百動止槩惟吾二先生是依今<lb/>
雲室先生副憲雲南方有名遂身退之請咸謂先生年<lb/>
冨望重廷議嘗有公輔之薦意將得以大行所學爲斯<lb/>
人斯文之慶者豈謂遽止於今日也哉嗚呼此訃一至<lb/>
雲南吾雲室先生之痛慘當何如哉清自奔母喪南來<lb/>
<pb n="KR4e0137_WYG_005-15a"/>
一别四年先生適亦有行過家相望三百里省問之心<lb/>
旦夜東馳而以疾患纒綿阻未獲遂方聞九月初三日<lb/>
發程北上不知以何日至浦城而奄有此事矣嗚呼痛<lb/>
哉痛哉清實苦哉苦哉惟先生之學之行脩於家浹於<lb/>
鄉信於士林聞於四方而見重於朝廷肆奉命爲江南<lb/>
北學者之宗主大爲士類所依歸生既無愧沒亦何虧<lb/>
唯是門下小子銜恩深重依戴未涯而天遽奪其庇痛<lb/>
苦何堪東向號哭形在心荒嗚呼茫茫宇内知我者幾<lb/>
<pb n="KR4e0137_WYG_005-15b"/>
人肯我憐而教斥我者又能幾人而先生則既作古人<lb/>
矣顧此不肖之身曾莫能自爲主宰所謂芝蘭種不<lb/>
榮荆棘剪不去二者無奈何徘徊歲將暮者不自知<lb/>
畢竟當作何等人耳嗚呼吾思吾先生之心豈能以語<lb/>
言盡哉報德有道未能自信瓣香樽酒人情之常來春<lb/>
上道乃當一哭柩前或墓所也尚饗<lb/>
　　　祭龍溪吳侍御文<lb/>
惟子懷奮迹孤寒致身賢路分符佐郡者五閲載進而<lb/>
<pb n="KR4e0137_WYG_005-16a"/>
峩豸冠握王度而考其所以自待及所以待人者曾不<lb/>
少改其儒生之素此固衆之所共知而非吾鄉邦之所<lb/>
私譽者也嗚呼吾聞貴而不易其素者逺到之器也而<lb/>
謂子懷乃僅止於是乎而况無父無母無子無姪無伯<lb/>
叔之親無姑姊之戚所遺者僅一寡室及一㓜族弟形<lb/>
影凄凄吾猶憂其孤弱貧悴之無以自植也天之於善<lb/>
人其果能一一顧視而爲之力乎哀哉哀哉某等哀子<lb/>
懷不幸之甚而無以寄其哀爲賻爲贈力有限而情無<lb/>
<pb n="KR4e0137_WYG_005-16b"/>
涯合一觴而致訣慨天道之莫猜尚饗<lb/>
　　　祭陳都運文<lb/>
嗚呼先生起家進士主秋官事厯副郎正郎而擢守吾<lb/>
郡改福郡尋擢河東都運在在皆有聲光而在吾泉則<lb/>
其施於人者久且博固吾泉人之所詳也嗚呼先生之<lb/>
心端正平易先生之政慈祥愷悌至其操法之際則凛<lb/>
乎風霜之厲凡所施爲類不求悦於衆人一時之耳目而<lb/>
常有乆後去思之利盖明而不察寛而有制兹誠爲民<lb/>
<pb n="KR4e0137_WYG_005-17a"/>
牧者之表儀而吾泉人之所以懷感於沒世者也天之<lb/>
福善亦既不渝鳯雛雙飛高拂天衢聞餘子姓亦敦詩<lb/>
書種而食之其可涯歟清實庸愚早辱知遇冀公百年<lb/>
以永終譽忽幽明之永隔羈官守之莫赴聊寄一哀用<lb/>
表𠂻素尚饗<lb/>
　　　祭新淦周虚白憲副公文<lb/>
維正德某年月日門生蔡清聞恩師虚白先生周公之<lb/>
訃以身羈于官不得奔赴喪次謹就官舍爲位哭奠而<lb/>
<pb n="KR4e0137_WYG_005-17b"/>
告以文曰嗚呼先生昔僉憲吾閩清年十七先生實與<lb/>
進而教督之至年二十而别先生閲三十四年清年已<lb/>
五十有四乃得復見先生於新淦之里第見未竟日而<lb/>
别又十日再見移時而别未一日而先生不起矣嗚呼<lb/>
清於先生也何其幸而猶得兩見於一别三十四年之<lb/>
後何其不幸而於三十四年之後僅得兩見而已也痛<lb/>
哉痛哉不意旬浹之間幽明永隔門生職分曠若罔聞<lb/>
西向長號形畱神徃謂之何哉謂之何哉惟先生學識<lb/>
<pb n="KR4e0137_WYG_005-18a"/>
之精博德行之深純才猷器識之卓偉一一足爲吾人<lb/>
軌範其憲副陜西也年五十三以念母老懇疏致仕兵<lb/>
民至揮涕乞畱而不可得今太宰馬公之爲夏官常采<lb/>
公論奏起之而格於例厥後以去就光明恩詔自中順<lb/>
大夫進而爲亞中大夫再進而爲嘉議大夫皆致仕之<lb/>
日也斯亦可見公論之不可誣也先生之賢爲何如哉<lb/>
清比以上命供事先生之鄉意得時時供杖屨於先生<lb/>
之厠以終其承教之願而今也無及矣痛哉痛哉憶庚<lb/>
<pb n="KR4e0137_WYG_005-18b"/>
戌之冬清如官于朝嘗繪慶壽圖屬朝紳賦詩以爲先<lb/>
生壽計明年先生壽登八十亦方豫爲此圖而屬藩臬<lb/>
羣僚詩之以再致其祝願之意而今也亦無及矣痛哉<lb/>
痛哉嗚呼西江之水渺渺無涯我懷先生實與之俱惟<lb/>
古之懷德者期於必報而清之所以期報於先生者亦<lb/>
自有在而未敢言也然亦未易與時人言也瓣香樽酒<lb/>
姑寄此懷而附以此詞英爽如在尚克祐之嗚呼尚饗<lb/>
　　　祭戴少參文<lb/>
<pb n="KR4e0137_WYG_005-19a"/>
維正德某年月日門生晉江蔡清寓南昌聞座主致政<lb/>
少參萬安戴公之喪既爲位哭臨乃具香帛牲醴屬萬<lb/>
安縣儒學教諭王謐代詣靈柩前一奠而侑以辭云惟<lb/>
公才識之雄富風節之剛方政治之優長博觀斯世要<lb/>
豈可以多得哉方成化丁酉公以侍御出按吾閩也適<lb/>
大比取士之秋如清不肖實蒙奬拔念公當日之所期<lb/>
待與清之所自期待者云何去今三十餘年公既已作<lb/>
古人矣如清於向所期待者猶皆杳然如寄稍改於其<lb/>
<pb n="KR4e0137_WYG_005-19b"/>
舊者僅身外之物色而已嗚呼何足道哉兹聞公訃中<lb/>
益慚負而疾弗及侍棺未及撫既負公生又負公死嗚<lb/>
呼如之何哉如之何哉尚饗<lb/>
　　　祭秦太宰太夫人文<lb/>
惟清生平無由一望吾太夫人懿範而受吾太宰公之<lb/>
德受吾太宰公之教恩同父師則視吾太夫人其大母<lb/>
行也太夫人之喪乃不得匍匐一赴哭焉其爲哀且愧<lb/>
何如也嗚呼吾太宰公爲國柱石爲世鳯麟北堂有變<lb/>
<pb n="KR4e0137_WYG_005-20a"/>
回我陶鈞斯其爲戚又豈惟一人一家之故而已哉然<lb/>
而風霜凄切元陽不滅吾太宰公之所以爲其親不朽<lb/>
圖者盖未涯也又何莫而非吾太夫人之遺哉北望悽<lb/>
愴惟可自諭伏惟尚饗<lb/>
　　　祭林都憲尊甫文<lb/>
維正德某年月日晉江蔡清道過莆田謹具牲醴致祭<lb/>
于詔加中順大夫菊莊先生林公之靈曰公平生行善<lb/>
徴於令子以都憲内艱服闋朝命徴起者再璽書特起<lb/>
<pb n="KR4e0137_WYG_005-20b"/>
者又再而竞不起至以疾乞致仕海内方訝都憲之介<lb/>
也然不數月而公之訃聞乃知終天之恨雖所不免而<lb/>
愛日之誠已獲庶幾都憲向之所以堅不起者良有其<lb/>
道而孝子之門果有忠臣在焉豈止區區成就一節之<lb/>
士而已哉公有子如此所以報國之勲綽有餘地而其<lb/>
累被寵命之褒加也亦冝矣况諸子或以文雅克家或<lb/>
以儒官典教皆森然拔俗之英公爲善之報又不於是<lb/>
乎可徴哉清獲登德門侍顏範已三十年忽聞兹訃悲<lb/>
<pb n="KR4e0137_WYG_005-21a"/>
愴不勝適道所經謹具瓣香牲醴少致鄙情嗚呼哀哉<lb/>
尚饗<lb/>
　　　祭朱侍御母文<lb/>
𢎞治某年月日通家子吏部員外郎晉江蔡清謹具香<lb/>
幣牲醴東向四拜奉祭于邵武朱母太夫人之靈嗚呼<lb/>
清仰令子憲副先生學行而受教愛也有日矣視太夫<lb/>
人猶母也登堂之拜素切于懷而未獲遂忽聞謝世之<lb/>
訃痛如之何乃以身病道阻不克躬赴哭弔負愧又何<lb/>
<pb n="KR4e0137_WYG_005-21b"/>
如也特脩薄儀奉薦靈筵言不能文意不能達伏惟尊<lb/>
靈鑒饗嗚呼痛哉<lb/>
　　　祭丁指揮文<lb/>
嗚呼清竊嘗評人物於一時如公者眞不易得哉其武<lb/>
也文其文也質孰謂武弁中乃有此人物哉嗚呼今其<lb/>
已矣春秋僅四十計其平生英雄慷慨奔走王事曾不<lb/>
遑啓居而卒以不夀内無期功强近之親諸子又方煢<lb/>
煢在幼天之所以報公者一何其薄也念之使人失聲<lb/>
<pb n="KR4e0137_WYG_005-22a"/>
直欲上詰老天而無由哀哉然而德在軍士功在邊陲<lb/>
名在縉紳公雖不夀而有夀者存矣况後事又得所托<lb/>
劉子羽劉勉之豈負韋齋翁者哉九泉之下計應可以<lb/>
少慰也顧清無似辱知有素兹聞公訃相去不二百里<lb/>
而屬有采薪之憂不得匍匐一弔死生之際負公多矣<lb/>
臨風一涕端爲正人灑也區區鄙辭何足以達意哀哉<lb/>
尚饗<lb/>
　　　祭陳提學亮之文<lb/>
<pb n="KR4e0137_WYG_005-22b"/>
嗚呼先生何其才之富行之篤器業之臧也而何其壽<lb/>
之嗇也嶺南之士沐教方新又何其不幸而弗克卒所<lb/>
業也國家得一碩才焉方駸駸而進之冀收其効而又<lb/>
何其竞不得㡳于大用也此吾人於先生之喪所以不<lb/>
能已於哀也抑以顏路之暮齡而哭子淵之喪以子由<lb/>
之至性而狀子瞻之行此情又何可堪也此吾人於先<lb/>
生之喪所以尤不能已於哀也尚饗<lb/>
　　　祭林雲室師母文<lb/>
<pb n="KR4e0137_WYG_005-23a"/>
嗚呼唯吾師雲室先生之所以成其學成其德成其功<lb/>
名者固出於所自樹而吾師母内助之力亦不可誣也<lb/>
且吾師敭厯中外二十年去家或數千里或萬里家衆<lb/>
數十口家事且如毛而悉以付吾師母曾不以一毫縈<lb/>
于念慮者謂非藉吾師母之賢固不可也吾師近以動<lb/>
勇退之志門下小子輩咸意齊眉偕老教子弄孫爲日<lb/>
方長而吾師母忽爾訃至嗚呼痛哉痛哉某以羈官守<lb/>
于數千里外獨不得匍匐至門下一哭南向涕零可勝<lb/>
<pb n="KR4e0137_WYG_005-23b"/>
愴情一樽逺致聊薦微誠伏惟尚饗<lb/>
　　　祭都臺林太夫人文<lb/>
嗚呼孰不有子而貴子亦豈少哉惟夫人之子名節重<lb/>
天下聲光壯本朝計其所就貴足道也有子如此母之<lb/>
賢又豈庸云云哉令子方受長城之寄於大江之右期<lb/>
奠江右之民以寛聖皇南顧之憂而忽以夫人之故輟<lb/>
璽書所付者而奔就苫塊焉斯其爲戚又豈惟一人一家<lb/>
之事哉清早辱令子教愛嘗獲展登堂之拜而今而後請<lb/>
<pb n="KR4e0137_WYG_005-24a"/>
拜無期矣凡爲人子者於此其能無所感傷乎噫清實<lb/>
人子之不肖者也於夫人之卒也重有感焉而不能言<lb/>
也傷哉尚饗<lb/>
　　　祭朱侍御乃尊文<lb/>
某等在令子交遊中逺者十七八年近者五六年矣斯<lb/>
文相與之至情既等之骨肉則於公雖未獲一接平生<lb/>
而其傾想頌願之心實有不能自己者往者令子杖節<lb/>
二廣得便道以拜家慶某輩亦爲之一樂焉迨還期之<lb/>
<pb n="KR4e0137_WYG_005-24b"/>
伊邇盖方引領閩嶠之雲而屈指於親庭之日而公則<lb/>
已不待矣人子之痛可奈何哉可奈何哉某等相哀之<lb/>
心其又能以自已哉雖然公之生也有善名在里閭而<lb/>
公之子又有賢名在朝野人孰無死有如公之所得者<lb/>
能幾哉嗚呼論至此公之死所以益使人不能漠然者<lb/>
也薄奠寄哀聊以伸吾人之懷尚饗<lb/>
　　　祭蘭谿章先生乃尊文<lb/>
昔者令子闇齋僉憲吾閩清爲諸生實得觀感竦動於<lb/>
<pb n="KR4e0137_WYG_005-25a"/>
治教之下於時固已知慶門種德之有自也無何闇齋<lb/>
以公垂白在堂早乞歸休侍養寂然與世不相聞者垂<lb/>
三十年天倫之樂道腴之甘盖有未易窺者雖朝命及<lb/>
門數四而確不可奪斯又以見公之能安於善養而所<lb/>
責望其子者有不在區區功名富貴間也夫有是父有<lb/>
是子宜乎天下士之爲闇齋致私願於公者無異於其<lb/>
親戚故人或有類孫曾之於王父者也此豈不足以驗<lb/>
在人好德之同心也哉而公今則已棄孝養長逝矣凡<lb/>
<pb n="KR4e0137_WYG_005-25b"/>
昔之爲闇齋喜慰者今其能不為痛恨哉清適乞歸便<lb/>
道仁里方期一展牀下之拜退將次第有請於闇齋而<lb/>
入門之際公之像設已在堂闇齋已扶杖在傍矣我之<lb/>
生也何事之與心期乖者之獨多耶且清已五十無聞<lb/>
矣此行又不得遇於公之門則其所以哭公者豈特尋<lb/>
常知識之情而已哉生芻一束盖不得及公之生以展其<lb/>
誠猶願㝠㝠之中有以鑑其來意之非泛泛也嗚呼尚<lb/>
饗<lb/>
<pb n="KR4e0137_WYG_005-26a"/>
　　　祭王府經文<lb/>
嗚呼君吾太宰介庵公之適嗣也介庵公著勲績於朝<lb/>
野者四十餘年而在公常有忘家之適私門絶無毫髪<lb/>
之牽者此固盛德刑家之化而亦主器得人之克相其<lb/>
完也洎沐國恩兩贊元戎清聲四達益愼以恭上下嘖<lb/>
嘖庶幾肖公夫何一疾俄傾云終嗚呼直牀下春秋高<lb/>
矣此痛其何可言况兒女之成行者多未了之債而清<lb/>
白吏之子孫固乏負郭之田也靈車北引遥遥三千善<lb/>
<pb n="KR4e0137_WYG_005-26b"/>
人之報然乎不然清出公門下且辱君知慨幽明之永<lb/>
隔重念公而增悲一觴薄酹不禁涕洟尚饗<lb/>
　　　祭王侍御尊甫文<lb/>
嗚呼清數從吳中過得公之鄉行於吳中賢士大夫稔<lb/>
矣既而獲與令子御史君同朝竊見御史君器業表表<lb/>
班行中觀風所至凛然如秋霜霈然如時雨上下敬嘆<lb/>
畏愛無間言信爲能行公之教者於是始信公種德之<lb/>
報而有子之慶又不止尋常之以子貴故得一推封之<lb/>
<pb n="KR4e0137_WYG_005-27a"/>
榮者而已也清既有慕於公而又辱知令子兹行借便<lb/>
計程謂當得一遂登堂之拜矣逮至近郊訪之則公近<lb/>
者已作古人矣嗚呼未見君子憂心沖沖我之謂矣既<lb/>
見君子我心則降我無日矣惜哉傷哉况聞令子廣南<lb/>
之節將旋盖方屈指於親庭之日近而公已不待人子<lb/>
之痛又可奈何哉令子之痛吾輩尤爲痛之也行邊觴<lb/>
豆草草莫盡予情尚饗<lb/>
　　　祭洪氏姑母文<lb/>
<pb n="KR4e0137_WYG_005-27b"/>
吾家族庶不一惟吾姑之父與吾祖同胞至親且同德<lb/>
相與之日最久吾姑之少也又嘗學女事於吾母動止<lb/>
相依更歲年猶記吾姑德性醇厚幽靜或半日不出一<lb/>
語而勤愼弗懈又大有度量一歸英溪逮四十年清父<lb/>
子以地逺力薄雖信介時馳而音儀希接十數年來吾<lb/>
祖吾父母暨吾祖叔父母俱已相繼而歸㝠途甫𦵏吾<lb/>
父未十日而遽哭吾姑嗚呼昔之少者壯矣壯者老矣<lb/>
老者死矣亦有未老而已死者感今懷昔人生骨肉之<lb/>
<pb n="KR4e0137_WYG_005-28a"/>
間恩義之際其相與歡然者能幾日而㑹少别多㑹短<lb/>
别長其將如之何哉清今始跡英溪而不能及吾姑之<lb/>
存其痛又可奈何哉吾姑夫吾表弟清固無辭以解其<lb/>
哀也尚饗<lb/>
　　　祭表弟黄于鼎文<lb/>
吾年十有九子年僅十有五即從予遊予領郷薦未<lb/>
行子復從予或棲巖谷寓招提而不相舍者又數年予<lb/>
既登進士官于朝子亦領薦上京師遊太學無何亦登<lb/>
<pb n="KR4e0137_WYG_005-28b"/>
第而同朝矣計其在家鄉在京國相聚之日恒多間或<lb/>
相逺率不厯歲移時即復聚世之親友從事功名之途<lb/>
得如吾二人相從之久而相聚之密者盖不能什一也<lb/>
而今也一别則萬萬斯年不可復聚矣嗚呼痛哉載念<lb/>
吾二人者之自少力貧讀書同也其學有不逐時好其<lb/>
言行不敢越常度不能爲世之能人又同也自登第入<lb/>
官至今或十年或二十年而其貧猶昔其内乃皆若他<lb/>
有所慕而未克酬者又同也然予亦衰矣抑予雖衰而<lb/>
<pb n="KR4e0137_WYG_005-29a"/>
殘喘尚少延子猶少且壯乃倐爾而先終身事業僅止<lb/>
於此親老子幼皆不能恤矣嗚呼吾其如之何哉痛哉<lb/>
痛哉尚饗<lb/>
　　　祭黃汝亨文<lb/>
成化某年月日友生晉江蔡清謹用隻鷄樽酒告祭于<lb/>
故友行人司行人莆田黃君汝亨之靈曰嗚呼始海上<lb/>
之報至道路洶洶朋舊歔欷予心獨迷且驚且疑盖以<lb/>
為有則於理若在所無然以爲無則於數又有所不可<lb/>
<pb n="KR4e0137_WYG_005-29b"/>
知者用是含哀展轉者凡厯幾旬時嗚呼今果然矣謂<lb/>
之何哉愧予與君總角相聞逮君既壯而登第予始得<lb/>
一見於君之門自是信問不絶情誼彌敦或同榻夜話<lb/>
於金臺之客邸或合席聚論於吾晉江之濆逺摭帝覇<lb/>
之遺事而近究程朱之緒言盖有我之所是而君以爲<lb/>
非亦有君之所道即我之所云者言議雖未必盡合意<lb/>
趣亦近於同羣静言思之猶厯厯昨日事耳豈謂桐<lb/>
城南十里亭之别乃遂爲此生之永訣也哉嗚呼當<lb/>
<pb n="KR4e0137_WYG_005-30a"/>
十里亭之别也予舉酒屬君曰壯哉兹行得以遊司馬<lb/>
子長之所不能遊者矣抑又豈知胷中之壯氣尚未及<lb/>
收於史記而魚腹之英魂遽已同歸於汨羅者哉哀哉<lb/>
痛哉孤弱子之失怙負慈親於暮齡况又與愛弟而偕<lb/>
行使賢季父増倍其愴情者哉哀哉痛哉雖然君以王<lb/>
事行也凡事之以義行而卒與禍㑹者謂之命儒者平<lb/>
生談論曰有義有命矣今日又何言哉又何言哉嗚呼<lb/>
惟天地之無窮兮哀人生之長勤往者吾弗及兮來者<lb/>
<pb n="KR4e0137_WYG_005-30b"/>
吾弗聞已而已而尚饗<lb/>
　　　祭外父母文<lb/>
成化某年月日女婿蔡清始祇謁吾外父義民胡公外<lb/>
母李氏之墓爰具牲醴庶品以祭而叙其情曰清念我<lb/>
外父外母鍾愛厥女不以與所親近之冨家郎而獨以<lb/>
屬之疎逺貧寒之孺子此其待我者不爲近且淺矣清<lb/>
之感德何如也奈清不才年來力困於一經翅垂於兩<lb/>
舉上不能顯其親下不能榮䕃其家之人孤我外父母<lb/>
<pb n="KR4e0137_WYG_005-31a"/>
所望其負愧又何如也乃今幸藉神明之祐叨居郷薦<lb/>
之首丈夫萬里程僅得一舉武而外父母則既謝世矣<lb/>
嗚呼清之得舉也其亦幸而祖父母及父母之俱存其<lb/>
亦不幸而外父母之俱亡也興言及此莫冩我悲然受<lb/>
人之德妻人之女既負其生忍忘其死兹具一奠之儀<lb/>
少叙久負之意而追報之效百未能一二也念哉痛哉<lb/>
尚饗<lb/>
　　　祭王表兄文<lb/>
<pb n="KR4e0137_WYG_005-31b"/>
維𢎞治某年月日表弟蔡清寓京師謹具香帛牲醴遣<lb/>
義子克忠奉祭于亡表兄蕭山寓士王君之靈嗚呼吾<lb/>
兄生三歲而寄身於鄭氏六歲而永辭墳墓從鄭氏於<lb/>
浙矣清生五六歲始知有兄在外二十三歲始能求之<lb/>
多方不遇至兄三十有九清年三十六始縁周侍御之<lb/>
力物色而得之於蕭山水濱之行人杭城一㑹恍若夣<lb/>
中嗚呼我外祖之嗣歇矣遺脈一綫飄零僅在誓將奉<lb/>
挈還歸故鄉庶以嘘一爐香火之寒灰而燃之不至遂<lb/>
<pb n="KR4e0137_WYG_005-32a"/>
隕其先世煌煌奕葉之門户耳嗚呼豈知吾兄之年乃<lb/>
僅止於四十有三而已哉苦事哉苦事哉茫昧者天曽<lb/>
豈知人間有恩義大願而哀念成全之也哉去夏别京<lb/>
邸期以明年秋㑹蕭山即同歸泉南而今也寄骨於何<lb/>
人之地矣想吾兄垂絶之際亦將謂清莫可奈何矣然<lb/>
吾兄之姓氏今則分明矣吾兄後事今在清矣清之貧<lb/>
窘固兄所知抑諺云一飯兩分可飽二人此清之心也<lb/>
明年夏秋清得以例歸省便當過蕭山一哭吾兄而弔<lb/>
<pb n="KR4e0137_WYG_005-32b"/>
吾嫂與孤姪并舉兄之遺骨以偕南清且有父有母有<lb/>
子當不令兄之後事失所矣或者剝後見復我祖一脈<lb/>
又將由是而復昌也嗚呼客燈之下涙與筆俱我此微<lb/>
身半自王氏茍無王氏安有我母茍無我母又安有我<lb/>
今王氏衰落至此我其不思爲王氏一籌哉兄如有知<lb/>
宜悉此情而勿憂後事也尚饗<lb/>
　　　代莊某祭翁義民<lb/>
嗚呼無好人三字信非所冝道矣然世變既降好人固<lb/>
<pb n="KR4e0137_WYG_005-33a"/>
不可多得爾嗟惟翁公六行悉備内無間言外無異議<lb/>
求之今人誠鮮公比謂之義民真義民矣天胡不信六<lb/>
袠而上嗚呼自公之喪我痛弗置父子受知實銘肝肺<lb/>
一隔㝠途再期何地無以報公惟有清涕嗚呼如此好<lb/>
人世復能幾尚饗<lb/>
　　墓誌銘<lb/>
　　　欽進亞中大夫雲南按察司副使致仕雲室先<lb/>
　　　　生林公墓誌銘<lb/>
<pb n="KR4e0137_WYG_005-33b"/>
吾雲室先生以雲南按察司副使致仕家居八年卒卒<lb/>
之明年子文中等將奉柩塟于某縣某山之原先期遣<lb/>
人以書狀授清於江右官所而屬之誌清先生門人也<lb/>
始自丱角以臨江周虚白先生教命得登先生之門而<lb/>
受業焉抵今盖三十有餘年矣念先生之所以教育而<lb/>
造就我者自始至終恩同罔極而疾不得侍歛不得親<lb/>
今其𦵏也又不能如古人之負土以成其役東望揮涕<lb/>
此情何如則於是誌之屬也其將何辭惟是荒落負教<lb/>
<pb n="KR4e0137_WYG_005-34a"/>
之甚今且駸駸晚暮矣於分内實事曽無一毫成立是<lb/>
豈足以知吾先生者勉强執筆亦僅能得粗迹而已先<lb/>
生諱某字廷珍姓林氏世家福州之候官以所居之鄉<lb/>
名雲程别號雲室山人而學者稱爲雲室先生云高祖<lb/>
比元時爲某衙門鎭撫紅巾之亂抗敵而死舉家就戮<lb/>
遺曾祖陽文身避獲全生祖某煢煢自立故居在城西<lb/>
關至是始遷雲程考秀號質齋性厚朴而心向道禮延<lb/>
名師以教子姪不計貲力故先生兄弟七人先生既以<lb/>
<pb n="KR4e0137_WYG_005-34b"/>
魁天下爲顯官曰瑭亦登進士第爲御史提學南畿曰<lb/>
玠與姪某□俱郷貢進士第孫文瓚亦繼登第他子姪<lb/>
負經術有名士林者又數十人一門之盛有由然也妣<lb/>
周氏稱合德焉七子皆其所生而先生爲之長自幼穎<lb/>
敏出羣而沉篤嗜學夜讀率至夜分又能以身體之以<lb/>
心驗之最得聖賢意趣其紬繹遺言襯貼之義以開發<lb/>
學者則清平日所見知少有其似者也自閩中及兩京<lb/>
以至浙江之士及門受業者殆不可數計而領薦登第<lb/>
<pb n="KR4e0137_WYG_005-35a"/>
位列中外者常不乏人其始薦於鄉也以景泰癸酉年<lb/>
纔十有九至天順丁丑㑹試不第入太學癸未㑹闈災<lb/>
移試八月揭榜居第三爲易經魁甲申三月殿試賜同<lb/>
進士出身觀政戸部是年秋以疾乞恩歸治時方具慶<lb/>
先生侍奉不稍離天倫之樂盖優優乎其自足而無所<lb/>
慕於外也四方來學者此時尤衆里舍至不能容今閩<lb/>
中易學獨盛於東南視他經倍蓰焉盖先生倡明之功<lb/>
居多也成化甲午大比江西聘主文衡辭不赴以進士<lb/>
<pb n="KR4e0137_WYG_005-35b"/>
侍親家居十有七年既終大事辛丑乃至京除南京刑<lb/>
部山西司主事先生律己素嚴其讞獄明恕而有執司<lb/>
寇金陵張公亟稱之且語人曰如吾林主事學行要當<lb/>
居春坊軄輔導乃稱耳乙巳考三年滿勑加承德郎贈<lb/>
考如其官妣及正室薛氏爲安人繼室朱氏封安人丙<lb/>
午陞本部某司署員外郎丁未陞浙江按察司僉事奉<lb/>
勑提督銀場𢎞治庚戌景寧賊吳大兒嘯聚千餘徒恣<lb/>
摽掠傍及福建政和浦城諸縣兩省患之勑浙江鎭巡<lb/>
<pb n="KR4e0137_WYG_005-36a"/>
等官勦捕諸公以事屬先生先生發諸屬縣兵快先分<lb/>
據要害以防其奔逸乃以精鋭千二百人進臨其穴賊<lb/>
出拒破之賊棄穴橫奔至福建松溪之渠口㨿高險隘<lb/>
我衆難之先生曰賊勢已蹙前途皆非道我嚴其令攻<lb/>
之必克一鼓遂獲其渠魁戮數百人餘走慶元及從間<lb/>
道竄景寧先生復節制諸巡捕官就取之戮死外又獲<lb/>
三百餘人支黨散匿山谷官屬請乘殱之先生曰彼無<lb/>
能爲也恐濫及無辜亟出告示令早出降兩省以安時<lb/>
<pb n="KR4e0137_WYG_005-36b"/>
又有遂昌黃巖賊某聚衆且至萬各伏所穴未發將觀<lb/>
變而動其勢叵測至是聞景寧賊破膽寒先生又豫爲<lb/>
形勢以擬之諸賊遂自解散去鎭守張公喜曰兹所謂<lb/>
不戰而屈人兵者矣巡按御史陳公金上其考語於臺<lb/>
部云文有名而士類咸服武有備而賊徒知懼者此也<lb/>
辛亥陞雲南按察副使盖僉事甫三年得陞者數十年<lb/>
僅三五見亦殊恩也在雲南風操愈勵威惠益振其地<lb/>
民夷雜處官府政多仍其俗未免茍簡或有所改張尤<lb/>
<pb n="KR4e0137_WYG_005-37a"/>
恐動衆心先生獨曰此地既入華即當以華治奈何猶<lb/>
以夷待之乃多别名分重禮教又創分司以便官督造<lb/>
永安橋數十間以便民劾都司之冐功陞賞者數十人<lb/>
皆謫戍窮邊他所施爲多類是衆咸安之政俗有改觀<lb/>
者矣在浙江嘗監己酉鄉試在雲南連監壬子乙夘戊<lb/>
午鄉試所取士咸稱得人試錄諸文多出其手筆盖先<lb/>
生非惟文學素優其行誼政治亦自過人故所至上下<lb/>
翕然歸重之巡撫雲南都御史張公誥巡按御史張公<lb/>
<pb n="KR4e0137_WYG_005-37b"/>
泰金公獻民余公本實清戎御史徐公紀交章論薦衆<lb/>
方以大用期之而先生以年及懇疏乞休時己未之春<lb/>
也初冡宰三原王公守備南京得先生名於張司冦公<lb/>
而心識之故在吏部日先生得以三年僉事舉陞副使<lb/>
及王公去位而當路無深知先生者故先生名位事業<lb/>
僅止是先生既歸休日杜門教子孫讀書足跡不及公<lb/>
門乙丑今天子即位推恩臣下進階亞中大夫先生善<lb/>
理家人人各有分業不得自暇逸常切切告戒使循<lb/>
<pb n="KR4e0137_WYG_005-38a"/>
理安分不得席勢凌物故子弟人人能勤約隱忍無一<lb/>
毫浮艷氣習嘗試以他宦門子姓較視之多覺别是一<lb/>
種風味矣先生遇士大夫禮度甚謹而一出於誠其待<lb/>
姻族恩意切至不以貧富貴賤而差異與鄉人處善薫<lb/>
之以和於有過者尤能以宇量包容之故卒之日自有<lb/>
位以及鄉士庶稍相知識者無不痛惜而奔赴焉壽七<lb/>
十三男四長文明薛出次文中朱出文英文昻側室王<lb/>
氏出女七淑適陳浚皓適劉模洪適陳汶淵適許繹濟<lb/>
<pb n="KR4e0137_WYG_005-38b"/>
適張□次澄源未行孫男四璽縣學生次璺坤某皆文<lb/>
中子某則嗣文明者也孫女二模適楊鏐梓幼㑹孫女<lb/>
一先生生於宣德甲寅十月十一日卒於正德丙寅十<lb/>
一月十六日𦵏以丁夘某月某日清惟昔人嘗有承其<lb/>
師之子屬表其師之墓者自謂始不敢辭而又不敢不<lb/>
辭卒之不敢終辭焉若清今日之情殆有彷彿於此者<lb/>
故畧次所見聞用塞來屬計恩門内外尚當有知吾先<lb/>
生深者别有所錄以盡吾先生德業之詳而盖不肖清<lb/>
<pb n="KR4e0137_WYG_005-39a"/>
之負焉耳其銘曰峩峩雲室雲山是宅清源一派流注<lb/>
洋溢欽德者所居成聚是惟居間之績施於有政彌漙<lb/>
其澤既文且武厥聲載赫豈伊腐者用之斯劇進難於<lb/>
先遲遲廿年退勇於後了無所牽始終大節視履其旋<lb/>
嗟嗟雲室有學有德有爲有識實我人之則不肖門生<lb/>
懷慚當筆尚俟來者揚幽不極<lb/>
　　　晉江縣知縣吳公墓誌銘<lb/>
居上不寛吾何以觀之哉此吾夫子爲萬世爲人上者<lb/>
<pb n="KR4e0137_WYG_005-39b"/>
立言也而周公亦曰平易近民民必歸之嗟乎二聖人<lb/>
者以其規天條地之規模過化存神之運用其論治豈<lb/>
不能爲高世異俗之談以聳動天下後世者而乃一則<lb/>
曰寛一則曰平易若固爲卑之之論何哉二聖人者殆<lb/>
亦慮之熟矣盖凡軄子民者本所以撫摩而乳哺之必<lb/>
不得已然後威加焉非專以督責爲事也彼專事督責<lb/>
之治者民惟見威而不見德其法令精神雖若可快一<lb/>
時而國家之元氣則有潛虧暗削於可快之中而有不<lb/>
<pb n="KR4e0137_WYG_005-40a"/>
及覺者矣嗚呼此清於吾縣尹吳公之卒所以不能不<lb/>
爲吾民惜也公狀貌雄偉望之若不可迫視而性度夷<lb/>
曠即之温然豈弟君子也作縣三年清以所見及所聞<lb/>
考之大抵居之以寛行之以平易要在有實惠於民而<lb/>
不爲一切之政以徼名希世者故久而民益戴之卒之<lb/>
日民無老少逺近咸咨嗟痛悼以爲天之不相我民也<lb/>
嗚呼惜哉使世之爲天子吏牧小民者皆公其人黎民<lb/>
尚亦有利哉而公之不壽不得以終其惠於吾民則<lb/>
<pb n="KR4e0137_WYG_005-40b"/>
天也謂之何哉公諱雲字民望世家松江之華亭祖軫<lb/>
冨平縣丞父禮義官母丁氏公生十三年而入邑庠又<lb/>
十五年而入太學在太學十六年而官在官三年而卒<lb/>
卒之日成化壬寅二月某日也距所生正綂丙辰正月<lb/>
某日享年四十有七娶俞氏先卒子男三長縉次紳次<lb/>
纓女二長適謝奎次適楊纘皆俞出也繼娶王氏公之<lb/>
病革也與母及家人訣曰吾二親俱垂白在堂且無他<lb/>
昆弟即入地目不瞑矣爲吾妻孥者念哉嗚呼良可哀<lb/>
<pb n="KR4e0137_WYG_005-41a"/>
夫縉將奉公柩歸𦵏先期詣清泣請文以賁諸幽清非<lb/>
知文者然雅愛公之寛大平易有出於一時諸君子故<lb/>
不辭而輒詳於寛大平易之説非惟以彰公之善亦因<lb/>
以告夫世之凡有子民者之責耳銘云樂只君子其心<lb/>
孔仁而惠弗克終於民孝弗克終於親雖然其弗終者<lb/>
在天而其弗可忘者在人<lb/>
　　　畱夫人黃氏墓誌銘<lb/>
夫人黃氏今南雄通判畱君汝礪之妻也隨君之官卒<lb/>
<pb n="KR4e0137_WYG_005-41b"/>
于官其子志淑方以春闈中選在京師聞訃輟廷試事<lb/>
奔南雄將扶柩歸葬而通守君已先歸其柩於家志淑<lb/>
既抵家則奉通守君命以請于大父處士茂明擇地晉<lb/>
江三十二都之文昌山卜某年某月某日葬而請誌於<lb/>
予志淑之言曰吾母性穎悟通物理人情而敦厚有器<lb/>
度雖不多讀書其所爲之符合於古義者常多也事吾<lb/>
大父母及吾父二十年孝敬勤愼如一日於吾兄弟固<lb/>
所甚愛而教督之尤嚴志淑始得舉戒之曰爾毋遽以<lb/>
<pb n="KR4e0137_WYG_005-42a"/>
此一得自幸男子分内所當爲者計尚未能萬一也此<lb/>
吾母性識大畧也乂曰吾母諱某有元南安達魯花赤<lb/>
某公之幾世孫父曰曲江尹某公母曰孺人楊氏年二<lb/>
十歸我畱氏生子五人長即志淑次志及志宏志業志<lb/>
憲殤孫男一曰宜讓又曰吾母生於天順辛巳正月十<lb/>
五日卒於𢎞治辛酉十月初七日年僅四十天乎何其<lb/>
與年之促而不令少得享不肖子之養也惟先生素教<lb/>
愛志淑者其尚哀而爲之銘乎銘曰問夫人之所生南<lb/>
<pb n="KR4e0137_WYG_005-42b"/>
安黃氏接武簪纓問夫人之所適晉江畱氏將相餘澤<lb/>
夫君伊何别駕南垂聲名有輝厥子伊何丱弱高第書<lb/>
香繼繼惟夫人之得於天兮亦豈云薄惟夫人之遺其<lb/>
子兮風樹爲虐噫理數有窮親年有終慨吾徒之烱烱<lb/>
兮追所願之無從惟賢母之遠志兮子奉以躬銘莫此<lb/>
固兮以畀爾封<lb/>
　　　坦夷居士林公墓誌銘<lb/>
陳江林珤及弟寧國府推官珹將𦵏其父坦夷居士公<lb/>
<pb n="KR4e0137_WYG_005-43a"/>
于本邑二十八都之象山先期狀公行屬清爲之銘珤<lb/>
與珹皆清所素知而公之疇昔又人所共知者故雖不<lb/>
知文而不容辭也公諱昱字曦明世居陳江之塢高祖<lb/>
諱天福公因號江塢隱翁有風操郷人重之曾祖宗敬<lb/>
祖伯亨父仕齊皆不仕母吳氏公有兄而殤且無弟甫<lb/>
弱冠即能苦志立身以支撑門戸父母安其孝焉性仁<lb/>
厚而果於義姻族多能之二姊一蚤世一蚤喪所天公<lb/>
維持其家撫諸甥而長之立之有人所難者與人交淡<lb/>
<pb n="KR4e0137_WYG_005-43b"/>
而信終始如一日恭而有禮暴慢者處之夷然或數見<lb/>
侵侮而後以理直之卒皆愧屈無詞平居恂恂若無所<lb/>
區别至其臨事則矩度整如也軒几有微塵必命掃除<lb/>
之曰人之治心亦冨如是耳喜植花卉庭除間朝夕玩<lb/>
賞之其治園圃界限分明而脈絡貫通若得經界遺意<lb/>
者時或杖屨其間清風霽色昻首伸眉蕭然有出世外<lb/>
之趣年六十郡守李公哲張公濂貳守羅公憓陳公旦<lb/>
皆知公名値鄉飲酒禮則前期具啓遣生員詣門請置<lb/>
<pb n="KR4e0137_WYG_005-44a"/>
焉啟詞稱公立心坦夷制行誠確公曰誠確未易也坦<lb/>
夷則吾其庶乎因摘坦夷二字自號𢎞治庚申六月初<lb/>
九日考終于正寢去所生正綂丁巳九月二十五日享<lb/>
年六十有四娶蔡氏子三珤其長次曰□繼卒珹其季<lb/>
也由丙辰進士出身女一適侯林吳輪孫男四良猷良<lb/>
材良器良儒孫女四塟用壬戌之十二月二十八日其<lb/>
地背乾面巽云銘曰吾泉諸姓莫盛於林林莫盛於陳<lb/>
江之一鄉維江塢公稱林之良厥世繩繩坦夷有光自<lb/>
<pb n="KR4e0137_WYG_005-44b"/>
身而家而鄉所履咸率厥常天錫之逸春意洋洋心塵<lb/>
是拂益使我愧悚而彷徨上下向風德音載揚有子克<lb/>
家或耀其章分帝之符將履周行其在陳江寔破天荒<lb/>
嗚呼兹因坦夷公積德之報兮抑亦可以占江塢公餘<lb/>
慶之未央<lb/>
　　　義民簡齋顧公墓誌銘<lb/>
先君嘗與郷之名勝通政使張公及簡齋顧公輩凡十<lb/>
有四人約爲逸樂㑹時相與登高晀逺賞花玩月以相<lb/>
<pb n="KR4e0137_WYG_005-45a"/>
娛也適清得恩歸養諸公屬先君命清爲記先君命記<lb/>
時有感於杜子美明年此㑹知誰健之句而諷焉時清<lb/>
雖爲之戚然猶未意其言之必符也逮記成不數月而<lb/>
先君奄爾棄養又未幾而某齋陳公某齋翁公某齋包<lb/>
公洎顧公相繼謝世者至七人於是信人生之如寄聚<lb/>
㑹之無常而先君當日所舉子美之言今日適爲荼毒<lb/>
腸腑之味矣顧公卒於𢎞治癸亥正月二日享年六十<lb/>
有五其生於正綂己未十一月八日諱美字孟璽其爲<lb/>
<pb n="KR4e0137_WYG_005-45b"/>
人明白坦夷意氣清曠頎然長者也平生無分外干取<lb/>
而才具俱優自其先世以貲産償逋負于官而家已落<lb/>
至公能觀時燭物伸縮以樹有家而家始復振且重義<lb/>
輕利親故之匱乏者周之貸而不能償者毁其劵𢎞治<lb/>
癸丑山東饑公奉詔入粟賑饑得賜冠帶稱義民焉𢎞<lb/>
治己未公甲子適一周嘆曰凡人願望不可過逺禮六<lb/>
十而歲制今其時矣况吾仲子已幸科名而季子亦頗<lb/>
閑家務吾何日擾擾爲乃豫治諸送終具而委家於子<lb/>
<pb n="KR4e0137_WYG_005-46a"/>
惟與逸樂㑹諸公相從游焉至癸亥而卒嗚呼其可謂<lb/>
知義命之士哉其先莆田人宋崇寧中有諱建中者由<lb/>
國史院編脩官出判泉州因家泉城而籍晉江曾大父<lb/>
諱敬大父諱長祖父諱鸞母某氏娶魏氏子凡四長曰<lb/>
珊早世次珀由進士知虹縣又次瓚次㻾孫五原清原<lb/>
淑原淳原瀞原洌珊兹卜以乙丑某月某日塟公某縣<lb/>
某都某里之某山而珀述事狀以屬清銘嗚呼先友之<lb/>
喪通家之事也某何敢終以鄙陋辭銘曰嗟吾簡齋兮<lb/>
<pb n="KR4e0137_WYG_005-46b"/>
瑩乎其中曠乎其外雖不自異於俗而中有不俗者在<lb/>
惟德不孤名勝爲徒惟善有後冠裳之秀所就未涯推<lb/>
恩有階小子誌之有竢將來<lb/>
　　　吉水縣丞韋君墓誌銘<lb/>
韋君諱廷輔字尚輔廣西潯州府平南縣勞莫里人仕<lb/>
爲江西吉安府之吉水縣縣丞致仕别號水竹居士君<lb/>
之在吉水也績用甚著江西盗羅顓侃號滿天星嘗破<lb/>
一縣賊良民無筭且善妖幻其衆雲聚鳥散逋誅數載<lb/>
<pb n="KR4e0137_WYG_005-47a"/>
巡撫檄君偕諸督捕官理之君獨獲其嫂廉其蹤戮之<lb/>
於同江以報縣有陂塘通于江溉田千頃値水潦江漲<lb/>
隄輒决君承藩檄修之越舊隄外數尺深植木樁内蔽<lb/>
以板板内累茅土合舊隄增築之既又治水閘視時旱<lb/>
潦而啓閉其流民至今食其利嘗出傍郡按事縣忽大<lb/>
水漂民居數千民號舟以濟舟人乘時邀厚利貧者莫<lb/>
得濟而君家人亦蒼惶借栖民樓水不及樓板者寸許<lb/>
值君終事歸嚴督漁舟五百餘分濟之先民而後及家<lb/>
<pb n="KR4e0137_WYG_005-47b"/>
人曰民在水吾家人固在樓也君之治行如此類甚多<lb/>
上官甚倚用之每遇部内事重且難者多以屬君巡按<lb/>
御史張公某分巡僉事羅公九鼎分守參政張公琳相<lb/>
繼請旌於朝而巡撫僉都御史閔公某又遣官自公所<lb/>
以旗鼓導送歸館勞以羊酒且親題其彩旗云萬民競<lb/>
覩無雙士九邑咸推第一官九邑者吉安屬邑有九也<lb/>
衆方謂其擢用有期而君以勞瘁得微疾乞休于當道<lb/>
者皆勉畱不許乃遣其弟走疏於朝得致仕時年五十<lb/>
<pb n="KR4e0137_WYG_005-48a"/>
六也君少穎敏重厚其學務實行一言一動皆不妄孝<lb/>
友篤至遇姻族故舊厚從弟言姪表皆少失怙恃君實<lb/>
撫育之既長各授室焉族人多貧者曰用曰柱輩皆無<lb/>
以爲家君曰吾固有餘也忍坐視其不足乎割己田以<lb/>
分給之臨事必辨别是非不肯雷同義所不可辭避引<lb/>
去茍所當爲慷慨直前不計難易平南經冦亂多閒田<lb/>
逺近流徙及逋迯者據耕之既不輸賦又恣暴良民<lb/>
且僭亂識者憂之君爲太學生獨上疏陳其利害請<lb/>
<pb n="KR4e0137_WYG_005-48b"/>
改武靖州治于其地事下兵部及巡撫等官議卒從之<lb/>
自是民有所庇又益戸口若干而積年無徵之賦亦有<lb/>
所歸遂爲鄉邦百世利盖君之表表者固無待於既登<lb/>
仕之日而後見也其先世譜莫考國初有諱五嗣者始<lb/>
自慶逺府之宜山縣而遷平南祖諱以明父諱弁任廣<lb/>
東廣州府經厯母陳氏生子三長邦憲府學生次邦相<lb/>
郷進士次邦吉女四長適馮名世次適梁國用次適李<lb/>
鵬三婿皆縣學生次未行孫男三應韶應龍應鳳君生<lb/>
<pb n="KR4e0137_WYG_005-49a"/>
於宣德乙夘五月十九日卒於𢎞治己未十月二十一<lb/>
日享年六十有五邦憲卜以年月日奉塟于某山之某<lb/>
以書馳訃邦相嘗從予遊君之行予固已得其槩矣及<lb/>
閱邦相所狀詞多摭實益信君之爲表表也乃節其詞<lb/>
爲序而糸之以銘云峩峩在位有公有卿聲華振動誰<lb/>
齒縣丞縣丞乃克有所樹公卿或無得而稱置位較德<lb/>
孰辱孰榮我觀韋君有仁有義有禮有智一丞效官賢<lb/>
名在世使天少豐其位黎民尚亦有利嗚呼窮之所養<lb/>
<pb n="KR4e0137_WYG_005-49b"/>
達之所施計君治行之懿固已占於家食之時士不厚<lb/>
其養而欲功業見於世者云胡不思嗚呼知德者宜毋<lb/>
以其官之小而小之<lb/>
　　　王訥庵處士墓誌銘<lb/>
往時清講業于雲室林先生之門值<graphic n="KR1282" url="https://raw.githubusercontent.com/kanripo/KR-Gaiji/master/images/KR1282.png" mimeType="image/png"/>作荷先生罔極<lb/>
之恩百方圖全之又屬同舍生王君泰視䕶疾以獲瘳<lb/>
故清與君交誼最篤嘗登拜其尊甫處士訥菴公見其<lb/>
古貌龎然古心泊然家事田圃而室中有書滿儿談論<lb/>
<pb n="KR4e0137_WYG_005-50a"/>
間往往及之清以是知公之賢而時方有行不得久畱<lb/>
侍又三年再謁雲室因過訥庵而公卒矣哭弔而返越<lb/>
二月泰以書致其兄惠所狀行實來徴銘以葬且曰吾<lb/>
父備嘗辛苦以有諸孤而不肖碌碌持敝帚欲售人以<lb/>
千金而未得竟使吾父泯焉淪喪悲夫生無以爲養死<lb/>
無以爲喪惟君子其畀之銘嗚呼公善人也是固當銘<lb/>
不銘何以伸吾情且何以塞吾友之悲按狀公爲人孝<lb/>
友而慈親在時出而課耕入而問膳日孜孜焉親沒而<lb/>
<pb n="KR4e0137_WYG_005-50b"/>
喪祭必問禮弟叔義屢空輒分所有周之嘗諭家人云<lb/>
范文正公義均九族况吾親昆弟耶吾力雖非范比尺<lb/>
布斗粟猶可及吾弟也鄭氏女兄無子不得於其夫氏<lb/>
公迎歸以養終身不見忤已沒而禮𦵏之族孫宥孤且<lb/>
窮寄食于治家公聞之曰彼雖屬疎自吾祖宗視之則<lb/>
皆子孫也亟反之且爲之婚而籌其所以衣食焉凡此<lb/>
皆公之大節章章於人之耳目者也嗚呼公之大者如<lb/>
此其他清雖未及悉也信其爲善人矣而况昔者一嘗<lb/>
<pb n="KR4e0137_WYG_005-51a"/>
及公之丰采已乎公諱隠字叔仁世爲閩縣之永福里<lb/>
人曾祖拾父完母梁氏娶蕭氏生男三長某早卒次惠<lb/>
次泰女某適陳某繼娶余氏生女某未行公生於永樂<lb/>
庚子十一月十五日卒於成化某年七月十三日其葬<lb/>
卜以壬寅年某月某日其窆則樟林山之原背丁面癸<lb/>
銘曰吁嗟公兮螺江之濱芒鞋布衣清世一民然孔懷<lb/>
其義孝慈其仁能不喪其真書香有繼寒谷自春噫視<lb/>
彼之烜烜赫赫而一行無足錄者一日盖棺萬迹俱塵<lb/>
<pb n="KR4e0137_WYG_005-51b"/>
所得竟孰屈而孰伸吁嗟公兮我思古人<lb/>
　　　凃室戴氏墓誌銘<lb/>
笋江凃處士賢賓將葬其室戴氏于南安三十二都之<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>埔山令其姪郡學生經以狀徴予銘按狀戴氏諱儘<lb/>
娘大父某父某世爲南安詩溪巨族少有淑行年十八<lb/>
歸于凃事姑余氏孝姑有疾旦夜侍左右奉湯藥久而<lb/>
不懈處士弟賢俊始尚幼衣服飲食類出戴氏供具無<lb/>
少後時者處士與其弟篤相友愛一錢尺帛不以歸私<lb/>
<pb n="KR4e0137_WYG_005-52a"/>
帑戴氏能終始順承其意處妯娌和翕然無閒言故其<lb/>
家庭雍睦至于今不分異而處士亦以此受旌於有司<lb/>
矣無子一女嫁南安歐陽冬初嘗力贊處士置側室亦<lb/>
無子後有抱養子出陳氏甚愛之既冠且婚矣晚乃與<lb/>
處士議以爲竟非我族恐負祖宗地下即厚遣之歸其<lb/>
宗而立其次姪爲後嗟夫家人離必起於婦人戴氏始<lb/>
孝於姑勤於其叔氏此猶人所可能至於相成夫子之<lb/>
美終其身兄弟相好不分異此則未易能也况婦人之<lb/>
<pb n="KR4e0137_WYG_005-52b"/>
仁多失之小不忍戴氏取陳氏子於孩提襁褓之中而<lb/>
子育成就之又無他乃一旦覺前之爲非是毅然贊其<lb/>
夫使别而正之不以淆夫氏宗祀此則又若非婦人之<lb/>
智所及者予少時嘗聞經之母家萬石劉氏謂凃氏伯<lb/>
父母鍾愛其姪若己子逈與庸俗情不類吾母尤喜談<lb/>
之最後寓開元寺讀書適與經同館見其伯父時時從<lb/>
童僕攜薪米蔬果來視之使内非其人則此事容有掣<lb/>
其肘者矣以予昔所聞所見證之經今日所狀戴氏之<lb/>
<pb n="KR4e0137_WYG_005-53a"/>
賢殆不爲誣是故樂爲之書也某生於永樂癸夘十二<lb/>
月初三日卒於成化辛丑年十一月十七日葬以己巳<lb/>
十二月初八日其墓背丙面壬虚右爲處士壽蔵也銘<lb/>
曰夫以善名是維其内輔之貞嗣以姪繼是亦其恊正<lb/>
之義嗚呼雖不讀書行則幾矣吾以是知豆箕所刺雖<lb/>
丈夫爲不識友字㓕鄫以莒者雖丈夫爲不識仁字而<lb/>
在女婦又不必皆如曹大家李易安者然後足爲知書<lb/>
耳<lb/>
<pb n="KR4e0137_WYG_005-53b"/>
　　傳<lb/>
　　　陳節婦傳孫燉附<lb/>
陳節婦福州閩縣南臺人福城張某女也年二十六其<lb/>
夫某死官事家且落煢煢無助矢志獨立一子慈時在<lb/>
娠甫兩月既就乳以育以教長爲娶婦生孫二曰燉曰<lb/>
燁一節自老八十一而終未及葬燉繼亡嗚呼燉可念<lb/>
也燉思光祖母之德而猶未能也哀哉其父子世味清<lb/>
苦既無以終其祖母之喪又無以爲自終之具垂絶獨<lb/>
<pb n="KR4e0137_WYG_005-54a"/>
懇懇囑其友王泰求清爲傳其祖母以遺其後人顧居<lb/>
相逺燉又舉於顚沛末由得其節之詳而備書之僅得<lb/>
其槩如此哀哉燉之志可念也清質燉爲人於其友益<lb/>
使人追向之不能忘嗚呼豈獨其祖母可傳哉燉字文<lb/>
眀敏而慤於學也專深於理味發之言尤雄贍剴切與<lb/>
清俱雲室先生門人獨遊不同時耳逮後一見即情親<lb/>
如故吾先生素愛燉常館之家塾以子姪託之同門諸<lb/>
友及凡與交遊者皆信重之無間其祖母殁以父有疾<lb/>
<pb n="KR4e0137_WYG_005-54b"/>
翌力成禮悲哀倍常其卒以此傷生乎年纔三十五無<lb/>
子哀哉燉不死其將有立於時乎燉之死也同郡友車<lb/>
文昌李濬曾樞蕭寧葉性何珪袁昇邱琚及泰諸人以<lb/>
義相倡爲理其喪并舉其祖母喪共葬且爲築生壙三<lb/>
二以待其父母一待其妻蔡氏庸以盖其遺恨於㝠㝠<lb/>
也嗚呼卧病呻吟之中覽泰所爲求傳事意愴惻傷泣<lb/>
爲感數端顧碌碌何足任吾文明之意哉聊以寄吾哀<lb/>
耳泰之爲求傳也盛夏涉三百八十里而來値清疾間<lb/>
<pb n="KR4e0137_WYG_005-55a"/>
愈復作負之久矣<lb/>
　　　静庵先生傳<lb/>
静庵先生姓林氏諱玠字廷珪福州府候官縣雲程里<lb/>
人吾雲室先生之弟也少穎敏出倫類讀書一過目輒<lb/>
記其大半爲文章下筆立就而天性孝友慷慨又有大<lb/>
局量深得雲室先生家法天順壬午年二十領鄉薦至<lb/>
乙酉弟瑭廷玉亦領薦相與北赴㑹試至鵞湖驛得疾<lb/>
廷玉亟扶以歸甫及門而卒其魂欝不散家人每接之<lb/>
<pb n="KR4e0137_WYG_005-55b"/>
夢寐有時彷彿聞其聲迹所設靈儿間器物或自動家<lb/>
人乃如待紫姑神法置箕布灰于儿箕輒自舉遂令人<lb/>
扶之箕之運衮衮不休就視之則皆詩文也其别父母<lb/>
詩有云如今我已終天别何計能酬寸草心别兄弟云<lb/>
鴻鴈層雲憐隻影池塘芳草憶殘春又曰本期接武青<lb/>
雲路誰料身先入九泉别妻云寄言與爾無他故節義<lb/>
氷霜不可虚别兒云幸吾尚有連枝樹□道孤根無所<lb/>
終於是親戚朋友聞者或相與詣几前訪之亦皆有詩<lb/>
<pb n="KR4e0137_WYG_005-56a"/>
與叙别其别苑時清云最羡君家縂俊英奈愚不幸棄<lb/>
雲程其别王秉中云黃巻悠悠誰切琢平生空負一經<lb/>
綸又爲牟勤夫賦書樓極目云清風揺動硯池雲飛鴻<lb/>
㸃破江山影又自賦書暇觀蓮云呼童泛美酒對此紅<lb/>
芳傾又曰若人已先去此花空自馨又父母將祭先祖<lb/>
則豫爲作祭文逺方朋友來告别則爲作送别序以贈<lb/>
之諸體凡七十餘首家人次以成編則又自名之曰静<lb/>
庵遺玉而自序之有曰玉之體雖蔵於山而其德自弗<lb/>
<pb n="KR4e0137_WYG_005-56b"/>
冺焉盖以自况也初箕動成文之時親友臨者無不毛<lb/>
髪竦竪久之則與答問如平生矣趙余二友至與聯句<lb/>
焉如是者盖餘一年然後其魂始反而歸耳嗚呼異哉<lb/>
先生之死而不死也自有載籍以來凡哲士文章之傳<lb/>
世者皆著自生前而垂之身後未有其身既死而其魂<lb/>
歸與生者相響答如此之異者也豈非先生之所稟與<lb/>
其所養獨有不類於常人者卒得暴疾弗遇良醫死於<lb/>
所不當死故身雖死而魂不與之俱耶抑自古之身死<lb/>
<pb n="KR4e0137_WYG_005-57a"/>
而魂不散如伯有之類亦多矣然往往皆癘屬如先生<lb/>
者非彛倫不親非法語不道盖始終一正道生死一文<lb/>
儒也古人以女子既嫁而孝不衰於父母爲賢若夫既<lb/>
死而猶戀戀於孝友之恩斯文之愛者則始於先生見<lb/>
之且幽魂滯魂自古有之槩皆不能免於怨懟如先生<lb/>
者雖亦以早世自悼然其所自悼實衆人之所共悼者<lb/>
也其可以怨懟目之邪其言盖合於詩之怨而不怒者<lb/>
斯亦可以占其德矣自名曰遺玉其有以哉向使先生<lb/>
<pb n="KR4e0137_WYG_005-57b"/>
得永其年以大其所就設不偶而當變故之衝其能如<lb/>
古人之處生死而不亂爲癘鬼以殺賊也可期矣而乃<lb/>
以弱冠之年舉子之身遽喪其身而殞其志是吾閩失<lb/>
一傑士國家失一俊才不但林氏一門失一賢子之爲<lb/>
可悼而已也得命僅二十有五父某齋先生封南京<lb/>
刑部主事母某氏封安人兄弟三人雲室先生其長也<lb/>
以雲南按察司副使致仕廷玉後任御史奉勑提督南<lb/>
畿學校卒配某氏果能不虚氷霜之戒云子二長文祿<lb/>
<pb n="KR4e0137_WYG_005-58a"/>
敦詩禮而克家次文纘領𢎞治乙夘郷薦孤根有托亦<lb/>
先生所已知者矣先生以成化丙戌年卒清以庚寅年<lb/>
始得遊雲室先生之門頗聞先生遺事而未能詳間者<lb/>
文祿兄弟出示遺玉編而泣因屬言以記其事清故得<lb/>
詳焉盖程子所謂别是一箇道理者釋氏謂地水先散<lb/>
而火風尚遲者正不謂無理是雖怪而不怪也清今傳<lb/>
之殆不終於語怪也况在文祿兄弟之情其不容已於<lb/>
不傳乎<lb/>
<pb n="KR4e0137_WYG_005-58b"/>
　　　高祖爲人大畧<lb/>
公性沉靜好讀書有高行又精地理之學其手澤猶存<lb/>
桃山之蔵寔公所自卜山勢大金盖小金青龍三顧白<lb/>
虎四衛墳前印浮水面乃島嶼也水外羣山垣䕶天清<lb/>
日朗時厯數之得百餘峯焉地家以爲出泉城東諸墳<lb/>
鮮有其比此非所宜瑣瑣以公所自卜地故及之先祖<lb/>
嘗言當時造墓規制并歲月日辰之類亦皆公病中所<lb/>
自裁墓銘吳靖司訓所撰惜不能詳公之平生故都憲<lb/>
<pb n="KR4e0137_WYG_005-59a"/>
朱公鑑公友也嘗語清云吾及識乃高祖世安公實一<lb/>
時善士也若翁貌頗類之清後登金粟洞中别室有祀<lb/>
像一位神牌曰檀越主純齋處士蔡公其貌果與家君<lb/>
類盖公畫像大小二軸蔵於長房者已燬于火清以是<lb/>
召工就洞祠傳其像以歸公晚歲委家於子遊神物外<lb/>
窮年山居不復問世事去城市貿遷至窮年絶葷膻進<lb/>
士周太初挽詩所謂處士素樂善晚年長蔬食大兒能<lb/>
克家小兒鄉進士者也洞在郡城西南紫㡌山之巔自<lb/>
<pb n="KR4e0137_WYG_005-59b"/>
山麓至洞約十里許公於諸山多所遊寓而居此山獨<lb/>
久道流相傳公用己銀若干兩造屋若干間以與道流<lb/>
居故道流祀之至今云<lb/>
　　贊<lb/>
　　　陳府尊贊<lb/>
　清自成童讀公文而慕公又十年乃得登公堂而<lb/>
　拜公今公殁且十有八年矣仲子漳以遺像屬贊<lb/>
　贊曰<lb/>
<pb n="KR4e0137_WYG_005-60a"/>
十八載之前公貌澤然我心懌然十八載之後遺像恍<lb/>
然我心愴然嗚呼公有韋布之行履有錦繡之心胷及<lb/>
進而握皇家之憲度則凛乎有鐵石肝腸之風至其黜<lb/>
而令也擢而守也則又惠澤之沛乎其廣被而宇量之<lb/>
恢乎其有容若夫勇退於未衰之年高卧於田里之間<lb/>
桑榆景霽風月晴閑斯又其風節之高挺然於歳寒之<lb/>
天者也嗚呼公斷斷兮其德孔多我思公兮閩山峩峩<lb/>
　　　童廷式贊<lb/>
<pb n="KR4e0137_WYG_005-60b"/>
少而思奮老而益堅胷有杜氏之庫手弄堯夫之丸其<lb/>
志之所期直欲經邦而濟世其神之所適往徃入地而<lb/>
升天奈之何光久韜於壯日穎方脱於耆年雖然使有<lb/>
能越常資以待度外之士則馬伏波之矍鑠功名成者<lb/>
其庶幾焉<lb/>
　　　高孝子先生像贊<lb/>
簪纓文獻之家規矩凖繩之士眼前有景明月清風三<lb/>
百篇胷次無涯往古來今十九史善名早著於鄉邦孝<lb/>
<pb n="KR4e0137_WYG_005-61a"/>
行晚旌於天子今年七十又八矣而猶黎明深衣夜深<lb/>
細字盖一味乎道腴殆忘情於勢利夫如是而終老於<lb/>
布韋兮豈不猶賢於世之心蒿萊而身朱紫者歟<lb/>
　　　林母贊<lb/>
吾聞林氏有賢母焉實繼母也夫繼母之以賢聞者天<lb/>
下鮮矣其子啓迪請予爲之贊嗚呼閔子單衣薛包分<lb/>
異伯奇履霜於中野王祥失愛於朱氏繼母之爲家病<lb/>
也古今盖莫可勝計猗嗟林母其貌吾未及一識其行<lb/>
<pb n="KR4e0137_WYG_005-61b"/>
吾不能周知而悉紀但見里隣多嘆其慈惠姻戚咸稱<lb/>
其德義謂母之遇子也厚而真謂子之事母也誠而至<lb/>
母今皤然兒亦暮矣藹天倫之無間諒感孚之常理繄<lb/>
是家風端可勵世吾爲之贊非贊之體<lb/>
　　　陳處士贊<lb/>
因公之子見公之真魁梧蕭散恍乎神人吾以是卜<lb/>
其平生自非卓犖不羣之士殆亦葛天無懷之民<lb/>
　　　黃樂易先生贊<lb/>
<pb n="KR4e0137_WYG_005-62a"/>
望之肅肅即之雍雍其志剛果其氣舂容能游心乎紫<lb/>
陌黄塵之外能納物于春風和氣之中能四十餘里不<lb/>
一侵於孩童能七十餘年不一罹於刑憲嗚呼樂易哉<lb/>
是翁樂易哉是翁<lb/>
　　　郭司訓蘭谷先生贊<lb/>
平心如砥直氣如矢行重三族才優多士閉戸徒勤孫<lb/>
敬之功題柱莫酬相如之志白首青氊吾事已矣嗚呼<lb/>
世或口蜜腹劍而位公孤或玉表石中而身朱紫公豈<lb/>
<pb n="KR4e0137_WYG_005-62b"/>
宜然抑亦命耳嗟夫問之輿人孰爲君子<lb/>
　<lb/>
　<lb/>
　<lb/>
　<lb/>
　<lb/>
　<lb/>
　虚齋集巻五<lb/>
</p>
<p>
</p>
  </div>
</body>
</text>
</TEI>
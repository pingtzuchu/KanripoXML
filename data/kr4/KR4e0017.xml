<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>東臯録巻上</head> <lb/>
    <p>
<pb n="KR4e0017_WYG_001-1a"/>
欽定四庫全書<lb/>
　東臯録巻上<lb/>
　　　　　　　　　　　　明　釋妙聲　撰<lb/>
　　飛鯨樓詩<lb/>
崇樓言言上下太清鳴鐘在懸飛鯨是名在昔先民制<lb/>
器尚形取類相感用谹其聲此方真教由聞而入誕敷<lb/>
法音昭我𤣥極假物以鳴與世作則震驚大千羣響俄<lb/>
息維此積善靈僧之宫爰作斯樓警昏啟䝉侯誰尸之<lb/>
<pb n="KR4e0017_WYG_001-1b"/>
曰沙門恵公胡潰于成矢誓在躬瞻彼飛樓峙于東海<lb/>
華䲔在兹蒲牢震駭苦輪乃軔音場無礙於千萬年迷<lb/>
者永頼<lb/>
　　圭復菴貧樂齋<lb/>
貧非樂也樂惟道義匪哲弗居孰云細事室如懸磬俯<lb/>
仰無愧終身欣然何憂何懼矧伊吾人宗自西方一飯<lb/>
候晷三宿於桑彼上人者如珪如璋肆求懿德其居允<lb/>
臧載瞻其居有琴有書亦有嘉賓來與我娛草衣藜羮<lb/>
<pb n="KR4e0017_WYG_001-2a"/>
屢空晏如從吾所好有樂只且往有鐘鼎弗慎弗守彼<lb/>
有榮觀弗圖弗究淪胥以亡亦孔之醜我作是詩以詠<lb/>
座右<lb/>
　　蒲菴<lb/>
循彼南澗言採其蒲采之何為<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡是圖彼蒲之良利<lb/>
用為屨載緝載紬如蓺稷黍我思古人惟睦之陳克用<lb/>
是道甚宜其親我行四方十年於今母寔有命余何弗<lb/>
欽乃築我居於越之野悠悠我思朝夕於楚亂離孔憮<lb/>
<pb n="KR4e0017_WYG_001-2b"/>
山川邈悠豈不懐歸水無行舟爰有清泉在居之側既<lb/>
浸既灌蒲葉嶷嶷蒲葉嶷嶷蒲生日多母氏燕喜我勞<lb/>
其何<lb/>
　　藏暉齋詩<hi>并序</hi>
昔先佛心嘗得徐兢所篆藏暉齋三大字於諸箧衍<lb/>
後薦經離亂圖籍皆散失而是書獨無恙洪武更伏<lb/>
嵗辛亥孫徳瓛住石湖楞伽之上方取以扁所居室一<lb/>
時知名士形之賦咏蔵暉之名遂聞于世盖呉中山水<lb/>
<pb n="KR4e0017_WYG_001-3a"/>
以楞伽為勝而藏暉又在楞伽絶頂盡臨眺之美宜乎<lb/>
其有聞也自遭世變凡法書珍玩流落何限而是書獨存<lb/>
庸非天閟吾家舊物以章佛心之徳耶不然何波頽風<lb/>
靡之餘而獨能夀若是也哉瓛聨其詩文為一巻請叙<lb/>
其事追仰先徳不勝感慨謹紀實于左并述詩以示之<lb/>
兢名見宋史盖南渡後人嘗奉使髙麗作髙麗圖經三<lb/>
十巻併識諸此詩曰<lb/>
易貴含章詩稱養晦進德以愚明道若昧瞻彼曜靈運<lb/>
<pb n="KR4e0017_WYG_001-3b"/>
無停機匪息於淵害恒其暉君子則之以恬養志出處<lb/>
語嘿弗愆於義繼我顯祖庶免以之或升或潛允也其<lb/>
時其時維何像季師表駿奔東南於今有耀世殊事往<lb/>
手澤尚存天相斯文佑我後人於乎小子思繩厥武丕<lb/>
若詒謀無念爾祖無念爾祖淑慎其躬爰作是詩式銘<lb/>
爾胷<lb/>
　　擬秋胡<lb/>
來者靡居逝者其奈何來者靡居逝者其奈何歲短意<lb/>
<pb n="KR4e0017_WYG_001-4a"/>
長樂少哀多遺世獨立豈無其他哀我人斯營營則那<lb/>
歌以言之逝者其奈何<lb/>
瞻彼西山松栢何蒼蒼瞻彼西山松栢何蒼蒼所謂伊<lb/>
人在天一方至道在茲懷之靡忘豈不欲往道阻且長<lb/>
歌以言之松栢何蒼蒼<lb/>
彼瑤者臺赫赫何人居彼瑤者臺赫赫何人居朝競紛<lb/>
華夕已為墟鬼神害盈乃䘮厥家昔為所羡今可長吁<lb/>
歌以言之赫赫何人居<lb/>
<pb n="KR4e0017_WYG_001-4b"/>
　　送湯漕使赴省<lb/>
冉冉歲云暮蕭蕭班馬鳴蓐食俟明發走赴公家程江<lb/>
南足秔稌我倉今既盈中吳開饟臺轉海趨神京國用<lb/>
食為本均輸寄非輕上計選才彥君今及此行堂堂紫<lb/>
薇垣冠佩羅羣英願言慎詞令専對貴盡誠江湖渺空<lb/>
闊冰霰浩縱橫豈不念逸樂王事靡皇寕諼草日已長<lb/>
春蘭亦向榮當思倚門望庶盡君子情<lb/>
　　和感遇并雜詩<lb/>
<pb n="KR4e0017_WYG_001-5a"/>
悲風抎黃桑茇舎依樲棘歲歉兒苦飢家貧母猶織寒<lb/>
窻秉機杼卒歲不成匹里胥夜蹋門叫怒催絍織蹇余<lb/>
晚歸田耕不如神力一飯愧其人安敢自皇息<lb/>
胡雁乗朔風矯矯厲羽翼江南稻粱地異彼陰山北所<lb/>
憂弋者篡繒繳在尋尺奈何隨陽侣自剪排風翮豈知<lb/>
經羅網復懼膏鼎鬲本不飛冥冥于今悔何益<lb/>
有虞昔南狩死塟蒼梧山帝子泣幽怨至今竹斑斑重<lb/>
華骨已朽淳樸何時還我欲往從之洞庭汨孱顔夢寐<lb/>
<pb n="KR4e0017_WYG_001-5b"/>
奠靈𤨏懷椒候其間安得御風去揮手謝人寰<lb/>
美利在於人翕張隨所如上焉有好者天下將同趣宣<lb/>
尼常罕言防源知在初魏罃問利國孟子亦囘車沛公<lb/>
田舎夫蕭何刀筆胥提劍入咸陽僅収其圖書謀生誡<lb/>
止足制用自可餘橫流竟莫返舉世無寕居<lb/>
西山一何髙草樹鬱樽樽仙靈此焉宅尚有秦遺民我<lb/>
欲躡丹梯引手捫青天天髙迥無極欲上嗟無因令天<lb/>
若可上世上那有人<lb/>
<pb n="KR4e0017_WYG_001-6a"/>
喬木豈無枝髙山亦有岑嚶鳴尚求友我獨無知音沉<lb/>
歎和氏璧掩抑嵇生琴誰令抱奇蘊惻惻多苦心<lb/>
　　題歸去來圖<lb/>
奮身報韓仇决䇿扶漢鼎有懷千載上慷慨心獨領家<lb/>
貧值時變樂道事幽屏賦詩聊自娱去縣不待請髙風<lb/>
振六合名與日月並朗詠歸去篇猶疑見烟艇<lb/>
　　題滄浪醉眠圖<lb/>
沄沄此河水水渾不見底水渾猶自可水深將沒汝舟<lb/>
<pb n="KR4e0017_WYG_001-6b"/>
楫無根柢風波無時休不如髙堂上飲酒可忘憂<lb/>
　　賦槐市送人之越<lb/>
日出槐市東送客槐市西橋邊綵舟發城上夜烏啼葉<lb/>
宻春雲合花黃秋雨迷賦詩譽嘉樹長憶若耶溪<lb/>
　　雨<lb/>
宻雲遂崇朝飛雨洒髙閣蕭瑟傍松檐委迤帶烟郭坐<lb/>
來池水滿吟罷林花落已知禾黍秋不奈衣裳薄<lb/>
　　貞壽堂<lb/>
<pb n="KR4e0017_WYG_001-7a"/>
翼翼貞夀堂肅肅賢者居堂上鶴髮母霓裳而霞裾貞<lb/>
節四十年夀今八袠餘斯堂得嘉名請試陳厥初母也<lb/>
實氏吳番有先人廬良人溘先露生計亦淪胥誓言賦<lb/>
栢舟那復詠闗雎志存楊氏祀靡暇䘏其諸大兒甫六<lb/>
朞小纔五月餘辛勤立門戶寤寐課詩書嶄然見頭角<lb/>
藉甚多名譽伯為邑大夫仲隨李輕車綵衣日就養樹<lb/>
諼滿庭除兄弟進甘㫖夫人御板輿令德兼夀考此樂<lb/>
復何如瞻彼堂之陰嘉樹鬱扶疎上有雙鳳雛和鳴自<lb/>
<pb n="KR4e0017_WYG_001-7b"/>
紆徐爵位日以髙禄養日以舒生封有令典厚積待吹<lb/>
嘘煌煌太史筆照映百車渠桓楹俯流水過者式其廬<lb/>
　　題分金墩次唐元微之韻<lb/>
吾慕管與鮑結交忘賤貧惜哉以君霸功烈猶陪臣分<lb/>
金念其賢多取詎妨真凡今交游者願以此義陳弔古<lb/>
訪遺迹岑邱委荒榛躊躇不能去佇立望夫人<lb/>
　　七夕<lb/>
七夕已復至徂暑適云消候蟲依砌響梧桐帶露飄雙<lb/>
<pb n="KR4e0017_WYG_001-8a"/>
星限河漢孤月麗層霄歘吸仰靈氣徘徊望斗杓獨嗟<lb/>
天路永空悲清夜遙南飛有烏鵲惆悵不成橋<lb/>
　　述古道雪齋<lb/>
黃岡有雪堂西湖有雪齋勝選不在雪其人賢且佳蘇<lb/>
公天下士與世寡所諧愛此林下趣品題自吾儕風流<lb/>
吾家述好古獨興懷南游得成印况與秦文偕神交契<lb/>
冥漠尚友遺形骸積雪遍大野流水鳴空階湛妙信可<lb/>
樂勿愧食無鮭<lb/>
<pb n="KR4e0017_WYG_001-8b"/>
　　樗軒<lb/>
彼樗實散木三年踰十尋形質雖偃蹇柯葉自蕭森物<lb/>
生各有適小大在所任敢期當世用聊致東溪陰清風<lb/>
樹下至和我邱中琴羣鳥亦萃止懷人遺好音各遂天<lb/>
地性庶當君子心培根在封植種德務華深逍遙樂其<lb/>
下永願辭朝簪<lb/>
　　荷花詠<lb/>
彼澤有嘉植淤泥擢朱華宛在水中央塵土無由加秀<lb/>
<pb n="KR4e0017_WYG_001-9a"/>
色一何麗幽氣静以遐羣魚戲其下遊蜂亦來過而愛<lb/>
君子心獨立終非他我欲集為裳佩之以揭車臨波託<lb/>
文鰩遺彼帝子家采蓮者誰子日暮發清歌歌長路且<lb/>
迥使我一咨嗟<lb/>
　　易安軒<lb/>
豐屋雖萬間所託在尋尺南窻極低小亦足容我膝知<lb/>
止庶不殆適性聊自佚邈哉古之人瞻彼江上宅桑麻<lb/>
被墟曲榆栁蔭溝術有子學書史有田藝黍稷於焉悦<lb/>
<pb n="KR4e0017_WYG_001-9b"/>
親戚且以御賔客赫赫通侯居榮觀亘阡陌持盈諒弗<lb/>
戒百鬼瞰其室永懷栗里翁曠達有清識欣賞方在兹<lb/>
庶用警晨夕<lb/>
　　黃葵<lb/>
庭樹鵜鴂鳴衆芳迹如掃愛此承露杯揚英向晴昊黃<lb/>
中本通理静退合天道所懷秉明徳非獨顔色好陶潛<lb/>
愛佳菊歸去苦不蚤三徑已就荒壺觴亦傾倒邈哉千<lb/>
載上異代同襟抱攬彼草木微於焉托幽討<lb/>
<pb n="KR4e0017_WYG_001-10a"/>
　　送沈行恕<lb/>
挾䇿事行邁言往五湖濵陰風結山岳落葉滿河津之<lb/>
子忽已逺我懷將焉陳志士惜白日行客念蕭晨况兹<lb/>
艱難際奪我心所親中情茍不移在逺猶比隣毋為離<lb/>
别苦庶以道自珍<lb/>
　　送心覺原之天台<lb/>
煌煌西方教神化敷四海自從永平來東漸已千載𤣥<lb/>
風被遐邈佛日垂光彩法運雖中微亢龍終靡悔豈惟<lb/>
<pb n="KR4e0017_WYG_001-10b"/>
其數然無乃彼相罪諸公極扶持戮力净氛靄百足信<lb/>
不僵浡興如有待維君富才藝嗜道甚飢餒感激赴前<lb/>
途力行知非殆丹邱鬱峨峨白石何磊磊山川亦良是<lb/>
塔廟今猶在世道若翻覆主維藉𤣥宰欲樹大法幢當<lb/>
著忍辱鎧吾教得璉嵩禪林有元凱君名日已起我髮<lb/>
行當改安得赴逺遊相從拾蘭茝<lb/>
　　水仙詠<lb/>
百草秋盡死孤花麗巗阿芳心太皎潔歲事坐蹉跎微<lb/>
<pb n="KR4e0017_WYG_001-11a"/>
月歩遙夜輕風生素波懷人豈無意路逺欲如何<lb/>
　　純煦軒<lb/>
出日何杲杲照我牀上書陽和被萬物豈惟在吾廬夜<lb/>
氣資息養天光發靈虚蚤起當匪懈願言慎其初<lb/>
　　蘭雪齋<lb/>
階前春雪埋階下幽蘭生蘭芳雪正消流水循除鳴馨<lb/>
香既飄越月露浩已盈長想讀書處散帙有餘清<lb/>
　　邨居圖<lb/>
<pb n="KR4e0017_WYG_001-11b"/>
東村有隱者素髪颯埀領几上種樹書門前釣魚艇秔<lb/>
稌風露深葭菼天水永雲飛洞庭小花落春戶静懷哉<lb/>
古逸民披圖發孤咏<lb/>
　　漁隱<lb/>
青山當<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>頭流水在<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>下披襟獨揮車鷗鷺與同社我<lb/>
本避世人初非漁釣者得魚亦不賣有酒聊自冩百年<lb/>
如過鳥萬物猶一馬與世久相忘胡為不予舎<lb/>
　　仙山圖<lb/>
<pb n="KR4e0017_WYG_001-12a"/>
芙容挿青天天近可倚杵樓觀栖曽厓日月出其下地<lb/>
無凡草木人是靈仙侣蒼龍守重闗皓鶴戲𤣥渚璚林<lb/>
何蕭森瑤草亦蕃廡天人道固殊肹蠁自今古卑髙雖<lb/>
遼絶臨制足官府吾聞崑崙顛其上有縣圃此圖無乃<lb/>
是兹理詎無取<lb/>
　　松石室<lb/>
松生厓石間其勢不两大松根與石鬬摩軋發奇怪文<lb/>
章世所驚風氣日以壞椎剥斧斤餘俱傷而並敗情文<lb/>
<pb n="KR4e0017_WYG_001-12b"/>
困追琢至道在稊稗上人禪者流獨往脱天械燕坐一<lb/>
室中心游大千界松風與石瀨蕭瑟雜滂湃物我澹相<lb/>
忘靈虚絶纎介瞻彼五髻峰峭拔出天外長松将秀石<lb/>
出入妨<hi>去</hi>而隘日與二者俱消搖一何快逝将從君遊<lb/>
吾衰怯行邁<lb/>
　　漉酒圖<lb/>
棄官賦歸來田家酒初熟脱我頭上巾漉此杯中緑獨<lb/>
漉復獨漉漉多酒還濁酒濁猶自可世濁多返覆桑枯<lb/>
<pb n="KR4e0017_WYG_001-13a"/>
栁亦衰但有松與菊田父晚相過相與話墟曲共醉茅<lb/>
檐下此生亦以足<lb/>
　　静寄軒<lb/>
深居一室静獨坐羣動息渉世諒無營照空欣有得風<lb/>
吹松上雨花落澗底石當期永日閒共此喧中寂<lb/>
　　心覺原宜晚軒<lb/>
青山多故情慰我齒髪莫愛此泉上軒深諧静中趣孤<lb/>
雲赴逺壑落日在髙樹牛羊下來盡鳥雀歸飛屢境勝<lb/>
<pb n="KR4e0017_WYG_001-13b"/>
欣有得形忘澹無慮消搖歩前楹曠望一延佇懷哉未<lb/>
歸客微徑草多露<lb/>
　　蕃王禮佛圖<lb/>
維西列萬國有土此有人孰是無繼立而能治其民佛<lb/>
化大無外萬有入彌綸衣冠雜誕譎莫不悉來賔東方<lb/>
九州地文治亦相因豈知五經表各自叙彛倫斥鷃譏<lb/>
南運舜英疑大椿擴充固有道一視歸同仁<lb/>
　　送方禪者<lb/>
<pb n="KR4e0017_WYG_001-14a"/>
巖巖秦餘杭天作何大壯孤峯有蘭若夐絶厓石上去<lb/>
天纔一握陟險仍萬狀雲霞或相依猨鳥不敢傍天花<lb/>
落幽户松吹飄梵放上人禪家流勇往志所尚伽趺縛<lb/>
禪寂抖擻謝塵坱境静道易親理得形自䘮繙經悟空<lb/>
假繕性了真妄拂衣入烟蘿飛屩度層嶂徒令世上人<lb/>
矯首一長望<lb/>
　　湯時中寄樵<lb/>
英英湘中彦寄迹吳山樵山深土泉美厥植多喬夭逝<lb/>
<pb n="KR4e0017_WYG_001-14b"/>
將樂嘉遯詎欲肩芻蕘冰雪嵗云莫荃蘅化為蕭詩書<lb/>
道林藪採穫日以饒逍遙杏壇上絃誦自朝朝春風曽<lb/>
㸃瑟秋水許由瓢幸遂邱壑志不受弓旌招<lb/>
　　玉鶴焚香<lb/>
白玉刻為鶴鶴背可焚蘭朱火若螢聚青烟隨燼殘孚<lb/>
尹自旁達氤氲相控揣如聞九臯唳翻勝博山安娱客<lb/>
白日晚奉君清夜闌誰將别鵠操和我廣陵㪚<lb/>
　　耕雲軒<lb/>
<pb n="KR4e0017_WYG_001-15a"/>
呼龍耕白雲開畦種瑤草一犂春雨足萬頃晴苗好伊<lb/>
人静者徒中嵗頗好道神仙遺服食採掇事烹擣色如<lb/>
青精飯大比安期棗食之生羽翰後天而終老<lb/>
　　李氏慈竹軒<lb/>
慈竹生堂階下有諼草花花竹美相映親年樂無涯秀<lb/>
色上春服清蔭延蕭齋馴烏飛緲緲鳴鳳聲喈喈微風<lb/>
度瑤瑟宻筍供珍鮭霜根隨地長令德與年偕此物良<lb/>
足貴君家識可懷<lb/>
<pb n="KR4e0017_WYG_001-15b"/>
　　題虞侍講書白太傅八漸偈<hi>七言古詩</hi>
香山居士八漸偈青城先生𨽻古書金薤琳瑯殊可愛<lb/>
文章官閥總相如白雲開士成都客同是青城故鄉陌<lb/>
天藻亭深翰墨香法雲地古天花白白雲悠悠去不返<lb/>
橘樹彫傷坐成晚滿把空懷明月珠招魂誰洒雕胡飯<lb/>
古人事佛今人非二老風流今古稀大勝潮陽韓刺史<lb/>
晚因聞道却留衣<lb/>
　　題髙尚書九江暑雨圖<lb/>
<pb n="KR4e0017_WYG_001-16a"/>
尚書畫山山巃嵸九江秀色開森茸况當五月暑雨交<lb/>
雲氣滃勃川光動五峯削出青如蓮緑樹彷佛聞<graphic n="KR1640" url="https://raw.githubusercontent.com/kanripo/KR-Gaiji/master/images/KR1640.png" mimeType="image/png"/>猨<lb/>
猶瞻謝眺青山宅不見米家書畫船何人見門面山立<lb/>
頭上烏紗翠痕濕誰唤山東李謫仙來觀瀑布三千尺<lb/>
于今戈㦸亂如麻使我披圖一永嗟欲買沃洲歸共隠<lb/>
江山如此屬誰家<lb/>
　　贈四明粥書單生<lb/>
古人讀書手自冩今人藏書充屋椽牙籖插架不解讀<lb/>
<pb n="KR4e0017_WYG_001-16b"/>
何異愚翁工守錢單生持書入我室竹光落牀亂緗帙<lb/>
居貧不能常得書為我借觀留數日昔在鄞江識單生<lb/>
于今白髪老于行明年倘有江舩賣我欲從君覓論衡<lb/>
　　栢子庭畫松障歌<lb/>
髙堂誰畫青松障越栢下筆開殊狀小枝交錯鐡不如<lb/>
大枝森竦劍相向筆驅元氣天為泣龍擘海水神俱王<lb/>
滄江風雨六月來白日雷霆九天上想當飛墨縱揮洒<lb/>
應遣酣歌助悲壯于時畫者亦有人栢也用意實豪放<lb/>
<pb n="KR4e0017_WYG_001-17a"/>
猶憶海虞山裏時往往見我索題詩豪縑到手不暇擇<lb/>
爛漫圖寫寕復辭只今風流已冥寞使我見之増歎愕<lb/>
况當木落秋氣悲撫事哀吟忽如昨烏乎柏兮那復見<lb/>
蕭瑟凄風動寥廓蕭瑟凄風動寥廓應有松子僧前落<lb/>
　　題岳陽樓圖<lb/>
岳陽城南天下稀飛樓雉堞相因依雲連天闕象緯近<lb/>
水滿瀟湘鴻雁飛洞庭始波木葉赤元氣混茫天地白<lb/>
蛟龍出吟霧雨愁腸斷江南未歸客何人置酒樓两楹<lb/>
<pb n="KR4e0017_WYG_001-17b"/>
定是昔年滕子京可憐風流已冥漠猶有文章遺令名<lb/>
君山翠黛秋可掃湘君歸來雲縹緲空向人間對畵圖<lb/>
十二螺鬟夢中繞<lb/>
　　采蘭堂<lb/>
去年采蘭蘭葉長今年采蘭蘭葉短秉芳欲寄路漫漫<lb/>
國香零落風吹斷蓮花峯下采蘭堂永懷焦鏡不能忘<lb/>
上人開窻面山坐山水含暉吟謝郎三生誤落夫差國<lb/>
翠結瓊琚香不息目斷王孫遊未歸江南春草連天碧<lb/>
<pb n="KR4e0017_WYG_001-18a"/>
　　劾飛廉<lb/>
飛㢘事紂僨厥宗何自上天司八風嘘枯吹生在掌握<lb/>
竊㺯神柄貪天功四月五月旱大甚天地翕赫方蟲蟲<lb/>
原田莓莓赤如燎種不入土啼老農雨師鞭霆走羣龍<lb/>
𤣥雲四合零雨濛胡為吹雲使消爍更鼓烈燄翻長空<lb/>
斯民焦勞亦何罪得不哀怨號蒼穹天雖處髙聽甚聰<lb/>
汝敢迷罔斧爾躬天誅將加不可逭殛死大荒誰汝恫<lb/>
　　龍掛<lb/>
<pb n="KR4e0017_WYG_001-18b"/>
白龍下天欲行雨赤日巻水江中央銀河東傾浪波接<lb/>
劍影倒射雲旗揚下民方憂涸轍鮒上帝許借天瓢漿<lb/>
龍來勸爾一杯酒平地水深三尺強<lb/>
　　寒食省墓示諸姪<lb/>
汀栁青黃野花白村巷家家作寒食暖風吹盡紙錢灰<lb/>
淚落春烟収不得村西町疃溪灣路長記門前白楊樹<lb/>
廿年不見泉下人有酒空澆樹邉土人言賢者有子孫<lb/>
我家兄弟今具存生兒莫斷詩書種繼爾長原忠孝門<lb/>
<pb n="KR4e0017_WYG_001-19a"/>
　　飲緑軒<lb/>
禦兒溪水緑於酒泂酌未須勞綆缶夜㪺明月光入懷<lb/>
朝洗落花香在手一瓢解盡全潮味萬斛倒瀉縣河口<lb/>
共坐層軒冰雪生向來煩熱今何有<lb/>
　　題乗槎圖<lb/>
秋風駕洪濤靈槎中蕩搖恍如乗舩天上坐帝青九萬<lb/>
無纎毫黃姑織女長相見歸來空記當時面至今海與<lb/>
銀河通何因再得相從容<lb/>
<pb n="KR4e0017_WYG_001-19b"/>
　　題墨竹水仙<lb/>
美人獨立瀟湘浦嫋嫋秋風生北渚手把琅玕江水深<lb/>
香璚泣露愁痕古我有所思在空谷翠袖娟娟倚寒緑<lb/>
雲斷蒼梧殊未來月明長照魚鱗屋<lb/>
　　題商德符山水<lb/>
左山畫山延祐初山如何其佳有餘飛泉髙挂白蝃蝀<lb/>
奇峯爛發青芙蕖直疑三周華不注又似北岳醫無閭<lb/>
嗟哉好手不復得藏去貴比英瓊琚<lb/>
<pb n="KR4e0017_WYG_001-20a"/>
　　題王𢎞邀淵明圖<lb/>
江州刺史何為者載酒邀我廬山下乃翁在山不在酒<lb/>
邂逅寕辭為君寫逺公招之不肯留平生誰省王江州<lb/>
門前五栁至今在江邉桑樹水空流<lb/>
　　題畫馬<lb/>
真龍矯矯空大羣奚官牽來氣若雲黃金骨法頗清俊<lb/>
畫者似是曹將軍駑駘髙驤飽芻粟白駒轅下傷局促<lb/>
方今相者多舉肥莫畫權奇須畫肉<lb/>
<pb n="KR4e0017_WYG_001-20b"/>
畫師胷中有全馬三馬斯須生筆下中有一匹玉花驄<lb/>
似是西來大宛者不羣不食意氣豪羞與二馬同凡槽<lb/>
使我見畫三太息于今誰是九方臯<lb/>
皎皎白馬白於練首如渴烏目如電天閑麒麟人不見<lb/>
畫師為我開生面圉人牽浴定昆池落花滿地驕不嘶<lb/>
青絲絡頭無一丈挽住萬里崑崙蹄<lb/>
前朝王孫善畫馬筆跡不在曹韓下君看榻上玉花驄<lb/>
風骨權奇絶蕭洒却憶至元全盛時四十萬匹皆吾師<lb/>
<pb n="KR4e0017_WYG_001-21a"/>
崇天門下宣入貢大僕牽來親見之李君愛馬人莫比<lb/>
意氣相期論萬里千金買得真驊騮蚤晚騎之見天子<lb/>
　　贈駱自然<hi>代人作</hi>
駱生家在錢塘住正近曲江蘇小墓生來無目最善音<lb/>
自小學歌今獨歩憶昔太平開樂府新聲傳得宫中譜<lb/>
摩訶兜勒西域來子夜吳歌自風土一聲悲壯梁塵飛<lb/>
二聲激烈行雲低三聲四聲山石裂魑魅夜走猩猩啼<lb/>
我來江上忽相見聽我履聲如識面殷勤道我攻詞章<lb/>
<pb n="KR4e0017_WYG_001-21b"/>
吾今衰也何由羡落花遊絲春寂寂來前再拜當筵立<lb/>
為我揚袂歌一行滿堂聞之皆動色我本東西南北人<lb/>
如今天地盡風塵勞生觸事易成感使我泣下霑衣巾<lb/>
駱生駱生吾已老往事悠悠勿復道已將身世等浮雲<lb/>
莫把新詞故相惱掩琴罷坐求我歌我歌哀樂何其多<lb/>
人生百年能㡬何駱兮駱兮奈爾何<lb/>
　　有客<lb/>
有客有客伊吾廬新除南臺行大夫天子許騎内廏馬<lb/>
<pb n="KR4e0017_WYG_001-22a"/>
百二十騎來東吳東吳驛傳稱過客館人致餼官僚趨<lb/>
來者宣驕居者傲賔主不復論歡娯固將横榻表獨坐<lb/>
何意剥牀仍及膚吾聞相見有儐价揖讓登降禮頗殊<lb/>
舊云三公禮數絶事不豫講寧非愚王綱淪胥廢風紀<lb/>
箠楚横加哀僕奴名藩豈無知禮者虧損國體非良圖<lb/>
　　花殤<lb/>
去年髙秋洞庭客贈我两株木芍藥手植東臯未浹旬<lb/>
紺芽怒長紉英坼今年春深花滿枝嘘霞㺯日相因依<lb/>
<pb n="KR4e0017_WYG_001-22b"/>
紅簇火城丞相至錦翻晴晝買臣歸當階矜持顔色好<lb/>
使我行吟被渠惱看去還期到子孫歸來聊以娱吾老<lb/>
那知零落委泥沙雨壓雲愁共嘆嗟栁色鶯聲雖復在<lb/>
遊蜂戲蝶落誰家飄香墜粉無人拾遊夢妖魂歸不得<lb/>
種樹空思郭槖駞寂莫因悲洛陽陌草堂獨坐見秋風<lb/>
彌信吾家談色空安得人間名畫手倩渠移入畫圖中<lb/>
　　世夀堂歌<lb/>
君不見南陽菊水流浩浩飲之令人長夀考又不見青<lb/>
<pb n="KR4e0017_WYG_001-23a"/>
城枸杞龍蛇形其人往往多長生乃知草朩有靈氣能<lb/>
與短世制頹齡君看張家世夀堂奕世載德應夀昌山<lb/>
川清暉近交映髙曽白髮遙相望堂中老仙年九十雲<lb/>
霧衣裳冰玉質把筆猶堪細字書上馬不用旁人掖門<lb/>
前肅肅來軒車堂上列坐講唐虞心將造物寄遊衍道<lb/>
與行雲時巻舒問君何由乃能爾玉立揚休有令子買<lb/>
臣富貴已専城魯侯歸來還燕喜流根之澤深無期既<lb/>
有孫子能書詩人間共愛徳星聚天上寕無太史知彼<lb/>
<pb n="KR4e0017_WYG_001-23b"/>
美堂兮深且古彼美人兮才甚武願持斯道夀國脈萬<lb/>
嵗千秋奉明主<lb/>
　　新墳行<lb/>
南山崔嵬青入雲將軍取山新作墳方春迫民就工役<lb/>
路上白日無行人西家舊墳雙石馬一日驅來華表下<lb/>
東家翁仲今尚存一朝移來在墓門𦵏期日薄云最吉<lb/>
雞鳴而作夜不息新墳已成舊墳毁舊鬼銜寃新鬼喜<lb/>
新墳舊墳無了期南山崔嵬青不移<lb/>
<pb n="KR4e0017_WYG_001-24a"/>
　　送演藏主歸淛東<lb/>
豫章老禪天下士今既無雙古誰比十年不見怨飛鴻<lb/>
㡬度相思隔江水前年有書到空谷放在牀頭百囘讀<lb/>
至今㪚帙眼忽明時復看雲思相續上人新自淛東來<lb/>
曽侍生公説法臺洼水本生天馬種鄧林還出豫章材<lb/>
春雨相逢又相别明日扁舟異吳越君到雙峰問我時<lb/>
為言舌在頭如雪<lb/>
　　題碧山草堂圖送喜笑雲<lb/>
<pb n="KR4e0017_WYG_001-24b"/>
中國有碧山扶桑有碧山碧山碧山隨處有是何人合<lb/>
栖其間上人何年辭海嶠每望白雲東向笑松枝西指<lb/>
月蒼凉嵗晚天寒翠蛟叫有佛處不得住草堂更在雲<lb/>
深處碧山縣知不負吾一錫凌空窅然去<lb/>
　　送僧歸日東<lb/>
萬里求師踰絶海齒髮漸非心不改東土山川異昔遊<lb/>
中朝師法今猶在故山弟子憶歸期摩挲西指蒼松枝<lb/>
南宗宻印已親授莫道大唐國裏無禪師<lb/>
<pb n="KR4e0017_WYG_001-25a"/>
　　張仲和放白龜<lb/>
有龜有龜白玉質遵養時晦逢時出形軀雖小甚有神<lb/>
豈是吾人袖中物清流為國蓮為宫朝夕下上復西東<lb/>
廟堂巾笥閟朽骨豈若曳尾於塗中張公放之殊不意<lb/>
渉波直與長川逝三十年間事反覆公今夀考身無事<lb/>
君不見以龜搘牀足南方老人夀千嵗<lb/>
　　落花歎<lb/>
朝見紅白花莫見青葱樹不愁花落總如泥但惜人生<lb/>
<pb n="KR4e0017_WYG_001-25b"/>
不如故滋蘭公子江南客再拜東皇留不得九州塵土<lb/>
浩茫茫付與楊花作春色東溪野花自忘機坐對落花<lb/>
吟夕暉猶聞葉上黃鸝語不信東家蝴蝶飛<lb/>
　　閻驤雲壑圖<lb/>
白雲冉冉生幽壑烟草芊眠春漠漠繞屋檆櫧一萬章<lb/>
排雲瀑布千㝷落我家住在三江口山水娛人不知久<lb/>
空翠常霑几上書江花每落杯中酒主爵郎中非畫師<lb/>
有孫曰驤仍似之君家渾東那有此應寫江南寄所師<lb/>
<pb n="KR4e0017_WYG_001-26a"/>
　　次韻懷譚訥夫<lb/>
吳山巖巖界空碧湖水春深好顔色芳草連天百鳥飛<lb/>
獨憐王孫歸未得驥埀兩耳愁空山駑駘髙居十二閑<lb/>
黃鵠一去不顧返肯與雞鶩留人寰落花冥冥闇南浦<lb/>
山水清暉浩無主先生豈不懷故都舉世溷濁何須數<lb/>
渚有蘭兮江有蘺我思君兮來何時一春兩度夢中見<lb/>
是耶非耶空爾思<lb/>
　　寛上人雲泉<lb/>
<pb n="KR4e0017_WYG_001-26b"/>
白雲在天白於鶴下映流泉相噴薄松上盈盈不盡浮<lb/>
厓根決決無時落善利萬物得深潤還斂神功返冥漠<lb/>
傾湫倒岳意何如莫教濕却加沙角<lb/>
　　題徐氏東園灌夫巻<lb/>
我愛南州徐孺子灌園日在青山裏手種縁溪千樹桃<lb/>
落花出洞隨流水隴上輟耕仍讀書日斜猶是帶經鋤<lb/>
紫芝如掌誰能得黃獨為糧自足儲我欲相從拾瑤草<lb/>
洞庭始波春渺渺寄書為問東園公勿復悠悠橘中老<lb/>
<pb n="KR4e0017_WYG_001-27a"/>
　　贈履生<hi>有序</hi>
鞮履之用尚矣名既非一制亦異度後世損益不稽於<lb/>
古惟華靡簡便是尚今其名物漫不可考烏乎豈獨履<lb/>
也哉彼東郭之無底領軍之一屋又可資一噱也吾家<lb/>
衣履自有制度章式如律曰富羅曰亟縛屣皆今之履<lb/>
今或踰禮廢法葢習俗使然耳有識者所當戒也若髙<lb/>
僧恵琳著屐升殿恵休一鞋三十年吾取馬履生王德<lb/>
華常從吾徒遊為人修整頗有方外意趣所至優待輒<lb/>
<pb n="KR4e0017_WYG_001-27b"/>
加常工一等故賦此與之<lb/>
吾行四方今老矣青鞋歸來或無底孺子可教來進履<lb/>
富羅加絇穏稱趾上山下山免去齒錫飛相從日千里<lb/>
惡用上公赤几几未能免俗聊復爾吉貝裁成亟縛屣<lb/>
東臯與爾同生死<lb/>
　　龍河<lb/>
軒轅騎龍上天去潛邸化作青蓮宫芙蓉杳映師子坐<lb/>
龍髯拔墮烏號弓世雄梵相開滿月帝釋寳網生虚空<lb/>
<pb n="KR4e0017_WYG_001-28a"/>
觚稜影落大江水金刹旛飄楚澤風相攸將作領大匠<lb/>
説法開山由太中豐碑矻立太湖石鴻文託載青城公<lb/>
金陵王氣方來復西方象教彌尊崇矞雲五色帝居近<lb/>
天樂六時華雨濛禪林東南今第一四海麟象聿來同<lb/>
懷人日月去如矢嗟我軒車來自東宿留少為十日住<lb/>
鋪寫擬費三年功六朝往事不可問自登髙閣送冥鴻<lb/>
　　鍾山<lb/>
大江之南多名山鍾山秀出乎其間神龍蜿蜒露脊鬛<lb/>
<pb n="KR4e0017_WYG_001-28b"/>
長䲔贔屭饒斕斑上走怪石之揭<graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>下有流水之潺湲<lb/>
禪宫據㑹制甚古帝闕宻邇恩常頒虛空闌楯寳公塔<lb/>
松竹儲胥圓悟闗天生賢懿扶象教地設險峻防神姦<lb/>
雲車風馬來萬里象齒明珠奔百蠻山川靈氣自融結<lb/>
𤣥運往復猶循環朅來説法奉明詔那有道德開天顔<lb/>
齋宫延問漏十刻杞菊賜饌襯百鍰兹山纔留四五日<lb/>
探討未得須臾間草堂之靈應怪我移文勿遽吾將還<lb/>
　　對雪<lb/>
<pb n="KR4e0017_WYG_001-29a"/>
青天璚林九萬里朔風吹花如剪水謝家女子強多才<lb/>
却道栁絮因風起凍雀無食愁奈何紇干山頭寒更多<lb/>
穆王八駿在何許千古空傳黃竹歌<lb/>
　　題趙承㫖畫中峰蓮花吟圖<lb/>
老禪宴坐紅氍毹心如蓮花不著水信口試作蓮花吟<lb/>
聲落九州烟雨裏吳興學士開新圖集賢待制大字書<lb/>
天生三老仍並世邂逅一笑山如廬清河先生好事者<lb/>
題封逺寄草庵下草庵老禪之子孫白璧明珠喜盈把<lb/>
<pb n="KR4e0017_WYG_001-29b"/>
嗚呼九原不可作蓮花如今亦冥漠踞湖山頂望江南<lb/>
青天飛來雙白鶴<lb/>
　　題空同外史傳<lb/>
空同外史天上來手把璚編相與開雄文妙畫兩殊絶<lb/>
翰林父子真天才玉堂清切何蕭爽晝静不聞鈴索響<lb/>
獨許仙人王子喬緱山笙鶴時來往大篇短章不一書<lb/>
錦囊滿盛明月珠雨中十日讀不盡世上十年應更無<lb/>
空同之山在何處白雲流水迷歸路翰林先生今廣成<lb/>
<pb n="KR4e0017_WYG_001-30a"/>
千二百年同此住<lb/>
　　為陳仲孚題薛公逺墨竹<lb/>
前朝畫竹誰第一尚書髙公妙無敵近世多宗李集賢<lb/>
房山真蹟那能得澹園學李殊逼真栁州半刺題銜新<lb/>
鵞山之虛况多竹畫品近來應入神東臯溪傍草堂小<lb/>
羅池廟前春雨早三十里外見似人玉立長身照枯槁<lb/>
石湖今有太邱陳孤竹春陰生子孫清風髙節在封植<lb/>
知有王猷來欵門<lb/>
<pb n="KR4e0017_WYG_001-30b"/>
　　王有恒聽雨篷<lb/>
江南雨多春漠漠籧篨中寛可淹泊坐聽蕭瑟復琮琤<lb/>
若在洞庭張廣樂木蘭之楫青翰舟斜風細雨不須憂<lb/>
筆牀茶竈便終日知我獨有滄浪鷗廿年攜書去鄉國<lb/>
蕪城草深歸未得援筆時作廣陵散魚龍出聽天吳泣<lb/>
江湖適意無前期身如行雲隨所之平山堂上看春色<lb/>
還憶江南聽雨時<lb/>
　　行路難<lb/>
<pb n="KR4e0017_WYG_001-31a"/>
天地無有邉日月茫無涯人於其間號最靈胡乃不學<lb/>
坐自乖飢食費稷黍衣被絲與麻古今一事皆不省何<lb/>
異木石插齒牙生者還復然死者其奈何萬萬千千盡<lb/>
如此令我起坐乆歎嗟<lb/>
　　仙家近題劉阮圖<lb/>
白雲滿地迷行路溪流百折無由渡水上見胡麻有人<lb/>
雙浣紗仙家知己近失喜驚相問洞口碧桃開郎君何<lb/>
處來<lb/>
<pb n="KR4e0017_WYG_001-31b"/>
　　山中樂為沈東林題畫<lb/>
山中樂白雲瑤草黃金藥黃金藥流霞片片共君斟酌<lb/>
東林道士清如鶴髙情逸興將誰託將誰託陶潛松菊<lb/>
謝鯤邱壑<lb/>
　　送端上人遊江西<lb/>
大江之西風氣殊山川脈絡連衡巫豫章傑出斗牛墟<lb/>
作鎮楚越開雄都九江匡廬最<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒五老離立朝香爐<lb/>
逺公自是天下士道德髙風形畫圖馬駒踏人應奇䜟<lb/>
<pb n="KR4e0017_WYG_001-32a"/>
禪源流注四海隅靈蹤尚留窣堵石濁水如見摩尼珠<lb/>
無為上人東海客駿氣不受人招呼聿來求我欲贈語<lb/>
浮杯徑渡彭蠡湖我生塊獨處空谷欲往不可心煩紆<lb/>
子當努力事撢討莫學凡子安甌臾秋風初見洞庭鴈<lb/>
落月更聴楓橋烏行哉行哉慎勿疎向來人物何代無<lb/>
　　次韻題南嶽圖<lb/>
陽羨山中春鳥鳴百花競發千峰晴白雲生處是南嶽<lb/>
古木寒泉空復情洞庭相望波浩浩欲往不識山陰道<lb/>
<pb n="KR4e0017_WYG_001-32b"/>
為問南歸玉局翁買田築室吾將老<lb/>
　　夀綵堂歌<lb/>
春羅作衫花纂纂衫袖宜長帶宜緩朝朝日日在親前<lb/>
祇恐身長衣又短君家有堂人不如堂上有琴仍有書<lb/>
花開酒熟意多暇賓客滿座争歡娛况復親年猶未老<lb/>
黃髮相期同夀考故衣既敝又改為年年剪羅縫舞衣<lb/>
　　題老馬圖<hi>五言律</hi>
老棄東郊道空思冀北羣蕭條千里足錯莫五花文苜<lb/>
<pb n="KR4e0017_WYG_001-33a"/>
蓿秋風逺䕷蕪落日曛太平無一事愁殺故將軍<lb/>
　　題周景逺破山寺詩巻<lb/>
蹔輟詞垣重南來牧逺黎風流半刺史雅澹五言詩柿<lb/>
葉霜中寺梅花雪後池自公多暇日題贈付湯師<lb/>
　　病起薔薇甚開<lb/>
薔薇好顔色結架傍琴臺微雨夜來過今朝花盡開祇<lb/>
應深待我也復可憐才且以永今日獨咏亦悠哉<lb/>
　　送韋道寕<lb/>
<pb n="KR4e0017_WYG_001-33b"/>
閩粤無諸國東連瘴海濱去從持斧客聊慰倚門人夜<lb/>
宿桄榔雨朝行躑躅春知君清節苦莫厭庾郎貧<lb/>
　　送張彦冲之京<lb/>
天上青冥闊君門白日開侍臣班馬賦經術董劉才仙<lb/>
館徴賢入公車待詔來愧無青玉案送爾黃金臺<lb/>
　　送劉尹大來<lb/>
縣道臨湖口人才得夘金江流思擊楫山雨坐鳴琴爾<lb/>
父能為政吳人誦至今非君美無度何以嗣徽音<lb/>
<pb n="KR4e0017_WYG_001-34a"/>
　　送錢掾之浙閫<lb/>
元帥敦詩禮東曹得俊良何愁鳶跕跕已息陳堂堂借<lb/>
箸無遺䇿飛文動四方庾公情更好應共據胡牀<lb/>
　　題黃子久山水<lb/>
黃公東海客能畫逼荆闗意盡崎嶇外情深溟涬間猨<lb/>
啼明月峽木落浩亹山谷口蘿烟暝騎䲔獨未還<lb/>
　　題蔣子厚竹居<lb/>
縁溪竹陣齊中有草堂低對酒碧雲合懷人幽鳥啼筍<lb/>
<pb n="KR4e0017_WYG_001-34b"/>
添門屢改葉宻徑都迷亦有羊求輩時來共杖藜<lb/>
　　和薛生早秋見寄<lb/>
雨洗秋容澹江含霧氣深候蟲依井徑歸燕拂檐陰庾<lb/>
信江南賦靈均澤畔吟正愁聞古調諷誦重兼金<lb/>
凉風起蘋末落葉洒衣裳物色悲行客乾坤入戰塲參<lb/>
軍髯尚短太尉足何香忽聽吟梁甫懷人意甚長<lb/>
　　楊花咏<lb/>
飛飛辭古栁冉冉媚晴空愛爾白於雪况乎兼以風遊<lb/>
<pb n="KR4e0017_WYG_001-35a"/>
絲相上下戲蝶或西東終然太輕薄飄轉委泥中<lb/>
　　龍興白雲禪師挽詞<lb/>
振錫朝天去歸來獨掩扉翰林曽頌橘刺史亦留衣行<lb/>
道空陳迹遺言可表微重來法雲地猶想雨華飛<lb/>
蟲網繙經室苔侵影塔扉坐空塵㸃刦拂斷六銖衣蜀<lb/>
道闗山迥支公緒業微祇應湖上月長見白雲飛<lb/>
　　慧日無夢禪師挽詞<lb/>
先世勲名舊逃禪徳業稱弟兄雙白璧風雨一青燈樓<lb/>
<pb n="KR4e0017_WYG_001-35b"/>
閣華雲結虛空塔影層不慚甘露㓕曽許傳髙僧<lb/>
　　水定茂仲實挽詞<lb/>
吾道何衰甚斯人亦已焉永懷流水奏空抱白雲篇春<lb/>
樹閒齋静秋風瘦影懸平生數行淚併落莫燈前<lb/>
海印橫經地相承得俊才天花閒自落講帙病猶開生<lb/>
死人間世虚空刦外臺願車應載轄頭白待歸來<lb/>
　　平嶮厓挽詞<lb/>
説法歸來後冥心味道真人天戶外屨花雨定中身白<lb/>
<pb n="KR4e0017_WYG_001-36a"/>
首全高節清貧到古人江湖久無泪為爾一霑巾<lb/>
　　盟鷗軒<lb/>
客有忘機者開軒命白鷗同心如此水有約共滄洲爾<lb/>
性何其静吾生亦若浮自今期嵗晚風雨亦相求<lb/>
　　樹諼堂<lb/>
為愛樹諼堂看花樂未央阿彌今老大稚子已成行秀<lb/>
色宜春服微香近夀觴永言純孝者封植豈能忘<lb/>
　　煮雪齋<lb/>
<pb n="KR4e0017_WYG_001-36b"/>
禪客嗜春茶銅瓶煮雪花掃從松上落坐向竹邉誇水<lb/>
品應重録天真孰等差中泠豈不美終是混泥沙<lb/>
　　雨中觀荷<lb/>
濯濯雨中荷粼粼花底波銅盤寫珠露雲錦落銀河泉<lb/>
客巻衣泣湘靈鼓瑟歌鷗翻兼鷺浴情致奈君何<lb/>
　　廬山圖<lb/>
送客出山去迢遙歩長松過溪聞嘯虎笑語答疎鐘白<lb/>
日倐已晚清風殊未終九江遺秀色悵望香爐峯<lb/>
<pb n="KR4e0017_WYG_001-37a"/>
　　次韻髙尚樸初歸草堂<lb/>
亂定吾猶在庭花草自榮憂時雙鬢白去國一身輕墟<lb/>
落人烟少闗河野燹明田園半蕪沒無力倩人耕<lb/>
　　京囘次韻沈生<lb/>
行見桐花發歸當芍藥開路從天上去人自日邉來説<lb/>
法勞羣聽承恩愧不才乍辭鳷鵲觀猶憶鳳凰臺<lb/>
　　次韻魏守題韓園<lb/>
名園新雨後禪館百花中苔徑縈紆入蘿龕窈窕通磬<lb/>
<pb n="KR4e0017_WYG_001-37b"/>
聲金殿月旛影日壇風良牧留深眷因兹悟色空<lb/>
　　賞静軒<lb/>
雲竹澹相於深宜静者居香飄晨梵合花落莫禪餘坐<lb/>
有髙閒客牀留止觀書一身仍擾擾何處問吾廬<lb/>
　　送人省親<lb/>
政爾相從樂胡然賦式微言思倚閭望夢逐白雲飛蟋<lb/>
蟀依苔井蠨蛸在板扉贈君五色綫歸補老萊衣<lb/>
　　次韻答伍公年二首<lb/>
<pb n="KR4e0017_WYG_001-38a"/>
濁世佳公子前朝舊相門公侯今必復文雅道彌尊落<lb/>
日鄉心逺春風海氣昏閉門三日雨吟罷共誰論<lb/>
解印辭河曲攜家近碧山栖遲連草閣來往隔松闗見<lb/>
我殊同調逢人只強顔相知仍恨晚談笑竟忘還<lb/>
　　奉上袁侍講伯長二首<hi>七言律</hi>
東南文獻復何人一代鴻文制作新華葢星辰天宻邇<lb/>
翰林風月地偏親夜分蓮炬歸鼇署曉拂爐烟侍玉宸<lb/>
奕葉流光知未冺鳳毛能世掌絲綸<lb/>
<pb n="KR4e0017_WYG_001-38b"/>
於越山川賜履餘樞廷勲業重璠璵承家舊學三冬史<lb/>
閱世遺編萬巻書古調欲從更錦瑟髙軒曽過賦華裾<lb/>
文章自昔論原本擬就司衡問所如<lb/>
　　　附袁文清公答詩二首<lb/>
　翠越經院多髙人碧窻㸃翰五采新天機不受梁燕<lb/>
　語逸興直與江鷗親羨君解衣浣流水愧我束帶陪<lb/>
　紫宸屈指當今人物論從此有約同埀綸<lb/>
　至人天隠樂有餘良玉不願為雕璵昂昂盤石大士<lb/>
<pb n="KR4e0017_WYG_001-39a"/>
　相杳杳歸鴈旁行書白蓮解結碧雲坐緑蕉不羨青<lb/>
　蔥裾道人翻經悟空假始信塵世歸真如<lb/>
　　送鋸上人之京<lb/>
江南初春雪載塗送爾作賔於皇都冀北遂空羣騕褭<lb/>
海東生此真珊瑚中朝自古有師法開士只今多大夫<lb/>
萬言草奏明光裏陰翊王度如唐虞<lb/>
　　湯氏義居<lb/>
旌墨新題户有眉吳人争咏脊令詩君臣善貯丹砂藥<lb/>
<pb n="KR4e0017_WYG_001-39b"/>
兄弟相怡白髮期春巷燕栖交午木曉庭鶯囀合歡枝<lb/>
流傳美化君家始比屋連封見盛時<lb/>
　　次韻趙尚書小瀛洲<hi>省署軒名</hi>
鼇海晴分五色霞鳳池多隠列仙家黃封勅送宫壺酒<lb/>
青鳥偷銜御苑花雲閣春陰迎歩輦月明秋影動歸槎<lb/>
君王舊聽尚書履囘首銀瓶隔絳紗<lb/>
　　楊鐡崖書畫船亭<lb/>
圖書滿船秋近河虹月夜貫滄江波周秦碑刻最近古<lb/>
<pb n="KR4e0017_WYG_001-40a"/>
崔蔡文章安足多韋侯東壁玉花馬房相西亭雪色鵞<lb/>
先生愛玩不歸去援琴時作越人歌<lb/>
　　次韻送張員外調選江西<lb/>
御筆新除戶部郎舊承驄馬向炎方風生使節占星象<lb/>
雲映朝陽下鳳凰把酒匡廬邀五老賦詩江閣繼三王<lb/>
九重虛佇思前席歸聽宫鶯繞建章<lb/>
江水春深蕩客衣皇華西去馬騑騑銓衡自任南曹重<lb/>
斧繡猶兼直指威下榻定留徐孺子臨江長憶謝𤣥暉<lb/>
<pb n="KR4e0017_WYG_001-40b"/>
從容歸接鵷行舊諫疏頻煩達紫微<lb/>
　　送王都事之閩閫<lb/>
閩粤山川奠海縻將軍分閫鎮邊陲幕中賔客三公掾<lb/>
樓下風雲五丈旗夾浦茘枝巢翠羽滿庭榕葉囀黃鸝<lb/>
願將聖主憂勤意説與東南父老知<lb/>
　　送鄒𢎞道囘江西<lb/>
秋風嫋嫋錦帆開畫省仙郎此日囘江表价藩雄楚粤<lb/>
幕中詞客重鄒枚妙年莫負從軍樂多難端須濟世才<lb/>
<pb n="KR4e0017_WYG_001-41a"/>
髙閣巻簾看莫雨賦成不似仲宣哀<lb/>
　　題焦元尚山水<lb/>
淮陽先生愛畫山下筆萬里須臾間既開金刹倚寥廓<lb/>
亦有緑樹臨潺湲竹間鳥啼春雨歇洞口花落晴雲閒<lb/>
知君髙志在邱壑著我溪橋相往還<lb/>
　　送韋通寜<lb/>
繡衣使者愛清才江表秋風一鶚來曽掌圖書登䇿府<lb/>
又陪驄馬入蘭臺幕中婉畫須時出坐上青樽為客開<lb/>
<pb n="KR4e0017_WYG_001-41b"/>
况是㑹稽山水好題詩應上小蓬萊<lb/>
　　送李徳基之越<lb/>
四明狂客今安在誰識山東李謫仙綵筆遍題吳苑樹<lb/>
錦袍初上剡溪船早茶入貢還分賜春筍登盤不論錢<lb/>
况是糾司公事少好山隨處有詩篇<lb/>
　　遣興次張翰林韻<lb/>
漢主憂勤减膳頻誰令天下尚黃巾近聞李廣軍威振<lb/>
復道張騫使節新天意未忘清廟祀羣雄休犯屬車塵<lb/>
<pb n="KR4e0017_WYG_001-42a"/>
史臣擬草河清頌還屬詞林第一人<lb/>
　　秋興<lb/>
溪上凉風吹早秋長空澹澹水東流芙蓉露泣吳宫怨<lb/>
苜蓿烟連漢苑愁貢賦未全通上國王師近報下西州<lb/>
闗山萬里同明月徧照詩人自白頭<lb/>
　　喜晴偶題<lb/>
今年陰多寒未囘二月尚復雪皚皚朝來始覺春意動<lb/>
溪上忽見桃花開東家蝶歸苦不早江南草深還可哀<lb/>
<pb n="KR4e0017_WYG_001-42b"/>
中原消息久已斷昔時英雄安在哉<lb/>
　　謝恵橘<lb/>
洞庭嘉實正離離滿樹黃金欲采遲香比陸郎懷去後<lb/>
霜如韋守寄來時開嘗宜想千林晚包貢空含萬里悲<lb/>
江漢風塵愁路絶食新聊得一開眉<lb/>
　　次韻遊石湖五首<lb/>
闔閭城西佳氣深青天翡翠斵千岑臺荒不見麋鹿迹<lb/>
日落空聞樵牧音吳王宫殿絶壁下隋朝城郭清湖陰<lb/>
<pb n="KR4e0017_WYG_001-43a"/>
登髙弔古意不盡惟有沙鷗知我心<lb/>
楞伽山如九疊屏何年截取匡廬青方同楚客賦招隠<lb/>
不學詩人吟采苓僧蹊盡種苾蒭草梵夾徧寫多羅經<lb/>
諸天只在雨花外音樂六時來窈㝠<lb/>
黃山髙人之所居金沙花明白石渠無錢愛養方外客<lb/>
有口懶讀人間書采來青菌總堪食種得黃精還可儲<lb/>
郭西十里不一到題詩為問今何如<lb/>
近聞移居湖水頭蘭若下瞰滄波流獼猴夜偷錫杖去<lb/>
<pb n="KR4e0017_WYG_001-43b"/>
鷗鳥日傍闌干浮揚州月照五湖白洞庭木落三山秋<lb/>
相望只隔半江水安得贈之雙佩鈎<lb/>
豫章禪伯最能詩定水匡牀面曲池騕褭來從西極道<lb/>
鳳凰借得上林枝曇花不比人間色天女元非世俗姿<lb/>
忽把璚瑰驚十載淛江東望慰深思<lb/>
　　寄才叔能<lb/>
愛爾文章今擅塲天孫飄墮錦機張海東若道無奇士<lb/>
僧中何為有此郎櫻桃新薦憶相别橘子初黃煩寄將<lb/>
<pb n="KR4e0017_WYG_001-44a"/>
䨥曹湖邉讀書處向來弟子總升堂<lb/>
　　龍興寺思橘軒<lb/>
橘子熟時天雨霜翰林曽宿贊公房只今縱有黃金實<lb/>
安得登之白玉堂作頌向來悲楚客題書何處覓韋郎<lb/>
孝思喜有文孫在猶解開軒詠不忘<lb/>
　　贈譚訥夫<lb/>
江南専制屬元臣共喜羣賢拜命新多難政須𢎞濟士<lb/>
字民當用讀書人東風庭院鶯花曉白日衣裳錦繡春<lb/>
<pb n="KR4e0017_WYG_001-44b"/>
臺閣欲求三語掾非君誰可繼清塵<lb/>
　　贈袁仲章<lb/>
吳江城郭太湖東鄉郡新除用武功班秩政同唐六品<lb/>
世家曽拜漢三公一簾紅雨清明候百囀黃鸝緑樹風<lb/>
知爾本無軒冕意見人渾與舊時同<lb/>
　　七夕<lb/>
天孫不嫁惜娉婷此夕新粧翡翠軿銀漢浪傳烏鵲影<lb/>
錦機飄下鳳凰翎張生槎動秋應返栁子文成夢未醒<lb/>
<pb n="KR4e0017_WYG_001-45a"/>
老矣不争兒女巧敢將詞筆累仙靈<lb/>
　　過石湖懐心覺原<lb/>
湖波搖曳木蘭舟山翠霑衣濕不収浩蕩羣漚囘白日<lb/>
虛空一塔傲清秋早春曽過松間寺此日空瞻鶴外樓<lb/>
最愛參寥好詩句風蒲藕葉滿汀洲<lb/>
　　送人遊越<lb/>
二月雨多春水生放船去作越中行沙鷗見慣渾相識<lb/>
野鶴逢將亦不驚禹穴桃花千洞曉若耶楊栁一川明<lb/>
<pb n="KR4e0017_WYG_001-45b"/>
江山信美非吾土况聽長松杜宇聲<lb/>
　　書吳尹張德常恤民詩巻<lb/>
閒居林下聽風謠争誦郎官恵愛饒勸課不教遺赤土<lb/>
苛征無復到青苗獄詞善用春秋斷鳬舄宜從朔望朝<lb/>
應有文章書政績吳山髙處刻瓊瑤<lb/>
　　雙鳳清逺堂<lb/>
因讀朱桓清逺記知有祇園清逺堂華雲時到五天竺<lb/>
梧月曽栖雙鳳凰曲檻彈棊春晝永疎簾散帙午風凉<lb/>
<pb n="KR4e0017_WYG_001-46a"/>
欲題好句渾難覓除是髙僧俗姓湯<lb/>
　　謀仲謨挽詞次謝彦明韻<lb/>
靈輀拂曉出門時忍聽長歌薤露詩地下修文知浪語<lb/>
天宫説法忘歸期燕窺舊幙疑空榻魚泳新荷樂故池<lb/>
靈運向來曽入社一篇哀挽有餘悲<lb/>
　　贈王主簿<lb/>
簿領劭農出郭西桑麻原隰緑陰齊吟殘三月桃花雨<lb/>
蹋遍千村燕子泥陶令喜尋廬岳社杜陵甘老浣花溪<lb/>
<pb n="KR4e0017_WYG_001-46b"/>
欲知思愛深多少處處春風布穀啼<lb/>
　　東臯晚望<lb/>
江虹截雨雨脚斷秋色盡在西南陲洞庭若在五湖外<lb/>
長空洗出雙蛾眉占城稻熟嵗字埧日及花開田姥籬<lb/>
杉根倚杖日將夕寒風落木牛羊來<lb/>
　　苦雨懷東臯草堂寄如仲愚<lb/>
四月淫雨寒悽迷邊軍夜歸聞鼓鼙大麥漂流小麥黑<lb/>
富家歎息貧家啼書囊留滯北山北草堂故在西枝西<lb/>
<pb n="KR4e0017_WYG_001-47a"/>
焚香掃地早閉戶莫遣加沙沾燕泥<lb/>
　　過袁仲章<lb/>
短櫂相將采白蘋落花如雨正霑巾為懷公子金蘭契<lb/>
更愛郎君玉樹新菜把每供煩地主酒盃先酌敬鄉人<lb/>
却愁候吏催行馬春水無由接釣緡<lb/>
　　送陶元庸之越<lb/>
吳越山川一水分總戎今屬李將軍旌旗影動黿鼉窟<lb/>
鼓角聲連虎豹羣徼外遐荒來送欵幕中賔客總能文<lb/>
<pb n="KR4e0017_WYG_001-47b"/>
想君禹穴題詩處長向姑蘇望白雲<lb/>
　　次韻開元石鉢<lb/>
磨礱圭角象天圓佛手親持不計年乞食屢經祇樹下<lb/>
降龍因落滬川邊懸時寒映當牕竹洗次遙分卓錫泉<lb/>
神物䕶持希世寳故遭刦火至今傳<lb/>
　　題郭義仲詩集<lb/>
每誦新裁樂府詞歴觀羣制副深期蘭苕翡翠春風後<lb/>
碧海珊瑚夜月時吳下篇章誰最好杜陵才力晚尤奇<lb/>
<pb n="KR4e0017_WYG_001-48a"/>
何由一鼓滄江柁春水相從詠竹枝<lb/>
　　次韻竺隠和尚朝京二首<lb/>
赴召共承宣室問還山同罷紫宸朝誓扶佛日行黃道<lb/>
敢望皇恩下赤霄長江東去濤逾險大火西流氣尚驕<lb/>
歸去自期唐懶瓚功名總付霍嫖姚<lb/>
紫陌朝天候曉凉加沙何事造鵷行玉杯㶑灩行椒酒<lb/>
金盌清凉送蔗漿西掖梧桐秋更碧内園仙果露猶香<lb/>
客星漸散江湖逺萬里重瞻佛日光<lb/>
<pb n="KR4e0017_WYG_001-48b"/>
　　發金陵<lb/>
大船浮江江水清中流蕩槳鴐鵞鳴楚雲無情自西去<lb/>
吳山不斷來相迎坐依北斗近人白卧見河漢當空橫<lb/>
舟中有客且勿語聽我竹枝歌月明<lb/>
　　次韻答沈行恕京囘之作<lb/>
客舎春寒樹影稀青山迎我入王畿雲開雉堞瞻金榜<lb/>
日射龍章識衮衣御果近從仙苑賜天花多傍講筵飛<lb/>
聖恩特許兼旬住攜得香烟滿袖歸<lb/>
<pb n="KR4e0017_WYG_001-49a"/>
　　次韻張叔平<lb/>
有香難返九泉魂升濟惟馮化佛尊望拜略同郊祀禮<lb/>
祝詞親出内廷門緇黃兼唱唐風盛王霸相㕘漢制存<lb/>
斂福錫民精意享西來紫氣滿乾坤<lb/>
京華雖好只懐歸生怕緇塵化素衣因覽山川尋古迹<lb/>
莫占星象動天威水深不惜浮杯渡髮短何勞待日晞<lb/>
解道江南佳麗地詩家今有謝𤣥暉<lb/>
　　次韻道行可清明雨<lb/>
<pb n="KR4e0017_WYG_001-49b"/>
風雨蕭蕭夜向晨清明都付寂寥濵吹殘野外無窮栁<lb/>
消盡江南大半春臨水桃花還有浪銜泥燕子不生塵<lb/>
匡牀坐穏渾慵起賴得同人語笑頻<lb/>
　　寄上竺日章和尚<hi>時在京師</hi>
年踰七十歎衰翁足不良行耳又聾無復白間聽夜雨<lb/>
每因黃落識秋風有時百步三囘坐何日孤燈一笑同<lb/>
想見朝囘多論述天花飛落研池中<lb/>
　　贈曽明府士章<lb/>
<pb n="KR4e0017_WYG_001-50a"/>
茂宰題詩寄草亭逺煩白鶴下青冥彩毫落紙留鴻爪<lb/>
貝錦當窻織鳳翎百里仁風隨化雨兩章秋月映華星<lb/>
林僧溪友争傳寫擬向青山共勒銘<lb/>
　　次韻虎丘<lb/>
有客題詩海涌峯髙懷渺渺託冥鴻勾吳伯業荒烟外<lb/>
梵塔觚稜杳靄中石坐千人庭可月劍埋三尺水還風<lb/>
目前無限登臨意古木蒼藤叫郭公<lb/>
　　次韻寄徑山以中和尚<lb/>
<pb n="KR4e0017_WYG_001-50b"/>
山川樓觀總邱墟雙徑還成化佛居四海重修輿地志<lb/>
羣龍仍䕶梵天書野猨供筆詩成後玉女焚香定起餘<lb/>
大覺昔承天子詔解知山體本如如<lb/>
東南地望絶尊榮國一重來更有情一院秋風薝蔔老<lb/>
滿山春雨苾蒭生它方弟子來傳法上國公卿盡慕名<lb/>
隨處花雲圍燕坐予生自愧老于行<lb/>
　　次張士行草堂韻<lb/>
西枝草堂西復西山囘谷轉路多迷蜜蜂出戶櫻桃發<lb/>
<pb n="KR4e0017_WYG_001-51a"/>
桑葚連村布穀啼自起開門留野鶴誰能立馬候朝雞<lb/>
經時不到雲深處雉子將雛鹿有麛<lb/>
　　古香堂<lb/>
古香堂中古仙栢手種桂樹今蒼蒼逺分靈種自月窟<lb/>
静愛天香來帝傍嘉賔列坐緑承宇稚子讀書花滿牀<lb/>
唐諸王孫在何許且對小山歌斷章<lb/>
　　沈氏積善堂<lb/>
翰林賓客散如雲積善於今喜有君背郭堂成因舊扁<lb/>
<pb n="KR4e0017_WYG_001-51b"/>
傳家書在足前聞屋頭雨過烏尤好池上風清鶴不羣<lb/>
我亦袁公門下客題詩三歎感斯文<lb/>
　　送僧歸日東<hi>排律</hi>
碧海蓬萊外扶桑日本東居然成絶域久矣染華風王<lb/>
化能柔逺遐琛亦㑹同佛書龍藏古梵夾象胥通問道<lb/>
來飛錫浮生若轉蓬中朝師法在厚往聖恩隆歸羨翩<lb/>
翩鶴吟瞻肅肅鴻片帆惟就日萬里若遊空洗盌鮫人<lb/>
室焚香海若宫將迎煩國主感歎聚隣翁告别行何遽<lb/>
<pb n="KR4e0017_WYG_001-52a"/>
題詩愧未工懸知音信絶徒望海霞紅<lb/>
　　吳中行野人居<lb/>
見説幽居好分明在眼中人家溪左右風俗瀼西東静<lb/>
者柴門僻村墟草徑通往來迷町疃物色認梧桐栁汊<lb/>
容書舫蘆洲隠釣筒留人菰米飯邀鴨竹枝弓疇昔遊<lb/>
觀盛名藩禮遇隆談兵資逺略説劍動羣公歎息知㡬<lb/>
蚤歸休克令終養生兼蒔藥髙興託冥鴻悵望江湖迥<lb/>
栖遲我輩同詩成渾想像于以咏髙風<lb/>
<pb n="KR4e0017_WYG_001-52b"/>
　　次韻鄭明德題畫<lb/>
披圖渾似武夷山坐我青溪九曲間萬頃白雲迷草閣<lb/>
一雙𤣥鶴守松闗西峰隠者時相過東海仙翁去不還<lb/>
霜後橘林金錯落雨餘苔石錦斒斕登髙體物猶能賦<lb/>
傍險誅茅亦可攀何待白頭空歎息便須赤脚㺯潺湲<lb/>
　　吳宫四時詞<hi>絶句</hi>
栁色闇閶門霓旌拂曉雲湖邉采香罷就閱水犀軍<lb/>
何處堪銷夏龍舟過洞庭誰歌采蓮曲江上越山青<lb/>
<pb n="KR4e0017_WYG_001-53a"/>
金井落梧桐茱萸繞殿紅君王愛秋色多在館娃宫<lb/>
宫闕夜如何風飄宛轉歌更闌銀燭㓕落月在江波<lb/>
　　題畫<lb/>
落日赤雲西青山照大溪草堂松樹下坐聴鵓鳩啼<lb/>
一曲江南㺯山長楚水遙江邉楊栁樹誰繫木蘭橈<lb/>
雲氣曉蒼茫秋深草木黃霓旍下南浦云是楚襄王<lb/>
江水去悠悠籧篨抱莫愁白頭埀釣者疑是渭濵叟<lb/>
塞北多冰雪江南足稻梁相求應同類莫近艾如張<lb/>
<pb n="KR4e0017_WYG_001-53b"/>
帝子下北渚江寒愁不歸空遺一巻石拂斷六銖衣<lb/>
百鳥共春風相呼樂意同不知縁底事爾作白頭翁<lb/>
有鳥名脊令在原飛且鳴人皆有兄弟惟爾獨多情<lb/>
白鷺白於雪于飛在洲渚誰言我最閒正爾心獨苦<lb/>
　　題紅梅墨梅<lb/>
妙德清凉地春風駐嵗華茵陳三獻酒玉色絢晨霞<lb/>
玉雪本清真無端染客塵祇應溪上月照我意生身<lb/>
　　東臯雜興<lb/>
<pb n="KR4e0017_WYG_001-54a"/>
三髙祠西湖水東浦口水與長橋通人言此中可避世<lb/>
來結茅齋如已公<lb/>
茅齋政在溪水西水邉楊栁拂人低溪童蕩漾唱歌過<lb/>
驚起月中烏夜啼<lb/>
江雨霏霏梅子黃田家盡室治田忙青裙攜餉誰家婦<lb/>
赤脚踏車傍舎郎<lb/>
踞湖山南湖上村古跡往往至今存若道土風不好義<lb/>
何得此有分金墩<lb/>
<pb n="KR4e0017_WYG_001-54b"/>
夫椒風巻太湖波勾踐兵來踏浪過野老不知亡國恨<lb/>
至今猶唱越人歌<lb/>
吳王避暑在山陰水殿風生白苧吟埜草荒烟那復識<lb/>
空留遺恨到如今<lb/>
館娃宫殿鎖烟霏曲徑香消草露晞疑是春魂猶未㓕<lb/>
寺門花落雉朝飛<lb/>
范蠡功成愛五湖空烟猶想曉篷孤從知烏喙難同樂<lb/>
不待君王賜屬鏤<lb/>
<pb n="KR4e0017_WYG_001-55a"/>
蚤起開軒看洞庭天河新染玉痕青釣絲拂著琅玕樹<lb/>
拾得烟中翡翠翎<lb/>
　　吳江夜泊<lb/>
月照門前蘆荻花繫舟不省是誰家一雙白鷺忽飛去<lb/>
水上有人彈琵琶<lb/>
　　吳山曉行<lb/>
草露泠泠著屐行野橋村巷不知名長庚如李天將曙<lb/>
始聴荒雞第一聲<lb/>
<pb n="KR4e0017_WYG_001-55b"/>
　　寄崔宗文<lb/>
閒齋春樹晚陰移舊雨曽來獨爾思録事官清常俸薄<lb/>
多時不送草堂貲<lb/>
　　寄賈吉甫<lb/>
埀虹亭下白鷗波十里香風散芰荷見説掾曹公事簡<lb/>
晚凉攜酒聽漁歌<lb/>
　　次韻答友人<lb/>
却掃溪西舊草堂秋風落葉滿藜牀石田租重齋儲少<lb/>
<pb n="KR4e0017_WYG_001-56a"/>
乞我家傳辟穀方<lb/>
　　為許克謙題畫<lb/>
江漢蕭條落木秋疎篁相倚小山幽知君肥遯非充隠<lb/>
方信人間有許由<lb/>
　　雜題畫<lb/>
目極江南有所思餘<hi>闕</hi>風雨落花時錢郎應恨春歸盡<lb/>
獨倚東風寫折枝<hi>錢舜舉折枝</hi>
隴上輟耕春雨餘牧兒黑色短裙裾只疑李宻歸田去<lb/>
<pb n="KR4e0017_WYG_001-56b"/>
牛角胡為不挂書<hi>牧牛圖</hi>
帝子南征竟不還墨雲零落九疑山偶因碧草牽春夢<lb/>
得到瀟湘二水間<hi>墨蘭</hi>
飛錫來從日本東受齋因過海王宫坐中貌得珊瑚樹<lb/>
猶帶蓬萊水殿風<hi>日東僧竹石</hi>
憶昔涪南獻茘枝美人宫裏一開眉勞民輕結當時怨<lb/>
看畫深令後代悲<hi>茘枝</hi>
尚書天上早知名長憶君王聴履聲囘首白雲山萬疊<lb/>
<pb n="KR4e0017_WYG_001-57a"/>
蒼梧何處最闗情<hi>髙房山山水</hi>
鳳毛新沐翠毿毿春近瀛洲雨氣酣晚下紫微歸思切<lb/>
長身獨立望江南<hi>同上竹</hi>
五馬浮江一化龍瑯琊王業藉諸公江南春草年年長<lb/>
若箇能追萬里風<hi>五馬圖</hi>
何人畫此好頭赤絶勝天廏玉連錢龍媒散落在何處<lb/>
苜蓿秋風生暮烟<hi>闕</hi>
此馬真從西域來圉人髙鼻復于思將軍新受征南鉞<lb/>
<pb n="KR4e0017_WYG_001-57b"/>
藉爾追風百戰才<hi>闕</hi>
故國江山入莫秋烟波留與後人愁古今不預興亡事<lb/>
只有滄浪獨釣舟<hi>李唐山水</hi>
五馬南來王氣空石城江水動秋風客兒豈是忘機者<lb/>
欲向東林結逺公<hi>廬山圖</hi>
夢入梨雲路不分幽香多在定中聞起來寫得橫窻影<lb/>
寄與山中滿谷雲<hi>表上人梅</hi>
羅含宅前春水生一柱觀頭黃鳥鳴吳船多上荆門路<lb/>
<pb n="KR4e0017_WYG_001-58a"/>
我欲因之萬里行<hi>楚山圖</hi>
春水微生雪乍融偶然行過御溝東倚風三㺯昭華琯<lb/>
憑仗飛花莫惱公<hi>闕</hi>
海棠枝上聚么禽相逐相呼樂意深偷入太倉時一飽<lb/>
豈知鳴鶴在東林<hi>海棠偷倉</hi>
漢家新得蒲梢馬賜與韓嫣大出遊緑樹黃鸝忽驚起<lb/>
金丸飛落殿西頭<hi>挾彈圖</hi>
越栢畫松松露骨老龍怒拔靈湫立天池一夜飛霹靂<lb/>
<pb n="KR4e0017_WYG_001-58b"/>
月落庭空影千尺<hi>子庭松栢</hi>
孔明廟前江水深千載尚見栢森森越僧西行不到蜀<lb/>
何以寫得青銅陰<hi>闕</hi>
　　答彌仲綸<lb/>
寳地珠林隠白沙曽隨行客過柴車遙想故人開梵處<lb/>
毿毿花雨落加裟<lb/>
江東紙價近能髙詞客春來興倍豪老去才情渾短盡<lb/>
空勞雪繭到東臯<lb/>
<pb n="KR4e0017_WYG_001-59a"/>
　　與陶生<lb/>
我有青山一片霞倩君為我製加沙明朝天上講經去<lb/>
吹落滿身優鉢華<lb/>
　　寄竺隠和上<lb/>
兩街都録有司存共喜吾家得辨臻輔教有書勤獻納<lb/>
洗光佛日荷堯仁<lb/>
白雲丹井經行處龍䕶生公夜講臺還憶兩山羣弟子<lb/>
松枝西指望歸來<lb/>
<pb n="KR4e0017_WYG_001-59b"/>
　　寄夫璞和尚<lb/>
對御經筵日日開香雲長繞雨花臺百官殿上齊彈指<lb/>
再見天台智者來<lb/>
六十餘州舊化風流傳今復到江東龍盤虎踞京華地<lb/>
聖主重興佛隴宗<lb/>
　<lb/>
　<lb/>
　東臯録巻上<lb/>
</p>
<p>
</p>
  </div>
<div>
<head>東皋録卷中</head> <lb/>
    <p>
<pb n="KR4e0017_WYG_002-1a"/>
欽定四庫全書<lb/>
　東皋録卷中<lb/>
　　　　　　　　　　　　明　釋妙聲　撰<lb/>
　　懐浄土偈序<lb/>
昔廬山逺法師與入社羣賢著念佛三昧詩行於世近<lb/>
世樝庵嚴教主作懐浄土詩為七言四韻雖非為詩而<lb/>
作而情辭悽婉往往有佳句可誦爾後作者非一篇什<lb/>
益多盖有不可勝録者矣然騖髙者弗切徇俗者近俚<lb/>
<pb n="KR4e0017_WYG_002-1b"/>
鮮克當乎人心識者病焉吳之東宏其教者曰無隠法<lb/>
師自罷講浄信即冥神西域行業純白人從而化製懐<lb/>
浄土偈四十篇述其志以勸觀其出入經論比物連類<lb/>
直而信質而盡盖樝庵之流亞也且夫浄土之教本乎<lb/>
心心與佛如境借智合則生佛土成佛道也何有自天<lb/>
台發明其㫖而四明繼之造修之法粲然大備凡欲從<lb/>
事於斯者舍此其無術矣無隠天台氏之學者也故其<lb/>
精詣浩博如此嗟夫吾徒之為文所以宣寄大化而善<lb/>
<pb n="KR4e0017_WYG_002-2a"/>
世云爾無事乎華靡之辭也世逺道衰學者倍其師説<lb/>
託焉以自放假之以為髙絺章繢句若專以其業者無<lb/>
當於道無得於己無益於物則亦何樂而為之也哉嗚<lb/>
呼無惑乎吾道之弗振也無隠盖有見於此者矣於是<lb/>
獨探原本具訓以警其有功於名教者乎無隠俾為序<lb/>
引為之三復而題其端云<lb/>
　　贈斯道成序<lb/>
上人居東海之濱通内外學喜從賢者遊與余遇於具<lb/>
<pb n="KR4e0017_WYG_002-2b"/>
區之上徴言以為贈余語之曰子亦嘗觀夫水乎余嘗<lb/>
自具區遵湖而南放于東澨登垂虹俯洞庭以臨三江<lb/>
見汪濊停蓄震蕩噴薄彌望數萬頃包絡三州浩然巨<lb/>
浸乃慨然太息以為天下之水莫此若也及北浮大江<lb/>
泝天險極吳楚之交其潮汐迅悍猋馳霆擊神造鬼設<lb/>
瞬息數千里莫測源委於是目眩心掉赧焉自愧其見<lb/>
之晚也後觀乎東海見江漢百谷之會日月星辰之所<lb/>
出入浩浩湯湯與天地混徒望洋而歎敞罔自失曰嗟<lb/>
<pb n="KR4e0017_WYG_002-3a"/>
夫水有至於是者乎向之所見若蹄涔耳杯水耳何足<lb/>
以語天下之壯觀哉夫吾聖人之道猶大海也諸子百<lb/>
氏猶江若湖也人有學聖人之道遺其大者逺者而安<lb/>
於小成是猶習江湖之流而不知海之大全其敖然自<lb/>
足也宜哉孟子曰觀於海者難為水遊於聖人之門者<lb/>
難為言信夫今吾子富於春秋有志於聖人之道譬諸<lb/>
水焉固己絶江湖之流而侵尋乎海矣果能力學篤行<lb/>
而弗措吾見其入聖賢之域不難也東海浄信之堂有<lb/>
<pb n="KR4e0017_WYG_002-3b"/>
曰章法師宏台衡之學彼上人者善觀水者也善言聖<lb/>
人者也子以吾言訊之為何如也<lb/>
　　送煥書記序<lb/>
書記古者聘問通好往來之辭後世以為職文翰者之<lb/>
目唐用之藩府韓子所謂通敏閎辨兼人之才者也吾<lb/>
氏以文害道學者弗之尚然經論之富未嘗不由乎文<lb/>
也夫言以達志文以載道言而不文其行也不逺矣故<lb/>
大方廣衆必設掌書記一人所以敷暢道妙黼黻宗教<lb/>
<pb n="KR4e0017_WYG_002-4a"/>
内則嵗時伏臘之會外與縉紳四鄰交凡文詞之事皆<lb/>
属焉亦良難矣道既降而文益勝人尤以是為美名而<lb/>
樂趨之求無愧於斯者亦或寡矣行中仁公住虎丘從<lb/>
遊者多俊秀之士最後署書記而得煥無文者焉盖主<lb/>
人既賢其所與者必賢亦其理然也煥蚤從士瞻標公<lb/>
司内記於靈巖二公皆東南叢林之望以煥之穎悟明<lb/>
敏而得賢師友若是所造既已深矣而又以為未也又<lb/>
將縱觀四方以博其趣而來求言以為贈噫余亦有愧<lb/>
<pb n="KR4e0017_WYG_002-4b"/>
於斯者也今老矣獨喜子之成猶駸駸乎不已甚矣子<lb/>
之好學也夫是則通敏閎辨兼人者將在於子矣雖然<lb/>
此非吾道之至也茍即辭以明其理道果外是乎哉子<lb/>
行矣正車於途慎其所操其寧有不至也耶<lb/>
　　三吳漁唱集序<lb/>
古者詠歌謠咢之辭多出於草野所以寫其悲憂愉佚<lb/>
之情著其俗尚美惡之故詩之國風是已若夫宗廟朝<lb/>
廷則公卿大夫之述作雅頌在焉自采詩之官廢而詩<lb/>
<pb n="KR4e0017_WYG_002-5a"/>
道息然發乎性情者今猶古也故齊謳楚歌吳歈越吟<lb/>
遇事而變雜然並興盖有不可勝紀者矣詩道曷嘗息<lb/>
哉三吳漁唱集者鄭君伯仁之詩也伯仁懐抱利器未<lb/>
得施用以其所藴悉發為詩宜有憤懟怨刺而和平清<lb/>
適方退託於漁樵非得於詩者不能也伯仁越人也而<lb/>
繫於吳非忘本也盖觸物引興有不能自已者况吳越<lb/>
之同風哉伯仁家為東南名儒其過庭之學有自來異<lb/>
時用之朝廷鳴國家之盛者不在斯人乎於是為三吳<lb/>
<pb n="KR4e0017_WYG_002-5b"/>
漁唱集序<lb/>
　　三友圖詩序<lb/>
會稽吳景賢善取友其行四方遇有合焉者輒與遊弗<lb/>
置嘗得時賢所畫松竹蘭三物蒼古可愛因玩之無斁<lb/>
命曰三友求能賦者詠歌之既而授簡於余俾引其首<lb/>
焉夫君子之取友顧何取於草木之微乎古之取友者<lb/>
於一鄉於一國於天下猶以為未也又尚友古之人古<lb/>
人逺矣求之於今而未足也又取諸物之似者而友之<lb/>
<pb n="KR4e0017_WYG_002-6a"/>
盖友者所以成德也茍可以比德焉雖草木之微在所<lb/>
不棄之三者所以獲友於君子也且夫松之為物也勁<lb/>
正獨立善建不拔不為寒暑而少變竹則秉德有恒以<lb/>
虛受益有堅貞匪石之節若蘭也幽潔自持無俟於外<lb/>
而苾芬不可掩是故君子無不愛之賢之或從而君公<lb/>
之其為世所重如此夫勁正不拔非直與秉德有恒非<lb/>
諒與幽潔苾芬非多聞與是足為益者之道矣宜景賢<lb/>
樂之而弗釋也景賢嘗長長洲幕亷慎敏事吳人懐之<lb/>
<pb n="KR4e0017_WYG_002-6b"/>
異時德愈修友道日廣而得行其志庸非三者之助乎<lb/>
諸君之賦所謂與人為善盖莫非聖賢之徒也可無述<lb/>
哉<lb/>
　　思上人遊方詩後序<lb/>
夫聖人之為教也其心則同而其迹或異以性本一故<lb/>
不得不同也以情糾紛故不得不異也善學者於其心<lb/>
不泥其迹於其同不崇其異道之行也惡有彼此之間<lb/>
哉自大教東漸天下化成古今縉紳先生學士大夫類<lb/>
<pb n="KR4e0017_WYG_002-7a"/>
多知其説者匪徒知之亦允蹈之匪允蹈之亦能言之<lb/>
今觀其書往往能極𤣥理之奥合一貫之㫖其言足以<lb/>
善民俗助治教所謂並行而不悖者不可誣也獨韓歐<lb/>
氏迷迹而好異醜詞巧辨肆為排詆既無傷於日月之<lb/>
明而又無益於其教徒使後世好名之徒竊其説以為<lb/>
口實豈非盛德之累乎嗚呼何弗思之甚耶然二子始<lb/>
乖而終合信乎心之未嘗不同也吳郡思古先上人業<lb/>
天台氏之學至正間將行四方遂昌鄭先生首為序率<lb/>
<pb n="KR4e0017_WYG_002-7b"/>
一時名士賦詩以送之多和平之音無異同之辨文雅<lb/>
粲然殊可觀也然古先竟未行而職教者留主長洲文<lb/>
殊寺數年人從而化者甚衆今乃棄去翛然山水間虚<lb/>
已以遊與物無忤如不繫之舟如行空之雲何可羈也<lb/>
古先從余遊甚乆以道義相恱以講習相樂而未嘗以<lb/>
文字見託也間持此巻相示以請因得寓目焉余既髙<lb/>
古先之行而又樂羣賢之同也故援筆為後序云<lb/>
　　周𤣥初禱雨詩序<lb/>
<pb n="KR4e0017_WYG_002-8a"/>
常熟致道觀鶴林周君𤣥初有道術能劾治鬼物及祠<lb/>
祭禳禬吳人多信之洪武二年夏大旱邑人士相與起<lb/>
君禜雨不崇朝雨連大㴻嵗遂有秋邑人愈尊信其術<lb/>
乃求吾徒之能言者賦詩以贈之而謁余序且道𤣥初<lb/>
之言曰夫天人之分固懸絶矣吾以眇然之身寄其間<lb/>
而能感而吾應召而吾從無不如志者惟此心焉耳盖<lb/>
天即理也神而明之存乎其人茍以心契理理合於天<lb/>
將無施不可獨雨乎哉凡吾動作麾斥以示吾用者盖<lb/>
<pb n="KR4e0017_WYG_002-8b"/>
將駭常人耳目以神吾術耳然所以致雨者不在彼而<lb/>
在此也余聞其言曰噫此吾家惟心之㫖也𤣥初何自<lb/>
而得之哉夫得其小者猶若此况其大者乎信乎道無<lb/>
二致也余嘗過黄泥之坂入丹霞館見其壇宇閴寂梧<lb/>
竹森映若化人之居意必有人焉俄而脩然長身峩冠<lb/>
縞衣出見客即𤣥初也挹其言果有道者為賦來鶴亭<lb/>
詩而去今十五年矣及得左轄周公所為鶴林先生傳<lb/>
而讀之益知其傳授端緒師友淵源有自而世方以禁<lb/>
<pb n="KR4e0017_WYG_002-9a"/>
架之術多君者豈知𤣥初哉此吾徒樂道其善而頌聲<lb/>
作焉由是以知吾聖人盡心知性窮神極化之妙無所<lb/>
不在推其緒餘而所霑丐者亦多矣故題其首簡而申<lb/>
余意焉詩凡如干篇<lb/>
　　送為上人序<lb/>
西域諸國皆知事佛惟髙昌為至自王公以下多削染<lb/>
為僧方其盛時以道德智術為有國者所尊信足為吾<lb/>
教之重者比比有焉善為上人本其國人世為顯宦由<lb/>
<pb n="KR4e0017_WYG_002-9b"/>
其父為常熟監州而為吳産自幼厭紈綺之習慨然有<lb/>
志於方外今年二十餘而氣質渾厚猶有北方承平世<lb/>
家故態信乎其為受道之器者矣受業西山之天池獨<lb/>
恨無良師友以相激厲將遊四方而博求之而來乞言<lb/>
為先容噫以上人原委之懿資質之美問學之勤孰不<lb/>
樂告以善道又何藉於聾瞽之言乎行哉行哉毋因循<lb/>
毋茍且毋怠惰必究其心之所欲得而後已則他日為<lb/>
所尊信而為吾教之重者吾於上人其有望焉<lb/>
<pb n="KR4e0017_WYG_002-10a"/>
　　送義上人序<lb/>
洪武三年春詔吳郡西白禪師住京師天界寺時議者<lb/>
以為教門得人四方英俊之士聞其風者争集於堂下<lb/>
禪師以為佛之道大而多容故來者輒不拒於是若吾<lb/>
義上人者亦得在弟子之列是年秋余被召至京師館<lb/>
於天界而義方司其藏事翺翔乎廣衆中雖老於遊㕘<lb/>
者莫能尚也余驚喜且歎古人云士别三日當刮目相<lb/>
待况余與義有踰年之别乎於是又知禪師之道化人<lb/>
<pb n="KR4e0017_WYG_002-10b"/>
速感人深也如此義既代將為四方遊踵門屢以言為<lb/>
請余與義有鄉里之好焉有故舊之情焉今其行雖不<lb/>
吾告猶將貺之况其請之勤耶凡為吾學者務三而已<lb/>
曰戒曰定曰慧學雖有三道則一也以戒為墉以定為<lb/>
宇以慧為門守其墉安其宇闢其門道在是矣且禪師<lb/>
禪學位望皆當今之冠而又知遇天子朝夕承顧問慨<lb/>
然以吾道自任盖學者之龍門教門之木鐸也道莫邇<lb/>
乎此矣子將求諸逺不亦異乎子姑安之勉以卒業使<lb/>
<pb n="KR4e0017_WYG_002-11a"/>
真如法味日漸月漬浄智妙明渙其大通則余之喜歎<lb/>
詎若今日乎余行亟不能盡所言然亦止乎爾而已以<lb/>
是為贈<lb/>
　　小山序<lb/>
昔淮南王安招致賓客蘇飛李尚等八公之徒分造詞<lb/>
賦或稱大山或稱小山説者以為若詩之有大小雅焉<lb/>
竊意小山者盖著書者之自號或其嘗所遊處人因而<lb/>
稱之若梁何氏兄弟偕隠於會稽人稱𦙍為大山㸃為<lb/>
<pb n="KR4e0017_WYG_002-11b"/>
小山云爾其詞非有音節部分之别與雅不倫或恐未<lb/>
然也然招隠之篇詞致髙古文章家尚之具區之北涯<lb/>
曰木履浦積水之隂有培塿焉其髙可隠也棄於荒烟<lb/>
町畽之間未始有過而問焉者友生丘國華顧而樂之<lb/>
春朝秋夕每釣遊其處人亦稱為小山云國華喜為詩<lb/>
盖欲以是自見於世其亦茲丘之遭也與且具區之傍<lb/>
豈無髙山大澤足以遊目騁懐以成其趣者而取舍乃<lb/>
如此豈意之所適興之所寄初不限於大小逺近也哉<lb/>
<pb n="KR4e0017_WYG_002-12a"/>
夫比興之作詞㫖音調雖有古今之異然感乎物發乎<lb/>
情則今猶古也古猶今也國華才敏好學茍業之不己<lb/>
則其詞當益修將與小山俱傳罔俾淮南專美於前無<lb/>
疑也遂為序之以遺後之好事者<lb/>
　　停雲軒詩序<lb/>
夫君子未有不須友以成者麗澤之樂切偲之益盖不<lb/>
可一日而離也離則思思則詠歌形焉詠歌既形則凡<lb/>
物之感於中者皆足以寄情而宣意此風人託物之㫖<lb/>
<pb n="KR4e0017_WYG_002-12b"/>
而陶淵明所以有停雲之賦也余嘗謂是詩興寄髙逺<lb/>
感慨之深見於言外非止思友而已此當與知者道也<lb/>
隴西李伯髙信義人也事親之暇方汲汲於求友於是<lb/>
榜其燕集之軒曰停雲盖取陶詩也陶之詩舉世能誦<lb/>
之陶之心則識者或寡矣伯髙慕陶其亦知陶之心乎<lb/>
抑將取以文其外者也余聞伯髙遜敏好學誦詩讀書<lb/>
尚友古人其知陶之心者哉夫得古人之心者其行必<lb/>
合於古茍合於古則取友之道其庶幾乎停雲之名其<lb/>
<pb n="KR4e0017_WYG_002-13a"/>
有聞於世也必矣錢唐吳君既為之記從而詠歌著於<lb/>
篇者凡若干人伯髙請文冠其首余樂伯髙能順乎親<lb/>
而獲友之多也故序之采詩者將有取於斯焉<lb/>
　　繆氏族譜序<lb/>
古者因生以賜姓胙土以命氏因以為族所以表世德<lb/>
報有功使其子孫百世而不紊先王之澤厚矣後世風<lb/>
俗日薄宗法又廢加以喪亂相尋疆宇分裂世系之次<lb/>
昭穆之序混淆散軼不可復考至有服未盡而已為塗<lb/>
<pb n="KR4e0017_WYG_002-13b"/>
人盖由氏族之學不講譜牒不修故也可勝歎哉夫惟<lb/>
受姓之初由一人而分也受形之始由一氣而禪續也<lb/>
以至於今則茫乎忽焉而昧其受或者妄引名族欲自<lb/>
表於世其誣祖之罪大矣嗟夫木則有本也水則有源<lb/>
也人而弗究其所自豈君子之道哉此姓氏不可不知<lb/>
譜牒不可不修也繆氏得姓未見於傳記或謂秦繆公<lb/>
之後以謚為氏繆與穆同而音亦同其殆是也然漢儒<lb/>
林傳有申公弟子繆生釋者音謬豈自為兩姓耶抑釋<lb/>
<pb n="KR4e0017_WYG_002-14a"/>
者之誤也當俟博古者辨之繆氏之孫曰爟字公陽世<lb/>
居淮之通州宋季避兵來吳事既定或歸或留留者占<lb/>
籍崑山而其族益富庶蕃衍至公陽為四世以家乗未<lb/>
立汲汲焉惟失墜是懼乃斷自其可知者為譜而傳焉<lb/>
其不可知者固弗能強也噫為人子孫而能惓惓於先<lb/>
世不亦君子之道乎公陽蚤從名師問學篤本而好文<lb/>
能言其十二府君而下世有隠德至其父仲理君好尚<lb/>
儒雅仕雖未達而德益厚吾聞百年之計莫先於德德<lb/>
<pb n="KR4e0017_WYG_002-14b"/>
愈積而其後愈大是則繆氏之興其在公陽之身乎余<lb/>
晚得公陽為方外友見命為序為書如右他則備乎自<lb/>
序云<lb/>
　　送喜上人序<lb/>
日本國在瀛海中去中州不知幾萬里自漢以來昉見<lb/>
於傳記其人與中國衣服飲食不同言語不通然嘗聞<lb/>
其風氣渾厚有文物禮樂凡所以治其國者畧如中朝<lb/>
之制豈所謂東方君子之國也與雖其知尊中國貢獻<lb/>
<pb n="KR4e0017_WYG_002-15a"/>
朝聘或至或不但羈縻而已惟吾聖人之教尊事甚至<lb/>
緇布之士來學於中國者頂背相望學成而歸國主貴<lb/>
臣而下延禮施予異於他等其尊德樂道如此故來者<lb/>
若是其多也余所識者雖衆或一見輒散去惟笑雲喜<lb/>
上人者相從稍乆是以益得詢其故實焉而其來也適<lb/>
當中國多故東南靈山名川宏法之塲鞠為椔翳前輩<lb/>
為當世師表者往往物故其在者笑雲亦時得而㕘决<lb/>
焉若四明夢堂噩公楚石琦公皆厚於上人為作歌詞<lb/>
<pb n="KR4e0017_WYG_002-15b"/>
以贈盖警䇿之言也上人天資穎悟為學甚力禪悦之<lb/>
暇頗讀内外書恬澹專寂卓然不羣其與之偕者盖亦<lb/>
鮮儷焉既卒出世之業緬懐菽水之養遂將振錫于邁<lb/>
翩然東歸語余曰後會未可期能無一言以慰道途之<lb/>
思乎余與笑雲學雖異門其道一也道既一則所以告<lb/>
者豈復有異於子之所聞者乎然於子之行也竊有感<lb/>
焉昔在唐季五代之際吾天台一家之書散亡畧盡𤣥<lb/>
響幾絶吳越忠懿王遣使航海以重幣購之其書復完<lb/>
<pb n="KR4e0017_WYG_002-16a"/>
故四明尊者得專中興之號今微言之緒殆將復絶而<lb/>
聞其書具在子之歸也為我訪焉噫中國失法求之四<lb/>
裔其亦重有感也夫其亦重有感也夫<lb/>
　　送顧秀才逺遊序<lb/>
吳為山水之國地沃衍而民物夥自晉以來衣冠之族<lb/>
多家焉其風流文獻之懿迨今不乏然其俗樂土重遷<lb/>
而遊者甚少在孔子時能北學於中國者惟子游一人<lb/>
耳盖自古而然矣近世為國者疏忌南士而遊者加少<lb/>
<pb n="KR4e0017_WYG_002-16b"/>
其季也所在兵興土宇割裂遊道遂塞今區域日廣舟<lb/>
車甫通於是懐才抱器之士將復有四方之志者矣顧<lb/>
君德常其人也德常居震澤之陽開門授書學者林立<lb/>
慨然悲世俗之隘守其所聞不肯汎觀而博取也乃束<lb/>
書䇿治遊具告别於常所來往將泝大江過京口觀光<lb/>
於國都渉淮泗凌洪河極齊魯之交放乎東海仿佯而<lb/>
歸徴言以為贈余曰壯哉遊也足以雪吾俗固陋之恥<lb/>
矣雖然君之遊也將挾其所有遊公卿以成其名乎將<lb/>
<pb n="KR4e0017_WYG_002-17a"/>
有竒謀異術希世用事以求富貴利達者乎抑將以堯<lb/>
舜之道要人主以康濟斯民乎將覽觀山川交結賢俊<lb/>
以發其文章乎君將奚取德常曰不非為是也吾聞河<lb/>
洛天地之中聖哲所化而魯則吾聖人父母之邦也意<lb/>
洙泗之間流風遺澤猶有存者詩書禮樂之傳風氣民<lb/>
俗之厚旁求博采耳濡目染庶幾有得焉為是行也曰<lb/>
善夫君之遊也行哉行哉吾於君將賀不暇豈復有惜<lb/>
别之意乎遂抗手而别<lb/>
<pb n="KR4e0017_WYG_002-17b"/>
　　送臻上人西遊序<lb/>
會稽山水名天下由晉以來羣賢所遊集也若吾氏則<lb/>
支道林竺法潛帛道猷輩其所與遊則謝安石王逸少<lb/>
許𤣥度之流其髙尚之風名理之談雅遊之好皆極一<lb/>
時之選以今望之若神人然故竒蹤閟跡往往而在他<lb/>
郡鮮儷焉爾後聞望才傑之士代有其人今雖前輩淪<lb/>
喪而後來之秀方蟬聨未已亦由古人風聲氣習有所<lb/>
感發非獨山川之美然也曩月屋梁公在能仁時有臻<lb/>
<pb n="KR4e0017_WYG_002-18a"/>
上人天岸者實侍瓶錫遂為入室髙弟今月屋已矣猶<lb/>
惓惓不置欲張其師之道其風義如此亦非今人所恒<lb/>
有也今將遊京師乃來乞言以為贐夫善遊觀者必之<lb/>
乎通都大邑然後足以盡天下之竒觀矧惟神京佳麗<lb/>
巍巍翼翼為四方歸則今善世禪師季潭公以道德文<lb/>
學為吾教宗盟麟象雜遝萃為淵藪子之往也若登乎<lb/>
昆侖𤣥圃之墟左右采瞩無適非玉又何求而弗獲哉<lb/>
若是則會稽當今人物之論將有在矣余既老且病無<lb/>
<pb n="KR4e0017_WYG_002-18b"/>
復有意於世務瘖黙自養而喜子之遊得其道也故強<lb/>
授此簡為别<lb/>
　　衍道原送行詩後序<lb/>
昔在至正初石湖衍道原善為詩一時知名士無不與<lb/>
之遊而尤為今翰林危公太樸先輩覺隠誠公所推許<lb/>
有碧山堂詩集若干巻吳郡山水近治可遊者惟石湖<lb/>
為最山自西羣奔而來遇石湖而止夫山川之氣扶輿<lb/>
磅礴鬱積而不泄則秀潤清淑必鍾乎人道原生其間<lb/>
<pb n="KR4e0017_WYG_002-19a"/>
氣質既美加以問學遍讀内外書資以論著而獨長於<lb/>
詩博采漢魏以降而以杜少陵為宗取喻託興得風人<lb/>
之㫖故其詩清麗幽茂而皆可傳也嘗以僧省堂選主<lb/>
嘉禾德藏寺才辯聞望傾於一時惜未究其學而歿歿<lb/>
時年四十三嗚呼使天假之年其所可傳詎止若是也<lb/>
耶吾聞位不充其德者其後必大今其孫金西白以英<lb/>
才偉學克纂厥世詔居京師天界寺蒞天下僧盟焜燿<lb/>
莫比流慶之澤可誣也哉道原之赴德藏也諸公咸賦<lb/>
<pb n="KR4e0017_WYG_002-19b"/>
詩送之皆軼於兵僅得遂昌鄭先生而下數篇西白懼<lb/>
遂淪墜既加編緝乃授簡俾引其首余長道原一嵗有<lb/>
先世交契之好其就外學也盖嘗同師迨學出世之道<lb/>
也而又同教講習問辨其相資也深出處周旋其相知<lb/>
也盡盖有師友之道焉而道原自得為多故余雖後死<lb/>
而終莫能過之也嗟夫自道原之亡詩法益變江山良<lb/>
是而人事盡非矣今余且老居僻處獨慨念疇昔欲與<lb/>
道原上下其論則邈乎逺哉不可復得徒抱無涯之思<lb/>
<pb n="KR4e0017_WYG_002-20a"/>
而已獨喜道原有孫而惓惓於先世之遺如此有古人<lb/>
之道也故不辭而序之<lb/>
　　危學士贈渭上人詩序<lb/>
始石湖衍道原與臨川危先生為方外友盖以文字相<lb/>
知而未嘗相見也先生歴官於朝為名法從為賢執政<lb/>
而道原之歿乆矣洪武革命先生歸江南始克序道原<lb/>
所著碧山堂集者嗚呼人生合并之難也類如此雖然<lb/>
士固有曠古而相親並世而不相遇者矣而古今一時<lb/>
<pb n="KR4e0017_WYG_002-20b"/>
也交際一心也其精神會通復有愈於目擊而面晤者<lb/>
豈古所謂神交也與若歐陽之於恵勤蘇子之於㕘寥<lb/>
輩方之於今事雖懸絶而風義之感猶一日也石湖山<lb/>
水為吳中偉觀昔范文穆公樂而居之因自號石湖居<lb/>
士至今釣遊之跡猶約畧可考士大夫之過吳者必一<lb/>
至焉而先生則因碧山集而概見好勝者寧無憾於斯<lb/>
乎方承平時楞伽諸寺竒勝相角皷鐘相聞才俊之出<lb/>
其間者以道原為首能繼其逸響者金白庵心覺原也<lb/>
<pb n="KR4e0017_WYG_002-21a"/>
今又得渭湜菴者焉信乎山川氣脉未嘗斷也湜菴自<lb/>
秦淮之歸吳也先生賦近體詩送之詩言髙僧者謂道<lb/>
原也執政家者謂文穆也方外之好先生盖屢致意焉<lb/>
湜菴表是詩見命為序余被召至京師得與先生聚旬<lb/>
日而道原則余莫逆之友也故不辭而序之俯仰今昔<lb/>
為之一嘅<lb/>
　　宦游序<lb/>
傳曰仕而優則學學而優則仕未學而入仕則傷錦之<lb/>
<pb n="KR4e0017_WYG_002-21b"/>
刺興既仕而棄學則素餐之譏至顧何取乎宦游之樂<lb/>
哉雖然一張一弛文武之道也士大夫捐親戚去墳墓<lb/>
隨牒逺方簿書期會之暇亦將游目騁懐以舒其煩鬱<lb/>
升髙望逺以達其視聽觀風問俗以㕘其治績然後志<lb/>
以是得政以是成於是有山水之適燕游之好託之賦<lb/>
詠流傳四方使人有所欣慕而興感則庶幾乎宦游之<lb/>
樂也哉不然則山川能説登髙能賦可以為大夫者豈<lb/>
無其人乎横金巡簡張君秉彛世家平原氣岸雄偉有<lb/>
<pb n="KR4e0017_WYG_002-22a"/>
逺大之器事親從兄有孝弟之行蘭州帥聞其賢辟置<lb/>
幕府再以人才薦召至京師授是職既至謂人曰吾去<lb/>
家數千里䝉恩至此懼無以塞責而是州素稱文獻之<lb/>
邦流風遺澤猶有存者吾得受教於君子矣欲表為宦<lb/>
游求羣賢詠歌之何如皆曰善乃請序以告焉余聞張<lb/>
君初筮仕即將命四方車轍馬跡遍於西北而未嘗至<lb/>
乎江南也今蘇在天子畿内實古甸服民憚法易使巡<lb/>
檢職專任重以巡邏為事則凡境内山川險易民物情<lb/>
<pb n="KR4e0017_WYG_002-22b"/>
偽將家至户曉無不周知而備嘗加以天資髙明敏於<lb/>
從政竭忠盡力以報其上暇則從容問辨以増益其所<lb/>
未至他日於縣於郡於侍從之列所以為治者出其藴<lb/>
素舉而措之將自今始此則宦游之效也所謂仕優而<lb/>
學者不其然歟夫樂道人之善君子之志也可無言乎<lb/>
詩云恵而好我示我周行余請為張君誦之<lb/>
　　送逺復元東游序<lb/>
淛水東七州四明號為三佛之地三佛者謂鄮隂佛真<lb/>
<pb n="KR4e0017_WYG_002-23a"/>
身設利羅戒香寺瘂女為古維衛佛并長汀契此曰慈<lb/>
氏為三也其瑞應昭著光靈赫然震耀於天下者非偶<lb/>
然也説者謂四明東負大海山川靈長風氣和會民易<lb/>
從善庶幾乎東方君子之國故聖賢過化靈迹為多豈<lb/>
其然乎由今觀之則莫如補怛洛迦為最著然不與三<lb/>
者並列何哉盖茲山據海岸孤絶磅礴萬象觀音氏以<lb/>
如幻三摩鉢提溥應羣有聲論宣明靡間遐邇固不可<lb/>
局於一方論也矧惟南湖實法智尊者祖廷大教重光<lb/>
<pb n="KR4e0017_WYG_002-23b"/>
之地一家教觀之所自出猶縫掖搢紳之闕里也為其<lb/>
學者不一躋其堂而噬其胾豈為知本者哉此余及復<lb/>
元逺公是以有東遊之役也復元宗法智之道遍通内<lb/>
外書制行甚髙又濟之以無倦今罷講天竺方將觀乎<lb/>
會通以致其道廣覽博取以益其學此其志豈區區安<lb/>
其固陋嶷然自足者比哉昔在泰定間余侍先佛心居<lb/>
南湖於時尚幼事雖目擊而無得於觀感盖五十餘年<lb/>
於茲矣今復元之行也則徒然歆艷而弗利攸往其命<lb/>
<pb n="KR4e0017_WYG_002-24a"/>
也夫然余於復元竊有望矣去南城一牛鳴而近吾先<lb/>
佛心之遺塔在焉霜露之感匪朝伊夕撢討之暇幸為<lb/>
省其徑檆階草能無恙不當時父兄猶有存者為我謝<lb/>
焉<lb/>
　　送超藏主序<lb/>
超上人既謝天竺中峯司藏事將遊觀乎江海之上來<lb/>
以言為請余嘗悲好遊之士類脅於外誘其能尊德樂<lb/>
義而囂囂者固善矣而猶有待乎人知若夫周流四方<lb/>
<pb n="KR4e0017_WYG_002-24b"/>
覽觀山川極天下鉅麗之觀將上下馳騁以昌其文詞<lb/>
抑末矣吾徒之遊則舉異於是無上菩提修厥自我而<lb/>
决擇在人世固有先我而覺者吾將往從之故有於立<lb/>
談之間觀感之際樂其所欲得者夫如是雖其人在遐<lb/>
陬異域萬里之外猶將委質而受命焉况其邇者乎今<lb/>
前輩斯盡師友道喪其存而足徴者僅在吳越吳則上<lb/>
人桑梓之邦也既皆得而事之矣今將適諸越越之碩<lb/>
師尤不易一二數資其見聞得以周悉而互辨則何患<lb/>
<pb n="KR4e0017_WYG_002-25a"/>
乎德之不立道之不明也哉雖然古人有云務外遊不<lb/>
如務内觀夫務外遊者有待樂内觀者無方上人其慎<lb/>
諸博覽而約取即物以明真無徒事乎世俗之遊也則<lb/>
幾矣吾老且病無復有所適方愧獨處此上人他日歸<lb/>
當過我東皋之上出其所有相與共商確之則余也亦<lb/>
與有得焉豈非幸與敢以為贈<lb/>
　　玉林序<lb/>
吳江琪禪者持錢唐錢君思復所著玉林宇序將求羣<lb/>
<pb n="KR4e0017_WYG_002-25b"/>
賢詠歌之請文為介余曰無是為也豈無内教之足樂<lb/>
哉今夫龍藏金匱所秘貫華祗夜之属大小所攝動以<lb/>
萬計其鋪張鴻烈敷暢𤣥奥金石之相宣珠璧之交映<lb/>
未嘗不合乎比興之文也然其所載皆真乗實印葩華<lb/>
之詞靡曼之音弗在也今吾子有取於玉則志近乎正<lb/>
而非世俗之所尚矣夫玉之貴於天下者以德不以物<lb/>
君子無故玉不去身匪事華飾盖以比德焉吾聞仙聖<lb/>
所居宫室服玩悉以玉至於生植之物草曰瑤草樹曰<lb/>
<pb n="KR4e0017_WYG_002-26a"/>
琪樹林曰玉林非止為佩為璲為環玦圭瓚而已玉之<lb/>
用也如此則能賦者託物引喻形之詠歌以勗爾德者<lb/>
必有其道子何得於玉之多也其為東方之美醫無閭<lb/>
之産也必矣詩云言念君子温其如玉吾將有望乎爾<lb/>
　　送法上人序<lb/>
傳曰君子學以致其道致者極至之云也則夫學焉者<lb/>
當篤志問辨致知力行以求其至不若是非學也今夫<lb/>
百工方技之流聞有善藝猶不逺而求之况君子之學<lb/>
<pb n="KR4e0017_WYG_002-26b"/>
所以成已成物者可不知所務哉佛之學以心為宗將<lb/>
以盡性命之奥達死生之變生一切心以復清浄妙明<lb/>
之本尤當精思遐覽真㕘實叩以極其至固有得一言<lb/>
足以充夫終身之願欲者此有志之士所以老於行而<lb/>
弗止也寳夀法上人妙年秀發氣質凝然有受道之器<lb/>
其大父信菴公以宿德隆望為禪者宗上人温恭朝夕<lb/>
於視聽言動之間得所觀感者多矣洪武乙夘始發軔<lb/>
而東首登北山行中禪師一見異之立署以掌僧事觀<lb/>
<pb n="KR4e0017_WYG_002-27a"/>
其贈言所以期之者逺且大矣而上人欿然曽不以是<lb/>
為慊將行四方以畢其志踵門以言為請上人入有父<lb/>
師之教出受宗工之知其所藉者厚矣執此以往其進<lb/>
之易也孰禦哉今雖道散師廢深山穹林之幽豈無長<lb/>
往而不返者乎上人勉之其有遇也歸以質諸二師而<lb/>
卒業焉所謂致其道者豈不在是行乎余與信菴有同<lb/>
年之好眎上人猶子也於其請故不讓而言之<lb/>
　　麋孝子刺血書經序<lb/>
<pb n="KR4e0017_WYG_002-27b"/>
夫親莫甚於父母愛莫切於肌膚貴莫越於至道今有<lb/>
捨所愛求所貴而有益於其所親者雖愚者亦將為之<lb/>
况賢者乎盖孝根於心人之所同也使有可以致其孝<lb/>
宜無所不至又何愛乎尺寸之膚哉古之聖人慮夫後<lb/>
世不繇其道將毁傷滅絶而不顧故著於經謂全而生<lb/>
之全而歸之以為孝而又曰毁不滅性則亦示乎其㫖<lb/>
矣毁而不滅其性可不謂孝乎昔元德秀李觀喪其親<lb/>
皆嘗刺肌血繪佛像書佛經以資冥福史氏書之元李<lb/>
<pb n="KR4e0017_WYG_002-28a"/>
為唐之儒英文行有過人者使不合於道其肯為之乎<lb/>
作史者其肯取之乎吾佛之道廣大悉備使人原始返<lb/>
終知所以生推因尋果知所以死盖人物之化固有虛<lb/>
靈不昧者存焉非佛之道孰能升濟而至於善道乎為<lb/>
人子者欲致其親於善道則舍佛而焉求此佛之為教<lb/>
而史氏有取焉或者不察騁其私智欲刋萬世勸勵之<lb/>
典可乎吳人麋友信喪父痛念無以自効方居憂即投<lb/>
誠於佛劙指血手書妙法華經近七萬言祈以導神明<lb/>
<pb n="KR4e0017_WYG_002-28b"/>
超浄域以報其劬勞者嗚呼孝矣哉盖季世孝道崩壊<lb/>
至有服衰絰而佚樂自若外託不敢毁傷之戒罷精神<lb/>
於聲色而不䘏茲惑之甚者也聞麋氏之行其有不惕<lb/>
然而興感者乎麋字敬章篤志於道盖有得於佛者也<lb/>
故述之以附於元李之後以俟纂録者有采焉<lb/>
　　王居士閲藏經序<lb/>
蘇人王居士本道來言曰某生年幾五旬矣碌碌混於<lb/>
流俗今始知佛法之妙雖悔頗晚而願學焉嘗以為在<lb/>
<pb n="KR4e0017_WYG_002-29a"/>
則人亡則書佛雖云逺而其書具在庶可挹流尋源而<lb/>
至於道乎遂取佛所説大藏之經齋居繙閲冀將脱去<lb/>
凡濁而趣乎清浄之域然佛意宏奥章句微宻而未易<lb/>
窺測者願有以教之於是為之言曰佛本無言而所以<lb/>
言者將導迷而至悟也悟不自悟必由言説由是經論<lb/>
之文生焉其自西徂東至唐開元録為五千四十八巻<lb/>
其後歴代譯者尚多有之其在天竺而未至者尤不可<lb/>
勝計是為一大藏教其間有權有實有頓有漸有大小<lb/>
<pb n="KR4e0017_WYG_002-29b"/>
偏圓有了義有不了義精粗鴻纎罔不畢載得其小者<lb/>
則遷善逺惡得其大者則歸元復性譬如飲海隨量取<lb/>
之而海初無損益也然真如寂滅之理心路俱絶而况<lb/>
語言文字乎哉故曰修多羅教如標月指若復見月了<lb/>
知所標畢竟非月然亦未始舍指而求月也要由不離<lb/>
語言文字之間而達乎自性本有之妙不即不離道在<lb/>
其中此佛之所以教也本道勉之若夫如來一代設教<lb/>
次第始終修證之㫖更僕未易盡也尚當為君言之<lb/>
<pb n="KR4e0017_WYG_002-30a"/>
　　招隠軒記<lb/>
昔淮南小山賦招隠士説者以為託意以招屈原今觀<lb/>
其詞似非為原設者特指意音節皆原於楚故説者云<lb/>
爾夫以八公之徒之才固當用於朝廷之上而顧為陪<lb/>
臣漢之公卿皆武夫崛起而賢者用未盡其才故自道<lb/>
其湮鬱無聊之意若將有聞於上者其後孝武遂興文<lb/>
學而賢才輩出矣此招隠之賦也與余嘗愛其髙古幽<lb/>
潔自漢以來為文章宗無不喜誦而樂道由是以知古<lb/>
<pb n="KR4e0017_WYG_002-30b"/>
人英詞妙語在天地間如元氣流行要自不冺故能行<lb/>
逺也如此教上人西言居虞山之隂開軒東榮署曰招<lb/>
隠環植以桂且書其詞於壁甚矣其好古也夫教方外<lb/>
士也其於世宜泊然無所累顧何取乎八公之詞盖悲<lb/>
夫好榮之士溺利禄而忘返雖顛覆繼踵而曽弗悟不<lb/>
知深山之幽叢桂之傍可以保身而全真意將招之來<lb/>
游以極夫攀援詠歌之樂盖反招之義也因其求記為<lb/>
作招隠辭使之歌之庶幾有翩翩然來者乎<lb/>
<pb n="KR4e0017_WYG_002-31a"/>
山蒼蒼兮白雲石磊磊兮水粼粼余室兮其下桂隂隂<lb/>
兮承宇羌獨居兮自娛友廓落兮孰吾與哀斯人兮孔<lb/>
壬溺利欲兮喪厥心禍福倚伏兮古今一軌前車既覆<lb/>
後車弗止胡不歸兮委紛濁養恬淡兮憩寂寞攀桂枝<lb/>
兮永言反淳樸兮道為鄰超鴻濛兮保真宅飡至和兮<lb/>
服無斁<lb/>
　　拈花室記<lb/>
育王藏主笑菴顔公歸休於松陵海雲寺題其室曰拈<lb/>
<pb n="KR4e0017_WYG_002-31b"/>
華室而徴文為記維昔我佛迦文之將息化也在靈鷲<lb/>
拈花以示衆衆無知者惟大弟子迦葉氏破顔微笑説<lb/>
者以為傳禪之始笑菴禪者也將以泝其宗原之所自<lb/>
出以求單傳見性之㫖此名室之意也或曰聖人授受<lb/>
豈細事也宜明白洞達深切告戒猶恐傳者之或差也<lb/>
若堯舜禹允執厥中之詞至今誦之今乃託物用意微<lb/>
啟其端使之揣摩以表傳道使微迦葉領解其卒無傳<lb/>
者耶其故何哉盖佛之道本於無言而亦未嘗無言也<lb/>
<pb n="KR4e0017_WYG_002-32a"/>
是故浩乎山海之積不足多寂乎淵黙不為少恒欲學<lb/>
者不離語言文字而達無言之妙此其所以教也然必<lb/>
極賢甚聖之才乃足以受無言之道迦葉於佛具體而<lb/>
微况在法華已承記莂故拈華之際一笑而領焯然無<lb/>
疑豈假諄諄然命之乎噫自非以聖繼聖其孰能與<lb/>
於此是則拈花示意其㫖微矣夫佛之道在身為律在<lb/>
口為教在心為禪用則有三其實一也其曰因戒生定<lb/>
因定生慧慧獨不能成戒定乎達摩之來單明禪學謂<lb/>
<pb n="KR4e0017_WYG_002-32b"/>
之教外别傳自其説行三學於是乎始判後世學者不<lb/>
深惟佛祖之意一而三之互有抵牾猶復置議其間弗<lb/>
達之過也笑菴之居是室也禪與律交修定與慧相養<lb/>
淡然無營以極其趣况當江湖之會洞庭埀虹如在几<lb/>
案方秋髙氣清焚香燕坐收視忘聽則心境渾融真性<lb/>
冥寂於斯時也華本不有拈復何人是當别有得於拈<lb/>
花之外者余將造焉又當相與一笑<lb/>
　　福夀院記<lb/>
<pb n="KR4e0017_WYG_002-33a"/>
佛以性為宗以神道設教而化成天下惟其無為也而<lb/>
後能大有為自國都郡邑名山大川至於江湖嶺海之<lb/>
表幽深險阻之區莫不崇其祀尊其教所以為天子夀<lb/>
國而祐民者盖有其道矣故其宫廬門垣之制林園壇<lb/>
幢之奉惟其力之所能而莫之禁理固然也以其有為<lb/>
也故隨世起滅廢興相尋於無窮以其無為也雖廢興<lb/>
相尋而卒不可得而冺者是以適丁壊空消委之餘方<lb/>
且感慕興起若陳溪福夀院者其一也院之成也其泉<lb/>
<pb n="KR4e0017_WYG_002-33b"/>
布粟帛之施出於覺齋王君而所以成則楚岡禪師宗<lb/>
玉之善導也初楚岡自閩來遊吳至崑山主王氏王君<lb/>
恱其道遂延而居之既而病其湫隘不足以有容復斥<lb/>
别業地以廣其址稍勸衆施改作堂室表以門廡若爨<lb/>
湢庫庾之属以次咸秩楚岡曰吾法有所為凡以為衆<lb/>
也况陳溪為四方學道往來之衝烟包雨笠無所爰止<lb/>
如更為十方使有所歸宿不亦善夫王君然之别築僧<lb/>
堂以待來者又施田以益其食設佛菩薩天神之像鐘<lb/>
<pb n="KR4e0017_WYG_002-34a"/>
磬幡盖之飾瓜華橙香之供法所宜有者悉具然皆去<lb/>
奢即儉化刓為樸務從簡約裁足稱事朝誦夕梵禪律<lb/>
並修於是儼然為一禪林矣經始於至正廿一年以廿<lb/>
三年十月告成乃謀刻石以著成績傳示永乆而以其<lb/>
辭属焉吾聞楚岡深於禪學制行清苦有古人之風不<lb/>
屑為人師而人自宗之王君好施樂善出於天性屏去<lb/>
華靡求道甚切是皆可書者也是院也非王君無以立<lb/>
非楚岡無以化相待以濟相須以成故其易也如此夫<lb/>
<pb n="KR4e0017_WYG_002-34b"/>
記者豈徒識嵗月營繕而已固將所以埀儆戒也則凡<lb/>
居於斯食於斯者毋惑外誘毋恬于佚以求乎佛建宗<lb/>
設教之本精思𤣥覽内外交致庶幾無為以極夫忘言<lb/>
自得之妙原始敦本以無忘王君之德則福夀之傳雖<lb/>
欲弗永乆惡得弗永乆乎是為記<lb/>
　　北山堂記<lb/>
蘇以山名州其山多在西環州之邑而吳江絶無山焉<lb/>
好事者或名其室以寓愛山之意而實未嘗見山也妙<lb/>
<pb n="KR4e0017_WYG_002-35a"/>
智寺中山正公姑擇亢爽作堂於湖隂面湖而宇於是<lb/>
一覽而盡得西山之勝署曰北山堂志所見也毎梵放<lb/>
之暇則與其属若賓客登焉開户而望逺則髙青斷碧<lb/>
慘淡依約而可指名近則晴霏空翠飄搖浮游而可俯<lb/>
拾平湖滉瀁與相吞吐澒洞歘吸乍陽倐隂可喜可玩<lb/>
可悲可愕争效奇獻秀於一堂之上而來遊者或倚檻<lb/>
而歌或操牘而賦或晏坐以思各適其適憺而忘返盖<lb/>
一方之奇觀吾人之至樂也衆咸曰是不可無述也使<lb/>
<pb n="KR4e0017_WYG_002-35b"/>
來速文余與中山善知其志之所存試即其堂而言之<lb/>
若西山者吾嘗遊焉其長林曲塢負岡縁澗往往有民<lb/>
生聚其間與漁樵之舍髙下雜處雲霞花竹蔽虧映帶<lb/>
樂哉閬風縣圃之居也盖嘗問其人則舉莫知其所以<lb/>
美也徒熈熙攘攘為利往來而已余因歎性本之妙一<lb/>
汨於利欲則日用罔覺操存之效立乎物表則無所不<lb/>
見是猶在山者不知山惟置身於其外者能知之若中<lb/>
山者其知山也歟中山賢而且才而又樂於教育今其<lb/>
<pb n="KR4e0017_WYG_002-36a"/>
嗣曰致逺文行清淑克纘先緒其為斯堂也盖將體物<lb/>
以見志即事以明理觀夫山川流峙烟雲巻舒風雨霜<lb/>
露之霑被草木飛泳之動植無適而非道也豈徒崇飾<lb/>
游觀務山水之樂者哉傳曰知者樂水仁者樂山中山<lb/>
有焉余將登斯堂賦小雅之篇咏歌有萊以樂得賢之<lb/>
盛孰謂茲邑無山也哉<lb/>
　　溪雲山居記<lb/>
有為全真之學者曰陳仲孚氏仿其衣冠瓢笠之制若<lb/>
<pb n="KR4e0017_WYG_002-36b"/>
自放於方之外者家在石湖當山水佳處而别築室於<lb/>
楞伽峯下開户東鄉字之曰溪雲山居環樹檆桂梧檟<lb/>
之属幽花美箭復相經緯以碧山為屏白雲為籬籬之<lb/>
外近與人境接入其門則清曠幽閴超然若排埃壒而<lb/>
出天外洒然如執熱而濯清泉也仲孚雖從其教而無<lb/>
枯槁絶物之偏日與名人士游從其間以撫花竹觀魚<lb/>
鳥譚咏為笑樂豈所謂託焉以逃者耶盖嘗翫夫溪泉<lb/>
之流行山雲之舒巻磅礴而若有得焉者因以自號亦<lb/>
<pb n="KR4e0017_WYG_002-37a"/>
以表其山居云余毎髙其趣屢往過焉仲孚曰子盍為<lb/>
我志之夫心扃虚明不物於物則凡天地間摩蕩膠葛<lb/>
禪續往復無一物不契吾心之妙者匪特溪雲而已君<lb/>
因夫已得而益充其量勉所未至以精求其本淵乎其<lb/>
静曠乎其適將釋累遺形與造物者游於無何之表視<lb/>
世之溺利欲而不返者何如哉是在可書也若夫全真<lb/>
之道當有知其説者為仲孚言之山居成五年洪武乙<lb/>
夘夏五佛者某記<lb/>
<pb n="KR4e0017_WYG_002-37b"/>
　　定軒記<lb/>
吾友費允常之宅近市賓至無觴詠之所乃闢前楹而<lb/>
軒之以置席焉四方士友及他賓客之造門者踵相接<lb/>
也將迎揖讓殆無虚日門墉之外則販夫駔儈之徒與<lb/>
凡往來者肩摩而袂属井賦之輸箕歛之興則強胥悍<lb/>
傭<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>呶隳突至夜分乃已其軒也如此而題曰定軒客<lb/>
有疑者曰異哉允常之名軒也不幾於謔乎且吾聞之<lb/>
定者安静不遷之謂也吾意允常當閉門謝客危坐終<lb/>
<pb n="KR4e0017_WYG_002-38a"/>
日如朽株止淵泊然無事乎當世乃稱是名焉今吾觀<lb/>
其日不暇給而自表若是得無欺我乎哉乃相與質諸<lb/>
東皋子東皋子曰允常之題軒也奚病夫心無天游則<lb/>
六鑿攘之而不足志有素定則萬變處之而有餘今夫<lb/>
事物日交於吾前如絲棼如羮沸吾應之不忒彼觸之<lb/>
不亂者素定故也昔孔文舉在北海為袁譚所攻飛矢<lb/>
雨集而慿几讀書論議不輟諸葛孔明與強敵對壘而<lb/>
羽扇綸巾從容指揮而整暇非志素定疇能若是乎子<lb/>
<pb n="KR4e0017_WYG_002-38b"/>
徒知無猷無營以為定而不知傖囊酬酢不害其為定<lb/>
也允常之題軒也奚病客憮然而退他日見允常為誦<lb/>
其言言未卒允常大喜曰微夫子孰能發吾名軒之意<lb/>
也哉謹聞命矣請書為記可乎東皋子曰諾遂筆之<lb/>
　　蓮花室記<lb/>
夫草木之可愛者衆矣而蓮之為花獨異乎羣卉亭亭<lb/>
焉不可狎而玩也皜皜焉不可淤而汙也故愛者未必<lb/>
知知者未必盡惟佛也則藉之為用寄之為言行而為<lb/>
<pb n="KR4e0017_WYG_002-39a"/>
履坐而為牀結為雲散為雨居處游息無不與之俱豈<lb/>
但集之為裳葺之為盖而已其説法也又取以喻其書<lb/>
盖以其處於水而不著於水本於土而不留於土自疏<lb/>
濯淤泥之中而超遙埃壒之外開合同體花實同時深<lb/>
有合於所説之妙夫其書數萬言而一花足以盡之其<lb/>
有以也哉彼襲芳香之娛託吟咏之適者未足以語此<lb/>
也沙門異成即普潤法師翻譯之堂築室而居日誦是<lb/>
經不輟於口連環紬繹盖將終身焉而樂斯室之成也<lb/>
<pb n="KR4e0017_WYG_002-39b"/>
求文以為記佛以言為教而本於無言以念為修而至<lb/>
於無念寂而恒照照而恒寂於以復乎明静之體而極<lb/>
夫實際者也然則居是室讀是經者當神會黙契自得<lb/>
於言象之表豈徒玩其花頌其言而已也昔智者國師<lb/>
由是而得道方其誦時見靈山髙會儼然未散克纂𤣥<lb/>
緒為佛者宗誠篤信開朗其於此非茍知之亦允蹈之<lb/>
者也故書以告夫未達者焉<lb/>
　　普賢堂記<lb/>
<pb n="KR4e0017_WYG_002-40a"/>
佛之道智與行而已發乎智成乎行其在法華文殊對<lb/>
揚所以昭其智也普賢戾止所以表其行也智以始之<lb/>
行以終之而能事於是乎畢矣惟普賢氏立大行示大<lb/>
修顯大証俾夫學者冥達諦本歸乎元極宏贊之功可<lb/>
謂至矣後千五百年而得天台智者大師妙契心要纘<lb/>
服厥緒爰立止觀以明大道乃著法華三昧儀具列修<lb/>
證儀注理觀周宻微妙用埀大訓凡欲澡雪垢濁排遣<lb/>
惑累優入聖域者舍此莫可求佛之方美矣盡矣無復<lb/>
<pb n="KR4e0017_WYG_002-40b"/>
有加焉此普賢氏之冥化其得專祠也宜哉沙門傳教<lb/>
作普賢堂於虞山之陽以奉斯事然時方多艱未遑宏<lb/>
構草創簡畧具體而微先是同盟之士合四十人恒於<lb/>
獻嵗發春爰集私室用為祈年而啟處弗䖍品式制度<lb/>
有愆舊章於是相率以勸度地薦賄遂成斯堂教嘗游<lb/>
於余託為記述夫道在力行以求其至古人所設豈徒<lb/>
空言他時施者益勸堂宇益闢當務期大全究竟極詣<lb/>
母安小成以自畫則斯言也其足徴乎堂經始於至正<lb/>
<pb n="KR4e0017_WYG_002-41a"/>
廿三年越明年乃成又明年天台氏學者某記<lb/>
　　小隠軒記<lb/>
隠者所以全身也全身將以存其道也盖吾身者任道<lb/>
之器身不遑䘏道惡乎存夫君子抱道蓄德固欲施之<lb/>
人非獨善而已也時之不可道之不行則有含章鏟采<lb/>
韜景滅跡自放於山澤長往而不返是知隠者盖有不<lb/>
得已焉耳茍行止進退皆合於道當於義將無適不可<lb/>
山林即朝市也朝市亦山林也則隠者豈有小大之辨<lb/>
<pb n="KR4e0017_WYG_002-41b"/>
哉吾徒之學尤汲汲以利物為務恒懼有不被吾仁者<lb/>
故有不擇地而處不待時而行者矣道上人來西有志<lb/>
於學能自拔於流俗嘗掌靈隠僧事衆皆恱之争願與<lb/>
之交而士林之英亦喜與之遊也居吳山寂照院即西<lb/>
南而軒之冊其眉曰小隠几席之外惟圖書缾錫而已<lb/>
蕭然無他物誦習其間若與世相忘者余愛是軒簡樸<lb/>
而幽潔雖乏髙明爽塏而深静閴寂不聞人聲有叢桂<lb/>
在旁甚偃蹇毎至輒留連澹而忘歸道因請文為記吾<lb/>
<pb n="KR4e0017_WYG_002-42a"/>
觀道之為人其才足以顯白於世况今法運潛興諸方<lb/>
樷席殆將復見往昔之盛職教者方求賢自輔髙位廣<lb/>
衆其俯可拾非乆居此者是則小隠者得不為大顯之<lb/>
資乎若夫風和氣清樹隂在户賓朋滿座攀援桂枝倡<lb/>
酬詠歌以適一時文雅之樂余雖不敏尚當為君賦之<lb/>
　　野望軒記<lb/>
凡為游觀者則必搜奇抉勝蠲翳濁就清曠殫月廢日<lb/>
而後成得於此必遺於彼鮮克有兼者焉若夫不越户<lb/>
<pb n="KR4e0017_WYG_002-42b"/>
不徙席不登髙臨深而萬象畢陳意態呈露莫能遁逃<lb/>
者其惟兹軒也與軒在具區之上洚溪之隂仲謨謀上<lb/>
人之别墅也軒之南東暨西皆平疇沃野人烟墟落逺<lb/>
近隠見水泉阡陌交貫聨絡浮青盪白膠葛下上田夫<lb/>
漁子帶笭箵而負襏襫岸耕水擉謠咢逓發樵童牧豎<lb/>
歗歌躑躅與相應和居人過客來往旁午軒之深廣僅<lb/>
倍尋又三面皆牖疏明洞達圖史之外可容數人毎鈎<lb/>
簾而坐清暉秀色溢於几席邇可攬結逺盡無際晦明<lb/>
<pb n="KR4e0017_WYG_002-43a"/>
朝夕各極其趣景物之變日新而無窮信游觀之具美<lb/>
者也上人讀内外書喜賦詠故來者率文雅之士以余<lb/>
嘗為茲軒之客也乞文以志之昔禆諶謀於野則獲於<lb/>
邑則不豈愚智之相絶哉盖視逺則志明氣舒則神和<lb/>
故慮由是得謀用是臧則居是軒者將磅礴萬物内外<lb/>
交養匪特游觀之樂而已夫一軒之微固無足記者而<lb/>
其效如此是安可不書以貽後之好事者焉余始見有<lb/>
吳興魏文敏公所題扁聞今不復存軒亦再建云<lb/>
<pb n="KR4e0017_WYG_002-43b"/>
　　友竹軒記<lb/>
陳留謝聘之儒者也性嗜竹故居多竹名其軒曰友竹<lb/>
軒而徴文為記夫友者友其德也友其德不於其人於<lb/>
其物豈有説乎昔衛武公年九十有五猶進修不已詩<lb/>
人美而歌之其詩曰瞻彼淇澳菉竹猗猗又曰菉竹青<lb/>
青菉竹如簀其引興髙逺遣辭有序何其善形容君子<lb/>
之德乎哉衛地固多竹非武公不足以友之竹雖美非<lb/>
詩人不足以言之意當是時舉衛國所有皆事我者也<lb/>
<pb n="KR4e0017_WYG_002-44a"/>
惟竹也可與友其在於今見猗猗青青者則思武公焉<lb/>
思武公而不見得見似人者寧無空谷跫然之喜乎謝<lb/>
君種學績文樂道行義盖嘗出為安丘令輒自免歸其<lb/>
居是軒也日以問學自修講習為事暇則顧瞻詠歌如<lb/>
在淇澳善學衛武者莫君若也使年齊衛武其德業盛<lb/>
著可量也哉乃欲余為之記余何足以知之矧於君無<lb/>
一日之雅徒南望澄湖之上雲林之間有竹如櫛有人<lb/>
如玉余又安得而見之哉他日當因此君上謁獲陞斯<lb/>
<pb n="KR4e0017_WYG_002-44b"/>
軒尚論友道㕘益者之列余雖老矣尚未晚也記則以<lb/>
俟能者<lb/>
　　菊田隠居記<lb/>
詩言立我烝民昜稱耒耜之利書曰厥田上下夫田為<lb/>
生民粒食之本尚矣未聞蓺菊而田也蓺菊而田盖出<lb/>
於逸民畸士放浪山澤離羣而獨處取草木之芳潔以<lb/>
苾芬其口體故有餐落英汎湛醪託物喻意若將遯世<lb/>
而忘返者之為耳惡有隴畆耕耨之事哉松陵黄伯庸<lb/>
<pb n="KR4e0017_WYG_002-45a"/>
菊田隠居其亦是類也夫或曰伯庸善事親得子道甚<lb/>
嘗聞南陽山谷中地多菊有泉流其間委為潭其人飲<lb/>
者多夀考伯庸之為盖庶幾南陽之夀以恱其親者此<lb/>
殆是也然余聞伯庸事親之暇躭味經史閉門授徒以<lb/>
為養方將秉仁義之耒耜而耕乎六經之菑畬是穮是<lb/>
蓘是穫是積以富其有又將施諸人人不特修之家庭<lb/>
而已是不亦伯庸菊田之素志矣乎伯庸徴余記於是<lb/>
乎書<lb/>
<pb n="KR4e0017_WYG_002-45b"/>
　　思本堂記<lb/>
隴西李尚德更其居室髙明而爽塏既完矣題其堂曰<lb/>
思本而求文為記余乃為之言曰夫形生之初本一人<lb/>
之身也似續之傳本一氣之分也本之深者其末茂德<lb/>
之厚者其流逺此必然之理也盍亦觀夫水與木乎木<lb/>
之蒼然拔地而特立柯葉暢達凌風雨而伏光景彌乆<lb/>
而益大水之滔滔汨汨晝夜不止及其至也深廣莫測<lb/>
何以能若是哉由有本而然也君子思其本益自修而<lb/>
<pb n="KR4e0017_WYG_002-46a"/>
衍其澤其有不興者哉然其思也當自近者始近者吾<lb/>
親之謂也吾之有身本於吾親自吾親至於吾祖逺而<lb/>
至乎髙曽之所自出又推之以及其宗族一人之身一<lb/>
氣之分者則孝弟仁愛之心寧有已乎此思本之致也<lb/>
尚德好賢樂義方為朝廷任漕餫之寄事集而民弗擾<lb/>
暇則事親教子克盡其道是堂之成豈無美名可為榮<lb/>
觀者乎而汲汲焉以思本表之此其志盖可知矣嵗時<lb/>
伏臘宗族賓客之集於斯堂也絃歌具陳籩豆在列長<lb/>
<pb n="KR4e0017_WYG_002-46b"/>
幼有序夀觴既舉慈顔豫和獻酬交錯盡歡而退此天<lb/>
下之至樂而不恒有者也於斯時也能不以是自佚而<lb/>
惟祖德是念可謂善思其本者矣尚誡其子若孫世守<lb/>
其德以毋忘其名堂之意不亦偉乎詩云永言孝思孝<lb/>
思維則吾將於李氏見之<lb/>
　　松雪窩記<lb/>
余友亷獨清以書來為儒林盛彦英求記其所謂松雪<lb/>
窩者余聞古人之居室也中正靖深冠婚賓祭之所在<lb/>
<pb n="KR4e0017_WYG_002-47a"/>
者曰堂髙明虛敞朋友講習詠歌之所託者曰軒藏修<lb/>
曰齋宴私曰閤游目曰觀與夫廇寢奥窔之属皆所以<lb/>
違寒暑休四體適性情而已未聞以窩而名居者也釋<lb/>
文者曰窩穴居也竊意若史漢匈奴傳所謂區脫之類<lb/>
是已然彼為候望者設而非游息之所也惟昔邵子在<lb/>
洛自富鄭公司馬温公而下醵錢買宅以舍之乃自號<lb/>
曰安樂窩門生故人欲致其來者亦作行窩以要之凡<lb/>
十有二家考諸紀詠可見其為當時所慕如此則以窩<lb/>
<pb n="KR4e0017_WYG_002-47b"/>
名居自邵子始也邵子抱道足學逢時明康不詘其志<lb/>
深居簡出玩心神明其令聞令望於今不衰儒者之表<lb/>
也夫古人一言一動足為後世法况其所履者乎是則<lb/>
彦英之為盖有所受者矣彦英吳之大家也世有隠德<lb/>
至彦英清操彌厲浮湛里俗不自表襮嘗别稱儒林耕<lb/>
叟一時文人若番昜周公遂昌鄭公鐵厓楊公皆喜與<lb/>
游而樂道之髙居榮觀乃所固有皆斥棄不取而退託<lb/>
於尋丈之室三尺之几六尺之牀頺乎其間頌詩讀書<lb/>
<pb n="KR4e0017_WYG_002-48a"/>
求古人之志其可尚也夫余嘗觀其命名之意盖有在<lb/>
矣夫松者羣木之長也蒼然髙寒閲嵗時而不變雪者<lb/>
天下之至潔也一萬象混垢濁而不汙物之髙潔豈復<lb/>
有加於此哉君子儀其髙則卓然而能立鑑其潔則皭<lb/>
然而不滓盖假外以養其内者也彦英其亦有得於此<lb/>
否乎以此復於獨清而書以為盛氏松雪窩記<lb/>
　　于氏祠堂記<lb/>
墓祭非古也其禮以義起者與禮縁於人情則夫墓者<lb/>
<pb n="KR4e0017_WYG_002-48b"/>
吾親體魄之所在也於是焉求之孰不可哉雖然此猶<lb/>
為游方之内者言也吾徒宗出世之學當諭其親於道<lb/>
生以志養殘以道濟使死而不亡者去沈塞而升髙明<lb/>
孝莫大於是矣吳江西鄙于氏有諱安者於今為五世<lb/>
祖有子六人其季為僧於妙智寺名益光受田二十畆<lb/>
於烏程之矯字圩既菴其上以修祀事其歿也則瘞骨<lb/>
焉至正間兵興田為有司所奪菴亦毁僅存其竁宗子<lb/>
德桂房有孫僧曰致逺與從弟僧思義復建祠堂於族<lb/>
<pb n="KR4e0017_WYG_002-49a"/>
居之近立木主祀五世府君而下别割田以給之願得<lb/>
記俾乆逺佛之教以孝為至道其慈仁所覃自吾親至<lb/>
於途人之親自吾世極於既往之世視之一也視之一<lb/>
宜無所不愛况一氣之禪續者哉此吾徒所當盡心焉<lb/>
者二師可謂知所本矣夫為人子者孰無是心哉是則<lb/>
永乆非待乎記之有無也逺字復元業天台氏之學有<lb/>
文行世嘗主天竺之永夀寺云<lb/>
　　行春橋記<lb/>
<pb n="KR4e0017_WYG_002-49b"/>
洪武戊午嵗春三月重建行春橋成設大會以落之邦<lb/>
人士暨道俗會者數千人先是宋淳祐間徑山淮海禪<lb/>
師實來行橋有文在石於是仍請今徑山以中禪師行<lb/>
橋以修故事人謂相距百三十有餘年猶一日也既事<lb/>
衆請掲其概示諸來者按狀洪武七年四月橋壊公私<lb/>
大沮計無所出盖橋當郡西南孔道又山水回合為吳<lb/>
中竒觀據要領勝橋不可一日廢也明年優婆塞正宗<lb/>
方事經始懼弗克終乃以属長洲僧善成成傾誠勸募<lb/>
<pb n="KR4e0017_WYG_002-50a"/>
寒暑匪懈由是人孚其化泉布粟米之施日至乃大鳩<lb/>
工發材悉撒而新之取石必堅傭工必良植枋必宻以<lb/>
深以為石湖乃具區之委至是束為澄淵湍流剽疾喜<lb/>
與石鬬弗若是不足以支乆也役且半會將作有大營<lb/>
繕盡括匠氏以去役幾中止秀州人錢𤣥濟素習橋事<lb/>
機智便巧并善礱斵泅深履險易甚平地來未朞月而<lb/>
遂以完告橋之脩廣制度一仍其舊而堅緻過之見者<lb/>
驚喜以為天實有相之道焉夫橋梁有司之事也使諗<lb/>
<pb n="KR4e0017_WYG_002-50b"/>
於有司則必賦於民民將觀望抵捂其能弗擾而集乎<lb/>
就令弗擾而集也則取具苦窳又可冀其堅乆耶佛以<lb/>
慈悲宏濟利天下而橋梁居八福田之一鼓其善以勸<lb/>
而人樂趣之故無煩官厲民而卒潰於成也然嵗丁連<lb/>
侵百賈騰踊劬躬盡悴猶閲三嵗更三手而後成抑何<lb/>
其難也二三子之勤亦已至矣來者思其成之不易尚<lb/>
毋忘嗣葺以永其利哉可無述乎<lb/>
　　青來軒記<lb/>
<pb n="KR4e0017_WYG_002-51a"/>
扶風馬彦英居具區東澨開軒而西鄉顔曰青來取臨<lb/>
川王文公詩語也公昔罷相居金陵築室白下門外與<lb/>
楊徳逢為鄰暇日過徳逢題其壁有兩山排闥送青來之<lb/>
句至今雋永人口公因選唐詩盡得諸家體製其絶句<lb/>
力追唐人議者猶謂與唐人尚隔一關然其身處廊廟<lb/>
而丘壑之志始終不渝出語若與書生寒畯相角畧無<lb/>
綺紈華靡故態為世所取也宜哉吳以山水為國而松<lb/>
陵實據湖江之會垂虹截然界其左具區汪然注其右<lb/>
<pb n="KR4e0017_WYG_002-51b"/>
洞庭兩山崒然起乎其間澄波萬頃與相澒洞浮青淡<lb/>
緑震蕩開合曉夕而百變大抵民居官舍膠葛下上於<lb/>
山光水影中不啻排闥之青䕶田之緑而已盖天下之<lb/>
壯觀也今蕞爾之軒寄乎其上自非喜幽尋而樂勝選<lb/>
者孰能有是哉彦英遯世樂道好從賢者遊將朝夕茲<lb/>
軒嘯歌觴詠窮山水之樂誦臨川之詩求古人與之友<lb/>
亦可尚也然吾嘗聞善游者務内觀毋徒弊弊然以徇<lb/>
其外也哉是為記<lb/>
<pb n="KR4e0017_WYG_002-52a"/>
　　偃松軒記<lb/>
廣信趙君率初為吳丞觀風具區之上語余曰吾讀書<lb/>
處有松盤礴而偃蹇蒼寒古色凜然有離人獨立不可<lb/>
狎之狀盖先世所植也吾愛之甚築室其傍因題曰偃<lb/>
松軒子為我記之余嘗謂寓意於物者物不能為吾累<lb/>
山川草木風雲月露摩盪流峙往過來續皆足以樂吾<lb/>
情性之正而草木生植華茂尤易觀感故君子取以自<lb/>
近而其趣則有不同者焉若屈原於蘭蕙淮南於桂樹<lb/>
<pb n="KR4e0017_WYG_002-52b"/>
王猷之竹陶潛之松菊皆樂之不厭形於詠歌此數子<lb/>
者豈留連於一草一木之微以玩其華也哉其興寄之<lb/>
逺名言之妙未易與俗人言也况松之為物貫四時凌<lb/>
氷雪有受命不遷之操培養深而歴年乆明堂總章之<lb/>
材於是焉出君子之志擬諸形容得無似之乎此偃松<lb/>
所名軒也與嘗聞廣信山水之秀甲於江東世有文獻<lb/>
君家其間自髙曽以來常雄於鄉讀書從政宜有原本<lb/>
其來吳當兵草甫定徭賦煩劇文移旁午君從容談笑<lb/>
<pb n="KR4e0017_WYG_002-53a"/>
而曹務輒辦累於物者能如是乎矧今仕優而學將見<lb/>
德周才全為世大用異時澤被生民功成名遂退休是<lb/>
軒以全夫寓物自得之樂余雖老矣尚期登君之軒撫<lb/>
君之松道舊故為一笑是為偃松軒記可乎君曰可遂<lb/>
退而書之<lb/>
　　善慶菴記<lb/>
佛之道本於無為而建立度門以施其教者必有其地<lb/>
是故叢林幢刹之盛遍於區夏而莫之天閼者也然竊<lb/>
<pb n="KR4e0017_WYG_002-53b"/>
觀古今上下千數百年之間所以成壊廢興者則未嘗<lb/>
不由乎人焉善慶菴在郡城之北六里湖涇之上始於<lb/>
宋紹興年間古刻圖牒皆軼而莫考其可見者元泰定<lb/>
丙寅有嗣芳師者實中興之至正丁酉燬於兵癸夘主<lb/>
僧處林與其孫善來同心戮力不憚勞勩以起廢為已<lb/>
任未幾悉復其舊丙午又燬於兵片瓦尺椽無存者自<lb/>
是草葺以居國朝洪武十二年已未乃始大有營繕奉<lb/>
佛有堂棲僧有廬賓至有所門垣爨湢皆足稱事燈香<lb/>
<pb n="KR4e0017_WYG_002-54a"/>
幡盖鐘磬梵唄大抵視前有加焉望之鬱然成一方之<lb/>
具體者矣林公别號茂苑晚年篤志於道若法華彌陀<lb/>
金剛般若諸經皆誦至一藏年八十餘乃卒來號仲行<lb/>
功敏任事前後作興其功居多故能有成也如此吾觀<lb/>
善慶興仆起滅於數十年間而終成於祖孫二人之手<lb/>
非偶然也况當是時所至宏法之塲一廢而不能復者<lb/>
有之而善慶浡興於消靡隕穫之餘抑又可謂難矣所<lb/>
謂成壊廢興存乎人者豈虚也哉今仲行而下手度之<lb/>
<pb n="KR4e0017_WYG_002-54b"/>
孫三人曰普圓正宗紹隆皆謹厚好修善繼其業者也<lb/>
後之來者皆以二人之心為心則善慶之傳庸有已乎<lb/>
易傳曰積善之家必有餘慶斯言其有徴矣<lb/>
　　海萍記<lb/>
天地之間物莫大於海莫小於萍以萍而寄於海猶泰<lb/>
華一塵太倉一粟耳然大亦一物也小亦一物也相與<lb/>
並居天地間孰知其為大孰知其為小將先海而後萍<lb/>
乎抑先萍而後海乎盖不可致詰也洎乎下上相摩物<lb/>
<pb n="KR4e0017_WYG_002-55a"/>
我相傾強弱相陵是非相乗而小大形焉小大既形則<lb/>
品類萬殊雖巧厯莫能舉其數矣博物者曰楊花入水<lb/>
化為萍是知萍物之化者也方其未化也隨風東西飄<lb/>
搖浮游無所根蒂其既化也與波上下聚散開合靡有<lb/>
底止人之生也寓形宇内有異於是萍寄於海者乎死<lb/>
此生彼倐起忽滅千變萬化未始有極有異於是萍梏<lb/>
於化者乎夫善觀物者不物於物故能成其物齊小大<lb/>
一彼此惟有道者能之余友詢無言以海萍自號而欲<lb/>
<pb n="KR4e0017_WYG_002-55b"/>
余為記余與無言佛者也試以吾言諗之盖嘗聞之世<lb/>
間所謂極其大而無限量者虛空是也而我心之量復<lb/>
包虚空而有之虚空生我心猶一漚之生於海也漚滅<lb/>
而空亡則萬有俱喪而况海與萍乎海與萍不可得而<lb/>
有子欲以自表而余復記之無乃不可乎雖然此理也<lb/>
有事焉無言深契道本妙體空有方將以幻修幻則是<lb/>
也庸何傷故為記之豈無聞海萍之名而寤者乎<lb/>
　　桃源小隠記<lb/>
<pb n="KR4e0017_WYG_002-56a"/>
昔晉人記桃源謂秦人避亂率妻子邑人來居此初無<lb/>
神仙之言也今武陵為内郡山川風物猶昔惡睹所謂<lb/>
桃源者盖當是時秦政雖虐而遐荒之域以逺而獲免<lb/>
窮山浚谷猶可生聚民樂歸之耕田鑿井長子老身衣<lb/>
食無仰乎外遂絶不與世相接者尚多有之自晉以降<lb/>
利盡山澤寸地尺土無遺者顧安所得武陵之桃乎是<lb/>
故好事者相傳以為仙云是後弗屑為世用者往往託<lb/>
此自表今遺跡猶可概見海虞山在琴川上游去北郭<lb/>
<pb n="KR4e0017_WYG_002-56b"/>
不能百步當其左脇有曰桃源洞者其亦昔人之遺也<lb/>
與而徐君彦宏之先隴在焉彦宏因築室其傍題曰桃<lb/>
源小隠謁余為之記徐氏世為海虞望族自贈同知餘<lb/>
姚州事諱巖起府君以來而家益大方其盛時一門衣<lb/>
冠文物室廬園池之勝甲於他族面山有堂曰致爽堂<lb/>
前花石森植一時名公卿與夫四方游士過從琴詠之<lb/>
樂殆無虚日家塾有師絃誦弗輟子弟就學者盖彬彬<lb/>
焉亦云盛矣至彦宏之身值世改物故家舊族無復存<lb/>
<pb n="KR4e0017_WYG_002-57a"/>
者而彦宏於其間消遙自得猶有異時承平故態方且<lb/>
尚友昔人而追其隠此其心無累於物而能與世上下<lb/>
其家教使然也問學之功可誣也哉彦宏既居桃源日<lb/>
有詩書講習之樂山水魚鳥之適澹然自足無求於世<lb/>
固無愧乎武陵之人然孰若舉一世而桃源之故曰隠<lb/>
在我不在物昔人山林市朝之論不亦陋乎是則桃源<lb/>
之隠彦宏為之小又孰為之大哉余嘗為致爽坐上之<lb/>
客今老矣獲見其子孫之賢不失舊物故尚論其世而<lb/>
<pb n="KR4e0017_WYG_002-57b"/>
樂書之徐君名洪彦宏其字也<lb/>
　　浮玉軒記<lb/>
周官揚州其浸五湖今太湖是也議者謂上稟咸池五<lb/>
車之氣故一水五名道家以為仙家浮玉之北堂其言<lb/>
雖不經然名山大川能出雲雨以澤生民者必有神靈<lb/>
司之自古有天下者莫不尊祀考詩書可見已今夫具<lb/>
區之澤澶漫數萬頃襟帶三州為衆水所都黿鼉蛟龍<lb/>
之所窟宅秔稌貨財之所生殖與夫鳬雁魚鱉蒲荷菰<lb/>
<pb n="KR4e0017_WYG_002-58a"/>
葦菱芡之饒其美利在人盖不可勝計自吳東南數郡<lb/>
之水皆其支流别派脉絡聨貫衍迤磅礴然後朝宗于<lb/>
海盖天下之極觀也包山之幽林屋洞在焉松江之墟<lb/>
甘泉祠在焉其為列仙之館豈虚語哉若鴟夷子皮固<lb/>
嘗用人之國功大名遂而能脱屣天刑扁舟不返意其<lb/>
精爽寧與草木同腐烟波超忽風帆雨櫂尚想往來於<lb/>
其間則浮玉之堂庸非斯人之徒之所託乎然環湖而<lb/>
居者相属也無不樂其清暉勝賞而未暇悉其原故浮<lb/>
<pb n="KR4e0017_WYG_002-58b"/>
玉之名未白於世湖之北涯徐生升居之始軒東榮為<lb/>
賓至之所問名於余余因字曰浮玉升乃請文為記夫<lb/>
具區之大固未易論試即今軒而言之東則湖江之交<lb/>
萬景所會而埀虹跨其上人烟墟落髙下隠見北則崇<lb/>
山横陳倒影在下空明盪摩滉瀁天碧其狀也如此而<lb/>
曰浮玉玉非浮者也直假物以喻焉耳當漚波不驚萬<lb/>
頃一色如登崑崙之墟懸黎夜光符彩溢目或風起水<lb/>
涌濤聲澎湃又如張樂洞庭之野五音並作宫商相應<lb/>
<pb n="KR4e0017_WYG_002-59a"/>
此非浮玉則何以名之哉升頗好事樂善毎賓朋來集<lb/>
開户而望則向之所陳者舉無遯形酒酣嘯歌恍疑鴟<lb/>
夷天隨輩聚精會神相與酬酢於俎豆之間不但把袂<lb/>
浮丘拍肩洪厓而已或謂浮玉絶景也非一軒足以表<lb/>
之者昔賀知章歸會稽詔賜鑑湖剡川一曲其風物亦<lb/>
美矣然領其勝者亦曰山隂一茅宇耳古今人雖懸絶<lb/>
不同其山水之娛遊適之趣一也登是軒也豈無有慨<lb/>
於斯乎故為記之以與來者共焉<lb/>
<pb n="KR4e0017_WYG_002-59b"/>
　　玉峯書隠記<lb/>
昔漢之東觀學者稱為道家蓬萊山言其經籍之多也<lb/>
所謂羣玉之山號為冊府者乎今崑山據乎東海世稱<lb/>
羣玉峯友人吕君克明讀書其間因題其所居曰玉峯<lb/>
書隠於乎何其名居之善且協也夫書者聖賢載道之<lb/>
器也學者欲求聖賢之道舍書其何以哉然必篤志問<lb/>
辨精思紬繹而後庶可幾也而隠之云者髙舉逺引之<lb/>
為爾彼其志無所事乎斯世方取諸物以自見盖將託<lb/>
<pb n="KR4e0017_WYG_002-60a"/>
焉以逃者也書則道之所存也而非託焉以逃者也庸<lb/>
可隠乎竊嘗思之所謂隠者非獨遁藏為隠也盖有潛<lb/>
心之義焉吾聞克明之居是居也沈潛乎詩書六藝之<lb/>
學諸子百氏之書固已采擷其精醇咀嚌其芳腴上下<lb/>
古今牢籠物態發為文詞以應來者之求而取名當世<lb/>
矣方將大究聖賢之藴以修諸已而淑諸人不得行於<lb/>
今必有聞於後此克明之志也是則玉峯之隠得不為<lb/>
章顯逺大之資乎克明俾余記故為之書<lb/>
<pb n="KR4e0017_WYG_002-60b"/>
　　友桂軒記<lb/>
友桂軒者謝君彦明讀書學文之所也彦明天分甚髙<lb/>
好古文六藝之學釋老百家之書亦靡不觀善博覽強<lb/>
記甫弱冠已知名薦紳間諸公亟交口延譽而彦明不<lb/>
自畫猶極撢討肆力為文詞會科目既廢得專意古學<lb/>
毎下筆輒以古為師法馳騁上下稍有不合者弗出也<lb/>
獨恨居窮鄉下邑無良師友又有親在堂不忍逺去左<lb/>
右以尚友古人為未足則取諸物以寄其遐思焉庭有<lb/>
<pb n="KR4e0017_WYG_002-61a"/>
古桂特異他植意甚樂之日諷詠其下心領目擊精神<lb/>
會通有直諒多聞之道焉遂以名其軒云余嘗與彦明<lb/>
消遙乎軒上相與商確雅道共歎古人文章之妙彦明<lb/>
曰子於文亦有異聞乎余曰余佛者無事乎文然生當<lb/>
盛時及見前代文章大家諸老頗接其餘論其言曰昔<lb/>
唐子西有云六經以後便有司馬遷六經不可學故學<lb/>
文當學司馬遷又曰學司馬遷當自班固始後以其言<lb/>
而竊窺之若夫秦漢則去古未逺王澤未熄故其文非<lb/>
<pb n="KR4e0017_WYG_002-61b"/>
後世可及自爾以來代有作者而莫盛於唐宋然視秦<lb/>
漢則有間矣自訓詁之學行而古文遂微近世文運中<lb/>
興制作尤盛其間卓然振古豪傑之才無讓於昔而牽<lb/>
於時尚不得不靡而從之此其文終有愧於古也與抑<lb/>
又聞之古人論立言者謂漢不如秦秦不如周世愈降<lb/>
而愈下時勢則然也今之論者往往守其師説好是今<lb/>
非古而吹求其失不亦過乎古語有之家有敝帚享之<lb/>
千金斯不自見之患也因誦所聞而遂及此非論文也<lb/>
<pb n="KR4e0017_WYG_002-62a"/>
至於軒之所以名則又聞之曰古人鄉無君子則與雲<lb/>
山為友里無君子則與松柏為友坐無君子則與琴瑟<lb/>
為友今夫仰觀俯察於天地之間山川動植風雲月露<lb/>
孰非吾友獨桂乎哉而桂也産於南州實稟炎德堅貞<lb/>
而不渝含章而時發有文明之象焉彦明盖有取於是<lb/>
也乎若夫擬諸形容與夫攀援詠歌之適則有諸君子<lb/>
之文若詩在不敢勦説而瀆告之也<lb/>
　　故古庭法師行業記<lb/>
<pb n="KR4e0017_WYG_002-62b"/>
古先碩師智足以知諸佛立教之本言足以達羣經指<lb/>
意之奥隨順物宜而異其施初無彼此宗途之辨也後<lb/>
世學者弗能觀其會通以崇其道顧乃專門各家務為<lb/>
角立甚至相詆訾吁此道之所以衰也與若夫生當叔<lb/>
世卓然不惑於流俗不泥其師説取諸異同㕘會融貫<lb/>
得古人宏法之心者其惟古庭法師乎師名善學古庭<lb/>
其號也生吳郡馬氏年十二出家於大覺寺十七得度<lb/>
為僧明年從林屋清公受華嚴於光福無所得又明年<lb/>
<pb n="KR4e0017_WYG_002-63a"/>
聞曹溪寳覺蘭公有人望往依焉公授與法界觀門并<lb/>
𤣥文要㫖師受習盡通其義蘭公慎許可獨謂門人曰<lb/>
學闍黎名實相副吾道其在是乎自爾咨叩益力凡賢<lb/>
首一家疏鈔若華嚴圓覺楞嚴起信諸部微辭奥義極<lb/>
深研究晝夜忘倦由是深入法界壼閾作十𤣥門賦示<lb/>
圓宗大㫖人争傳寫之時有説華嚴以應觀法界性為<lb/>
十界差别事以惟心造為真如理者師聞之曰真如生<lb/>
滅倒置錯亂一至於此至正甲申遂貳寳覺師講繼為<lb/>
<pb n="KR4e0017_WYG_002-63b"/>
報恩第一座會宣政院請師開法崑山薦福當路者欲<lb/>
令出門下師賦曹溪水四章以拒之甫二年即棄去庚<lb/>
寅衆復起師主陽山大慈學者愈衆毎示衆曰吾蚤通<lb/>
法華累入法華三昧昔長水問道於琅耶又從靈光受<lb/>
學靈光天台教人也古人為法乃爾吾徒專守一門可<lb/>
乎國朝洪武二年己酉光福人合道俗備威儀書幣請<lb/>
師居之光福為銅像觀音道塲師既至施者翕然三年<lb/>
寺僧以輸賦違約當徙贑州有司以師素不與事欲為<lb/>
<pb n="KR4e0017_WYG_002-64a"/>
剖析無行吏卒亦敬師有道相戒勿犯而師以前業不<lb/>
可逭漠然無辨是年夏與僧徒六人偕往抵池陽馬當<lb/>
山示疾歿於寓所聞者無不惜之師道貎癯甚若不勝<lb/>
衣而戒檢清白善讓三業未嘗斯須放肆閒居獨處三<lb/>
衣不去體經書不釋手嘗與同學原澄以大乗同别之<lb/>
義互相質難為法華問答數條又嘗主修法華期懴撰<lb/>
法華隨品贊三十篇辨正教門關鍵有録雜著詩文有<lb/>
集皆傳於學者師生前朝大德十一年丁未歿於洪武<lb/>
<pb n="KR4e0017_WYG_002-64b"/>
三年庚戌自生之年距是得年六十四門人處仁法慧<lb/>
懼師行業將遂散失乃請啟宗佑公撰次行事欲刻諸<lb/>
石啟宗與師雅相親愛最為知師者其言可傳信凡今<lb/>
所記載皆啟宗所論定假筆於余者欲示其公也嗚呼<lb/>
古庭要為奇偉卓絶不可泯滅者其傳無疑也或謂師<lb/>
遇難不善自解紛者噫夫至人利物以身徇道夷險一<lb/>
致其肯趨利避害以自全乎若師之事乃法運之厄於<lb/>
師何有故備列之<lb/>
<pb n="KR4e0017_WYG_002-65a"/>
　　興福寺重修塔記<lb/>
常熟為縣即虞山而治焉治之東有崇教興福寺宋建<lb/>
炎間文用禪師開山所建也初禪師善宫宅地形之術<lb/>
暇日以其説相<hi>闕</hi>而言曰茲邑之居右髙而左下失賓<lb/>
主之辨宜於蒼龍左角作浮圖以鎮之言於縣令李公<lb/>
闓之李善其説乃除沮洳大築厥址而塔其上僅六成<lb/>
而師歿咸淳間有淵塔主者悉撒遺搆更建今塔其髙<lb/>
九級時日觀温公為製化疏逺近響應財施雲委遂落<lb/>
<pb n="KR4e0017_WYG_002-65b"/>
其成上施露盤表以金刹周設欄楯金碧丹雘下上煥<lb/>
映巍巍然為一方之巨觀者矣人皆謂淵公即用禪師<lb/>
之後身也爾後縣升為州風氣益完民物富庶盖實有<lb/>
隂相之道焉閲嵗寖乆觚棱檐梠日就頺陊識者懼焉<lb/>
國朝洪武八年寺僧浄慧大合衆施而興修之十六年<lb/>
癸亥工始訖功舊觀既復來瞻來依人用嘉歎乃求書<lb/>
其事以示永乆昔晉沙門曇彦與許詢同建塔於越城<lb/>
未就而詢亡至梁岳陽王蕭詧來鎮越彦猶在乃告之<lb/>
<pb n="KR4e0017_WYG_002-66a"/>
曰許𤣥度來何莫昔日浮圖今如故詧恍然悟其前身<lb/>
今紹興應天塔是也由此言之則淵公為用禪師後身<lb/>
無疑也又安知今慧公非淵公之後身乎來者尚有感<lb/>
於斯文也哉<lb/>
　<lb/>
　<lb/>
　<lb/>
　<lb/>
<pb n="KR4e0017_WYG_002-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東臯録卷中<lb/>
</p>
<p>
</p>
  </div>
<div>
<head>東臯録巻下</head> <lb/>
    <p>
<pb n="KR4e0017_WYG_003-1a"/>
欽定四庫全書<lb/>
　東臯録巻下<lb/>
　　　　　　　　　　　　明　釋妙聲　撰<lb/>
　　海上人觀音示夢述<lb/>
夫夢生於思思本於心心者神明之舍而夢者神明之<lb/>
交也周禮六夢其一曰正夢謂無所感而自夢餘則属<lb/>
思思有邪正則夢有吉㓙而占夢之法其來尚矣吾聖<lb/>
人無謀之應無往不在而詠思之切者恒庶幾見之精<lb/>
<pb n="KR4e0017_WYG_003-1b"/>
爽之交發於夢寐靈異之徴盖必有先焉者記曰清明<lb/>
在躬志氣如神嗜欲將至有開必先是之謂也長山寺<lb/>
沙門法海素奉觀音大士惟謹乃至正十九年庚子八<lb/>
月十五日乙夜夢一婦人來謁若有所求者視其右無<lb/>
臂明日以事至聚塢行湖濱見波中有物浮沈而來初<lb/>
不以為意已而漸近抵沙際迫而視之乃觀音大士旃<lb/>
檀像也而折其右肱因省昔夢遂再拜奉迎以歸購善<lb/>
擬形容者補而完之塗以黄金復别製冠纓雜珮宴坐<lb/>
<pb n="KR4e0017_WYG_003-2a"/>
巖壑間肖補怛洛迦海水出巖下上作帝青色頻伽軍<lb/>
持善財之属咸備韋䭾摩利支翊衛左右金碧煥發儼<lb/>
然如生凡瞻拜者莫不踊躍歡喜而又哀慕傾動而歎<lb/>
其異也吾聞觀音氏從聞入道故能無聞而無所不聞<lb/>
而海深於梵學以音聲為佛事者其脗合也宜哉或曰<lb/>
自經亂離剥廬毁像者衆矣而大士獨眷眷於海者如<lb/>
是何耶余應之曰子不見夫月乎夫月之在水清濁畢<lb/>
照清者見濁者不豈月之性然哉水有取之也故至人<lb/>
<pb n="KR4e0017_WYG_003-2b"/>
示化隨感而應時出光景以警惑者之耳目豈數數然<lb/>
以此為事也哉况古今應騐不一而足好事者既編著<lb/>
成録矣子獨不聞乎或者唯而退海求記其事遂為述<lb/>
之以俟采録者焉海字中山云<lb/>
　　妙智寺碑<lb/>
吳江西洚妙智寺建始於唐開成五年會昌之廢乆不<lb/>
克復名既軼於郡乗又今石刻無存者故事實無所稽<lb/>
考所可知者宋有僧廬於舊址一傳而得智雅而中興<lb/>
<pb n="KR4e0017_WYG_003-3a"/>
焉寳覺圓通法濟法師道公上疏徽廟論復佛教事以<lb/>
言剴切去國名重當世至南渡復尊事之因率衆具禮<lb/>
請為開山第一祖妙智遂為名刹紹興初年也雅公度<lb/>
弟子四人子徽子岑絶弗嗣子耑子嵩析為四派又支<lb/>
分為十一而星居焉淳祐間太古齊公傳次住持能大<lb/>
其業有孫曰毒菴親既通禪學兼博究外書特稱該贍<lb/>
下及雪忩明亦皆善繼者也元至元初孫厓謙以宏天<lb/>
台教知名遐邇鄉化而寺益有聞矣自時厥後世方承<lb/>
<pb n="KR4e0017_WYG_003-3b"/>
平尊隆像教而寺亦隨盛信菴諴在山常各以私田百<lb/>
畆來施而常住山最乆尤傾意營繕若三門庫院垣廡<lb/>
涂術之属咸一新之首座同菴全立金剛神為門衛於<lb/>
是穹堂邃宇華幢像設黝堊藻繪靡不完好鐘皷歌唄<lb/>
之宣帑庾供億之裕隠然為一大方之家云至正丁酉<lb/>
洊罹兵燹舊宇無遺者時德菴迪住山勸分首座一山<lb/>
定施米五百石為倡衆協從之及合他施建大雄寳殿<lb/>
規制雄麗視昔有加丙午又燬於兵國朝洪武二年住<lb/>
<pb n="KR4e0017_WYG_003-4a"/>
山雲溪雨構庫庾及爨室繼雨而主者南軒凱力圖恢<lb/>
復中山正乃首建觀音大士殿殿有堂髙明宏敞像大<lb/>
士於中傍列天神龍鬼侍衛之倫嚴奉如式十六年春<lb/>
谷年為住山作庫院餘雖未備而可大之業固可見矣<lb/>
衆乃相與言曰吾寺古刹也及今無所登載則將又如<lb/>
前之不足徴也乃來謁辭余請授顯者則又曰聞昔北<lb/>
澗禪師嘗有記今無知者如得文補其亡以修故事不<lb/>
亦可乎余竊觀妙智為寺上下數百年間廢興相尋其<lb/>
<pb n="KR4e0017_WYG_003-4b"/>
興也輒有才智敏達之士為之先焉至於今猶代有其<lb/>
人盖其地風氣完固而清曠稱佛所居天人合符有相<lb/>
之道其永乆而弗替也宜哉乃為據事直書具文見意<lb/>
貽諸來者復繫以詩曰<lb/>
具區之南洚水之西泉甘土良神靈所棲昔在有唐爰<lb/>
有賢者考圖相攸作我攸宇古刻弗傳邈無聞知在宋<lb/>
中業有智雅師維智雅師法𦙍伊始其在於今皆其孫<lb/>
子乃基乃堂乃寢乃室作而弗居以授有德有德維何<lb/>
<pb n="KR4e0017_WYG_003-5a"/>
曰惟道公敢批逆鱗大亢其宗思陵尊之陟降帝所聿<lb/>
來開山為第一祖赫赫我祖聞于四方亦既戾止道是<lb/>
用光厥後多賢世濟其美智禪交修實紹實似逢時清<lb/>
明像教是崇華構蠖濩鬱何隆隆曰諴曰常各以田施<lb/>
瓜華之奉日益以備物盛而毁菑變相仍不有廢也將<lb/>
何以興誰其興之曰雨曰凱際今昌時成大願海奕奕<lb/>
新殿奠于北墉作者誰歟曰正之功此方真教從聞而<lb/>
入於穆大士其道允迪乃睟其容乃正其宫福此下民<lb/>
<pb n="KR4e0017_WYG_003-5b"/>
祐于家邦道藉人宏真由俗顯念茲𤣥祖其則不逺其<lb/>
則不逺後者之師言始自今百世承之<lb/>
　　故慧辯普聞法師塔銘<lb/>
昔慧光慈忍法師天泉和尚主教吳下埀五十年四方<lb/>
學者輻凑鱗集於時王公貴臣學士大夫及他宗異學<lb/>
莫不順風鄉化法席之盛未之有也得其法者雖衆知<lb/>
名者數人若夫位尊望重光明盛大者惟吾慧辯普聞<lb/>
法師而已師諱祖偁字曰章晚號用拙翁蘇之常熟張<lb/>
<pb n="KR4e0017_WYG_003-6a"/>
氏子也年十二出家福山大慈寺聰敏秀發絶出其儕<lb/>
類凡真乗宻印及外書經史過目輒憶不忘十七祝髪<lb/>
進具戒初謁慧光於北禪一見器之即令入室未幾俾<lb/>
掌僧事已而東游至四明時我菴無公住延慶石室瑛<lb/>
公居育王皆待以忘年友過會稽安陽韓公明善為文<lb/>
贈之詞林諸公交相延譽名振一時既首衆報慈又為<lb/>
上天竺第一座出世住郡城永定教寺説法為慧光嗣<lb/>
遷崑山廣孝嘉定浄信國朝洪武二年善世院移文升<lb/>
<pb n="KR4e0017_WYG_003-6b"/>
住上天竺以髙僧選留京師瓦官寺有㫖就天界禪寺<lb/>
升座為衆説法聞者傾服上數召入禁中問佛法大意<lb/>
師奏對詳允稱㫖勅止宿翰林院以備顧問師雖榮被<lb/>
殊睠視之漠如也八年秋得㫖還山先是營别業於蘇<lb/>
城東偏曰安隠既歸緇素向慕者益衆十二年八月十<lb/>
二日示疾臨終不及他事惟力疾念佛而化春秋七十<lb/>
一夏五十四茶毘日送者咸聞異香火作五采火滅其<lb/>
骨亦成五色孫道㕘德完洎四衆收合餘燼即安隠起<lb/>
<pb n="KR4e0017_WYG_003-7a"/>
塔如西禮門人得法者覺斯純妙等數人師之為學也<lb/>
一家所傳教觀諸師章疏㣲詞奥㫖必精撢極究不暢<lb/>
達弗止為學者講授明白簡要不泥章句聽者忘倦至<lb/>
於博覽強記人亦鮮及凡古今紀載山川人物唐宋以<lb/>
來前言往行對客援引亹亹不休以是知名縉紳間在<lb/>
京師尤為今翰林承㫖宋公濓侍講危公素所知又善<lb/>
任權智干城像教在廣孝浄信時值彫攰之餘帑藏赤<lb/>
立賦役如蝟而能處之泰如上竺為江南宗刹衆號難<lb/>
<pb n="KR4e0017_WYG_003-7b"/>
齊而能隨機攝伏衆藉以安嗚呼師可謂内外真俗兼<lb/>
濟者矣其徒綴緝遺事請為塔銘余長師一歳相知為<lb/>
最深而師志節堅忍故晚年所到為不可及身後之託<lb/>
其可辭乎遂因其言而詮次之惟存實録盡削虚美故<lb/>
無其文銘曰<lb/>
於赫皇明尊崇像教妙選鴻碩誕敷𤣥奥維時慧辯具<lb/>
大辯才對揚明廷帝曰休哉一家所傳有教有觀統宗<lb/>
會元道合一貫師於其間蚤克有聞髙視一時卓爾不<lb/>
<pb n="KR4e0017_WYG_003-8a"/>
羣四坐道塲匪徐匪棘式際昌時遂臻夫極迨茲歸與<lb/>
承命自天世方具瞻胡不永年哲人云亡四衆疇止惟<lb/>
留摩尼照此濁水福城之東安隠之原倬彼靈塔為章<lb/>
梵園厥徒烝烝刻此貞石我銘用昭保之無斁<lb/>
　　雪齋銘<lb/>
清河張善夫圖其居曰雪齋者求文詞以侈之其鋪張<lb/>
雪齋之義備矣昔杭有僧曰無擇居西湖凡軒前草樹<lb/>
竹石皆淫之以蜃恒若雪集狀蘇文忠公過之以為事<lb/>
<pb n="KR4e0017_WYG_003-8b"/>
雖類兒嬉而勝還可愛為題曰雪齋後守彭城又作詩<lb/>
遺之秦少游為記由是雪齋之名聞於世士大夫過杭<lb/>
而不一至焉則以為恨夫一齋之微而名至於今弗衰<lb/>
者繇蘇公品題與秦之文故也今張氏之居羣賢之文<lb/>
實在庸詎知今之雪齋非昔之雪齋也與余於善夫未<lb/>
之云識因羣賢之文而知善夫為佳士也為製銘曰<lb/>
𤣥隂鬱積陽欲茁絪緼旁魄不得洩元精上浮化為雪<lb/>
天地渾沌若未割消落萬汙歸一潔有人長身古鬚鬛<lb/>
<pb n="KR4e0017_WYG_003-9a"/>
神游素始超浩刦以白為室表裏㫼皭然中居滓弗泥<lb/>
闔廬有扉書常閉彈琴詠詩聊卒嵗慎毋於人隳爾節<lb/>
　　敬修銘<lb/>
敬之義訓釋者雖多皆不若學庸之慎獨詩之毋貳爾<lb/>
心與夫不愧屋漏之深切著明也天台講者德完字敬<lb/>
修留心内外學進修不已兢兢業業恒恐失其命字之<lb/>
意因演其義而為之銘曰<lb/>
敬修之要存乎厥心戒謹恐懼何往弗欽相在爾室雖<lb/>
<pb n="KR4e0017_WYG_003-9b"/>
極幽深勿貳勿欺上帝汝臨坐不愧席寢不慚衾日慎<lb/>
一日式昭德音於穆西聖誕揚𤣥風一哉心乎曰此是<lb/>
任客卿子墨敢告於司箴<lb/>
　　松泉銘<lb/>
松與泉天下古今所常有者也常則不書此何以書志<lb/>
美也其志美者何盖君子有所取焉爾君子有所取焉<lb/>
者奈何以其近道也何言乎近道松之生氣亢金石百<lb/>
折而不撓有似乎君子秉德有恒也原泉混混晝夜而<lb/>
<pb n="KR4e0017_WYG_003-10a"/>
不息有似乎君子進學有本也雖然松或材而斧斤至<lb/>
焉泉或豬而魚鱉生焉其性則移而弗克全乎天矣惟<lb/>
深山窮谷人蹟所不到無向者之患而幽人畸士朝夕<lb/>
與俱樂之而不厭而後能遂其性此雖所託或異殆亦<lb/>
有數存乎其間也余所志者静菴寧公居南岳數年日<lb/>
與二物者游因自號曰松泉隠者山中人宜之甚樂之<lb/>
甚今雖棄去猶隨所寓掲之以自表眎其志初無累於<lb/>
物合所謂澹而不厭者為之銘曰<lb/>
<pb n="KR4e0017_WYG_003-10b"/>
彼髙者松彼深者泉氣函太和道合自然髙而弗夷深<lb/>
而勿窒敦本養原各臻其極道之云逺吾誰與隣爰取<lb/>
諸物以全吾真有静者寧來居南岳儀其髙深寄此冲<lb/>
漠心由境遷有萬其趣物各付物吾心晏如松泉泠泠<lb/>
風露浩浩水流花開山髙月小<lb/>
　　清涼泉銘<lb/>
瞻彼吳山有井新渫載冽載寒乃甘乃潔其德有常其<lb/>
用靡竭善利萬物逝濯執熱勿羸其瓶勿幕其繘功埀<lb/>
<pb n="KR4e0017_WYG_003-11a"/>
永古並受厥福<lb/>
　　跋管夫人所書金剛經<lb/>
故魏國趙文敏公書法妙天下一翁二季奕世載美何<lb/>
其盛哉而公夫人管氏亦善書豈天以翰墨之懿鍾此<lb/>
一門耶今觀夫人所書金剛般若公為圖變相於巻首<lb/>
巻不盈咫用筆殊草草而曲盡其妙珪璋交映真希世<lb/>
之寳也昔王逸少初學書於衛夫人後自名家則趙氏<lb/>
之學有自來矣初余在海虞繆仲素家獲見此經時慧<lb/>
<pb n="KR4e0017_WYG_003-11b"/>
日雪忩明日以他畫易之後以授髙太尉納璘髙亡散<lb/>
落人間而瓊上人得之瓊以求識遂併疏其所由來於<lb/>
左繆以上則余未及知也凡觀是經者當究佛理以盡<lb/>
真原尋書跡以求往行毋徒為美玩可也<lb/>
　　趙魏公書四十二章經跋<lb/>
佛教東被四十二章為漢初經雖辭意簡古而一大藏<lb/>
教實基於此或謂騰蘭始來當首出大乗諸部而顧先<lb/>
是經何哉盖當是時無大受之器不欲以非常之事駭<lb/>
<pb n="KR4e0017_WYG_003-12a"/>
常人耳目故且由漸入觀時設教盖聖人利物之冥權<lb/>
其二師善誘之術也與松雪翁平生書經甚多兵興以<lb/>
來存十一於千百耳此巻乃早年所書楷法精宻尤所<lb/>
寳愛吳郡如瓊上人祕諸篋衍不輕示人乃出以求識<lb/>
余方應召自京師還跋涉良苦伏讀至聲名顯著身已<lb/>
故矣譬如燒香人雖聞香香自燼矣三復愧歎怳然自<lb/>
失謹識於下方<lb/>
　　跋石室和尚應生傳後<lb/>
<pb n="KR4e0017_WYG_003-12b"/>
育王石室禪師既示寂而有安南之事昔淳熈間四明<lb/>
沃生由般若力生日本為國主背有銘曰大宋沃承璋<lb/>
沃未暇論也而禪師究最上乗佩南宗宻印為一代師<lb/>
表又能以文字廣第一義諦其道著矣况得先徵於埀<lb/>
盡之際亦既知懼而求解於佛然猶不免况其他乎吾<lb/>
聞至人應化恒出入羣生之中同其類而隨導之禪師<lb/>
豈其人乎不然則凡學佛而昧於斯者能無畏哉洪武<lb/>
乙夘十月十五日與述古道讀白蓮虚中和尚所著石<lb/>
<pb n="KR4e0017_WYG_003-13a"/>
室翁應生傳有慨於中謹識於左<lb/>
　　跋中峯和尚帖<lb/>
右普應國師中峯和尚手書一通姑蘇善士劉季德所<lb/>
藏者也初季德父椿有喪子之戚乃手寫佛經施國師<lb/>
以資冥福且祈再生復為父子國師攝其施此其報帖<lb/>
也已而季德生生時有徵騐人皆能言之夫前後身之<lb/>
説書於傳記者不一而足今亦往往有之耳目所接不<lb/>
誣也古人謂死者歸也骨肉歸復於土魂氣則無不之<lb/>
<pb n="KR4e0017_WYG_003-13b"/>
也此知其一耳夫孰知人之死也形雖凘盡而其神未<lb/>
嘗亡也死此生彼幹流旋轉變化起滅往復無際此理<lb/>
之常無足怪者易傳謂精氣為物游魂為變者是也或<lb/>
者弗察指為誕妄彼冥然罔覺者固無與乎此而聰明<lb/>
才傑之士豈有不達此而得為大人君子乎所以曲為<lb/>
之説者欲崇其教耳若夫安其所習毁所不見則亦蔽<lb/>
而已矣書中稱張文定者樂全先生安道也大蘇公者<lb/>
贈太師文忠公子瞻也二公皆宋之大儒盖嘗書經為<lb/>
<pb n="KR4e0017_WYG_003-14a"/>
親愛之冥導近世趙文敏公子昂亦書般若圓覺薦其<lb/>
室魏國夫人及子由亮是知古今賢公卿大夫未嘗不<lb/>
留意此道此通人之量固或者所不識也國師此書不<lb/>
著年月而有卧病巖穴之言其在延祐至治間天目所<lb/>
遺者乎至治癸亥則國師入寂矣季德閒居樂道恬於<lb/>
名利而好從吾徒游咨諏善道信乎其為再來人也此<lb/>
書宜加保藏傳諸子孫世守其德必有興起者矣<lb/>
　　仲愚字説<lb/>
<pb n="KR4e0017_WYG_003-14b"/>
夫學以致其道非智莫能盡也或謂道非聰明才智所<lb/>
及惟愚者庶幾得之殆非也彼有道者内秉明哲而外<lb/>
同於物示若無有非實然也故善任智者恒若不得已<lb/>
耳不得已故事立而已不勞焉所謂行其所無事者也<lb/>
豈若淺文夫然哉役自私之智持小有之才以求衒於<lb/>
世身且不遑恤何有於道乎故孔子稱回也如愚又謂<lb/>
寗武子之愚為不可及老子曰君子盛德容貎若愚是<lb/>
皆睿而愚者也然為學之方魯者必篤愚者必慤惟篤<lb/>
<pb n="KR4e0017_WYG_003-15a"/>
與慤則近道矣若夫安其固陋而自謂得道者直妄人<lb/>
耳如上人從余游年富氣鋭方有志於道余懼其智而<lb/>
弗能愚也為字曰仲愚又為説如此<lb/>
　　敬齋説<lb/>
敬之義大矣自古聖賢所以成已而成物者曷嘗不繇<lb/>
乎是考之詩書曰懋敬厥德曰敬天之休曰於緝熈敬<lb/>
止易之敬以直内禮之毋不敬皆其事也學者事親修<lb/>
身應事遇物所當致力而盡心者故君子之於敬也如<lb/>
<pb n="KR4e0017_WYG_003-15b"/>
飢渇之於食飲也盖不可斯須而忘忘則易慢之心入<lb/>
矣傳曰敬德之聚也能敬有德是知敬者德之所由生<lb/>
也可不慎與汝南周景安以敬名齋而來徵其説余聞<lb/>
景安以孝弟立身以恪恭事佛如向所陳盖有為景安<lb/>
言之者已余佛者當以吾言而申告之佛之教本乎心<lb/>
凡言一心者敬之㫖也成乎静凡言禪寂者敬之緼也<lb/>
夫欲上求下化自度而度人者莫先於此故又合悲智<lb/>
而言之謂之兩田喻之如田者以其能邁種德敏生福<lb/>
<pb n="KR4e0017_WYG_003-16a"/>
也夫佛為法王光昭天下湛然無為巍乎尊髙以三界<lb/>
之大物無定心應不一方明則有天人幽則有鬼神以<lb/>
天之尊嚴而猶敬匪懈而况於人乎况於鬼神乎是故<lb/>
敬之不足而咏歎之咏歎之不足而又香華纓珞服御<lb/>
以將之盖佛者真如之理也至極之果也證其理臻其<lb/>
果不若是不足以有得也或曰佛宜敬固然矣然佛獨<lb/>
無所敬乎曰佛之所以佛者以其能敬焉耳佛之敬詎<lb/>
易言哉觀其因本遍事羣佛極其智力之所能經於曩<lb/>
<pb n="KR4e0017_WYG_003-16b"/>
刦不可以數計資之深積之厚至以無量功德智慧成<lb/>
其身巍巍然為有生之宗者豈無所本而然哉故曰敬<lb/>
人者人恒敬之信夫景安其勉之<lb/>
　　葉津傳<lb/>
葉津以廢舉為業世居包山之東麓蚤商淮楚間所至<lb/>
交結其豪雋由是知名伍中頗讀書好從學者游聞説<lb/>
古今治亂成敗輒憶不忘晚歸鄉里益樹橘自資以財<lb/>
相雄長而好施樂善自其先世然也性剛直不能容人<lb/>
<pb n="KR4e0017_WYG_003-17a"/>
短鄉里既愛而又憚之元之將亡也所在豪傑並起淮<lb/>
張據吳會今天子駐蹕金陵遣樞簽廖公董舟師伐之<lb/>
師且至山之民倉卒惶擾不知所為津曰毋恐即舟抵<lb/>
湖口伏軍門上謁説以王者弔伐意廖大喜與之酒即<lb/>
下令軍士毋入山山以無事至正十三年也後六年張<lb/>
兵襲長興弗克守將大發兵追之夜薄山疑有伏縱兵<lb/>
大掠驅擄男女甚衆哭聲震動津又引同志詣守將哀<lb/>
泣以請守將為歸其俘之半時津子及孫亦在擄中許<lb/>
<pb n="KR4e0017_WYG_003-17b"/>
還其子津泣且言子弱懼不能自全宗祏之重在孫願<lb/>
質子而歸孫守義而從之鄉人德之或有所賂遺一毫<lb/>
無所取人莫不服其義云津長不踰中人今年五十餘<lb/>
眉鬚郁然論事猶慷慨可喜<lb/>
論曰魯仲連有云所貴為士者為人排難解紛亂而無<lb/>
取也即有取是商賈之事也津商賈人也而不為商賈<lb/>
之行見義勇為有古人之風可尚也夫<lb/>
　　雲法師像贊<lb/>
<pb n="KR4e0017_WYG_003-18a"/>
旁行之書自西徂東不有象胥其言曷通猗與法師為<lb/>
時宗工精思紬繹華梵同風俾惑作明專此顯功在宋<lb/>
七葉帝出乎震名揚於朝錫號普潤四方遐仰獨操法<lb/>
印東自扶桑西極流沙南盡朱厓北暨幽都人通其學<lb/>
家有其書嗟余小子遙接𤣥胄肅拜靈象惕焉内疚式<lb/>
瞻手澤尚䕃遺構於昭在上或躍左右隂翊王度佑啟<lb/>
我後<lb/>
　　東坡先生像贊<lb/>
<pb n="KR4e0017_WYG_003-18b"/>
岷山峩峩江水所出鍾為異人生此王國秉帝杼機黼<lb/>
黻萬物其文如粟帛之有用其言猶河漢之無極若夫<lb/>
紫微玉堂璚厓赤壁閲富貴於春夢等榮名於戯劇忠<lb/>
君之志雖困愈堅浩然之氣至死不屈至其臨絶荅維<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之語此尤非數子之所能及也<lb/>
　　七佛偈贊<lb/>
古先覺皇數逾萬億繼世承統其傳有七如世七廟於<lb/>
以觀德自近及逺匪豐于昵佛有前後道無今古以心<lb/>
<pb n="KR4e0017_WYG_003-19a"/>
授受無事晤語有偈相傳用表厥緒雖逸於經其傳亦<lb/>
溥海雲之居左江右湖斯文在茲龍鬼來趨光照大千<lb/>
如摩尼珠稽首作誦永矢弗渝<lb/>
　　士瞻標禪師像贊<lb/>
氣吞曹劉志摩雲霄傳佛法印俾人逍遙佛智之子太<lb/>
中之弟淵源所自無忝厥世山第一峯人第一流眼空<lb/>
湖海長揖王侯青松之下磐石之上得大自在千嵗寳<lb/>
掌<lb/>
<pb n="KR4e0017_WYG_003-19b"/>
　　陳長民往生傳贊<lb/>
卓哉陳君信道不惑游心澹泊送想遐域彼域之遐邈<lb/>
乎遙遙精一内融一念坐超既告諸子有訓有誡從容<lb/>
有言斂袵于邁石湖之濆其水沄沄我求其人卓哉陳<lb/>
君<lb/>
　　天台大師像為啟宗和尚贊<lb/>
自佛之東聖逺言湮不有睿哲孰開我人睿哲維何曰<lb/>
維智者載造圓宗光昭天下乃張八教乃敷五時雙宏<lb/>
<pb n="KR4e0017_WYG_003-20a"/>
定慧兼善毘尼網羅百家折衷空有爰立止觀以明授<lb/>
受彩眉重瞳天挺奇姿作如來使為帝者師道繼往聖<lb/>
位隣極覺不可度思矧可名貎惟余小子忝綴斯宗莫<lb/>
飡法味徒仰慈頌峩峩赤城命家作古天髙日煇萬物<lb/>
咸睹陟降在上相我覺皇佑啟後人百世不忘<lb/>
　　又為妙叔𤣥贊<lb/>
東土小釋迦陳隋兩國師集諸宗之大成立一代之宏<lb/>
規即文字而詮解脱兼定慧以善毘尼傳之萬世而不<lb/>
<pb n="KR4e0017_WYG_003-20b"/>
謬質諸天地而無疑所謂等覺與妙覺與不可得而思<lb/>
議者也<lb/>
　　髙雲巖齒舌不壊贊<lb/>
圓方流形莫靈於人精粗萬殊孰不有身凡厥有身則<lb/>
囿於數曽不百年化為臭腐當其化時見者睨之匪惟<lb/>
途人骨肉且違孰知神奇不與物化升為髙明示其遺<lb/>
者考其所從實由厥心枯槁之餘乃玉乃金猗與禪師<lb/>
叔世儀表潛德宻行維躬允蹈彼堅者齒彼柔者舌燎<lb/>
<pb n="KR4e0017_WYG_003-21a"/>
之方揚無壊無爇渢渢其聲濯濯其靈道與神會浩養<lb/>
所成嗚呼爾徒宜鑒於茲豈惟爾徒四方其訓之<lb/>
　　别源同法師真贊<lb/>
淵乎其光晬乎其容居今而行古彪外而弸中語溪之<lb/>
陽海虞之東濛濛化雨浩浩慈風雙溪元孫如菴的嗣<lb/>
淵源家學實紹實似位不充德慶有餘祉愈大之傳在<lb/>
其孫子<lb/>
　　祭瀚北海文<lb/>
<pb n="KR4e0017_WYG_003-21b"/>
何𤣥綱之解紐兮悲吾道之垂秋羣峯搖落而變色兮<lb/>
哀吾人之逢尤豈過盛其必毁兮抑馴致之有由惟若<lb/>
人之謇謇兮毎慷慨而懐憂寧溘死而先逝兮弗忍見<lb/>
吾圉之䖍劉指蒼天以為正兮遂隕身乎洪流嗚呼哀<lb/>
哉兮逢時弗康蕭艾怒長兮蘭蘅為之不芳何若人之<lb/>
弗淑兮竟罹其殃所亡者微兮所存者長乗風上征兮<lb/>
覲我覺皇歴千古兮其名孔彰采蘋藻兮奠桂漿懐髙<lb/>
誼兮何日而忘<lb/>
<pb n="KR4e0017_WYG_003-22a"/>
　　祭觀海巖文<lb/>
昔在圓照道濟天下據師子巖鍛鍊學者師表之嚴道<lb/>
德之尊周旋弼諧必有其人其人維何實惟我公既勤<lb/>
且乆綽有其風耳提心授克紹克似如日照壁如水傳<lb/>
器法幢云仆衆將疇依載瞻海雲如見國師四十五年<lb/>
道則在是四方鄉風爰依爰止雖無老成尚有典型寥<lb/>
寥江漢落落辰星陵谷變遷喜公猶在圓照之傳學者<lb/>
允賴我生盖晚弗識國師前言往行於此求之鳥鳴之<lb/>
<pb n="KR4e0017_WYG_003-22b"/>
朝風雨之夕言談亹亹開我胸臆近遭喪亂間者闊焉<lb/>
江湖𣺌邈音信誰傳公今已矣我命如綫一死一生交<lb/>
情乃見公多賢嗣我亦有孫尚期繼好道義存存澄湖<lb/>
東西相望一水其人則逺有泪如洗<lb/>
　　祭楚石和尚文<lb/>
寂照之道盛行東南孰究孰承其後多賢惟公之生奮<lb/>
自鄞水獨佩祖印髙視一世五坐道塲始終弗渝法施<lb/>
霈然具有成書今茲之秋同集闕下忝與論思未展閒<lb/>
<pb n="KR4e0017_WYG_003-23a"/>
暇倚公多才庶幾有成𤣥風弗競慧日俄傾江湖𣺌然<lb/>
前輩淪喪又弱一个吾將安放嗚呼哀哉死生之際真<lb/>
偽乃見視公之歸其言克踐其言克踐聞于當扆萬人<lb/>
來會同悼齊喜秦淮之隂長干之原將事茶毘已戒行<lb/>
軒今當永訣敢陳厥辭昭昭寂光庶來聽之<lb/>
　　祭謀仲謨文<lb/>
朋友道喪淳風陸沈自古已然匪今斯今勢傾利合燠<lb/>
附寒侵不有古者孰啟我襟表表仲謀惟義是任匪石<lb/>
<pb n="KR4e0017_WYG_003-23b"/>
匪席乃玉乃金我老且病退休湖隂靡忘伊始而有遐<lb/>
心舊雨數來寒盟屢尋惠而好我毎接華音閲嵗既乆<lb/>
投分逾深君有茂才為時所欽撢珍教海游刄詞林嵯<lb/>
峩峭拔郁鬱蕭森逼人咄咄視我駸駸近雖遘疾不廢<lb/>
嘯吟遂茲彌留馴致不斟嗚呼哀哉<lb/>
　　良用貞禪師紹興天章吳郡諸山疏<lb/>
吳越同風於以修兩浙一家之好教禪合轍盖將闢專<lb/>
門異户之偏書稱立賢無方易貴同人于野某智禪兼<lb/>
<pb n="KR4e0017_WYG_003-24a"/>
暢名實相孚宻用宏機允也龍翔法雨髙風逺度居然<lb/>
魏國諸孫盖嘗涉教觀之津涯又復秉文章之機杼方<lb/>
將論薦忽覩横翔因棊説法空想逺公修褉賦詩政須<lb/>
支遁彼固有得吾誰與遊黄絹色絲肯争較於智謀之<lb/>
末青鞋布襪期相從於山水之間勿遐爾心尚敦舊好<lb/>
　　印空巖黄龍吳郡諸山疏<lb/>
黄龍在大江之西叢林尊顯人物生中州以北氣質敦<lb/>
龎矧惟像教之有光於粲天章之下賁恭聞制可宜肅<lb/>
<pb n="KR4e0017_WYG_003-24b"/>
遐征某閥閲故家金閨華彦見中峯服為弟子勇裂冠<lb/>
裳登雙徑定其師承平分牀座賜號因宰臣之論薦贈<lb/>
詩經翰苑之品題此行甚榮吾黨胥慶表獨立兮山之<lb/>
上雲氣溶溶望美人兮天一方余懐渺渺毋分吳楚共<lb/>
贊唐虞<lb/>
　　招古心報恩諸山疏<lb/>
百足之蟲不僵扶之者衆一閧之市立評學豈無師要<lb/>
須得古人之心方可救今時之弊傍求俊又共樹斯宗<lb/>
<pb n="KR4e0017_WYG_003-25a"/>
某以道自娛懐才未試青鞋布襪北遊欲盡東南翡翠<lb/>
蘭苕文采與相上下况接交遊之廣益資聞見之多念<lb/>
報佛恩當宏法施送君南浦借蒲帆一日之風坐我北<lb/>
忩剪吳松半江之水力追古道少慰齊盟<lb/>
　　津覺海崇法江湖疏<lb/>
師以傳道名位豈較於崇庳學不負人志氣當期於逺<lb/>
大况際公堂之選彌増祖席之光君今此行人皆曰善<lb/>
某英姿特立禪學宏深渺法海之津涯辯才無盡與洞<lb/>
<pb n="KR4e0017_WYG_003-25b"/>
庭之秋色氣勢相髙是真寂照之佳兒及見諸方之元<lb/>
老試從鴻漸將睹鵬鶱霜滿家林應念橘中之樂雪飄<lb/>
屋壁當思樹下之居善保令名以崇法道<lb/>
　　誠則明南禪吳郡諸山疏<lb/>
僧伽由淮泗揚靈浮圖如故鍚邑與蘇杭接境風俗攸<lb/>
同顧州牧為法求賢而我輩寧辭推轂今何時也汝其<lb/>
往哉某自誠而明因戒生定向滄江簸弄明月乆矣忘<lb/>
機俯洞庭笑傲埀虹超然獨往况已攝心香於雙峩之<lb/>
<pb n="KR4e0017_WYG_003-26a"/>
石又嘗司龍鑰於五髻之峯既得單傳何慚專席孤舟<lb/>
明日毘陵道囘首白雲裹茗來尋第二泉同心如水<lb/>
　　懐以仁雪竇法眷疏<lb/>
登陸則有四明天台人才競爽佳山而得虎邱雪竇心<lb/>
迹雙清有如此幾人哉兼之者乃公也某道傳西印名<lb/>
動南州自松源的有師承是何家世視廣慈實為大父<lb/>
無忝諸孫大同鴻祐既演上乗錦鏡珠林重開𤣥奥元<lb/>
方難兄季方難弟孰敢争先伯氏吹塤仲氏吹箎尚期<lb/>
<pb n="KR4e0017_WYG_003-26b"/>
相應況接兩浙一家之好奚辭三江九堰之勞吾以吾<lb/>
仁慰彼三佛陀地卿用卿法庶幾二甘露門師道有光<lb/>
吾儕允賴<lb/>
　　瀚北海靈巖諸山疏<lb/>
佛法入中國與國運同其盛衰叢林有主人視人才以<lb/>
為輕重道之行莫非命也事至此當何為哉喜得茲良<lb/>
共隆斯道某名聲藉甚器宇凝然見異人得異書比諸<lb/>
方所傳自别有是父生是子入北山一語相投進司祕<lb/>
<pb n="KR4e0017_WYG_003-27a"/>
蔵之靈編日獲薦紳之延譽況在法華窮探𤣥賾何妨<lb/>
智積復現神通五葉堂前夜雨總消千古夢百花深處<lb/>
春風又見一僧歸同氣相求惟鄰是卜<lb/>
　　閒野舟雙塔諸山疏<lb/>
口吞諸佛目視雲霄度生之心何切近舍皇甫逺求居<lb/>
易知人之鑑實難慎簡其寮是誠在我某法喜嫡嗣虎<lb/>
巖諸孫讀出師表悟得文章嘗思山泉發揮𤣥㫖重修<lb/>
水品猶帶郷談乃瞻雙塔之靈區舊是五山之㨗徑自<lb/>
<pb n="KR4e0017_WYG_003-27b"/>
此陞矣吾將望焉野渡無人舟自横才全兼濟滄江萬<lb/>
古流不盡力障狂瀾㑹晤有期同盟胥慶<lb/>
　　逸閒叟髙麗吳郡諸山疏<lb/>
終南述法界觀大啟𤣥宗圭峯著禪源詮未深本教不<lb/>
愧惟郭有道安可謂秦無人㑹而通之賴有此耳<hi>某</hi>皭<lb/>
然不滓大而多容普光明並駕齊驅芳塵猶在髙句麗<lb/>
入朝問道香幣仍將嘉禾之座席未温相府之禮羅遄<lb/>
下道尊獨步論協輿情淹速之度自有其時古昔之事<lb/>
<pb n="KR4e0017_WYG_003-28a"/>
復見今日始信道風遐暢争期法雨來蘇建閣蔵書有<lb/>
待義天僧統隔江招手遥禮清凉國師既接蘇杭無分<lb/>
楚越<lb/>
　　雲谷法師上竺江湖疏<lb/>
黄河決崑崙而東注水㑹其元天台兼定慧而䨥宏道<lb/>
臻於極自非得一代人才之選何以居中朝師法之尊<lb/>
彼方封已以自私賴此達人而大觀允符物論簡在帝<lb/>
心某道重王臣化行呉越文如圓岳詞如休已可追配<lb/>
<pb n="KR4e0017_WYG_003-28b"/>
於古人教有辦臻禪有璉嵩將復見於今日盖剡源之<lb/>
五世疑南屏之再來擕香烟自天上來歸操𤣥印據白<lb/>
雲深處盡十方通為化境㑹九流同入圓宗梧桐生而<lb/>
鳳凰鳴世其昌矣日月出而爝火息人皆仰之歡動三<lb/>
宗力扶末運<lb/>
　　新伸銘承天山門疏<lb/>
厯數開端式際盛明之運𤣥綱解紐當求宏濟之才斯<lb/>
文得人則興吾門待公而大某楚東人望濟北宗英下<lb/>
<pb n="KR4e0017_WYG_003-29a"/>
筆萬言孰敢相為伯仲齊名三隠共瞻獨步東南道能<lb/>
移呉越之風人謂得江山之助吹囘蠱濫的有師承天<lb/>
上歸來佳氣溢䨥峩之表古人可作風光在長水之西<lb/>
八柱承天萬年稱夀<lb/>
　　瑩仲黙中峯諸山疏<lb/>
道林愛吳越山川靈蹤具在廣智為東南師表法嗣何<lb/>
多瞻彼中峯蔚為名刹慨想古人之逺致宜留隠者之<lb/>
盤旋爰得斯人往補其處某神襟淵黙道義精深見龍<lb/>
<pb n="KR4e0017_WYG_003-29b"/>
河吹起布毛知非栁絮拈象管髙歌楚些寫遍蘭英盖<lb/>
嘗細繙五竺之書又復分坐雙峩之石翰墨特其餘事<lb/>
風流亦足名家對虛空解講法華掃盤陁去尋馬迹蘭<lb/>
若去天三百尺懐哉昔人宿麥連雲有萬家欣茲樂嵗<lb/>
試君初武壯我宗猷<lb/>
　　心覺原天台惠衆江湖疏<lb/>
一代之才則必為一代用矣天下之寶固當與天下共<lb/>
之況乎託輔車於兩浙之間豈宜割鴻溝於一堂之上<lb/>
<pb n="KR4e0017_WYG_003-30a"/>
毋分爾界乃合至公盖同舟何患乎異心而拔茅方欣<lb/>
於連茹<hi>某</hi>妙明季子寂照文孫筆端自有摩尼恒雨七<lb/>
寶室内惟聞薝蔔不嗅餘香才足以斧藻宗猷道足以<lb/>
干城像季勝幢既建重席何慚與其施法雨於一方孰<lb/>
若暢仁風於萬里天台四萬八千丈盡在提封我輩東<lb/>
西南北人將從問道<lb/>
　　曰章法師上竺江湖疏<lb/>
負天下之才名可當重寄友一國之善士尚論古人傳<lb/>
<pb n="KR4e0017_WYG_003-30b"/>
佛心印豈細事哉修我友盟所深望也某海月辨才之<lb/>
流亞慧光圓悟之重來嘗對御以談𤣥彈指喧殿迨敷<lb/>
文而載道肆筆成書萬流仰海而㑹同片玉在山而皆<lb/>
潤以雷鳴夏若嵗有秋尚期乗白雲而遊帝郷毋忘見<lb/>
明月而思故國允矣東南之師表再造圓宗隠然教法<lb/>
之長城一匡像運願宏法施副我深期<lb/>
　　因本初法師卧佛京城諸山疏<lb/>
京師天下之本佛事㑹同雜華賢首之宗法門方廣茲<lb/>
<pb n="KR4e0017_WYG_003-31a"/>
欲宏宣其教是用建爾為師欽若皇猷慎徽𤣥典<hi>某</hi>如<lb/>
木有本游物之初小試松陵塵刹重重無礙髙談性海<lb/>
事理十十俱融與其采蕨於西山孰若雨花於大邑無<lb/>
念爾祖歸榮故郷法皷其鏜卧佛亦當起立宗綱云弛<lb/>
吾人尚忍安眠式副我懐聿修乃職<lb/>
　　慧敏機保寜方外交疏<lb/>
五經之表復自有人何往非道三乗之書皆為善世不<lb/>
愧相師自非㑹其大同曷以臻乎𤣥奥達是道者吾將<lb/>
<pb n="KR4e0017_WYG_003-31b"/>
與之某妙喜八世之孫蘆菴克家之子器資明敏蚤空<lb/>
百氏之筌罤筆陣縱横自出一家之機杼山澤固多竒<lb/>
士京華又得新知盖嘗尸醉李之名藍況復挹龍河之<lb/>
餘潤勤宣佛命丕贊天朝鳯凰鳴于髙岡來儀何晚白<lb/>
鷺中分二水化境如新請秉犀麾當留玉帶<lb/>
　　真本原夀寜江湖疏<lb/>
焚疏鈔以倍宗承殊非妙論即文字而詮解脱始曰通<lb/>
才盖教禪初本一源而孔墨亦相為用夙懐古道今得<lb/>
<pb n="KR4e0017_WYG_003-32a"/>
斯人<hi>某</hi>學有餘師體兼衆善早登講肆以辨才表往聖<lb/>
之㣲後修禪那由静慮發羣言之奥墨妙最工於波磔<lb/>
梵流曲盡其紆餘南宗之密印其在茲乎北方之學者<lb/>
未或先也依隨正轉道與時行載歌來莫之辭浮圖如<lb/>
故永結嵗寒之好道術相忘勸動三江五湖毋分此彊<lb/>
爾界<lb/>
　　開天啟景徳吳郡諸山疏<lb/>
姑蘇之與檇李若東西家教門之論人才僅一二數苟<lb/>
<pb n="KR4e0017_WYG_003-32b"/>
或滯斯人於空谷何以興吾道於南方期収共濟之功<lb/>
尚篤同人之好<hi>某</hi>風神玉立藻思春敷瑰異之文渌水<lb/>
芙蓉何其麗也邁往之氣陂澤菰蒲庸可隠乎江山風<lb/>
月争集於毫端棒喝雷霆總歸於掌握況此鴛湖之勝<lb/>
乆須象馭之來起九淵之神龍俾滂沱矣隔千里兮明<lb/>
月思贊襄哉其始自今言歸于好<lb/>
　　澤用霖昌國衍慶三宗諸山疏<lb/>
兼定慧以善毘尼當慕古人之道剖藩籬而去封植始<lb/>
<pb n="KR4e0017_WYG_003-33a"/>
覩大方之家況今汎鉅海之全潮足以㑹羣流之歸趣<lb/>
僉言惟允吾道遂東<hi>某</hi>受業碧山之堂育材白菴之室<lb/>
父子自相師友確有淵源江山助發文章咸資黼黻秀<lb/>
玉峯親承密印鳯凰山既建華幢方期拾瑶草於滃洲<lb/>
又擬借華嚴於龍蔵乗長風破巨浪如登方丈蓬萊對<lb/>
明月思故郷應在姑蘇檇李共隆佛運丕贊天朝<lb/>
　　心覺原崇明奉聖山門疏<lb/>
日將旦而海霞升方仰文明之治玉在山而草木潤由<lb/>
<pb n="KR4e0017_WYG_003-33b"/>
資漸染之功是以叢林居必擇師古人時然行道<hi>某</hi>兼<lb/>
通華梵淹貫古今下筆不休以文章而為佛事重席無<lb/>
愧隨語黙而立宗風道行吳越之間名擅東南之美願<lb/>
開法要少慰遐思宛在水中央去蓬萊而近只髙為天<lb/>
一柱障波瀾而東之天子萬年法輪三轉<lb/>
　　謹信菴㑹稽普潤江湖疏<lb/>
古者進賢猶拾級髙必自卑今之用人如積薪後來居<lb/>
上不有老成之士孰張欲墜之宗忽驚書幣之逺將大<lb/>
<pb n="KR4e0017_WYG_003-34a"/>
慰吾儕之徯望某名實相稱齒徳俱尊夜雨讀傳燈寫<lb/>
雪竇千厓飛瀑一氣轉大蔵流北山萬古清風遍遊前<lb/>
朝諸老之門及見大方叢林之盛清節照映一世白業<lb/>
追配古人鴻一之道既有所傳沃州之山相去不逺勿<lb/>
嫌地陿且破天荒探禹穴得竒書莫學中郎論衡之秘<lb/>
對洞庭賦招隠豈無小山叢桂之思呉越相望人天胥<lb/>
命<lb/>
　　燈明極積慶諸山疏<lb/>
<pb n="KR4e0017_WYG_003-34b"/>
石有玉草有蘭識者須善於甄别耕問奴織問婢業焉<lb/>
當付其專政矧於傳佛之家胡可非人而授方茲圖任<lb/>
果得才賢某學富雜華英分檇李蚤遊龜塔遂司綱紀<lb/>
之多儀得法溈州可謂淵源之有自固知積善而有餘<lb/>
慶益信行道而無定方非徒誇郷里之榮將以演華嚴<lb/>
之大呉淞之水萬頃我欲從之梧桐之葉十三嵗云閏<lb/>
矣勤宣唐譯丕贊堯年<lb/>
　　原竺淵江隂廣福東城諸山疏<lb/>
<pb n="KR4e0017_WYG_003-35a"/>
國家崇尚佛乗屢陳清祀教門樂與賢者其暢𤣥宗庶<lb/>
幾辰告於逺猷於以對揚于明帝疇咨於衆今得其人<lb/>
某禪思淵深儀形山立向堯峯重開梵刹法道大行拂<lb/>
斷碑忽悟前身題名宛在黎獻普沾於化雨蘇常争挹<lb/>
其髙風實為松源六世之孫可接禪悦一家之統寶雲<lb/>
井既書成績夫容城乆佇來儀誦澄江如練之詩洗空<lb/>
萬象目大海全潮之體總㑹羣源毋負所褒往修厥職<lb/>
　　行徳嚴法師卧佛山門疏<lb/>
<pb n="KR4e0017_WYG_003-35b"/>
華嚴法界之海由北開宗呉郡大方之家具瞻在我必<lb/>
得斯文之大老庶幾足張於吾軍人物於今而復有誰<lb/>
浮圖如故而來何暮某徧繙三蔵博綜九流原本甚髙<lb/>
得法於寶覺尊者事理無礙判教如清凉國師嘆司馬<lb/>
不見招提疑長水復來檇李既奉宣室鬼神之問彌増<lb/>
西林道徳之光應不一方施無盡蔵況宗刹之簡版遄<lb/>
至而寶珠之光燄方新二十重華蔵不動而遊毫端具<lb/>
現八萬嵗金輪應期而出天下同書虚左以迎望塵而<lb/>
<pb n="KR4e0017_WYG_003-36a"/>
拜<lb/>
　　圭復菴天平方外交疏<lb/>
春秋責備固知賢者之才難真俗兼資庶見通人之用<lb/>
廣思得宏中之士結為方外之遊今一見之某等服矣<lb/>
某顒顒令望落落竒才左畫方右畫圓卓爾神機之穎<lb/>
悟甘受和白受采淵乎雅量之多容分金墩略露光芒<lb/>
白雲泉政須題品掃空竽濫獨振金聲范公虛席以請<lb/>
浮山則吾豈敢東林沽酒以招陶令於道何妨載仰龍<lb/>
<pb n="KR4e0017_WYG_003-36b"/>
門來㕘玉板<lb/>
　　楨大用觀音方外交疏<lb/>
道林之馬跡猶存空思神駿小山之桂樹何在聊寄攀<lb/>
援自非當今人物之英曷繼古昔髙僧之躅欣逢此老<lb/>
殊慰我心某目視雲霄胷蟠邱壑建法幢於檇李盖承<lb/>
州牧之招邀挂飛錫於龍門尤得鄉人之信化方抱白<lb/>
雲而髙卧又擕明月以偕行既秉化機宜宣大用得時<lb/>
行道毋忘戴笠乗車他日尋遊來聴因棋説法願求轉<lb/>
<pb n="KR4e0017_WYG_003-37a"/>
語了取無生<lb/>
　　道無言江隂廣福常州諸山疏<lb/>
佛法與王化相逺邇遂荒日本之東常州視吳郡為比<lb/>
隣況接江隂之近既宣風於絶域宜廣福於羣黎爰締<lb/>
斯盟共隆古道<hi>某</hi>禪月寜馨之子長洲清淑之英頑石<lb/>
㸃頭親受佛性無情之説龍河啟鑰借觀人間未讀之<lb/>
書盖嘗乗博望之槎於以宣同文之化君亦勞止人其<lb/>
舍諸城郭是而人民非夫容何在洞庭波兮木葉下花<lb/>
<pb n="KR4e0017_WYG_003-37b"/>
雨其濛相見有期同心伊始<lb/>
　　宣蔵主秀峯諸山疏<lb/>
形而上者之謂道道藉人宏適於用者之謂才才羞自<lb/>
薦忝執司盟之柄職思遺逸之憂猗若人兮翩其來只<lb/>
某受業入法流水歴試在雙峩峯祕蔵森嚴管鑰非君<lb/>
不可傳家𤣥奥典型在昔猶存信乎非智不禪是以逢<lb/>
化則止佛智風規於今未冺吾宗故事有待重修濯足<lb/>
洞庭而望八荒髙情獨往囘首姑蘇而無百里尺素難<lb/>
<pb n="KR4e0017_WYG_003-38a"/>
忘善繼其宗同歸于好<lb/>
　　其顯宗長興廣福江湖疏<lb/>
水清則物秀固知笠澤之多賢徳厚者流光咸謂天巖<lb/>
之有後茂延厥世無競惟人自非得具字之傳何以任<lb/>
斯文之寄式觀選日殊慰我心某人品甚髙風裁何逺<lb/>
班資歴試在乎上下兩竺之間兄弟孔懐出於元季二<lb/>
難之右況乃同時而並化又將連茹而彚征菰蒲中有<lb/>
斯人哉梧桐生維其時矣勝幢髙建賢於萬里長城道<lb/>
<pb n="KR4e0017_WYG_003-38b"/>
術相忘共此一天明月載敦舊好彌顯今宗<lb/>
　　昭明逺安言大寜江湖疏<lb/>
慈雲為一代龍門所出無非麟鳯曇諦乃六朝僧寶其<lb/>
遺壓此池臺況居苕水之上游密邇衞公之祠廟懐昔<lb/>
賢於今如在㣲斯人吾誰與遊某名契梵天才兼鮑照<lb/>
由司賓而司懴常在靈山了非假而非空從容中道無<lb/>
忝名家之子宜為學者之師伯吹塤仲吹箎何其盛也<lb/>
草有蘭木有杞曷不韡哉金鐘玉磬可托遺音鄣曲桃<lb/>
<pb n="KR4e0017_WYG_003-39a"/>
城亦為佳處匪逺伊近曷歸乎來汀洲采白蘋妙絶江<lb/>
南之唱霅晝能清秀善宏佛隴之宗淑慎爾儀往敷來<lb/>
教<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0017_WYG_003-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東臯錄巻下<lb/>
</p>
<p>
</p>
  </div></body>
</text>\m</TEI>
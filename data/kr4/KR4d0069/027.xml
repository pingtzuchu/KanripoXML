<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_027-1a"/>
居士集卷第二十七　歐陽文忠公集二十七<lb/>
　　墓誌五首<lb/>
　　　翰林侍讀學士給事中梅公墓誌銘<lb/>
翰林侍讀學士給事中<hi>一云行給事中知許州上柱國南昌郡開國公食邑三千</hi>
<hi>二百户實封六百户賜紫金魚袋</hi>梅公旣卒之明年其孤及其兄之<lb/>
子堯臣來請銘以葬曰吾叔父病且亟矣猶卧而使<lb/>
我誦子之文今其葬冝得子銘以藏公之名在人耳<lb/>
目五十餘年前卒一歲予始拜公於許公雖衰且<hi>一無</hi>
<hi>此字</hi>病其言談詞氣尚足動人嗟予不及見其壯也然<lb/>
甞聞長老道公咸平景徳之初一遇眞宗言天下<lb/>
<pb n="KR4d0069_SBCK_027-1b"/>
事合意遂以人主為知已當時搢紳之士<hi>一無此二字</hi>望<lb/>
之若不寸及巳而擯斥流離四十年間白首翰林卒<lb/>
老一州嗟夫士果能自爲朴邪惟世用不用爾故予<lb/>
記公終始至於咸平景徳之際尤為詳焉良以悲其<lb/>
志也公諱詢字昌言世家宣城年二十六進士及第<lb/>
試校書郎利豐監判官遷將作監丞知杭州仁和縣<lb/>
又遷著作佐郎舉御史臺推勘官時亦未之竒也咸<lb/>
平三年與考進士於崇政殿眞宗過殿廬中一見<lb/>
以為竒材召試中書直集賢院賜緋衣銀魚是時契<lb/>
丹數寇河北李繼遷急攻靈州天子新即位銳於為<lb/>
<pb n="KR4d0069_SBCK_027-2a"/>
治公乃上書請以朔方授潘羅支使自攻取是謂以<lb/>
蠻夷攻蠻夷眞宗然其言問誰可使羅支者公自<lb/>
請行天子惜之不欲使蹈兵間公曰苟活靈州而罷<lb/>
西兵何惜一梅詢天子壯其言因遣使羅支未至而<lb/>
靈州没于賊召還遷太常丞三司户部判官數訪時<lb/>
事<hi>一有使得以書論</hi>於是屢言西北事時邊將皆守境不能<lb/>
出師公請<hi>一有出字</hi>大臣臨邊督戰募遊兵擊賊<hi>一有論曹瑋馬</hi>
<hi>知節才可用又十字</hi>論傅潜楊瓊敗績當誅<hi>一有以正刑三字</hi>而田紹<lb/>
斌王榮等可責其効以贖過凡數十事其言甚壯天<lb/>
子益器其材數欲以知制誥宰相有言不<hi>一作未</hi>可者<lb/>
<pb n="KR4d0069_SBCK_027-2b"/>
乃已其後繼遷卒爲潘羅支所困而朝廷以兩鎭授<lb/>
徳明徳明頓首謝罪河西平天子亦再幸澶淵<hi>一有以金</hi>
<hi>帛三字</hi>盟契丹而河北之兵解天下無事矣公旣見踈<lb/>
不用初坐斷田訟失實通判杭州徙知蘇州又徙兩<lb/>
浙轉運<hi>一有副字</hi>使還判三司開拆司遷太常博士用封<lb/>
禪恩遷祠部貟外郎又坐事出知濠州以刑部貟外<lb/>
郎爲荆湖北路轉運使坐擅給驛馬與<hi>一作假</hi>人奔喪<lb/>
而馬死奪一官通判襄州徙知鄂州又徙蘇州天禧<lb/>
元年復爲刑部貟外郎陜西轉運使靈州弃已乆公<lb/>
與秦州曹瑋得胡蘆河路<hi>一有無沙二字</hi>可出兵無沙行之<lb/>
<pb n="KR4d0069_SBCK_027-3a"/>
阻而能徑<hi>一無此八字</hi>趨靈州遂請瑋居環慶以圖出師<lb/>
㑹瑋入爲宣徽使不克而止遷工部郎中坐朱能反貶<lb/>
<hi>一作左遷</hi>懷州團練副使再貶<hi>一作改</hi>池州天聖元年拜度<lb/>
支貟外郎知廣徳軍徙知楚州遷兵部貟外郎知壽<lb/>
州又知陜府六年復直集賢院又遷工部郎中改直<lb/>
昭文館知荆南府召為龍圖閣待制紏察在京刑獄<lb/>
判流内銓改龍圖閣直學士知并州未行遷兵部郎<lb/>
中樞密直學士以徃就遷右諌議大夫入知通進銀<lb/>
臺司復判流内銓改翰林侍讀學士羣牧使遷給事<lb/>
中知審官院以疾出知許州康定二年六月某日卒<lb/>
<pb n="KR4d0069_SBCK_027-3b"/>
于官公好學有文尤<hi>一無此五字</hi>喜為詩為人嚴毅修潔<lb/>
而材辯敏明少能慷慨見竒眞宗自𥘉召試感激<lb/>
言事自以謂君臣之遇巳而失職逾二十年始復直<lb/>
於集賢<hi>一作始復直集賢院</hi>比登侍從而門生故吏曩時所考<lb/>
進士或至宰相居大官故其視時人常以先生長者<lb/>
自處論事尤多發憤其在許昌繼遷之孫復以河西<lb/>
叛朝廷出師西方而公已老不復言兵矣享年七十<lb/>
有八以終<hi>一無此二字</hi>梅氏逺出梅伯世乆而譜不明公<lb/>
之皇曾祖諱超皇祖諱逺皆不仕父諱邈贈刑部侍<lb/>
郎夫人劉氏彭城縣君子五人長曰鼎臣官至殿中<lb/>
<pb n="KR4d0069_SBCK_027-4a"/>
丞次曰寶臣皆<hi>一無皆字</hi>先公卒次曰得臣太子中舍次<lb/>
曰輔臣前將作監丞次曰清臣大理評事公之卒天<lb/>
子贈賻優恤<hi>一無此二字</hi>加<hi>一作拜</hi>得臣殿中丞清臣衛尉<lb/>
寺丞明年八<hi>一作九</hi>月某日葬公宣州之某縣某郷某<lb/>
原<hi>一作葬于宣城縣長安郷西山里</hi>銘曰<lb/>
士之所難有藴無時偉歟梅公人主之知勇無不敢<lb/>
惟義之為困于翼飛中垂以歛一失其塗進退而坎<lb/>
理不終窮旣晚而通惟其壽考福禄之隆<hi>一作終</hi>
　　　尚書都官貟外郎歐陽公墓誌銘<lb/>
公諱曄字日華於檢校工部尚書諱託彭城縣君劉<lb/>
<pb n="KR4d0069_SBCK_027-4b"/>
氏之室爲曽孫武昌縣令諱郴蘭陵夫人<hi>一作蘭陵郡無夫人</hi>
<hi>字</hi>蕭氏之室爲孫贈太僕少卿諱偃追封潘原縣太<lb/>
君李氏之室爲第三子於脩爲叔父脩不幸㓜孤依<lb/>
于叔父而長焉甞奉太夫人之教曰爾欲識爾父乎<lb/>
視爾叔父其狀貌起居言笑皆爾父也脩雖㓜巳能<lb/>
知太夫人言爲悲<hi>一作哀</hi>而叔父之爲親也歐陽氏世<lb/>
家江南僞唐李氏時爲廬陵大族李氏亡先君昆弟<lb/>
同時而仕者四人獨先君早世其後三人皆登于朝<lb/>
以殁公<hi>一有以字</hi>咸平三年舉進士甲科歷南雄州判官<lb/>
隨閬二州推官江陵府掌書記拜太子中允太常丞<lb/>
<pb n="KR4d0069_SBCK_027-5a"/>
博士尚書屯田都官二貟外郎享年七十有九最後<lb/>
終于家以慶曆四年三月十日葬于安州應城縣髙<lb/>
風郷彭樂村於其葬也其素所養兄之子脩泣而書<lb/>
曰嗚呼叔父之亡吾先君之昆弟無復在者矣其長<lb/>
養教育之恩旣不可報而至於狀貌起居言笑之可<lb/>
思慕者皆不得而見焉矣惟勉而紀吾叔父之可傳<lb/>
于世者庶以盡脩之志焉公以太子中允監興國軍<lb/>
鹽酒稅太常丞知漢州雒縣博士知端州桂陽監屯<lb/>
田貟外郎知黃州遷都官知永州皆有能政坐舉人<lb/>
奪官復以屯田通判歙州以本官分司西京許家于<lb/>
<pb n="KR4d0069_SBCK_027-5b"/>
隨復遷都官于家遂致仕景祐四年四月九日卒公<lb/>
為人嚴明方質尤以潔廉自持自為布衣非其義不<lb/>
輙受人之遺少而所與親舊後或甚貴終身不造其<lb/>
門其涖官臨事長於決斷初為隨州推官治獄之難<lb/>
決者三十六<hi>一有人字</hi>大洪山竒峯寺聚僧數百人轉運<lb/>
使疑其積物多而僧為姦利命公徃籍之<hi>一有官為岀入四字</hi>
僧以白金千兩餽公公笑曰吾安用此然汝能聽我<lb/>
言乎今歲大凶汝有積榖六七萬石能盡以輸官而<lb/>
賑民則吾不籍汝僧喜曰諾飢民頼以全活陳堯咨<lb/>
以豪貴自驕<hi>一有所居為不法五字</hi>官屬莫敢仰視在江陵用<lb/>
<pb n="KR4d0069_SBCK_027-6a"/>
私錢詐為官市黃金府吏持帖强僚佐署公呵吏曰<lb/>
官市金當有文符獨不肯署堯咨雖憚而止然諷轉<lb/>
運使出公不使居府中鄂州崇陽素號難治乃徙公<lb/>
治之至則決滯獄百餘事縣民王明與其同母兄李<lb/>
通爭産累歲明不能自理至貧為人賃舂公折之一<lb/>
言通則具伏盡取其産鉅萬<hi>一有一字</hi>歸于明通退而無<lb/>
怨言桂陽民有爭舟而相毆至死者獄乆不決公自<lb/>
臨其獄出囚坐庭中去其桎梏而飲食之食訖悉勞而還<lb/>
于獄獨留一人于庭留者色動惶顧公曰殺人者汝<lb/>
也囚不知所以然公曰吾視食者皆以右手持匕而<lb/>
<pb n="KR4d0069_SBCK_027-6b"/>
汝獨以左今死者傷在右肋此汝殺之明也囚即涕<lb/>
泣曰我殺也不敢以累他人公之臨事明辨有古良<lb/>
吏決獄之術多如此所居人皆愛思之公娶范氏封<lb/>
福昌縣君子男四人長曰宗顔次曰宗閔其二早亡<lb/>
女一人適張氏亦早亡銘曰<lb/>
公之明足以决於事愛足以思於人仁足以施其族<lb/>
清足以潔其身而銘之以此足以遺其子孫<lb/>
　　　江寧府句容縣令贈尚書兵部貟外郎王公<lb/>
　　　墓誌銘<hi>代恕</hi>
王氏世家開封陳留之通許鎭咸平中分通許為咸<lb/>
<pb n="KR4d0069_SBCK_027-7a"/>
平縣故王氏今為開封咸平人公諱某字某曾祖諱<lb/>
丕祖諱祚父諱銳世以貲雄里中不樂仕宦而好施<lb/>
其有以賙人之急及公而貲益衰乃歎曰吾聞施於<lb/>
為政其利可以賙天下貲安足道㢤乃慨然以孔氏<lb/>
尚書舉於有司累不中因就他選曰可以為政何擇<lb/>
焉初任萊州萊陽主簿㑹令坐事解去公署令事告<lb/>
其民曰令欲為法簡而利民博者當何為去其甚惡<lb/>
可也乃縛故吏唐權條其宿惡上于州杖其脊而還<lb/>
之縣之姦豪皆歛色屏氣指權相戒不可犯公法公<lb/>
曰使我為令朞年不獨善人不懼惡人可使惡人爲<lb/>
<pb n="KR4d0069_SBCK_027-7b"/>
善也巳而河決東平公部縣丁夫數千召權署隊長<lb/>
權喜曰公許我自新矣卒以丁夫治河為諸縣最歷<lb/>
婺州蘭溪尉陳州項城主簿㑹歲旱蝗州守風吏按<lb/>
田者言旱不為灾公與守爭至三四民得復乃巳改<lb/>
潁州司法叅軍州民藥氏為盜㑹赦出入里閭操弓<lb/>
矢為民害有朱氏者募客二人謀殺之法當死公曰<lb/>
為法所以輔善而禁惡也今殺良民為惡盜報仇豈<lb/>
法意邪乃狀列之朱氏得減死改華州司法遷蘇州<lb/>
之呉江江寧之句容二縣令遂老于京師以某年某<lb/>
月某日卒于家享年六十有九公好學善書喜賔客<lb/>
<pb n="KR4d0069_SBCK_027-8a"/>
務賙人緩急而為性寛靜沈黙<hi>一有及於吏事敢於所為不屈其守</hi>左<lb/>
右丞史有不如意未甞笞責諸子問之則曰刑法豈<lb/>
為喜怒設邪公𥘉娶趙氏永安郡太君後娶李氏陳<lb/>
留郡太君子男十人二早卒女二<hi>一作一</hi>人一<hi>一無一字</hi>卒<lb/>
于家一適朱氏慶曆四年九月庚申葬于開封尉氏<lb/>
蔣成郷栢子原之新塋於其葬也長子拱璧右侍禁<lb/>
次拱之左班殿直次拱徳衛州獲嘉縣令次拱安右<lb/>
班殿直次拱巳守將作監主簿次拱式尉氏縣尉次<lb/>
拱辰右諌議大夫權御史中丞次拱著歙州司户叅<lb/>
軍以中丞之貴累贈尚書兵部貟外郎將葬中丞君<lb/>
<pb n="KR4d0069_SBCK_027-8b"/>
泣而語其伯仲曰吾家通許世有隂徳于人而無興<lb/>
者至吾先君不有于其躬而以貽後世小子不侫幸<lb/>
得備貟御史府進退大夫之後小子何有焉然懼乎<lb/>
後世徒見王氏之興而不知吾世積漸之所以來者<lb/>
若此其可無銘乃來求銘銘曰<lb/>
公世以貲施徳于人至公貲衰乃施于官有子之一<lb/>
足大公門矧公多子多子多孫惟彼世徳如流有源<lb/>
其來者逺愈積益蕃銘昭其昧以永厥存<lb/>
　　　張子野墓誌銘<lb/>
吾友張子野旣亡之二年其弟充以書來請曰吾兄<lb/>
<pb n="KR4d0069_SBCK_027-9a"/>
之喪將以今年三月某日葬于開封不可以不銘銘<lb/>
之莫如子冝嗚呼予雖不能銘然樂道天下之善以<lb/>
傳焉况若吾子野者非獨其善可銘又有平生之舊<lb/>
朋友之恩與其可哀者皆冝見於予文冝其來請於<lb/>
予也初天聖九年予爲西京留守推官是時陳郡謝<lb/>
希深南陽張堯夫與吾子野尚皆無恙於時一府之<lb/>
士皆魁傑賢豪日相徃來飲酒歌呼上下角逐爭相<lb/>
先後以爲笑樂而堯夫子野退然其間不動聲氣衆<lb/>
皆指爲長者予時尚少心壯志得以爲洛陽東西之<lb/>
衝賢豪所聚者多爲適然耳其後去洛來京師南走<lb/>
<pb n="KR4d0069_SBCK_027-9b"/>
夷陵並江漢其行萬三四千里山砠水厓窮居獨遊<lb/>
思從曩人邈不可得然雖洛人至今皆以謂無如嚮<lb/>
時之盛然後知世之賢豪不常聚而交遊之難得為<lb/>
可惜也初在洛時巳哭堯夫而銘之其後六年又哭<lb/>
希深而銘之今又哭吾子野而銘<hi>一有之字</hi>於是又知非<lb/>
徒相得之難而善人君子欲使幸而乆在於世亦不<lb/>
可得<hi>一有也</hi>嗚呼可哀也巳子野之世曰贈太子太師<lb/>
諱某曽祖也宣徽北院使樞密副使累贈尚書令諱<lb/>
遜皇祖也尚書比部郎中諱敏中皇考也曽祖妣李<lb/>
氏隴西郡夫人祖妣宋氏昭應郡夫人孝章皇后之<lb/>
<pb n="KR4d0069_SBCK_027-10a"/>
妹也妣李氏永安縣太君子野家聮后姻世乆貴仕<lb/>
而被服操履甚於寒儒好學自力善筆札天聖二年<lb/>
舉進士歷漢陽軍司理叅軍開封府咸平主簿河南<lb/>
法曹叅軍王文康公錢思公謝希深與今叅知政事<lb/>
宋公咸薦其能改著作佐郎監鄭州酒稅知閬州閬<lb/>
中縣就拜秘書丞秩滿知亳州鹿邑縣寶元二年二<lb/>
月丁未以疾卒于官享年四十有八子伸郊社掌坐<lb/>
次從次㓜未名女五人一適人矣妻劉氏長安縣君<lb/>
子野為人外雖愉怡中自刻苦遇人渾渾不見圭角<lb/>
而志守端直臨事敢<hi>一作果</hi>決平居酒半脫冠垂頭童<lb/>
<pb n="KR4d0069_SBCK_027-10b"/>
然秃且白矣予固巳悲其早衰而遂止於此豈其中<lb/>
亦有不自得者邪子野諱先其上世博州髙堂人自<lb/>
曽祖巳來家京師而葬開封今為開封人也銘曰<lb/>
嗟夫子野質厚材良孰屯其亨孰短其長豈其中有<lb/>
不自得而外物有以戕開封之原新里之鄕三世于<lb/>
此其歸其藏<lb/>
　　　孫明復先生墓誌銘<hi>并序</hi>
先生諱復字明復姓孫氏晉州平陽人也少舉進士<lb/>
不中退居㤗山之陽學春秋著尊王發微魯多學者<lb/>
其尤賢而有道者石介自介而下皆以弟子事之先<lb/>
<pb n="KR4d0069_SBCK_027-11a"/>
生年逾四十家貧不娶李丞相迪將以其弟之女<hi>一作</hi>
<hi>子</hi>妻之先生疑焉介與羣弟子進曰公卿不下士乆<lb/>
矣今丞相不以先生貧賤而欲託以子是髙先生之<lb/>
行義也先生冝因以成丞相之賢名於是乃許孔給<lb/>
事道輔為人剛直嚴重不妄與人聞先生之風就見<lb/>
之介執杖屨侍左右先生坐則立升降拜則扶之及<lb/>
其徃謝也亦然魯人旣素髙此兩人由是始識師弟<lb/>
子之禮莫不歎嗟之而李丞相孔給事亦以此見稱<lb/>
於士大夫其後介為學官語于朝曰先生非隱者也<lb/>
欲仕而未得其方也慶曆二年樞密副使范仲淹資<lb/>
<pb n="KR4d0069_SBCK_027-11b"/>
政殿學士冨弼言其道徳經術冝在朝廷召拜校書<lb/>
郎國子監直講甞召見邇英閤說詩<hi>一有且字</hi>將以為侍<lb/>
講而嫉之者言其講說多異先儒遂止七年徐州人<lb/>
孔直温以狂謀捕治索其家得詩有先生姓名坐貶<lb/>
監䖍州商稅徙泗州又徙知河南府長水縣簽署應<lb/>
天府判官公事通判陵州翰林學士趙槩等十餘人<lb/>
上言孫某行為世法經為人師不冝棄之逺方乃復<lb/>
為國子監直講居三歲以嘉祐二年七月二十四日<lb/>
以疾卒于家享年六十有六官至殿中丞先生在太<lb/>
學時為大理評事天子臨幸賜以緋衣銀魚及聞其<lb/>
<pb n="KR4d0069_SBCK_027-12a"/>
喪惻然予其家錢十萬而公卿大夫朋友太學之諸<lb/>
生相與弔哭賻治其喪於是以其年十月二十七日<lb/>
葬先生於鄆州須城縣盧<hi>一作靈</hi>泉郷之北扈原先生<lb/>
治春秋不惑傳註不為曲說以亂經其言簡易明於<lb/>
諸侯大夫功罪以考時之盛衰而推見王道之治亂<lb/>
得於經之本義為多方其病時樞密使韓琦言之天<lb/>
子選書吏給紙筆命其門人祖無擇就其家得其書<lb/>
十有五篇録之藏干秘閣先生一子大年尚㓜銘曰<lb/>
聖旣殁經更戰焚逃藏脫亂僅傳<hi>一作得</hi>存衆說乘之<lb/>
汨其原恠迁百出雜僞眞後生牽卑習前聞有欲患<lb/>
<pb n="KR4d0069_SBCK_027-12b"/>
　之寡攻羣徃徃止燎以膏薪有勇夫子闢浮雲刮磨<lb/>
　蔽蝕相吐吞日月卒復光破昏博㦲功利無窮垠有<lb/>
　考其不在斯文<lb/>
　居士集卷第二十七<lb/>
　　熈寧五年秋七月男發等編定<lb/>
　　　紹熈二年三月郡人孫謙益校正<lb/>
　梅公墓銘於許<hi>一作于許</hi>見其<hi>一作/譏其</hi>時邊將<hi>三字上一有是字</hi>
　孫先生墓銘聖旣殁經更戰焚<hi>一作聖人旣没經更焚</hi>
<pb n="KR4d0069_SBCK_027-13a"/>
</p>
<p>
</p>
  </div>
</body>
</text>
</TEI>
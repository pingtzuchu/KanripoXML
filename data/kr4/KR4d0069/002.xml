<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_002-1a"/>
　内制集卷第二　歐陽文忠公集八十三<lb/>
　　　　景靈宫奉真殿看經堂開啓真宗皇帝忌辰<lb/>
　　　　黄籙道埸青詞<hi>正月十一日</hi>
　伏以崇妙道於清虚實惟先志感時思於雨露式表<lb/>
　孝心按金籙之真科即琳宫之福地薦茲精潔庻以<lb/>
　感通冀善應之無方期水資於沖䕃<lb/>
　　　　景靈宫廣孝殿看經堂開啓章懿皇后忌辰<lb/>
　　　　黄籙道埸青詞<hi>正月十一日</hi>
　伏以坤儀永閟昭厚徳於無疆蘂館載嚴奉真遊而<lb/>
　如在式臨逺諱用感孝思薦時品之惟新啓齋埸而<lb/>
<pb n="KR4d0069_SBCK_002-1b"/>
増肅仰祈歆鑒永集祥祺<lb/>
　　　慈孝寺開啓真宗皇帝忌辰資薦道埸齋文<lb/>
<hi>正月十一日</hi>
伏以僊馭乗雲式臨於逺日春陽濡露載感於孝思<lb/>
爰即梵居俾延淨侣瞻玉毫之妙相啓貝葉之真文<lb/>
集此勝因仰資冥祐<lb/>
　　　集英殿開啓真宗皇帝忌辰道埸齋文<hi>正月</hi>
<hi>十一日</hi>
伏以神遊斯逺方仰於軒威諱日茲臨載深於舜慕<lb/>
䖍依正覺俾集善因敞禁殿以有嚴啓法筵而夙設<lb/>
<pb n="KR4d0069_SBCK_002-2a"/>
仰祈冥助用慰孝思<lb/>
　　　内中福寧殿罷散三長月道埸青詞<hi>正月十</hi>
<hi>七日</hi>
伏以首春紀序標令月以惟時善氣宣和紛百祥而<lb/>
來集載嚴祕殿恭按真科依妙道之沖虚薦清<hi>一作精</hi>
衷之蠲潔冀迎純祐均𬒳羣倫<lb/>
　　　撫問真定府定州等路臣寮口宣<hi>正月二十</hi>
<hi>二日</hi>
<hi>卿汝</hi>等並韞時才出分邊寄屬新陽之戒候念宣力以<lb/>
惟勞特示撫存體茲眷遇<lb/>
<pb n="KR4d0069_SBCK_002-2b"/>
　　　撫問保州路臣寮口宣<hi>正月二十一日</hi>
<hi>卿汝</hi>等夙臨邊圉盡瘁公家當春序之方和念朔陲之<lb/>
尚凛俾茲撫慰式示眷懷<lb/>
　　　撫問北京并恩州臣寮口宣<hi>正月二十二日</hi>
<hi>卿汝</hi>等並膺柬寄方布敎條惟夙夜之宣勤在眷懷而<lb/>
彌切特加存撫冝體優隆<lb/>
　　　雄州撫問契丹賀乾元節人使口宣<hi>二月二</hi>
<hi>十三日</hi>
卿等並持使節叶講隣歡飭車馭以載勞及疆亭而<lb/>
茲喜<hi>一作始</hi>俾伸慰撫式示眷懷<lb/>
<pb n="KR4d0069_SBCK_002-3a"/>
　　　贈保順軍節度使張惟吉祭文<hi>堂祭二月二十六日</hi>
維至和二年歳次乙未三月已未朔皇帝遣入内内<lb/>
侍省内西頭供奉官勾當延福宫康為政致祭于贈<lb/>
保順軍節度使張惟吉之靈惟靈忠勤之節克保於<lb/>
有終存殁之恩僃隆於異數仍加祖奠式表哀榮尚<lb/>
享<lb/>
　　　贈保順軍節度使張惟吉祭文<hi>墳所二月二十六日</hi>
惟靈佐佑宣力始終不渝載嘉遺忠實用追惻奠爾<lb/>
臨壙魂其有知<lb/>
　　　賜契丹賀正旦人使却回班荆館酒果口宣<lb/>
<pb n="KR4d0069_SBCK_002-3b"/>
<hi>十二月二十九日</hi>
卿等並持信節繼講隣歡旣夙駕以言歸俾及郊而<lb/>
留餞冝伸寵錫用示眷懷<lb/>
　　　賜鎮安軍節度使同中書門下平章事判陳<lb/>
　　　州程琳進奉乾元節詔<hi>三月十五日</hi>
誕祥著節延祝申誠顧予同徳之臣首列充庭之貢<lb/>
式彰勤藎深用歎嘉<lb/>
　　　賜外任臣寮進奉乾元節銀絹馬等詔<hi>敕書司</hi>
<hi>三月十五日</hi>
夏時正候誕節戒辰惟事君之盡忠因效貢而申祝<lb/>
<pb n="KR4d0069_SBCK_002-4a"/>
嘉乃勤意勿忘于懷<lb/>
　　　賜樞宻使河陽三城節度使同中書門下平<lb/>
　　　章事王徳用生日禮物口宣<hi>三月二十五日</hi>
卿勲閥名家樞機重任式因誕日用示優恩冝體眷<lb/>
懷膺茲蕃錫<lb/>
　　　廣聖宫開啓乾元節青詞<hi>三月二十五日</hi>
伏以月旅正陽當百嘉之茂盛祥標誕節期萬壽之<lb/>
穹隆式案舊章載嚴祕殿延紫霄之飛馭誦玉笈之<lb/>
靈篇伏冀誠慤上通聖真垂佑錫之多福均動植之<lb/>
幽微永以無疆並乾坤而悠久<lb/>
<pb n="KR4d0069_SBCK_002-4b"/>
　　　撫問河東路沿邊臣寮夏藥口宣<hi>三月二十</hi>
<hi>五日</hi>
<hi>卿汝</hi>等並膺寄任深柬器能顧隆暑之惟時念禦邊之<lb/>
宣力俾分珍劑式示眷懷<lb/>
　　　撫問麟府路<hi>一無路字</hi>臣寮及并代州路臣寮口<lb/>
　　　宣<hi>三月十五日</hi>
<hi>卿汝</hi>等蔚有時才並分邊寄顧藴隆之在候嘉勤瘁以<lb/>
不忘式示撫存體茲柬注<lb/>
　　　撫問宣徽南院使彰信軍節度使判真定府<lb/>
　　　李昭亮口宣<hi>四月六日</hi>
<pb n="KR4d0069_SBCK_002-5a"/>
卿宣勞邊鄙頗歷歳時因乃子之言行俾過家而賜<lb/>
問式彰寵眷以耀私門<lb/>
　　　錫慶院賜宰臣巳下罷乾元節道埸酒果口<lb/>
　　　宣<lb/>
卿等任國鈞軸為予股肱因誕節之屇辰嚴梵宫而<lb/>
申祝載嘉忠藎冝示寵頒<lb/>
　　　端午帖子詞<hi>二十首三月二十五日</hi>
　　　皇帝閤六首<lb/>
　　　　其一<lb/>
天清槐露浥歳熟麥風涼五日標嘉節千齡獻壽觴<lb/>
<pb n="KR4d0069_SBCK_002-5b"/>
　　　　其二<lb/>
午位星杓正人間令節同四時和玉燭萬物𬒳薫風<lb/>
　　　　其三<lb/>
舜舞来遐俗堯仁浹九區五兵消以徳何用赤靈符<lb/>
　　　　其四<lb/>
椘國因讒逐屈原終身無復入君門願因角黍詢遺<lb/>
俗可鑒前王惑巧言<lb/>
　　　　其五<lb/>
嘉辰共喜沐蘭湯毒沴何湏採艾禳但得臯䕫調鼎<lb/>
鼐自然災祲變休祥<lb/>
<pb n="KR4d0069_SBCK_002-6a"/>
　　　　其六<lb/>
炎暉流爍蕙風薫草木蕃滋徳澤均畜藥蠲痾雖故<lb/>
事使民無疾乃深仁<lb/>
　　　皇后閤五首<lb/>
　　　　其一<lb/>
畫扇催迎暑靈符喜辟邪風光麗宫禁時節重仙家<lb/>
　　　　其二<lb/>
椒塗承茂渥嬪壼範柔儀更以親𧖟繭紉為續命絲<lb/>
　　　　其三<lb/>
覆檻午隂黄鳥囀烘簾暁日絳榴繁六宫綵縷爭新<lb/>
<pb n="KR4d0069_SBCK_002-6b"/>
巧共續千齡奉至尊<lb/>
　　　　其四<lb/>
紫蘭淅淅光風轉緑葉隂隂禁苑涼天子萬機多暇<lb/>
日喜逢嘉節奉瑶觴<lb/>
　　　　其五<lb/>
五色雙絲獻女功多因荆椘記遺風聖君照物同天<lb/>
鑒不用江心百鍊銅<lb/>
　　　温成皇后閤四首<lb/>
　　　　其一<lb/>
宻葉花成子新巢鷰引鶵君心多感舊誰獻辟兵符<lb/>
<pb n="KR4d0069_SBCK_002-7a"/>
　　　　其二<lb/>
旭日映簾生流暉槿艶明紅顔易零落何異此花榮<lb/>
　　　　其三<lb/>
綵縷誰云能續命玉奩空自鎻遺香白頭舊監悲時<lb/>
節珠閤無人夏日長<lb/>
　　　　其四<lb/>
依依節物舊年光人去花開益可傷聖主聦明無色<lb/>
惑不湏西國返魂香<lb/>
　　　夫人閤五首<lb/>
　　　　其一<lb/>
<pb n="KR4d0069_SBCK_002-7b"/>
梅黄𥘉過雨麥實巳登秋避暑多佳賞皇歡奉<hi>一作奏</hi>
豫遊<lb/>
　　　　其二<lb/>
鳴蜩驚早夏鬭草及良辰共薦菖華<hi>一作蒲</hi>酒君王壽<lb/>
萬春<lb/>
　　　　其三<lb/>
椘俗傳筒黍江人喜競舡深宫亦行樂綵索續長年<lb/>
　　　　其四<lb/>
涼生玉宇來風細日永金徒報漏稀皎潔冰壷清水<lb/>
殿三千爭捧赭黄衣<lb/>
<pb n="KR4d0069_SBCK_002-8a"/>
　　　　其五<lb/>
仙盤冷泛銀河露紈扇香揺緑蕙風禁掖自應無暑<lb/>
氣瑶臺金闕水精宫<lb/>
　　　賜右屯衛大將軍叔韶獎諭勑書<hi>四月十二日</hi>
勑叔韶省所進祝聖壽歌日月元樞論共二軸事具<lb/>
悉朕固嘉汝嚮學勵善蔚然而有文與夫習冨貴之<lb/>
驕而樂狗馬之翫者異矣然夫學者所以知君臣父<lb/>
子之禮出可以施於國入可以施於家汝其慎擇厥<lb/>
師講救其闕使言而無過以自逺於悔尤夫能異於<lb/>
衆人誠為有立必至乎君子然後大成汝其勉之無<lb/>
<pb n="KR4d0069_SBCK_002-8b"/>
或中止故茲獎諭想冝知悉<lb/>
　　　十九日契丹賀乾元節人使朝辭訖就驛賜<lb/>
　　　酒果口宣<hi>四月十二日</hi>
卿等夙持隣聘申慶誕辰嘉成禮之有儀在眷懷而<lb/>
増厚冝頒優賚式示寵章<lb/>
　　　集禧觀凝祥池崇禧殿就上清宫功徳前開<lb/>
　　　啓保夏祝聖壽金籙道埸宻詞<hi>五月十八日</hi>
伏以道本無為功施萬物福惟善應信若四時當茂<lb/>
育之屇辰薦精明而交感載嚴珍館恭按仙科伏願<lb/>
飈歘來臨清真垂祐保壽齡之永錫均動植以咸休<lb/>
<pb n="KR4d0069_SBCK_002-9a"/>
　　　賜判大名府賈昌朝判陳州程琳判成徳軍<lb/>
　　　李昭亮等進奉上壽金酒器一副馬六疋詔<lb/>
<hi>五月二十三日</hi>
載誕及辰萬邦咸慶顧乃蕃宣之重實惟耆哲之明<lb/>
休有物容来陳壽祝嘉乃誠意不忘于懷<lb/>
　　　兖州㑹真宫等處開啓皇帝本命道埸青詞<lb/>
伏以三辰昭運六甲馴行當薫風阜育之時屬正命<lb/>
本元之日謹遵科式上薦誠明誦琳蘂之真文延紫<lb/>
清之諸聖伏冀蒼靈降鑒福嘏駢臻蒙休匪止於眇<lb/>
躬博施咸均於庻品<lb/>
<pb n="KR4d0069_SBCK_002-9b"/>
　　　除皇弟允𥘉特授依前檢校尚書右僕射充<lb/>
　　　感徳軍節度使加食邑食實封餘如故制<hi>五</hi>
<hi>月二十八日</hi>
門下爵賞當功則為善之勸廣名器不假則至公之<lb/>
道存然而隆恩睦親所以厚乎風俗建侯作屏所以<lb/>
扞乎<hi>一作捍我</hi>王家非余敢私乃國舊典具官允𥘉質性<lb/>
純茂禀乎天姿學問發明<hi>一作聞</hi>由於師訓維我叔父<lb/>
時為賢王緬懷遺烈之存屬乃克家之善自𬒳蕃宣<lb/>
之寄久叅朝請之聮冝從留務之繁進委臨戎之重<lb/>
節旄並建井賦兼増僉謀克諧寵數惟渥於戯干戈<lb/>
<pb n="KR4d0069_SBCK_002-10a"/>
衛社内有宣勤夙夜之臣甲胄在躬外有奮力行伍<lb/>
之將爾其念宴安之懷毒知冨貴之難居戒損於滿<lb/>
而罔敢自驕勞身以謙而克保其位無忘勗勵往服<lb/>
恩榮可特授依前檢校尚書右僕射使持節耀州諸<lb/>
軍事耀州刺史兼御史大夫充感徳軍節度使耀州<lb/>
管内觀察處置等使仍加食邑七百戸食實封二百<lb/>
戸散官勲封如故主者施行<lb/>
　　　賜鎮海軍節度使檢校太尉同中書門下平<lb/>
　　　章事判亳州陳執中讓恩命第二表不允仍<lb/>
　　　斷来章批答<hi>至和二年六月十八日</hi>
<pb n="KR4d0069_SBCK_002-10b"/>
卿自再司鈞軸未久歳時廼者數上封章願還叩綬<lb/>
朕惟委任之際古今所難知之不盡如不知用之不<lb/>
終如不用所以悉格羣議獨斷余衷非惟勉爾以胡<lb/>
恤人言亦庻幾乎任賢勿貳之意也而卿<hi>一無卿字</hi>避讓<lb/>
之節再三益堅事有重違理當俯徇夫進退以禮豈<lb/>
惟優大臣堂陛俱隆蓋以尊人主是用寵爾以節旄<lb/>
之寄兼之以槐鼎之榮雖為新恩實爾舊物出入中<lb/>
外載嘉夙夜之勤待遇始終當盡君臣之分無煩封<lb/>
執用體眷懷所讓冝不允仍斷来章<lb/>
　　　賜新除宰臣冨弼赴闕茶藥口宣<hi>至和二年六月十八日</hi>
<pb n="KR4d0069_SBCK_002-11a"/>
卿祗若新恩式趨近甸炎歊方鬱衝冒良勤冝有頒<lb/>
宣用伸眷遇<lb/>
　　　賜新除宣徽北院使檢校太保判并州王拱<lb/>
　　　辰讓恩命不允仍斷来章批答<hi>至和二年六月十八日</hi>
省表具之宣導徽猷號為近職鎮撫方靣實惟難才<lb/>
余思其人於爾為得至於儒學雍容於顧問勤勞出<lb/>
入於劇繁考資望以孰先在甄陞而惟允辭讓之節<lb/>
誠雖可嘉詢謀旣同命則無易所讓冝不允仍斷来<lb/>
章<lb/>
　　　賜新除宣徽南院使檢校太保判延州呉育<lb/>
<pb n="KR4d0069_SBCK_002-11b"/>
　　　讓恩命不允仍㫁来章批答<hi>至和二年七月十七日</hi>
省表具之卿學足以治人知足以謀事夙有問望稱<lb/>
于搢紳惟時舊人常歷二府一使<hi>二字一作宣徽</hi>之職夫復<lb/>
何讓若乃居則道古先之訓講朕以六經出則重朝<lb/>
廷之威撫余之逺俗才無不可用之文武而皆冝忠<lb/>
無不為任以内外而何異余考於衆僉惟汝諧所讓<lb/>
冝不允仍斷采章<lb/>
　　　賜新除昭徳軍節度使知鄆州龐籍赴闕生<lb/>
　　　料口宣<hi>至和二年七月二十一日</hi>
卿言秉覲圭甫臨畿甸屬此新商之序載嘉執轡之<lb/>
<pb n="KR4d0069_SBCK_002-12a"/>
勤冝有頒宣以彰寵待<lb/>
　　　賜新除昭徳軍節度使知鄆州龐籍赴闕茶<lb/>
　　　藥詔<hi>同日</hi>
勑龐籍擁節之蕃飭車来覲顧都圻之甫及嘉跋履<lb/>
之斯勞特頒飲劑之良以示眷懷之厚<lb/>
　　　醴泉觀本觀三門上梁文<hi>至和二年七月二十一日</hi>
兒郎偉我國家膺三靈之眷命革五代之荒屯多壘<lb/>
削平包干戈而偃武四夷靣内解辮索以承風逮先<lb/>
聖之撫臨躋羣生於冨壽乃欲追羲軒以並軌欵云<lb/>
亭而勒成容典交修遂舉曠古難行之禮瑞應来集<lb/>
<pb n="KR4d0069_SBCK_002-12b"/>
有非人力可致之祥卿雲裔露之光紛綸而雜委朱<lb/>
草靈芝之秀焜燿而叢生爰有神泉湧茲福地甘如<lb/>
飲醴美可蠲痾湛靈液以淵渟敞琳宫而崛起歳時<lb/>
遊豫順民俗之樂康棟宇翼嚴表京師之壯麗近以<lb/>
有司不謹飛熖延災皇上愛物推仁因民所利顧遺<lb/>
基之巋爾回聖慮以惻然爰飭良工載新有作損其<lb/>
土木之費所以寛民適其奢儉之中俾之可久用㳙<lb/>
吉日構此脩梁盍効歡謳形于善祝<lb/>
兒郎偉拋梁東危搆岧嶤彩露中欲識聖君仁及物<lb/>
靈源一勺本無窮<lb/>
<pb n="KR4d0069_SBCK_002-13a"/>
兒郎偉拋梁西金碧相輝俯仰迷萬瓦寒光浮瑞露<lb/>
層簷晚景掛晴蜺<lb/>
兒郎偉拋梁南善利深功<hi>一作功深</hi>不可談但喜斯民無<lb/>
疾癘誰知靈液有餘甘<lb/>
兒郎偉拋梁北觀者如雲来九陌四方萬國會京師<lb/>
有類衆星環斗極<lb/>
兒郎偉拋梁上棟宇規摹摽大壯落成行即慶良辰<lb/>
望幸何時来綵仗<lb/>
兒郎偉拋梁下祈福爲民崇廣夏四時和氣致休祥<lb/>
萬國多歡洽朝野<lb/>
<pb n="KR4d0069_SBCK_002-13b"/>
伏願上梁以後三辰順軌百榖豐登卉服雕題咸𬒳<lb/>
垂衣之化行歌戴白永為繫壌之氓皇帝萬歳皇帝<lb/>
萬歳皇帝萬萬歳<lb/>
　　　賜新除宰臣文彦博讓恩命第二表不允仍<lb/>
　　　斷来章批答<hi>至和一年七月二十八日</hi>
省表具之朕躬儉約以先人而生民未足勤憂勞以<lb/>
勵政而百職多隳豈布徳之不明抑任人之弗至是<lb/>
以齋居正慮先志後占鑒屢易以為煩念難知之可<lb/>
慎永惟商周之所記至以夢卜而求賢孰若用搢紳<lb/>
之公言從中外之人望卿以舊哲比嘗相予惟宇量<lb/>
<pb n="KR4d0069_SBCK_002-14a"/>
　能寛以服人惟純誠故久而益信勲徳兼著可以重<lb/>
　朝廷忠信不回可以臨大事夫謀於其始而旣審則<lb/>
　果於必用而不疑汝其欽哉朕命無易所讓冝不允<lb/>
　仍斷来章<lb/>
　　　　賜新除宰臣冨弼讓恩命第二表不允仍斷<lb/>
　　　　来章批答<hi>至和二年七月二十八日</hi>
　省表具之卿有憂國愛君之心而忠以忘其已有經<lb/>
　邦濟時之學而用未究其能夫畜久而積厚則施之<lb/>
　不窮慮深而計熟則謀無不獲茲朕所以虚心仄席<lb/>
　有望於卿也矧卿正直不回庸邪素忌小人所異君<lb/>
<pb n="KR4d0069_SBCK_002-14b"/>
子所同是以在外十年而左右之譽不及履躬一徳<lb/>
而搢紳之望愈隆朕内決於心外詢于衆敢謂有得<lb/>
卿其可辭所讓冝不允仍斷来章<lb/>
　　　南京鴻慶宫開啓皇帝本命道埸青詞<hi>八月</hi>
<hi>一日</hi>
伏以紫清垂祐資道妙之沖虚甲乙馴行㑹天辰於<lb/>
元本欵别都之福地舉淨醮之真科薦以潔精通乎<lb/>
肹蠁伏願衆靈昭鑒百福来臻隆萬壽於無疆溥群<lb/>
生而咸遂<lb/>
　　　撫問真定府髙陽關河東等路臣寮口宣<hi>八</hi>
<pb n="KR4d0069_SBCK_002-15a"/>
<hi>月六日</hi>
<hi>卿汝</hi>等出分邊寄僃罄材謀載嘉宣力之勞屬此爽秋<lb/>
之候冝加撫慰俾示眷懷<lb/>
　　　撫問邠寧環慶涇原鎮戎軍徳順軍路臣寮<lb/>
　　　口宣<hi>八月八日</hi>
<hi>卿汝</hi>等各韞材猷並膺寄任屬商秋之在候念障圉之<lb/>
爲勞冝有恩言用彰眷待<lb/>
　　　後苑華景亭開啓故秦晉國夫人林氏追薦<lb/>
　　　道埸齋文<lb/>
伏以淑懿之賢巳賁追榮之典隂幽之助仍資衆善<lb/>
<pb n="KR4d0069_SBCK_002-15b"/>
之因爰即華林載陳法供冀慈仁之廣𬒳均勝利於<lb/>
無窮乗此妙縁超升福果<lb/>
　　　後苑華景亭開啓安土地道埸齋文<hi>八月二</hi>
<hi>十二日</hi>
伏以后皇安靜禀厚徳以無疆靈貺冥符惟至誠而<lb/>
有<hi>一作交</hi>感載嚴淨侣夙按梵儀冀祓滌於百邪俾妥<lb/>
安於庻品<lb/>
　　　為秦晉國永壽聖祐夫人林氏身亡於壽星<lb/>
　　　觀修設九幽道埸青詞<lb/>
生而有盡是謂於物常道本無形實資於冥助䖍依<lb/>
<pb n="KR4d0069_SBCK_002-16a"/>
仙字載肅淨埸追懿徳之巳遥冀明靈之垂祐薦茲<lb/>
勤潔庻逹精誠<hi>一無此八字</hi>
　　　故秦晉國夫人祭文<hi>路祭八月二十二日</hi>
惟靈蔚有令儀著于茂則顧追褒之寵數巳極恩榮<lb/>
念永閟於佳城載深惻怛列茲奠禮用慰營魂<lb/>
　　　故秦晉國夫人祭文<hi>夜排敕祭八月二十三日</hi>
惟靈懿徳惟舊嘉問克彰奄然淪逝惻爾追感侑以<lb/>
禮奠庻乎来歆<lb/>
　　　荆南府紫府觀并潭州南嶽真君觀開啓皇<lb/>
　　　帝本命道埸青詞<hi>八月二十六日</hi>
<pb n="KR4d0069_SBCK_002-16b"/>
伏以道非常名無方而善應誠之所至有感而必通<lb/>
惟南服之奥區敞清真之靖館因本元之吉日僃科<lb/>
式之多儀延集衆靈仰祈沖鑒冀咸臻於百福期永<lb/>
固於千齡<lb/>
　　　廣聖宫開啓祝聖壽道埸青詞<hi>八月二十六日</hi>
伏以百工休力標禮典以順時衆善延祥紀道家之<lb/>
吉月恭陳祕館式按常科瑶席瓊罇夙陳於芳潔芝<lb/>
華羽葆紛集於真靈伏願錫祉眇躬隆壽齡於無極<lb/>
遂生庻品臻隱伏以咸均<lb/>
　　　論獎諭叔韶奏<hi>續添</hi>
<pb n="KR4d0069_SBCK_002-17a"/>
臣伏凖中書劄子下本院為右屯衛大將軍叔韶進<lb/>
祝聖壽歌日月玄樞論奉聖㫖令學士院降勑書獎<lb/>
諭竊以叔韶宗室之子好學修辭誠可嘉獎然臣伏<lb/>
見玄字自來公私文字悉皆諱避其叔韶所進日月<lb/>
玄樞論欲暫降付本院略更詳其文理庻於詔辭褒<lb/>
勸之間因而得以訓勵今取進止　四月　日學士<lb/>
臣歐陽某劄子<lb/>
　　　貼黄<lb/>
所有獎諭勑書未敢修撰乞早降指揮<lb/>
　　　内批<lb/>
<pb n="KR4d0069_SBCK_002-17b"/>
其元樞論名以犯諱字因而諷諭使後來所譔益精<lb/>
其文字更不付外只如此降詔施行<lb/>
　右至和二年四月奏審叔韶獎諭勑書奏劄後有<lb/>
　内批三十四字今真本尚存其勑書在内制第二<lb/>
　卷而無此奏按蘇文忠内制集如乞勿免文吕拜<lb/>
　禮乞許安樞宻辭轉官之類皆以元奏與詔書並<lb/>
　載故用此例附卷末<lb/>
内制集卷第二<lb/>
<pb n="KR4d0069_SBCK_002-18a"/>
除皇弟允𥘉制作屏<hi>一作樹屏</hi>
賜呉育讓恩命不允批答常歷<hi>常當作嘗</hi>
醴泉觀上梁文裔露<hi>裔疑作矞</hi>
廣聖宫祝聖壽青詞恭陳<hi>一作恭臨</hi>
<pb n="KR4d0069_SBCK_002-18b"/>
<pb n="KR4d0069_SBCK_002-1a"/>
外制集卷第二　歐陽文忠公集八十<lb/>
　　制五十首<lb/>
　　　内殿承制桑逵可左監門衛将軍致仕制<lb/>
勑具官桑逵夫少也用其力老也優其秩在予推恩<lb/>
之意固亦仁矣於汝克終之善豈不羙哉況爾方寘<lb/>
朝行又升環列歸安汝壽服此新命可<lb/>
　　　駕部員外郎致仕席夷甫男汝賢可將作監<lb/>
　　　主簿制<lb/>
勑具官席夷甫男汝賢夫力彊<hi>一作壯</hi>而仕老至而<hi>一作</hi>
<hi>則</hi>休還其官政于君傳其家事於<hi>一作干</hi>子士之羙<hi>一作</hi>
<pb n="KR4d0069_SBCK_002-1b"/>
<hi>盡</hi>行不亦榮哉在爾承之冝勤以孝惟善事父乃能<lb/>
事君可<lb/>
　　　内殿崇班柴貽坦可内殿承制制<lb/>
勑具官柴貽坦自列朝班克<hi>一作乆</hi>勤官次用有司之<lb/>
常典因滿嵗以<hi>一作之</hi>當遷徃服新恩益思後<hi>一作克勤厥</hi>
效可<lb/>
　　　福州寧徳縣令孫知古可太子中舍致仕制<lb/>
勑具官孫知古禮於老者尚不責其筋力而況涖官<lb/>
行法非彊而敏者莫能焉士之老而還政者不惟示<lb/>
國之優恩<hi>一作禮</hi>亦自愛其身者得以遂其安<hi>一無此字</hi>養<lb/>
<pb n="KR4d0069_SBCK_002-2a"/>
也矧加寵命豈不榮哉可<lb/>
　　　前太常寺奉禮郎司馬旦前將作監主簿司<lb/>
　　　馬光前祕書省校書郎黃元規丁憂服闋復<lb/>
　　　舊官制<lb/>
勑司馬旦等先王制禮之中不使賢者過而愚者不<lb/>
及故三年之䘮謂之通制者人皆所共<hi>一作人皆可以</hi>行焉<lb/>
惟立身事君用顯親揚名之節則必賢者勉焉而可<lb/>
至<hi>二字一作石可下至</hi>此孝之大者也爾其思<hi>一作勉</hi>之可<lb/>
　　　比部員外郎知眉州馮平轉虞部員外郎太<lb/>
　　　常博士知秀州嘉興縣胡昉轉祕書丞制<hi>並</hi>
<pb n="KR4d0069_SBCK_002-2b"/>
<hi>磨勘改官</hi>
勑具官馮平等朕頃因考績之文增以薦材之法夫<lb/>
累日月以敘進則患賢愚之不分因舉類而觀能則<lb/>
慮奔趨而<hi>一作以</hi>求譽知人選士其難若此惟材茂而<lb/>
<hi>一無此字</hi>業廣旣乆而自彰者不亦優哉爾冝<hi>一作惟</hi>不懈<lb/>
其勤以求諸巳可<lb/>
　　東頭供奉官鍾懷德可內殿崇班制<lb/>
勑具官鍾懷德臨于筦搉頗服勤勞因兹㑹課之來<lb/>
冝舉敘遷之例升之朝序勉荷寵章可<lb/>
　　東頭供奉官夏惟慶可內殿崇班制<lb/>
<pb n="KR4d0069_SBCK_002-3a"/>
勑具官夏惟慶爵禄王者所以厲世磨鈍之具非徒<lb/>
爲進者積日之資也<hi>一作惟字</hi>爾考績有司例當遷秩升<lb/>
于朝序可謂寵荣惟材與能在爾自力可<lb/>
　　　進納人空名誥海詞<lb/>
勑某人等官者所以治人而非以假人之器也朕閔<lb/>
西人之勞而欲紓其乏有出其私以佐吾之用者是<lb/>
亦有益扵吾民俾命于官所以示勸爾其徃矣服我<lb/>
茂恩可<lb/>
　　　三班借職崔瑾可換縣尉制<lb/>
勑具官崔瑾夫器人之材術者無施而<hi>一無此字</hi>不宜其<lb/>
<pb n="KR4d0069_SBCK_002-3b"/>
次用其所長而各盡其善今爾猒夫武吏之不足爲<lb/>
而思自擇以奮厥效從爾之請必有可觀可<lb/>
　　　太子中允通判秦州馮誥可太常丞制<lb/>
勑具官馮誥西鄙用師乆矣而未見成功然凢從事<lb/>
於兵間者微勞小善未甞不録而稍為乆次已曰滯<lb/>
材夫材者必能集吾事賞者所以圖厥功吾無愛焉<lb/>
以觀汝效可<lb/>
　　　文學李長卿可長史制<lb/>
勑具官李長卿文學長史皆無職事而有秩俸吾設<lb/>
科<hi>一無此字</hi>以待天下之士而官其才者其不中於有司<lb/>
<pb n="KR4d0069_SBCK_002-4a"/>
者猶禄其終身吾於養士之仁至矣汝其知之可<lb/>
　　　著作佐郎張去惑可祕書丞制<lb/>
勑具官張去惑國家設官之法患乎巧僞千譽者之<lb/>
難止故考績之格三載而一例遷所以使沉實守正<lb/>
之人得以自進及其弊也庸人希累日之賞而賢者<lb/>
不能自别故又増舊法稍欲因舉類而求能者焉惟<lb/>
爾之材世所稱美夫累日而遷<hi>一作進</hi>非爾<hi>一有所字</hi>志干<lb/>
譽而進不可爲<hi>一有僞字</hi>惟思厥中務廣其業可<lb/>
　　　任若拙牛文渥等改官制<lb/>
勑具官任若拙等朕閔夫士有少而執經老不及禄<lb/>
<pb n="KR4d0069_SBCK_002-4b"/>
者其勤可嘉不可以棄故皆登<hi>一有官字</hi>于仕以榮厥躬<lb/>
歳月久焉又増以秩吾之不忘于爾也厚矣徃其勉<lb/>
哉可<lb/>
　　　殿中丞通判延州髙良夫可國子博士制<lb/>
勑具官髙良夫邉鄙之事不徒衽金革而當矢石至<lb/>
於撫民人平政賦凢關決扵兵<hi>一作其</hi>間者不亦勞乎<lb/>
惟爾之材乆扵其事今三載考績而例<hi>一有當字</hi>進秩乃<lb/>
為常典況爾有勞冝推茂恩以旌能吏可<lb/>
　　　前司門貟外郎樂許國殿中丞路綸李仲宣<lb/>
　　　丁憂服闋復舊官制<lb/>
<pb n="KR4d0069_SBCK_002-5a"/>
勑樂許國等夫生事而死祭苴麻哭泣之禮二十七<lb/>
月而後止孝子之服於其親也足矣奉其遺體立身<lb/>
揚名而施于有政孝子之忠於事君也吾欲觀爾之<lb/>
能焉勉膺新恩無怠其志可<lb/>
　　　内殿崇班劉顯可内殿承制制<lb/>
勑具官劉顯以爾習知河事二十餘年旣乆而勤有<lb/>
勞可録冝増榮秩以示襃嘉無易其官<hi>一作守</hi>俾終厥<lb/>
效可<lb/>
　　　澤州推官李泰可大理寺丞制<lb/>
勑具官李泰誦習之學患乎專固少通而難施於事<lb/>
<pb n="KR4d0069_SBCK_002-5b"/>
爾由學禮以登仕而涖官行法能使薦者稱之為材<lb/>
是亦可嘉冝推寵命可<lb/>
　　　大理寺丞知鉅野縣孟皆可太子中舍制<lb/>
勑具官孟皆夫執經之士不徒誦其文而必知其義<lb/>
一縣之政有土與民用爾所通之經求其治人之術<lb/>
苟有善問<hi>一作譽</hi>豈無襃榮勉服新恩以率爾<hi>一作厥</hi>職<lb/>
可<lb/>
　　陳曙李方改官制<lb/>
勑具官陳曙等朕嚮以州縣之間備盜不謹而官吏<lb/>
畏怯擒捕失時雖寘于刑以警不職而思得材武之<lb/>
<pb n="KR4d0069_SBCK_002-6a"/>
士旌其功伐以廣勸<hi>一作勤</hi>能爾於兹時以捷來上霈<lb/>
然推賞朕所樂焉服我新恩益勤後效可<lb/>
　　　駙馬都尉柴宗慶可贈中書令制<lb/>
勑具官柴宗慶夫爵禄王者所以賞功懋徳之器古<lb/>
之聦明材智之士處乎崇髙猶或顛覆爾以名臣之<lb/>
家爲國近戚惟冨與貴享兹兼羙乃能守而不<hi>一作弗</hi>
失克保厥終<hi>一作終厥身</hi>蓋朕思廣孝愛之心務推仁恩<lb/>
之厚而致也夫生而寵之以位則殁也不可不榮其<lb/>
終在乎朕心旣所嗟閔考之國典則有彞章䰟而有<lb/>
知膺此休命可<lb/>
<pb n="KR4d0069_SBCK_002-6b"/>
　　　前觀察支使試大理司直張徳熈懷州防禦<lb/>
　　　判官試大理司直倪俊並可檢校水部員外<lb/>
　　　郎制<lb/>
勑具官張徳熈等士之在乎<hi>一作夫</hi>下位其有所稱道<lb/>
者吾無不<hi>二字一作乃</hi>擢其材而用之其積日累乆而未<lb/>
聞於予者猶有兼試檢校階勲之次而叙升之所以<lb/>
念勞也況郊祀之禮慶賜所均冝有茂恩以彰寵典<lb/>
可<lb/>
　　永興軍節度推官董士㢘可著作佐郎制<lb/>
勑具官董士㢘<hi>一有朕觀二字</hi>自古竒偉之士因時立功而<lb/>
<pb n="KR4d0069_SBCK_002-7a"/>
名在竹帛者率皆不以細文常行責其備蓋於其大<lb/>
者人<hi>二字一作以</hi>有所不能而能者焉惟爾少而好竒不<lb/>
徇小節喜從兵事思奮其材今積乆録<hi>一作累</hi>勞蓋從<lb/>
請者若夫異賞待爾有爲可<lb/>
　　　潭州録事參軍楊令聞可太子中舍致仕制<lb/>
勑具官楊令聞嚮因疾病自請退休少有間焉復思<lb/>
從政今其決矣可以止㢤俾升朝序之榮以爲歸老<lb/>
之羙可<lb/>
　　　權保安軍判官王温恭可知延州延水縣制<lb/>
勑具官王温恭自西鄙用兵而智謀材敏<hi>一作勇</hi>之士<lb/>
<pb n="KR4d0069_SBCK_002-7b"/>
奮然而爭出者非唯吾爵賞是利蓋士之負其能者<lb/>
亦欲因時而有立焉百里之縣有民與土課田而實<lb/>
軍備平政以懷邊<hi>一作疲</hi>人亦足有爲將觀汝效可<lb/>
　　　平陽郡王允升第二十二女趙氏可某縣主<lb/>
　　　制<lb/>
勑王者之以孝治天下也必先仁其九族然後刑于<lb/>
四海故具官允升女趙氏㓜而淑羙將及有行沐邑<lb/>
之封蓋稽舊典其勤女訓徃冝汝<hi>一作爾</hi>家可<lb/>
　　　入内内侍省内東頭供奉官李允恭可内殿<lb/>
　　　承制<hi>一作崇班</hi>制<lb/>
<pb n="KR4d0069_SBCK_002-8a"/>
勑具官李允恭昨者亡命之卒攻劫京西而吏不能<lb/>
捕煩吾出兵爾<hi>一有能字</hi>稱我使令克奮厥效録勞第賞<lb/>
冝有及<hi>一作且及身</hi>焉升爾于朝徃膺<hi>一作服</hi>寵命可<lb/>
　　　真州推官陳則可大理寺丞制<lb/>
勑具官陳則朕撫有萬邦以官多士而材能㢘善之<lb/>
迹茍有聞于予聽者必<hi>一無二字</hi>皆進而用之而申以<hi>二字</hi>
<hi>一作與申</hi>賞罰之文懼乎言者之不信今爾之善屢有以<lb/>
聞勉爾之勤克廣其業無使言者干予之罰可<lb/>
　　　内殿崇班郝質可内殿承制制<lb/>
勑具官郝質夫𬒳甲馳馬出而與敵周旋于原野搴<lb/>
<pb n="KR4d0069_SBCK_002-8b"/>
旗斬馘歸而與士卒數俘獲于軍中量功較計蒙襃<lb/>
𬒳寵進而受賞于朝廷此將帥之事也<hi>一無此字</hi>豈不榮<lb/>
且樂<hi>一無二字</hi>哉戰之功有大小國之賞有重輕膺此茂<lb/>
恩更期後效可<lb/>
　　　龍衛指揮使开贇拱聖指揮使胡元並可内<lb/>
　　　殿承制制<lb/>
勑具官开贇等朕之勁兵銳將戍于邊者不可勝數<lb/>
惟爾能以武勇出乎其間方吾思得猛士之時吾之<lb/>
大臣以爾來上髙爵厚禄爲爾等而設也徃其勉矣<lb/>
吾將觀汝<hi>一作覩爾</hi>之能可<lb/>
<pb n="KR4d0069_SBCK_002-9a"/>
<pb n="KR4d0069_SBCK_002-10a"/>
年而能獲還政之名以歸冝推襃恩以寵田里可<lb/>
　　　右侍禁田延昭可右内率府率制<lb/>
勑具官田延昭爾之子況乃吾侍從之臣<hi>一作官</hi>旣不<lb/>
得去吾而從汝而念汝之老思得來歸朕亦嘉汝世<lb/>
䧟虜中能識忠義自拔歸國致子顯榮冝有嘉<hi>一作加</hi>
襃以旌羙節服兹休命慰子孝心可<lb/>
　　　三司前行胡敏可許州長史制<lb/>
勑胡敏陳力涖事積有歳年自知不能以疾而止俾<lb/>
列州佐以榮厥終可<lb/>
　　　前將作監主簿張盛丁憂服闋復舊官制<lb/>
<pb n="KR4d0069_SBCK_002-10b"/>
勑張盛爾㓜未任事而巳命于官蓋承其祖父之遺<lb/>
業長而冝思有立以顯其親惟學可以成人爾其勉<lb/>
而無怠可<lb/>
　　　大理寺丞王諄轉左賛善大夫賛善大夫王<lb/>
　　　若谷轉殿中丞著作佐郎李望周輔並轉祕<lb/>
　　　書丞制<hi>並磨勘改官</hi>
勑具官王若谷等庶官之在位者吾不能徧察其常<lb/>
行而<hi>一有委之二字</hi>有司考第歳月以爲進退之法惟治之<lb/>
有聲者<hi>五字一作治之有迹善而有聲也</hi>吾未甞遺必有甄擢子聞<lb/>
無壅各勉所爲可<lb/>
<pb n="KR4d0069_SBCK_002-11a"/>
　　　前漣水軍判官呉知㡬可大理寺丞制<lb/>
勑具官呉知㡬士之飭躬勵行以勤厥官未有不知<lb/>
於人者知而薦之吾亦無所遺焉惟爾之能數有稱<lb/>
道有司較最於格當升勉膺新恩無廢其業可<lb/>
　　　供備庫副使郭承緒可西京左藏庫副使制<lb/>
勑具官郭承緒夫善訓卒者少而愈精善用兵者寡<lb/>
可擊衆一障之守茍得其人推恩信以恱士心明教<lb/>
習以修武備扞城禦冦其任豈輕顧爾宣勞頗勤歳<lb/>
月今兹考績冝有<hi>一作被</hi>寵章爾其勉哉思奮厥效可<lb/>
　　　秦州觀察支使喬察可靜難軍節度推官知<lb/>
<pb n="KR4d0069_SBCK_002-11b"/>
　　　隴城縣制<lb/>
勑具官喬察夫吏之不能稱<hi>一有其字</hi>職者或謂數易使<lb/>
之<hi>一作之使</hi>然今爾甞佐於<hi>一作于</hi>州就臨屬縣其上下政<lb/>
令之便否土風民俗之所安皆所習知可以爲治將<lb/>
觀汝績無替其勤可<lb/>
　　　呉守一改官制<lb/>
勑具官呉守一夫文士之職有常守而循敘進之科<lb/>
至夫出類之材尚有不次之用況夫武吏有可以奮<lb/>
節立功之資而當兹用武之時其材易施其效易著<lb/>
歳月考課是爲常格膺兹新命其徃勉哉可<lb/>
<pb n="KR4d0069_SBCK_002-12a"/>
　　　沂州沂水縣主簿韓道可大理評事制<lb/>
勑具官韓道自京以東比苦多盗而臨沂狂卒一歳<lb/>
再變汝以主簿領尉職而能力捕首惡上功第二凡<lb/>
真捕賊吏後時而無所獲與夫不獲而坐黜罰者豈<lb/>
不媿於汝哉夫事無不能惟不勉爾以襃以勸<hi>一作其勤</hi>
冝有寵恩可<lb/>
　　　比部貟外郎致仕張緯<hi>一作倬</hi>男允修可將作<lb/>
　　　監主簿制<lb/>
勑具官張緯男允修凡人之旣老且病而見其子之<lb/>
得禄豈不榮㢤爾冝<hi>一作其</hi>修身勵節入而思有以慰<lb/>
<pb n="KR4d0069_SBCK_002-12b"/>
<hi>一作榮</hi>其親出而思有以報於國可<lb/>
　　　杜惟序可西上閤門使福州刺史知涇州<hi>一作</hi>
<hi>四方館使涇原鈐轄兼知涇州</hi>制<lb/>
勑具官杜惟序西鄙用兵五六歳矣凡是中外文武<lb/>
之吏其材勇而可任者無不柬在於<hi>一無此字</hi>予心茍思<lb/>
得人則擇而用惟爾乆習戎事勤於北邊素有能稱<lb/>
熟于朕聽涇原重地當賊之衝督視兵師兼撫其俗<lb/>
惟爾爲可徃其勉哉佩兹新恩以觀厥效可<lb/>
　　　左藏庫使涇原鈐轄王從政可西上閤門使<lb/>
　　　益州鈐轄制<lb/>
<pb n="KR4d0069_SBCK_002-13a"/>
勑具官王從政西蜀之人性本輕悍易揺以事動輒<lb/>
驚搔而禦冦扞城兵任尤重夫馭兵之法威主於肅<lb/>
令一則威明恩患乎私信著則恩浹使士卒和而武<lb/>
備謹則軍有善政民無姦心此惟材者能之而爾久<lb/>
習兵戎甞委邉寄克堪<hi>一作膺</hi>兹任徃服訓詞可<lb/>
　　　大理寺丞王陶轉殿中丞大理寺丞郭佑賢<lb/>
　　　王正已並轉太子中舍制<hi>並磨勘改官</hi>
勑具官王陶等州縣之政其文具矣吏之良者能舉<lb/>
<hi>一作學</hi>而行之足以爲治故夫奉法守職積勞歳月而<lb/>
無過者皆有進秩之資所以襃勸<hi>一作勤</hi>而勉夫不及<lb/>
<pb n="KR4d0069_SBCK_002-13b"/>
也今爾之課考於有司膺兹敘升慎守厥位可<lb/>
　　　試助教郭固可寧州軍事推官制<lb/>
勑具官郭固自邊陲用兵而天下游談之士趍時蹈<lb/>
利者吾非不知其濫而未始怠焉者冀必有得於其<lb/>
間惟爾之能乃其素學夫學有實者詰之不窮而推<lb/>
之可用嘉汝施設精而有條慮變適冝將觀汝用可<lb/>
　　　東頭供奉官李禹言<hi>一作臣</hi>可内殿崇班制<lb/>
勑具官李禹言惟爾陳力效職三十餘年而後登于<lb/>
朝序雖命官進秩厥有常法而爾之積勞至此不亦<lb/>
勤哉<hi>一作乎</hi>夫得之惟艱守之不可不慎徃膺明訓服<lb/>
<pb n="KR4d0069_SBCK_002-14a"/>
此寵章可<lb/>
　　　禮院副禮直官王永可益州司户參軍充職<lb/>
　　　制<lb/>
勑王永太常所上禮皆祖宗之法朝廷之儀掌在有<lb/>
司爾所當習成書第賞及下不遺徃膺新恩慎守而<lb/>
職可<lb/>
　　　太常寺太祝張觀<hi>一作覲</hi>可大理評事制<lb/>
勑具官張觀有司上爾㑹課之書考其日時當得敘<lb/>
進夫有勞必録其信不渝惟勤與能不可不勉可<lb/>
　　　故國子博士李克明可贈度支貟外郎制<lb/>
<pb n="KR4d0069_SBCK_002-14b"/>
勑國家務以孝治爲人子者欲有所申於其父母則<lb/>
其爲請不<hi>一作豈</hi>可不從故具官某有子徳隆克嗣其<lb/>
世効官陳力當得敘遷而思以其榮報於罔極合於<lb/>
經之以顯父母之義朕甚嘉之魂而有知膺此追命<lb/>
可<lb/>
外制集卷第二<lb/>
<pb n="KR4d0069_SBCK_002-15a"/>
席汝賢張允修可將作監主簿<hi>兩可字下一本各有試字</hi>
鍾懐徳制筦榷<hi>一作搉筦</hi>
樂許國等復舊官制<hi>吉綿本以司門爲司勲服於其親也足矣作報於其親也足以</hi>
觀爾<hi>一作觀汝</hi>
孟皆制皆<hi>一作階</hi>
平陽郡王允升女制蓋稽<hi>一作蓋循</hi>
郭固制慮變<hi>一作應變</hi>
<pb n="KR4d0069_SBCK_002-1a"/>
外集卷第二　歐陽文忠公集五十二<lb/>
　　古詩二<lb/>
　　　數詩<lb/>
一室曽何埽居閑俗慮平二毛經節變青鑑不湏驚<lb/>
三復磨圭戒深防悔吝生四愁寧敢擬髙詠且陶情<lb/>
五鼎期君禄無思死必烹六竒還自祕海㝢正休兵<lb/>
七日南山霧彪文幸有成八門當鼓翼凌厲指霄程<lb/>
九徳方居位皇猷日月明十朋如可問從此卜嘉亨<lb/>
　　　答錢寺丞憶伊川<lb/>
之子問伊川伊川已春色緑芷雜芳浦青溪含白石<lb/>
<pb n="KR4d0069_SBCK_002-1b"/>
山阿昔留賞屐齒無遺迹惟有嵓桂花留芳待歸客<lb/>
　　　書懷感事寄梅聖俞<lb/>
相别始一歲幽憂有百端乃知一世中少樂多悲患<lb/>
<hi>平聲</hi>毎憶少年日未知人事艱顛狂無所閡落魄去覉<lb/>
牽三月入洛陽春深花未殘龍門翠鬱鬱伊水清潺<lb/>
潺逢君伊水畔一見已開顔不暇謁大尹相携歩香<lb/>
山自兹愜所適便若投山猿幕府足文士相公方好<lb/>
賢希深好風骨迥出風塵間師魯心磊落髙談羲與<lb/>
軒子漸口若訥誦書坐千言彦國善飲酒百盞顔未<lb/>
丹幾道事閑逺風流如謝安子聦作參軍常跨破虎<lb/>
<pb n="KR4d0069_SBCK_002-2a"/>
韀子野乃秃翁戯弄時脫冠次公才曠竒王霸馳筆<lb/>
端聖俞善吟哦共嘲爲閬仙惟予號逹老醉必如張<lb/>
顛洛陽古郡邑萬户美風煙荒涼見宫闕表裏壯河<lb/>
山相將日無事上馬若鴻翩出門盡垂柳信歩即名<lb/>
園嫰籜筠粉暗渌池萍錦翻殘花落酒靣飛絮拂歸<lb/>
鞍尋盡水與竹忽去嵩峯巔青蒼縁萬仞杳藹望三<lb/>
川花草窺澗竇﨑嶇尋石泉君吟倚樹立我醉欹雲<lb/>
眠子聦疑日近謂若手可攀共題三醉石留在八仙<lb/>
壇水雲心巳倦歸坐正盃盤飛瓊始十八妖妙猶雙<lb/>
環<hi>疑</hi>寒篁暖鳳觜銀甲調鴈絃自製白雲曲始送黄<lb/>
<pb n="KR4d0069_SBCK_002-2b"/>
金船珠簾捲明月夜氣如春煙燈花弄粉色酒紅生<lb/>
臉蓮東堂榴花好點綴裙腰鮮揷花雲䯻上展簟緑<lb/>
隂前樂事不可極酣歌變爲歎<hi>平聲</hi>詔書走東下丞相<lb/>
忽南遷送之伊水頭相顧淚潸潸臘月相公去君隨<lb/>
赴春官送君白馬寺獨入東上門故府誰同在新年<lb/>
獨未還當時作此語聞者已依然<lb/>
　　　雜言答聖俞見寄兼簡東京諸友<lb/>
昔君居洛陽樂事無時有竇府冨文章謝墅從親友<lb/>
豐年政頗簡命駕時爲偶不問竹林主仍携歩兵酒<lb/>
芬芳<hi>一作菲</hi>弄嘉月翠緑相森茂<lb/>
<pb n="KR4d0069_SBCK_002-3a"/>
　　　聞梅二授徳興戯書<lb/>
君家小謝城爲客洛陽裏緑髪方少年青衫喜爲吏<lb/>
重湖亂山緑歸夢寄千里洛浦見秋鴻江南老芳芷<lb/>
自言北地禽能感南人耳京國本繁華馳逐多英軌<lb/>
爭歌白雪曲取酒西城市朝逢油壁車暮結青騘尾<lb/>
歲月倐可忘行樂方未巳忽爾畏簡書翻然浩歸思<lb/>
江山故國近風物饒陽美楚柚煙中黄吳蓴波上紫<lb/>
還郷問井邑上堂多慶喜離别古所難更畏秋風起<lb/>
　　　戯贈<lb/>
莫愁家住洛川傍十五纎腰聞四方堂上金罇邀上<lb/>
<pb n="KR4d0069_SBCK_002-3b"/>
客門前白馬繫垂楊春風滿城花滿樹落日花光爭<lb/>
粉光城頭行人莫駐馬一曲能令君斷腸<lb/>
　　　寄左軍廵劉判官<lb/>
遥聴洛城鍾獨渡伊川水緑樹鬱參差行人去無巳<lb/>
因髙望京邑驅馬沿山趾落日亂峯多龍門何處是<lb/>
　　　罷官後𥘉還襄城弊居述懷十韻回寄洛中<lb/>
　　　舊寮<lb/>
路盡見家山欣然望吾廬陋巷叩柴扉迎候遥驚呼<lb/>
兒童戯竹馬田里邀籃輿春桑鬱已緑歲事催農夫<lb/>
朝日飛雉雊東臯新雨餘植杖望逺林行歌登故墟<lb/>
<pb n="KR4d0069_SBCK_002-4a"/>
夙志在一壑兹焉將荷鋤言謝洛社友因招洛中愚<lb/>
馬卿巳倦客嚴安猶獻書行矣方于役豈能遂歸歟<lb/>
　　　和聖俞聚蚊<lb/>
頽陽照窮巷暑退涼風生夫子臥環堵振衣歩前楹<lb/>
愁煙四鄰起鳥雀喧空庭餘景藹欲昬衆蚊復<hi>一作聚</hi>
薨薨群飛豈能數但厭聲營營抱琴不暇撫揮塵無<lb/>
由停散帙復歸卧詠言聊寫情覆載無巨細善惡皆<lb/>
生成朽木出衆蠧腐草爲飛螢書魚長隂溼醯雞由<lb/>
鬱蒸豕鬛固多虱牛閑常聚䖟元氣或壹鬱<graphic n="KR2076" url="https://raw.githubusercontent.com/kanripo/KR-Gaiji/master/images/KR2076.png" mimeType="image/png"/>之爲<lb/>
孽腥卑臭乃其類清虚非所經華堂敞髙棟綺䟽仍<lb/>
<pb n="KR4d0069_SBCK_002-4b"/>
藻扃金釭瑩椒壁玉壷含夜冰終朝事薫祓豈敢近<lb/>
簷甍冨貴非苟得抱節居茅衡隂墻百蟲聚下偃衆<lb/>
穢盈何嘗曲肱樂但苦聚雷聲江南美山水水木正<lb/>
秋明自古佳麗國能助詩人情喧囂不可乆片席何<lb/>
時征<lb/>
　　　送劉學士知衡州<lb/>
楊子懶屬書平居惟嗜酒一沐或彌旬解酲湏五斗<lb/>
淡爾輕榮利何常問無有忍憶四<hi>一作回</hi>馬歸行爲一<lb/>
麾守湘酎自古醇醽水聞名乆簿領但盈几聖經不<lb/>
離口湖田賦稻蟹民訟爭壠畒兀爾即沈冥安能知<lb/>
<pb n="KR4d0069_SBCK_002-5a"/>
可否聊爲寄情樂豈與素懷偶藏器思適時投刃寧<lb/>
煩手行當考官績勿復困甖缶<lb/>
　　　送張屯田歸洛歌<lb/>
昔年洛浦見花落曽作悲歌歌落化愁來欲遣何可<lb/>
柰時向金河尋杜家杜家花雖非絶品猶可開顔爲<lb/>
之飲少年意氣易成懽醉不還家伴花寢一來京國<lb/>
兩傷春憔悴窮愁九陌塵紅房紫莟處處有騎馬欲<lb/>
尋無故人黃河三月入隋河河水多時悵望多爲憐<lb/>
此水來何處<hi>二字一作處逺</hi>中有伊流與洛波忽聞君至自<lb/>
西京洗眼相看眼暫明心衰靣老畏人問驚我廋骨<lb/>
<pb n="KR4d0069_SBCK_002-5b"/>
清如冰今年七月妹喪夫稚兒孀女啼<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>季秋九<lb/>
月予喪婦十月厭厭成病軀端居移病新城下日不<lb/>
出門無過者獨行時欲強髙歌一曲未終雙涕洒可<lb/>
憐明月與春風歲歲年年事不同暫别已嗟非舊態<lb/>
再來應是作衰翁感時惜别情無巳無酒送君空有<lb/>
淚西歸必有問君人爲道别來今若此<lb/>
　　　述懷送張惣之<lb/>
鬱鬱河堤緑樹平送君因得到東城落花已盡鸎猶<lb/>
囀垂柳𥘉長蟬欲鳴去年送客亦曽到正值楊花亂<lb/>
芳草人心不復故時歡景物自隨時節好感今懷昔<lb/>
<pb n="KR4d0069_SBCK_002-6a"/>
復傷離一别相逢知㡬時莫辭今日一罇酒明日思<lb/>
君難重持東吳山水天下秀羡君輕舟片帆逗江城<lb/>
月下夜聞歌淮浦山前朝放溜樂哉此行時未晚萬<lb/>
壑千巖不知逺可憐病客猒京塵寂寞淹留巳再春<lb/>
扁舟待得東南下猶更河橋送幾人<lb/>
　　　送子野<lb/>
四時慘舒不可調冬夏寒暑易鬱陶春陽著物大軟<lb/>
媚獨有秋節最勁豪金方堅剛屏炎瘴兊氣髙爽清<lb/>
風飈煙霞破散灝氣豁山河震發地脉揺天開寳鑑<lb/>
露寒月海拍積雪卷怒潮光輝通透奪星耀蟠潛驚<lb/>
<pb n="KR4d0069_SBCK_002-6b"/>
奮鬪蜃蛟髙樓精爽毛髪竦壯懷直恐衝斗杓欲飛<lb/>
輕衣上拂漢擬乗王氣戯鷺濤念時文法宻於織覊<lb/>
縻束縛不自聊豈無䇿議獻人主扼持舌在口巳膠<lb/>
當秋且幸際軒豁誰能兒女聽螗蜩君方壯歲襟宇<lb/>
快名聲樂與家聲髙輕舟從遊山川底詩酒合興皆<lb/>
翹翹堪嗟宋玉自悲攪可並張翰同逍遥功名冨貴<lb/>
有時到忍把壯節良辰消<lb/>
　　　送劉十三南遊<lb/>
決決汴河流櫓聲過晚浦行客問吴山舟人多楚語<lb/>
春深紫蘭澤夏早黄梅雨時應賦登眺聊以忘覉旅<lb/>
<pb n="KR4d0069_SBCK_002-7a"/>
　　　與李獻臣宋子京春集東園得節字<lb/>
緑野秀可飡遊驂喜𥘉結芸局苦寂寥禁署隔清切<lb/>
歡言得幽尋况此及嘉節鳥哢已關關泉流𥘉決決<lb/>
紫蕚繁若綴翠苕柔可擷屢期無後時芳物畏鶗鴂<lb/>
　　　晚泊岳陽<lb/>
卧聞岳陽城裏鍾繫舟岳陽城下樹正見空江明月<lb/>
來雲水蒼茫失江路夜深江月弄清輝水上人歌月<lb/>
下歸一闋聲長聽不盡輕舟短楫去如飛<lb/>
　　　新開棊軒呈元珍表臣<lb/>
竹樹日巳滋軒䆫漸幽興人閑與世逺鳥語知境靜<lb/>
<pb n="KR4d0069_SBCK_002-7b"/>
春光藹欲布山色寒尚映獨収萬慮心於此一枰競<lb/>
　　　代贈田文𥘉<lb/>
感君一顧重千金贈君白璧爲妾心舟中繡𬒳薫香<lb/>
夜春雪江頭三尺深西陵長官頭已白憔悴窮愁<hi>一作</hi>
<hi>顔</hi>媿相識手持玉斝唱陽春江上梅花落如積津亭<lb/>
送别君未悲夢䦨酒解始相思湏知巫峽聞猿處不<lb/>
似荆江夜雪時<lb/>
　　　惠泉亭<hi>一木序云某啓伏覩知軍學士丈丈新理恵泉謹爲拙詩十六句伏惟来覽</hi>
翠壁刻孱顔煙霞跬歩間使君能愛客朝夕弄山泉<lb/>
春巖雨過春流長置酒來聽山溜響鑑中樓閣俯清<lb/>
<pb n="KR4d0069_SBCK_002-8a"/>
池雪裏峯巒開曉幌湏知清興無時已酒美賔嘉自<lb/>
相對席間誰伴謝公吟日暮多逢山簡醉淹留桂樹<lb/>
幾經春野鳥巖花識使君使君今是罇前客誰與山<lb/>
泉作主人<lb/>
　　　過張至祕校莊<lb/>
田家何所樂籉笠日相親桑條起蠶事菖葉候耕辰<lb/>
望歲占風色寛徭知政仁樵漁逐晚浦雞犬隔前村<lb/>
泉溜塍間動山田樹杪分鳥聲梅店雨野色栁橋春<lb/>
有客問行路呼童驚候門焚魚酌白醴但坐且懽忻<lb/>
　　　行次葉縣<lb/>
<pb n="KR4d0069_SBCK_002-8b"/>
朝渡汝河流暮宿楚山曲城隂日下寒野氣春深緑<lb/>
征車倦長道故國有喬木行行漸樂郊東風滿平陸<lb/>
　　　將至淮安馬上早行學謝靈運體六韻<lb/>
晴霞煦東浦驚鳥動煙林曙河兼斗没沓<hi>一作杳</hi>嶂隱<lb/>
雲深寒雞隔樹起曲塢留風吟征夫倦行役秋興感<lb/>
登臨衡<hi>一作蘅</hi>臯積涂<hi>一作滁</hi>迥江蘺香露沉行矣歲華<lb/>
晚歸歟勞歎音<lb/>
　　　自𡵨<hi>一作枝</hi>江山行至平陸驛五言二十四韻<lb/>
岐江望平陸百里千餘嶺蕭條斷煙火莽蒼無人境<lb/>
峯巒氐前後南北失壬丙天秋雲愈髙木落歲方冷<lb/>
<pb n="KR4d0069_SBCK_002-9a"/>
水渉愁蜮射<hi>含沙也</hi>林行憂虎猛萬仞懸巖崖一彴履<lb/>
枯梗縁危類猨猱䧟淖若鼃黽腰輿懼傾撲煩馬倦<lb/>
鞭警攀躋誠畏塗習俗羡蠻獷度隘足雖踠因髙目<lb/>
還騁九野畫荆衡群山亂巫郢煙嵐互明滅點綴成<lb/>
<hi>一作若</hi>圖屏時時度深谷往往得佳景翠樹鬱如盖飛<lb/>
泉溜垂綆幽花亂黄紫蒨粲弄光影山鳥囀成歌寒<lb/>
蜩嘒如哽登臨雖云勞<hi>一作廣</hi>巨細得周省晨裝趂徒<lb/>
旅夕宿訪閭井村暗水茫茫鷄鳴星耿耿登髙近佳<lb/>
節歸思時引領谿菊薦山罇田鴽佑烹鼎家近夢先<lb/>
歸夜寒衾屢整﨑嶇念行役昔宿已爲永豈如江上<lb/>
<pb n="KR4d0069_SBCK_002-9b"/>
舟棹歌方酩酊<hi>𥘉泛舟荆江棋酒甚歡故有此句</hi>
　　　春日西湖寄謝法曹歌<lb/>
西湖春色歸春水緑於染群芳爛不収東風落如糝<lb/>
<hi>西湖者許昌勝地也</hi>參軍春思亂如雲白髪題詩愁送春<hi>謝君有多</hi>
<hi>情未老巳白髪野思到春如亂雲之句</hi>遥知湖上一罇酒能憶天涯萬<lb/>
里人萬里思春尚有情忽逢春至客心驚雪消門外<lb/>
千山緑花發江邊二月晴少年把酒逢春色今日逢<lb/>
春頭已白異郷物態與人殊惟有東風舊相識<lb/>
　　　答謝景山遺古瓦硯歌<lb/>
火數四百炎靈銷誰其代者當塗髙窮姦極酷不易<lb/>
<pb n="KR4d0069_SBCK_002-10a"/>
取始知文景基扃牢坐揮長喙啄天下豪傑競起如<lb/>
蝟毛董吕傕汜相繼死紹術權備爭咆咻力彊者勝<lb/>
怯者敗豈較才徳爲功勞然猶到手不敢取而使螟<lb/>
蝗生蝮蜪子丕當𥘉不自耻敢謂舜禹傳之堯得之<lb/>
以此失亦此誰知三馬食一槽當其盛時爭意氣叱<lb/>
咤靁雹生風飈干戈戰罷數功閥周蔑方召堯無臯<lb/>
英雄致酒奉髙㑹巍然銅雀髙岧岧圎歌宛轉激清<lb/>
徴妙舞左右回纎腰一朝西陵<hi>一作西朝或作兩朝</hi>㸔拱木寂<lb/>
寞繐帳空蕭蕭當時淒涼已可歎而況後世悲前朝<lb/>
髙臺已傾漸平地此瓦一墜埋蓬蒿苔文半滅荒土<lb/>
<pb n="KR4d0069_SBCK_002-10b"/>
蝕戰血曽經野火燒敗皮弊網各有用誰使鐫鑱成<lb/>
凸凹景山筆力若牛弩句遒語老能揮毫嗟予奪得<lb/>
何所用簿領朱墨徒紛淆走官南北未嘗捨緹襲三<lb/>
四勤緘包有時屬思欲飛灑意緒軋軋難抽繰舟行<lb/>
屢備<hi>一作𬒳</hi>水神奪往往冥晦遭風濤質頑物乆有精<lb/>
怪常恐變化成靈妖名都所至必傳玩愛之不換魯<lb/>
寳刀長歌送我怪且偉欲報慙愧無瓊瑶<lb/>
　　　古瓦硯<lb/>
甎瓦賤微物得厠筆墨間於物用有冝不計醜與妍<lb/>
金非不爲寳玉豈不爲堅用之以發墨不及瓦礫頑<lb/>
<pb n="KR4d0069_SBCK_002-11a"/>
乃知物雖<hi>一作微</hi>賤當用價難攀豈惟瓦礫爾用人從<lb/>
古難<hi>一作然</hi>
　　　新營小齋鑿地爐輒成五言三十七韻<lb/>
霜降百工休居者皆入室墐户畏𥘉寒開爐代温律<lb/>
規模不盈丈廣狹足容膝軒䆫共幽窳竹栢助蒙宻<lb/>
辛勤慚巧宦窮賤守卑秩無術政奚爲有年秋屢實<lb/>
文書少期㑹租訟省鞭抶地僻與世踈官閑得身佚<lb/>
荆蠻苦卑陋氣候常壹鬱天日毎隂翳風飈多凛凓<lb/>
衰顔慘時晚病骨知寒疾蠻牀勌晨興籃轝厭朝出<lb/>
南山近樵採僮僕免呵叱禦歲畜蹲鴟饋客薦包橘<lb/>
<pb n="KR4d0069_SBCK_002-11b"/>
霜薪吹晶熒石鼎沸啾唧披方養丹砂候節煎<hi>去聲</hi>秋<lb/>
术西鄰有髙士轗軻卧蓬蓽鶴髪善髙談鮐背便<hi>平聲</hi>
炙熨披裘屢相就束緼亦時乞傳經伏生老愛酒楊<lb/>
雄吃晨灰煖餘盃夜火爆山栗無言兩忘形相對或<lb/>
終日微生慕剛毅勁強<hi>去聲</hi>早難屈自從世俗牽常恐<lb/>
天性失仰兹㣲官禄養此多病質省躬由一言無枉<lb/>
慕三黜因知吏隱樂漸使欲心窒靣壁或僧禪倒冠<lb/>
聊酒逸螟<graphic n="KR1598" url="https://raw.githubusercontent.com/kanripo/KR-Gaiji/master/images/KR1598.png" mimeType="image/png"/>輕二豪一馬齊萬物啓期爲樂三叔夜<lb/>
不堪七負薪幸有<hi>一作自</hi>瘳舊學頗思𫐠興亡閱今右<lb/>
<hi>一作古今</hi>圖籍羅甲乙魯冊謹㑹盟周公彖凶吉詳<hi>或作鮮</hi>
<pb n="KR4d0069_SBCK_002-12a"/>
明左丘辯馳騁馬遷筆金石互鏗鍧風雲生倐忽豁<lb/>
爾一開卷慨然時揜帙浮沈恣其間適若遂聱䎲<hi>一作</hi>
<hi>邀佚</hi>吾居誰云陋所得乃非一五斗豈湏慚優游歲將<lb/>
畢<lb/>
外集卷第二<lb/>
<pb n="KR4d0069_SBCK_002-12b"/>
送劉學士知衡州何常<hi>常疑是嘗</hi>
述懷復傷離<hi>復一作更</hi>
寄謝法曹思春<hi>一作思君</hi>
古瓦硯歌致酒<hi>疑是置酒</hi>
新營小齋詳明<hi>衆本皆作鮮明唯薛齊誼編年引此詩作詳明</hi>
<pb n="KR4d0069_SBCK_002-1a"/>
奏議卷第二　歐陽文忠公集九十八<lb/>
　　諌院<lb/>
　　　論沂州軍賊王倫事冝劄子<hi>慶暦三年</hi>
臣近聞沂州軍賊王倫等殺却忠佐朱進打刼沂宻<lb/>
海楊泗楚等州邀呼官吏公取器甲横行淮海如履<lb/>
無人比至髙郵軍已及二三百人皆靣刺天降聖捷<lb/>
指揮字號其王倫仍衣黄衫據其所爲豈是常賊驟<lb/>
聞可駭深思可憂臣竊見自古國家禍亂皆因兵革<lb/>
先興而盗賊繼起遂至横流後漢隋唐之事可以爲<lb/>
鑒國家自𥘉兵興必知湏有盗賊便合先事爲備而<lb/>
<pb n="KR4d0069_SBCK_002-1b"/>
謀國之臣昧於先見致近年盗賊縱横不能撲滅未<lb/>
形之事雖或有所不及已兆之患豈可因循不爲臣<lb/>
遍思天下州軍無一處有備假令王倫等周遊江海<lb/>
之上驅集罪人徒衆漸多南越閩廣而斷大嶺西走<lb/>
巴峽以窺兩蜀所在空然誰能禦之<hi>一作制禦</hi>若不多爲<lb/>
方略竊恐未可剪除而朝廷之臣尚若常事不過差<lb/>
一兩人使臣領兵捕捉此外更無處置竊以去患冝<lb/>
速防禍在微伏望陛下深懼禍端督責宰輔早爲擘<lb/>
畫速務剪除臣亦有短見數事謹具條列以禆萬一<lb/>
　一乞訪尋𬒳殺朱進或有兒男便與一官令其捕<lb/>
<pb n="KR4d0069_SBCK_002-2a"/>
　　賊以復父讎仍許令乘驛隨逐<hi>一作處</hi>指射兵士<lb/>
　　隨行<lb/>
　　一竊知王倫在沂宻間只有四五十人及至髙郵<lb/>
　　已二三百人皆是平民𬒳其驅脅欲乞除軍賊<lb/>
　　不赦外特赦驅脅之人先與安慰其家各令家<lb/>
　　人以書招諭有能殺軍賊脫身自歸者等第重<lb/>
　　與酬賞可使自相疑貳壞散兇徒<lb/>
　　一竊慮江淮諸處先有賊盗漸與王倫合勢則兇<lb/>
　　徒轉熾卒難剪滅欲乞指揮募諸處未獲盗賊<lb/>
　　有能謀殺軍賊者亦等第重行酬獎可使賊心<lb/>
<pb n="KR4d0069_SBCK_002-2b"/>
　　自疑徒黨難集<lb/>
　　一乞出榜招募諸處下第舉人及山林隱士負犯<lb/>
　　流落之人有能以身入賊筭殺首領及設計誤<lb/>
　　賊䧟於可敗之地者重與酬獎所貴兇黨懷疑<lb/>
　　不肯招延無賴之人以爲謀主<lb/>
　　一竊見朝廷雖差使臣領兵追捕而兇賊已遍劫<lb/>
　　江淮深慮趕趂<hi>一作追趕</hi>不及徒黨漸多欲乞特差<lb/>
　　中使馳騎先計㑹沿江淮諸路州軍㑹合廵檢<lb/>
　　縣尉預先等截續發禁兵隨後追逐所貴不至<lb/>
　　走透<lb/>
<pb n="KR4d0069_SBCK_002-3a"/>
右臣所陳五事伏乞詳擇施行外有先𬒳王倫脅從<lb/>
人等首身者百餘人其中有當與酬賞及合行分配<lb/>
者乞早賜施行用安反側謹具狀奏聞<lb/>
　　　論王舉正范仲淹等劄子<hi>慶暦三年</hi>
臣伏見朝廷擢用韓琦范仲淹爲樞宻副使萬口懽<lb/>
呼皆謂陛下得人矣然韓琦禀性忠鯁遇事不避若<lb/>
在樞府必能舉職不湏更藉仲淹如仲淹者素有大<lb/>
材天下之人皆許其有宰輔之業外議皆謂在朝之<lb/>
臣忌仲淹材名者甚衆陛下旣能不惑衆說出於獨<lb/>
斷而用之是深知其可用矣可惜不令<hi>一有居字</hi>大用蓋<lb/>
<pb n="KR4d0069_SBCK_002-3b"/>
樞府只掌兵戎中書乃是天下根本萬事無不㹅治<lb/>
伏望陛下且令韓琦佐樞府移仲淹於中書使得參<lb/>
預大政況今叅知政事王舉正最號不才乆居柄用<lb/>
柔懦不能曉事緘黙無所建明且可罷之以避賢路<lb/>
或未欲罷亦可且令與仲淹對換當今四方多事二<lb/>
虜交侵正是急於用人之際凡不堪大用者去之乃<lb/>
叶天下公論不必待其作過亦不湏俟其自退也況<lb/>
若令與仲淹對換則於舉正不離兩府全無所損伏<lb/>
望陛下思國家安危大計不必顧惜不材之人使妨<lb/>
占賢路如允臣所請即乞留中特出聖斷指揮或尚<lb/>
<pb n="KR4d0069_SBCK_002-4a"/>
未欲施行即乞降付中書令舉正自量材業優劣何<lb/>
如仲淹若實不如即湏自求引避以副中外公議取<lb/>
進止<lb/>
　　　論趙振不可將兵劄子<hi>同前</hi>
臣風聞河東近日累奏事冝探得昊賊點集兵馬伏<lb/>
縁昨來張延壽議和之際尚有朝廷未許事節深慮<lb/>
狂賊因忿出兵即三路邊防皆合設備伏見河東都<lb/>
部署明鎬雖是材臣未諳戰陣副部署趙振人品庸<lb/>
劣全不知兵只是好交結沽買聲譽所以不因功業<lb/>
擢至將帥前在延州遂致敗誤雖行責降不及朞年<lb/>
<pb n="KR4d0069_SBCK_002-4b"/>
却授兵權全無報効其人少壯尚不堪用今又年老<lb/>
病患全然不堪戰鬪一旦臨事必誤國家臣聞將者<lb/>
國之司命今陛下安危之機繫於將帥而河東一路<lb/>
無一戰將只有趙振老病一人而已細思此事大可<lb/>
寒心苟有誤事憂在朝廷其趙振伏乞速下本路體<lb/>
量如或實老病不任即乞罷歸散秩别委將臣竊以<lb/>
河東一路兵馬極多豈是蓄養病將之處西北二虜<lb/>
爲患如此亦非趙振可當若使臨事敗誤悔恐不及<lb/>
伏望聖慈深思大計無惜一老病敗事之人取進止<lb/>
　　　再論王倫事冝劄子<hi>同前</hi>
<pb n="KR4d0069_SBCK_002-5a"/>
臣竊見近日四方盗賊漸多兇鋒漸熾撲滅漸難皆<lb/>
由國家素無禦備官吏不畏賞罰臣謂夷狄者皮膚<lb/>
之患尚可治盗賊者腹心之疾深可憂而朝廷弛緩<lb/>
終未留意毎遇有一火賊則臨事驚駭倉皇旋發兵<lb/>
馬終不思經乆禦賊之計只如王倫者今若幸而剪<lb/>
撲則其殺害人民爲患巳廣如更未能剪撲使其據<lb/>
城邑則患禍不細矣臣數日前巳有奏論只是條列<lb/>
招捉王倫一火事冝至如池州解州南京鄧州諸處<lb/>
強賊甚多今後亦湏禁絶其端不可更令頻有臣欲<lb/>
乞陛下特勑兩府大臣議定經制臣亦有短見數事<lb/>
<pb n="KR4d0069_SBCK_002-5b"/>
備列如後<lb/>
　一臣竊見<hi>一作知</hi>王倫所過楚㤗等州知縣縣尉廵<lb/>
　　檢等並不鬪敵却赴王倫茶酒致𬒳奪却衣甲<lb/>
　　蓋由法令不峻無所畏禀官吏見<hi>一作知</hi>朝廷寛<lb/>
　　仁必不深罪而賊黨兇虐時下可懼寧是畏賊<lb/>
　　不畏朝法臣今欲乞凡王倫所過州縣奪却衣<lb/>
　　甲處官吏並與追官勒停其廵檢仍先除名令<lb/>
　　白身從軍自効俟賊破日却議叙用仍今後用<lb/>
　　此爲例<lb/>
　一外處知州本號郡將都監監押只管在城廵檢<lb/>
<pb n="KR4d0069_SBCK_002-6a"/>
　　若賊入城不能擒捕則設之何用臣欲乞應有<lb/>
　　不能禦備致賊人入城打劫不尋時鬪敵致全<lb/>
　　火走透者知州亦特勒停都監監押除名白身<lb/>
　　從軍自効能獲賊則議叙用<lb/>
　　一臣見諸處有賊多是自京師别差使臣兵馬捉<lb/>
　　殺則本地分元置都監廵檢縣尉等設之何用<lb/>
　　毎有<graphic n="KR1963" url="https://raw.githubusercontent.com/kanripo/KR-Gaiji/master/images/KR1963.png" mimeType="image/png"/>小賊盗不獲又無深責稍似強賊則别<lb/>
　　差人捉殺如此可以推避因循臣欲乞若朝廷<lb/>
　　别差人捉獲則本地分廵檢縣尉仍坐全不獲<lb/>
　　賊之罪及從𥘉不切収𥙷致走透他處及潰散<lb/>
<pb n="KR4d0069_SBCK_002-6b"/>
　　後别地分廵檢縣尉捉獲者元出賊處官吏不<lb/>
　　得與破全火批書<lb/>
　　一竊見諸處縣尉多是新及第少年儒生怯懦往<lb/>
　　往不能捉賊虚令䧟罪臣今欲乞下銓司詳議<lb/>
　　選擇縣尉之格以武勇人材堪充者充仍重定<lb/>
　　賞罰之法其<hi>一作若</hi>見今有新及第少年怯懦者<lb/>
　　委諸路按察使先次舉奏替換<lb/>
　　一臣竊見自來所差廵檢兵士多不能捕賊反與<lb/>
　　州縣爲患臣今欲乞自朝廷選募使臣令使臣<lb/>
　　自選募兵卒不拘廂禁軍令所在州軍指名抽<lb/>
<pb n="KR4d0069_SBCK_002-7a"/>
　　射仍重立賞罰之法<lb/>
　　　論蘇紳姦邪不冝侍從劄子<hi>同前</hi>
臣昨日竊聞勑除太常博士馬端爲監察御史中外<lb/>
聞之莫不驚駭端爲性險巧本非正人往年常發其<lb/>
母隂事母坐杖脊端爲人子不能以禮法防其家䧟<lb/>
其母於過惡又不能容隱使毋𬒳刑理合蒙羞負恨<lb/>
終身不齒官聮豈可更爲天子法官臣不知朝廷何<lb/>
故如此用人縱使天下全無好人亦當虚此一位不<lb/>
可使端居之況剛明方正之士不少臣求其故蓋是<lb/>
從𥘉不合令蘇紳舉人紳之姦邪天下共惡視正人<lb/>
<pb n="KR4d0069_SBCK_002-7b"/>
端士<hi>一作端人正上</hi>如仇讎惟與小人氣類相合冝其所舉<lb/>
如此也端之醜惡人誰不知而紳<hi>一作輒</hi>敢欺罔朝廷<lb/>
者獨謂陛下不知耳此一事尚敢欺罔<hi>一作惑</hi>人主其<lb/>
餘讒毀忠良以是爲非之說其可信乎其馬端伏乞<lb/>
追寢成命蘇紳受詔舉此醜惡之人罔上欺下亦乞<lb/>
坐此黜外任不可更令爲人主侍從取進止<lb/>
　　　論乞令百官議事劄子<hi>同前</hi>
臣伏見祖宗時猶用漢唐之法凡有軍國大事及大<lb/>
<hi>一作不決</hi>刑獄皆集百官叅議蓋聖人慎於臨事不敢專<lb/>
任獨見欲採天下公論擇其所長以助不逮之意也<lb/>
<pb n="KR4d0069_SBCK_002-8a"/>
方今朝廷議事之體與祖宗之意相背每有大事祕<lb/>
不使人知之惟小事可以自決者却送兩制定議兩<lb/>
制知非急務故忽略拖延動經年歳其中時有一兩<lb/>
事體大者亦與小事一例忽之至於大事祕而不宣<lb/>
此尤不便當處事之始雖侍從之列<hi>一作例</hi>皆不與聞<lb/>
已行之後事湏彰布縱有乖誤却欲論列則追之不<lb/>
及況外廷百官踈逺者雖欲有言陛下豈得而用哉<lb/>
所以兵興數年西北二方累有事冝處置多繆者皆<lb/>
由大臣自無謀慮而杜塞衆見也臣今欲乞凡有軍<lb/>
國大事度外廷湏知而不可秘密者如北虜去年有<lb/>
<pb n="KR4d0069_SBCK_002-8b"/>
請合從與不合從西戎今歳求和當許與不當許凡<lb/>
知此事之類皆下百官廷議隨其所見同異各令署<lb/>
狀而陛下擇其長者而行之不惟慎重大事廣採衆<lb/>
見兼又於庻官寒賤踈逺人中時因議論可見其髙<lb/>
材敏識者國家得以用之若百官都無所長則自用<lb/>
廟堂之議至於小事並乞只令兩府自定其錢糓合<lb/>
要見本末則召三司官吏至兩府討尋供析而使大<lb/>
臣自擇至於禮法亦可召禮官法官詢問如此則事<lb/>
之大小各得其體如允臣所請且乞將西戎請和一<lb/>
事先集百官廷議取進止<lb/>
<pb n="KR4d0069_SBCK_002-9a"/>
　　　論諫院冝知外事劄子<hi>同前</hi>
臣竊聞近日爲軍賊王倫事江淮州軍頻有奏報朝<lb/>
廷不欲人知召進奏官等於樞宻院責狀不令漏泄<lb/>
指揮甚嚴不知此事出於聖旨或只是兩府大臣意<lb/>
欲如此以臣料之爲近日言賊事者多朝廷欲人不<lb/>
知以塞言路耳臣謂方今多事之際雖有獨見之明<lb/>
尚湏博採善謀以求衆助豈可聾瞽羣聽杜塞人口<lb/>
況朝廷處事未必盡能合冝臣下獻忠未必全無可<lb/>
採至如王倫驅殺士民攻劫州縣江淮之上千里驚<lb/>
搔事已若斯何由掩蓋當今列辟之士極有憂國之<lb/>
<pb n="KR4d0069_SBCK_002-9b"/>
人欲爲人主獻言常患聞事不的況臺諫之官尤<hi>一作</hi>
<hi>元</hi>是本職凡有論列貴在事𥘉善則開端惡則杜漸<lb/>
言於未發庻易回改今事無大小常患後時或號令<lb/>
巳行或事迹已布縱欲論救多不能及若更祕宻不<lb/>
使聞知則言事之臣何由獻說臣今欲乞指揮進奏<lb/>
院凡有事非實封者不湏祕宻臣因此更有起請事<lb/>
件畫一如後<lb/>
　一竊見御史臺見有進奏官逐日專供報狀欲乞<lb/>
　　依御史臺例選差進奏官一人凡有外方奏事<lb/>
　　及朝廷詔令除改並限當日内報諫院<lb/>
<pb n="KR4d0069_SBCK_002-10a"/>
　一竊見唐制諫臣爲供奉之官常在天子仗内朝<lb/>
　　廷宻議皆得聞之今雖未曽恢復舊制欲乞凡<lb/>
　　遇朝廷有大處置四方奏報事非常程及諫官<lb/>
　　風聞事未得實者並許詣兩府請問庻知審實<lb/>
　　得以論列<lb/>
右件二事如允臣所請乞降指揮施行取進止<lb/>
　　　論河北守備事冝劄子<hi>同前</hi>
臣伏見朝廷方遣使與西賊議通和之約近日竊聞<lb/>
邊臣頻得北界文字來問西夏約和了與未了苟實<lb/>
如此事深可憂臣以謂天下之患不在西戎而在北<lb/>
<pb n="KR4d0069_SBCK_002-10b"/>
虜縱使無此文字終湏貽患朝廷契丹通好僅四十<lb/>
年無有纎介之隙而輒萌姦計妄有請求竊以戎狄<lb/>
貪惏性同犬彘遇強則伏見弱便欺見我無謀動皆<lb/>
屈就謂我爲弱知我可<hi>一作易</hi>欺故添以金繒未滿其<lb/>
志更邀名分抑使必從無事而來尚猶如此若更因<lb/>
西事攬以爲功别有過求將何塞請此天下之人無<lb/>
愚與智共爲朝廷寒心者也今若果有文字來督通<lb/>
和之事則臣謂醜虜狂計其迹已萌不和則詰我違<lb/>
言旣和則論功責報不出年歳恐湏動作茍難曲就<lb/>
必至交兵至於選將練師旣難卒辦禦戎制勝當在<lb/>
<pb n="KR4d0069_SBCK_002-11a"/>
機先<hi>一有然字</hi>臣竊恠在朝之臣尚偷安靜自河以北絶<lb/>
無處置因循弛慢誰復挂心豈可待虜使在廷冦兵<lb/>
壓境然後計無所出空務張皇而巳哉今國家必謂<lb/>
兩意雖乖尚牽盟誓邊防處置夫敢張皇以臣思之<lb/>
莫若精選材臣付與邊郡使其各圖禦備宻務修完<lb/>
此最爲得也況今邊防處置百事乖方惟有擇人最<lb/>
爲首務今北邊要害州軍不過十有餘處於文武臣<lb/>
寮中選擇十餘人不爲難得各以一州付之使其各<lb/>
得便冝如理家事完城壘訓兵戎習山川蓄粮食凡<lb/>
百自辦不煩朝廷經度以兹預備尚可枝梧至如鎮<lb/>
<pb n="KR4d0069_SBCK_002-11b"/>
定一路最爲要害張存昔在延州以不了事罷去今<lb/>
乃委以鎮府王克基凡庸輕巧非將臣之材而任定<lb/>
州其餘州郡多匪其人臣欲乞陛下特詔兩府大臣<lb/>
取見在邊郡守臣可以禦敵捍城訓兵待戰者留之<lb/>
其餘中常之材不堪邊任者悉行換易若<hi>一有使字</hi>秋風<lb/>
漸勁虜釁<hi>一作隙</hi>有端陛下試思邊鄙之臣誰堪力戰<lb/>
朝廷之將誰可出師當臣𥘉<hi>十</hi>諫職之時見朝廷進<lb/>
退大臣陛下銳意求治必謂群臣自此震懾百事自<lb/>
此脩舉西北二事最爲大者自當處置不徒人言及<lb/>
就職以來已數十日而政令之出漸循舊弊惟言事<lb/>
<pb n="KR4d0069_SBCK_002-12a"/>
之臣拾遺𥙷闕者勉強施行其一二至如講大利害<lb/>
正大紀綱外制四夷内紓百姓凡廟堂帷幄之謀未<lb/>
有一事施行於外者臣忝司諫諍豈敢不言伏望陛<lb/>
下不忘社稷之深耻無使夷狄之交侵駿發天威督<lb/>
勵臣下仍<hi>一作伏</hi>乞詢問兩府大臣西鄙和與不和能<lb/>
保契丹别無辭說否苟有所說能以廟謀竒筭沮止<lb/>
之否苟無謀以止之則練兵選將備邊待冦賊至而<lb/>
後圖能不敗事否臣願陛下勿謂去歳六符之來可<lb/>
以賄解今而有請則事難從矣勿謂累年西賊爲患<lb/>
習以爲常若此事一動則天下揺矣臣所言者社稷<lb/>
<pb n="KR4d0069_SBCK_002-12b"/>
之大計也願陛下留意而行之取進止<lb/>
　　　論軍中選將劄子<hi>同前</hi>
臣伏見國家自西鄙用兵累經敗失京師勁卒多在<lb/>
征行禁衛諸軍全然寡少又無將帥以備爪牙方今<lb/>
爲國計者但務外憂夷狄專意邊陲殊不思根本内<lb/>
虚朝廷勢弱萬一有事<hi>一作事有萬一</hi>無以枝梧今軍帥暗<lb/>
懦非其人禁兵驕惰不可用此朝廷自以爲患不待<lb/>
臣言而可知也臣亦歷考前世有國之君多於無事<lb/>
之際恃安忘危備患不謹使禍起倉卒而至敗亡者<lb/>
有矣然未有於用兵之時而反志武備如今日者兵<lb/>
<pb n="KR4d0069_SBCK_002-13a"/>
法曰將者民之司命國家安危之主也今外以李昭<lb/>
亮王克基軰當契丹内以曹琮李用和等衛天子如<lb/>
當今之事勢而以民之司命國之安危繫此數人安<lb/>
得不取笑四夷遭其輕侮臣謂去歳北虜忽興狂悖<lb/>
今年元昊妄有請求若使朝廷有一二人中材之將<lb/>
叩頭効死奮身請戰誓雪君耻少増國威則戎狄未<lb/>
敢侵陵朝廷未至屈辱奈何自中及外都無一人旣<lb/>
無可恃以力爭遂至甘心於自弱夫天下至廣遂無<lb/>
一人者非真無人也但求之不勤不至耳臣伏思自<lb/>
用兵以來朝廷求將之法不過命近臣舉朝士煥武<lb/>
<pb n="KR4d0069_SBCK_002-13b"/>
官及選試班行方略等人而巳近臣所舉不過俗吏<lb/>
材幹之士班行所選乃是弓馬一夫之勇至於方略<lb/>
之人尤爲乖濫試中者僅堪借職縣尉參軍齋挽而<lb/>
已於此求將而欲捍當今之患此所以困天下而敗<lb/>
於<hi>一作取侮</hi>夷狄者也臣不知朝廷以此數事爲求將之<lb/>
術果是乎果非乎以爲是則所得何人知其非則盍<lb/>
思改革又不知朝廷以將爲易得乎爲難得乎爲易<lb/>
得則數歳未見一人知其難得則當多方用意早思<lb/>
求擇俟其臨患何可得乎伏望陛下特詔兩府大臣<lb/>
别議求將之法盡去循常之格以求非常之人苟非<lb/>
<pb n="KR4d0069_SBCK_002-14a"/>
不次以用人難弭當今之大患臣亦甞有愚見乆欲<lb/>
條陳若必講求庻可參用臣伏見唐及五代至乎國<lb/>
朝征伐四方立功行陣其間名將多出軍卒只如西<lb/>
鄙用兵以來武將稍可稱者往往出於軍中臣故謂<lb/>
只於軍中自可求將試略言求將之法謹條如左<lb/>
　　凡求將之法先取近下禁軍至廂軍中年少有<lb/>
　　力者不拘等級<hi>一作仗</hi>因其伎同者毎百人團爲<lb/>
　　一隊而教之較其伎精而最勇者百人之中必<lb/>
　　有一人矣得之以爲隊將此一人伎勇實能服<lb/>
　　其百人矣以爲百人之將可也合十隊將而又<lb/>
<pb n="KR4d0069_SBCK_002-14b"/>
　　教之較其伎精而最勇者十人之中必有一人<lb/>
　　矣得之以爲禆將此一人之伎勇實能服其千<lb/>
　　人矣以爲千人之將可也合十禆將而又教之<lb/>
　　夫伎勇出千人之上而雞爲勝矣則當擇<hi>一作較</hi>
　　其有識見知變通者十人之中必有一人矣得<lb/>
　　之以爲大將此一人之伎勇乃萬人之選而又<lb/>
　　粗知變通因擇智謀之佐以輔之以爲萬人之<lb/>
　　將可也幸而有伎勇不足而材識出乎萬人之<lb/>
　　外者此不世之竒將非常格之所求也臣所謂<lb/>
　　只於軍中自可求將者此也誠能如此得五七<lb/>
<pb n="KR4d0069_SBCK_002-15a"/>
　　萬兵隨而又得萬人之將五七人下至千人百<lb/>
　　人之將皆自足然後别立軍名而爲階級之制<lb/>
　　毎萬人爲一軍以備宿衛有事則行師出征無<lb/>
　　事則坐威天下比夫以豐衣厚禄飬驕惰無用<lb/>
　　之卒而遞遷次𥙷至于校帥皆是凡愚暗懦之<lb/>
　　人得失相萬矣若臣之說果可施行俟成一軍<lb/>
　　則代舊禁兵萬人散出之使就食于外新置之<lb/>
　　兵便制其始稍増舊給不<hi>一作勿</hi>使太優常役其<lb/>
　　力不令驕惰比及新兵成立舊兵出盡則京師<lb/>
　　减冗費得精兵此之爲利又逺矣<lb/>
<pb n="KR4d0069_SBCK_002-15b"/>
右臣所陳只是選勇將訓衛兵之一法耳如捍邊破<lb/>
賊竒才異略之人不可謂無伏乞早賜留意精求謹<lb/>
具奏聞伏候勑旨<lb/>
奏議卷第二<lb/>
再論王倫事冝劄子仍先<hi>先一作乞</hi>
論諫院冝知外事劄子雖未曽<hi>曾一作能</hi>
論河北守備事冝劄子約和<hi>此下一有之事二字</hi>若更因<hi>一作若使</hi>
<hi>更因</hi>駿發<hi>一作峻發</hi>
論軍中選將劄子爲易得<hi>爲字上疑脫一字</hi>
<pb n="KR4d0069_SBCK_002-1a"/>
居士集卷第二　歐陽文忠公集二<lb/>
　　古詩二十首<lb/>
　　　送楊闢秀才<lb/>
吾竒曽生者始得之太學𥘉謂獨軒然百鳥而一鶚<lb/>
旣又得楊生群獸出麟角乃知天下才所識慚未博<lb/>
楊生𥘉誰師仁義而禮樂天姿樸且茂羙不待追琢<lb/>
始來讀其文如渇飲醴<hi>一作湩</hi>酪旣坐即之談稍稍吐<lb/>
鋒鍔非唯冨春秋固已厚天爵有司選群材繩墨困<lb/>
量度胡爲謹毫分而使遺磊落至寳異常珍夜光驚<lb/>
把握駭者弃諸塗竊拾充吾橐其於獲二生厥價玉<lb/>
<pb n="KR4d0069_SBCK_002-1b"/>
一㲄嗟吾雖得之氣力獨何弱帝閽啓巖巖<hi>一作嚴嚴</hi>欲<lb/>
獻前復却遽令扁舟下飄若吹霜籜世好競辛鹹古<lb/>
味殊淡泊<hi>一作薄</hi>否泰理有時惟窮見其確<lb/>
　　　送孔生<hi>一本生作監薄</hi>再遊河北<lb/>
志士惜白日髙車無停輪孔生東魯儒年少勇且仁<lb/>
大軸獻理匭長𥚑弊街塵門無黄金聘家有白髮親<lb/>
寒風八九月北渡大河津玉塞積精甲金戈耀秋雲<lb/>
孔生力數斗其智兼千人短褐不自暖髙談吐陽春<lb/>
北州多賢侯待<hi>一作得</hi>七誰最勤一見贈雙璧再見延<lb/>
上賔丈夫患不遇豈患長賤貧<lb/>
<pb n="KR4d0069_SBCK_002-2a"/>
　　　送慧勤歸餘杭<lb/>
越俗僭宫室傾貲事雕牆佛屋尤其侈耽耽擬侯王<lb/>
文彩瑩丹漆四壁金焜煌上懸百寳蓋宴坐以方牀<lb/>
胡爲弃不居棲身客京坊辛勤營一室有<hi>一作乃</hi>類鷰<lb/>
巢梁南方精飲食菌<hi>一作箘</hi>笋鄙羔羊飯以玉粒粳調<lb/>
之甘露漿一饌費千金百品羅成行晨興未飯僧日<lb/>
<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>不敢嘗乃兹隨北客枯粟充飢腸東南地秀絶山<lb/>
水澄清<hi>一作鮮</hi>光餘杭幾萬家日夕焚清香煙霏四面<lb/>
起雲霧雜芬芳豈如車馬塵鬢髮染成霜三者孰苦<lb/>
樂子奚<hi>一作兮</hi>勤四方乃云慕仁義奔走不自遑始知<lb/>
<pb n="KR4d0069_SBCK_002-2b"/>
仁義力可以治膏肓有志誠可樂<hi>一作嘉</hi>及時冝自彊<lb/>
人情重懐土飛鳥思故郷夜枕聞北鴈歸心逐南檣<lb/>
歸兮能來否送子以短章<lb/>
　　　讀張李二生文贈<hi>一本作謝張續李常寄</hi>石先生<hi>先生石介也</hi>
先生二十年東魯能使魯人皆好學其間張續與李<lb/>
常剖琢珉石<hi>一作如剖珉石一作如剖衆石</hi>得天璞大圭雖不假雕<lb/>
瑑<hi>一作鐫</hi>但未磨礲出圭角二生固是天下寳豈與先<lb/>
生私禇橐先生示我何矜誇手携文編謂新作得之<lb/>
數日未暇讀意欲百事先<hi>一作前</hi>屏却夜歸獨坐南䆫<lb/>
下寒燭青熒如熠爚病眸昏澁乍開緘燦若月<hi>一作日</hi>
<pb n="KR4d0069_SBCK_002-3a"/>
星明錯落辭嚴意正質非俚<hi>一作髙且簡</hi>古味雖淡醇不<lb/>
薄千年佛老<hi>一作老佛</hi>賊中國禍福依憑群黨惡拔根掘<lb/>
窟期必盡有勇無前力何犖乃知二子果可用非獨<lb/>
詞<hi>一作特言</hi>堅由志確朝廷清明天子聖陽徳彚進羣隂<lb/>
剥大烹飬賢有列<hi>一作味别</hi>鼎豈乆師門共藜藿<hi>一本有先生在</hi>
<hi>魯魯皆化苟用於朝其利博兩句又一本在作居朝作時</hi>予<hi>一作我</hi>慚職諫未能薦<lb/>
有酒且慰先生酌<lb/>
　　　絳守居園池<hi>一本上有留題字</hi>
嘗聞紹述絳守居偶來覽登<hi>一作登覽</hi>周四隅異哉樊子<lb/>
恠可吁心欲獨出無古𥘉窮荒搜幽入有無<hi>一作無有</hi>一<lb/>
<pb n="KR4d0069_SBCK_002-3b"/>
語詰曲百盤紆孰云已出不剽襲句斷欲學盤庚書<lb/>
<hi>一本有方言爾雅不訓詁幾欲舌譯從象胥兩句</hi>荒煙古木蔚遺墟我來嗟<lb/>
秖<hi>一作止</hi>得其餘栢槐端莊偉丈夫蒼顔鬱鬱老不枯<lb/>
靚容新麗<hi>一一</hi>何姝清池翠蓋擁紅蕖胡鬅虎搏豈足<lb/>
道記録細碎何區區虙氏八卦畫河圖禹湯臯虺<hi>一作</hi>
<hi>陶</hi>曁唐虞豈不古奥萬世模嫉世姣巧<hi>一作好</hi>習卑汙<lb/>
以竒矯薄駭羣愚用此猶得追韓徒我思其人爲躊<lb/>
躇作詩聊謔爲坐娯<lb/>
　　　晉祠<hi>一本作過并州晉祠泉</hi>
古<hi>一作故</hi>城南出十里間鳴渠夾路<hi>一作石渠夾道</hi>何潺潺行<lb/>
<pb n="KR4d0069_SBCK_002-4a"/>
<pb n="KR4d0069_SBCK_002-5a"/>
羣峯擁軒檻竹樹隂漠漠公胡苦思山規<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>自心作<lb/>
惟予<hi>一作予亦</hi>愛山者𥘉仕即京洛嵩峯三十六終日對<lb/>
髙閣隂晴無朝暮紫氣常浮泊雄然九州中氣象壓<lb/>
寥廓亦嘗歩其巔培塿視<hi>一作觀</hi>四岳其後竄荆蠻始<lb/>
識峽山惡長江㵼天來巨石忽開拓始疑茫昧𥘉渾<lb/>
沌死鐫鑿神功夜催就萬仞成<hi>一作或</hi>一削尤竒十二<lb/>
峯隱見入冥邈人蹤斷攀縁異物冝所託顧瞻但徘<lb/>
徊想像逢綽約嵩山近可愛泉石吾巳諾終期友幽<lb/>
人白首老雲壑荆巫惜遐荒詭恠杳難貌至今清夜<lb/>
思䰟夢輙飛愕偶來玩兹亭塵眼刮昏膜况逢秋雨<lb/>
<pb n="KR4d0069_SBCK_002-5b"/>
霽濃翠新染濯峯端上明月且可留幽酌<lb/>
　　　水谷夜行寄子羙聖俞<hi>一本題上有𥙷成字</hi>
寒<hi>一作晨</hi>雞號荒林山壁月倒掛披衣起視夜攬轡念<lb/>
行<hi>一作遐</hi>邁我來夏云𥘉素節今巳届髙河㵼長空勢<lb/>
落九州外㣲風動涼襟曉氣清餘睡<hi>一作色清餘曖</hi>緬懷京<lb/>
師友文<hi>一作有</hi>酒邈<hi>一作邀</hi>髙㑹其間蘇與梅二子可畏<lb/>
愛篇章冨縱横聲價相磨<hi>一作摩</hi>蓋子羙氣尤雄萬竅<lb/>
號一噫有時肆顛狂醉墨洒霶霈譬<hi>一作勢</hi>如千里馬<lb/>
<hi>一作足</hi>巳發不可殺盈前盡珠璣一一難柬汰梅翁事<lb/>
清切石齒漱寒瀬作詩三十年視我猶後<hi>一作後猶無</hi>輩<lb/>
<pb n="KR4d0069_SBCK_002-6a"/>
文詞愈清新心意雖<hi>一作難</hi>老大譬如妖韶女老自有<lb/>
餘態近詩尤古硬<hi>一作淡</hi>咀嚼苦難嘬𥘉如食橄欖眞<lb/>
味乆愈在蘇豪以氣轢<hi>一作礫</hi>舉世徒<hi>一作盡</hi>驚駭梅窮<lb/>
獨我知<hi>一作我獨竒</hi>古貨今難賣<hi>一作物今誰買</hi>二子雙鳯凰百<lb/>
鳥之嘉瑞雲煙一翺翔羽翮一摧鎩安得相從遊終<lb/>
日鳴噦噦問胡<hi>一作相問</hi>苦思之對酒把<hi>一作把酒對</hi>新蟹<lb/>
　　　病中代書奉寄聖俞二十五兄<hi>一本無奉及下四字</hi>
憶君去年來自越值我傳車催去闕是時新秋蟹正<lb/>
肥恨不一醉與君别今年得疾<hi>一作别病</hi>因酒作一春不<lb/>
飲氣彌劣飢腸未慣飽甘脆<hi>一作平生乍得飽甘肥</hi>九蟲寸白<lb/>
<pb n="KR4d0069_SBCK_002-6b"/>
<hi>一作腹蟲不慣</hi>爭爲孽一飽猶能致身患寵禄豈無神所罰<lb/>
乃知賦予分有涯適分自然無夭閼昔在洛陽年少<lb/>
時春思毎先花亂發萌芽不待楊柳動探春馬蹄常<lb/>
踏雪到今年纔三十九怕見新花羞白髮顔侵塞下<lb/>
風霜色病過鎭陽桃李月兵閑事簡居可樂心意自<lb/>
衰非屑屑日長天暖惟欲睡<hi>一作眠</hi>睡羙尤猒春鳩聒<lb/>
北潭去城無百歩渌水氷銷魚撥刺經時曽未著脚<lb/>
到好景但聽遊人說官榮雖厚世味薄始信衣纓乃<lb/>
羈紲故人有幾獨思君安得見君憂暫豁公厨酒羙<lb/>
逺莫致念君貰<hi>一作慣</hi>飲衣屢脫郭生書來猶未到想<lb/>
<pb n="KR4d0069_SBCK_002-7a"/>
見新詩甚飢渴少年事事今巳去惟有愛詩心未歇<lb/>
君閑可能爲我作莫辭自書藤紙滑少低筆力容<hi>一作</hi>
<hi>留</hi>我和無使難追韻髙絶<lb/>
　　　鎭陽殘杏<hi>一本有寄聖俞字</hi>
鎭陽二月春苦寒東風力弱冰雪頑北潭跬歩病不<lb/>
到<hi>即常山宫後池也州之勝游惟此</hi>何暇騎馬尋郊原鵰<hi>一作雕</hi>丘新<lb/>
晴暖巳動砌下流水來潺潺<hi>鵰丘水在州西十五里以長渠引走城中</hi>但<lb/>
聞簷間鳥語變不覺桃杏開巳䦨人生一世浪自苦<lb/>
盛衰桃杏開落間西亭昨日偶獨到<hi>一作徃</hi>猶有一樹<lb/>
當南軒殘芳爛漫看更好皓若春雪團枝繁無風巳<lb/>
<pb n="KR4d0069_SBCK_002-7b"/>
恐自零落長條可愛不可攀猶堪携酒醉其下誰肯<lb/>
伴我頽巾冠<lb/>
　　　班班林間鳩寄内<lb/>
班班林間鳩榖穀命其匹迨天之未雨與汝勿相失<lb/>
春原洗新霽緑葉暗朝日鳴聲相呼和<hi>一作呼相諧</hi>應荅<lb/>
如吹<hi>一作若吕應嘉</hi>律深棲柔桑暖下啄髙田實人皆笑汝<lb/>
拙無巢以家室易安由寡求吾羡拙之佚吾雖有室<lb/>
家出處曽不一<hi>一本有豈如鳴鳩樂天性免乖咈兩句</hi>荆蠻昔竄逐奔<lb/>
走若鞭抶山川瘴霧深江海波濤䫻跬歩子所同淪<lb/>
弃甘共没投身去人眼巳廢誰復嫉山花與野草我<lb/>
<pb n="KR4d0069_SBCK_002-8a"/>
醉子鳴瑟但知貧賤安不覺歳月忽還朝今㡬年官<lb/>
禄霑兒姪身榮責愈重器小憂常溢今年來鎭陽留<lb/>
滯見春物北潭新漲渌魚鳥相聱䎲<hi>魚乙切一作懽聲逸</hi>我意<lb/>
不在春所憂空自咄一官誠易了報國何時畢髙堂<lb/>
母老矣衰髮不滿櫛昨日寄書言新陽發舊疾藥食<lb/>
<hi>一作石</hi>子雖勤豈若我在膝又云子亦病蓬首不加髴<lb/>
書來本慰我使我煩憂鬱思家春夢亂妄意占凶吉<lb/>
却思夷陵囚其樂何可述前年辭諫署朝議不容乞<lb/>
孤忠一許國家事豈復<hi>一作暇</hi>䘏横身當衆怒見者旁<lb/>
可慄近日讀除書朝廷更輔弼君恩優大臣進退禮<lb/>
<pb n="KR4d0069_SBCK_002-8b"/>
有秩小人妄希㫖論識爭操筆又聞說朋黨次第推<lb/>
甲乙而我豈敢逃不若先自劾上賴天子聖必未<hi>一作</hi>
<hi>未必</hi>加斧鑕一身但得貶羣口息啾唧公朝賢彦衆避<lb/>
路<hi>一本作讓</hi>當揣質茍能因謫去引分思藏密還爾禽鳥<lb/>
性樊籠免驚怵子意其謂何吾謀今巳必<hi>一本有試思憂與樂</hi>
<hi>便可齊升黜兩句</hi>子能<hi>一作如</hi>甘藜藿我易解簪紱嵩峯三十<lb/>
六蒼翠争聳出安得携子去耕桑老蓬蓽<lb/>
　　　暮春有感<lb/>
幽憂無以銷春日静愈長薫風入花骨花枝午低昻<lb/>
往來採花蜂清蜜未滿房春事巳爛漫落英漸飄揚<lb/>
<pb n="KR4d0069_SBCK_002-9a"/>
蛺蝶無所爲飛飛助其忙啼鳥亦屢變新音巧調篁<lb/>
遊絲最無事百尺拖晴光天工施造化萬物感春陽<lb/>
我獨不知春乆病卧空堂時節去莫挽浩歌自成傷<lb/>
　　　洛陽牡丹圖<lb/>
洛陽地脉花最冝牡丹尤爲天下竒我昔所記數十<lb/>
種於今十年半忘之開圖若見故人面其間數種昔<lb/>
未窺客言<hi>一作云</hi>近歳花特異徃徃變出呈新枝洛人<lb/>
驚誇立名字買種不復論家貲比新較舊難<hi>一作莫</hi>優<lb/>
劣爭先擅價各一時當時絶品可數者魏紅窈窕姚<lb/>
黄妃壽安細葉開尚少<hi>一作早</hi>朱砂玉版人<hi>一作猶</hi>未知<lb/>
<pb n="KR4d0069_SBCK_002-9b"/>
傳聞千葉昔未有只從左紫名𥘉馳四十年間花百<lb/>
變最後最好濳溪緋今花雖新我未識未信與舊誰<lb/>
妍媸當時<hi>一作年</hi>所見巳云絶豈有更好<hi>一作妍</hi>此可疑<lb/>
古稱天下無正色但恐世好隨時移鞓紅鶴翎豈不<lb/>
羙歛色如避新來姬何况逺說蘇與賀有類異世誇<lb/>
嬙施造化無情冝一槩偏此著意何其私又疑人心<lb/>
愈巧僞天<hi>一作各</hi>欲鬪巧窮精微不然元化朴散乆豈<lb/>
特近歳尤澆漓爭新<hi>一作先</hi>鬪麗若不已更後百載知<lb/>
何爲但應新花日愈好惟有我老年年衰<lb/>
　　　鎭陽讀書<lb/>
<pb n="KR4d0069_SBCK_002-10a"/>
春深夜苦短燈冷熖不長塵蠹文字細病眸澁無光<lb/>
坐乆百骸倦中遭群慮戕尋前顧後失得一念<hi>一作而</hi>
十忘乃知學在少老大不可彊廢書誰與語歎息自<lb/>
悲傷因憶石夫子徂徠有茅堂前年來京師講學居<lb/>
上庠青衫綴朝士面有<hi>一作乃弃</hi>數畒桑不耐群兒嗤束<lb/>
書歸故郷却尋茅堂在髙卧泰山傍聖經日陳前弟<lb/>
子羅兩廂大論叱佛老髙聲<hi>一作言</hi>誦虞唐賔朋足棗<lb/>
栗兒女飽糟糠雖云待官闕便欲解朝裳有似蠶作<lb/>
繭縮身思自藏嗟我一何愚貪得不自量平生事筆<lb/>
硯自可娯文章開口攬時事論議爭煌煌退之嘗有<lb/>
<pb n="KR4d0069_SBCK_002-10b"/>
云名聲暫羶香誤䝉天子知侍從列班行官榮日巳<lb/>
寵事業闇不彰器小以<hi>一作而</hi>任大躋顚理之常聖君<lb/>
雖不誅在汝<hi>一作尓</hi>豈自遑不能雖欲止怳<hi>一作恍</hi>若失<lb/>
其方却欲尋舊學舊學巳榛荒有類邯鄲歩兩失皆<lb/>
茫茫便欲乞身去君恩厚須償又欲求一州俸錢買<lb/>
歸裝譬如歸巢鳥將棲少徊翔自覺誠未晚収愚老<lb/>
縑緗<lb/>
　　　留題鎭陽潭園<lb/>
官雖鎭陽居身是鎭陽客北園潭上花安問誰所植<lb/>
春風無先後爛漫爭紅白一花聊一醉盡醉猶須百<lb/>
<pb n="KR4d0069_SBCK_002-11a"/>
而我病不飲對花空歎息朝來不能歸暮看不忍摘<lb/>
謂言花縱落滿地猶可席不來纔幾時人事已非昔<lb/>
芳枝結青杏翠葉新奕奕落絮風卷盡春歸不留迹<lb/>
空餘緑潭水尚帶餘春色疑<hi>一作思</hi>春竟何之意謂追<lb/>
可得東西遶潭行蜂鳥已寂寂惘然無所依歸駕不<lb/>
停軛寓興誠可樂留情豈非惑至今清夜夣猶遶北<lb/>
潭北<lb/>
　　　讀<hi>一本有聖俞字</hi>蟠桃詩寄子羙<lb/>
韓孟於文詞兩雄力相當<hi>一本有偶以恠自戯作詩驚有唐兩句</hi>篇章<lb/>
綴談笑雷電擊幽荒衆鳥誰<hi>一作不</hi>敢和鳴鳯呼其皇<lb/>
<pb n="KR4d0069_SBCK_002-11b"/>
孟窮苦纍纍韓冨浩穰穰窮者啄其精冨者爛文章<lb/>
發生一爲宫揫斂一爲商二律雖不同合奏乃鏘鏘<lb/>
天之産竒恠希世不可常寂寥二百年至寳埋無光<lb/>
郊死不爲島聖俞發其藏患世愈不出孤吟夜號<hi>一作</hi>
<hi>夜號清</hi>霜霜寒入毛骨清響哀<hi>一作乃</hi>愈長玉山禾難熟<lb/>
終歳苦飢腸我不能飽之更欲不自量引吭和其音<lb/>
力盡猶勉彊<hi>一本有嗟我於韓徒足未及其墻而子得孟骨英靈空北印四句</hi>誠知<lb/>
非所敵但欲繼前芳近者蟠桃詩有傳來北方發我<lb/>
衰病思藹如得春陽忻然便欲和洗硯坐中堂墨筆<lb/>
不能下怳怳<hi>一作恍恍</hi>若有亡老雞觜爪硬未易犯其埸<lb/>
<pb n="KR4d0069_SBCK_002-12a"/>
不戰先<hi>一作輙</hi>自却雖奔<hi>一作/然</hi>未甘降更<hi>一作便</hi>欲呼子<lb/>
羙子羙隔濤江其人雖憔悴其志獨軒<hi>一作昂</hi>昂氣力<lb/>
誠當對勝敗可交相安得二子接揮鋒兩交鋩我亦<lb/>
願助勇鼓旗譟其旁快哉天下樂一釂冝百觴乖離<lb/>
難㑹合此志何由償<lb/>
　　　𥘉伏日招王幾道小飲<lb/>
北園數畒官墻下嗟我官居如傳舍滹沲北渡馬踏<lb/>
<hi>一作蹄</hi>冰西山病歸花巳謝落英不見空繞樹細草𥘉<lb/>
長猶可藉空園一鎻不復窺不覺芳蹊繁早夏隔墻<lb/>
時時聞好鳥如得嘉<hi>一作佳</hi>客聽清話今朝試去繞園<lb/>
<pb n="KR4d0069_SBCK_002-12b"/>
尋緑李横枝礙行馬蒲萄憶見𥘉引蔓翠葉隂<hi>一作成</hi>
隂還滿架紅榴<hi>一作榴花</hi>最晚子已繁猶有殘花藏葉罅<lb/>
<hi>一本有雖無桃李競繁華固有竹栢資瀟洒兩句</hi>人生有酒復何求官事無<lb/>
了須偷暇古云伏日當早歸况今著令許休假能來<lb/>
解帶相就飲爲子掃月開風榭<lb/>
　　　白髮喪女師作<hi>一本無下四字</hi>
吾年未四十三斷哭子腸一割痛莫忍屢痛誰能當<lb/>
割腸痛連心心碎骨亦傷出我心骨血灑爲清淚行<lb/>
淚多血已竭毛膚冷無光自然鬚與鬢<hi>一作鬢與鬚</hi>未老<lb/>
先蒼蒼<lb/>
<pb n="KR4d0069_SBCK_002-13a"/>
　　　永陽大雪<lb/>
清流關前一尺雪鳥飛不度人行絶冰連<hi>一作沍</hi>谿谷<lb/>
麋鹿死風勁野田桑柘折江淮卑濕殊北地歳不苦<lb/>
寒常疫癘老農自言身七十曽見此雪纔三四新陽<lb/>
漸動愛日輝微和習習東風吹一尺雪幾尺泥泥深<lb/>
麥苗春始肥老農爾豈知帝力聽我歌此豐年詩<lb/>
　　　送章生東歸<lb/>
窮山<hi>一作廬</hi>荒僻人罕顧子以一身千里來問子之勤<lb/>
何所欲自慚報子無瓊瑰非徒多難學乆廢世事漸<lb/>
懶由心衰呉興先生冨道德侁侁弟子皆賢材郷閭<lb/>
<pb n="KR4d0069_SBCK_002-13b"/>
禮讓巳成俗餘風漸𬒳來江淮子年方少力可勉徃<lb/>
與夫子爲顔回<lb/>
居士集卷第二<lb/>
　熈寧五年秋七月男發等編定<lb/>
　　紹熈二年三月郡人孫謙益挍正<lb/>
<pb n="KR4d0069_SBCK_002-14a"/>
　送楊闢秀才詩如渴飲醴酪諸本同惟衢本作潼<lb/>
　酪朝佐按列子乳湩有餘謝承後漢書乳爲生湩<lb/>
　湩乳汁也音種訛而爲潼史記匈奴傳湩酪之羙<lb/>
　今正之<lb/>
　送慧勤歸餘杭詩箘笋鄙羔羊衢本建本吉本作<lb/>
箘從竹吉州羅寺丞家京師舊本蜀本作菌從卄<lb/>
　朝佐按箘簵羙竹也菌蕈也吕氏春秋越駱之菌<lb/>
　注竹筍也本亦從卄今兩存之<lb/>
送慧勤未飯<hi>一作供</hi>歸兮<hi>一作歸去</hi>
絳守居園池駭羣<hi>一作駮羣</hi>
<pb n="KR4d0069_SBCK_002-14b"/>
晉祠窺<hi>一作觀</hi>豪俠<hi>一作/游俠</hi>髙壘<hi>一作孤壘</hi>
登嵩巫亭朝暮<hi>石本作昬朝</hi>綽約<hi>京本作婥約莊子作淖約</hi>
水谷夜行轢<hi>一作鑠</hi>
病中寄聖俞冰消<hi>一作㳙㳙</hi>
班班林間鳩官禄<hi>一作官禄</hi>
鎭陽讀書官榮<hi>一作宦榮</hi>躋顚<hi>一作顚躋</hi>
讀蟠桃詩子羙<hi>二字上一有蘇字</hi>寥<hi>一作寞</hi>
𥘉伏小飲殘花<hi>一作殘紅</hi>
永陽大雪鳥飛<hi>一作飛鳥</hi>
　此卷班班林間鳩寄内云次第推甲乙廣韻第字<lb/>
<pb n="KR4d0069_SBCK_002-15a"/>
　注云次第說文云本作弟韋束之次弟也今爲兄<lb/>
　弟字又漢複姓玉篇亦謂第字今爲第幾明非古<lb/>
　也然則古惟用弟字未嘗加竹史傳皆然故公集<lb/>
　凡言次弟兄弟之類並用弟字近世旣分而爲二<lb/>
　印本從之今難盡正書此以示後人<lb/>
<pb n="KR4d0069_SBCK_002-1a"/>
易童子問第三　乾坤乾爻七九則變坤爻八六則<lb/>
變<hi>一作乾爻七九九則變坤爻八六六則變</hi>
第四　屯動乎險而經綸之<hi>險字下一有中字</hi>
第五　蒙以養其德<hi>以一作不</hi>
第七　師臣伐主<hi>主一作君</hi>以本於順<hi>以當/作心</hi>兵非聖王<hi>王一</hi>
<hi>作人</hi>
第九　同人急於人事<hi>急一作適</hi>
第十一　觀下觀於民<hi>於一作乎</hi>
第十二　剥動以經論<hi>易釋文黄潁云經論匡濟也本亦作綸</hi>
第十三　復見乎動復也<hi>復字下一有動字</hi>
<pb n="KR4d0069_SBCK_002-1b"/>
第十六　咸男女同類歟曰<hi>此下一有男女異類也故睽之彖曰二女同居</hi>
<hi>其志不同行又曰二十二字</hi>其志通<hi>此下一有也字</hi>
第十七　恒而久成<hi>久字上疑脫能字</hi>而化成<hi>而字下疑脱天下字</hi>
不正利<hi>一作不利正</hi>
第十八　明夷岀而臨衆<hi>臨二作莅</hi>
<pb n="KR4d0069_SBCK_002-2a"/>
易童子問卷第二　歐陽文忠公集七十七<lb/>
童子問曰履險蹈難謂之蹇解難濟險謂之解二卦<lb/>
之義相反而辭同皆曰利西南者何謂也曰聖人於斯<lb/>
二卦辭則同而義則異各於其彖言之矣蹇之彖曰<lb/>
徃得中也解之彖曰徃得衆也者是巳西南坤也坤<lb/>
道主順凡居蹇難者以順而後免於患然順過乎柔<lb/>
則入於邪必順而不失其正故曰徃得中也解難者<lb/>
必順人之所欲故曰徃得衆也<lb/>
童子問曰損損下益上益損上益下何謂也曰上君<lb/>
而下民也損民而益君損矣損君而益民益矣語曰<lb/>
<pb n="KR4d0069_SBCK_002-2b"/>
百姓足君孰與不足此之謂也童子又曰損之象曰<lb/>
君子以懲忿窒慾益之象曰君子以見善則遷有過<lb/>
則改何謂也曰嗚呼君子者天下繫焉其一身之損<lb/>
益天下之利害也君子之自損忿慾爾自益者遷善<lb/>
而改過爾然而肆其忿慾者豈止一身之損哉天下<lb/>
有𬒳其害矣遷善而改過者豈止一已之益哉天下<lb/>
有蒙其利者矣童子曰君子亦有過乎曰湯孔子聖<lb/>
人也皆有過矣君子與衆人同者不免乎有過也其<lb/>
異乎衆人者過而能改也湯孔子不免有過則易之<lb/>
所謂損益者豈止一身之損益哉<lb/>
<pb n="KR4d0069_SBCK_002-3a"/>
童子問曰夬不利即戎何謂也曰謂其已甚也去小<lb/>
人者不可盡盖君子者養小人者也小人之道長斯<lb/>
害矣不可以不去也小人之道巳衰君子之利及乎<lb/>
天下矣則必使小人受其賜而知君子之可尊也故<lb/>
不可使小人而害君子必以君子而養小人夬剛決<lb/>
柔之卦也五陽而一隂決之雖易而聖人不欲其盡<lb/>
決也故其彖曰所尚乃窮也小人盛則決之衰則養<lb/>
之使知君子之爲利故其象曰君子以施禄及下小<lb/>
人巳衰君子已盛物極而必反不可以不懼故其象<lb/>
又曰居德則忌<lb/>
<pb n="KR4d0069_SBCK_002-3b"/>
童子問曰困亨貞大人吉無咎其彖曰險以說困而<lb/>
不失其所亨何謂也曰困亨者困極而後亨物之常<lb/>
理也所謂易窮則變變則通也困而不失其所亨者<lb/>
在困而亨也惟君子能之其曰險以說者處險而不<lb/>
懼也惟有守于其中則不懼于其外惟不懼則不失<lb/>
其所亨謂身雖困而志則亨也故曰其惟君子乎其<lb/>
象又曰君子以致命遂志者是也童子又曰敢問正<lb/>
大人吉無咎者古之人孰可以當之曰文王之羑里<lb/>
箕子之明夷<lb/>
童子問曰革之彖曰湯武革命順乎天而應乎人何<lb/>
<pb n="KR4d0069_SBCK_002-4a"/>
謂也曰逆莫大乎以臣伐君若君不君則非君矣是<lb/>
以至仁而伐桀紂之惡天之所欲誅而人之所欲去<lb/>
湯武誅而去之故曰順乎天而應乎人也童子又曰<lb/>
然則正乎曰正者常道也堯傳舜舜傳禹禹傳子是<lb/>
已權者非常之時必有非常之變也湯武是巳故其<lb/>
彖曰革之時大矣哉云者見其難之也童子又曰湯<lb/>
武之事聖人貴之乎曰孔子區區思文王而不已其<lb/>
厚於此則薄於彼可知矣童子又曰順天應人豈非<lb/>
極稱之乎何謂薄曰聖人於革稱之者適當其事爾<lb/>
若乾坤者君臣之正道也於乾坤而稱湯武可乎聖<lb/>
<pb n="KR4d0069_SBCK_002-4b"/>
人於坤以履霜爲戒以黄裳爲吉也<lb/>
童子問曰革去故而鼎取新何謂也曰非聖人之言<lb/>
也何足問革曰去故不待言而可知鼎曰取新易無<lb/>
其辭汝何從而得之夫以新易舊故謂之革若以商<lb/>
革夏以周革商故其象曰湯武革命者是也然則以<lb/>
新革故一事爾分於二卦者其誰乎童子又曰然則<lb/>
鼎之義何謂也曰聖人言之矣以木巽火亨飪也<lb/>
童子問曰震之辭曰震驚百里不喪匕鬯者何謂也<lb/>
曰震者雷也驚乎百里震之大者也處大震之時衆<lb/>
皆震驚而獨能不失其守不喪其器者可以任大事<lb/>
<pb n="KR4d0069_SBCK_002-5a"/>
矣故其彖曰震驚百里驚逺而懼邇也不喪匕鬯出<lb/>
可以守宗廟社稷爲祭主者謂可任以大事也童子<lb/>
曰郭公夏五聖人所以傳疑彖之闕文奈何曰聖人<lb/>
疑則傳疑也若震之彖其辭雖闕其義則在又何疑<lb/>
焉<lb/>
童子問曰艮之象曰君子以思不出其位何謂也曰<lb/>
艮者君子止而不爲之時也時不可爲矣則止而以<lb/>
待其可爲而爲者也故其彖曰時止則止時行則行<lb/>
於斯時也在其位者冝如何思不出其位而已然則<lb/>
位之所職不敢廢也詩云風雨如晦鷄鳴不巳此之<lb/>
<pb n="KR4d0069_SBCK_002-5b"/>
謂也<lb/>
童子問曰歸妺征凶彖曰歸妺天地之大義人之終<lb/>
始也其卦辭凶而彖辭吉何謂也曰合二姓具六禮<lb/>
而歸得其正者此彖之所謂妹者也若婚不以禮而<lb/>
從人者卦所謂征凶者也童子曰敢問何以知之曰<lb/>
咸之辭曰取女吉其爲卦也艮下而兊上故其彖曰<lb/>
上柔而下剛男下女是以吉也漸之辭曰女歸吉其<lb/>
爲卦也艮下而巽上其上柔下剛以男下女皆與咸<lb/>
同故又曰女歸吉也歸妹之爲卦也不然兊下而震<lb/>
上其上剛下柔以女下男正與咸漸反故彼吉則此<lb/>
<pb n="KR4d0069_SBCK_002-6a"/>
凶矣故其彖曰征凶位不當也者謂兊下震上也童<lb/>
子曰取必男下女乎曰夫婦所以正人倫禮義所以<lb/>
養㢘耻故取女之禮自納采至于親迎無非男下女<lb/>
而又有漸也故漸之彖曰漸之進也女歸吉也者是<lb/>
已奈何歸妺以女下男而徃其有不凶者乎<lb/>
童子問曰兊之彖曰順乎天而應乎人何謂也曰兊<lb/>
說也說以先民民忘其勞說以犯難民忘其死說莫<lb/>
大於此矣而所以能使民忘勞與死者非順天應人<lb/>
則不可由是見小惠不足以說人而私愛不可以求<lb/>
說<lb/>
<pb n="KR4d0069_SBCK_002-6b"/>
童子問曰萃聚也其辭曰王假有廟渙散也其辭又<lb/>
曰王假有廟何謂也曰謂渙爲散者誰歟易無其辭<lb/>
也童子曰然則敢問渙之義曰吾其敢爲臆說乎渙<lb/>
之卦辭曰利渉大川其彖曰乘木有功也其象亦曰<lb/>
風行水上渙而人之語者冰釋汗浹皆曰渙然則渙<lb/>
者流行通逹之謂也與夫乖離分散之義異矣嗚呼<lb/>
王者冨有九州四海萬物之象莫大於萃可以有廟<lb/>
矣功德流行逹于天下莫大於渙可以有廟矣<lb/>
童子問曰節之辭曰苦節不可貞者自節過苦而不<lb/>
得其正歟物𬒳其節而不堪其苦歟曰君子之所以<lb/>
<pb n="KR4d0069_SBCK_002-7a"/>
節於已者爲其愛於物也故其彖曰節以制度不傷<lb/>
財不害民者是也節者物之所利也何不堪之有乎<lb/>
夫所謂苦節者節而太過行於己不可久雖久而不<lb/>
可施於人故曰不可正也童子口敢問其人曰異衆<lb/>
以取名貴難而自刻者皆苦節也其人則鮑焦於陵<lb/>
仲子之徒是矣二子皆苦者也<lb/>
童子問曰小過之象曰君子以行過乎恭喪過乎哀<lb/>
用過乎儉者何謂也曰是三者施於行己雖有過焉<lb/>
無害也若施於治人者必合乎大中不可以小過也<lb/>
蓋仁過乎愛患之所生也刑過乎威亂之所起也推<lb/>
<pb n="KR4d0069_SBCK_002-7b"/>
是可以知之矣<lb/>
童子問曰既濟之象曰君子思患而豫防之者何謂<lb/>
也曰人情處危則慮深居安則意怠而患常生於怠<lb/>
忽也是以君子既濟則思患而豫防之也<lb/>
童子問曰火在水上未濟君子以慎辨物居方何謂<lb/>
也曰未濟之象火冝居下而反居上水冝居上而反<lb/>
居下二物各失其所居而不相濟也故君子慎辨其<lb/>
物冝而各置其物於所冝居之方以相爲用所以濟<lb/>
乎未濟也<lb/>
易童子問卷第二<lb/>
<pb n="KR4d0069_SBCK_002-8a"/>
易童子問第一　履坤道主順<hi>此下一衆也三/有又字</hi>
第二　損君子之自損<hi>此下一有者字</hi>有𬒳其害矣<hi>矣字上一有者字</hi>
第五　革貴之乎<hi>一作所貴乎</hi>順天應人<hi>此上一/其曰二/有字</hi>
第八　艮可爲而爲者也<hi>爲者一作有爲</hi>
第十　兊萬物之象<hi>象一作衆</hi>
第十一　莭皆苦者也<hi>皆苦一作其甚</hi>
第十二　小過於治人者<hi>一無者字</hi>
<pb n="KR4d0069_SBCK_002-8b"/>
<pb n="KR4d0069_SBCK_002-1a"/>
書簡卷第二　歐陽文忠公集一百四十五<lb/>
　　　與晏元獻公<hi>同叔慶曆七年</hi>
某啓孟春猶寒伏惟判府相公尊體動止萬福前急<lb/>
足自府還伏蒙賜書爲報且承臨鎮之餘日有林湖<lb/>
間燕之樂此乃大君子以道出處之方而元老明哲<lb/>
所以爲國自重之意也幸甚幸甚有魏廣者好古守<lb/>
道之士也其爲人外柔而内剛<hi>一作内剛而外柔</hi>新以進士<lb/>
及第爲滎陽主簿今因吏役至府下非有它求<hi>一有也字</hi>
宜以卑賤不能自逹欲一趨門仞而已伏惟幸賜察<lb/>
焉不備某再拜<lb/>
<pb n="KR4d0069_SBCK_002-1b"/>
　　　又<hi>皇祐六年</hi>
某叩首孟春猶寒伏惟留守相公大學士動止萬福<lb/>
某罪逆不孝不自死滅猶存喘息自齒人曹近者輒<lb/>
以哀誠具之號䟽台慈軫惻憐念孤窮亟遣府兵賜<lb/>
以慰答有以見厚徳載物無所不容求舊拾遺雖弊<lb/>
不棄捧讀感涕不知自已内惟孤賤受賜有年豈獨<lb/>
兹時乃爾忉怛蓋以感激臨紙發於其誠而不能止<lb/>
也留務清閑㐲惟上爲邦家精調寢饍下情區區謹<lb/>
因人還附以叙謝某再拜<lb/>
　　　與杜正獻公<hi>世昌慶曆五年</hi>
<pb n="KR4d0069_SBCK_002-2a"/>
某頓首啓仲夏毒熱伏惟相公閤下尊候動止萬福<lb/>
某蒙國厚恩任責尤重殆此朞歲曠無所聞不惟上<lb/>
辜陶鈞實亦慚愧知已瞻望門館豈勝區區然自東<lb/>
藩下車巳累月而尚稽脩問左右之禮蓋其進不能<lb/>
爲朝廷辨邪正而使讒言勝於公議退亦何所述其<lb/>
私焉用此彷徨非懈怠也伏以大臣出處自繫時事<lb/>
惟望爲國自重以享多福卑情不任禱頌懇切之至<lb/>
謹奉啓起居伏惟幸察<lb/>
　　　又<hi>慶曆八年</hi>
某啓仲夏毒熱不審相公閤下尊體動止何如某昨<lb/>
<pb n="KR4d0069_SBCK_002-2b"/>
蒙恩自滁徙揚揚古名都嘗多鉅公臨治憶爲進士<lb/>
時從故胥公自南還舟次郡下遊里市中但見郡人<lb/>
稱頌太守之政愛之如父母某時尚未登公之門然<lb/>
始聞公之盛徳矣因竊歎慕不已以爲君子爲政使<lb/>
人愛之如此足矣然不知公以何道而能使人如此<lb/>
又不知使已他日爲之亦䏻使人如此否是時天聖<lb/>
六年冬也去今㡬二十年而幸得繼公爲政於此以<lb/>
償夙昔歎慕之心而其材薄力劣復何能爲徒有志<lb/>
爾相公道徳材業著子天下一郡之政不足多述因<lb/>
小生之幸遂以及之聊陳始未不覺言繁恐悚恐悚<lb/>
<pb n="KR4d0069_SBCK_002-3a"/>
拜見未由伏惟爲國自重<lb/>
　　　又<hi>皇祐元年</hi>
某啓孟秋猶熱伏惟致政相公閤下尊體動止萬福<lb/>
昨者某以目疾爲苦自揚州求潁至此經時闕於奉<lb/>
狀蓋以目疾<hi>一作目病</hi>無悰私門多故然其企望門館何<lb/>
日而忘頃自去冬子羙之逝賢人不幸天下所哀伏<lb/>
計台慈倍深痛悼某年方四十有三而鬢鬚皆白眼<lb/>
目昬暗慈母垂老羸病厭厭身世若斯國恩未報毎<lb/>
以自念慨然興嗟知遇至深敢兹瑣碎皇恐皇恐秋<lb/>
暑未退霖雨爲災㐲惟順時倍加保重卑情所望不<lb/>
<pb n="KR4d0069_SBCK_002-3b"/>
任區區謹奉啓起居<lb/>
　　　又<hi>同前</hi>
某頓首啓季冬極寒伏惟相公閤下尊候動止萬福<lb/>
某幸得守官近郡當時欲奔走候問起居而自秋以<lb/>
來老母卧病郡旣僻小絶無醫藥逮冬至之後方得<lb/>
漸安由此踰月曠闕書啓之禮蕞爾小子蒙徳有年<lb/>
瞻望門墻何日而巳伏願順時自重以迎遐福以隆<lb/>
壽考卑情不任區區謹奉啓咨問<lb/>
　　　又<hi>皇祐四年</hi>
某啓前月𥘉專於郡中借人拜問不謂至今不逹必<lb/>
<pb n="KR4d0069_SBCK_002-4a"/>
以大水爲阻急足至伏喜秋來台候萬福得賛善書<lb/>
承頗多故亦云微恙今必已平康諒煩台慮也寵示<lb/>
寄君謨唱和詩并梅書豈勝珍荷梅君窮困晚遇真<lb/>
知不爲否也某此苟活但葬事未有涯大事惟此固<lb/>
難容易自秋來忽患腰脚醫者云脾元冷氣下攻遂<lb/>
勉從教誨食肉古人三年不食鹽酪誠有愧也不孝<lb/>
不孝延陵葬子孔子猶徃觀之蓋君子於哀樂喜怒<lb/>
必有可觀以爲人法也今世士人居喪不及處多風<lb/>
俗乆弊恬不爲怪心常患之不意自犯名教然存身<lb/>
亦以奉後此蒙寵誨之意也荷見憂愛至深不覺言<lb/>
<pb n="KR4d0069_SBCK_002-4b"/>
多死罪死罪某上<lb/>
　　　與曽宣靖公<hi>明仲慶曆五年</hi>
某啓山郡僻寂習閑成懶凡於人事㡬廢絶前者送<lb/>
起居院文字人回特沐手誨違别兹乆伏承徳履甚<lb/>
休可勝慰浣某居此雖僻陋然奉親尸禄優幸至多<lb/>
愚拙之心本貪報國招仇取禍勢自當然然禆𥙷未<lb/>
有一分而緣某之故事起多端有損無益可爲媿歎<lb/>
今而冒寵名飽食自便何以爲顔也未期良㑹冬冷<lb/>
保重<lb/>
　　　與吕正獻公<hi>晦叔皇祐二年</hi>
<pb n="KR4d0069_SBCK_002-5a"/>
某啓别後人還兩辱書暑中喜承寢味多福某十三<lb/>
日受命與孫公易地此月下旬當行効官不憚宣力<lb/>
苟爲公家何所不可若區區應接人事以避徃來之<lb/>
謗秖恐違其天性難乆處也西湖宛然再來之計不<lb/>
難圖而與賢者共樂知其不可得也秋凉惟冀保重<lb/>
　　　又<hi>熈寜■年</hi>
某啓某以衰病之質幸此優閑中性易習遂成懶堕<lb/>
嚮審召還禁林固與士大夫同其慶抃而乆闕馳誠<lb/>
恃知之厚必不罪其踈慢也辱書重増感愧未涯瞻<lb/>
邇漸寒爲國自重<lb/>
<pb n="KR4d0069_SBCK_002-5b"/>
　　　又<hi>熈寜三年</hi>
某啓養拙東州乆自藏縮加之病苦廢事遂闕拜問<lb/>
比者得請淮西道出治下方俟及疆奉狀行次南郡<lb/>
<hi>一作都</hi>遽辱賜教其爲感愧何可勝言仍審坐鎮之餘<lb/>
動履多福某衰晚之年蒙上信其實病不以避事爲<lb/>
責而從其所欲恩出萬幸何感如之餘不復云皆留<lb/>
靣布<lb/>
　　　又<hi>熈寜五年</hi>
某啓晴隂不常不審動履何似前日四望一賞群芳<lb/>
之盛已而遂雨古人謂四樂難并信矣十三日欲枉<lb/>
<pb n="KR4d0069_SBCK_002-6a"/>
軒騎顧訪蓋以草堂僅成幸一光飾之爾謹此咨布<lb/>
餘留面叙<lb/>
　　　又<hi>同前</hi>
某啓昨晚辱教答承齒疾尚未平若苦不敢勸酒莫<lb/>
可略枉顧否蓋欲少接清論不主於酒食物亦令減<lb/>
滋味也矧兹疾某亦嘗苦毎蒙寛假也更此咨啓<lb/>
　　　與程文簡公<hi>天球皇祐年</hi>
某啓哀誠迫塞不敢時通記問蒙存録過厚荷知有<lb/>
素不當煩述也賤累往來鎮下特承差人送至及勞<lb/>
賜稠重秖以愧感佳醸拜恵甚頻増<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>増靦衰病咫<lb/>
<pb n="KR4d0069_SBCK_002-6b"/>
尺未由號<hi>一作就</hi>見依戀依戀<lb/>
　　　又<hi>至和元年</hi>
某頓首啓依戀之懇略布具前大暑中特煩眷接累<lb/>
日連夕不見勌色私懷感著非一二所可陳舟行病<lb/>
酒累日不解府人屢還皆不能奉啓纔過長平遂苦<lb/>
大熱比及都下俗狀益勞瞻想清宴其可再得餘當<lb/>
續具咨目兹少叙依依不悉<lb/>
　　　又<hi>至和二年</hi>
蒙頒寄佳醖感愧非一京師日苦俗狀無復清思臨<lb/>
觴之樂未始有之思去歲留奉清歡不覺巳朞年矣<lb/>
<pb n="KR4d0069_SBCK_002-7a"/>
栁湖陳之甘棠思有所頌述以遺陳人爲他日故事<lb/>
以彰公之雅志不惟拙訥直以多事怱怱殊所不暇<lb/>
秋凉必償素願得次詩榜之末亦大幸矣<lb/>
　　　又<hi>同前</hi>
某啓昨得請淮西方作書乞舟謀出府下冀得一奉<lb/>
言色私懷喜幸何可勝言而改軄未謝恩旨復留孤<lb/>
拙無庸於時何報進退遑遽莫知所爲重以屢煩朝<lb/>
聽未敢輕有所陳<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔周行碌碌而巳荷公愛顧非<lb/>
比他人岀處之節不敢自黙時事日新未知如何區<lb/>
區非紙墨所布也秋熱惟乞以時爲國自重<lb/>
<pb n="KR4d0069_SBCK_002-7b"/>
　　　又<hi>同前</hi>
某啓忽忽久踈奉問近以𬒳命出疆𥘉縁持送御容<lb/>
須一學士同列五人皆以曽往遂不敢辭繼以虜中<lb/>
凶訃義益難免然冒風霜衣皮毛附火食麫皆於目<lb/>
疾有損亦無如之何比者當馳問示諭栁湖嘉致誠<lb/>
願有所述以姓名附見爲榮北行馬上當得杼思偶<lb/>
祕書歸省顧治行計随分牽率鄙懷不能盡萬一<lb/>
　　　又<hi>至和元年</hi>
某頓首伏承台誨欲使撰述先公神道碑豈勝愧恐<lb/>
某才識卑近豈足以鋪列世徳之清芬然蒙顧有年<lb/>
<pb n="KR4d0069_SBCK_002-8a"/>
義不得辭其如大懼不稱所使以辱執事是用進退<lb/>
惕然餘當詣節下受教舟船荷徳無巳<lb/>
　　　又<hi>同前</hi>
某啓辱賜問并錄到贈告屢煩台聽悚仄可知所要<lb/>
碑文今巳牽課衰病無悰言無倫理不足以揚先烈<lb/>
愧汗而巳某自病起益疲不能復舊豈遂衰邪碌碌<lb/>
處此思去未果但思明公栁湖春色不得陪俊騎爲<lb/>
恨爾大用猶稽時事多端思見舊徳物論如此非䛕<lb/>
也未間樽爼爲適亦有嘉趣臨紙區區不能盡惟冀<lb/>
爲國珍重<lb/>
<pb n="KR4d0069_SBCK_002-8b"/>
　　　與孫威敏公<hi>元䂓皇祐四年</hi>
某僦居西郊苟活無求於世號奉几筵而巳諸事無<lb/>
便不便也幸無恤秖如卜葬茫然未有涯然汲汲須<lb/>
於明年了却某邇來目昬略辨黒白耳復加重恐知<lb/>
之西行漸相逺哀苦中瞻望依依范杜二家之子不<lb/>
歸京西此不足怪人事就易爾仕宦子孫多在北古<lb/>
賢亦皆如此不以去就爲輕重也某亦不忍以先妣<lb/>
有歸子孫以逺不得時省墳墓也哀切哀切<lb/>
　　　又<hi>同前</hi>
某叩首急足自徐還辱書承以七月首塗大斾遂西<lb/>
<pb n="KR4d0069_SBCK_002-9a"/>
即日秋暑伏惟台候萬福昨日范公宅得書以埋銘<lb/>
見託哀苦中無心緒作文字然范公之徳之才豈易<lb/>
稱述至於辨讒謗判忠邪上不損朝廷事體下不避<lb/>
怨仇側目如此下筆抑又艱㢤某平生孤拙荷范公<lb/>
知獎最深適此哀迷别無展力將此文字是其軄業<lb/>
當勉力爲之更須諸公共力商榷須要穩當承公許<lb/>
作行狀甚善便將請謚議官文書有司據以爲議大<lb/>
是一重公據請早揮筆秖見行狀亦當牽率爲之也<lb/>
入對少留應當西邁殘暑千萬保攝時乞恵問以慰<lb/>
孤窮<lb/>
<pb n="KR4d0069_SBCK_002-9b"/>
　　　與蘇丞相<hi>子容同前</hi>
某啓哀窮苟活奄及仲秋孤苦之心何以自處昨急<lb/>
足還府嘗奉號䟽必逹秋凉寢味如何昨聞入京今<lb/>
必歸府某此幸㓜賤如常相見未涯嚮寒保愛因人<lb/>
奉此不次某再拜推官　學士執事<hi>八月五日狀</hi>
昨大禍倉卒離南都來不記料錢劵曆何在後來須<lb/>
繳納省中不知省中曽催否是王仲文手分託與問<lb/>
之<lb/>
　　　又<hi>同前</hi>
某啓近急脚子還嘗奉訊專人至辱書審秋寒以來<lb/>
<pb n="KR4d0069_SBCK_002-10a"/>
體況佳福脩苟自存活諸況前書具之此不繁述軄<lb/>
租極荷掛意前者爲料錢曆子承封送王仲文等狀<lb/>
蓋當時作書誤冩本爲添支曆尓更說與問看記得<lb/>
當時離南都時似繳納了恐未曽繳時須要見歸着<lb/>
也此中尋來並不見故也更爲王渭州織紗如何亦<lb/>
告因書批及見解牓喜賢弟𬒳薦歲杪多愛某再拜<lb/>
軄田絲十二兩有公文却送還府<lb/>
　　　又<hi>皇祐五年</hi>
某啓近累累辱書承夏熱幕中清勝某居此以來事<lb/>
緒累次書中應悉但卜葬心欲速了而事未有涯絶<lb/>
<pb n="KR4d0069_SBCK_002-10b"/>
無人相助又無弟姪可使者茫然中心未知所措吾<lb/>
弟替期應亦不逺公租極小事煩挂意悚悚苟圖存<lb/>
活所須至鮮然有不得已處也窮居危坐病目眊然<lb/>
無以度日又爲一妺喪夫惸然無依居處相逺力未<lb/>
相及添此一重煩惱爾人還作書囬謝事多未能子<lb/>
細思渇思渇<lb/>
　　　又<hi>疑</hi>
某啓晴色可佳必遂出城之行泥濘竊惟勞頓清明<lb/>
之約幸率唐公見過喫一椀不托爾餘無可以爲禮<lb/>
也專此不宣<lb/>
<pb n="KR4d0069_SBCK_002-11a"/>
　　　又<hi>疑</hi>
某啓雨晴便苦客多牽強攀和盛篇已不能如韻實<lb/>
愧於詩老也早來承見問所聞再三疑惑不審何事<lb/>
彼有所傳幸以爲示也爲客在門前守定冩簡不成<lb/>
悉之<lb/>
　　　又<hi>疑</hi>
某啓拙詩趂韻有梅二之業病無其工也早來許行<lb/>
香後見過何爲復輟所欲示者何事來日能見顧否<lb/>
行香後乘凉枉駕作一盂飯奉待却有絶品茶數種<lb/>
可試若所說事不妨時幸就近約介甫同來爲幸惟<lb/>
<pb n="KR4d0069_SBCK_002-11b"/>
以方上號請告不敢聚飲爾其他並無害批示某再<lb/>
拜<lb/>
　　　又<hi>治平四年</hi>
某啓近嘗奉狀急足還并遞中併捧恵問所以慰誨<lb/>
存恤之甚厚兼審經暑動履多福乃誠瞻嚮欣感可<lb/>
量汴流駛激承使舟即日東下得與民吏奔走道左<lb/>
豈勝馳情謹先奉此攀迎伏惟幸察不宣<lb/>
　　　又<hi>同前</hi>
某啓某以孤拙蒙上恩憐予之一州俾養衰朽又得<lb/>
在使部遂依公庇頓安危心豈勝天幸某至此已數<lb/>
<pb n="KR4d0069_SBCK_002-12a"/>
月幸歲豐盗息民事亦稀蝗蝻不多随時撲滅承齋<lb/>
舲下汴首及弊封當得親受約束靣布懇誠謹因迎<lb/>
迓人行姑此上問尊候不宣<lb/>
　余皇祐庚寅歲爲南都從事㑹樂安公來守留司<lb/>
　以余乃昔所舉送進士待遇特厚府中之務皆以<lb/>
　見屬嘗謂余曰愛君至誠喜得共事故事事奉諉<lb/>
　必不憚煩也又嘗親書余考牒曰才可適時識能<lb/>
慮逺珪璋粹羙是爲邦國之珍文學純深當備朝<lb/>
廷之用又其所遺書簡往往指事詰難盡其底處<lb/>
余亦荷其知照於論議間纎悉無隱前後諸帖雖<lb/>
<pb n="KR4d0069_SBCK_002-12b"/>
　祕藏之或爲親識携去者多矣今聞公薨謝感舊<lb/>
　愴懷不能已已因索巾禇尚得數十帋命工裝背<lb/>
　庻㡬藏於乆逺尓熈寜五年十月廿五日東陽郡<lb/>
　思堂丹揚蘇頌子容題<lb/>
　予在樂安幙府二年日接論議聞所未聞府事之<lb/>
　外則章奏書䟽悉以見託至於私家細故亦多詢<lb/>
　其何如故其簡札丁寜委曲雖至親亦不過如此<lb/>
　自公之薨予毎與親舊語言未嘗不及之抑其風<lb/>
　尚之可懷故彌久而不能忘也蘇頌子容題<lb/>
　　　與王文公<hi>介甫嘉祐年</hi>
<pb n="KR4d0069_SBCK_002-13a"/>
某再拜相别忽焉遂見新歲中間嘗一得附書其如<lb/>
怱遽不盡鄙懷於今猶以爲恨雖然遂使不怱遽區<lb/>
區之懷亦不能盡也賢弟來得相見備審動止即日<lb/>
春寒奉太夫人萬福喜慰無限賢者不能留之朝衰<lb/>
病者不得放去皆失其分歸咎何所其自新春來目<lb/>
益昬耳亦不聦大懼難乆於筆硯平生所懷有所未<lb/>
畢遂恐爲庸人以死爾其他細故不足道惟奉親自<lb/>
愛<lb/>
　　　又<hi>嘉祐三年</hi>
某啓近託揚州附書必逹自拜别無日不瞻企秋氣<lb/>
<pb n="KR4d0069_SBCK_002-13b"/>
稍凉㐲惟尊候萬福毗陵名郡下車之始民其受賜<lb/>
然及侍親爲道之樂日益無涯矣某怏怏于此素志<lb/>
都違諸公特以外議爲畏勉相留古之君子去就乃<lb/>
若是也吕恵卿學者罕能及更與切磨之無所不至<lb/>
也因其行謹附此咨起居<lb/>
　　　又<hi>嘉祐元年</hi>
近得揚州書言介甫有平山詩尚未得見因信幸乞<lb/>
爲示此地在廣陵爲佳處得諸公録於文字甚幸也<lb/>
賢弟平甫秀才不及别書愚意同此前亦承恵詩多<lb/>
感多感<lb/>
<pb n="KR4d0069_SBCK_002-14a"/>
　　　與韓獻肅公<hi>子華嘉祐六年</hi>
某啓多日思致問近見發遣使臣來請公用物呼渠<lb/>
欲附書待之終不至遂以稽滯不審秋凉所履何似<lb/>
某碌碌無所稱遂爲朋友之羞第以體難輕發當更<lb/>
小忍慙尓君謨自南歸皤然一翁但喜其病渇且止<lb/>
遂當安也仲儀頑健如故惟不能屢相見交㳺索漠<lb/>
子華豈當乆外何時來歸未間因風時枉數字猶足<lb/>
以慰衰病之懷竊冒寵榮不知爲樂但覺其勞與負<lb/>
愧尓茶三二種託賢弟致逹勿罪少邉州早寒惟爲<lb/>
時自愛　公儀云謝禮闈唱和巳失二梅可歎可歎<lb/>
<pb n="KR4d0069_SBCK_002-14b"/>
　　與韓門下<hi>持國至和二年</hi>
承巳受命未克馳賀蓋以治行徙居日併牽率也隂<lb/>
雨體況佳否小詩幸同作以送介甫因岀見過思仰<lb/>
思仰某再拜<hi>十三日</hi>何時可入史院幸先示諭爲望<lb/>
　　　與呉王獻公<hi>沖卿嘉祐六年</hi>
某啓奉别忽見新歲辱書承經寒動履休勝某以孤<lb/>
拙之姿不求合世加以衰病心在江湖乆矣此交親<lb/>
所共亮之也兹者遽叨誤選實岀意外任責已重而<lb/>
無素藴不敗何待見愛深者但可弔也不然何以教<lb/>
之惶恐惶恐新春保愛以副瞻祝某再拜<lb/>
<pb n="KR4d0069_SBCK_002-15a"/>
　　　又<hi>嘉祐八年</hi>
某啓公私多故久闕奉狀辱書承經暑動履清和併<lb/>
深慰戀近審將漕京西但欣按部過都當遂瞻見亦<lb/>
承曽有章奏必難遂髙懐莫且勉就否某自春渉夏<lb/>
以小兒女多病不無憂撓加以待罪碌碌不知所爲<lb/>
情緒蕭索無復前日惟握手一笑庻幾尚慰衰殘豈<lb/>
勝企望也未間盛者爲時自重人還草率爲謝不宣<lb/>
　　　又<hi>同前</hi>
某啓公私多故稍闕致問自因山赴役事非素料毎<lb/>
見奏削足知勞慮也亦承邇來頗有倫緒諒非精敏<lb/>
<pb n="KR4d0069_SBCK_002-15b"/>
不能濟也某以衰朽謬膺噐使當此多艱未知何以<lb/>
免於罪戾也即此衰病之餘與兒婦軰各安恐知<lb/>
　　　乂<hi>治平四年</hi>
某啓違逺台席忽復更時秋暑尚繁不審動履何似<lb/>
某向以孤危之迹當羣論汹湧之時獨頼至公遏以<lb/>
清議保全至此恩徳可量赴軄以來日享安逸兹爲<lb/>
受賜不淺矣乃情傾嚮豈勝區區惟冀以時爲國自<lb/>
重<lb/>
　　　又<hi>熈寜四年</hi>
某啓感激之誠巳具前幅某十七日受命行裝素具<lb/>
<pb n="KR4d0069_SBCK_002-16a"/>
適值乆雨積水爲阻三五日始遂東歸某此來恩數<lb/>
出於望外然猶有私門合乞恩澤上煩朝廷幸乞留<lb/>
念<hi>一作意</hi>蓋他門不敢言恃以親契皇恐皇恐某又上<lb/>
　　　又<hi>治平元年</hi>
某啓多故稍闕致問辱書感愧新正竊承動履休福<lb/>
貴眷各安某與兒婦等幸如宜第苦殘衰齒牙揺脫<lb/>
飲食艱難殊無情況爾京西忽已踰年承見諭謹當<lb/>
誌在下懷也過年賔客書題坌集日益區區修報草<lb/>
率不以爲罪春和惟以時慎愛<lb/>
　　　又<hi>熈寜五年</hi>
<pb n="KR4d0069_SBCK_002-16b"/>
某頓首啓某田野之人自冝屏縮而況機政方䌓猶<lb/>
蒙曲記其生日貺之厚禮仰佩眷意之篤感懼交并<lb/>
某以衰病退藏人事或不能勉力交親必賜寛恕謹<lb/>
此以代布謝之萬一<lb/>
　　　又<hi>熈寜五年</hi>
竊承懇章屢上而中外瞻矚方切恐未能遽遂髙懷<lb/>
也近叔平自南都惠然見訪此事古人所重近世絶<lb/>
稀始知風月屬閑人也<hi>呵呵</hi>有㑹老堂三篇方刻石<lb/>
續納兒子在宅叨聒感愧感愧<lb/>
　　　與呉正肅公<hi>長文嘉祐二年</hi>
<pb n="KR4d0069_SBCK_002-17a"/>
某啓前日齋所却成叨聒累日宿齋不易承手教存<lb/>
問雨勢不減去年弊居上漏下浸壓溺是憂更三數<lb/>
日如此當須奔避皇皇不知何適爲可居京師其況<lb/>
如此奈何奈何承恵竒物逺來更要新如何可得也<lb/>
<hi>呵呵</hi>感著感著人還謹此不宣<lb/>
　　　又<hi>同前</hi>
某再拜累日不瞻奉渇仰可勝酷暑中承氣體清適<lb/>
某自𥘉旬内嘗冒熱赴宿爲暑毒所傷絶然飲不得<lb/>
加以腹疾時時作遂在告數日前下牓子欲見以虚<lb/>
羸未任遂復中止更三五日當出承手教存問感慰<lb/>
<pb n="KR4d0069_SBCK_002-17b"/>
感慰謹此奉謝<lb/>
　　　又<hi>同前</hi>
某啓在告累日不獲瞻見尤所企渇辱教承餘寒體<lb/>
氣清佳衰病極不自勝左臂疼痛繫衣搢笏皆不得<lb/>
懇告諸公㡬乎乞骸也何暇復顧外論如何㢤承見<lb/>
諭感仰感仰乍出事叢草草不悉<lb/>
　　　又<hi>嘉祐四年</hi>
某啓承奉祠齋宿喜體候清休某參假方三日左眼<lb/>
臉上生一瘡疼痛牽連右目不可忍旦夕未止又須<lb/>
在告屢廢軄事豈得安穩諸公不諒未肯令罷奈何<lb/>
<pb n="KR4d0069_SBCK_002-18a"/>
奈何承恵佳篇甚釋病思和得納上目痛甚書不得<lb/>
勿訝<lb/>
　　　又<hi>同前</hi>
某病中聞得解府事如釋籠縛交朋聞之應亦爲愚<lb/>
喜也請外又須更作一節般挈上下重以爲勞數日<lb/>
卜居稍定遂得從公㳺矣拙詩取笑<lb/>
　　　又<hi>此帖乃是嘉祐三年二月誤寘此</hi>
某啓一兩日不奉見伏惟體候清佳孫明復春秋文<lb/>
字知在彼傳録欲告借一兩冊或彼中巳冩了者若<lb/>
或未冩到者皆得此中一二筆吏閑坐必不乆滯某<lb/>
<pb n="KR4d0069_SBCK_002-18b"/>
遂赴班荆忽忽五七日不相見謹此不宣<lb/>
　　　又<hi>同前</hi>
某啓昨日聖俞處見一篇又辱寵示其鋒豈易當也<lb/>
然自此極有工夫却歸人道上也<hi>呵呵</hi>云百司者尚<lb/>
未見報來不知的否某巳有祕閣唐書便更無兼局<lb/>
亦情願臉瘡未愈未得奉見區區不悉<lb/>
　　　又<hi>同前</hi>
某啓昨日奉見偶忘咨聞爲親戚喬孝本避嫌當易<lb/>
局乞早與施行況武平郎君例甚近幸冀留念前時<lb/>
亂道數篇必已寵和專令咨請望付人也忙不詳悉<lb/>
<pb n="KR4d0069_SBCK_002-19a"/>
　　　又<hi>同前</hi>
某啓在告久不瞻顔采頓涼伏計徳履康𥙿某病體<lb/>
得涼漸愈思欲朝參以奉言宴而假故須𥘉三日方<lb/>
可出昨見新制京朝官不自下文字令審官舉行磨<lb/>
勘朝士唧唧皆爲不便某亦思之有數節未便蓋爲<lb/>
害甚廣然不知長文曽留意否始𥘉莫與建議否欲<lb/>
有所陳未敢先此咨問幸思而見教<lb/>
　　　又<hi>嘉祐六年</hi>
某啓自大斾東出忽復踰時春氣猶寒竊承動履清<lb/>
勝前約臨行少留㑹話終不克遂至今爲恨東土雨<lb/>
<pb n="KR4d0069_SBCK_002-19b"/>
雪不愆年豐俗阜爲郡之樂想亦無涯某衰病日増<lb/>
勉強碌碌卒無毫分以塞咎責奈何奈何前日賞花<lb/>
釣魚獲侍清宴自景祐三年逮今二十六年獲見盛<lb/>
事獨恨長文不在爾嚮暑政暇惟以時自愛因風惠<lb/>
問以慰瞻渇<lb/>
　　　又<hi>治平二年</hi>
某啓以公私多故乆不奉䟽秋暑伏承孝履支福賢<lb/>
郎來因得聞動静粗慰瞻企然而倚廬逺去城邑飲<lb/>
食非便亦承臟腑不調諒由𬞞食所致某向居憂於<lb/>
潁毎毎因食素生疾遂且食肉然服除半歲猶未平<lb/>
<pb n="KR4d0069_SBCK_002-20a"/>
　復此在典禮亦當從權前時傳侍講還朝尤病甚有<lb/>
　羸色乆之方復公奉侍慈顔尤當勉彊間食少葷味<lb/>
　以養助真氣交舊奉祝惟此爲切餘不煩言也亦知<lb/>
　室居稍亦完緝嚮寒更冀節哀慎護以副瞻祝<lb/>
　　　　又<hi>治平元年</hi>
　某自春末家中疫疾深夏甫定遽此水災驚奔不暇<lb/>
　僅有餘生入今年來兩目昬甚屯滯百端直以京師<lb/>
　饑疫復此水患上心憂勞正當竭力未敢請外其如<lb/>
　無所禆𥙷其責愈深奈何奈何賜茶數餅表信然亦<lb/>
　不冝多飲也<lb/>
<pb n="KR4d0069_SBCK_002-20b"/>
　　　又<hi>熈寧元年</hi>
某啓暑伏巳深不審台候動履何似脩赴軄巳旬餘<lb/>
幸歲豐盗賊衰息地僻人事稀簡蹇拙之迹臨禍獲<lb/>
全荷徳巳多而又假以寛閑之處俾養衰病之餘其<lb/>
受賜亦不淺矣昨過潁尾蓋十五六年不到矣而風<lb/>
氣之變物産益佳巨蠏鮮鰕肥魚香稻不異江湖之<lb/>
富故亳雖名郡而歸思不可遏也固不待巢成而歛<lb/>
翼矣公方上副聖君眷委之重下爲善人良士所頼<lb/>
惟爲國自重以副區區不宣某再拜<lb/>
　　　與蘇丞相<hi>子容皇祐棊年已下續添</hi>
<pb n="KR4d0069_SBCK_002-21a"/>
誠如所諭甚善早來所聞是生開者河道云太淺却<lb/>
髙如西靣二尺已來更請子細看過或果如此即更<lb/>
須那工開令深峻方可行水仍云大抵近東河底漸<lb/>
髙恐流水不快千萬且與掛意某兩日拖病來日方<lb/>
可到城外恐知之某白子容足下<lb/>
　　　又<hi>至和元年</hi>
某自去秋扶護南歸水陸徃還四千餘里幸無風水<lb/>
之恐得遂安祔哀苦中獨力粗如私願其如水徃陸<lb/>
還奔馳勞苦故自春多病僅有餘生中間承改秩召<lb/>
試帖職未遑為賀亦以哀苦杜門少見人便故也即<lb/>
<pb n="KR4d0069_SBCK_002-21b"/>
日供軄奉親外氣體休佳某六月當勉從人事未知<lb/>
所向何方相見未可期企仰企仰因人不惜垂問此<lb/>
外珍重某又門　哀苦中承示啓事相知何必更如<lb/>
是未禫除稽於復謝諒可情恕也<lb/>
　　　又<hi>嘉祐七年</hi>
某啓中間辱書承為政外體履安和近又沐恵問適<lb/>
以合宫大禮前後事叢不時致謝第深感愧也頴城<lb/>
佳郡足以優賢然當舒發逺大則難久留也未間湖<lb/>
園亦少資清興某衰病碌碌厚顔已多有名即得引<lb/>
去矣未果談𣢾𥘉寒以時慎愛不宣某再拜知郡子<lb/>
<pb n="KR4d0069_SBCK_002-22a"/>
容學士足下<hi>十一月一日</hi>
　　　與杜正獻公<hi>慶暦■年見英辭類藁</hi>
某頓首啓仲秋漸凉㐲惟致政相公尊體起居萬福<lb/>
前者所遣人還伏䝉寵賜書答因得備問起居之節<lb/>
進退之冝私心喜幸何可勝道淮南歳旱飛蝗羣下<lb/>
來自淮泗至秋暑毒不解不審沿汴如何更望順時<lb/>
倍保尊重<lb/>
　　　又<hi>慶暦■年見英辭類藁</hi>
某頓首山僻少便闕於修問伏惟台候萬福進士曽<lb/>
鞏者好古為文知道理不類郷閭少年舉子所為近<lb/>
<pb n="KR4d0069_SBCK_002-22b"/>
年文稍與<hi>疑</hi>後進中如此人者不過一二閤下志樂<lb/>
天下之英材如鞏者進於門下冝不遺之恐未知其<lb/>
實故敢以告伏惟矜察<lb/>
書簡卷第二<lb/>
與杜正獻公第一帖尊候<hi>一作尊體</hi>
第四帖當時欲<hi>欲字疑</hi>
與吕正獻公第二帖瞻邇<hi>一作瞻近</hi>
與曾宣靖公㡬廢絶<hi>一作㡬至廢絶</hi>手誨<hi>一作/手敎</hi>事起多端<hi>一作</hi>
<hi>事紛然多端</hi>
<pb n="KR4d0069_SBCK_002-23a"/>
與孫威敏公第二帖請早<hi>一作早請</hi>
與蘇丞相第三帖思渇<hi>此下一有多愛多愛某再拜子容足下十一月一日一十</hi>
<hi>六字</hi>于簿知不安來今應安也見且伸意<hi>帖後又有此一十四字</hi>
與王文公第一帖得相見<hi>三字一作得書</hi>
<pb n="KR4d0069_SBCK_002-23b"/>
<pb n="KR4d0069_SBCK_002-1a"/>
歸田録卷第二　歐陽文忠公集一百二十七<lb/>
真宗朝歳歳賞花釣魚羣臣應制嘗一歳臨池久之<lb/>
而御釣不食時丁晉公<hi>謂</hi>應制詩云鶯驚鳯輦穿花<lb/>
去魚畏龍顔上釣遲真宗稱賞羣臣皆自以為不及<lb/>
也<lb/>
趙元昊二子長曰佞令受次曰諒祚諒祚之母尼也<lb/>
有色而寵佞令受母子怨望而諒祚母之兄曰沒蔵<lb/>
訛哤者亦黠虜也因教佞令受以弑逆之謀元昊已<lb/>
見殺訛哤遂以弑逆之罪誅佞令受子母而諒祚乃<lb/>
得立而年甚㓜訛哤遂專夏國之政其後諒祚稍長<lb/>
<pb n="KR4d0069_SBCK_002-1b"/>
卒殺訛哤滅其族元昊爲西鄙患者十餘年國家困<lb/>
天下之力有事扵一方而敗軍殺將不可勝數然未<lb/>
嘗少挫其鋒及其困扵女色禍生父子之間以亡其<lb/>
身此自古賢智之君或不能免況夷狄乎訛哤教人<lb/>
之子殺其父以爲已利而卒亦滅族皆理之然也<lb/>
晏元獻公喜評詩嘗曰老覺腰金重慵便枕玉涼未<lb/>
是富貴語不如笙歌歸院落燈火下樓臺此善言富<lb/>
貴者也人皆以爲知言<lb/>
契丹阿保機當唐末五代時最盛開平中屢遣使聘<lb/>
梁梁亦遣人報聘今世傳<hi>一有學士二字</hi>李琪金門集有賜<lb/>
<pb n="KR4d0069_SBCK_002-2a"/>
契丹詔乃爲阿布機當時書詔不應有誤而自五代<lb/>
以来見扵他書者皆爲阿保機雖今契丹之人自謂<lb/>
之阿保機亦不應有失又有趙志忠者本華人也自<lb/>
幼䧟虜爲人明敏在虜中舉進士至顯官既而脫身<lb/>
歸國能述虜中君臣世次山川風物甚詳又云阿保<lb/>
機虜人實謂之阿保謹未<hi>一作莫</hi>知孰是<hi>一有也字</hi>此聖人<lb/>
所以慎扵傳疑也<lb/>
真宗尤重儒學今科埸條制皆當時所定至今每親<lb/>
試進士已放及第自十人已上御試卷子並録本扵<lb/>
真宗影殿前焚燒制舉登科者亦然<lb/>
<pb n="KR4d0069_SBCK_002-2b"/>
近時名畫李成巨然山水包鼎虎趙昌花果成官至<lb/>
尚書郎其山水寒林徃徃人家有之巨然之筆惟學<lb/>
士院玉堂北壁獨存人間不復見也包氏宣州人世<lb/>
以畫虎名家而鼎最為妙今子孫猶以畫虎為業而<lb/>
曽不得其髣髴也昌花寫生逼真而筆法輭俗<hi>一作劣</hi>
殊無古人格致然時亦未有其比<hi>一作未有過此者</hi>
㓂萊公在中書與同列戯云水底日為天上日未有<lb/>
對而會楊大年適来白事因請其對大年應聲曰眼<lb/>
中人是面前人一坐稱為的對<lb/>
朝廷之制有因偶出一時而遂為故事者契丹人使<lb/>
<pb n="KR4d0069_SBCK_002-3a"/>
見辭賜宴雜學士員雖多皆赴坐惟翰林學士秖召<lb/>
當直一員<hi>一作人</hi>餘皆不赴諸王宫教授入謝祖宗時<lb/>
偶因便殿不御𫀆帶見之至今教授入謝必俟上入<lb/>
内解袍帶復出見之有司皆以為定制也<lb/>
處士林逋居扵杭州西湖之孤山逋工筆畫善為詩<lb/>
如草泥行郭索雲木呌鈎輈頗為士大夫所稱又梅<lb/>
花詩云踈影横斜水清淺暗香浮動月黃昬評<hi>一作能</hi>
詩者謂前世詠梅者多矣未有此句也又其臨終為<lb/>
句云茂陵他日求遺槀猶喜曽無封禪書尤為人稱<lb/>
<hi>一作傳</hi>誦自逋之卒湖山寂寥<hi>一作寞</hi>未有繼者<lb/>
<pb n="KR4d0069_SBCK_002-3b"/>
俚諺云趙老送燈臺一去更不来不知是何等語雖<lb/>
士大夫<hi>一作君子</hi>亦徃徃道之天聖中有尚書郎趙世長<lb/>
者常以滑稽自負其老也求為西京留臺御史有䡖<lb/>
薄子送以詩云此回真是送燈臺世長深惡之亦以<lb/>
不䏻酬酢為恨其後竟卒扵留臺也<lb/>
官制<hi>一作稱</hi>廢久矣今其名稱訛謬者多雖士大夫皆<lb/>
從俗不以為怪皇女為公主其夫必拜駙馬都尉故<lb/>
謂之駙馬宗室女封郡主者謂其夫為郡馬縣主者<lb/>
為縣馬不知何義也<lb/>
唐制三衞官有司階司戈執干執㦸謂之四色官今<lb/>
<pb n="KR4d0069_SBCK_002-4a"/>
三衞廢無官屬惟金吾有一人每日扵正衙放朝喝<lb/>
不坐直謂之四色官尤可笑也<lb/>
京師諸司庫務皆由三司舉官監當而權貴之家子<lb/>
弟親戚因縁請託不可勝數爲三司使者常以爲患<lb/>
田元均爲人寬厚長者其在三司深厭干請者雖不<lb/>
能從然不欲峻拒之每温顔強笑以遣之嘗謂人曰<lb/>
作三司使數年強笑多矣直笑得面似靴皮士大夫<lb/>
聞者傳以爲笑然皆服其徳量也<lb/>
茶之品莫貴扵龍鳯謂之團茶凡八餅重一斤慶暦<lb/>
中蔡君謨爲福建路轉運使始造小片龍茶以進其<lb/>
<pb n="KR4d0069_SBCK_002-4b"/>
品絶精<hi>一作精絶</hi>謂之小團凡二十餅重一斤其價直金<lb/>
二兩然金可有而茶不可得每因南郊致齋中書樞<lb/>
宻院各賜一餠四人分之宫人徃徃縷<hi>一作覆</hi>金花扵<lb/>
其上盖其貴重如此<lb/>
太宗時有待詔賈玄以棊供奉號為國手邇来數十<lb/>
年未有繼者近時有李憨子者頗為人所稱云舉世<lb/>
無敵手然其人狀貌昬濁垢穢不可近盖里巷庸人<lb/>
也不足置之罇爼間故胡旦嘗語人曰以棊為易解<lb/>
則如旦聦明尚或不能以為難解則愚下小人徃徃<lb/>
造扵精絶信如其言也<lb/>
<pb n="KR4d0069_SBCK_002-5a"/>
王副樞<hi>疇</hi>之夫人梅鼎臣之女也景彞𥘉除樞宻副<lb/>
使梅夫人入謝慈壽宫太后問夫人誰家子對曰梅<lb/>
鼎臣女也太后笑曰是梅聖俞家乎由是始知聖俞<lb/>
名聞扵宫禁也聖俞在時家甚貧余或至其家飲酒<lb/>
甚醇非常人家所有問其所得云皇親有好學者宛<lb/>
轉致之余又聞皇親有以錢數千購梅詩一篇者其<lb/>
名重扵時如此<lb/>
錢思公雖生長富貴而少所嗜好在西洛時嘗語寮<lb/>
屬言平生惟好讀書坐則讀經史卧則讀小說上厠<lb/>
則閱小辭盖未嘗頃刻釋卷也謝希深亦言宋公垂<lb/>
<pb n="KR4d0069_SBCK_002-5b"/>
同在史院每走厠必挟書以徃諷誦之聲琅然聞於<lb/>
逺近其篤學如此余因謂希深曰余平生所作文章<lb/>
多在三上乃馬上枕上厠上也盖惟此尤可以屬思<lb/>
爾<lb/>
國朝宰相最少年者惟王溥罷相時父母皆在人以<lb/>
為榮今富丞相<hi>弼</hi>入中書時年五十二太夫人在堂<lb/>
康強後三年太夫人薨有司議贈䘏之典云無見任<lb/>
宰相丁憂例是歳三月十七日春宴百司已具前一<lb/>
夕有旨富某母䘮在殯特罷宴此事亦前世未有<lb/>
皇祐二年嘉祐七年季秋大享皆以大慶殿為明堂<lb/>
<pb n="KR4d0069_SBCK_002-6a"/>
盖明堂者路寢也方扵寓祭圜丘斯為近禮明堂額<lb/>
御篆以金填字門牌亦御飛白皆皇祐中所書神翰<lb/>
雄偉勢若飛動余詩云寳墨飛雲動金文耀日晶者<lb/>
謂二牌也<lb/>
錢思公官兼将相階勲品皆第一自云平生不足者<lb/>
不得扵黄紙書名每以為恨也<lb/>
三班院所領使臣八千餘人涖事于外其罷而在院<lb/>
者常數百人每歳乾元節醵錢飯僧進香合以祝聖<lb/>
壽謂之香錢判院官常利其餘以為餐錢羣牧司領<lb/>
内外坊監使副判官比佗司俸入最優又歳收糞墼<lb/>
<pb n="KR4d0069_SBCK_002-6b"/>
錢頗多以充公用故京師爲之語曰三班喫香羣牧<lb/>
喫糞也<lb/>
咸平五年南省試進士有教無類賦王沂公爲第一<lb/>
賦盛行扵世其警句有云神龍異禀猶嗜欲之可求<lb/>
纎草何知尚薫蕕而相假時有輕薄子擬作四句云<lb/>
相國寺前熊翻筋斗望春門外驢舞柘枝議者以謂<lb/>
言雖鄙俚亦著題也<lb/>
國朝之制自學士已上賜金帶者例不佩魚若奉使<lb/>
契丹及舘伴北使則佩事巳復去之惟兩府之臣則<lb/>
賜佩謂之重金𥘉太宗嘗曰玉不離石犀不離角可<lb/>
<pb n="KR4d0069_SBCK_002-7a"/>
貴者惟金也乃創爲金銙之制以賜羣臣方團毬路<lb/>
以賜兩府御仙花以賜學士以上今俗謂毬路爲笏<lb/>
頭御仙花爲荔枝皆失其本號也<lb/>
宋丞相<hi>庠</hi>早以文行負重名扵時晚年尤精字學嘗<lb/>
手挍郭忠恕佩觽三篇寳翫之其在中書堂吏書牒<lb/>
尾以俗體書宋爲宋公見之不肯下筆責堂吏曰吾<lb/>
雖不才尚能見姓書名此不是我姓堂吏惶懼改之<lb/>
乃肯書名<lb/>
京師食店賣酸䭑者皆大出<hi>一作書</hi>牌牓扵通衢而俚<lb/>
俗昧扵字法轉酸從食䭑從舀有滑稽子謂人曰彼<lb/>
<pb n="KR4d0069_SBCK_002-7b"/>
家所賣餕饀<hi>音俊叨</hi>不知為何物也飲食四方異宜而<lb/>
名號亦隨時俗言語不同至或傳者轉失其本湯餅<lb/>
唐人謂之不托今俗謂之餺飥矣晉束晳餅賦有饅<lb/>
頭薄持起溲牢九之號惟饅頭至今名存而起溲牢<lb/>
九皆莫曉為何物薄持荀氏又謂之薄夜亦莫知何<lb/>
物也<lb/>
嘉祐八年上元夜賜中書樞宻院御筵于相國寺羅<lb/>
漢院國朝之制歳時賜宴多矣自兩制巳上皆與惟<lb/>
上元一夕秖賜中書樞宻院雖前兩府見任使相皆<lb/>
不得與也是歳昭文韓相<hi>一作公</hi>集賢曽公樞宻張太<lb/>
<pb n="KR4d0069_SBCK_002-8a"/>
尉皆在假不赴惟余與西㕔趙侍郎<hi>槩</hi>副樞胡諌議<lb/>
<hi>宿</hi>呉諫議<hi>奎</hi>四人在席酒半相顧四人者皆同時翰<lb/>
林學士相繼登二府前此未有也因相與道玉堂舊<lb/>
事爲笑樂遂皆引滿劇飲亦一時之盛事也<lb/>
國朝之制大宴樞宻使副不坐侍立殿上既而退就<lb/>
御厨賜食與閤門引進四方館使列坐廡下親王一<lb/>
人伴食每春秋賜衣門謝則與内諸司使副班于垂<lb/>
拱殿外廷中而中書則别班謝于門上故朝中爲之<lb/>
語曰㕑中賜食階下謝衣盖樞宻使唐制以内臣爲<lb/>
之故常與内諸司使副爲伍自後唐莊宗用郭崇韜<lb/>
<pb n="KR4d0069_SBCK_002-8b"/>
與宰相分秉朝政文事出中書武事出樞宻自此之<lb/>
後其權漸盛至今<hi>一作本</hi>朝遂號爲兩府事權進用禄<lb/>
賜禮遇與宰相均惟日趨内朝侍宴賜衣等事尚循<lb/>
唐舊其任隆輔弼之崇而雜用内諸司故事使朝廷<lb/>
制度輕重失序盖沿革異時囚循不能釐正也<lb/>
蔡君謨既爲余書集古録目序刻石其字尤精勁爲<lb/>
世所珍余以䑕鬚栗尾筆銅緑筆格大小龍茶惠山<lb/>
泉等物爲潤筆君謨大笑以爲太清而不俗後月餘<lb/>
有人遺余以清泉香餅一篋者君謨聞之歎曰香餅<lb/>
来遲使我潤筆獨<hi>一作猶</hi>無此一種佳<hi>一無此字</hi>物兹又可<lb/>
<pb n="KR4d0069_SBCK_002-9a"/>
笑也清泉地名香餅石炭也用以焚香一餅之火可<lb/>
終日不滅<lb/>
梅聖俞以詩知名三十年終不得一館職晚年與修<lb/>
唐書書成未奏而卒士大夫莫不歎惜其𥘉受勑修<lb/>
唐書語其妻刁氏曰吾之修書可謂猢猻入布袋矣<lb/>
刁氏對曰君扵仕宦亦何異鮎魚上竹竿耶聞者皆<lb/>
以為善對<hi>一作昔梅聖俞以詩名當世然終不得一館職晚年在唐書局充修書官尚冀書成</hi>
<hi>疇勞得一貼職以償素願書垂就而卒時人莫不歎其竒薄其𥘉修唐書也常竊歎曰吾今可謂猢猻入</hi>
<hi>布袋</hi>
仁宗𥘉立今上為皇子令中書召學士草詔學士王<lb/>
<pb n="KR4d0069_SBCK_002-9b"/>
<hi>珪</hi>當直召至中書諭之王曰此大事也必湏面奉聖<lb/>
旨扵是求對明日面禀得旨乃草詔羣<hi>一作詰</hi>公皆以<lb/>
王為真得學士體也<lb/>
盛文肅公豐肌<hi>一作肥</hi>大腹而眉目清秀丁晉公踈痩<lb/>
如削二公皆兩浙人也並以文辭知名扵時梅學士<lb/>
詢在真宗時巳為名臣至慶暦中為翰林侍讀以卒<lb/>
性喜焚香其在官所每晨起将視事必焚香兩鑪以<lb/>
公服罩之撮其䄂以出坐定撒開兩䄂郁然滿室濃<lb/>
香有竇元賔者五代漢宰相正固之孫也以名家子<lb/>
有文行為館職而不喜修飾經時未嘗沐浴故時人<lb/>
<pb n="KR4d0069_SBCK_002-10a"/>
為之語曰盛肥丁痩梅香竇臭也<lb/>
寳元中趙元昊叛命朝廷命将討伐以鄜延環慶涇<lb/>
原秦鳯四路各置經略安撫招討使余以為<hi>一作謂</hi>四<lb/>
路皆内地也當如故事置靈夏四面行營招討使今<lb/>
自扵境内何所招討余因竊料王師必不能岀境其<lb/>
後用兵五六年劉平任福葛懷敏三大将皆自戰其<lb/>
地而大敗由是至扵罷兵竟不能出師<lb/>
吕文穆公<hi>蒙正</hi>以寬厚為宰相太宗尤所眷遇有一<lb/>
朝士家藏古鑑自言能照二百里欲因公弟獻以求<lb/>
知其弟伺間從容言之公笑曰吾面不過楪<hi>一作鏡</hi>子<lb/>
<pb n="KR4d0069_SBCK_002-10b"/>
大安用照二百里其弟遂不復敢言聞者歎服以謂<lb/>
賢扵李衞公逺矣盖寡好而不為物累者昔賢之所<lb/>
難也<lb/>
國朝百有餘年年號無過九年者開寳九年改為太<lb/>
平興國太平興國九年改為雍熈大中祥符九年改<lb/>
為天禧慶暦九年改為皇祐嘉祐九年改為治平惟<lb/>
天聖盡九年而十年改為明道<lb/>
唐人奏事非表非狀者謂之牓子亦謂之録子今謂<lb/>
之劄子凡羣臣百司上殿奏事兩制以上非時有所<lb/>
奏陳皆用劄子中書樞宻院事有不降宣勑者亦用<lb/>
<pb n="KR4d0069_SBCK_002-11a"/>
劄子與兩府自相徃來亦然若百司申中書皆用狀<lb/>
惟學士院用咨報其實如劄子亦不書<hi>一作出</hi>名但當<lb/>
直學士一人押字而巳謂之咨報<hi>今俗謂草書名為押字也</hi>此唐<lb/>
學士舊規也唐世學士院故事近時墮廢殆盡惟此<lb/>
一事在爾<lb/>
燕王<hi>元儼</hi>太宗幼子也太宗子八人真宗朝六人<hi>一無</hi>
<hi>此字</hi>巳亡殁至仁宗即位獨燕王在以皇叔之親特見<lb/>
尊禮契丹亦畏其名其疾亟時仁宗幸其宫親為調<lb/>
藥平生未嘗語朝政遺言一二事皆切扵理余時知<lb/>
制誥所作贈官制所載皆其實事也<lb/>
<pb n="KR4d0069_SBCK_002-11b"/>
華元郡王<hi>乆良</hi>燕王子也性好晝睡每自旦酣寢至<lb/>
暮始興盥<hi>一作頮</hi>濯櫛漱衣冠而出燃燈燭治家事飲<lb/>
食宴樂逹旦而罷則復寢以終日無日不如此由是<lb/>
一宫之人皆晝睡夕興允良不甚喜聲色亦不為佗<lb/>
驕恣惟以夜為晝亦其性之異前世所未有也故觀<lb/>
察使劉從廣燕王壻也嘗語余燕王好坐木馬子坐<lb/>
則不下或飢則便就其上飲食徃徃乗興奏樂扵前<lb/>
酣飲終日亦其性之異也<lb/>
皇子顥封東陽郡王除婺州節度使檢校太傅翰林<lb/>
賈學士<hi>黯</hi>上言太傅天子師臣也子為父師扵體不<lb/>
<pb n="KR4d0069_SBCK_002-12a"/>
順中書檢勘自唐以來親王無兼師傅官者盖自國<lb/>
朝命官秖以差遣為職事自三師三公以降皆是虚<lb/>
名故失扵因循爾議者皆以賈言為當也<lb/>
端明殿學士五代後唐時置國朝尤以為貴多以翰<lb/>
林學士兼之其不以翰苑兼職及換職者百年間纔<lb/>
兩人特拜程戡王素是也<lb/>
慶暦八年正月十八日夜崇政殿宿衞士作亂扵殿<lb/>
前殺傷四人取準備救火長梯登屋入禁中逢一宫<lb/>
人問寢閤在何䖏宫人不對殺之既而宿直都知聞<lb/>
變領宿衞士入搜索已復逃竄後三日扵内城西北<lb/>
<pb n="KR4d0069_SBCK_002-12b"/>
角樓中獲一人殺之時内臣楊懷敏受旨獲賊勿殺<lb/>
而倉卒殺之由是竟莫究其事<lb/>
葉子格者自唐中世以後有之說者云因人有姓葉<lb/>
號葉子青<hi>一作清或作晉</hi>者撰此格因以為名此說非也唐<lb/>
人藏書皆作卷軸其後有葉子其制似今䇿子凡文<lb/>
字有備檢用者卷軸難數卷舒故以葉子冩之如呉<lb/>
彩鸞唐韻李郃彩選之類是也骰子格本備檢用故<lb/>
亦以葉子冩之因以為名爾唐世士人宴聚風行葉<lb/>
子格五代國𥘉猶然後漸廢不傳今其格世或有之<lb/>
而人無知者惟昔楊大年好之仲侍制<hi>簡</hi>大年門下<lb/>
<pb n="KR4d0069_SBCK_002-13a"/>
客也故亦能之大年又取葉子彩<hi>一作歌</hi>名紅鶴皁鶴<lb/>
者别演為鶴格鄭宣徽<hi>戩</hi>章郇公<hi>得象</hi>皆大年門下<lb/>
客也故皆䏻之余少時亦有此二格後失其本今絶<lb/>
無知者<lb/>
國朝自下湖南始置諸州通判既非副貳又非屬官<lb/>
故常與知州爭權每云我是監郡朝廷使我監汝舉<lb/>
動為其所制太祖聞而患之下詔書戒勵使與長吏<lb/>
恊和<hi>二字一作同押</hi>凡文書非與長吏同簽書者所在不得<lb/>
承受施行自此遂稍稍戢然至今州郡徃徃與通判<lb/>
不和徃時有錢昆少卿者家世餘杭人也杭人嗜蟹<lb/>
<pb n="KR4d0069_SBCK_002-13b"/>
昆嘗求補外郡人問其所欲何州昆曰但得有螃蟹<lb/>
無通判豦則可矣至今士人以爲口實<lb/>
嘉祐二年余與端明韓子華翰長王禹玉侍讀范景<lb/>
仁龍圖梅公儀同知禮部貢舉辟梅聖俞爲小試官<lb/>
凡鎖院<hi>一有經字</hi>五十日六人者相與唱和爲古律歌詩<lb/>
一百七十餘篇集爲三卷禹玉余爲校理時武成王<lb/>
廟所解進士也至此新入翰林與余同院又同知貢<lb/>
舉故禹玉贈余云十五年前出門下最榮今日預東<lb/>
堂余答云昔時叨入武成宫曽看揮毫氣吐虹夢寐<lb/>
閑思十年事笑談今此<hi>一作日</hi>一罇同喜君新賜黃金<lb/>
<pb n="KR4d0069_SBCK_002-14a"/>
帶顧我宜為白髮翁也天聖中余舉進士國學南省<lb/>
皆忝第一人薦名其後景仁相繼亦然故景仁贈余<lb/>
云澹墨題名第一人孤生何幸繼前塵也聖俞自天<lb/>
聖中與余為詩友余嘗贈以蟠桃詩有韓孟之戯故<lb/>
至此梅贈余云猶喜共量天下士亦勝東野亦勝韓<lb/>
而子華筆力豪贍公儀文思温雅而敏捷皆勍敵也<lb/>
前此為南省試官者多窘束條制不少放懷余六人<lb/>
者懽然相得羣居終日長篇險韻衆製交作筆吏疲<lb/>
扵冩録僮史<hi>一作隸</hi>奔走徃来間以滑稽嘲謔形<hi>一作加</hi>
扵風刺更相酬酢徃性烘堂絶倒自謂一時盛事前<lb/>
<pb n="KR4d0069_SBCK_002-14b"/>
此未之有也<lb/>
徃時學士循唐故事見宰相不具靴笏繫鞋坐玉堂<lb/>
上遣院吏計㑹堂頭直省官學士将至宰相出迎近<lb/>
時學士始具靴笏至中書與常參官雜坐扵客位有<lb/>
移時不得見者學士日益自卑丞相禮亦漸薄葢<hi>一作</hi>
<hi>並</hi>習見巳久恬然不復為怪也<lb/>
張尭封者南京進士也累舉不第家甚貧有善相者<lb/>
謂曰視子之相不過一幕職然君骨貴必享王封人<lb/>
𥘉莫曉其旨其後堯封舉進士及第終扵幕職堯封<lb/>
温成皇后父也后既貴堯封累贈太師中書令兼尚<lb/>
<pb n="KR4d0069_SBCK_002-15a"/>
書令封清河郡王由是始悟相者之言<lb/>
治平二年八月三日大雨一夕都城水深數尺上降<lb/>
詔責躬求直言學士草詔有大臣惕思天變之語上<lb/>
夜批出云淫雨為災專戒不徳遽令除去大臣思變<lb/>
之言上之恭已畏天自勵如此<lb/>
章郇公<hi>得象</hi>與石資政<hi>中立</hi>素相友善而石喜談<hi>一作</hi>
<hi>詼</hi>諧嘗戯章云昔時名畫有戴松牛韓幹馬而今有<lb/>
章得象也世言閩人多短小而長大者必為貴人郇<lb/>
公身既長大而語聲如鍾豈出其類者是為異人乎<lb/>
其為相務以厚重鎮止浮競時人稱其徳量<lb/>
<pb n="KR4d0069_SBCK_002-15b"/>
金橘産扵江西以逺難致都人𥘉不識明道景祐初<lb/>
<hi>一作中</hi>始與竹子俱至京師竹子味酸人不甚喜後遂<lb/>
不至而金橘香清味美置之罇爼間光彩灼爍<hi>一作的皪</hi>
如金彈丸誠珎果也都人初亦不甚貴其後因温成<lb/>
皇后尤好食之由是價重京師余世家江西見吉州<lb/>
人甚惜此果其欲乆留者則扵菉豆中蔵之可經時<lb/>
不變云橘性熱而豆性涼故能乆也<lb/>
凡物有相感者出扵自然非人智慮所及皆因其舊<lb/>
俗而習知之今唐鄧間多大柿其初生澀堅實如石<lb/>
凡百十柿以一榠樝置其中<hi>榅桲亦可</hi>則紅熟爛如泥而<lb/>
<pb n="KR4d0069_SBCK_002-16a"/>
可食土人謂之烘柿者非用火乃用此爾淮南人藏<lb/>
鹽酒蟹凡一器數十蟹以皁筴半挺置其中則可藏<lb/>
經歳不沙<hi>一作損</hi>至扵薄荷醉猫死猫引竹之類皆世<lb/>
俗常知而翡翠屑金人氣粉犀此二物則世人未知<lb/>
者余家有一玉罌形製甚古而精巧始得之梅聖俞<lb/>
以為碧玉在潁州時嘗以示僚屬坐有兵馬鈐轄鄧<lb/>
保吉者真宗朝老内臣也識之曰此寳器也謂之翡<lb/>
翠云禁中寳物皆藏宜聖庫庫中有翡翠盞一隻所<lb/>
以識也其後予偶以金環扵罌腹信手磨之金屑紛<lb/>
紛而落如硯中磨墨始知翡翠之能屑金也諸藥中<lb/>
<pb n="KR4d0069_SBCK_002-16b"/>
犀最難擣必先鎊屑乃入衆藥中擣之衆藥篩羅巳<lb/>
盡而犀屑獨存<hi>四字一作犀獨在</hi>余偶見一醫僧元達者解<lb/>
犀為小塊子方一寸半許<hi>四字一作半寸許</hi>以極薄紙裹置<lb/>
扵<hi>一無此字</hi>懐中<hi>一有使字</hi>近肉以人氣蒸之候氣薰蒸浹洽<lb/>
乗熱投曰中急擣應手如粉因知人氣之能粉犀也<lb/>
然今醫工皆莫有知者<lb/>
石曼卿磊落竒才知名當世氣貌雄偉飲酒過人有<lb/>
劉潜者亦志義之士也常與曼卿為酒敵聞京師沙<lb/>
行王氏新開酒樓遂徃造焉對飲終日不交一言王<lb/>
氏怪其所飲過多非常人之量以為異人稍獻肴果<lb/>
<pb n="KR4d0069_SBCK_002-17a"/>
益取好酒奉之甚謹二人飲㗖自苦慠然不顧至夕<lb/>
殊無酒色相揖而去明日都下喧傳王氏酒樓有二<lb/>
酒仙来飲乆之乃知劉石也<lb/>
燕龍圖<hi>肅</hi>有巧思𥘉為永興推官知府㓂萊公好舞<lb/>
柘枝有一皷甚惜之其鐶忽脫公悵然以問諸匠皆<lb/>
莫知所為燕請以鐶脚為鏁簧内之則不脫矣萊公<lb/>
大喜燕為人寬厚長者博學多聞其漏刻法最精今<lb/>
州郡徃徃有之<lb/>
劉岳書儀㛰禮有女坐壻之馬鞍父母為之合髻之<lb/>
礼不知用何經義據岳自敘云以時之所尚者益之<lb/>
<pb n="KR4d0069_SBCK_002-17b"/>
則是當時流俗之所爲爾岳當五代干戈之際礼樂<lb/>
廢壞之時不暇講求三王之制度茍取一時世俗所<lb/>
用吉凶儀式略整齊之固不足爲後世法矣然而後<lb/>
世猶不能行之今岳書儀十巳廢其七八其一二僅<lb/>
行扵世者<hi>一作悉</hi>皆茍簡粗略不如本書就中轉失乖<lb/>
繆可為大笑者坐鞍一事爾今之士族當㛰之夕以<lb/>
兩倚相背置一馬鞍反令壻坐其上飲以三爵女家<lb/>
遣人三請而後下乃成㛰礼謂之上髙坐凡㛰家舉<lb/>
族内外姻親與其男女賔客堂上堂下竦立而視者<lb/>
惟壻上高坐為盛禮爾或有偶不及設者則相與悵<lb/>
<pb n="KR4d0069_SBCK_002-18a"/>
然咨嗟以為闕禮其轉失乖繆至扵如此今雖名儒<lb/>
巨公衣冠舊族莫不皆然嗚呼士大夫不知禮義而<lb/>
與閭閻鄙俚同其習<hi>一作所</hi>見而不知為非者多矣前<lb/>
日濮園皇伯之議是已豈止坐鞍之繆㢤<lb/>
世俗傳訛惟祠廟之名爲甚今都城西崇化坊顯聖<lb/>
寺者本名蒲池寺周氏顯徳中増廣之更名顯聖而<lb/>
俚俗多道其舊名今轉爲菩提寺矣江南有大小孤<lb/>
山在江水中嶷然獨立而世<hi>一作俚</hi>俗轉孤為姑江側<lb/>
有一石磯謂之澎浪磯遂轉為彭郎磯云彭郎者小<lb/>
姑壻也余嘗過小孤山廟像乃一婦人而勑額為聖<lb/>
<pb n="KR4d0069_SBCK_002-18b"/>
母廟豈止俚俗之繆㢤西京龍門山夾伊水上自端<lb/>
門望之如雙闕故謂之闕塞而山口有廟曰闕口廟<lb/>
余嘗見其廟像甚勇手持一屠刀尖銳按膝而坐問<lb/>
之云此乃豁口大王也此尤可笑者爾<lb/>
今世俗言語之訛而舉世君子小人皆同其繆者惟<lb/>
打字爾<hi>打丁雅反</hi>其義本謂考擊故人相敺以物相擊皆<lb/>
謂之打而工造金銀器亦謂之打可矣盖有槌<hi>一作撾</hi>
擊之義也至扵造舟車者曰打船打車網魚曰打魚<lb/>
汲水曰打水役夫餉飯曰打飯兵士給衣糧曰打衣<lb/>
糧從者執傘曰打傘以糊黏紙曰打黏以丈尺量地<lb/>
<pb n="KR4d0069_SBCK_002-19a"/>
曰打量舉手試眼之昬明曰打試至扵名儒碩學語<lb/>
皆如此觸事皆謂之打而徧檢字書了無此字<hi>丁雅反者</hi>
其義主考擊之打自音謫<hi>疑當作滴</hi>耿以字學言之打字<lb/>
從手從丁丁又擊物之聲故音謫耿爲是不知因何<lb/>
轉爲丁雅也<lb/>
用錢之法自五代以来以七十七爲百謂之省陌今<lb/>
市井交易又尅其五謂之依除咸平五年陳恕知貢<lb/>
舉選士最精所解七十二人王沂公<hi>曽</hi>爲第一御試<lb/>
又落其半而及第者三十八人沂公又爲第一故京<lb/>
師爲語曰南省解一百依除殿前放五十省陌也是<lb/>
<pb n="KR4d0069_SBCK_002-19b"/>
歳取人雖少得士最多宰相三人乃沂公與王公<hi>隨</hi>
章公<hi>得象</hi>參知政事一人韓公<hi>億</hi>侍讀學士一人李<lb/>
仲容御史中丞一人王臻知制誥一人陳知微而汪<lb/>
白青陽楷二人雖不逹而皆以文學知名當世<lb/>
　唐李肇國史𥙷序云言報應敘鬼神述夢卜近帷<lb/>
　箔悉去之紀事實探物理辨疑惑示勸戒採風俗<lb/>
　助談笑則書之余之所録大抵以肇爲法<hi>六字一作亦然</hi>
　而小異扵肇者不書人之過惡以謂職非史官而<lb/>
　掩惡揚善者君子之志也覽者詳之<lb/>
歸田録卷第二<lb/>
<pb n="KR4d0069_SBCK_002-20a"/>
第一段魚畏<hi>一作魚怯</hi>
第九段臨終爲句<hi>爲一作遺</hi>
第十段真是送燈臺<hi>燈一作登</hi>
第二十段不得扵黄紙書名<hi>不字上一有惟字</hi>
第二十四段惶懼<hi>一作遑遽</hi>
第二十六段酒半相顧<hi>半一作行</hi>
第二十九段上竹竿耶<hi>耶一作也</hi>
第五十段薄荷<hi>一作葧荷</hi>
第五十四段余嘗過<hi>至</hi>繆㢤<hi>二十六字一作余嘗過小孤山廟下見廟像乃</hi>
<hi>一婦人而俚俗之繆至扵如此</hi>
<pb n="KR4d0069_SBCK_002-20b"/>
<pb n="KR4d0069_SBCK_002-1a"/>
河北奉使奏草卷下　歐陽文忠公集一百十八<lb/>
　　　乞免差人徃岢嵐軍築城<lb/>
臣近準朝旨令於河北差兵士二千人徃岢嵐軍修<lb/>
城本司㝷曾奏乞於閑慢路分抽差今奉樞宻院劄<lb/>
子奉聖旨如委實人數不足即仰抽差一千人者雖<lb/>
蒙朝廷許減一千人伏縁本路除祁灜定雄覇等州<lb/>
見闕修城兵士外近又節次據滄博州狀申爲河水<lb/>
汎漲向着緊急乞差人夫兵士應副功役本司爲轄<lb/>
下例各闕人巳牒滄州如河水大叚汎漲令應急量<lb/>
差人夫功役博州即見於諸州軍剗刷例各無可抽<lb/>
<pb n="KR4d0069_SBCK_002-1b"/>
差方欲奏聞乞朝廷於隣路抽差應副次今準朝旨<lb/>
令依前降指揮於近便州軍應急抽那臣非不知河<lb/>
北河東俱係邉防路分若本路實有兵數不少臣亦<lb/>
豈敢自私一路妄有占留只縁本路實爲闕人處多<lb/>
今若朝廷湏令差撥即將轄下見役處罷役那徃岢<lb/>
嵐縱河北事有闕悞縁臣巳有奏請朝廷必未深罪<lb/>
其如於事有闕在臣之職不敢不言況今年黄河水<lb/>
勢不類常年即今五月已汎漲如此將來夏末秋𥘉<lb/>
必犬叚漲溢本司方别具奏乞於京東西路差人次<lb/>
兼本路役兵多惟河上及修城西山採木等處各有<lb/>
<pb n="KR4d0069_SBCK_002-2a"/>
人數河上旣不可抽那若抽河北修城兵士與河東<lb/>
修城又兩處事體不異而西山採木蓋爲即今諸處<lb/>
分擘七百巳上人禁軍别立指揮各要營房及敵棚<lb/>
樓子防城器用並是緊切不可闕用之物若不於逐<lb/>
處功役内抽人即轄下例各别無閑占之人可差伏<lb/>
乞朝廷更賜體䘏且乞令河東路一靣應副岢嵐功<lb/>
役謹具再奏聞<lb/>
　　　再奏<lb/>
臣近準朝旨令本路差兵士一千人徃岢嵐軍修城<lb/>
臣巳再具劄子奏乞占留其本路黄河及修城採木<lb/>
<pb n="KR4d0069_SBCK_002-2b"/>
緊切功役浩大及闕人次第巳具前奏劄子臣伏詳<lb/>
朝廷指揮令於近便州軍應副剗刷勘會本路與河<lb/>
東近便惟有成徳軍最近其路出土門經天威軍平<lb/>
定軍至并州又出天門關經憲州飛鳶軍入洪谷一<lb/>
至岢嵐約一千五百餘里據明鎬元奏稱向去二十<lb/>
二箇月方了今縱河北差一千人徃彼逺渉一千五<lb/>
百里山險到彼卒未了當將來冬月岢嵐苦寒役兵<lb/>
各湏歸營歇泊令一千人徃來三千里苦寒山路必<lb/>
致大叚逃亡作賊況北虜縱有事宜必先河北河北<lb/>
重地莫如定州今定州所修城池將元計工料及見<lb/>
<pb n="KR4d0069_SBCK_002-3a"/>
役人數亦湏五六年方了今若更抽減人徃河東即<lb/>
河北完緝禦備全然㢮廢況除定州外瀛雄祁覇等<lb/>
州修城處亦湏向秋兼用強壯一二年内期可了當<lb/>
本司非不能張皇事體煩黷朝廷乞人蓋以北虜即<lb/>
今别無事宜一二年間幸可漸次了當今岢嵐修城<lb/>
功限比定州全小路分事宜緊慢又與河北不同亦<lb/>
未銷得逺渉三千里於緊切處抽人所有徳愽黄河<lb/>
今年水勢甚大於去年今春朝廷差到河上兵士全<lb/>
少如去歳若旦夕逐州更有申報湏至煩朝廷乞人<lb/>
外所有諸處修城功役雖見闕人本司亦當斟量事<lb/>
<pb n="KR4d0069_SBCK_002-3b"/>
體緊慢只於本路漸次修葺惟乞朝廷體䘏更不抽<lb/>
撥徃别路庻免本路闕悞其抽差一千人劄子臣亦<lb/>
未敢施行取進止<lb/>
　　　乞選差文臣知定州<lb/>
臣等伏見知定州李昭亮已抽赴闕見闕知州定州<lb/>
控扼西山險要於河北三路最爲重地軍民政事邊<lb/>
鄙機宜湏藉通才方能辦集況即今北界見於界首<lb/>
興建寨柵及於銀坊口侵占疆封處置之間或湏應<lb/>
變鎮撫之術尤要得人沅河北比於陜西四路事體<lb/>
甚重今秦渭延慶並用文臣伏乞朝廷特於文臣兩<lb/>
<pb n="KR4d0069_SBCK_002-4a"/>
制巳上選差一員知定州或便兼部署或别差武臣<lb/>
充部署所貴委任得人邊事有備取進止<lb/>
　　乞預聞邉事<lb/>
臣昨蒙朝廷選擢差充河北都轉運使之日授到<lb/>
付身不下司劄子云河北宜選有文武才識轉運<lb/>
使二員宻授經略之任使其熟圖利害隂爲預備<lb/>
以臣非才誠不當文武才識之目其如朝廷責任<lb/>
之意然而必欲宻爲經略熟圖利害則湏外詳邊<lb/>
鄙之事内不爲朝廷所疑竭慮盡心猶恐不副委<lb/>
寄檢會去年定州軍城寨爲北虜於石臼子口侵<lb/>
<pb n="KR4d0069_SBCK_002-4b"/>
入内界卓立鋪屋本寨爲地分不屬沿邊安撫司<lb/>
遂依例申報轉運司無何安撫司並不勘㑹不係<lb/>
地分便發怒妄奏軍城官吏不合申轉運司乞行<lb/>
取勘又蒙朝廷更不照會便下轉運司詰問軍城<lb/>
官吏頼本寨引執元降勑條分明臣與本寨主等<lb/>
偶免罪譴其不屬安撫地分合申轉運司者尚如<lb/>
此其他沿邉係安撫司地分固不得與聞矣昨來<lb/>
北虜於安肅軍北欲移界摽南侵邉臣旣承例不<lb/>
以事報轉運司臣心不能安因以手書問知軍侍<lb/>
其濬濬亦不敢答又昨臣寮有起請復支保州沿邊<lb/>
<pb n="KR4d0069_SBCK_002-5a"/>
廵檢兵士口食者是臣本路本司職事竊聞本爲小<lb/>
人上言不識事體乞不下轉運司朝廷因此只下程<lb/>
琳一靣相度臣竟不得與聞臣旣親蒙宻授經略之<lb/>
任使其圖利害爲預備而外則邉防之事了不聞知<lb/>
内則不足爲朝廷取信而本司職事亦不得與議平<lb/>
日無事之時尸禄而居尚當憂愧況聞近日邉鄙頻<lb/>
有事端飛狐界上興立城柵漸貯甲兵又於銀坊冶<lb/>
谷以來壘石爲城包侵南界大役人夫卓立堡寨竊<lb/>
慮嚮去㳂邉别有事宜臣旣授上件劄子内委任之<lb/>
意凡事不可不知兼臣體問得舊日邊上州軍事宜<lb/>
<pb n="KR4d0069_SBCK_002-5b"/>
並申轉運司只自通和後漸廢臣今欲乞應係㳂邊<lb/>
事宜自來申報安撫部署司者亦乞令逐州軍申報<lb/>
轉運司所貴稍得與聞邉事至於儲畜糧草修城池<lb/>
器械亦量酌事體緊慢不至乖方其間愚慮或有所<lb/>
長更冀禆助萬一而少副委任之意如允臣所請乞<lb/>
明降指揮取進止<lb/>
　　　再奏<lb/>
臣近曾奏爲先授朝廷宻旨令熟圖河北利害隂爲<lb/>
預備然邊防事意元不與聞乞今後㳂邉事宜並令<lb/>
申報轉運司至今未奉朝旨者臣伏以轉運使雖合<lb/>
<pb n="KR4d0069_SBCK_002-6a"/>
專掌錢榖不與兵戎然河北事體不同他路故授之<lb/>
宻旨常使經營況今㳂邊知州武臣不過諸司使副<lb/>
巳下其通判即是常叅初入京朝官等臣被朝廷責<lb/>
任比㳂邉知州通判故不爲輕下至機宜司手分亦<lb/>
是轉運司所差並得盡聞機宜事臣之本司獨不得<lb/>
與且臣愚慮非欲侵邉臣之權攬事多管以招罪累<lb/>
蓋臣所職糧草錢帛蓄積之備其賦歛緩急湏量邊<lb/>
事緊慢以至按察㳂邉將吏能否亦要知其處事如<lb/>
何伏望朝廷細詳元降不下司劄子内事意及比類<lb/>
㳂邉通判初入京朝官等許本司今後與聞邊事所<lb/>
<pb n="KR4d0069_SBCK_002-6b"/>
有㳂邊申到事宜即不得直便行遣文字苟有所見<lb/>
湏令宻具奏陳不得下司漏洩如此則本司得知邊<lb/>
事緩急凡於計置準備不至緊慢乖方而又愚見苟<lb/>
有所思亦得少禆萬一取進止<lb/>
　　　乞令邉臣辨明地界<lb/>
臣伏見近日北虜於四望口起立寨柵及於銀坊冶<lb/>
谷巳來侵過南界壘石爲城寨等事竊以北虜剏立<lb/>
寨柵巳違誓書然猶在彼界内可以佯爲不知不湏<lb/>
緊問兼萬一中國却合有興修去處可以引彼爲詞<lb/>
以塞問難雖然如此亦當早爲預備便合於界首分<lb/>
<pb n="KR4d0069_SBCK_002-7a"/>
明界防彼亦必更南侵事旣造形理湏杜漸其如朝<lb/>
廷選任非人從來以定州一路付與李昭亮其人昏<lb/>
懦而不曉事機雖有勾當事人並不能先詗探得起<lb/>
寨事端及已立了寨柵又不能預防侵界之患直至<lb/>
囚捉了廵邉指揮使湯則侵了銀坊以南邉地大興<lb/>
人夫壘立城寨至今終亦不能辨理疆界拒絶侵凌<lb/>
竊以北虜號爲犬戎自古畏強欺弱今若便示以怯<lb/>
不爭於初則必更引其貪心别有侵擾養成事體漸<lb/>
大而不與之爭則爲患不細爭之則必起事端惟在<lb/>
即今速爲處置據今事體不煩朝廷只委邉臣自可<lb/>
<pb n="KR4d0069_SBCK_002-7b"/>
了當然湯則𬒳囚之後亦不聞别有擘畫至仐侵界<lb/>
立寨等事但聞婉順止約彼旣不聽亦别無謀臣近<lb/>
體問得徃年雄州西北亦曾爲北戎侵界立數處鋪<lb/>
屋當時邊臣葛懷敏力以公牒徃來爭辨拆却鋪屋<lb/>
北人竟不敢爭況今來所侵南界百姓見耕種田中<lb/>
地界分明易爲理會今來巳蒙朝廷差王徳基知定<lb/>
州其人乆在雄州頗諳邊事伏乞早降朝旨下邊臣<lb/>
速令止絶辨理地界早見分明兼軍城西北山路險<lb/>
絶銀坊等口皆可出兵我於此口扼其險要是中國<lb/>
必爭之地彼於今日侵得此一二十里則險固在彼<lb/>
<pb n="KR4d0069_SBCK_002-8a"/>
而他日行兵是彼可以來我不可徃之勢以此言之<lb/>
尤不比河東陽武天池等處侵地便因循不爭伏乞<lb/>
朝廷早賜指揮王徳基如婉順止約不得即湏力與<lb/>
論辨仍乞令檢會雄州安撫司等處徃年曾拆却鋪<lb/>
屋行遣令依此相度施行所貴邊防不生他患取進<lb/>
止<lb/>
　　　乞差武衞人貟<lb/>
臣昨權成徳軍日爲屯駐淄州武衞第六十六指揮<lb/>
兵士髙林等乞替曾有劄子奏聞㝷蒙朝旨以京東<lb/>
一路所管武衛不少例各差在别路屯駐奉聖旨劄<lb/>
<pb n="KR4d0069_SBCK_002-8b"/>
與臣詳此照會者臣㝷作本府行遣備録聖旨告示<lb/>
本營知委訖臣今勘會上件武衞兵士共六百三十<lb/>
一人並無正轄官貟只有權管副都頭四人並是徃<lb/>
年曾在信安軍作過之人及本營雖有正軍頭十將<lb/>
等八人亦並是曾在信安軍作過之人部轄此六百<lb/>
人思歸之卒乆逺深不爲便伏乞朝廷檢會早賜自<lb/>
京選差有心力能部轄正副指揮使及逐都正都頭<lb/>
所貴可以部轄乆逺别不生事臣亦宻體問得權管<lb/>
人貟姓名因依今具如後<lb/>
　　一人軍頭劉緒　三人右十將孫榮田榮蔡斌<lb/>
<pb n="KR4d0069_SBCK_002-9a"/>
　巳上四人元係本州武衞第九指揮内軍頭及右<lb/>
　十將昨於慶暦三年十一月内準州帖準歩軍司<lb/>
　牒權充第六十六指揮副都頭勾當並未曾正授<lb/>
　宣其人等各係曾在信安軍作過之人<lb/>
　　一人軍頭韓筠　七人左右十將四人左徐吉<lb/>
　　賀進谷興叚千三人右王清丁用楚興<lb/>
　巳上八人亦元係本州武衞第九指揮將虞候承<lb/>
　局昨於慶暦三年正月内授州帖差到於慶曆四<lb/>
　年四月授歩軍司帖正充六十六指揮勾當亦係<lb/>
　曾在信安軍作過人數<lb/>
<pb n="KR4d0069_SBCK_002-9b"/>
右具如前所有上件武衛兵士髙林等當京東武衛<lb/>
刺靣排定軍分之時獨此一指揮累次糺合陳詞今<lb/>
來準宻院劄子告示後雖不敢别有詞說然此一軍<lb/>
兵士巳是累日扇摇人數旣多又無正管人貟只令<lb/>
曾作過人權管深爲不便伏乞朝廷特賜允臣所奏<lb/>
早與差𥙷有心力正副指揮使及軍頭等部轄<lb/>
　　　乞住買羊<lb/>
勘㑹河北自前不曾配買羊畜自西事已來分配於<lb/>
河北收買竊見京師羊畜有備準三司指揮截住榷<lb/>
埸上供羊綱於西路州軍牧放一萬六千餘口至冬<lb/>
<pb n="KR4d0069_SBCK_002-10a"/>
深死却五千餘口所有今年人户配買羊巳上京送<lb/>
納訖却儧下榷埸羊綱在邢洺等州牧養竊慮冬深<lb/>
枉有死損臣等相度剰數羊綱見在河北州軍牧養<lb/>
只以盡數上京自可供用得足乞今後河北特住配<lb/>
買羊數委得公私俱利仍乞今後京師羊少却於陜<lb/>
西依舊配買取進止<lb/>
　　　乞條制都作院<lb/>
當司檢會近蒙朝廷依奏差到磁相二州都鐵作院<lb/>
監當使臣二貟各巳赴任訖所有作院工匠營房蓋<lb/>
造亦已了畢當司見揀選轄下州軍内打造得兵器<lb/>
<pb n="KR4d0069_SBCK_002-10b"/>
精好處取様及於本路軍器庫内揀選徃時經使舊<lb/>
兵器内試驗精利者取爲様及申三司於南北作坊<lb/>
檢㑹工課料例及於轄下抽揀工匠令都作院依様<lb/>
打造次伏縁本路鐵炭出自磁相二州自來諸州軍<lb/>
不以逺近並於磁相般請生鐵差占衙前枉費脚乗<lb/>
般於不出炭州軍廣破官錢買炭變煉及散在逐州<lb/>
軍打造監官多不得人加又當司廵歴地分闊逺每<lb/>
年内不過各到得一次徃徃有不及到處難爲點檢<lb/>
不惟虚破人工物料不少兼更造成不精器械乆逺<lb/>
有悞使用今來巳蒙朝旨許置都作院若制置得乆<lb/>
<pb n="KR4d0069_SBCK_002-11a"/>
逺不廢本路兵器必皆精好其利甚博伏縁剏置事<lb/>
初合有諸般規式今具畫一如後伏乞朝廷特賜勑<lb/>
命指揮所貴乆逺官吏遵守施行<lb/>
　一都作院所造兵器其閑雜不急名件欲乞並不<lb/>
　　得打造只令打造一色切要使用之物箭頭甲<lb/>
　葉槍劒手刀等候打造成於本州軍内送納仍<lb/>
　　令别作一項封樁專準備緩急支與合要州軍<lb/>
　　除許轉運司支撥本州不得專擅使用所有其<lb/>
　　餘閑雜之物及修𥙷舊器械並令諸州軍量留<lb/>
　　工匠自造<lb/>
<pb n="KR4d0069_SBCK_002-11b"/>
　　一本路轉運提刑共四貟欲乞每次季輪一貟專<lb/>
　　至都作院點檢將前季工課文字磨筭造到兵<lb/>
　　器候見數即依數點檢試驗内手刀及劒每一<lb/>
　　百口内抽揀三二十口用甲葉或墮錢斫試鋼<lb/>
　　　刃箭頭亦於每一百箇内揀三二十箇安入箭<lb/>
　　榦用鐵甲硬弓弩試射槍亦試驗鋼刃如是槍<lb/>
　　　刀劒刃軟卷缺及箭頭尖卷鐔折甲葉長闊厚<lb/>
　　薄不依斤重者並勒專工匠等陪填打造及等<lb/>
　　第區分<lb/>
　　一都作院逐作工課欲乞依本州作院起置工課<lb/>
<pb n="KR4d0069_SBCK_002-12a"/>
　　文暦監官與本州知州通判都監依例簽押及<lb/>
　　旬呈如是一任内造到兵器經轉運提刑點檢<lb/>
　　並無揀退各得精好即乞據造成萬數批上暦<lb/>
　　子理爲勞績内本監官將見監一任理合入差<lb/>
　　遣得替優與先次點差如任内更有知州提刑<lb/>
　　轉運三人保舉即乞與轉官酬獎如逐季點檢<lb/>
　　揀退三分已上並畫時取勘奏乞重行朝典如<lb/>
　　知州通判都監候一年終如揀退三分已上亦<lb/>
　　乞等第責罰如揀退二分本監官乞許本司量<lb/>
　　罪勘罰如揀退不及分數即工匠干繫人等許<lb/>
<pb n="KR4d0069_SBCK_002-12b"/>
　　點檢官貟酌量勘㫁<lb/>
　一河北一路諸州軍作院欲乞且令依舊内合行<lb/>
　　造作及合減罷者乞許當司相度施行候年歳<lb/>
　　間都作院打造兵器各及萬數可以應副諸處<lb/>
　　使用即將諸州軍作院工作及舊有監官處漸<lb/>
　　次减省<lb/>
右謹具如前所有上件畫一事理更乞朝廷特賜詳<lb/>
酌如得允當乞降勑命指揮下本司及磁相州都作<lb/>
院及提點刑獄司等處遵守施行<lb/>
　　　再乞放行皮角<lb/>
<pb n="KR4d0069_SBCK_002-13a"/>
臣近爲兵興以來改法禁絶民間牛皮筋角等令人<lb/>
户盡底直納入官因此却致官中闕絶使用後來雖<lb/>
亦許破官錢收買縁巳有上項盡底納官禁法民若<lb/>
不納入官却於官埸中賣即是違禁之物致人户不<lb/>
敢赴埸中賣乞却依天聖編勑及前後舊條許人户<lb/>
自死牛馬皮筋角中賣入官分爲三等支錢其不及<lb/>
等者退還本主及置埸收買客旅興販者所貴却似<lb/>
舊日公私各獲濟用曾具利害劄子奏聞至今未奉<lb/>
朝㫖臣近體問得河東路亦爲禁止牛皮筋角巳來<lb/>
闕絶使用近巳却依舊放行即今河東大段有牛皮<lb/>
<pb n="KR4d0069_SBCK_002-13b"/>
筋角等使用甚爲利便勘會本路合修兵器萬數不<lb/>
少自來累據諸州乞支物料本司只是牒逐處拘攔<lb/>
使用及申奏乞自京支撥檢會只自今年正月後諸<lb/>
州所少牛皮筋角等七萬一千餘事件累次申省乞<lb/>
支撥及令逐處拘攔自死者使用據諸州軍所申即<lb/>
云無可拘攔乞行支撥及申奏乞支撥即準省牒又<lb/>
却令逐處拘攔空煩行遣文字繁多積壓下未修軍<lb/>
器萬數終是無由了當況今見行之法其弊易見禁<lb/>
民令盡納則絶無納者置埸妆買則民礙法不敢中<lb/>
賣兼河東近巳放行甚見其利欲乞朝廷檢會臣前<lb/>
<pb n="KR4d0069_SBCK_002-14a"/>
奏劄子特賜詳酌明降指揮許依舊法令人户將三<lb/>
等牛皮筋角入官中賣支與價錢及許收買客旅興<lb/>
販者其不中等者退還本主所貴公私各獲濟用不<lb/>
至時時紊煩朝省乞行支撥及不空費文移令逐處<lb/>
拘攔虚積壓下未修軍器乆逺深爲不便今取進止<lb/>
　　　奏北界爭地界<lb/>
準宻院劄子節文北界於銀坊城創修寨壘侵占南<lb/>
界奉聖旨令程琳河北都轉運司提點刑獄司擘畫<lb/>
如何理占拆去者<lb/>
右謹具如前當司勘會昨據定州軍城寨申銀坊城<lb/>
<pb n="KR4d0069_SBCK_002-14b"/>
南冶谷口有北界兵馬創起寨子當司㝷具聞奏乞<lb/>
下㳂邉安撫司施行自後雖知安撫司曾與北界公<lb/>
文徃來至今未曾拆去寨子又縁自來安撫司邊機<lb/>
文字不曾關報當司不見得安撫司逐度說何事意<lb/>
如何占理及不知北界却以何詞爲答今來巳立寨<lb/>
子貯畜器甲及防戍之人不少事勢巳成竊恐難爲<lb/>
追理蓋是邉臣從初失於違慢當其建寨未成之時<lb/>
不早爭占及建寨雖成未貯甲兵之際又不能拆去<lb/>
今已縱成其計却欲理會必湏費力兼當司全不知<lb/>
北界與㳂邊徃復意度見行體問候見次第或有管<lb/>
<pb n="KR4d0069_SBCK_002-15a"/>
見别具奏聞次謹具狀奏<lb/>
　　　論契丹侵地界狀<lb/>
右臣伏見北虜近於界首添建城寨及拘囚定州廵<lb/>
兵湯則侵過銀坊冶谷地界等事竊聞朝廷至今未<lb/>
有分明嚴切指揮令邉臣以理爭辨竊料朝廷之意<lb/>
必謂爭之恐有引惹之虞此乃慮之過而計之失也<lb/>
夫虜性貪狠號爲犬戎欺弱畏彊難示以怯今杜之<lb/>
於早而力爲拒絶猶恐不能若縱之不爭而誘其來<lb/>
侵乃是引惹況西山道路有三十餘處皆可行兵其<lb/>
險要所扼在於軍城銀坊等路爲彼奪據而不爭則<lb/>
<pb n="KR4d0069_SBCK_002-15b"/>
比寨王柳等口漸更來侵豈能爭矣是則西山險要<lb/>
盡爲彼奪一日使虜以大兵渡易水由威虜之西平<lb/>
陸而來以竒兵自飛狐出西山諸口而下則我腹背<lb/>
受敵之患不知何以禦之此蓋兵法必爭之地也且<lb/>
與人爲隣敵而自棄險要任彼奪據而不爭雖使我<lb/>
弱彼彊尚湏勉彊何況勢鈞力敵又違誓約而彼曲<lb/>
我直乎臣謂朝廷所以然者蓋由未察虜中彊弱之<lb/>
形而不得其情僞之實也臣又見朝廷常有懼虜之<lb/>
色而無憂虜之心夫憂之與懼名近而意殊憂者深<lb/>
思極慮而不敢暫忘懼者臨事惶惑而莫知所措今<lb/>
<pb n="KR4d0069_SBCK_002-16a"/>
邉防之事措置多失其機者懼虜之意過深也若能<lb/>
察其彊弱之形得其情僞之實則今日之事誠不足<lb/>
懼而將來之患深有可憂奈何不憂其深可憂而反<lb/>
懼其不足懼且戎虜雖以戰射爲國而耶律氏自㓜<lb/>
承其父祖與中國通和之後未甞躬戰陣遭勍敵謀<lb/>
臣舊將又皆老死今其臣下如貫寧者無三兩人寧<lb/>
才不及中人巳是彼之傑者所以君臣計事動多不<lb/>
臧當𥘉對梁適遣使河西使與中國通好及議和垂<lb/>
就不能小忍以邀中國厚利乃與元昊爭夾山小族<lb/>
遂至交兵而累戰累敗亡人失馬國内瘡痍誅歛山<lb/>
<pb n="KR4d0069_SBCK_002-16b"/>
前漢人怨怒徃時虜殺漢人者罰漢人殺虜者死近<lb/>
聞反此二法欲恱漢人漢人未能收其心而虜人亦<lb/>
巳怒矣又聞今春女真渤海之類所在離叛攻刼近<lb/>
纔稍定方且招輯敗亡修完器甲内恐國中之復叛<lb/>
外有西夏之爲虞心自懷疑憂我乗虚而北襲故於<lb/>
界上勉彊虚張囚我廵兵侵我地界蓋其實弱而示<lb/>
彊者用兵之詭計故臣謂苟能察其彊弱知其情僞<lb/>
則無不爭之理何必懼其不足懼哉自國家困於西<lb/>
鄙用兵常慮北戎合謀乗隙而動及見二虜相失而<lb/>
交攻議者皆云中國之福夫幸其相攻爲我之福則<lb/>
<pb n="KR4d0069_SBCK_002-17a"/>
不幸使其解仇而復合豈不爲我禍乎臣謂北虜昨<lb/>
所以敗於元昊者亦其乆不用兵驟戰而逢就敵耳<lb/>
聞其自敗衂以來君臣恐懼日夜謀議通招丁口柬<lb/>
募甲兵處處開教閱之埸家家括糧馬之數以其天<lb/>
姿驍勁之俗加以日夜訓練之勤則其彊難敵矣今<lb/>
虜國雖未有人然大抵爲國者乆無事則人難見因<lb/>
用兵則將自出使其交戰旣頻而謀臣猛將爭能並<lb/>
出則是夾山一敗警其四十年因循之弊變驕心而<lb/>
爲憤志化墯卒而爲勁兵因屢戰而得驍將此乃北<lb/>
虜之福非中國之福也此臣所謂將來之患者也然<lb/>
<pb n="KR4d0069_SBCK_002-17b"/>
二虜勢非乆相攻者也一二年間不能相并則必復<lb/>
合使北虜驅新勵之彊兵無西人之後害而南向以<lb/>
窺河北則又將來之患大者也臣雖不知朝廷顧河<lb/>
北爲如何但於本路之事以今年較去年則亦可見<lb/>
去年以前河北官吏無大小皆得舉材而擇能急於<lb/>
用人如不及者惟恐一事之失計故也自今春巳來<lb/>
差除漸循舊弊凡幹敏之吏熟於北方事者舉留奏<lb/>
乞百不一從不惟使材臣能吏不勸而殆亦足見朝<lb/>
廷不憂河北之事辦否也至如廢緣邉乆任之制而<lb/>
徙劉貽孫以王世文當冀州李中吉當廣信王中庸<lb/>
<pb n="KR4d0069_SBCK_002-18a"/>
當保州劉忠順當邢州如此數人於閑慢州軍尚憂<lb/>
敗政況於邉要之任乎臣愚以朝廷不以北事爲憂<lb/>
則又怯懼如此旣曰懼矣則於用人之際又若忽而<lb/>
不憂此臣之所未諭也臣聞虜人侵我冶谷雖立寨<lb/>
屋三十餘間然尚遲延未敢便貯兵甲更伺我意緊<lb/>
慢若不及早毀拆而少緩縱之使其以兵守之則尤<lb/>
難爭矣此旦夕之間不可失也至於湯則亦聞囚而<lb/>
未敢殺此亦不可不爭臣願陛下但以將來之患爲<lb/>
憂不忘此事用人之際草去舊例而惟材是擇勿聽<lb/>
小人之繆謀勿於忠良而疑貳使得上下畢力庻㡬<lb/>
<pb n="KR4d0069_SBCK_002-18b"/>
漸成禦備至於目今小事未銷過自怯懼夫事之利<lb/>
害激切而言則議者以爲太過言不激切則聽者或<lb/>
未動心此自古以爲難也況未形之事雖曰必然而<lb/>
敢冀盡信乎伏望陛下留意聽納不以人廢言則庻<lb/>
竭愚瞽少禆萬一謹具狀奏聞謹奏<lb/>
　　　論河北財産上時相書<lb/>
某頓首啓仲春漸暄伏惟相公尊體動止萬福某不<lb/>
佞少以文章言語自任而頃備諫諍之臣得與朝廷<lb/>
論議當中外多事天子急於聽納之時不以爲愚而<lb/>
屢加獎擢及得寵太過受恩太深則自視區區素所<lb/>
<pb n="KR4d0069_SBCK_002-19a"/>
任者不足以報<hi>一作稱</hi>萬一故方欲勉彊不能以圖自<lb/>
<hi>五字一作以伸報</hi>效而蒙相公不以爲不才而擇天下諸路<lb/>
中最重之地以授之而責其所爲<hi>一作報效</hi>當此之時自<lb/>
宜如何可以塞責及臨職以來迨<hi>一作近</hi>將半歳齷齪<lb/>
自守未知所措<hi>一作爲</hi>非敢怠也誠有說也<hi>一作焉</hi>至於<lb/>
山川險易城寨屯防邉陲守備等事是皆河朔之大<lb/>
者朝廷巳委樞宻富公經畫之矣而本司之事自不<lb/>
爲少凢自河以北州軍縣寨<hi>一作州府軍縣</hi>一百八十有七<lb/>
城主客之民七十萬五千有七百户官吏在職者一<lb/>
千二百餘貟廂禁軍馬義勇民兵四十七萬七千人<lb/>
<pb n="KR4d0069_SBCK_002-19b"/>
騎歳支糧草錢帛二千四百四十五萬而非常之用<lb/>
不與焉其間事目之節利害之源非詳求而審察之<lb/>
不能得其要前張昷之等急於舉職公家之利知無<lb/>
不爲其興利除害便於事者極多而時有失於不審<lb/>
更改過繁而渉<hi>一作失</hi>於苛碎者故自繼職以來遵其<lb/>
所長戒其所短凡事關利害者慎之重之未敢輕議<lb/>
今半歳矣官吏之能否公私之弊病粗已得其十七<lb/>
八而又取<hi>一作先求</hi>其事渉苛碎紛繁而下切患之有司<lb/>
自可改復不煩朝廷處分者先以次第行之乃暇及<lb/>
於其它然其事繫利害有司不敢自決必當<hi>一作而必</hi>上<lb/>
<pb n="KR4d0069_SBCK_002-20a"/>
聞者其類甚多而乆之<hi>一作初則</hi>未敢干<hi>一作以煩</hi>朝聽者不<lb/>
惟自疑於不審誠慮朝廷鑒昷之等前失不能盡信<lb/>
其說而必<hi>一無必字</hi>從之今慎之乆矣得之詳矣苟有所<lb/>
請實有望於見信而從之也凡河北大事富公經營<lb/>
之外其要不過五六其<hi>一作凡</hi>不可爲者一其可爲者<lb/>
四五耳雖皆有司之事然朝廷主張之則能行不主<lb/>
張之則亦不能爲也自古邦國財産之利必出山澤<lb/>
故傳曰山海天地之藏也自兩漢以來<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>山煮海之<lb/>
利必歸公上而今天下諸路山澤悉巳榷之無遺利<lb/>
矣獨河北一方兵民所聚最爲重地而東負大海西<lb/>
<pb n="KR4d0069_SBCK_002-20b"/>
有髙山此財利之産天地之藏而主計之吏皆不得<lb/>
取焉祖宗時哀閔河北之民歳爲夷狄所困盡以海<lb/>
鹽之利乞與疲民此國家恩徳在人巳深而不可奪<lb/>
者也西山之長數百里其産金銀銅鐵丹砂之類無<lb/>
所不有至寳乆伏于下而光氣苗礦徃徃溢發而出<lb/>
地官禁之不許取故捨此惟有平地耳河北之地四<lb/>
方不及千里而縁邉廣信安肅順安雄霸之間盡爲<lb/>
塘水民不得耕者十八九澶衞徳博濵棣通利大名<lb/>
之界東與南歲歳河災民不得耕者十五六今年大<lb/>
豐秋稅尚放一百萬石滄瀛深冀邢洺大名之界西<lb/>
<pb n="KR4d0069_SBCK_002-21a"/>
與北鹹鹵大小鹽池民不得耕者十三四又有泊淀<lb/>
不毛監馬棚牧與夫貧乏之逃而荒棄者不可勝數<lb/>
大山大海之利旣不可取而平地堪出財賦者又有<lb/>
限而不取<hi>一作又不多</hi>其助者不過酒稅之入耳其入有<lb/>
數而用度無常也故雖研桑之心計捨山澤與平地<lb/>
不能爲之此所謂不可爲者一也<hi>一本無此九字</hi>及其用有<lb/>
不足不過上干朝廷乞銀絹而配<hi>一作下殃</hi>疲民號爲變<lb/>
轉爾此近年之弊也<hi>此六字一作所謂不可爲者二也</hi>然若能擇官<lb/>
吏以辦職事裁僥倖以減浮費謹良材精器械以助<lb/>
武備因貴賤通漕運而移有無如此之類苟能爲之<lb/>
<pb n="KR4d0069_SBCK_002-21b"/>
尚可使邉防粗足而京師省費用此冀<hi>此三字一作尚足以</hi>禆<lb/>
萬一而皆有弊病理湏更改事目委曲非書可殫敢<lb/>
具其大綱列于别𥿄伏望特加省覽察其利害或其<lb/>
所說不至大乖戻望少信而從之俾畢其所爲若夫<lb/>
盡其所爲而卒無成焉則不待朝廷之責而自當劾<lb/>
去若其有以禆萬一則何幸如之伏惟聦明少賜裁<lb/>
擇不宣某頓首再拜<lb/>
　　　自劾乞罷轉運使<lb/>
右臣檢會轉運司近爲相度順安軍塘泊水口子與<lb/>
楊懷敏等所奏頗有異同議方未決近準樞宻院劄<lb/>
<pb n="KR4d0069_SBCK_002-22a"/>
子節文臣寮奏乞今後近塘泊州軍人户地内蘆葦<lb/>
等並不得採取及自順安軍以西漸近西山水難潴<lb/>
聚今即不住開治及乞今後摽占却人户田土即將<lb/>
官地給還人户㦯估計價錢給付等第奉聖旨依奏<lb/>
仍令本路提刑田京專切管勾者臣伏見國朝之制<lb/>
河北轉運使皆領都大制置屯田使之名兼臣赴職<lb/>
之初𬒳朝旨宻授經略之任以此見朝廷差選之際<lb/>
其任非輕於臣職分之間所責尤重至於塘泊邊防<lb/>
利害之事皆其職也職隳其守咎將安歸豈有親蒙<lb/>
宻授經略之旨身領都大制置之名而煩朝廷别委<lb/>
<pb n="KR4d0069_SBCK_002-22b"/>
他官專切管勾則臣之不才不能任事不待彈劾可<lb/>
以自知況臣將及朞年絶無績効考其常課巳合黜<lb/>
幽又以不才失其本職且都大制置豈是假人之虚<lb/>
名苟非其人自當易去豈可容不才之人尸位移本<lb/>
職於他司使臣偷安實難自處伏望聖慈據臣不才<lb/>
失職之狀降授一小郡差遣庻以警勸在位之人臣<lb/>
無任祈天望聖激切屛營之至謹具狀自劾奏聞伏<lb/>
候勑旨<lb/>
河北奉使奏草卷下<lb/>
<pb n="KR4d0069_SBCK_002-1a"/>
河東奉使奏草卷下　歐陽文忠公集一百十六<lb/>
　　　乞減放逃户和糴劄子<lb/>
臣伏見河東百姓科配最重者額定和糴糧草五百<lb/>
萬石徃時所糴之物官支價直不虧百姓盡得茶絲<lb/>
見錢自兵興數年糧草之價數倍踴貴而官支價直<lb/>
十分無二三百姓毎於邊上納米一斗用錢叄伯文<lb/>
而官支價錢三十内二十折得朽惡下色茶草價大<lb/>
約類此遂致百姓貧困逃移而州縣例不申舉其本<lb/>
户二稅和糴不與開閣稅則户長陪納和糴則村户<lb/>
均攤已逃者旣破其家而未逃者科配日重臣至代<lb/>
<pb n="KR4d0069_SBCK_002-1b"/>
州崞縣累據百姓陳狀其一村有逃及一半人户者<lb/>
尚納全村和糴舊額均配與見在人臣兼曽差大理<lb/>
寺丞史譚檢得嵐州平夷一縣已逃未檢人户共四<lb/>
十一户諸州似此者甚衆臣今欲乞下轉運司差清<lb/>
幹官三兩人於并代等十五州軍係有和糴處檢括<lb/>
已逃人户其逐户下二稅和糴額定數目並與倚閣<lb/>
候招輯得人户歸業各令依舊均配仍許諸縣人户<lb/>
見均攤着和糴及户長陪納逃稅者列狀自陳所貴<lb/>
重困之民免此重疊科配<lb/>
　　　請耕禁地劄子<lb/>
<pb n="KR4d0069_SBCK_002-2a"/>
臣昨奉使河東相度㳂邊經乆利害臣竊見河東之<lb/>
患患在盡禁㳂邊之地不許人耕而私糴北界斛斗<lb/>
以爲邊儲其大害有四以臣相度今若募人耕植禁<lb/>
地則去四大害而有四大利河東地形山險輦運不<lb/>
通邊地旣禁則㳂邊乏食毎歲仰河東一路稅賦和<lb/>
糴入中和博斛㪷支徃㳂邊人户旣阻險逺不能輦<lb/>
運遂賫金銀絹銅錢等物就㳂邊貴價私糴北界斛<lb/>
㪷北界禁民以粟馬南入我境其法至死今邊民冒<lb/>
禁私相交易時引爭闘輒相斫射萬一興訟遂構事<lb/>
端其引惹之患一也今吾有地不自耕植而偷糴隣<lb/>
<pb n="KR4d0069_SBCK_002-2b"/>
界之物以仰給若敵常歲豐及緩法不察而米過吾<lb/>
界則尚有可望萬一虜歲不豐或其與我有隙頓嚴<lb/>
邊界禁約而閉糴不通則我軍遂至乏食是我師飢<lb/>
飽繫在敵人其患二也代州岢嵐寧化火山四州軍<lb/>
㳂邊地旣不耕荒無定主虜人得以侵占徃時代州<lb/>
陽武寨爲蘇直等爭界訟乆不决卒侵却二三十里<lb/>
見今寧化軍天池之側杜思榮等又來爭侵經年未<lb/>
決岢嵐軍爭掘界壕頼米光濬多方力拒而定是自<lb/>
空其地引惹北人歲歲爭界其害三也禁膏腴之地<lb/>
不耕而困民之力以逺輸其害四也臣謂禁地若耕<lb/>
<pb n="KR4d0069_SBCK_002-3a"/>
則一二歲間北界斛㪷可以不糴則邊民無爭糴引<lb/>
惹之害我軍無飢飽在敵之害㳂邊地有定主無爭<lb/>
界之害邊州自有粟則内地之民無逺輸之害是謂<lb/>
去四大害而有四大利今四州軍地可二三萬頃若<lb/>
盡耕之則其利歲可得三五百萬石伏望聖慈特十<lb/>
兩府商議如可施行則召募耕種稅入之法各有事<lb/>
目容臣續具條陳取進止<lb/>
　　　乞減樂平縣課額劄子<lb/>
臣昨至河東據平定軍知樂平縣孫直方狀爲本縣<lb/>
酒稅課利錢舊額四千一百餘貫本縣不當驛路舊<lb/>
<pb n="KR4d0069_SBCK_002-3b"/>
有兵士四指揮軍營在縣自慶曆三年三月内移起<lb/>
軍營徃并州在縣只有居民百餘户人煙旣少客旅<lb/>
不來酒稅課利無由趂辦本軍亦曽申奏乞行減額<lb/>
省司下轉運司保明尋蒙轉運司令將起移軍營後<lb/>
一年比較重立祖額只及二千八百餘貫亦曽差遼<lb/>
州知州孟濟定奪及轉運司保明申省省司指揮勒<lb/>
本縣収趂課利不得減額臣勘㑹平定軍樂平縣最<lb/>
處孤僻若無軍營人户絶少實難趂辦課利見今專<lb/>
副等逐月逐季逐年各有比較決責未嘗虚日及虚<lb/>
令監官殿降考第臣今欲乞特降勑㫖下轉運司令<lb/>
<pb n="KR4d0069_SBCK_002-4a"/>
自起却樂平縣軍營後來一年内所収課利立爲祖<lb/>
額與免舊額虚數所貴專副不至重疊𬒳刑監官虚<lb/>
負殿罰取進止<lb/>
　　　乞放麟州百姓沽酒劄子<lb/>
臣伏見麟州元是百姓沽酒自經事宜後來轉運司<lb/>
擘畫官自開沽臣昨令本州勘㑹一年自去年十二<lb/>
月開沽至今年六月用米麴本錢三千五百貫所収<lb/>
淨利只及一千八百貫然官私勞費不少自并嵐等<lb/>
州造麴千里般運又配百姓造酒黄米逺行輸納麟<lb/>
州自經賊馬後來人户纔有三二百家又榷其沽酒<lb/>
<pb n="KR4d0069_SBCK_002-4b"/>
之利市肆頓無營運居者各欲逃移今來麟州旣不<lb/>
移廢則凢事却須葺理其沽酒之利官中所得不多<lb/>
而勞費甚大臣今欲乞令百姓依舊開沽所貴存養<lb/>
一州人户漸成生業今取進止<lb/>
　　　舉孫直方奏狀<lb/>
右臣伏見平定軍知樂平縣事著作佐郎孫直方進<lb/>
士及第爲性明敏有吏材臣昨至河東備見直方治<lb/>
縣事善狀臣今保舉堪充大藩通判兼臣勘㑹代州<lb/>
通判李舜元到任已及二年三箇月有餘見今北面<lb/>
事宜代州最爲要地尤藉得人伏乞就差孫直方充<lb/>
<pb n="KR4d0069_SBCK_002-5a"/>
代州通判如後犯正入已贓及職事敗闕並甘同罪<lb/>
謹具狀奏聞<lb/>
　　　條列文武官材能劄子<lb/>
臣昨奉勑差徃河東體量得一路官吏才能善惡其<lb/>
間文武官共二十五人各有所長堪備任使今具姓<lb/>
名條列如後<lb/>
　一戰將八人緩急可以使喚<lb/>
　　如京使孟元知兵書踈財善撫士然未經戰陣<lb/>
　　内殿承制郝質沉厚有勇善用兵累經戰陣<lb/>
　　北作坊使田朏有勇累戰有功<lb/>
<pb n="KR4d0069_SBCK_002-5b"/>
　　崇儀副使王吉臣已有論薦<lb/>
　　禮賔副使張<graphic n="KR3008" url="https://raw.githubusercontent.com/kanripo/KR-Gaiji/master/images/KR3008.png" mimeType="image/png"/>河西人有武勇智謀善戰<lb/>
　　　百勝寨主折繼長有勇好戰曽立功<lb/>
　　權鎮川堡陳懷順府州人有勇好戰<lb/>
　　麟州兵馬都監田嶼有勇好戰<lb/>
　　一武臣中材幹者三人<lb/>
　　岢嵐軍使米光濬已曽薦舉<lb/>
　　知保徳軍劉承嗣<lb/>
　　建寧寨主陳昭兼有勇好戰未曽經行陣<lb/>
　　岢嵐軍五谷廵檢夏侯合<lb/>
<pb n="KR4d0069_SBCK_002-6a"/>
　　一通判中五人可以升陟差使<lb/>
　　并州通判祕書丞張日用通曉民事<lb/>
　　嵐州通判殿中丞董沔清潔勤於吏事<lb/>
　　寧化軍通判大理寺丞武陶勤幹<lb/>
　　屯田貟外郎麟州通判孫預清勤<lb/>
　　保徳軍通判賛善大夫吴中廉幹<lb/>
　　一知縣令州縣職官中材幹可用者九人<lb/>
　　著作佐郎知平定軍樂平縣事孫直方<lb/>
　　代州崞縣令王旭<lb/>
　　府州簽署判官公事史譚<lb/>
<pb n="KR4d0069_SBCK_002-6b"/>
　　絳州稷山縣令劉處中<lb/>
　　潞州屯田縣令張曜縣尉王荀龍<lb/>
　　大理寺丞知并州陽曲縣事張景儉<lb/>
　　知并州大谷縣張伯玉<lb/>
　　大理寺丞知榆次縣吴天常<lb/>
　　岢嵐軍嵐谷縣尉安吉<lb/>
右謹具如前伏乞聖㫖送中書樞宻院記録姓名差<lb/>
使今取進止<lb/>
　　　舉劉羲叟劄子<lb/>
臣昨奉勑差徃河東伏見澤州進士劉羲叟有純朴<lb/>
<pb n="KR4d0069_SBCK_002-7a"/>
之行爲郷里所稱博渉經史明於治亂其學通天人<lb/>
禍福之際可與漢之歆向張衡郎顗之徒爲比致之<lb/>
朝廷可備顧問伏乞特賜召試或不如所舉臣甘當<lb/>
朝典今取進止<lb/>
　　　繳進劉羲叟春秋災異奏狀<lb/>
右臣近曽薦舉澤州進士劉羲叟學通天人禍福之<lb/>
際如漢歆向張衡郎顗之比乞賜召試升之朝廷可<lb/>
備顧門臣今有収得劉羲叟所撰春秋災異集一冊<lb/>
其辭章精博學識該明論議有出於古人文字可行<lb/>
於當世然止是羲叟所學之一端其學業通博詰之<lb/>
<pb n="KR4d0069_SBCK_002-7b"/>
不可窮屈其文字一冊臣今謹具進呈伏望聖慈下<lb/>
兩制看詳如有可採乞早賜召試謹具狀奏聞<lb/>
　　　論代州開壕事宜劄子<lb/>
臣昨到代州見其城壁甚堅壕雖三重而地髙無水<lb/>
惟一面有城中弃水停聚其壕不足恃以爲固然尚<lb/>
爲三重髙下相連猶可以隔奔突近年有臣寮擘畫<lb/>
欲掘出重岸通爲一壕以臣相度若壕無水而通爲<lb/>
一則坦爲平地不異無壕又工料極大去年大役鄉<lb/>
兵所開未及三二分又治險爲平非自固之計兼工<lb/>
大猝難了當虚勞人力欲乞特賜止絶取進止<lb/>
<pb n="KR4d0069_SBCK_002-8a"/>
　　　舉張㫖代王凱劄子<lb/>
臣昨至河東伏見西京作坊使王凱見在麟府路勾<lb/>
當軍馬司公事此一職乃是河外將領其任非輕凱<lb/>
雖將家姿性柔謹雖聞前後累經戰闘而詢訪彼中<lb/>
衆議皆云得功非實冒賞最多見今勾當軍馬一司<lb/>
雖無大過而軍民將校不得其情衆口紛然莫能服<lb/>
衆臣亦累詢其緼畜絶無所長緩急邊防事宜必不<lb/>
能指揮諸將奮勇立功況其在彼將及二年伏見河<lb/>
東提點刑獄職方貟外郎張㫖爲人有心力膽勇材<lb/>
幹可稱先在府州經第一次圍閉倉卒之際應變有<lb/>
<pb n="KR4d0069_SBCK_002-8b"/>
謀至今府人思之不巳兼諳知邊事曉逹軍情臣今<lb/>
保舉堪充邊將任使欲乞特出聖恩與超換一近上<lb/>
使名令代王凱庻幾緩急可捍邊防如蒙朝廷擢用<lb/>
後犯正入已贓及邊事敗悮臣並甘同罪今取進㫖<lb/>
　　　論不才官吏狀<lb/>
臣昨徃河東一路所見官吏内有全然不任其職須<lb/>
至替移者今具姓名如後<lb/>
　一知澤州度支郎中直史館鮑亞之年老昬昧視<lb/>
　　聽不明行歩艱澁本州職事全然不治昨轉運<lb/>
　　使劉京至澤州決遣公人手分六十餘人兼信<lb/>
<pb n="KR4d0069_SBCK_002-9a"/>
　　縱手分拆諸縣村學要蓋州學及歛掠人户錢<lb/>
　　　一千餘貫充蓋造州學使用等事件甚多其人<lb/>
　　西京廣有家活而昬病之年貪禄不止伏乞轉<lb/>
　　與一致仕官<lb/>
　　一知汾州虞部郎中范尹年老昬昧不能檢束子<lb/>
　　弟在州販賣搔擾人民伏乞特與一致仕官<lb/>
　　一憲州通判國子博士劉與年及七十行歩艱難<lb/>
　　精神昬昧雖巳得替伏乞特與一致仕官<lb/>
　　一平定軍樂平縣監酒借職石貴本是軍中出職<lb/>
　　因捉賊不獲降充監當其人不識字又是獨貟<lb/>
<pb n="KR4d0069_SBCK_002-9b"/>
　　　如允臣所奏乞下樞宻院三班著爲定令<lb/>
右謹具如前今取進止<lb/>
　　　乞罷刈白草劄子<lb/>
臣昨至河東問得去年轉運司擘畫於諸州軍差兵<lb/>
士収刈白草數目雖多然其害不淺臣所過州軍皆<lb/>
稱白草爲患蓋河東山嶮地土平闊處少髙山峻坂<lb/>
並爲人户耕種惟荒閑草地去人絶逺兼又不多兵<lb/>
士収刈般擔地里闊逺工課不辦其兵士徃徃逃亡<lb/>
州縣遂差郷兵及村民配數般擔百姓避見逺般辛<lb/>
苦褁費又多遂只將稈草送納非次更成一重科配<lb/>
<pb n="KR4d0069_SBCK_002-10a"/>
其納下真白草者支與軍人餵馬不及稈草又皆不<lb/>
樂及草埸中不耐停留專副有損爛陪填之患兼虚<lb/>
占却雜役兵士諸處脩𥙷城壁諸般工役處處闕人<lb/>
不便事多臣今略舉數事如後<lb/>
　一據遼州狀分析勘㑹在州及外縣寨專副楊晸<lb/>
　　等下山白草共肆萬柒阡伍伯陸拾肆束内在<lb/>
　　州毎月約支叄伯壹拾叄束及外縣寨毎月約<lb/>
　　支壹伯肆拾餘束約得向去捌年零柒箇月支<lb/>
　　遣其上件山白草自去年八月巳後至年終本<lb/>
　　州及外縣鎮差兵士并散從官歩奏官承符手<lb/>
<pb n="KR4d0069_SBCK_002-10b"/>
　　力諸色公人等入山収刈到逐旋般運赴埸送<lb/>
　　納積疊収管其上件山白草若經今夏雨水必<lb/>
　　是大段損爛不堪經乆存留委是詣實<lb/>
　　一臣昨六月中旬内至保徳軍聞得本處白草差<lb/>
　　百姓公人般擔至今尚未了疑其白草是去年<lb/>
　　秋間刈下積露田野必須損爛因採問得村外<lb/>
　　白草巳並無其差配着擔草人户却於請白草<lb/>
　　兵士處旋買納官毎一䭾子三百文省<lb/>
　　一據岢嵐軍狀自八月二日起首至十月三日住<lb/>
　　止元差兵士一千三十八人至放散日逃亡一<lb/>
<pb n="KR4d0069_SBCK_002-11a"/>
　　百三十六人只有九百餘人入役収刈到草玖<lb/>
　　萬二千九百餘束將軍人請受諸般錢物計七<lb/>
　　千三百七十二貫文若比筭買草價錢毎束及<lb/>
　　七十九文省<lb/>
　一平定軍元差宣毅兵士刈草本軍爲兵士辛苦<lb/>
　　逃亡及自縊者一月中四五十人遂枚散兵士<lb/>
　　差兩縣村民徃徃只將稈草送納忻州亦爲刈<lb/>
　　下無人般擔配與百姓人户亦多將稈草送納<lb/>
右具如前其諸州軍各稱白草不便不能一一條列<lb/>
伏乞特降朝㫖速令止絶縁臣昨七月𥘉離汾州見<lb/>
<pb n="KR4d0069_SBCK_002-11b"/>
轉運司已抽晉絳兵士稱於㳂邊刈草竊恐即今已<lb/>
下手収刈乞早降指揮放散況勘㑹本路一年秋稅<lb/>
和糴等草共五百餘萬束慶曆三年一年只支四百<lb/>
餘萬今年馬軍抽減歸京後馬數少於去年其稈草<lb/>
等數必不至闕少今取進止<lb/>
　　　乞免浮客及下等人户差科劄子<lb/>
臣昨見河東人民疲弊道路怨嗟盖自兵革一興調<lb/>
歛繁重今兵未能減用未能節但當䘏其貧困稍得<lb/>
均平則民力粗寛怨嗟可息徃時因爲臣寮起請將<lb/>
天下州縣城郭人户分爲十等差科當定户之時繫<lb/>
<pb n="KR4d0069_SBCK_002-12a"/>
其官吏能否有只將堪任差配人户定爲十等者有<lb/>
將城邑之民不問貧窮孤老盡充十等者有只將主<lb/>
户爲十等者有并客户亦定十等者州縣大小貧冨<lb/>
旣各不同而等第差科之間又由官吏臨時均配就<lb/>
中僻小州縣官吏多非其人是小處貧民常苦重歛<lb/>
河東諸州并州最大遼州最小并州客户不入等第<lb/>
遼州盡入等第臣昨至遼州人户累有詞狀遂牒本<lb/>
州據州狀稱檢估得第七等一户髙榮家業共直十<lb/>
四貫文省其人賣松明爲活第五等一户韓嗣家業<lb/>
二十七貫文第八等一户韓祕家業九貫文第四等<lb/>
<pb n="KR4d0069_SBCK_002-12b"/>
一户開餅店爲活日掠房錢六文其餘嵐憲等州岢<lb/>
嵐寧化等軍並係僻小凋殘之處其十等人户内有<lb/>
賣水賣柴及孤老婦人不能自存者並一例科配臣<lb/>
勘㑹慶曆三年一年諸州軍科配惟并遼州火山軍<lb/>
三處第九第十兩等人户免得配率若并州免得則<lb/>
他處豈可不免蓋由官吏臨時均配是致不均臣今<lb/>
欲乞特降朝㫖下河東路一槩將貧民下户減放差<lb/>
配今具畫一如後<lb/>
　一并州最大在城浮客不入等第遼州最小縣郭<lb/>
　　浮客盡充等第臣今欲乞將遼州客户比類并<lb/>
<pb n="KR4d0069_SBCK_002-13a"/>
　　州特與放免等第其岢嵐保徳軍嵐忻等州亦<lb/>
　　有浮客充等第者縁彼處浮客當屯兵之地經<lb/>
　　營物力過於主户尚堪差配遼州荒僻與近邊<lb/>
　　州郡不同乞特與放免<lb/>
　　一臣體問得河北陜西二路州縣科配止於第六<lb/>
　　第七等今河東除并遼火山三處外並差配下<lb/>
　　及十等臣今欲相度并晉絳潞汾澤等六州在<lb/>
　　河東物力比他州富實其第九第十兩等人户<lb/>
　　乞與免差配其餘州軍第八第九第十三等人<lb/>
　　户並乞特與放免差配取進止<lb/>
<pb n="KR4d0069_SBCK_002-13b"/>
　　　乞免蒿頭酒户課利劄子<lb/>
臣竊見河東買撲酒户自兵興數年不計逺近並將<lb/>
月納課利支徃邊上折納米粟近又轉運司擘畫將<lb/>
課利稍多者四十九處並巳官自開沽其餘衙前百<lb/>
姓買撲者皆是利薄之處其衙前公人差遣重難百<lb/>
倍徃日而酬獎埸務有利處官已奪之其見今利薄<lb/>
埸務又更有邊逺折納陪填之費兊欠課額破家業<lb/>
𬒳鞭扑不堪其苦其百姓買撲者自兵興以來苦於<lb/>
支移輸納並無人肯承替有開沽五七年十年已上<lb/>
者家業已破酒務不開而空納課利民間謂之蒿頭<lb/>
<pb n="KR4d0069_SBCK_002-14a"/>
供輸臣昨至忻州據百姓陳明狀稱元有盖順天禧<lb/>
四年買撲酒務至乹興元年身死家破什保人陳明<lb/>
等蒿頭代納至今二十五年臣遂差崞縣令王旭於<lb/>
忻代二州一一點檢酒户見今開沽及即目正名身<lb/>
死人户蒿頭代納者尋據王旭狀列一十八户係正<lb/>
名身死什保人開沽送納十二户係並無人開沽只<lb/>
是什保及干繫公人里正等陪納及什保人家破後<lb/>
來承買什保人産業户下蒿頭代納臣略行勘㑹二<lb/>
州已有三十户則諸州其數極多臣今欲乞下轉運<lb/>
司差官遍詣諸州點檢應有蒿頭供納者並與開閣<lb/>
<pb n="KR4d0069_SBCK_002-14b"/>
放免係代保人開沽并正名買撲見開沽人並乞特<lb/>
與權免支移邊上三二年所貴利薄酒户稍獲寛舒<lb/>
況今㳂邊粮儲不至闕少<lb/>
　　　舉陸詢武劄子<lb/>
臣昨奉使河東得西頭供奉官并代州駐泊都監米<lb/>
光濬西京作坊使并代州鈐轄王凱四方館使并代<lb/>
州鈐轄張亢内殿承制并代州都監郝質供備庫使<lb/>
并代州都監田朏崇儀副使麟府路都監王吉等六<lb/>
狀各爲進士陸詢武有材勇乆在邊上累曽隨諸將<lb/>
戰闘乞朝廷録用臣亦曽召詢武詢問其人曽應進<lb/>
<pb n="KR4d0069_SBCK_002-15a"/>
士舉熟知邊事通習兵書善弓馬有膽勇伏乞朝廷<lb/>
特賜収録與一借奉職或縣尉名目安排令於邊防<lb/>
或内地多賊縣分展効如後本人犯入已贓及不如<lb/>
舉狀臣並甘同罪今取進止<lb/>
　　　論舉官未行劄子<lb/>
臣近曽有劄子奏舉河東路提點刑獄張㫖乞超換<lb/>
一近上使額替王凱勾當麟府路軍馬公事兼奏舉<lb/>
平定軍知樂平縣孫直方堪充代州通判替李舜元<lb/>
各未蒙朝廷櫂用臣伏見近日保州兵士作過與國<lb/>
家生一大患尺爲知州通判非人不能早察軍情制<lb/>
<pb n="KR4d0069_SBCK_002-15b"/>
於永亂朝廷以此可爲鍳戒王凱在河外不得軍民<lb/>
之情及李舜元不曉邊郡事體臣所舉張㫖孫直方<lb/>
並無僥倖但以臣忝在兩制奉朝命廵行邊郡所見<lb/>
宦吏能否合有陳列兼臣並是同罪保舉伏望朝廷<lb/>
特加信納其張㫖孫直方早與升擢移換<lb/>
　　　論永寧軍捉獲作過兵士劄子<lb/>
臣近據永寧軍捉獲作過兵士已曽具結集作過因<lb/>
依聞奏訖蓋以河北屯聚兵馬雖多自來未有威名<lb/>
將帥鎮撫而卒士驕狠相習爲常昨自保州變亂之<lb/>
後安肅軍衛州通利軍等處相繼結集不已只如今<lb/>
<pb n="KR4d0069_SBCK_002-16a"/>
來趙牧等本亦别無酷虐情狀只是偶然柬試不當<lb/>
況自有部署轉運提點刑獄司等處自可依公論訴<lb/>
豈得小不如意便謀結集以此見雖是官吏乖方亦<lb/>
由驕兵好亂臣伏見有唐驕兵逐帥之禍起自河北<lb/>
始務姑息養成大患況今河北爲國家重地事之利<lb/>
害所繫不輕尤宜逺慮周思防微杜漸今官吏敗事<lb/>
偶寛責罰未至失刑若驕兵過示姑息一啓其端則<lb/>
他時有不可制之患昨保州之事知州通判並遭殺<lb/>
害其餘官吏各重行責降至今保兵自爲得志動皆<lb/>
引以爲言而即目統兵之官亦自始以爲戒軍威日<lb/>
<pb n="KR4d0069_SBCK_002-16b"/>
削士氣益驕今永寧之事亦因兹而馴致也其趙牧<lb/>
等雖爲可罪若便重行黜責則河北驕兵結集竊恐<lb/>
自此漸多開啓其端養成後患以此而言趙牧等可<lb/>
罪之人誠不足惜所可惜者朝廷事體也其趙牧等<lb/>
欲乞候斷訖作過兵士且與移一河北隣近依舊資<lb/>
序差遣不使驕兵得志而後患轉滋必欲更行移降<lb/>
事<hi>疑</hi>朝㫖定逾時亦未爲晚<lb/>
河東奉使奏草卷下<lb/>
<pb n="KR4d0069_SBCK_002-1a"/>
濮議卷第二　歐陽文忠公集一百二十一<lb/>
或問罷議之詔有權罷之文議者謂權罷者有待之<lb/>
言也蓋朝廷迫於皇太后不得已而罷故云權罷者<lb/>
欲俟皇太后千秋萬歲後復議追崇耳朝廷之意果<lb/>
如是乎答曰此厚誣之一事也使朝廷果有此意手<lb/>
詔雖無權字他日别議追崇何施不可何必先露此<lb/>
意示人是時臺諌方吹毛求疵以指爲朝廷過失若<lb/>
君臣果有此意亦當深謀宻計豈肯明著詔令以資<lb/>
言者之口問者曰然則何故云權罷答曰事體自當<lb/>
如此爾追崇以彰聖君之孝而示天下也本無中罷<lb/>
<pb n="KR4d0069_SBCK_002-1b"/>
之理今不得己而罷當爲迤邐之辭故云㩲罷集議<lb/>
更令禮官徐求典禮者乃體當如此<hi>一有耳字</hi>此事人所<lb/>
易知而吕誨等欲恐迫人主故厚誣以有待之說也<lb/>
先帝每語及此事則不勝其憤仰天而歎曰天鑒在<lb/>
上豈有此心或問皇太后旣巳責中書不當議稱皇<lb/>
考而手書復有稱皇稱后等事議者謂韓琦交結髙<lb/>
居簡惑亂皇太后請降手書其稱親稱皇稱后皆非<lb/>
皇太后本意果若是乎答曰手書非皇太后本意事<lb/>
出禁中非外人所得知也若云因韓琦使髙居簡請<lb/>
降手書則又厚誣也何以明之若手書是韓琦所請<lb/>
<pb n="KR4d0069_SBCK_002-2a"/>
旣降出便合奉行豈敢却有沮難又請上别降手詔<lb/>
也以此而言但見韓琦沮止手書稱皇稱后二事不見<lb/>
琦請降手書<hi>一作詔</hi>也問者又曰然則出於上意乎答曰<lb/>
亦非也若出於上意亦<hi>一作則</hi>當先諭中書商議安得絶<lb/>
無一言及之又若上意果有所主而中書雖欲不奉行<lb/>
猶湏再三論列方可囬聖意豈有韓琦一言上即從<lb/>
之略無難色以此知上意不主也問者又曰然則稱<lb/>
皇稱后是哀桓之事中書以爲非而不奉行者也而<lb/>
吕誨表乃<hi>一作反</hi>云致主之謀不耻哀桓之亂制者何<lb/>
謂也答曰此所以爲厚誣也且稱親置園寢及稱皇<lb/>
<pb n="KR4d0069_SBCK_002-2b"/>
考皆是漢宣光故事吕誨等指以爲哀桓之亂制乃<lb/>
是指鹿爲馬爾以此見其誣罔何所不至也據漢書<lb/>
師丹上䟽云定陶恭皇謚號旣已前定義不可復改<lb/>
據此則恭王稱皇乃師丹許以爲是者故云不可復<lb/>
改爾昨國家於濮王固自不議稱皇就使稱皇亦是<lb/>
師丹所許者也問者曰若此則師丹當時與漢爭論<lb/>
何事答曰董宏欲去定陶國號而止稱恭皇及欲立<lb/>
廟亰師爾此二事是師丹所爭也蓋恭皇之號常繫<lb/>
於定陶則自是於諸侯國稱皇爾與漢不相千也若<lb/>
止稱恭皇而不繫以國則有進干漢統之漸又立廟<lb/>
<pb n="KR4d0069_SBCK_002-3a"/>
京師則亂漢宗廟此師丹不得不爭也昨濮王既不<lb/>
稱皇而立廟止在濮園事無差僣而吕誨等動以師<lb/>
丹自比不知朝廷有何過舉誨等果爭論何事也問<lb/>
者曰誨等所論者稱親也稱親果是乎答曰稱親是<lb/>
矣此乃漢宣故事也謹按宣帝之父曰史皇孫初丞<lb/>
相蔡義議稱親謚曰悼裁置奉邑而已其後魏相始<lb/>
改親稱皇考而立廟京師至哀帝時議毁漢廟不合<lb/>
禮經者扵是毀悼皇考廟在京師者是時丞相平晏<lb/>
等百餘人議曰親謚曰悼裁置奉邑皆應經義由是<lb/>
言之立廟京師則當毁稱親置奉邑則自合經義也<lb/>
<pb n="KR4d0069_SBCK_002-3b"/>
所謂應經義者即儀禮云為人後者為其父母報是<lb/>
也親者父母之稱也問者曰京師廟既毀而又毁<lb/>
奉明園者何也答曰漢制宗室諸矦王皆有園悼皇<lb/>
考自合置園初名奉明園置奉邑三百家可矣其後<lb/>
增為一千六百家而改奉明園為縣則僣天子之制<lb/>
矣故議毁之也今國家追崇濮王其禮數三而已稱<lb/>
親一也置園二也立廟三也稱親則漢儒所謂應經<lb/>
義者也置園則漢宗室諸矦王之制也立廟則一品<lb/>
家廟之制也如漢諸王廟當在本國今濮國<hi>一有為字</hi>虚<lb/>
名無立廟䖏故即園而立廟爾其依經合古可以為<lb/>
<pb n="KR4d0069_SBCK_002-4a"/>
萬世法也問者曰漢儒既以稱親為應經義又以兩<lb/>
統貳父為非<hi>一有禮字</hi>者何謂也豈其議自相矛楯乎答<lb/>
曰兩議皆是不相矛楯也其𥘉稱親而置邑也止在<lb/>
下國與漢朝不相干故不違經義也及其後立廟扵<lb/>
京師與漢祖宗並立至元帝時議毁親盡之廟時昭<lb/>
帝既以親未盡不毁悼皇考亦以親未盡不毁是則<lb/>
悼皇考與漢祖宗並為世數此為<hi>一作所謂</hi>兩統貳父也<lb/>
元帝既上承昭宣而又承悼皇考為世所謂違離祖<lb/>
統者其議皆是也使悼皇考廟在奉明園而不與漢<lb/>
朝宗廟相干豈有兩統貳父之說乎問者曰父有貳<lb/>
<pb n="KR4d0069_SBCK_002-4b"/>
乎答曰何止貳也父之別有五母之別有八皆見扵<lb/>
經與禮而父之別曰父也所生父也所後父也同居<lb/>
繼父也不同居繼父也不同居繼父者父死而母再<lb/>
適人子從而暫寓其家後去而異居矣猶以暫寓其<lb/>
家之恩終身謂其人為父而所生父者天性之親也<lb/>
反不得謂之父是可謂不知䡖重者也問者曰父母<lb/>
之名果不可改乎對曰能深嫉為後者尊其父母莫<lb/>
如魏明帝也明帝之詔曰有謂考為皇稱妣爲后者<lb/>
大臣共誅之然則稱皇與后是其所禁而考妣之名<lb/>
雖明帝不能易也明帝之不能易是不可改也問者<lb/>
<pb n="KR4d0069_SBCK_002-5a"/>
曰所生所後父之名徒見扵禮文而今世未嘗用也今<lb/>
公卿士大夫至于庻人之家養子為後者皆以<hi>一有其字</hi>所<lb/>
生父為伯叔久矣一旦欲用古禮而違世異俗其能<lb/>
使衆論不諠乎答曰禮之廢失久矣始扵閭閻鄙俚<lb/>
之人不知義禮者壞之而士族之家因相習見遂以<lb/>
成風然國家之典禮則具存也今士大夫峩冠束帶<lb/>
立扵朝廷號為儒學之臣為天子議禮乃欲不遵祖<lb/>
宗之典禮<hi>謂開寳通禮五服年月等書</hi>而徇閭閻鄙俚之弊事此<lb/>
非臣某之所敢知也使臣以此得罪臣固無慙而不<lb/>
悔也況所謂以養子所生為伯叔父者今但行扵私<lb/>
<pb n="KR4d0069_SBCK_002-5b"/>
家爾有司之議禮議律則未嘗不遵典禮也方禮官<lb/>
議以濮王為皇伯也是時王子融卒初故相王曽之<lb/>
無子也以其兄子融之子繹為後及子融之死也禮<lb/>
官議繹服所生父齊衰朞而心喪三年夫以子融為<lb/>
所生父是典禮也以濮王為伯是閭閻之所稱也兩<lb/>
議並發扵一時而為臣下議則用典禮為天子議則<lb/>
用閭閻其任情顛倒有如此而人莫與之辨也問者<lb/>
曰或謂所生父之名出扵喪服記止可為議服而言<lb/>
其他不可稱也果若是乎答曰律言所養父殺其所<lb/>
生父聽其子告者又豈因議服而言乎問者曰禮有<lb/>
<pb n="KR4d0069_SBCK_002-6a"/>
明文<hi>一作禮存父名</hi>而世不用者何也答曰聖人以立後為<lb/>
公不畏人知故不諱不諱則其子必有所生父母也<lb/>
小人不知義禮以養子為私畏人知之故諱其自有<lb/>
父母欲一心以為我生之子故惟恐諱之不宻也嘗<lb/>
試論之曰<hi>一本無比五字</hi>古之不幸無子而以其同宗之子<lb/>
為後者聖人許之著之禮經而不諱也而後世閭閻鄙<lb/>
俚之人則諱之諱之則不勝其欺與偽也故其苟偷<lb/>
竊取嬰孩襁褓之子諱其父母而自欺以為我生之<lb/>
子曰不如此則不得其一志盡愛扵我而其心必二<lb/>
也而為其子者亦自諱其所生而絶其天性之親反<lb/>
<pb n="KR4d0069_SBCK_002-6b"/>
視以為叔伯父以此欺其九族而亂其人鬼親踈之<lb/>
序凡物生而有知未有不愛其父母者使是子也能<lb/>
忍<hi>一有而字</hi>真絶其天性歟曽禽獸之不若也使其不忍<lb/>
而外陽絶之是大偽也夫閭閻鄙俚之人之<hi>一作其</hi>慮<lb/>
扵事者亦已深矣然而茍竊欺偽不可以為法者小<lb/>
人之事也惟聖人則不然以為人道莫大扵繼絶此<lb/>
萬世之通制而天下之至公也何必諱㢤所謂子者<lb/>
未有不由父母而生者也故為人後者必有所生之<lb/>
父此理之自然也其簡易明白不茍不竊不欺不偽<lb/>
可以為通制而公行者聖人之法也又以謂為人後<lb/>
<pb n="KR4d0069_SBCK_002-7a"/>
者所承重故加其服以斬而所生之親恩有屈扵義<lb/>
故降其服以朞服可降父母之名不可諱故著於經<lb/>
曰為人後者為其父母報目三代以来有天下國家<lb/>
者莫不用之問者曰以濮王稱親則於仁宗之意如<lb/>
何答曰大哉仁宗皇帝之至聖至明也知立後為公<lb/>
不畏人知而不諱也故明詔天下曰是濮安懿王之<lb/>
子也然則濮安懿王者為所生父可知矣此仁宗先<lb/>
告于天下矣所謂簡易明白不苟不竊不欺不偽者<lb/>
聖人之法也問者曰議者以謂恭愛之心分施於彼<lb/>
則不得專一於此也<hi>此兩制議稱皇伯議状之文也</hi>如是則恭愛可<lb/>
<pb n="KR4d0069_SBCK_002-7b"/>
專施於一而不分施於二也使上之待濮王也既不<lb/>
施恭又不施愛是以行路之人待其所生也不亦過<lb/>
乎答曰行路之人遇其郷閭之長者與有徳者則必<lb/>
竦然有肅恭之容遇其交遊故舊久不相見者則必<lb/>
忻然有驩愛之語今遇其所生而既不施恭又不施<lb/>
愛是不如行路之人也忍爲斯言者誰乎君子之爲<lb/>
言也度可行於已然後可責於人今斯人也偶不爲<lb/>
人後耳使其自度爲人後而能以不恭不愛待其父<lb/>
母則能忍而爲此言也問者曰爲人後而不絶其所<lb/>
生之恩者施於臣民可矣施於國家而有宗廟社稷<lb/>
<pb n="KR4d0069_SBCK_002-8a"/>
之重則将干乎正統奈何荅曰濮園之稱親立廟今<lb/>
二歲矣而與宗廟朝廷了不相關也其於正統有何<lb/>
所干乎於此足以見言者之誣罔也復何疑乎<lb/>
濮議卷第二<lb/>
<pb n="KR4d0069_SBCK_002-8b"/>
<pb n="KR4d0069_SBCK_002-1a"/>
表奏書啓四六集卷第二　歐陽文忠公集九十一<lb/>
　　　謝賜對衣狀<hi>至和元年六月</hi>
右臣伏以粹然玉色方覲於清光賁以身章遽蒙於<lb/>
寵賜授受之際兢懼交相伏念臣材靡及中器非周<lb/>
用遘光華之在旦荷榮祿以逾涯非惟罪謗之多罹<lb/>
實亦禍罰之並至苟存遺體僅續餘生敢謂伏蒙尊<lb/>
號皇帝陛下覆燾之恩幽微必及召從廬次復以官<lb/>
聮當陛見之云初陳笥衣而有煥飾躬増耀愈彰不<lb/>
稱之譏處物雖愚猶識謝生之所臣無任<lb/>
　　　辭翰林學士奏<hi>至和元年九月</hi>
<pb n="KR4d0069_SBCK_002-1b"/>
臣今日準閤門告報蒙恩除臣翰林學士所降勑告<lb/>
臣未敢祗受竊以内制之職選用非輕臣以庸虚繆<lb/>
塵侍從歳月雖乆能効無聞居外任不歴煩難在朝<lb/>
廷未有𥙷益見居學士之職巳甚厚顔豈敢更希榮<lb/>
進況臣屯蹇之迹憂患所侵齒髪凋殘心志衰耗嚮<lb/>
侍老母乆纏疾恙尋丁憂制僅有餘生累歳以來學<lb/>
業荒廢詔誥之任尤非所當欲望聖慈察臣衰拙所<lb/>
有恩命特賜寢停臣無任<lb/>
　　謝宣召入翰林狀<lb/>
使車入里君命在門閭巷驚傳豈識朝廷之故事搢<lb/>
<pb n="KR4d0069_SBCK_002-2a"/>
紳竦歎以爲儒者之至榮在臣之愚何以堪此竊以<lb/>
文章<hi>一作詞</hi>之任自古非輕待遇寵榮至有私人之目<lb/>
詢謀獻納因加内相之名恩旣異於常倫人愈難於<lb/>
稱職伏念臣器非宏遠識匪該明學不通古今之冝<lb/>
材不識方圓之用乆叨塵於侍從曽莫著於勞能而<lb/>
自出守外藩近遭家禍苟存餘喘復齒周行風波流<lb/>
落者十年天日再瞻於雙闕進對之際巳蕭颯於霜<lb/>
毛慰勞有加賜憫憐於玉色形神若此志意可知身<lb/>
巳分於早衰心敢萌於希進加以覉危之迹仇嫉交<lb/>
攻進退動繫於群言論議多煩於睿聽雖覆載之造<lb/>
<pb n="KR4d0069_SBCK_002-2b"/>
毎賜保全而孤蹇偷安常思引去敢謂伏蒙尊號皇<lb/>
帝陛下俯憐舊物曲軫宸慈因内署之闕貟俾備官<lb/>
而承乏臣敢不勉尋舊學益勵前脩感遺簮未棄之<lb/>
仁竭駑馬巳疲之力庶伸薄効少荅鴻恩<lb/>
　　謝對衣金帶鞍轡馬狀<hi>同前</hi>
右臣伏蒙聖慈以臣入院特賜衣一對金帶一條金<lb/>
鍍銀鞍轡馬一疋者禁林促召彌峻於近班慈澤逾<lb/>
涯復叨於蕃錫退循昧陋曷稱暉榮伏念臣素乏藝<lb/>
文乆塵清近神都繁浩常懼於曠官内署凝嚴遽叨<lb/>
於厠職便蕃曲𬒳兢慓方深豈謂載厚宸慈式垂寵<lb/>
<pb n="KR4d0069_SBCK_002-3a"/>
賚兼金錫帶榮踰廓落之名在笥頒衣媿甚曵婁之<lb/>
刺輟以内閑之駿飾精寳校之光俯耀微軀仰慚殊<lb/>
渥庸何醻𥙷但誓糜捐臣無任<lb/>
　　　乞洪州劄子<hi>嘉祐二年</hi>
臣去冬曽有奏陳乞差知洪州一次尋以差入貢院<lb/>
無由再述懇私伏念臣本以庸愚叨塵恩寵一入禁<lb/>
署迨今三年進無𥙷於朝廷退自迫於衰病眼目昬<lb/>
暗脚膝行歩頗艱右臂疼痛舉動費力雖翰苑事無<lb/>
繁劇聖恩曲賜優容然非養病尸居之地兼臣鄕里<lb/>
在吉州昨於丁憂持服時歸葬亡母荒迷之中庶事<lb/>
<pb n="KR4d0069_SBCK_002-3b"/>
未備本期服闋還朝上告聖慈乞一近鄕州郡貴得<lb/>
俸祿因便營緝而自叨禁職荏苒歳時貪寵忘親此<lb/>
又人子之責也所以夙夜彷徨不能自止欲望聖慈<lb/>
憫臣衰朽察臣懇迫特許差知洪州一次取進止<lb/>
　　　辭侍讀學士劄子<hi>嘉祐三年三月</hi>
臣準閤門告報伏蒙聖恩授臣兼侍讀學士臣伏見<lb/>
侍讀之職最爲清近自祖宗以來尤所慎選居其職<lb/>
者常不過一兩人今經筵之臣一十四人而侍讀十<lb/>
人可謂多矣臣以愚繆忝厠翰林又充史職太常禮<lb/>
儀袐閣袐書省尚書禮部刋修唐書然則在臣不謂<lb/>
<pb n="KR4d0069_SBCK_002-4a"/>
無兼職而經筵又不闕人忽沐聖慈特此除授蓋以<lb/>
近年學士相承多兼此職朝廷以爲成例不惜推恩<lb/>
比來外人議者皆云講筵侍從人多無坐處矣毎見<lb/>
有除此職者則云學士俸薄朝廷與添請俸官以人<lb/>
輕一至於此欲乞罷臣此命不使聖朝慎選之清職<lb/>
遂同例授之冗貟況臣材識淺薄自少以來粗習辭<lb/>
章過蒙進擢俾塵禁署中年衰病常憂廢職至於講<lb/>
說經義博聞彊記矧復非臣所長今耆舊之臣經術<lb/>
之士並侍講讀者足以備顧問承清光欲望聖慈矜<lb/>
臣不材自知俾免冒榮之誚所有告勑不敢祗受取<lb/>
<pb n="KR4d0069_SBCK_002-4b"/>
進止<lb/>
　　　再辭侍讀學士狀<hi>嘉祐三年三月</hi>
右臣準中書劄子以臣辭免侍讀學士恩命奉聖㫖<lb/>
不許辭讓者伏念臣猥以庸虚過蒙獎擢禁署爲一<lb/>
時清選旣巳忝竊經筵況近例多兼何必辭讓蓋以<lb/>
臣身見兼八職侍讀巳有十人爲朝廷惜清職遂爲<lb/>
冗貟況講席不添人未至闕事所以敢陳瞽說乞免<lb/>
冒榮臣伏見國家近年以來恩濫官冗議者但知冗<lb/>
官之弊不思致弊之因蓋由凢所推恩便爲成例在<lb/>
上者稍欲裁減則恐人心之不足在下者旣皆習慣<lb/>
<pb n="KR4d0069_SBCK_002-5a"/>
因謂所得爲當然積少成多有加無損遂至不勝其<lb/>
弊莫知所以裁之中外之臣無有賢愚共知患比而<lb/>
臣爲陛下學士職號論思豈有目覩時弊心知可患<lb/>
無所獻納而又自身蹈之今旣巳陳述若又不自踐<lb/>
言則貪榮冒寵不止尋常之責而虚辭飾讓又爲矯<lb/>
僞之人此臣所以恐迫惶惑不自知止也伏望聖慈<lb/>
矜臣至懇察臣狂言許寢新恩俾安常分謹具狀奏<lb/>
聞伏候勑㫖<lb/>
　　　辭開封府劄子<hi>嘉祐三年六月</hi>
臣伏聞内出誥勑各一道付閤門除臣兼龍圖閣學<lb/>
<pb n="KR4d0069_SBCK_002-5b"/>
士權知開封府臣以庸拙乆塵侍從初無勞效以伸<lb/>
𥙷報日夕循省常愧心顔今者曲蒙聖慈悞加選用<lb/>
豈可苟避繁劇輙希辭免蓋臣有不得巳者須至縷<lb/>
陳臣自前歳巳來累有奏列<hi>一作狀</hi>乞一外任差遣蓋<lb/>
以臣久患目疾年齒漸衰昬暗愈甚又自今年春末<lb/>
忽得風眩昨於韓絳入學士院勑設日衆坐之中遽<lb/>
然昬踣自後往往發動緣臣所修唐書巳見次第所<lb/>
以盤桓欲俟書成便乞𥙷外豈期聖造委以治煩臣<lb/>
素以文辭專學治民臨政旣非所長加以早衰多病<lb/>
精力不彊竊慮隳官敗事上誤聖知兼所修唐書不<lb/>
<pb n="KR4d0069_SBCK_002-6a"/>
過三五月可以畢手置局多年官吏拘留糜耗供給<lb/>
今巳垂成若別差人轉成稽滯只委臣了畢則恐無<lb/>
暇及之欲望聖慈矜臣衰病才非所長欲乞别選材<lb/>
能許臣且仍舊職候唐書成日乞一外任差遣以養<lb/>
衰殘今取進止<lb/>
　　　乞洪州第二劄子<hi>嘉祐四年正月</hi>
臣輙有愚懇上干聖聦出於至誠不敢縁飾臣本以<lb/>
愚懦别無材能過蒙恩私列在侍從初無𥙷報之效<lb/>
毎以尸素爲慙昨者忽𬒳選差俾權京尹臣雖知材<lb/>
力淺薄衰病侵陵當此浩穰實難辦濟直以忝厠翰<lb/>
<pb n="KR4d0069_SBCK_002-6b"/>
苑迨今數年所職清閑過享優逸一旦遽蒙煩使不<lb/>
可再辭亦欲勉彊年歳之間少陳筋力之效苟無曠<lb/>
敗乞一外州不意眼目舊疾遽然發動蓋自供職以<lb/>
來旦旦常於燈燭下看讀文字及簽書發遣自早至<lb/>
夜率以爲常全藉眼力而臣舊患巳及十年兩目眊<lb/>
然中外具見近一兩月來暗昬疼痛屢在假告不無<lb/>
廢事人雖未責臣豈自安臣自前累曽陳乞江西差<lb/>
遣一任欲乞檢㑹臣前後陳乞依蔡襄例除臣洪州<lb/>
一次俾解繁劇以養衰殘伏望聖慈特賜矜允今取<lb/>
進止<lb/>
<pb n="KR4d0069_SBCK_002-7a"/>
　　　乞洪州第三狀<lb/>
右臣近罄懇私自陳衰病願罷權尹乞一外州伏蒙<lb/>
聖恩降詔不允臣以庸繆過叨獎擢不能陳力輙欲<lb/>
辭勞當𬒳刑誅敢期詔諭理冝祗惕明訓勉勵疲駑<lb/>
而敢再干天聦固自愚執者蓋臣有不得巳也臣舊<lb/>
患兩目於今十年近日以來發作<hi>一作動</hi>尤甚眵涙浸<lb/>
澁睛瞳眊昬視物稍多其痛如割欲頻請假告則浩<lb/>
穰之地豈自遑安欲竭力枝梧則疾患内攻有難勉<lb/>
彊夙夜憂畏不知所爲欲望聖慈憫臣衰殘察臣愚<lb/>
拙許解䌓劇假一遠外之州俾之待罪臣無任瞻天<lb/>
<pb n="KR4d0069_SBCK_002-7b"/>
祈恩激切之至謹具狀陳乞伏候勑旨<lb/>
　　　乞洪州第四劄子<lb/>
臣近兩曽陳乞差知洪州一任未蒙恩許蓋以臣衰<lb/>
病不支難當任使素心所切茍欲便私非敢自圖外<lb/>
州以就優逸臣年雖五十三歳鬢鬚皓然兩目昬暗<lb/>
自丁憂服闋便患脚膝近又風氣攻注左臂疼痛舉<lb/>
動艱難一身四肢不病者有㡬以此貪冒榮祿兼處<lb/>
劇繁實知難濟矧自權行府事以來三致臺諫上言<lb/>
兩煩朝廷起獄其它碌碌常事亦無分寸可稱蓋其<lb/>
資材本自庸虚加以精神日漸耗竭處之清職則論<lb/>
<pb n="KR4d0069_SBCK_002-8a"/>
議謀猷無一可取擢以煩使又心力疲憊自訴不能<lb/>
上頼聖慈憐憫雖未欲遽棄于外而臣自處實所難<lb/>
安伏見侍從之班交相出入昨吕溱劉敞並請𥙷外<lb/>
不三數歳今悉召歸況如臣者留之無所𥙷去之無<lb/>
所惜者哉欲望聖慈矜臣此志乞一外任差遣得以<lb/>
養理衰殘誓於餘年少圖報效今取進止<lb/>
　　　辭轉給事中劄子<hi>嘉祐四年二月</hi>
臣近曽陳乞外任差遣伏蒙聖慈許臣解罷府事兼<lb/>
授臣給事中臣本以庸虚誤蒙奨任不能陳力況未<lb/>
及朞遽以衰病自求罷去理當黜責以勵不才豈冝<lb/>
<pb n="KR4d0069_SBCK_002-8b"/>
非時濫𬒳恩賞況臣權府之初巳蒙加以兼職到今<lb/>
才及半年有餘不因朝廷别有差使只是自以疾病<lb/>
求罷豈可又轉一官雖聖恩優厚過寵衰殘而臣自<lb/>
揣量無容濫受所有恩命乞賜停寢只許令臣歸院<lb/>
供職所貴少安疲病今取進止<lb/>
　　　再辭轉給事中劄子<hi>同前</hi>
臣近準閤門告報蒙恩授臣給事中臣尋曽瀝懇乞<lb/>
賜寢停今準中書劄子奉聖旨不許辭讓便令授告<lb/>
勑者臣本庸材蒙陛下擢在翰苑言語侍從旣無所<lb/>
納以伸報效任以煩使又自陳疲病訴以不能然則<lb/>
<pb n="KR4d0069_SBCK_002-9a"/>
如臣乆冒寵榮果堪何用上頼聖君優容未加黜責<lb/>
豈可授命之日巳蒙加職不乆罷去又復轉官此臣<lb/>
所以慙懼徊徨不敢即授也臣竊見前知府吕公弼<lb/>
差知益州授樞宻直學士及公弼辭免不行徙領群<lb/>
牧遂却只依舊充龍圖閣直學士王素蔡襄並因方<lb/>
面之寄乃遷職是則罷府供職京師者不當别有遷<lb/>
轉此近例也臣非敢飾僞上煩聖聦直以恩寵頻併<lb/>
理當辭避欲望聖慈察臣無所堪用矜臣能自揣量<lb/>
俾寢新恩免貽群議今取進止<lb/>
　　　舉吕公著自代狀<hi>同前</hi>
<pb n="KR4d0069_SBCK_002-9b"/>
臣伏見司封員外郎崇文院檢討吕公著出自相門<lb/>
躬履儒行學贍文冨器深識遠而靜黙寡欲有古君<lb/>
子之風用之朝廷可抑浮俗置在左右必爲名臣非<lb/>
惟臣所不如實當今難得之士臣今舉以自代<lb/>
　　進新修唐書表<hi>嘉祐五年七月戊戌爲提舉編脩曽公亮作</hi>
臣公亮言竊惟唐有天下㡬三百年其君臣行事之<lb/>
始終所以治亂興衰之迹與其典章制度之英冝其<lb/>
粲然著在簡冊而紀次無法詳略失中文采不明事<lb/>
實零落蓋百有五十年然後得以發揮幽昧𥙷緝闕<lb/>
亡黜正僞謬克備一家之史以爲萬代之傳成之至<lb/>
<pb n="KR4d0069_SBCK_002-10a"/>
難理若有待臣某<hi>中謝</hi>伏惟尊號皇帝陛下有虞舜<lb/>
之智而好問躬大禹之聖而克勤天下平和民物安<lb/>
樂而猶垂心積精以求治要日與鴻生舊學講誦六<lb/>
經考覽前古以謂商周以來爲國長乆惟漢與唐不<lb/>
幸接乎五代衰世之士氣力卑弱言淺意陋不足以<lb/>
起其文而使明君賢臣儁功偉烈與夫昏虐賊亂禍<lb/>
根罪首皆不足暴其善惡以動人耳目誠不可以垂<lb/>
勸戒示乆遠甚可歎也乃因邇臣之有言適契上心<lb/>
之所閔於是刋脩官翰林學士臣歐陽脩端明殿學<lb/>
士臣宋祁與編脩官知制誥臣范鎮臣王疇集賢校<lb/>
<pb n="KR4d0069_SBCK_002-10b"/>
理臣宋敏求祕書丞臣吕夏卿著作佐郎臣劉羲叟<lb/>
等並膺儒學之選悉發祕府之藏俾之討論共加刪<lb/>
定凢十有七年成二百二十五卷其事則増於前其<lb/>
文則省於舊至於名篇著目有革有因立傳紀實或<lb/>
増或損義類凢例皆有據依纎悉綱條具載别録臣<lb/>
公亮典司事領徒費日月誠不足以成大典稱明詔<lb/>
無任慙懼戰汗屏營之至<lb/>
　　辭轉禮部侍郎劄孒<hi>嘉祐五年七月庚子</hi>
臣準閤門告報蒙恩除臣禮部侍郎令臣授告勑者<lb/>
臣伏思聖恩所及必以臣近進唐書了畢凢與脩書<lb/>
<pb n="KR4d0069_SBCK_002-11a"/>
官並均睿澤竊緣臣與他脩書官不同檢㑹宋祁范<lb/>
鎮到局各及一十七年王疇一十五年宋敏求吕夏<lb/>
卿劉羲叟並各十年巳上内列傳一百五十卷並是<lb/>
宋祁一面刋修一部書中三分居二范鎮王疇吕夏<lb/>
卿劉羲叟並從初置局便編纂故事分成卷草用功<lb/>
最多如臣者蓋自置局巳十年後書欲有成始差入<lb/>
局接續殘零刋撰紀志六十卷是臣到局月日不多<lb/>
用功最少今來一例受賞臣實愧心兼臣自嘉祐二<lb/>
年蒙恩轉諫議大夫三年蒙恩加龍圖閣學士四年<lb/>
蒙恩轉給事中到今方及一年豈可又<hi>一作加</hi>以無功<lb/>
<pb n="KR4d0069_SBCK_002-11b"/>
濫賞臣不敢虚飾辭讓煩黷朝廷理有不安實難自<lb/>
黙欲望聖慈特寢新命今取進止<lb/>
　　　再辭轉禮部侍郎狀<lb/>
右臣今月二十三日奉𬒳詔書一道以臣乞寢新除<lb/>
禮部侍郎恩命不允事伏念臣出自孤寒累蒙獎擢<lb/>
職忝學士官至給事中前後所授恩命不少豈敢頓<lb/>
於此際過飾僞辭取好讓之虚名爲有識之所誚實<lb/>
以臣撫心内愧不敢自欺蓋以唐書置局已十餘年<lb/>
纂録垂就臣最後至接續分撰卷數不多用功最少<lb/>
不敢與從初置局及在局年深用功勤勞人一例受<lb/>
<pb n="KR4d0069_SBCK_002-12a"/>
賞所陳情實皆有據依不敢過言冀爲可信敢謂特<lb/>
煩詔諭前例所無上體聖恩便合祗受而臣迫於懇<lb/>
悃實所難安夙夜徊徨莫知所措若以臣雖無功效<lb/>
不欲獨遺欲望聖慈稍加裁損或於階勲食邑一有<lb/>
所霑俾臣得不過分足以爲榮臣若自欺不言則冒<lb/>
寵雖多爲愧愈甚臣不勝激切戰懼屏營之至謹具<lb/>
狀陳乞以聞伏候勑㫖<lb/>
　　　賀壽星表<hi>至和三年二月誤雕在此</hi>
臣某等言天雖不言事以象見保祐聖徳其祉無疆<lb/>
臣某等<hi>中賀</hi>伏惟尊號皇帝陛下以憂勞勤儉之志<lb/>
<pb n="KR4d0069_SBCK_002-12b"/>
躬自發憤而以仁慈寛厚之恵愛養元元下洎萬邦<lb/>
小大諸物咸欲各正性命而畢安其生上天降監冝<lb/>
有以報庚寅之夕星見南方占考天文福在人主惟<lb/>
天去人不遠如此災祥在徳可不戒哉臣等忝備詞<lb/>
臣無所禆𥙷惟願清心屏欲以隆南山之固而享<hi>一有</hi>
<hi>夫字</hi>無疆之休<lb/>
　　　乞洪州第五劄子<hi>嘉祐五年七月</hi>
臣猥以庸虚過蒙獎擢乆列侍從訖無𥙷報年齒老<lb/>
大疾病侵陵聽重目昬聦明並耗髪白手顫精力俱<lb/>
衰兼以父母墳塋逺在江外未有得力子弟照管誠<lb/>
<pb n="KR4d0069_SBCK_002-13a"/>
心迫切臣自三四年來累曽陳乞一外任差遣中間<lb/>
緣奉勑刋修唐書未見次第所以盤桓歳月不敢再<lb/>
三堅請今來唐書已得了當欲望聖慈差臣知洪州<lb/>
一次所冀退養衰<hi>一作踈</hi>拙兼便私塋取進止<lb/>
　　　乞洪州第六狀<hi>嘉祐五年某月</hi>
右臣近瀝懇私上干睿聽以臣年衰多病父毋墳墓<lb/>
在遠無人照管乞一次江西差遣至今未蒙恩㫖臣<lb/>
以病攻干外<hi>一作内</hi>事迫于中<hi>一作外</hi>旣不自安實難緘<lb/>
黙將期得請不避煩言重念臣不幸少孤先父遠葬<lb/>
鄕里在吉州之吉水昨臣丁母憂日又扶護歸葬然<lb/>
<pb n="KR4d0069_SBCK_002-13b"/>
臣方在憂禍故事力有所不周臣但仰天長號撫心<lb/>
自誓秖期服闋便乞一江西差遣庶㡬近便營緝至<lb/>
於種植松栢置田招客蓋造屋宇刻禀碑碣之類事<lb/>
雖倉卒冀於一二年間勉力可就當是時鄕人父老<lb/>
親族故舊環列墓次並聞臣言自臣除服還朝皆引<lb/>
領望臣歸踐前約而臣遷延荏苒一住七年是臣欺<lb/>
罔幽明貪戀<hi>一作其</hi>榮祿食言不信罪莫大焉兼臣禀<lb/>
賦竒薄衰羸多病兩目昬暗巳踰十年近又兩耳重<lb/>
聽如物閉塞前患左臂疼痛舉動無力今年以來又<lb/>
患右手指節拘攣至於鬚鬢蕭颯<hi>一作條</hi>乆巳皤然臣<lb/>
<pb n="KR4d0069_SBCK_002-14a"/>
自視形容如此不惟不宜濫厠賢材英儁之士出入<lb/>
朝廷以取笑於搢紳之列實慮早衰易殞恐遂不得<lb/>
一償素志以爲終身之恨臣自數年以來雖累曽陳<lb/>
乞而懇誠不至天聽未回亦嚮欲伺候唐書了畢今<lb/>
者幸巳成書上奏其餘所領並是尋常職務别無朝<lb/>
廷差委勾當未了事件臣是敢罄述愚衷備盡微瑣<lb/>
伏念臣本乏材能初無階援特蒙睿獎抜自常流置<lb/>
在侍從殆今十有七年矣訖無𥙷報孤負恩榮伏望<lb/>
聖慈察臣心志凋零形骸朽悴閔臣昔當少壯銳意<lb/>
立朝今而衰退一至於此哀臣情實迫切乞賜檢㑹<lb/>
<pb n="KR4d0069_SBCK_002-14b"/>
數年以來前後陳乞特許與除知洪州一次臣雖疲<lb/>
憊猶能遵奉詔條修舉常職誓殫犬馬之力上酬天<lb/>
地之仁臣無任徊徨激切謹具狀奏聞伏候勑旨<lb/>
　　　乞洪州第七狀<hi>同前</hi>
右臣奉𬒳今月二十一日詔書一道以臣陳乞江西<lb/>
差遣冝不允者伏念臣早以孤賤誤玷恩榮而生稟<lb/>
拙艱動罹謗咎往自河北斥守滁陽在外十年遂至<lb/>
白首頃除憂制還奉内朝幸蒙聖恩収以桑榆置之<lb/>
翰苑凢今仕宦光寵孰不樂在朝廷職任清優顧亦<lb/>
無出禁近臣豈不思嚮之流落引領欲<hi>一作願</hi>還而乃<lb/>
<pb n="KR4d0069_SBCK_002-15a"/>
却蹈風波自投遠外此之愚計豈近人情盖以臣事<lb/>
迫心危有不得巳凢諸懇悃甞具剖陳不敢煩言況<lb/>
巳罄盡再念臣遭遇明聖過彼恩私犬馬無知猶能<lb/>
報效而臣性旣踈簡識非敏明少以專學而自愚不<lb/>
能趨世以濟務效當求實而安事虚名才貴適時而<lb/>
一無可用至於上所詢訪時有論議亦碌碌隨衆人<lb/>
未甞有所建言縱令有之亦不足采惟有文字繆爲<lb/>
流俗過稱而自供職禁庭殆今七載屬中外無事文<lb/>
書甚簡不過月赴四五直飽食甘寢止撰青詞齋文<lb/>
一兩通只此爲臣所能是臣事業去之亦何闕於事<lb/>
<pb n="KR4d0069_SBCK_002-15b"/>
存之又奚𥙷於時將何以上煩睿慈曲示恩意特頒<lb/>
詔諭前例所無捧讀驚慙繼以感涕臣亦竊聞近日<lb/>
兩制臣寮多求外任彼皆材業有素年齒方彊又無<lb/>
事於外方可以且留供職惟臣材無可用年又漸衰<lb/>
外有私營冀償夙素欲望聖慈卑之一郡使其志畢<lb/>
願從若天幸餘齡未填溝整則遺簮舊物尚或冀於<lb/>
見収而疲馬君軒豈不知於有戀臣無任祈恩激切<lb/>
之至謹具狀陳乞以聞伏候勑㫖<lb/>
　　辭侍讀學士狀<hi>嘉祐五年九月</hi>
右臣凖閤門告報蒙恩除臣兼侍讀學士者竊以學<lb/>
<pb n="KR4d0069_SBCK_002-16a"/>
士不冝兼侍讀臣於前歳巳具陳論當時蒙恩遂許<lb/>
辭免在於今日豈冝復授得非以方今經筵闕人而<lb/>
臣在學士中適當次𥙷聖恩優異不忍獨遺臣以衰<lb/>
殘乆塵禁署已兼龍圖閣學士而在院學士多未有<lb/>
兼職況臣前已有言理冝自踐欲乞許臣只兼舊職<lb/>
其經筵闕侍讀別賜除人所有誥勑臣不敢祗受今<lb/>
取進止<lb/>
　　　辭樞宻副使表<hi>嘉祐五年十一月</hi>
臣某言伏奉制命蒙恩特授臣依前禮部侍郎充樞<lb/>
宻副使仍加食邑實封散官勲賜如故者成命始行<lb/>
<pb n="KR4d0069_SBCK_002-16b"/>
驟驚於衆聽撫心増懼曽莫以自容臣某<hi>中謝</hi>竊以<lb/>
樞要之司朝廷慎選出納惟允實賛於萬機禮遇均<lb/>
隆號稱於二府顧任人之得失常繫國<hi>一作體</hi>之重輕<lb/>
苟非其材所損不一伏念臣器能甚薄風力不強少<lb/>
喜文辭殆浮華而少實晚勤古學終迂闊以自愚而<lb/>
自遭逢盛明擢在侍從間甞論天下之事言出而衆<lb/>
怨巳歸思欲報人主之知智短而萬分無𥙷徒厝危<lb/>
躬於禍咎毎煩聖造之保全旣不適於時冝惟可置<lb/>
之閑處故自叨還禁署逮此七年屢乞方州㡬于十<lb/>
請瀝愚誠而懇至𬒳明詔之丁寧雖大度并包猥荷<lb/>
<pb n="KR4d0069_SBCK_002-17a"/>
優容之賜而群賢在列敢懷希進之心豈謂伏遇尊<lb/>
號皇帝陛下急於求人思以濟治因柄臣之並選憐<lb/>
舊物以不遺然而致逺之難力不勝者必速其覆量<lb/>
材不可能自知者猶得爲明敢冀睿慈察其迫切俾<lb/>
回渙渥更選儁良如此則器不假人各適賢愚之分<lb/>
物皆知報何勝犬馬之心<lb/>
　　　謝樞宻副使表<lb/>
臣某言伏奉制命蒙恩特授臣依前官充樞宻副使<lb/>
尋具表陳免蒙降批答不允斷來章者右樞虚府充<lb/>
位冝求於儁賢多士盈庭誤選乃先於庸妄旣牢辭<lb/>
<pb n="KR4d0069_SBCK_002-17b"/>
之靡獲徒以寵而爲憂臣某<hi>中謝</hi>伏念臣少本賤愚<lb/>
初無志慮爲小人之事力不勝於負薪程有司之文<lb/>
學止期於干禄過𬒳仁恩之樂育早從英俊之並遊<lb/>
遂叨侍從之流乆玷論思之地方時求治殆無𥙷於<lb/>
毫分<hi>一作分毫</hi>顧質早衰況漸凋於齒髪但思藏縮敢望<lb/>
甄陞矧惟賛萬事之機必也極一時之選豈容濫得<lb/>
猥以備員當命令之始行方惶惑以自失而睿恩至<lb/>
渥召旨甚嚴莫諧懇避之誠徒負貪榮之媿此盖伏<lb/>
遇尊號皇帝陛下廓天地之量垂日月之光憐樸直<lb/>
之無他謂疲駑之可勉俾承闕乏以効拙勤臣敢不<lb/>
<pb n="KR4d0069_SBCK_002-18a"/>
奮勵無能之姿感激難逢之㑹職思其位庶免於曠<lb/>
官謀不以身少期於報國<lb/>
　　　辭參知政事表<hi>嘉祐六年八月</hi>
職參論道冝極選於一時授匪其人實駭聞於衆聽<lb/>
恩榮所𬒳跼蹐難安臣某<hi>中謝</hi>伏念臣本乏材能徒<lb/>
緣幸會列于侍從白首無聞置在樞機素餐巳甚雖<lb/>
聖主之恩天地曲示含容而朝廷之事毫釐動關利<lb/>
害豈止曠官之誚毎懷誤國之憂矧惟政事之臣實<lb/>
代天工之任俾之賛貳冝擇材賢伏望尊號皇帝陛<lb/>
下収誤獎之恩廣僉諧之訪憫疲駑之巳試備見無<lb/>
<pb n="KR4d0069_SBCK_002-18b"/>
庸求俊乂於在廷擢之不次俾獲安於舊職冀免速<lb/>
於罪辜報効之誠殞糜後巳<lb/>
　　　謝參知政事表<lb/>
賛貳國鈞參聞廟論謂冝不次而選冀得非常之材<lb/>
廼以敘遷俾之承乏誤恩過𬒳訴讓靡從臣某<hi>中謝</hi>
伏念臣少迫賤貧偶勤學問儒者博而寡要況匪多<lb/>
聞文章世之空言豈能適用徒以早遘亨嘉之㑹驟<lb/>
蒙獎㧞<hi>一作擢</hi>之私叨言語侍從之流逮今踰紀玷出<lb/>
納樞機之任初乏可稱幸先彈理之未加毎欲逡廵<lb/>
而引去敢期睿眷俾與政機優以寵章進其爵秩望<lb/>
<pb n="KR4d0069_SBCK_002-19a"/>
非意及榮與憂并此盖伏遇尊號皇帝陛下堯徳聦<lb/>
明禹躬勤儉博求俊乂以濟治康謂臣旣朴且愚必<lb/>
能循於忠謹雖庸而懦尚可䇿其疲駑猥以備貟遂<lb/>
兹冒寵臣敢不益堅素守自勉不強惟殫犬馬之勞<lb/>
上答乾坤之造<lb/>
　　　辭明堂加恩表<hi>嘉祐七年九月</hi>
祭之爲恵雖澤貴乎均而賞不因功則士無以勸旣<lb/>
難安於兢愧敢自避於黷煩臣某<hi>中謝</hi>伏念臣性本<lb/>
顓愚學無師法才不適當世之用識不通治古之原<lb/>
誤蒙聖知擢自平進俾參國論幸有藴而得施坐耗<lb/>
<pb n="KR4d0069_SBCK_002-19b"/>
歳時訖無稱而取誚方懼素餐之責敢懐濫得之心<lb/>
屬宗祀之有嚴奉精禋之致孝陪一二大臣之後旣<lb/>
竊窺於盛儀獻千萬歳壽之觴獲共慶於成禮然而<lb/>
賜之胙餕蒙福巳多加以寵榮在臣豈稱伏望尊號<lb/>
皇帝陛下回高明之聽察懇至之誠推一人有慶之<lb/>
恩務先於幽逺憫小器易盈之量俾免於覆顚特収<lb/>
渙汗之行仰冀曲全之造<lb/>
　　　謝賜飛白并賜宴詩狀<hi>嘉祐八年正月</hi>
右臣去月二十七日伏蒙聖慈召赴天章閣觀太宗<lb/>
真宗御集次赴寳文閣觀御飛白書賜以金花牋字<lb/>
<pb n="KR4d0069_SBCK_002-20a"/>
遂錫宴於群玉殿臣本出寒儒遭逢盛旦誤𬒳獎擢<lb/>
參賛鈞衡陛下憂勤萬機徳𬒳四海邊鄙不聳年榖<lb/>
順成民物熈閑聖心怡豫臣於此際旣得以尸素偷<lb/>
安而又獲親侍清光便蕃恩錫一時之盛事千載之<lb/>
難遇臣不勝至榮至幸謹課成召赴天章閣寳文閣<lb/>
觀祖宗御集賜飛白羣玉殿賜宴五言八韻詩一首<lb/>
隨狀上進干瀆宸嚴無任惶恐戰汗屏營之至<lb/>
　　　謝覃恩轉戸部侍郎表<hi>嘉祐八年英宗登極四月上</hi>
皇明繼照如日之昇睿澤霶流溥天咸𬒳時惟朽懦<lb/>
亦玷光華臣某<hi>中謝</hi>伏念臣本以庸虚僅知學問識<lb/>
<pb n="KR4d0069_SBCK_002-20b"/>
不周於往行<hi>一作時用</hi>材莫逮於中人方其壯年喜論時<lb/>
事名聲濫得招謗咎以偕來榮寵踰涯蹈憂危而亦<lb/>
至晚𬒳先朝之誤獎俾陪二府之後塵居無𥙷於休<lb/>
明方自期於引避遽號弓而結恨雖殞體以何追伏<lb/>
遇皇帝陛下奮發乾剛嗣承天綂當茂業繼文之始<lb/>
乃歡謳歸啓之初宗社獲安人神洽<hi>一作合</hi>慶矧惟新<lb/>
之號令方無間於幽遐顧於兹時其敢獨異俯從祗<lb/>
受但益凌兢敢不勉勵衰殘感遇今昔更竭疲駑之<lb/>
效庶伸塵露之微<lb/>
　　謝皇太后表<lb/>
<pb n="KR4d0069_SBCK_002-21a"/>
嗣聖當天法重离而正位鴻恩浹物均萬國以同休<lb/>
遂容尸素之臣猥𬒳優隆之渥臣某<hi>中謝</hi>伏念臣名<lb/>
雖學古性實迂儒徒誦習於典墳靡該通於今古爰<lb/>
從束髪遭㑹明時蒙先帝之誤知與羣英而並進紫<lb/>
樞黃閤叨陪論道之司白首丹心徒有報君之志屬<lb/>
綴衣之揚命奉主鬯以承祧方推慶賜之行遽荷便<lb/>
蕃之寵伏遇皇太后殿下坤元厚載毋道居尊惟兹<lb/>
聽覽之初務霈汪洋之澤臣敢不勉脩職業上副憂<lb/>
勤送往事居忘身盡節庶展涓埃之效少酬覆燾之<lb/>
私<lb/>
<pb n="KR4d0069_SBCK_002-21b"/>
</p>
<p>
表奏書啓四六集卷第二<lb/>
　　　紹熈三年十月承直郎丁朝佐編次<lb/>
　　　　　　　　　　　郡人孫謙益校正<lb/>
謝對衣金帶鞍馬狀促召<hi>一作祗召</hi>
辭侍讀學士劄子朝廷與添請俸<hi>朝廷二字一作恩</hi>
進新修唐書表百有五十<hi>此上一有又字</hi>萬代<hi>一作/萬世</hi>平和<hi>一作</hi>
■不幸<hi>此上一有/字</hi>不足暴其<hi>足一作得</hi>
辭轉禮部侍郎劄子六十卷<hi>此上一有纔字</hi>
<pb n="KR4d0069_SBCK_002-22a"/>
賀壽星表<hi>英辭類稾題作中書賀壽星表故其後云忝備宰臣案中書公用表章例是知制誥撰</hi>
乞洪州第六狀刻禀<hi>一作刻立</hi>事雖<hi>雖疑是難字</hi>
乞洪州第七狀隨衆人<hi>一無衆字</hi>
辭樞宻副使表殆浮華<hi>殆一作苐</hi>晚勤古學<hi>晚一/作志</hi>禍咎<hi>一作</hi>
<hi>悔咎</hi>優容之賜<hi>賜一作徳</hi>
謝樞宻副使表儁賢<hi>一作儁良</hi>以寵而爲憂<hi>一作冒寵以爲憂</hi>早<lb/>
從<hi>從一作參</hi>極一<hi>極一/作副</hi>樸直<hi>一作/忠直</hi>少期<hi>一作少圖</hi>
謝參知政事表俾之<hi>一作任之</hi>
　此卷謝賜對衣狀云授受之際廣韻受字上聲納<lb/>
　也承也盛也得也繼也授字去聲付也公之它文<lb/>
<pb n="KR4d0069_SBCK_002-22b"/>
　或以授爲受以受爲授盖一時互用不可輕改<lb/>
　此卷謝賜衣帶鞍馬狀乃初入翰苑時其云神都<lb/>
　繁浩者謂前任南都留守也或疑解開封府之後<lb/>
　誤矣<lb/>
　廣韻以謬爲差誤繆爲紕繆皆非美意此卷辭翰<lb/>
　林學士奏云繆塵侍從乞洪州第三狀云臣以庸<lb/>
　繆修唐書表云黜正僞謬并集古跋真蹟凡言訛<lb/>
　謬盡用繆字可見互用之意元文不可輕改<lb/>
　按兩朝國史至和三年二月辛卯壽星見此卷賀<lb/>
　表云庚寅之夕盖隂陽家分亥子爲兩日又太史<lb/>
<pb n="KR4d0069_SBCK_002-23a"/>
　例以次日奏故史書辛卯正應表文吉本作臣等<lb/>
　忝備詞臣乃與翰苑同僚共上表也英辭類稾題<lb/>
　云中書賀表改詞臣爲宰臣雖故事舍人當作詳<lb/>
　注纂誤然慶曆四年春公知制誥時初無此祥當<lb/>
　以吉本爲正<lb/>
<pb n="KR4d0069_SBCK_002-23b"/>
<pb n="KR4d0069_SBCK_002-1a"/>
近體樂府卷第二　歐陽文忠公集一百三十二<lb/>
　　長短句<lb/>
　　　蝶戀花<hi>一名鳯棲梧又名鵲踏枝</hi>
　　　　一<lb/>
簾幕東風寒料峭雪裏香梅先報春來早紅蠟枝頭<lb/>
雙燕小金刀剪綵呈纎巧　旋暖金爐薫蕙藻酒入<lb/>
横波困不禁煩惱繡被五更春睡好羅幃不覺紗䆫<lb/>
曉<lb/>
　　　　二<lb/>
南鴈依稀回側陣雪霽墻隂遍覺蘭芽嫰中夜夢餘<lb/>
<pb n="KR4d0069_SBCK_002-1b"/>
消酒困鑪香卷穂燈生暈急景流年都一瞬往事<lb/>
前懽未免縈方寸臘後花期知漸近東風巳作寒梅<lb/>
信<lb/>
　　　　三<lb/>
臈雪𥘉銷梅蘂綻梅雪相和喜鵲穿花轉睡起夕陽<lb/>
迷醉眼新愁長向東風亂　瘦覺玉肌羅帶緩紅杏<lb/>
梢頭二月春猶淺望極不來芳信斷音書縱有爭如<lb/>
見<lb/>
　　　　四<lb/>
海鷰雙來歸畫棟簾影無風花影頻移動半醉騰騰<lb/>
<pb n="KR4d0069_SBCK_002-2a"/>
春睡重緑鬟堆枕香雲擁　翠被雙盤金縷鳳憶得<lb/>
前春有箇人人共花裏黄鶯時一弄日斜驚起相思<lb/>
夢<lb/>
　　　　五<lb/>
面旋落花風蕩漾栁重煙深雪絮飛來往雨後䡖寒<lb/>
猶未放春愁酒病成惆悵　枕畔屏山圍碧浪翠被<lb/>
華燈夜夜空相向寂寞起來褰繡幌月明正在梨花<lb/>
上<lb/>
　　　　六<lb/>
六曲欄干偎碧樹楊栁風䡖展盡黄金縷誰抱鈿箏<lb/>
<pb n="KR4d0069_SBCK_002-2b"/>
移玉柱穿簾海燕雙飛去　滿眼遊絲兼落絮紅杏<lb/>
開時一霎清明雨濃醉覺來鶯亂語驚殘好夢無尋<lb/>
處<lb/>
　　　　七<lb/>
遥夜亭臯閑信歩乍過清明漸覺傷春暮數點雨聲<lb/>
風約住朦朧淡月雲來去　桃杏<hi>一作李</hi>依俙香暗度<lb/>
誰上<hi>一作在</hi>鞦韆笑裏䡖䡖語一寸相思千萬緒人間<lb/>
没箇安排處<lb/>
　　　　八<lb/>
簾幕風䡖雙語鷰午後醒來栁絮飛撩亂心事一春<lb/>
<pb n="KR4d0069_SBCK_002-3a"/>
猶未見紅英落盡青苔院　百尺朱樓閑倚遍薄雨<lb/>
濃雲抵死遮人面羌管不湏吹别怨無腸更爲新聲<lb/>
斷<lb/>
　　　　九<lb/>
庭院深深深幾許楊桞堆煙簾幕無重數玉勒雕鞍<lb/>
遊冶處樓髙不見章臺路　雨横風狂三月暮門掩<lb/>
黄昬無計留春住泪眼問花花不語亂紅飛過鞦韆<lb/>
去<lb/>
　　　　十<lb/>
永日環隄乗綵舫煙草蕭踈恰似晴江上水浸碧天<lb/>
<pb n="KR4d0069_SBCK_002-3b"/>
風皺浪菱花荇蔓隨雙槳紅粉佳人翻麗唱驚起<lb/>
鴛鴦兩兩飛相向且把金樽傾羙釀休思往事成惆<lb/>
悵<lb/>
　　　　十一<lb/>
越女採蓮秋水畔窄袖䡖羅暗露雙金釧照影摘花<lb/>
花似面芳心只共絲爭亂　鸂䳵灘頭風浪晚霧重<lb/>
煙輕不見來時伴隱隱歌聲歸棹逺離愁引着江南<lb/>
岸<lb/>
　　　　十二<lb/>
水浸秋天風皺浪縹緲山舟只似秋天上和露採蓮<lb/>
<pb n="KR4d0069_SBCK_002-4a"/>
愁一餉看花却是啼粧様　折得蓮莖絲未放蓮斷<lb/>
絲牽特地成惆悵歸棹莫隨花蕩漾江頭有箇人相<lb/>
望<lb/>
　　　　十三<lb/>
梨葉𥘉紅蟬韻歇銀漢風髙玉管聲淒切枕簟乍涼<lb/>
銅漏徹誰教社燕輕離别　草際蟲吟秋露結宿酒<lb/>
醒來不記歸時節多少衷腸猶未說珠簾夜夜朦朧<lb/>
月<lb/>
　　　　十四<lb/>
獨倚危樓風細細望極離愁黯黯生天際草色山光<lb/>
<pb n="KR4d0069_SBCK_002-4b"/>
殘照裏無人㑹得凭欄意也擬踈狂圖一醉對酒<lb/>
當歌強飲還無味衣帶漸寛都不悔況伊銷得人憔<lb/>
悴<lb/>
　　　　十五<lb/>
簾下清歌簾外宴雖愛新聲不見如花面牙板數𫾣<lb/>
珠一串梁塵暗落琉璃盞　桐樹花深孤鳳怨漸遏<lb/>
遥天不放行雲散坐上少年聽未慣玉山将倒腸先<lb/>
斷<lb/>
　　　　十六<lb/>
誰道閑情拋弃乆毎到春來惆悵還依舊日日花前<lb/>
<pb n="KR4d0069_SBCK_002-5a"/>
常病酒不辤鏡裏朱顔瘦　河畔青蕪堤上桞爲問<lb/>
新愁何事年年有獨立小橋風滿袖平林新月人歸<lb/>
後<lb/>
　　　　十七<lb/>
翠苑紅芳晴滿目綺席流鸎上下長相逐紫陌閑隨<lb/>
金轣轆馬蹄踏遍春郊緑一覺年華春夢促往事<lb/>
悠悠百鍾尋思足煙雨滿樓山斷續人閑倚遍欄干<lb/>
曲<lb/>
　　　　十八<lb/>
小院深深門掩亞寂寞珠簾畫閤重重下欲近禁煙<lb/>
<pb n="KR4d0069_SBCK_002-5b"/>
㣲雨罷緑楊深處鞦韆掛　傅粉狂遊猶未捨不念<lb/>
芳時眉黛無人畫薄倖未歸春去也杏花零落香紅<lb/>
謝<lb/>
　　　　十九<lb/>
幾日行雲何處去忘了歸來不道春將暮百草千花<lb/>
寒食路香車繫在誰家樹　涙眼倚樓頻獨語雙燕<lb/>
來時陌上相逢否撩亂春愁如栁絮依依夢裏無尋<lb/>
處<lb/>
　　　　二十<lb/>
欲過清明煙雨細小檻臨䆫點點殘花墜梁燕語多<lb/>
<pb n="KR4d0069_SBCK_002-6a"/>
驚曉睡銀屏一半堆香被　新歳風光如舊歳所恨<lb/>
征輪漸漸程迢遞縱有逺情難冩寄何妨解有相思<lb/>
泪<lb/>
　　　　二十一<lb/>
畫閤歸來春又晚燕子雙飛桞軟桃花淺細雨滿天<lb/>
風滿院愁眉歛盡無人見　獨倚欄干心緒亂芳草<lb/>
芉綿尚憶江南岸風月無情人暗換舊遊如夢空腸<lb/>
斷<lb/>
　　　　二十二<lb/>
甞愛西湖春色早臈雪方銷已見桃開小頃刻光隂<lb/>
<pb n="KR4d0069_SBCK_002-6b"/>
都過了如今緑暗紅英少　且趂餘花謀一笑况有<lb/>
笙歌艶態相縈繞老去風情應不到憑君剰把芳樽<lb/>
倒<lb/>
　　　漁家傲<lb/>
　　　　一<lb/>
一派潺湲流碧漲新亭四面山相向翠竹嶺頭明月<lb/>
上迷俯仰月輪正在泉中漾　更待髙秋天氣爽菊<lb/>
花香裏開新釀酒美賔嘉真勝賞紅粉唱山深分外<lb/>
歌聲響<lb/>
　　　　二<lb/>
<pb n="KR4d0069_SBCK_002-7a"/>
　十月小春梅蘂綻紅爐畫閤新装遍錦帳羙人貪睡<lb/>
　暖羞起晚玉壷一夜氷澌滿　樓上四垂簾不卷天<lb/>
　寒山色偏冝逺風急鴈行吹字斷紅日短江天雪意<lb/>
　雲撩亂<lb/>
　　　　　三<hi>與趙康靖公</hi>
　四紀才名天下重三朝<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>厦爲梁棟定冊功成身退<lb/>
　勇辤榮寵歸來白首笙歌擁　頋我薄才無可用君<lb/>
　恩近許歸田壠今日一觴難得共聊對捧官奴爲我<lb/>
　髙歌送<lb/>
　　　　　四<lb/>
<pb n="KR4d0069_SBCK_002-7b"/>
暖日遟遟花裊裊人將紅粉爭花好花不能言惟解<lb/>
笑金壷倒花開未老人年少　車馬九門來擾擾行<lb/>
人莫羨長安道丹禁漏聲衢皷報催昬曉長安城裏<lb/>
人先老<lb/>
　　　　五<lb/>
紅粉墻頭花幾樹落花片片和驚絮墻外有樓花有<lb/>
主尋花去隔墻遥見秋千侶　緑索紅旗雙綵柱行<lb/>
人只得偷回顧腸斷樓南金鎻户天欲暮流鸎飛到<lb/>
秋千處<lb/>
　　　　六<lb/>
<pb n="KR4d0069_SBCK_002-8a"/>
妾本錢塘蘇小妹芙蓉花共門相對昨日為逢青傘<lb/>
蓋慵不採今朝斗覺凋零㬠　愁倚畫樓無計柰亂<lb/>
紅飄過秋塘外料得明年秋色在香可愛其如鏡裏<lb/>
花顔改<lb/>
　　　　七<lb/>
花底忽聞𫾣雨槳逡廵女伴來尋<hi>一作相</hi>訪酒盞旋将<lb/>
荷葉當蓮舟蕩時時盞裏生紅浪　花氣酒香清厮<lb/>
釀花腮酒面紅相向醉倚緑隂眠一餉驚起望船頭<lb/>
閣在沙灘上<lb/>
　　　　八<lb/>
<pb n="KR4d0069_SBCK_002-8b"/>
葉有清風花有露葉籠花罩鴛鴦侣白錦頂絲紅錦<lb/>
羽蓮女妬驚飛不許長相聚　日脚沉紅天色暮青<lb/>
涼傘上微微雨早是水寒無宿處湏回歩枉教雨裏<lb/>
分飛去<lb/>
　　　　九<lb/>
荷葉田田青照水孤舟挽在花隂底昨夜蕭蕭踈雨<lb/>
墜愁不寐朝來又覺西風起　雨擺風摇金蘂碎合<lb/>
歡枝上香房翠蓮子與人長厮類無好意年年苦在<lb/>
中心裏<lb/>
　　　　十<lb/>
<pb n="KR4d0069_SBCK_002-9a"/>
䈎重如将青玉亞花輕疑是紅綃掛顔色清新香脫<lb/>
洒堪長價牡丹怎得稱王者　雨筆露牋匀彩畫日<lb/>
爐風炭薫蘭麝天與多情絲一把誰厮惹千條萬縷<lb/>
縈心下<lb/>
　　　　十一<lb/>
粉蘂丹青描不得金針線線功難敵誰傍暗香䡖採<lb/>
摘風淅淅船頭觸散雙鸂䳵　夜雨染成天水碧朝<lb/>
陽借出烟脂色欲落又開人共惜秋氣逼盤中巳見<lb/>
新荷的<lb/>
　　　　十二<lb/>
<pb n="KR4d0069_SBCK_002-9b"/>
幽鷺謾來窺品格雙魚豈解傳消息緑柄嫰香頻採<lb/>
摘心似織條條不斷誰牽役　珠泪暗和清露滴羅<lb/>
衣染盡秋江色對面不言情脉脉煙水隔無人說似<lb/>
長相憶<lb/>
　　　　十三<lb/>
楚國細腰元自痩文君膩臉誰描就日夜皷聲催箭<lb/>
漏昬復晝紅顔豈得長如舊　醉拆嫰房紅蘂嗅天<lb/>
絲不斷清香透却傍小欄凝望乆風滿䄂西池月上<lb/>
人歸後<lb/>
　　　　十四<hi>七夕</hi>
<pb n="KR4d0069_SBCK_002-10a"/>
喜鵲填河仙浪淺雲軿早在星橋畔街皷黄昬霞尾<lb/>
暗炎光歛金鈎側倒天西面一别經年今始見新<lb/>
歡往恨知何限天上佳期貪眷戀良宵短人間不合<lb/>
催銀箭<lb/>
　　　　十五<lb/>
乞巧樓頭雲幔卷浮花催洗嚴粧面花上蛛絲尋得<lb/>
遍顰笑淺雙眸望月牽紅線　奕奕天河光不斷有<lb/>
人正在長生殿暗付金釵清夜半千秋願年年此㑹<lb/>
長相見<lb/>
　　　　十六<lb/>
<pb n="KR4d0069_SBCK_002-10b"/>
别恨長長歡計短踈鍾促漏真堪怨此㑹此情都未<lb/>
半星𥘉轉鸞琴鳳樂怱怱卷　河皷無言西北盻香<lb/>
蛾有恨東南逺脉脉横波珠泪滿歸心亂離腸便逐<lb/>
星橋斷<lb/>
　　　　十七<lb/>
九日歡遊何處好黄花萬蘂雕欄遶通體清香無俗<lb/>
調天氣好煙滋露結功多少　日脚清寒髙下照寳<lb/>
釘宻綴圎斜小落葉西園風嫋嫋催秋老叢邊莫厭<lb/>
金樽倒<lb/>
　　　　十八<lb/>
<pb n="KR4d0069_SBCK_002-11a"/>
青女霜前催得綻金鈿亂散枝頭徧落帽臺髙門雅<lb/>
宴芳樽滿挼花吹在流霞面　桃李三春雖可羨鶯<lb/>
來蝶去芳心亂爭似仙潭秋水岸香不斷年年自作<lb/>
茱茰伴<lb/>
　　　　十九<lb/>
露裛嬌黄風擺翠人間晚秀非無意仙格淡粧天與<lb/>
麗誰可比女真装束真相似　筵上佳人牽翠𬒮纎<lb/>
纎玉手挼新蘂羙酒一杯花影膩邀客醉紅瓊共作<lb/>
熏熏媚<lb/>
　　　　二十<lb/>
<pb n="KR4d0069_SBCK_002-11b"/>
對酒當歌勞客勸惜花只惜年華晚寒艷冷香秋不<lb/>
管情眷眷凭欄盡日愁無限　思抱芳期隨塞鴈悔<lb/>
無深意傳雙燕悵望一枝難寄逺人不見樓頭望斷<lb/>
相思眼<lb/>
　　　玉樓春<hi>題上林後亭名木蘭花令</hi>
　　　　一<lb/>
風遲日媚煙光好緑樹依依芳意早年華容易即凋<lb/>
零春色只冝長恨少　池塘隱隱驚雷曉柳眼未開<lb/>
梅蕚小樽前貪愛物華新不道物新人漸老<lb/>
　　　　二<lb/>
<pb n="KR4d0069_SBCK_002-12a"/>
西亭飲散清歌闋花外遟遟宫漏發塗金燭引紫騮<lb/>
嘶柳曲西頭歸路别　佳辰只恐幽期闊宻贈殷勤<lb/>
衣上結翠屏魂夢莫相尋禁斷六街清夜月<lb/>
　　　　三<lb/>
春山歛黛低歌扇暫解吴鈎登祖宴畫樓鍾動巳魂<lb/>
銷何況馬嘶芳草岸　青門桞色隨人逺望欲斷時<lb/>
腸已斷洛城春色待君來莫到落花飛似霰<lb/>
　　　　四<lb/>
樽前擬把歸期說未語春容先慘咽人生自是有情<lb/>
癡此恨不關風與月　離歌且莫翻新闋一曲能教<lb/>
<pb n="KR4d0069_SBCK_002-12b"/>
腸寸結直湏看盡洛城花始共春風容易别<lb/>
　　　　五<lb/>
洛陽正值芳菲節穠艷清香相間發游絲有意苦相<lb/>
縈垂桞無端爭贈别　杏花紅處青山缺山畔行人<lb/>
山下歇今宵誰肯逺相隨惟有寂寥孤舘月<lb/>
　　　　六<lb/>
殘春一夜狂風雨斷送紅飛花落樹人心花意待留<lb/>
春春色無情容易去　髙樓把酒愁獨語借問春歸<lb/>
何處所暮雲空闊不知音惟有緑楊芳草路<lb/>
　　　　七<lb/>
<pb n="KR4d0069_SBCK_002-13a"/>
常憶洛陽風景媚煙暖風和添酒味鶯啼宴席似留<lb/>
人花出墻頭如有意　别來巳隔千山翠望斷危樓<lb/>
斜日墜關心只為牡丹紅一片春愁來夢裏<lb/>
　　　　八<lb/>
池塘水緑春㣲暖記得玉真𥘉見面從頭歌韻響錚<lb/>
鏦入破舞腰紅亂旋　玉鈎簾下香堦畔醉後不知<lb/>
紅日晚當時共我賞花人點撿如今無一半<lb/>
　　　　九<lb/>
兩翁相遇逢佳節正值栁綿飛似雪便湏豪飲敵青<lb/>
春莫對新花羞白髮　人生聚散如弦筈老去風情<lb/>
<pb n="KR4d0069_SBCK_002-13b"/>
尤惜别大家金盞倒垂蓮一任西樓低曉月<lb/>
　　　　十<lb/>
西湖南北煙波闊風裏絲簧聲韻咽舞餘裙帶緑雙<lb/>
垂酒入香腮紅一抺　杯深不覺瑠璃滑貪看六么<lb/>
花十八明朝車馬各西東惆悵畫橋風與月<lb/>
　　　　十一<lb/>
燕鴻過後春歸去細筭浮生千萬緒來如春夢幾多<lb/>
時去似朝雲無覔處　聞琴解珮神仙侣挽斷羅衣<lb/>
留不住勸君莫作獨醒人爛醉花間應有數<lb/>
　　　　十二<lb/>
<pb n="KR4d0069_SBCK_002-14a"/>
蝶飛芳草花飛路把酒已嗟春色暮當時枝上落殘<lb/>
花今日水流何處去　樓前獨遶鳴蟬樹憶把芳條<lb/>
吹暖絮紅蓮緑芰亦芳菲不柰金風兼玉露<lb/>
　　　　十三<lb/>
别後不知君逺近觸目淒涼多少悶漸行漸逺漸無<lb/>
書水闊魚沉何處問　夜深風竹𫾣秋韻萬葉千聲<lb/>
皆是恨故欹單枕夢中尋夢又不成燈又燼<lb/>
　　　　十四<lb/>
紅絛約束瓊肌穩拍碎香檀催急衮隴頭嗚咽水聲<lb/>
繁葉下間關鶯語近　羙人才子傳芳信明月清風<lb/>
<pb n="KR4d0069_SBCK_002-14b"/>
傷别恨未知何處有知音常為此情留此恨<lb/>
　　　　十五<lb/>
檀槽碎響金絲撥露濕潯陽江上月不知商婦為誰<lb/>
愁一曲行人留夜發　畫堂花月新聲别紅蘂調長<lb/>
彈未徹暗将深意祝膠絃唯願絃絃無斷絶<lb/>
　　　　十六<lb/>
春葱指甲輕攏撚五彩垂絛雙袖卷雪香濃透紫檀<lb/>
槽胡語急隨紅玉腕　當頭一曲情何限入破錚鏦<lb/>
金鳳戰百分芳酒祝長春再拜歛容擡粉面<lb/>
　　　　十七<lb/>
<pb n="KR4d0069_SBCK_002-15a"/>
　金花盞面紅煙透舞急香茵隨歩皺青春才子有新<lb/>
　詞紅粉佳人重勸酒　也知自為傷春痩歸騎休交<lb/>
　銀燭候擬将沉醉為清歡無柰醒來還感舊<lb/>
　　　　　十八<lb/>
　雪雲乍變春雲簇漸覺年華堪送目北枝梅蘂犯寒<lb/>
　開南浦波紋如酒緑　芳菲次第還相續不柰情多<lb/>
　無䖏足樽前百計得春歸莫為傷春歌黛蹙<lb/>
　　　　　十九<hi>栁</hi>
　黄金弄色䡖於粉濯濯春條如水嫰為縁力薄未禁<lb/>
　風不柰多嬌長似困　腰柔乍怯人相近眉小未知<lb/>
<pb n="KR4d0069_SBCK_002-15b"/>
春有恨勸君着意惜芳菲莫待行人攀折盡<lb/>
　　　　二十<lb/>
珠簾半下香銷印二月東風催栁信琵琶傍畔且尋<lb/>
思鸚鵡前頭休借問　驚鴻過後生離恨紅日長時<lb/>
添酒困未知心在阿誰邊滿眼泪珠言不盡<lb/>
　　　　二十一<lb/>
沉沉庭院鶯吟弄日暖煙和春氣重緑楊嬌眼為誰<lb/>
回芳草深心空自動　倚欄無語傷離鳳一片風情<lb/>
無䖏用尋思還有舊家心蝴蝶時時來役夢<lb/>
　　　　二十二<lb/>
<pb n="KR4d0069_SBCK_002-16a"/>
　去時梅蕚𥘉凝粉不覺小桃風力損梨花最晚又凋<lb/>
　零何事歸期無定準　欄干倚遍重來凭淚粉偷将<lb/>
　紅袖印蜘蛛喜鵲誤人多似此無憑安足信<lb/>
　　　　　二十三<lb/>
　酒羙春濃花世界得意人人千萬態莫教辜負艷陽<lb/>
　天過了堆金何䖏買　已去少年無計奈且願芳心<lb/>
　長恁在閑愁一點上心來筭得東風吹不解<lb/>
　　　　　二十四<lb/>
　湖邊柳外樓髙䖏望斷雲山多少路欄干倚遍使人<lb/>
　愁又是天涯𥘉日暮　䡖無管繫狂無數水畔花飛<lb/>
<pb n="KR4d0069_SBCK_002-16b"/>
風裏絮筭伊渾似薄情郎去便不來來便去<lb/>
　　　　二十五<lb/>
南園粉蝶能無數度翠穿紅來復去倡條冶葉恣留<lb/>
連飄蕩䡖於花上絮　朱欄夜夜風兼露宿粉棲香<lb/>
無定所多情飜却似無情贏得百花無限妬<lb/>
　　　　二十六<hi>子規</hi>
江南三月春光老月落禽啼天未曉露和啼血染花<lb/>
紅恨過千家煙樹杪　雲垂玉枕屏山小夢欲成時<lb/>
驚覺了人心應不似伊心若解思歸歸合早<lb/>
　　　　二十七<lb/>
<pb n="KR4d0069_SBCK_002-17a"/>
東風本是開花信及至花時風更緊吹開吹謝苦忩<lb/>
忩春意到頭無䖏問　把酒臨風千萬恨欲掃殘紅<lb/>
猶未忍夜來風雨轉離披滿眼淒涼愁不盡<lb/>
　　　　二十八<lb/>
隂隂樹色籠晴晝清淡園林春過後杏腮䡖粉日催<lb/>
紅池面緑羅風卷皺　佳人向晚新粧就圎膩歌喉<lb/>
珠欲溜當筵莫放酒杯遟樂事良辰難入手<lb/>
　　　　二十九<lb/>
芙蓉鬭暈燕支淺留着晚花開小宴畫船紅日晚風<lb/>
清栁色溪光晴照䁔　羙人爭勸梨花盞舞困玉腰<lb/>
<pb n="KR4d0069_SBCK_002-17b"/>
裠縷慢莫交銀燭促歸期已祝斜陽休更晚<lb/>
　　　漁家傲<hi>續添</hi>
正月斗杓𥘉轉勢金刀剪綵功夫異稱慶高堂歡㓜<lb/>
稚看栁意偏從東面春風至　十四新蟾圎尚未樓<lb/>
前乍看紅燈試冰散緑池泉細細魚欲戯園林已是<lb/>
花天氣<lb/>
　　　同前<lb/>
二月春耕昌杏宻百花次第爭先出惟有海棠梨第<lb/>
一深淺拂天生紅粉真無匹　畫棟歸來巢未失雙<lb/>
雙𣢾語怜飛乙留客醉花迎曉日金盞溢却憂風雨<lb/>
<pb n="KR4d0069_SBCK_002-18a"/>
飄零疾<lb/>
　　　同前<lb/>
三月清明天婉娩晴川祓禊歸來晚況是踏青來處<lb/>
逺猶不倦秋千别閉深庭院　更值牡丹開欲遍酴<lb/>
醿壓架清香散　誰解勸増眷戀東風回晚<lb/>
無情絆<lb/>
　　　同前<lb/>
四月園林春去後深深宻幄隂𥘉茂折得花枝猶在<lb/>
手香滿袖葉間梅子青如豆　風雨時時添氣候成<lb/>
行新筍霜筠厚題就送春詩幾首聊對酒櫻桃色照<lb/>
<pb n="KR4d0069_SBCK_002-18b"/>
銀盤溜<lb/>
　　　同前<lb/>
五月榴花妖艶烘緑楊帶雨垂垂重五色新絲纏角<lb/>
粽金盤送生綃畫扇盤雙鳯正是浴蘭時節動昌<lb/>
蒲酒羙清尊共葉裏黄鸝時一弄猶　䯳等閑驚破<lb/>
紗䆫夢<lb/>
　　　同前<lb/>
六月炎天時霎雨行雲涌出竒峯露沼上嫰蓮腰束<lb/>
素風兼露梁王宫闕無煩暑　畏日亭亭殘蕙炷傍<lb/>
簾乳燕雙飛去碧盌𫾣冰傾玉處朝與莫故人風快<lb/>
<pb n="KR4d0069_SBCK_002-19a"/>
涼輕度<lb/>
　　　同前<lb/>
七月新秋風露早渚蓮尚折庭梧老是處瓜華時節<lb/>
好金樽倒人間綵縷爭祈巧　萬葉𫾣聲涼乍到百<lb/>
蟲啼晚煙如掃箭漏𥘉長天杳杳人語悄那堪夜雨<lb/>
催清曉<lb/>
　　　同前<lb/>
八月秋高風歷亂衰蘭敗芷紅蓮岸皓月十分光正<lb/>
滿清光畔年年常願瓊筵看社近愁看歸去燕江<lb/>
天空闊雲容漫宋玉當時情不淺成幽怨郷關千里<lb/>
<pb n="KR4d0069_SBCK_002-19b"/>
危腸斷<lb/>
　　　同前<lb/>
九月霜秋秋巳盡烘林敗葉紅相映惟有東籬黄菊<lb/>
盛遺金粉人家簾幕重陽近　曉日隂隂晴未定授<lb/>
衣時節輕寒嫰新鴈一聲風又勁雲欲凝鴈來應有<lb/>
吾郷信<lb/>
　　　同前<hi>此篇巳載本卷但數字不同</hi>
十月小春梅蘂綻紅爐畫閣新裝遍鴛帳羙人貪睡<lb/>
暖梳洗嬾玉壷一夜輕凘滿　樓上四垂簾不卷天<lb/>
寒山色偏冝逺風急鴈行吹字斷紅日晚江天雪意<lb/>
<pb n="KR4d0069_SBCK_002-20a"/>
雲撩亂<lb/>
　　　同前<lb/>
十一月新陽排壽宴黄鍾應管添宫線獵獵寒威雲<lb/>
不卷風頭轉時看雪霰吹人面　南至迎長知漏箭<lb/>
書雲紀候冰生研臈近探春春尚逺閑庭院梅花落<lb/>
盡千千片<lb/>
　　　同前<lb/>
十二月嚴凝天地閉莫嫌臺榭無花卉惟有酒能欺<lb/>
雪意増豪氣直教耳熱笙歌沸　隴上雕鞍惟<hi>疑</hi>數<lb/>
騎獵圍半合新霜裏霜重鼔聲寒不起千人指馬前<lb/>
<pb n="KR4d0069_SBCK_002-20b"/>
　一鴈寒空墜<lb/>
　荆公甞對客誦永叔小闋云五綵新絲纒角粽金<lb/>
　盤送生綃畫扇盤雙鳳曰三十年前見其全篇今<lb/>
　才記三句乃永叔在李太尉端愿席上所作十二<lb/>
　月鼓子詞數問人求之不可得嗚呼荆公之没二<lb/>
　紀余自永平幕召還過武陵始得於州将李君誼<lb/>
　追恨荆公之不獲見也誼太尉猶子也<lb/>
　年中秋日金陵<hi>闕其名</hi>
　政和丙申冬余還自京師過歙州大守濠梁許君<lb/>
　頌之席上見許君舉荆公所記三句且云此詞才<lb/>
<pb n="KR4d0069_SBCK_002-21a"/>
情■餘它人不能道也後十二年建炎戊申偶得<lb/>
　此本於長樂同官方君後四年辛亥紹興二月朔<lb/>
　自尤溪避盗宿龍<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>以待二弟適無事謾録于此<lb/>
<hi>吏部貟外郎朱松喬年</hi>
近體樂府卷第二<lb/>
蝶戀花第六篇<hi>載陽春録</hi>誰抱<hi>一作/誰把</hi>雙飛<hi>一作/驚飛</hi>濃醉<hi>一作濃睡</hi>
鶯亂語<hi>一作慵不語</hi>
第七篇<hi>尊前集作李王詞</hi>乍過<hi>一作/過了</hi>傷春暮<hi>一作春/将暮</hi>依俙<hi>一作</hi>
<pb n="KR4d0069_SBCK_002-21b"/>
<hi>無言</hi>誰<hi>一作/人</hi>輕輕<hi>一作/低低</hi>相思<hi>一作芳心</hi>
第九篇<hi>亦載陽春録易安李氏稱是六一詞</hi>第十四十五篇<hi>並載栁三變樂章集</hi>
第十六篇<hi>亦載陽春録</hi>拋弃<hi>一作/抛擲</hi>小橋<hi>一作小樓</hi>
第十九篇<hi>亦載陽春録</hi>
漁家傲第三篇羞起晚<hi>晚一作懶</hi>紅日短<hi>短一作晚</hi>
第十四篇霞尾暗<hi>一作亂</hi>
玉樓春第十篇舞餘<hi>文海作舞徐</hi>
第十一篇幾多<hi>一作不多</hi>
第十八篇<hi>此篇尊前集作馮延巳而陽春録不載</hi>送目<hi>十作/縱目</hi>還相<hi>一作長相</hi>
不柰<hi>一作自是</hi>
<pb n="KR4d0069_SBCK_002-1a"/>
附録卷第二<lb/>
　　墓誌銘　神道碑<lb/>
　　　墓誌銘<hi>并序</hi>
宋故推誠保徳崇仁翊戴功臣觀文殿學士特進太<lb/>
子少師致仕上柱國樂安郡開國公食邑四千三百<lb/>
戸食實封一千二百戸贈太子太師文忠歐陽公墓<lb/>
誌銘<hi>并序</hi>
　淮南節度觀察處置等使開府儀同三司守司徒<lb/>
　檢校太師兼侍中判相州軍州事上柱國魏國公<lb/>
　韓琦撰<lb/>
<pb n="KR4d0069_SBCK_002-1b"/>
　朝散大夫右諫議大夫充集賢院學士史館修撰<lb/>
　權判尚書都省判袐閣提舉醴泉觀公事上護軍<lb/>
　賜紫金魚袋宋敏求書<lb/>
　翰林侍讀學士龍圖閣學士朝散大夫尚書吏部<lb/>
　郎中知河陽軍州事兼管内勸農使上護軍賜紫<lb/>
　金魚袋韓維題蓋<lb/>
熈寧五年閏七月二十三日觀文殿學士太子少師<lb/>
致仕歐陽公薨于汝隂之私第年六十六上聞震怛<lb/>
不視朝贈公太子太師太常謚曰文忠䘏後加<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>不<lb/>
與常比天下正人節士知公之亡罔不駭然相弔痛<lb/>
<pb n="KR4d0069_SBCK_002-2a"/>
失依仰其孤寺丞君乃以樞宻副使吴公所次功緒<lb/>
并致治命以墓銘爲請竊惟當世能文之士比比出<lb/>
公門下不屬于彼而獨以見屬豈公素諒其愚謂能<lb/>
直筆足信後世邪此其敢辭公諱脩字永叔唐太子<lb/>
率更令詢四世孫琮甞爲吉州刺史又八世生萬復<lb/>
爲吉之安福令子孫因家焉曽祖諱郴安福六世孫<lb/>
也孝悌之行郷里師服仕南唐爲武昌令累贈太師<lb/>
中書令曽祖妣劉氏追封楚國太夫人祖諱偃彊學<lb/>
善屬文南唐時獻所爲文十餘萬言召試𥙷南京街<lb/>
院判官累贈太師中書令兼尚書令祖妣李氏追封<lb/>
<pb n="KR4d0069_SBCK_002-2b"/>
吴國太夫人父諱觀性至孝力學咸平中擢進士第<lb/>
當官明而尚恕毎決重辟尤加審慎茍理有可脫必<lb/>
平反之終泰州軍事判官累贈太師中書令兼尚書<lb/>
令追封鄭國公自公祖始徙居吉水後吉水㭊爲永<lb/>
豐今爲永豐人公四歳而孤母韓國太夫人鄭氏守<lb/>
志不奪家雖貧力自營贍教公爲學公亦天資警絶<lb/>
經目一覽則能誦記爲文下筆出人意表及冠聲聞<lb/>
卓然天聖中舉進士凡兩試國子監一試禮部皆爲<lb/>
第一逮崇政試雖中甲科人猶以不魁多士爲恨初<lb/>
𥙷西京留守推官洛尹文康王公知非常才歸薦于<lb/>
<pb n="KR4d0069_SBCK_002-3a"/>
朝景祐初召試遷鎮南軍節度掌書記館閣校勘時<lb/>
文正范公權尹京邑以直道自進毎因奏事必陳時<lb/>
政得失大忤宰相意斥守饒州諫官不敢言公貽書<lb/>
責之坐貶峽州夷陵令余安道尹師魯繼上書直范<lb/>
公復𬒳逐當時天下以四賢稱之俄徙光化軍乾徳<lb/>
令改武成軍節度判官康定初召還復館閣校勘遷<lb/>
太子中允預修崇文緫目成改集賢校理同知太常<lb/>
禮院請外𥙷通判滑州事慶曆初仁宗御天下乆周<lb/>
悉時弊重以西師未解思欲整齊衆治以完太平登<lb/>
進輔臣必取人望收用端鯁以増諫員公首𬒳其選<lb/>
<pb n="KR4d0069_SBCK_002-3b"/>
擢太常丞知諫院事賜五品服未幾同修起居注公<lb/>
素凛忠義遭時遇主自任言責無所顧忌横身正路<lb/>
風節凛然時正獻杜公文正范公今司空冨公皆在<lb/>
二府公每勸上乗間延見推誠諮訪上後開天章閣<lb/>
屢召諸公詢究治本長䇿大議稍稍施用<hi>一作行</hi>紀綱<lb/>
日舉僥倖頓絶小人始大不喜相與巧詆必期破壞<lb/>
公常極力左右之俄拜右正言知制誥賜三品服大<lb/>
臣有建白請廢麟州徙其治於合河津以省餽餉者<lb/>
命公親徃相視使回奏曰麟州天險正據要害不可<lb/>
廢第減其兵駐並河諸堡有警呼集數舎之近爾兵<lb/>
<pb n="KR4d0069_SBCK_002-4a"/>
旣減糧自不乏詔從之又奏忻代州岢嵐火山軍並<lb/>
邊民田始潘羙爲帥患虜時入㓂徙其民以空之遂<lb/>
號禁地自景徳通好我雖循舊而虜人盗耕不巳請<lb/>
募民計頃出丁爲兵量入租粟以耕之歳可得數百<lb/>
萬斛邊用給矣不然他日必盡爲虜人所有時并帥<lb/>
耻謀不自已沮撓乆之其後卒如公請凡賦歛過重<lb/>
民所不堪者又奏罷十數事疲俗以安四年秋北虜<lb/>
盛兵雲州聲言西討朝廷疑其有謀議選文武材臣<lb/>
宻爲經畫二府請輟公以徃即以公爲龍圖閣直學<lb/>
士河北都轉運使公至則區别<hi>一作分</hi>官吏使能者盡<lb/>
<pb n="KR4d0069_SBCK_002-4b"/>
力均徙財用而邊計有餘奏廣御河漕運造鏁栿船<lb/>
以絶侵盜置都作院于磁相州一道兵械悉仰給焉<lb/>
方條列北方利病欲大爲措置㑹文正范公與同時<lb/>
入輔者終爲讒說所勝相繼罷去一時進用者皆指<lb/>
之爲黨公復慨然上書極言論救執政與其朋益怒<lb/>
恊力擠之初公有妹適張龜正龜正亡無子妹挈前<lb/>
室所生孤女以歸及笄公爲選宗人晟以嫁之㑹張<lb/>
氏以失行繫獄言者乗此欲并中公復捃張氏貲産<lb/>
事遂興詔獄窮治上爲命内臣監劾卒辨其誣猶降<lb/>
授知制誥知滁州事執政意不快摭勘官與監劾内<lb/>
<pb n="KR4d0069_SBCK_002-5a"/>
臣細故皆𬒳責八年春就改起居舎人知揚州事踰<lb/>
年徙知潁州事皇祐初復龍圖閣直學士二年秋移<lb/>
知應天府兼南京留守司事歷尚書禮部吏部郎中<lb/>
丁太夫人憂去職服除入見上怪公須髪盡白惻然<lb/>
存撫恩意甚厚命判吏部流内銓素忌公者恐將大<lb/>
用乃偽爲公䟽請汰内臣以激衆怒有選人胡宗堯<lb/>
者當引對改官前任本州甞以官舟假人已而經赦<lb/>
去官止得循資公與判南曹官對日取旨上欣然令<lb/>
改官宦者楊永徳宻奏曰宗尭翰林學士宿之子有<lb/>
司援救之私也遂出公知同州事物論<hi>一作議</hi>不平上<lb/>
<pb n="KR4d0069_SBCK_002-5b"/>
亟開悟留公刋修唐書俄入翰林爲學士史館修撰<lb/>
勾當三班院至和二年夏請郡改侍讀學士知蔡州<lb/>
事留不行復除翰林學士判太常寺兼禮儀事遷右<lb/>
諫議大夫嘉祐三年夏兼龍圖閣學士權知開封府<lb/>
事前尹孝肅包公<hi>一作包孝肅公</hi>以威嚴得名都下震恐而<lb/>
公動必循理不求赫赫之譽或以少風采爲言公曰<lb/>
人材性各有短長吾之長止于此惡可勉其所短以<lb/>
徇人邪旣而京師亦治四年春請罷府事改給事中<lb/>
充羣牧使唐書成拜禮部侍郎俄兼翰林侍讀學士<lb/>
五年冬以本官爲樞宻副使明年秋參知政事英宗<lb/>
<pb n="KR4d0069_SBCK_002-6a"/>
登極遷户部侍郎治平𥘉特轉吏部侍郎今上嗣位<lb/>
改尚書左丞公自處二府益思報稱毅然守正不為<lb/>
冨貴易節凡大謀議大利害與同官論辨或在上前<lb/>
必區判<hi>一作别</hi>是否未甞少有回屈文武之士陳請百<lb/>
端公常委曲開諭曰某事可行某事不可行用是人<lb/>
多怨誹至于臺諫官論事有不中理者徃徃正色折<lb/>
之其徒尤切齒日欲求疵合攻公自視無他不恤也<lb/>
始<hi>一無此字</hi>英廟<hi>一作宗</hi>踐祚按祖宗舊典皇族尊屬之亡<lb/>
者皆贈官改封濮安懿王英廟所生父也中書以本<lb/>
朝未有故事請付有司詳處<hi>一作審</hi>其當上謙㳟慎重<lb/>
<pb n="KR4d0069_SBCK_002-6b"/>
命過仁廟大祥下禮院與兩制官同議如期詔下衆<lb/>
乃言王當稱伯改封大國中書以所生父稱伯疑無<lb/>
經據方再下三省議上遽令權罷俾有司徐求典故<lb/>
事乆不行臺官挾憤不巳遂持此斥公爲主議上章<lb/>
歷詆必請議定及以朝廷未甞議及之事肆爲誣說<lb/>
欲惑衆聽又相率納告身以示必去上數敦諭知不<lb/>
可留各以本官𥙷外後來者以風憲不勝爲耻窺伺<lb/>
愈急今上即位初御史蔣之竒者乃造無根之言<hi>一作</hi>
<hi>語</hi>欲以汙公中丞彭思永乗虚助之公退伏私居力<lb/>
請公辨上照其誣罔連詔詰問二人者辭窮皆坐貶<lb/>
<pb n="KR4d0069_SBCK_002-7a"/>
公遂懇辭柄任上不得巳除公觀文殿學士刑部尚<lb/>
書知亳州事熈寧元年秋遷兵部尚書知青州事充<lb/>
京東東路安撫使時散青苗錢法初行衆議皆言不<lb/>
便朝廷旣申告誡公猶請除去二分之息令民止納<lb/>
本錢明不取利又請先罷提舉管勾官然後可以責<lb/>
州縣不得抑配不報三年夏除檢校太保宣徽南院<lb/>
使判太原府河東路經略安撫使公累上章辭丐易<lb/>
蔡州大略以乆疾昬秏不任重寄復曰時多喜新竒<lb/>
而臣思守拙衆方興功利而臣欲循常執政知終不<lb/>
附已俄詔聽以舊官知蔡州事公在亳已六上章請<lb/>
<pb n="KR4d0069_SBCK_002-7b"/>
致政上眷惜之不允至蔡踰年復申前請志益堅確<lb/>
上察其誠命優改官致仕年方六十有五天下士大<lb/>
夫聞公勇退無不驚歎云近古所無也公天資剛勁<lb/>
見義敢爲襟懷洞然無有城府常以平心爲難故未<lb/>
甞挾私以爲喜怒奨進人物樂善不倦一長之得力<lb/>
爲稱薦故賞識之下率爲聞人惟視姦邪嫉若仇敵<lb/>
直前奮擊不問權貴後雖隂𬒳讒逐公以道自處怡<lb/>
怡如也平生篤于朋友如尹師魯梅聖俞孫眀復旣<lb/>
卒其家貧甚公力經營之使皆得以自給又表其孤<lb/>
于朝悉録以官自唐室之衰文體隨而不振陵夷至<lb/>
<pb n="KR4d0069_SBCK_002-8a"/>
　于五代氣益卑弱國初柳公仲塗一時大儒以古道<lb/>
　興起之學者卒不從景祐初公與尹師魯專以古文<lb/>
　相尚而公得之自然非學所至超然獨騖衆莫能及<lb/>
　譬夫天地之妙造化萬物動者植者無細與大不見<lb/>
　痕跡自極其<hi>一作於</hi>工於是文風一變時人競爲模範<lb/>
　自漢司馬遷没幾千年而唐韓愈出愈之後又數百<lb/>
　年而公始繼之氣𦦨相薄莫較髙下何其盛哉所治<lb/>
　經術務究大本甞以先儒於經所得多矣而不能無<lb/>
　失惟其說或有未通公始爲辨正不過求聖人之意<lb/>
　以立異論嘉祐初權知貢舉時舉者務爲險怪之語<lb/>
<pb n="KR4d0069_SBCK_002-8b"/>
號太學體公一切黜去取其平澹造理者即預奏名<lb/>
初雖怨讟紛紜而文格終以復古者公之力也筆翰<lb/>
遒勁自成一家人有得其片幅必寳蔵之歷典大郡<lb/>
以鎮静爲本明不至<hi>一作及</hi>察寛不至縱吏民受賜旣<lb/>
去追思不巳滁揚二州皆立生祠甞奉使契丹其主<lb/>
必遣貴臣押宴出于常例且謂公曰以公名重故爾<lb/>
其爲外夷欽服如此至和中陳恭公爲相欲塞商胡<lb/>
決河使歸横壠故道公言橫壠地巳髙仰功大不可<lb/>
爲未幾陳罷去有李仲昌者乃議道商胡水入六塔<lb/>
河公復上言六塔素隘狹不能容大河若爲之必潰<lb/>
<pb n="KR4d0069_SBCK_002-9a"/>
　決害愈甚時執政是仲昌議又不用公言後六塔隄<lb/>
　果壞不成自博以下數州皆𬒳水患衆服公先識在<lb/>
　侍從八年竭誠𥙷益前後上言百餘事仁宗甞曰如<lb/>
　歐陽某者何處得來故其言多所聽納因嘉祐水災<lb/>
　凡兩上䟽請選立皇子以固根本及在政府遂與諸<lb/>
　公參定大議方英廟過自謙退未即承命事乆未決<lb/>
　衆悉危之公恊心開助忠力爲多及即位之初感疾<lb/>
　未能聽覽<hi>一作斷</hi>慈壽預政事出權冝公與諸公徃來<lb/>
　兩宫鎮安内外卒復明辟人無間言甞𬒳詔撰唐書<lb/>
　紀十卷志五十卷表十五卷又自撰五代史七十四<lb/>
<pb n="KR4d0069_SBCK_002-9b"/>
卷易童子問三卷詩本義十四卷居士集五十卷歸<lb/>
榮集一卷外制集三卷内制集八卷奏議十八卷四<lb/>
六集七卷集古録跋尾十卷雜著十九卷公於物無<lb/>
他玩好獨好收古文圖書集三代以來金石銘刻爲<lb/>
一千卷用以校正傳記訛繆人得不疑晚年自號六<lb/>
一居士曰吾集古録一千卷藏書一萬卷有琴一張<lb/>
有棊一局常置酒一壷吾老于其間是爲六一因自<lb/>
爲傳以志之初娶胥氏翰林學士偃之女繼室楊氏<lb/>
集賢院學士諫議大夫大雅之女今夫人薛氏資政<lb/>
殿學士户部侍郎簡肅公奎之女累封仁壽郡夫人<lb/>
<pb n="KR4d0069_SBCK_002-10a"/>
　男八人長發次奕光禄寺丞次棐大理評事次辯光<lb/>
　禄寺丞餘皆早卒女三人皆早卒孫男四人曰愻曰<lb/>
　憲曰恕曰愬皆以公恩試祕書省校書郎孫女六人<lb/>
　皆㓜熈寧八年九月庚申朔二十六日乙酉諸孤奉<lb/>
　公之喪葬于開封府新鄭縣旌賢郷之原銘曰<lb/>
　噫公之節　其剛烈烈　弼違斥姦　義不可折<lb/>
　噫公之文　天資不群　光輝古今　左右典墳<lb/>
　直道而行　屢以讒蹶　卒寤而知　惟帝之哲<lb/>
　　升賛機務　方隅以寧　參議宰政　社稷是經<lb/>
　成此王功　大忠以効　徳髙毁及　退不吾較<lb/>
<pb n="KR4d0069_SBCK_002-10b"/>
　公之來歸　旣安且怡　冝報以壽　戾也胡爲<lb/>
　公文在人　公迹在史　兹惟不窮　亘千萬祀<lb/>
　　　神道碑　蘇文定公<lb/>
熈寧五年秋七月觀文殿學士太子少師致仕<hi>一無此十</hi>
<hi>一字</hi>歐陽文忠公薨于汝隂八年秋九月諸子奉公之<lb/>
喪葬于新鄭旌賢郷自葬至崇寧五年凡三十有二<lb/>
年矣公子棐以墓隧之碑來請轍方以罪廢于家且<lb/>
病不能執筆辭不獲命乃曰病苟不死當如君志旣<lb/>
而病巳謹桉毆陽氏自唐率更令之四世孫琮爲吉<lb/>
州刺史後世因家于吉曽祖諱郴南唐武昌令贈太<lb/>
<pb n="KR4d0069_SBCK_002-11a"/>
師中書令妣劉氏追封楚國太夫人祖諱偃南唐南<lb/>
京街院判官贈太師中書令兼尚書令妣李氏追封<lb/>
吴國太夫人考諱觀泰州軍事推官贈太師中書令<lb/>
兼尚書令封鄭國公妣鄭氏追封韓國太夫人公諱<lb/>
脩字永叔生四歳而孤韓國守節自誓親教公讀書<lb/>
家貧至以荻畫地學書公敏悟過人所覽輒能誦比<lb/>
成人將舉進士爲一時偶儷之文巳絶岀倫軰翰林<lb/>
學士胥公時在漢陽見而竒之曰子必有名於世館<lb/>
之門下公從之京師兩試國子監一試禮部皆第一<lb/>
人遂中甲科𥙷西京留守推官始從尹師魯遊爲古<lb/>
<pb n="KR4d0069_SBCK_002-11b"/>
文議論當世事迭相師友與梅聖俞遊爲歌詩相倡<lb/>
和遂以文章名冠天下留守王文康公知其賢還朝<lb/>
薦之景祐初召試遷鎮南軍節度掌書記館閣校勘<lb/>
時范文正公知開封府每進見輒論時政得失宰相<lb/>
惡之斥守饒州公見諌官髙若訥若訥詆誚范公以<lb/>
爲當黜公爲書責之坐貶峽州夷陵令明年移乾徳<lb/>
令復爲武成軍節度判官康定初范公起爲陜西經<lb/>
略招討安撫使辟公掌書記公笑曰吾論范公豈以<lb/>
爲利哉同其退不同其進可也辭不就召還復校勘<lb/>
遷太子中允與修崇文緫目慶曆初遷集賢校理同<lb/>
<pb n="KR4d0069_SBCK_002-12a"/>
知太常禮院求𥙷外通判滑州事時西師未解契丹<lb/>
初復舊約京東西盜賊蜂起國用不給仁宗知朝臣<lb/>
不任事始登進范公及杜正獻公冨文忠公韓忠獻<lb/>
公分列二府増諌貟取敢言士公首被選以太常丞<lb/>
知諫院賜五品服未幾修起居注公毎勸上延見諸<lb/>
公訪以政事上再出手詔使諸公條天下事又開天<lb/>
章閣召對賜坐給紙筆使具䟽于前諸公惶恐退而<lb/>
上時所冝先者十數事於是有詔勸農桑興學校革<lb/>
磨勘任子等弊中外悚然而小人不便相與騰口謗<lb/>
之公知其必爲害常爲上分别邪正勸力行諸公之<lb/>
<pb n="KR4d0069_SBCK_002-12b"/>
言初范公之貶饒州公與尹師魯余安道皆以直范<lb/>
公見逐目之黨人自是朋黨之論起乆而益熾公乃<lb/>
爲朋黨論以進言君子以同道爲朋小人以同利爲<lb/>
朋人君但當退小人之僞朋用君子之真朋其言懇<lb/>
惻詳盡其後諸公卒以黨議不得乆留於朝公性疾<lb/>
惡論事無所回避小人視之如仇讎而公愈奮厲不<lb/>
顧上獨深知其忠改右正言知制誥賜三品服仍知<lb/>
諫院故事知制誥必試上知公之文有旨不試與近<lb/>
世楊文公陳文恵公比逮公三人而巳甞因奏事論<lb/>
及人物上目公曰如歐陽脩何處得來蓋欲大用而<lb/>
<pb n="KR4d0069_SBCK_002-13a"/>
未果也四年大臣有言河東芻粮不足請廢麟州徙<lb/>
治合河津或請廢其五寨命公徃視利害公曰麟州<lb/>
天嶮不可廢也麟州廢則五寨不可守五寨不守則<lb/>
府州遂爲孤壘今五寨存故虜在二三百里外若五<lb/>
寨廢則夾河皆虜巢穴河内州縣皆不安居矣不若<lb/>
分其兵駐並河清塞堡緩急不失應副而平時可省<lb/>
轉輸由是麟州得不廢又言忻代州岢嵐火山軍並<lb/>
邊民田廢不得耕號爲禁地吾雖不耕而虜常盜耕<lb/>
之若募民計口出丁爲兵量入租粟以耕歳可得數<lb/>
百萬斛不然他日且盡爲虜有議下太原帥臣以爲<lb/>
<pb n="KR4d0069_SBCK_002-13b"/>
不便持之乆之乃從凡河東賦歛過重民所不堪奏<lb/>
罷者十數事自河東還㑹保州兵亂又以公爲龍圖<lb/>
閣直學士河北都轉運使陛辭上靣諭無爲乆留計<lb/>
有所欲言言之公曰諫官得風聞言事外官越職而<lb/>
言罪也上曰第以聞勿以中外爲意河北諸軍怙亂<lb/>
驕恣小不如意輒脅持州郡公奏乞優假將帥以鎮<lb/>
壓士心軍中乃定初保州亂兵皆招以不死旣而悉<lb/>
誅之脅從二千人亦分隷諸州冨公爲宣撫使恐後<lb/>
生變與公相遇於内黃夜半屏人謀欲使諸州同日<lb/>
誅之公曰禍莫大於殺已降況脅從乎旣非朝命州<lb/>
<pb n="KR4d0069_SBCK_002-14a"/>
郡有一不從爲變不細冨公悟乃止公奏置御河催<lb/>
綱司以督粮餉邊州賴之又置磁相州都作院以繕<lb/>
一路戎器河北方小治而二府諸公相繼以黨議罷<lb/>
去公慨然上書論之用事者益怒㑹公之外甥女張<lb/>
嫁公族人晟以失行繫獄言事者乗此欲并中公遂<lb/>
起詔獄窮治張貲産上使中官監劾之卒辨其誣猶<lb/>
降官知滁州事居二年徙揚州又徙潁州遷禮部郎<lb/>
中復龍圖閣直學士留守南京遷吏部郎中丁韓國<lb/>
太夫人憂至和初服除入見鬚髪盡白上怪之問勞<lb/>
惻然恩意甚厚命判吏部流内銓小人畏公且大用<lb/>
<pb n="KR4d0069_SBCK_002-14b"/>
偽爲公奏乞澄汰宦官宦官聞之果怒㑹選人胡宗<lb/>
堯當改官坐甞以官舟假人經赦去官法當循資公<lb/>
引對取旨上特令改官宦官有宻奏者曰宗堯翰林<lb/>
學士宿之子有司右之私也遂出公知同州言者多<lb/>
謂公無罪上悟留刋修唐書俄入翰林爲學士自滁<lb/>
州之貶至是十二年矣上臨御既乆遍閱天下士羣<lb/>
臣未有以大稱上意上思冨公韓公之賢復召寘二<lb/>
府時慶曆舊人惟二公與公三人皆在朝廷士大夫<lb/>
知上有致治之意翕然相慶公以學士判三班院二<lb/>
年奉使契丹契丹使其貴臣宗愿宗熈蕭知足蕭孝<lb/>
<pb n="KR4d0069_SBCK_002-15a"/>
友四人押燕曰此非常例以卿名重故爾嘉祐初判<lb/>
太常寺二年權知貢舉是時進士爲文以詭異相高<lb/>
文體大壞公患之所取率以詞義近古爲貴凡以嶮<lb/>
怪知名者黜去殆盡牓出怨謗紛然乆之乃服然文<lb/>
章自是變而復古三年加龍圖閣學士權知開封府<lb/>
事所代包孝肅公以威嚴御下名震都邑公簡易循<lb/>
理不求赫赫之譽有以包公之政勵公者公曰凡人<lb/>
材性不一用其所長事無不舉強其所短勢必不逮<lb/>
吾亦任吾所長耳聞者稱善四年求罷遷給事中充<lb/>
羣牧使唐書成拜禮部侍郎俄兼翰林侍讀學士公<lb/>
<pb n="KR4d0069_SBCK_002-15b"/>
在翰林凡八年知無不言所言多聽河決商胡賈魏<lb/>
公留守北京欲開橫壠故道回河使東有李仲昌者<lb/>
欲道商胡入六塔河詔兩省臺諌集議公故奉使河<lb/>
北知河決根本以爲河水重濁理無不淤淤從下起<lb/>
下流旣淤上流必決水性避髙決必趨下以近事驗<lb/>
之決河非不能力塞故道非不能力復但勢不能乆<lb/>
必決於上流耳横壠功大難成雖成必有復決之患<lb/>
六塔狹小不能容受大河以全河注之濵　徳博必<lb/>
𬒳其害不若因水所趨増治隄防䟽其下流浚之入<lb/>
海則河無決溢散漫之憂數十年之利也陳恭公當<lb/>
<pb n="KR4d0069_SBCK_002-16a"/>
國主横壠之議㳟公罷去而宰相復以仲昌之言爲<lb/>
然行之而敗河北𬒳害者凡數千里狄武襄公爲樞<lb/>
宻使奮自軍伍多戰功軍中服其威名上不豫諸軍<lb/>
訛言籍籍公言武臣掌機宻而得軍情不惟於國不<lb/>
便鮮不以爲身害請出之外藩以保其終始遂罷知<lb/>
陳州公甞因水災上言陛下臨御三十餘年而儲宫<lb/>
未建此乆闕之典也漢文帝即位羣臣請立太子羣<lb/>
臣不自疑而敢請文帝亦不疑其臣有二心後唐明<lb/>
宗尤惡人言太子事然漢文帝立太子之後享國長<lb/>
乆爲漢太宗明宗儲嗣不早定而秦王以窺覬陷于<lb/>
<pb n="KR4d0069_SBCK_002-16b"/>
大禍後唐遂亂陛下何疑而乆不定乎公言事不擇<lb/>
劇易類如此五年以本官爲樞宻副使明年爲參知<lb/>
政事公在兵府與曽魯公考天下兵數及三路屯戍<lb/>
多少地里逺近更爲圖籍凡邊防乆闕屯戍者必加<lb/>
蒐𥙷其在政府凡兵民官吏財利之要中書所當知<lb/>
者集爲緫目遇事不復求之有司時冨公乆以毋憂<lb/>
去位公與韓公同心輔政每議事心所未可必力爭<lb/>
韓公亦開懷不疑故嘉祐之政世多以爲得時東宫<lb/>
猶未定臣僚間有言者然皆不克行最後諫官司馬<lb/>
光知江州吕誨言之中書將因<hi>一作因將</hi>二䟽以請幸上<lb/>
<pb n="KR4d0069_SBCK_002-17a"/>
有可意相與力賛之一日奏事垂拱讀二䟽未及有<lb/>
言上曰朕有意乆矣顧未得其人耳宗室中誰可者<lb/>
韓公對曰宗室不接外人臣等無由知之抑此事非<lb/>
臣下所敢議當出自聖斷上乃稱英宗舊名曰宫中<lb/>
甞養此人今三十許歲矣惟此人可耳是日君臣定<lb/>
議於殿上将退公奏曰此事至大臣等未敢即行陛<lb/>
下今夕更思之來日取旨明日請之崇政上曰決無<lb/>
疑矣諸公皆曰事當有漸容臣等議所除官時英宗<lb/>
方居濮王憂遂議起復除泰州防禦使判宗正寺來<lb/>
日復對上大喜諸公奏曰此事旣行不可中止乞陛<lb/>
<pb n="KR4d0069_SBCK_002-17b"/>
下㫁之於心内批付臣等行之可也上曰此豈可使<lb/>
婦人知之中書行之足矣時六年十月也及命下英<lb/>
宗力辭上聽候服除七年二月英宗旣免䘮稱疾不<lb/>
出至七月韓公議曰宗正之命旣出外人皆知必爲<lb/>
皇子矣今不若遂正其名使知愈退而愈進示朝廷<lb/>
不可回之意衆稱善乃以其累表上之上曰今當如<lb/>
何韓公未對公進曰宗室舊不領職事今有此命天<lb/>
下皆知陛下意矣然誥勑付閤門得以不受今若以<lb/>
爲皇子詔書一出而事定矣上以爲然遂下詔及宫<lb/>
車晏駕皇子嗣位海内泰然有磐石之固然後天下<lb/>
<pb n="KR4d0069_SBCK_002-18a"/>
皆詠歌仁宗之聖以及諸公之賢而向之黨議消釋<lb/>
無餘至於小人亦磨滅不見矣英宗即位之初以疾<lb/>
未親政慈聖光獻太后臨朝公與諸公徃來二宫彌<lb/>
縫其間卒復明辟樞宻使甞闕人公當次𥙷韓公曽<lb/>
公議將進擬不以告公公覺其意謂二公曰今天子<lb/>
諒隂母后垂簾而二三大臣自相位置何以示天下<lb/>
二公大服而止其後張康節公去位英宗復將用公<lb/>
公又力辭不拜公再辭重位諸公不喻其意而服其<lb/>
難八年遷户部侍郎治平初特遷吏部神宗即位遷<lb/>
尚書左丞公性剛直平生與人盡言無所隐及在二<lb/>
<pb n="KR4d0069_SBCK_002-18b"/>
府士大夫有所千請輒靣諭可否雖臺諫論事亦必<lb/>
以是非詰之以此得怨而公不䘏也朝廷議加濮王<lb/>
典禮詔下禮官與從官定議衆欲改封大國稱伯父<lb/>
議未下臺官意公主此議遂專以詆公言者旣以不<lb/>
勝𥙷外而來者持公愈急御史蔣之竒并以飛語汙<lb/>
公公杜門求辨其事神宗察其誣連詔詰問詞窮逐<lb/>
去公亦堅求退上知不可奪除觀文殿學士知亳州<lb/>
事熈寧初遷兵部尚書知青州事充京東東路安撫<lb/>
使時諸路散青苗錢公乞令民止納本錢以示不爲<lb/>
利罷提舉管勾官聽民以願請不報三年除檢校太<lb/>
<pb n="KR4d0069_SBCK_002-19a"/>
　保宣徽南院使判太原府河東路經略安撫使公辭<lb/>
　求知蔡州從之公在亳巳六請致仕比至蔡逾年復<lb/>
　請四年以觀文殿學士太子少師致仕公年未及謝<lb/>
　事天下益以髙公公昔守潁上樂其風土因卜居焉<lb/>
　及歸而居室未完處之怡然不以爲意公之在滁也<lb/>
　自號醉翁作亭琅邪山以醉翁名之晚年又自號六<lb/>
　一居士曰吾集古録一千卷藏書一萬卷有琴一張<lb/>
　有棊一局而常置酒一壼吾老於其間是爲六一自<lb/>
　爲傳刻石亦名其文曰居士集居潁一年而薨享年<lb/>
　六十有六贈太子太師謚文忠天下學士聞之皆出<lb/>
<pb n="KR4d0069_SBCK_002-19b"/>
涕相弔後以諸子贈太師追封兖國公公之於文天<lb/>
材有餘豐約中度雍容俯仰不大聲色而義理自勝<lb/>
短章大論施無不可有欲效之不詭則俗不滛則陋<lb/>
終不可及是以獨歩當世求之古人亦不可多得公<lb/>
於六經長於易詩春秋其所發明多古人所未見甞<lb/>
奉詔撰唐本紀表志撰五代史二書本紀法嚴而詞<lb/>
約多取春秋遺意其表傳志考與遷固相上下凡爲<lb/>
易童子問三卷詩本義十四卷唐本紀表志七十五<lb/>
卷五代史七十四卷居士集五十卷外集若干卷歸<lb/>
榮集一卷外制集三卷内制集八卷奏議集十八卷<lb/>
<pb n="KR4d0069_SBCK_002-20a"/>
四六集七卷集古録跋尾十卷雜著述十九卷昔孔<lb/>
子生於衰周而識文武之道其稱曰文王旣没文不<lb/>
在兹乎雖一時諸侯不能用功業不見於天下而其<lb/>
文卒不可揜孔子旣没諸弟子如子貢子夏皆以文<lb/>
名於世數傳之後子思孟子孫卿並爲諸侯師秦人<lb/>
雖以塗炭遇之不能廢也及漢祖以干戈定亂紛紜<lb/>
未巳而叔孫通陸賈之徒以詩書禮樂彌縫其闕矣<lb/>
其後賈誼董仲舒相繼而起則西漢之文後世莫能<lb/>
髣髴蓋孔氏之遺烈其所及者如此自漢以來更魏<lb/>
晉歷南北文弊極矣雖唐正觀開元之盛而文氣衰<lb/>
<pb n="KR4d0069_SBCK_002-20b"/>
弱燕許之流倔强其間卒不能振惟韓退之一變復<lb/>
古閼其頽波東注之海遂復西漢之舊自退之以來<lb/>
五代相承天下不知所以爲文祖宗之治禮文法度<lb/>
追迹漢唐而文章之士楊劉而巳及公之文行於天<lb/>
下乃復無愧於古於乎自孔子至今千數百年文章<lb/>
廢而復興惟得二人焉大豈偶然也哉公篤於朋友<lb/>
不以貴賤生死易意尹師魯石守道孫明復梅聖俞<lb/>
旣没皆經理其家或言之朝廷官其子弟尤奨進文<lb/>
士一有所長必極口稱道惟恐人不知也公前後歷<lb/>
七郡守其政察而不苛寛而不㢮吏民安之滁揚之<lb/>
<pb n="KR4d0069_SBCK_002-21a"/>
人至爲立生祠鄭公甞有遺訓戒慎用死刑韓國以<lb/>
語公公終身行之以謂漢法惟殺人者死今法多雜<lb/>
犯死罪故死罪非殺人者多所平反蓋鄭公意也<hi>一本</hi>
<hi>自公篤於朋友至鄭公意也一叚在昔孔子生於衰周之前</hi>公初娶胥氏即翰林<lb/>
學士偃之女再娶楊氏集賢院學士大雅之女後娶<lb/>
薛氏資政殿學士簡肅公奎之女追封𡵨國太夫人<lb/>
男八人發故承議郎奕故光禄寺丞棐朝奉大夫辯<lb/>
故承議郎餘早亡孫男六人愻故臨邑縣尉憲通仕<lb/>
郎恕奉議郎愬故宣義郎愿懋皆将仕郎孫女七人<lb/>
皆適士族公之在翰林也先君文安先生以布衣隠<lb/>
<pb n="KR4d0069_SBCK_002-21b"/>
居郷閭聞天子復用正人喜以書遺公公一見其文<lb/>
曰此孫卿子之書也及公考試禮部亡兄于瞻以進<lb/>
士試稠人中公與梅聖俞得其程文以爲異人是歳<lb/>
轍亦中下第公亦以謂不忝其家先君不幸捐館舎<lb/>
亡兄與轍皆流落不偶元祐𥘉㑹於京師公家以公<lb/>
碑諉子瞻子瞻許焉旣又至於大故轍之不敏以父<lb/>
兄故不敢復辭銘曰<lb/>
　於穆仁宗　有臣文忠　自嶮而夷　保其初終<lb/>
　惟古君臣　終之實難　匪不用賢　有孽其間<lb/>
　公奮自南　聲𬒳四方　允文且忠　有煒其光<lb/>
<pb n="KR4d0069_SBCK_002-22a"/>
　　上實開之　下實柅之　三起三僨　誰實使之<lb/>
　　僨而復全　惟天子明　克明克忠　乃卒有成<lb/>
　逮歳嘉祐　君臣一徳　左右天造　民用飲食<lb/>
　舜禹相授　不改舊臣　白髪蒼顔　翼然在廷<lb/>
　　功成而歸　維公本心　彼其何知　言恐不深<lb/>
　　潁水之濵　甲第朱門　新鄭之墟　茂木髙墳<lb/>
　　野人指之　文忠之遺　忠臣不危　仁祖之思<lb/>
　附録卷第二<lb/>
<pb n="KR4d0069_SBCK_002-22b"/>
神道碑諸路散青苗錢<hi>諸路一作諸縣</hi>彼其何知<hi>其一作亦</hi>
<pb n="KR4d0069_SBCK_002-1a"/>
集古録跋尾卷第二　歐陽文忠公集一百三十五<lb/>
　　　後漢堯母碑<hi>嵗月見本文</hi>
右漢堯母碑漢建寧五年造其文略曰堯母慶都感<lb/>
赤龍而生堯遂以侯伯恢踐帝<hi>下有闕</hi>慶都僊沒蓋葬<lb/>
于兹欲人莫知名曰靈臺上立黄屋堯所奉祠三代<lb/>
改易荒廢不修漢受濡期興滅繼絶如堯爲之遂遭<lb/>
亡新禮祠絶矣故廷尉<hi>姓名磨滅不可讀矣</hi>深惟大漢堯之苗<lb/>
胄當修堯祠追逺復舊前後奏上帝納其謀歲以春<lb/>
秋奉大牢祠時濟隂太守魏郡審晃成陽令博陵管<lb/>
遵各遣大掾輔助<hi>闕一字</hi>君經之營之不日成之此其<lb/>
<pb n="KR4d0069_SBCK_002-1b"/>
大槩也按皇覽云堯家在濟隂城陽吕氏春秋云堯<lb/>
葬榖林皇甫謐云榖林即城陽然自史記地志及水<lb/>
經諸書無堯母葬處惟見於此碑蓋亦葬城陽也而<lb/>
諸書俗本多爲城陽獨此碑爲成陽當以碑爲正碑<lb/>
後列當時人名民又云審晃字元讓管遵字君臺又<lb/>
云漢受濡期莫暁其義也<hi>右集本</hi>
　　　後漢堯祠碑<hi>歲月見本文</hi>
右漢堯祠碑在濟隂碑云帝堯者蓋昔世之聖王也<lb/>
又曰聖漢龍興纂堯之緒祠以上犧至于王莾絶漢<lb/>
之業而壇場夷替屏懾<hi>真蹟作攝</hi>無位大抵文字磨滅<lb/>
<pb n="KR4d0069_SBCK_002-2a"/>
字雖可見而不復成文其後有云李樹連理生於堯<lb/>
祠太守河南張寵到官始初出錢二千敬致禮祠其<lb/>
餘不能<hi>一作可</hi>讀也碑後有年月蓋熹平四年建也治<lb/>
平元年五月晦日書<hi>真蹟</hi>
　　　後漢堯祠祈雨碑<hi>嵗月見本文</hi>
右漢堯祠祈雨碑首尾殘滅其僅可識者有云股肱<lb/>
賢良廣祈多福䖍䖍夙夜又云常以甲子日詔太常<lb/>
陳上古之禮舞先王之樂又云延熹十年仲春二月<lb/>
陽氣侵隂又云享祀羣神仰瞻雲漢又曰嘉澍優霑<lb/>
利茂萬物又云孟府君知堯精靈與天通神修治大<lb/>
<pb n="KR4d0069_SBCK_002-2b"/>
殿以此知爲祈雨於堯祠也堯祠在漢濟隂郡孟府<lb/>
君者當是濟隂郡太守也其餘隷字完者頗多亦往<lb/>
住成句但斷續不可次序爾<hi>右集本</hi>
　　　後漢老子銘<hi>歲月見本文</hi>
右漢老子銘按桓帝本紀云延熹八年正月遣中常<lb/>
侍左悺之苦縣祠老子至十一月又遣中常侍管霸<lb/>
祠之而此碑云八月夢見老子而祠之世言碑銘蔡<lb/>
邕作今檢邕集無此文皆不可知也<hi>右真蹟</hi>
　　　後漢魯相置孔子廟卒史碑<hi>歲月見本文</hi>
右漢魯相置孔子廟卒史碑云司徒臣雄司空臣戒<lb/>
<pb n="KR4d0069_SBCK_002-3a"/>
稽首言魯前相瑛書言詔書崇聖道孔子作春秋制<lb/>
孝經演易繫辭經緯天地故特立廟襃成侯四時來<lb/>
祠事巳即去廟有禮器無常人掌領請置百石卒史<lb/>
一人典主守廟謹問太常祠曹掾馮牟史郭玄辭對<lb/>
故事辟雍祠先聖太宰太祝各一人備爵太常丞監<lb/>
祠河南尹給牛羊豕大司農給米臣愚以爲如瑛言<lb/>
可許臣雄臣戒愚戇誠惶誠恐頓首頓首死罪死罪<lb/>
臣稽首以聞制曰可按漢書元嘉元年吴雄爲司徒<lb/>
二生趙戒爲司空即此云臣雄臣戒是也魯相瑛者<lb/>
據碑言姓乙字仲卿漢碑在者多磨滅此幸完可讀<lb/>
<pb n="KR4d0069_SBCK_002-3b"/>
録之以見漢制三公奏事如此與羣臣上尚書者小<lb/>
異也又見漢祠孔子其禮如此治平元年六月二十<lb/>
日書<hi>右真蹟</hi>
　　　後漢修孔子廟器碑<hi>一作表歲月見本文</hi>
右漢<hi>一有朝字</hi>韓明府修孔子廟器碑云永壽二年青龍<lb/>
<hi>二字一作嵗</hi>在涒灘霜月之靈皇極之日永壽桓帝年號<lb/>
也按爾雅云歲在申曰涒灘桓帝永興三年正月戊<lb/>
申大赦改元永壽明年<hi>一有嵗次二字</hi>丙申曰歲在涒灘是<lb/>
矣云霜月之靈皇極之日莫曉其義疑是九月五日<lb/>
前漢文章之盛庶㡬三代之純深自建武以後頓爾<lb/>
<pb n="KR4d0069_SBCK_002-4a"/>
衰薄崔蔡之徒擅名當世然其筆力辭氣非出自然<lb/>
與夫楊馬之言醇醨異味矣及其末也不勝其弊霜<lb/>
月皇極是何等語韓明府者名勑字叔節前世見於<lb/>
史傳未有名勑者豈自余學之不博乎春秋左氏傳<lb/>
載古人命名之說不以爲名者頗多故以勑爲名者<lb/>
少也治平元年二月晦日書<hi>右真蹟</hi>
　　　後漢魯相晨孔子廟碑<hi>歲月見本文</hi>
右漢魯相上尚書章其略云建寧二年三月癸卯朔<lb/>
七日已酉魯相臣晨長史臣謙頓首死罪上尚書臣<lb/>
晨頓首頓首死罪死罪臣以元年到官行秋饗飲酒<lb/>
<pb n="KR4d0069_SBCK_002-4b"/>
泮宫復禮孔子宅而無公出酒脯之祠臣輒依社稷<lb/>
出王家榖春秋行禮建寧靈帝年號也於此見漢制<lb/>
天子之尊其辭稱頓首死罪而不敢斥至尊因尚書<lb/>
以致逹而巳余家集録漢碑頗多亦有奏章患其磨<lb/>
滅獨斯碑首尾完備可見當時之制也又云孔子乾<lb/>
坤所挺西狩獲麟爲漢制作故孝經援神契曰玄丘<lb/>
制命帝夘行又尚書考靈耀曰丘生倉際觸期稽度<lb/>
爲赤制䜟緯不經不待論而可知甚矣漢儒之狹陋<lb/>
也孔子作春秋豈區區爲漢而巳哉治平元年三月<lb/>
廿五日書<hi>右真蹟</hi>
<pb n="KR4d0069_SBCK_002-5a"/>
　　　後漢碑隂題名<hi>歲月未詳</hi>
右漢碑隂題名不知爲何人碑余家集録古文旣多<lb/>
或失其所得之自然漢碑存於今者惟華嶽與孔子<lb/>
廟最多其隂徃徃列修廟人姓名并記其所出錢數<lb/>
不過三百至五百今斯碑所題文字缺滅而中間有<lb/>
錢各五百四字則似是修廟人所記其人可見者有<lb/>
濟隂定陶蔡顥子盛山陽金郷張諺季徳河南宛陵<lb/>
趙堂世萇南陽南郷鄧升升逺濟隂成武周鳳季節<lb/>
而其餘人姓名邑里多不完又時時有故吏字不知<lb/>
爲何人祠廟第以漢隷難得録之爾治平元年閏五<lb/>
<pb n="KR4d0069_SBCK_002-5b"/>
月八日書<hi>右真蹟</hi>
　　　同前<lb/>
右漢碑隂題名不知爲何碑之隂蓋余家集録旣多<lb/>
而或失其所得之處又其文字磨滅莫可考究惟有<lb/>
錢各五百四字似是漢時修廟人爾漢碑今在者惟<lb/>
華嶽與孔子廟中最多其碑隂題名者徃徃各書所<lb/>
出錢數不過三百五百也而此碑所列邑里姓名字<lb/>
完可見者尚十餘人然皆是濟隂山陽彭城汝南陳<lb/>
留人則疑爲修孔子廟人也今列于後覽者可以察<lb/>
焉濟隂定陶蔡顥子盛濟隂張翔季審陳留酸棗李<lb/>
<pb n="KR4d0069_SBCK_002-6a"/>
直顯節山陽金郷張諺季徳河南宛陵趙堂世萇南<lb/>
陽南郷鄧升升逺濟隂成武周鳳季節山陽昌邑田<lb/>
胤元尊濟隂成武史楞世明彭城朱翔元舉<hi>右真蹟</hi>
　　　同前<lb/>
右漢碑隂題名二皆不知爲何碑隂其人各記所出<lb/>
錢數似是漢時修廟人題名余家集録華嶽及孔子<lb/>
廟碑多如此此亦疑是二廟中碑前碑殘滅尤甚第<lb/>
時有門生濟南東郡䓁字而姓名無復完者後碑則<lb/>
有議曹功曹騎吏有蓮勺左郷有秩池陽左郷有秩<lb/>
池陽集丞有秩皆不知是何名號又有<hi>闕一字</hi>陽候長<lb/>
<pb n="KR4d0069_SBCK_002-6b"/>
祋祤候長則是縣吏之名其隷字不甚精又無事實<lb/>
可考姑録其名號以俟知者爾<hi>右集本</hi>
　　　後漢張公廟碑<hi>歲月君本文真蹟</hi>
右漢張公廟碑在黎陽而碑無題首又其文字殘滅<lb/>
不可考究莫知爲何碑第時時得其字之可識而僅<lb/>
成文者曰惟和平元年正月丙寅和平桓帝年號以<lb/>
此知爲漢碑也又曰豐碑廟堂之前又曰於穆張公<lb/>
則又知爲張公廟碑矣又云國無災　屢獲豐年作<lb/>
歌九章頌公徳芳其辭有云公與守相駕蜚魚往来<lb/>
倐忽逺熹娱祐此<graphic n="KR1429" url="https://raw.githubusercontent.com/kanripo/KR-Gaiji/master/images/KR1429.png" mimeType="image/png"/>民寧厥居其餘字畫尚完者甚<lb/>
<pb n="KR4d0069_SBCK_002-7a"/>
多但不成文爾治平元年閏五月九日書是日奏事<lb/>
垂拱退召赴延和閱謝契丹禮物遂歸休<lb/>
　　　後漢公昉碑<hi>一作仙人唐君碑歲月未詳</hi>
右漢公昉碑者廼漢中太守南陽郭芝爲公昉修廟<lb/>
記也漢碑今在者類多磨滅而此記文字廑存可讀<lb/>
所謂公昉者初不載其姓名但云君字公昉爾又云<lb/>
耆老相傳以爲王莾居攝二年君爲郡吏啖瓜旁有<lb/>
真人<hi>一有居字</hi>左右莫察君獨進羙瓜又從而敬禮之真<lb/>
人者遂與期谷口山上乃與君神藥曰服藥以後當<lb/>
移意萬里知鳥獸言語是時府君去家七百餘里休<lb/>
<pb n="KR4d0069_SBCK_002-7b"/>
謁往来轉景即至闔郡驚焉白之府君徙爲御史<hi>一作</hi>
<hi>吏</hi>鼠齧𬒳具君乃畫地爲獄召鼠誅之視其腹中果<lb/>
有𬒳具府君欲從學道頃無所進府君怒勑尉部吏<lb/>
収公昉妻子公昉呼其師告以厄其師以藥飲公昉<lb/>
妻子曰可去矣妻子戀家不忍去於是乃以藥塗屋<lb/>
柱飲牛馬六畜湏臾有大風雲来迎公昉妻子屋宅<lb/>
六畜翛然與之俱去其說如此可以爲怪妄矣嗚呼<lb/>
自聖人殁而異端起戰國秦漢以来<hi>一作之際</hi>竒辭怪說<lb/>
紛然爭出不可勝數乆而佛之徒来自西夷老之徒<lb/>
起於中國而二患交攻爲吾儒者往往牽而從之其<lb/>
<pb n="KR4d0069_SBCK_002-8a"/>
卓然不惑者僅能自守而已欲排其說而黜之常患<lb/>
乎力不足也如公昉之事以語愚人竪子皆知其妄<lb/>
矣不待有力而後能破其惑也然彼漢人乃刻之金<lb/>
石以傳後世其意惟恐後世之不信然後世之人未<lb/>
必不從而惑也治平元年四月二十三日以旱開宫<lb/>
寺祈雨五日中一日休務假書<hi>右真蹟</hi>
　　　後漢析里橋郙閣頌<hi>歲月見本文</hi>
右漢析里橋郙閣頌建寧五年立云惟斯析里處漢<lb/>
之右溪源漂疾横注于道渉秋霖漉稽滯商旅休謁<lb/>
往還常失日晷行理咨嗟郡縣所苦斯溪旣然郙閣<lb/>
<pb n="KR4d0069_SBCK_002-8b"/>
尤甚臨深長淵三百餘丈接木相連號爲萬柱遭遇<lb/>
隤納人物俱隋<hi>一作隳</hi>沈没洪淵酷烈爲禍於是太守<lb/>
阿陽李君諱㑹字伯都以建寧三年二月辛巳到官<lb/>
思惟惠利有以綏濟聞此爲難其日乆矣乃俾府掾<lb/>
仇審改解危殆即便求隱析里大橋於爾乃造又醳<lb/>
散關之<graphic n="KR2185" url="https://raw.githubusercontent.com/kanripo/KR-Gaiji/master/images/KR2185.png" mimeType="image/png"/>漯徙朝陽之平慘減西髙閣就安寧之石<lb/>
道禹導江河以靖四海經紀厥績艾康萬里乃作頌<lb/>
曰頌後又有詩皆磨滅不完其云遭遇隤納又云醳<lb/>
散關之<graphic n="KR2185" url="https://raw.githubusercontent.com/kanripo/KR-Gaiji/master/images/KR2185.png" mimeType="image/png"/>漯徙朝陽之平慘刻畫適完非其訛繆而<lb/>
莫詳其義疑當時人語與今異又疑漢人用字簡略<lb/>
<pb n="KR4d0069_SBCK_002-9a"/>
假借不同爾故録之以俟博識君子治平元年六月<lb/>
十日書<hi>右真蹟</hi>
　　　後漢人闕銘<hi>歲月未詳真蹟</hi>
右漢人闕銘二其一曰永樂少府賈君闕其一曰雒<lb/>
陽令王君闕二者皆不知爲何人按漢書桓帝母孝<lb/>
崇匽皇后居永樂宫和平元年詔置太僕少府如長<lb/>
樂故事又按顔師古注地里志曰魚豢<hi>真蹟誤作劵</hi>云漢<lb/>
火行忌水故去洛水加隹師古謂光武以後始改爲<lb/>
雒然則二人者皆後漢時人也又按漢官儀長樂少<lb/>
府以宦者爲之則賈君者蓋亦宦者也治平元年九<lb/>
<pb n="KR4d0069_SBCK_002-9b"/>
月十五日書<lb/>
　　　後漢文翁石柱記<hi>歲月見本文</hi>
右漢文翁石柱記云漢初平五年倉龍甲戌旻天季<lb/>
月修舊築周公禮殿始自文翁開建泮宫據顔有意<lb/>
益州學館廟堂記云按<hi>一無此字</hi>華陽國志文翁爲蜀郡<lb/>
守造講堂作<hi>一無此字</hi>石室一名玉堂安帝永初間烈火<lb/>
爲災堂及寺舎並皆焚燎惟石室獨存至獻帝興平<lb/>
元年太守髙朕於玉堂東復造一石室爲周公禮殿<lb/>
有意又謂獻帝無初平五年當是興平<hi>四字一作當如華陽志爲</hi>
<hi>興平</hi>元年蓋時天下喪亂西蜀僻逺年號不通故仍稱<lb/>
<pb n="KR4d0069_SBCK_002-10a"/>
舊號也今檢范曄漢書本紀初平五年正月改爲興<lb/>
平顔說是也治平元年六月十三日書<hi>右真蹟</hi>
　　　後漢文翁學生題名<lb/>
右漢文翁學生題名凡一百有八人文學祭酒典學<lb/>
從事各一人司儀主事各二人左生七十三人右生<lb/>
三十人文翁在蜀教學之盛爲漢稱首其弟子著籍<lb/>
者何止於此蓋其磨滅之餘所存者此爾治平元年<lb/>
六月二十日書<hi>右真蹟</hi>
　　　後漢泰山都尉孔君碑<hi>歲月見本文</hi>
右漢泰山都尉孔君碑云君諱宙字季將<hi>二字一作秀特</hi>孔<lb/>
<pb n="KR4d0069_SBCK_002-10b"/>
子十九世之孫也年六十一延熹四年正月乙未以<lb/>
疾卒<hi>一有于家二字</hi>其序官閥甚簡又或殘滅不完但見其<lb/>
舉孝㢘爲郎遷元城令遂爲泰山都尉爾其辭有云<lb/>
躬忠恕以及人兼禹湯之罪已宙人臣而引禹湯以<lb/>
爲比在今人於文爲不類蓋漢世近古簡質猶如此<lb/>
也治平元年閏五月二十一日書<hi>右真蹟</hi>
　　　後漢孔宙碑隂題名<lb/>
百人其親授業者爲弟子轉相傳授者爲門生今宙<lb/>
右漢孔宙碑隂題名漢世公卿多自教授聚徒常數<lb/>
碑殘缺其姓名邑里僅可見者纔六十二人其稱弟<lb/>
<pb n="KR4d0069_SBCK_002-11a"/>
子者十人門生者四十三人故吏者八人故民者一<lb/>
人宙孔子十九世孫爲泰山都尉自有録治平元年<lb/>
閏五月二十一日書<hi>右真蹟</hi>
　　　後漢孔君碑<hi>歲月見本文真蹟</hi>
右漢孔君碑其名字磨滅不可見而世次官閥粗可<lb/>
考云孔子十九代孫潁川君之元子也舉孝㢘除郎<lb/>
中博昌長遭太守君憂服竟拜尚書侍郎治書御史<lb/>
博陵太守遷下邳相河東太守建寧四年十月卒其<lb/>
餘文字歷歷可讀以其斷絶處多文理難續故不復<lb/>
盡録然其終始略可見矣惟其名字皆亡爲可惜也<lb/>
<pb n="KR4d0069_SBCK_002-11b"/>
治平元年五月十日書<lb/>
　　　後漢孔徳讓碑<hi>一作碣歲月見本文</hi>
右漢孔徳讓碑蓋其名巳磨滅但云字徳讓者宣尼<lb/>
公二十世孫都尉君之子也仕歷郡諸曹史年二十<lb/>
永興二年七月遭疾不禄碑在今兖州孔子墓林中<lb/>
永興孝桓帝年號也<hi>一有都尉者宙也五字</hi>其人<hi>二字一作德讓</hi>早卒<lb/>
無事蹟可考余集録所藏<hi>一有獨闕二字</hi>孔林中漢<hi>一無此字</hi>碑<lb/>
最後得此遂無遺者蓋以其文字簡少無事實故世<lb/>
人遺而不取獨余家有之也治平元年閏五月二十<lb/>
日書<hi>右真蹟</hi>
<pb n="KR4d0069_SBCK_002-12a"/>
<pb n="KR4d0069_SBCK_002-13a"/>
而傳載遷官次序頗略蓋史之所記善惡大事官次<lb/>
雖小略不足爲失惟其繆誤與闕其大莭不可不正<lb/>
碑云大將軍以禮脅命拜侍御史遷梁令三府並用<lb/>
博士徴皆不就司隷校尉舉其有道公車徴拜議郎<lb/>
司徒長史而傳但云大將軍辟五遷司徒長史今據<lb/>
碑止四遷爾博士未甞拜也碑於長史下遂云入登<lb/>
侍中延熹八年地震有詔詢異而拜尚書遷南陽太<lb/>
守拜太中大夫復拜侍中屯騎尉宗正光禄勲遂授<lb/>
太尉傳至太中大夫始云遷侍中其前自長史入登<lb/>
侍中史闕書也碑又云固疾遜位拜光禄大夫遷衞<lb/>
<pb n="KR4d0069_SBCK_002-13b"/>
尉復作太尉而傳云以日食免拜衛尉以日食免當<lb/>
從傳爲正而不書光禄大夫史闕也其餘皆同故不<lb/>
復録<hi>右集本</hi>
　　　後漢太尉劉寛碑隂題名<hi>歲月見本文</hi>
右漢太尉劉寛碑隂題名寛碑有二其故吏門生各<lb/>
立其一也此題名在故吏所立之碑隂其别列於後<lb/>
者在寛子松之碑隂也寛以漢中平二年卒至唐咸<lb/>
亨元年其裔孫湖<hi>一作胡</hi>城公爽以碑歲乆皆仆于野<lb/>
爲再立之并記其世序嗚呼前世士大夫世家著之<lb/>
譜牒故自中平至咸亨四百餘年而爽䏻知其世次<lb/>
<pb n="KR4d0069_SBCK_002-14a"/>
如此之詳也蓋自黄帝以来子孫分國受姓歷堯舜<lb/>
三代數千歲間詩書所紀皆<hi>一有各字</hi>有次序豈非譜繫<lb/>
源流傳之百世而<hi>一無此字</hi>不絶歟此古人所以爲重也<lb/>
不然則士生於世皆莫自知其所出而昧其世徳逺<lb/>
近其所以異於禽獸者僅能識其父祖爾其可忽哉<lb/>
唐世譜牒尤備士大夫務以世家相高至其弊也或<lb/>
䧟䡖薄㛰姻附託邀求貨賂君子患之然而士子修<lb/>
飭喜自樹立兢兢惟恐墜其世業亦以有譜牒而䏻<lb/>
知其世也今之譜學亡矣雖名臣巨族未甞有家譜<lb/>
者然而俗習苟簡廢失者非一豈止家譜而已哉嘉<lb/>
<pb n="KR4d0069_SBCK_002-14b"/>
祐八年七月二十九日書<hi>右真蹟</hi>
　　　後漢楊震碑<hi>嵗月未詳</hi>
右漢楊震碑首題云漢故太尉楊公神道碑銘文字<lb/>
殘缺首尾不完其可見而僅成文者云聖漢龍興神<lb/>
祇降祉乃生于公又云窮神知變與聖同符鴻漸衡<lb/>
<hi>一作于</hi>門羣英雲集又云貽我三魚以章懿徳又云大<lb/>
將軍辟舉茂材除襄城令遷荆州刺史東萊涿郡太<lb/>
守又云司徒太尉立朝正色恪勤竭忠其餘字存者<lb/>
多而不復成文矣治平元年六月十日書<hi>右真蹟</hi>
　　　後漢楊震碑隂題名<lb/>
<pb n="KR4d0069_SBCK_002-15a"/>
右漢楊震碑隂題名者一百九十人其餘磨滅不完<lb/>
者又十餘人余家所録漢碑隂題名頗多或稱故吏<lb/>
門生弟子或稱從事曹掾之類其人皆著州縣邑里<lb/>
名字甚詳獨此碑所書簡略直云河間賈伯錡博陵<lb/>
劉顯祖之類凡百九十人者皆然疑其所書皆是字<lb/>
爾蓋後漢時人見於史傳者未甞有名兩字者也漢<lb/>
隷世所難得幸而在者多殘滅不完獨此碑刻畫完<lb/>
具而隷法尤精妙甚可喜也治平元年中伏日書<hi>真蹟</hi>
　　　後漢沛相楊君碑<hi>歲月見本文真蹟</hi>
右漢沛相楊君碑在閿郷楊震墓側碑首尾不完失<lb/>
<pb n="KR4d0069_SBCK_002-15b"/>
其名字按後漢書震及中子秉秉子賜賜子彪皆有<lb/>
傳又云震長子牧冨波相牧孫竒侍中竒子亮陽成<lb/>
亭侯又云少子奉奉子敷敷子衆蓩亭侯又有彪■<lb/>
子脩楊氏子孫載于史傳者止此爾不知沛相爲何<lb/>
人也碑云孝順皇帝西廵以掾史召見拜郎中遷常<lb/>
山長史換犍爲府丞宰司累辟應于司徒州察茂才<lb/>
遷鮦陽侯相後拜議郎五官中郎將沛相年五十六<lb/>
建寧元年六月癸丑遘疾而卒其終始尚可見而惜<lb/>
其名字亡矣治平元年六月十日書<lb/>
　　　後漢繁陽令楊君碑<hi>熹平中</hi>
<pb n="KR4d0069_SBCK_002-16a"/>
右漢繁陽令楊君碑首尾不完文字磨滅可識者四<lb/>
百三十字不可識者六十一字碑云君遭叔父太尉<lb/>
薨委榮輕舉吏民攀轅守闕上書運榖萬斛助官賑<lb/>
貧以乞君還又云<hi>一作君</hi>冨波君之子按漢書楊震子<lb/>
牧爲冨波相君廼牧子也叔父太尉者秉也出米乞<lb/>
令前史所無惜其名字磨滅不可見矣嘉祐八年十<lb/>
月廿三日書<hi>右真蹟</hi>
　　　後漢髙陽令楊君碑<hi>歲月未詳</hi>
右漢髙陽令楊著碑首尾不完而文字尚可識云司<lb/>
隷從事定潁侯相最後爲善侯相善上一字磨滅不<lb/>
<pb n="KR4d0069_SBCK_002-16b"/>
可見蓋其中間甞爲髙陽令而碑首不書最後官者<lb/>
不詳其義也按楊震碑髙陽令著震孫也今碑在震<lb/>
墓側<hi>一有右真蹟也字</hi>
　　　後漢楊君碑隂題名<hi>真蹟</hi>
右漢楊君碑隂題名首尾不完今可見者四十餘人<lb/>
楊震子孫葬閿郷者數世碑多殘缺此不知爲何人<lb/>
碑隂其後有云右後公門生又云右沛<hi>二字集本作後史</hi>君<lb/>
門生沛君疑是沛相者自有碑而亡其名字矣後公<lb/>
亦不知爲何人也治平元年六月十日書<lb/>
　　　同前<hi>真蹟</hi>
<pb n="KR4d0069_SBCK_002-17a"/>
右漢楊君碑隂題名凡一百三十一人有稱故吏者<lb/>
故民者處士者故功曹史者故門下佐者類例不一<lb/>
似當時人各隨意書之而文字磨滅僅可讀其姓名<lb/>
字俱完可識者八十三人其餘或在或亡蓋後漢楊<lb/>
震墓域中碑也楊氏墓在閿郷有碑數庁皆漢世所<lb/>
立余家集録得其四震及沛相繁陽髙陽令碑并得<lb/>
碑隂題名然<hi>一有嚮字</hi>得時參錯不知爲何碑之隂也其<lb/>
名氏可見者當時皆無所稱述顧其人亦不足究考<lb/>
第以漢隷真蹟金石所傳者至今類多磨滅可惜故<lb/>
録之爾治平元年三月晦日書<lb/>
<pb n="KR4d0069_SBCK_002-17b"/>
　　　後漢碑隂題名<lb/>
右漢碑隂題名在閿郷楊震墓側文字磨滅不復可<lb/>
考其僅可見者曰候長汾隂趙遺子宣候上滅一字<lb/>
又曰故督郵曹史縣功曹郷部吏柏昱等人名郷上<lb/>
又滅一字又曰西郷亭長柏昱子政又曰郷亭長翟<lb/>
國相如郷上又滅一字又曰麟都亭長隂定安定谷<lb/>
口亭長方文雅方上又滅一字東門亭長梁忠子孝<lb/>
四望亭長吴鴻子名麟武亭長常暠君宣其餘缺裂<lb/>
不完蓋楊氏子孫當時皆葬閿郷碑碣往往磨滅此<lb/>
不知爲誰碑也治平五年五月廿日謝雨致齋于太<lb/>
<pb n="KR4d0069_SBCK_002-18a"/>
社書<hi>右真蹟</hi>
　　　後漢楊公碑隂題名<hi>真蹟</hi>
右漢楊公碑隂題名楊氏世葬閿郷墓側皆有碑今<lb/>
其存者四余家集録皆得之乃太尉沛相髙陽繁陽<lb/>
令也此碑隂者不知爲何人碑文字殘缺其僅存者<lb/>
十五人又滅其一其在者十四人曰懷陵圉令相蔣<lb/>
禧字武仲冝禄長蕭劉瑞字仲祐孝㢘杼秋劉旭字<lb/>
子明太官日丞譙曹臻字建國辭曹史鄲公孫銀字<lb/>
山根門下書佐史韓純字子敬豐畢珮字廣世鄲孟<lb/>
縱字河雒决曹書佐鄲公孫晹字元晹皆稱故吏又<lb/>
<pb n="KR4d0069_SBCK_002-18b"/>
有故吏<hi>一無二字</hi>賛陳俊字仲顯蘄夏陽字儀公蘄兒銀<lb/>
字伯玉杼秋劉順字子選沛周儀字帛民凡五人皆<lb/>
不著職<hi>一有但稱故吏四字</hi>而孟縱字河雒周儀字帛民文字<lb/>
皆完非訛繆而莫曉其義也治平元年六月十四日<lb/>
書<lb/>
　　　後漢殘碑隂<hi>歲月未詳</hi>
右漢殘碑隂前後<hi>二字一作亦</hi>磨滅不知爲何人碑其知<lb/>
爲漢碑者蓋其隷字非漢人莫能爲也其字僅可見<lb/>
者尚數十而姓名完者九人曰王伯郷趙仲方賈元<lb/>
周王景陽賈元輔宗石處王仲宣馬安國王通國皆<lb/>
<pb n="KR4d0069_SBCK_002-19a"/>
無官號邑里莫知爲何人惟漢隷在者少爲難得故<lb/>
録之治平元年五月十八日書<hi>右真蹟</hi>
　　　後漢朔方太守碑隂<hi>歲月見本文</hi>
右漢朔方太守碑隂題名<hi>一無此字</hi>云永壽二年朔方太<lb/>
守上郡仇君察察下滅一字除郎中大曲長大下又<lb/>
滅一字延熹四年九月乙酉詔書遷衙令五年正月<lb/>
到官奉見明府見下又滅一字立祠刋石表章大聖<lb/>
之遺靈永示来世之未<hi>一作末</hi>未下又滅一字謹出錢<lb/>
千千下又滅兩字者下行因紀姓名<hi>一無七字</hi>據此乃當<lb/>
時修廟出錢人爾今其姓名往往可見云衙郷三老<lb/>
<pb n="KR4d0069_SBCK_002-19b"/>
時勤伯秋上官鳳季方録事史楊禹孟布衙主記椽<lb/>
楊綬子長門下功曹裴篤伯安倉曹掾任就子優又<lb/>
有集曹掾軍<hi>一作君</hi>假司馬之類名字多不完其所出<lb/>
錢不過三百至五百蓋漢世物輕幣重今華嶽孔子<lb/>
廟碑隂所列亦皆如此其所立祠蓋不知爲何廟也<lb/>
治平元年夏至日書<hi>右真蹟</hi>
　　　後漢劉曜碑<hi>一有并隂二字/歲月未詳真蹟</hi>
右漢劉曜碑在今鄆州界中文字磨滅僅有存者云<lb/>
諱曜字季尼年七十三其餘爵里官閥卒葬歲月皆<lb/>
不可見字爲漢隷亦不甚工惟其銘云天臨大漢錫<lb/>
<pb n="KR4d0069_SBCK_002-20a"/>
以明悊碑首題云漢故光禄勲東平無鹽劉府君之<lb/>
碑以此知爲漢碑也治平元年四月一日書<lb/>
　　　後漢北海相景君銘<hi>歲月見本文</hi>
右漢北海相景君銘其碑首題云漢故益州太守北<lb/>
海相景君銘其餘文字雖往往可讀而漫滅多不成<lb/>
文故君之名氏邑里官閥皆不可考<hi>一作見</hi>其可見者<lb/>
云惟漢安二年北海相任城府君卒城下一字不可<lb/>
識當爲景也漢功臣景丹封櫟陽侯傳子尚尚傳子<lb/>
苞苞傳子臨以無嗣絶安帝永𥘉中鄧太后紹封苞<lb/>
弟遽爲監亭侯以續丹後自是而後史不復書而他<lb/>
<pb n="KR4d0069_SBCK_002-20b"/>
景氏亦無顯者漢安順帝年號也君卒於順帝時蓋<lb/>
與遽同時人也碑銘有云不永麋夀余家集録三代<lb/>
古器銘有云眉壽者皆爲麋蓋古字簡少通用至漢<lb/>
猶然也治平元年四月二十九日書<hi>右真蹟</hi>
　　　後漢謁者景君碑<lb/>
右漢景君碑尤磨滅惟謁者任城景君數字尚完其<lb/>
餘班班可見者皆不䏻成文故其年世壽考功行卒<lb/>
葬莫可考也蓋漢隷今尤難得其磨滅之餘可惜爾<lb/>
<hi>右集本</hi>
　　　後漢景君石郭銘<lb/>
<pb n="KR4d0069_SBCK_002-21a"/>
右景君石郭銘者余旣得前景君碑又得此銘皆在<lb/>
任城不知一景君乎將任城景氏之族多耶文字磨<lb/>
滅不可考故附于此熈寧三年正月朔旦山齋記<hi>右</hi>
<hi>真蹟</hi>
　　　後漢袁良碑<hi>歲月見本文</hi>
右漢袁良碑云君諱良字卿卿上一字磨滅陳國扶<lb/>
樂人也厥先舜苗世爲封君周興虞閼父自此而滅<lb/>
又云滿爲陳侯至玄孫濤塗以字立姓曰袁自此又<lb/>
滅又云當秦之亂隱居河洛髙祖破項實從其册天<lb/>
下旣定還宅扶樂蓋不知爲何人也又云孝武征和<lb/>
<pb n="KR4d0069_SBCK_002-21b"/>
三年曾孫斬賊先勇拜黄門郎曽孫滅其名賊下亦<lb/>
<hi>一作又</hi>滅一字又曰封關内侯食遺郷六百戸薨子經<lb/>
嗣經薨子山嗣傳國三世至王莽而絶君即山之曽<lb/>
孫也舉孝㢘郎中謁者將作大匠丞相令廣陵太守<lb/>
討江賊張路等威震徐方謝病歸家孝順𥘉𥘉下數<lb/>
字滅<hi>一作滅數字</hi>又云府舉君拜議郎符節令其後又云<lb/>
永建六年二月卒其碑首題云漢故國三老袁君碑<lb/>
而碑文有使者持節安車又有几杖之尊袒割之養<lb/>
君寔饗之之語以此知良甞爲三老矣其餘磨滅雖<lb/>
時時可讀而不能次第也又云帝御九龍殿引對飲<lb/>
<pb n="KR4d0069_SBCK_002-22a"/>
宴九龍殿名惟見於此治平元年五月二十九日夏<lb/>
至假書<hi>右真蹟</hi>
　　　後漢張平子墓銘<hi>永和四年</hi>
右漢張平子墓銘世傳崔子玉撰并書按范曄漢書<lb/>
張衡傳賛云崔子玉謂衡數術窮天地制作侔造化<lb/>
此銘有之<hi>四字一作今銘有此語</hi>則真子玉作也其刻石爲二<lb/>
本一在南陽一在向城天聖中有右班殿直趙球者<lb/>
知南陽縣事因治縣署毀馬臺得一石有文驗之廼<lb/>
斯銘也遂龕于聽事之壁其文至凡百君子而止其<lb/>
後<hi>一有半字</hi>亡矣其在向城者今尚書屯田貟外郎謝景<lb/>
<pb n="KR4d0069_SBCK_002-22b"/>
𥘉得其半於向城之野自凡百君子巳上則亡矣<hi>三字</hi>
<hi>一作其前半亡矣</hi>今以二本相𥙷續其文遂復完而闕其最<lb/>
後四字然則昔人爲二本者不爲無意矣據徐方回<lb/>
所記二十一字廼趙球所得南陽石之亡者<hi>二十一字一作</hi>
<hi>唐寳應中有徐方回者别得二十一字云是銘最後文疑球所得南陽石之半亡者爾</hi>今不復<lb/>
見則又亡矣惜哉嘉祐八年歲在癸夘十月十八日<lb/>
書<hi>右真蹟</hi>
集古録跋尾卷第二<lb/>
<pb n="KR4d0069_SBCK_002-23a"/>
堯母碑<hi>元第四百六十一</hi>堯母<hi>一有/祠字</hi>恢踐帝<hi>一有/宫字</hi>奉祠<hi>一作祀</hi>
讀矣<hi>一無矣字</hi>諸書<hi>此下一有皆字</hi>嘉祐元年三月二十九日書<lb/>
<hi>一有此十一字</hi>
堯祠碑<hi>元第七百九十一</hi>屏懾<hi>真碑及公䟦皆作屏懾或因國語并左氏傳疑懾爲攝非</hi>
祈雨碑<hi>元第九百六十一</hi>又曰<hi>一作/云</hi>斷續<hi>一作絶</hi>治平元年六<lb/>
月六日書<hi>一有此九字</hi>
老子銘<hi>元第一百六十一</hi>
置孔子廟卒史碑<hi>元第三百九十</hi>辟雍<hi>一作廱碑作雍</hi>
修孔子廟器碑<hi>元第三百五十一</hi>莫曉<hi>莫字上一有者字</hi>
孔子廟碑<hi>元第四百七十一</hi>
<hi>異</hi>
<pb n="KR4d0069_SBCK_002-23b"/>
碑隂題名<hi>元第八百一</hi>斯碑<hi>一無/碑字</hi>世萇<hi>一作長</hi>
同前<hi>元第八百三十一</hi>又有<hi>此下闕一夏字</hi>治平元年閏五月九日<lb/>
書<hi>一有此十字</hi>
張公廟碑<hi>元第八百二十一</hi>災<hi>一作冦</hi>
公昉碑<hi>元第五百七十</hi>府君<hi>一無/君字</hi>君徙<hi>碑作從</hi>
郙閣頌<hi>元第九百八十一</hi>府掾<hi>碑作衡/官掾</hi>徙朝<hi>碑作/從朝</hi>經紀<hi>碑作記</hi>
後漢人闕銘<hi>元第七百八十一</hi>人也<hi>一無也字</hi>
石柱記<hi>元第二百二十一</hi>
文翁學生題名<hi>元第六十一</hi>
都尉孔君碑<hi>元第三百八十一</hi>宙人臣<hi>一作宙/爲人臣</hi>此也<hi>一無也字</hi>
<pb n="KR4d0069_SBCK_002-24a"/>
<pb n="KR4d0069_SBCK_002-25a"/>
沛相揚君碑<hi>元第十一</hi>長子<hi>一無長字</hi>
　右漢楊君碑者其名字皆巳磨滅惟其銘云明明<lb/>
　楊君其姓尚可見爾其官閥始卒則粗可考云孝<lb/>
　順皇帝西廵以掾史召見帝嘉其忠臣之苗器其<lb/>
　璵璠之質詔拜郎中遷常山長史換犍爲府丞非<lb/>
　其好也廼翻然䡖舉宰司累辟應于司徒州察茂<lb/>
　林遷鮦陽侯相金城太守南蠻蠢迪王師出征拜<lb/>
　車騎將軍從事軍還䇿勲復以疾辭後拜議郎五<lb/>
　官中郎將沛相年五十六建寧元年五月癸丑遘<lb/>
　疾而卒其終始頗可詳見而獨其名字泯滅爲可<lb/>
<pb n="KR4d0069_SBCK_002-25b"/>
　惜也是故余甞以謂君子之垂乎不朽者顧其道<lb/>
　如何爾不託於事物而傳也顔子窮臥陋巷亦何<lb/>
　施於事物耶而名光後世物莫堅於金石盖有時<lb/>
　而弊也治平元年閏五月二十八日書<hi>此與前本不同故兩存之</hi>
繁陽令楊君碑<hi>元第一百一</hi>
髙陽令楊君碑<hi>元第一百十一</hi>
楊君碑隂題名<hi>元第二十一</hi>亦不知爲<hi>一作不知其爲</hi>
同前<hi>元第四百八十一</hi>楊君<hi>一作/氏</hi>史者<hi>一無者字</hi>
同前<hi>元第七百四十二</hi>五年<hi>一作元年</hi>
同前<hi>元第二百二十一</hi>
<pb n="KR4d0069_SBCK_002-26a"/>
後漢殘碑隂<hi>元附二百二十一</hi>惟漢隷在者少爲難得故録<lb/>
之<hi>一無此十二字</hi>
朔方太守碑隂<hi>元附二百二十一</hi>
劉曜碑<hi>元第五百一</hi>悊<hi>一作詰</hi>
景君銘<hi>元第六百二十一</hi>
景君碑<hi>元第九百七十一</hi>熈寧二年十月朔<hi>一作晦</hi>日山齋書<lb/>
<hi>一有此十一字</hi>
景君石郭銘<hi>元附九百七十一</hi>
袁良碑<hi>元第七百七十一</hi>時時<hi>一作有時</hi>
張平子墓銘<hi>元第三十一</hi>謂衡<hi>一作稱衡</hi>
<pb n="KR4d0069_SBCK_002-26b"/>
</p>
<p>
</p>
  </div>
</body>
</text>
</TEI>
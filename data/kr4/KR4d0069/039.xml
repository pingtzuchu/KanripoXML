<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_039-1a"/>
居士集卷第三十九　歐陽文忠公集三十九<lb/>
　　記十首<lb/>
　　　泗州先春亭記<lb/>
景祐二年秋清河張侯以殿中丞來守泗上旣至問<lb/>
民之所素病而治其尤暴者曰暴莫大於淮越明年<lb/>
春作城之外堤因其舊而廣之度爲萬有九千二百<lb/>
尺用人之力八萬五千泗之民曰此吾利也而大役<lb/>
焉然人力出於州兵而石出乎南山作大役而民不<lb/>
知是爲政者之私我也不出一力而享六利不可相<lb/>
與出米一千三百石以食役者堤成髙三十三尺土<lb/>
<pb n="KR4d0069_SBCK_039-1b"/>
實石堅捍暴備災可乆而不壞旣曰泗四逹之州也<lb/>
賔客之至者有禮於是因前蔣侯堂之亭新之爲勞<lb/>
餞之所曰思邵亭且推其美於前人而志邦人之思<lb/>
也又曰泗天下之水㑹也歳漕必廪於此於是治常<lb/>
豐倉西門二夾室一以視出納曰某亭一以爲舟者<lb/>
之寓舎曰通漕亭然後曰吾亦有所休<hi>一有暇其勞三字</hi>乎<lb/>
乃築州署之東城上爲先春亭以臨淮水而望西山<lb/>
是歳秋予貶夷陵過泗上於是知張侯之善爲政也昔<lb/>
周單子聘楚而過陳見其道穢而川澤不陂梁客至<lb/>
不授館羇旅無所寓遂知其必亡蓋城郭道路旅舎<lb/>
<pb n="KR4d0069_SBCK_039-2a"/>
寄寓皆三代爲政之法而周官尤謹著之以爲禦備<lb/>
今張侯之作也先民之備災而及于賔客徃來然後<lb/>
思自休焉故曰知爲政也先時歳大水州㡬溺前司<lb/>
封貟外郎張侯夏守是州築堤以禦之今所謂因其<lb/>
舊者是也是役也堤爲大故予記其大者詳焉<lb/>
　　　夷陵縣至喜堂記<lb/>
峽州治夷陵地濵大江雖<hi>一無此字</hi>有椒<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>紙以通商賈<lb/>
而民俗儉陋常自足無所仰於四方販夫所售不過<lb/>
鱐魚腐鮑民所嗜而巳冨商大賈皆無爲而至地僻<lb/>
而貧故夷陵爲下縣而峽爲小州州居無郭郛通衢<lb/>
<pb n="KR4d0069_SBCK_039-2b"/>
不能容車馬市無百貨之列而鮑魚之肆不可入雖<lb/>
邦君之過市必常下乘掩鼻以疾趨而民之列處竈<lb/>
廪匽井無異位一室之間上父子而下畜豕其覆皆<lb/>
用<hi>一作以</hi>茅竹故歳常火災而俗信鬼神其相傳曰作<lb/>
<hi>一無此字</hi>瓦屋者不利夷陵者楚之西境昔春秋書荆以<lb/>
狄之而詩人亦曰蠻荆豈其陋俗自古然歟景祐二<lb/>
年尚書駕部貟外郎朱公治是州始樹木増城<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>甓<lb/>
南北之街作市門市區又教民爲瓦屋别竈廪異人<lb/>
畜以變其俗旣又命夷陵令劉光裔治其縣起勑書<lb/>
樓飾㕔事新吏舎三年夏縣功畢某有罪來是邦朱<lb/>
<pb n="KR4d0069_SBCK_039-3a"/>
公於某有舊且哀其以罪而來爲至縣舎擇其㕔事<lb/>
之東以作斯堂度爲䟽絜髙明而日居之以休其心<lb/>
堂成又與賔客偕至而落之夫罪戾之人冝棄惡地<lb/>
處窮險使其憔悴憂思而知自悔咎今乃賴朱公而<lb/>
得善地以偷宴安頑然使忘其有罪之憂是皆異其<lb/>
所以來之意然夷陵之僻陸走荆門襄陽至京師二<lb/>
十有八驛水道大江絶淮抵汴東水門五千五百有<lb/>
九十里故爲吏者多不欲逺來而居者徃徃不得代<lb/>
至歳滿或自罷去然不知夷陵風俗朴野少盗爭<hi>一作</hi>
<hi>少盜亊静</hi>而令之日食有稻與魚又有橘柚茶筍四時之<lb/>
<pb n="KR4d0069_SBCK_039-3b"/>
味江山美秀而邑居繕完無不可愛是非惟有罪者<lb/>
之可以忘其憂而凡爲吏者莫不始來而不樂旣至<lb/>
而後喜也作至喜堂記藏其壁夫令雖卑而有土與<lb/>
民冝志其風俗變化之善惡使後來者有考焉爾<hi>一作</hi>
<hi>使後來有考其歳月云爾</hi>
　　　峽州至喜亭記<lb/>
蜀於五代爲僭國以險爲虞以冨自足舟車之迹不<lb/>
通乎中國者五十有九年宋受天命一海内四方次<lb/>
第平太祖改元之三年始平蜀然後蜀之絲枲織文<lb/>
之冨衣𬒳於天下而貢輸商旅之徃來者陸輦秦鳯<lb/>
<pb n="KR4d0069_SBCK_039-4a"/>
水道岷江不絶于萬里之外岷江之來合蜀衆水岀<lb/>
三峽爲荆江傾折回直捍怒鬪激束之爲湍觸之爲<lb/>
旋順流之舟頃刻數百里不及顧視一失毫釐與崖<lb/>
石遇則糜潰漂没不見蹤迹故凡<hi>一有西字</hi>蜀之可以充<lb/>
内府供京師而移用乎諸州者皆陸出而其羨餘不<lb/>
急之物乃下于江若棄之然其爲險且不測如此夷<lb/>
陵爲州當峽口江出峽始漫爲平流故舟人至此者<lb/>
必瀝酒再拜相賀以爲更生尚書虞部郎中朱公再<lb/>
治是州之三月作至喜亭于江津以爲舟者之停留<lb/>
也且誌夫天下之大險至此而始平夷以爲行人之<lb/>
<pb n="KR4d0069_SBCK_039-4b"/>
喜幸夷陵固爲下州廩與俸皆薄而僻且逺雖有善<lb/>
政不足爲名譽以資進取朱公能不以陋而安之其<lb/>
心又喜夫人之去憂患而就樂易詩所謂愷悌君子<lb/>
者矣自公之來歳數大豐因民之餘然後有作惠于<lb/>
徃來以館以勞動不違時而人有賴是皆宜書故凡<lb/>
公之佐吏因相與謀而屬筆於脩焉<lb/>
　　　御書閣記<lb/>
醴陵縣東二十里有宫曰登眞其前有山丗傳仙人<lb/>
王喬錬藥於此唐開元間神仙道家之說興天子爲<lb/>
書六大字賜而揭焉太宗皇帝時詔求天下前世名<lb/>
<pb n="KR4d0069_SBCK_039-5a"/>
山異迹而尤好書法聞登眞有開元時所賜字甚竒<lb/>
乃取至京師閱焉巳而還之又賜御書飛帛字使藏<lb/>
焉其後登眞大火獨飛帛書存康定元年道士彭知<lb/>
一探其私笈<hi>一作篋</hi>以市工材悉復宫之舊建樓若干<lb/>
尺以藏賜書予之故人處士任君爲予言其事來乞<lb/>
文以志凡十餘請而不懈予所領職方悉掌天下圖<lb/>
書考圖驗之醴陵老佛之居凡八十而所謂登眞者<lb/>
其說皆然乃爲之記夫老與佛之學皆行於世乆矣<lb/>
爲其徒者常相訾病若不相容於世二家之說皆見<lb/>
斥於吾儒冝其合勢并力以爲拒守而乃反自相攻<lb/>
<pb n="KR4d0069_SBCK_039-5b"/>
惟恐不能相弱者何哉豈其死生性命所持之說相<lb/>
盭而然邪故其代爲興衰各繫於時之好惡雖善辯<lb/>
者不能合二說而一之至其好大宫室以矜世人則<lb/>
其爲事同焉然而佛能箝人情而鼓以禍福人之趣<lb/>
者常衆而熾老氏獨好言清淨逺去靈仙飛化之術<lb/>
其事㝠深不可質究則其爲<hi>一無此字</hi>常以淡泊無爲爲<lb/>
務故凡佛氏之動揺興作爲力甚易而道家非遭人<lb/>
主之好尚不能獨興其間能自力而不廢者豈不賢<lb/>
於其徒者哉知一是已慶曆二年八月八日廬陵歐<lb/>
陽脩記<lb/>
<pb n="KR4d0069_SBCK_039-6a"/>
　　畫舫齋記<lb/>
予至滑之三月即其署東偏之室治爲燕私之居而<lb/>
名曰畫舫齋齋廣一室其深七室以戸相通凡入予<lb/>
室者如入乎舟中其温室之奥則穴其上以爲明其<lb/>
虚室之䟽以逹則欄檻其兩旁以爲坐立之倚凡偃<lb/>
休於吾齋者又如偃休乎舟中山石<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒佳花美木<lb/>
之植列於兩簷之外又似汎乎中流而左山右林之<lb/>
相映皆可愛者故因以舟名焉周易之象至於履險<lb/>
蹈難必曰渉川蓋舟之爲物所以濟險難而非安居<lb/>
之用也今予治齋於署以爲燕安而反以舟名之豈<lb/>
<pb n="KR4d0069_SBCK_039-6b"/>
不戾哉矧予又甞以罪謫走江湖間自汴絶淮浮于<lb/>
大江至于巴峽轉而以入于漢沔計其水行㡬萬餘<lb/>
里其羇窮不幸而卒遭風波之恐徃徃<hi>二字一作或</hi>叫號<lb/>
神明以脫須臾之命者數矣當其恐時顧視前後凡<lb/>
舟之人非爲商賈則必仕宦因竊自歎以謂非冒利<lb/>
與不得巳者孰肯至是哉賴天之惠全活其生今得<lb/>
除去宿負列官于朝以來是州<hi>一無此二字</hi>飽廩食而安<lb/>
署居追<hi>一作遐</hi>思曩時山川所歷舟檝之危蛟鼉<hi>一有白鱀</hi>
<hi>二字</hi>之出没波濤之洶歘冝其寢驚而夢愕而乃忘其<lb/>
險阻猶以舟名其齋豈眞樂於舟居者邪然予聞古<lb/>
<pb n="KR4d0069_SBCK_039-7a"/>
之人有逃世逺去江湖之上終身而不肯反者其必<lb/>
有所樂也苟非冒利於險有罪而不得巳使順風恬<lb/>
波傲然<hi>一無此二字</hi>枕席之上一日而<hi>一無此字</hi>千里則舟之<lb/>
行豈不樂哉<hi>一作誠可樂也</hi>顧予誠有所未暇而<hi>此八字一作今舟之</hi>
<hi>制尤多</hi>舫者宴嬉之舟也姑以名予齋奚曰不冝予友<lb/>
蔡君謨善大書頗怪偉將乞其大字以題於楹懼其<lb/>
疑予之所以名齋者故具以云又因以<hi>一無此字</hi>置于壁<lb/>
壬午十二月十二日書<lb/>
　　　王彦章畫像記<lb/>
太師王公諱彦章字子明鄆州壽張人也事梁爲宣<lb/>
<pb n="KR4d0069_SBCK_039-7b"/>
義軍節度使以身死國葬於鄭州之管城晉天福二<lb/>
年始贈太師公在梁以智勇聞梁晉之爭數百戰其<lb/>
爲勇將多矣而晉人獨畏彦章自乾化後常與晉戰<lb/>
屢困莊宗於河上及梁末年小人趙巖等用事梁之<lb/>
大臣老將多以讒不見信<hi>一作用</hi>皆怒而有怠心而梁<lb/>
亦盡失河北事勢巳去諸將多懷顧望獨公奮然自<lb/>
必不少屈懈志雖不就卒死以忠公旣死而梁亦亡<lb/>
矣悲夫五代終始纔五十年而更十有三君五易國<lb/>
而八姓士之不幸而出乎其時能不汙其身得全其<lb/>
節者鮮矣公本武人不知書其語質平生甞謂人曰<lb/>
<pb n="KR4d0069_SBCK_039-8a"/>
豹死留皮人死留名蓋其義勇忠信出於天性而然<lb/>
予於五代書竊有善善惡惡之志至於公傳未甞不<lb/>
感憤歎息惜乎舊史殘略不能備公之事康定元年<lb/>
予以節度判官來此求於滑人得公之孫睿所録家<lb/>
傳頗多於舊史其記德勝之戰尤詳又言敬翔怒末<lb/>
帝不肯用公欲自經於帝前公因用笏畫山川爲御<lb/>
史彈而見廢又言公五子其二同公死節此皆舊史<lb/>
無之又云公在滑以讒自歸於京師而史云召之是<lb/>
時梁兵盡屬叚凝京師羸兵不滿數千公得保鑾五<lb/>
百人之鄆州以力寡敗於中都而史云將五千以徃<lb/>
<pb n="KR4d0069_SBCK_039-8b"/>
者亦皆非也公之攻德勝也𥘉受命於帝前期以三<lb/>
日破敵梁之將相聞者皆竊笑及破南城果三日是<lb/>
時莊宗在魏聞公復用料公必速攻自魏馳馬來救<lb/>
已不及矣莊宗之善料公之善<hi>一無此字</hi>出竒何其神哉<lb/>
今國家罷兵四十年一旦元昊反敗軍殺將連四五<lb/>
年而攻守之計至今未決予甞獨持用竒取勝之議<lb/>
而歎邊將屢失其機時人聞予說者或笑以爲狂或<lb/>
忽若不聞雖予亦惑不能自信及讀公家傳至於德<lb/>
勝之捷乃知古之名將必出於竒然後能勝然非審<lb/>
於爲計者不能出竒竒在速速在果此天下偉男子<lb/>
<pb n="KR4d0069_SBCK_039-9a"/>
之所爲非拘牽常筭之士可到也毎讀其傳未甞不<lb/>
想見其人後二年予復來通判州事歳之正月過俗<lb/>
所謂鐵槍寺者又得公畫像而拜焉歳乆磨滅隱隱<lb/>
可見亟命工完理之而不敢有加焉懼失其眞也公<lb/>
<hi>一有尤字</hi>善用槍當時號王鐵槍公死已百年至今俗猶<lb/>
以名其寺童兒牧竪皆知王鐵槍之爲良將也一槍<lb/>
之勇同時豈無而公獨不朽者豈其忠義之節使然<lb/>
歟畫已百餘年矣完之復可百年然公之不泯者不<lb/>
繫乎畫之存不存<hi>二字一作否</hi>也而予尤區區如此者盖<lb/>
其希慕之至焉耳讀其書尚想乎其人況得拜其像<lb/>
<pb n="KR4d0069_SBCK_039-9b"/>
識其面目不忍見其壞也畫旣完因書予所得者于<lb/>
後而歸其人使藏之<hi>一有焉字</hi>
　　　襄州榖城縣夫子廟記<lb/>
釋奠釋菜祭之略者也古者士之見師以菜爲摯故<lb/>
始入學者必釋菜以禮其先師其學官四時之祭乃<lb/>
皆釋奠釋奠有樂無尸而釋菜無樂則其又略也故<lb/>
其禮亡焉而今釋奠幸存然亦無樂又不徧舉於四<lb/>
時獨春秋行事而已記曰釋奠必有合有國故則否<lb/>
謂凡有國各自祭其先聖先師若唐虞之夔伯夷周<lb/>
之周公魯之孔子其國之無焉者則必合於鄰國而<lb/>
<pb n="KR4d0069_SBCK_039-10a"/>
祭之然自孔子没後之學者莫不宗焉故天下皆尊<lb/>
以爲先聖而後世無以易學校廢乆矣學者莫知所<lb/>
師<hi>一有則字</hi>又取孔子門人之髙第曰顔回者而配焉以<lb/>
爲先師隋唐之際天下州縣皆立學置學官生貟而<lb/>
釋奠之禮遂以著令其後州縣學廢而釋奠之禮吏<lb/>
以其著令故得不廢學廢矣無所從祭則皆廟而祭<lb/>
之荀卿子曰仲尼聖人之不得勢者也然使其得勢<lb/>
則爲堯舜矣不幸無時而没特以學者之故享弟子<lb/>
春秋之禮而後之人不推所謂釋奠者徒見官爲立<lb/>
祠而州縣莫不祭之則以爲夫子之尊由此爲盛甚<lb/>
<pb n="KR4d0069_SBCK_039-10b"/>
者乃謂生雖不得位而没有所享以爲夫子榮謂有<lb/>
德之報雖堯舜莫若何其謬論者歟祭之禮以迎尸<lb/>
酌鬯爲盛釋奠薦饌直奠而巳故曰祭之略者其事<lb/>
有樂舞授器之禮今又廢則於其略者又不備焉然<lb/>
古之所謂吉凶郷射賔燕之禮民得而見焉者今皆<lb/>
廢失而州縣幸有社稷釋奠風雨雷師之祭民猶得<lb/>
以識先王之禮器焉其牲酒器幣之數升降俯仰之<lb/>
節吏又多不能習至其臨事舉多不中而色不莊使<lb/>
民無所瞻仰見者怠焉因以爲古禮不足復用可勝<lb/>
歎哉<hi>一無此四字</hi>大宋之興於今八十年天下無事方修<lb/>
<pb n="KR4d0069_SBCK_039-11a"/>
禮樂崇<hi>一作尊</hi>儒術以文太平之功以謂王爵未足以<lb/>
尊夫子又加至聖之號以褒崇之講正其禮下於州<lb/>
縣而吏或不能諭上<hi>一有之字</hi>意凡有司簿書之所不責<lb/>
者謂之不急非師古好學者莫肯盡心焉榖城令狄<lb/>
君栗爲其邑未逾時修文宣王廟易於縣之左大其<lb/>
正位爲學舎於其旁藏九經書率其邑之子弟興於<lb/>
學然後<hi>一作后</hi>考制度<hi>一作圖記</hi>爲爼豆籩篚罇爵簠簋凡<lb/>
若干<hi>一作凡百餘事</hi>以與其邑人行事<hi>一本大宋之興至謂之不急一叚載于此</hi>
<hi>下</hi>穀城縣政乆廢狄君居之朞月稱治又能載國典<lb/>
修禮興學急其有司所不責者諰諰然惟恐不及可<lb/>
<pb n="KR4d0069_SBCK_039-11b"/>
謂有志之士矣<lb/>
　　　吉州學記<lb/>
慶曆三年秋天子開天章閣召政事之臣八人問治<lb/>
天下其要有㡬施於今者冝何先使坐而書以對八<lb/>
人者皆震恐失位俯伏頓首言此非愚臣所能及惟<lb/>
陛下所欲爲則天下幸甚於是詔書屢下勸農桑責<lb/>
吏課舉賢才其明年三月遂詔天下皆立學置學官<lb/>
之貟然後海隅徼塞四方萬里之外莫不皆有學嗚<lb/>
呼盛矣學校王政之本也吉者致治之盛衰視其學<lb/>
之興廢記曰國有學遂有序黨有庠家有塾此三代<lb/>
<pb n="KR4d0069_SBCK_039-12a"/>
極盛之時大備之制也宋興蓋八十有四年而天下<lb/>
之學始克大立豈非盛美之事須其乆而後至於大<lb/>
備歟是以詔下之日臣民喜幸而奔走就事者以後<lb/>
爲羞其年十月吉州之學成州舊有夫子廟在城之<lb/>
西北今知州事李侯寛之至也謀與州人遷而大之<lb/>
以爲學舎事方上請而詔巳下學遂以成李侯治吉<lb/>
敏而有方其作學也吉之士率其私錢一百五十萬<lb/>
以助用人之力積二萬二千工而人不以爲勞其良<lb/>
材堅甓之用凡二十二萬三千五百而人不以爲多<lb/>
學有堂筵齋講有藏書之閣有賔客之位有游息之<lb/>
<pb n="KR4d0069_SBCK_039-12b"/>
亭嚴嚴翼翼壯偉閎耀而人不以爲侈旣成而來學<lb/>
者常三百餘人予世家于吉而<hi>一無此字</hi>濫官于朝<hi>一有廷字</hi>
進不能<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>揚<hi>一作明字</hi>天子之盛美退不得與諸生揖讓<lb/>
乎其中然予聞教學之法本於人性磨揉遷革使趨<lb/>
於善其勉於人者勤其入於人者漸善教者以不倦<lb/>
之意須遲乆之功至於禮讓興行而<hi>一無此字</hi>風俗純美<lb/>
然後爲學之成今州縣之吏不得乆其職而躬親於<lb/>
教化也故李侯之績及於學之立而不及待其成惟<lb/>
後之人母廢慢天子之詔而殆<hi>一作怠</hi>以中止幸予他<lb/>
日因得歸榮故郷而謁於學門將見吉之士皆道德<lb/>
<pb n="KR4d0069_SBCK_039-13a"/>
明秀而可爲公卿問於其俗而婚喪飲食皆中禮節<lb/>
入於其里而長㓜相孝慈於其家行於其郊而少者<lb/>
扶其羸老壯者代其負荷於道路然後樂學之道成<lb/>
而得時從先生耆老席于衆賔之後聽郷樂之歌飲<lb/>
獻酬之酒以詩頌天子太平之功而周覽學舎思詠<lb/>
李侯之遺愛不亦美哉故於其始成也刻辭于石而<lb/>
立諸其廡以俟<lb/>
　　　豐樂亭記<lb/>
脩旣治滁之明年夏始飲滁水而甘問諸滁人得於<lb/>
州<hi>一作城西</hi>南百歩之近其上豐山聳然而特立下則幽<lb/>
<pb n="KR4d0069_SBCK_039-13b"/>
谷窈然而深藏中有清泉滃然而仰<hi>一無此字</hi>出俯仰左<lb/>
右顧而樂之於是䟽泉鑿石闢地以爲亭而與滁人<lb/>
徃遊<hi>一作還一有於字</hi>其間滁於五代干戈之際用武之地<lb/>
也昔太祖皇帝甞以周師破李景兵十五萬於清流<lb/>
山下生擒其將皇甫暉姚鳯於滁東門之外遂以平<lb/>
滁脩甞考其山川按<hi>一作桉其山水考</hi>其圖記升髙以望清<lb/>
流之關欲求暉鳯就擒之所而故老皆無在者蓋天<lb/>
下之平乆矣自唐失其政海内分裂豪傑並起而爭<lb/>
<hi>一有而字</hi>所在<hi>一有自字</hi>爲敵國者何可勝數及宋受天命聖<lb/>
人出而四海一嚮之憑恃險阻剗削消磨百年之間<lb/>
<pb n="KR4d0069_SBCK_039-14a"/>
漠然徒見山髙而水清欲問其事而遺老盡矣今滁<lb/>
介於江淮之間舟車商賈四方賔客之所不至民生<lb/>
不見外事而安於畎畝衣食以樂生送死而孰知上<lb/>
之功德休養生息<hi>一作覆𬒳休養</hi>涵煦百年之深也脩之來<lb/>
此樂其地僻而事簡又愛其俗之安閑旣得斯泉于<lb/>
山谷之間乃<hi>一無此字</hi>日與滁人仰而望山俯而聽泉掇<lb/>
幽芳而䕃喬木風霜水雪刻露清秀四時之景<hi>一作美</hi>
無不可愛又幸其民樂其歳物之豐成而喜與予遊<lb/>
也因爲本其山川道其風俗之美使民知所以安此<lb/>
豐年之樂者幸生無事之時也夫宣上恩德以與民<lb/>
<pb n="KR4d0069_SBCK_039-14b"/>
共樂刺史之事也遂書以名其亭焉慶曆丙戌六月<lb/>
日右正言知制誥知滁州軍州事歐陽脩記<lb/>
　　　醉翁亭記<lb/>
環滁皆山也其西南諸峯林壑尤美望之蔚然而深<lb/>
秀者琅邪也山行六七里漸聞水聲潺潺而瀉出于<lb/>
兩峯之間者讓泉也峯回路轉有亭翼然臨于泉上<lb/>
者醉翁亭也作亭者誰山之僧曰<hi>一無此字</hi>智僊也名之<lb/>
者誰太守自謂也太守與客來飲于此飲少輒醉而<lb/>
年又最髙故自號曰醉翁也醉翁之意不在酒在乎<lb/>
山水之間也山水之樂得之心而寓之酒也若夫日<lb/>
<pb n="KR4d0069_SBCK_039-15a"/>
出而林霏開雲歸而巖穴暝晦明變化者山間之朝<lb/>
暮也野芳發而幽香佳木秀而繁隂風霜髙潔水清<lb/>
<hi>一作涸一作落</hi>而石出者山間之四時也朝而徃暮而歸四<lb/>
時之景不同而樂亦無窮也至於負者歌于塗行者<lb/>
休于樹前者呼後者應傴僂提攜徃來而不絶者滁<lb/>
人遊也臨谿而漁谿深而魚肥釀泉爲酒泉香而酒<lb/>
洌<hi>一作泉洌而酒香</hi>山肴野䔩雜然而前陳者太守宴也宴<lb/>
酣之樂非絲非竹射者中奕者勝觥籌交錯起坐而<lb/>
諠譁者衆賔懽也蒼顔白髪頽然乎其間者太守醉<lb/>
也已而夕陽在山人影散亂太守歸而賔客從也樹<lb/>
<pb n="KR4d0069_SBCK_039-15b"/>
林隂翳鳴聲上下遊人去而禽鳥樂也然而禽鳥知<lb/>
山林之樂而不知人之樂人知從太守遊而樂<hi>碑有而字</hi>
不知太守之樂其樂也醉能同其樂醒能述以文者<lb/>
太守也太守謂誰廬陵歐陽脩也<lb/>
居士集卷第三十九<lb/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
<pb n="KR4d0069_SBCK_039-16a"/>
御書閣記醴陵縣東有宫曰登眞<hi>朝佐</hi>按長沙志<lb/>
登眞觀名非宫也公父名觀故其功德觀亦曰西<lb/>
陽宫蓋避諱易之三十四卷胡文恭公墓誌醴泉<lb/>
觀使爲宫使亦以此<lb/>
至喜亭記始平蜀<hi>石本無始字</hi>于萬里<hi>于石本作千</hi>合蜀衆水<lb/>
出三峽爲荆江<hi>宋文粹云合蜀衆水歷三峽爲别江峽山之險與江相傾</hi>捍<hi>石本作悍</hi>
舟人至此<hi>一作舟人之至此</hi>更生<hi>石本此字下有朝奉郎三字</hi>之停留也<lb/>
<hi>石本作弭櫂之地</hi>誌<hi>石本/作識</hi>喜幸<hi>石本此字/下有也字</hi>固爲下州<hi>石本無固字</hi>
固爲<hi>固一作舊</hi>廪與俸<hi>一作守/之廩俸</hi>朱公能<hi>朱一/作獨</hi>愷悌<hi>石本作豈弟</hi>
<pb n="KR4d0069_SBCK_039-16b"/>
數大豐<hi>一作頻大登</hi>
畫舫齋記以舟名之<hi>之一作焉</hi>
榖城縣夫子廟記大宋之興<hi>一作宋興</hi>太平之功<hi>一無之功二字</hi>
爲其邑<hi>其一作是</hi>有志之士矣<hi>此下一有寳元元年廬陵歐陽脩記十字</hi>
吉州學記西北<hi>石本作西南</hi>知州事<hi>石本此字下有殿中丞三字</hi>人不<lb/>
以爲多<hi>石本無人字下句人不以爲侈亦無人字</hi>世家于吉<hi>于石本作於</hi>其入<lb/>
<hi>其石本作而</hi>者漸<hi>石本此字/下有故字</hi>㛰<hi>石本/作昬</hi>長幼<hi>石本作幼長</hi>
<hi>至喜亭記吉州學記各有石本</hi>
豐樂亭記欲求<hi>一無欲字</hi>之所<hi>一作/之處</hi>道其<hi>此上有而字</hi>以與民<lb/>
共樂<hi>以一作而</hi>
<pb n="KR4d0069_SBCK_039-17a"/>
醉翁亭記宴酣<hi>一作宴適</hi>
　此卷峽州至喜亭記縠城夫子廟記再以慶曆四<lb/>
　年宋文粹本挍之尚有不同又吉州學記以挍承<lb/>
　平時閩本徃徃異辭疑是𥘉稾先巳傳布今録全<lb/>
　篇附外集十三卷之後使學者有考焉<lb/>
<pb n="KR4d0069_SBCK_039-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_033-1a"/>
居士集卷第三十三　歐陽文忠公集三十三<lb/>
　　墓誌四首<lb/>
　　　尚書工部郎中充天章閣待制許公墓誌銘<lb/>
<hi>并序</hi>
公諱元字子春姓許氏宣州宣城人也許氏世以孝<lb/>
謹稱郷里其父亡一子當官兄弟相讓乆之曰吾弟<lb/>
材後必庇吾宗乃以公𥙷郊社齋郎徙居海陵力耕<lb/>
以飬其母調明州定海劒州順昌縣尉㤗州軍事推<lb/>
官戍兵千人自海上亡歸州守聞變不知所爲公爲<lb/>
詰其所以來二三人出前對公叱左右執之曰惑衆<lb/>
<pb n="KR4d0069_SBCK_033-1b"/>
者此爾其餘何罪勞其徒而遣之遷鎭東軍節度推<lb/>
官知潤州丹陽縣縣有練湖决水一寸爲漕渠一尺<lb/>
故法盗决湖者罪比殺人㑹歲大旱公請借湖水漑<lb/>
民田不待報决之州守遣吏按問公曰便民罪令可<lb/>
也竟不能詰由是漑民田萬餘項歲乃大豐再遷太<lb/>
子中舍監揚州博鹽和糴倉知㤗州如臯縣所至民<lb/>
愛思之公爲吏喜修廢壞其術長於治財自元昊叛<lb/>
河西兵出乆無功而天下勞弊三司使言公材以主<lb/>
榷貨公言先時賈人入粟塞下京師錢不足以償故<lb/>
錢償愈不足則粟入愈少而價愈髙是謂内外俱困<lb/>
<pb n="KR4d0069_SBCK_033-2a"/>
請髙塞粟之價下南鹽以償之使東南去滯積而西<lb/>
北之粟盈曰此輕重之術也行之果便是時京師粟<lb/>
少而江淮歲漕不給三司使懼大臣以爲憂叅知政<lb/>
事范仲淹謂公獨可辦乃以公爲江淮兩浙荆湖發<lb/>
運判官公曰以六路七十二州之粟不能足京師者<lb/>
吾不信也至則治千艘浮江而上所過州縣留三月<lb/>
食其餘悉發而州縣之廩逺近以次相𥙷由是不數<lb/>
月京師足食旣而嘆曰此可爲於乏時然歲漕不給<lb/>
者有司之職廢也乃考故事明約信令發歛轉徙至<lb/>
於風波逺近遲速賞罰皆有法凡江湖數千里外談<lb/>
<pb n="KR4d0069_SBCK_033-2b"/>
笑治之不擾不勞而用以足公𥘉以殿中丞爲判官<lb/>
巳而爲副爲使毎歲終㑹計來朝天子必加恩禮特<lb/>
賜進士出身官至工部郎中天章閣待制凡在職十<lb/>
有三年巳而曰臣憊矣願乞臣一州天子顧代公者<lb/>
難其人其請至八九乆之察其實病且老矣乃以知<lb/>
揚州居歲餘徙知越州公益病又徙㤗州至州未視<lb/>
事以嘉祐二年四月某日卒于家享年六十有九曾<lb/>
祖諱稠池州録事叅軍祖諱規贈大理評事父諱逖<lb/>
尚書司封貟外郎贈工部侍郎公娶馮氏封崇德縣<lb/>
君先公卒子男二人長曰宗旦眞州楊子縣主簿次<lb/>
<pb n="KR4d0069_SBCK_033-3a"/>
曰宗孟守將作監主簿女一人適太常寺太祝滕希<lb/>
雅先是江淮歲漕京師者常六百萬石其後十餘歲<lb/>
歲益不充至公爲之歲必六百萬而常餘百萬以備<lb/>
非常方其去職有勸公進爲羡餘者公曰吾豈聚歛<lb/>
者哉敢用此以希寵公爲人善談論與人交乆而益<lb/>
篤於其家尤孝悌所得俸禄分給宗族無親踈之異<lb/>
其孤宗旦等以某年某月某日葬公於真州楊子縣<lb/>
甘露郷之某原其所與遊廬陵歐陽脩誌於其墓曰<lb/>
嗚呼爲天下者固常養材於無事之時蓋必有事然<lb/>
後材臣出自寳元慶暦以來兵動一方奔走從事於<lb/>
<pb n="KR4d0069_SBCK_033-3b"/>
其間者皆號稱天下豪傑其智者出謀材者獻力訖<lb/>
不得少如其志而公遭此時用其所長且乆於其官<lb/>
故得卒就其業而成此名此其可以書矣乃爲之銘<lb/>
曰<lb/>
材難矣有藴而不得其時時逢矣有用而不盡其施<lb/>
功難成而易毀雖明哲或不能以自知公材之敏兮<lb/>
用適其冝志方甚壯兮力則先衰行著于家而勞施<lb/>
于國永幽其閟兮銘以哀之<lb/>
　　　尚書刑部郎中充天章閣待制兼侍讀贈右<lb/>
　　　諌議大夫孫公墓誌銘<lb/>
<pb n="KR4d0069_SBCK_033-4a"/>
公諱甫字之翰許州陽翟人也𥘉舉進士天聖五年<lb/>
得同學究出身爲蔡州汝陽縣主簿八年再舉進士<lb/>
及第爲<hi>一無此字</hi>華州觀察推官轉運使李紘薦其材遷<lb/>
大理寺丞知絳州翼城縣故丞相杜祁公與紘皆以<lb/>
清節自髙尤難於取士聞公紘所薦也數招致之一<lb/>
見大喜巳而祁公自御史中丞拜樞密直學士知永<lb/>
興軍辟公司録凡事之繁猥者一以委之公歎曰待<lb/>
我以此可以去矣祁公爲謝顧事非他吏不能者不<lb/>
敢煩公公乃從容爲陳當世之務所以緩急先後施<lb/>
設之冝又多薦士之賢而在下者於是祁公自以爲<lb/>
<pb n="KR4d0069_SBCK_033-4b"/>
得益友歲滿知彭州永昌縣監益州交子務再遷太<lb/>
常博士祁公爲樞密副使薦于朝得祕閣校理是時<lb/>
諸將兵討靈夏乆無功天下騷動盗賊數入州縣殺<lb/>
吏卒吏多失職而民弊矣天子方銳意更用二三大<lb/>
臣乃極選一<graphic n="KR4175" url="https://raw.githubusercontent.com/kanripo/KR-Gaiji/master/images/KR4175.png" mimeType="image/png"/>知名士増置諌貟使𥙷闕失公以右<lb/>
正言居諫院上好納諫諍未嘗罪言者而至言宫禁<lb/>
事他人猶須委曲開諷而公獨曰所謂后者正嫡也<lb/>
其餘皆猶婢爾貴賤有等用物不冝過僭自古寵女<lb/>
色𥘉不制而後不能制者其禍不可悔上曰用物在<lb/>
有司吾恨不知爾公曰世謂諫臣耳目官所以逹不<lb/>
<pb n="KR4d0069_SBCK_033-5a"/>
知也若所謂前世女禍者載在書史陛下可自知也<lb/>
上深嘉納之保州兵變前有告者大臣不時發之公<lb/>
因力言樞密使副當得罪使乃杜祁公也邊將劉滬<lb/>
城水洛于渭州部署尹洙以滬違節度將誅之大臣<lb/>
稍主洙議公以謂水洛通秦渭於國家利滬不可罪<lb/>
由是罷洙而釋滬洙公平生所善者也公在諫院所<lb/>
言𥙷益尤多是三者其一人所難言其二人所難處<lb/>
者其後言宰相以某事當去者上亟爲罷之因以陳<lb/>
執中爲叅知政事公又言執中不可用由是上難之<lb/>
公遂求解職於是小人不便大臣執政而朋黨之論<lb/>
<pb n="KR4d0069_SBCK_033-5b"/>
起二三公相繼去位公亦在論中而辨諍愈切不自<lb/>
疑由是罷諫職以右司諫知鄧州徙知安州歴江南<lb/>
兩浙轉運使再遷兵部貟外郎改直史館知陜府又<lb/>
徙晉州河東轉運使公素羸性淡然寡所好欲恂恂<lb/>
似不能言而内勁果遇事精明議者謂公道徳文學<lb/>
冝在朝廷備顧問而錢糓刀筆非其職然公處之益<lb/>
辦至臨疑獄滯訟常立得其情大賊張海郭貌山攻<lb/>
劫商鄧新破南陽順陽公安輯有方常曰教民知戰<lb/>
古法也乃親閱縣弓手教之擊射坐作皆爲精兵盗<lb/>
賊爲息陜當東西衝吏苦厨傳而前爲守者顧毀譽<lb/>
<pb n="KR4d0069_SBCK_033-6a"/>
不能有所損至公痛裁節之過客畏其清𥘉無所望<lb/>
而亦莫之毀也陜人頼以紓後遂以爲法其爲轉運<lb/>
使所至州縣視其職事修廢察其民樂否以此升黜<lb/>
官吏而不納毀譽遇下雖嚴而不害其在兩浙范文<lb/>
正公守杭州以大臣或便冝行事公曰范公貴臣也<lb/>
吾屈於此則不得伸於彼矣由是一切繩以法而常<lb/>
以監司自處范公遇公無倦色及退而不能無恨公<lb/>
遇范公不少下然退而未嘗不稱其賢也自河東召<lb/>
爲度支副使勤其職不以爲勞巳而得疾嘉祐元年<lb/>
遷刑部郎中天章閣待制河北都轉運使不行疾少<lb/>
<pb n="KR4d0069_SBCK_033-6b"/>
間乃留侍讀公博學彊記尤喜言唐事能詳其君臣<lb/>
行事本末以推見當時治亂毎爲人說如其身履其<lb/>
間而聽者暁然如目見故學者以謂終歲讀史不如<lb/>
一日聞公論也所著唐史記七十五卷論議宏贍書<lb/>
未及成以嘉祐二年正月戊戌卒于家享年六十公<lb/>
旣卒詔取其書藏于祕府贈右諫議大夫又有文集<lb/>
七卷公喜接士務揚人善所得俸廩多所施與撫諸<lb/>
孤兒教育如已子曽祖諱恕博州堂邑主簿祖諱賁<lb/>
尚書庫部貟外郎考諱從革不仕以公貴累贈都官<lb/>
郎中毋曰長安縣太君李氏娶程氏壽昌縣君子三<lb/>
<pb n="KR4d0069_SBCK_033-7a"/>
人長曰冝滑州節度推官次曰寔曰寘皆將作監主<lb/>
簿女三人一適將作監主簿程著餘皆早亡以五年<lb/>
七月丁酉葬公于陽翟縣舊學郷塢頭村之北原銘<lb/>
曰<lb/>
惟學而知方以行其義惟簡而無欲以遂其剛力雖<lb/>
弱兮志則彊積之厚兮發也光冝壽兮奄以藏有深<lb/>
其泉兮有崇其岡永安其固兮百世無傷<lb/>
　　　梅聖俞墓誌銘<hi>并序</hi>
嘉祐五年京師大疫四月乙亥聖俞得疾卧城東汴<lb/>
陽坊明日朝之賢士大夫徃問疾者騶呼屬路不絶<lb/>
<pb n="KR4d0069_SBCK_033-7b"/>
城東之人市者廢行者不得徃來咸驚顧相語<hi>一作謂</hi>
曰兹坊所居大人誰邪<hi>一作兹坊大人誰也</hi>何致客之多也居<lb/>
八日癸未聖俞卒於是賢士大夫又走弔<hi>二字一作共</hi>哭<lb/>
如前日益多而其尤親且舊者相與聚而謀其後事<lb/>
自丞相以下皆有以<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>䘏其家粤六月甲申其孤<hi>一作</hi>
<hi>子</hi>増<hi>一無此字</hi>載其柩南歸以明年正月丁丑葬于某所<lb/>
<hi>一作宣州揚城鎭雙歸山</hi>聖俞字也其名堯臣姓梅氏宣州宣城<lb/>
人也<hi>一作姓梅氏名堯臣宣州人也</hi>自<hi>一無/此字</hi>其家世頗<hi>一有皆字</hi>能詩而<lb/>
從<hi>一作叔</hi>父詢以仕顯至聖俞遂以詩聞自武夫貴戚<lb/>
童兒<hi>一作兒童</hi>野叟皆能道其名字雖妄愚人不能知詩<lb/>
<pb n="KR4d0069_SBCK_033-8a"/>
義者直曰此世所貴也吾能得之用以自矜故求者<lb/>
日踵門而聖俞詩遂行天下其𥘉喜爲清麗閒肆平<lb/>
淡乆則涵演深逺間亦琢刻以出怪巧然氣完力餘<lb/>
益老以勁其應於人者多故辭非一體至於他文章<lb/>
皆可喜非如唐諸子號詩人者僻固而狹陋也聖俞<lb/>
爲人仁厚樂易未嘗忤於物至其窮愁感憤有所罵<lb/>
譏笑謔一發<hi>一有之字</hi>於詩然用以爲驩而不怨懟可謂<lb/>
君子者也𥘉在河南<hi>一有時字</hi>王文康公見其文歎曰二<lb/>
百年無此作矣其後大臣屢薦冝在館閣嘗一召試<lb/>
賜進士岀身餘輒不報嘉祐元年翰林學士趙槩等<lb/>
<pb n="KR4d0069_SBCK_033-8b"/>
十餘人列言于朝曰梅某經行修明願得留與國子<lb/>
諸生講論道德　爲雅頌<hi>一作風雅</hi>以謌詠聖化乃得國<lb/>
子監直講三年冬祫干太廟御史中丞韓絳言天子<lb/>
且親祠當更制樂章以薦祖考惟梅某爲冝亦不報<lb/>
聖俞𥘉以從父䕃補太廟齋郎歴桐城河南河陽三<lb/>
縣主簿以德興縣令知建德縣又知襄城縣監湖州<lb/>
塩稅簽署忠武鎭安兩軍節度判官監永濟倉國子<lb/>
監直講累官至尚書都官貟外郎嘗奏其所撰唐載<lb/>
二十六卷多𥙷正舊史闕繆乃命編修唐書書成未<lb/>
奏而卒享年五十有九曽祖諱逺祖諱邈皆不仕父<lb/>
<pb n="KR4d0069_SBCK_033-9a"/>
諱讓太子中舍致仕贈職方郎中母曰仙遊縣太君<lb/>
束氏又曰清河縣太君張氏𥘉娶謝氏封南陽縣君<lb/>
再娶刀氏封某<hi>一作平恩</hi>縣君子男五人曰増曰墀曰坰<lb/>
曰龜兒一早卒女二人長適太廟齋郎薛通次尚㓜<lb/>
聖俞學長於毛氏詩爲小傳二十卷其文集四十卷<lb/>
注孫子十三篇余嘗論其詩曰世謂詩人少逹而多<lb/>
窮蓋非詩能窮人殆窮者而後工也聖俞以爲知言<lb/>
銘曰<lb/>
不戚其窮不困其鳴不躓于艱不履于傾養其和平<lb/>
以發厥聲震越渾鍠衆聽以驚以揚其清以播其英<lb/>
<pb n="KR4d0069_SBCK_033-9b"/>
以成其名以告諸冥<lb/>
　　　江鄰幾墓誌銘<lb/>
君諱休復字鄰幾其爲人外若簡曠而内行修飭不<lb/>
妄動於利欲其彊學博覽無所不通而<hi>一無此字</hi>不以矜<lb/>
人至有問輒應雖好辯者不能窮也巳則黙若不能<lb/>
言者其爲文章淳雅尤長於詩淡泊閒逺徃徃造人<lb/>
之不至善隷書喜琴奕飲酒與人交乆而益篤孝於<lb/>
宗族事孀姑如母天聖中與尹師魯蘇子美遊知名<lb/>
當時舉進士及第調藍山尉騎驢赴官每據鞍讀書<lb/>
至迷失道家人求得之乃覺歴信潞二州司法叅軍<lb/>
<pb n="KR4d0069_SBCK_033-10a"/>
又舉書判拔萃改大理寺丞知長葛縣事通判閬州<lb/>
以母喪去職服除知天長縣事遷殿中丞又以父憂<lb/>
終喪獻其所著書召試充集賢校理判尚書刑部當<lb/>
慶暦時小人不便大臣執政者欲累以事去之君友<lb/>
蘇子美杜丞相壻也以祠神㑹飲得罪一時知名士<lb/>
皆𬒳逐君坐落職監蔡州商稅乆之知奉符縣事改<lb/>
太常博士通判睦州徙廬州復得集賢校理判吏部<lb/>
南曹登聞檢<hi>一作鼔</hi>院爲群牧判官出知同州提點陜<lb/>
西路刑獄入判三司鹽鐵句院修起居注累遷刑部<lb/>
郎中君於治人則曰爲政所以安民也無擾之而巳<lb/>
<pb n="KR4d0069_SBCK_033-10b"/>
故所至民樂其簡易至辨疑折獄則或權以術舉無<lb/>
不得而不常用亦不自以爲能也君所著書號唐冝<lb/>
鑒十五卷春秋世論三十卷文集二十卷又作神告<lb/>
一篇言皇嗣事以謂皇嗣國大事也臣子以爲嫌而<lb/>
難言或言而不見納故假神告祖宗之意務爲深切<lb/>
冀以感悟又嘗言昭憲太后杜氏子孫冝録用故翰<lb/>
林學士劉筠無後而官没其貲宜爲立後還其貲劉<lb/>
氏<hi>一有因字</hi>得不絶君之論議頗多凡與其遊者莫不稱<lb/>
其賢而在上位者乆未之用也自其修起居注士大<lb/>
夫始相慶以爲在上者知將用之矣而用君者亦方<lb/>
<pb n="KR4d0069_SBCK_033-11a"/>
自以爲得而君亡矣嗚呼豈非其命哉君以嘉祐五<lb/>
年四月乙亥以疾終于京師即以其年六月庚申葬<lb/>
于某所<hi>一作陽夏郷之原</hi>君享年五十有六方其亡恙時爲<lb/>
理<hi>一作治</hi>命數百言巳而疾且革其子問所欲言曰吾<lb/>
巳著之矣遂不復言曽祖諱濬殿中丞贈駕部貟外<lb/>
郎妣李氏始<hi>一作隆</hi>平縣太君祖諱日新駕部貟外郎<lb/>
贈太僕少卿妣孫氏冨陽縣太君考諱中古太常博<lb/>
士贈工部侍郎妣張氏仁壽縣太君夫人夏侯氏永<lb/>
安縣君金部郎中彧之女先君數月卒子男三人長<lb/>
曰懋簡并州司戸叅軍次曰懋相太廟齋郎次曰懋<lb/>
<pb n="KR4d0069_SBCK_033-11b"/>
迪女三人長適祕書丞錢衮餘尚㓜君姓江氏開封<lb/>
陳留人也自漢轑陽侯德居於陳留之圉城其後子<lb/>
孫分散<hi>一作居</hi>而君世至今居圉城不去自髙祖而上<lb/>
七世葬圉南夏岡由大王父而下三世乃葬陽夏銘<lb/>
曰<lb/>
彼馳而我後彼取而我不豈用力者好先而知命者<lb/>
不苟嗟吾鄰幾兮卒以不偶舉世之隨兮君子之守<lb/>
衆人所亡兮君子之有其失一世兮其存不朽惟其<lb/>
自以爲得兮吾將誰咎<lb/>
居士集卷第三十三<lb/>
<pb n="KR4d0069_SBCK_033-12a"/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
孫公墓銘未嘗罪言者<hi>五字上一有雖字</hi>冝壽兮<hi>冝字上脫仁字</hi>
梅聖俞墓銘號詩人者<hi>一作號爲詩人</hi>見其文<hi>文一作詩</hi>
<pb n="KR4d0069_SBCK_033-12b"/>
</p>
<p>
</p>
  </div>
</body>
</text>
</TEI>
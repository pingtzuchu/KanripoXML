<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_015-1a"/>
外集卷第十五　歐陽文忠公集六十五<lb/>
　　序二<lb/>
　　　刪正黃庭經序<lb/>
無僊子者不知爲何人也無姓名無爵里世莫得而<lb/>
名之其自號爲無僊子者以警世人之學僊者也其<lb/>
爲言曰自古有道無僊而後世之人知有道而不得<lb/>
其道不知無僊而妄學<hi>一作求</hi>僊此我之所哀也道者<lb/>
自然之道也生而必死亦自然之理也以自然之道<lb/>
養自然之生不自戕賊夭閼而盡其天年此自古聖<lb/>
智之所同也禹走天下乘四載治百川可謂勞其形<lb/>
<pb n="KR4d0069_SBCK_015-1b"/>
矣而壽百年顔子蕭然卧於陋巷簞食瓢飲外不誘<lb/>
於物内不動於心可謂至樂矣而年不及三十斯二<lb/>
人者皆古之仁人也勞其形者長年安其樂者短命<lb/>
盖命有<hi>一作之</hi>長短禀之於天非人力之所能爲也惟<lb/>
不自戕賊而各盡其天年則二人之所同也此所謂<lb/>
以自然之道養自然之生後世貪生之徒爲養生之<lb/>
術者無所不至至茹草木服金石吸日月之精光又<lb/>
有以謂此外物不足恃而反求諸内者於是息慮絶<lb/>
欲鍊精氣勤吐納專於内守以養其神其術雖本於<lb/>
貪生及其至也尚或可以全形而却疾猶愈於肆欲<lb/>
<pb n="KR4d0069_SBCK_015-2a"/>
稱情以害其生者是謂養内之術故上智任之自然<lb/>
其次養内以却疾最下妄意而貪生世傳黄庭經者<lb/>
魏晉間道士養生之書也其說專於養内多竒恠故<lb/>
其傳之久則易爲訛舛今家家異本莫可考正無僊<lb/>
子既甚好古家多集錄古書文字以爲翫好之娯有<lb/>
黃庭經石本者廼永和十三年晉人所書其文頗簡<lb/>
以較今世俗所傳者獨爲有理疑得其眞於是喟然<lb/>
嘆曰吾欲曉世以無僊而止人之學者吾力顧未能<lb/>
也吾視世人執竒恠訛舛之書欲求生而反害其生<lb/>
者可不哀哉矧以我翫好之餘拯世人之謬惑何惜<lb/>
<pb n="KR4d0069_SBCK_015-2b"/>
而不爲乃爲刪正諸家之異一以永和石本爲定其<lb/>
難曉之言略爲注解庶㡬不爲訛謬之說惑世以害<lb/>
生是亦不爲無益若大雅君子則豈取於此<lb/>
　　　送王聖紀赴扶風主簿序<lb/>
前年五月大霖雨殺麥河溢東畿浸下田巳而不雨<lb/>
至于<hi>一作於</hi>八月菽粟死髙田三司有言前時溢博州<lb/>
民冒河爲言得免租者盖萬計今歳秋當租懼民幸<lb/>
水旱因縁得妄免以虧兵食慎勑有司謹之朝廷因<lb/>
舉田令約束州縣吏吏無逺近皆望風惡民言水旱<lb/>
一以農田勑限甚者笞而絶之畿之民訴其縣不聽<lb/>
<pb n="KR4d0069_SBCK_015-3a"/>
則訴於開封又不聽則相與聚立<hi>一作於</hi>宣德門外訴<lb/>
於宰相於是遣吏四出視諸縣視者還而或言災或<lb/>
言否然言否者十七八最後視者還言民實災而吏<lb/>
徒畏約束以苟自免爾天子聞之惻然盡蠲畿民之<lb/>
租余嘗竊歎曰民生幸而爲畿民有<hi>一作且</hi>緩急近而<lb/>
易知也雨降于天河溢于地與赤日之出是三者物<lb/>
之易見也前二三歳旱蝗相連朝廷歳歳隨其災之<lb/>
厚薄蠲其賦之多少至兵食不足則歳糴或入粟以<lb/>
爵而充之是在上者之愛人而仁人之心易惻也以<lb/>
易知之近言易見之事告易惻之仁然吏一壅之㡬<lb/>
<pb n="KR4d0069_SBCK_015-3b"/>
不得逹况四海之大㡬萬里而逺事之難知不若霖<lb/>
潦赤日之易見者何數使上有惻之之心不得逹于<lb/>
下下有思告之苦不得通於上者吏居其間而壅之<lb/>
爾可勝歎哉扶風爲縣限關之西距京師在千里外<lb/>
民之不幸而事有隱微者何限其能生死曲直之者<lb/>
今與主簿尉三人而民之志得不壅而聞于州州不<lb/>
壅而聞于上縣不壅而民志通者令與主簿尉逹之<lb/>
而巳王君聖紀主簿於其縣聖紀好學有文佐是縣<lb/>
也始試其爲政焉故以夫素所歎者告之景祐三年<lb/>
二月二十四日廬陵歐陽脩序<lb/>
<pb n="KR4d0069_SBCK_015-4a"/>
　　　送太原秀才序<lb/>
仲尼之徒子思伋記中庸事列于曲臺學欲服圎冠<lb/>
習矩歩者皆造次必於中庸聞太原生得之矣生之<lb/>
履行無改是也月旅析木地居軫斿霜風動天萬竅<lb/>
號怒揺鞭長跋<hi>一作𡵨</hi>強飯自重時寳元二年十月初<lb/>
七日乾德令尹歐陽脩序<lb/>
　　　傳易圖序<lb/>
孟子曰盡信書不如無書夫孟子好學者豈獨忽於<lb/>
書哉盖其自傷不得親見聖人之作而傳者失其真<lb/>
莫可考正而云也然豈獨無書之如此余讀經解至<lb/>
<pb n="KR4d0069_SBCK_015-4b"/>
其引易曰差若毫釐謬以千里之說又讀今周易有<lb/>
何謂子曰者至其繫辭則又曰聖人設卦繫辭焉欲<lb/>
考其真而莫可得然後知孟子之嘆盖有激云爾說<lb/>
者言當秦焚書時易以卜筮得獨不焚其後漢興他<lb/>
書雖出皆多殘缺而易經以故獨完然如經解所引<lb/>
考於今易亡之豈今易亦有亡者耶是亦不得爲完<lb/>
書也昔孔子門人追記其言作論語書其首必以子<lb/>
曰者所以别夫子與弟子之言又其言非一事其事<lb/>
非一時文聮屬而言難次第故每更一事必以子曰<lb/>
以起之若文言者夫子自作不應自稱子曰又其作<lb/>
<pb n="KR4d0069_SBCK_015-5a"/>
於一時文有次第何假子曰以發之乃知今周易所<lb/>
載非孔子文言之全篇也蓋漢之易師擇取其文以<lb/>
解卦體至其有所不取則文斷而不屬故以子曰起<lb/>
之也其先言何謂而後言子曰者乃講師自爲答問<lb/>
之言爾取卦體以爲答也亦如公羊榖梁傳春秋先<lb/>
言何曷而後道<hi>一作導</hi>其師之所傳以爲傳也今上繫<lb/>
凡有子曰者亦皆講師之說也然則今易皆出乎講<lb/>
師臨時之說矣幸而講師所引者得載於篇不幸其<lb/>
不及引者其亡豈不多邪嗚呼歷弟子之相傳經講<lb/>
師之去取不徒存者不完而其僞謬之失其可究邪<lb/>
<pb n="KR4d0069_SBCK_015-5b"/>
夫繫者有所繫之謂也故曰繫辭焉以斷其吉凶是<lb/>
故謂之爻言其爲辭各聮屬其一爻者也是則孔子<lb/>
專指爻辭爲繫辭而今乃以孔子賛易之文爲上下<lb/>
繫辭者何其謬也卦爻之辭或以爲文王作或以爲<lb/>
周公作孔子言聖人設卦繫辭焉是斥文王周公之<lb/>
作爲繫辭不必復自名其所作又爲繫辭也況其文<lb/>
乃槩言易之大體雜論易之諸卦其辭非有所繫不<lb/>
得謂之繫辭也必然自漢諸儒已有此名不知從何<lb/>
而失之也漢去周最近不應有失然漢之所爲繫辭<lb/>
者得非不爲今之繫辭乎易需之辭曰需于血出自<lb/>
<pb n="KR4d0069_SBCK_015-6a"/>
穴艮之辭曰艮其限列其夤睽之辭曰見豕負塗載<lb/>
鬼一車是皆險怪竒絶非世常言無爲有訓故<hi>一作詁</hi>
考證而學者出其臆見隨事爲解果得聖人之㫖邪<lb/>
文言繫辭有可攷者其證如此而其非世常言無可<lb/>
攷者又可知矣今徒從夫臆出之說果可盡信之邪<lb/>
此孟子所歎其不如亡者也易之傳注比他經爲尤<lb/>
多然止於王弼其後雖有述者不必皆其授受但其<lb/>
傳之而已大抵易至漢分爲三有田何之易焦贛之<lb/>
易費直之易田何之易傳自孔子有上下二篇又有<lb/>
彖象繫辭文言說卦等自爲十篇而有章句凡學有<lb/>
<pb n="KR4d0069_SBCK_015-6b"/>
章句者皆祖之田氏焦贛之易無所傳授自得乎<hi>一作</hi>
<hi>之</hi>隱者之學專於隂陽占察之術凡學隂陽占察者<lb/>
皆祖之焦氏費直之易亦無所授又無章句惟以彖<lb/>
象文言等十篇解上下經凡以彖象文言等參入卦<lb/>
中者皆祖之費氏田焦之學廢於漢末費氏獨興遞<lb/>
傳至鄭康成而王弼所注或用康成之說<hi>比卦六四之類</hi>是<lb/>
弼即鄭本而爲注今行世者惟有王弼易其源出於<lb/>
費氏也孔子之古經亡矣<lb/>
　　　月石硯屏歌序<lb/>
張景山在<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州時命治石橋小版一石中有月形石<lb/>
<pb n="KR4d0069_SBCK_015-7a"/>
色紫而月白月中有樹森森然其文黒而枝葉老勁<lb/>
雖世之工畫者不能爲盖竒物也景山南謫留以遺<lb/>
予予念此石古所未有欲但書事則懼不爲信因令<lb/>
善畫工來松<hi>一作模</hi>寫以爲圖子美見之當愛歎也其<lb/>
月滿西旁微有不滿處正如十三四時其樹横生一<lb/>
枝外出皆其實如此不敢增損貴可信也<lb/>
　　　七賢畫序<lb/>
某不幸少孤先人爲綿州軍事推官時某始生生四<lb/>
歳而先人捐館某爲兒童時先妣嘗謂某曰吾歸汝<lb/>
家時極貧汝父爲吏至亷又於物無所嗜惟喜賔客<lb/>
<pb n="KR4d0069_SBCK_015-7b"/>
不計其家有無以具酒食在綿州三年他人皆多買<lb/>
蜀物以歸汝父不營二物而俸禄待賔客亦無餘已<lb/>
罷官有絹一匹畫爲七賢圖六幅此七君子吾所愛<lb/>
也此外無蜀物後先人調泰州軍事判官卒于任比<lb/>
某十許<hi>一作餘</hi>歳時家益貧每歳時設席祭祀則張此<lb/>
圗于壁先妣必指某曰吾家故物也後三十餘年圖<lb/>
亦故闇某忝立朝懼其久而益朽損遂取七賢命工<lb/>
装軸之更可傳百餘年以爲歐陽氏舊物且使子孫<lb/>
不忘先世之清風而示吾先君所好尚又以見吾母<lb/>
少寡而子㓜能克成其家不失舊物盖自先君有事<lb/>
<pb n="KR4d0069_SBCK_015-8a"/>
後二十年某始及第今又二十三年矣事迹如此始<lb/>
爲作賛并序<lb/>
　　　龍茶録後序<lb/>
茶爲物之至精而小團又其精者録敘所謂上品龍<lb/>
茶者是也蓋自君謨始造而歳貢焉<hi>一無此字</hi>仁宗尤所<lb/>
珍惜雖輔相之臣未嘗輙賜惟南郊大禮致齋之夕<lb/>
中書樞密院各四人共賜一餅宮人翦金爲龍鳯花<lb/>
草貼其上兩府八家分割以歸不敢碾試相<hi>一作但</hi>家<lb/>
藏以爲寳時有佳客出而傳翫爾至嘉祐七年親享<lb/>
明堂<hi>一有致字</hi>齋夕始人賜一餅余亦忝預至今藏之余<lb/>
<pb n="KR4d0069_SBCK_015-8b"/>
自以諫官供奉仗内至登二府二十餘年纔一獲賜<lb/>
而丹成龍駕舐鼎莫及每一捧翫清血交零而巳因<lb/>
君謨著録輙附于後庶知小團自君謨始而可貴如<lb/>
此<hi>九字一作可貴而剏自君謨也</hi>治平甲辰七月丁丑廬陵歐陽脩<lb/>
書還公期書室<lb/>
　傳<lb/>
　　　桑懌傳<lb/>
桑懌開封雍丘人其兄慥本舉進士有名懌亦舉進<lb/>
士再不中去遊汝潁間得龍城廢田數頃退而力耕<lb/>
歳凶汝旁諸縣多盜懌白令願<hi>三字一作曰願令</hi>爲耆長徃<lb/>
<pb n="KR4d0069_SBCK_015-9a"/>
來里中察姦民因召里中少年戒曰盜不可爲也吾<lb/>
在此不汝容也少年皆諾里老父子死未歛盜夜脫<lb/>
其衣里老父怯無他子不敢告縣臝其屍不能葬懌<lb/>
聞而悲之然疑少年王生者夜入其家探其篋不使<lb/>
之知覺明日遇之問曰爾諾我不爲盜矣今又盜里<lb/>
父子屍者非爾邪少年色動即推仆地縛之詰共盜<lb/>
者王生指某少年懌呼壯丁守王生又自馳取少年<lb/>
者送縣皆伏法又嘗之郟城遇尉方出捕盜招懌飲<lb/>
酒遂與俱行至賊所藏尉怯陽爲不知以過懌曰賊<lb/>
在此何之乎下馬獨格殺數人因盡縛之又聞襄城<lb/>
<pb n="KR4d0069_SBCK_015-9b"/>
有盜十許人獨提一劒以徃殺數人縛其餘汝旁縣<lb/>
爲之無盜京西轉運使奏其事授郟城尉天聖中河<lb/>
南諸縣多盜轉運奏移澠池尉崤古險地多涂山而<lb/>
青灰山尤阻險爲盜所恃惡盜王伯者藏此山時出<lb/>
爲近縣害當此時王伯名聞朝廷爲廵檢者皆授名<lb/>
以捕之旣懌至廵檢者僞爲宣頭以示懌將謀招出<lb/>
之懌信之不疑其偽也因諜知伯所在挺身入賊中<lb/>
招之與伯同卧起十餘日信之乃出廵檢者反以兵<lb/>
邀於山口懌㡬不自免懌曰廵檢授名懼無功爾即<lb/>
以伯與廵檢使目爲功不復自言廵檢俘獻京師朝<lb/>
<pb n="KR4d0069_SBCK_015-10a"/>
廷知其實罪黜廵檢懌爲尉歳餘改授右班殿直永<lb/>
安縣廵檢明道景祐之交天下旱蝗盗賊稍稍起其<lb/>
間有惡賊二十三人不能捕樞密院以傳召懌至京<lb/>
授二十三人名使徃捕懌謀曰盜畏吾名必已<hi>一作以</hi>
潰潰則難得矣宜先示之以怯至則閉柵戒軍吏無<lb/>
一人得輒出居數日軍吏不知所爲數請出自效輒<lb/>
不許既而夜與數卒變爲盗服以出迹盗所嘗行處<lb/>
入民家民皆走獨有一媪留爲作飲食饋之如盗乃<lb/>
歸復閉柵三日又徃則携其具就媪饌而以其餘遺<lb/>
媪媪待以爲真盗矣乃稍就媪與語及群盗輩媪曰<lb/>
<pb n="KR4d0069_SBCK_015-10b"/>
彼聞桑懌來始畏之皆遁矣又聞懌閉營不出知其<lb/>
不足畏今皆還也某在某處某在某所矣懌盡鉤得<lb/>
之復三日又徃厚遺之遂以實告曰我桑懌也煩媪<lb/>
爲察其實而慎勿泄後三日我復來矣後又三日徃<lb/>
媪察其實審矣明旦部分軍士用甲若干人於某所<lb/>
取某盗卒若干人於某處取某盗其尤彊者在某所<lb/>
則自馳馬以徃士卒不及從惟四騎追之遂與賊遇<lb/>
手殺三人凡二十三人者一日皆獲二十八日復命<lb/>
京師樞密吏謂曰與我銀爲君致閤職懌曰用賂得<lb/>
官非我欲況貧無銀有固不可也吏怒匿其閥以免<lb/>
<pb n="KR4d0069_SBCK_015-11a"/>
短使送三班三班用例與兵馬監押未行㑹交趾獠<lb/>
叛殺海上廵檢昭化諸州皆警徃者數輩不能㝎因<lb/>
命懌徃盡手殺之還乃授閤門祗候懌曰是行也非<lb/>
獨吾功位有居吾上者吾乃其佐也今彼留而我還<lb/>
我賞厚而彼䡖得不疑我蓋其功而自伐乎受之徒<lb/>
慚吾心將讓其賞歸巳上者以奏藁示予予謂曰讓<lb/>
之必不聽徒以好名與詐取譏也懌歎曰亦思之然<lb/>
士顧其心何如爾當自信其心以行譏何累也若欲<lb/>
避名則善皆不可爲也已余慙其言卒讓之不聽懌<lb/>
雖舉進士而不甚知書然其所爲皆合道理多此類<lb/>
<pb n="KR4d0069_SBCK_015-11b"/>
始居雍丘遭大水有粟二廪將以舟載之見民走避<lb/>
溺者遂棄其粟以舟載之見民荒歳聚其里人飼之<lb/>
粟盡乃止懌善劒及鐵簡力過數人而有謀略遇人<lb/>
常畏若不自足其爲人不甚長大亦自修爲威儀言<lb/>
語如不出其口卒然遇人不知其健且勇也廬陵歐<lb/>
陽脩曰勇力人所有而能知用其勇者少矣若懌可<lb/>
謂義勇之士其學問不深而能者蓋天性也余固喜<lb/>
傳人事尤愛司馬遷善傳而其所書皆偉烈竒節士<lb/>
喜讀之欲學其作而怪今人如遷所書者何少也乃<lb/>
疑遷特雄文善壮其說而古人未必然也及得桑懌<lb/>
<pb n="KR4d0069_SBCK_015-12a"/>
事乃知古之人有然焉遷書不誣也知今人固有而<lb/>
但不盡知也懌所爲壯矣而不知予文能如遷書使<lb/>
人讀而喜否姑次第之<lb/>
外集卷第十五<lb/>
黃庭經序其生者<hi>者下有也字</hi>
送王聖紀序前年<hi>前作二</hi>吏無<hi>無吏/字</hi>言水旱<hi>旱下有事字</hi>訴<lb/>
於宰相<hi>四字作呌宰相以訴</hi>四出<hi>四作/分</hi>畿民之<hi>三字作其</hi>㡬不得逹<lb/>
<hi>㡬一作畿</hi>霖潦<hi>二字作/水旱</hi>易見<hi>見下又有/也易一字</hi>通於<hi>於作/于</hi>吏居<hi>居作</hi>
<hi>隔</hi>生死曲直<hi>作曲直生死</hi>而民之志<hi>而下有巳/凡二字</hi>聞于州<hi>聞于</hi>
<pb n="KR4d0069_SBCK_015-12b"/>
<hi>作逹乎</hi>于上<hi>作乎天/子者</hi>縣不壅而民志通者<hi>巳上八字恕本作令與主</hi>
<hi>簿尉先之而巳天子仁恩下而降于州州不壅而逹於縣縣不壅而得及於民亦凡三十三字接下文令</hi>
<hi>與主簿尉云云</hi>主簿<hi>作爲/尉</hi>佐是縣<hi>作其/爲尉</hi>以夫<hi>二字作子因其行而以予</hi>二<lb/>
十四日<hi>作十日無二四及下六字</hi>
送太原秀才序寳元二年十月乾徳令尹歐陽某序<lb/>
<hi>按是年六月公改武成判官明年二月當上此猶繫舊階疑未受命時作</hi>
傳易圖序至其<hi>無其字</hi>有激云爾<hi>作有激/而云也</hi>昔孔子<hi>子下有殁</hi>
<hi>字</hi>其事<hi>無其字</hi>必以<hi>以作/書</hi>夫子自作<hi>于下有/所字</hi>取卦體<hi>體作</hi>
<hi>辭其下有以爲問引文言六字</hi>僞謬<hi>僞作/譌</hi>聮屬<hi>屬作/繋</hi>孔子言<hi>孔上有故字</hi>
不必<hi>作必不</hi>也必<hi>作必/也</hi>其證<hi>證作/謬</hi>知矣<hi>矣作也</hi>雖有述者<lb/>
<pb n="KR4d0069_SBCK_015-13a"/>
<hi>者下有不得列于學官故上自孔子至于王弼迹其所自來以作斯圖自漢學者漸不師授而各自名家</hi>
<hi>今圖之所傳者凡四十五字</hi>焦贛費直<hi>二字上各/有有字</hi>自得<hi>作自言得之</hi>之<lb/>
學<hi>無之字</hi>漢末費氏<hi>末下有而字</hi>
七賢畫序<hi>文纂作銘七賢畫事示焦生汪逵云此篇文體似非序但文纂作銘字可疑王深甫</hi>
<hi>長樂集有信都公請作七賢圖詩其序云伏蒙出示先大夫所作七賢圖事又云咨求學文之士爲之頌</hi>
<hi>賛將以刻石永告來裔而囘也不肖亦辱於此數則公所請作詩者不一也恕本作求七賢畫賛與焦</hi>
<hi>伯強書</hi>無蜀物<hi>文纂作無/一蜀物</hi>始爲賛<hi>文纂作試爲賛</hi>
龍茶錄後序<hi>熈寧時文作題龍茶錄後汪逵云此篇似非序恕本作茶錄跋尾又一首贈</hi>
<hi>薛少卿</hi>佳客<hi>時文作/嘉客</hi>齋夕<hi>作致/齋</hi>治平甲辰七月丁丑<hi>時文</hi>
<hi>作治平元年七月十四日</hi>
<pb n="KR4d0069_SBCK_015-13b"/>
桑懌傳本舉<hi>無本字</hi>徃來<hi>文藪作/得徃來</hi>徃來里中<hi>四字作得字</hi>爲<lb/>
也<hi>也作矣</hi>夜入<hi>作夜/潜入</hi>其篋<hi>篋字下有中衣馳問里父是否里父言是即復馳還王生</hi>
<hi>篋中凡二十字</hi>推仆<hi>文藪作/椎仆</hi>轉運使<hi>文藪無/使字</hi>崤古險<hi>崤下有澠字</hi>
涂山<hi>涂作深</hi>捕之<hi>無之/字</hi>宣頭<hi>無頭/字</hi>授名<hi>名下有捕賊二字</hi>罪黜<lb/>
廵檢<hi>檢下有者字</hi>其間<hi>二字見/作冀</hi>召懌至京<hi>此下脫/一師字</hi>輒出<hi>出下</hi>
<hi>有者字</hi>數日<hi>作十/餘日</hi>民皆走<hi>民字作/居字</hi>獨有<hi>無有/字</hi>三日<hi>三上有後</hi>
<hi>字</hi>則携<hi>文藪作則自携</hi>携其具<hi>作自/携具</hi>不畏<hi>畏字上刋本缺一字恕本作不足畏</hi>
某處<hi>處作所</hi>察其實<hi>作察得/其實</hi>卒若干<hi>作乙若干按乙字乃對上甲字刋本</hi>
<hi>作卒疑誤</hi>復命<hi>復上而/有字</hi>非我<hi>我作/吾</hi>送三班<hi>送下有名字</hi>與兵馬<lb/>
<hi>與下有嶺下二字</hi>手殺<hi>二字/作平</hi>而自伐<hi>而作/以</hi>與詐取譏也<hi>無與詐也</hi>
<pb n="KR4d0069_SBCK_015-14a"/>
<hi>三字</hi>亦思之然<hi>無此/四字</hi>以行<hi>無二/字</hi>二廪<hi>二廩/作囤</hi>見民<hi>見上又嘗二字</hi>
善劒<hi>善下有用字</hi>常畏<hi>作常/謙畏</hi>遇人<hi>文藪作/遇之</hi>而能者<hi>者作然</hi>偉<lb/>
烈<hi>偉作義</hi>古之人有然焉<hi>文藪焉/字作而</hi>不誣<hi>誣作/過</hi>知今人<hi>知上</hi>
<hi>有又字</hi>懌所爲<hi>懌上有/然字</hi>次第之<hi>之下有焉字</hi>
　皇祐五年序蜀畫七賢圖云爲作賛并序今此卷<lb/>
　有其序而賛不傳<lb/>
　閩本桑懌傳後又載錢鏐王景仁朱瑾等傳即五<lb/>
　代史文也間有小異今不取<lb/>
<pb n="KR4d0069_SBCK_015-14b"/>
<pb n="KR4d0069_SBCK_015-1a"/>
奏議卷第十五　歐陽文忠公集一百十一<lb/>
　　翰苑<lb/>
　　　條約舉人懷挾文字劄子<hi>嘉祐二年正月知貢舉</hi>
臣伏見國家自興建學校以來天下學者日盛務通<lb/>
經術多作古文其辭藝可稱履行修飭者不可勝數<lb/>
然累次科埸人數倍多於徃歳事旣太盛弊亦隨生<lb/>
竊聞近年舉人公然懷挾文字皆是小𥿄細書抄節<lb/>
甚備毎寫一本筆工獲錢三二十千亦有十數人共<lb/>
歛錢一<hi>一作三</hi>二百千雇倩一人虚作舉人名目依例<lb/>
下家狀入科埸只令懷挾文字入至試院其程試則<lb/>
<pb n="KR4d0069_SBCK_015-1b"/>
他人代作事不敗則頼其懷挾共<hi>一作互</hi>相傳授事敗<lb/>
則不過扶出一人旣本非應舉之人雖敗别無刑責<lb/>
而坐獲厚利竊以國家取士務得實材今若浮僞之<lb/>
人容其濫進則使負辛勤藴實學者無以自别且自<lb/>
來科塲務存事體所以優加禮遇用待賢能今浮薄<lb/>
之徒不知朝廷崇獎之意自爲姦僞以至於此甚可<lb/>
歎也謂<hi>一作惟</hi>冝峻立科條明加約束使浮薄姦僞之<lb/>
徒不容於其間則實有學行之人得𬒳選進然後士<lb/>
子無濫舉朝廷得實才臣今欲乞増定貢院新制寛<lb/>
監門之責重廵鋪之賞蓋以入門之時一一搜檢則<lb/>
<pb n="KR4d0069_SBCK_015-2a"/>
慮成擁滯故臣乞自舉人入院後嚴加廵察多差内<lb/>
臣及清幹京朝官廵鋪毎獲懐挾者許與理爲勞績<lb/>
或免逺官或指射差遣其監門官與免透漏之責若<lb/>
搜檢覺察得人數多者令知舉官聞奏取㫖重加酬<lb/>
奬其廵鋪官除只得廵察懐挾及傳授文義外不得<lb/>
非理侮慢舉人庻存事體且朝廷待士甚厚而小人<lb/>
自爲浮薄不可不行禁止以革弊源<hi>一作厚弊</hi>如允臣所<lb/>
奏乞立定廵鋪官賞格及懐挾人責罰刑名添入貢<lb/>
院新定條制仍牓南省門及下進奏院頒告天下所<lb/>
貴先明條約然後必行取進止<lb/>
<pb n="KR4d0069_SBCK_015-2b"/>
　　　論保明<hi>一無明字</hi>舉人行實<hi>一作止</hi>劄子<hi>同前</hi>
臣伏覩近降勑命更定科埸條制内一節令本縣令<lb/>
佐知州通判保明舉人行實委無玷缺若因事彰露<lb/>
只罪令佐知州通判所斷刑名並用舊制雖去官經<lb/>
恩不得原減者伏縁舊制刑名甚重今來去官經恩<lb/>
不得原減則官吏所責不輕而玷缺之累中人所不<lb/>
能免小過微累皆爲玷缺難以必用深刑責官吏保<lb/>
其所不能盡知者若謂止坐大事則又無明文竊慮<lb/>
後有犯者難用必行之法臣今欲乞指定舉人玷缺<lb/>
事狀如事親不孝行止踰濫冒哀匿服曽犯刑責及<lb/>
<pb n="KR4d0069_SBCK_015-3a"/>
雖有䕃贖而情理重者以上事節苟犯其一並不得<lb/>
収試如違必<hi>一作並</hi>用舊制刑名所貴事簡而易遵法<lb/>
嚴而必用如允臣所請乞下禮部貢院施行今取進<lb/>
止<lb/>
　　　論契丹求御容劄子<hi>嘉祐二年</hi>
臣伏見契丹所遣汎使專爲御容而來中外之議皆<lb/>
謂前歳旣巳許之於理不可中止失於不早踐言至<lb/>
彼非時遣使及朝夕以來傳聞頗異或云大臣共議<lb/>
欲遂拒而不與若然則臣恐釁隙之端自此而始禍<lb/>
患之起未昜遽言大凡爲國謀事者必先明信義重<lb/>
<pb n="KR4d0069_SBCK_015-3b"/>
曲直酌人情量事勢四者皆得然後可以不疑苟一<lb/>
有未然尚恐敗事況四者俱失豈可不思契丹與中<lb/>
國通盟乆矣而嚮來宗真特於信好自表慇懃别有<lb/>
家書繼以畫像聖朝納其來意許以報之而乃遷延<lb/>
至今遂欲食言而中輟是則彼以推誠結我我以不<lb/>
信待之失信傷義甚非中國待夷狄之術而又其曲<lb/>
在我使彼易以爲辭自南北通和以來信問徃復之<lb/>
際毎於報答常從優厚假借旣乆其心巳驕況此畫<lb/>
像之來特表慇懃之意是則於平常之禮厚報以驕<lb/>
之慇懃之來則不報以沮<hi>一作阻下同</hi>之沮之彼必怒不<lb/>
<pb n="KR4d0069_SBCK_015-4a"/>
報彼必恥懷恥畜怒何所不爲此人之常情也許其<lb/>
父不許其子厚薄之際此亦人情之難處也臣竊見<lb/>
契丹來書𥘉無寒温候問之言直以踐言孤約爲說<lb/>
其意在於必得若此時𬒳沮勢必更來事旣再三豈<lb/>
能堅執若待其失於遜順已成釁隙然後與之則重<lb/>
爲中國之辱又使夷狄謂中國難以恩意交惟可以<lb/>
勢力脅因之引惹别有它求則爲後患何可涯哉今<lb/>
虜主雖弱而中國邊備未完廟謀未勝未可生事而<lb/>
欲執我曲彼直之議以起戎而結禍夫察彼事勢必<lb/>
不能中止量我事勢又未能必沮之臣故曰四者俱<lb/>
<pb n="KR4d0069_SBCK_015-4b"/>
失也臣又聞虜使入境之日地震星殞變異非常先<lb/>
事深防猶恐不及失計招禍豈可自爲臣願聖慈出<lb/>
於獨斷勿沮其善意無失我信言臣今欲乞回諭虜<lb/>
中告以如約直候今冬因遣常使時與之則於事體<lb/>
稍便伏乞速下兩府商議上繫國家利害臣不敢不<lb/>
言今取進止<lb/>
　　　論選皇子䟽<hi>一作書嘉祐二年</hi>
八月日翰林學士朝散大夫右諌議大夫知制誥充<lb/>
史館修撰刋修唐書判太常寺兼禮儀事上輕車都<lb/>
尉賜紫金魚袋臣歐陽某謹昧死再拜上書于體天<lb/>
<pb n="KR4d0069_SBCK_015-5a"/>
法道欽文聦武聖神孝徳皇帝陛下臣聞言天下之<lb/>
難言者不敢冀必然之聽知未必聽而不可不言者<lb/>
所以盡爲忠之心況臣遭遇聖明容納諫諍言之未<lb/>
必不聽其可黙而不言臣伏見自去歳以來羣臣多<lb/>
言皇嗣之事臣亦甞因災異竊有奏陳雖聖度包容<lb/>
不加誅戮而愚誠懇至天聽未回臣實不勝愛君之<lb/>
心日夜區區未甞忘此思欲再陳狂瞽而未知所以<lb/>
爲言今者伏見兖國公主近巳出降臣因竊思人之<lb/>
常道莫親於父子之親人之常情亦莫樂於父子之<lb/>
樂雖在聖哲異於凡倫其爲天性於理則一陛下嚮<lb/>
<pb n="KR4d0069_SBCK_015-5b"/>
雖未有皇嗣而尚有公主之愛上慰聖顔今旣出降<lb/>
漸踈左右則陛下萬機之暇處深宫之中誰可與語<lb/>
言誰可承顔色臣愚以謂冝因此時出自聖意於宗<lb/>
室之中選材賢可喜者録以爲皇子使其出入左右<lb/>
問安侍膳亦足以慰恱聖情臣考於書史竊見自古<lb/>
帝王雖曰至尊未甞獨處也其出而居外也不止百<lb/>
司公見奏事而巳必有儒臣學士講論於閑宴又有<lb/>
左右侍從顧問語言其入而居内也不止宦官宫妾<lb/>
在於左右而巳其平居燕寢也則有太子問安侍膳<lb/>
於朝夕其優游宴樂也多與宗室子弟懽然相接如<lb/>
<pb n="KR4d0069_SBCK_015-6a"/>
家人計其一日之中未嘗一時獨處也今陛下日御<lb/>
前後殿百司奏事者徃徃仰瞻天顔而退其甚幸者<lb/>
得承一二言之徳音君臣之情不通上下之意不接<lb/>
其餘在廷之臣儒學侍從之列未聞一人從容親近<lb/>
於左右入而居内則至於問安侍膳亦闕於朝夕是<lb/>
則陛下冨有四海之廣躬享萬乗之尊居外則無一<lb/>
人可親居内則無一人得親此臣所以區區而欲言<lb/>
也伏況陛下荷祖宗之業承宗廟社稷之重皇子未<lb/>
降儲位乆虚羣臣屢言大議未決臣前所奏陳以謂<lb/>
未必立爲儲貳而且飬爲子旣可以徐察其賢否亦<lb/>
<pb n="KR4d0069_SBCK_015-6b"/>
可以待皇子之降生於今爲之亦其時也臣言狂計<lb/>
愚伏俟斧鉞臣昧死再拜<lb/>
　　　乞冩祕閣書令館職校讎劄子<hi>嘉祐二年九月兼判祕閣</hi>
<hi>祕書省</hi>
臣近準勑兼判祕閣檢㑹先準皇祐元年七月十一<lb/>
日中書劄子節文奉聖㫖祕閣有闕者書名件用崇<lb/>
文總目逐旋𥙷寫依例酬校了以黄絹裝褫正副二<lb/>
本収附準備御覽内中取索<hi>一作借</hi>本閣尋且畫一合<lb/>
行事件聞奏蒙依所奏施行當時雖有此行遣尋值<lb/>
抄寫觀文殿書權住至今㐲見館閣校讎之官貟數<lb/>
<pb n="KR4d0069_SBCK_015-7a"/>
甚多除係省府南曹外其餘主判閑局及别無主判<lb/>
者並各無書校對旣無職事因此多不入館伏以館<lb/>
閣國家優飬賢材之地自祖宗以來號爲清職今館<lb/>
宇閴然塵埃滿席有同廢局甚可嘆嗟臣今欲乞檢<lb/>
㑹先準皇祐元年七月十一日所降指揮及一宗行<lb/>
遣次第許從本閣選請在院館職官員先將祕閣書<lb/>
目與崇文總目點對内有見闕書籍即於三館取索<lb/>
先校定然後抄寫成書仍差𥘉校覆校官刋正裝禠<lb/>
其合行事件已有畫一起請依奏指揮亦乞檢㑹施<lb/>
行惟元乞公用錢乞更不支破其抄寫楷書候見得<lb/>
<pb n="KR4d0069_SBCK_015-7b"/>
闕書數目將見在楷書人數酌量多少如<hi>一作照</hi>闕人<lb/>
即别具擘畫聞奏今取進止<lb/>
　　　乞定兩制員數劄子<hi>嘉祐三年</hi>
臣竊以學士待制號爲侍從之臣所以承宴間備顧<lb/>
問以論思獻納爲職自祖宗以來尤精其擇<hi>一作尤所精擇</hi>
苟非清徳羙行藹然衆譽髙文博學獨出一時則不<lb/>
得與其選是以選用至艱員數至少官以難得爲貴<lb/>
人以得職爲榮搢紳之望旣隆則朝廷之體増重其<lb/>
後用人頗易員數漸多徃時學士待制至六七十員<lb/>
近年以來稍慎除拜即今猶及四十餘員臣以謂愛<lb/>
<pb n="KR4d0069_SBCK_015-8a"/>
惜名器不輕授人朝廷旣巳知之矣而為國家<hi>一無矣而</hi>
<hi>家三字</hi>計者宜於此時<hi>一作亦宜及今</hi>創立經制今惟翰林學<lb/>
士中書舍人知制誥各有定員其餘學士待制未有<lb/>
定<hi>一作員</hi>數臣今欲乞檢詳前史及國朝故事自觀文<lb/>
殿大學士至待制並各立定員數遇有員闕則精擇<lb/>
賢材以充其選苟無其人尚可虚位以待如允臣所<lb/>
請乞賜詳議施行取進止<lb/>
　　　論編學士院制詔劄子<hi>嘉祐三年</hi>
臣伏見國家承五代之餘建萬世之業誅滅僣亂懷<lb/>
來四夷封祀天地制作禮樂至於大臣進退政令改<lb/>
<pb n="KR4d0069_SBCK_015-8b"/>
更學士所作文書皆繫朝廷大事示於後世則爲王<lb/>
者之訓謨藏之有司乃是本朝之故實自明道以前<lb/>
文書草槀尚有編録景祐以後漸成散失臣曽試令<lb/>
類聚収拾𥙷綴十巳失其五六使聖宋之盛文章詔<lb/>
令廢失湮淪緩急事有質疑有司無所檢證蓋由從<lb/>
前雖有編録亦無類例卷第只是本院書吏私自抄<lb/>
寫所以易爲廢失臣今欲乞將國朝以來學士所撰<lb/>
文書各以門類依其年次編成卷秩號爲學士院草<lb/>
録有不足者更加求訪𥙷足之仍乞差本院學士從<lb/>
下兩員專切管勾自今巳後接續編聮如本行人吏<lb/>
<pb n="KR4d0069_SBCK_015-9a"/>
不畫時編録致有漏落許令本院舉察理爲過犯此<lb/>
臣本院常事也所以上煩聖聽者蓋以近歳以來百<lb/>
司綱紀相承廢壞事有曽經奏聞及有聖㫖指揮者<lb/>
僅能遵守若只是本司臨時處置其主判之官纔罷<lb/>
去則其事尋亦廢停所以臣欲乞朝廷特降指揮所<lb/>
貴乆逺遵行不敢廢失今取進止<lb/>
　　　請今後乞内降人加本罪二等劄子<hi>嘉祐三年</hi>
臣伏見諌官陳旭起請僥求内降之人委二府劾奏<lb/>
于請者之罪蒙朝廷依奏施行尋聞李璋因内降責<lb/>
罰自後罕聞敢求内降以希恩賞者以此見至公之<lb/>
<pb n="KR4d0069_SBCK_015-9b"/>
朝必信之法可以令行而禁止也然旭所請只爲恩<lb/>
賞之一端而小人僥求無所不至臣自權知開封府<lb/>
未及兩月之間十次承準内降或爲府司後行或爲<lb/>
宫院姨㜮或爲内官及干繫人吏等本府毎具執奏<lb/>
至于再三而干求者<hi>一無三字</hi>内降不巳至於婢妾賤人<lb/>
犯姦濫等事亦敢上煩聖聦以求私庇宦竪小臣自<lb/>
圖免過反彰聖君曲法之私雖有司執奏終許公行<lb/>
然小人干求未有約束止絶臣今<hi>一無此字</hi>欲乞今後應<lb/>
有因事敢干求内降者依舊許本府執奏外更乞根<lb/>
䆒因縁干求之人奏攝下府勘劾重行責罰如本人<lb/>
<pb n="KR4d0069_SBCK_015-10a"/>
自行干請者亦乞一就勘鞫加元犯本罪二等斷遣<lb/>
其情理稍深及干求不已者亦許本府一靣牒報御<lb/>
史臺彈紏勘劾施行所貴止絶小人干亂公朝敗紊<lb/>
綱紀今取進止<lb/>
　　　論梁舉直事封回内降劄子<hi>嘉祐二年</hi>
臣勘㑹本府見勘内臣梁舉直公事兩曽執奏三準<lb/>
内降特與放罪臣伏見近年權倖之臣多是公然作<lb/>
過不畏憲法恃干求内降紊亂紀綱所以前後臣寮<lb/>
累具論述陛下特降明詔許承受官司執奏不得施<lb/>
行布告天下著爲信令今梁舉直累煩睿聽干求不<lb/>
<pb n="KR4d0069_SBCK_015-10b"/>
巳本府遵依前後詔勑再具執奏未許公行伏以曲<lb/>
庇小臣撓屈國法自前世帝王苟有如此等事史冊<lb/>
書之以著人君之過失今梁舉直不欲受過於其身<lb/>
寧彰陛下之過於中外舉直此罪重於元犯之罪今<lb/>
縱未能法外重行以戒小人干求内降者其元犯本<lb/>
罪豈可曲恕舉直苟爲愛身之計不思愛君之心乃<lb/>
是小人全無知識爾如臣忝𬒳恩寵列於侍御職在<lb/>
獻納合思禆𥙷豈可阿意順㫖爲陛下曲法庇縱小<lb/>
臣以彰聖君之失其内降臣更不敢下司謹具狀繳<lb/>
連進納今取進止<lb/>
<pb n="KR4d0069_SBCK_015-11a"/>
　　　論郭皇后影殿劄子<hi>嘉祐三年</hi>
臣所領太常禮院得御藥院公文稱奉聖㫖送畫到<lb/>
景靈宫廣孝殿後修盖郭皇后影殿圖子一本赴太<lb/>
常禮院詳定者其圖子已别具狀繳奏訖臣伏見近<lb/>
年京師土木之功糜耗國用其弊特深原其本因只<lb/>
爲差内臣監修利於偷竊官物及訖功之後僥求恩<lb/>
賞以故多起事端務廣興作其甚則託以祖宗神御<lb/>
張皇事勢近年以來如此興造略無虚歳伏以景靈<lb/>
宫建自先朝以尊奉聖祖陛丁又建真宗皇帝章懿<lb/>
太后神御殿於其間天下之人皆知陛下奉先廣孝<lb/>
<pb n="KR4d0069_SBCK_015-11b"/>
之意然則此宫乃陛下奉天奉親之所今乃欲以後<lb/>
宫巳廢未<hi>一作追</hi>復之后建殿與先帝太后並列瀆神<lb/>
違禮莫此之甚臣竊謂此事必不出於聖意皆小人<lb/>
私於興作有所僥求爾蓋自前世帝王於宗廟之外<lb/>
别爲廟享以追奉祖宗者則有之未聞有自追奉其<lb/>
妃后者也蓋小人不識事體但苟一時之利不思虧<lb/>
損聖徳伏乞特賜寢罷以全典禮今取進止<lb/>
　　　論孟陽河開掘墳墓劄子<hi>嘉祐四年春</hi>
臣勘㑹府界剏開孟陽新河相次據祥符縣人户經<lb/>
府披訴稱𬒳人夫開掘墳墓斫伐桑棗拆拽舎屋等<lb/>
<pb n="KR4d0069_SBCK_015-12a"/>
事尋差兵曹叅軍張稚圭徃彼檢視得已開河道六<lb/>
里有餘計三料開掘却村民墳墓八十二所大墓園<lb/>
三所草瓦屋七十七間其未開三料猶有墳墓二十<lb/>
五所舎屋四十七間桑五百餘株田土八十段臣因<lb/>
體問得村民所掘墳墓屍首骨殖布在新河兩岸子<lb/>
孫骨肉環坐守之仰天號慟屍骨暴露並無所歸其<lb/>
甚貧<hi>一作貧甚</hi>者用火燒焚向空撒棄其㽵宅屋宇累世<lb/>
安居旦夕毀拆全家露坐冤痛之聲聞於逺近方此<lb/>
春月朝廷務行仁政之時横屍暴骨殃及幽明可爲<lb/>
憫傷可爲驚駭兼體問得所開新河有害無利其萬<lb/>
<pb n="KR4d0069_SBCK_015-12b"/>
勝斗門及陽武橋斗門兩處減水盡入白溝河所以<lb/>
年年決溢今又剏開新河亦入白溝是則三道減水<lb/>
盡聚一河將來決溢可知兼今所開新河深六尺至<lb/>
七尺白溝河只深四尺至五尺下源髙仰水勢難行<lb/>
臣今欲乞權住夫役三兩日差朝臣一貟計㑹都水<lb/>
監開封府各差官一貟同行相度苟如臣所說不虚<lb/>
未開三料乞更不開掘却移夫役修整舊河其元獻<lb/>
利見開河之人本爲自圖功賞及從𥘉檢計壕寨官<lb/>
吏蒙昧朝廷不言有墳墓宅舎桑棗在所開地内情<lb/>
理難恕欲乞下開封府取勘<hi>一作㑹</hi>其獻利之人與壕<lb/>
<pb n="KR4d0069_SBCK_015-13a"/>
寨等並行決配官員悉與停廢所貴少謝枯骨兼慰<lb/>
生人今取進止<lb/>
　　　乞罷上元放燈劄子<hi>嘉祐四年</hi>
臣伏以三元放燈不岀典禮蓋囙前世習俗所傳陛<lb/>
下<hi>二字一作皆以</hi>俯徇衆心欲同民樂勉出臨幸非爲嬉㳺<lb/>
若乃時歳豐和<hi>一作時豐歳和</hi>人物康冨以爲樂事亦是人<lb/>
情今自立春以來隂寒雨雪小民失業坊市寂寥寒<lb/>
凍之人死損不少薪炭食物其價増倍民憂凍餓何<lb/>
睱遨遊臣本府日閱公事内有投井投河不死之人<lb/>
皆稱因爲貧寒自求死所今日有一婦人凍死其夫<lb/>
<pb n="KR4d0069_SBCK_015-13b"/>
尋亦自縊竊惟里巷之中失所之人何可勝數昨日<lb/>
聖恩差官俵錢正爲如此目下隂雪未解假使便得<lb/>
晴明坊市不免泥淖聖駕所歴衝冒風寒況方以日<lb/>
蝕之災<hi>一無二字</hi>避殿減膳聖心憂畏中外所知欲乞特<lb/>
罷放燈所有常年酌獻之禮若至日未得晴明<hi>一作和</hi>
亦乞差大臣攝事所是見今供擬遊幸及修道路寒<lb/>
凍兵士並乞放罷庻㡬上副陛下畏天憂民之心今<lb/>
取進止<lb/>
　　　論包拯除三司使上書<hi>嘉祐四年三月</hi>
臣聞治天下者在知用人之<hi>一作在用人知</hi>先後而巳用人<lb/>
<pb n="KR4d0069_SBCK_015-14a"/>
之法各有所冝軍旅之士先材能朝廷之士先名節<lb/>
軍旅主成功惟恐其不趨賞而爭利其先材能而後<lb/>
名節者亦勢使之然也朝廷主教化風俗之薄厚治<lb/>
道之汙隆在乎用人而教化之於下也不能家至而<lb/>
諄諄諭之故常務尊名節之士以風動天下而聳勵<lb/>
其媮薄夫所謂名節之士者知廉耻脩禮讓不利於<lb/>
苟得不牽於苟隨而惟義之所處白刃之威有所不<lb/>
避折枝之易有所不爲而惟義之所守其立於朝廷<lb/>
進退舉止皆可以爲天下法也其人至難得也至可<lb/>
重也故其<hi>一無二字</hi>爲士者常<hi>一作當/下同</hi>貴名節以自<hi>一無此字</hi>
<pb n="KR4d0069_SBCK_015-14b"/>
重其身而君人者亦常全名節以飬成善士伏見陛<lb/>
下近除前御史中丞包拯爲三司使命下之日中外<lb/>
<hi>一作外議</hi>喧然以謂朝廷貪拯之材而不爲拯惜名節然<lb/>
猶冀拯能執節守義堅讓以避嫌疑而爲朝廷惜事<lb/>
體數日之間遽聞拯巳受命是可惜也亦可嗟也拯<lb/>
性好剛天姿峭直然素少學問朝廷事體或有不思<lb/>
至如逐其人而代其位雖𥘉無是心然見得不能思<lb/>
義此皆不足恠若乃嫌疑之迹常人皆知可避而拯<lb/>
豈獨不思哉昨聞拯在臺日常自至中書詬責宰相<lb/>
指陳前三司使張方平過失怒宰相不早罷之旣而<lb/>
<pb n="KR4d0069_SBCK_015-15a"/>
臺中寮屬相繼論列方平由此罷去而以宋祁代之<lb/>
又聞拯亦曽彈奏宋祁過失自其命出臺中寮屬又<lb/>
交章力言而祁亦因此而罷而拯遂代其任此所謂<lb/>
蹊田奪牛豈得無過而整冠納履當避可疑者也如<lb/>
拯材能資望雖别加進用人豈爲嫌<hi>一作間言</hi>其不可爲<lb/>
者惟三司使爾非惟自渉嫌疑其於朝廷所損不細<lb/>
臣請原其本末而言之國家自數十年來士君子務<lb/>
以恭謹静慎爲賢及其弊也循黙苟且頽<hi>一作媮</hi>惰寛<lb/>
弛習成風俗不以爲非至於百職不修紀綱廢壊時<lb/>
方無事固未覺其害也一旦黠虜犯邊兵出無功而<lb/>
<pb n="KR4d0069_SBCK_015-15b"/>
財用空虚公私困弊盗賊並起天下騷然陛下奮然<lb/>
<hi>四字一作天子</hi>感悟思革其弊進用三數大臣銳意於更張<lb/>
矣於此之時始増置諌官之員以寵用言事之臣俾<lb/>
之舉職由是修紀綱而繩廢壊遂欲分别賢不肖進<lb/>
退材不材而乆弊之俗驟見而駭因共指言事者而<lb/>
非之或以謂好訐隂私或以爲公相傾䧟或謂沽激<lb/>
名譽或謂自圖進取羣言百端㡬惑上聽上頼陛下<lb/>
至聖<hi>一無一字</hi>至明察見諸臣本以<hi>一無此字</hi>忘身徇國非爲<lb/>
己利讒間不入遂荷保全而中外之人乆而亦漸爲<lb/>
信自是以來二十年間臺諫之選屢得讜言之士中<lb/>
<pb n="KR4d0069_SBCK_015-16a"/>
間斥去姦邪屏絶權倖拾遺救失不可勝數是則納<lb/>
諌之善<hi>一作臣</hi>從古所難自陛下臨御以來實爲盛徳<lb/>
於朝廷𥙷助之效不爲無功今中外習安上下巳信<lb/>
纎邪之人凡所舉動毎畏言事之臣時政無巨細亦<lb/>
惟言事官是聽原其自始開發言路至於今日之成<lb/>
效豈易致哉可不惜㢤夫言人之過似於<hi>一無此字下同</hi>激<lb/>
訐逐人之位似於傾䧟而言事之臣得以自明者惟<lb/>
無所利於其間爾而天下之人所以爲信者亦以其<lb/>
無所利焉今拯併逐二臣自居其位使將來姦佞者<lb/>
<hi>者字一作之人</hi>得以爲說而惑亂主聽今後言事者不爲人<lb/>
<pb n="KR4d0069_SBCK_015-16b"/>
信而無以自明是則聖明<hi>一作朝</hi>用諌之功一旦由拯<lb/>
而壊夫有所不取之謂㢘有所不爲之謂耻近臣舉<lb/>
動人所儀法使拯於此時有所不取而不爲可以風<lb/>
天下以廉耻之節而拯取其所不冝取爲其所不冝<lb/>
爲豈惟自薄其身亦所以開誘他時言事之臣傾人<lb/>
以覬得相習而成風此之爲患豈謂小哉然拯所恃<lb/>
者惟以本無<hi>一作無本</hi>心耳夫心者藏於中而人所不見<lb/>
迹者示於外而天下所瞻今拯欲自信其不見之心<lb/>
而外掩天下之迹是猶手探其物口云不欲雖欲自<lb/>
信人誰信之此臣所謂嫌疑之不可不避也況如拯<lb/>
<pb n="KR4d0069_SBCK_015-17a"/>
者少有孝行聞於郷里晚有直節著在朝廷但其學<lb/>
問不深思慮不熟而處之乖當其人亦可惜也伏望<lb/>
陛下别選材臣爲三司使而處拯他職置之京師使<lb/>
拯得避嫌疑之迹以解天下之惑而全拯之名節不<lb/>
勝幸甚臣叨塵侍從職號論思昔甞親見朝廷致諌<lb/>
之初甚難今又復見陛下用諌之效已著實不欲因<lb/>
拯而壊之者爲朝廷惜也臣言狂計愚伏俟誅戮<lb/>
奏議卷第十五<lb/>
<pb n="KR4d0069_SBCK_015-17b"/>
<pb n="KR4d0069_SBCK_015-1a"/>
居士集卷第十五　歐陽文忠公集十五<lb/>
　　賦五首<hi>雜文五首附</hi>
　　　黃楊樹子賦<hi>并序</hi>
夷陵山谷間多黃楊樹子江行過絶險處時時從舟<lb/>
中望見之鬱鬱山際有可愛之色獨念此樹生窮僻<lb/>
不得依君子封殖備愛賞而樵夫野老又<hi>一無又字</hi>不知<lb/>
甚惜作小賦以歌之<lb/>
若夫漢武之宫叢生五柞景陽之井對植雙桐髙秋<lb/>
羽獵之騎半夜嚴粧之鍾鳯蓋朝拂銀牀暮空固巳<lb/>
葳蕤近日的皪<hi>一作灼爍</hi>含風婆娑萬戸之側生長深宫<lb/>
<pb n="KR4d0069_SBCK_015-1b"/>
<pb n="KR4d0069_SBCK_015-1b"/>
嘉祐元年夏大雨水奉詔祈晴于醴泉宫聞鳴蟬有<lb/>
感而賦云<lb/>
肅祠庭以祗事兮瞻玉宇之崢嶸收視聽以淸慮兮<lb/>
齋予心以薦誠因<hi>一作黙</hi>以靜而求<hi>一作觀</hi>動兮見乎萬<lb/>
物之情於時朝雨驟止微風不興四無雲以靑天雷<lb/>
曵曵<hi>一作隱隱</hi>其餘聲乃席芳葯臨華軒古木數株空<hi>一作</hi>
<hi>荒</hi>庭草間爰有一物鳴于樹顚引淸風以長嘯抱纎<lb/>
柯而永歎嘒嘒非管泠泠若絃裂方號而復咽凄欲<lb/>
斷而還連吐孤韻以難律含五音之自然吾不知其<lb/>
何物其名曰蟬豈非因物造形能變化者邪出自糞<lb/>
<pb n="KR4d0069_SBCK_015-2a"/>
壤慕淸虚者邪凌風髙飛知所止者邪嘉木茂樹喜<lb/>
淸隂者邪呼吸風露能尸解者邪綽約雙鬢修嬋姢<lb/>
者邪其爲聲也不樂不哀非宫非徴胡然而鳴亦胡<lb/>
然而止吾甞悲夫萬物莫不好鳴若乃四時代謝百<lb/>
鳥嚶兮一氣候至百蟲驚兮嬌兒姹女語鸝庚兮鳴<lb/>
機絡緯響蟋蟀兮轉喉哢舌誠可愛兮引腹動股豈<lb/>
勉彊而爲之兮至於汚池濁水得雨而聒兮飲泉食<lb/>
土長<hi>一無長字</hi>夜而歌兮彼蝦蟇固若有欲而蚯蚓又何<lb/>
求兮其餘大小萬狀不可悉名各有氣類隨其物形<lb/>
<hi>一有而字</hi>不知自止有若爭能忽時變以物改咸漠然而<lb/>
<pb n="KR4d0069_SBCK_015-2b"/>
無聲嗚呼逹士所齊萬物一類人於其間所以爲貴<lb/>
蓋巳巧其語言又能傳於文字是以窮彼思慮耗其<lb/>
血氣或吟哦其窮愁或發揚其志意雖共盡於萬物<lb/>
乃長鳴於百丗予亦安知其然哉聊爲樂以自喜方<lb/>
將<hi>一作吾方</hi>考得失較同異俄而隂雲復興雷電俱擊大<lb/>
雨旣作蟬聲遂息<hi>一本賦後有䟦云予因學書起作賦草他兒一視而過獨小子棐守</hi>
<hi>之不去此兒他日必能爲吾此賦也因以予之</hi>
　　　秋聲賦<lb/>
歐陽子方<hi>一無方字墨蹟止作余無上四字</hi>夜讀書聞有聲自西南<lb/>
來者悚然而聽之曰異哉𥘉淅瀝以蕭颯忽奔騰而<lb/>
<pb n="KR4d0069_SBCK_015-3a"/>
砰湃如波濤夜驚風雨驟<hi>一作風驟雨而</hi>至其觸於<hi>一無於字</hi>物<lb/>
也鏦鏦錚錚金鐵皆鳴又如赴敵之兵銜枚疾走不<lb/>
聞號令但聞人馬之行聲<hi>墨蹟無聲字</hi>余謂童子此何聲<lb/>
也汝出視之童子曰星月<hi>一作月星</hi>皎潔明河在天四無<lb/>
人聲聲在樹間余曰噫嘻悲哉<hi>一作夫</hi>此秋聲也胡爲<lb/>
而來哉蓋夫秋之爲狀也其色慘淡煙霏雲歛其容<lb/>
淸明天髙日晶其氣慄冽砭人肌骨其意蕭條山川<lb/>
寂寥故其爲聲也凄凄切切呼號憤發豐草緑縟而<lb/>
爭茂佳木葱籠而可恱草拂之而色變木遭之而葉<lb/>
脫其所以摧敗零落者<hi>墨蹟無者字</hi>乃其一<hi>一無一字</hi>氣之餘<lb/>
<pb n="KR4d0069_SBCK_015-3b"/>
烈夫秋刑官也於時爲隂又兵象也於行用金是謂<lb/>
天地之義氣常以肅殺而爲心<hi>墨蹟有大哉字</hi>天之於物春<lb/>
生秋實故其在樂也商聲主西方之音夷則爲七月<lb/>
之律商傷也物旣老而悲傷夷戮也物過盛而當殺<lb/>
嗟乎草木<hi>一有之字</hi>無情有時<hi>一有而字</hi>飄零人爲動物惟物<lb/>
之靈<hi>一作人惟動物爲物之靈</hi>百憂感其心萬事勞其形有動于<lb/>
中必揺其精而况思其力之所不<hi>一有能字</hi>及憂其智之<lb/>
所不能<hi>一有行字</hi>冝其渥然丹者爲槁木<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>
                    <hi>一本作黟墨蹟同</hi>然<lb/>
黒者爲星星奈何以<hi>一無以字</hi>非金石之質<hi>一有而字</hi>欲與草<lb/>
木而爭榮念誰爲之戕賊亦何恨乎秋聲童子莫對<lb/>
<pb n="KR4d0069_SBCK_015-4a"/>
垂頭而睡但聞四壁蟲聲唧唧如<hi>一作似</hi>助余之歎息<lb/>
　　　病暑賦<hi>和劉原父作</hi>
吾將東走乎泰山兮履崔嵬之髙峯䕃白雲之揺曵<lb/>
兮聽石溜之玲瓏松林<hi>一作竹</hi>仰不見白日隂壑慘慘<lb/>
多悲風邈哉不可以坐致兮安得仙人之術解化如<lb/>
飛蓬吾將西登乎崑崙兮出於九州之外覽星辰之<lb/>
浮没視日月之隱蔽披閶闔之淸風飲黃流<hi>一作河</hi>之<lb/>
巨派羽翰不可以揷余之兩腋兮畏舉身而下墜旣<lb/>
欲泛乎南溟兮瘴毒流膏而鑠骨何異避喧之<hi>一作而</hi>
趨市兮又如惡影之就日又欲臨乎北荒兮飛雪層<lb/>
<pb n="KR4d0069_SBCK_015-4b"/>
冰之所聚鬼方窮髮<hi>一作徼</hi>無人迹兮乃龍虵之雜處<lb/>
四方上下皆不得以徃兮顧此大熱吾不知夫所逃<lb/>
萬物並生於天地豈余身之獨遭任寒暑之自然兮<lb/>
成嵗功而不勞惟衰病之不堪兮譬燎枯而灼焦矧<lb/>
空廬之湫卑兮甚龜蝸之跼縮飛蚊幸余之露坐兮<lb/>
壁蝎伺余之入屋<hi>一作蠅蚊幸余之虚坐兮蝨蝎伺余於壁屋</hi>頼有客之<lb/>
哀余兮贈端石與蘄竹得飽食以安<hi>一作與晝</hi>寢兮瑩枕<lb/>
冰而簟玉知其無可奈何而安之兮乃聖賢之髙躅<lb/>
惟冥心以息慮兮庶可忘於煩酷<lb/>
　　　憎蒼蠅賦<lb/>
<pb n="KR4d0069_SBCK_015-5a"/>
蒼蠅蒼蠅吾嗟爾之爲生旣無蜂蠆之毒尾又無蚊<lb/>
䖟之利觜幸不爲人之畏胡不爲人之喜爾形至眇<lb/>
爾欲易盈杯盂殘瀝砧几餘腥所希杪忽過則難勝<lb/>
苦何求而不足乃終日而營營逐氣尋香無處不到<lb/>
頃刻而集誰相告報其在物也雖微其爲害也至要<lb/>
若乃華榱廣厦珍簟方牀炎風之燠夏日之長神昬<lb/>
氣蹙流汗成漿委四支而莫舉眊兩目其茫洋惟髙<lb/>
枕之一覺冀煩歊之暫忘念於爾而何負乃於吾而<lb/>
見殃尋頭撲面入袖穿裳或集眉端或㳂眼眶目欲<lb/>
瞑而復警臂巳痺而猶攘於此之時孔子何由見周<lb/>
<pb n="KR4d0069_SBCK_015-5b"/>
公於髣髴莊生安得與蝴蝶而飛揚徒使蒼頭丫髻<lb/>
巨扇揮颺咸頭垂而腕脫毎立寐而顚僵此其爲害<lb/>
者一也又如峻宇髙堂嘉賔上客沽酒市脯鋪筵設<lb/>
席聊娱一日之餘閑奈爾衆多之莫敵或集器皿或<lb/>
屯几格或醉醇酎因之没溺或投熱羮遂喪其魄諒<lb/>
雖死而不悔亦可戒夫貪得尤忌赤頭號爲景迹一<lb/>
有霑汙人皆不食奈何引類呼朋揺頭鼓翼聚散倐<lb/>
忽往來絡繹方其賔主獻酬衣冠儼飾使吾揮手頓<lb/>
足改容失色於此之時王衍何暇於淸談賈誼堪爲<lb/>
之太息此其爲害者二也又如醯醢之品醬臡之制<lb/>
<pb n="KR4d0069_SBCK_015-6a"/>
及時月而收藏謹缾罌之固濟乃衆力以攻鑚極百<lb/>
端而窺覬至於大胾肥牲嘉肴美味蓋藏稍露於罅<lb/>
隙守者或時而假寐纔稍怠於防嚴已輒遺其種類<lb/>
莫不養息蕃滋淋漓敗壞使親朋卒至索爾以無歡<lb/>
臧獲懷憂因之而得罪此其爲害者三也是皆大者<lb/>
餘悉難名嗚呼止棘之詩垂之六經於此見詩人之<lb/>
博物比興之爲精冝乎以爾刺䜛人之亂國誠可嫉<lb/>
而可憎<lb/>
　　雜文五首<lb/>
　　　醉翁吟<hi>并序一作醉翁述</hi>
<pb n="KR4d0069_SBCK_015-6b"/>
余作醉翁亭于滁州<hi>一作余於滁作醉翁亭有</hi>太常博士沈遵<hi>一有</hi>
<hi>者字</hi>好竒之士也聞而<hi>一止作甞</hi>往遊焉愛其山水歸而以<lb/>
琴寫之作醉翁吟三疊去年秋<hi>一無秋字</hi>余奉使契丹沈<lb/>
君<hi>一作子</hi>㑹余<hi>一作于一/有於字</hi>恩冀之間夜䦨酒半<hi>一無此四字</hi>
援琴而作之有其聲而無其辭乃爲之辭以贈<hi>一作遺</hi>
之其辭曰<lb/>
始翁之來<hi>二作翁之來兮</hi>獸見而深伏鳥見而髙飛翁醒而<lb/>
往兮醉而歸朝醒暮醉兮無有四時鳥鳴樂其林獸<lb/>
出遊其蹊咿嚶啁<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>於翁前兮醉<hi>一有而字</hi>不知有心不<lb/>
能以無情兮有合必有離水潺潺兮翁忽去而不顧<lb/>
<pb n="KR4d0069_SBCK_015-7a"/>
山岑岑兮翁復來而幾時風嫋嫋兮山木落春年年<lb/>
兮山草菲嗟我無德於其人兮有情於山禽與野麋<lb/>
賢哉沈子兮能寫我心而慰彼相思<lb/>
　　　山中之樂<hi>并序一本題下云三章送慧勤上人</hi>
佛者慧勤餘杭人也少去父母長無妻子以衣食于<lb/>
佛之徒往來京師二十年其人聰明材智亦甞學問<lb/>
于賢士大夫今其南歸遂將窮極呉越甌閩江湖海<lb/>
上之諸山以肆其所適予嘉其甞有聞於吾人也於<lb/>
其行也<hi>一本無四字</hi>爲作山中之樂三章<hi>一本有以送之旣</hi>極道<lb/>
山林間事以動蕩其心意而卒反之於正其辭曰<lb/>
<pb n="KR4d0069_SBCK_015-7b"/>
江上山兮海上峯藹靑蒼兮杳㠝叢霞飛霧散兮邈<lb/>
乎靑空天鑱鬼削兮壁立於鴻蒙崖懸磴絶兮險且<lb/>
窮穿雲渡水兮<hi>一無兮字</hi>忽得路而不知其深之幾重中<lb/>
有平田廣谷兮與丗隔絶猶有太古之遺風泉甘土<lb/>
肥兮鳥獸雝雝其人麋鹿兮旣壽而豐不知人間之<lb/>
幾時兮但見草木華落爲春冬嗟丗之人兮曷不歸<lb/>
來乎山中山中之樂不可見今子其往兮誰逢<hi>其一</hi>丹<lb/>
莖翠蔓兮巖壑玲瓏水聲聒聒兮花氣濛濛石巉巉<lb/>
兮橫<hi>一作當</hi>路風颯颯兮吹松雲冥冥兮雨霏霏白猿<lb/>
夜嘯兮靑楓朝日出兮林間澗谷紛以靑紅千林靜<lb/>
<pb n="KR4d0069_SBCK_015-8a"/>
兮秋月百草香兮春風嗟丗之人兮曷不歸來乎山<lb/>
中山中之樂不可得今子其往兮誰從<hi>其二</hi>梯崖<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>險<lb/>
兮佛廟仙宫耀空山兮鬱穹隆彼之人兮固<hi>一無固字</hi>亦<lb/>
目明而耳聰寵辱不干其慮兮仁義不被其躬䕃長<lb/>
<hi>一作喬</hi>松之蓊蔚兮藉纎草之丰茸茍其中以自足兮<lb/>
忘其服胡而顚童自古智能魁傑之士兮固亦絶丗<lb/>
而逃蹤惜天材之甚良兮而<hi>一無而字</hi>自棄於無庸嗟彼<lb/>
之人兮胡爲老乎山中山中之樂不可乆遲子之返<lb/>
兮誰同<hi>其三</hi>
　　　雜說三首<hi>一有并序二字</hi>
<pb n="KR4d0069_SBCK_015-8b"/>
夏六月暑雨旣止歐陽子坐於樹間仰視天與月星<lb/>
<hi>一作日月星辰</hi>行度見星有殞者夜旣乆露下聞草間蚯蚓<lb/>
之聲益急其感干耳目者有動乎其中作雜說<lb/>
蚓食土而飲泉其爲生也簡而易足然仰其穴而鳴<lb/>
若號若呼若嘯若歌<hi>一作若歌若嘯</hi>其亦有所求邪抑其求<lb/>
易足而自鳴其樂邪苦<hi>一作抑歎</hi>其生之陋而自悲其不<lb/>
幸邪將自喜其聲而鳴其類邪豈其時至氣作不自<lb/>
知其所以然而不能自止者邪何其聒然而不止也<lb/>
吾於是乎有感<hi>一本此屬次篇</hi>
星殞于地腥礦頑醜化爲惡石其昭然在上而萬物<lb/>
<pb n="KR4d0069_SBCK_015-9a"/>
仰之者精氣之聚爾及其斃也瓦礫之不若也人之<lb/>
死骨肉臭腐螻蟻之食爾其貴乎萬物者亦精氣也<lb/>
其精氣不奪于物則藴而爲思慮發而爲事業著而<lb/>
爲文章昭乎百丗之上而仰乎百丗之下非如星之<lb/>
精氣隨其斃而滅也可不貴哉而生也利慾以昬耗<lb/>
之死也臭腐而棄之而<hi>一無而字</hi>惑者方曰足乎利慾所<lb/>
<hi>一無所字</hi>以厚吾身吾於是乎有感<lb/>
天西行日月五星皆東行日一歲而一周月疾於日<lb/>
<hi>一本無三字</hi>一月而一周天又疾於月一日而一周星有<lb/>
遲有速有逆有順是四者各自行而若不相爲謀其<lb/>
<pb n="KR4d0069_SBCK_015-9b"/>
動而不勞運而不巳自古以來未甞一刻息也是何<lb/>
爲哉夫四者所以相須而成晝夜四時寒暑者也一<lb/>
刻而息則四時不得其平萬物不得其生蓋其所任<lb/>
者重矣人之有君子也其任亦重矣萬丗之所治萬<lb/>
物之所利故曰自彊不息又曰死而後巳者其知所<lb/>
任矣然則君子之學也其可一日而息乎吾於是乎<lb/>
有感<hi>一本此屬首篇</hi>
居士集卷第十五<lb/>
<pb n="KR4d0069_SBCK_015-10a"/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
黃楊樹子賦多黃楊樹子<hi>一無子字</hi>濆激<hi>濆當作噴</hi>
鳴蟬賦崢嶸<hi>石本嶸作<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>
                    </hi>
病暑賦又如<hi>一作又同</hi>空廬<hi>一作室廬</hi>
憎蒼蠅賦丫髻<hi>一作丫髮</hi>
醉翁吟序作醉翁吟<hi>作一作爲</hi>
雜說第三任矣<hi>此下一有乎字</hi>學也<hi>此上一有於字</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_028-1a"/>
居士集卷第二十八　歐陽文忠公集二十八<lb/>
　　墓誌六首<lb/>
　　　蔡君山墓誌銘<lb/>
予友蔡君謨之弟曰君山為開封府太康主簿時予<lb/>
與君謨皆為舘閣校勘居京師君山數徃來其兄家<lb/>
見其以縣事決於其府府尹呉遵路素剛好以嚴憚<lb/>
下吏君山年小位卑能不懾屈而得盡其事之詳呉<lb/>
公獨喜以君山為能予始知君山敏於為吏而未知<lb/>
其他也明年君謨南歸拜其親夏京師大疫君山以<lb/>
疾卒于縣其妻程氏一男二女皆㓜縣之人哀其貧<lb/>
<pb n="KR4d0069_SBCK_028-1b"/>
以錢二百千為其賻程氏泣曰吾家素以廉為吏不<lb/>
可以此汚吾夫拒而不受於是又知君山能以惠愛<lb/>
其縣人而以廉化其妻妾也君山間甞語予曰天子<lb/>
以六科䇿天下士而學者以記問應對為事非古取<lb/>
士之意也吾獨不然乃晝夜自苦爲學及其亡也君<lb/>
謨發其遺藁得十數萬言皆當世之務其後踰年天<lb/>
子與大臣講天下利害為條目其所改更於君山之<lb/>
藁十得其五六於是又知君山果天下之竒才也君<lb/>
山景祐中舉進士初為長谿縣尉縣媪二子漁於海<lb/>
而亡媪指某氏為仇告縣捕賊縣吏難之皆曰海有<lb/>
<pb n="KR4d0069_SBCK_028-2a"/>
　風波豈知其不水死乎且雖果為仇所殺若屍不得<lb/>
　則於法不可理君山獨曰媪色有冤吾不可不為理<lb/>
　乃隂察仇家得其迹與媪約曰吾與汝宿海上期十<lb/>
　日不得屍則為媪受捕賊之責凡宿七日海水潮二<lb/>
　屍浮而至驗之皆殺也乃捕仇家伏法民有夫婦偕<lb/>
　出而盜殺其守舍子者君山亟召里民畢㑹環坐而<lb/>
　熟視之指一人曰此殺人者也訊之果伏衆莫知其<lb/>
　以何術得也長谿人至今喜道君山事多如此曰前<lb/>
　史所載能吏號如神明不過此也自天子與大臣條<lb/>
　天下事而屢下舉吏之法尤欲官無小大必得其材<lb/>
<pb n="KR4d0069_SBCK_028-2b"/>
方求天下能吏而君山死矣此可為痛惜者也君山<lb/>
諱髙享年二十有八以某年某月某日卒今年君謨<lb/>
又歸迎其親自太康取其柩以歸將以某年某月某<lb/>
日葬于某所且謂予曰吾兄弟始去其親而來京師<lb/>
欲以仕宦為親榮今幸還家吾弟獨以柩歸甚矣老<lb/>
者之愛其子也何以塞吾親之悲子能為我銘君山<lb/>
乎乃為之銘曰<lb/>
嗚呼吾聞仁義之行于天下也可使父不哭子老不<lb/>
哭少<hi>一作㓜</hi>嗟夫君山不得其壽父母七十扶行<hi>一作杖</hi>
送柩退之有言死孰謂天子墓予銘其傳不朽庶幾<lb/>
<pb n="KR4d0069_SBCK_028-3a"/>
以此慰其父母<lb/>
　　　黃夢升墓誌銘<lb/>
予友黃君夢升其先婺州金華人後徙洪州之分寧<lb/>
其曾祖諱元吉祖諱某父諱中雅皆不仕黃氏世爲<lb/>
江南大族自其祖父以來樂以家貲賑郷里多聚書<lb/>
以招<hi>一有延字</hi>四方之士夢升兄弟皆好學尤以文章意<lb/>
氣自豪予少家隨<hi>一有州字</hi>夢升從其兄茂宗官于隨予<lb/>
爲童子<hi>一作予時為童子無下四字</hi>立諸兄側見夢升年十七八<lb/>
眉目明秀善飲酒談笑予雖㓜心巳獨竒夢升<hi>一作巳能</hi>
<hi>知夢升為可竒其</hi>後七<hi>一作八九</hi>年予與夢升皆舉進士於京師<lb/>
<pb n="KR4d0069_SBCK_028-3b"/>
夢升得丙科初任興國軍永興主簿怏怏不得志以<lb/>
疾<hi>一有解字</hi>去乆之復調江陵府公安主簿時予<hi>一作予時</hi>謫<lb/>
夷陵令遇之于江陵夢升顔色憔悴初不可識乆而<lb/>
握手嘘<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>相飲<hi>一作勞</hi>以酒夜醉起舞歌呼大噱<hi>一作自若</hi>
予益悲夢升志雖衰而少時意氣尚在也後二年予<lb/>
徙乾徳令夢升復調南陽主簿又遇之于鄧間常問<lb/>
其平生所為文章幾何夢升慨然歎曰吾巳諱之矣<lb/>
窮逹有命非世之人不知我<hi>一有乃字</hi>我羞道於世人也<lb/>
求之不肯出遂飲之酒復大醉起舞歌呼因<hi>一有大字</hi>笑<lb/>
曰子知我者<hi>一作獨子知我</hi>乃肯出其文讀之<hi>一無二字</hi>博辨雄<lb/>
<pb n="KR4d0069_SBCK_028-4a"/>
偉其<hi>一無此字</hi>意氣奔放猶<hi>一有若字</hi>不可禦予又益悲夢升<lb/>
志雖困而獨其<hi>一無二字</hi>文章未衰也是時謝希深出守<lb/>
鄧州尤喜稱道天下士予因手書夢升文一通欲以<lb/>
<hi>一本改欲以字為將</hi>示希深未及而希深卒予亦去鄧後之守<lb/>
鄧者皆俗吏<hi>一作庸人</hi>不復知夢升夢升素剛不苟合負<lb/>
其所有常怏怏無所施<hi>一作憤憤無所發</hi>卒以不得志死于<lb/>
南陽夢升諱注以寶元二年四月二十五日卒享年<lb/>
四十有二其平生所為文曰破碎集公安集南陽集<lb/>
几三十卷娶潘氏生四<hi>一作其娶温氏生三</hi>男二女將以慶曆<lb/>
四年某月某日葬于董坊之先塋<hi>一作葬于先塋之側</hi>其弟渭<lb/>
<pb n="KR4d0069_SBCK_028-4b"/>
泣而來告曰吾兄患世之莫吾知孰可為其銘予素<lb/>
悲夢升者因為之銘曰<lb/>
予甞讀夢升之文至於哭其兄子庠之詞曰子之文<lb/>
章電激雷震雨雹忽止閴然滅泯未甞不諷誦歎息<lb/>
而不已嗟夫夢升曽不及庠不震不驚鬱塞埋藏孰<lb/>
與<hi>一作予</hi>其有不使其施吾不知所歸咎徒爲夢升而<lb/>
悲<lb/>
　　　大理寺丞狄君墓誌銘<lb/>
距長沙縣西三十里新陽郷梅溪村<hi>一作距某縣東南若干里某原</hi>
有墓曰狄君之墓者廼予所記<hi>一作紀</hi>榖城孔子廟碑<lb/>
<pb n="KR4d0069_SBCK_028-5a"/>
所謂狄君栗者也始君居糓城有善政甞已見於予<lb/>
文及其亡也其子遵誼泣而請曰願卒其詳而銘之<lb/>
以終先君死生之賜烏虖予哀狄君者其壽止於五<lb/>
十有六其官止於一卿丞蓋其生也以不知於世而<lb/>
止於是若其殁而又無傳則後世遂將泯没而爲善<lb/>
者何以勸焉此予之所欲銘也君字仲莊世爲長沙<lb/>
人㓜孤事母鄕里稱其孝好<hi>一作力</hi>學自立年四十始<lb/>
用其兄棐䕃補英州眞陽主簿再調安州應城尉能<lb/>
使其縣終君之去無一人爲盜薦者稱其材任治民<lb/>
乃遷糓城令漢旁之民惟鄧糓爲冨縣尚書銓吏常<lb/>
<pb n="KR4d0069_SBCK_028-5b"/>
邀厚賂以售貪令故省中私語<hi>一有鄧榖二字</hi>以一二數之<lb/>
惜爲竒貨而二邑之民未甞得廉吏其豪猾習以賕<lb/>
賄污令而爲自恣至君一切以法繩之姦民大吏不<lb/>
便君之政者徃徃訴於其上雖按覆率不能奪君所<lb/>
爲其州所下文符有不如理必輙封還州吏亦切齒<lb/>
求君過失不可得君益不爲之屈其後民有訟田而<lb/>
君誤斷者訴之君坐被劾已而縣籍彊壯爲兵有告<lb/>
訟田之民隱丁以規避者君笑曰是甞訴我者彼冤<lb/>
民能自伸此令<hi>一有養民</hi>之所欲也吾豈挾此而報以罪<lb/>
邪因置之不問縣民繇是知君爲愛我是歲西北初<lb/>
<pb n="KR4d0069_SBCK_028-6a"/>
用兵州縣旣大籍彊壯而訛言相驚<hi>一作警</hi>云當驅以<lb/>
備邊縣民數萬聚邑中㑹秋大雨霖米踊貴絶粒君<lb/>
發常平粟賑之有司劾君擅發倉廪君即具伏事聞<lb/>
朝廷亦原之又為其民正其稅籍之失而吏得歲免<lb/>
破産之患逾年政大洽乃脩孔子廟作禮器與其邑<lb/>
人春秋釋奠而興于學時予為乾徳令甞至其縣與<lb/>
其民言皆曰吾邑不幸有生而未識廉吏者而長老<lb/>
之民所記纔一人而繼之者今君也問其一人者曰<lb/>
張及也推及之歲至于君蓋三十餘年是謂一世矣<lb/>
嗚呼使民更一世而始得一良令吏其可不愼擇乎<lb/>
<pb n="KR4d0069_SBCK_028-6b"/>
君其可不惜其殁乎其政之善者可遺而不録乎君<lb/>
用糓城之績遷大理寺丞知新州至則丁母夫人鄭<lb/>
氏憂服除赴京師道病卒于宿州實慶曆五年七月<lb/>
二十四日也曽祖諱崇謙連州桂陽令祖諱文蔚全<lb/>
州清湘令父諱𣏌不仕君娶滎陽鄭氏生子男二人<lb/>
遵誼遵微皆舉進士<hi>一無四字</hi>女四人長適進士胡純臣<lb/>
其三尚㓜其<hi>一無其字</hi>銘曰<lb/>
彊而仕古之道終中壽不為夭善在人宜有後銘于<lb/>
石著不朽<lb/>
　　　薛質夫墓誌銘<lb/>
<pb n="KR4d0069_SBCK_028-7a"/>
故大理寺丞薛君直孺字質夫資政殿學士贈禮部<lb/>
尚書簡肅公之子母曰金城<hi>一有郡字</hi>夫人趙氏質夫生<lb/>
四歲為殿直公為參知政事拜大理評事遷將作監<lb/>
丞景祐元年公薨天子推恩於其孤拜大理寺丞公<lb/>
以忠直剛毅顯于當世質夫為名臣子能純儉謹飭<lb/>
好學自立以世其家公葬絳州質夫自京師杖而行<lb/>
哭至于絳州行路之人皆哀嗟之質夫少多病後公<lb/>
六年以卒享年二十有四初娶向氏某人之孫某人<lb/>
之女再娶王氏某人之孫某人之女皆無子嗚呼簡<lb/>
肅公之世於是而絶孟子曰不孝有三無後為大此<lb/>
<pb n="KR4d0069_SBCK_028-7b"/>
為舜娶妻而言耳非萬世之通論也不娶而無後罪<lb/>
之大者可也娶而無子與夫不幸短命未及有子而<lb/>
死以正者其人可以哀不可以為罪也故曰孟子之<lb/>
言非通論為舜而言可也質夫再聚皆無子不幸短<lb/>
命而疾病以死其可哀也非其罪也自古賢<hi>一作聖</hi>人<lb/>
君子未必皆有後其功徳名譽垂世而不朽者非皆<lb/>
因其子孫而傳也伊尹周公孔子顔回之道著于萬<lb/>
世非其家世之能獨傳乃天下之所傳也有子莫如<lb/>
舜而瞽不得為善人卒為頑父是為惡者有後而無<lb/>
益為善雖無後而不朽然則為善者可以不懈為簡<lb/>
<pb n="KR4d0069_SBCK_028-8a"/>
肅公者可以無憾也使簡肅公無憾質夫無罪全其<lb/>
身終其壽考以從其先君于地下復何道㢤某娶簡<lb/>
肅公之女質夫之妹也常哀質夫之賢而不幸傷簡<lb/>
肅公之絶世閔金城夫人之老而孤故爲斯言庶幾<lb/>
以慰其存亡者巳悲夫銘曰<lb/>
死而有祀四世之間死而不朽萬世之傳簡肅之徳<lb/>
質夫之賢雖其閟矣乆也其存<lb/>
　　　隴城縣令贈太常博士吕君墓誌銘<lb/>
君<hi>一本上有吕字</hi>諱士元字佐堯江寧人也咸平二年舉明<lb/>
經爲潭州醴陵尉廬州司理參軍寧州彭原廣州四<lb/>
<pb n="KR4d0069_SBCK_028-8b"/>
㑹縣令又為湖州司理泗州録事叅軍吉州太和秦<lb/>
州隴城縣令以疾卒于官享年六十有五娶閻氏生<lb/>
子四人曰淵曰溱曰淙曰淇閻氏年七十三後君十<lb/>
五年以卒子淙後其母三月卒以慶曆八年十二月<lb/>
二十日以閻氏之喪合葬于揚州江都縣東興郷馬<lb/>
坊村先塋之次君為人剛介有節長於為政醴陵太<lb/>
和皆大邑民喜鬪訟徃徃因事中吏以法吏多不免<lb/>
而君日與長吏爭曲直下為邑民伺候終無毫髪過<lb/>
失可得而民卒愛思之四㑹近海俗雜蠻夷君尤知<lb/>
其人之利害事所經決後有欲輙改更者民必自言<lb/>
<pb n="KR4d0069_SBCK_028-9a"/>
于廷曰此吕君所決豈可動邪後人亦莫能改也君<lb/>
仕三十餘年以一縣令之禄衣食其族四十餘口雖<lb/>
薄而必均夫人閻氏尤能爲勤儉子淵溱皆舉進士<lb/>
溱有賢材以文學選中第一今淵爲祕書丞溱著作<lb/>
郎直集賢院以溱官得封贈贈君太常博士毋夫人<lb/>
封天長縣太君嗚呼吕君官雖卑惠於其民足以為<lb/>
政禄雖薄周於其族足以為仁身雖不顯而有子以<lb/>
大其門足以彰為善之効君之皇祖諱𥙿贈兵<hi>一作工</hi>
部尚書皇考諱文膺官至太子左賛善大夫自宋興<lb/>
百年間吕姓之族五顯于世君之叔父刑部侍郎集<lb/>
<pb n="KR4d0069_SBCK_028-9b"/>
賢院學士文仲實為先朝名臣而今君有賢子又將<lb/>
顯吕氏之族于後於其葬也是宜銘以誌其銘<hi>一作墓</hi>
曰<lb/>
善無不報報不必同或在其後或及其躬積乆發遲<lb/>
逾<hi>一作愈</hi>逺彌昌如其不信考此銘章<lb/>
　　　尹師魯墓誌銘<lb/>
師魯河南人姓尹氏諱洙然天下之士識與不識皆<lb/>
稱之曰師魯蓋其名重當世而世之知師魯者或推<lb/>
其文學或髙其議論或多其材能至其忠義之節處<lb/>
窮逹臨禍福無愧於古君子則天下之稱師魯者未<lb/>
<pb n="KR4d0069_SBCK_028-10a"/>
必盡知之師魯為文章簡而有法博學彊記通知今<lb/>
古<hi>一作古今</hi>長於春秋其與人言是是非非務窮盡道理<lb/>
乃已不為苟止而妄隨而人亦罕能過也遇事無難<lb/>
易而<hi>一無此字</hi>勇於敢為其所以見稱於世者亦所以取<lb/>
嫉於人故其卒窮以死師魯少舉進士及第為絳州<lb/>
正平縣主簿河南府戸曹參軍邵武軍判官舉書判<lb/>
拔萃遷山南東道掌書記知伊陽縣王文康公薦其<lb/>
才召試充舘閣校勘遷太子中允天章閣待制范公<lb/>
貶饒州諫官御史不肯言師魯上書言仲淹臣之師<lb/>
友願得俱貶貶監郢州酒稅又徙唐州遭父喪服除<lb/>
<pb n="KR4d0069_SBCK_028-10b"/>
復得太子中允知河南縣趙元昊反陜西用兵大將<lb/>
葛懷敏奏起為經略判官師魯雖用懷敏辟而尤為<lb/>
經略使韓公所深知其後諸將敗於好水韓公降知<lb/>
秦州師魯亦徙通判濠州乆之韓公奏得通判秦州<lb/>
遷知涇州又知渭州兼涇原路經略部署坐城水洛<lb/>
與邊臣<hi>一作將</hi>異議徙知晉州又知潞州為政有惠愛<lb/>
潞州人至今思之累遷官至起居舍人直龍圖閣師<lb/>
魯當天下無事時獨喜論兵為叙燕息戍二篇行于<lb/>
世自西兵起凡五六歲未甞不在其間故其論議益<lb/>
<hi>一作亦</hi>精密而於西事尤習其詳其為兵制之說述戰<lb/>
<pb n="KR4d0069_SBCK_028-11a"/>
守勝敗之要盡當今之利害又欲訓土兵代戍卒以<lb/>
減邊用為禦戎長乆之䇿皆未及施為而元昊臣西<lb/>
兵解嚴師魯亦去而得罪矣然則天下之稱師魯者<lb/>
於其材能亦未必盡知之也初師魯在渭州將吏有<lb/>
違其節度者欲按軍法斬之而不<hi>一作未</hi>果其後吏至<lb/>
京師上書訟師魯以公使錢貸部將<hi>一作訟師魯自盗</hi>貶崇<lb/>
信軍節度副使徙監均州酒稅得疾無醫藥舁至南<lb/>
陽求醫疾革隱<hi>一作憑</hi>几而坐顧稚子在前無甚憐之<lb/>
色與賔客言終不及其私享年四十有六以卒師魯<lb/>
娶張氏某縣君有兄源字子漸亦以文學知名前一<lb/>
<pb n="KR4d0069_SBCK_028-11b"/>
歲卒師魯凡十年間三貶官喪其父又喪其兄有子<lb/>
四人連喪其三女一適人亦卒而其身終以貶死一<lb/>
子三歲四女未嫁家無餘貲客其喪于南陽不能歸<lb/>
平生故人無逺邇<hi>一作近</hi>皆徃賻之然後妻子得以其<lb/>
柩歸河南以某年某月某日葬于先塋之次余與師<lb/>
魯兄弟交甞銘其父之墓矣故不復次其世家焉銘<lb/>
曰<lb/>
藏之深固之密石可朽銘不滅<lb/>
居士集卷第二十八<lb/>
<pb n="KR4d0069_SBCK_028-12a"/>
</p>
<p>
　熈寧五年秋七月男發等編定<lb/>
　　紹熈二年二月郡人孫謙益校正<lb/>
黃夢升墓銘後二年<hi>一作後又二年</hi>飲之酒<hi>之一作以</hi>獨其文章<lb/>
未衰也<hi>一作文章獨未衰</hi>因為<hi>一作乃為</hi>
　又别本南陽主簿黃君墓誌銘　予友黄君夢升<lb/>
　其先婺州金華人後徙洪州之分寧其曽祖諱某<lb/>
　祖諱某父諱某皆不仕黃氏世為江西大族自其<lb/>
<pb n="KR4d0069_SBCK_028-12b"/>
　祖父以來樂以家貲賑施郷里多聚書以招延四<lb/>
　方之士夢升兄弟皆好學尤以文章意氣自豪予<lb/>
　少家隋州夢升從其兄官于隋予時為童子見夢<lb/>
　升年十七八眉明秀善飲酒談笑予雖㓜巳能知<lb/>
　夢升為可竒其後八九年與予皆舉進士于京師<lb/>
　夢升得丙科初任興國軍永興主簿怏怏不得志<lb/>
　以疾解去乆之復調江陵府公安主簿予時謫夷<lb/>
　陵令遇之于江陵夢升顔色憔悴初不能識乆而<lb/>
　握手吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>相勞以酒夜醉起舞歌呼自若予益悲<lb/>
　夢升志雖衰而少時意氣尚在也後又二年予徙<lb/>
<pb n="KR4d0069_SBCK_028-13a"/>
　乾徳令夢升復調南陽主簿又遇之于鄧間甞問<lb/>
　其平生所為文章幾何夢升慨然曰吾巳諱之矣<lb/>
　窮逹有命非世人不知我乃我羞道於世人也求<lb/>
　之不肯出遂飲以酒復大醉起舞歌呼因大笑曰<lb/>
　獨子知我者也乃肯出其文其博辯雄偉意氣奔<lb/>
　放猶若不可禦予又益悲夢升志雖困而其文章<lb/>
　獨未衰也是時謝希深守鄧州尤喜稱道天下士<lb/>
　予因手書夢升文一通將示希深未及而希深卒<lb/>
　予亦去鄧後之守鄧者皆庸人不復知夢升夢升<lb/>
　素剛不苟合負其所有常憤憤無所發卒以不得<lb/>
<pb n="KR4d0069_SBCK_028-13b"/>
　志死于南陽夢升諱注以寶元二年四月某日卒<lb/>
　享年四十有二其平生所為文曰破碎集公安集<lb/>
　南陽集凡若干卷其娶温氏生四男二女以某年<lb/>
　某月某日葬于先塋之側其弟渭泣而來告曰吾<lb/>
　兄患世之莫知孰可為其銘予素悲夢升者乃為<lb/>
　之銘曰<lb/>
　予甞喜讀夢升之文至於哭其兄子庠之辭曰子<lb/>
　之文章電激雷震雨雹忽止閴然滅泯未始不諷<lb/>
　誦嘆息而不已嗟夫夢升曽不及庠不震不驚鬱<lb/>
　塞埋藏孰予其有不使其施吾不知夫歸咎徒為<lb/>
<pb n="KR4d0069_SBCK_028-14a"/>
　夢升而悲<lb/>
　　　與黃渭小簡<lb/>
　脩啓多事不及周謹鄙文或可刋石望只依首尾<lb/>
　不須添他語亦不必平空及不用官銜惟書刻人<lb/>
　欲署姓名無妨墨本乞三五紙乍别保愛脩再拜<lb/>
　　叔祖夢升學問文章五兵從橫制作之意似徐<lb/>
　　陵庾信使同時遇合未知孰先孰後也然不幸<lb/>
　　得人間四十年尔使之白髪角逐於英俊之埸<lb/>
　　又未知與歐陽文忠公孰先孰後也夢升旣乖<lb/>
　　啎不逢嘗以文哭世父長善云髙明之家尚為<lb/>
<pb n="KR4d0069_SBCK_028-14b"/>
　　鬼瞰子之文章豈無物憾蓋自道也安世十三<lb/>
　　弟秀而不實使人氣塞於今孫曽特多英妙之<lb/>
　　質力學不休安知來者之不如今也紹聖元年<lb/>
　　五月諸孫庭堅記<lb/>
　　右黃夢升墓銘公年三十八所作眞蹟今藏興<lb/>
　　國軍呉氏字畫端麗雖似淨本然亦間有塗改<lb/>
　　校今衆本凡增損異同七十餘字疑公後甞修<lb/>
　　潤或傳冩差訛今録示後人併以元帖并山谷<lb/>
　　跋附焉<lb/>
狄君墓銘至君<hi>一作君至</hi>
</p>
<p>
</p>
  </div>
</body>
</text>
</TEI>
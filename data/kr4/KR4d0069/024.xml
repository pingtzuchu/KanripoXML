<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_024-1a"/>
外集卷第二十四　歐陽文忠公集七十四<lb/>
　　近體賦<hi>詩附</hi>
　　　進擬御試應天以實不以文賦<hi>并引狀</hi>
臣伏覩今月十三日御試應天以實不以文賦題目<lb/>
初出中外群臣皆歡然以謂至明至聖有小心翼翼<lb/>
事天之意盖自四年來天災頻見故陛下欲脩應天<lb/>
以實之事時謂出題以詢多士而求其直言外議皆<lb/>
稱自來科埸只是考試進士丈辭但取空言無益時<lb/>
事亦<hi>一作未</hi>有人君能上思天戒廣求規諫以爲試題<lb/>
者此乃自有殿試以來數百年間景美之事獨見於<lb/>
<pb n="KR4d0069_SBCK_024-1b"/>
陛下然臣竊慮逺方貢士乍對天威又迫三題不能<lb/>
盡其說以副陛下之意臣忝列書林粗知文字學淺<lb/>
文陋不自揆度謹擬御題撰成賦一首不敢廣列前<lb/>
事但直言當今要務皆陛下所欲聞者臣聞古者聖<lb/>
帝明王皆不免天降災異惟能脩徳脩政則變災為<lb/>
福永享無窮之休臣不勝大願其賦一首謹隨狀上進<lb/>
　　　賦<hi>推誠應天豈尚文飾</hi>
天災之示人也若響應聲君心之奉天也惟徳與誠<lb/>
固當務實以推本不假浮文而治情彼雖不言讁見<lb/>
以時而下告吾其脩徳禍患可銷於未萌臣聞天所<lb/>
<pb n="KR4d0069_SBCK_024-2a"/>
助兮惟善則降祥徳苟至兮雖妖而不勝皆由人事<lb/>
之告召然後天心之上應若國家有闕失之政則當<lb/>
頻見於衆災欲人主知戒懼之心所以保安於萬乗<lb/>
臣請述當今之所為引近事而為證至如陽能和隂<lb/>
則雨降若歲大旱則陽不和隂而可推<hi>去年大旱</hi>隂不侵<lb/>
陽則地静若地頻動則隂干於陽而可届<hi>去年河東地頻動</hi>
又如黒者隂之色晦者隂之時或暴風慘黒而大至<lb/>
白晝晦冥而四垂<hi>康定元年三月黒風起白日晦</hi>日食正旦雨冰木<lb/>
枝<hi>今春二月</hi>如此之類皆隂之為盖隂為小人與婦人又<lb/>
為大兵與蠻夷若四者之為患則群隂之失冝故天<lb/>
<pb n="KR4d0069_SBCK_024-2b"/>
象以此告吾君不謂不至陛下所冝奉天戒不可不<lb/>
思是謂應以實者臣敢列而言之若夫慎擇左右而<lb/>
察小人則視聽之不惑肅清宫闈而減冗列則恭儉<lb/>
而成式況乎逺佞人者孔宣父之明訓放宫女者唐<lb/>
太宗之盛徳又若西師乆不利冝究兵弊而改作叛<lb/>
羌乆未服冝講廟謀之失得在陛下之至聖行此事<lb/>
而不忒庶天意之可囬雖有災而自息方今民疲賦<lb/>
歛之苦又值饑荒之年貲財盡於私室苗稼盡於農<lb/>
田刼掠居人盗賊並起流離道路老㓜相連陛下視<lb/>
民如子覆民如天在於仁聖非不矜憐故徳音除刻<lb/>
<pb n="KR4d0069_SBCK_024-3a"/>
削之令赦書行賑濟之權然而詔令雖嚴州縣之吏<lb/>
多慢人死相半朝廷之恵未宣夫天至髙逺也惟可<lb/>
動以精誠民之休戚也皆繫君之好尚惟善政之能<lb/>
恵則休符之並貺而況冨有四海之大獨制萬民之<lb/>
上一言之出兮誰敢不從百事責實兮自然無曠發<lb/>
號施令在聖意之必行變災爲祥則太平之可望今<lb/>
漢史有五行之志尚書有洪範之文願詔侍臣之講<lb/>
說許陳古事於聽<hi>一作聦</hi>聞可以見自召妖災雖由於<lb/>
時政能招福應亦自於明君故禾偃於風表周王之<lb/>
覺悟雉鳴于鼎成商帝之功勲盖恐懼脩省者實也<lb/>
<pb n="KR4d0069_SBCK_024-3b"/>
在乎不倦祈禳消伏者文也皆不足云臣生逢納諌<lb/>
之聖明不間直言之狂斐惟冀愚衷<hi>一作忠</hi>之可採苟<lb/>
避誅夷而則豈盖賦者古人規諌之文臣故敢上干<lb/>
於旒扆<lb/>
　　　監試玉不琢不成器賦<hi>良玉非琢安得成器</hi>
至寳雖美因人乃彰欲成器而斯尚由載琢以為良<lb/>
瑕玷弗施始中含於温潤切瑳有則取應用於圎方<lb/>
披大禮之遺言洞先儒之所録以謂玉不因琢器莫<lb/>
得以自貴人不因學道無由而内朂故我誘之於人<lb/>
諭之以玉内含其美雖禀質而可嘉外飾其形假載<lb/>
<pb n="KR4d0069_SBCK_024-4a"/>
雕而後足然以寳有可尚世誠所希價連城而有待<lb/>
氣如虹而上揮禮神之用斯在磨玷之言則非禀爾<lb/>
天真包十徳而成質制由工巧參六瑞以凝輝然則<lb/>
攻自它山列乎良璞雖曰寳也不能效於自用雖曰<lb/>
堅也未有成於不琢美在中矣徒内抱於英華礲而<lb/>
錯諸始外成於圭角豈不以玉者華於國而可重器<lb/>
者用於人而克安規矩殊形於圭璧短長具制於躬<lb/>
桓亦猶在鎔者金必資乎鍜礪之設從繩者木遂分<lb/>
乎曲直之端且夫人務其師玉貴其徳<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>雖本善不<lb/>
學則弗至於道質雖至美不琢則弗成其飾稽匪刻<lb/>
<pb n="KR4d0069_SBCK_024-4b"/>
匪雕之說理實異斯嘉如切如磋之言義誠有得彼<lb/>
大圭貴乎尚質鳴珮取乎揚聲雖效珍而並用在設<lb/>
諭以非精曷若彰教誨而有漸譬琢雕而可成是故<lb/>
西琥東圭捨規模而安創半璋全璧非制度以難明<lb/>
向若追琢不加刻畫非備雖縝宻以含彩在文華而<lb/>
曷視故楊子以謂玉不雕則璠璵不作器<lb/>
　　　國學試人主之尊如堂賦<hi>堂陛隆峻人主尊矣</hi>
位旣異等君冝有常惟居尊而體國爰取諭於如堂<lb/>
望而畏之使下民之咸仰髙為貴者譬逺地以同彰<lb/>
稽往諜之遺文懿嘉言之洞啓謂立制於君上諭相<lb/>
<pb n="KR4d0069_SBCK_024-5a"/>
承扵堂陛盖以貴賤殊品尊卑異禮下臨於物必也<lb/>
尊嚴而有儀上譬於堂所以崇髙乎正體誠以赫赫<lb/>
化𬒳巍巍道隆儼正宁以居極統群黎於宅中盖取<lb/>
乎馭民之貴非資於構厦之功位正當陽若盛九筵<lb/>
之制民欣戴后如瞻七尺之崇然則堂非髙則偪下<lb/>
而易陵君弗尊則保位而難慎卑髙必貴乎不瀆上<lb/>
下於焉而克順邇臣内附類榱棟之相依<hi>一作髙</hi>列辟<lb/>
下陳由陛㢘而比峻豈不以冨有函夏躬臨兆民示<lb/>
臣庶之弗越表等威之有倫将使制爾萬國宗予一<lb/>
人下絶僣王非歷階之可及世惟與子彰肯構以相<lb/>
<pb n="KR4d0069_SBCK_024-5b"/>
因是知制衆室者莫先乎堂奄九有者必尊其主盖<lb/>
兼統於邦國匪專稱於棟宇化有於下奉穆穆以深<lb/>
居仰之彌髙若耽耽之可覩盖由堂不可以卑而亂<lb/>
制君不可以黷而不尊喻穹隆於九仞用緫制於群<lb/>
元且異夫蓋之如天但述居髙之旨就之如日惟明<lb/>
照下之言大哉陛峻而堂髙者勢之然臣貴而君尊<lb/>
者國之理伊制度之有别俾崇髙而是視所以建公<lb/>
卿大夫而天子加焉其尊也於斯見矣<lb/>
　　　詔重修太學詩<lb/>
漢詔崇儒術虞庠講帝猷叢楹新寳構萬杵逐歡謳<lb/>
<pb n="KR4d0069_SBCK_024-6a"/>
照爛雲甍麗回環璧水流冠童儀盛魯蒿柱徳同周<lb/>
舞翟彌文郁横經盛禮脩微生聽昕鼔願齒夏弦游<lb/>
　　　省試司空掌輿地圖賦<hi>平土之職圖掌輿地</hi>
率土雖廣披圖可明命乃司空之職掌夫輿地之名<lb/>
奉水土以勤修慎司無曠覽山川而盡載按諜惟精<lb/>
所以專一官而克謹辨九區而厎平者也伊昔令王<lb/>
尊臨下土以謂綿宇非一不可以周覽衆職異守俾<lb/>
從於各主故我因地理<hi>二字一作輿地</hi>之察冝建冬官而法<lb/>
古将使如指諸掌括乎地以無遺皆聚此書著之圖<lb/>
而可覩險固咸在方隅異冝分形勝以昭若庶指陳<lb/>
<pb n="KR4d0069_SBCK_024-6b"/>
而辨之度地居民旣脩官而有舊辨方正位俾披文<lb/>
而可知其或作屏建親命侯封國小大有民社之制<lb/>
逺邇異封圻之式非圖無以辨乎數非官無以奉其<lb/>
職主於空土旣險阻之盡明别爾分疆誌廣輪而可<lb/>
識誠由據函夏之至要賛大君之永圖上以體國而<lb/>
經野下以建邦而設都參古號於周官各司其局辨<lb/>
群方於禹跡無得而踰是何標區域以並分限華夷<lb/>
而靡爽域中所以張乎大天下無以逾其廣亦猶五<lb/>
土異物必辨於司徒之官九州有冝乃命乎職方之<lb/>
掌用能三壤咸則四民奠居窮人跡於遐域包坤載<lb/>
<pb n="KR4d0069_SBCK_024-7a"/>
於方輿且異夫充國論兵但模方略之狀鄼俟創業<lb/>
惟收圖籍之餘彼夏貢紀乎州名漢史標乎地志雖<lb/>
前䇿之並載在設官而未備曷若我謹三公於漢儀<lb/>
專掌圖於輿地<lb/>
　　　翠旌詩<lb/>
盛禮郊儀肅純音帝樂清葳蕤飄翠羽赫奕展華旌<lb/>
鳳邸光交覆鸞旗色共明<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛拂葩蓋輝映雜緌纓<lb/>
且異文竿飾非同翿舞名竹宫歌毖祀雅曲播遺聲<lb/>
　　　殿試蔵珠於淵賦<hi>君子非貴難得之物</hi>
稽治古之敦化仰聖人之作君務蔵珠而弗寳俾在<lb/>
<pb n="KR4d0069_SBCK_024-7b"/>
淵而可分效乎至珍雖希世而弗産棄於無用嫓還<lb/>
浦以攸聞得外篇之寓言述臨民之致理将革紛華<lb/>
於媮俗復芚愚於赤子謂非欲以自化則爭心之不<lb/>
起盖賤貨者爲貴徳之義敦本者由抑末而始示不<lb/>
復用雖乎寳而奚爲捨之則蔵祕諸淵而有以誠由<lb/>
窒民情者在杜其漸防世欲者必蔵其機使嗜欲不<lb/>
得以外誘則淳朴於焉而可歸将抵璧以同議諒彈<lb/>
雀而誠非照乗無庸盡遺碕岸之側連城奚取皆沉<lb/>
媚水之輝用能崇儉徳以外昭復淳風而有謂民心<lb/>
朴以歸本物産全而靡費珍雖無脛俾臨淵而盡除<lb/>
<pb n="KR4d0069_SBCK_024-8a"/>
事異暗投永沉川而不貴然而道既散則民薄風一<lb/>
澆而朴殘玩好既紛乎外役質素無由而内安故我<lb/>
斥乃珍竒之用絶乎侈靡之端将令物遂乎生老蚌<lb/>
蔑剖胎之患民知非尚驪龍無探頷之難是則恢至<lb/>
治之風揚淳古之式不寳於逺則知用物之足不見<lb/>
其欲則無亂心之惑上苟賤於所好下豈求於難得<lb/>
是雖寳也将去泰而去奢從而屏之使不知而不識<lb/>
彼捐金者由是類矣摘玉者可同言之諒率歸於至<lb/>
理寔大化於無為致爾漢臯之濵各全其本雖有淮<lb/>
蠙之産無得而窺自然道著不貪時無異物民用遵<lb/>
<pb n="KR4d0069_SBCK_024-8b"/>
乎至儉地寳蕃而不屈所以虞舜垂衣亦由斯而弗<lb/>
咈<lb/>
　　　博愛無私詩<lb/>
　　　賞以春夏賦<hi>天子行賞欽順時令</hi>
賞出於國時行在天紀勲庸而有序順春夏以昭宣<lb/>
無忘爾勞法蠢生而布恵用嘉乃績因長飬以旌賢<lb/>
原夫執政者君為民之紀懼賞罰之一失則恩威之<lb/>
兩弛受焉不以其私賜之非為其喜盖夫欲固其國<lb/>
者必謹國之常能奉乎天者是謂天之子将出令以<lb/>
無僣必順時而后軌顯庸制爵爰占星鳥之中茂悳<lb/>
<pb n="KR4d0069_SBCK_024-9a"/>
建官當俟薫風之始且夫春居東以首歲夏司南而<lb/>
執衡在氣為燠於時主生東動也以之起南任也以<lb/>
之成我所以推本萬事之理欽象四時之行政刑由<lb/>
是以有度寒暑於焉而不爭頒以土田順木行而養<lb/>
育昭其服物助火徳之光明故曰天之大端在隂陽<lb/>
君之大柄在刑賞操其柄以歸巳求其端而取象法<lb/>
太蔟賛陽之月行慶有常體林鍾種物之時勸功無<lb/>
爽誠以賞當則民恊澤流而徳深但慮過時之失敢<lb/>
懷虚受之心故月令有布徳之文前規具在景風為<lb/>
賜爵之候往牒攸欽嗚呼王者畏天以臨民天道在<lb/>
<pb n="KR4d0069_SBCK_024-9b"/>
人而可信事與時合則為和而為福時與事逆則有<lb/>
災而有饉在乎察動靜以為本布仁恩而克慎亦由<lb/>
獮田主教非仲秋而不行議獄齗刑須大冬而乃順<lb/>
故能光昭國體欽奉邦彞用豈有於踰徳舉無聞於<lb/>
振時且異夫賜以鞶纓示假人而取誚贈其衮冕譏<lb/>
錫命以非冝大哉君之舉者必書上之出者為令苟<lb/>
違時而不度懼招尤而失正故左氏載聲子之言以<lb/>
戒後王之立政<lb/>
　　　畏天者保其國賦<hi>祗畏天道能守其國</hi>
聖人以凝命恭黙膺圖肅祗爰務畏天之義但彰保<lb/>
<pb n="KR4d0069_SBCK_024-10a"/>
國之規惟帝難之翼翼固欽於乾道為人上者兢兢<lb/>
慎守於邦基用能御寳位而惟永隆昌運以咸熈者<lb/>
也探齊王之式陳懿子輿之所謂将設治民之術先<lb/>
本為君之貴且曰天惟簡在誠由乎不敢荒寧國乃<lb/>
洽平是冝乎克自抑畏恵此方國欽若昊天實克遵<lb/>
於慄慄示無爽於乾乾慮威宣咫尺之間所以嚴恭<lb/>
罔怠致疆啓幅貟之内所以厎定無愆盖由仰髙明<lb/>
以惟勤遂邦家而永保又新之戒斯在無逸之篇可<lb/>
考順帝之則始敦危懼之誠俾民不迷終得阜安之<lb/>
道豈不以天者本降鑒而是顯國者在緝綏而以興<lb/>
<pb n="KR4d0069_SBCK_024-10b"/>
畏乎天表降鑒之甚邇保乎國示緝綏而可慿審雖<lb/>
休勿休之理遵日慎一日之稱是故懼無災以為懷<lb/>
見楚荘之勿伐不敢康而在念識周成之有能夫如<lb/>
是則垂拱是圖持盈可乆不遑啓居兮以圎靈之是<lb/>
奉無敢暇豫兮以中區而自守昭事而冝乎宗社咸<lb/>
寧之㫖攸同欽承而恵彼民人設險之功何有不然<lb/>
又安得惟寅謹爾匪懈昭其盖足憚於覆燾必克固<lb/>
於蕃維周詩垂陟降之文亦足畏也洊雷著修省之<lb/>
說于時保之至哉闡繹聖猷鋪昭皇極眷戁悚以為<lb/>
本在撫綏而作式有以見惟天為大而君則之故定<lb/>
<pb n="KR4d0069_SBCK_024-11a"/>
于萬國<lb/>
　　　斲雕為樸賦<hi>除去文飾歸彼淳樸</hi>
徳以儉而為本器有文而可除爰斲載雕之飾将全<lb/>
至樸之餘篆刻未銷見背偽歸真之始鏤章咸滅知<lb/>
去華務實之初稽史牒之前聞述政風而遐舉懿淳<lb/>
儉之攸尚斥浮華而可沮謂乎防世偽者在塞其源<lb/>
全物性者必反其所素以為貴将抱樸而是思煥乎<lb/>
有文俾運斤而悉去誠由淳自澆散器隨樸分騁匠<lb/>
巧而傷本掩天真而蔑聞故我反淳風而矯正杜末<lb/>
作之紛紜剖刻桷之形復采椽而不琢滅鏤簋之僣<lb/>
<pb n="KR4d0069_SBCK_024-11b"/>
反木器於無文則知工巧盡捐浮淫是抑道尚取乎<lb/>
反本理何求於外飾圭磨嶽鎮歸璞玉以全真罍去<lb/>
山雲表瓦罇而務徳是則遵乎樸者将反始而臻極<lb/>
斲乎雕者惡亂真而飾非約澆風於一變矯治古以<lb/>
同歸礲而錯諸盡滅彫蟲之巧質為貴者寧慙朽木<lb/>
之譏用能杜文彩之煥然返淳和而遵彼雕雖著則<lb/>
尚可磨也樸其復則在其中矣棄末反本小巧之工<lb/>
盡捐革故取新見素之風可美彼琢玉然後成器命<lb/>
工列乎彫人務以文而勝質徒散朴以還淳曷若剞<lb/>
劂之功靡施大巧若拙刻鏤之華盡減其徳乃真懿<lb/>
<pb n="KR4d0069_SBCK_024-12a"/>
之隆者非假飾以為資儉之至者匪竒淫而是覺但<lb/>
期乎去泰去甚寧患乎匪雕匪斲有以知一變至道<lb/>
之風由是而復歸乎樸<lb/>
　　　祭先河而後海賦<hi>王者行祭先務其本</hi>
在祭者必有常典務本者貴乎不忘既先河而告備<lb/>
乃後海以為常幣玉始陳恭視諸侯之瀆牲牢繼列<lb/>
方祠百谷之王探國典之舊文撫禮經之大旨以謂<lb/>
河導其派本一勺而始矣海納其㑹實百川之委也<lb/>
祀容肅設必先有事於靈長望秩並修然後功歸於<lb/>
善下誠以決九川而分導括衆流而混并一則窮本<lb/>
<pb n="KR4d0069_SBCK_024-12b"/>
而有自一則兼容而積成是用分禮章而異數昭祭<lb/>
典以推行命祀首陳始則出圖之所禱辭以設方祈<lb/>
紀地之名用能縟乃令儀昭夫重祭利萬物以斯善<lb/>
用五材而並濟無文既秩禜經瀆以領祠羣望繼行<lb/>
禱朝宗而用幣外則盡物中惟告䖍既義取於源委<lb/>
乃禮分於後先一禱致誠必告榮光之涘大川並走<lb/>
嗣臨重潤之淵得非衆嶽肇乎一拳椎輪生乎五輅<lb/>
考厥初之攸在彰返始而爲務亦猶文王之祀雖貴<lb/>
不踰后稷之尊齊人之事将行敢越配林之故是知<lb/>
河必居首取發源而肇兹海不自大由積衆以成其<lb/>
<pb n="KR4d0069_SBCK_024-13a"/>
導洪流而並注散靈潤以旁滋顧乃濫觴之因必有<lb/>
先也視爾委輸之廣然後從之异哉祭尚潔誠禮惟<lb/>
思反将展報以為義必討源而自逺故夫三王之祭<lb/>
川必務其本<lb/>
　　　大匠誨人以䂓矩賦<hi>良匠之誨人以䂓矩</hi>
工善其事器無不良用準繩而相誨由䂓矩以為常<lb/>
度木隨形俾不欺於曲直運斤取法必先正於圎方<lb/>
載考前文爰稽哲匠伊作器以祖善必誨人而攸尚<lb/>
有模有範俾從教之克精中矩中規貴任材而必當<lb/>
誠以人於道也非學而弗至匠之能也在器而攸施<lb/>
<pb n="KR4d0069_SBCK_024-13b"/>
既諄諄而誨爾俾拳拳而服之黙受以全曲則輪而<lb/>
直則軫動皆有法完為鞠而斷為棊然則道不可以<lb/>
弗知人不可以無誨苟審材之義失則教人之理昧<lb/>
規矩有取為圭為璧以異冝制度可詢象地象天以<lb/>
是配匠之心也本乎大巧工之事也作干聖人因從<lb/>
繩而取諭彰治材而有倫學在其中辨蓋輿之異狀<lb/>
藝成而下明鑿枘之殊陳義不徒云道皆有以将博<lb/>
我而斯在寜小巧而專美殊玉工之作器惟求磨琢<lb/>
之精異扁人之斲輪但述苦甘之旨是知直在其中<lb/>
者謂之矩曲盡其妙者本乎規然工藝以斯下俾後<lb/>
<pb n="KR4d0069_SBCK_024-14a"/>
來之可師道或相營引圎生方生而作諭言如未逹<lb/>
譬周旋折旋而可知是何樸斲為工剞劂斯主翫其<lb/>
役以雖未聽乃言而可取故孟子謂學者之誨人亦<lb/>
必由於規矩<lb/>
　　　魯秉周禮所以本賦<hi>魯公之後某本周禮見振竒集巳下續添</hi>
侯國脩度時王著彞惟東魯之大本秉西周之舊儀<lb/>
曲阜襲封率奉先規之盛鎬京遺法限為至治之基<lb/>
說者謂惟王建邦裂疆分土禀正朔者歸於元后尊<lb/>
制度者合於前古惟周之典世為大則惟魯之盛法<lb/>
為常矩及夫姬道衰逸邦侯侵侮雖周公之才之美<lb/>
<pb n="KR4d0069_SBCK_024-14b"/>
不行於時文王之徳之純盡在於魯述夫禮與時至<lb/>
教由治隆翊奉孺子位為上公千乗之國仰有遺法<lb/>
數世之後敢弃元功雖治邦治刑尚可宏宣於祖業<lb/>
而教典教法■能固本於民風大徳純純兮世不敢<lb/>
忘至文微微兮流而自逺守茂典之惟永遵飛<hi>疑</hi>休<lb/>
而可損一變于道聖人之後所以昌百世可知先王<lb/>
之法以為本且夫徳固則邦化法行則教流治而乆<lb/>
於諸侯則莫若魯教而正於三代則莫如周在隱桓<lb/>
之世力行純軌至定哀之後不弃芳猷盖固蔕以惟<lb/>
至以治人而可求彼雖發歎於詩人改王室而作離<lb/>
<pb n="KR4d0069_SBCK_024-15a"/>
黍何俟興言於聲子見易象之與春秋盖夫與治同<lb/>
道罔不興安上治民莫如禮禮與邦化則莫窺其枝<lb/>
葉法因時至則深蟠其根柢亦如齊有太公之遺制<lb/>
定作民彞杞觀夏道之可知式成邦體嗚呼聖之所<lb/>
治人不可追移茂實以參用著通規而有冝遂使化<lb/>
民之議有所經理之大者治國之君無亂紀則而行<lb/>
之大哉周世所行魯邦慎守秉其法為治之極則其<lb/>
文延付而後故仲孫知魯而不可取者禮為本焉致<lb/>
邦儀之含厚<lb/>
　　　秋獮詩<hi>見古省題詩</hi>
<pb n="KR4d0069_SBCK_024-15b"/>
豳籥迎寒至商飈應節流戎容修大獮殺氣順行秋<lb/>
多稼登方茂三農隙始休飲歸軍實獻誓衆黻為裘<lb/>
索享儀非蜡圍田禮異蒐國威思逺播神武暢皇猷<lb/>
外集卷第二十四<lb/>
進擬御試賦引狀自四年來<hi>四字下一有五字</hi>
玉不琢不成器賦可成<hi>一作可名</hi>難成<hi>一作難明</hi>
賞以春夏賦必順<hi>一作先順</hi>東動也以之起南任也以之<lb/>
成<hi>一作東動也事之以發南任也物之以成</hi>養育<hi>一作/長育</hi>有常<hi>一作/無差</hi>無爽<hi>一作</hi>
<pb n="KR4d0069_SBCK_024-16a"/>
<hi>不爽</hi>具在<hi>一作/其載</hi>往牒攸欽<hi>一作往/諜攸藏</hi>事逆<hi>一作事戾</hi>有災而有<lb/>
饉<hi>一作或災而或饉</hi>主教<hi>一作/主殺</hi>而不行<hi>不一/作後</hi>故能<hi>一作盖其</hi>且異<lb/>
夫賜以鞶纓<hi>一作豈北夫賜以繁纓</hi>贈其衮冕<hi>一作贈夫衮冕</hi>
大匠誨人以規矩賦完為鞠<hi>完當作梡</hi>
<pb n="KR4d0069_SBCK_024-16b"/>
<pb n="KR4d0069_SBCK_024-1a"/>
居士集卷第二十四　歐陽文忠公集二十四<lb/>
　　墓表八首<lb/>
　　　石曼卿墓表<lb/>
曼卿諱延年姓石氏其上世為幽州人幽州入于契<lb/>
丹其祖自成始以其族間走南歸天子嘉<hi>一作喜</hi>其來<lb/>
將禄之不可乃家于宋州之宋城父諱補之官至太<lb/>
常博士幽燕俗勁武而曼卿少亦以氣自豪讀書不<lb/>
治章句獨慕古人竒節偉行非常之功視世俗屑屑<lb/>
無足動其意者自顧不合於時乃一混以<hi>一作干</hi>酒然<lb/>
好劇飲大醉頽然自放由是益與時不合而人之從<lb/>
<pb n="KR4d0069_SBCK_024-1b"/>
其遊者皆知愛曼卿落落可竒而不知其才之有以<lb/>
用也年四十八康定二年二月四日以太子中允秘<lb/>
閣校理卒于京師曼卿少舉進士不中<hi>一有第字</hi>眞宗推<lb/>
恩三舉進士皆補奉職曼卿初不肯就張文節公素<lb/>
竒之謂曰母老乃擇禄耶曼卿矍然起就之遷殿直<lb/>
乆之改太常寺太祝知濟州金郷縣歎曰此亦可以<lb/>
為政也縣有治聲<hi>一有用薦者三字</hi>通判乾寧軍丁母永安<lb/>
縣君李氏憂服除通判永静軍皆有能名充館閣校<lb/>
勘累遷大理寺丞通判海州還為校理莊獻明肅<hi>一有</hi>
<hi>皇字</hi>太后臨朝曼卿上書請還政天子其後太后崩范<lb/>
<pb n="KR4d0069_SBCK_024-2a"/>
諷以言見幸引甞言太后事者遽得顯官欲引曼卿<lb/>
曼卿固止之乃巳自契丹通中國徳明盡有河南而<lb/>
臣屬遂務休兵養息天下然内外弛武三十餘年曼<lb/>
卿上書言十事不報已而元昊反西方用兵始思其<lb/>
言召見稍用其說籍河北<hi>一無二字</hi>河東陜西之民得郷<lb/>
兵數十萬曼卿奉使籍兵河東還稱旨賜緋衣銀魚<lb/>
天子方思盡其才而且病矣旣而聞邊將有欲以郷<lb/>
兵扞賊者笑曰此得吾粗也夫不教之兵勇怯相雜<lb/>
若怯者見敵而動則勇者亦牽而潰矣今或不暇教<lb/>
不若募其敢行者<hi>一有用字</hi>則人人皆勝兵也其視世事<lb/>
<pb n="KR4d0069_SBCK_024-2b"/>
蔑若不足為及聽其施設之方雖精思深慮不能過<lb/>
也狀貌偉然喜酒自豪若不可繩以法度退而質其<lb/>
平生趣<hi>一作取</hi>舍大節無一悖于理者遇人無賢愚皆<lb/>
盡忻歡<hi>一作歡忻</hi>及間而可不天下是非善惡當其意者<lb/>
無幾人其為文章勁徤稱其意氣有子濟滋天子聞<lb/>
其喪官其一子使禄其家旣卒之三十七日葬于太<lb/>
清之先塋其友歐陽脩表於其墓曰<lb/>
嗚呼曼卿寧自混以為髙不少屈以合世可謂自重<lb/>
之士矣士之所負者愈大則其自顧也愈重自顧愈<lb/>
重則其合愈難然欲與共大事立竒功非得<hi>一無得字</hi>難<lb/>
<pb n="KR4d0069_SBCK_024-3a"/>
合自重之士不可為也古之魁雄之人未始不負髙<lb/>
世之志故寧或毀身汚迹卒困於無聞或老且死而<lb/>
幸一遇猶克少施於世若曼卿者非徒與世難合而<lb/>
不克所施亦其不幸不得至乎中壽其命也夫其可<lb/>
哀也夫<lb/>
　　　尚書屯田貟外郎李君墓表<lb/>
漢水東至乾徳匯而南民居其衝水悍暴而岸善崩<lb/>
然其民尤冨完其下南山<hi>一作山南</hi>之材治室屋聚居蓋<lb/>
數千家皆安然易漢而自若者以有石隄為可恃也<lb/>
景祐五年余始為其縣令旣行漢上臨石隄問其長<lb/>
<pb n="KR4d0069_SBCK_024-3b"/>
老皆曰吾李君之作也於是喟然而歎求李君者得<lb/>
其孫厚厚舉進士好學能自言其世云李氏貝州清<lb/>
河人君舉進士中淳化三年乙科鎭州眞定主簿齊<lb/>
化基為吏以強察自喜惡君廉直不為屈多求事可<lb/>
釀為罪者責君理之君辨愈明不可汚卒服其能反<lb/>
薦之遷威虜軍判官秩滿<hi>一無二字</hi>河北轉運使又薦為<lb/>
冀州軍事判官逾年<hi>一無二字</hi>吏部考<hi>一無此字</hi>籍凡四較考<lb/>
者外皆召還公考當召是時契丹侵邊冀州獨乞留<lb/>
君督軍餉課為最多遷大理寺丞乘傳治<hi>一作理</hi>壁州<lb/>
疑獄旣還轉運使又請通判冀州督旁七縣軍餉課<lb/>
<pb n="KR4d0069_SBCK_024-4a"/>
尤多而民不勞遭歲饑悉出庾粟以貸民且曰凶豐<lb/>
甚必復使豐而歸諸庾是化吾朽積而為新乃兩利<lb/>
也轉運使以為然因請君益貸貝魏滄■諸州後歲<lb/>
果豐饑民徳君粟歸諸庾無後者蓋頼而活者數十<lb/>
萬家<hi>一本有居三年</hi>轉運使上冀人言乞留許留一歲就拜<lb/>
殿中丞歲滿將去冀民夜私入其府塹其居若不可<lb/>
出君諭之乃得去通判河南<hi>一有府字</hi>未行契丹兵指邢<lb/>
洺天子擇吏之能者改君通判邢州其守<hi>一無二字</hi>趙守<lb/>
一當守邢以扞冦辭不任邢事天子曰李某佐汝可<lb/>
無患守一至邢悉以州事任君御史中丞王嗣宗辟<lb/>
<pb n="KR4d0069_SBCK_024-4b"/>
推直官遂薦為御史以疾不拜求知光化軍作所謂<lb/>
石隄者孫何薦其材拜三司戸部判官改知建州皆<lb/>
以疾辭又求知漢陽軍居三歲而漢陽之獄空者二<lb/>
歲卒以疾解退居于漢旁大中祥符六年五月某日<lb/>
卒于家遂葬縣東遵教郷之友于村子孫因留家焉<lb/>
君諱仲芳字秀之享年五十有三<hi>一作二</hi>官至尚書屯<lb/>
田貟外郎君為人敦敏而材以疾中止<hi>一有善不享其厚用不旣</hi>
<hi>其能</hi>余聞古之有徳於民者殁則郷人祭於其社今民<lb/>
旣不能祠君于<hi>一作於</hi>漢之<hi>一無之字</hi>旁而其墓幸在其縣<lb/>
余令也又不表以示民嗚呼其何以章乃徳俾其孫<lb/>
<pb n="KR4d0069_SBCK_024-5a"/>
刻石于隧以永君之揚<hi>一作賜</hi>
　　　内殿崇班薛君墓表<lb/>
公諱塾字宗道姓薛氏資政殿學士兵部尚書簡肅<lb/>
公之弟薛之世徳終始有簡肅公之誌與碑公官至<lb/>
内殿崇班以某年某月某日卒官于蜀州其子仲孺<lb/>
以其喪歸葬于絳州之正平先葬而來乞銘以誌予<lb/>
幸甞紀次簡肅公之徳而又得銘公其銘曰公躬直<lb/>
清官以材稱惟賢是似不愧其兄旣葬而仲孺又來<lb/>
請曰銘之藏誠<hi>一作者</hi>以永吾先君于不朽然不若碣<lb/>
于隧以表見于世之昭昭也予惟薛氏於絳為著姓<lb/>
<pb n="KR4d0069_SBCK_024-5b"/>
簡肅公於公為兄弟而公之世徳予旣見之銘而其<lb/>
子又欲碣以昭顯于世可謂孝矣然予考古所謂賢<lb/>
人君子功臣烈士之所以銘見于後世者其言簡而<lb/>
著及後世衰言者自疑於不信始繁其文而猶患於<lb/>
不章又備其行事惟恐不為世之信也若薛氏之著<lb/>
于絳簡肅公之信于天下而予之銘公不愧於其兄<lb/>
則公之銘不待繁言而信也然其行事終始予亦不<lb/>
敢略而誌諸墓矣今之碣者無以加焉則取其可以<lb/>
簡而著者書之以慰其子之孝思而信于絳之人云<lb/>
　　　連處士墓表<lb/>
<pb n="KR4d0069_SBCK_024-6a"/>
連處士應山人也以一布衣終于家而應山之人至<lb/>
今思之其長老教其子弟所以孝友恭謹禮讓而温<lb/>
仁必以處士為法曰為人如連公足矣其矜寡孤獨<lb/>
凶荒饑饉之人皆曰自連公亡使吾無所告依而生<lb/>
以為恨嗚呼處士居應山非有政令恩威以親其人<lb/>
而能使人如此其所謂行之以躬不言而信者歟處<lb/>
士諱舜賔字輔之其先閩人自其祖光𥙿甞為應山<lb/>
令後為磁郢二州推官卒而反葬應山遂家焉處士<lb/>
少舉毛詩一不中而其父正以疾廢于家處士供養<lb/>
左右十餘年因不復仕進父卒家故多貲悉散以賙<lb/>
<pb n="KR4d0069_SBCK_024-6b"/>
郷里而教其二子以學曰此吾貲也歲饑出糓萬斛<lb/>
以糶而市榖之價卒不能増及旁近縣之民皆頼之<lb/>
盜有竊其牛者官爲捕之甚急盜窮以牛自歸處士<lb/>
爲之媿謝曰煩爾送牛厚遺以遣之甞以事之信陽<lb/>
遇盜於西關左右告以處士盜曰此長者不可犯也<lb/>
捨之而去處士有弟居雲夢徃省之得疾而卒以其<lb/>
柩歸應山應山之人去縣數十里迎哭爭負其柩以<lb/>
還過縣市市人皆哭爲之罷市三日曰當爲連公<hi>一作</hi>
<hi>當與處士</hi>行喪處士生四子曰庶庠庸膺其二子教以學<lb/>
者後皆舉進士及第今庶爲壽春令庠爲冝城令處<lb/>
<pb n="KR4d0069_SBCK_024-7a"/>
士以天聖八年十二月某日卒慶曆二年某月日葬<lb/>
于安陸蔽山之陽自卒至今二十年應山之長老識<lb/>
處士者與其縣人甞頼以爲生者徃徃尚皆在其子<lb/>
弟後生聞處士之風者尚未逺使更三四世至于孫<lb/>
曽其所傳聞有時而失則懼應山之人不復能知處<lb/>
士之詳也乃表其墓以告于後人<hi>一作云</hi>八年閏正月<lb/>
一日廬陵歐陽脩述<lb/>
　　　尚書屯田貟外郎張君墓表<lb/>
君諱谷字應之世爲開封尉氏人曾祖節祖遇皆不<lb/>
仕父炳爲鄭州原武縣主簿因留家焉今爲原武人<lb/>
<pb n="KR4d0069_SBCK_024-7b"/>
也君舉進士及第為河陽河南主簿蘇州觀察推官<lb/>
開封府士曹叅軍遷著作佐郎知陽武縣通判眉州<lb/>
累遷屯田貟外郎復知陽武縣以疾致仕卒于家享<lb/>
年五十有九君為人剛介<hi>一作毅</hi>好學問事父母孝與<lb/>
朋友信其為吏潔廉所至有能稱其在河南時予為<lb/>
西京留守推官與謝希深尹師魯同在一府其所與<lb/>
游雖他掾屬賔客多材賢少壯馳騁於一時而君居<lb/>
其間年尚少獨苦羸病肺唾血者巳十餘年幸其疾<lb/>
少間輒亦從諸君飲酒諸君愛<hi>一作惜</hi>而止之君曰我<lb/>
豈乆生者邪雖他人視君亦若不能勝朝夕者其後<lb/>
<pb n="KR4d0069_SBCK_024-8a"/>
同府之人皆解去而希深師魯與當時少壯馳騁者<lb/>
喪其十八九而君癯然唾血如故後二十年始以疾<lb/>
卒君雖病羸而力自為善居官為吏未甞廢學問多<lb/>
爲賢士大夫所知乃知夫康强者不可恃以乆而羸<lb/>
弱者未必不能生雖其遲速長短相去幾何而彊者<lb/>
不自勉或死而泯没於無聞弱者能自力則必有稱<lb/>
於後世君其是巳君甞謂予曰吾旦暮人耳無所取<lb/>
於世也尚何區區於仕哉然吾常哀禄之及於親者<lb/>
薄若幸得不死而官登于朝冀竊國家襃贈之寵以<lb/>
榮其親然後歸病于原武之廬足矣乃益買田治室<lb/>
<pb n="KR4d0069_SBCK_024-8b"/>
於原武以待君自河南蘇州累為名公卿所薦乃遷<lb/>
著作為郎官贈其父太子中允<hi>一作舎</hi>母宋氏京兆<hi>一作</hi>
<hi>司氏未安</hi>縣太君於是遂致仕歸于原武營其徳政郷之<lb/>
張固村原將葬其親卜以皇祐五年十一月某日用<lb/>
事前四日君亦卒遂以某日從葬于原上予與君遊<lb/>
乆記其昔所謂予者且哀君之賢而不幸又嘉君之<lb/>
志信而有成於其葬也不及銘乃表於其墓君娶祝<lb/>
<hi>一作竹</hi>氏封華陽縣君有子曰損試將作監主簿至和<lb/>
二年三月七日翰林學士尚書吏部郎中知制誥充<lb/>
史館修撰歐陽脩撰<lb/>
<pb n="KR4d0069_SBCK_024-9a"/>
　　　龍武將軍薛君墓表<lb/>
薛姓居河東者自唐以來族最盛宋興百年而薛姓<lb/>
五顯資政殿學士尚書户部侍郎贈兵部尚書簡肅<lb/>
公當天聖中參輔大政以亮直剛毅爲時名臣公絳<lb/>
州正平人也有子直孺早卒無後以其弟之子仲孺<lb/>
爲後然其兄弟五人及其諸子皆用公廕禄仕以忠<lb/>
厚孝謹多材能爲絳大族君諱某字某簡肅公之兄<lb/>
也少有髙節仕而不得志退老于家以徳行文學爲<lb/>
郷善人君少好學工爲文辭應有司格旣而曰是豈<lb/>
足學也哉乃棄而不爲其後簡肅公貴顯以恩例補<lb/>
<pb n="KR4d0069_SBCK_024-9b"/>
君右班殿直君篤愛其弟不得巳為强起就職居頃<lb/>
之卒棄去遂不復仕君居郷里孝悌於其家忠信於<lb/>
其朋友禮讓於其長老郷里之人始而愛乆而化旣<lb/>
殁而猶思焉君以天聖二年十一月某日以疾卒于<lb/>
家享年六十有九以某年某月某日葬于正平縣清<lb/>
原郷之周村原曽祖景贈太保祖温瑜贈太傅父光<lb/>
化贈太師母曰鄭國夫人費氏子男二人長曰長孺<lb/>
今為尚書虞部貟外郎知絳州軍州事次曰良孺殿<lb/>
中丞女三人君以子恩累贈右龍武軍將軍夫人鄭<lb/>
氏正平縣太君君卒之若干年其子始以尚書郎來<lb/>
<pb n="KR4d0069_SBCK_024-10a"/>
守是州予薛氏婿也且嘉君之隱徳以終而有後乃<lb/>
為表于其墓旣又作詩以遺之曰<lb/>
伊絳之人其出如雲徃于周原從我邦君周原有墓<lb/>
鬱鬱其松絳無居人惟邦君是從來以春秋執事必<lb/>
躬邦君在絳禮我耆艾惟父之執其恭敢怠邦君有<lb/>
政惠我後生從民上冢閭里之榮嗟我絳人孝慈友<lb/>
悌為善有後惟邦君是視<lb/>
　　　永春縣令歐君墓表<lb/>
君諱慶字貽孫姓歐氏其上世為韶州曲江人後徙<lb/>
均州之鄖郷又徙襄州之榖城乾徳二年分榖城之<lb/>
<pb n="KR4d0069_SBCK_024-10b"/>
隂城鎭為乾徳縣建光化軍歐氏遂為乾徳人脩甞<lb/>
為其縣令問其故老郷閭之賢者皆曰有三人焉其<lb/>
一人曰太傅贈太師中書令鄧文懿公其一人曰尚<lb/>
書屯田郎中戴國忠其一人曰歐君也三人者學問<lb/>
出處未甞一日不同其忠信篤於朋友孝悌稱於宗<lb/>
族禮義逹于<hi>一作於</hi>郷閭乾徳之人初未識學者見此<lb/>
三人皆尊禮而愛親之旣而皆以進士舉于郷里<hi>一無</hi>
<hi>里字</hi>而君獨黜于有司後二十年始以同三禮出身為<lb/>
潭州湘潭主簿陳州司法叅軍監考城酒稅遷彭州<lb/>
軍事推官知泉州永春縣事而鄧公巳貴顯于朝君<lb/>
<pb n="KR4d0069_SBCK_024-11a"/>
尚爲州縣吏所至上官多鄧公故舊君絶口不復道<lb/>
前事至終其去不知君為鄧公友也君為吏廉貧宗<lb/>
族之孤㓜者皆養于家居郷里有訟者多就君決曲<lb/>
直得一言遂不復爭人至于今傳之嗟夫三人之為<lb/>
道無所不同至其窮逹何其異也而三人者未甞有<lb/>
動於其心雖乾徳之人稱三人者亦不以貴賤為異<lb/>
則其幸不幸豈足為三人者道哉然而逹者昭顯于<lb/>
一時而窮者泯没於無述則為善者何以勸而後世<lb/>
之來者何以考徳於其先故表其墓以示其子孫君<lb/>
有子世英為鄧城縣令世勣舉進士君以天聖七年<lb/>
<pb n="KR4d0069_SBCK_024-11b"/>
卒享年六十有四葬乾徳之西北廣節山之原<hi>一有云字</hi>
　　　河南府司録張君墓表<hi>一作碣</hi>
故大理寺丞河南府司録張君諱汝士字堯夫開封<lb/>
襄邑人也明道二年八月壬寅以疾卒于官享年三<lb/>
十有七卒之七日葬洛陽北邙山下其友人河南尹<lb/>
師魯誌其墓而廬陵歐陽脩爲之銘以其葬之速也<lb/>
不能刻石乃得金谷古塼命太原王顧以丹爲隷書<lb/>
納于<hi>一作於</hi>壙中嘉祐二年某月某日其子吉甫山甫<lb/>
改葬君于伊闕之教忠郷積慶里君之始葬北邙也<lb/>
吉甫纔數歲而山甫始生余及送者相與臨穴視窆<lb/>
<pb n="KR4d0069_SBCK_024-12a"/>
且封哭而去今年春余主試天下貢士而山甫以進<lb/>
士試禮部乃來告以將改葬其先君因出銘以示余<lb/>
蓋君之卒距今二十有五年矣初天聖明道之間錢<lb/>
文僖公守河南公王家子特以文學仕至貴顯所至<lb/>
多招集文士而河南吏屬適皆當世賢材知名士故<lb/>
其幕府號爲天下之盛君其一人也文僖公善待士<lb/>
未甞責以吏職而河南又多名<hi>一無名字</hi>山水竹林<hi>一作葱竹</hi>
茂樹竒花忹石其平臺清池上下荒墟草莽之間余<lb/>
得日從賢人長者賦詩飲酒以爲樂而君爲人靜黙<lb/>
修㓗常坐府治事省文書尤盡心於獄訟初以辟爲<lb/>
<pb n="KR4d0069_SBCK_024-12b"/>
其府推官<hi>一作察推</hi>旣罷又辟司録河南人多頼之而守<lb/>
尹屢薦其材君亦工書喜為詩間則從余遊其語言<lb/>
簡而有意飲酒終日不亂雖醉未甞頺墮與之居者<lb/>
莫不服其徳故師魯誌之曰飭身臨事余甞愧堯夫<lb/>
堯夫不余愧也始君之葬皆以其地不善又葬速<hi>一有</hi>
<hi>其字</hi>禮不備君夫人崔氏有賢行能教其子而二子孝<lb/>
謹克自樹立卒能改葬君如吉卜君其可謂有後矣<lb/>
自君卒後文僖公得罪貶死漢東吏屬亦各引去今<lb/>
師魯死且十餘年王顧者死亦六七年矣其送君而<lb/>
臨穴者及與君同府而遊者十蓋八九死矣其幸而<lb/>
<pb n="KR4d0069_SBCK_024-13a"/>
在者不老則病且衰如予是也嗚呼盛衰生死之際<lb/>
未始不如是是豈足道哉惟爲善者能有後而託於<lb/>
文字者可以無窮故於其改葬也書以遺其子俾碣<lb/>
于墓且以寫余之思焉吉甫今爲大理寺丞知緱氏<lb/>
縣山甫始以進士賜出身云翰林學士右諌議大夫<lb/>
史館修撰歐陽脩撰<lb/>
居士集卷第二十四<lb/>
<pb n="KR4d0069_SBCK_024-13b"/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
　連處士墓表羅氏本葬安陸蔽山之原諸本以陸<lb/>
　爲陵朝佐按安州安陸郡其倚郭有安陸縣應山<lb/>
　乃鄰邑今從羅本<lb/>
石曼卿墓表然好<hi>一無然字</hi>
連處士墓表連處士<hi>此下一有者字</hi>
張屯田墓表幸其疾<hi>三字上一有時字</hi>
龍武將軍薛君墓表清原郷<hi>原一作源</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_026-1a"/>
居士集卷第二十六　歐陽文忠公集二十六<lb/>
　　墓誌四首<lb/>
　　　尚書虞部貟外郎尹公墓誌銘<lb/>
公諱仲宣姓尹氏尹氏世居太原無顯者由公之父<lb/>
贈刑部侍郎諱文化始舉毛詩登某<hi>一無此字</hi>科<hi>一有能字</hi>以<lb/>
材敏稱於當時仕至尚書都官郎中於今人士語尹<lb/>
氏者徃徃能稱其名字由是始有聞人刑部葬其父<lb/>
於河南今爲河南人公舉周易咸平三年中第歷梓<lb/>
州銅山鳯翔麟游二主簿京兆府司理叅軍潞州襄<lb/>
垣主簿遷汝州梁<hi>一有縣字</hi>懷州武陟二令又遷蜀州軍<lb/>
<pb n="KR4d0069_SBCK_026-1b"/>
事判官薦其能者數十<hi>一作十數</hi>人拜大理寺丞太子中<lb/>
舍殿中丞國子博士尚書虞部貟外郎歷知汝州之<lb/>
葉鄭州之滎陽<hi>一有縣字</hi>又知大寜監通判華州又知資<lb/>
州皆有政<hi>一作能</hi>績最後知郢州至州之三日晨起衣<lb/>
冠得疾<hi>一有及寢而三字</hi>卒實景祐四年三月七日也年七<lb/>
十一以五年十一月二十八日葬壽安母鄭氏徳興<lb/>
縣太君妻張氏壽安縣君子七人源洙湘沖淑沂泳<lb/>
諸孫十餘人公旣卒許州進士朱生遊資州資人<hi>一作</hi>
<hi>州</hi>家家能道公之遺事及聞公喪皆巷哭其吏與民<lb/>
各以其類之浮屠發哀受弔朱生旣得公善十餘事<lb/>
<pb n="KR4d0069_SBCK_026-2a"/>
爲作遺愛録以遺資人朱生未甞識公者而言若兹<lb/>
信矣嗚呼善人之爲善也生不赫赫於當時則其遺<lb/>
風餘思在乎人者必有時而著公生而爲善殁也見<lb/>
思<hi>一作殁也見稱斯可知也已</hi>銘者所以名其善功以昭後世也<lb/>
<hi>一有夫字</hi>銘曰<lb/>
物塞而通必艱其初至于大亨乃燁而敷尹氏之先<lb/>
乆窒不耀自公再世始發其奥公不墜徳有善在人<lb/>
孰當其興在子與孫<hi>一作在于子孫</hi>
　　　尚書兵部貟外郎知制誥謝公墓誌銘<lb/>
朝散大夫行尚書兵部貟外郎知制誥知鄧州軍州<lb/>
<pb n="KR4d0069_SBCK_026-2b"/>
事兼管内勸農使上輕車都尉陽夏縣開國男食邑<lb/>
三百户賜紫金魚袋謝公諱絳字希深其先出於黃<lb/>
帝之後任姓之别爲十族謝其一也其國在南陽宛<lb/>
三代之際以微不見至詩嵩髙始言周宣王使召公<lb/>
營謝邑以賜申伯蓋謝先以失國其子孫散亡以國<lb/>
爲姓歷秦漢魏益不顯至晉宋間謝氏出陳郡者始<lb/>
爲盛族公之皇考曰太子賔客諱濤其爵陳留伯至<lb/>
公開國又爲陽夏男皆在陳郡故用其封復因爲陳<lb/>
郡人然其官邑卒葬隨世而遷其譜自八世而下可<lb/>
見曰八代祖汾為河南緱氏人至五代祖希圖始遷<lb/>
<pb n="KR4d0069_SBCK_026-3a"/>
而南或葬嘉興或葬麗水自皇考巳上三代皆葬杭<lb/>
州之冨陽公以寶元二年四月丁卯來治鄧其年十<lb/>
一月已酉以疾卒于官以逺不克歸于南即以明年<lb/>
八月得州之西南某山之陽遂以葬公享年四十有<lb/>
五初娶夏侯氏先卒今舉以祔後娶髙氏文安縣君<lb/>
三男六女男某皆將作監主簿女一早亡五尚㓜公<lb/>
之卒其客歐陽脩弔而哭于位退則歎曰初賔客之<lb/>
薨脩獲銘其徳納諸冨陽之原今又哭公之喪哭者<lb/>
在位莫如脩舊蓋甞銘其世矣乃論次其終始曰公<lb/>
年十五起家試秘書省校書郎復舉進士中甲科以<lb/>
<pb n="KR4d0069_SBCK_026-3b"/>
奉禮郎知潁州汝隂縣遷光禄寺丞上書論四民失<lb/>
業楊文公薦其材召試充秘閣校理再遷太常丞通<lb/>
判常州丁母晉陵郡君許氏憂服除遷太常博士用<lb/>
鄭氏經唐故事議昭武皇帝非受命祖不冝配享感<lb/>
生帝天聖中天下水旱而蝗河決壞滑州又上書用<lb/>
洪範五行京房傳推災異所以爲天譴告之意極陳<lb/>
時所闕失無所諱與修眞宗國史遷祠部貟外郎<lb/>
直集賢院通判河南府移書丞相言歲凶嵩山宫冝<lb/>
罷勿治又上書論妖人方術士不冝出入禁中請追<lb/>
所賜先生處士號歲滿權開封府判官再遷兵部貟<lb/>
<pb n="KR4d0069_SBCK_026-4a"/>
外郎爲三司度支判官上書論法<hi>一作詔</hi>禁密花透背<lb/>
詔書云自内始今内人賜衣復下有司取之是爲法<lb/>
而自戾無以信天下又言後苑作官市龜筒亦禁物<lb/>
民間非所有有之爲犯法因請罷内作諸器皆以其<lb/>
職言又言有司多<hi>一無此字</hi>求上旨<hi>一有多字</hi>從中出而數更<lb/>
且謂號令數變則虧國體利害偏聽則惑聦明請者<lb/>
務欲各行而守者患於不一請凡詔令皆由中書樞<lb/>
密院然後行郭皇后廢上書用詩白華引申后襃姒<lb/>
以爲戒景祐元年丁父憂服除<hi>一本賔客薨于京師以喪南歸三年</hi>召<lb/>
試知制誥判流内銓諌者言李照新定樂不可用下<lb/>
<pb n="KR4d0069_SBCK_026-4b"/>
其議議者乆不决公爲兩議曰宋樂用三世矣照之<lb/>
法不合古吾從舊乃署其一議曰從新樂者異署議<lb/>
者皆從公署公爲人肅然自脩平居温温不妄喜怒<lb/>
及其臨事敢言何其壯也雖或聽或否或論髙而不<lb/>
能行或後果如其言皆傅經據古切中時病三代巳<lb/>
來文章盛者稱西漢公於制誥尤得其體世所謂常<lb/>
楊元白不足多也公旣以文知名至於爲政無所不<lb/>
逹自汝隂巳有能名佐常州至今常人思之錢思公<lb/>
守河南悉以事屬之是時莊獻明肅太后莊懿太<lb/>
后起二陵於永安至於鐵石畚鍤不取一物於民而<lb/>
<pb n="KR4d0069_SBCK_026-5a"/>
足修國子學教諸生自逺而至者百餘人舉而中第<lb/>
者十八九河南人聞公喪皆出涕諸生畫像於學而<lb/>
祠之初吏部擬官以圭田有無為均公取州縣田覆<lb/>
其實者凖其方之物賈<hi>一作價</hi>差為多少掲之省中它<lb/>
有名而無實者皆不用人以為便天下之吏有定職<lb/>
而無定貟故選者常患其多而乆積吏縁以姦至公<lb/>
為之選而集者有不逾旬而去天下皆稱其平其遇<lb/>
事尤劇<hi>一有處字</hi>尤若簡而有餘及求知鄧州其治益以<lb/>
寛靜為本州遂無事先時有妖僧者以偽言誘民男<lb/>
女數百人徃徃晝夜為㑹凡六七年不廢公則取其<lb/>
<pb n="KR4d0069_SBCK_026-5b"/>
首惡二人寘之法餘一不問民始知公法可畏而安<lb/>
於不苛南陽堰引湍水漑公田水之來逺而少能及<lb/>
民而堰<hi>勑列反</hi>墩破公議復召信臣故渠以罷鄧人<lb/>
歲役而以水與民大興學舍皆未就而卒始公來鄧<lb/>
食其廩者四十餘人或疑其多及其喪為之制服其<lb/>
治衣<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>纔二婢至三從孤弟妹皆聚而食之卒之日<lb/>
廩無餘粟家無餘貲入哭其堂椸無新衣然平生<hi>一有</hi>
<hi>好施宗族</hi>喜賔客談宴怡怡如也自少而仕凡三十年間<lb/>
自守不回而外亦不為甚異此其始終大節也<hi>一無也字</hi>
<hi>下有昔太史公世稱其文善以多為少今予不能乃不暇具書公之事而特著其大者略書之噫公之事</hi>
<pb n="KR4d0069_SBCK_026-6a"/>
<hi>何多歟繁予文而不克究使公而壽且用極其材則凡今所書又有不暇書而又著其尤大者爾將葬其</hi>
<hi>嗣子某來乞銘</hi>銘曰<lb/>
壽吾不知命繫其偶不俾其隆安歸其咎惟徳之明<lb/>
惟仁之茂惟力之爲而公之有<lb/>
　　　資政殿學士尚書戸部侍郎簡肅薛公墓誌<lb/>
　　　銘<lb/>
明道二年尚書禮部侍郎叅知政事河東公以疾告<lb/>
歸其政天子曰吾不可以數煩公乃詔優公不朝而<lb/>
使視事如故居歲中數以告乃得還第又數以告然<lb/>
後拜公爲資政殿學士戸部侍郎判尚書都省罷其<lb/>
<pb n="KR4d0069_SBCK_026-6b"/>
政事景祐元年八月庚申公薨于家年六十有八贈<lb/>
兵部尚書公諱奎字宿蓺姓薛氏薛氏之先出於黄<lb/>
帝之後任姓任姓之别為十族薛者奚仲之始封也<lb/>
其後奚仲去遷邳而仲虺留居薛春秋之際以國見<lb/>
經而其子孫後以為氏此其譜也隋唐之間薛姓居<lb/>
河東者為最盛公絳州正平人也曽王父贈太保諱<lb/>
某大王父贈太傅諱某王父殿中丞贈太師諱某三<lb/>
世皆不顯而以公貴初太宗皇帝伐并州太師以<lb/>
䇿干行在不見用罷公生十餘歲已能屬文辭太師<lb/>
顧曰是必大吾門吾復何為乃不復事生業務施貸<lb/>
<pb n="KR4d0069_SBCK_026-7a"/>
以賙鄕閭曰吾有子矣後何患後五十年公始佐今<lb/>
天子叅政事為世名臣如其言公為人敦篤忠烈果<lb/>
敢明逹初舉進士為州第一讓其里人王嚴而居其<lb/>
次於是鄕里皆稱之淳化三年再舉乃中授秘書省<lb/>
校書郎隰州軍事推官始至取州獄巳成書活冤者<lb/>
四人徙儀州推官士爭薦其能丁太夫人憂服除用<lb/>
薦者拜大理寺丞知興化軍莆田縣悉除故時王氏<lb/>
無名租莆田人至今以為徳遷殿中丞知河南長水<lb/>
縣徙知興州州舊鑄鐵錢用功多人以為苦公乃募<lb/>
民有力者弛其山使自為利而收其鐵租以鑄悉罷<lb/>
<pb n="KR4d0069_SBCK_026-7b"/>
役者人用不勞遷太常博士御史中丞向敏中薦公<lb/>
材中御史就拜監察御史召爲殿中侍御史判三司<lb/>
都磨勘司賜緋衣銀魚出為陜西轉運副使坐舉人<lb/>
免官居數月通判陜府歲餘召還臺安撫河北稱旨<lb/>
改尚書户部貟外郎淮南轉運使江淮制置發運使<lb/>
開揚州河廢其三堰以便漕船歲以八百萬石食京<lb/>
師其後罕及其多轉吏部貟外郎丁太師憂去職不<lb/>
許居二歲入爲三司戸部副使與三司使李士衡爭<lb/>
事省中士衡扳時權貴人為助公拜户部郎中直昭<lb/>
文館出知延州遷吏部郎中入為龍圖閣待制知開<lb/>
<pb n="KR4d0069_SBCK_026-8a"/>
封府遷右諌議大夫御史中丞契丹使蕭從順來朝<lb/>
是時莊獻明肅太后垂簾聽政從順舉止多不遜<lb/>
以謂南使至契丹者皆見太后遂請見之朝議患之<lb/>
未有以决公獨以理折之從順乃止而嫉公者讒其<lb/>
漏禁中語由是拜集賢院學士出知并州改知秦州<lb/>
秦州宿重兵兵甞慊食公為勤儉積畜教民水種歲<lb/>
中遷樞密直學士知益州而秦之餘粟積者三百萬<lb/>
征筭之衍者三十萬覈民舊隱田數百頃所得芻粟<lb/>
又十餘萬秦州之民與其蕃<hi>一作夷</hi>落數千人詣轉運<lb/>
使請留不果公在開封以嚴為治肅清京師京師之<lb/>
<pb n="KR4d0069_SBCK_026-8b"/>
民至私以俚語目公且相戒曰是不可犯也囹圄為<lb/>
之數空而至今之人猶或目之及居蜀尤有善政民<lb/>
有得偽蜀時中書印者夜以錦囊掛之西門門<hi>一作閽</hi>
者以白蜀人隨之者萬計皆恟恟<hi>一作詾詾</hi>出異語且觀<lb/>
公所為公顧主吏藏之略不取視民乃止老媪告其<lb/>
子不孝者子訴貧不能養公取俸錢與之曰用此為<lb/>
生以養母子遂相慈孝里冨人三女皆孤民或妄爭<lb/>
其産公析其貲為三為嫁其女於是人皆以公為仁<lb/>
恩蜀人喜亂而易揺公旣鎭以無事又能順其風俗<lb/>
從容宴樂及其臨事破姦發伏逆見隨決如逄蒙之<lb/>
<pb n="KR4d0069_SBCK_026-9a"/>
射而方朔之占無一不中蜀人<hi>一作其後</hi>愛且畏之以比<lb/>
張尚書詠而不苛開封天子之畿益州蜀一都㑹皆<lb/>
世號尤難理者而公尤有名其猛寛之政前後異施<lb/>
可謂知其方矣入拜龍圖閣直學士權三司使遂拜<lb/>
叅知政事公入謝上曰先帝甞言卿可用吾今用卿<lb/>
矣公益感激自勵而素剛毅守節不苟合旣與政尤<lb/>
挺立無所牽隨然遂欲繩天下無細大一入於規矩<lb/>
徃徃不可其意則歸卧于家歎息憂愧輙不食家人<lb/>
笑其何必若此公曰吾慚不及古人而懼後世譏我<lb/>
也公甞使契丹與其君臣語而以論議服其坐中其<lb/>
<pb n="KR4d0069_SBCK_026-9b"/>
後契丹使來必問公所在及聞已用乃皆喜曰是得<lb/>
人矣邊吏得諜者言契丹欲弃約舉兵上亟召大臣<lb/>
議或欲選將増兵公曰契丹畏誓而貪利且無隙以<lb/>
開其端其必不動不宜失持重之勢而使其可窺已<lb/>
而卒無事他日上顧公曰果如公言於是益重之明<lb/>
道二年莊獻明肅太后欲以天子衮冕見太廟臣下<lb/>
依違不決公獨爭之曰太后必若王服見祖宗若何<lb/>
而拜乎太后不能奪爲改他服太后崩上見羣臣泣<lb/>
曰太后疾不能言而猶數引其衣若有所屬何也公<lb/>
遽曰其在衮冕也然服之豈可見先帝乎上大悟卒<lb/>
<pb n="KR4d0069_SBCK_026-10a"/>
以后服葬於是益以公為果可用也<hi>一無也字下有而不至乎大用</hi>
<hi>終焉</hi>公先娶潘氏早卒後娶趙氏今封金城郡夫人子<lb/>
男一人直孺大理寺丞女五人長適故職方貟外郎<lb/>
張竒其次適故開封府士曹叅軍喬易從早亡次適<lb/>
太原王拱辰早亡次適廬陵歐陽脩次又適王氏公<lb/>
旣貴贈其曽祖而下三室曰太保太傳太師追封曽<lb/>
祖妣某氏某夫人祖妣某氏某夫人妣某氏某夫人<lb/>
公性孝慈雖在大位家人勤儉不知爲驕奢諸子㓜<lb/>
孤撫養不異平生所為文章四<hi>一作二</hi>十卷直而有氣<lb/>
如其為人五年某月某甲子其孤直孺奉其柩自京<lb/>
<pb n="KR4d0069_SBCK_026-10b"/>
師葬于絳州以某年某月某甲子即事先期狀公之<lb/>
功行上之太常太常議曰謚法一徳不懈曰簡執心<lb/>
決斷曰肅今其狀應法乃謚曰簡肅銘曰<lb/>
薛夏之封以國為姓其後河東隋唐最盛公世載徳<lb/>
實河東人必大其門太師之云公之從事以難為易<lb/>
叅于大政不撓不牽屢決大議有言炳然公不為相<lb/>
告病還家賵賻之榮尚書是加公有敏徳焯其行事<lb/>
公有令名有司之謚事告之史謚傳子孫又刻銘章<lb/>
納于墓門<lb/>
　　　贈尚書度支貟外郎張君墓誌銘<lb/>
<pb n="KR4d0069_SBCK_026-11a"/>
君諱思字希聖青州人也曽祖諱庭實不仕祖諱昻<lb/>
贈尚書職方郎中父諱從化尚書駕部貟外郎贈秘<lb/>
書少監母河南縣太君朱氏君天禧四年舉進士及<lb/>
第爲濰州司理叅軍青州益都縣主簿開封府倉曹<lb/>
叅軍改秘書省著作佐郎知益都縣再遷秘書丞太<lb/>
常博士通判閬州權知興元府景祐四年九月十七<lb/>
日以疾卒于官享年六十有四君世以明經仕宦至<lb/>
君始爲辭章舉進士官雖卑事親能盡其養不知其<lb/>
禄之薄也退與妻子惡衣𬞞食無難色居親喪盡哀<lb/>
葬其家三十餘喪郷里稱其孝爲吏所至有能名京<lb/>
<pb n="KR4d0069_SBCK_026-11b"/>
柬歲大飢所在盗賊起獨君所治益都無盗而賑䘏<lb/>
飢人比他縣尤多安撫使以為言詔書襃美在閬州<lb/>
治嘉陵江石隄民至今頼之君為博士時其弟愈猶<lb/>
為布衣君甞歎曰吾年四十有七始以進士及第今<lb/>
且老吾志其衰矣顧其三子曰是必大吾門因獨念<lb/>
其弟愈先君之所愛也乃欲致其仕以冀一子恩得<lb/>
以命其弟顧貧未能去禄仕毎以為恨巳而其子唐<lb/>
卿舉進士第一君聞之喜且泣曰吾志其就矣乃上<lb/>
書求致仕且欲官其弟愈未及而卒君娶王氏馮翊<lb/>
縣君後君二十二年以卒子男三人唐卿將作監丞<lb/>
<pb n="KR4d0069_SBCK_026-12a"/>
通判陜府唐輔孟州濟源縣尉皆早卒唐民今爲秘<lb/>
書丞女二人長適屯田貟外郎任沆次早卒孫男二<lb/>
人曰危行果行孫女二人皆尚㓜君以子恩贈尚書<lb/>
度支貟外郎夫人王氏亦以子恩封長壽縣太君以<lb/>
嘉祐四年十月十二日葬君夫人于青州益都縣仁<lb/>
徳郷之南原銘曰<lb/>
張有世序是爲青人君治益都有政于民仕也四方<lb/>
昌其子孫終必返本斯之謂仁郷人之思封樹長存<lb/>
居士集卷第二十六<lb/>
<pb n="KR4d0069_SBCK_026-12b"/>
</p>
<p>
　熈寧三年秋七月男發等編定<lb/>
　　紹熈二年三月郡人孫謙益校正<lb/>
尹公墓銘滎陽<hi>此下一有二縣兩字</hi>及寢<hi>一作/反寢</hi>朱生<hi>一作朱公佐</hi>公<lb/>
善<hi>此下一有政字</hi>
謝公墓銘終始<hi>一作始終</hi>
薛簡肅公墓銘後世譏我<hi>譏一作議</hi>
</p>
<p>
</p>
  </div>
</body>
</text>
</TEI>
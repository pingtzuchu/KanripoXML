<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_032-1a"/>
居士集卷第三十二　歐陽文忠公集三十二<lb/>
　墓誌七首<lb/>
　　　尚書戸部侍郎參知政事贈右僕射文安王<lb/>
　　　公墓誌銘<hi>并序</hi>
公姓王氏其先太原祁人其六世祖某爲唐輝州刺<lb/>
史遭世亂因留家碭山碭山近宋其後又徙宋州之<lb/>
虞城今爲應天虞城人也公諱堯臣字伯庸天聖五<lb/>
年舉進士第一爲將作監丞通判湖州召試以著作<lb/>
佐郎直集賢院知光州歲大饑群盗發民倉廪吏法<lb/>
當死公曰此飢民求食爾荒政之所恤也乃請以减<lb/>
<pb n="KR4d0069_SBCK_032-1b"/>
死論其後遂以著令至今用之丁父憂服除爲三司<lb/>
度支判官再遷右司諫郭皇后廢居瑶華宫有疾上<lb/>
頗哀憐之方后廢時宦者閻文應有力及后疾文應<lb/>
又主監醫后且卒議者疑文應有姦謀公請付其事<lb/>
御史考按虚實以釋天下之疑事雖不行然自文應<lb/>
用事無敢指言者<hi>一有其字</hi>後文應卒以恣横斥死后猶<lb/>
在殯有司以歲正月用故事張燈公言郭氏幸得䝉<lb/>
厚恩復位號乃天子后也張燈可廢上遽爲之罷景<lb/>
祐四年以本官知制誥賜服金紫同知通進銀臺司<lb/>
兼門下封駮提舉諸司庫務遷翰林學士知審官院<lb/>
<pb n="KR4d0069_SBCK_032-2a"/>
元昊反西邉用兵以公爲陜西體量安撫使公視四<lb/>
路山川險易還言某路冝益兵若干某路賊所不攻<lb/>
某路冝急爲備至於諸將材能長短盡識之薦其可<lb/>
用者二十餘人後皆爲名將是時邉兵新敗於好水<lb/>
任福等戰死今韓丞相坐主帥失律奪招討副使知<lb/>
秦州范文正公亦以移書元昊不先聞奪招討副使<lb/>
知耀州公因言此兩人天下之選也其忠義智勇名<lb/>
動夷狄不冝以小故置之且任福由違節度以致敗<lb/>
尤不可深責主將由是忤宰相意并其他議多格不<lb/>
行明年賊入涇原戰定川殺大將葛懷敏乃公指言<lb/>
<pb n="KR4d0069_SBCK_032-2b"/>
爲備處由是始以公言爲可信而前所格議悉見施<lb/>
行因復遣公安撫涇原路公曰陛下復用韓琦范仲<lb/>
淹幸甚然將不中御兵法也願許以便冝從事上以<lb/>
爲然因言諸路都部署可罷經略副使以重將權而<lb/>
偏將見招討使以軍禮置德順軍於籠竿城廢涇原<lb/>
等五州營田以其地募弓箭手其所更置尤多方公<lb/>
使還行至涇州而德勝寨兵迫其將姚貴閉城叛公<lb/>
止道左解裝爲牓射城中以招貴且發近兵討之𥘉<lb/>
吏白曰公奉使且還歸報天子爾貴叛非公事也公<lb/>
曰貴土豪也頗得士心然𥘉非叛者今不乗其未定<lb/>
<pb n="KR4d0069_SBCK_032-3a"/>
速招降後必生事爲朝廷患貴果出降明年四月以<lb/>
學士權三司使自朝廷理元昊罪軍興而用益廣前<lb/>
爲三司者皆厚賦暴歛甚者借内藏率冨人出錢下<lb/>
至果菜皆加稅而用益不足公始受命則曰今國與<lb/>
民皆弊矣在陛下任臣者如何由是天子一聽公所<lb/>
爲公乃推見財利出入盈縮曰此本也彼末也計其<lb/>
緩急先後而去其蠹弊之有根穴者斥其妄計小利<lb/>
之害大體者然後一爲條目使就法度罷副使判官<lb/>
不可用者十五人更薦用材且賢者朞年民不加賦<lb/>
而用足明年以其餘償内藏所借者數百萬又明年<lb/>
<pb n="KR4d0069_SBCK_032-3b"/>
其餘而積於有司者<hi>一有又字</hi>數千萬而所在流庸稍復<lb/>
其業公曰臣之術止於是矣且臣母老願解煩劇天<lb/>
子多公功以爲翰林學士承㫖兼端明殿學士群牧<lb/>
使𥘉宦者張永和方用事請收民房錢十之三以佐<lb/>
國事下三司永和隂遣人以利動公公執以爲不可<lb/>
度支副使林濰附永和議不巳公奏罷濰乃止益利<lb/>
夔三路轉運使皆請増民鹽井課歲可爲錢十餘萬<lb/>
公亦以爲不可而權倖因縁多見裁抑京師數爲飛<lb/>
語及上之左右徃徃讒其短者上一切不問而公爲<lb/>
之亦自若也及公旣罷上慰勞之公頓首謝曰非臣<lb/>
<pb n="KR4d0069_SBCK_032-4a"/>
之能惟陛下信用臣爾丁母憂去職服除復爲學士<lb/>
群牧使再遷給事中皇祐三年以本官爲樞密副使<lb/>
公持法守正遂以身任天下事凡宗室宦官醫師樂<lb/>
工嬖習之賤莫不關樞宻而濫恩倖請隨其事可損<lb/>
損之可絶絶之至其大者則皆著爲定令由是小人<lb/>
益怨<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>爲飛書以害公公得書自請曰臣恐不能勝<lb/>
衆怨願得罷去上愈知公爲忠爲下令購爲書者甚<lb/>
急公益感勵在位六年廢職修舉皆有條理樞宻使<lb/>
狄青以軍功起行伍居大位而士卒多屬目徃徃造<lb/>
作言語以相扇動人情以爲疑而青色頗自得公甞<lb/>
<pb n="KR4d0069_SBCK_032-4b"/>
以語衆折青爲陳禍福言古將帥起㣲賤至冨貴而<lb/>
不能保首領者可以爲鑒戒青稍沮畏嘉祐元年三<lb/>
月拜戸部侍郎叅知政事三年遷吏部侍郎八月二<lb/>
十一日以疾薨于位享年五十有六公在政事論議<lb/>
有所不同必反復切劘至於是而後止不爲獨見在<lb/>
上前所陳天下利害甚多至施行之亦未嘗自名其<lb/>
所設施與在樞宻時特異豈政事者丞相府也其體<lb/>
自冝如是邪公爲人純質雖貴顯不忘儉約與其弟<lb/>
純臣相友愛世稱孝悌者言王氏遇人一以誠意無<lb/>
所矯飾善知人多所稱薦士爲時名臣者甚衆有文<lb/>
<pb n="KR4d0069_SBCK_032-5a"/>
集五十<hi>一作六十</hi>卷將終口授其弟純臣遺奏以宗廟至<lb/>
重儲嗣未立爲憂天子愍然臨其喪輟視朝一日贈<lb/>
左僕射太常謚曰文安曽祖諱化某官<hi>一無某官二字下同</hi>贈<lb/>
太傅妣戚氏封曹國太夫人祖諱礪某官父諱瀆某<lb/>
官皆贈太師中書令兼尚書令祖妣袁氏鄆<hi>一作鄭</hi>國<lb/>
太夫人妣仇氏徐國太夫人娶丁氏安康郡夫人子<lb/>
男三人同老大理評事周老太常寺太祝早卒朋老<lb/>
大理評事二女長適校書郎戚師道早卒次未嫁王<lb/>
氏自遷虞城由公曽祖而下或葬雙金或葬土山皆<lb/>
在虞城嘉祐四年八月十日改葬公之皇考于宋城<lb/>
<pb n="KR4d0069_SBCK_032-5b"/>
縣平臺郷石落原而以公從葬焉銘曰<lb/>
王爲祁人遭亂不還六世之祖𥘉留碭山其後再遷<lb/>
虞宋之間遂安其居葬不逺卜宋多名家王實大族<lb/>
族大而振自公顯聞公𥘉奮躬以學以文逢國多事<lb/>
有勞有勤利歸于邦怨不避身帝識其忠謂堪予弼<lb/>
俾副樞機出入惟密遂叅政事實有謀謨誰中止之<lb/>
不俾相予帝有襃章愍飾之贈長于百寮考德惟稱<lb/>
維古載功在其廟器今亦有銘幽宫是閟<lb/>
　　　資政殿大學士尚書左丞贈吏部尚書正肅<lb/>
　　　呉公墓誌銘<lb/>
<pb n="KR4d0069_SBCK_032-6a"/>
嘉祐四年十一月丁未資政殿大學士金紫光禄大<lb/>
夫尚書左丞知河南府兼西京留守司上柱國渤海<lb/>
郡開國公食邑二千八百戸食實封八百戸贈吏部<lb/>
尚書謚曰正肅呉公葬于鄭州新鄭縣崇義郷朝村<lb/>
之原呉氏世爲建安人自髙曽以來皆葬建州之浦<lb/>
城至公始葬其皇考于新鄭公諱育字春卿爲人明<lb/>
敏勁果彊學博辯能自忖<hi>一作持</hi>度不可守不發巳發<lb/>
莫能屈奪天聖中與其弟京方俱舉進士試禮部爲<lb/>
第一遂中甲科而京方皆及第當弟時呉氏兄弟名<lb/>
聞天下公𥘉以大理評事知臨安諸曁二縣遷本寺<lb/>
<pb n="KR4d0069_SBCK_032-6b"/>
丞知襄城縣舉才識兼茂明於體用䇿入三等遷著<lb/>
作佐郎直集賢院通判蘇州同知太常禮院三司戸<lb/>
部度支二判官知諫院脩起居注知制誥判太常大<lb/>
理二寺吏部流内銓史舘修撰累遷起居舍人爲翰<lb/>
林學士乆之遷禮部郎中以學士知開封府公爲政<lb/>
簡嚴所至民樂其不擾去雖乆愈思之𥘉秦悼王葬<lb/>
汝州界中其後子孫當從葬者與其歲時上家者不<lb/>
絶故宗室宦官常徃來爲州縣患公在襄城毎裁折<lb/>
<hi>一作抑</hi>之宗室宦官怒或夜半叩縣門索牛駕車以動<lb/>
之公輒不應及旦徐告曰牛不可得也由是宗室宦<lb/>
<pb n="KR4d0069_SBCK_032-7a"/>
官曰此不可爲也凡過其縣者不敢以鷹犬犯民田<lb/>
至他境矣然後敢縱獵其治開封尤先豪猾曰吾何<lb/>
有以及斯人去其爲害者而巳居數日發大姦吏一<lb/>
人流于嶺外一府股栗又得巨盗積贓萬九千緡獄<lb/>
具而輒再變衆疑以爲冤天子爲遣他吏按之卒伏<lb/>
法由是京師肅清方元昊叛河西契丹亦乗間隳盟<lb/>
朝廷多故公數言事獻計畫自元昊𥘉遣使上書有<lb/>
不順語朝廷亟命將岀師而群臣爭言竪子即可<hi>一作</hi>
<hi>可即</hi>誅㓕獨公以謂元昊雖名藩臣而實夷狄其服叛<lb/>
荒忽不常宜示以不足責外置之且其巳僭名號誇<lb/>
<pb n="KR4d0069_SBCK_032-7b"/>
其人勢必不能自削以取羞種落第可因之賜號若<lb/>
國主者且故事也彼得其欲冝不肯妄動然時方銳<lb/>
意於必討故皆以公言爲不然其後師乆無功而<hi>一無</hi>
<hi>此字</hi>元昊亦歸過自新天子爲除其罪卒以爲夏國主<lb/>
由是議者始悔不用公言而虚弊中國公在開封數<lb/>
以職事辨爭或有不得則輒請引去天子惜之慶暦<lb/>
五年正月以爲諫議大夫樞密副使三月拜叅知政<lb/>
事與賈丞相爭事上前上之左右與殿中人皆恐色<lb/>
變公論辯不已旣而曰臣所爭者職也顧力不能勝<lb/>
矣願罷臣職不敢爭上顧<hi>一作多</hi>公直乃復以爲樞密<lb/>
<pb n="KR4d0069_SBCK_032-8a"/>
副使居歲餘大旱賈丞相罷去御史中丞髙若訥用<lb/>
洪範言大臣廷爭為不肅故雨不時若因并罷公以<lb/>
給事中知許州又知蔡州州故多盗公按令爲民立<lb/>
伍保而簡其法民便安之盗賊爲息京師有告妖賊<lb/>
千人聚確山者上遣中貴人馳至蔡以名捕者十人<lb/>
使者欲得兵自徃取之公曰使者欲藉兵立威欲得<lb/>
妖人以還報也使者曰欲得妖人爾公曰吾在此雖<lb/>
不敏然聚千人于境内安得不知使信有之今以兵<lb/>
徃是趣其爲亂也此不過郷人相聚爲佛事以利錢<lb/>
財爾一弓手召之可致也乃館使者日與之飲酒而<lb/>
<pb n="KR4d0069_SBCK_032-8b"/>
密遣人召十人者皆至送京師告者果伏辜拜資政<lb/>
殿學士徙知河南府兼西京留守司又徙陜府遷禮<lb/>
部侍郎徙永興軍丁父憂去官起復懇請終喪服除<lb/>
加拜翰林侍讀學士且召之公辭以疾上惻然遣使<lb/>
者存問賜以名藥遂以知汝州居乆之又辭以疾即<lb/>
以爲集賢院學士判西京留守司御史臺疾少間<hi>一作</hi>
<hi>愈</hi>復知陜府加拜資政殿大學士自公罷去上數爲<lb/>
大臣言呉某剛正可用毎召之輒以疾不至於是召<lb/>
還始侍講禁中判通進銀臺司尚書都省明年拜宣<lb/>
徽南院使鄜延路經略安撫使判延州龐丞相經略<lb/>
<pb n="KR4d0069_SBCK_032-9a"/>
河東與夏人爭麟州界亟築栅於白草公以謂約不<lb/>
先定而亟城必生事遽以利害牒河東移書龐公且<lb/>
奏䟽論之<hi>一有朝廷二字</hi>皆不報巳而夏人果犯邊殺驍將<lb/>
郭恩而龐丞相與其將校十數人皆以此得罪麟府<lb/>
遂警旣而公復以疾辭不任邊事且求解宣徽使乃<lb/>
復以爲資政殿大學士尚書左丞知河中府遂徙河<lb/>
南公前在河南踰月而去河南人思之聞其復來皆<lb/>
驩呼逆于路惟恐後其卒也皆聚哭公享年五十有<lb/>
五以嘉祐三年四月十五日<hi>一作乙卯</hi>卒于位<hi>一有以聞二字</hi>詔<lb/>
輟朝一日曽祖諱進忠贈太師妣陳氏呉國太夫人<lb/>
<pb n="KR4d0069_SBCK_032-9b"/>
祖諱諒贈中書令妣葛氏越國太夫人父諱待問官<lb/>
至禮部侍郎贈太保妣李氏楚國太夫人娶王氏太<lb/>
原郡夫人子男十人安度安矩安素皆太常寺太祝<lb/>
安常大理評事安正安本安序皆祕書省正字安厚<lb/>
太常寺奉禮郎安憲安節未仕女三人長適集賢校<lb/>
理韓宗彦次適著作佐郎龐元英皆早卒次適光禄<lb/>
寺丞任逸公在二府時太保公以列卿奉朝請父子<lb/>
在廷士大夫以爲榮而公踧踖不安自言子班父前<lb/>
非所以示人以法顧不敢以人子私亂朝廷之制願<lb/>
得罷去不聽天子數推恩群臣子弟公毎先及宗族<lb/>
<pb n="KR4d0069_SBCK_032-10a"/>
踈逺者至公之卒子孫未官者七人有文集五十卷<lb/>
尤長於論議銘曰<lb/>
顯允呉公有家于閩自我皇考卜兹新原厚壤深泉<lb/>
樂其寛閑今公其從公志之安公昔尚少<hi>一作少時</hi>始來<lb/>
京師挾其二季名發聲馳乃賜之䇿以承帝問語驚<lb/>
于<hi>一作天</hi>廷有偉其論乃登侍從乃任大臣出入險夷<lb/>
周旋屈伸公所䇿事先其利害𥘉有不從後無不悔<lb/>
公於臨政簡以便人人失<hi>一作去</hi>而思愈乆彌新帝曰<lb/>
廷臣汝剛而直來汝予用斷余不惑公曰臣愚負薪<lb/>
之憂帝爲咨嗟公其少休優以本邦寵其秩禄尚冀<lb/>
<pb n="KR4d0069_SBCK_032-10b"/>
公來公卒不復史臣考德作銘幽宅<lb/>
　　　鎭潼軍節度觀察留後李公墓誌銘<lb/>
嘉祐五年八月某日鎭潼軍節度觀察留後知澶州<lb/>
軍州事隴西李公得暴疾薨于州之正寢其以疾聞<lb/>
也上方宴禁中爲止樂命中貴人馳國醫徃視未及<lb/>
行而以薨聞詔輟視朝一日賜其家黄金三百兩贈<lb/>
公感德軍節度使巳而又贈兼侍中太常謚曰某即<lb/>
以其年某月某日葬于開封府開封縣襃親鄕先塋<lb/>
之次公諱端懿字元伯開封人也右千牛衛將軍贈<lb/>
太師尚書令兼中書令隴西元靖王諱崇矩之曽孫<lb/>
<pb n="KR4d0069_SBCK_032-11a"/>
連州刺史贈太師諱繼昌之孫鎭國軍節度使駙馬<lb/>
都尉贈尚書令兼中書令許和文公諱遵朂之子母<lb/>
曰齊國獻穆大長公主太宗之女眞宗之妹今天子<lb/>
之姑屬親而尊禮秩崇顯其淑德美問彰于内外而<lb/>
和文公好學不倦折節下士喜交名公卿一時翕然<lb/>
號稱賢尉故李氏之盛受寵三朝而天下之士不侈<lb/>
其榮而樂道其德公爲冡子於其家法習見安行不<lb/>
待教告少篤學問長而孝友喜爲詩工書畫至於隂<lb/>
陽醫術星經地理無所不通七歲爲如京副使歴文<lb/>
思副使供備庫使洛苑使新州刺史康懷二州團練<lb/>
<pb n="KR4d0069_SBCK_032-11b"/>
使濟州防禦使坐知冀州失捕妖人降授單州團練<lb/>
使知均州未行改滑州兵馬鈐轄居歲中遷汝州防<lb/>
禦使蔡州觀察使天子祀明堂推恩徙華州觀察使<lb/>
獻穆大長公主薨起復爲鎭國軍節度觀察留後公<lb/>
泣血辭讓願終喪制上不許其讓許其終喪給以全<lb/>
俸服除拜鎭潼軍節度觀察留後累階金紫光禄大<lb/>
夫勲上柱國爵開國公食邑四千四百户實封九百<lb/>
戸公爲兒時上在東宫眞宗命公侍研席上尤親愛<lb/>
嘗解方玉帶賜之稍長出入宫禁禮如家人雖燕見<lb/>
語不及私數爲上陳朝廷闕失開說古今治亂多所<lb/>
<pb n="KR4d0069_SBCK_032-12a"/>
𥙷益退而未嘗言公旣薨得其遺藁之未上者言宗<lb/>
室事甚詳其餘不傳公少自勉勵見士大夫有失節<lb/>
廢義者輒歎曰士起寒苦以學行自名至牽利欲遂<lb/>
亡其所守况驕佚易習而生長冨貴間邪故常惕然<lb/>
痛自刮磨思立名節聞一善士傾身下之而賢士大<lb/>
夫亦樂與之遊以此多得名譽方大長公主在時數<lb/>
欲求外官以自効不可得乆之出知冀州爲政循法<lb/>
度檢身束下民以不擾歲滿召還𥘉在冀捕妖人李<lb/>
挍挍窮自經死驗得實矣後貝州妖賊王則閉城叛<lb/>
聲言挍在以惑衆公坐貶官巳而則誅城開無李挍<lb/>
<pb n="KR4d0069_SBCK_032-12b"/>
者乃還公防禦使又知鄆州安撫京東之西路是歲<lb/>
京東水災民饑流亡公爲治室廬發倉廪而流人至<lb/>
者如歸咸賴以全活置弓手馬教其馬鬪皆如精兵<lb/>
治汶陽堤百餘里鄆人遂無水患又知澶州發軍吏<lb/>
之姦者去之流其尤者於逺方然後明軍籍均其勞<lb/>
逸軍中稱平而畏其法始下令捕盗有登隣屋取一<lb/>
杓者遽寘之法以徇於市曰是固足以信吾令由是<lb/>
盗賊屏息公雖以公主子自少居京師常領職事其<lb/>
在三班院尤爲稱職三班掌諸使臣功過黜陟而主<lb/>
者皆顯官自重或貴家子食俸廪而已吏得因依爲<lb/>
<pb n="KR4d0069_SBCK_032-13a"/>
姦而職廢乆不省至公始躬治簿書考覈虚實賞罰<lb/>
必當後人多遵用其法及出爲三州又皆有治狀故<lb/>
雖享年不永不究其所施而士君子皆知其非安於<lb/>
冨貴者也及聞其喪也莫不痛惜焉公自爲鎭潼留<lb/>
後十年不遷上以其乆也以爲寜逺軍節度使公懇<lb/>
辭不拜及其薨也遂贈感德軍節度使公享年四十<lb/>
有八娶郭氏封仁壽郡君先公九年卒贈太原郡夫<lb/>
人西京左蔵庫使昌州團練使中和之女子男五人<lb/>
長曰詵供備庫副使次曰諲曰詢皆右侍禁次曰諄<lb/>
曰訢尚㓜女四人長適皇姪右屯衛大將軍吉州團<lb/>
<pb n="KR4d0069_SBCK_032-13b"/>
練使建安郡公宗保早卒次適祕書丞夏倚次適皇<lb/>
姪左領軍衛大將軍宗景次適皇姪孫右監門衛將<lb/>
軍世逸公平生嘗語其子弟曰吾蒙國厚恩未有以<lb/>
報吾且死冝有遺言毋因以求恩澤及其薨也其家<lb/>
如其言銘曰<lb/>
允矣和文惟時顯人蔚有士譽匪矝帝姻賚其子孫<lb/>
列爵啓國惟公承之克似其徳士起寒家驕于滿盈<lb/>
紛其利欲敗節隳名公生盛族赫奕髙明都尉之子<lb/>
天子之甥惟謹惟恭其色不懈聞善如貪在得思戒<lb/>
間亦宴見忠言告猷學而從政有惠三州享其多美<lb/>
<pb n="KR4d0069_SBCK_032-14a"/>
獨不遐年髙旌巨節以賁于泉曷又贈之金璫附蟬<lb/>
寵渥名榮<hi>一作榮名</hi>惟有其實刻詩同藏其固其密<lb/>
居士集卷第三十二<lb/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
王文安公墓銘封曹國<hi>一無封字</hi>
呉正肅公墓銘才識兼茂明於體用<hi>一作賢良方正直言極諫</hi>上<lb/>
顧<hi>一作上稱</hi>州故多盗<hi>州一/作蔡</hi>留守司<hi>一無/守字</hi>本邦<hi>一作大邦</hi>
<pb n="KR4d0069_SBCK_032-14b"/>
<pb n="KR4d0069_SBCK_032-14b"/>
</p>
<p>
</p>
  </div>
</body>
</text>
</TEI>
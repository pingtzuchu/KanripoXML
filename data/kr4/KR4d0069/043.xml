<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_043-1a"/>
居士集卷第四十三　歐陽文忠公集四十三<lb/>
　　序七首<lb/>
　　　送祕書丞宋君歸太學序<lb/>
陋巷之士甘藜藿而脩仁義毀譽不干其守飢寒不<lb/>
累其心此衆人以爲難而君子以爲易生于髙門丗<lb/>
襲軒冕而躬布衣韋帶之行其驕榮佚欲之樂生長<lb/>
于其間而不溺其習日見于其外而不動乎其中此<lb/>
雖君子猶或難之學行足以立身而進不止材能足<lb/>
以高人而志愈下此雖聖人亦以爲難也書曰不自<lb/>
滿假又曰汝惟不矜不伐<hi>一有夫字</hi>以舜禹之明<hi>一有且字</hi>猶<lb/>
<pb n="KR4d0069_SBCK_043-1b"/>
以是爲相戒懼況其下者哉此誠可謂難也巳廣平<lb/>
宋君宣獻公之子公以文章爲當丗宗師顯于朝廷<lb/>
登于輔弼清德著于一時令名垂于後丗君少自立<lb/>
不以門地驕于人旣長學問好古爲<hi>一無此字</hi>文章天下<lb/>
賢士大夫皆稱慕其爲人而君慊然常若不足于已<lb/>
者守官太學甘寂寞以自處日與寒士往來而從先<lb/>
生國子講論道德以求其益夫生而不溺其習此蓋<lb/>
出其<hi>一作於</hi>天性其見焉而不動于中者由性之明學<lb/>
之而後至也學<hi>一作進</hi>而不止髙而愈下予自其㓜見<lb/>
其長行而不倦乆而愈篤可知其將無所不至焉也<lb/>
<pb n="KR4d0069_SBCK_043-2a"/>
孟子所謂孰能禦之者歟予陋巷之士也遭時奮身<lb/>
竊位于朝守其貧賤之節其臨利害禍福之際常恐<lb/>
其奪也以予行君子之所易者猶若是知君行聖賢<lb/>
之所難者爲難能也歳之三月來自京師拜其舅氏<lb/>
予得延之南齋聽其論議而慕其爲人雖與之終身<lb/>
乆處而不厭也留之數日而去於其去也不能忘言<lb/>
遂爲之序廬陵歐陽脩述<lb/>
　　　送徐無黨南歸序<lb/>
草木鳥獸之爲物衆人之爲人其爲生雖異而爲死<lb/>
則同一歸於腐壞澌盡泯滅而巳而衆人之中有聖<lb/>
<pb n="KR4d0069_SBCK_043-2b"/>
賢者固亦生且死於其間而獨異於草木鳥獸衆人<lb/>
者雖死而不朽逾<hi>一作愈</hi>逺而彌存也其所以爲聖賢<lb/>
者修之於身施之於事見之於言是三者所以能不<lb/>
朽而存也修於身者無所不獲施於事者有得有不<lb/>
得焉其見於言者則又有能有不能也施於事矣不<lb/>
見於言可也自詩書史記所傳其人豈必皆能言之<lb/>
士哉修於身矣而不施於事不見於言亦可也孔子<lb/>
弟子有能政事者矣有能言語者矣若顔回者在陋<lb/>
巷曲肱飢卧而巳其羣居則黙然終日如愚人然自<lb/>
當時羣弟子皆推尊之以爲不敢望而<hi>一作以</hi>及而後<lb/>
<pb n="KR4d0069_SBCK_043-3a"/>
丗更百千歳亦未有能及之者其不朽而存者固不<lb/>
待施於事況於<hi>一作其</hi>言乎予讀班固藝文志唐四庫<lb/>
書目見其所列自三代秦漢以來著書之士多者至<lb/>
百餘篇少者猶三四十篇其人不可勝數而散亡磨<lb/>
滅百不一二存焉予竊悲其人文章麗矣言語工矣<lb/>
無異草木榮華之飄風鳥獸好音之過耳也方其用<lb/>
心與力之勞<hi>一作勤</hi>亦何異衆人之汲汲營營而忽焉<lb/>
以死者雖有遲有速<hi>一作其遲速雖異</hi>而<hi>一作然</hi>卒與三者同<lb/>
歸於泯滅夫言之不可恃也蓋如此今之學者莫不<lb/>
慕古聖賢之不朽而勤一丗以盡心於文字間<hi>一無此字</hi>
<pb n="KR4d0069_SBCK_043-3b"/>
者皆可悲也東陽徐生少從予學爲文章稍稍見稱<lb/>
於人旣去而與羣士試於禮部得髙第由是知名<hi>一有</hi>
<hi>而字</hi>其文辭日進如水涌而山岀予欲摧其盛氣而勉<lb/>
其思也故於其歸告以是言然予固亦喜爲文辭者<lb/>
亦因以自警焉<lb/>
　　　廖氏文集序<lb/>
自孔子殁而<hi>一無此字</hi>周<hi>一有益字</hi>衰接乎戰國秦遂焚書六<lb/>
經於是中絶漢興蓋乆而後出其散亂磨滅旣失其<lb/>
傳然後諸儒因得措其異說於其間如河圖洛書怪<lb/>
妄之尤甚者余甞哀夫學者知守經以篤信而不知<lb/>
<pb n="KR4d0069_SBCK_043-4a"/>
僞說之亂經也屢爲說以黜之而學者溺其乆習之<lb/>
傳反駭然非余以一人之見決千歳不可考之是非<lb/>
欲奪衆人之所信<hi>一作好</hi>徒自守而丗莫之從也余以<lb/>
謂自孔子没至今二千歳之間有一歐陽脩者爲是<lb/>
說矣又二千歳焉知無一人焉與脩同其說也又二<lb/>
千歳將復有一人焉然則同者至于三則後之人不<lb/>
待千歳而有也同予說者旣衆則衆人之所溺者可<lb/>
勝而<hi>二字一作以</hi>奪也夫六經非一丗之書<hi>一有也字</hi>其將與<lb/>
天地無終極而存也以無終極視數千歳<hi>一作載</hi>於其<lb/>
間頃刻爾是則余之有待於後者逺矣非汲汲有求<lb/>
<pb n="KR4d0069_SBCK_043-4b"/>
於今丗也<hi>一作今之丗矣</hi>衡山廖倚與余遊三十年已而岀<lb/>
其兄偁之遺文百餘篇號朱陵編者其論洪範以爲<lb/>
九疇聖人之法爾非有龜書岀洛之事也余乃知不<lb/>
待千歳而有與余同於今丗者<hi>一有矣字</hi>始余之待于後<lb/>
丗也冀有因余言而同者爾若偁者未甞聞余言蓋<lb/>
其意有所合焉然則舉今之丗固有不相求而同者<lb/>
矣亦何待於數千歳<hi>一作載</hi>乎廖氏家衡山丗以能詩<lb/>
知名於湖南而偁尤好古能文章其德行聞于郷里<lb/>
一時賢士皆與之遊以其不達而早死故不顯于丗<lb/>
嗚呼知<hi>一有有字</hi>所待者必有時而獲知<hi>一有有字</hi>所畜者必<lb/>
<pb n="KR4d0069_SBCK_043-5a"/>
有時而施茍有志焉不必有求而後合余嘉與偁不<lb/>
相求而兩得也於是乎書嘉祐六年四月十六日翰<lb/>
林學士尚書吏部郎中知制誥充史館修撰歐陽脩<lb/>
序<lb/>
　　　外制集序<hi>一作慶曆制草</hi>
慶曆三年春丞相吕夷簡病不能朝上旣更用大臣<lb/>
銳意天下事始用諌官御史䟽追還夏竦制書旣而<lb/>
召韓琦范仲淹於陜西又除冨弼樞密副使弼仲淹<lb/>
琦皆惶恐頓首辭讓至五六不巳手詔趣琦等就道<lb/>
甚急而弼方且入求對以辭不得見遣中貴人趣送<lb/>
<pb n="KR4d0069_SBCK_043-5b"/>
閤門使即受命嗚呼觀琦等之所以讓上之所以用<lb/>
琦等者可謂聖賢相遭<hi>一作逢</hi>萬丗一遇而君臣之際<lb/>
何其盛也於是時天下之士孰不願爲材邪顧予何<lb/>
人亦與其選夏四月召自滑臺入諌院冬十二月拜<lb/>
右正言知制誥是時夏人雖數請命而西師尚未解<lb/>
嚴京東累歳盗賊最後王倫暴起沂州轉劫江淮之<lb/>
間而張海郭貌山等亦起商鄧以驚京西州縣之吏<lb/>
多不稱職而民弊矣天子方慨然勸農桑興學校破<lb/>
去前例以不次用人哀民之困而欲除其蠹吏知磨<lb/>
勘法乆之弊而思别材不肖以進賢能患百職之不<lb/>
<pb n="KR4d0069_SBCK_043-6a"/>
修而申行賞罰之信蓋欲修法度矣予時雖掌誥命<lb/>
猶在諌職常得奏事殿中從容盡聞天子所以更張<lb/>
庶事憂閔元元而勞心求治之意退得載于制書以<lb/>
諷曉訓勑在位者然予方與修祖宗故事又修起居<lb/>
注又修編勑日與同舎論議治文書所省不一而除<lb/>
目所下率不一二時巳迫丞相岀故不得專一思慮<lb/>
工文字以盡導天子難諭之意而復誥命於三代之<lb/>
文嗟夫學者文章見用于丗鮮矣況得施於朝廷而<lb/>
又遭人主致治之盛若脩之鄙使竭其材猶恐不稱<lb/>
而況不能專一其職此予所以常遺恨於斯文也明<lb/>
<pb n="KR4d0069_SBCK_043-6b"/>
年秋予岀爲河北轉運使又明年春權知成德軍事<lb/>
事少間發嚮所作制草而閱之雖不能盡載明天子<lb/>
之意於其所述百<hi>一作而</hi>得一二足以章示後丗蓋王<lb/>
者之訓在焉豈以予文之鄙而廢也於是録之爲三<lb/>
卷予自直閣下儤直八十始滿不數日奉使河東還<lb/>
即以來河北故其所作纔一百五十餘篇云三月二<lb/>
十一日序<lb/>
　　　禮部唱和詩序<lb/>
嘉祐二年春予幸得從五人者於尚書禮部考天下<lb/>
所貢士凡六千五百人蓋絶不通人者五十日乃於<lb/>
<pb n="KR4d0069_SBCK_043-7a"/>
其間時相與作爲古律長短歌詩雜言庶㡬所謂羣<lb/>
居燕處言談之文亦所以宣其底滯而忘其倦怠也<lb/>
故其爲言易而近擇而不精然綢繆反復若斷若續<lb/>
而時發於竒怪雜以詼嘲笑謔及其至也徃徃亦造<lb/>
於精微夫君子之博取於人者雖滑稽鄙俚猶或不<lb/>
遺而況於詩乎古者詩三百篇其言無所不有惟其<lb/>
肆而不放樂而不流以卒歸乎正此所以爲貴也於<lb/>
是次而録之得一百七十三篇以傳於六家嗚呼吾<lb/>
六人者志氣可謂盛矣然壯者有時而衰衰者有時<lb/>
而老其岀處離合參差不齊則是詩也足以追惟平<lb/>
<pb n="KR4d0069_SBCK_043-7b"/>
昔握手以爲笑樂至於慨然掩卷而流涕嘘嚱者亦<lb/>
將有之雖然豈徒如此而止也覽者其必有取焉廬<lb/>
陵歐陽脩序<lb/>
　　　内制集序<lb/>
昔錢思公甞以謂朝廷之官雖宰相之重皆可雜以<lb/>
他才處之惟翰林學士非文章不可思公自言爲此<lb/>
語頗取怒<hi>一作怨</hi>於逹官然亦自負以爲至論今學士<lb/>
所作文書多矣至於青詞齋文必用老子浮圖之說<lb/>
祈禳祕祝徃徃近於家人里巷之事而制詔<hi>一作誥</hi>取<lb/>
便於宣讀常拘以丗俗所謂四六之文其類多如此<lb/>
<pb n="KR4d0069_SBCK_043-8a"/>
然則果可謂之文章者歟予在翰林六年中間進拜<lb/>
二三大臣皆適不當直而天下無事四夷和好兵革<lb/>
不用凡朝廷之文所以指麾號令訓戒約束自非因<lb/>
事無以發明矧予中年早衰意思零落以非工之作<lb/>
又無所遇以發焉其屑屑應用拘牽常格卑弱不振<lb/>
冝可羞也然今文士尤以翰林爲榮選予旣罷職院<lb/>
吏取予直草以日次之得四百餘篇因不忍棄況其<lb/>
上自朝廷内及宫禁下曁蠻夷海外事無不載而時<lb/>
政記日曆與起居郎舎人有所略而不記未必不有<lb/>
取於斯焉嗚呼予且老矣方買田淮潁之間若夫涼<lb/>
<pb n="KR4d0069_SBCK_043-8b"/>
竹簟之暑風曝茅簷之冬日睡餘支枕念昔平生仕<lb/>
宦岀處顧瞻玉堂如在天上因覽遺藁見其所載職<lb/>
官名氏以較其人盛衰先後孰在孰亡足以知榮寵<lb/>
爲虚名而資笑談<hi>一作談笑</hi>之一噱也亦因以誇於田夫<lb/>
野老而已嘉祐六年秋八月二日廬陵歐陽脩序<lb/>
　　　帝王丗次圖序<lb/>
堯舜禹湯文武此六君子者可謂顯人矣而後丗猶<lb/>
失其傳者豈非以其逺也哉是故君子之學不窮逺<lb/>
以爲能而闕其不知愼所傳以惑丗也方孔子時周<lb/>
衰學廢先王之道不明而異端之說並起孔子患之<lb/>
<pb n="KR4d0069_SBCK_043-9a"/>
乃修正詩書史記以止紛亂之說而欲其傳之信也<lb/>
故略其逺而詳其近於書斷自唐虞以來著其大事<lb/>
可以爲丗法者而巳至於三皇五帝君臣丗次皆未<lb/>
甞道者以其丗逺而愼所不知也孔子旣没異端之<lb/>
說復興周室亦益衰亂接乎戰國秦遂焚書先王之<lb/>
道中絕漢興乆之詩書稍岀而不完當王道中絕之<lb/>
際竒書異說方充斥而盛行其言徃徃反自託於孔<lb/>
子之徒以取信於時學者旣不備見詩書之詳而習<lb/>
傳盛行之異說丗無聖人以爲質而不自知其取捨<lb/>
眞僞至有博學好竒之士務多聞以爲勝者於是盡<lb/>
<pb n="KR4d0069_SBCK_043-9b"/>
集諸說而論次𥘉無所擇而惟恐遺之也如司馬遷<lb/>
之史記是矣以孔子之學上述前丗止於堯舜著其<lb/>
大略而不道其前遷逺出孔子之後而乃上述黃帝<lb/>
以來又詳悉其丗次其不量力而務勝冝其失之多<lb/>
也遷所作本紀出於大戴禮丗本諸書今依其說圖<lb/>
而考之堯舜夏商周皆同岀於黃帝堯之崩也下傳<lb/>
其四丗孫舜舜之崩也復上傳其四丗祖禹而舜禹<lb/>
皆壽百歳稷契於髙辛爲子乃同父異母之兄弟今<lb/>
以其丗次而下之湯與王季同世湯下傳十六丗而<lb/>
爲紂王季下傳一丗而爲文王二丗而爲武王是文<lb/>
<pb n="KR4d0069_SBCK_043-10a"/>
王以十五丗祖臣事十五丗孫紂而武王以十四丗<lb/>
祖伐十四丗孫而代之王何其繆哉嗚呼堯舜禹湯<lb/>
文武之道百王之取法也其盛德大業見於行事而<lb/>
後丗所欲知者孔子皆巳論著之矣其乆逺難明之<lb/>
事後丗不必知不知不害爲君子者孔子皆不道也<lb/>
夫孔子所以爲聖人者其智知所取捨皆如此<lb/>
　　　後序<lb/>
余旣略論帝王丗次而見本紀之失猶謂文武與紂<lb/>
相去十五六丗其繆較然不疑而堯舜禹之丗相去<lb/>
不逺尚冀其理有可通乃復以尚書孟子孔安國皇<lb/>
<pb n="KR4d0069_SBCK_043-10b"/>
甫謐諸書參考其壽數長短而尤乖戾不能合也據<lb/>
書及諸說云堯壽一百一十六歳舜壽一百一十二<lb/>
歳禹壽百歳堯年十六即位在位七十年年八十六<lb/>
始得舜而試之二年乃使攝政時舜年三十居試攝<lb/>
通三十年而堯崩舜服堯喪三年畢乃即位在位五<lb/>
十年而崩方舜在位三十三年命禹攝政凡十七年<lb/>
而舜崩禹服舜喪三年畢乃即位在位十年而崩由<lb/>
是言之當堯得舜之時堯年八十六舜年三十以此<lb/>
推而上之是堯年五十七已見四丗之玄孫生一歳<lb/>
矣舜居試攝及在位通八十二年而禹壽百歳以禹<lb/>
<pb n="KR4d0069_SBCK_043-11a"/>
百年之間推而上之禹即位及居舜喪通十三年又<lb/>
在舜朝八十二年通九十五年則當舜攝試之𥘉年<lb/>
禹纔六歳是舜爲玄孫年三十時見四丗之髙祖方<lb/>
生六歳矣至於舜娶堯二女據圖爲曾祖姑雖古逺<lb/>
丗異與今容有不同然人倫之理乃萬丗之常道必<lb/>
不錯亂顚倒之如此然則諸家丗次壽數長短之說<lb/>
聖經之所不著者皆不足信也決矣<lb/>
居士集卷第四十三<lb/>
<pb n="KR4d0069_SBCK_043-11b"/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
送祕書丞宋君序爲相戒懼<hi>一無爲字</hi>乆處<hi>一作乆遊</hi>
廖氏文集序千歳<hi>一作數千載</hi>
外制集序諫職<hi>一作諫院</hi>盡導<hi>一作盡道</hi>
禮部唱和詩序三篇<hi>一作二篇</hi>
帝王丗次圖序十四丗<hi>四當作六後序可證</hi>
</p>
<p>
</p>
  </div>
</body>
</text>
</TEI>
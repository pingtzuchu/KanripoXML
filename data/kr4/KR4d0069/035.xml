<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_035-1a"/>
居士集卷䇿三十五　歐陽文忠公集三十五<lb/>
　墓誌三首<hi>碣一首附</hi>
　　　永州軍事判官鄭君墓誌銘<lb/>
鄭君諱平字某衡州衡陽人也少倜儻有大志舉進<lb/>
士中天禧三年甲科爲郴州軍事推官監潭州茶場<lb/>
坐茶惡免官乆之試祕書省校書郎知連州陽山縣<lb/>
爲道州軍事推官丁母憂服除調永州軍事判官監<lb/>
衡州茭源銀冶以疾去官慶暦三年七月某日卒于<lb/>
家享年五十有一以某年某月某日葬于某所曾祖<lb/>
諱某永州祁陽令祖諱某江陵府建寧縣令父諱某<lb/>
<pb n="KR4d0069_SBCK_035-1b"/>
道州軍事判官君娶孫氏贈尚書工部侍郎冕之女<lb/>
子男六人綯緫紀經維綬綯早卒緫舉進士出身亦<lb/>
早卒孫七人皆㓜君世仕不顯少孤而貧毋夫人某<lb/>
氏賢母也教其三子以學皆有立君與其兄本弟革<lb/>
皆舉進士及第君𥘉監茶埸茶實不惡上官挾他事<lb/>
以罪中之君不自辯竭其貲以償解官而去無愠色<lb/>
及爲陽山有善政民甚愛之其旣以疾廢慨然歎曰<lb/>
吾少力學而不幸廢以疾吾終不用於時矣安事空<lb/>
言哉即取其平生所爲文藁悉焚之嗚呼君之志可<lb/>
哀也巳自三代詩書巳來立言之士多矣其始無不<lb/>
<pb n="KR4d0069_SBCK_035-2a"/>
欲其言之傳也而散亡磨㓕泯然不復見於後世者<lb/>
何可勝數或暫見而終没或其言雖傳而其人不爲<lb/>
世所貴者有矣惟君子有諸躬而不可揜者不待自<lb/>
言而傳也君之不欲見於空言其可謂善慮於無窮<lb/>
者矣其志豈不逺哉雖然君之志旣不自見於言而<lb/>
冝有爲之著者銘所以彰善而著無窮也乃爲之銘<lb/>
曰<lb/>
夫惟自信有不疑知命者不惑故能得失不累其心<lb/>
喜愠不見其色嗚呼鄭君學幾於此斯可謂之君子<lb/>
　　　端明殿學士蔡公墓誌銘<lb/>
<pb n="KR4d0069_SBCK_035-2b"/>
公諱襄字君謨興化軍仙遊人也天聖八年舉進士<lb/>
甲科爲漳州軍事判官西京留守推官改著作佐郎<lb/>
館閣挍勘慶暦三年以祕書丞集賢挍理知諫院兼<lb/>
修起居注是時天下無事士大夫弛於乆安一日元<lb/>
昊叛師乆無功天子慨然猒兵思正百度以修太平<lb/>
旣已排群議進退<hi>一作用</hi>二三大臣又詔增置諫官四<lb/>
貟使拾遺𥙷闕所以遇之甚寵公以材名在選中遇<lb/>
事感激無所回避<hi>一有於是二字</hi>權倖畏歛不敢撓法干政<lb/>
而上得益與大臣圗議明年屢下詔書勸農桑興學<lb/>
校革弊修廢而天下悚然知上之求治矣於此之時<lb/>
<pb n="KR4d0069_SBCK_035-3a"/>
言事之臣無日不進見而公之𥙷益爲尤多四年以<lb/>
右正言直史館出知福州以便親遂爲福建路轉運<lb/>
使復古五塘以漑田民以爲利爲公立生祠于塘側<lb/>
又奏减閩人五代時丁口稅之半丁父憂服除判三<lb/>
司鹽鐵勾院復修起居注今叅知政事唐公介時爲<lb/>
御史以直言忤㫖貶春州别駕廷臣無敢言者公獨<lb/>
論其忠人皆危之而上悟意解唐公得改英州遂復<lb/>
召用皇祐四年遷起居舍人知制誥兼判流内銓御<lb/>
史吕景𥘉呉中復馬遵坐論梁丞相適罷臺職除他<lb/>
官公封還辭頭不草制其後屢有除授非當者必皆<lb/>
<pb n="KR4d0069_SBCK_035-3b"/>
封還之而上遇公益厚曰有子如此其母之賢可知<lb/>
命特賜冠帔以寵之至和元年遷龍圗閣直學士知<lb/>
開封府三年以樞密直學士知泉州徙知福州未幾<lb/>
復知泉州公爲政精明而世<hi>一作於</hi>閩人<hi>一有尤字</hi>知其風<lb/>
俗至則禮其士之賢者以勸學興善而變民之故除<lb/>
其甚害徃時閩人<hi>一作士</hi>多好學而專用賦以應科舉<lb/>
公得先生周希孟以經術傳授學者常至數百人公<lb/>
爲親至學舍執經講問爲諸生率延見處士陳烈尊<lb/>
以師禮而陳襄鄭穆方以德行著稱郷里公皆折節<lb/>
下之閩俗重凶事其奉浮圗㑹賔客以盡力豐侈爲<lb/>
<pb n="KR4d0069_SBCK_035-4a"/>
孝否則深自愧恨爲郷里羞而姦民游手無頼子幸<lb/>
而貪飲食利錢財來者無限極徃徃至數百千人至<lb/>
有親亡祕不舉哭必破産辦具而後敢發喪者有力<lb/>
者乗其急時賤買其田宅而貧者立劵舉責終身困<lb/>
不能償公曰弊有大於此邪即下令禁止至於巫覡<lb/>
主病蠱毒殺人之類皆痛斷絶之然後擇民之聦明<lb/>
者教以醫藥使治疾病其子弟有不率教令者條其<lb/>
事作五戒以教諭之乆之閩人大便公旣去閩人相<lb/>
率詣州請爲公立德政碑吏以法不許謝即退而以<lb/>
公善政私刻于石曰俾我民不忘公之德嘉祐五年<lb/>
<pb n="KR4d0069_SBCK_035-4b"/>
召拜翰林學士權三司使三司開封世稱省府爲難<lb/>
治而易以毁譽居者不由以遷則由以敗而敗者十<lb/>
常四五公居之皆有能名其治京師談笑無留事尤<lb/>
喜破姦<hi>一有發字</hi>隱吏不能欺至商財利則較天下盈虚<lb/>
出入量力以制用必使下完而上給下曁百司因習<lb/>
蠹弊切磨剗剔乆之簿書纎悉紀綱條目皆可法七<lb/>
年季秋大享明堂後數月仁宗崩英宗即位數大賞<lb/>
賚及作永昭陵皆猝辦於縣官經費外公應煩愈間<lb/>
暇若有餘而人不知勞遂拜三司使居二歲以母老<lb/>
求知杭州即拜端明殿學士以徃三年徙南京留守<lb/>
<pb n="KR4d0069_SBCK_035-5a"/>
未行丁母夫人憂明年八月某日以疾卒于家享年<lb/>
五十有六蔡氏之譜自晉從事中郎克以來世有顯<lb/>
聞其後中衰隱德不仕公年十八以農家子舉進士<lb/>
爲開封第一名動京師後官于閩典方州領使一路<lb/>
二<hi>一作而</hi>親尚皆無恙閩人瞻望咨嗟不榮公之貴而<lb/>
榮其父母母夫人尤有壽年九十餘飲食起居康彊<lb/>
如少者歲時爲壽母子鬢髪皆皤然而命服金紫煌<lb/>
煌如也至今閩人之爲子者必以夫人祝其親爲父<lb/>
母者必以公教其子也公於朋友重信義聞其喪則<lb/>
不御酒肉爲位以哭盡哀乃止嘗㑹飲㑹靈東園坐<lb/>
<pb n="KR4d0069_SBCK_035-5b"/>
客有射矢誤<hi>一有中</hi>傷人者客遽指爲公矢京師喧然<lb/>
事旣聞上<hi>一又有上字</hi>以問公公即再拜媿謝終不自辯<lb/>
退亦未嘗以語人公爲文章清遒粹美有文集若干<lb/>
卷工於書畫頗自惜不妄爲人書故其殘章斷藁人<lb/>
悉珍藏而仁宗尤愛稱之御製元舅隴西王碑文詔<lb/>
公書之其後命學士撰温成皇后碑文又勑公書則<lb/>
辭不肯書曰此待詔職也公累官至禮部侍郎旣卒<lb/>
翰林學士王珪等十餘人列言公賢其亡可惜天子<lb/>
新即位未及識公而聞其名乆也爲之惻然特贈吏<lb/>
部侍郎官其子旻爲秘書省正字孫傳<hi>一作傅</hi>及弟之<lb/>
<pb n="KR4d0069_SBCK_035-6a"/>
子均皆守將作監主簿而優以<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>䘏以旻尚㓜命守<lb/>
吏助給其喪事曾祖諱顯皇不仕祖諱恭贈工部貟<lb/>
外郎父諱琇贈刑部侍郎毋夫人盧氏長安郡太君<lb/>
夫人葛氏永嘉郡君子男三人曰匀將作監主簿曰<lb/>
旬大理評事皆先公卒㓜子旻也女三人一適著作<lb/>
佐郎謝仲規二尚㓜以某年某月某日葬公於莆田<lb/>
縣某郷將軍山銘曰<lb/>
誰謂閩逺而多竒産産非物寳惟士之賢嶷嶷蔡公<lb/>
其人傑然奮躬當朝讜言正色出入左右彌縫𥙷益<lb/>
<hi>一作闕</hi>間歸于閩有政在人食不畏蠱喪不憂貧疾者<lb/>
<pb n="KR4d0069_SBCK_035-6b"/>
有醫學者有師問誰使然孰不公思有髙其墳有拱<lb/>
其木凡閩之人過者必肅<lb/>
　　　集賢院學士劉公墓誌銘<lb/>
公諱敞字仲原父姓劉氏世爲吉州臨江人自其皇<lb/>
祖以尚書郎有聲太宗時遂爲名家其後多聞人至<lb/>
公而益顯公舉慶暦六年進士中甲科以大理評事<lb/>
通判蔡州丁外艱服除召試學士院遷太子中允直<lb/>
集賢院判登聞鼓院吏部南曹尚書考功於是夏英<lb/>
公旣薨天子賜謚曰文正公曰此吾職也即上䟽言<lb/>
謚者有司之事也且竦行不應法今百司各得守其<lb/>
<pb n="KR4d0069_SBCK_035-7a"/>
職而陛下侵臣官䟽凡三上天子嘉其守爲更其謚<lb/>
曰文莊公曰姑可以止矣權判三司開坼司又權度<lb/>
支判官同修起居注至和元年九月召試遷右正言<lb/>
知制語宦者石全彬以勞遷宫苑使領觀察使意不<lb/>
滿退而愠有言居三日正除觀察使公封還辭頭不<lb/>
草制其命遂止二年八月奉使契丹公素知虜山川<lb/>
道里虜人道自古北口回曲千餘里至桞河公問曰<lb/>
自<hi>一有古字</hi>松亭趨桞河甚直而近不數日可至中京何<lb/>
不道彼而道此蓋虜人常故迂其路欲以國地險逺<lb/>
誇使者且謂莫習其山川不虞公之問也相與驚顧<lb/>
<pb n="KR4d0069_SBCK_035-7b"/>
羞媿即吐其實曰誠如公言時順州山中有異獸如<lb/>
馬而食虎豹虜人不識以<hi>一有爲字</hi>問公曰此所謂駮也<lb/>
爲言其形狀聲音皆是虜人益歎服三年使還以親<lb/>
嫌求知揚州歲餘遷起居舎人徙知鄆州兼京東西<lb/>
路安撫使居數月召還糺察在京刑獄修玉牒知嘉<lb/>
祐四年貢舉稱爲得人是歲天子卜以孟冬祫旣廷<lb/>
告丞相用故事率文武官加上天子尊號公上書言<lb/>
尊號非古也陛下自寳元之郊止群臣毋得以請迨<lb/>
今二十年無所加天下皆知甚盛德奈何一旦受虚<lb/>
名而愪實美上曰我意亦謂當如此遂不允群臣請<lb/>
<pb n="KR4d0069_SBCK_035-8a"/>
而禮官前祫請祔郭皇后於廟自孝章以下四后在<lb/>
别廟者請母合食事下議議者紛然公之議曰春秋<lb/>
之義不薨于寢不稱夫人而郭氏以廢薨按景祐之<lb/>
詔許復其號而不許其謚與祔謂冝如詔書又曰禮<lb/>
於祫未毀廟之主皆合食而無帝后之限且祖宗以<lb/>
來用之傳曰祭從先祖冝如故於是皆如公言公旣<lb/>
驟屈廷臣之議議者已多仄目旣而又論吕溱過輕<lb/>
而責重與臺諌異由是言事者亟攻之公知不容于<lb/>
時矣㑹永興闕守因自請行即拜翰林侍讀學士充<lb/>
永興軍路安撫使兼知永興軍府事長安多冨人右<lb/>
<pb n="KR4d0069_SBCK_035-8b"/>
族豪猾難治猶習故都時<hi>一無此字</hi>態公方發大姓范偉<lb/>
事獄未具而公召由是獄屢變連年吏不能决至其<lb/>
事聞制取以付御史臺乃决而卒如公所發也公爲<lb/>
三州皆有善政在揚州奪發運使冐占雷塘田數百<lb/>
項予民民至今以爲德其治鄆永興皆承旱歉所至<lb/>
必雨雪蝗輒飛去歲用豐稔流亡來歸令行民信盗<lb/>
賊禁止至路不拾遺公於學博自六經百氏古今傳<lb/>
記下至天文地理卜醫數術浮圗老莊之說無所不<lb/>
通其爲文章尤敏贍嘗直紫㣲閣一日追封皇子公<lb/>
主几人公方將下直爲之立馬却坐一揮九制數千<lb/>
<pb n="KR4d0069_SBCK_035-9a"/>
言文辭典雅各得其體公知制誥七年當以次遷翰<lb/>
林學士者數矣乆而不遷及居永興歲餘遂以疾聞<lb/>
八年八月召還判三班院太常寺公在朝廷遇事多<lb/>
所建明如古渭州可棄孟陽河不可開樞宻使狄青<lb/>
冝罷以保全之之類皆其語在士大夫間者若其規<lb/>
切人主直言逆耳至於從容進見開導聦明賢否人<lb/>
物其事不聞于外廷者其𥙷益尤多故雖不合於世<lb/>
而特𬒳人主之知方嘉祐中嫉者衆而攻之急其雖<lb/>
危而得無害者仁宗深察其忠也及侍英宗講讀不<lb/>
專章句解詁而指事據經因以諷諌毎見聽納故尤<lb/>
<pb n="KR4d0069_SBCK_035-9b"/>
竒其材巳而復得驚眩疾告滿百日求便郡上曰如<lb/>
劉某者豈易得也復賜以告上毎宴見諸學士時時<lb/>
問公少間否賜以新橙五十勞其良苦疾<hi>一有乆字</hi>少間<lb/>
復求外𥙷上悵然許之出知衛州未行徙汝州治平<lb/>
三年召還以疾不能朝改集賢院學士判南京留司<lb/>
御史臺熈寧元年四月八日卒于官舍享年五十嗚<lb/>
呼以先帝之知公使其不病其所以甲之者豈一翰<lb/>
林學士而止哉方公以論事忤於時也又有<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>爲謗<lb/>
語以怒時相者及歸自雍丞相韓公方欲還公學士<lb/>
未及而公病遂止於此豈非其命也夫公累官至給<lb/>
<pb n="KR4d0069_SBCK_035-10a"/>
事中階朝散大夫勲上輕車都尉開國彭城爵公邑<lb/>
戸二千一百實食者三百曾祖諱琠贈大理評事祖<lb/>
諱式尚書工部貟外郎贈戸部尚書考諱立之尚書<lb/>
主客郎中贈工<hi>一作禮</hi>部尚書公再娶論氏皆侍御史<lb/>
程之女前夫人先公早卒後夫人以公貴累封河南<lb/>
郡君子男四人長定國郊社掌座早卒次奉世大理<lb/>
寺丞次當時大理評事次安上太常寺太祝女三人<lb/>
長適大理評事韓宗直二尚㓜公旣卒天子推恩録<lb/>
其兩孫望旦一族子安世皆試將作監主簿公爲人<lb/>
磊落明白推誠自信不爲防慮至其屢見侵害皆置<lb/>
<pb n="KR4d0069_SBCK_035-10b"/>
而不較亦不介于胷中居家不問有無喜賙宗族旣<lb/>
卒家無餘財與其弟攽友愛尤篤有文集六十卷其<lb/>
爲春秋之說曰傳曰權衡曰說例曰文權<hi>一無三字</hi>曰意<lb/>
林合四十一<hi>一無此字</hi>卷又有七經小傳五卷弟子記五<lb/>
卷而七經小傳今盛行於學者二年十月辛酉其弟<lb/>
攽與其子奉世等葬公於某所<hi>一作葬公祥符縣魏陵郷祔于先墓</hi>以<lb/>
來請銘乃爲之銘曰<lb/>
嗚呼維仲原父學彊而博識敏而明坦其無疑一以<lb/>
誠見利如畏義必爭觸機履險危不傾畜大不施奪<lb/>
其齡惟其文章粲日星雖欲有毀知莫能維古聖賢<lb/>
<pb n="KR4d0069_SBCK_035-11a"/>
皆後亨有如不信考斯銘<lb/>
　　　零陵縣令贈尚書都官貟外郎呉君墓謁銘<lb/>
<hi>并序</hi>
君諱舉字太冲姓呉氏興國軍永興人也曾祖諱瑗<lb/>
祖諱章父諱思逈五代之際自江以南爲南唐呉氏<lb/>
亦㣲不顯君當李煜時以明經爲彭澤主簿太祖皇<lb/>
帝召煜來朝煜不奉詔遣曹彬討之前鋒兵破池陽<lb/>
遣使招降郡縣使者至彭澤其令欲以城降君以大<lb/>
義責之且曰吾能爲李氏死爾乃共殺使者爲煜守<lb/>
煜巳降君爲游兵執送軍中主將責以殺使者君曰<lb/>
<pb n="KR4d0069_SBCK_035-11b"/>
固當如是爾主將義而釋之當是時嘗仕煜者皆隨<lb/>
煜至京師得復𥙷吏君獨棄去不顧太平興國二年<lb/>
詔求李氏時故吏所在敦遣君始至京師以爲鄆州<lb/>
平隂主簿歴益州成都令陜州録事叅軍襄州之冝<lb/>
城洋州之眞符福州之連江楚州之鹽城耀州之同<lb/>
官最後爲零陵令以祥符九年八月二十六日道卒<lb/>
于揚州享年七十有六夫人伏氏能讀書史有賢行<lb/>
後君十有四年以卒享年八十有二子男二人長曰<lb/>
晛早卒次曰中復今爲起居舍人以景祐三年十有<lb/>
一月甲子合葬君夫人于南康軍都昌縣之長城君<lb/>
<pb n="KR4d0069_SBCK_035-12a"/>
學春秋通三傳其臨大節知所守當五代時僭竊分<lb/>
裂喪君亡國不勝數士之不得守其節與不能守者<lb/>
世皆習而不怪君於此時獨區區志不忘李氏其義<lb/>
有足動人然而亦無爲君道者考君之出處自重不<lb/>
妄冝其世莫之知而潜德晦善顯於後世克有賢子<lb/>
爲時名臣君以子恩累贈尚書都官貟外郎考於令<lb/>
品文得碣于其墓以昭令德而示子孫於是史官廬<lb/>
陵歐陽脩曰此余職也乃爲之辭曰<lb/>
世逢屯兮㢘耻道缺中國五䄠兮九州分裂朝存夕<lb/>
亡兮士莫守節昧者習安兮懦夫志奪偉哉呉君兮<lb/>
<pb n="KR4d0069_SBCK_035-12b"/>
凛矣其烈世莫我知兮不妄自伐有韞必昭兮後世<lb/>
而發嗚呼呉君兮寓銘斯碣<lb/>
居士集卷第三十五<lb/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
鄭君墓銘天禧三<hi>一作二</hi>年<lb/>
劉公墓銘得也<hi>也一作耶</hi>定國<hi>一作充國</hi>
呉君墓碣不勝數<hi>一作不可勝數</hi>然而<hi>此下一有人字</hi>
</p>
<p>
</p>
  </div>
</body>
</text>
</TEI>
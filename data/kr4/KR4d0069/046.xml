<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_046-1a"/>
居士集卷第四十六　歐陽文忠公集四十六<lb/>
　　上書一首<lb/>
　　　準詔言事上<hi>一作上封事</hi>書<lb/>
月日臣脩謹昧死再拜上書于皇帝陛下臣近準詔<lb/>
書許臣上書<hi>一作許以封章</hi>言事臣學識愚淺<hi>一作昧</hi>不能廣<lb/>
引深逺以明治亂之原謹採當今急務條爲三弊五<lb/>
事以應詔書所求伏惟陛下裁擇臣聞自古王者之<lb/>
治天下雖有憂勤之心而不知致治之要則心愈勞<lb/>
而事愈乖雖有納諫之明而無力行之果斷則言愈<lb/>
多而聽愈惑故爲人君者以細務而責人專大事而<lb/>
<pb n="KR4d0069_SBCK_046-1b"/>
獨斷此致治之要術<hi>一無此字</hi>也納一言而可用雖衆說<lb/>
<hi>一作議</hi>不得以沮<hi>一作汨</hi>之此力行之果斷也知此二者<lb/>
天下無難治矣<hi>一本治作致理</hi>伏見國家自大兵一動中外<lb/>
<hi>一作天下</hi>騷然陛下思社稷之安危念兵民之疲<hi>一作困</hi>弊<lb/>
四五年來聖心憂勞<hi>一作勤</hi>可謂至矣然而兵日益老<lb/>
賊日益彊併九州之力討<hi>一作平</hi>一西戎小者尚無一<lb/>
人敢前今又北戎大者違盟而動<hi>一作妄作</hi>其將何以禦<lb/>
之從來所患者夷狄今夷狄叛矣所惡者盜賊今盜<lb/>
賊起矣所憂者水旱今水旱作矣所頼<hi>一作仰</hi>者民力<lb/>
今民力困矣所須<hi>一作急</hi>者財用今財用乏矣陛下之<lb/>
<pb n="KR4d0069_SBCK_046-2a"/>
心日憂於一日天下之勢歳危於一歳此臣所謂用<lb/>
心雖勞不知求致治之要者也近年朝廷開發<hi>一作雖廣</hi>
言路獻計之士不下數千然而事緒轉多枝梧不暇<lb/>
從前所採衆議紛紜至於臨事誰䇿可用此臣所謂<lb/>
聽言雖多不如力行之果斷者也伏思聖心所甚憂而<lb/>
當今所尚<hi>一作最</hi>闕者不過曰無兵也無將也無財用<lb/>
也無禦戎之䇿也無可任之臣也此五者陛下憂其<lb/>
未有而臣謂今皆百之然陛下未得而用者未思其<lb/>
術也國家創業之𥘉四方割據中國地狹兵民不多<lb/>
然尚能南取荆楚收僞唐定閩嶺西平兩蜀東下并<lb/>
<pb n="KR4d0069_SBCK_046-2b"/>
潞北窺幽燕當時所用兵財將吏其數㡬何惟善用<lb/>
之故不覺其少何況<hi>一作豈如</hi>今日承百年祖宗之業盡<lb/>
有天下之冨彊人衆物盛十倍國𥘉故臣敢言有兵<lb/>
有將有財用有禦戎之䇿有可任<hi>一有用字</hi>之臣然陛下<lb/>
皆不得而用者其故何哉由朝廷有三大弊故也何<lb/>
謂三<hi>一有大字</hi>弊一曰不愼號令二曰不明賞罰三曰不<lb/>
責功實此三弊因循於上則萬事弛慢廢壞於下臣<lb/>
聞號令者天子之威也賞罰者天子之權也若號令<lb/>
<hi>一有煩而二字</hi>不信賞罰<hi>一有行而二字</hi>不當則天下不服故又須<lb/>
責臣下以功實然後號令不虚岀而賞罰不濫行是<lb/>
<pb n="KR4d0069_SBCK_046-3a"/>
以愼號令明賞罰責功實此三者帝王之竒術也自<lb/>
古人君英雄如漢武帝聦明如唐太宗皆知用<hi>一作皆能</hi>
<hi>知</hi>此三術而自執威權之柄故<hi>一有二帝二字</hi>所求無不得<lb/>
所欲皆如意漢武好用兵則誅滅四夷立功萬里以<lb/>
快其心欲求將則有衛霍之材以供其指使欲得賢<lb/>
士則有公孫董汲之徒以稱其意唐太宗好用兵則<lb/>
誅突厥服遼東威振夷狄以逞其志欲求將則有李<lb/>
靖李勣之徒<hi>一作儔</hi>入其駕馭欲得賢士則有房杜之<lb/>
徒<hi>一作輩</hi>在其左右此二帝者<hi>一有凡有所爲後丗莫及八字</hi>可謂所<lb/>
求無不得所欲皆如意無他術也惟能自執威權之<lb/>
<pb n="KR4d0069_SBCK_046-3b"/>
柄耳伏惟陛下以聖明之姿超出<hi>一作越</hi>二帝又盡有<lb/>
漢唐之天下然而欲禦邊則常患無兵欲破賊則常<lb/>
患無將欲贍軍則常患無財用欲威服四夷則常患<lb/>
無䇿欲任使賢材則常患無人是所求皆不得所欲<lb/>
皆不如意其故無他由不用威權之術也自古帝王<lb/>
或爲強臣所制或爲小人所惑則威權不得出於已<lb/>
今朝無強臣之患旁無小人偏任之溺<hi>一作又無小人獨任之惑</hi>
内外臣庶尊陛下如天愛陛下如父傾耳延首願<hi>一有</hi>
<hi>聽字</hi>陛下之所爲然何所憚而不爲乎<hi>一作何憚而乆不爲哉</hi>若<lb/>
一日赫然執<hi>一作奮</hi>威權以臨之則<hi>一作可使</hi>萬事皆辦何<lb/>
<pb n="KR4d0069_SBCK_046-4a"/>
患五者之無柰何爲三弊之因循一事之不集臣請<lb/>
言三弊夫言多變則<hi>一有俗字</hi>不信令頻改則<hi>一有下字</hi>難從<lb/>
<hi>一作入</hi>今岀令之𥘉不加詳審行之未乆尋又更張以<lb/>
不信之言行難從之令故每有處置之事州縣<hi>一作天下</hi>
知朝廷未是一定之命則官吏或<hi>一作咸</hi>相謂曰且未<lb/>
要<hi>一作可</hi>行不乆必須更改或曰備禮行下略與應破<lb/>
指揮旦夕之間果然又變至於將<hi>一作官</hi>吏更易道路<lb/>
疲於送迎符<hi>一作文</hi>牒縱橫上下莫能遵守<hi>一作禀</hi>中外<lb/>
臣庶<hi>一作官吏軍民</hi>或聞而歎息或聞而竊笑歎息者有憂<lb/>
天下之心竊笑者有輕朝廷之意號令如此欲威天<lb/>
<pb n="KR4d0069_SBCK_046-4b"/>
<pb n="KR4d0069_SBCK_046-4b"/>
不貶而依舊軍中見有罪者不誅則諸將誰肯用命<lb/>
矣所謂賞不足勸威<hi>一作罰</hi>無所懼賞罰如此而欲用<lb/>
人其可得乎此不明賞罰之弊<hi>一有二字</hi>也自兵動以來<lb/>
處置之事不少然多有名而無實臣請略言其一二<lb/>
則其他可知數年以來點兵不絶諸路之民半爲兵<lb/>
矣其間老弱病患短小怯懦者不可勝數<hi>一有兵額空多所用</hi>
<hi>者少八字</hi>是有點兵之虚名而無得兵之實數<hi>一作効</hi>也新<lb/>
集之兵所在教習追呼上下民不安居主教者非將<lb/>
領之材所教者無旗鼔之節<hi>一作法</hi>往來州縣愁<hi>一作怨</hi>
嘆嗷嗷旣多是老病小怯<hi>一作弱小懦</hi>之人又無訓齊精<lb/>
<pb n="KR4d0069_SBCK_046-5a"/>
練之法<hi>一作術</hi>此有教兵之虚名而無訓兵之實藝<hi>一作</hi>
<hi>効</hi>也諸路州軍分造器械<hi>一作諸州所造器悈數不少矣</hi>工作之際<lb/>
已勞民力輦運般送又苦道塗<hi>一作路</hi>然而鐵刃不剛<lb/>
<hi>一作鋼</hi>筋膠不固長短大小多不中度造作之所但務<lb/>
充數而速了不計所用之不堪經歷官司又無檢責<lb/>
此有器械之虚名而無器械之實用也以草草<hi>一作無實</hi>
之法教老<hi>一作小</hi>怯之兵執鈍折不堪之器械百戰百<lb/>
敗理在不疑臨事而悟何可及乎故事無大小悉皆<lb/>
鹵莽則不責功實之弊<hi>一有三字</hi>也臣故曰三弊因循於<lb/>
上則萬事弛慢廢壞於下萬事不可盡言臣請<hi>一直直字</hi>
<pb n="KR4d0069_SBCK_046-5b"/>
言<hi>一有其字</hi>大者五事其一曰兵臣聞攻人以謀不以力<lb/>
用兵鬭智不鬭多前代用兵之人多者常敗少者常<lb/>
勝漢王尋等以百萬之兵遇光武九千人而敗是多<lb/>
者敗而少者勝也苻堅以百萬之兵遇東晉二三萬<lb/>
人而敗是多者敗而少者勝也曹操以三十萬青州<lb/>
兵大敗於吕布退而歸許復以二萬人破袁紹十四<lb/>
五萬<hi>一作四十萬人</hi>是用兵多則敗少則勝之明驗也況於<lb/>
夷狄尤難以力爭只可以計取李靖破突厥於定襄<lb/>
只用三千人其後破頡利於隂山亦不過一萬<hi>一作萬人</hi>
<hi>下有其佗以三五千人立功塞外者不可悉數十六字</hi>蓋兵不在多能以計取<lb/>
<pb n="KR4d0069_SBCK_046-6a"/>
<hi>一作能用計</hi>爾故善用兵者以少<hi>一有而字</hi>爲多不善用者雖<lb/>
多而愈少也<hi>一無此字</hi>爲今計者<hi>一作臣謂方今</hi>添兵則耗國減<lb/>
兵則破賊今沿邊之兵不下七八十萬可謂多矣然<lb/>
訓練不精又有老弱虚數則十人不當一人是七八<lb/>
十萬之兵不當七八萬人之用加又<hi>一作之</hi>軍無統制<lb/>
分散支離分多為寡兵法所忌此所謂不善用兵者<lb/>
雖多而愈少故常戰而常敗也臣願陛下赫然奮威<lb/>
勑勵諸將精加訓練去其老弱七八十萬中可得<hi>一有</hi>
<hi>四字</hi>五十萬數古人用兵以一當百今旣未能但得以<lb/>
一當十則五十萬精兵<hi>二字一作數</hi>可當五百萬兵之用<lb/>
<pb n="KR4d0069_SBCK_046-6b"/>
此所謂善用兵者以少而爲多古人所以少而常勝<lb/>
者以此也今不思實効但務添多耗國耗民積以年<lb/>
歳<hi>子作遷延日月</hi>賊雖不至天下巳困矣此一事也其二曰<lb/>
將臣又聞古語曰將相無種故或出於奴僕或岀於<lb/>
軍卒<hi>一作或岀於士或岀於卒伍或岀於奴僕</hi>或出於盜賊惟能不次而<lb/>
用之乃爲名將耳國家求將之意雖勞<hi>一作切</hi>選將之<lb/>
路太狹今詔近臣舉將而限以資品則英豪之士在<lb/>
下位者不可得矣試將材者限以弓馬一夫之勇則<lb/>
智略萬人之敵皆遺之矣山林竒傑之士召而至者<lb/>
以其貧賤而薄之不過與一主簿借職使其<hi>一作之</hi>怏<lb/>
<pb n="KR4d0069_SBCK_046-7a"/>
怏而去則古之屠釣飯牛之傑皆激怒而失之矣至<lb/>
於無人可用則寧用龍鍾跛躄庸懦暗劣之徒皆<hi>一有</hi>
<hi>委之要地四字</hi>授之兵柄天下三尺童子皆爲朝廷危之前<lb/>
日澶淵之卒㡬爲國家生事此可見也議者不知取<lb/>
將之無術但云當今之無將臣願陛下革去舊弊奮<lb/>
然精求有賢豪之士不須限以下位有智略之人不<lb/>
必試以弓馬有山林之傑不可薄其貧賤惟陛下能<lb/>
以非常之禮待人人臣亦將以非常之効報國<hi>一作爲報</hi>
<hi>又下有又何患於無將哉一句</hi>此二事也其三曰財用臣又聞善治<lb/>
病者必醫其受病之處善救弊者必尋<hi>一作塞</hi>其起弊<lb/>
<pb n="KR4d0069_SBCK_046-7b"/>
之源今天下財用困乏其弊安在起於用兵<hi>一作兵興</hi>而<lb/>
費大故也漢武好窮兵用盡累丗之財當時勒兵單<lb/>
于臺不過十八萬<hi>一作十萬人</hi>尚能困其<hi>一無其字</hi>國力況未<lb/>
若<hi>一無二字</hi>今日七八十萬連四五年而不罷<hi>一作解</hi>所以<lb/>
罄天地之所生竭萬民之膏血而用不足也今雖有<lb/>
智者物不能増而計無所岀矣惟有減冗卒之虚費<lb/>
練精兵而速戰功成兵罷自然足矣今兵有可減之<lb/>
理<hi>一有而字</hi>無人敢當其事賊有速擊之便<hi>一有/而字</hi>無將<hi>一作</hi>
<hi>人</hi>敢奮其勇後時敗事徒耗國而耗民<hi>一有惟陛下以威權督責</hi>
<hi>之乃有期耳二句</hi>此三事也其四曰禦戎之䇿臣又聞兵法<lb/>
<pb n="KR4d0069_SBCK_046-8a"/>
曰上兵伐謀其次伐交北虜與朝廷通好僅四十年<lb/>
不敢妄動今一旦發其狂謀者其意何在蓋見中國<lb/>
頻爲元昊所敗故敢啓其貪心伺隙而動尔今若勑<lb/>
勵諸將選兵秣馬疾入西界但能痛敗昊賊一陣則<lb/>
吾軍威大振而虜計沮矣此所謂上兵伐謀者也今<lb/>
詗<hi>一作論</hi>事者皆知北虜與西賊通謀欲併二國之力<lb/>
窺我河北陜西<hi>一有若使二虜並㓂則難以力支十一字</hi>今若我能先擊<lb/>
敗其一國則虜勢減半不能獨舉此兵法所謂伐交<lb/>
者也元昊地狹賊兵不多向來攻我傳聞北虜常有<lb/>
助兵今若虜中自有點集之謀而元昊驟然𬒳擊必<lb/>
<pb n="KR4d0069_SBCK_046-8b"/>
求助於北虜北虜分兵助昊則可牽其南㓂之力若<lb/>
不助昊則二國有隙自相疑貳此亦伐交之䇿也假<lb/>
令二國剋期分路來㓂我能先期大舉則元昊蒼皇<lb/>
自救不暇豈能與北虜相爲表裏是破其素定之約<lb/>
乖其剋日之期此兵法所謂親而離之者亦伐交之<lb/>
䇿也元昊叛逆以來幸而屢勝常有輕視諸將之心<lb/>
今又見朝廷北憂戎虜方經營於河朔必謂我師不<lb/>
能西岀今乘其驕怠正是疾驅急擊之時此兵法所<lb/>
謂岀其不意者此<hi>一無此字</hi>取勝之上䇿也前年西將有<lb/>
請岀攻者當時賊氣力<hi>一無力字</hi>方盛我兵未練朝廷尚<lb/>
<pb n="KR4d0069_SBCK_046-9a"/>
許其岀師況今元昊有可攻之勢此不可失之時彼<lb/>
方幸吾憂河北而不虞我能西征岀其不意此可攻<lb/>
之勢也自四路分帥今巳半年訓練恩信兵巳可用<lb/>
故近日屢奏小捷是我師漸振賊氣漸衂此可攻之<lb/>
勢也苟失此時而使二虜先來則吾無䇿矣臣願陛<lb/>
下<hi>一有不以臣言爲狂密七字</hi>詔執事之臣熟<hi>一作詔四路之帥協</hi>議而行<lb/>
之此四事也其五曰可任之臣臣又聞仲尼曰十室<lb/>
之邑必有忠信況今文武列職<hi>一作文武常選之官盈於朝廷</hi>徧於<lb/>
天下其間豈無材智之臣而陛下總治萬機之大旣<lb/>
不暇盡識其人故不能躬自進賢而退不肖執政大<lb/>
<pb n="KR4d0069_SBCK_046-9b"/>
臣動拘舊例又不敢進賢而退不肖審官吏部三班<lb/>
之職但掌文簿差除而巳又不敢越次進賢而退不<lb/>
肖是上自天子下至有司無一人得進賢而退不肖<lb/>
者所以賢愚混雜僥倖相容三載一遷更無旌别平<lb/>
居無事惟患太多而差遣<hi>一作除</hi>不行一旦臨事要人<lb/>
常患乏人使用自古任官之法無如今日之繆也今<lb/>
議者或謂<hi>一有以字</hi>舉主轉官爲進賢犯罪黜責爲退不<lb/>
肖此不知其弊之深也大凡善惡之人各以類聚故<lb/>
守廉愼者各舉清幹之人<hi>一無上十字</hi>有贓汙者各舉貪<lb/>
濁之人好徇私者各舉請<hi>一作好財利者各舉誅</hi>求之人性庸<lb/>
<pb n="KR4d0069_SBCK_046-10a"/>
暗者各舉不材之人<hi>一有守廉節者乃舉公幹之人十字</hi>朝廷不問是<lb/>
非但見舉主數足便與改官則清<hi>一作公</hi>幹者進矣貪<lb/>
濁者亦進矣請<hi>一作誅</hi>求者亦進矣不材者亦進矣混<lb/>
淆如此便可爲進賢之法乎方今黜責官吏豈有澄<lb/>
清糾舉之術哉惟犯贓之人因民論訴者乃能黜之<lb/>
耳夫能舞弄文法而求財賂者亦強黠之吏政事必<lb/>
由已岀故雖誅剥豪民尚或不及貧弱至於不材之<lb/>
人不能主事衆胥羣吏共爲姦欺則民無貧冨一時<lb/>
受弊以此而言則贓吏與不材之人爲害等耳今贓<lb/>
吏因自敗者乃加黜責十不去其一二至於不材之<lb/>
<pb n="KR4d0069_SBCK_046-10b"/>
人上下共知而不問寛緩容姦其弊如此便可爲退<lb/>
不肖之法乎賢不肖旣無别則冝乎設官雖多而無<lb/>
人可用也臣願陛下明賞罰責功實則材<hi>一有不材二字</hi>皆<lb/>
列於陛下之前矣臣故曰五者皆有然陛下不得而<lb/>
用者爲有弊也三弊五事臣旣已詳言之矣惟陛下<lb/>
擇之天下之務不過此也方今天文變於上地理逆<lb/>
於下人心怨於内四夷攻於外事勢如此矣非是陛<lb/>
下遲疑寛緩之時惟願爲社稷生民留意<hi>一作惟陛下留計狂</hi>
<hi>直甘俟誅夷</hi>臣脩昧死再拜<lb/>
<pb n="KR4d0069_SBCK_046-11a"/>
</p>
<p>
居士集卷第四十六<lb/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
<pb n="KR4d0069_SBCK_046-11b"/>
準詔言事伏見<hi>一作臣伏見</hi>所採<hi>一作/年來</hi>伏思<hi>一作臣伏思</hi>惟善<lb/>
<hi>一作蓋善</hi>其少<hi>此下一/有也字</hi>敢言<hi>一作/敢曰</hi>漢武好用兵<hi>一作漢武帝</hi>立<lb/>
功<hi>一作収功</hi>服遼<hi>一作/破遼</hi>威振夷狄<hi>一作威/加四海</hi>房杜<hi>一作王魏房杜</hi>欲<lb/>
贍軍則常患無財用<hi>一作欲贍軍冨國則常患無財</hi>今朝<hi>一作方今外</hi>一<lb/>
事之不集<hi>此上一有而字</hi>十年不問<hi>此下一/有蓋字</hi>皆當斬罪<hi>一作法皆</hi>
<hi>當斬</hi>所謂賞<hi>所一/作是</hi>言其一二<hi>言一/作舉</hi>造作<hi>二字上一有蓋字</hi>則不<lb/>
責功<hi>則一作此</hi>王尋等以百萬之兵<hi>兵一/作師</hi>九千人<hi>九一作六</hi>苻<lb/>
堅以百萬之兵<hi>兵一作衆</hi>只用三千人<hi>用字下一/有兵字</hi>愈少<hi>一作</hi>
<hi>爲少</hi>破賊<hi>一作/破虜</hi>不當七八萬<hi>當一/作得</hi>勑勵<hi>勑一作飭</hi>至於無人<lb/>
可用<hi>至於一作以至</hi>授之<hi>一作/授以</hi>賢豪<hi>一作/英豪</hi>漢武好<hi>一作昔漢武帝好</hi>
<pb n="KR4d0069_SBCK_046-12a"/>
勒兵<hi>一作耀兵</hi>勑勵<hi>勑一/作督</hi>仲尼曰<hi>一作/語曰</hi>豈無材智之臣<hi>一作</hi>
<hi>非無材智之人</hi>動拘舊例<hi>拘一/作循</hi>糾舉之術<hi>一作糾案之法</hi>寛緩容姦<lb/>
<hi>緩一作縱</hi>天文變<hi>一作天/災見</hi>於外<hi>一作/其外</hi>事勢<hi>一作事理</hi>
　右言事書凡一作者皆江鈿文海本疑是𥘉槀不<lb/>
　若集本之善故難盡從姑擿其大槩如此後人亦<lb/>
　可推公改定之意矣<lb/>
</p>
<p>
</p>
  </div>
</body>
</text>
</TEI>
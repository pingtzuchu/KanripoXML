<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_030-1a"/>
居士集卷第三十　歐陽文忠公集三十<lb/>
　墓誌四首<lb/>
　　　翰林侍讀學士右諌議大夫贈工部侍郎張<lb/>
　　　公墓誌銘<hi>并序</hi>
翰林侍讀學士朝散大夫右諫議大夫上柱國清河<lb/>
縣伯張公諱錫字貺之其先京兆長安人也其祖山<lb/>
甫從唐僖宗入蜀留不返蜀遭王孟再亂絶於中國<lb/>
中國更五代天下爲宋而蜀平張氏留蜀盖亦巳<lb/>
五世矣始得去爲漢陽人又二世而張氏遂以大顯<lb/>
公爲人清方敏黙爲善不倦而喜自晦歛若不欲人<lb/>
<pb n="KR4d0069_SBCK_030-1b"/>
知其遇人怡怡若無所不可及視其發施於事者其<lb/>
義有可畏其守有不可奪其能有不可及旣巳則若<lb/>
未嘗有所爲者少喜讀書至其疾革猶不釋手自經<lb/>
史子集百家之說無不記覽通逹而絶口不道於人<lb/>
故其<hi>一無此字</hi>晚始侍讀于中上嘗歎曰自吾得張錫日<lb/>
益有所聞以飛白爲博學二字賜之曰錫老矣恨得<lb/>
之晚也公𥘉舉進士中大中祥符元年甲科試秘書<lb/>
省校書郎知南昌縣遷萍郷令改著作佐郎又知安<lb/>
逺縣徙知新州興學校以教新人新人有進士自公<lb/>
始再遷太常博士監染院詔選能吏治畿縣公以選<lb/>
<pb n="KR4d0069_SBCK_030-2a"/>
知東明前爲令者闔門重簾以壅隔廢治公至則闢<lb/>
門去簾告其人曰吾所治者三而巳彊恃力冨恃貲<lb/>
刑恃贖者吾所先也其人以謂公言簡必信法簡必<lb/>
嚴於是豪勢者屈而善弱者伸縣以大治工部侍郎<lb/>
李及薦公材堪御史上曰李及清慎人未嘗妄有所<lb/>
舉此可信也乃以爲監察御史故相丁謂貶崖州至<lb/>
是議徙内地公䟽言謂姦邪弄國罪當死無可憐且<lb/>
大臣竄逐本與天下棄之今復内還是違天下意由<lb/>
是止徙道州玉清昭應宫災坐火事劾當死者百餘<lb/>
人公䟽言天災可畏不可反以罪人而重天怒願益<lb/>
<pb n="KR4d0069_SBCK_030-2b"/>
脩德以塞譴人乃獲免公於御史自監察歴殿中侍<lb/>
御史侍御史知雜事於尚書爲貟外郎郎中累官至<lb/>
諌議大夫於外爲荆湖北路京東河北轉運使江淮<lb/>
<hi>一有南字</hi>兩浙荆湖發運制置使利夔路安撫使知河中<lb/>
府滑州於三司爲鹽鐵判官判句院歴鹽鐵度支戸<lb/>
部副使又嘗權知諫院判三班審官院太常寺國子<lb/>
監於侍從爲天章閣待制龍圗閣直學士翰林侍讀<lb/>
學士雖其<hi>一作其雖</hi>自晦其所居人皆以爲冝其在京東<lb/>
籍淄青齊濮濟鄆六州之人冒耕河壖地收租緍絹<lb/>
歲二十八萬而六州之民爭訟遂息其後言利者請<lb/>
<pb n="KR4d0069_SBCK_030-3a"/>
稅天下橋渡以佐軍公建言津梁利人而反稅之以<lb/>
爲害卒爭罷之平居退讓未嘗肯爲人先妖賊王則<lb/>
反貝州兵圍乆不克而自河以北軍餉調發益急轉<lb/>
運使受命者以疾留不行公自滑州權河北轉運使<lb/>
命至即日馳城下軍須皆如其期其於取舎緩急常<lb/>
如此公居家有常法雖貴顯衣服飲食如少賤時事<lb/>
母至孝與族兄甚相友愛人以爲同産<hi>一有平生所爲文章有集</hi>
<hi>十卷</hi>公以皇祐元年七月十日遇疾卒于京師享年六<lb/>
十有八上聞震悼以白金三百兩賜其家特贈工部<lb/>
侍郎曽祖諱惟序不仕祖諱文翼復州録事參軍贈<lb/>
<pb n="KR4d0069_SBCK_030-3b"/>
太子中舎父諱龜從贈右諫議大夫母南陽郡太君<lb/>
鄧氏自皇祖中舎君家于漢陽遂葬之至公始葬汝<lb/>
州之襄城某郷某原<hi>一作彰孝郷保豐原</hi>實五年閏七月十七<lb/>
日也公𥘉娶程氏再娶孫氏封樂安郡君先公五十<lb/>
日而卒公子五人曰子駿子充子雲<hi>一作子瑾下同</hi>子諒子<lb/>
眞子眞子充皆早卒於公之葬<hi>一作終</hi>也子駿子雲皆<lb/>
爲大理評事子諒大理寺丞有孫十人女三人長適<lb/>
虞部貟外郎杜樞次早卒㓜適大理寺丞王縡銘曰<lb/>
自足乎其中不求乎其外斯惟公之善晦仁能勇於<lb/>
必爲善有應而無逺故公晦其終顯難於自進以晚<lb/>
<pb n="KR4d0069_SBCK_030-4a"/>
見嗟而壽胡不俾其遐嗚呼其奈何<lb/>
　　　兵部貟外郎天章閣待制杜公墓誌銘<lb/>
慶暦三年盗起京西掠商鄧均房叛兵燒光化軍逐<lb/>
守吏吏不能捕天子患之問宰相誰可任者宰相言<lb/>
度支判官尚書虞部貟外郎杜某名家子<hi>一有好字</hi>學通<lb/>
知古今冝可用乃以君爲京西轉運按察使居數月<lb/>
賊平叛兵誅死明年廣西歐希範誘白崖山蠻蒙趕<lb/>
襲破環州䧟鎮寧帶溪普義有衆數千以攻桂管宰<lb/>
相又言前時杜某守横州言蠻事可聽冝知蠻利害<lb/>
天子驛召君見便殿所對合意即除君刑部貟外郎<lb/>
<pb n="KR4d0069_SBCK_030-4b"/>
直集賢院廣南西路轉運按察安撫等使君至冝州<lb/>
得州人呉香及獄囚歐世宏脫其械使入賊峒說其<lb/>
酋豪君乗其怠急擊之破其五峒斬首數百級復取<lb/>
環州因盡焚其山林積聚希範窮迫走荔波洞蒙趕<lb/>
率僞將相數十人以其衆降君與將佐謀曰夫蠻習<lb/>
險恃阻如捕猩猱而吾兵以苦暑難乆是進退遲速<lb/>
皆不可爲故常務捐厚利以招之蓋威不足以制則<lb/>
恩不能以懷此其所以數叛也今吾兵雖幸勝然蠻<lb/>
特敗而來耳豈眞降者邪啖之以利後必復動乃慨<lb/>
然歎曰蠻知利而不知威乆矣吾將先威而後信庻<lb/>
<pb n="KR4d0069_SBCK_030-5a"/>
幾信可立也<hi>一無比字</hi>乃擊牛爲酒大㑹環州戮其<hi>一作之</hi>
坐中者六百餘人而釋其尫病脅從與其非因敗而<lb/>
降者百餘人後三日兵破荔波擒希範至并戮而醢<lb/>
之以醢賜諸溪峒於是叛蠻無噍類而君威震南海<lb/>
言事者論君殺降爲國失信於蠻貃天子置之不問<lb/>
詔書諭君賜以金帛君即上書引咎六年徙爲兩浙<lb/>
轉運使築錢塘堤自官浦至沙陘以除海患明年又<lb/>
徙河北轉運使召見奏事移刻天子益知其材賜金<lb/>
紫服以遣之是歲夏拜天章閣待制充環慶路兵馬<lb/>
都部署經略安撫使知慶州君言殺降臣也冝得罪<lb/>
<pb n="KR4d0069_SBCK_030-5b"/>
將吏惟臣所使其勞未録不敢先受命天子爲君悉<lb/>
録將吏賞之乃受命自元昊稱臣聽誓而數犯約抄<lb/>
<hi>一作撓</hi>邉邉吏避生事縱不敢爭君始至其酋孟香率<lb/>
千餘人内附事聞詔君如約君言如約當還而孟香<lb/>
得罪夏人勢無還理遣之必反爲邉患議未决夏人<lb/>
以兵入界求孟香孟香散走自匿夏兵驅殺邉戸掠<lb/>
奪羊<hi>一作牛</hi>馬而求孟香益急朝議責君亟索而還之<lb/>
君言夏人違誓舉兵孟香不可與因移檄夏人不償<lb/>
所掠則孟香不可得夏人不肯償所掠君亦不與孟<lb/>
香夏人後亦不復敢動君治邉二歲有威愛皇祐一<lb/>
<pb n="KR4d0069_SBCK_030-6a"/>
年五月甲子疾卒于官享年四十有六天子震悼賻<lb/>
䘏其家以其子炤爲<hi>一有守字</hi>秘書省校書郎君以䕃𥙷<lb/>
將作監主簿累官至尚書兵部貟外郎階朝奉郎勲<lb/>
護軍嘗以太子中舎知建陽縣除民無名租歲以萬<lb/>
計閩俗貪嗇有老而生子者父兄多不舉曰是將分<lb/>
吾貲君上書請立伍保俾民相察寘之法由是生子<lb/>
得免閩人乆之以君爲徳多以君姓字名其子曰生<lb/>
汝者杜君也君諱祀字偉長世爲金陵人其曽伯祖<lb/>
昌業仕江南李氏爲江州節度使江南國㓕杜氏北<lb/>
遷今爲開封府開封人也曽祖諱某贈給事中祖諱<lb/>
<pb n="KR4d0069_SBCK_030-6b"/>
鎬官至龍圗閣學士尚書禮部侍郎父諱某贈尚書<lb/>
工部侍郎君𥘉娶蔣氏封某縣君後娶徐氏封東海<lb/>
縣君女六人其二適人四尚㓜子男一人炤也杜氏<lb/>
自君皇祖侍郎以博學爲世儒宗故其子孫皆守儒<lb/>
學而多聞人君尤博覽強記其爲文章多論當世利<lb/>
害甚辯有文集十卷奏議集十二卷其居官以精敏<lb/>
明幹所至有聲君學問之餘兼喜隂陽數術之說常<lb/>
自推其數曰吾年四十六死矣其親戚朋友莫不聞<lb/>
其說至其歲果然嗚呼可謂異矣所謂命者果有數<lb/>
邪其果可以自知邪皇祐六年某月日其兄駕部貟<lb/>
<pb n="KR4d0069_SBCK_030-7a"/>
外郎植與其孤葬君于某縣某郷某原銘曰<lb/>
其敏以逹其果以决其守不奪其摧不折其終一節<lb/>
兹謂不没<lb/>
　　　尚書比部貟外郎陳君墓誌銘<lb/>
故尚書比部貟外郎陳君卜以至和二年正月某日<lb/>
葬于京兆府萬年縣洪固鄕神禾原其素所知秘書<lb/>
丞李詡與其孤安期謀將乞銘於廬陵歐陽脩安期<lb/>
曰吾不敢詡曰我能得之乃相與具書幣遣君之客<lb/>
賈繹自長安走京師以請蓋君以至和元年五月某<lb/>
日卒于長安享年四十有六其仕未逹而所爲未有<lb/>
<pb n="KR4d0069_SBCK_030-7b"/>
大見于時也然詡節義可信之士以詡能報君而君<lb/>
能知詡則君之爲人可知也巳君諱漢卿字師黯世<lb/>
居閬中其先博州人因事僞蜀爲縣令遂留家焉其<lb/>
曽叔祖省華官至諫議大夫生堯叟堯佐堯咨先後<lb/>
爲將相而君自曽祖而下三世不顯曽祖諱省恭不<lb/>
仕祖諱堯封舉進士爲<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>縣主簿王均亂蜀詣闕上<lb/>
書獻破賊䇿不報遂退老于嵩山父諱淵亦舉進士<lb/>
官至大理寺丞與其兄漸所謂金龜子者皆以文學<lb/>
知名君生一歲而孤年十三與其母入蜀過鳯翔謁<lb/>
其府尹而吏少君不爲之通君直入伏庭下曰陳某<lb/>
<pb n="KR4d0069_SBCK_030-8a"/>
請見因責尹慢士戒吏不謹尹慙笞吏以謝君君用<lb/>
叔祖堯咨䕃𥙷將作監主簿累遷大理寺丞監沙苑<lb/>
監權知渭南縣民有兄弟爭田者吏常直其兄而弟<lb/>
訟不巳君爲徃視其田辨其劵書而以田與弟其兄<lb/>
謝曰我悔欲歸弟以田者數矣直懼笞而不敢耳弟<lb/>
曰我田故多然耻以不直訟兄今我直矣願以田與<lb/>
兄兄弟相持慟哭拜而去由是縣民有事多相持詣<lb/>
君得一言以决曲直又知登封縣縣有惡盗十人巳<lb/>
謀未發而尉方以事出君募少年選手力夜徃捕獲<lb/>
之明日召尉歸以賊與之曰得是可以論賞賞未及<lb/>
<pb n="KR4d0069_SBCK_030-8b"/>
下而尉卒尉河南儒者魏景山也老而且貧君爲主<lb/>
其喪事買田宅于汝州以活其妻子通判嘉州治田<lb/>
訟三十年不决者一日决之秩滿嘉人詣轉運使乞<lb/>
留不得時文丞相守成都薦其材而薦者十有五人<lb/>
通判河中府府有妖獄二百餘人君方以公事之他<lb/>
州提點刑獄司疑獄有冤召君還視之獨留其一人<lb/>
餘皆釋之累遷尚書虞部貟外郎天子享明堂推恩<lb/>
遂遷比部通判寧州决疑獄活一家五人君好學重<lb/>
氣節嘗有負其錢數千萬輒毀其劵棄之與人交乆<lb/>
而益篤喜爲歌詩至於射藝書法醫藥皆精妙尤好<lb/>
<pb n="KR4d0069_SBCK_030-9a"/>
古書竒畫毎傾貲購之嘗自爲録蔵于家其材能好<lb/>
尚皆可嘉也母曰仁壽縣太君王氏𥘉娶王氏生一<lb/>
子安期也後娶又曰王氏銘曰<lb/>
在蜀僞時處昏不迷惟陳最㣲蜀亡而東髙明顯融<lb/>
莫如陳宗惟陳有聲自其髙曽君世不興惟興與伏<lb/>
有俟而畜其周必復實始自君昌其子孫考銘有文<lb/>
　　鎭安軍節度使同中書門下平章事贈中書<lb/>
　　　令謚文簡程公墓誌銘<lb/>
嘉祐元年閏三月巳丑鎮安軍節度使檢校太師同<lb/>
中書門下平章事使持節陳州諸軍事陳州刺史程<lb/>
<pb n="KR4d0069_SBCK_030-9b"/>
公薨于位以聞詔輟視朝二日贈公中書令於是其<lb/>
孤嗣隆以狀上考功移于太常而博士起曰法冝謚<lb/>
乃謚曰文簡明年十月十八日葬公于河南伊闕之<lb/>
某鄕某原<hi>一作神陰郷張留里</hi>其孤又以請于太史而史臣脩<lb/>
曰禮冝銘乃考次公之世族官封爵號卒葬時日與<lb/>
其始終之大節合而誌於其墓且銘之曰惟程氏逺<lb/>
有世序自重黎以來其後居中山者出於魏安鄕侯<lb/>
昱之後公諱琳字天球中山博野人也曽祖贈太師<lb/>
諱新曽祖妣呉國夫人齊氏祖贈太師中書令諱賛<lb/>
明祖妣秦國夫人呉氏考袁州冝春令贈太師中書<lb/>
<pb n="KR4d0069_SBCK_030-10a"/>
令<hi>一有兼字</hi>尚書令冀國公諱元白妣晉國夫人楚氏公<lb/>
以大中祥符四年舉服勤辭學髙第爲㤗寜軍節度<lb/>
掌書記<hi>一作推官</hi>改著作佐郎知壽陽縣祕書丞監左蔵<lb/>
庫天僖中詔舉辭學履行召試直集賢院今天子即<lb/>
位遷太常博士三司戸部判官是時契丹所遣使者<lb/>
數出不遜語生事而主者應對多失辭上患之巳而<lb/>
契丹來賀即位乃選公爲接伴使而契丹使者言太<lb/>
后當遣使通書公遽以禮折之乃巳史官修眞宗<lb/>
實録而起居注闕命公修大中祥符八年以後起居<lb/>
注遂修起居注遷祠部貟外郎提舉在京諸司庫務<lb/>
<pb n="KR4d0069_SBCK_030-10b"/>
以本官知制誥同判吏部流内銓天聖五年館伴契<lb/>
丹賀乾元節使使者言中國使至契丹坐殿上位次<lb/>
髙而契丹使來坐次下當陛語甚切不巳而上與大<lb/>
臣皆以爲小故不足爭將許之公以謂許其小必啓<lb/>
其大力爭以爲不可遂止河决滑州𥘉議者言可塞<lb/>
役旣作而後議者以爲不可乃命公徃視之公言可<lb/>
塞遂塞之歲中遷右諫議大夫權御史中丞明年拜<lb/>
樞宻直學士知益州蜀人輕而喜亂公常先制於無<lb/>
事至其臨時如不用意而略其細治其大且甚者不<lb/>
過一二而蜀人安之自寮吏皆不能窺其所爲正月<lb/>
<pb n="KR4d0069_SBCK_030-11a"/>
俗放燈吏民夜㑹聚遨嬉盛天下公先戒吏爲火備<lb/>
有失火者使隨救之勿白以動衆旣而大宴五門城<lb/>
中火吏救止卒宴民皆不知蓋其他設施多類此軍<lb/>
士見監軍告其軍有變監軍入白公笑遣之惶恐不<lb/>
敢去公曰軍中動静吾自知之苟有謀者不待告也<lb/>
可使告者來監軍去而告者卒不敢來公亦不問遂<lb/>
止蜀州妖人有自號李冰神子者署官屬吏卒聚徒<lb/>
百餘人公命捕寘之法而讒之朝者言公妄殺人蜀<lb/>
人恐且亂矣上遣中貴人馳視之使者入其境居人<lb/>
行旅爭道公善使者問殺妖人事其父老皆曰殺一<lb/>
<pb n="KR4d0069_SBCK_030-11b"/>
人可使蜀數十年無事使者問其故對曰前亂蜀者<lb/>
非有智謀豪傑之才乃里閭無頼小人爾惟不制其<lb/>
始遂至於亂也使者視蜀旣無事又得父老語還白<lb/>
於是上益以公爲能遷給事中知開封府禁中大火<lb/>
延兩宫宦者治獄得縫人火斗巳誣伏而下府命公<lb/>
具獄公立辨其非禁中不得入乃命工圗火所經而<lb/>
後宫人多所居隘其烓竈近版壁歲乆燥而焚曰此<lb/>
豈一日火哉乃建言此殆天災也不冝以罪人上爲<lb/>
緩其獄故卒得無死者公在府决事神速一歲中獄<lb/>
常空者四五遷工部侍郎龍圗閣直學士守御史中<lb/>
<pb n="KR4d0069_SBCK_030-12a"/>
丞是歲以翰林侍讀學士復知開封府明年爲三司<lb/>
使治財賦知本末出入有節雖一金不可<hi>一作敢</hi>妄取<lb/>
累遷吏部侍郎景祐四年以本官叅知政事司天言<lb/>
日食明年正旦請移閏月以避之公以謂天有所譴<lb/>
非移閏可免惟脩德政而巳乃止范仲淹以言事忤<lb/>
大臣貶饒州巳而上悔悟欲復用之稍徙知潤州而<lb/>
惡仲淹者復誣以事語入上怒亟命置之嶺南自仲<lb/>
淹貶而朋黨之論起朝士牽連<hi>一有一字</hi>出語及仲淹皆<lb/>
指為黨人公獨爲上開說明其誣枉上意解而後巳<lb/>
公爲人剛決明敏多識故事議論慨然及知政事益<lb/>
<pb n="KR4d0069_SBCK_030-12b"/>
奮勵無所回避宰相有所欲私輒以語折之至今人<lb/>
徃徃能道其語而小人僥倖多不得志遂共以事中<lb/>
之坐貶光禄卿知潁州巳而上思之徙知青州又徙<lb/>
大名府居一歲間遷户部吏部二侍郎尚書左丞資<lb/>
政殿學士北京建與宦者皇甫繼明爭治行宫事章<lb/>
交上上遣一御史視其曲直御史直公遂罷繼明是<lb/>
時繼明方信用其勢傾動中外自朝廷大臣莫不屈<lb/>
意下之而公𬒳中傷方起未復而獨與之爭雖小故<lb/>
不少假也故議者不以公所直爲難而以能不爲繼<lb/>
明屈爲難也遷工部尚書資政殿大學士河北安撫<lb/>
<pb n="KR4d0069_SBCK_030-13a"/>
使慶暦六年拜武昌軍節度使陜西安撫使知永興<lb/>
軍府事明年加宣徽北院使判延州夏人以兵三萬<lb/>
臨界上前三日公諜知其來戒諸堡寨按兵閉壁虜<lb/>
至以爲有備引去訖公去不復窺邉趙元昊死子諒<lb/>
祚立方㓜三大將共治其國言事者謂可除其諸將<lb/>
皆以爲節度使使各有其所部以分弱其勢可遂無<lb/>
西患事下公公以謂幸人之喪非所以示大信撫夷<lb/>
狄而諒祚雖㓜君臣和三將無異志雖欲有爲必無<lb/>
功而反生事不如因而撫之上以爲然皇祐元年加<lb/>
同中書門下平章事復判大名府兼北京留守自元<lb/>
<pb n="KR4d0069_SBCK_030-13b"/>
昊反河西契丹亦犯約求地二邉兵興連歲不觧而<lb/>
公方入與謀議更守西北二方尢知夷狄虚實情僞<lb/>
山川要害所以行師制勝營陣出入之法於河北尤<lb/>
詳其奏議頗多雖不能盡用其指畫䂓爲之際有可<lb/>
喜也再居大名前後十年威恵信於其人人爲立生<lb/>
祠公自罷政事益不妄與人合亦卒不復用旣徙鎮<lb/>
安居三歲上書曰臣雖老尚能爲國守邉未報而得<lb/>
疾享年六十有九公累階開府儀同三司勲上柱國<lb/>
開國廣平郡爵公食户七千四百而實封二千一百<lb/>
賜號推誠保德守正翊戴功臣娶陳氏封衛國夫人<lb/>
<pb n="KR4d0069_SBCK_030-14a"/>
子男四人曰嗣隆太常博士嗣弼殿中丞嗣恭太常<lb/>
博士嗣先大理寺丞女五人長適職方貟外郎榮諲<lb/>
次適秘書丞韓縝次適都官貟外郎晁仲約<hi>一作綽</hi>次<lb/>
適大理寺丞呉得次適將作監主簿王偁孫三人長<lb/>
曰伯孫次曰公孫皆太常寺太祝次曰昌孫守秘<hi>一作</hi>
<hi>挍</hi>書郎有文集奏議六十卷公平生寡言笑愼於知<lb/>
人旣巳知之乆而益篤喜飲酒引滿然人罕得其驩<lb/>
而與余尤相好也銘曰<lb/>
君子之守志於不奪不學而剛有摧必折毅毅䄇公<lb/>
其剛不屈公在政事有諤其言直雖不容志豈不完<lb/>
<pb n="KR4d0069_SBCK_030-14b"/>
謂公不顯公位將相豈無謀謨胡不以訪老于輔藩<lb/>
<hi>一作藩輔</hi>白首猶壯公雖在外邦國之光奄其不存士夫<lb/>
曷望吉卜之從兆此新岡惟其休聲逾<hi>一作愈</hi>逺彌長<lb/>
居士集卷第三十<lb/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
<pb n="KR4d0069_SBCK_030-15a"/>
　杜待制墓誌知建安縣建本吉本同而蜀本衢本<lb/>
　作建昌羅氏本作建陽朝佐按仁宗實録杜𣏌傳<lb/>
　作建陽今從之<lb/>
張公墓銘讀于<hi>一作於</hi>新人有進士<hi>人一/作之</hi>乃以爲<hi>一作乃以</hi>
<hi>公爲</hi>工部<hi>二字上一有尚書字</hi>
杜公墓銘四十六<hi>一作四十有六</hi>
程文簡公墓銘八年以後起居江<hi>此下一有二十卷三字</hi>告其<lb/>
軍<hi>一作告某軍</hi>
<pb n="KR4d0069_SBCK_030-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_034-1a"/>
居士集卷第三十四　歐陽文忠公集三十四<lb/>
　墓誌五首<lb/>
　　　尚書駕部貟外郎致仕薛君墓誌銘<hi>并序</hi>
尚書駕部貟外郎致仕薛君諱長孺字元卿絳州正<lb/>
平人也贈太傅諱温瑜之曽孫殿中丞贈太師諱化<lb/>
光之孫右班殿直贈左驍衛大將軍諱睦之子尚書<lb/>
户部侍郎贈司空簡肅公兄之子薛爲絳大族簡肅<lb/>
公爲時名臣君爲薛氏良子弟少用簡肅公䕃𥙷郊<lb/>
社齋郎將作監主簿太常寺太祝大理評事衛尉大<lb/>
理寺丞太子右<hi>一作左</hi>賛善大夫殿中丞國子博士尚<lb/>
<pb n="KR4d0069_SBCK_034-1b"/>
書虞部比部駕部三貟外郎歴知趙州臨城縣通判<lb/>
漢湖滑三州知彭州坐斷獄降監陽武縣稅㑹簡肅<lb/>
公夫人薨葬于絳州即起君知州事以辦葬歲滿通<lb/>
判成都府未行遂以疾致仕居于許州之郾城嘉祐<lb/>
六年七月丙午以卒享年六十有一君在漢州州兵<lb/>
數百殺其軍校燒營以爲亂君挺身徒歩自壞垣入<lb/>
其營中以禍福語亂卒曰叛者立左脅從者立右於<lb/>
是數百人者皆趨立於右獨叛者十三人亡去州遂<lb/>
無事明年蜀大饑今韓丞相安撫兩川獨漢人不甚<lb/>
殍賜詔書獎諭其在絳也曰絳吾郷里也長老乃吾<lb/>
<pb n="KR4d0069_SBCK_034-2a"/>
父師子弟猶吾子弟也爲立學置學官以教之爲政<lb/>
有恵愛絳人大恱君爲人謹黙淳質平居似不能言<lb/>
而其臨事如此先娶李氏早亡後娶董氏封范陽縣<lb/>
君子男二人長曰延永興軍醴泉縣主簿次曰通蔡<lb/>
州司戸叅軍孫男曰震孫女三人以治平三年二月<lb/>
乙酉葬于絳州正平縣清原<hi>一作源</hi>郷周村原將葬其<lb/>
女弟之夫歐陽脩爲之銘曰<lb/>
維聖有言兮仁勇而壽壽胡不多兮勇則信有爲政<lb/>
郷州兮稱于長老匶車來歸兮郷人奔走遺思在人<lb/>
兮刻銘不朽<lb/>
<pb n="KR4d0069_SBCK_034-2b"/>
　　　國子博士薛君墓誌銘<hi>并序</hi>
君諱良孺字得之姓薛氏絳州正平人也少孤育於<lb/>
其叔父是爲簡肅公以公䕃爲將作監主簿太常寺<lb/>
奉禮郎大理評事將作監丞大理寺丞遷太子右賛<lb/>
善大夫殿中丞嘗知秦州清水縣縣雜蕃夷君爲簡<lb/>
其政令示之必信蕃夷畏愛歲滿罷去人甚思之其<lb/>
後簽書通利軍判官公事與其軍守爭事坐停官乆<lb/>
之復爲殿中丞遷國子博士監陳州清酒務嘉祐八<lb/>
年二月甲午以疾卒于官舎享年四十有六宋興百<lb/>
年薛姓五顯而簡肅公以清德直節聞故其家法嚴<lb/>
<pb n="KR4d0069_SBCK_034-3a"/>
而子弟多賢材君爲人開爽明秀㓜爲簡肅公所愛<lb/>
若已<hi>一作過其</hi>子長工書作歌詩甞一舉進士不中以䕃<lb/>
𥙷例監庫務無所施其能一爲民政遂有聲平居喜<lb/>
飲酒談笑與其親戚朋友驩然未嘗有怨惡其在通<lb/>
利與其軍守所爭皆公事旣廢無懟色至卒窮以死<lb/>
豁如也嗚呼可哀也巳曾祖贈太傅諱温瑜祖贈太<lb/>
師諱化光父右班殿直贈左驍衛大將軍諱睦君娶<lb/>
張氏故樞宻直學士逸之女封仁壽縣君先君二歲<lb/>
而卒子男一人曰遜女三人長適大理評事王正甫<lb/>
次適太常寺太祝王端甫次尚㓜治平三年二月乙<lb/>
<pb n="KR4d0069_SBCK_034-3b"/>
酉其孤遜舉其喪合葬于絳州正平縣清原<hi>一作源</hi>郷<lb/>
周村原將葬廬陵歐陽脩曰余薛氏壻也與君遊而<lb/>
賢其人冝有以哀之乃爲之銘曰<lb/>
維古才子兮出于名族嗟吾得之兮旣哲而淑有能<lb/>
不施兮不遐以趣卒困于艱兮泰乎自足絳水深長<lb/>
兮山岡起伏利我後人兮安于吉卜<lb/>
　　　徂徠石先生墓誌銘<hi>并序</hi>
徂徠先生姓石氏名介字守道兖州奉符人也徂徠<lb/>
魯東山而先生非隱者也其仕嘗位於朝矣魯之人<lb/>
不稱其官而稱其德以爲徂徠魯之望先生魯人<lb/>
<pb n="KR4d0069_SBCK_034-4a"/>
之所尊故因其所居山以配其有德之稱曰徂徠先<lb/>
生者魯人之志也先生貌厚而氣完學篤而志大雖<lb/>
在畎畒不忘天下之憂以謂時無不可爲爲之無不<lb/>
至不在其位則行其言吾言用功利施於天下不必<lb/>
出乎已吾言不用雖獲禍咎至死而不悔其遇事發<lb/>
憤作爲文章極陳古今治亂成敗以指切當世賢愚<lb/>
善惡是是非非無所諱忌<hi>一作忌諱</hi>世俗頗駭其言由是<lb/>
謗議喧然而小人尤嫉惡之相與出力必<hi>一有欲字</hi>擠之<lb/>
死先生安然不惑不變曰吾道固如是吾勇過孟軻<lb/>
矣不幸遇疾以卒旣卒而姦人有欲以竒禍中傷大<lb/>
<pb n="KR4d0069_SBCK_034-4b"/>
臣者猶指先王以起事謂其詐死而北走契丹矣請<lb/>
發棺以驗頼天子仁聖察其誣得不發棺而保全其<lb/>
妻子先生世爲農家父諱丙始以仕進官至太常博<lb/>
士先生年二十六舉進士甲科爲鄆州觀察推官南<lb/>
京留守推官御史臺辟主簿未至以上書論赦罷不<lb/>
召秩滿遷某軍節度掌書記代其父官于蜀爲嘉州<lb/>
軍事判官丁内外艱去官垢靣跣足躬耕徂徠之下<lb/>
葬其五世未葬者七十喪服除召入國子監直講是<lb/>
時兵討元昊乆無功海内重困天子奮然思欲振起<lb/>
威徳而進退二三大臣増置諫官御史所以求治之<lb/>
<pb n="KR4d0069_SBCK_034-5a"/>
意甚銳先生躍然喜曰此盛事也雅頌吾職其可巳<lb/>
乎乃作慶暦聖德詩以襃貶大臣分别邪正累數百<lb/>
言詩出太山孫明復曰子禍始於此矣明復先生之<lb/>
師友也其後所謂姦人作竒禍者乃詩之所斥也先<lb/>
生自閑居徂徠後官于南京常以經術教授及在太<lb/>
學益以師道自居門人弟子從之者甚衆太學之興<lb/>
自先生始其所爲文章曰某集者若干卷曰某集者<lb/>
若干卷其斥佛老時文則有怪說中國論曰去此三<lb/>
者然後可以有爲其戒姦臣宦女則有唐鑑曰吾非<lb/>
爲一世監也其餘喜怒哀樂必見於文其辭博辯雄<lb/>
<pb n="KR4d0069_SBCK_034-5b"/>
偉而憂思深逺其爲言曰學者學爲仁義也<hi>一有仁急於利</hi>
<hi>物義果於有爲十字</hi>惟忠能忘其身信篤於自信者乃可以力<lb/>
行也以是行於巳亦以是教於人所謂堯舜禹湯文<lb/>
武周公孔子孟軻楊雄韓愈氏者未嘗一日不誦於<lb/>
口思與天下之士皆爲周孔之徒以致其君爲堯舜<lb/>
之君民爲堯舜之民亦未嘗一日少忘于心至其違<lb/>
世驚衆人或笑之則曰吾非狂癡者也是以君子察<lb/>
其行而信其言推其用心而哀其志先生直講歲餘<lb/>
杜祁公薦之天子拜太子中允今丞相韓公又薦之<lb/>
乃直集賢院又歲餘始去太學通判濮州方待次于<lb/>
<pb n="KR4d0069_SBCK_034-6a"/>
徂徠以慶暦五年七月某日卒于家享年四十有一<lb/>
友人廬陵歐陽脩哭之以詩以謂待彼謗熖熄然後<lb/>
先生之道明矣先生旣没妻子凍<hi>一作寒</hi>餒不自勝今<lb/>
丞相韓公與河陽冨公分俸買田以活之後二十一<lb/>
<hi>一無此字</hi>年其家始克葬先生于某所將葬其子師訥與<lb/>
其門人姜潜杜黙徐遁等來告曰謗熖熄矣可以發<lb/>
先生之光矣敢請銘某曰吾詩不云乎子道自能乆<lb/>
也何必吾銘遁等曰雖然魯人之欲也乃爲之銘曰<lb/>
徂徠之巖巖與子之德兮魯人之所瞻汶水之湯湯<lb/>
與子之道兮逾<hi>一作愈</hi>逺而彌長道之難行兮孔孟<hi>一有</hi>
<pb n="KR4d0069_SBCK_034-6b"/>
<hi>亦云二字</hi>遑遑一世之屯兮萬世之光曰吾不有命兮安<lb/>
在夫桓魋與臧倉自古聖賢皆然兮噫子雖毀其何<lb/>
傷<lb/>
　　　故霸州文安縣主簿蘇君<hi>一作趙郡蘇明允</hi>墓誌銘<lb/>
<hi>并序</hi>
有蜀君子曰蘇君諱洵字明允眉州眉山人也君之<lb/>
行義修於家信於郷里聞於蜀之人<hi>一無此二字</hi>乆矣當<lb/>
至和嘉祐之間與其二子軾轍偕至京師翰林學士<lb/>
歐陽脩得其所著書二十二篇獻諸朝書旣出而公<lb/>
卿士大夫爭傳之其二子舉進士皆在髙等亦以文<lb/>
<pb n="KR4d0069_SBCK_034-7a"/>
學稱於時眉山在西南數千里外一日父子隱然名<lb/>
動京師而蘇氏文章遂擅天下君之文博辯宏偉讀<lb/>
者悚然想見其人旣見而温温似不能言及即之與<lb/>
居愈乆而愈可愛間而出其所有愈叩而愈無窮嗚<lb/>
呼可謂純明篤實之君子也曽祖諱祐祖諱杲父諱<lb/>
序贈尚書職方貟外郎三世皆不顯職方君三子曰<lb/>
澹曰渙皆以文學舉進士而君少獨不喜學年巳壯<lb/>
猶不知書職方君縱而不問郷閭親族皆怪之或問<lb/>
其故職方君笑而不荅君亦自如也年二十七始大<lb/>
發憤謝其素所徃來少年閉戸讀書爲文辭歲餘舉<lb/>
<pb n="KR4d0069_SBCK_034-7b"/>
進士再不中又舉茂材異等不中退而歎曰此不足<lb/>
爲吾學也悉取所爲文數百篇焚之益閉戸讀書絶<lb/>
筆不爲文辭者五六年乃大究六經百家之說以考<lb/>
質古今治亂成敗聖賢窮逹出處之際得其粹精<hi>一作</hi>
<hi>精粹</hi>涵畜充溢抑而不發乆之慨然曰可矣由是下筆<lb/>
項刻數千言其縱横上下出入馳驟必造於深㣲而<lb/>
後止蓋其禀也厚故發之遲志也慤故得之精自來<lb/>
京師一時後生學者皆尊其賢學其文以爲師法以<lb/>
其父子俱知名故號老蘇以别之𥘉脩爲上其書召<lb/>
試紫㣲閣辭不至遂除試祕書省校書郎㑹太常修<lb/>
<pb n="KR4d0069_SBCK_034-8a"/>
纂建隆以來禮書乃以爲霸州文安縣主簿使食其<lb/>
禄與陳州項城縣<hi>一無此字</hi>令姚闢同脩禮書爲太常因<lb/>
革禮一百卷書成方奏未報而君以疾卒實治平三<lb/>
年四月戊申也享年五十有八天子聞而哀之特贈<lb/>
光禄寺丞勑有司具舟載其喪歸于蜀君娶程氏大<lb/>
理寺丞文應之女生三子曰景先早卒軾今爲殿中<lb/>
丞直史館轍權大名府推官三女皆早卒孫曰邁曰<lb/>
遲有文集二十卷謚法三卷君善與人交急人患難<lb/>
死則䘏飬其孤郷人多德之蓋晚而好易曰易之道<lb/>
深矣汨而不明者諸儒以附㑹之說亂之也去之則<lb/>
<pb n="KR4d0069_SBCK_034-8b"/>
聖人之㫖見矣作易傳未成而卒治平四年十月壬<lb/>
申葬于彭山之安鎭郷可龍里君生於逺方而學又<lb/>
晚成常歎曰知我者惟吾父與歐陽公也然則非余<lb/>
誰冝銘銘曰<lb/>
蘇顯唐世實欒城人以宦留眉蕃蕃子孫自其髙曾<lb/>
郷里稱仁偉歟明允大發於文亦旣有文而又有子<lb/>
其存不朽其嗣彌昌嗚呼明允可謂不亡<lb/>
　　　贈太子太傅胡公墓誌<lb/>
太子少師致仕贈大子太傅胡公諱宿字武平其先<lb/>
豫章人也後徙常州之晉陵世有隱德爲晉陵著姓<lb/>
<pb n="KR4d0069_SBCK_034-9a"/>
公舉進士中天聖二年乙科爲眞州楊子尉縣大水<lb/>
漂溺居民令不能救公曰拯溺吾職也即率公私舟<lb/>
活數千人歲滿調廬州合淝主簿張丞相士遜稱其<lb/>
文行薦諸朝召試學士院爲館閣校勘與修北史改<lb/>
集賢校理通判宣州三遷太常博士判吏部南曹賜<lb/>
緋衣銀魚<hi>一有出字</hi>知湖州爲政有惠愛築石塘百里捍<lb/>
水患大興學校學者盛於東南自湖學始公丁母夫<lb/>
人憂去而州人思之名其塘口胡公塘學者爲公立<lb/>
生祠于學中至今祠之公居喪毀瘠過禮三年不居<lb/>
于内服除爲三司鹽鐡判官轉尚書祠部貟外郎判<lb/>
<pb n="KR4d0069_SBCK_034-9b"/>
度支句院知蘇州兩浙路轉運使召還脩起居注以<lb/>
本官知制誥兼句當三班院巳而兼判吏部流内銓<lb/>
入内都知楊懷敏坐衛士夜盗入禁中驚乗輿斥出<lb/>
爲和州都監懷敏用事乆勢動中外未幾召復故職<lb/>
公封還辭頭不草制論曰衛士之變蹤跡連懷敏得<lb/>
不窮治誅死幸矣豈冝復在左右其命遂止乆之拜<lb/>
公翰林侍讀學士遷翰林學士兼史舘修撰判館事<lb/>
兼端明殿學士累遷尚書左司郎中兼知通進銀臺<lb/>
司審刑院群牧使提舉在京諸司庫務醴泉宫判尚<lb/>
書禮部遂判都省再知禮部貢舉奉使契丹館伴北<lb/>
<pb n="KR4d0069_SBCK_034-10a"/>
朝人使亦皆再而虜人嚴憚之公爲人清儉謹黙内<lb/>
剛外和群居笑語讙譁獨正容色温温不動聲氣與<lb/>
人言必思而後對故其涖官臨事慎重不輒發發亦<lb/>
不可回止而其趣要歸於仁厚朝議在官年七十而<lb/>
不致仕者有司以時按籍舉行公以謂飬㢘耻厚風<lb/>
俗冝有漸而欲一切以吏議從事殆非所以優老勸<lb/>
功之意當少緩其事<hi>一作法</hi>使人得自言而全其美節<lb/>
朝廷嘉其言是至今行之皇祐新樂成議者多異論<lb/>
有詔新樂用於常祀朝㑹而郊廟仍用舊樂公言書<lb/>
稱同律而今舊樂髙新樂下相去一律難並<hi>一作遂</hi>用<lb/>
<pb n="KR4d0069_SBCK_034-10b"/>
而新樂未施於郊廟先用之朝㑹非先王薦上帝配<lb/>
祖考之意皆不可<hi>一作遂不行</hi>近制禮部四歲一貢士議<lb/>
者患之請更爲間歲議巳定公獨以爲不然曰使士<lb/>
子廢業而奔走無寧歲不知復用三歲之制也衆皆<lb/>
以公言爲非行之數年士子果以爲不便而卒用三<lb/>
歲之制仁宗乆未有皇子群臣多以皇嗣爲言未省<lb/>
公以學士當作青辭禱嗣<hi>一作祠</hi>于山川即建言儲位<lb/>
乆虚非所以居安而慮危願擇宗室之賢者立之以<lb/>
慰安天下之心語甚切至公學問該博兼通隂陽五<lb/>
行天人<hi>一作文</hi>災異之說南京鴻慶宫災公以謂南京<lb/>
<pb n="KR4d0069_SBCK_034-11a"/>
聖宋所以受命建號而大火主於商丘國家乗火德<lb/>
而王者也今不領於祠官而比年數災冝修火祀事<lb/>
下太常歲以長吏奉祠商丘自公始慶暦六年夏河<lb/>
北河東京東同時地震而登萊尤甚公以歲推之曰<lb/>
明年丁亥歲之刑徳皆在北宫隂生於子而極於亥<lb/>
然隂猶彊而未即伏陽猶㣲而未即勝此所以震也<lb/>
是謂龍戰之㑹而其位在乾今西北二虜中國之隂<lb/>
也冝爲之備不然必有内盗起於河朔明年王則以<lb/>
貝州叛公又以爲登萊視京師爲東北隅乃<hi>一作易艮</hi>少<lb/>
陽之位也今二州並置金坑多聚民以鑿山谷陽氣<lb/>
<pb n="KR4d0069_SBCK_034-11b"/>
損泄故隂乗而動縣官入金歲幾何小利而大害可<lb/>
即禁止以寧地道皇祐五年正月㑹靈宫災是歲冬<lb/>
至祀天南郊以三聖並配明年大旱公曰五行火禮<lb/>
也去歲火而今又旱其應在禮此殆郊丘並配之失<lb/>
也即建言並配非古冝用迭配如𥘉詔其後并州議<lb/>
建軍爲節鎭公以星土考之曰昔髙辛氏之二子不<lb/>
相能也堯遷閼伯於商丘主火而商爲宋星遷實沉<lb/>
於臺駘主水而參爲晉星國家受命始於商丘王以<lb/>
火德又京師當宋之分野而并爲晉地參商仇讎之<lb/>
星今欲崇晉非國之利也自宋興平僣僞并最後服<lb/>
<pb n="KR4d0069_SBCK_034-12a"/>
太宗削之不使列於方鎭八十年矣謂冝如舊制公<lb/>
在翰林十年多所𥙷益大扺不爲苟止而妄隨故其<lb/>
言或用或不用或後卒如其言然天子察公之忠欲<lb/>
大用者乆矣嘉祐六年八月拜公諫議大夫樞密副<lb/>
使公旣愼静而當大<hi>一作重</hi>任尤顧惜大體而群臣方<lb/>
建利害多更張庻事以革弊公獨猒之曰變法古人<lb/>
<hi>一作今</hi>之難不務守祖宗成法而徒紛紛無益於治也<lb/>
又以謂契丹與中國通好六十餘年自古未有也善<lb/>
待夷狄者謹爲備而巳今三邊武備多弛牧馬著虛<lb/>
名於籍可乗而戰者百無一二又謂滄州冝分爲一<lb/>
<pb n="KR4d0069_SBCK_034-12b"/>
路以禦虜此今急務也若其界上交侵小故乃城寨<lb/>
主吏之職朝廷冝守祖宗之約不冝爭小利而隳大<lb/>
信深戒邊臣生事以爲功在位六年其論議類皆如<lb/>
此英宗即位拜<hi>一作遷</hi>給事中治平三年累上表<graphic n="KR4236" url="https://raw.githubusercontent.com/kanripo/KR-Gaiji/master/images/KR4236.png" mimeType="image/png"/>致<lb/>
仕未<hi>一作不</hi>允乆之拜尚書吏部侍郎觀文殿學士知<lb/>
杭州爲政不略細故或謂大臣不冝自勞公曰此民<lb/>
事也吾不敢忽以是民尤愛之明年今上即位遷左<lb/>
丞五月公以疾告遂除太子少師致仕命未至而公<lb/>
以六月十一日薨于正寢享年七十有三<hi>一作二</hi>即以<lb/>
其年十一月某日葬于某州某縣某郷之某原<hi>一作常州</hi>
<pb n="KR4d0069_SBCK_034-13a"/>
<hi>晉陵縣萬安郷之隆亭</hi>公之曾祖諱持累贈太傅曾祖妣歐陽<lb/>
氏追封晉陵郡太夫人祖諱徽累贈太師祖妣楊氏<lb/>
追封華隂郡太夫人余氏嘉興郡太夫人余氏丹陽<lb/>
郡太夫人龔氏武陵郡太夫人父諱㝝累贈太師兼<lb/>
中書令妣沈氏追封東陽郡太夫人貝氏南陽郡太<lb/>
夫人李氏金城郡太夫人公累階光禄大天勲上柱<lb/>
國開國安定爵公食邑二千八百户食實封四百户<lb/>
賜推誠保德翊戴功臣𥘉娶呉氏追封蘭陵郡夫人<lb/>
再娶何氏封南康郡夫人子男五人長曰宗堯今爲<lb/>
都官貟外郎次曰遵路早卒次曰宗質國子博士次<lb/>
<pb n="KR4d0069_SBCK_034-13b"/>
曰宗炎著作佐郎次曰宗厚祕書省正字早卒女四<lb/>
人皆適士族孫志脩太常寺太祝行脩守祕書省校<lb/>
書郎簡脩試祕書省校書郎世脩德脩安脩奕脩愼<lb/>
脩益脩公自<hi>一無此字</hi>爲進士知名于時楊文公億得其<lb/>
詩題于祕閣歎曰吾恨未識此人其舉進士也謝陽<lb/>
夏公絳薦公爲第一公名以此益彰而謝公亦以此<lb/>
自負少嘗善一浮圗其人將死謂公曰我有祕術能<lb/>
化瓦石爲黄金子其葬我我以此報子公曰爾之後<lb/>
事吾敢不勉祕術非吾欲也浮圗歎曰子之志未可<lb/>
量也其篤行自勵至於貴顯常如布衣時有文集四<lb/>
<pb n="KR4d0069_SBCK_034-14a"/>
十<hi>一有一字</hi>卷銘曰<lb/>
允矣胡公順外剛中惟𥘉曁終一德之恭公之燕居<lb/>
其氣温温舉必可法思而後言公在朝廷正色侃侃<lb/>
蔚有嘉話<hi>一作謀</hi>憂深慮逺不迎利趨不畏勢反有或<lb/>
不從後必如之乆<hi>一作多</hi>而愈信<hi>一作篤</hi>孰不公思侍從<lb/>
之親樞機之宻名望三朝清職峻秩愷悌之仁<hi>一作化</hi>
宜國黃耇七十而止孰云多壽惟善在人刻銘<hi>一作知名</hi>
不朽<lb/>
居士集卷第三十四<lb/>
<pb n="KR4d0069_SBCK_034-14b"/>
　熈寜五年秋七月男發等編定<lb/>
　　紹熈二年三月郡人孫謙益校正<lb/>
薛長孺墓銘郷州<hi>一作故州</hi>稱于<hi>于一作於</hi>
蘇君墓銘志也慤<hi>一作其志也慤</hi>
胡公墓銘兩浙路<hi>一無路字</hi>風俗<hi>一作/化</hi>于山<hi>一作於山</hi>隂生於<lb/>
子<hi>當作午</hi>入金歲幾何<hi>一作歲入/金幾何</hi>十一月某日<hi>一作甲申</hi>追<lb/>
封<hi>一本惟曾祖妣用追封二字祖妣妣皆削去</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_036-1a"/>
居士集卷第三十六　歐陽文忠公集三十六<lb/>
　　墓誌七首<hi>碣一首附</hi>
　　　南陽縣君謝氏墓誌銘<lb/>
慶暦四年秋予友宛陵梅聖俞來自呉興出其哭内<lb/>
之詩而悲曰吾妻謝氏亡矣丐我以銘而葬焉予<hi>一有</hi>
<hi>諾之二字</hi>未暇作居一歲中書七八至未嘗不以謝氏銘<lb/>
爲言且曰吾妻故太子賔客諱濤之女希深之妹也<lb/>
希深父子爲時聞人而世顯榮謝氏生於盛族年二<lb/>
十以歸吾凡十七<hi>一作八</hi>年而卒卒之夕歛以嫁時之<lb/>
衣甚矣吾貧可知也然謝氏怡然處之<hi>一作處之怡然</hi>治其<lb/>
<pb n="KR4d0069_SBCK_036-1b"/>
家有常法其飲食噐皿雖不及<hi>一作至</hi>豐侈而必精以<lb/>
㫖其衣無故新而澣濯縫紉必㓗以完所至官舍雖<lb/>
<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋而庭宇灑掃必肅以嚴其平居語言容止必怡<lb/>
<hi>怡一作從容</hi>以和吾窮於世乆矣<hi>一有不惟信於聖人以自守九字</hi>其出<lb/>
而幸與賢士大夫遊而樂入則見吾妻之怡怡而忘<lb/>
其憂使吾不以冨貴貧賤累其心者抑吾妻之助也<lb/>
吾嘗與士大夫語謝氏多從戸屏竊聽之間則盡能<lb/>
商搉其人才能賢否及時事之得失皆有條理吾官<lb/>
呉興或自外醉而歸必問曰今日孰與飲而樂乎聞<lb/>
其賢者也則恱否則歎曰君所交皆一時賢儁豈其<lb/>
<pb n="KR4d0069_SBCK_036-2a"/>
屈已下之耶惟以道德<hi>一作得</hi>焉故合者尤寡<hi>一無此十七字</hi>
今與是人飲而歡邪是歲南方旱仰見飛蝗而歎曰<lb/>
今西兵未解天下重困盗賊暴起於江淮而天旱且<lb/>
蝗如此我爲婦人死而得君葬我幸矣其所以能安<lb/>
居貧而不困者其性識明而知道理多此類<hi>一作類此</hi>嗚<lb/>
呼其生也迫吾之貧而沒也又無以厚焉謂惟文字<lb/>
可以著其不朽且其平生尤知文章爲可貴殁而得<lb/>
此庻幾以慰其魂且塞予悲此吾所以請銘於子之<lb/>
勤也若此予忍不銘夫人享年三十七用夫恩封南<lb/>
陽縣君二男一女以其年七月七日卒于髙郵梅氏<lb/>
<pb n="KR4d0069_SBCK_036-2b"/>
世葬宛陵以貧不能歸也某年某月某日葬于潤州<lb/>
之某縣某原銘曰<lb/>
髙崖<hi>一作岸</hi>斷谷兮京口之原山蒼水深兮土厚而堅<lb/>
居之可樂兮卜者曰然骨肉雖<hi>一作歸</hi>土兮魂氣則<hi>一作</hi>
<hi>升</hi>天何必故郷兮然後爲安<lb/>
　　　萬壽縣君徐氏墓誌銘<hi>并序</hi>
河東都轉運使天章閣待制施君卜以慶暦五年三<lb/>
月某日葬其夫人萬壽縣君于蘇州呉縣三讓郷之<lb/>
陸公原以來請銘夫人姓徐氏世家通州之静海七<lb/>
歲喪其母哀不自勝泣曰母女所恃以生者也無母<lb/>
<pb n="KR4d0069_SBCK_036-3a"/>
其復能生因欲投水火<hi>一無火字</hi>其父兄力止之旣長事<lb/>
其繼母則以孝聞年若干歸于施氏逮事其姑紉縫<lb/>
烹飪必以身蚤暮寒暑飲食必以時姑亡哀毀得疾<lb/>
逾年而後能起生五男一女男曰邈舉進士某官知<lb/>
開封府太康縣曰述曰造皆將作監主簿曰逈曰遜<lb/>
尚㓜女曰錦娘慶暦三年十一月甲子以疾卒于河<lb/>
東之官舍享年四十有三夫人之生也事其繼母及<lb/>
姑皆稱曰孝及其殁也其夫之稱曰吾妻助我而賢<lb/>
其子之㓜者曰吾母慈我其長者之稱曰吾母不以<lb/>
愛怠<hi>一作殆</hi>我而以成人朂我使我至於有立凡施氏<lb/>
<pb n="KR4d0069_SBCK_036-3b"/>
外内婚姻宗族之稱者曰夫人遇我有禮而仁至于<lb/>
妾媵左右之稱者亦曰夫人於我仁而均嗚呼夫人<lb/>
之行至矣其勤而有法其施之各有冝可謂賢也巳<lb/>
若夫男子見于外其善惡功過可舉而書至於婦德<lb/>
主内自非死節徇難非常之事則其幽間淑女之行<lb/>
孰得顯然列而詩之以示後惟視其所稱與其所思<lb/>
則其賢可知矣施君名昌言<hi>一無此三字有以明識敏行守正敢言逹於當</hi>
<hi>世其稱曰助我則夫人之賢又從可知矣二十八字</hi>夫人曾祖諱某祖諱某父<lb/>
諱某以尚書都官貟外郎致仕夫生而其善可稱未<lb/>
若没而遺思之深也悲夫銘曰<lb/>
<pb n="KR4d0069_SBCK_036-4a"/>
於惟夫人東海之華始來施氏有此室家爲婦爲母<lb/>
勤孝勞劬有女昔褓今婉其𥚑子綬煌煌弟長相趨<lb/>
夫爵之髙榮及親踈厥家巳成而獨不居千里之逺<lb/>
歸魂東呉銘以哀之巳矣嗚呼<lb/>
　　　長沙縣君胡氏墓誌銘<hi>并序</hi>
故太子中舍張君諱某之夫人曰<hi>一無此字</hi>長沙縣<hi>一有太字</hi>
君<hi>一有曰字</hi>胡氏胡氏世爲某<hi>一作世某郡某縣</hi>人父諱震官至<lb/>
刺史夫人年二十七以歸中舍君君時爲融州司理<lb/>
叅軍歴潭州寧郷縣尉鳯州兩當福州寧德二<hi>一作兩</hi>
縣令以卒夫人之爲婦也以勤儉恭肅主張氏之祭<lb/>
<pb n="KR4d0069_SBCK_036-4b"/>
饋而睦其内外之宗姻生子<hi>一無此字</hi>男二人女一人男<lb/>
曰大年大有皆舉進士<hi>一無此四字</hi>大年今爲鄭州原武<lb/>
縣令大有秘書丞女適邵陽縣令錢奕夫人之爲母<lb/>
也以禮義慈嚴教育其子故其<hi>一無此字</hi>男也有立而克<lb/>
嗣其世女也適於人而冝人之家爲婦爲母之道無<lb/>
不俻而成其夫之家享其子之禄以某年某月某日<lb/>
以疾卒享年七十有五又用其子之恩追封長沙縣<lb/>
<hi>一有太字</hi>君嗚呼<hi>一有夫/人二字</hi>可謂榮矣中舍君先以<hi>一無此二字</hi>
某年某月日卒葬于某州某縣某郷夫人<hi>一無此二字</hi>以<lb/>
某年某月某日<hi>一有奉夫人之喪</hi>合葬于中舍君之墓銘曰<lb/>
<pb n="KR4d0069_SBCK_036-5a"/>
婦德之備功施也<hi>一作于</hi>内銘昭其幽以法後世<lb/>
　　　長壽縣太君李氏墓誌銘<lb/>
太中大夫尚書屯田郎中上柱國王公諱利之夫人<lb/>
曰李氏李氏世家湖南其父諱昭文官至國子博士<lb/>
贈工部侍郎夫人年二十二歸于王氏用夫封隆平<lb/>
縣君後以其子徙封長壽縣太君夫人爲李氏女事<lb/>
後母以孝聞及爲王氏婦<hi>一有以事父母者五字</hi>逮<hi>一無此字</hi>事其<lb/>
舅姑其舅姑嘗稱夫人以誡諸婦曰事我者當如此<lb/>
又以誡其諸女曰爲人婦者當如此其爲母也有三<lb/>
男二女及其老也鼎爲職方貟外郎震太子中舎復<lb/>
<pb n="KR4d0069_SBCK_036-5b"/>
太常博士三子者皆有才行而復尤好古有文聞于<lb/>
當世女皆有歸孫男六人曰夷仲曰虞仲曰于仲曰<lb/>
南仲曰武仲曰延仲女五人一亦歸人矣餘尚㓜夫<lb/>
人享年八十有六以慶暦七年七月十日終于京兆<lb/>
子復之官舎用明年二月十七日合葬于河南洛陽<lb/>
大樊原王公之墓夫人於王氏積行累功其德備矣<lb/>
不可以徧書<hi>一作夫人之德可謂備矣</hi>書其舅姑之所嘗稱者以<lb/>
見其爲婦之道書其子之賢而有立以見其爲母之<lb/>
方書其子孫之衆壽考之隆以見其勤于其家至于<lb/>
有成而終享其福之厚嗚呼於夫人無不足矣而其<lb/>
<pb n="KR4d0069_SBCK_036-6a"/>
子若孫皆曰未也謂必有以示永乆而不没<hi>一有者字</hi>庻<lb/>
幾以慰無窮之哀乃來請銘以葬其子之友廬陵歐<lb/>
陽脩爲之銘曰<lb/>
家成于勤德隆以壽歸安其藏以昌厥後<lb/>
　　　廣平郡太君張氏墓誌銘<hi>并序</hi>
故右諫議大夫集賢院學士贈禮部尚書<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>略楊公<lb/>
之夫人曰廣平郡太君張氏其先青州人後徙爲開<lb/>
封人也楊公諱大雅以文行知名於時號有清節夫<lb/>
人佐公以勤儉治其家教子弟和宗族皆有法公以<lb/>
明道元年四月某日薨後二十有四年至和二年六<lb/>
<pb n="KR4d0069_SBCK_036-6b"/>
月某日夫人以疾卒于髙郵以嘉祐元年十二月某<lb/>
日葬于杭州錢塘縣履泰郷湖西村靈隱山祖塋之<lb/>
西夫人曾祖嗣當五代之亂不顯祖平舉三禮太宗<lb/>
皇帝爲晉王署平押衙爲人剛果有智謀以此尤見<lb/>
親信官至三司鹽鐵使父從古莊宅副使景德中以<lb/>
殿直從李繼隆軍擊契丹繼隆戰敗從古入見陳繼<lb/>
隆所以敗之狀其言甚辯稱㫖㑹冝州蠻叛乃以從<lb/>
古爲供奉官守冝州從古招降叛蠻秩滿罷去以内<lb/>
殿崇班馮勵代之蠻復叛攻冝州斬勵而去告邉吏<lb/>
曰得張侯守冝州我則聽命即復遣從古守冝州凡<lb/>
<pb n="KR4d0069_SBCK_036-7a"/>
七年蠻無事徙知澧州而冝州人陳進反攻嶺南驛<lb/>
召從古以爲廵撫副使與賊戰象州斬首萬餘級巳<lb/>
破進留冝州以疾卒冝人爲立廟于州北韓婆嶺慶<lb/>
暦中蠻賊區希範攻冝桂轉運使杜杞禱兵于廟下<lb/>
更其名曰制勝嶺至今冝人祠之蓋楊氏自漢以來<lb/>
世有令譽迨公千餘歲常有顯人而張氏威烈信于<lb/>
一方楊氏以德張氏以功合二族之美而夫人爲淑<lb/>
女爲賢婦母享年六十以壽終公先娶漳南縣君張<lb/>
氏生子二人曰洎虞部貟外郎曰濬殿中丞女三人<lb/>
長適國子博士袁成師次大理寺丞李嚴次殿中丞<lb/>
<pb n="KR4d0069_SBCK_036-7b"/>
温嗣良夫人生子男四人曰泳大理寺丞曰漸奉禮<lb/>
郎曰沆太子中舍曰渢衛尉寺丞有女一人歸于脩<lb/>
女之適李氏者今封武原縣太君餘女及濬泳漸皆<lb/>
先夫人而亡孫男十四人嗚呼惟德與功與賢法皆<lb/>
冝銘銘曰<lb/>
有邑清河遂開其邦又徙南陽皆以夫榮後用子封<lb/>
京兆廣平冝其夫子有淑其聲子孫之思考德有銘<lb/>
　　　渤海縣太君髙氏墓碣<lb/>
故尚書兵部貟外郎知制誥知鄧州軍州事陽夏公<lb/>
之夫人姓髙氏宣州宣城人也父諱惠連官至兵部<lb/>
<pb n="KR4d0069_SBCK_036-8a"/>
郎中母曰廣陵縣君句氏陽夏公諱絳姓謝氏夫人<lb/>
有子曰景𥘉景温景平景回女一早卒次適上虞縣<lb/>
令王存次適大理寺丞李處厚次若干人未嫁寳元<lb/>
二年陽夏公卒于鄧州以其年八月某日葬于某所<lb/>
後若干年夫人隨其子某官于某州以某年某月某<lb/>
日卒于官舎遂以某年某月某日合葬于公之墓夫<lb/>
人𥘉以夫封文安縣君後以其子封渤海縣太君謝<lb/>
氏世爲名族而陽夏公尤顯聞於時𥘉公與予俱官<lb/>
于洛陽而公之父太子賔客諱濤尚無恙其子景𥘉<lb/>
景温方爲童兒景平始生二三女子皆㓜予日至其<lb/>
<pb n="KR4d0069_SBCK_036-8b"/>
家進拜賔客見其鬢髮垂白衣冠肅㓗貌厚而氣清<lb/>
壽考君子也退而與陽夏公遊見其年壯志盛偉然<lb/>
方爲一時名臣而諸兒女子戯嬉罇席之間者皆穎<lb/>
發而秀好於是時夫人以孝力事其舅爲賢婦以柔<lb/>
順事其夫爲賢妻以恭儉均一教育其子爲賢毋後<lb/>
二三年賔客薨于京師又五六年陽夏公卒于鄧又<lb/>
十餘年景𥘉景温景平皆以進士及第景𥘉爲某官<lb/>
景温某官景平某官夫人於其舅與夫爲婦之禮備<lb/>
於其子立家之道成享年若干以卒嗚呼予始銘賔<lb/>
客又銘陽夏公今又書夫人之事于碣殆見謝氏更<lb/>
<pb n="KR4d0069_SBCK_036-9a"/>
一世矣其爲之書也冝得其詳<lb/>
　　　北海郡君王氏墓誌銘<lb/>
太常丞致仕呉君之夫人曰北海郡君王氏濰州北<lb/>
海人也皇考<hi>二字一作父</hi>諱汀舉明經不中後爲本州助<lb/>
教夫人年二十三歸于呉氏天聖元年六月二日以<lb/>
疾卒享年三十有七夫人爲人孝順儉勤自其㓜時<lb/>
凡於女事其保傅皆曰教而不勞組紃織絍其諸女<lb/>
皆曰巧莫可及其歸於呉氏也其母曰自吾女適人<lb/>
吾之内事無所助而呉氏之姑曰自吾得此婦吾之<lb/>
内事不失時及其卒也太常君曰舉吾里中有賢女<lb/>
<pb n="KR4d0069_SBCK_036-9b"/>
者莫如王氏於是娶其女弟以爲繼室而今夫人戒<lb/>
其家曰凡吾呉氏之内事惟吾女兄之法是守至今<lb/>
而不敢失夫人有賢子曰奎字長文𥘉舉明經爲殿<lb/>
中丞後舉賢良方正直言極諫<hi>一有對䇿二字</hi>今爲翰林學<lb/>
士尚書兵部貟外郎知制誥大人𥘉用子恩追封福<lb/>
壽<hi>一作昌</hi>縣君其後長文貴顯以夫人爲請天子曰近<lb/>
臣吾所寵也有請其可不從乃特追封夫人爲北海<lb/>
郡君長文號泣頓首曰臣奎不幸竊享厚禄不得及<lb/>
其母而天子寵臣以此俾以報其親<hi>一有雖然二字</hi>臣奎其<lb/>
何以報當是時朝廷之士大夫呉氏之鄕黨鄰里皆<lb/>
<pb n="KR4d0069_SBCK_036-10a"/>
咨嗟歎息曰呉氏有子矣嘉祐四年冬長文請告于<lb/>
朝將以明年正月丁酉葬夫人于鄆州之魚山<hi>一有以書</hi>
<hi>來乞銘五字</hi>夫人生三男曰奎奄胃今夫人生一男曰參<lb/>
女三人孫男女九人曽孫女二人銘曰<lb/>
奎顯矣奄早亡胃與參仕方強以一子榮一鄕生雖<lb/>
不及殁有光孫曽多<hi>一作已</hi>有後愈昌<lb/>
　　　長安郡太君盧氏墓誌銘<lb/>
長安郡太君盧氏尚書刑部侍郎蔡公諱琇之夫人<lb/>
端明殿學士尚書禮部侍郎襄之母也以治平三年<lb/>
十月某日卒於杭州之官舍享年九十有二嗚呼可<lb/>
<pb n="KR4d0069_SBCK_036-10b"/>
以爲壽矣夫壽者洪範所謂五福也福者百順之名<lb/>
也故離之雖爲五必合而不闕其一然後爲福之備<lb/>
也蓋五者其一在人曰德而其四在天必有其一於<lb/>
已然後能致其四而有諸己者或厚或薄故其所致<lb/>
亦有備有不備焉夫老而貧且病者是人之所哀非<lb/>
福也壽且冨康而無德以將之謂之賊與不仁非福<lb/>
也三者具而又有德而死非其命者謂之不幸非福<lb/>
也故曰必不闕其一然後爲福之備者惟夫人有之<lb/>
夫人在父母家奉其親以孝其歸于蔡氏也其舅姑<lb/>
老事之如其親其歸寧於父母也能使其舅姑不見<lb/>
<pb n="KR4d0069_SBCK_036-11a"/>
三日必涕泣而思其事長慈㓜旣儉且勤乆而宗族<lb/>
和郷黨化其亡也匶自餘杭至里閭親戚哭之徃徃<lb/>
有過乎哀者問之皆曰夫人於我有德而人人各有<lb/>
述焉嗚呼可謂賢也已夫人生四子其三皆早卒而<lb/>
端明君第二子也獨顯赫爲時名臣自爲諫官知制<lb/>
誥翰林學士知開封府三司使間出知泉福二州福<lb/>
建路轉運使出入清要光華寵榮以爲其親之飬而<lb/>
夫人享此者蓋三十有六年端明君巳顯貴天子嘉<lb/>
之曰有子如此其母之賢可知於是有冠帔之錫夫<lb/>
人平生少疾病雖老而耳目聦明食生飲寒如壯者<lb/>
<pb n="KR4d0069_SBCK_036-11b"/>
晚從端明君于杭州極東南冨麗海陸之珎竒以爲<lb/>
娯樂之奉而奄然以其壽終其於五福可謂不闕一<lb/>
矣方夫人之盛時凡爲人子者舉觴壽其親莫不以<lb/>
夫人爲祝而不幸榮不及飬者必仰天怨吁謂薄厚<lb/>
不均以不得如夫人爲恨蓋不知夫有諸已者厚故<lb/>
能致其福之備也夫人泉州惠安人也曽祖諱某祖<lb/>
諱某父諱某皆不仕其三子早卒者曰丕不及仕曰<lb/>
髙太康縣主簿曰奭福州司戸叅軍女二人皆適士<lb/>
族孫六人曽孫三十餘人嗚呼盛矣蔡氏之後其又<lb/>
將大興乎銘者所以昭徳而示後也於是端明君之<lb/>
<pb n="KR4d0069_SBCK_036-12a"/>
友人廬陵歐陽脩爲之銘曰<lb/>
維治平四年十有一月某日孤子襄祔其母夫人盧<lb/>
氏于先君之墓其縣仙遊其里慈孝其岡半井其固<lb/>
其安其千萬年之永<lb/>
居士集卷第三十六<lb/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
<pb n="KR4d0069_SBCK_036-12b"/>
謝氏墓銘居貧<hi>一作吾貧</hi>
徐氏墓銘千里<hi>一作萬里</hi>
胡氏墓銘鳯州<hi>二字上一有又爲二字</hi>
李氏墓銘于仲<hi>一作平仲</hi>
</p>
<p>
</p>
  </div>
</body>
</text>
</TEI>
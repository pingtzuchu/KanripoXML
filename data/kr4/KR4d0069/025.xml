<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_025-1a"/>
外集卷第二十五　歐陽文忠公集七十五<lb/>
　　論<lb/>
　　　殿試儒者可與守成論<hi>闕</hi>
　　　三皇設言民不違論<lb/>
論曰夫至治之極也塗耳目以愚民之識暢希夷以<lb/>
合道之極化𬒳而物不知功成而迹無眹古有臻於<lb/>
是者其大道之行乎聖人之興也捐仁義以為徳之<lb/>
細放約束以取民之信徳及而物自化言行而人必<lb/>
從古有盛於此者其三皇之世歟故孔子有三皇設<lb/>
言而民不違之說敢試論之若乃暢上古之至道張<lb/>
<pb n="KR4d0069_SBCK_025-1b"/>
億世之逺御結繩所以為信也而懼信之未孚我則<lb/>
有書契之易於是乎畫八卦以由數起茹毛所以飬<lb/>
生也而憚生之未具我則有烹飪之利於是乎甞百<lb/>
糓以粒烝民網罟利人以為用使以畋而以漁牛馬<lb/>
異性而必馴使可乗而可服壯棟宇以易古者之居<lb/>
垂衣裳以興天下之治凡所以使民不倦者皆伏犧<lb/>
神農黄帝之為世<hi>疑</hi>然而治既行矣民既賴矣守之以<lb/>
至靜化之以無為上有淡泊清淨之風下無薄惡叛<lb/>
離之俗故言為教詔非誥誓而自聽言為號令不鞭<lb/>
扑而自隨且夫㰱血以涖盟約要之於信者由不信<lb/>
<pb n="KR4d0069_SBCK_025-2a"/>
而然也為刑以殘肌骨威之使從者由不從而設也<lb/>
不若御至質之民行大道之化恱不以愛故不待賞<lb/>
而勸畏不以威故不待罰而責政不罔民故不待約<lb/>
而信事不申令故不待誥而從一言以行萬民禀命<lb/>
賴其徳者百年而利服其化者百年而移非三皇之<lb/>
徳其孰能與於此乎噫商人作誓欲民之從也而人<lb/>
始疑周人㑹盟欲信之固也而諸侯叛由是而言則<lb/>
詛民於神明狃民於賞罰而違之者末世之為也服<lb/>
民以道徳漸民以教化而人自從之者三皇之盛也<lb/>
夫設言而不違者其在兹乎<lb/>
<pb n="KR4d0069_SBCK_025-2b"/>
　　　賈誼不至公卿論<lb/>
論曰漢興本恭儉革弊末移風俗之厚者以孝文為<lb/>
稱首議禮樂興制度切當世之務者惟賈生為美談<lb/>
天子方忻然說之倚以為用而卒遭周勃東陽之毁<lb/>
以謂儒學之生紛亂諸事由是斥去竟以憂死班史<lb/>
賛之以誼天年早終雖不至公卿未為不遇予切惑<lb/>
之甞試論之曰孝文之興漢三世矣孤秦之弊未救<lb/>
諸吕之危繼作南北興兩軍之誅京師新蹀血之變<lb/>
而文帝由代邸嗣漢位天下初定人心未集方且破<lb/>
觚斲雕衣綈履革務率敦朴推行恭儉故改作之議<lb/>
<pb n="KR4d0069_SBCK_025-3a"/>
謙於未遑制度之風闕然不講者二十餘年矣而誼<lb/>
因痛哭以憫世太息而著論況是時方隅未寧表裏<lb/>
未輯匈奴桀黠朝那上郡蕭然苦兵侯王僣儗淮南<lb/>
濟北繼以見戮誼指陳當世之冝規畫億載之策願<lb/>
試属國以系單于之頸請分諸子以弱侯王之勢上<lb/>
徒善其言而不克用又若鑒秦俗之薄惡指漢風之<lb/>
奢侈嗼屋壁之𬒳帝服憤優倡之為后飾請設庠序<lb/>
述宗周之長乆深戒刑罰明孤秦之速亡譬人主之<lb/>
如堂所以優臣子之禮置天下於大器所以見安危<lb/>
之㡬諸所以日<hi>疑</hi>不可勝而文帝卒能拱黙化理推<lb/>
<pb n="KR4d0069_SBCK_025-3b"/>
行恭儉緩除刑罰善飬臣下者誼之所言略施行矣<lb/>
故天下以謂可任公卿而劉向亦稱逺過伊管然卒<lb/>
以不用者得非孝文之初立日淺而宿将老臣方握<lb/>
其事或艾旗斬級矢石之勇或鼔刀販繒賈竪之人<lb/>
朴而少文昧於大體相與非斥至于謫去則誼之不<lb/>
遇可勝歎哉且以誼之所陳孝文略施其術猶能比<lb/>
徳於成康況用於朝廷之間坐於廊廟之上則舉大<lb/>
漢之風登三皇之首猶決壅禆墜耳奈何俯抑佐王<lb/>
之略逺致諸侯之間故誼過長沙作賦以弔汨羅而<lb/>
太史公傳於屈原之後明其若屈原之忠而遭棄逐<lb/>
<pb n="KR4d0069_SBCK_025-4a"/>
也而班固不譏文帝之逺賢痛賈生之不用但謂其<lb/>
天年早終且誼以失志憂傷而横夭豈曰天年乎則<lb/>
固之善志逮<hi>疑作殆</hi>與春秋襃貶萬一矣謹論<lb/>
　　　夫子罕言利命仁論<lb/>
論曰昔明王不興而宗周衰斯文未喪而仲尼出修<lb/>
敗起廢而變于道扶衰救弊而反於正至如探造化<lb/>
之本賾㡬深之慮以窮乎天下之至精立道徳之防<lb/>
張禮樂之致以逹乎人情之大竇故易言天地之變<lb/>
吾得以辭而繫詩厚風化之本吾得以擇而刪禮樂<lb/>
備三代之英吾得以定而正春秋立一王之法吾得<lb/>
<pb n="KR4d0069_SBCK_025-4b"/>
以約而修其爲教也所以該明帝王之大猷推見天<lb/>
人之至隱道有機而不得祕神有密而不得蔵暁乎<lb/>
人倫明乎耳目如此而詳備也然獨以利命仁而罕<lb/>
言其旨何哉請試言之夫利命仁之爲道也淵深而<lb/>
難明廣博而難詳若乃誘生民以至教周萬物而不<lb/>
遺草木賁殖而無知所以遂其生跋喙行息而不知<lb/>
所以逹其樂物性莫不欲茂則薫之以太和人情莫<lb/>
不欲壽則濟之以不夭滯者導之使逹蒙者開之使<lb/>
明衣𬒳羣生贍足萬類此上之利下及於物聖人逹<lb/>
之以和於義也則利之爲道豈不大哉凾五行之秀<lb/>
<pb n="KR4d0069_SBCK_025-5a"/>
氣兼二儀之肖貌禀爾至命得之自天厥生而靜謂<lb/>
之性觸物而動感其欲派而為賢愚誘而為善惡賢<lb/>
愚所以異貴賤善惡所以定吉凶貧冨窮逹死生天<lb/>
壽賦分而有定循環而無端聖人逹之内照乎神明<lb/>
小人逆之外滅於天理則命之為義豈不逹哉又若<lb/>
兼百行以全美居五常而稱首愛人而及物力行而<lb/>
能近守而行之一日由乎復禮推而引之天下稱乎<lb/>
逹道則仁之為理豈不盛哉噫三者之說誠皆聖人<lb/>
之深逹非難言之也易曰乾以羙利利乎天下又曰<lb/>
利者義之和中庸曰天命之謂性又曰君子居易以<lb/>
<pb n="KR4d0069_SBCK_025-5b"/>
俟命繫辭曰樂天知命故不憂禮記曰仁者天下之<lb/>
表又曰仁者右也道者左也酌是而論之則非不言<lb/>
也然罕言及者得非以利命仁之為道微而奥博而<lb/>
逺賢者誠而明之不假言之道也愚者鮮能及之雖<lb/>
言之弗可曉也故曰中人已上可以語上中人已下<lb/>
不可以語上又曰仁則吾不知者舉一可知也子貢<lb/>
以謂夫子之言性與天道不可得而聞者誠在是乎<lb/>
然則利命仁之罕言由此而見矣謹論<lb/>
　　策<lb/>
　　　南省試策五道<hi>并問目</hi>
<pb n="KR4d0069_SBCK_025-6a"/>
　問管夷吾之書曰聖人之治天下也四民勿使雜<lb/>
　處則其言哤其事易士就間燕工就官府商就市<lb/>
　井農就田野羣萃而州處少而習焉其志安焉不<lb/>
　見異物而遷焉且曰士農之子常為士農工商之<lb/>
　子常為工商若乃士講學以居位農力穡以阜生<lb/>
　安而不遷斯則嘉矣其或百工居肆萬商成淵竒<lb/>
　技淫巧之蕩心鬻良雜苦之牟利安於所習未足<lb/>
　敦風見善而遷兹亦何害又如端木之貨殖膠鬲<lb/>
　之魚鹽倪寛之帶經王猛之賣畚乗時萬變安可<lb/>
　限其定居黄憲之牛醫胡廣之田畒桑羊之賈竪<lb/>
<pb n="KR4d0069_SBCK_025-6b"/>
　叔敖之負薪肯構百端安可責其承世今兹貢士<lb/>
　之制亦有異類之防雖條禁之乆行諒甄明之不<lb/>
　暇衆君子優於博古長於辨冝以爲如何無惜辭費<lb/>
對講天人之精祲責<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>茅之愚言古之求治者莫急<lb/>
於此興愚民之休利傳經術而條對士之射䇿者以<lb/>
盡其才自漢而還於唐爲盛然以公孫之對置第本<lb/>
下天子自擢於第一劉蕡之言指時甚直有司不敢<lb/>
以入第盖言至切者顧後害論至甚者爲難行故事<lb/>
欲述者枉於有司而議不得申言欲顯者牽於文辭<lb/>
而談不得騁爲弊之甚由古而然夫能革之誠在今<lb/>
<pb n="KR4d0069_SBCK_025-7a"/>
日皇上垂衣御圖側席延士詔郡國以充賦命公卿<lb/>
而署奏而末學庸妄亦預試言開陳其端周爰而問<lb/>
上所以講求至治之本下所以展盡思慮之秋也䇿<lb/>
以謂古之四民罔敢雜處之義而今取士故有異類<lb/>
之防端木膠鬲倪寛王猛之徒謂不可限以定居黄<lb/>
憲胡廣桑羊叔敖之賢謂不可責其世職以古之鑒<lb/>
求今之冝此誠當世之所急也且夫至治之世四民<lb/>
異居士處間燕談仁義禮樂於是乎興農服力穡限<lb/>
井田衣食於是乎足工述巧以備器用商逹貨以遷<lb/>
有無少而習之各有常分故命射以觀其徳命御以<lb/>
<pb n="KR4d0069_SBCK_025-7b"/>
論其行如是則可以官賢材而不肖者有所勸不耕<lb/>
則祭無盛不𧖟則衣無帛如是則可以禁㳺手而趨<lb/>
末者著於本器竒者殺以杜工之僞關譏弗征以檢<lb/>
商之猾此聖王所以治天下之本罪<hi>疑</hi>不得以異物<lb/>
遷也及周之晚漢繼而興救時之冝猶有可取士雖<lb/>
不選於里而有孝㢘之舉農欲勸之使勤故有力田<lb/>
之秩有市籍則不得仕禁乗車之抑其豪行之當時<lb/>
猶為進士<hi>疑</hi>降及弊末適於權冝有入貲以為郎有<lb/>
入粟而拜爵農商雜進黒白混然今國家監太清以<lb/>
為治求王道之大端務思真賢以登庶位故於貢士<lb/>
<pb n="KR4d0069_SBCK_025-8a"/>
之制亦有異類之防此誠法古為政之要也然自井<lb/>
田一墮四民失業士不本郷里舉不明真僞後世之<lb/>
取賢者冝條禁之故有行限年之制有復郷舉之請<lb/>
有立秀才之科有立中正以品功伐之髙下有從土<lb/>
斷以禁人士之流移科條益嚴變更非一賢否之辨<lb/>
未覩其真豈非制其末而失其要歟方今詔郡國歲<lb/>
貢謹土著以占數先郷議而覈實然患條禁乆行甄<lb/>
明不暇者誠由制之未得其術爾必若取人以才考<lb/>
行以實舉賢者上賞以旌功不肖者黜地以明罰自<lb/>
然無冐舉之過有得人之盛又何患工商雜以並進<lb/>
<pb n="KR4d0069_SBCK_025-8b"/>
士類混而無别乎彼作竒巧以蕩心雜良苦而射利<lb/>
謂其媮俗未足敦風在乎禁之以絶其僞而巳若乃<lb/>
端木殖財膠鬲擅利倪寛為御史而稱職王猛與諸<lb/>
葛而並功黄憲有三公之量胡廣明萬事之理桑羊<lb/>
之心計叔敖之善相如此數賢者皆遭遇其時以立<lb/>
勲業故不限以定居責其世職烏得同條而語哉謹<lb/>
對<lb/>
　　　第二道<lb/>
　問古者糾邦禁以敘六典因天討而作五刑所以<lb/>
　申嚴國章明慎時憲恊大中之法助教化之治定<lb/>
<pb n="KR4d0069_SBCK_025-9a"/>
　三尺以著令明一成而不變又赦過宥罪議獄緩<lb/>
　死法天地之茂育象雷雨之作解式顯好生之化<lb/>
　茂宣去殺之仁且肆眚之恩尚廢而不用則時無<lb/>
　滌穢之澤若數以為利則人有委轡之歎折衷之<lb/>
　理願聞嘉言<lb/>
對夫民弊於末心作乎爭徳不可以獨輔也輔之者<lb/>
其刑法乎猛而則殘虐以為暴刑不可以獨任也濟<lb/>
之者其仁恩乎先王由是扶衰世以捄溢即民心而<lb/>
有作謂天有震耀殺戮我則嚴之以威虐刑罰謂天<lb/>
有生殖長養我則申之以温慈恵和大為之防曲為<lb/>
<pb n="KR4d0069_SBCK_025-9b"/>
之制以商周之盛徳有九刑之典亦知獄與刑之不<lb/>
可去也如此然而議獄緩死羲易之明文眚災肆赦<lb/>
帝典之奥訓周官有三宥新國用輕典皆所以寛民<lb/>
之謂也故肆眚苟廢則時無滌穢之澤是傷乎無恩<lb/>
也數以爲利則人有委轡之歎是因而起弊也折衷<lb/>
之理何以辨之盖周家之政至忠厚也須成康而刑<lb/>
乃錯漢世之徳至寛仁也至文景而獄乃平夫所以<lb/>
致刑之錯獄之平其要非他在削苛刻之深文執議<lb/>
論之平讞無罹民之不逺無縱誅以快怒使愚民知<lb/>
所避姦吏無所弄則獄雖不赦刑将自平且投簞者<lb/>
<pb n="KR4d0069_SBCK_025-10a"/>
不能救饑持鞿者不能御騎又何必申小恵推私恩<lb/>
啓民心之姦弛古刑之典者哉故謂不赦者良醫之<lb/>
針石赦者奔馬之委轡質斯言也不其然乎謹對<lb/>
　　　第三道<lb/>
　問天駟先牧列於祭經圉人圉師實有官局然則<lb/>
　國馬之政其來尚矣皇朝累盛函夏大同華陽之<lb/>
　歸偃息既乆坰野之頌孳生益蕃而又河隴朔方<lb/>
　歲行互市頗積縻於金帛亦罕辨於良駑誠由騎<lb/>
　兵不可以闕供夷落仰資於善價寖為經制著在<lb/>
　有司議者或云承平日深冗費冝革思欲減邊關<lb/>
<pb n="KR4d0069_SBCK_025-10b"/>
　之條禁遂氓庶之貿遷儻緩急於戎容可借資於<lb/>
　民畜恭惟聖治務廣蒭言靡倦極談以光俊域<lb/>
對養馬有夏庌之制掌於周官春秋紀日中之候著<lb/>
於左傳逺郊任乎牧事祭祖標於月令作延廐禁原<lb/>
𧖟著為國經並載方策則國馬之政其可廢乎國家<lb/>
接千歲之大統承五代之末流畫牡荆以指麾包虎<lb/>
皮而載戢聞<hi>一作間</hi>有日矣而猶弗敢忘戰備於不虞<lb/>
内有七校禁衛之屯外有三邊防秋之戍而兵騎之<lb/>
衆畜牧且蕃資河朔以仰足用金帛而交易為日滋<lb/>
乆其費日深然欲減邊防之條禁遂氓庶之貿遷施<lb/>
<pb n="KR4d0069_SBCK_025-11a"/>
之于今未見其得何則探寳貨以懷利者此夷落之<lb/>
民所甚欲也商功利以惜費則主計之臣所徧明也<lb/>
若乃捐有餘之寳獲爲兵之備以其所有易其所無<lb/>
斯誠利害可明而經乆弗變之制也非互市不能以<lb/>
足用歸氓庶則懼乎起姦顓蒙所見故在於此謹對<lb/>
　　　第四道<lb/>
　問粤若姬氏肇自邰封佐堯而爲農師居豳成於<lb/>
　王業綿綿之瓞本仁積功膴膴之原聿來胥宇逮<lb/>
　文武之景化𬒳𡵨鎬之故區繼聖嗣興定命攸厚<lb/>
　相兹河洛之宅求乎天地之中澗瀍之間風雨所<lb/>
<pb n="KR4d0069_SBCK_025-11b"/>
　㑹在禮也載土圭之法於書也兆龜墨之祥逖觀<lb/>
　獻卜之文顯著徙都之事何乃丘明作傳康王有<lb/>
酆宫之朝杜預垂言平王為東周之始豈先後之<lb/>
　殊致将方策之失傳矧又奉春始謀極談秦地之<lb/>
　固孟堅能賦頗㭊西賔之問建邦之利折理奚長<lb/>
　諒兹俊髦精于經傳敷言條對勿尚猥并<lb/>
對肇祖乎后稷以至乎赧王流徳而深厚者莫大乎<lb/>
西周始封乎邰土卒終於洛都因世而相宅者逮歷<lb/>
乎七百方策之所並載詩頌之所歌舞可略而談也<lb/>
若乃武王在鎬繼文而有聲周公踐祚相成而負扆<lb/>
<pb n="KR4d0069_SBCK_025-12a"/>
即神臯以開壤據澗瀍之上㳺是為洛都以徙周邑<lb/>
然而丘明作傳康王有酆宫之朝杜預垂言平王為<lb/>
東周之始此策所以疑而問者得非洛之初營周都<lb/>
既定但遷九鼎以居其中及周徳之下衰始平王之<lb/>
東徙迹先後之可見非方策之失傳也夫守金城之<lb/>
府據繞霤之固扼關中之形勢者彊秦之興也此奉<lb/>
春以是建策而為髙皇說也因土圭之影迹宗周之<lb/>
舊當天下而宅中者東漢之盛也此孟堅之所以因<lb/>
賦而陳光武之業也夫圯耿徙亳成湯非一邦而理<lb/>
在𡵨居鎬姬氏不共邑而興世之盛衰顧徳薄厚而<lb/>
<pb n="KR4d0069_SBCK_025-12b"/>
巳又烏稱建邦之利哉故東西二都皆兩漢由之而<lb/>
興廢也謹對<lb/>
　　　第五道<lb/>
　問聽徳惟聦前王之至訓嘉言罔伏舉善之令猷<lb/>
　國家守承平之基御中區之廣地利無極齒籍益<lb/>
蕃各有爭心必虞彊詐之患或非良吏慮興枉濫<lb/>
　之尤故立肺石以逹窮民設匭函以開言路而又<lb/>
　俾之轉對復彼制科思廣所聞遂延多士屬兹舉<lb/>
　首将列仕塗以何道致民之暴者興仁智者無訟<lb/>
　以何術使吏之酷者存恕貪者守㢘試舉所長用<lb/>
<pb n="KR4d0069_SBCK_025-13a"/>
　觀精識<lb/>
對帝堯之徳非不聖也必乗九功而興虞舜之明非<lb/>
不智也必開四聦之聽大禹之勤求賢士乃至乎王<lb/>
漢家之並建豪英以翼乎治誠以一人之聖據羣元<lb/>
之尊王道之寖微寖昌生民之或仁或鄙理有未燭<lb/>
思求其端是以垂精留神廣覽兼聽居以側遲賢之<lb/>
席行則馳裹輪之車施及於方外而弗遺退託於不<lb/>
明而求輔其勤若此猶懼乎弗及也故今國家所以<lb/>
覽照前古講求舊規下明詔以開不諱之門設匭函<lb/>
以廣言者之路復轉對以採搢紳之議立制策以待<lb/>
<pb n="KR4d0069_SBCK_025-13b"/>
儁良之言者意在兹乎猥惟檮昧之微舉皆管淺之<lb/>
說夫欲民之暴者興仁智者無訟在乎庠序以明教<lb/>
化欲吏之酷者存恕貪者守㢘在乎嚴督責而明科<lb/>
條為治之方不過乎是而已謹對<lb/>
　　　國學試策三道<hi>并問目</hi>
　問詩刪風雅有一國四方之殊書載典謨實二帝<lb/>
　三王之道君臣之制有别小大之政不侔然而關<lb/>
　雎王者之風反繫於周公之化秦誓諸侯之事乃<lb/>
附於訓誥之餘究其閎綱必有微旨且巧言者丘<lb/>
　明為耻傳春秋蒙誣艷之譏恵人者子産用心作<lb/>
<pb n="KR4d0069_SBCK_025-14a"/>
　丘賦𬒳蠆尾之謗謂之誣艷非巧言乎目之蠆尾<lb/>
　豈恵人也夫子又何謂之同耻歎其遺愛者哉子<lb/>
　大夫博識洽聞彊學待問請談大義用釋深疑<lb/>
對舉賢而問炎漢之得人射策程材有唐之明詔晁<lb/>
錯明國家之大體仲舒究春秋之一元皆條對于篇<lb/>
章備天子之親覽劉蕡述兵農之大略微之以才識<lb/>
而中科然品覈其言詞由有司而考第皇上思講勛<lb/>
華之閎道欲舉漢唐之茂規已詔公卿之流博選賢<lb/>
良之士而又申周官辨論之法以考於賢能較成均<lb/>
上㳺之徒並升於歲貢退媿拘儒亦當奥問夫近世<lb/>
<pb n="KR4d0069_SBCK_025-14b"/>
取士之弊䇿試爲先談無用之空文角不急之常論<lb/>
知井田之不能復妄設沿革之辭知榷酤之不可除<lb/>
虚開利害之說或䇿之者鉤探微細殆皆㳺談而對<lb/>
之者骫骳曲辭僅能塞問棄本求末捨實得華若乃<lb/>
詩書之可疑聖賢之異行樂所以導和而率俗官所<lb/>
以共治而建中此皆聖師之所談明問之至要敢陳<lb/>
臆見用備詢求䇿曰詩刪風雅有一國四方之殊書<lb/>
載典謨是二帝三王之道關雎王者之風反繫於周<lb/>
公之化秦誓諸侯之事乃附於訓誥之餘考其本因<lb/>
可爲梗槩夫述四始之要明五際之變始之以風終<lb/>
<pb n="KR4d0069_SBCK_025-15a"/>
之以頌以厚風俗以察盛衰此詩之所以作也而變<lb/>
風變雅有六義之殊焉關雎王化之基三百五篇推<lb/>
其首而周南之作<hi>一作化</hi>亦繫其列者盖姬旦分陜而<lb/>
居天子與之共治故其政化之美得繫于王者之風<lb/>
也述百篇為歷代之寳斷之自唐迄之以周以陳典<lb/>
謨以為約束此書之所以設也作誥作誓皆三王之<lb/>
事焉成湯有罪已之言五十九篇載其義而秦侯之<lb/>
誓亦參其末者盖穆公伐晉之辭夫子善之於改過<lb/>
故其誡令之說亦附訓誥之餘不然夫仲尼述堯舜<lb/>
刪詩書著為不刋以示來葉豈容其失乎且巧言者<lb/>
<pb n="KR4d0069_SBCK_025-15b"/>
丘明所耻恵人者子産用心著于前經此可明矣先<lb/>
儒稱仲尼立一王之法始修春秋而親授丘明使之<lb/>
作傳及范寗欲專糓梁一家故蒙以誣艷之譏前志<lb/>
稱子産猶衆人之母善其養民而臨治鄭國能行其<lb/>
恵及國人怨其丘賦之重歛故𬒳以蠆尾之謗夫傳<lb/>
一經之義非曲而暢之盖不能詳也救一時之弊盖<lb/>
推<hi>一作權</hi>而行之非為毒也學者偏見妄云誣艷豈丘<lb/>
明之失歟國人無知謗以蠆尾非子産之過矣況以<lb/>
仲尼之聖作經親授豈有繆舉乎國僑既死國人皆<lb/>
罷不曰恵乎冝其同巧言之為耻以遺愛而見稱也<lb/>
<pb n="KR4d0069_SBCK_025-16a"/>
荒孱之說敢以此聞謹對<lb/>
　　　第二道<lb/>
　問樂由中出音以心生自金石畢陳咸韶間作莫<lb/>
　不恊和律吕感暢神靈雖嗜欲之變萬殊思慮之<lb/>
　端百致敦和飾喜何莫由斯是以哀樂和睽則噍<lb/>
　殺嘽緩之音應其外禮信殊衍則<hi>一作雖</hi>大雅小雅<lb/>
　之歌異其冝鍾期改聽於流水伯喈囬車於欲殺<lb/>
　戚憂未弭子夏不能成聲感㮣形言孟甞所以抆<lb/>
　泣斯則樂由志革音以情遷盖心術定其慘舒鏗<lb/>
　鏘發之影響是以亡陳遺曲唐人不以爲悲文皇<lb/>
<pb n="KR4d0069_SBCK_025-16b"/>
　劇談杜生於斯結舌謂致樂可以導志将此音不<lb/>
　足移人先王立樂之方君子審音之旨請論<hi>一作為</hi>
　詳悉傾竚洽聞<lb/>
對人肖天地之貌故有血氣仁智之靈生禀隂陽之<lb/>
和故形喜怒哀樂之變物所以感乎目情所以動乎<lb/>
心合之為大中發之為至和誘以非物則邪僻之将<lb/>
入感以非理則流蕩而忘歸盖七情不能自節待樂<lb/>
而節之至性不能自和待樂而和之聖人由是照天<lb/>
命以窮根哀生民之多欲順導其性大為之防為播<lb/>
金石之音以暢其律為制羽毛之采以飾其容發焉<lb/>
<pb n="KR4d0069_SBCK_025-17a"/>
爲徳華聽焉逹天理此六樂之所以作三王之所由<lb/>
用人物以是感暢心術於焉慘舒也故樂記之文噍<lb/>
殺嘽緩之音以隨哀樂而應乎外師乙之說以小雅<lb/>
大雅之異禮信而各安於冝夫姦聲正聲應感而至<lb/>
好禮好信由性則然此則禮信之常也若夫流水一<lb/>
奏而子期賞音殺聲外形則伯喈興歎子夏戚憂而<lb/>
不能成聲孟甞聽曲而爲之墮睫亡陳之曲唐人不<lb/>
悲文皇劇談杜生靡對斯瑣瑣之濫音曽非聖人之<lb/>
至樂語其悲適足以蹙匹夫之意謂其和而不能暢<lb/>
天下之樂且黄鍾六律之音尚賤於末節大武三王<lb/>
<pb n="KR4d0069_SBCK_025-17b"/>
之事猶譏於未善況鼔琴之末技亡國之遺音又烏<lb/>
足道哉必欲明教之導志音之移人粗舉一端請陳<lb/>
其說夫順天地調隂陽感人以和適物之性則樂之<lb/>
導志将由是乎本治亂形哀樂歌政之本動民之心<lb/>
則音之移人其在兹矣帝堯之大章成湯之大濩乃<lb/>
是先王立樂之方延陵之聘魯夫子之聞韶則見君<lb/>
子審音之旨謹對<lb/>
　　　第三道<lb/>
　問建官惟百帝堯之閎規涖事惟能武成之令典<lb/>
　然則簡易之理斯得爵禄之馭有經自卜洛伻圖<lb/>
<pb n="KR4d0069_SBCK_025-18a"/>
　述天定位别九服廣輪之數辨一圻國邑之冝乃<lb/>
　六卿在郊五家為比咸用蒙士尸於厥官教以和<lb/>
　親禁其愛惡惟列爵之既衆豈取士之盡賢匪徒<lb/>
　百里比肩尚艱於充選抑亦一命授職咸仰於代<lb/>
　耕以夫至寡治衆之言清心省事之論㑹其歸趣<lb/>
　不乃異乎是以秦漢已還抑而不舉得非折衷難<lb/>
　用相治乎象魏舊章人倫彞訓遟聞清論用折深<lb/>
　疑<lb/>
對天生民而樹之牧執政以馭邦王建國以辨其方<lb/>
設官而分理列職乎庶位立民之大中以登至平皆<lb/>
<pb n="KR4d0069_SBCK_025-18b"/>
由此道帝堯以巍巍之功臻乎靜治故建官惟百緝<lb/>
熈於大猷姬周以郁郁之風縟乎至化故涖事惟能<lb/>
否揚於景鑠逮夫卜洛開基述天定位别九服而有<lb/>
等建六官而分職至于六卿在郊五家為比並列官<lb/>
敘教於民人嬴政并諸侯之彊姍古以自是其制不<lb/>
經搢紳者罕道炎漢承孤秦之弊日給不暇相沿末<lb/>
流貴因循而不比崇<hi>疑</hi>民𬒳乎無為之化故官雖至<lb/>
簡亦可以治平姬周承二代之弊意在救時之失故<lb/>
官必衆建乃能為共治此世之異時之然也雖曰六<lb/>
卿五家為職甚細然由計以㑹要行之誅賞賢者旌<lb/>
<pb n="KR4d0069_SBCK_025-19a"/>
之以勸善不賢者罰之以去惡則列職雖云至衆取<lb/>
人安不盡賢禄何由而濫尸官誠難於充選此宗周<lb/>
所以治安而長乆後世所冝法則而未行也自秦歷<lb/>
漢積弊相沿權冝適時放去古法居位者莫分善惡<lb/>
之真考課者未見誅賞之當故列職彌衆涖事益煩<lb/>
故政立而治不能進官衆而人不必賢夫清心省事<lb/>
之論所以爲此弊而設非爲宗周而談也今欲捨姬<lb/>
周之往軌談秦漢之末規濁源清流未見其可夫惟<lb/>
簡易之深旨賢哲之異能求禮樂之深源述官師之<lb/>
大義此誠逺大之閎體非陋儒之能具也管窺之微<lb/>
<pb n="KR4d0069_SBCK_025-19b"/>
既難於殫見蒭蕘之鄙聊備於周詢謹對<lb/>
外集卷第二十五<lb/>
南省試策第三道徧明<hi>一作偏明</hi>
第四道策問頗㭊<hi>疑是頗折</hi>折理<hi>疑是/㭊理</hi>土圭之影<hi>影合作景</hi>
國學試策第一道是二帝<hi>策題作實二帝</hi>
<pb n="KR4d0069_SBCK_025-20a"/>
<pb n="KR4d0069_SBCK_025-1a"/>
居士集卷第二十五　歐陽文忠公集二十五<lb/>
　墓表六首<lb/>
　　　尚書屯田貟外郎贈兵部貟外郎錢君墓表<lb/>
君諱冶字良範姓錢氏世為彭城人後徙呉興自君<lb/>
之七世祖寶又徙常州之武進曾祖諱某祖諱某父<lb/>
諱某當唐末五代錢氏起餘杭據浙東西為呉越王<lb/>
於是時常州或屬江南或屬呉越而武進錢氏獨不<lb/>
顯一以儒學廉讓行于郷里連三世不仕宋興取江<lb/>
南常州歸于有司君始以州進士舉中景徳二年甲<lb/>
科試祕書省校書郎為楊州廣陵潮州海陽縣令遷<lb/>
<pb n="KR4d0069_SBCK_025-1b"/>
寧國軍節度推官監黃州麻城茶埸遂知縣事遷著<lb/>
作佐郎知蘄州蘄水懐安軍金堂縣又遷祕書丞知<lb/>
泰州如臯縣再遷屯田貟外郎通判宣州未行明道<lb/>
二年六月十一日以疾卒于家享年五十有二君少<lb/>
好學能為文辭家貧其母賢甞躬織絍以資其學問<lb/>
每夜讀書<hi>一有不止字</hi>母為滅燭止之君陽卧母且睡輒<lb/>
復起讀<hi>一有年二十三字</hi>州舉進士第一試禮部髙第遂中<lb/>
甲科為吏長於決獄歷六縣皆有能政潮州自五代<lb/>
時劉氏暴殘其民君為海陽經年民歸業者千餘户<lb/>
由是海陽升為大縣潮之大姓某氏火迹其來自某<lb/>
<pb n="KR4d0069_SBCK_025-2a"/>
家吏捕訊之某家號冤不服太守刁湛曰獄非錢君<lb/>
不可君問大姓得火所發牀足驗之疑里仇家物因<lb/>
率吏入仇家取牀折足合之皆是仇人即服曰火自<lb/>
我出然故遺其迹某家者欲自免也某家誠冤君即<lb/>
日出某家獄致仇人以法舉州稱為<hi>一無此字</hi>神明其佐<lb/>
宣州數決大獄及旁近郡獄有疑者皆歸決於君工<lb/>
部侍郎凌䇿知宣州尤稱君文學曰吏事不足汚子<lb/>
當以文章居臺閣欲薦其文未及而䇿卒初宣州官<lb/>
歲市茶于涇縣命君主之䇿子不肖以惡茶數千斤<lb/>
入于官君立焚之以白䇿䇿益以此知君䇿卒君歎<lb/>
<pb n="KR4d0069_SBCK_025-2b"/>
曰世無知我者矣在麻城以茶課歲増五倍遂遷著<lb/>
作金堂故多盜君以伍保籍民察其出入凡為盜者<lb/>
許其徒告以贖罪盜遂止㑹甘露降其縣明年麥禾<lb/>
大稔麥一莖五𡵨禾一莖五穗者縣人以爲君政所<lb/>
致謂之錢公三瑞君歎曰吾知治民爾瑞豈吾致哉<lb/>
縣人為君立生祠如臯民不農桑以鹽為生君曰使<lb/>
民足以衣食鹽猶農也乃悉求鹽利害為條目民便<lb/>
其利而鹽最増積以石數者至四十五萬君在如臯<lb/>
時年五十或歎其仕不逹君曰使吾政行於民是逹<lb/>
也蔡文忠公為御史中丞數欲引君為御史㑹君卒<lb/>
<pb n="KR4d0069_SBCK_025-3a"/>
君平生所為文章三百餘篇號曰晦書君之皇考贈<lb/>
殿中丞母諸葛氏封萬年縣太君徙封福昌娶蔣氏<lb/>
初封樂安縣君又封福清子男五人曰公餗公瑾公<lb/>
輔公儀公佐蔣氏有賢行自君之卒日以君所為朂<lb/>
其五子以學蔣氏後君二十年以卒卒時公瑾公輔<lb/>
皆以進士及第公瑾為新鄭尉公輔以文章知名當<lb/>
世為太常丞集賢校理錢氏自其相寶徙武進其居<lb/>
與葬皆在其縣之遵教郷敦行里慶曆三<hi>一作二</hi>年九<lb/>
月庚申公餗等葬君于其居之東北原皇里水之北<lb/>
至和二年三月壬午<hi>一無上八字</hi>以蔣夫人從歐陽脩曰<lb/>
<pb n="KR4d0069_SBCK_025-3b"/>
錢姓出陸終蓋顓頊之苗裔始以士為周官乆而以<lb/>
為姓自三代以來無甚顯者至唐末錢氏多居東南<lb/>
及鏐乘亂世起餘杭有地十三州號兼呉越而王<lb/>
者幾百年而武進錢氏獨以隱徳累世不顯豈以力<lb/>
者如彼而以徳者如此哉豈其盛衰遲速之理固有<lb/>
不同哉武進之錢自寶七世至君有聞又有賢子不<lb/>
墜益彰其埶孰止蓋恃力者雖盛而必衰以徳者愈<lb/>
遲而終顯立石刻辭其示彌逺<lb/>
　　　太常博士周君墓表<lb/>
有篤行君子曰周君者孝於其親友於其兄弟居父<lb/>
<pb n="KR4d0069_SBCK_025-4a"/>
母喪與其兄某弟某居于倚廬不飲酒食肉者三年<lb/>
其言必戚其哭必哀除喪而癯然不能勝人事者蓋<lb/>
乆而後復自孔子在魯而魯人不能行三年之喪其<lb/>
弟子疑以為問則非魯而他國可知也孔子殁而其<lb/>
後世又可知也今世之人知事其親者多矣或居喪<lb/>
而不哀者有矣生能事而死能哀或不知喪禮者有<lb/>
矣或知禮而以謂喪主於哀而巳不必合於禮者有<lb/>
矣如周君者事生盡孝居喪盡哀而以禮者也禮之<lb/>
失乆矣喪禮尤廢也今之居喪者惟仕宦婚嫁聽樂<lb/>
不為此特法令之所禁爾其衰麻之數哭泣之節居<lb/>
<pb n="KR4d0069_SBCK_025-4b"/>
處之别飲食之變皆莫知夫有禮也在上位者不以<lb/>
身率其下在下者無所望於其上其遂廢矣乎故吾<lb/>
於周君有所取也君諱堯卿字子俞道州永明縣人<lb/>
也天聖二年舉進士累官至太常博士歷連<hi>一作道</hi>衡<lb/>
二州司理參軍桂州司録知髙安寧化二縣通判饒<lb/>
州未行以慶曆五年六月朔日卒于朝集之舍享年<lb/>
五十有一皇祐五年某月日葬于道州永明縣之紫<lb/>
微岡曽祖諱某祖諱某父諱某贈某官母唐氏封某<lb/>
縣太君娶某氏封某縣君君學長於毛鄭詩左氏春<lb/>
秋家貧不事生産喜聚書居官禄雖薄常分俸以賙<lb/>
<pb n="KR4d0069_SBCK_025-5a"/>
宗族朋友人有慢已者必厚為禮以愧之其為吏所<lb/>
居皆有能政有文集二十卷君有子七人曰諭鼎州<lb/>
司理叅軍曰詵湖州歸安主簿曰謐曰諷曰諲曰說<lb/>
曰誼皆未仕嗚呼孝非一家之行也所以移於事君<lb/>
而忠仁於宗族而睦交於朋友而信始於一郷推之<lb/>
四海表于金石示之後世而勸考君之所施者無不<lb/>
可以書也豈獨俾其子孫之不隕也㢤<lb/>
　　　右班殿直贈右羽林軍將軍唐君墓表<lb/>
嘉祐四年冬天子旣受祫享之福推恩羣臣並進爵<lb/>
秩旣又以及其親若在若亡無有中外逺邇於是天<lb/>
<pb n="KR4d0069_SBCK_025-5b"/>
章閣待制尚書户部貟外郎唐君得贈其皇考驍衞<lb/>
府君爲右羽林軍<hi>一無軍字</hi>將軍府君諱拱字某<hi>一無某字</hi>其<lb/>
先晉原人後徙爲錢塘人曽祖諱休復唐天復中舉<lb/>
明經爲建威<hi>一作武</hi>軍節度推官祖諱仁恭仕呉越王<lb/>
爲唐山縣令累贈諌議大夫父諱謂官至尚書職方<lb/>
郎中累贈禮部尚書府君以父廕補太廟齋郎改三<lb/>
班借職再遷<hi>一作轉</hi>右班殿直監舒州孔城鎭澧州酒<lb/>
稅廵檢泰州鹽埸漳州兵馬監押乾興元年七月某<lb/>
日以疾卒于官享年四十有六府君孝悌於其家信<lb/>
義於其朋友廉讓於其郷里其居於官名公鉅人皆<lb/>
<pb n="KR4d0069_SBCK_025-6a"/>
以為材而未及用也享年不永君子哀之有子曰介<lb/>
字子方舉進士皇祐中甞為御史以言事切直貶春<lb/>
州别駕當是時子方之風悚動天下巳而天子感悟<lb/>
貶未至而復用之今列侍從居諌官自子方為祕書<lb/>
丞始贈府君為太子右清道率府率其為尚書主客<lb/>
貟外郎殿十侍御史裏行又贈府君為右監門衞將<lb/>
軍其為尚書工部貟外郎直集賢院權開封府判官<lb/>
又贈府君為右屯衞將軍其遷户部貟外郎河東轉<lb/>
運使又贈府君為驍衞將軍蓋自登于朝以至榮顯<lb/>
遇天子有事于天地宗廟推恩必及焉府君初娶博<lb/>
<pb n="KR4d0069_SBCK_025-6b"/>
陵崔氏贈仙游縣太君後娶崔氏贈清河縣太君皆<lb/>
衞尉卿仁冀之女生一男介也五女長適太子中舍<lb/>
盧圭次適歐陽昊早卒次適橫州推官髙定次適進<lb/>
士陸平仲次適著作佐郎陳起慶曆三年八月某日<lb/>
以府君及二夫人之喪合葬于江陵龍山之東原後<lb/>
十有七年廬陵歐陽脩乃表於其墓曰嗚呼余於此<lb/>
見朝廷所以襃寵勸勵臣子之意豈不厚哉又以見<lb/>
士之為善者雖堙没幽鬱其潜徳隱行必有時而發<lb/>
而遲速顯晦在其子孫然則為人之子者其可不自<lb/>
勉哉蓋古之為子者禄不逮養則無以及其親矣今<lb/>
<pb n="KR4d0069_SBCK_025-7a"/>
之為子者有克自立則尚有榮名之寵焉其所以教<lb/>
人之孝者篤於古也深矣子方進用於時其所以榮<lb/>
其親者未知其止也姑立表以待焉<lb/>
　　　胡先生墓表<lb/>
先生諱瑗字翼之姓胡氏其上世為陵州<hi>一作京兆</hi>人後<lb/>
為泰州如臯<hi>一作海陵</hi>人先生為人師言行而身化之使<lb/>
誠明者逹昏愚者勵而頑傲者革故其為法嚴而信<lb/>
為道乆而尊師道廢乆矣自景祐明道以來學者有<lb/>
師惟先生曁泰山孫明復石守道三人而先生之徒<lb/>
最盛其在湖州之學弟子去來常數百人各以其經<lb/>
<pb n="KR4d0069_SBCK_025-7b"/>
轉相傳授其教學之法最備行之數年東南之士莫<lb/>
不以仁義禮樂為學慶曆四年天子開天章閣與大<lb/>
臣講天下事始慨然詔州縣皆立學於是建太學於<lb/>
京師而有司請下湖州取先生之法以為太學法至<lb/>
今為著令後十餘年先生始來居太學學者自逺而<lb/>
至太學不能容取旁官署<hi>一作字</hi>以為學舍禮部貢舉<lb/>
歲所得士先生弟子十常居四五其髙第者知名當<lb/>
時或取<hi>一作中</hi>甲科居顯仕其餘散在四方隨其人賢<lb/>
愚皆循循雅飭其言談舉止遇之<hi>一無二字</hi>不問可知為<lb/>
先生弟子其學者相語稱先生不問可知為胡公也<lb/>
<pb n="KR4d0069_SBCK_025-8a"/>
先生初以白衣見天子論樂拜<hi>一有試字</hi>祕書省校書郎<lb/>
辟丹州軍事推官改密州觀察推官丁父憂去職服<lb/>
除為保寧軍節度推官遂居湖學召為諸王宫教授<lb/>
以疾免已而以太子中舍致仕遷殿中丞於家皇祐<lb/>
中驛召至京師議樂復以為大理評事兼太常寺主<lb/>
簿又以疾辭歲餘為光禄寺丞國子監直講廼居太<lb/>
學遷大理寺丞賜緋衣銀魚嘉祐元年遷太子中允<lb/>
充天章閣侍講仍居太學已而病不能朝天子數遣<lb/>
使者存問又以太常博士致仕東歸之日太學之諸<lb/>
生與朝廷賢士大夫送之東門執弟子禮路人嗟歎<lb/>
<pb n="KR4d0069_SBCK_025-8b"/>
以為榮以四年六月六日卒于杭州享年六十有七<lb/>
以明年十月五日葬于烏程何山之原其世次官邑<lb/>
與其行事莆陽蔡君謨具<hi>一作旦</hi>誌于幽堂嗚呼先生<lb/>
之徳在乎人不待表而見於後世然非此無以慰學<lb/>
者之思乃掲于其墓之原六年八月三日廬陵歐陽<lb/>
脩述<lb/>
　　　瀧岡阡表<lb/>
嗚呼惟我皇考崇公卜吉于瀧岡之六十年其子脩<lb/>
始克表於其阡非敢緩也蓋有待也脩不幸生四歲<lb/>
而孤太夫人守節自誓居窮<hi>一作貧</hi>自力於衣食以長以<lb/>
<pb n="KR4d0069_SBCK_025-9a"/>
教俾至于成人太夫人告之曰汝父為吏廉而好施<lb/>
與喜賔客其俸禄雖薄常不使有餘曰母以是為我<lb/>
累故其亡也無一瓦之覆一壠之植<hi>碑本作殖</hi>以庇而為<lb/>
生吾何恃而能自守邪吾於汝父知其一二以有待<lb/>
於汝也自吾為汝家婦不及事吾姑然知汝父之能<lb/>
養也汝孤而㓜吾不能知汝之必有立然知汝父之<lb/>
必將有後也吾之始歸也汝父免於母喪方逾年歲<lb/>
時祭祀則必涕泣曰祭而豐不如養之薄也間御酒<lb/>
食則又涕泣曰昔常<hi>一作吾</hi>不足而今有餘其何及也<lb/>
吾始一二見之以為新免於喪適然耳旣而其後常<lb/>
<pb n="KR4d0069_SBCK_025-9b"/>
然至其終身未甞不然吾雖不及事姑而以此知汝<lb/>
父之能養也汝父為吏甞夜燭治官書屢廢而歎吾<lb/>
問之則曰此死獄也我求其生不得爾吾曰生可求<lb/>
乎曰求其生而不得則死者與我皆無恨也<hi>一無也字</hi>矧<lb/>
求而有得邪以其有<hi>一本有字作求而</hi>得則知不求而死者<lb/>
有恨也夫常求其生猶失之死而世<hi>一作况</hi>常求其死<lb/>
也回顧乳者劒<hi>一作抱</hi>汝而立于旁因指而歎曰術者<lb/>
謂我歲行在戍將死使其言然吾不及見兒之立也<lb/>
後當以我語告之其平居教他子弟常用此語吾耳<lb/>
熟焉故能詳也其施於外事吾不能知其居于家無<lb/>
<pb n="KR4d0069_SBCK_025-10a"/>
所矜飾而所為如此是眞發於中者邪嗚呼其心厚<lb/>
於仁者邪此吾知汝父之必將有後也汝其勉之夫<lb/>
養不必豐要於孝利雖不得博於物要其心之厚於<lb/>
仁吾不能教汝此汝父之志也脩泣而志之不敢忘<lb/>
先公少孤力學咸平三年進士及第為道州判官泗<lb/>
綿二州推官又為泰州判官享年五十有九葬沙溪<lb/>
之瀧岡太夫人姓鄭氏考諱徳儀世為江南名族太<lb/>
夫人恭儉仁愛而有禮初封福昌縣太君進封樂安<lb/>
安康彭城三郡太君自其家少微<hi>一作賤</hi>時治其家以<lb/>
儉約其後常不使過之曰吾兒不能苟合於世儉薄<lb/>
<pb n="KR4d0069_SBCK_025-10b"/>
所以居患難也其後脩貶夷陵太夫人言笑自若曰<lb/>
汝家故貧賤也<hi>碑本無六字</hi>吾處之有素矣汝能安之吾<lb/>
亦安矣自先公之亡二十年脩始得禄而養又十有<lb/>
二年列官于朝始得贈封其親又十年脩為龍圗閣<lb/>
直學士尚書<hi>一無尚書字</hi>吏部郎中留守南京太夫人以<lb/>
疾終<hi>一作卒</hi>于官舍享年七十有二又八年脩以非才<lb/>
入副樞宻遂參政事又七年而罷自登二府天子推<lb/>
恩襃其三世故<hi>一作蓋</hi>自嘉祐以來逢國大慶必加寵<lb/>
錫皇曽祖府君累贈金紫光禄大夫太師中書令曽<lb/>
祖妣累封楚國太夫人皇祖府君累贈金紫光禄大<lb/>
<pb n="KR4d0069_SBCK_025-11a"/>
夫太師中書令兼尚書令祖妣累封呉國太夫人皇<lb/>
考崇公累贈金紫光禄大夫太師中書令兼尚書令<lb/>
皇妣累封越國太夫人今上初郊皇考賜爵為崇國<lb/>
公太夫人進號魏<hi>一作韓</hi>國於是小子脩泣而言曰嗚<lb/>
呼為善無不報而遲速有時此理之常也惟我祖考<lb/>
積善成徳冝享其隆雖不克有於其躬而賜爵受封<lb/>
顯榮襃大實有三朝之錫命是足以表見於後世而<lb/>
庇頼其子孫矣乃列其世譜具刻于碑旣又載我皇<lb/>
考崇公之遺訓太夫人之所以教而有待於脩者並<lb/>
掲于阡俾知夫小子脩之徳薄能鮮遭時竊位而幸<lb/>
<pb n="KR4d0069_SBCK_025-11b"/>
全大節不辱其先者兵來有自熈寜三年歲次庚戍<lb/>
四月辛酉朔十有五日乙亥男推誠保徳崇仁翊戴<lb/>
功臣觀文殿學士特進行兵部尚書知青州軍州事<lb/>
兼管内勸農使充京東東路安撫使上柱國樂安郡<lb/>
開國公食邑四千三百户食實封一千二百户脩表<lb/>
　　　集賢校理丁君墓表<lb/>
君諱寶臣字元珍姓丁氏常州晉陵人也景祐元年<lb/>
舉進士及第為峽州軍事判官淮南節度掌書記杭<lb/>
州觀察判官改太子中允知剡縣徙知端州遷太常<lb/>
丞愽士坐海賊儂智髙䧟城失守奪一官徙置黃州<lb/>
<pb n="KR4d0069_SBCK_025-12a"/>
乆之復得太常丞監湖州酒稅又復博士知諸曁縣<lb/>
編校祕閣書籍遂為校理同知太常禮院君為人外<lb/>
和怡而内謹立望其容貌進趨知其君子人也居郷<lb/>
里以文行稱少孤與其兄篤於友悌兄亡服喪三年<lb/>
曰吾不幸㓜失其親兄吾父也慶曆中詔天下大興<lb/>
學校東南多學者而湖杭尤盛君居杭學為教授以<lb/>
其素所學問而自修於郷里者教其徒乆而學者多<lb/>
所成就其後天子患館閣職廢特置編校八貟其選<lb/>
甚精乃自諸曁召居祕閣君治州縣聽決精明賦役<lb/>
有法民畏信而便安之其始治剡也如此後治諸曁<lb/>
<pb n="KR4d0069_SBCK_025-12b"/>
剡鄰邑也其民聞其來讙曰此剡人愛而思之謂不<lb/>
可復得者也今吾民乃幸而得之而君亦以治剡者<lb/>
治之由是所至有聲及居閣下淡然不以勢利動其<lb/>
心未甞走謁公卿與諸學士羣居恂恂人皆愛親之<lb/>
蓋其召自諸曁也以材行選及在館閣乆而朝廷益<lb/>
知其賢英宗毎論人物屢稱之國家自削除僣偽東<lb/>
南遂無事偃兵弛備者六十餘年矣而嶺外尤甚其<lb/>
山海荒闊列郡數十皆爲下州朝廷命吏常以一縣<lb/>
視之故其守無城其戍無兵一日智髙乘不備䧟邕<lb/>
州殺將吏有衆萬餘人順流而下潯梧封康諸小州<lb/>
<pb n="KR4d0069_SBCK_025-13a"/>
所過如破竹吏民皆望而散走獨君猶率羸卒百餘<lb/>
拒戰殺六七人旣敗亦走初賊未至君語其下曰幸<lb/>
得兵數千人伏小湘峽扼至險以擊驕兵可必勝也<lb/>
乃請兵於廣州凡九請不報又甞得賊覘者一人斬<lb/>
之賊旣平議者謂君文學冝居臺閣備侍從以承顧<lb/>
問而眇然以一儒者守空城提百十飢羸之卒當萬<lb/>
人卒至之賊可謂不幸而天子亦以謂縣官不素設<lb/>
備而責守吏不以空手捍賊冝原其情故一切輕其<lb/>
法而君以甞請兵不得又能拒戰殺賊則又輕之故<lb/>
他失守者皆奪兩官而君奪一官巳而知其賢復召<lb/>
<pb n="KR4d0069_SBCK_025-13b"/>
用後十餘年御史知雜蘇寀受命之明日建言請復<lb/>
治君前事奪其職而黜之天子知君賢不可以一眚<lb/>
廢而先帝巳察其罪而輕之矣又數更大赦且罪無<lb/>
再坐然猶以御史新用故屈君使少避而不傷之也<lb/>
乃用其校理歲滿所當得者即以君通判永州方待<lb/>
闕於晉陵以治平四年四月某甲子暴中風眩一夕<lb/>
卒享年五十有八累官至尚書司封貟外郎階朝奉<lb/>
郎勲上輕車都尉曾祖諱某祖諱某皆不仕父諱某<lb/>
贈尚書工部侍郎母張氏仙游縣太君君娶饒氏封<lb/>
晉陵縣君先卒子男四人曰隅曰除曰隮皆舉進士<lb/>
<pb n="KR4d0069_SBCK_025-14a"/>
曰恩兒才一歲女一人適著作佐郎集賢校理胡宗<lb/>
愈君旣卒天子憫然推恩録其子隅為太廟齋郎君<lb/>
之平生履憂患而遭困阨處之安焉未甞見戚戚之<lb/>
色其於窮逹壽夭知有命固無憾於其心然知君之<lb/>
賢哀其志而惜其命止於斯者不能無恨也於是相<lb/>
與論著君之大節伐石紀辭以表見於後世庶幾以<lb/>
慰其思焉熈寧元年六月十四日廬陵歐陽脩述<lb/>
居士集卷第二十五<lb/>
　熈寧五年秋七月男發等編定<lb/>
<pb n="KR4d0069_SBCK_025-14b"/>
　　紹熈二年三月郡人孫謙益校正<lb/>
　周君墓表諸本皆作君諱某字某某州某縣人朝<lb/>
　佐竊謂篤行君子正頼公文以傳逺豈可逸其名<lb/>
　字郷里乃為考舂陵志悉書之<lb/>
錢君墓表悉求<hi>一作多求</hi>賢行<hi>一作節行</hi>
唐君墓表父諱謂<hi>一作渭</hi>
胡先生墓表景祐明道<hi>一作明道景祐為是</hi>於京師<hi>於一作于</hi>
瀧岡阡表吾始<hi>石本作始吾</hi>
丁君墓表召自諸曁也以材行選<hi>也一作巳</hi>曾祖諱輝祖<lb/>
諱諒父諱柬之<hi>一本如此</hi>
</p>
<p>
</p>
  </div>
</body>
</text>
</TEI>
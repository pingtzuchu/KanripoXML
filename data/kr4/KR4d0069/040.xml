<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_040-1a"/>
居士集卷第四十　歐陽文忠公集四十<lb/>
　　記八首<lb/>
　　　菱谿石記<lb/>
菱谿之石有六其四爲人取去其一差小而尤竒亦<lb/>
藏民家其最大者偃然僵卧於谿側以其難徙故得<lb/>
獨存每歳寒霜落水涸而石出谿傍人見其可怪徃<lb/>
徃祀以爲神菱谿按圖與經皆不載唐㑹昌中刺史<lb/>
李濆爲荇谿記云水出永陽嶺西經皇<hi>一作黄</hi>道山下<lb/>
以地求之今無所謂荇谿者詢於滁州人曰此谿是<lb/>
也楊行密有<hi>一作據</hi>淮南淮人爲諱其嫌名以荇爲菱<lb/>
<pb n="KR4d0069_SBCK_040-1b"/>
理或然也谿傍若有遺址云故將劉金之宅石即劉<lb/>
氏之物也金僞<hi>一作爲</hi>呉時貴將與行密俱起合淝號<lb/>
三十六英雄金其一也金本武夫悍<hi>一作驍</hi>卒而乃能<lb/>
知愛賞竒異爲兒女子之<hi>一作所</hi>好豈非遭逢亂世功<lb/>
成志得驕於冨貴之佚欲而然邪想其陂池臺榭竒<lb/>
木異草與此石稱亦一時之盛哉今劉氏之後散爲<lb/>
編民<hi>一作氓</hi>尚有居谿旁者予感夫人物之廢興<hi>一無此字</hi>
惜其可愛而<hi>一有反字</hi>棄也乃以三牛曵置幽谷又索其<lb/>
小者得於白塔民朱氏遂立于亭之南北亭負城而<lb/>
近以爲滁人歳時嬉遊之好夫物之竒者弃没於幽<lb/>
<pb n="KR4d0069_SBCK_040-2a"/>
逺則可惜置之耳目則愛者不免取之而去嗟夫劉<lb/>
金者雖不足道然亦可謂雄勇<hi>一作勇悍</hi>之士其平生志<lb/>
意豈不偉哉及其後世荒堙零落至於子孫泯没而<lb/>
無聞況欲長有此石乎用此<hi>一無此二字</hi>可爲冨貴者之<lb/>
戒而好竒之士聞此石者<hi>一作聞石而來</hi>可以一賞而足何<lb/>
必取而去也哉<lb/>
　　　海陵許氏南園<hi>一作園亭</hi>記<lb/>
髙陽許君子春治其海陵郊居之南爲小園作某亭<lb/>
某堂于其間許君爲江浙荆淮　制置發運使其<lb/>
所領六路七十六州之廣凡賦斂之多少山川之逺<lb/>
<pb n="KR4d0069_SBCK_040-2b"/>
近舟楫之徃來均節轉徙視江湖數千里之外如運<lb/>
諸其<hi>一無此字</hi>掌能使人樂爲而事集當國家用兵之後<lb/>
修前人乆廢之職𥙷京師匱乏之供爲之六年厥績<lb/>
大著自國子博士遷主客貟外郎由判官爲副使夫<lb/>
理繁而得其要則簡簡則易行而不違惟簡與易然<lb/>
後其力不勞而有餘夫以制置七十六州之有餘治<lb/>
數畝之地爲園誠不足施其智而於君之事亦不足<lb/>
書君之羙衆矣予特書其一節可以示海陵之人者<lb/>
君本歙人世自孝德其先君司封喪其父母事其兄<lb/>
如父戒其妻事其嫂如姑衣雖弊兄未易衣不敢易<lb/>
<pb n="KR4d0069_SBCK_040-3a"/>
食雖具兄未食不敢先食司封之亡一子當得官其<lb/>
兄弟相讓乆之諸兄卒以讓君君今遂顯于朝以大<lb/>
其門君撫兄弟諸子猶已子歳當上計京師而弟之<lb/>
子病君留不忍去其子亦不忍捨君而留遂以俱行<lb/>
君素清貧罄其家貲走四方以求醫而藥必親調食<lb/>
飲必親視至其矢溲亦親候其時節顔色所下<hi>一作疾</hi>
如可理則喜或變動逆節則憂戚之色不自勝其子<lb/>
卒君哭泣悲哀行路之人皆嗟歎嗚呼予見許氏孝<lb/>
悌<hi>一有耆字</hi>著于三<hi>一作四</hi>世矣凡海陵之人過其園者望<lb/>
其竹樹登<hi>一作覩</hi>其臺榭思其宗族少長相從愉愉而<lb/>
<pb n="KR4d0069_SBCK_040-3b"/>
樂於此也愛其人化其善自一家而形一郷由一郷<lb/>
而推之無逺邇<hi>一作近</hi>使許氏之子孫世乆而<hi>一無此字</hi>愈<lb/>
篤則<hi>一作焉</hi>不獨化及其人將見其園間之草木有駢<lb/>
枝而連理也禽鳴之翔集于其間者不爭巢而棲不<lb/>
擇子而哺也嗚呼事患不爲與夫怠而止爾惟力行<lb/>
而不怠以止然後知予言之可信也慶曆八年十二<lb/>
月二十七日廬陵歐陽脩記<lb/>
　　　眞州東園記<lb/>
眞爲州當東南之水㑹故爲江淮兩浙荆湖發運使<lb/>
之治所龍圖閣直學士施君正臣侍御史許君子春<lb/>
<pb n="KR4d0069_SBCK_040-4a"/>
之爲使也得監察御史裏行馬君仲塗爲其判官三<lb/>
人者樂其相得之懽而因其暇日得州之監軍廢營<lb/>
以作東園而日徃遊焉歳秋八月子春以其職事走<lb/>
京師圖其所謂東園者來以示予曰園之廣百畝而<lb/>
流水横其前清池浸其右髙臺起其<hi>一作超而</hi>北臺吾望<lb/>
以拂雲之亭池吾俯以澄虚之閣水吾泛以畫舫之<lb/>
舟敞其中以爲清讌之堂闢其後以爲射賔之圃芙<lb/>
渠芰荷之的歷幽蘭白芷之芬芳與夫佳花美木列<lb/>
植而交隂此前日之蒼煙白露而荆棘也髙甍巨桷<lb/>
水光日景動揺而下上<hi>一作上下</hi>其寛閑深靚可以答逺<lb/>
<pb n="KR4d0069_SBCK_040-4b"/>
響而生清風此前日之頽垣斷塹而荒墟<hi>一作塸</hi>也嘉<lb/>
時令節州人士女嘯歌而管絃此前日之晦㝠風雨<lb/>
鼪鼯鳥獸之嘷音也吾於是信有力焉凡圖之所載<lb/>
蓋其一二之略也若廼升于髙以望江山之逺近嬉<lb/>
于水而逐魚鳥之浮沈其物象意趣登臨之樂覽者<lb/>
各自得焉凡工之所不能畫者吾亦不能言也其爲<lb/>
我書其大槩焉又曰眞天下之衝也四方之賔客徃<lb/>
來者吾與之共樂于此豈獨私吾三人者哉然而<hi>一作</hi>
<hi>其</hi>池臺日益以新草樹日益以茂四方之士無日而<lb/>
不來而吾三人者有時而皆去也豈不眷眷於是哉<lb/>
<pb n="KR4d0069_SBCK_040-5a"/>
不爲之記則後孰知其自吾三人者始也予以謂三<lb/>
君子之材賢足以相濟而又恊于其職知所後先使<lb/>
上下給足而東南六路之人無辛苦愁怨之聲然後<lb/>
休其餘閑又與四方之賢士大夫共樂于此是皆可<lb/>
嘉也乃爲之書廬陵歐陽脩記<lb/>
　　　浮槎山水記<lb/>
浮槎山在慎縣南三十五里或曰浮闍山<hi>一無此五字</hi>或<lb/>
曰浮巢二<hi>一無此字</hi>山其事出於浮圖老子之徒荒怪誕<lb/>
幻之說其上有泉自前世論水者皆弗道余甞讀茶<lb/>
經愛陸羽善言水後得張又新水記載劉伯芻李季<lb/>
<pb n="KR4d0069_SBCK_040-5b"/>
卿所列水次第以爲得之於羽然以茶經考之皆不<lb/>
合又新妄狂險譎之士其言難信頗疑非羽之說及<lb/>
得浮槎山水然後益以羽爲知水者浮槎與龍池山<lb/>
皆在廬州界中較其水味不及浮槎逺甚而又新所<lb/>
記以龍池爲第十浮槎之水弃而不録以此知其所<lb/>
失多矣羽則不然其論曰山水上江次之井爲下山<lb/>
水乳泉石池漫流者上其言雖簡而於論水盡矣浮<lb/>
槎之水發自李侯嘉祐二年李侯以鎭東軍<hi>一無此字</hi>留<lb/>
後出守廬州因遊金陵登蔣山飲其水旣又登浮槎<lb/>
至其山上有石池㳙㳙可愛蓋羽所謂乳泉漫流者<lb/>
<pb n="KR4d0069_SBCK_040-6a"/>
也飲之而甘乃考圖記問於故老得其事迹因以其<lb/>
水遺余於京師予報之曰李侯可謂賢矣夫窮天下<lb/>
之物無不得其欲者冨貴者之樂也至於䕃長松藉<lb/>
豐草聽山溜之潺湲飲石泉之滴瀝此山林者之樂<lb/>
也而山林之士視天下之樂不一動其心或有欲於<lb/>
心顧力不可得而止者乃能退而獲樂於斯彼富貴<lb/>
者之能致物矣而其不可兼者惟山林之樂爾惟冨<lb/>
貴者而不得兼然後貧賤之士有以自足而髙世其<lb/>
不能兩得亦其理與勢之然歟今李侯生長冨貴猒<lb/>
於耳目又知山林之爲樂至於攀縁上下幽隱窮絶<lb/>
<pb n="KR4d0069_SBCK_040-6b"/>
人所不及者皆能得之其兼取於物者可謂多矣李<lb/>
侯折節好學喜交賢士敏於爲政所至有能名凡物<lb/>
不能自見而待人以彰者有矣其物未必可貴而因<lb/>
人以重者亦有矣故予爲志其事俾世知斯<hi>一作竒</hi>泉<lb/>
發自李侯始也三年二月二十有四日廬陵歐陽脩<lb/>
記<lb/>
　　　有美堂記<lb/>
嘉祐二年龍圖閣直學士尚書吏部郎中梅公出守<lb/>
于杭於其行也天子寵之以詩於是始作有美之堂<lb/>
蓋取賜詩之首章而名之以爲杭人之榮然公之甚<lb/>
<pb n="KR4d0069_SBCK_040-7a"/>
愛斯堂也雖去而不忘今年自金陵遣人走京師命<lb/>
予誌之其請至六七而不倦予乃爲之言曰夫舉天<lb/>
下之至美與其樂有不得而兼焉者多矣故窮山水<lb/>
登臨之美者必之乎寛閑之野寂寞之郷而後得焉<lb/>
覽人物之盛麗夸都邑之雄冨者必據乎四逹之衝<lb/>
舟車之㑹而後足焉蓋後放心於物外而此娱意於<lb/>
繁華二者各有適焉然其爲樂不得而兼也今夫所<lb/>
謂羅浮天台衡嶽廬阜洞庭之廣三峽之險號爲東<lb/>
南竒偉秀絶者乃皆在乎丁州小邑僻陋之邦此幽<lb/>
潛之士窮愁放逐之臣之所樂也若乃四方之所聚<lb/>
<pb n="KR4d0069_SBCK_040-7b"/>
百貨之所交物盛人衆爲一都㑹而又能兼有山水<lb/>
之美以資冨貴之娱者惟金陵錢塘然二邦皆僭竊<lb/>
於亂世及聖宋受命海内爲一金陵以後服見誅今<lb/>
其江山雖在而頽垣廢址荒煙野草過而覽者莫不<lb/>
爲之躊躇而悽愴獨錢塘自五代時知尊中國効臣<lb/>
順及其亡也頓首請命不煩干戈今其民幸冨完安<lb/>
樂又其俗習<hi>一作習俗</hi>工巧邑屋華麗蓋十餘萬家環以<lb/>
湖山左右映帶而閩商海賈風㠶浪舶出入於江濤<lb/>
浩渺煙雲杳靄之間可謂盛矣而臨是邦者必皆朝<lb/>
廷公卿大臣若天子之侍從又有四方遊士爲之賔<lb/>
<pb n="KR4d0069_SBCK_040-8a"/>
客故喜占形勝治亭<hi>一作臺</hi>榭相與極遊覽之娱然其<lb/>
於所取有得於此者必有遺於彼獨所謂有美堂者<lb/>
山水登臨之美人物邑居之繁一寓目而盡得之蓋<lb/>
錢塘兼有天下之美而斯堂者又盡得錢塘之美焉<lb/>
冝乎公之甚愛而難忘也梅公清愼好學君子也視<lb/>
其所好可以知其人焉四年八月丁亥廬陵歐陽脩<lb/>
記<lb/>
　　　相州晝錦堂記<lb/>
仕宦而至將相冨貴而歸故郷此人情之所榮而今<lb/>
昔之所同也蓋士方窮時困阨閭里庸人孺子皆得<lb/>
<pb n="KR4d0069_SBCK_040-8b"/>
易而侮之若季子不禮於其嫂買臣見棄於其妻一<lb/>
旦髙車駟馬旗旄導前而騎卒擁後夾道之人相與<lb/>
駢肩累迹瞻望咨嗟而所謂庸夫愚婦者奔走駭汗<lb/>
羞愧俯伏以自悔罪於車塵馬足之間<hi>一有而莫敢仰視五字</hi>
此一介之士得志<hi>一有於字</hi>當時而意氣之盛昔人比之<lb/>
衣錦之榮者也惟大丞相衛國公則不然公相人也<lb/>
世有令德爲時名卿自公少時已擢髙科登顯仕海<lb/>
内之士聞下風而望餘光者蓋亦有年矣所謂將相<lb/>
而富貴皆公所冝素有非如窮阨之人僥倖得志於<lb/>
一時出於庸夫愚婦之不意以驚駭而夸耀之也然<lb/>
<pb n="KR4d0069_SBCK_040-9a"/>
則髙牙大纛<hi>一作斾</hi>不足爲公榮桓圭衮冕不足爲公<lb/>
貴惟德被生民而功施社禝勒之金石播之聲詩以<lb/>
耀後世而垂無窮此公之志而士亦以此望於公也<lb/>
豈止夸一時而榮一郷哉公在至和中甞以武康之<lb/>
節來治於相乃作晝錦之堂于後圃旣又刻詩於石<lb/>
以遺相人其言以快恩讎矜名譽爲可薄蓋不以昔<lb/>
人所夸者爲榮而以爲戒於此見公之視冨貴爲如<lb/>
何而其志豈易量哉故能出入將相勤勞王家而夷<lb/>
險一節至於臨大事決大議垂紳正笏不動聲氣<hi>一作</hi>
<hi>色</hi>而措天下於泰山之安可謂社稷之臣矣其豐功<lb/>
<pb n="KR4d0069_SBCK_040-9b"/>
盛烈所以銘彞鼎而被弦歌者乃邦家之光非閭里<lb/>
之榮也余雖不獲登公之堂幸甞竊誦公之詩樂公<lb/>
之志有成而喜爲天下道也於是乎書尚書吏部侍<lb/>
郎叅知政事歐陽脩記<lb/>
　　　仁宗御飛白記<lb/>
治平四年夏五月余將赴亳假道于汝隂因得閱書<lb/>
於子履之室而雲章爛然輝眏日月爲之正冠肅容<lb/>
再拜而後敢仰視蓋仁宗皇帝之御飛白<hi>一作帛</hi>也曰<lb/>
此寳文閣之所藏也胡爲於子之室乎子履曰曩者<lb/>
天子宴從臣於羣玉而賜以飛白余幸得與賜焉予<lb/>
<pb n="KR4d0069_SBCK_040-10a"/>
窮於世乆矣少不恱於時人流離竄斥十有餘年而<lb/>
得不老死江湖之上者蓋以遭時清明天子嚮學樂<lb/>
育天下之材而不遺一介之賤<hi>一作善</hi>使得與羣賢並<lb/>
遊於儒學之館而天下無事歳時豐登民物安樂天<lb/>
子優游清閑不邇聲色方與羣臣從容於翰墨之娱<lb/>
而余於斯時竊獲此賜非惟一介之臣之榮遇亦朝<lb/>
廷一時之盛事也子其爲我志之余曰仁宗之德澤<lb/>
涵濡於萬物者四十餘年雖田夫野老之無知猶能<lb/>
悲歌思慕於壠畝之間而況儒臣學士得望清光䝉<lb/>
恩寵登金門而上玉堂者乎於是相與泫然流涕而<lb/>
<pb n="KR4d0069_SBCK_040-10b"/>
書之夫玉韞石而珠藏淵其光氣常見於外也故山<lb/>
輝如白虹水變而五色者至寳之所在也今賜書之<lb/>
藏于子室也吾知將有望氣者言榮光起而屬天者<lb/>
必賜書之所在也<hi>一有觀文殿學士刑部尚書歐陽脩謹記</hi>
　　　峴山亭記<hi>一本題上有史光禄修</hi>
峴山臨漢上望之隱然蓋諸山之小者而其名特著<lb/>
於荆州者豈非以其人哉其人謂誰羊祜叔子杜預<lb/>
元凱是已方晉與呉以兵爭常倚荆州以爲重而二<lb/>
子相繼於此遂以平呉而成晉業其功烈巳蓋於當<lb/>
世矣至於風流餘韻藹然𬒳於江漢之間者至今人<lb/>
<pb n="KR4d0069_SBCK_040-11a"/>
猶思之而於思叔子也<hi>一作而於叔子思之</hi>尤深蓋元凱以其<lb/>
功<hi>一作力</hi>而叔子以其仁二子所爲雖不同然<hi>一作謂</hi>皆<lb/>
足以垂於不朽余<hi>一作而</hi>頗疑其反自汲汲於後世之<lb/>
名者何哉傳言叔子甞登兹山慨然語其屬以謂此<lb/>
山常在而前世之士皆巳湮滅於無聞因自顧而悲<lb/>
傷然獨不知兹山待已而名著也元凱銘功於一石<lb/>
一置兹山之上一投漢水之淵是知陵谷有變而不<lb/>
知石有時而磨㓕也豈皆自喜其名之甚而過爲無<lb/>
窮之慮歟將自待者厚而所思者逺歟山故有亭世<lb/>
傳以爲叔子之所遊止也故其屢廢而復興者由後<lb/>
<pb n="KR4d0069_SBCK_040-11b"/>
世慕其名而思其人者多也熈寜元年余友人史君<lb/>
中煇以光禄卿來守襄陽明年因亭之舊廣而新之<lb/>
旣<hi>一無此字</hi>周以回廊之壯又大其後軒使與亭相稱君<lb/>
知名當世所至有聲襄人安其政而樂從其遊也因<lb/>
以君之官名其後軒爲<hi>一作曰</hi>光禄堂又欲紀其事于<lb/>
石以與叔子元凱之名並傳于乆逺君皆不能止也<lb/>
乃來以記屬於余余謂君知慕叔子之風而襲其遺<lb/>
迹則其爲人與其志之所存者可知矣襄人愛君而<lb/>
安樂之如此則君之爲政於襄者又可知矣此襄人<lb/>
之所欲書也若其左右山川之勝勢與夫草木雲煙<lb/>
<pb n="KR4d0069_SBCK_040-12a"/>
之杳靄出没於空曠有無之間而可以備詩人之登<lb/>
髙寫離騷之極目者冝其覽者自得之至於亭屢廢<lb/>
興或自有記或不必究其詳者<hi>一有則字</hi>皆不復道<hi>一有也字</hi>
熈寜三年十月二十有二日六一居士歐陽脩記<lb/>
居士集卷第四十<lb/>
　熈寜五年秋七月男發等編定<lb/>
　　紹熈二年三月郡人孫謙益校正<lb/>
<pb n="KR4d0069_SBCK_040-12b"/>
菱谿石記滁州人<hi>一無州字</hi>即劉<hi>一作乃劉</hi>
東園記監軍<hi>石夲作鹽軍</hi>芙渠<hi>一作/芙蕖</hi>塹<hi>石本作壍</hi>
浮槎山水記浮闍山<hi>石本無山字</hi>問於<hi>石本無於字</hi>而不得兼<lb/>
<hi>而一作之</hi>
有美堂記又有<hi>一作必有</hi>
御飛白記江湖之上<hi>四字上一有於字</hi>
</p>
<p>
</p>
  </div>
</body>
</text>
</TEI>
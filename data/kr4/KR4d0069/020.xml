<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_020-1a"/>
外集卷第二十　歐陽文忠公集七十<lb/>
　　䇿問<lb/>
　　　問進士策題五道<lb/>
問古之人作詩亦因時之得失鬰其情於中而發之<lb/>
於詠歌而巳一人之爲詠歌歡樂悲瘁宜若所繫者<lb/>
未爲重矣然子夏序詩以謂動天地感鬼神莫近於<lb/>
詩者詩之言果足以動天地感鬼神乎<lb/>
問古之爲聖人者莫如舜賢而與聖人近者莫如顔<lb/>
回仲尼稱虞舜不可及而顔氏其殆庶㡬至其稱舜<lb/>
之所爲則曰好問而好察邇言而已稱顔氏之好學<lb/>
<pb n="KR4d0069_SBCK_020-1b"/>
則曰不遷怒不貳過而巳然則如是者是爲不可及<lb/>
與庶㡬乎<lb/>
問漢宣中興丙魏爲相後之人言爲相之賢者必稽<lb/>
焉宜其有興樹之業顯於世也及觀其紀傳亦無他<lb/>
功徳相獨有明堂月令一章吉之事大槩而巳不識<lb/>
丙魏之所以得賢於後世者可得見乎<lb/>
問子丑寅三代之正也孔子何獨行夏之時說者曰<lb/>
夏時質也忠質文三代之政也孔子何獨曰從周之<lb/>
文使夏之時爲正則商周之時不正乎周之政尚文<lb/>
則夏商之政無文乎夫周以子則今之冬十一月乃<lb/>
<pb n="KR4d0069_SBCK_020-2a"/>
春正也商以丑則今之冬十二月乃春正也夫以冬<lb/>
十有一月十有二月頒春正於天下而教民之事無<lb/>
乃與天時相戾歟夫君臣之相和父子之相愛兄弟<lb/>
夫婦之相爲悌順是文之本也仁以守之義以制之<lb/>
禮樂以和節之是文之成也使夏商而無文則夏商<lb/>
之世無君臣父子兄弟夫婦之制歟說者曰三代之<lb/>
正皆同也子丑寅出於後儒之妄也忠質文亦出於<lb/>
後儒之妄也使夫誠出於後儒之妄則孔子安有行<lb/>
時從文之說<lb/>
問周天子之田方千里號稱萬乘萬乘之馬皆具又<lb/>
<pb n="KR4d0069_SBCK_020-2b"/>
有十二閑之馬而六卿三百六十官必皆各有車馬<lb/>
車馬豈不多乎哉千里之地爲田㡬何其牧養之地<lb/>
又㡬何而能容馬若是之多乎哉千里之地爲田㡬<lb/>
何馬之法又如何今天下廣矣常患無馬豈古之善<lb/>
養馬而今不善乎宜有說以對也<lb/>
　　謚議<lb/>
　　　贈太尉夏守贇謚議<lb/>
議曰謹按謚法世篤勤勞曰忠小心恭慎曰僖今考<lb/>
公之行狀言其父以軍校殁戰陣遂獲賞延子以君<lb/>
命死道塗得謚莊<hi>一作壯</hi>恪公自束髮已能孝謹遭遇<lb/>
<pb n="KR4d0069_SBCK_020-3a"/>
先帝給事左右材敏自力愈久益勤至於典掌師旅<lb/>
宿衛王宫出領節旄入登樞輔安享榮竉六十餘年<lb/>
方真宗時繼遷叛命用兵朔方契丹未和再駕河北<lb/>
多事之際其勤最著或奔走自效不暇過於私家親<lb/>
暱雖至未嘗敢請恩澤歷小大之職無纎毫之過先<lb/>
朝用此尤加獎擢昨者西師始出父子迭行北顧之<lb/>
憂選任居首迫於奄忽厥用未彰較其始終其迹可<lb/>
見所謂勤勞著於奕世恭慎見於小心考之不誣宜<lb/>
以節惠謹合二灋謚曰忠僖謹議<lb/>
　　齋文<lb/>
<pb n="KR4d0069_SBCK_020-3b"/>
　　　順祖惠元睿明皇帝忌辰齋文<lb/>
伏以積仁累德王業始於艱難追逺奉先孝治刑於<lb/>
遐邇式臨諱日祗率舊章順祖惠元睿明皇帝肇啓<lb/>
慶基克光前烈昭聖謨而貽厥隆廟德而可觀今皇<lb/>
帝嗣繼大明克昌盛業屬諱辰而增感因佛事以薦<lb/>
嚴順祖皇帝伏願如在之威亘百年而可畏無疆之<lb/>
祚佑億世以垂休今皇帝伏願聖夀延鴻丕圖永固<lb/>
然後願鈞衡舊徳宗室羣英下洎臣民咸均福祐<lb/>
　　祭文<lb/>
　　　祭沙山太守祈晴文<lb/>
<pb n="KR4d0069_SBCK_020-4a"/>
脩謹告祭于沙山太守之神脩扶護母喪歸祔先域<lb/>
大事有日隂雲屢興脩不孝罪逆賴天地鬼神哀憐<lb/>
行四千里之江得無風波之恐今即事矣幸神寛之<lb/>
假三日之不雨則始終之賜報徳何窮尚饗<lb/>
　　　祭五龍祈雨文<hi>一作祭五龍神</hi>
伏以去秋之潦豐不𥙷凶飢民食糟麥爲命而天久<lb/>
不雨苗將槁焉旱非人力之能移徒知奔走雨者龍<lb/>
神之所作其忍不爲薄奠拙辭致誠而巳尚饗<lb/>
　　　祈晴文<lb/>
吏之所以食民之賦而神之所以享民之祭祀者吏<lb/>
<pb n="KR4d0069_SBCK_020-4b"/>
以刑政庇民而神能以禍福加之也冤枉之無訴刑<lb/>
罰之不明此人力能爲而吏不舉之其過宜在吏水<lb/>
旱而不時饑饉而疾疫此人力所不能及而皆職神<lb/>
之由今自冬渉春雨雪不止居人無食市肆不開人<lb/>
皆食糟以延旦夕之命至於無食有自殺者此縣吏<lb/>
不能治民以致神禍之過此冝罰縣令之身使爲病<lb/>
恙災殃以塞其責不冝使數千户人皆受其災雨雪<lb/>
雖乆及今而止民猶有望焉惟神閔之<lb/>
　　　祭東嶽文<lb/>
某比者獲解郡章許還里閈方巾車而即路屬暑雨<lb/>
<pb n="KR4d0069_SBCK_020-5a"/>
之時行輒以愚誠仰干大造蒙神之惠賜以不違吹<lb/>
清飈而散隂暴秋陽以涸轍遂無道路之阻得返草<lb/>
茅之居荷德之深不知爲報一觴之㓗謹用薦衷尚<lb/>
饗<lb/>
　　　祭金城夫人文<lb/>
脩謹遣表弟鄭興宗以清酌庶羞之奠致祭于金城<lb/>
夫人之靈脩遭罹酷罰方在哀疚護喪歸葬千里之<lb/>
外忽承凶訃情禮莫伸聊陳薄奠致誠而巳尚饗<lb/>
　　　祭王深甫文<lb/>
嗟吾深甫孝悌行於郷黨信義施於友朋貧與賤不<lb/>
<pb n="KR4d0069_SBCK_020-5b"/>
爲之恥富與貴不爲之榮雖得於内者無待於外物<lb/>
而不可掩者蓋由其至誠故方身窮於陋巷而名巳<lb/>
重於朝廷若夫利害不動其心富貴不更其守處於<lb/>
衆而不隨臨於得而不苟惟吾知子於初世徒信子<lb/>
於久念昔居潁我壯而子方少年今我老矣來歸而<lb/>
送子于泉古人所居必有是邦之友況如子者豈止<lb/>
一邦之賢舉觴永訣夫復何言<lb/>
外集卷第二十<lb/>
<pb n="KR4d0069_SBCK_020-1a"/>
居士集卷第二十　歐陽文忠公集二十<lb/>
　　碑銘<lb/>
　　　金部郎中贈兵部侍郎閻公神道碑銘<hi>并序</hi>
惟閻氏世家于鄆其先曰太原王寳以武顯於梁晉<lb/>
之間實佐莊宗戰河上取常山功書史官爵有王土<lb/>
鄆之諸閻皆王後也周廣順二年以鄆州之鉅野鄆<lb/>
城爲濟州閻氏今爲濟州鉅野人也公生漢晉之間<lb/>
遭世多虞雖出將家而不喜戰鬭獨好學通三禮頗<lb/>
習子史爲文辭是時鉅野大賊有衆千餘人以公郷<lb/>
里儒者掠致賊中問以謀略公毅然未甞有所言而<lb/>
<pb n="KR4d0069_SBCK_020-1b"/>
爲人狀皃竒偉舉止嚴重有威儀賊皆憚之莫敢害<lb/>
賊平公還郷里以三禮教授弟子大宋受命天下將<lb/>
平公乃岀以三禮舉中建隆某年某科歷漢州之金<lb/>
堂虢州之湖城二縣尉遷濮州濮陽令皆有吏績太<lb/>
宗皇帝遣使者行視天下使者還言公可用召見奏<lb/>
事語音鬯然殿中皆聳動太宗竒之拜太子洗馬知<lb/>
岳州<hi>一有遷殿中丞知均州一作鄆州</hi>呉越忠懿王再朝京師籍其<lb/>
所有浙東西之地納之有司天子以爲新附之邦乃<lb/>
以禁兵千人屬公安撫其人遂知蘇州<hi>一有又知婺州</hi>五代<lb/>
之際江海之間分爲五大者竊名號其次擅征伐故<lb/>
<pb n="KR4d0069_SBCK_020-2a"/>
皆峻刑法急聚歛以制命於其民越雖名爲臣屬之<lb/>
邦然閡於江淮與中國隔不相及者乆矣公以齊魯<lb/>
之人悉能知越風俗而揉以善政或摩以漸或革以<lb/>
冝推凡上之所欲施寛凡民之所不堪恩涵澤濡民<lb/>
以蘇息政成召還以國子博士知濟州又知晉州入<lb/>
拜尚書水部員外郎廣平郡王府翊善賜緋衣銀魚<lb/>
居六年廣平封陳王出閤公以司門員外郎求知黃<lb/>
州陳王徙封許乃詔公還遷庫部員外郎賜金紫侍<lb/>
講許王府王薨公出知　州居歳餘以淮陽近鉅野<lb/>
乃求知淮陽軍公雖居許王府而眞宗素知其賢數<lb/>
<pb n="KR4d0069_SBCK_020-2b"/>
詔訪以經術謂之閻君子眞宗即位問公何在左右<lb/>
具言所以然即時召之巳在道拜金部郎中知靑州<lb/>
其後鄆州守臣某臨遣對殿上眞宗問鄆去靑遠近<lb/>
守臣對若干眞宗曰爲吾告之將召也已而見召行<lb/>
至鉅野遇疾使者臨問慰賜滿百日賜告下濟州伺<lb/>
疾少間趨<hi>一作趣</hi>就道巳而疾病<hi>一作亟一作革</hi>以某年某月<lb/>
某日薨于濟州享年七十有七贈兵部侍郎葬于鉅<lb/>
野大<hi>一有關字</hi>徐村公諱象字某曽祖諱某某官祖諱某<lb/>
某官考<hi>一作父</hi>諱某某官公娶孫氏封冨春縣君用子<lb/>
貴追封泗水縣太君子男三人長曰某某官次曰某<lb/>
<pb n="KR4d0069_SBCK_020-3a"/>
某官次曰某某官女三人皆適士族孫五人一早亡<lb/>
次皆巳仕曽孫十人仕者五人嗚呼士患不逢時時<lb/>
逢矣患人主之不知知矣而不及用者命也惟公履<lb/>
道純正生於多艱而卒遇太平以奮其身又遭人主<lb/>
之知甞用矣而不暇於大用以殁殁而無章焉則其<lb/>
遂不見於後丗乎景祐五年冬其子光禄君自光化<lb/>
罷還郷閭乃謀刻其先德於墓之碑而以其辭屬脩<lb/>
詞曰<lb/>
閻世將家大纛髙牙有封太原王功桓桓公不勇力<lb/>
而勇於學奮身逢時卒有成業不大其榮繼丗而卿<lb/>
<pb n="KR4d0069_SBCK_020-3b"/>
挻<hi>一作挺</hi>其後丗多有孫曽有墓于里有碑其隧郷人<lb/>
無傷郷之君子<lb/>
　　　太子太師致仕贈司空兼侍中文惠陳公神<lb/>
　　　道碑銘<hi>并序</hi>
潁川公旣葬于新鄭其子尚書主客郎中述古等七<lb/>
人具公之行事及太常之狀祁伯之銘以來告曰唯<lb/>
陳氏丗有顯人我先正文惠公歷事太宗眞宗而相<lb/>
今天子其出處始終之大節可考不誣如此故敢請<lb/>
以墓隧之碑予爲考其丗次得其所以基于初盛于<lb/>
中有于終而大施于其後者曰信哉陳氏載德晦顯<lb/>
<pb n="KR4d0069_SBCK_020-4a"/>
以時其畜厚來遠故能發大而流長自公五丗以上<lb/>
爲博州人皇髙祖翔當五代時爲王建掌書記建欲<lb/>
帝蜀以逆順禍福譬之不聽棄官于閬州之西水遂<lb/>
爲西水人皇曽祖齊國公諱詡皇祖楚國公諱昭汶<lb/>
皇考秦國公諱省華皆開府儀同三司太師尚書令<lb/>
兼中書令自翔巳下三丗不顯于蜀至秦公始事聖<lb/>
朝爲左諫議大夫其配曰燕國太夫人馮氏公其次<lb/>
子也諱堯佐字希元舉進士及第累遷太常丞知開<lb/>
封府録事參軍用理獄有能績遷府推官以言事切<lb/>
直貶通判潮州自潮還獻詩數百篇而大臣亦薦其<lb/>
<pb n="KR4d0069_SBCK_020-4b"/>
文學得直史館知壽廬二州提點府界諸縣公事丁<lb/>
秦公憂服除判三司都勾院兩浙轉運使徙京西河<lb/>
東河北三路糾察在京刑獄天禧三年編次御試進<lb/>
士坐誤差其第貶監鄂州茶埸未至丁燕國太夫人<lb/>
憂明年河決滑州天子念非公不可塞乃起公知滑<lb/>
州乾興元年作永定陵徙公京西轉運使以辦其事<lb/>
入爲三司戸部副使徙副度支拜知制誥兼史館修<lb/>
撰同知天聖二年貢舉知通進銀臺司遷龍圖閣直<lb/>
學士知河南府徙并州知審官院開封府拜翰林學<lb/>
士兼龍圖閣學士七年拜樞宻副使其年八月叅知<lb/>
<pb n="KR4d0069_SBCK_020-5a"/>
政事居三歲間凡三請罷明道二年罷知永興軍行<lb/>
過鄭州爲狂人所誣御史中丞范諷辨公無罪徙知<lb/>
廬州又徙同州復徙永興又徙鄭州累官至戸部侍<lb/>
郎景祐四年四月召拜同中書門下平章事公爲人<lb/>
剛毅篤實好古博學居官無大小所至必聞<hi>一有其仁足以</hi>
<hi>庇民智足以利物忠足以事上誠足以信于人</hi>潮州惡谿鱷魚食人不可近<lb/>
公命捕得鳴鼔于市以文告而戮之鱷<hi>一作其</hi>患屏息<lb/>
潮人歎曰昔韓公諭鱷而聽今公戮鱷而懼所爲雖<lb/>
異其能使異物醜類革化而利人一也吾潮間三百<lb/>
年而得二公幸矣在潮修孔子廟韓公祠率其州民<lb/>
<pb n="KR4d0069_SBCK_020-5b"/>
之秀者就于學知壽州遭歲大饑公自出米爲糜以<lb/>
食餓者吏民以公故皆爭出米其活數萬人公曰吾<lb/>
豈以是爲私惠邪蓋以令率人不若身先而使其從<lb/>
之樂也錢塘江堤以竹籠石而潮嚙之不數歲輒壞<lb/>
而復理公歎曰堤以捍患而反病民乃議易以薪土<lb/>
而害公政者言于朝以爲非便是時丁晉公叅知政<lb/>
事主言者以黜公公爭不已乃徙公京西而籠石爲<lb/>
堤數歲功不就民力大困卒用公議堤乃成河東地<lb/>
寒而民貧奏除石炭稅減官冶鐵課歲數十萬以便<lb/>
民曰轉運征利之官也利有本末下有餘則上足吾<lb/>
<pb n="KR4d0069_SBCK_020-6a"/>
豈爲俗吏哉太行山當河東河北兩路之界公以謂<lb/>
晉自前丗爲險國常先叛而後服者恃此也其在河<lb/>
東鑿澤州路後徙河北鑿懷州路而太行之險通行<lb/>
者德公以爲利公曰吾豈爲今日利哉河決壞滑州<lb/>
水力悍甚毎埽下湍激并人以没不見蹤跡者不可<lb/>
勝數公躬自暴露晝夜督促剏爲木龍以巨木駢齒<lb/>
浮水上下殺其暴堤乃成又爲長堤以護其外滑人<lb/>
得復其居相戒曰不可使後人忘我陳公因號其堤<lb/>
爲陳公堤開封府治京師公以謂治煩之術任威以<lb/>
擊彊盡察以防姦譬於激水而欲其澄也故公爲政<lb/>
<pb n="KR4d0069_SBCK_020-6b"/>
一以誠信毎歲正月夜放燈則悉籍惡少年禁錮之<lb/>
<hi>一夲有歲以爲常</hi>公召少年諭曰尹以惡人待汝汝安得爲<lb/>
善吾以善人待汝汝其爲惡邪因盡縱之凡五夜無<lb/>
一人犯法者太常博士陳詁知祥符縣縣吏惡其明<lb/>
察欲中以事而詁公廉事不可得乃欲以竒動京師<lb/>
自録事巳下空一縣皆逃去京師果諠言詁政苛暴<lb/>
是時章獻明肅太后猶聽政怒詁欲加以罪公爲樞<lb/>
宻副使力爭之以謂罪詁則姦人得計而沮能吏詁<lb/>
由是獲免公十典大州六爲轉運副使<hi>一無副字一無副使字</hi>
常以方嚴肅下<hi>一作方嚴清肅莅下</hi>使人知畏而重犯法至其<lb/>
<pb n="KR4d0069_SBCK_020-7a"/>
過失則多保佑之故未甞桉黜一下吏公貶潮州其<lb/>
所言事蓋人臣所難言者其平生奏䟽尤多悉焚其<lb/>
藁其他文章有文集三十卷又有野廬編潮陽編愚<lb/>
丘集多慕韓愈爲文與修眞宗實録又修國史故事<lb/>
知制誥者常先試其文辭天子以公文學天下所知<lb/>
不復命試自國朝以來不試而知制誥者惟楊億及<lb/>
公二人而已公居官不妄進取爲太常丞者十三年<lb/>
不遷爲起居郎者七年不遷自議錢塘堤爲丁晉公<lb/>
所絀後晉公益用事專威福故人子弟以公乆于外<lb/>
多勉以進取公曰惟乆然後見吾守如是十五年今<lb/>
<pb n="KR4d0069_SBCK_020-7b"/>
天子即位晉公事敗投海外公乃見召用公𥘉作相<lb/>
以唐劉蕡所對䇿進曰天下治亂自朝廷始朝廷賞<lb/>
罰自近始凡蕡之所究言者皆當今之弊此臣所欲<lb/>
言而陛下之所冝行且臣等之職也天子嘉納之公<lb/>
在相位不乆其年冬雷地震星象數變公言王隨位<lb/>
在臣上而病不任事程琳等位皆在下乃引漢故事<lb/>
以災異自責求罷章凡四上明年三月拜淮康軍節<lb/>
度使檢校太傅同中書門下平章事判鄭州康定元<lb/>
年五月以太子太師致仕詔大朝㑹立宰相班遂居<lb/>
于鄭其起居飲食康寜如少者後四年年八十有二<lb/>
<pb n="KR4d0069_SBCK_020-8a"/>
以疾卒于家公居家以儉約爲法雖巳貴常使其子<lb/>
弟親執賤事曰孔子固多能鄙事作爲善箴以戒子<lb/>
孫臨卒口占數十言自誌其墓公前娶曰𣏌國夫人<lb/>
宋氏後娶曰沂國夫人王氏子男十人長曰述古次<lb/>
曰比部員外郎求古主客員外郎學古虞部員外郎<lb/>
道古大理評事館閣校勘博古殿中丞脩古秘書省<lb/>
正字履古光禄寺丞游古大理寺丞襲古太常寺太<lb/>
祝象古秦公三子長曰堯叟爲樞宻使同中書門下<lb/>
平章事季曰堯咨爲武信軍節度使皆舉進士第一<lb/>
人<hi>一無人字</hi>及第<hi>一無第字</hi>三子已貴秦公尚無恙毎賔客至<lb/>
<pb n="KR4d0069_SBCK_020-8b"/>
其家公及伯季侍立左右坐客䠞蹜不安求去秦公<lb/>
笑曰此學<hi>一作兒</hi>子輩耳故天下皆以秦公教子爲法<lb/>
而以陳氏丗家爲榮公之孫四十人曽孫二人合伯<lb/>
季之後若子若孫若曽孫六十有八人女若孫曽五<lb/>
十有四人而仕于朝者多以材稱於時<hi>一無於時</hi>嗚呼可<lb/>
謂盛矣銘曰<lb/>
陳氏髙節在汚全潔閟德潛光有俟而發其發惟時<lb/>
自公啓之英英伯季踵武偕來相車崇崇武節之雄<lb/>
髙幢巨轂四丗六公惟丗有封秦楚及齊尚書中書<lb/>
儀同太師祖考在前孫曽盈後公居于中伯季左右<lb/>
<pb n="KR4d0069_SBCK_020-9a"/>
惟勤其始以享其終惟能其約以有其豐休庸顯問<lb/>
播美家邦有遠其貽有大其繼刻詩垂聲以質來裔<lb/>
　　　資政殿學士戸部侍郎文正范公神道碑<lb/>
　　　銘<hi>并序</hi>
皇祐四年五月甲子資政殿學士尚書户部侍郎汝<lb/>
南文正公薨于徐州以其年十有二月壬申葬于河<lb/>
南尹樊里之萬安山下公諱仲淹字希文五代之際<lb/>
丗家蘇州事呉越太宗皇帝時呉越獻其地公之皇<lb/>
考從錢俶朝京師後爲武寧軍掌書記以卒公生二<lb/>
歲而孤母夫人貧無依再適長山朱氏旣長知其丗<lb/>
<pb n="KR4d0069_SBCK_020-9b"/>
家感泣去之南都入學舎掃一室晝夜講誦其起居<lb/>
飲食人所不堪而公自刻益苦居五年大通六經之<lb/>
㫖爲文章論說必本於仁義祥符八年舉進士禮部<lb/>
選第一遂中乙科爲廣德軍司理叅軍始歸迎其母<lb/>
以養及公旣貴天子贈公曽祖蘇州粮料判官諱夢<lb/>
齡爲太保祖秘書監諱賛時爲太傅考諱墉爲太師<lb/>
妣謝氏爲呉國夫人公少有大節於冨貴貧賤毀譽<lb/>
歡戚不一動其心而慨然有志於天下常自誦曰士<lb/>
當先天下之憂而憂後天下之樂而樂也其事上遇<lb/>
人一以自信不擇利害爲趨捨其所有爲必盡其方<lb/>
<pb n="KR4d0069_SBCK_020-10a"/>
曰爲之自我者當如是其成與否有不在我者雖聖<lb/>
賢不能必吾豈苟哉天聖中晏丞相薦公文學以大<lb/>
理寺丞爲秘閣校理以言事忤章獻太后㫖通判河<lb/>
中府<hi>一有陳州</hi>乆之上記其忠召拜右司諫當太后臨朝<lb/>
聽政時以至日大㑹前殿上將率百官爲壽有司巳<lb/>
具公上䟽言天子無北面且開後丗弱人主以彊母<lb/>
后之漸其事遂巳又上書請還政天子不報及太后<lb/>
崩言事者希㫖多求太后時事欲深治之公獨以謂<lb/>
太后受託先帝保佑聖躬始終十年未見過失冝掩<lb/>
其小故以全大德初太后有遺命立楊太妃代爲太<lb/>
<pb n="KR4d0069_SBCK_020-10b"/>
后公諫曰太后母號也自古無代立者由是罷其冊<lb/>
命是歲大旱蝗奉使安撫東南使還㑹郭皇后廢率<lb/>
諫官御史伏閤爭不能得貶知睦州又徙蘇州歲餘<lb/>
即拜禮部員外郎天章閣待制召還益論時政闕失<lb/>
而大臣權倖多忌惡之居數月以公知開封府開封<lb/>
素號難治公治有聲事日益簡暇則益取古今治亂<lb/>
安危爲上開說又爲百官圗以獻曰任人各以其材<lb/>
而百職修堯舜之治不過此也因指其遷進遲速次<lb/>
序曰如此而可以爲公可以爲私亦不可以不察由<lb/>
是吕丞相怒至交論上前公求對辨語切坐落職知<lb/>
<pb n="KR4d0069_SBCK_020-11a"/>
饒州明年吕公亦罷公徙潤州又徙越州而趙元昊<lb/>
反河西上復召相吕公乃以公爲陜西經略安撫副<lb/>
使遷龍圗閣直學士是時新失大將延州危公請自<lb/>
守鄜延扞賊乃知延州元昊遣人遺書以求和公以<lb/>
謂無事請和難信且書有僭號不可以聞乃自爲書<lb/>
告以逆順成敗之說甚辯坐擅復書奪一官知耀州<lb/>
未逾月徙知慶州旣而四路置帥以公爲環慶路經<lb/>
略安撫招討使兵馬都部署累遷諫議大夫樞宻直<lb/>
學士公爲將務持重不急近功小利於延州築靑澗<lb/>
城墾營田復承平永平廢寨熟羌歸業者數萬戸於<lb/>
<pb n="KR4d0069_SBCK_020-11b"/>
慶州城大順以據要害<hi>一本有奪賊地而耕之六字</hi>又城細腰胡<lb/>
蘆於是明珠滅臧等大族皆去賊爲中國用自邊制<lb/>
乆隳至兵與將常不相識公始分延州兵爲六將訓<lb/>
練齊整諸路皆用以爲法公之所在賊不敢犯人或<lb/>
疑公見敵應變爲如何至其城大順也一旦引兵出<lb/>
諸將不知所向軍至柔遠始號令告其地處使徃築<lb/>
城至於版築之用大小畢具而軍中𥘉不知賊以騎<lb/>
三萬來爭公戒諸將戰而賊走追勿過河巳而賊果<lb/>
走追者不渡而河外果有伏賊<hi>一有旣字</hi>失計乃引去於<lb/>
是諸將皆服公爲不可及公待將吏必使畏法而愛<lb/>
<pb n="KR4d0069_SBCK_020-12a"/>
己所得賜賚皆以上意分賜諸將使自爲謝諸蕃質<lb/>
子縱其出入無一人逃者蕃酋來見召之卧内屏人<lb/>
徹衛與語不疑公居三歲士勇邊實恩信大洽乃决<lb/>
䇿謀取橫山復靈武而元昊數遣使稱臣請和上亦<lb/>
召公歸矣初西人籍爲郷兵者十數萬旣而黥以爲<lb/>
軍惟公所部但刺其手公去兵罷獨得復爲民其於<lb/>
兩路旣得熟羌爲用使以守邊因徙屯兵就食内地<lb/>
而紓西人饋輓之勞其所設施去而人德之與守其<lb/>
法不敢變者至今尤多自公坐吕公貶羣士大夫各<lb/>
持二公曲直吕公患之凡直公者皆指爲黨或坐竄<lb/>
<pb n="KR4d0069_SBCK_020-12b"/>
逐及吕公復相公亦再起被用於是二公驩然相約<lb/>
勠力平賊天下之士皆以此多二公然朋黨之論遂<lb/>
起而不能止上旣賢公可大用故卒置羣議而用之<lb/>
慶曆三年春召爲樞宻副使五讓不許乃就道旣至<lb/>
數月以爲叅知政事毎進見必以太平責之公歎曰<lb/>
上之用我者至矣然事有先後而革弊於乆安非朝<lb/>
夕可也旣而上再賜手詔趣使條天下事又開天章<lb/>
閣召見賜坐授以紙筆使䟽于前公惶恐避席始退<lb/>
而條列時所冝先者十數事上之其詔天下興學取<lb/>
士先德行不專文辭革磨勘例遷以别能否減任子<lb/>
<pb n="KR4d0069_SBCK_020-13a"/>
之數而除濫官用農桑考課守宰等事方施行而磨<lb/>
勘任子之法僥倖之人皆不便因相與騰口而嫉公<lb/>
者亦幸外有言喜爲之佐佑㑹邊奏有警公即請行<lb/>
乃以公爲河東陜西宣撫使至則上書願復守邊即<lb/>
拜資政殿學士知邠州兼陜西四路安撫使其知政<lb/>
事纔一歲而罷有司悉奏罷公前所施行而復其故<lb/>
言者遂以危事中之頼上察其忠不聽是時夏人巳<lb/>
稱臣公因以疾請鄧州守鄧三歲求知杭州又徙靑<lb/>
州公益病又求知潁州肩舁至徐遂不起享年六十<lb/>
有四方公之病上賜藥存問旣薨輟朝一日以其遺<lb/>
<pb n="KR4d0069_SBCK_020-13b"/>
表無所請使就問其家所欲<hi>一有爲</hi>贈以兵部尚書所<lb/>
以哀䘏之甚厚公爲人外和内剛樂善汎愛喪其母<lb/>
時尚貧終身非賔客食不重肉臨財好施意豁如也<lb/>
及退而視其私妻子僅給衣食其爲政所至民多立<lb/>
祠畫像其行已臨事自山林<hi>一作搢紳</hi>處士里閭田野之<lb/>
人外至夷狄莫不知其名字而樂道其事者甚衆及<lb/>
其丗次官爵誌于墓譜于家藏于有司者皆不論著<lb/>
著其繫天下國家之大者亦公之志也歟銘曰<lb/>
范於呉越丗實陪臣俶納山川及其士民范始來北<lb/>
中間幾息公奮自躬與時偕逢事有罪功言有違從<lb/>
<pb n="KR4d0069_SBCK_020-14a"/>
豈公必能天子用公其艱其勞一其初終夏童跳邊<lb/>
乗吏怠<hi>一作殆</hi>安帝命公徃問彼驕頑有不聽順鋤其<lb/>
穴根公居三年怯勇隳完兒憐獸擾卒俾來臣夏人<lb/>
在廷其事方議帝趣公來以就予治公拜稽首茲惟<lb/>
難<hi>一作艱</hi>哉初匪其難在其終之羣言營營卒壞于成<lb/>
匪惡其成惟公是傾不傾不危天子之明存有顯榮<lb/>
殁有贈謚藏其子孫寵及後丗惟百有位可勸無怠<lb/>
居士集卷第二十<lb/>
<pb n="KR4d0069_SBCK_020-14b"/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
　范文正公神道碑自公坐吕公貶羣士大夫各持<lb/>
　二公曲直吕公患之凡直公者皆指爲黨或坐竄<lb/>
　逐及吕公復相公亦再起被用於是二公驩然相<lb/>
　約勠力平賊天下之士皆以此多二公然朋黨之<lb/>
　論遂起而不能止○按司馬文正公記聞景祐中<lb/>
　吕許公執政范文正公知開封屢改吕短坐落職<lb/>
　知饒州康定元年復舊職知永興㑹許公復相言<lb/>
　於仁宗曰仲淹賢者朝廷將用之豈可但除舊職<lb/>
<pb n="KR4d0069_SBCK_020-15a"/>
　即除龍圖閣直學士陜西經略安撫副使上以許<lb/>
　公爲長者天下亦以許公不念舊惡又蘇文定公<lb/>
　龍川志范文正自饒州還朝出領西事恐申公不<lb/>
　爲之地無以成功乃爲書自咎解仇而去故歐陽<lb/>
　公作文正碑有二公晚年歡然相得之語後生不<lb/>
　知皆咎歐陽公予見張公安道言之乃信又邵氏<lb/>
　聞見録當時文正子堯夫不以爲然從歐陽公辯<lb/>
　不可得則自削去驩然勠力等語公不樂謂蘇明<lb/>
　允曰范公碑爲其子弟擅於石本改動文字令人<lb/>
　恨之故今羅氏本於坐落職知饒州下無明年吕<lb/>
<pb n="KR4d0069_SBCK_020-15b"/>
　公亦罷六字爲陜西經略安撫副使上無上復召<lb/>
　相吕公六字又無自公坐吕公貶已下至故卒置<lb/>
　羣議而用之一段以此觀之諸家本乃當時定本<lb/>
　也羅氏本堯夫改本也今從衆而載堯夫所改如<lb/>
　此陳無巳談叢叙二公曲折未必盡然吕公薨范<lb/>
　公雖有祭文蓋交際常禮今載集中詞意亦平平<lb/>
　無已謂歸重而自訟過矣<lb/>
陳文惠公碑棄官<hi>此下一有家字</hi>嚙<hi>當作齧</hi>
范文正公碑來臣<hi>來一作徠</hi>
</p>
<p>
</p>
  </div>
</body>
</text>
</TEI>
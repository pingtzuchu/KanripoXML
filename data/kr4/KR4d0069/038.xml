<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_038-1a"/>
居士集卷第三十八　歐陽文忠公集三十八<lb/>
　　行狀二首<lb/>
　　　尚書戸部侍郎贈兵部尚書蔡公行狀<lb/>
公諱齊字子思其先洛陽人皇祖以下始著籍於膠<lb/>
東公㓜依外舅劉氏能自力爲學𥘉作詩已有動人<lb/>
語今相國李公見之大驚謂公之皇考曰兒有大志<lb/>
冝善視之州舉進士第一以書薦其里人史防而居<lb/>
其次祥符八年眞宗皇帝采賈誼置器之說試禮部<lb/>
所奏士讀至公賦有安天下意歎曰此宰相器也凡<lb/>
貢士當賜第者考定必召其高第數人並見又叅擇<lb/>
<pb n="KR4d0069_SBCK_038-1b"/>
其材質可者然後賜第一及公召見衣冠偉然進對<lb/>
有法天子爲無能過者亟以第一賜之𥘉拜將仕郎<lb/>
將作監丞通判兖州太守<hi>諸夲作原</hi>王臻治政嚴急喜以<lb/>
察盡<hi>一作盡察</hi>爲明公務爲裁損濟之以寛獄訟爲之不<lb/>
冤逾年通判濰州民有告某氏刻僞稅印爲姦利者<lb/>
巳逾十年蹤跡連蔓至數百人公歎曰盡利於民民<lb/>
無所逃此所謂法出而姦生者邪是爲政者之過也<lb/>
爲緩其獄得減死者十餘人餘皆釋而不問濰人皆<lb/>
曰公德於我使我自新爲善人由是風化大行天禧<lb/>
二年還京師當召試時大臣有用事者意不恱公居<lb/>
<pb n="KR4d0069_SBCK_038-2a"/>
數月不得召乆而天子記其姓名趣使召試拜著作<lb/>
佐郎直集賢院階再加爲宣德郎勲騎都尉主判三<lb/>
司開坼司賜緋衣銀魚遷右正言階朝奉郎勲上騎<lb/>
都尉今天子即位遷右司諌眞宗新弃天下天子諒<lb/>
隂不言丁晉公用事專權欲邀致公許以知制誥公<lb/>
拒不徃益堅已而冦萊公王文康公皆以不附已連<lb/>
黜公歸歎曰吾受先帝之知而至於此豈冝爲權臣<lb/>
所脅得罪非吾懼也旣而晉公敗士甞爲其用者皆<lb/>
恐懼獨公終無所屈未幾同修起居注又拜尚書禮<lb/>
部貟外郎兼侍御史知雜事判流内銓賜服金紫改<lb/>
<pb n="KR4d0069_SBCK_038-2b"/>
三司户部度支二副使轉勲輕車都尉借給事中奉<lb/>
使契丹天聖八年拜起居舎人知制誥同知審官院<lb/>
㑹靈宫判官充翰林學士加侍讀學士賜爵汝南縣<lb/>
開國子食邑五百戸太后修景德寺成詔公爲記而<lb/>
宦者羅崇勲主營寺事使人隂謂公曰善爲記當得<lb/>
叅知政事公故遲之頗乆使者數趣終不以進崇勲<lb/>
怒讒之太后遷禮部郎中改龍圖閣直學士出爲西<lb/>
京留守是時魯肅簡公方叅知<hi>一無此字</hi>政事爭之太后<lb/>
前卒不能留以親便求改密州遭歲旱除其公田之<lb/>
租數千石<hi>諸本作碩疑頃字訛</hi>又請悉除京東民租弛其鹽禁<lb/>
<pb n="KR4d0069_SBCK_038-3a"/>
使民得賈海易食以救其飢東人至今頼之皆曰使<lb/>
吾人百萬口活而不飢者蔡公也徙南京留守進爵<lb/>
侯増邑戸五百爲一千階朝散大夫召還拜右諌議<lb/>
大夫權御史中丞判吏部流内銓遷給事中勲護軍<lb/>
増邑五百爲千五百戸莊獻明肅皇太后崩議尊楊<lb/>
太妃爲太后垂簾聽政議決召百官賀公曰天子明<lb/>
聖奉太后十餘年今始躬親萬事以慰天下之心豈<lb/>
冝女后相繼稱制且自古無有固止不追班太妃卒<lb/>
不預政止稱太后於宫中復爲龍圖閣直學士權三<lb/>
司使京師有指荆王爲飛語者内侍省得三司小吏<lb/>
<pb n="KR4d0069_SBCK_038-3b"/>
鞫之連及數百人上聞之大怒詔公窮治迹其所來<lb/>
無端而上督責愈急有司不知所爲京師爲之恐動<lb/>
公以謂繆妄之說起於小人不足窮治且無以慰安<lb/>
荆王危疑之心奏䟽論之一夕三上上大悟乃可其<lb/>
奏止笞數人而巳中外之情乃安拜樞密副使進爵<lb/>
公増邑戸五百爲二千南海蠻酋虐其部人部人𣢾<lb/>
冝州自歸者八百餘人議者以爲叛蠻不可納冝還<lb/>
其部公獨以爲蠻去殘酷而歸有德且以求生冝内<lb/>
之荆湖賜以間田使自營今縱却之必不復還其<hi>一無</hi>
<hi>此字</hi>部茍散入山谷當爲後患爭之不能得其後數年<lb/>
<pb n="KR4d0069_SBCK_038-4a"/>
蠻果爲亂殺將吏十餘人冝桂以西皆警朝廷頗以<lb/>
爲憂景祐元年遷禮部侍郎叅知政事二年賜號推<lb/>
忠佐理功臣進階正奉大夫勲柱國郭皇后廢京師<lb/>
冨人陳氏女有色選入宫爲后公爭之以爲不可自<lb/>
辰至巳辨論不巳上意稍悟遂還其家河決横壠改<lb/>
而北流議者以爲當塞公曰水性下而河北地卑順<lb/>
其所趣以導之可無澶滑壅潰之患而貝博數州得<lb/>
在河南於國家便但理堤護魏州而巳從之澶滑果<lb/>
無患契丹祭天於幽州以兵屯界上界上驚搔議者<lb/>
欲發大軍以備邊公獨料其必不動後卒無事公在<lb/>
<pb n="KR4d0069_SBCK_038-4b"/>
大位臨事不回無所牽畏而恭謹謙退未甞自伐天<lb/>
下推之爲正人搢紳之士倚以爲朝廷重三年頻表<lb/>
<hi>一有求字</hi>解職不許明年遂罷以戸部侍郎歸班改賜推<lb/>
誠保德功臣勲上柱國乆之出知潁州寳元二年四<lb/>
月四日以疾卒于官公在潁州聞西方用兵惻然有<lb/>
憂國心自以待罪外邦不得盡其所懷使其弟禀言<lb/>
西事甚詳公之卒故吏朱寀至潁潁之吏民見寀<hi>一有</hi>
<hi>號字</hi>泣<hi>一有拜字</hi>於馬前指公甞所更歷施爲曰此公之迹<lb/>
也其爲政有仁恩所至如此平生喜薦士<hi>一有所薦二字</hi>如<lb/>
楊偕郭勸劉隨龐籍叚少連比比爲當世名臣公爲<lb/>
<pb n="KR4d0069_SBCK_038-5a"/>
人神色明秀須眉如畫精學博聞寛大沈黙一言之<lb/>
出終身可復其莅官行已出處始終之大節可考不<lb/>
誣如此謹按贈兵部尚書於令爲三品其法當謚敢<lb/>
告有司謹狀<lb/>
　　　司封貟外郎許公行狀<lb/>
君諱逖字景山世家歙州少仕僞唐爲監察御史李<lb/>
氏國除以族北遷獻其文若干篇得召試爲汲縣尉<lb/>
冠氏主簿凡主簿二歲縣民七百人詣京師願得君<lb/>
爲令遷秘書省校書郎知縣事數上書論北邊事是<lb/>
時趙普爲相四方奏䟽不可其意者悉投二甕中甕<lb/>
<pb n="KR4d0069_SBCK_038-5b"/>
滿輒出而焚之未甞有所肯可獨稱君爲能曰其言<lb/>
與我多合又二歳徙江華令未行轉運使樊知古薦<lb/>
其材拜太僕寺丞磨勘錢帛粮草監永城和糴知海<lb/>
陵監三歳用鹽最遷大理寺丞賜緋衣銀魚監泗州<lb/>
排岸司遷賛善大夫監永興軍榷貨務遷太常丞知<lb/>
鼎州州雜蠻蜑喜以攻劫爲生少年百餘人私自署<lb/>
爲名號常伺夜出掠居人居人惡之莫敢指君至而<lb/>
歎曰夫政民之庇也威不先去其惡則惠亦不能及<lb/>
人君政旣行盗皆亡入他境約君去乃還遷國子愽<lb/>
士奉使兩浙江南言茶鹽利害省州縣之役皆稱旨<lb/>
<pb n="KR4d0069_SBCK_038-6a"/>
出知興元府大修山河堰堰水舊漑民田四萬餘頃<lb/>
世傳漢蕭何所爲君行壞堰顧其屬曰鄼侯方佐漢<lb/>
取天下乃暇爲此以漑其農古之聖賢有以利人無<lb/>
不爲也今吾豈冝憚一時之勞而廢古人萬世之利<lb/>
乃率工徒躬治木石石墜傷其左足君益不懈堰成<lb/>
歳穀大豐得嘉禾十二莖以獻遷尚書主客貟外郎<lb/>
京西轉運使徙荆湖南路荆湖南接谿洞諸蠻歳出<lb/>
爲州縣患君曰鳥獸可馴況蠻亦人乎乃召其酋豪<lb/>
諭以禍福諸蠻皆以君言爲可信訖三歲不以蠻事<lb/>
聞朝廷君罷來朝眞宗面稱其能㑹有司言荆南乆<lb/>
<pb n="KR4d0069_SBCK_038-6b"/>
不治眞宗拜君度支貟外郎知府事荆南鈐轄北路<lb/>
兵馬於荆湖爲大府故常用重人至君特選以材用<lb/>
貟外郎自君而始明年遷司封貟外郎賜金紫徙知<lb/>
揚州州居南方之㑹世之仕宦於南與其死而無歸<lb/>
者皆寓其家于揚州故其子弟雜居民間徃徃倚權<lb/>
貴恃法得贖出入里巷爲不法至或破亡其家君捕<lb/>
其甚者笞之曰此非吏法乃吾代汝父兄教也子弟<lb/>
羞媿自悔稍就學問爲善人風俗大化歳滿在道得<lb/>
疾卒于髙郵君少孤事其母兄以孝謹聞常戒其妻<lb/>
事嫂如姑而未甞敢先其兄食衣雖弊兄不易衣不<lb/>
<pb n="KR4d0069_SBCK_038-7a"/>
敢易𥘉違命侯遣其弟朝京師君之故友全<hi>一作金一作潘</hi>
惟岳當從以其家屬託君惟岳果留不返君善撫其<lb/>
家爲嫁其女數人李氏國亡君載其家北歸京師以<lb/>
還惟岳歷官四十年不問家事好學尤喜孫吴兵法<lb/>
𥘉在僞唐數上書言事得校書郎遂遷御史王師圍<lb/>
金陵李氏大將李雄擁兵數萬留上江隂持兩端李<lb/>
氏患之以謂非君不能召雄君走上江以語動雄雄<lb/>
即聽命巳而李氏以蠟書止雄於溧水君曰此非柵<lb/>
兵之地留之必敗乃戒雄曰兵來愼無動待我一夕<lb/>
吾當入白可與公兵俱入城君去王師挑之雄輒出<lb/>
<pb n="KR4d0069_SBCK_038-7b"/>
戰果敗死君至收其餘卒千人而去君少慷慨卒能<lb/>
自立於時其孝謹聞於其族其信義著於其友其材<lb/>
能稱於其官是皆可書以傳謹狀<lb/>
居士集卷第三十八<lb/>
　熈寧五年秋七月男發等編定<lb/>
　　紹熈二年三月郡人孫謙益挍正<lb/>
蔡公行狀詩巳有<hi>一作巳能有</hi>
<pb n="KR4d0069_SBCK_038-8a"/>
</p>
<p>
許公行狀全惟岳<hi>全恕本作金</hi>
<pb n="KR4d0069_SBCK_038-8b"/>
<pb n="KR4d0069_SBCK_038-8b"/>
</p>
<p>
</p>
  </div>
</body>
</text>
</TEI>
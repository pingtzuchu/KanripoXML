<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_044-1a"/>
居士集卷第四十四　歐陽文忠公集四十四<lb/>
　　序六首<hi>傳一首附</hi>
　　　思潁詩後序<lb/>
皇祐元年春予自廣陵得請來潁愛其民淳訟簡而<lb/>
物産美土厚水甘而風氣和於時慨然巳有終焉之<lb/>
意也爾來俯仰二十年間<hi>一無此字</hi>歷事三朝竊位二府<lb/>
寵榮巳至而憂患隨之心志索然而筋骸憊矣其思<lb/>
潁之念未甞<hi>一有一日二字</hi>少忘于心<hi>一無此/二字</hi>而意<hi>一作心</hi>之<lb/>
所存亦時時見於文字也今者幸蒙寛恩獲解重任<lb/>
使得待罪于亳旣釋危機之慮而就間曠之優其進<lb/>
<pb n="KR4d0069_SBCK_044-1b"/>
退岀處顧無所繫於事矣謂可以償夙志者此其時<lb/>
哉因假道于潁蓋將謀<hi>一有葺弊廬以四字</hi>決歸休之計也乃<lb/>
發舊藁得自南京以後詩十餘篇皆思潁之作以見<lb/>
予拳拳於潁者非一日也不類勌飛之鳥然後知還<lb/>
惟恐勒移之靈却回俗駕爾治平四年五月三日廬<lb/>
陵歐陽脩序<lb/>
　　　歸田録序<lb/>
歸田録者朝廷之遺事史官之所不記與夫士大夫<lb/>
笑談之餘而可録者録之以備閑居之覽也有聞而<lb/>
誚余者曰何其迂哉子之所學者修仁義以爲業誦<lb/>
<pb n="KR4d0069_SBCK_044-2a"/>
六經以爲言其自待者冝如何而幸蒙人主之知備<lb/>
位朝廷與聞國論者蓋八年于兹矣旣不能因時奮<lb/>
身遇事發憤有所建明以爲𥙷益又不能依阿取容<lb/>
以徇丗俗使怨嫉謗怒叢于一身以受侮于羣小當<lb/>
其驚風駭浪卒然起於不測之淵而蛟鰐黿鼉之怪<lb/>
方駢首而闖伺乃措身其間以蹈必死之禍頼天子<lb/>
仁聖惻然哀憐脫於垂涎之口而活之以賜其餘生<lb/>
之命曾不聞吐珠銜環效蛇雀之報蓋方其壯也猶<lb/>
無所爲今旣老且病矣是終負人主之恩而徒乆費<lb/>
大農之錢爲太倉之䑕也爲子計者謂冝乞身于朝<lb/>
<pb n="KR4d0069_SBCK_044-2b"/>
逺引疾去以深戒前日之禍<hi>十一字一作退避榮寵</hi>而優游田<lb/>
畒盡其天年猶足竊知止之賢名而乃裴回俯仰乆<lb/>
之不決此而不思尚何歸田之録乎余起而謝曰凡<lb/>
子之責我者皆是也吾其歸哉子姑待治平四年九<lb/>
月乙未歐陽脩序<lb/>
　　　仲氏文集序<lb/>
嗚呼語稱君子知命所謂命其果可知乎貴賤窮亨<lb/>
用捨進退得失成敗其有幸有不幸或當然而不然<lb/>
而皆不知其所以然者則推之於天曰有命夫君子<lb/>
所謂知命者知此而已蓋小人知在我故常無所不<lb/>
<pb n="KR4d0069_SBCK_044-3a"/>
爲君子知有命故能無所屈凡士之有材而不用於<lb/>
丗有善而不知於人至於老死困窮而不悔者皆推<lb/>
之有命而不求苟合者也余讀仲君之文而想見其<lb/>
人也君諱訥字樸翁其氣剛其學古其材敏其爲文<lb/>
抑揚感激勁正豪邁似其爲人少舉進士官至尚書<lb/>
屯田貟外郎而止君生於有宋百年全盛之際儒學<lb/>
文章之士得用之時冝其馳騁上下發揮其所畜振<lb/>
耀於當丗而獨韜藏抑鬱乆伏而不顯者蓋其不茍<lb/>
屈以合丗故丗亦莫之知也豈非知命之君子歟余<lb/>
謂君非徒知命而不苟屈亦自負其所有者謂雖抑<lb/>
<pb n="KR4d0069_SBCK_044-3b"/>
於一時必將伸於後丗而不可揜也君之旣殁富春<lb/>
孫莘老狀其行以告于史臨川王介甫銘之石以藏<lb/>
諸幽而余又序其集以行於丗然則君之不苟屈於<lb/>
一時而有待於後丗者其不在吾三人者邪噫余雖<lb/>
老且病而言不文其可不勉觀文殿學士刑部尚書<lb/>
知亳州廬陵歐陽脩序<lb/>
　　　續思潁詩序<lb/>
皇祐二年余方留守南都已約梅聖俞買田于潁上<lb/>
其詩曰優游琴酒逐漁釣上下林壑相攀躋及身彊<lb/>
健始爲樂莫待衰病須扶携此蓋余之本志也時年<lb/>
<pb n="KR4d0069_SBCK_044-4a"/>
四十有四其後丁家艱服除還朝遂入翰林爲學士<lb/>
忽忽七八年間歸潁之志雖未遑也然未甞一日少<lb/>
忘焉故其詩曰乞身當及彊健時顧我蹉跎已衰老<lb/>
蓋歎前言之未踐也時年五十有二自是誤𬒳選擢<lb/>
㓛塵二府遂歷三朝蓋自嘉祐治平之間國家多事<lb/>
固非臣子敢自言其私時也而非才竊位謗咎巳盈<lb/>
頼天子仁聖聦明辨察誣罔始終保全其出處俯仰<lb/>
十有二年今其年六十有四蓋自有蹉跎之歎又復<lb/>
一紀矣中間在亳幸遇朝廷無事中外晏然而身又<lb/>
不當責任以謂臣子可退無嫌之時遂敢以其私言<lb/>
<pb n="KR4d0069_SBCK_044-4b"/>
天子惻然閔其年猶未也謂尚可以勉故奏封十上<lb/>
而六被詔諭未賜允俞今者蒙上哀憐察其實病且<lb/>
衰矣旣不責其避事又曲從其便私免并得蔡俾以<lb/>
偷安此君父廓大度之寛仁遂萬物之所欲覆載含<lb/>
容養育之恩也而復蔡潁連疆因得以爲歸老之漸<lb/>
冀少償其夙願兹又莫大之幸焉𥘉陸子履以余自<lb/>
南都至在中書所作十有三篇爲思潁詩以刻于石<lb/>
今又得在亳及青十有七篇以附之蓋自南都至在<lb/>
中書十有八年而得十三篇在亳及青三年而得十<lb/>
有七篇以見余之年益加老病益加衰其日漸短其<lb/>
<pb n="KR4d0069_SBCK_044-5a"/>
心漸迫故其言愈多也庶㡬覽者知余有志於彊健<lb/>
之時而未償於衰老之後幸不譏其踐言之晚也熈<lb/>
寧三年九月七日六一居士序<lb/>
　　　江鄰㡬文集序<lb/>
余竊不自揆少習爲銘章因得論次當丗賢士大夫<lb/>
功行自明道景祐以來名卿鉅公往往見於余文矣<lb/>
至於朋友故舊平居握手言笑意氣偉然可謂一時<lb/>
之盛而方從其遊遽哭其死遂銘其藏者是可歎也<lb/>
蓋自尹師魯之亡逮今二十五年之間相繼而殁爲<lb/>
之銘者至二十人又有余不及銘與雖銘而非交且<lb/>
<pb n="KR4d0069_SBCK_044-5b"/>
舊者皆不與焉嗚呼何其多也不獨善人君子難得<lb/>
易失而交游零落如此反顧身丗死生盛衰之際又<lb/>
可悲夫而其間又有不幸罹憂患觸網羅至困阨流<lb/>
離以死與夫仕宦連蹇志不獲伸而殁獨其文章尚<lb/>
見於丗者則又可哀也歟然則雖其殘篇斷藁猶爲<lb/>
可惜況其可以垂丗而行逺也故余於聖俞子美之<lb/>
殁旣已銘其壙又類集其文而序之其言尤感切而<lb/>
殷勤者以此也陳留江君鄰㡬常與聖俞子美遊而<lb/>
又與聖俞同時以卒余旣誌而銘之後十有五年來<lb/>
守淮西又於其家得其文集而序之鄰㡬毅然仁厚<lb/>
<pb n="KR4d0069_SBCK_044-6a"/>
君子也雖知名於時仕宦乆而不進晚而朝廷方將<lb/>
用之未及而卒其學問通博文辭雅正深粹而論議<lb/>
多所發明詩尤清淡閑肆可喜然其文巳自行於丗<lb/>
矣固不待余言以爲輕重而余特區區於是者蓋發<lb/>
於有感而云然熈寧四年三月日六一居士序<lb/>
　　　薛簡肅公文集序<lb/>
君子之學或施之事業或見於文章而常患於難兼<lb/>
也蓋遭時之士功烈顯於朝廷名譽光於竹帛故其<lb/>
常視文章爲末事而又有不暇與不能者焉至於失<lb/>
志之人窮居隱約苦心危慮而極於精思與其有所<lb/>
<pb n="KR4d0069_SBCK_044-6b"/>
感激發憤惟無所施於丗者皆一寓於文辭故曰窮<lb/>
者之言易工也如唐之劉栁無稱於事業而姚宋不<lb/>
見於文章彼四人者猶不能於<hi>一無此字</hi>兩得況其下者<lb/>
乎惟簡肅公在眞宗時以材能爲名臣仁宗母后時<lb/>
以剛毅正直爲賢輔其決大事定大議嘉謀讜論著<lb/>
在國史而遺風餘烈至今稱於士大夫公絳州正平<lb/>
人也自少以文行推於郷里旣舉進士獻其文百軸<lb/>
於有司由是名動京師其平生所爲文至八百餘篇<lb/>
何其盛哉可謂兼於兩得也公之事業顯矣其於文<lb/>
章氣質純深而勁正蓋發於其志故如其爲人公有<lb/>
<pb n="KR4d0069_SBCK_044-7a"/>
子直孺早卒無後以其弟之子仲孺公期爲後公之<lb/>
文旣多而徃徃流散於人間公期能力収拾蓋自公<lb/>
薨後三十年始克類次而集之爲四十卷公期可謂<lb/>
能丗其家者也嗚呼公爲有後矣熈寧四年五月日<lb/>
序<lb/>
　　　六一居士傳<lb/>
六一居士𥘉謫滁山自號醉翁旣老而衰且病將退<lb/>
休於潁水之上則又更號六一居士客有問曰六一<lb/>
何謂也居士曰吾家藏書一萬卷集録三代以來金<lb/>
石遺文一千卷有琴一張有碁一局而常置酒一壷<lb/>
<pb n="KR4d0069_SBCK_044-7b"/>
客曰是爲五一爾奈何居士曰以吾一翁老<hi>一作老翁</hi>於<lb/>
此五物之間是豈不爲六一乎客笑曰子欲逃名者<lb/>
乎而屢易其號此莊生所誚畏影而走乎日中者也<lb/>
余將見子疾走大喘渇死而名不得逃也居士曰吾<lb/>
固知名之不可逃然亦知夫不必逃也吾爲此名聊<lb/>
以志吾之樂爾客曰其樂如何居士曰吾之樂可勝<lb/>
道哉方其得意於五物也太山在前而不見疾雷破<lb/>
柱而不驚雖響九奏於洞庭之野閱大戰於涿鹿之<lb/>
原未足喻其樂且適也然常患不得極吾樂於其間<lb/>
者丗事之爲吾累者衆也其大者有二焉軒裳珪組<lb/>
<pb n="KR4d0069_SBCK_044-8a"/>
勞吾形于外憂患思慮勞吾心於内使吾形不病而<lb/>
已悴心未老而先衰尚何暇於五物哉雖然吾自<hi>一作</hi>
<hi>方</hi>乞其身於朝者三年矣一日天子惻然哀之賜其<lb/>
骸骨使得與此五物偕返於田廬庶㡬償其夙願焉<lb/>
此吾之所以志也客復笑曰子知軒裳珪組之累其<lb/>
形而不知五物之累其心乎居士曰不然累於彼者<lb/>
巳勞矣又多憂累於此者旣佚矣幸無患吾其何擇<lb/>
哉於是與客俱起握手大笑曰置之區區不足較也<lb/>
巳而歎曰夫士少而仕老而休蓋有不待七十者矣<lb/>
吾素慕之<hi>二字一作志</hi>冝去一也吾甞用於時矣而訖無<lb/>
<pb n="KR4d0069_SBCK_044-8b"/>
稱焉冝去二也壯猶如此今旣老且病矣乃以難彊<lb/>
之筋骸貪過分之榮禄是將違其素志而自食其言<lb/>
冝去三也吾負三冝去雖無五物其去冝矣復何道<lb/>
哉熈寧三年九月七日六一居士自傳<lb/>
居士集卷第四十四<lb/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
歸田録序怨嫉<hi>一作怨恨</hi>無所<hi>一作無可</hi>
六一居士傳曰吾家<hi>三字上一有對字</hi>所誚<hi>一作/所謂</hi>聊以<hi>一作所以</hi>
無稱<hi>一作無𥙷</hi>
<pb n="KR4d0069_SBCK_044-9a"/>
</p>
<p>
</p>
  </div>
</body>
</text>
</TEI>
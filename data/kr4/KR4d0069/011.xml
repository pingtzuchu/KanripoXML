<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_011-1a"/>
外集卷第十一　歐陽文忠公集六十一<lb/>
　　碑銘<lb/>
　　　衛尉卿祁公神道碑銘<lb/>
惟太原祁氏其先出於黄帝之子二十五人一食於<lb/>
祁遂爲氏太原晉公盛於春秋之際祁氏亦盛於晉<lb/>
其後世逺而衰子孫散亡<hi>一作亡散</hi>之他國有居譙者即<lb/>
爲譙人後幾世生公諱某公由曽祖<hi>一有考字</hi>以来畜徳<lb/>
藴明世不大顯公生幾歲始有賢子革革咸平三年<lb/>
以郷貢進士中<hi>一作及</hi>第始以禄榮其親後幾歲公卒<lb/>
卒之歲實景祐四年正月二十七日享年六十有一<lb/>
<pb n="KR4d0069_SBCK_011-1b"/>
革旣棄官服䘮于家日月<hi>二字一作旣</hi>訖如禮起復就仕<lb/>
仕又某年始爲尚書郎然後又以爵榮之一命贈大<lb/>
理評事累升衛尉卿夫人楚氏某人女其賢爲公之<lb/>
配後公以卒天聖八年始以公夫人之喪合葬譙縣<lb/>
湯隂郷將葬乃考其世徳刻石蔵墓中又圖刻於墓<lb/>
隧之外以暴露顯揚孝子之心也𥘉公間居常命革<lb/>
曰祁氏世有仕族<hi>一作官</hi>名聲可稱聞者比比出於時<lb/>
自國家建隆以来天子每<hi>一作歲</hi>歲下書四方舉賢能<lb/>
之士以官之而四方之人摩肩爭出獨祁氏無一人<lb/>
之迹至譙刺史廷下稱應書者豈吾門遂廢乎抑大<lb/>
<pb n="KR4d0069_SBCK_011-2a"/>
廢而後興也或後遂興興由汝也於是盡出其家之<lb/>
有益市群書日釀酒爲具以待四方之賔使與之遊<lb/>
毎郷里大儒先生講說授學校<hi>一作徒</hi>子即隨酒具以<lb/>
往勤勤盡其歡歲時未嘗懈怠不<hi>一有敢字</hi>顧資産之有<lb/>
無者惟奉其家祭祀及以禮士君子爾由是浸漸以<lb/>
成人及享子禄不數歲乃終人謂力勞而報約何也<lb/>
旣而享名爵登九卿然後郷里榮之夫享子養人之<lb/>
常殁而榮不朽顧天之報予孰云無厚薄哉惟公以<lb/>
純篤敦實履其身行其家以大其門教其子卒成其<lb/>
志志成矣而身殁身殁而名益榮矣今又得顯書其<lb/>
<pb n="KR4d0069_SBCK_011-2b"/>
行掲之金石以彰爲善之効而以其餘勸於後人得<lb/>
爲賢也噫今有人<hi>一作人有</hi>負材與能昂立人上與時爭<lb/>
髙下不肯分寸屈其心而卒困厄顛踣怏怏不得志<lb/>
欲一縣佐不可得以至窮且老殁無聞者幸而得志<lb/>
處富貴極崇髙即死而身名俱滅子孫至爲僕隷轉<lb/>
死溝壑者亦不可數用彼較此得失孰多乎豈負材<lb/>
與畜徳所享固不同耶碑具使来乞辭辭具又爲之<lb/>
詩以貽譙里之童子使歌之以永公之無窮也<lb/>
衣車赫赫馳者誰生世不聞死莫知卿居里門乃褐<lb/>
衣殁榮之存令名垂人有不信考斯碑卿之有碑由<lb/>
<pb n="KR4d0069_SBCK_011-3a"/>
子爲後之父者冝所思<lb/>
　　　諫議大夫楊公墓誌銘<lb/>
府君杭州錢塘人其譜曰漢太尉震之後世出弘農<lb/>
其後微逺不能譜録府君之九代祖隱朝始復得次<lb/>
序曰隱朝生燕客燕客生堪而猶爲弘農人堪生承<lb/>
休是謂皇髙祖唐天祐元年爲刑部員外郎副給事<lb/>
中鄭祁使吴越冊錢鏐爲王楊行宻亂江淮道阻不<lb/>
克歸遂留杭州始分弘農之籍籍錢塘𥘉承休之行<lb/>
也挈其子巖以俱巖仕呉越國位至丞相是謂皇曽<lb/>
祖生尚書職方員外郎諱郾是謂皇祖生贈禮部尚<lb/>
<pb n="KR4d0069_SBCK_011-3b"/>
書諱蠙是謂皇考府君㓜失其父有志節不群諸兒<lb/>
母元夫人獨愛之夫人之喪尚書也内外之姻未嘗<lb/>
有見其笑者府君生十歲作雪賦一篇始爲之笑及<lb/>
長尤好學日必誦書數萬言或晝夜不息臨食至失<lb/>
匕筯已而病其目元夫人奪蔵其書府君盗之亡鄰<lb/>
家以讀大宋受命太宗皇帝即位之三年吴越忠懿<lb/>
王朝京師以其地納籍有司呉越國除隨其皇祖以<lb/>
族行寓宋州三舉進士端拱二年中乙科歷蔡州新<lb/>
昌縣令遷著作佐郎知徳州爲政有治迹詔書褒之<lb/>
咸平三年交趾獻馴犀府君以袐書丞監在京商稅<lb/>
<pb n="KR4d0069_SBCK_011-4a"/>
院因奏犀賦真宗嘉之召試學士院遷太常博士賦<lb/>
一時文士爭相傳誦不及明年又上書自薦獻所爲<lb/>
文二十餘萬言乃直集賢院知袁筠二州提點開封<lb/>
府界諸縣入爲三司鹽鐵判官知越州提點淮南刑<lb/>
獄爲宰相王文穆公不恱以事罷之卒坐考試國子<lb/>
監生貶監陳州榷酒逾年得知常州復入三司判磨<lb/>
勘司丁元夫人憂服除判户部勾院比自薦及是二<lb/>
十七年矣然少孤能自立力勤苦爲文章履其身以<lb/>
儉約不妄自為進取其官業行已之方一皆自信扵<lb/>
聖人之道不肯少顧時之人所爲而時之人亦以有<lb/>
<pb n="KR4d0069_SBCK_011-4b"/>
徳君子名之故其直集賢院者二十七年不遷官由<lb/>
太常博士纔至刑部郎中有出其後者往往至榮顯<lb/>
或有笑其違世自守以質朴諷使少改其爲者府君<lb/>
歎曰吾不學乎世學乎聖人由是以至此吾之所有<lb/>
不敢以薦於人而嘗自獻于天子矣今欲孰附以進<lb/>
邪其信道深篤不可屈曲如此天聖四年以乆次遷<lb/>
集賢修撰出知應天府同糺察在京刑獄轉兵部郎<lb/>
中六年年六十五老矣始召以知制誥府君與頴川<lb/>
陳從易皆以好古有文行知名然二人者皆乆不用<lb/>
遂以老旣而一日並用之是時學者稍相習務媮窳<lb/>
<pb n="KR4d0069_SBCK_011-5a"/>
爲文章在位稍以爲患皆以謂天子用耆老將有意<lb/>
矣而文下詔書勑學者禁浮華使近古道然後以謂<lb/>
用二人皆不無意矣而皆恨其晚也居二歲拜右諫<lb/>
議大夫集賢院學士出知亳州於州封虢略縣男食<lb/>
邑三百户明道二年四月十日以疾卒於州之正寢<lb/>
年六十有九其病將卒猶不廢學有文三十卷曰隱<lb/>
　集又五卷曰西垣集嗚呼畜其學以老不克用獨<lb/>
見於文章然其文卒待一施於朝廷遂位榮顯旣貴<lb/>
贈其皇考禮部尚書母太原郡太君其婦曰漳南縣<lb/>
君張氏後夫人南陽郡君亦張氏䕃其男長曰洎眀<lb/>
<pb n="KR4d0069_SBCK_011-5b"/>
州觀察支使次曰濬江隂軍司理叅軍次曰泳漸沆<lb/>
渢皆將作監主簿旣終又䕃二孫某官其餘　之及<lb/>
者三世則夫守道者未必果不遇也噫楊氏嘗以族<lb/>
顯於漢為三公者四世漢之亂更魏渉晉戕賊<hi>一作斵</hi>
於夷胡而漢之大人苗裔盡矣比數百歲下而及唐<lb/>
然楊氏之後獨在大和開成之間曰汝士者與虞卿<lb/>
魯士漢公又以名顯於唐居靖恭坊楊氏者大以其<lb/>
族著唐之亂極於懿僖昭三宗下更五姓天下痝裂<lb/>
焚蕩翦薙而唐之名臣之後盡矣又幾百年至于今<lb/>
然楊氏之後獨在及府君又大顯始震嘗有徳於漢<lb/>
<pb n="KR4d0069_SBCK_011-6a"/>
而死以無辜君子悼震曰不幸然孰知夫世不昌且<lb/>
乆歟而府君又畜其徳則孰知其後世又不然歟於<lb/>
其葬也是冝銘銘葢所以使後世之有考也府君卒<lb/>
後若干年以景祐二年某月某日葬杭州某縣某郷<lb/>
漳南縣君先府君二十六年以亡及是合葬自有誌<lb/>
府君𥘉名侃後避真宗皇帝舊名改曰大雅字子正<lb/>
銘曰<lb/>
楊氏之先自震有聞有盛有衰世惟厥人由漢迄今<lb/>
更難冒亂歷時千年而世三顯府君之顯不彰于𥘉<lb/>
其乆不渝卒克以敷弘農之分遂播南土嗚呼徳則<lb/>
<pb n="KR4d0069_SBCK_011-6b"/>
承其先而葬也塋于<hi>一作於</hi>祖<lb/>
　　　尚書職方郎中分司南京歐陽公墓誌銘<lb/>
公諱潁字孝叔咸平三年舉進士中第𥘉任峡州軍<lb/>
事判官有能名即州拜祕書省著作佐郎知建寜縣<lb/>
未半歲峡路轉運使薛顔廵部至萬州逐其守之不<lb/>
治者以謂繼不治非尤善治者不能因奏自建寜縣<lb/>
往代之以治聞由萬州相次九領州而治之一再至<lb/>
曰鄂州二辭不行𥘉彭州以母夫人老不果行最後<lb/>
嘉州以老告不行實治七州州大者繁廣小者俗惡<lb/>
而姦皆世指爲難治者其尤甚曰歙州民習律令性<lb/>
<pb n="KR4d0069_SBCK_011-7a"/>
喜訟家家自爲簿書凡聞人之隂私毫髪坐起語言<lb/>
日時皆記之有訟則取以證其視入狴牢就桎梏猶<lb/>
冠帶偃簀恬如也盗有殺其民董氏於市三年捕不<lb/>
獲府君至則得之以抵法又冨家有盗夜入啓其蔵<lb/>
者有司百計捕之甚急且又大購之皆不獲有司苦<lb/>
之公曰勿捕與購獨召冨家二子械付獄鞫之州之<lb/>
吏民皆曰是素良子也大恠之更疑互諫公堅不回<lb/>
鞫愈急二子服然吏民猶疑其不勝而自誣及取其<lb/>
所盗某物於某所皆是然後讙<hi>一作歎</hi>曰公神明也其<lb/>
治尤難者若是其易可知也公剛果有氣外嚴内明<lb/>
<pb n="KR4d0069_SBCK_011-7b"/>
不可犯以是施於政亦以是持其身𥘉皇考侍郎爲<lb/>
許田令時丁晉公尚少客其縣皇考識之曰貴人也<lb/>
使與之遊待之極厚及公佐峽州晉公薦之遂拜著<lb/>
作其後晉公居大位用事天下之士往往因而登榮<lb/>
顯而公屛不與之接故其仕也自著作佐郎祕書丞<lb/>
太常博士尚書屯田都官職方三員外郎郎中皆以<lb/>
歲月考課次第陞知萬峽鄂歙彭鄂閬饒嘉州皆所<lb/>
當得及晉公敗士多不免惟公不及明道二年以老<lb/>
乞分司有田荆南遂歸焉以景祐元年正月二十六<lb/>
口終于家年七十有三祖諱某贈某官<hi>疑</hi>皇妣李氏<lb/>
<pb n="KR4d0069_SBCK_011-8a"/>
贈某縣君夫人曽氏某縣君先亡公平生彊力少疾<lb/>
病居家忽晨起作遺戒數紙以示其嗣子景昱曰吾<lb/>
將終矣後三日乃終而嗣子景昱能守其家如其戒<lb/>
歐氏出於禹禹之後有越王句踐句踐之後有無疆<lb/>
者爲楚威王所滅無疆之子皆受楚封封之烏程歐<lb/>
陽亭者爲歐陽氏漢世有仕爲涿郡守者子孫遂北<lb/>
有居冀州之渤海有居青州之千乗而歐陽仕漢世<lb/>
爲博士所謂歐陽尚書者也渤海之歐陽有仕晉者<lb/>
曰建所謂渤海赫赫歐陽堅石者也建遇趙王倫之<lb/>
亂其兄子質南奔長沙自質十二世生詢詢生通仕<lb/>
<pb n="KR4d0069_SBCK_011-8b"/>
於唐皆爲長沙之歐陽而猶以渤海爲封通又三世<lb/>
而生琮琮爲吉州刺史子孫家焉自琮八世生萬萬<lb/>
生雅雅生髙祖諱效髙祖生曽祖諱託曽祖生皇祖<lb/>
武昌令諱郴皇祖生公之父贈户部侍郎諱倣皆家<lb/>
吉州又爲吉州之歐陽及公遂遷荆南且葬焉又爲<lb/>
荆南之歐陽嗚呼公於脩叔父也銘其叔父冝扵其<lb/>
世尤詳銘曰<lb/>
壽孰與之七十而老祿則自取於取猶少扶身以方<lb/>
亦以從公不變其𥘉以及其終<lb/>
　　　都官郎中王公墓誌銘<lb/>
<pb n="KR4d0069_SBCK_011-9a"/>
明道元年五月二十四日尚書都官郎中王公以疾<lb/>
終于許州私第明年十月其孤宗彭宗古奉公之喪<lb/>
及公之先君先夫人俱葬于許州長社縣白兎原公<lb/>
諱世昌字次仲少屬文舉進士端拱元年登科第補<lb/>
鳯翔郿縣主簿再調開封士曹參軍知杭州鹽官縣<lb/>
又改蘇州常熟縣轉運使張式以治狀奏充秀州判<lb/>
官遷著作佐郎知彭州九隴縣轉太常丞㑹鹽鐵上<lb/>
言建安茶稅不充請擇材臣幹其任公膺是選歲増<lb/>
四千萬三年歸朝優詔嘉獎擢知饒州連典蜀福二<lb/>
州歷太常博士屯田都官職方三員外郎權三司判<lb/>
<pb n="KR4d0069_SBCK_011-9b"/>
官出知鄧州轉屯田郎中徙東川賜三品服移成州<lb/>
權莅西亰留守司御史臺又知澤州轉都官郎中知<lb/>
絳州老疾上章得分司西亰享年七十有八公性明<lb/>
察凡爲郡獄訟無細大皆呼前面質其罪有冤者立<lb/>
辨出之獄官俯伏受教僚佐充員而已故所至稱有<lb/>
治聲亦用此爲人所擠成州之遷是也好接士類不<lb/>
以年耆自處候門者雖晚進皆與均禮論者多之𥘉<lb/>
娶李氏再娶水丘氏封歸安縣君柔婉有婦道早亡<lb/>
生子三人長宗說終杭州臨安主簿次宗古前連州<lb/>
陽山令次宗彭前孟州汜水主簿女四人長適涇州<lb/>
<pb n="KR4d0069_SBCK_011-10a"/>
支使宋齊古次早夭次適侍御史楊偕次適光禄寺<lb/>
丞吕昌齡臨安有子一人師温郊社齋郎陽山子師<lb/>
良師儉皆郊社齋郎二女俱㓜銘曰<lb/>
八十其齡三品其服有子有孫以才以淑吁嗟令人<lb/>
兮嚮用兹福<lb/>
　　　左班殿直胥君墓誌銘<lb/>
胥姓出晉大夫童世乆徙遷失其譜君諱某字致堯<lb/>
有子曰沆能略言其世曰吾家爲燕人十三代祖儀<lb/>
爲唐御史中丞坐言武后事貶臨川後世因家焉胥<lb/>
氏義聞郷閭門有旌表由吾先君而上祖諱某仕僞<lb/>
<pb n="KR4d0069_SBCK_011-10b"/>
唐袁州冝春令父諱某當周世宗取淮南李氏日益<lb/>
衰亂因徙家合肥及吾先君始禄于朝然卒於不得<lb/>
志今其葬敢再拜以請予爲考次君之行曰君少力<lb/>
學爲文辭端拱咸平之間再舉進士嘗中選矣時天<lb/>
子諒闇不能廷試進士疑有司選太多削其奏籍之<lb/>
半乃罷去其冬契丹犯邊天子幸魏又將幸真定君<lb/>
以草澤應詔上書理檢言兵事且曰臣言有不可書<lb/>
者非人主不得聞天子召見爲屛左右聽其說矍然<lb/>
而悟將拜某官旣出大臣詰其事不肯對大臣皆不<lb/>
恱曰且可以職縻之以爲三班借職君辭不就天子<lb/>
<pb n="KR4d0069_SBCK_011-11a"/>
還亰師又固辭願從進士試禮部皆不許以監温州<lb/>
天冨鹽監君歎曰吾親老敢擇禄邪凡世所謂材者<lb/>
惟施無不利乃可謂能吾將有爲也已乃受命凡治<lb/>
鹽三歲増其舊二百餘萬斛罷歸以能被薦未暇録<lb/>
𥘉契丹䧟黎陽滑州守張秉請君將戍兵擊河淩以<lb/>
斷賊契丹去張公以君爲材留君護漁池迎陽二埽<lb/>
朱博代守滑乃曰河恐滑人者趨西埽爾請君兼護<lb/>
之君䟽河爲别流以殺其勢明年河棄西埽去滑人<lb/>
無水恐歲省工材百餘萬秩滿有司上君鹽最護河<lb/>
之功遷奉職君意不滿辭不拜丁母夫人某氏憂終<lb/>
<pb n="KR4d0069_SBCK_011-11b"/>
喪不許以監黄州商稅餘年課爲最召還在道用祀<lb/>
汾隂恩卒遷奉職監杭州排岸司浚浙江龍山二閘<lb/>
廢清河堰以通漕杭人至今便之爲端州兵馬監押<lb/>
就遷右班殿直給事中樂黄目舉君材任閤門祗候<lb/>
有司限例不行得温州兵馬監押期還遷職在温州<lb/>
聞黄目死前舉狀格不用君歎曰豈吾命邪今天子<lb/>
即位遷左班殿直以疾求監壽州酒稅逾年請告就<lb/>
醫京師天聖元年十月某日卒于建平坊享年五十<lb/>
有九𥘉娶宋氏生三男曰沆澄泳澄早卒二女長亦<lb/>
早卒次適某氏再娶沈氏後君卒𥘉君之喪寓葬朝<lb/>
<pb n="KR4d0069_SBCK_011-12a"/>
陽門外慶曆二年某月某日葬于某縣某郷某原銘<lb/>
曰<lb/>
余悲胥君始以儒者自進而仕也非其志方其以一<lb/>
布衣飛箝人主之意其志壯哉豈止於此自古賢材<lb/>
明智之士困於失職多矣豈天所不相邪豈其力不<lb/>
足邪蓋苟者多得偷者易安守義而窮乃理或然嗟<lb/>
乎胥君永矣茲阡<lb/>
　　　内殿崇班薛君墓誌銘<lb/>
公諱塾字宗道絳州正平人資政殿學士兵部尚書<lb/>
河東簡肅公之弟扵惟簡肅爲時顯人天聖明道間<lb/>
<pb n="KR4d0069_SBCK_011-12b"/>
實參大政以道徳剛直外正於朝孝友敦睦内仁其<lb/>
家其爵命之榮上逮三世旁禄其族子官者三十人<lb/>
公於<hi>一作于</hi>太保諱景之廟爲曽孫太傅諱温瑜之廟<lb/>
爲孫太師諱化光之廟爲第五子少以簡肅䕃𥙷三<lb/>
班借職九遷内殿崇班享年六十五以終公爲人果<lb/>
毅質直喜以氣節自髙少好學嘗爲文詞仕雖不章<lb/>
官能其職𥘉監曲沃縣酒稅民素苦伐薪給官炊公<lb/>
始更用石炭民得不苦至今頼之又監龍門縣清澗<lb/>
木稅絳州鹽酒稅河中府浮橋凡所施設皆有法後<lb/>
人雖欲輙更莫能也蜀民易揺喜倡事以相驚謼遂<lb/>
<pb n="KR4d0069_SBCK_011-13a"/>
縁爲亂公爲兵馬監押旁郡呼曰盗將大至公能以<lb/>
重鎮之州卒無事民恃以安歲滿州乞留不克知河<lb/>
池縣賦役刑罰示民以信使民知政而吏無所措其<lb/>
姦始建孔子廟春秋飭其牲器以與邑人行事民𥘉<lb/>
識學校之禮當時名臣若今樞宻副使杜公多薦其<lb/>
材以兄嫌避不升用奉使走馬承受滄州路公事數<lb/>
對便殿言利害皆可施行歷監通利軍陕蜀二州兵<lb/>
康定二年六月十五日壬辰以疾卒于蜀州之廨其<lb/>
長子曰大理寺丞通判陵州仲孺扶其柩歸于絳州<lb/>
道出河池河池之民泣遮于路曰此吾民之所思也<lb/>
<pb n="KR4d0069_SBCK_011-13b"/>
公卒之六日夫人吴氏卒于代州其次子曰大理寺<lb/>
丞通判代州宗孺以其喪歸遂合葬于正平縣清源<lb/>
郷周村原用慶曆元年十二月二十一日丙申之吉<lb/>
二子皆以材賢克承其家女一人適將作監主簿鄭<lb/>
宗賢銘曰<lb/>
薛絳大族興自簡肅簡肅之哲其剛烈烈公躬直清<lb/>
官以材稱惟賢是似不愧其兄薛有世次簡肅之碑<lb/>
公墓南原銘以識之<lb/>
　　　長安縣太君盧氏墓誌銘<lb/>
夫人盧氏其父諱之翰單父人好學通五行律曆善<lb/>
<pb n="KR4d0069_SBCK_011-14a"/>
籌䇿中進士第至道中用兵河西以爲陜西轉運使<lb/>
屢爲太宗言靈武事不合意輙貶旣而事驗思之輙<lb/>
復召用由是卒爲名臣官至太常少卿知廣州夫人<lb/>
歸楊公時年始十七公前夫人張氏生三男文友文<lb/>
舉文本皆尚㓜夫人亦生三男一早卒次文敏文通<lb/>
四女長適大理寺丞王中孚次適崑山縣尉刀綬次<lb/>
將作監主簿朱銑次早卒楊公以文行著名當時治<lb/>
身㢘清好施宗族大中祥符四年以右諫議大夫薨<lb/>
廣州家無貲夫人居䘮於淮上諸子怡怡知其母之<lb/>
慈撫其已不知家之有無也後二十有五年文友爲<lb/>
<pb n="KR4d0069_SBCK_011-14b"/>
虞部員外郎知建昌軍文舉國子博士通判蔡州文<lb/>
本文通早卒文敏由大理寺丞應進士中第爲太子<lb/>
中允知蘇州常熟縣夫人在建昌感疾卒官舍享年<lb/>
五十七將卒戒其子曰吾幸見汝輩立而死吾無以<lb/>
教爲人能如汝父足矣遂歸葬壽州之西原祔舊塋<lb/>
禮也夫人𥘉用公封范陽縣君後用其子封仁壽縣<lb/>
太君又進封長安縣太君及卒也張夫人二子居喪<lb/>
哀如所生嗚呼賢母也哉是宜銘粤景祐三年二月<lb/>
庚戌葬之銘曰<lb/>
從者其姑祔者其夫安此室乎<lb/>
<pb n="KR4d0069_SBCK_011-15a"/>
外集卷第十一<lb/>
祁公神道碑景祐<hi>碑云景祐四年卒天聖八年葬按天聖在景祐之前疑景祐當作景</hi>
<hi>徳</hi>
諫議楊公墓銘録<hi>一作抵</hi>學乎聖人<hi>四字上一/有而字</hi>其婦<hi>二字</hi>
<hi>丄一有封字</hi>
王公墓誌水丘氏<hi>集本多作巫丘</hi>
薛君墓銘又監<hi>一作後監</hi>
盧氏墓銘將作<hi>二字上疑脫適字</hi>
<pb n="KR4d0069_SBCK_011-15b"/>
<pb n="KR4d0069_SBCK_011-1a"/>
</p>
<p>
奏議卷第十一<lb/>
　　薦劉羲叟劄子<hi>巳見河東奏草全書中</hi>
　　進劉羲叟春秋災異狀<hi>同前</hi>
　　論契丹侵地界狀<hi>巳見河北奏草全書中</hi>
　右三篇此卷更不重出存其目以告來者<lb/>
<pb n="KR4d0069_SBCK_011-1b"/>
論臺官上言按察使狀𬒳選之者<hi>一作人</hi>皆亦<hi>一作皆字</hi>常<lb/>
能<hi>一無常字</hi>
論杜衍等罷政事狀尤彰著<hi>尤字下一有爲字</hi>之得專<hi>之所作一</hi>
好權<hi>好一作行</hi>懇讓之者<hi>一無/者字</hi>見其皆未行事<hi>六字一作欲其作事</hi>
條事<hi>條例一作</hi>然不敢<hi>然字下一/有亦字</hi>惜之也<hi>一無之字</hi>
<pb n="KR4d0069_SBCK_011-1a"/>
居士集卷第十一　歐陽文忠公集十一<lb/>
　　律詩五十七首<lb/>
　　　𥘉至夷陵答蘇子美見寄<lb/>
三峽倚岧嶤同<hi>一作南</hi>遷地最遥物華雖可愛郷思獨<lb/>
無聊江水流青嶂猿聲在碧霄野篁抽夏笋叢橘長<lb/>
春條未臘梅先發經霜葉不凋江雲愁<hi>一作懸</hi>蔽日山<lb/>
霧晦連朝斫谷爭收漆梯林鬪摘椒巴賨船賈集<hi>一作</hi>
<hi>巴江船賈至</hi>蠻市酒旗招時節同荆俗民風載楚謡俚歌<lb/>
成調笑摖<hi>一作攃</hi>鬼聚喧囂<hi>夷陵之俗多淫奔又好祠祭毎遇祠時里民數百共</hi>
<hi>餕其餘里語謂之摖鬼因此多成鬪訟</hi>得罪冝投裔包羞分折腰光隂<lb/>
<pb n="KR4d0069_SBCK_011-1b"/>
催晏歳牢落慘驚飊白髪新年出朱顔異域銷縣樓<lb/>
朝見虎官舍夜聞鴞寄信無秋鴈思歸望斗杓須知<lb/>
千里夢長繞洛川橋<lb/>
　　　冬後三日陪丁元珍遊東山寺<lb/>
幕府文書日已稀清罇歳晏喜相携寒山帶郭穿松<lb/>
路瘦馬尋春踏雪泥翠蘚蒼崖森古木緑蘿盤石暗<lb/>
深溪爲貪賞物來猶早迎臘梅花吐未齊<lb/>
　　　送前巫山宰呉殿丞<hi>字照鄰</hi>
俊域當年仰下風天涯今日一罇同髙文落筆妙天<lb/>
下清論揮犀服坐中江上掛帆明月峽雲閒謁帝紫<lb/>
<pb n="KR4d0069_SBCK_011-2a"/>
　微宫山城寂寞少嘉客喜見瓊枝<hi>一作林</hi>慰病翁<lb/>
　　　　龍興寺小飲呈表臣元珍<lb/>
　乎日相從樂㑹文博梟壷馬占朋分罰籌多似昆陽<lb/>
　矢酒令嚴於細柳軍蔽日雪雲猶靉靆欲晴花氣漸<lb/>
　氛氲一罇萬事皆毫末蜾臝螟蛉豈足云<lb/>
　　　　縣舍不種花惟栽楠木冬青茶竹之類因戲<lb/>
　　　　書七言四韻<lb/>
　結綬當年仕兩京自憐年少體猶輕伊川洛浦尋芳<lb/>
　徧魏紫姚黃照眼明客思病來生白髪山城春至少<lb/>
　紅英芳叢密葉聊須種猶得蕭蕭聽雨聲<lb/>
<pb n="KR4d0069_SBCK_011-2b"/>
　　　至喜<hi>一作虚白</hi>堂新開北軒手植楠木兩株走筆<lb/>
　　　呈元珍表臣<lb/>
爲憐碧砌冝佳樹自斸蒼苔選緑叢不向芳菲趂<hi>一作</hi>
<hi>赴</hi>開落直須霜雪見青葱披條泫轉清晨露響葉蕭<lb/>
騷半夜風時掃濃隂北䆫下一枰閑且伴衰翁<lb/>
　　　戲答元珍<hi>一本下云花時乆雨之什</hi>
春風疑不到天涯二月山城未見花殘雪壓枝猶有<lb/>
橘凍雷驚筍欲抽芽夜聞歸鴈生郷思病入新年<hi>一作</hi>
<hi>鳥聲漸變知芳節人意無聊</hi>感物華曽是洛陽花下客野芳雖晚<lb/>
不須嗟<lb/>
<pb n="KR4d0069_SBCK_011-3a"/>
　　　𥘉晴獨遊東山寺五言六韻<lb/>
日暖東山去松門數里斜山林隱者趣鍾鼓梵王家<lb/>
地僻遲春節風晴變<hi>一作别</hi>物華雲光漸容與鳥哢巳<lb/>
交加冰下泉𥘉動煙中茗未芽自憐多病客來探欲<lb/>
開花<lb/>
　　　夷陵歳暮書事呈元珍表臣<hi>一本作元珍判官表臣推官</hi>
蕭條雞犬亂山中時節崢嶸忽<hi>一作歳</hi>巳窮遊女髻鬟<lb/>
風俗古野巫歌舞歳年豐<hi>夷陵俗朴陋惟歳暮祭鬼則男女數百相從而樂飲</hi>
<hi>婦女競爲野服以相遊嬉夷陵俗下一本有古字</hi>平時都邑今爲陋敵國江<lb/>
山昔最雄<hi>三國時呉蜀戰爭於此</hi>荆楚先賢多勝迹不辭携酒<lb/>
<pb n="KR4d0069_SBCK_011-3b"/>
問鄰翁<hi>處士何參居縣舍西好學多知荆楚故事</hi>
　　　夷陵書事寄謝三舍人<hi>一作代書寄舎人三丈</hi>
春秋楚國西偏境陸羽茶經第一州紫籜青林長蔽<lb/>
日緑叢紅橘最冝秋道塗處險人多負邑屋臨江俗<lb/>
善泅臘市漁<hi>一作魚</hi>鹽朝暫合淫祠簫鼓歳無休風鳴<lb/>
燒入空城響雨惡江崩斷岸流月出行歌聞調笑花<lb/>
開啼鳥亂鉤輈<hi>一本有訟庭畫地通人語邑政觀風間俚謳土俗雖輕人自樂山川信美</hi>
<hi>客偏愁四句</hi>黃牛峡口經新歳白玉京中夢舊遊曽是洛<lb/>
陽花下客欲誇風物向君羞<lb/>
　　　戲<hi>一作寄</hi>贈丁判官<lb/>
<pb n="KR4d0069_SBCK_011-4a"/>
西陵江口折寒梅爭勸行人把一<hi>一作酒</hi>盃須信春風<lb/>
無逺近維舟處處有花開<lb/>
　　　寄梅聖俞<hi>一本注夷陵作</hi>
青<hi>一作春</hi>山四顧亂無涯雞犬蕭條數百家楚俗歳時<lb/>
多雜鬼蠻郷<hi>一作風</hi>言語不通華繞城江急舟難泊當<lb/>
縣山髙日易斜擊鼓踏歌成夜市邀龜卜雨趂燒<hi>一作</hi>
<hi>春</hi>畬叢林白晝飛妖鳥庭砌非時見異花惟有山川<lb/>
爲勝絶寄人堪作畫圖誇<lb/>
　　　離峽州後回寄元珍表臣<hi>一本作元珍判官表臣推官</hi>
經年遷謫猒荆蠻惟有江山興未䦨醉裏人歸青草<lb/>
<pb n="KR4d0069_SBCK_011-4b"/>
渡夢中船下武牙灘野花零落<hi>一作亂</hi>風前亂<hi>一作舞</hi>飛<lb/>
雨蕭條江上寒荻笋時魚方有味恨無佳客共盃盤<lb/>
　　　再至西都<hi>一作寄謝希深</hi>
伊川不到十年間魚鳥今應恠我<hi>一作我自</hi>還浪得浮名<lb/>
銷壯節羞將<hi>一作看</hi>白髪見<hi>一作對</hi>青山野花向客開如<lb/>
<hi>一作異花向我情猶</hi>笑芳草留人意自閑却到<hi>一作行至</hi>謝公題壁<lb/>
處向風清淚獨<hi>一作臨風清淚落</hi>潺潺<lb/>
　　　過錢文僖公白蓮莊<lb/>
城南車馬地行客過徘徊野水寒猶入餘花晚自開<lb/>
命賔曾授簡開府最多才今日西州路何人更獨來<lb/>
<pb n="KR4d0069_SBCK_011-5a"/>
　　　謝公挽詞三首<lb/>
始見行春斾俄聞引葬簫笑言猶在耳䰟魄遂難招<lb/>
天象奎星暗辭林玉樹凋朔風吹霰雪銘旐共飄飄<lb/>
前日賔齋宴今晨奠柩觴死生公自逹存没世徒傷<lb/>
舊國難歸葬餘貲不給䘮平生公輔志所<hi>一作可</hi>得在<lb/>
文章<lb/>
樂事與良辰平生愛洛濵泉臺一閉夜蒿里不知春<lb/>
翰墨猶新澤圖書巳素塵堪憐寢門哭猶有舊時賔<lb/>
　　　愁牛嶺<lb/>
邦人盡<hi>一作自</hi>說畏愁牛<hi>一作牛愁</hi>不獨牛愁我亦愁終日<lb/>
<pb n="KR4d0069_SBCK_011-5b"/>
下<hi>一作遶</hi>山行百轉却從山脚望山頭<lb/>
　　　寄子山待制二絶<hi>一本後篇作别鎮陽寄沈待制</hi>
留滯西山獨可嗟殘春過盡始還家落花縱有那堪<lb/>
醉<hi>一作看一作愛</hi>何況歸時無落花<lb/>
聞君屢醉賞紅英落盡殘花酒未醒嗟我落花無分<lb/>
看莫嫌狼藉掃中庭<lb/>
　　　寄秦州田元均<lb/>
由<hi>一作近</hi>來邊將用儒臣坐以威名撫漢軍萬馬不嘶<lb/>
聽號令諸蕃無事著<hi>一作樂</hi>耕耘夢回夜帳聞羌笛詩<lb/>
就髙樓對隴<hi>一作暮</hi>雲莫忘<hi>一作/望</hi>鎮陽遺愛在<hi>一作地</hi>北<lb/>
<pb n="KR4d0069_SBCK_011-6a"/>
潭桃李正氛氲<hi>一作春深桃李正絪緼</hi>
　　　送沈待制陜西都運<hi>邈</hi>
㡬歳瘡痍近息兵經營方喜得時英從來漢粟勞飛<lb/>
輓當使秦人自戰耕道左旌旗諸將列馬前弓<hi>一作冠</hi>
劒六蕃迎知君材力多閑暇剩聽陽關醉後聲<lb/>
　　　欒城遇風効韓孟聮句體<lb/>
歳暮氛霾惡冬餘氣候爭吹嘘回暖律號令發新正<lb/>
逺響來猶漸狂奔勢益橫頽城鏖戰鼓掠野過隂兵<lb/>
掃蕩無餘靄顚摧鮮立莖五山揺岌嶪九鼎沸煎烹<lb/>
玉石焚岡裂波濤卷海傾遥聽午合市爭呼夜驚營<lb/>
<pb n="KR4d0069_SBCK_011-6b"/>
慘極雲無色隂窮火自生電鞭時砉劃雷軸助喧轟<lb/>
孔竅千聲出隂幽百恠呈狐妖憑莽蒼鬼熖走青熒<lb/>
奮怒神増悚中休耳暫清胡兵占月暈江客候鼉鳴<lb/>
飄葉千艘失飛空萬瓦輕獵豪添馬健舶穏想帆征<lb/>
畏壓頻移席隂祈屢整纓凍消𥘉醒蟄枯活欲抽萌<lb/>
病體愁山館春寒頼酒鐺雞號天地白登壠看晴明<lb/>
　　　過中渡二首<lb/>
中渡橋邊十里堤寒蟬<hi>一作梅</hi>落盡柳條衰年年塞下<lb/>
春風晚誰見輕黃弄色時<lb/>
得歸還自歎淹留中渡橋邊柳拂頭記得來時橋上<lb/>
<pb n="KR4d0069_SBCK_011-7a"/>
過斷冰殘雪滿河流<lb/>
　　　自河北貶滁州𥘉入汴河聞鴈<lb/>
陽城淀裏新來鴈趂伴南飛逐<hi>一作何事來隨南</hi>越船野岸<lb/>
柳黃霜正白五更驚破客愁眠<lb/>
　　　自勉<lb/>
引水澆花不厭勤便須巳有鎮陽春官居處處如郵<lb/>
傳誰得三年作主人<lb/>
　　　席上送劉都官<lb/>
都城車馬日喧喧雖有離歌不慘顔豈似客亭臨野<lb/>
岸暫留罇酒對青山天街樹緑騰歸騎玉殿霜清綴<lb/>
<pb n="KR4d0069_SBCK_011-7b"/>
曉班莫忘西亭曽醉處月明風溜響潺潺<lb/>
　　　寄劉都官<lb/>
别後山光寒更緑秋深酒美色仍清繞亭黃菊同君<lb/>
種獨對殘芳醉不成<lb/>
　　　書王元之畫像側<hi>在瑯瑘山</hi>
偶然來繼前賢迹信矣皆如昔日言諸縣豐登少公<lb/>
事一家飽暖荷君恩想公風采常如在顧我文章不<lb/>
足論名姓已光青史上壁間容貌任塵昬<hi>公貶滁州謝上表云</hi>
<hi>諸縣豐登苦無公事一家飽暖共荷君恩</hi>
　　　送京西提刑趙學士<lb/>
<pb n="KR4d0069_SBCK_011-8a"/>
題輿甞屈佐留京攬轡今行<hi>一作來</hi>按屬城楚館尚看<lb/>
淮月色嵩雲應過虎關迎春寒酒力風中醒日暖梅<lb/>
香雪後清野俗經年留惠愛莫辭臨别醉冠傾<lb/>
　　　寄題冝城縣射亭<lb/>
作邑三年事事勤冝城風物自君新已能爲政留遺<lb/>
愛何必栽花遺後人藹若芝蘭芳可襲温如金玉粹<lb/>
而純友朋欣慕自如此何況斯民父母親<lb/>
　　　豐樂亭遊春三首<lb/>
緑樹交加山<hi>一作新隂野</hi>鳥啼晴風蕩漾落<hi>一作晚晴斜日雜</hi>花<lb/>
飛鳥歌花舞太守醉明日<hi>一作月</hi>酒醒春巳<hi>一作色</hi>歸<lb/>
<pb n="KR4d0069_SBCK_011-8b"/>
春雲淡淡日輝輝草惹行襟絮拂衣行到亭西逢太<lb/>
守籃輿酩酊揷花歸<lb/>
紅樹青山日欲斜長郊草色緑無涯遊人不管春將<lb/>
老<hi>一作盡</hi>來徃<hi>一作空遶</hi>亭前踏落花<lb/>
　　　謝判官幽谷種花<lb/>
淺深紅白冝相間先後仍須次第栽我欲四時携酒<lb/>
去莫教一日不花開<lb/>
　　　畫眉鳥<hi>一作郡齋聞百舌</hi>
百囀千聲隨<hi>一作任</hi>意移山花紅紫樹髙低始知鎻向<lb/>
金籠聽不及林間自在啼<lb/>
<pb n="KR4d0069_SBCK_011-9a"/>
　　　懷嵩樓新開南軒與郡僚小飲<lb/>
繞郭雲煙<hi>一作閣煙雲</hi>匝㡬重昔人曾此感懷嵩霜林落<lb/>
後山爭出野菊開時酒正濃解帶西風飄畫角倚欄<lb/>
斜日照青松㑹須乘醉携嘉客踏雪來看羣玉峯<lb/>
　　　送張生<lb/>
一别相逢十七春頽顔衰髪互相詢江湖我再爲遷<lb/>
客道路君猶困旅人老驥骨竒心尚壯青松歳乆色<lb/>
逾新山城寂寞難爲禮<hi>一作客</hi>濁酒無辭舉爵頻<lb/>
　　　田家<lb/>
緑桑髙下映平川賽罷田神笑語喧林外鳴鳩春雨<lb/>
<pb n="KR4d0069_SBCK_011-9b"/>
歇屋頭𥘉日杏花繁<lb/>
　　　别滁<lb/>
花光濃爛柳輕明酌酒花前送我行我亦且<hi>一作秪</hi>如<lb/>
常日醉莫教絃管作離聲<lb/>
　　　答謝判官獨遊幽谷見寄<lb/>
聞道西亭偶獨登悵然懷我未忘情新花自向遊人<lb/>
笑啼鳥猶爲舊日聲因拂醉題詩句在應怜手種樹<lb/>
隂成須知别後無由到莫厭頻携野客行<lb/>
　　　招許主客<lb/>
欲將何物招嘉客惟有新秋一味涼更<hi>一作靜</hi>掃廣庭<lb/>
<pb n="KR4d0069_SBCK_011-10a"/>
寛<hi>一作開</hi>百畒少容明月放<hi>一作吐</hi>清光樓頭破鑑看將<lb/>
滿甕面浮蛆撥巳香仍<hi>一作更</hi>約多爲詩準備共防梅<lb/>
老敵難當<lb/>
　　　金鳯花<lb/>
憶繞朱欄手<hi>一作喜</hi>自栽緑<hi>一作繁</hi>叢髙下㡬畨開中庭<lb/>
雨過無人迹狼籍深紅點緑苔<lb/>
　　　鷺鷥<lb/>
風格孤髙塵外物性情閑暇水邊身盡日獨行溪淺<lb/>
處青苔白石見纎鱗<lb/>
　　　野鵲<lb/>
<pb n="KR4d0069_SBCK_011-10b"/>
鮮鮮毛羽耀朝輝紅粉墻頭緑樹枝日暖風輕言語<lb/>
軟應將喜報主人知<lb/>
　　　木芙蓉<lb/>
種處雪消春始動開時霜落鴈初過誰栽金菊叢相<lb/>
近織出新畨蜀錦窠<lb/>
　　　樵者<lb/>
雲際依依認舊林斷崖荒磴路難尋西山望見朝來<lb/>
雨南澗歸時渡處深<lb/>
　　　詠雪<lb/>
至日陽初復豐年瑞遽臻飄颻初未積散漫忽無垠<lb/>
<pb n="KR4d0069_SBCK_011-11a"/>
萬木青煙滅千門白晝新徃來衝更合髙下著何勻<lb/>
望好登長榭平堪走畫輪馬寒毛縮蝟弓勁力添鈞<lb/>
客醉看成眩兒嬌<hi>一作驕</hi>咀且顰虚堂明永夜髙閣照<lb/>
清晨樹石詩翁對川原獵騎陳凍狐迷舊穴飢<hi>一作饑</hi>
雀噪空囷此土偏冝稼而予濫長人應須待和暖載<lb/>
酒共行春<lb/>
　　　送楊先軰登第還家<lb/>
解榻方欣待儁英掛帆千里忽南征錦衣白日還家<lb/>
樂鶴髪髙堂獻壽榮殘雪楚天寒料峭春風淮水浪<lb/>
崢嶸知君歸意先飛鳥莫惜停舟酒屢傾<hi>一作餞行</hi>
<pb n="KR4d0069_SBCK_011-11b"/>
　　　𥘉至潁州西湖<hi>一作到潁治事之明日行西湖上</hi>種瑞蓮黃<lb/>
　　　楊<hi>一作因與郡官小酌其上聊書所見</hi>寄淮南轉運吕度支發<lb/>
　　　運許主客<lb/>
平湖十頃碧琉璃四面清隂乍合時柳絮已將春去<lb/>
逺海棠應恨我來遲啼<hi>一作鳴</hi>禽似與遊人語明<hi>一本作好</hi>
月閑撑野<hi>一作小</hi>艇隨毎到最佳堪樂處却思君共把<lb/>
芳巵<lb/>
　　　三橋詩<hi>皇祐元年新作三橋而名之旣而又爲之詩</hi>
朱欄明緑水古柳照斜陽何處偏冝望清漣對女郎<lb/>
<hi>青漣閣名後改作去思堂</hi>
<pb n="KR4d0069_SBCK_011-12a"/>
　　　　右冝逺<lb/>
鳴騶入逺樹飛蓋渡長橋水闊鷺雙起波明魚自跳<lb/>
　　　　右飛蓋<lb/>
輕舟轉孤嶼幽浦漾平波回看望佳處歸路逐漁歌<lb/>
　　　　右望佳<lb/>
　　　答通判吕太博<lb/>
千頃芙蕖蓋水平<hi>邵伯荷花四望極目</hi>揚州太守舊多情畫盆<lb/>
圍處花光合<hi>予甞採蓮千朶揷以畫盆圍繞坐席</hi>紅袖傳來酒令行<hi>又甞</hi>
<hi>命坐客傳花人摘一葉葉盡處飲以爲酒令</hi>舞踏落暉留醉客歌遲檀板<lb/>
換新聲如今寂寞西湖上雨後無人看落英<lb/>
<pb n="KR4d0069_SBCK_011-12b"/>
　　　祈雨曉過湖上<lb/>
清晨驅馬思悠然渺渺平湖碧玉田曉日未昇先起<lb/>
霧緑隂<hi>一本作雲</hi>𥘉合自生煙身閑始覺時光好春去猶<lb/>
餘物色妍更待四郊甘雨足相隨簫鼓樂豐年<lb/>
居士集卷第十一<lb/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
<pb n="KR4d0069_SBCK_011-13a"/>
　此卷答蘇子美見寄云祭鬼聚喧囂本注夷陵俗<lb/>
　好祠祭毎遇祠時里民數百共餕其餘里俗謂之<lb/>
　祭鬼諸本皆同惟蜀本以祭爲摖朝佐按類篇摖<lb/>
　初葛切挑取也推也有推食之義蜀去峡近故能<lb/>
　知其方言又吉州羅寺丞家京師舊本亦作攃按<lb/>
　集韻攃桑葛切散之也有散福之義二義皆通今<lb/>
　改作摖一作攃若作祭字别無意義本注豈應復<lb/>
　言里俗謂之祭鬼也<lb/>
<pb n="KR4d0069_SBCK_011-13b"/>
答蘇子美俚歌<hi>石本作祠歌</hi>攃鬼<hi>攃石本作祭注文却引攃鬼事</hi>
遊東山寺冬後<hi>石本作冬至後</hi>幕府<hi>一作幕下</hi>
龍興寺小飲氛氲<hi>一作氤氲</hi>
手植楠木泫轉<hi>石本作滴瀝</hi>
獨遊東山寺交加<hi>交一作嘐</hi>
夷陵書事向君羞<hi>君一作春石本同</hi>
寄子山待制<hi>京本作今日報鎮陽守有行日某不乆可出局先寄子山待制四兄二絶</hi>
送沈待制方喜<hi>一作方務</hi>
入汴河聞鴈新來<hi>一作秋</hi>
送劉都官都城<hi>一作門</hi>
<pb n="KR4d0069_SBCK_011-14a"/>
幽谷種花淺深紅白<hi>一作深紅淺白</hi>
送楊先軰髙堂<hi>一作髙年</hi>
答吕太博詩注揷以<hi>一作揷之</hi>
<pb n="KR4d0069_SBCK_011-14b"/>
<pb n="KR4d0069_SBCK_011-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0069_SBCK_049-1a"/>
居士集卷第四十九　歐陽文忠公集四十九<lb/>
　　祭文二十首<lb/>
　　　求雨祭<hi>一作五龍祈雨</hi>文<lb/>
年月日乾德縣令歐陽脩謹以清酌庶羞之奠祭于<lb/>
五龍之神曰百里之地一時而不雨則民𬒳其災者<lb/>
數千家然則水旱<hi>一有之字</hi>重事也<hi>一無此字</hi>天之庇生斯民<lb/>
者豈欲輕爲之乎不幸而遭焉則歸其說於二者一<lb/>
曰吏之貪戾不能平民而使怨吁之氣干於隂陽之<lb/>
和而然也一曰凡山川能出雲爲雨者皆有神以主<lb/>
之以節豐凶而爲民之司命也故水旱之災不以責<lb/>
<pb n="KR4d0069_SBCK_049-1b"/>
吏則以告神嗚呼民不幸而罹其災脩<hi>一作吏</hi>與神又<lb/>
不幸而當其事者以吏食其禄而神享其祀也今歳<lb/>
旱矣令<hi>一作吏</hi>雖愚尚知恐懼而奔走神至靈也得不<lb/>
動於心乎尚饗<lb/>
　　　求雨祭漢景帝文<lb/>
維年月日具官脩告于漢孝景帝之神縣有州帖祈<lb/>
雨諸祠縣令至愚以謂雨澤頗時民不至於不足不<lb/>
敢以煩神之視聽癸丑岀于近郊見民稼之苗者荒<lb/>
在草間問之曰待雨而后耘耔又行見老父曰此月<lb/>
無雨歳將不成然後乃知前所謂雨澤頗時者徒見<lb/>
<pb n="KR4d0069_SBCK_049-2a"/>
於城郭之近而縣境數百里山陂田畒之間蓋夫及<lb/>
也脩以有罪爲令於此冝勤民事神以塞其責令旣<lb/>
治民獄訟之不明又不求民之所急至去縣十餘里<lb/>
外凡民之事皆不能知頑然慢於事神此脩爲罪又<lb/>
甚於所以來爲令之罪惟神爲漢明帝生能惠澤其<lb/>
民布義行剛威靈之名照臨後丗而尤信於此土之<lb/>
人神其降休以答此土之民之信尚饗<lb/>
　　　祭桓侯文<lb/>
謹以彘肩巵酒之奠告于桓侯張將軍之靈農之爲<lb/>
事亦勞矣盡筋力勤歳時數年之耕不遇一歳之稔<lb/>
<pb n="KR4d0069_SBCK_049-2b"/>
稔則租賦科歛之不暇有餘而食其得㡬何不幸則<lb/>
水旱相枕爲餓殍夫豐歳常少而凶歳常多今夏麥<lb/>
巳登粟與稻之早者民皆食之矣秋又大熟則庶㡬<lb/>
可以支一二歳之凶荒歳功將成曷忍敗之今晚田<lb/>
秋稼將實而少雨雨之降者頻在近郊山田僻逺欲<lb/>
雨<hi>一作髙阜</hi>之方皆未及也惟神降休冝均其惠而終成<lb/>
歳功神生以忠勇事人威名震於荆楚沒食其土民<lb/>
之所冝告也尚饗<lb/>
　　　北嶽廟賽雨祭文<lb/>
古者諸侯之國水旱豐凶山川所禱各即其封祀薄<lb/>
<pb n="KR4d0069_SBCK_049-3a"/>
秩卑止於一國而神所降休亦不過其國中豈如巨<lb/>
岳四方之鎭天下之雄天子命祀公王之崇而脩之<lb/>
職旣非一邦之守凡河北千里上給下足皆責于厥<lb/>
躬故脩之禱非鎭一州而止自河以北冀厥惠之咸<lb/>
蒙況神之主又非河北而巳利澤之廣冝及於無窮<lb/>
旣獲賜矣而又敢黷幸神聽之惟聦尚饗<lb/>
　　　修城祈晴祭五龍文<hi>滁州</hi>
雨澤於物博哉其利及其過差患亦不細民勞於農<lb/>
將熟而敗吏勤於職<hi>一作于城</hi>巳成而圯<hi>一作壞</hi>龍於吏民<lb/>
何怒何戾山湫有祠樂可潛戲冝安爾居<hi>一作藏</hi>靜以<lb/>
<pb n="KR4d0069_SBCK_049-3b"/>
養智冬雪春雨其多巳太浸潤収畜足支一歳旱則<lb/>
來告<hi>一作救</hi>否當且待<hi>一作有待</hi>
　　　又祭城隍神文<hi>滁州</hi>
雨之害物多矣而<hi>一作惟</hi>城者神之所職不敢及他請<lb/>
言城役用民之力六萬九千工食民之米一千三百<lb/>
石衆力方作雨則止之城功旣<hi>一作巳</hi>成雨又壞之敢<lb/>
問雨者於神誰尸吏能知人<hi>一作成城</hi>不能知<hi>一作爲字</hi>雨惟<lb/>
神有靈可與雨<hi>一作以與</hi>語吏竭其力神祐以靈各供其<lb/>
<hi>一作厥</hi>職無媿斯民<lb/>
　　　祈晴祭城隍神文<lb/>
<pb n="KR4d0069_SBCK_049-4a"/>
昨者王倫爲盗攻劫城市州民𬒳虐餘毒未瘳非待<lb/>
脩言乃神所見近蒙朝旨許理城隍所以戒往弊防<lb/>
未然惟神愛福此州必有隂助今興役有期而大雪<lb/>
不止沮民害事咎必有歸惟脩不能事神治民當有<lb/>
明罰而城之成否自繫神民惟神之靈敢以誠告數<lb/>
日之内豁然陽開尚不失時在神而巳尚饗<lb/>
　　　又祭漢髙祖<hi>一作城隍廟</hi>文<hi>滁州</hi>
民常患不勤於農農勤矣而雨敗其稼吏常患不修<lb/>
其職職修矣而雨害其功吏與民<hi>一作民怠</hi>慢則懼神罰<lb/>
妨民沮吏豈又神聦今麥雖巳失猶有望於糓城尚<lb/>
<pb n="KR4d0069_SBCK_049-4b"/>
可𥙷敢不勞厥躬咎難追於巳往神幸惠於其終<lb/>
　　　祈雨祭漢髙皇帝文<hi>滁州</hi>
維年月日具官歐陽脩謹以清酌庶羞之奠致祭于<lb/>
漢髙皇帝之靈<hi>一作神</hi>而言曰吏有常職來官于滁<hi>一作</hi>
<hi>此</hi>者不三四歳而易也神食于此無窮已也神與吏<lb/>
於滁人孰親且乆<hi>一有也字</hi>孰冝愛其<hi>一作滁</hi>人之深也滁<lb/>
人敢慢其吏而犯吏法者有矣未聞有敢慢神而犯<lb/>
威靈也其畏信勤事於吏孰若畏信勤事於神也吏<lb/>
於凡小事猶皆<hi>一無此字</hi>動有法令約束違則有罰孰若<lb/>
神之變化不測而能與民轉災爲福也吏朝夕拜禱<lb/>
<pb n="KR4d0069_SBCK_049-5a"/>
彌旬越月而無所感動神之召呼風雲開闔隂陽而<lb/>
役使鬼物頃刻之間<hi>一有爾孰難而孰易六字</hi>也今民田待雨急<lb/>
矣吏知人力不能爲猶竭其力而不得巳況神之易<lb/>
爲也況滁人<hi>一作民</hi>畏信勤事之乆而親神冝愛之<hi>一作</hi>
<hi>神冝愛之深也</hi>而又有可以轉災爲福變化不測之能也吏<lb/>
誰敢與神較而<hi>一無此二十三字</hi>脩輒<hi>一作敢</hi>以此爲黷者蓋<lb/>
哀民之急辭也其政<hi>一作某政之</hi>不善而召災旱又以爲<lb/>
黷神冝降殃於<hi>一作于</hi>脩而賜民以雨使賞罰並行而<lb/>
兩得也民之幸也脩之願<hi>一作幸</hi>也尚饗<lb/>
　　　漢髙祖廟賽雨文<lb/>
<pb n="KR4d0069_SBCK_049-5b"/>
謹以清酌庶羞之奠致祭于漢髙皇帝之神古之爲<lb/>
政者率人甚勤備災甚謹而自勉甚篤故勸農節用<lb/>
均豐補敗雖有水旱之歳而無饑殍之民一遇天災<lb/>
則厚自貶責務修人事之闕而復隂陽之和今乃不<lb/>
然當無事之時不能勤民於農而亡備災之具一月<lb/>
不雨使民惶惶又不自責以修其闕而動輒干神頼<lb/>
神聦明知厥過之在吏閔斯民之可哀賜之豐年徧<lb/>
及逺邇神之大惠如何可報吏之大過如何可逃惟<lb/>
與民永永事神無敢懈尚饗<lb/>
　　　祈雨祭張龍公文<hi>潁州</hi>
<pb n="KR4d0069_SBCK_049-6a"/>
維年月日具官脩謹以清酌庶羞之奠致祭于張龍<lb/>
公之神曰刺史不能爲政而使民失所其咎安歸而<lb/>
又頑傲愚冥無誠慤忠信之心可以動於物者是皆<lb/>
無以進說於神雖其有請冝不<hi>一作無</hi>聽也然而明天<lb/>
子閔閔憂勞於上而生民嗷嗷困苦于下公私並乏<lb/>
道路流亡於此之時以一日之雨救一方之旱用力<lb/>
至少其功至多此非人力之所能爲而神之所甚易<lb/>
也苟以此說神其有不動於心者乎幸無以刺史不<lb/>
堪而止也刺史有職守不獲躬走祠下謹遣管界廵<lb/>
檢田甫布兹懇迫尚饗<lb/>
<pb n="KR4d0069_SBCK_049-6b"/>
　　　祭薛尚書<hi>一作簡肅公</hi>文<lb/>
維年月日具官歐陽脩謹以清酌庶羞之奠恭祭于<lb/>
故資政殿學士贈兵部尚書薛公之靈景祐之元公<lb/>
𥘉解政雖告于家而疾未病若脩之鄙敢辱公知公<lb/>
於此時欲以女歸公德方隆謂當再起齊大之婚敢<lb/>
辭以禮天不憗遺公薨忽然其後二<hi>一作三</hi>年卒追前<lb/>
言生死<hi>一作死生</hi>之間以成公志掛劒于墓古人之義公<lb/>
敏於材剛毅自勵不顧不隨以直而遂命也在天徃<lb/>
則難期惟其行巳敢言是<hi>一作自</hi>師有罪之身竄逐囚<lb/>
拘生不及門葬不送車致誠薄奠因道終初尚饗<lb/>
<pb n="KR4d0069_SBCK_049-7a"/>
　　　祭謝希深<hi>一作舎人</hi>文<lb/>
維年月日具官脩將以明日祗役于滑謹用清酌庶<lb/>
羞之奠致祭于故副閣舎人謝公之靈鳴呼謝公<hi>一作</hi>
<hi>公乎</hi>性明於誠履蹈其方其於死生固巳自達而天下<lb/>
之士所以嘆息而不已者惜時之良況於吾徒師友<lb/>
之分情親義篤其何可忘景祐之初脩走于峽而公<lb/>
在江東寓書眞州哀其親老<hi>一作甚用</hi>而勉以自彊其後<lb/>
二年再遷漢上風波霧毒凡萬二千里而㑹公南陽<lb/>
初來謁公迎我而笑與我别乆憐其貌若故而氣揚<lb/>
清風之館覽秀之涼坐竹林之脩廕泛水芰之清香<lb/>
<pb n="KR4d0069_SBCK_049-7b"/>
及告還<hi>一作歸</hi>邑得官靈昌走書來報喜詠于章罷縣<lb/>
無歸來客公邦歡言未㡬遽問于牀不見五日而入<lb/>
哭其堂嗚呼謝公年不得中壽而位止于郎惟其殁<lb/>
也哭者爲之哀不識者爲之相弔或賻其家或力其<lb/>
喪嗟夫爲善之効得此而已庸何傷富貴偶也壽夭<lb/>
數也奚<hi>一作何</hi>較其少多而短長若公之有言著于文<lb/>
行著于事材著于用旣乆而愈彰此吾徒可以無大<lb/>
恨而君子謂公爲不亡滑人來迎脩馬當北而不即<lb/>
去者以公而彷徨始脩將行期公餞我今其去也來<lb/>
奠公觴兹言悲矣公其聞乎抑不聞也徒有淚而浪<lb/>
<pb n="KR4d0069_SBCK_049-8a"/>
浪尚饗<lb/>
　　　祭薛質夫文<hi>大理寺丞薛直孺</hi>
嗟吾質夫行豐而腴乃享其癯莖華雖敷不菂而枯<lb/>
善惡賢愚非有契符報或一差咎誰歸辜孔智通天<lb/>
曰命矣夫在聖猶疑況於吾徒嗟吾質夫母不勝縗<lb/>
慕無孺孤奠觴爲訣已矣嗚呼尚饗<lb/>
　　　祭叔父文<lb/>
維年月日具官姪脩謹以清酌庶羞之奠致祭于十<lb/>
四叔都官之靈曰昔官夷陵有罪之罰今位於朝而<lb/>
參諌列榮辱雖異實皆羈紲使脩哭不及喪而葬不<lb/>
<pb n="KR4d0069_SBCK_049-8b"/>
臨穴孩童孤艱哺養提挈昊天之報於義何闕惟其<lb/>
報者庶㡬大節尚饗<lb/>
　　　祭尹子漸文<hi>太常博士知懷州尹㴡</hi>
年月日具官歐陽脩謹遣人自鎭陽至懷州以清酌<lb/>
庶羞之奠致祭于亡友尹君子漸十一兄博士之靈<lb/>
嗚呼天於<hi>一作生</hi>萬物與吾人孰愛憎而薄厚其生未<lb/>
始以一齊其死冝其有夭壽苟百年者亦死則短長<lb/>
之何較惟善人之可喜謂冝在丗而常存曰仁者壽<lb/>
兮是亦愛之者之說謂善必福兮得非以已而推天<lb/>
禍福吉凶<hi>一作壽夭</hi>至其難通雖聖人亦曰命而罕言兮<lb/>
<pb n="KR4d0069_SBCK_049-9a"/>
豈其至此而辭窮壽夭置之吾不能問嗟乎子漸吾<lb/>
獨有恨我不見子於今㡬時自子得懷始有見期子<lb/>
不能來我欲亟往子今安歸我往何<hi>一作誰</hi>訪昔我在<lb/>
朝諌官侍從職當薦賢知子不貢朋黨之誣苟避讒<lb/>
諷兩相知而以心謂尺書之不用遂聲音之永隔哭<lb/>
不聞而徒慟嗟此奠之一觴冀歡言之可共往莫及<lb/>
兮難追哀以辭而永送尚饗<lb/>
　　　祭尹師魯文<lb/>
維年月日具官歐陽脩謹以清酌庶羞之奠祭于亡<lb/>
友師魯十二兄之靈曰嗟乎師魯辯足以窮萬物而<lb/>
<pb n="KR4d0069_SBCK_049-9b"/>
不能當一獄吏志可以狹四海而無所措其一身窮<lb/>
山之崖野水之濱猿猱之窟麋鹿之羣猶不容於其<lb/>
間兮遂即萬鬼而爲鄰嗟乎師魯丗之惡子之多未<lb/>
必若愛子者之衆何其窮而至此兮得非命在乎天<lb/>
而不在乎人方其奔顚斥逐困厄艱屯舉丗皆冤而<lb/>
語言未甞以自及以窮至死而妻子不見其悲忻用<lb/>
捨進退屈伸<hi>一作出處</hi>語黙夫何能然乃學之力至其握<lb/>
手爲訣隠几待終顔色不變笑言從容死生之間旣<lb/>
巳能通於性命憂患之至冝其不累於心胷自子云<lb/>
逝善人冝哀子能自逹予又何悲惟其師友之益平<lb/>
<pb n="KR4d0069_SBCK_049-10a"/>
生之舊情之難忘言不可究嗟乎師魯自古有死皆<lb/>
歸無物惟聖與賢雖埋不没尤於文章焯若星日子<lb/>
之所爲後丗師法雖嗣子尚㓜未足以付予而丗人<lb/>
藏之庶可無於墜失子於衆人最愛予文寓辭千里<lb/>
侑此一罇冀以慰子聞乎不聞尚饗<lb/>
　　　祭蘇子美文<lb/>
維年月日具官歐陽脩謹以清酌庶羞之奠致祭于<lb/>
亡友湖州長史蘇君子美之靈曰哀哀子美命止斯<lb/>
邪小人之幸君子之嗟子之心胷蟠屈龍虵風雲變<lb/>
化雨雹交加忽然揮斧霹靂轟車人有遭之心驚膽<lb/>
<pb n="KR4d0069_SBCK_049-10b"/>
落震仆如麻須臾霽止而回<hi>一作四</hi>顧百里山川草木<lb/>
開發萌芽子於文章雄豪放肆有如此者吁可怪邪<lb/>
嗟乎丗人知此而巳貪恱其外不窺其内欲知子心<lb/>
窮達之際金石雖堅尚可破壞<hi>一作碎</hi>子於窮達始終<lb/>
仁義惟人不知乃窮至此藴而不見遂<hi>一作遽</hi>以没地<lb/>
獨留文章照耀後丗嗟丗之愚掩抑毁傷譬如磨鑑<lb/>
不滅愈光一丗之短萬丗之長其間得失不待較量<lb/>
哀哀子美來舉予觴尚饗<lb/>
　　　祭鄭宣徽文<lb/>
謹以清酌庶羞之奠致祭于宣徽太尉鄭公之靈曰<lb/>
<pb n="KR4d0069_SBCK_049-11a"/>
脩曩在埸屋公爲先進旣登館閣遂獲並遊平生笑<lb/>
言俯仰今昔至於勤勞中外啓沃謀猷紀德揚功巳<lb/>
著朝廷之論臨風隕涕但伸朋舊之私永訣之情一<lb/>
觴而巳尚饗<lb/>
　　　皇考焚黃祭文<lb/>
男脩謹以清酌庶羞之奠告于皇考郎中之靈脩不<lb/>
肖不能紹禀先訓尚頼餘德遺休不隕其丗得階仕<lb/>
進荷國寵靈欲報之恩不知其所幸天子以孝治天<lb/>
下凡列位于朝者皆有追榮之典俾其知所以有此<lb/>
爵䘵者皆有自來而退得伸其私志故自上三見于<lb/>
<pb n="KR4d0069_SBCK_049-11b"/>
郊一開明堂以大享其所推恩自太子中允尚書工<lb/>
部兵部貟外郎兵部郎中告于第者四今謹以告惟<lb/>
是襃榮之意則具載于訓辭尚饗<lb/>
居士集卷第四十九<lb/>
　熈寧五年秋七月男發等編定<lb/>
　　紹熈二年三月郡人孫謙益校正<lb/>
祈雨祭漢髙皇帝文不三四歳而易<hi>一作不過三四歳</hi>威靈<lb/>
也<hi>一作威靈者也</hi>無所感動<hi>一作雨不可得</hi>
祭謝希深文景祐之初<hi>𥘉一作間</hi>
祭尹子漸文年者<hi>一作年之</hi>常存<hi>一作/長存</hi>莫及<hi>一作莫返</hi>
</p>
<p>
</p>
  </div>
</body>
</text>
</TEI>
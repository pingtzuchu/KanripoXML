<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華詩集</head>
    <p>
<pb n="KR4d0411_WYG_000-1a"/>
欽定四庫全書　　　　　集部四<lb/>
　九華詩集　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案九華詩集一巻宋陳巖撰巖字清<lb/>
　　　　隠青陽人宋末屢舉進士不第入元遂隠居<lb/>
　　　　不仕築室於所居髙陽河日嘯歌其内出則<lb/>
　　　　遍遊九華之勝至一處則作一詩紀之名九<lb/>
　　　　華詩集前有至大戊申同里方時發序稱以<lb/>
<pb n="KR4d0411_WYG_000-1b"/>
　　　　山之東西繪為圖本繡入於梓與逺方朋友<lb/>
　　　　共之詩人陳清隠吟咏有舊板兵燬不全此<lb/>
　　　　二百十篇乃掇拾于散佚之餘者捐帑重梓<lb/>
　　　　俾詩與山相照耀于無窮是時發本刻九華<lb/>
　　　　山圖而以巖詩附刋于後今圖佚而詩集獨<lb/>
　　　　存篇數與時發序合盖猶原本巖以大徳三<lb/>
　　　　年己亥卒而時發序作于戊申則巖沒後之<lb/>
　　　　九年也其詩皆七言絶句凡咏名勝者二百<lb/>
<pb n="KR4d0411_WYG_000-2a"/>
　　　　七首咏物産者三首九華山自以李白得名<lb/>
　　　　詩家多有題咏而取泉石洞壑之勝遍加品<lb/>
　　　　目實莫備于是編其詩亦俱瀟灑出塵絶去<lb/>
　　　　畦逕有髙人逸士風格不僅足供山志採擇<lb/>
　　　　而已巖又嘗集杜詩為鳯髓集亦時發及楊<lb/>
　　　　少愚序而傳之今其稿已不存此本後附釋<lb/>
　　　　希坦詩十一首乃後人從池州府志抄入中<lb/>
　　　　有可與巖詩互證之處今並仍其舊錄而存<lb/>
<pb n="KR4d0411_WYG_000-2b"/>
　　　　之焉乾隆四十五年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="KR4d0411_WYG_000-3a"/>
序<lb/>
九華池陽勝境也山有九峯若兄弟班列古以九子名<lb/>
之唐李太白有昔在九江上遥望九華峯天河挂緑水<lb/>
秀出九芙蓉之句及來是邦與髙霽軰聨句云妙有分<lb/>
二氣靈山開九華由是九華之名彰彰於世得非地以<lb/>
山川重山川以人重與范至能云余生東吳北南西三<lb/>
方皆走萬里所至無不登覧太行常山衡嶽廬阜皆崇<lb/>
髙渾厚其最竒者莫如池之九華歙之黄山括之仙都<lb/>
<pb n="KR4d0411_WYG_000-3b"/>
温之雁蕩䕫之巫峽此天下同珍之者㫖哉斯言九華<lb/>
竒秀誠為天下第一劉禹錫舟過江上以謂九華竒峯<lb/>
自是造化一尤物焉李太白杜荀鶴羅隠費拾遺滕子<lb/>
京王季文讀書有堂杯渡金地藏葛稚川負笈修煉至<lb/>
於潘逍遙王介甫張子湖等吟咏歌記散出於郡邑誌<lb/>
書者不一予世居其下雖乏濟勝之具坐卧偃息獨專<lb/>
所好雨捲朝晴嵐光翠滴旦而視之入吾忩戸矣泉流<lb/>
耀日杉影舞烟晝而對之搖吾樽爼矣月明鶴唳雪擁<lb/>
<pb n="KR4d0411_WYG_000-4a"/>
猿啼夜而聽之透吾几席矣故以山之東西繪為圖本<lb/>
繡入於梓與逺方朋友共之昔詩人陳清隠巖負其樂<lb/>
山樂水之趣遍遊歴覧隨寓吟咏凢山中草木羽毛之<lb/>
名品泉石巖洞之靈異烟霞風月之氣象悉採而模冩<lb/>
於中皆得其事迹景物之真盖陳君生於九華身所親<lb/>
歴目所親覩也詩有舊板兵燬不全此二百一十篇乃<lb/>
余掇拾於散佚之餘者也竊謂山乃無聲之詩詩乃有<lb/>
聲之山山之有詩猶天有日月星辰之光彩人有衣冠<lb/>
<pb n="KR4d0411_WYG_000-4b"/>
佩玉之文華也苟或冺冺山靈其不抱冺冺之恨乎特<lb/>
捐巳帑而重梓之俾詩與山相照耀於無窮云嵗至大<lb/>
戊申仲秋之吉同里方時發撰<lb/>
<pb n="KR4d0411_WYG_000-5a"/>
九華詩集傳<lb/>
陳巖字清隠青陽人自號九華山人博極羣書負用世<lb/>
大志當宋末屢舉進士不第入元遂隠居不出時元世<lb/>
祖徴求隠逸乃汗漫江湖以避之及老始歸青陽築室<lb/>
于所居髙陽河有樓曰溪山第一樓有池曰臨清池有<lb/>
室曰静觀曰燕居日嘯歌其内出則遍厯九華之勝至<lb/>
一處則作一詩以繫之名九華詩集又集杜詩為鳯髓<lb/>
集同里方時發楊少愚序而傳之大徳三年卒<lb/>
</p>
<p>
</p>
  </div>
</body>
</text>
</TEI>
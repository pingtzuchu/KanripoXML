<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_013-1a"/>
　欽定四庫全書<lb/>
御選唐詩巻九<lb/>
　　七言古<lb/>
　　　儲光羲<lb/>
　　　薔薇<hi>本草薔薇一名牛棘一名牛勒一名山棗一名薔蘼</hi>
　裊裊長數尋<hi>吴均詩裊裊能隨風離離堪度日小爾雅四尺謂之仞倍仞謂之尋尋舒兩肱也陸</hi>
　<hi>機詩女蘿亦有託葛蔓亦有尋</hi>青青不作林<hi>楚辭秋蘭兮青青古樂府青青園中葵古詩青青河</hi>
　<hi>畔草崔駰達㫖髙樹靡陰獨木不林</hi>一莖獨秀當庭心<hi>説文莖草木幹也杜公瞻咏同心芙</hi>
<pb n="KR4h0145_WYG_013-1b"/>
　<hi>蓉詩一莖孤引綠雙影共分紅竹譜凌羣獨秀蓊茸紛披唐太宗桃詩如何仙嶺側獨秀隠遥芳子夜歌階上</hi>
　<hi>香入懷庭中花照眼</hi>數枝分作滿庭陰<hi>古詩枝枝相覆葢葉葉相交通張衡西京賦吐范揚</hi>
　<hi>榮布葉垂陰陸機樂府和風習習薄林柔條布葉垂陰</hi>春日遲遲欲將半<hi>詩春日遲遲爾</hi>
　<hi>雅遲遲徐也左傳一年分為四時時皆九十餘日春之半秋之半晝夜長短等晝夜中分百刻故春秋之半稱</hi>
　<hi>春秋分</hi>庭影離離正堪玩<hi>江總詩庭暉連樹彩簷影接雲光甄后詩其葉何離離左思詩</hi>
　<hi>離離山上苗沈約詩繁蔭上蓊茸促節下離離風動露滴瀝月照影參差</hi>枝上嬌鶯不畏人<lb/>
　<hi>沈約詩流鶯復滿枝江總詩金谷萬株連綺甍梅花宻處蔵嬌鶯王襃詩初春麗景鶯欲嬌</hi>葉底飛<lb/>
　蛾自相亂<hi>陶潜詩薔薇葉已抽王襃詩薔薇花開百重葉古今注蛺蝶一名野蛾又蛾飛廣五六丈</hi>
<pb n="KR4h0145_WYG_013-2a"/>
<hi>謝朓詩飛蛾再三繞輕花四五重劉孝綽蝶詩出沒花中見參差葉際飛庾信賦蛾飛則碎花亂下</hi>秦家<lb/>
女兒愛芳菲<hi>古辭陌上桑秦氏有好女自名為羅敷楚辭芳菲菲其彌章庾肩吾詩佳期竟不歸</hi>
<hi>春日生芳菲庾信詩今朝風日好園苑足芳菲</hi>畫睂相伴采葳蕤<hi>漢書張敞傳敞為婦畫眉</hi>
<hi>沈約樂府小婦獨無事對鏡畫蛾睂張華詩相伴步園疇鮑泉薔薇詩佳麗新粧罷含笑折芳叢謝朓詩葳蕤</hi>
<hi>向春秀栁惲薔薇詩當户種薔薇枝葉太葳㽔</hi>髙處紅鬚欲就手<hi>梁簡文帝詩下枝低可見</hi>
<hi>髙處逺難知梁元帝薔薇詩牆髙舉不及潘岳安石榴賦緗的點于紅鬚江總永陽王山亭銘山條紫的水葉</hi>
<hi>紅鬚宋子侯詩提籠行採桑素手折其枝</hi>低邊綠刺已牽衣<hi>謝朓薔薇詩低枝詎勝葉輕香</hi>
<hi>幸自通杜審言詩紫藤縈葛藟綠刺罥薔薇梁簡文帝賦荷稠刺宻亟牽衣而綰裳梁元帝看摘薔薇詩横枝</hi>
<pb n="KR4h0145_WYG_013-2b"/>
<hi>斜綰袖嫩葉下牽裾</hi>蒲桃架上朝光滿<hi>博物志張騫使西域還得蒲桃廣志蒲桃有黄白黒</hi>
<hi>三種左思魏都賦蒲桃結陰劉緩摘薔薇詩繞架尋多處窺叢見好枝梁簡文帝詩朝光照皎皎久漏轉駸駸</hi>
楊栁園中暝鳥飛<hi>詩楊栁依依古詩鬱鬱園中栁梁簡文帝詩水曲文魚聚林暝鴉鳥飛</hi>
連袂踏歌従此去<hi>潘岳藉田賦躡踵側肩掎黨連袂唐書元徳秀傳明皇酺五鳳樓下命三</hi>
<hi>百里縣刺史皆以聲樂集徳秀時為魯山令惟樂工數十人連袂歌于蒍于舊唐書睿宗紀上元夜上皇御安</hi>
<hi>福門觀燈出内人連𬒮踏歌縦百寮觀之</hi>風吹香氣逐人歸<hi>詩蘀兮蘀兮風其吹女梁簡文</hi>
<hi>帝薔薇詩氤氲不肯去還來上階香庾信賦夜風吹香氣隨謝朓薔薇詩新花對白日故蕋逐行風劉緩摘薔</hi>
<hi>薇詩鮮紅同映水輕香共逐吹</hi>
<pb n="KR4h0145_WYG_013-3a"/>
　　張謂<hi>字正言河南人天寳二年登進士第乾元中為尚書郎大厯間官至禮部侍郎三典貢舉</hi>
　　　湖中對酒作<lb/>
夜坐不厭湖上月<hi>世説司馬太傅齋中夜坐於時天月明浄都無纖翳太傅歎以為佳魏文</hi>
<hi>帝典論自敘逐禽輒十里馳射常百步日多體健心毎不厭海山記湖上月偏照列仙家</hi>晝行不厭<lb/>
湖上山<hi>世説王子敬云従山陰道上行山川自相映發使人應接不暇儲光羲詩東風何時來吹綠湖</hi>
<hi>上山</hi>眼前一尊又長滿<hi>謝靈運詩浮歡昧眼前蘇武詩我有一尊酒欲以遺逺人沈約詩勿</hi>
<hi>言一尊酒明日難重持後漢書孔融傳融好士賔客日盈其門嘗嘆曰座上客常滿尊中酒不空吾無憂矣</hi>
心中萬事如等閒<hi>何遜詩相思不可寄直在寸心中禮記萬事得其序史記滑稽傳萬事</hi>
<pb n="KR4h0145_WYG_013-3b"/>
<hi>盡然言不可極梁簡文帝詩離憂等閒别</hi>主人有黍萬餘石<hi>史記淳于髠傳主人留髠而送</hi>
<hi>客西京雜記曺元理過友人陳廣漢廣漢為之取酒鹿脯數片曰有倉猝客無倉猝主人詩有稷有黍有稻有</hi>
<hi>秬史記大宛傳宛左右以蒲陶為酒富人蔵酒至萬餘石久者數十嵗不敗</hi>濁醪數斗應不<lb/>
惜<hi>左思魏都賦清酤如濟濁醪如河江淹賦濁醪夕引素琴晨張史記淳于髠傳臣飲一斗亦醉一石亦醉</hi>
<hi>子夜歌傾倒無所惜</hi>即今相對不盡歡<hi>後漢書張禹傳彭宣之來也禹見之於便坐講論經</hi>
<hi>義日晏賜食不過一肉巵酒相對蜀志費禕傳常以朝晡聴事其間接納賔客飲食嬉笑每盡人之歡事亦不</hi>
<hi>廢南史孔淳之傳淳之與王敬𢎞為人外之游敬𢎞女適淳之子以烏羊繫所乗車轅提壺為禮盡歡共飲迄</hi>
<hi>暮而歸</hi>别後相思復何益<hi>謝靈運詩别後情更延李陵詩萬里遥相思古詩著以長相思</hi>
<pb n="KR4h0145_WYG_013-4a"/>
<hi>縁以結不解後漢書孟敏傳甑已破矣顧之何益益又張升傳升任情不羈常嘆曰茍不相識従物何</hi>茱萸<lb/>
灣頭歸路賖<hi>元和志茱萸灣隋仁夀四年開以通漕運其側有茱萸村因名通志茱萸灣在江都</hi>
<hi>縣東北二十里漢吳王濞開茱萸灣通海陵倉是也梁簡文帝阻歸賦終知客遊之阻無解歸路之賖</hi>願<lb/>
君且宿黄公家<hi>世説桓濬冲為尚書令乗軺車經黄公酒壚下顧謂後車客吾昔與叔夜嗣宗</hi>
<hi>共酣飲於此今對此雖近邈若山河</hi>風光若此人不醉<hi>庾信詩日色臨平樂風光滿上蘭李</hi>
<hi>嶠詩鳳城春色已含韶人日風光倍覺饒詩厭厭夜飲不醉無歸</hi>參差辜負東園花<hi>阮籍</hi>
<hi>詩四時更代謝日月遞參差李陵答蘇武書辜負陵心區區之意阮籍詩嘉樹下成蹊東園桃與李</hi>
　　王季友<hi>河南人家貧賣履博極羣書豫章太守李勉引為賔客甚敬之杜甫詩所謂豐城客</hi>
<pb n="KR4h0145_WYG_013-4b"/>
　　　<hi>子王季友也</hi>
　　　觀于舍人壁畫山水<hi>唐書百官志中書省舍人六人掌侍進奏參議表章</hi>
　　　　<hi>起居舍人二人掌修記言之史通事舍人十六人掌朝見引納殿庭通奏</hi>
野人宿在山家少<hi>孟子其所以異于深山之野人者㡬希嵇康與山濤書野人有快曝背而</hi>
<hi>美芹子欲獻之至尊庾信小園賦名為野人之宋是為愚公之谷劉琨扶風歌朝發廣莫門暮宿丹水山李爽</hi>
<hi>山家閨怨詩山中無早梅荆扉逹曙開張正見山家閨怨詩山中桂花晚勿為俗人留</hi>朝見此山<lb/>
謂山曉<hi>蔡琰十八拍朝見長城兮路杳漫陶潛詩採菊東籬下悠然見南山江淹詩此山具鸞鶴往來</hi>
<hi>盡仙靈范雲詩桂水澄夜氣桂山清曉雲伏知道詩曉色映山明</hi>半壁仍棲嶺上雲<hi>庾信</hi>
<pb n="KR4h0145_WYG_013-5a"/>
<hi>寒園即目詩遊仙半壁畫隠士一牀書陶𢎞景詩山中何所有嶺上多白雲</hi>開簾欲放湖中<lb/>
鳥<hi>謝莊雪賦始緣甍而冒棟終開簾而入隙王僧孺詩二八人如花三五月如鏡開簾一種色當户兩相映</hi>
<hi>何遜詩開簾覺水動徐悱妻劉氏詩開簾對春樹王叔之傷孤鳥詩序偶得二鳥将欲放之夜黄曲湖中百種</hi>
<hi>鳥半雌半是雄</hi>獨坐長松是阿誰<hi>劉琨答盧諶詩序塊然獨坐穆天子傳天子升長松之隥</hi>
<hi>戰國策墨子曰荆有長松文梓孫綽賦蔭落落之長松薛道衡詩澗影落長松三國志龎統傳向者之論阿誰</hi>
<hi>為失古詩家中有阿誰趙整琴歌一旦緩急語阿誰</hi>再三招手起來遲<hi>易初筮告再三瀆書</hi>
<hi>至于再至于三古詩一彈再三歎慷慨有餘哀沈約詠箎詩雕梁再三繞輕塵四五移王逸楚辭章句以手曰</hi>
<hi>招以言曰召蜀志黄權傳宣王與諸葛亮書曰黄公衡快士也每坐起歎述足下</hi>于公大笑向<lb/>
<pb n="KR4h0145_WYG_013-5b"/>
余説<hi>漢書于公為廷尉髙大其門閭子定國為丞相隋書于仲文為遷安太守蜀中為之語曰明㫁無雙</hi>
<hi>有于公漢書高帝紀九年十月置酒前殿羣臣皆稱萬嵗大笑為樂</hi>小弟丹青能爾為<hi>魏文</hi>
<hi>帝艷歌何嘗行小弟雖無官爵鞍馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>往來王侯長者遊漢書蘇武傳竹帛所載丹青所畫張綱集書功金</hi>
<hi>石圗形丹青古詩石犬不可吠銅䭾徒爾為</hi>
　　　宿東谿李十五山亭<lb/>
上山下山入山谷<hi>南史謝靈運傳靈運尋山陟嶺必造幽峻巖障數十重莫不備盡登躡常</hi>
<hi>著木屐上山則去其前齒下山去其後齒古樂府上山采蘼蕪下山逢故夫夏侯湛小路吟冒晨朝兮入大谷</hi>
<hi>馮衍顯志賦陂山谷而閒處兮守寂寞而存神陳琳游覽詩肅肅山谷風黯黯天路陰</hi>谿中落日<lb/>
<pb n="KR4h0145_WYG_013-6a"/>
留我宿<hi>謝靈運撰征賦望新晴於落日起明光于隮月韓非子衞靈公告師㳙曰有鼓新聲者使人問</hi>
<hi>左右盡報弗聞子為聴而寫之師㳙因静坐撫琴而寫之明日報曰臣得之矣請復一宿習之靈公因復留宿</hi>
<hi>明日而習之</hi>松石依依當主人<hi>宋書蕭思話傳従太祖登鍾山北嶺中道有磐石清泉上</hi>
<hi>使于石上彈琴因賜以銀鍾酒謂曰相賞有松石間意顔延之曲水詩序松石峻絶蔥翠陰烟詩昔我往矣楊</hi>
<hi>栁依依公羊取郜大鼎于宋傳此取之宋其謂之郜鼎何器從名地従主人班固西都賦有西都賔問於東都</hi>
<hi>主人</hi>主人不在意亦足<hi>世説嵇康與吕安善毎一相思千里命駕安後來値康不在喜出户</hi>
<hi>延之不入王羲之帖省足下别疏具彼土山川諸竒揚雄蜀都左太冲三都殊為不悉彼故為多竒令人遊目</hi>
<hi>意足也</hi>名花出地兩重階<hi>古樂府捻香散名花易雷出地奮古詩阿閣三重階</hi>絶頂<lb/>
<pb n="KR4h0145_WYG_013-6b"/>
平天一小齋<hi>王襃詩絶頂日猶晴吴均書東有青山絶壁平天韻㑹燕居之室曰齋</hi>本意<lb/>
由來是山水<hi>後漢書張敏傳孔子垂經典臯陶造法律原其本意皆欲禁民為非也南史陶𢎞景</hi>
<hi>傳性愛山水每經澗谷必坐臥其間文心雕龍志在山水琴表其情</hi>何用相逢語舊懷<hi>樂府</hi>
<hi>越謡歌君乗車我戴笠他日相逢下車揖君步行我乗馬他日相逢馬當下嵇康詩黄老路相逢</hi>
　　元結<hi>字次山河南人擢上第復舉制科國子司業蘇源明薦之結上時議三篇擢右金吾兵曺</hi>
　　　<hi>參軍攝監察御史為山南西道節度㕘謀以討賊功遷監察御史裏行代宗授著作郎拜道州</hi>
　　　<hi>刺史進容管經畧使罷還杜甫覽結舂陵行曰不意復見比興體制微婉頓挫之詞</hi>
　　　宿無為觀<hi>名勝志無為觀在九疑山梁太清年建</hi>
<pb n="KR4h0145_WYG_013-7a"/>
九疑山深㡬千里<hi>漢書地理志零陵郡營道縣九疑山在其南水經注九疑山盤基蒼梧之</hi>
<hi>野峯秀數郡之間異嶺同勢遊者疑焉故名九疑一統志山在藍山縣西南五十里史記貨殖傳淵深而魚生</hi>
<hi>之山深而獸往之江總詩遼西水凍春風少薊北鴻來路㡬千謝莊月賦隔千里兮共明月</hi>峯谷﨑<lb/>
嶇人不到<hi>名勝志九疑山有九峯峯導一溪岫壑重阻庾信麥積崖佛龕銘髙峯尋雲深谷無景詩</hi>
<hi>瞻彼阪田箋阪田﨑嶇磽确之田陶潜歸去來辭既窈窕以尋壑亦﨑嶇而經丘長笛賦間介無蹊人迹罕到</hi>
山中舊有仙姥家<hi>王韶之神境記九疑山有九井昔何侯煉丹於此汲一井則九井皆動又</hi>
<hi>有魯女觀在何侯宅西庾肩吾詩山中定可留郭璞文請藥西姥烏得如羿神仙傳王方平以千錢與餘抗姥</hi>
<hi>相聞求其沽酒王勃詩鶴岑有竒徑麟洲富仙家</hi>十里飛泉遶丹竈<hi>名勝志九疑山修真</hi>
<pb n="KR4h0145_WYG_013-7b"/>
<hi>四壇第一壇有古人煉丹鐺釡第二壇有青池東流楚辭吸飛泉之微液兮懷琬琰之英華陸機詩飛泉漱鳴</hi>
<hi>玉慎蒙山栖志魏野居陜東郊手植竹樹清泉環遶江淹詩守丹竈而不顧鍊金鼎而方堅庾信詩自可尋丹</hi>
<hi>竈何勞憶酒罏</hi>如今道士三四人<hi>詩始者不如今云不我可杜甫詩艱難昧生理飄泊到如</hi>
<hi>今大霄琅書經人行大道號曰道士道士者何理也事也身心順理惟道是従従道為事故稱道士王和論書</hi>
<hi>表羲之性好鵞山陰曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>邨有一道士養鵞十餘王清旦乗小船故往意大願樂郭璞詩青谿千餘仞中有一</hi>
<hi>道士阮籍詩仙者四五人逍遥宴蘭房</hi>茹芝鍊玉學輕身<hi>庾闡登九疑山詩懸巖漏石髓</hi>
<hi>芳谷挺丹芝冷冷雲珠落漼漼玉蜜滋易林茹芝餌黄飲食玉瑛杜甫詩吾愛漢初老時清猶茹芝雲及七籖</hi>
<hi>紫微王夫人詩鍊玉飛八瓊李白詩仙人鍊玉處羽化留餘蹤史記留侯世家良乃學辟穀導引輕身本草黄</hi>
<pb n="KR4h0145_WYG_013-8a"/>
<hi>精白术久服輕身不飢葳蕤逺志久服好顔色輕身不老</hi>霓裳羽葢傍臨壑<hi>楚辭青雲衣兮</hi>
<hi>白霓裳神仙感遇傳仙女皆素練寛衣舞於廣庭曰霓裳羽衣也張衡東京賦羽葢葳蕤葩瑵曲莖蜀志先主</hi>
<hi>傳少時與宗中諸小兒言吾必當乘羽葆葢車謝朓月賦臨濬壑而怨遥登崇岫而傷逺</hi>飄飄似欲<lb/>
來雲鶴<hi>史記司馬相如傳飄飄有陵雲之氣秋興賦蟬嚖嚖以寒吟兮雁飄飄而南飛曺毘賦瞻孤遊</hi>
<hi>之流鳴兮玩雲間之無鶴</hi>
　　劉長卿<lb/>
　　　嚴陵釣臺送李康成赴江東使<hi>一統志釣臺在嚴州府城東五</hi>
　　　　<hi>十里東西二臺各髙數百丈漢嚴子陵垂釣處</hi>
<pb n="KR4h0145_WYG_013-8b"/>
潺湲子陵瀨<hi>水經注自桐廬縣至於?凡有十六瀨第二是嚴陵瀨瀨帶山山下有石室漢光武</hi>
<hi>帝時嚴子陵之所居也謝靈運七里瀨詩石淺水潺湲又目覩嚴子瀨沈約新安江詩願以潺湲水霑君纓上</hi>
<hi>塵</hi>髣髴如在目<hi>陸機詩髣髴谷水陽陸雲詩髣髴眼中人劉琨詩痛心在目</hi>七里人<lb/>
已非<hi>一統志七里灘在桐廬縣西一名嚴陵瀨即漢嚴光垂釣處謝靈運詩一瞬即七里</hi>千年水<lb/>
空綠<hi>盧諶詩仰熙丹崖俯澡緑水何遜詩水緑半含苔</hi>新安江上孤帆逺<hi>一統志新</hi>
<hi>安江在淳安縣南一名青溪梁簡文帝與劉孝綽書夕鳥歸林懸孤帆而未息陰鏗詩天際晚孤帆</hi>應逐<lb/>
楓林千萬轉<hi>水經注帆隨湘轉莊子問以國事千轉萬變而不窮謝朓詩尋壑将萬轉</hi>古臺<lb/>
落日共蕭條<hi>曺植詩原野何蕭條謝靈運七里瀨詩日落山照曜</hi>寒水無波更清<lb/>
<pb n="KR4h0145_WYG_013-9a"/>
淺<hi>沈約新安江水至清淺詩滄浪有時濁清濟涸無津謝靈運詩菰蒲冒清淺</hi>臺上漁竿不<lb/>
復持<hi>莊子持竿不顧謝靈運七里瀨詩前賢竟何益此地誤垂竿</hi>却令猿鳥向人悲<lb/>
<hi>謝朓詩日出衆鳥散山暝孤猿吟任昉詩重以夜猿悲謝靈運七里瀨詩但訝猿鳥空不知霜月寒</hi>灘聲<lb/>
山翠至今在<hi>謝靈運七里瀨詩檣邉走嵐翠枕底失風湍</hi>遲爾行舟晚泊時<lb/>
<hi>漢書公孫𢎞傳臣竊遲之遲去聲謝恵連詩曲汜薄停旅通川絶行舟注薄與泊古字通孔稚圭詩早出飛狐</hi>
<hi>塞晚泊樓煩城</hi>
　　　望龍山懐道士許法稜<hi>晉書孟嘉傳為桓温參軍九月九日温燕龍山</hi>
　　　　<hi>寮佐畢集有風至吹嘉帽墮落温使孫盛作在文嘲嘉嘉答文甚美四坐嗟歎一統志龍山</hi>
<pb n="KR4h0145_WYG_013-9b"/>
　　　　<hi>荆州府城西北二十五里有落帽臺</hi>
心惆悵望龍山<hi>宋玉九辨廓落兮羇旅而無友生惆悵兮而私自憐張衡詩路逺莫致倚惆悵</hi>
<hi>何為懐憂心煩傷</hi>雲之際鳥獨還<hi>新論鳥激則能翔青雲之際曺植遊觀賦登北觀而啟路</hi>
<hi>陟雲際之飛除陶𢎞景解官表席月澗門横琴雲際陶潜詩厲厲風遂嚴紛紛飛鳥還又歸去來辭鳥倦飛而</hi>
<hi>知還</hi>懸崖絶壁㡬千丈<hi>鮑照詩懸崖棲歸月何遜詩懸崖抱崎崛絶壁駕崚嶒庾信義谷銘</hi>
<hi>壁立千丈峯横萬仞</hi>緑蘿嫋嫋不可攀<hi>曺植詩緑蘿縁玉樹光耀粲相輝儲光羲詩澗浄緑</hi>
<hi>蘿深李白詩緑蘿樹下春風來楚辭嫋嫋兮秋風洞庭波兮木葉下卓文君白頭吟竹竿何嫋嫋魚尾何簁簁</hi>
<hi>陶潜詩嫋嫋松標崖劉孝威詩玉壘髙無極銅梁不可攀</hi>龍山髙誰能踐<hi>庾信文髙山尋雲深</hi>
<pb n="KR4h0145_WYG_013-10a"/>
<hi>谷無影謝靈運山居賦既耳目之靡端豈足跡之所踐</hi>靈原中蒼翠晚<hi>雲笈七籖福地第二</hi>
<hi>十六曰洞靈原在南嶽招仙觀西鄧先生所隠地也謝朓詩蒼翠望寒山峥嶸瞰平陸王維詩寒山轉蒼翠秋</hi>
<hi>水日潺湲</hi>嵐烟瀑水如向人<hi>江淹山中楚辭烟色閉兮喬木橈嵐氣闇兮幽篁難傳燈録問</hi>
<hi>如何是相輪曰直聳烟嵐際梁簡文帝招真館碑瀑水懸流襍天河而俱洒盧照隣詩瀑水含秋氣</hi>終日<lb/>
迢迢空在眼<hi>古詩迢迢牽牛星皎皎河漢女陸機梁父吟迢迢天路微謝靈運詩想見山阿人薜</hi>
<hi>蘿若在眼</hi>中有一人披霓裳<hi>郭璞遊仙詩清溪千餘仞中有一道士鮑照詩中有一人字金</hi>
<hi>蘭被服纖羅採芳藿楚辭青雲衣兮白霓裳魏文帝詩披我丹霞衣襲我素霓裳</hi>誦經山頂飱<lb/>
瓊漿<hi>南史何準傳兄充居宰輔之重權傾一時而準散帶衡門不及人事惟誦佛經修營塔廟而已江淹</hi>
<pb n="KR4h0145_WYG_013-10b"/>
<hi>詩朝飱松雪夜誦仙經説文山頂曰蒙王襃詩山窗臨絶頂簷溜俯危峯楚辭華酌既陳有瓊漿些王筠詩瓊</hi>
<hi>漿泛金鼎瑶池溉玉泉雲笈七籖進以九霄之膳酌以八瓊之漿</hi>空林閒坐獨焚香<hi>張協</hi>
<hi>詩鳴鶴聒空林謝靈運詩清霄颺浮烟空林響法鼔史記日者傳天新雨道少人司馬季主閒坐弟子三四人</hi>
<hi>侍王維詩北窗桃李下閒坐但焚香庾信馬射賦屬車釃酒複道焚香杜甫詩焚香玉女跪霧裏仙人來</hi>真<lb/>
官列侍儼成行<hi>真靈會業圗玉清境元始天真為主自九宫以上上清以下髙真仙官皆朝宴</hi>
<hi>焉左思魏都賦藹藹列侍金蜩齊光古樂府鴛鴦七十二羅列自成行</hi>朝入青霄禮玉堂<lb/>
<hi>左思魏都賦恒碣碪<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>於青霄徐陵文氣涌青霄神飛紫闥魏武帝樂府乃到王母臺金堦為玉堂陰鏗詩羅</hi>
<hi>浮銀是殿瀛洲玉作堂</hi>夜掃白雲眠石牀<hi>莊子乘彼白雲至于帝鄉班固東都賦戈鋋彗</hi>
<pb n="KR4h0145_WYG_013-11a"/>
<hi>雲注彗掃竹也水經注夷水東逕石室村人駱都到此採蜜見一仙人坐石牀上王維詩雨花應共石牀平孟</hi>
<hi>浩然詩石牀臥苔蘚</hi>桃花洞裏居人滿<hi>陶潜桃花源記晉太元中武陵人捕魚為業縁溪行</hi>
<hi>忽逢桃花林林盡水源得一山有小口入行數十步豁然開朗其間男女怡然自樂見漁人大驚自云先世避</hi>
<hi>秦亂來此絶境問今何世乃不知有漢無論魏晉名山記桃花洞在天台縣北又名秦人洞漢永平中劉晨阮</hi>
<hi>肇入山採藥為世所傳</hi>桂樹山中住日長<hi>淮南王招隠詩桂樹叢生兮山之幽沈約詩山</hi>
<hi>中有桂樹嵗暮可言歸</hi>龍山髙髙遥相望<hi>曺植詩髙髙上無極天路安可窮魏文帝燕歌</hi>
<hi>行河漢西流夜未央黄姑織女遥相望</hi>
　　錢起<lb/>
<pb n="KR4h0145_WYG_013-11b"/>
　　　賦得青城山歌送楊杜二郎中赴蜀軍<hi>唐書地理志蜀</hi>
　　　　<hi>州有青城縣縣有青城山寰宇記青城山在縣西北三十二里道書福地記云上有沒溺</hi>
　　　　<hi>池有甘露芝草玉匱經曰黄帝破山通道徧司歴五岳封青城山為五岳丈人乃岳瀆之上</hi>
　　　　<hi>真仙之崇秩一月之内羣岳再朝六時洒泉以代晷漏一名赤城一名青城都一名天國</hi>
　　　　<hi>山亦為第五大洞寳仙九室之天對郡之西北在岷山之南羣峯掩映互相連接靈仙所</hi>
　　　　<hi>宅神異甚多黄帝刻石拜謁篆書猶存一統志青城山在成都府灌縣西南五十里</hi>
蜀山西南千萬重<hi>水經注蜀郡蜀山西南行羌中者也元和志秦恵王元年于成都置蜀郡</hi>
<hi>因蜀山以為名也鮑照賦山森森兮萬重江淹文山濃淡而萬重</hi>仙經最説青城峯<hi>江淹</hi>
<pb n="KR4h0145_WYG_013-12a"/>
<hi>望江上諸山詩海外果可學嵗暮誦仙經青城山記岷山連峯接岫千里不絶青城乃第一峯也此山前號青</hi>
<hi>城後曰大面山其實一耳河圗括地象白沙一百八景青城三十六峯</hi>青城嶔岑倚空碧<lb/>
<hi>楚辭嶔岑碕礒兮硱磳磈硊水經注積石嵯峨嶔岑隠阿沈烱賦其山也則嶔岑㠑㟴巖㟬婆陀或孤峯而秀</hi>
<hi>聚或逸出而横羅釋智炫詩秀嶺接重烟嶔岑上半天江淹詩野田田而虚翠水湛湛而空碧</hi>逺壓峩<lb/>
眉呑劍壁<hi>益州記峨眉山在揵為南安縣界去成都千里秋日清澄望見兩山相峙如蛾眉焉名山</hi>
<hi>記益州西南青城山山形如城其山有崖舍赤壁南連峨眉山一統志峨眉山在眉州城南二百里來自岷山</hi>
<hi>連岡疊嶂延袤三百餘里至此突起三峯其兩山對峙宛若蛾眉張載劍閣銘是曰劍閣壁立千仞元和志劍</hi>
<hi>閣道自利州益昌縣界而南十里至大劍鎮合今驛道鎮在劍州東四十八里其山峭壁千丈下瞰絶澗飛閣</hi>
<pb n="KR4h0145_WYG_013-12b"/>
<hi>以通行旅寰宇記小劍城在利州益昌縣西南五十里水經注云益昌縣有小劍城去大劍城三十里連山絶</hi>
<hi>險飛閣通衢故謂之劍閣也劍州劍門縣諸葛武侯相蜀于此立劍門以大劍山至此有隘束之路故曰劍門</hi>
<hi>㫁統志大劍山在保寧府劍州北三十里其山峭壁中  兩崖相嶔如門之闢如劍之植又名劍門山又小劍</hi>
<hi>山與大劍山相屬大劍雖號天險徑路頗夷小劍則鑿石架閣有不容越者</hi>錦屏雲起易成<lb/>
霞<hi>一統志錦屏山在保寧府城南三里江南岸上兩峯花木間雜故名淮南子山致其髙而雲起焉宋孝武</hi>
<hi>帝詩霏雲起兮汎濫謝朓遊後園賦山霞起而削成江淹詩雲霞冠秋嶺古三墳雲起流霞</hi>玊洞花<lb/>
明不知夕<hi>青城山記山有七十二小洞應七十二候有八大洞應八節福地記青城洞周迴二千里</hi>
<hi>雲笈七籖十大洞天者處大地名山之間羣仙統治之所五曰青城山洞庾信文青城仙洞黄石祠壇陳後主</hi>
<pb n="KR4h0145_WYG_013-13a"/>
<hi>詩花照逺林明陳子良詩峯逈雜花明謝偃賦當霽夕而愈曉</hi>星臺二妙逐王師<hi>楊秉疏先</hi>
<hi>王建國順天制官太微積星名為郎位入奉宿衞出牧百姓晉書衞瓘傳瓘拜尚書令與尚書郎索靖俱善草</hi>
<hi>書時人號為一臺二妙詩於鑠王師</hi>阮瑀軍書王粲詩<hi>魏志王粲傳陳留阮瑀字元瑜少受</hi>
<hi>學於蔡邕建安中太祖以為司空軍謀祭酒管記室軍國書檄多瑀所作也典畧太祖初征荆州使瑀作書與</hi>
<hi>劉備及征馬超又使瑀作書與韓遂此二書今俱存又太祖嘗使瑀作書與韓遂時太祖適近出瑀隨従因於</hi>
<hi>馬上具草書成呈之太祖<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>筆欲有所定而竟不能増損庾信銘翩翩書記則阮瑀陳琳魏志王粲傳粲字仲宣</hi>
<hi>山陽髙平人也著詩賦論議六十篇又太祖紀建安二十年三月公西征張魯十一月魯降公自南鄭還是行</hi>
<hi>也侍中王粲作五言詩以美其事</hi>日落猿聲連玉笛<hi>謝靈運詩日落當棲薄繫纜臨江流</hi>
<pb n="KR4h0145_WYG_013-13b"/>
<hi>鮑照詩日落嶺雲歸延頸望江陰水經注巴東三峽巫峽長猿鳴三聲淚沾裳徐嶷詩白雲連鳥道青壁遞猿</hi>
<hi>聲梁簡文帝詩笛聲下復高猿啼㫁還續西京雜記秦咸陽有玊笛長二尺三寸二十六孔吹之則見車馬山</hi>
<hi>林隠隠相次息亦不見名曰昭華之琯</hi>晴來山翠傍旌旗<hi>蕭鈞詩山翠餘烟積川平晚照</hi>
<hi>收庾肩吾詩水光懸蕩壁山翠下添流孫子夫金鼓旌旗者所以一三軍之耳目也</hi>緑蘿春月營<lb/>
門近<hi>郭璞詩緑蘿結髙林孔稚圭北山移文秋桂遣風春蘿罷月陳後主詩中宵照春月晉書羊祜傳執</hi>
<hi>棨當營門</hi>知君對酒遥相思<hi>魏武帝詩對酒當歌阮籍詩對酒不能言悽愴懐酸辛北史李</hi>
<hi>孝貞傳每晦日輒引賔客弦歌對酒終日為歡鮑照詩徒酌相思酒李陵詩萬里遥相思</hi>
　　　畫鶴篇<lb/>
<pb n="KR4h0145_WYG_013-14a"/>
點素凝姿任畫工<hi>唐太宗咏雪詩入扇縈離匣㸃素皎殘機文心雕龍龍鳳以藻繢呈瑞虎</hi>
<hi>豹以炳蔚凝姿西京雜記元帝後宫既多不得常見令畫工圗形按圗召見</hi>霜毛玉羽照簾<lb/>
櫳<hi>鮑照舞鶴賦疊霜毛而弄影振玉羽而臨霞謝恵連詩升月照簾櫳崔顥詩春意罷簾櫳</hi>借問飛<lb/>
鳴華表上<hi>曺植白馬篇借問誰家子幽并遊俠兒張協詩借問此何時蝴蝶飛南園江總詩借問蔵</hi>
<hi>書處惟君故人在詩題彼脊令載飛載鳴趙壹窮鳥賦思飛不得欲鳴不可續搜神記遼東城門華表柱忽有</hi>
<hi>一鶴集徘徊空中言曰有鳥有鳥丁令威去家千載今來歸</hi>何如粉繢綵屏中<hi>晉書山簡</hi>
<hi>傳舉鞭問葛疆何如并州兒鮑照河清頌鞶繡成錦粉繢顓軒劉允濟詩神功多粉繢元氣猶斟酌西京雜記</hi>
<hi>昭陽殿木畫屏風文如蜘蛛絲縷吴均詩陸離看寳帳爛熳照文屏</hi>文昌宫近芙蓉闕<hi>史記</hi>
<pb n="KR4h0145_WYG_013-14b"/>
<hi>天官書斗為帝車運於中央臨制四鄉斗魁戴匡六星曰文昌宫注文昌官為天府左思魏都賦造文昌之廣</hi>
<hi>殿極棟宇之𢎞規庾信詩長虹雙瀑布圎闕兩芙蓉王維詩芙蓉闕下會千官</hi>蘭室氤氲香且<lb/>
結<hi>家語與善人居如入芝蘭之室久而不聞其香與之俱化矣陸機詩邃宇列綺窻蘭室接羅幕謝靈運賦</hi>
<hi>飛英明於對溜積氤氳而為峯宋之問詩太平多樂事春物共氤氳隋樂府雙帶仍分影同心巧結香</hi>爐<lb/>
氣朝成緱嶺雲<hi>王融咏幔詩每聚金爐氣時駐玉琴聲列仙傳王子喬見桓良曰告我家七月</hi>
<hi>七日待我緱氏山頭至期果乗白鶴往山巔望之不得到宋之問詩畢景至緱嶺嶺上烟霞生</hi>銀燈夜<lb/>
作華亭月<hi>閻朝隠薛王花燭行玉盤錯落銀燈照珠帳玲瓏寳扇開晉書陸機傳華亭鶴唳可得聞</hi>
<hi>乎</hi>日暖花明梁燕歸<hi>江淹四時賦旭日始暖蕙草可織王維詩栁暗百花明春深五鳳城</hi>
<pb n="KR4h0145_WYG_013-15a"/>
<hi>李白詩一溪初入千花明楚辭燕翩翩其辭歸兮潘岳秋興賦野有歸燕隰有翔隼駱賔王詩簷前歸燕並頭</hi>
<hi>棲</hi>應驚片雪在仙闈<hi>杜甫白小詩入肆銀花亂傾箱雪片虚應璩與趙叔潜書入侍華幄</hi>
<hi>出典禁闈劉孝綽詩積照朗彤闈</hi>主人顧盼千金重<hi>後漢書耿弇傳光武指弇曰此我北道主</hi>
<hi>人也張衡西都賦有西都賔問於東都主人後漢書馬援傳援上馬據鞍顧盼以示可用戰國策馮煖曰千金</hi>
<hi>重幣也百乗顯使也</hi>誰肯徘徊五里飛<hi>古詩孔雀東南飛五里一徘徊</hi>
　　韋應物<lb/>
　　　聴鶯曲<lb/>
東方欲曙花㝠㝠<hi>詩東方未明顛倒衣裳晉書左貴嬪傳東方云曙百祗奉迎又循吏傳鄧</hi>
<pb n="KR4h0145_WYG_013-15b"/>
<hi>攸歌曰紞如打五鼔雞鳴天欲曙禮記氛霧冥冥雷乃發聲莊子昭昭生于冥冥江淹騷體林中電兮雨㝠㝠</hi>
啼鶯相唤亦可聴<hi>梁簡文帝詩鶯啼春欲駛無為空掩扉陰鏗詩鶯啼歌扇後花落舞觴前</hi>
<hi>何胥詩鶯啼落春後雁度在秋前高隠傳戴顒春日攜雙柑斗酒人問何之曰往聴黄鸝聲耳謝朓詩一聴春</hi>
<hi>鶯喧再視秋鴻沒</hi>乍去乍來時近逺<hi>薛道衡詩願作王母三青鳥飛去飛來傳消息馬融</hi>
<hi>長笛賦聿皇求索乍近乍逺</hi>纔聞南陌又東城<hi>風俗通南北曰阡東西曰陌梁簡文帝詩</hi>
<hi>浮雲似帳月如鈎那能夜夜南陌頭宋之問詩城東宫闕擬昭回南陌溝塍殊綺錯古詩東城髙且長</hi>忽<lb/>
往上林翻下苑<hi>史記始皇紀乃營作朝宫渭南上林苑漢書東方朔傳建元三年起上林苑三</hi>
<hi>輔黄圗漢上林苑即秦之舊苑也武帝建元三年開東南至藍田宜春御宿昆吾傍南山而西至長揚五柞北</hi>
<pb n="KR4h0145_WYG_013-16a"/>
<hi>繞黄山瀕渭水而東周袤三百里西京雜記初修上林苑羣臣逺方各獻名果異卉三千餘種植其中亦有製</hi>
<hi>為美名以標竒麗也陸厥詩平旦上林苑日入伊水濵吴均詩雞鳴上林苑薄暮小平津漢書元帝紀水衡禁</hi>
<hi>囿宜春下苑注宜春下苑即曲江池是也又貢禹傳詔令省宜春下苑以與貧民</hi>綿綿蠻蠻如<lb/>
有情<hi>詩綿蠻黄鳥止于丘隅劉勰新論魚不畏網而畏鵜網無心而鳥有情也</hi>欲囀不囀意<lb/>
轉嬌<hi>禽經鶯以喜囀徐陵侯安都徳政碑春鶊始囀必具籠筐秋蟋載吟競鳴機杼唐太宗詩喬柯囀嬌</hi>
<hi>鳥范雲詩平臯草色嫩通林鳥聲嬌</hi>羌兒弄笛曲未調<hi>風俗通笛長二尺四寸七孔其後又</hi>
<hi>有羌笛説文笛七孔筩也羌笛三孔馬融長笛賦近世雙笛從羌起梁元帝賦聞羌笛之哀怨晉書桓伊傳王</hi>
<hi>徽之泊舟青溪伊于岸上過徽之令人謂伊曰聞君美吹笛試為我一奏伊是時已貴顯素聞徽之名便下車</hi>
<pb n="KR4h0145_WYG_013-16b"/>
<hi>踞胡牀為作三調㺯畢便上車去客主不交一言樂府詩集梅花落本笛中曲也孫萬夀詩宜城醞始熟陽翟</hi>
<hi>曲新調</hi>前聲後聲不相及<hi>莊子前者唱于而後者唱喁文心雕龍喈喈逐黄鳥之聲梁簡</hi>
<hi>文帝舞賦似㫁霞之照彩若飛鸞之相及</hi>秦女學筝指猶澁<hi>梁簡文帝詩倡樓秦女乍相値</hi>
<hi>江淹詩畫作秦王女乘鸞向烟霧秦玉鸞詩可憐秦館女不及洛陽花楚辭扶秦筝而彈徽古詩秦筝奮逸響</hi>
<hi>新聲妙入神謝靈運燕歌行闢窻開幌弄秦筝沈約詠筝詩絃依髙張㫁聲隨妙指續梁昭明太子詠彈筝人</hi>
<hi>詩塵多澁移柱風燥脆調絃</hi>須臾風暖朝日暾<hi>儀禮寡君有不腆之酒請吾子與君須臾</hi>
<hi>焉史記樂書君子不可須㬰離禮僧祗律二十羅預名一須臾一日一夜有三十須臾江總賦聊假日以須臾</hi>
<hi>王逸九思風習習兮和暖百草萌兮華榮鮑照園葵賦風暖凌開土昌泉動陸雲賦結隆思于朝日兮綴永念</hi>
<pb n="KR4h0145_WYG_013-17a"/>
<hi>于汜暉楚辭暾将出兮東方隋書樂志朝日歌扶木上朝暾謝靈運詩早聞夕飈急晚見朝日暾</hi>流音<lb/>
變作百鳥喧<hi>蕭子範蟬詩流音繞叢藿餘響切髙軒謝靈運詩園栁變鳴禽曺植詩空室自生風</hi>
<hi>百鳥翩南征王粲詩百鳥何繽翻振翼羣相追陸機詩不覩白日景但聞寒鳥喧謝朓詩共奉荆臺績一聴春</hi>
<hi>鳥喧</hi>誰家嬾婦驚殘夢<hi>劉孝先詩誰家有明鏡暫借照心看古諺促織鳴嬾婦驚庾信小園</hi>
<hi>賦聚空倉而雀噪驚嬾婦而蟬嘶</hi>何處愁人憶故園<hi>徐悱妻詩同心何處恨楚辭羌愈思</hi>
<hi>兮愁人虞炎詩方掩故園扉</hi>伯勞飛過聲局促<hi>左傳伯趙氏司至者也注伯趙伯勞也以</hi>
<hi>夏至鳴冬至止爾雅鵙伯勞也注似鶷<graphic n="KR1534" url="https://raw.githubusercontent.com/kanripo/KR-Gaiji/master/images/KR1534.png" mimeType="image/png"/>而大古東飛伯勞歌東飛伯勞西飛燕黄姑織女時相見古詩蟋蟀</hi>
<hi>傷局促何遜賦嗟窮烏之小鳥意局趣而馴擾廣韻促一作趣</hi>戴勝下時桑田緑<hi>禮記季春</hi>
<pb n="KR4h0145_WYG_013-17b"/>
<hi>之月鳴鳩拂其羽戴勝降于桑注織絍之鳥張衡賦戴勝愸其既歡兮又誚余之行遲詩星言夙駕説于桑田</hi>
<hi>神仙傳麻姑云接侍以來已見東海三為桑田</hi>不及流鶯日日啼花間<hi>沈約詩流鶯復</hi>
<hi>滿枝張説詩繞殿流鶯凡㡬樹當蹊亂蝶許多叢梁元帝詩處處春芳動日日春禽變徐悱妻詩鳴鸝葉中舞</hi>
<hi>戲蝶花間騖</hi>能使萬家春意闌<hi>史記年表大侯不過萬家小者五六百户庾信崔訦碑户</hi>
<hi>牖萬家陳平之鄉里江淹怨别詩始懐未及嘆春意秋方驚</hi>有時㫁續聲不了<hi>沈約詩冬</hi>
<hi>泉㫁方續唐太宗詩古木㕘差影寒猿㫁續吟虞世南琵琶賦抑揚嘈囋聨綿斷續晉書庾純傳賈充宴朝士</hi>
<hi>而純後至曰旦有小市井事不了是以後來</hi>飛去花枝猶裊裊<hi>水衡記張僧繇于金陵安</hi>
<hi>樂寺畫二龍不點晴每云點之即飛去人以為誕妄因點其一須臾雷霆破壁一龍乗雲上天一龍不點睛者</hi>
<pb n="KR4h0145_WYG_013-18a"/>
<hi>現在劉孝威詩隔牆花半隐猶見動花枝張正見詩暗開脂粉弄花枝王延夀王孫賦縁百仞之髙木攀窈裊</hi>
<hi>之長枝徐伯陽詩圎籠裊裊掛青絲鐵鈎冉冉勝丹桂</hi>還栖碧樹鎖千門<hi>鮑照蕪城賦璇</hi>
<hi>淵碧樹弋林釣渚之館梁昭眀太子七契碧樹初蕋緑草含滋史記孝武紀作建章宫度為千門萬户西都賦</hi>
<hi>張千門而立萬户順隂陽以開闔徐陵玉臺新詠序千門萬户張衡之所曽賦</hi>春漏方殘一聲<lb/>
曉<hi>謝朓酬徳賦忘清漏之不緩惜曉露之方晞梁簡文帝頌曉漢斜陰挈壺升漏徐陵書鐺鐺曉漏江總詩</hi>
<hi>詰曉三春暮新雨百花朝</hi>
　　皇甫冉<hi>字茂政潤州人十嵗能屬文張九齡歎異之天寳間登第授無錫尉大厯中為王縉</hi>
　　　<hi>掌書記後為左金吾衞兵曺參軍左補闕有集三巻</hi>
<pb n="KR4h0145_WYG_013-18b"/>
　　　雜言月洲歌送趙冽還襄陽<hi>陶潜詩相見無雜言但道桑麻長文</hi>
　　　　<hi>選雜詩註雜者不拘流例遇物即言故云雜也水經注城在襄水之陽故名曰襄陽一統</hi>
　　　　<hi>志湖廣襄陽府秦為南郡東漢劉表為荆州刺史徙治襄陽縣三國魏置襄陽郡治宜城</hi>
　　　　<hi>隋初郡廢大業中復置唐復為襄陽府</hi>
漢之廣矣中有洲<hi>書嶓冢導漾東流為漢詩漢之廣矣不可方思一統志湖廣襄陽府漢江</hi>
<hi>源出隴西嶓冢山由漢中流經鄖縣均州光化至府城北又東南經宜城抵安陸至大别山入于江其水因地</hi>
<hi>而名曰漾曰沔曰漢曰滄浪捴名為漢詩闗闗雎鳩在河之洲傳水中可居者曰洲</hi>洲如月兮水<lb/>
環流<hi>案洲如月故名月洲也文心雕龍樞中所動環流無倦</hi>流<graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>
                    <graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>兮湍與瀨<hi>詩河</hi>
<pb n="KR4h0145_WYG_013-19a"/>
<hi>水洋洋北流活活廣韻活水流聲同<graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>李白詩流水鳴活活釋名水流沙石上曰湍瀨淮南于昔舜釣于河濵</hi>
<hi>期年而漁者争處湍瀨以曲隈深潭相予阮籍詩炎光延萬里洪川蕩湍瀨漢書武帝紀下瀨注瀨湍也吴越</hi>
<hi>謂之瀨中國謂之磧</hi>草青青兮春復秋<hi>古詩青青河畔草鬱鬱園中栁莊子朝菌不知晦朔</hi>
<hi>蟪蛄不知春秋離騷春與秋其代序江淹賦春草暮兮秋風驚秋風罷兮春草生</hi>苦竹林<hi>竹譜苦竹有白有紫</hi>
<hi>而味苦世説張廌隠居頤志家有苦竹數十頃張于竹中為屋常居其中</hi>香楓樹<hi>南方草木狀楓香樹</hi>
<hi>似白楊葉圎而岐有脂而香宋之問詩楚竹幽且深中雜楓香林</hi>樵子罛師㡬家住<hi>廣韻</hi>
<hi>樵柴也又取薪者也爾雅笊大網詩施罛濊濊鱣鮪發發説文師長也禮記命漁師伐蛟取鼉登龜取黿宋之</hi>
<hi>問浣紗篇家住雷門曲髙閣凌飛霞</hi>萬山飛雨一川來<hi>江淹雜辭石青紅兮百疊山濃淡兮</hi>
<pb n="KR4h0145_WYG_013-19b"/>
<hi>萬重謝朓詩朔風吹飛雨蕭條江上來詩十千維耦箋一川之間萬夫故有萬耦徐安貞詩雲日明千里旌旗</hi>
<hi>照一川</hi>巴客歸船傍洲去<hi>左傳巴子使韓服告于楚請與鄧為好楚子使道朔将巴客以</hi>
<hi>聘于鄧注道朔楚大夫巴客韓服也梁元帝詩逺村雲裏出遥船天際歸莊子漁父刺船而去延縁葦間</hi>歸<lb/>
人不可遲<hi>伏知道為王寛書恒開錦幔速望人歸張熾歸去來引歸去來歸期不可違</hi>芳杜<lb/>
滿洲時<hi>本草杜若一名杜蘅味辛微溫久服益氣輕身屈原九歌山中人兮芳杜若注杜若生南郡漢</hi>
<hi>中沈約郊居賦既取隂于庭樾人因籬于芳杜</hi>無限風烟皆自悲<hi>王勃詩浦樓低晚照鄉路</hi>
<hi>隔風烟楊炯詩林壑人事少風烟鳥路長史記宋世家箕子隠而鼔琴以自悲孔仲智羈謠空以羈自悲</hi>莫<lb/>
辭貧賤阻心期<hi>禮記不隕穫于貧賤不充詘于富貴楊公筆録宋向栁與顔竣友善竣貴栁貧</hi>
<pb n="KR4h0145_WYG_013-20a"/>
<hi>曰我與士遜心期久矣豈可以勢利處之任昉詩中道遇心期</hi>家住洲頭定近逺<hi>馬融長笛</hi>
<hi>賦乍近乍逺沈約詩不知聲近逺惟見山重沓</hi>朝泛輕橈暮當返<hi>謝瞻詩日落泛澄瀛星羅</hi>
<hi>遊輕橈王籍櫂歌行輕橈暮不息復逐夜潮上</hi>不能隨爾臥芳洲<hi>楚辭采芳洲兮杜若将以</hi>
<hi>遺兮下女庾肩吾詩並命登飛閣列坐對芳洲</hi>自念天機一何淺<hi>莊子其嗜慾深者其天機</hi>
<hi>淺</hi>
　　郎士元<hi>字君胄中山人天寳十五載進士寳應初補渭南尉歴右拾遺出為郢州刺史與錢</hi>
　　　<hi>起齊名故語曰前有沈宋後有錢郎</hi>
　　　郢州西樓吟<hi>元和志郢州本江夏郡雲杜縣之地周地圗記曰蠻人田金生代居</hi>
<pb n="KR4h0145_WYG_013-20b"/>
　　　　<hi>此地常為邊患梁普通末遣郢州刺史元樹討平之因置新州後魏改溫州因温水為名</hi>
　　　　<hi>也隋廢州武徳重置貞觀復廢於長夀改置郢州承天府志勝春秋屬楚左傳桓十年君</hi>
　　　　<hi>次於郊郢是也魏文帝立郢州元改安陸府國初降為州後以世宗潜邸陞府名承天一</hi>
　　　　<hi>統志郢州白雪樓在州治石城西下臨漢江取宋玉對楚王問客有歌於郢中為陽春白</hi>
　　　　<hi>雪而名胡曽詩古郢雲間白雪樓漢江還繞石城流謝諤白雪樓記楚地諸州皆有樓觀</hi>
　　　　<hi>收攬竒秀而郢之白雪尤稱雄雅</hi>
連山盡處水縈迴<hi>水經注三峡長七百里兩岸連山畧無闕處沈約詩連山無㫁絶河水復</hi>
<hi>悠悠鮑照詩千巖盛阻積萬壑勢縈迴</hi>山上城門臨水開<hi>舊唐書髙麗傳太宗征髙麗師</hi>
<pb n="KR4h0145_WYG_013-21a"/>
<hi>次白崖城其城因山臨水楚辭登山臨水兮送将歸劉楨魯都賦九衢交錯三門㫄開儲光羲臨江亭詩江勢</hi>
<hi>将天合城門向水開</hi>朱䦨直下一百丈<hi>南史蕭正義傳北固山頂有小亭登降甚狹正義為</hi>
<hi>刺史廣其路㫄施朱䦨武帝幸其地大悦登望久之杜審言詩仰攀人屢息直下騎纔通晉書馬岌銘詩曰丹</hi>
<hi>崖百丈青壁萬尋庾信詠畫屏風詩髙閣千尋跨重簷百丈齊</hi>日暖遊鱗自相向<hi>江淹四時</hi>
<hi>賦旭日始暖蕙草可織岑參詩風恬日暖蕩春光戯蝶遊蜂亂入房吴都賦北山亡其翔翼西海失其遊鱗沈</hi>
<hi>約詩千仞寫喬樹百丈見逰鱗晉書阮咸傳圓坐相向大酌更飲劉希夷詩與君相向轉相親</hi>昔人愛險<lb/>
閉層城<hi>揚雄城門校尉箴盤石唐芒襲險重固南史梁武帝紀憑險作守兵食兼資杜甫詩孤城早閉</hi>
<hi>門水經注崑崙之山三級上曰層城一名天庭世説桓征西治江陵城甚麗會賔僚出江津望之云若能目此</hi>
<pb n="KR4h0145_WYG_013-21b"/>
<hi>城者有賞顧長康時為客在坐目曰遥望層城丹樓如霞</hi>今人愛閒江復清<hi>陶潜園居詩户</hi>
<hi>庭無塵雜虚室有餘閒支遁詩熙怡安冲漠優遊樂静閒盧思道詩楚江百重映孟浩然詩野曠天低樹江清</hi>
<hi>月近人</hi>沙洲楓岸無來客<hi>薛道衡入栁江詩跳波鳴石磧濺沫擁沙洲李嶠詩岸花明水</hi>
<hi>樹川鳥亂沙洲隋煬帝詩夏潭䕃脩竹高岸坐長楓李適之詩為問門前客今朝㡬個來</hi>草綠花紅<lb/>
山鳥鳴<hi>庾信行雨山銘草綠衫同花紅面似栁惲詩深庭秋草緑高門白露寒梁簡文帝詩翠網隨烟</hi>
<hi>碧丹花共日紅鹽鐵論大夫曰曽子倚山而吟山鳥下翔王籍詩蟬噪林逾静鳥鳴山更幽王維詩月出驚山</hi>
<hi>鳥時鳴春澗中</hi>
　　張籍<lb/>
<pb n="KR4h0145_WYG_013-22a"/>
　　　採蓮曲<hi>古今樂録梁天監十一年冬武帝改西曲製江南上雲樂十四曲江南弄七曲</hi>
　　　　<hi>一曰江南弄二曰龍笛曲三曰採蓮曲四曰鳳笛曲五曰採菱曲六曰遊女曲七曰朝雲</hi>
　　　　<hi>曲南史羊侃傳侃性豪侈善音律自造採蓮棹歌兩曲甚有新致</hi>
秋江岸邉蓮子多<hi>古詩涉江採芙蓉相和曲江南可採蓮爾稚疏芙蓉江東呼為荷菡萏蓮</hi>
<hi>花也讀曲歌芙蓉萬層生蓮子信重沓</hi>採蓮女兒凭船歌<hi>鮑照詩輿童唱秉椒棹女歌採</hi>
<hi>蓮漢書灌夫傳乃效女曺兒呫囁耳語注師古曰女曺兒猶言兒女輩也古樂府採蓮童曲扣檝命童侣齊聲</hi>
<hi>採蓮歌神仙傳郭四朝者秦時得道來句曲山南所住處作塘遏澗水乘船遊戲其中毎扣船而歌</hi>青房<lb/>
圎實齊戢戢<hi>鮑照芙蓉賦青房兮規接紫菂兮圎羅梁元帝芙蕖賦緑房兮翠葢素實兮黄螺爾</hi>
<pb n="KR4h0145_WYG_013-22b"/>
<hi>雅戢聚也疏蔵聚也濈詩爾羊來思其角濈</hi>争前競折漾微波<hi>梁簡文帝教春流既長舳艫争</hi>
<hi>前晉書樂志渟瀾發微波洛神賦託微波以通辭</hi>試牽緑莖下尋藕<hi>梁元帝芙蕖賦紫莖</hi>
<hi>兮文波爾雅荷芙蕖其莖茄吴都賦綠葉翠莖爾雅荷其根藕夏侯湛芙蕖賦潜靈藕于𤣥泉擢修莖乎清波</hi>
<hi>古樂府青荷葢緑水芙蓉披紅鮮下有並根藕上生並目蓮</hi>斷處絲多刺傷手<hi>盧思道採</hi>
<hi>蓮曲折藕弄長絲崔輔國詩離緒㫁荷絲王勃詩折藕愛連絲梁簡文帝賦荷稠刺宻晉書范宣傳嘗以刀傷</hi>
<hi>手陸機豪士賦序代大匠斵者必傷其手</hi>白練束腰䄂半巻<hi>漢書王莽傳太后宜且衣繒練注帛</hi>
<hi>無文者宋玉賦腰如束素梁元帝採蓮賦纖腰束素遷延顧步曺植芙蓉賦擢素手于羅袖接紅葩于中流梁</hi>
<hi>簡文帝詩細簾時半卷</hi>不插玉釵粧束淺<hi>司馬相如美人賦玉釵挂臣冠羅袖拂臣衣王</hi>
<pb n="KR4h0145_WYG_013-23a"/>
<hi>僧孺詩稍知玉釵重漸見羅襦寒北史李弼傳命皆裝束廣韻淺不深也</hi>船中未滿度前洲<lb/>
<hi>朱超採蓮曲湖裏人無限何日滿船時江淹詩古槎横近澗危石聳前洲</hi>借問阿誰家住逺<lb/>
<hi>張協詩借問此何時三國志龎統傳向者之論阿誰為失宋之問浣紗篇家住雷門曲崔顥江南行君家住何</hi>
<hi>處</hi>歸時共待暮潮上<hi>陳後主採蓮曲歸時會被喚且試入蘭房何遜詩暮潮還入浦夕鳥</hi>
<hi>飛向家王維詩相看不忍發慘淡暮潮平七發江水逆流海水上潮鮑照遊思賦雲逕兮海衝上潮兮送風徐</hi>
<hi>陵詩朔氣凌疎木江風送上潮</hi>自弄芙蓉還盪槳<hi>爾雅疏芙蕖别名芙蓉鮑照芙蓉賦搴芙</hi>
<hi>蓉而水嬉梁元帝採蓮賦妖童媛女蕩舟心許古樂府莫愁樂艇子打兩槳</hi>
　　韓愈<hi>字退之南陽人少孤刻苦為學盡通六經百家貞元八年擢進士第才髙又好直言累被</hi>
<pb n="KR4h0145_WYG_013-23b"/>
　　　<hi>黜貶初為監察御史上疏極論時事貶陽山令元和中再為博士改比部郎中史館修撰轉考</hi>
　　　<hi>功知制誥進中書舍人又改庶子裴度討淮西請為行軍司馬以功遷刑部侍郎諫迎佛骨謫</hi>
　　　<hi>刺史潮州移袁州穆宗即位召拜國子祭酒兵部侍郎使王庭湊歸轉吏部為時宰所搆罷為</hi>
　　　<hi>兵郎侍郎尋復吏部卒贈禮部尚書諡曰文愈自比孟子闢佛老異端䔍舊恤孤好誘進後學</hi>
　　　<hi>以之成名者甚衆文自晉魏來拘偶對體日衰至愈一返之古而為詩豪放不避粗險格之變</hi>
　　　<hi>亦自愈始焉</hi>
　　　聴穎師彈琴<hi>李賀穎師聴琴歌竺僧前立當吾門梵宫真相眉稜尊</hi>
昵昵兒女語<hi>玉篇昵親近也史記魏其武安侯傳灌夫罵臨汝侯曰生平毁程不識不直一錢今</hi>
<pb n="KR4h0145_WYG_013-24a"/>
<hi>日長者為夀乃效女兒呫囁耳語索隠女兒猶云兒女也</hi>恩怨相爾汝<hi>闗尹子天下之理恩或化</hi>
<hi>讐讐或化恩陸機豪士賦序廣樹恩不足以敵怨北史陳竒傳游稚嘗衆辱竒或爾汝之或指為小人竒無降</hi>
<hi>志何遜詩宴交無爾汝杜甫詩忘形到爾汝</hi>劃然變軒昻<hi>傅毅舞賦明詩表㫖嘳息激昻</hi>勇<lb/>
士赴敵塲<hi>班固西都賦平原赤勇士厲新論勇士一呼三軍皆避北史辛雄傳明主賞必行罰必信</hi>
<hi>使親疎貴賤勇怯賢愚開鐘鼓之音旌旗之列莫不奮激競赴敵塲</hi>浮雲栁絮無根蒂<hi>晉書</hi>
<hi>王羲之傳尤善草𨽻論者稱其筆勢以為飄若浮雲矯若驚鴻魏文帝詩西北有浮雲亭亭如車葢世説謝太</hi>
<hi>傅寒雪日内集曰白雪紛紛何所似兄子胡曰撤鹽空中差可擬兄女曰未若栁絮因風起徐陵詩栁絮飛還</hi>
<hi>聚游絲㫁復結陶潜詩人生無根蒂飄若陌上塵</hi>天地濶逺隨飛揚<hi>陶潜詩昭昭天宇濶</hi>
<pb n="KR4h0145_WYG_013-24b"/>
<hi>皛皛川上平史記高祖紀大風起兮雲飛揚</hi>喧啾百鳥羣<hi>陸機詩不覩白日暮時聞寒鳥喧何</hi>
<hi>遜詩杳杳星出雲啾啾雀隠樹王粲詩百鳥何繽翻振翼羣相追張翰詩長鳴摇羽翼百鳥互相和</hi>忽見<lb/>
孤鳳皇<hi>詩鳳皇于飛翽翽其羽史記日者傳鳳皇不能與燕雀為羣</hi>躋攀分寸不可<lb/>
上<hi>張華蕭史曲火粒願排棄雲霧好攀躋杜甫詩一丘蔵曲折緩步有躋攀後漢書律厯志準之聲明暢易</hi>
<hi>達分寸又粗劉勰新論君子不吝盈尺之璧而珍分寸之陰</hi>失勢一落千丈强<hi>後漢書裴</hi>
<hi>楷傳石者安類墜者失勢拾遺記岱輿山有玉梁千丈梁去𤣥流千餘丈雲氣生其下謝朓詩逺山翠百里迴</hi>
<hi>流映千丈木蘭詩賞賜百千强杜甫詩四松初栽時大抵三尺强韓集本注筭家以有餘為强</hi>嗟余有<lb/>
兩耳未省聴絲篁<hi>戰國策李兑含人謂兑曰竊觀君與蘇君談也其辨過君其博過君願君</hi>
<pb n="KR4h0145_WYG_013-25a"/>
<hi>堅塞兩耳無聴其辨也文心雕龍志感絲篁氣變金石</hi>自聞穎師彈起坐在一㫄<lb/>
<hi>史記陸賈傳尉佗迺蹶然起坐謝陸生曰居蠻夷中久殊失禮義王襃僮約餧食馬牛鼔四起坐夜半益芻</hi>
推手遽止之<hi>周禮司儀注土揖推手小下之也時揖平推手也天揖推手小舉之也莊子孔子推</hi>
<hi>琴喟然而歎韓子衞靈公之晉平公觴之酒酣靈公曰有新聲願請以示乃召師涓令坐師曠之㫄援琴撫之</hi>
<hi>未終師曠撫止之曰不可遂也</hi>濕衣淚滂滂<hi>漢鐃歌臨山望逺泣下霑衣張協七命撫促柱則酸</hi>
<hi>鼻揮危絃則淚流沈炯詩雍門何假設落淚自淫淫廣雅滂滂沛沛流也</hi>穎乎爾誠能無以<lb/>
氷炭置我腸<hi>荀子無恤親疎無論貴賤惟誠能之求郭象莊子注喜懼戰於胸中固已結氷炭於</hi>
<hi>五臓矣陶潜詩孰若當世士氷雪滿懷抱魏武帝樂府絃歌感人腸傅休奕詩青雲徘徊為我愁腸</hi>
<pb n="KR4h0145_WYG_013-25b"/>
　　　栁州羅池廟詩<hi>一統志栁州秦為桂林郡隋以馬平縣置象州大業初廢以其</hi>
　　　　<hi>地屬始安郡貞觀初改栁州天寳初改龍城郡後復為栁州又栁州羅池在栁州城東水</hi>
　　　　<hi>可溉田相近有栁宗元祠名羅池廟韓愈羅池廟碑宗元為栁州刺史不鄙棄其民動以</hi>
　　　　<hi>禮法民咸化服流逋四歸樂生興事又栁侯嘗與其部将魏忠謝寧歐陽翼飲酒驛亭殁</hi>
　　　　<hi>三年降於州之後堂歐陽翼等見而拜之其夕見夢於翼曰館我於羅池其月丙辰廟成</hi>
　　　　<hi>大祭許顗詩話栁宗元守栁州日築龍城得白石微辨刻畫曰龍城栁神所守驅厲鬼山</hi>
　　　　<hi>左首福土氓制九醜此宗元自記也韓愈作羅池廟碑云福我兮夀我驅厲鬼兮山之左</hi>
　　　　<hi>葢用此事</hi>
<pb n="KR4h0145_WYG_013-26a"/>
茘子丹兮蕉黄<hi>南方草木狀茘支樹冬夏榮茂青華朱實一樹下子百斛王逸茘支賦皮似丹</hi>
<hi>罽膚若明璫孔稚圭茘枝啟灼灼丹華吐日離離繁星著天南方草木狀蕉花如芙蓉著莖未百餘子剝其子</hi>
<hi>色黄白味似蒲萄</hi>雜肴蔬兮進侯堂<hi>詩爾肴既脯又殽核維旅疏殽是總名其實核亦為</hi>
<hi>殽也爾雅菜謂之蔬説文凡草菜可食者通名為蔬禮記堂事交乎階注謂堂下之人送饌至堦堂上之人在</hi>
<hi>堦受取是也</hi>侯之船兮兩旗<hi>史記夏本紀陸行乗車水行乗船史記正義兩旗者左旗九星</hi>
<hi>在河鼓左也右旗九星在河鼓右也皆天之鼔旗所以為旌表九歌入不言兮出不辭乗迴風兮載雲旗</hi>渡<lb/>
中流兮風泊之<hi>史記周本紀武王渡河中流白魚躍王舟中漢武帝秋風辭汎樓船兮濟汾河</hi>
<hi>横中流兮揚素波晉書王濬傳濬攻吴順風鼔棹徑造三山将至秣陵王渾使人邀令暫過論事濬曰風利不</hi>
<pb n="KR4h0145_WYG_013-26b"/>
<hi>得泊也鄧析子同舟渡海中流遇風</hi>待侯不來兮不知我悲<hi>易萃聚而升不來也九歌</hi>
<hi>望夫君兮未來宋玉九辯不得見兮心悲</hi>侯乗駒兮入廟<hi>説文馬二嵗曰駒水經注武陽龍尾</hi>
<hi>山仙者羽化之處得遺詠曰命蜚螭駕白駒尚書大傳廟者貌也其以貌言之也</hi>慰我民兮不<lb/>
嚬以笑<hi>廣韻嚬眉蹙也禮記思其居處思其笑語韓非子嚬有為嚬笑冇為笑任昉詩送君千里笑紓我百憂嚬</hi>
鵞之山兮栁之水<hi>一統志鵞山在栁州城西山巔有石如鵞宗元詩曰荒山秋日午獨上意</hi>
<hi>悠悠如何望鄉處西北是融州又栁水在府城南一名潯水源出懐逺縣流經象州歴潯藤至廣州界入于海</hi>
<hi>宗元詩曰栁州栁刺史種栁栁江邉</hi>桂樹團團兮白石齒齒<hi>楚辭嘉南州之炎徳麗桂</hi>
<hi>樹之冬榮江淹詩蒼蒼山中桂團團霜露色詩揚之水白石鑿鑿太平寰宇記神居山石齒齒如排牙</hi>侯<lb/>
<pb n="KR4h0145_WYG_013-27a"/>
朝出游兮暮來歸<hi>詩駕言出游以寫我憂陸機詩終朝出游薄暮歸六情逸豫心無違公羊</hi>
<hi>傳其言來歸何喜之也</hi>春與猿吟兮秋鶴與飛<hi>孔稚圭北山移文蕙帳空兮夜鶴怨山人</hi>
<hi>去兮曉猿驚庾信枯樹賦臨風亭而唳鶴對月峡而吟猿</hi>北方之人兮為侯是非<hi>宋玉</hi>
<hi>楚辭北方不可以止些莊子彼亦一是非此亦一是非又是其所非而非其所是亢倉子以是為非以非為是</hi>
<hi>陶潛詩是非茍相形雷同共毁譽柳宗元與蕭俛書僕與罪人交官以是進聖朝寛大貶黜甚薄不塞衆人之</hi>
<hi>怒謗語轉侈飾智求進者更詈僕以快仇人之心</hi>千秋萬嵗兮侯無我違<hi>劉妙容宛</hi>
<hi>轉歌千秋萬嵗同此情陶潛詩千載不相違北齊享廟樂辭教思孝享多福無違</hi>福我兮夀我<lb/>
<hi>詩卜爾百福如㡬如式易林振除災害更與夀福書九五福一曰夀注人有夀而後能享諸福故夀先也傅休</hi>
<pb n="KR4h0145_WYG_013-27b"/>
<hi>奕享神歌樹百福底自古錫萬夀迄在今</hi>驅厲鬼兮山之左<hi>左傳匹夫匹婦魂魄猶能憑依</hi>
<hi>于人以自淫厲吕氏春秋季冬紀注前嵗一日擊鼔驅疫厲之鬼</hi>下無苦濕兮髙無乾<lb/>
<hi>毛詩疏高平曰原下濕曰隰又黍宜髙燥而寒稌宜下濕而暑范子計然五土之宜各有髙下髙而陽者多豆</hi>
<hi>平而隂者多五穀鹽鐵論周公時天下太平丘陵髙下皆熟</hi>稉稌充羨兮蛇蛟結蟠<lb/>
<hi>玉篇稉亦作秔廣韻秔稌皆稻名張衡南都賦若其厨膳則有華薌重秬漢臯香秔詩豐年多黍多稌禽經鵙</hi>
<hi>鳴則蛇結禮記季夏之月命漁師伐鮫取鼉朱异詩蛟螭蟠結若飛若動舊注言稉稌之穂如蛇蛟</hi>我民<lb/>
報祀兮無怠<hi>禮記祭有報焉有祈焉注報謂若獲禾報社也論衡凡祭祀之義有二一曰報功二</hi>
<hi>曰修先報功以勉力修先以崇恩也禮記祭不欲疏疏則怠怠則忘簡文帝祀七里廟詩以兹敬弗怠</hi>其<lb/>
<pb n="KR4h0145_WYG_013-28a"/>
始自今兮欽于世世<hi>詩自今以始嵗其有書世世享徳萬邦作式</hi>
　　　石鼔歌<hi>元和郡縣志石鼔文在天興縣南二十里許石形如鼔其數有十葢記周宣王</hi>
　　　　<hi>畋獵之事其文即史籀之迹貞觀中吏部侍郎蘇勗紀其事云虞禇歐陽共稱古妙雖嵗</hi>
　　　　<hi>久譌闕然遺迹尚有可觀歐陽修集古録石鼔文久在岐陽初不見稱于前世至唐人始</hi>
　　　　<hi>盛稱之韋應物以為周文王之鼓至宣王刻詩韓退之直以為宣王之鼓在今鳳翔孔子</hi>
　　　　<hi>廟中其文可見者四百六十五磨滅不可識者過半前世傳紀所載古逺竒怪之事類多</hi>
　　　　<hi>虚誕而難信況載紀不載不知韋韓二君何據而為文宣之鼓也退之好古不妄者予姑</hi>
　　　　<hi>取以為信耳至於字畫亦非史籀不能作也雍録斵石為鼔不可考擊而遂刻文其上三</hi>
<pb n="KR4h0145_WYG_013-28b"/>
　　　　<hi>代之前無有古人托物見意田漁必用衆致衆必以鼔因其鼓之入用而斵石象之因以</hi>
　　　　<hi>記事焉後漢橋公廟有石鉦石鉞以及石鼔蔡邕與為銘辭曰是用鏤石作兹鉦鉞軍鼔</hi>
　　　　<hi>陳之東階以勒公文武之勲焉古來識事於石豈必専為鼔形顧岐陽田漁其用在鼔因</hi>
　　　　<hi>用以著辭焉耳帝京景物畧石鼔高二尺廣徑一尺有竒其數十其文籀其詞頌天子之</hi>
　　　　<hi>田元大徳十一年虞集為大都教授得之泥中始移國學大成門内</hi>
張生手持石鼓文<hi>舊唐書韓愈傳與吴郡張籍友善每退公之隟則相與談讌論文賦詩又</hi>
<hi>張籍傳性詭激能為古體詩韓愈尤重之累授國子博士水部員外郎轉水部郎中世謂之張水部云</hi>勸<lb/>
我試作石鼓歌<hi>梁簡文帝答湘東王書試筆成文臨池染墨詩是用作歌将毋來諗</hi>少陵<lb/>
<pb n="KR4h0145_WYG_013-29a"/>
無人謫仙死<hi>長安志少陵西有杜子美故宅雍録少陵原在長安縣南四十里舊唐書李白傳初</hi>
<hi>賀知章見白賞之曰此天上謫仙人也</hi>才薄将奈石鼓何<hi>杜甫李潮八分歌我今衰老才</hi>
<hi>力薄潮乎潮乎奈爾何</hi>周綱陵遲四海沸<hi>揚雄解嘲往者周綱解結羣鹿争逸廣韻觱沸</hi>
<hi>泉涌出貌</hi>宣王憤起揮天戈<hi>詩序六月宣王北伐也采芑宣王南征也史記周本紀宣王即</hi>
<hi>位修政法文武成康之遺風天下復宗周又秦楚之際月表發憤其所為天下雄晉書載記奮劍與夕火争光</hi>
<hi>揮戈與秋月競色王維表指旗而黒祲旋静揮戈而白日再中</hi>大開明堂受朝賀<hi>孟子夫明</hi>
<hi>堂者王者之堂也禮記朝諸侯於明堂之位天子負扆南鄉而立明堂也者明諸侯之尊卑也三輔黄圖明堂</hi>
<hi>所以正四時出教化天子布政之宫也黄帝曰合宫舜曰總章殷人曰陽館周人曰明堂史記叔孫通傳漢七</hi>
<pb n="KR4h0145_WYG_013-29b"/>
<hi>年長樂宫成諸侯羣臣皆朝皇帝輦出房百官執職傳警引諸侯王以下以次奉賀通典後漢嵗首為大朝受</hi>
<hi>賀</hi>諸侯劍珮鳴相磨<hi>易地上有水比先王以建萬國親諸侯左傳昔諸侯朝正於王王宴</hi>
<hi>樂之于是乎賦湛露則天子當陽諸侯用命也文中子衣冠襜如劍珮鏘如所以防其躁也賈至詩劍珮身隨</hi>
<hi>玉墀步岑參詩花迎劍珮星初落</hi>蒐於岐陽騁雄俊<hi>左傳春蒐夏苗秋獮冬狩皆於農隙</hi>
<hi>以講事也又椒舉言於楚子曰成有岐陽之蒐班固東京賦岐陽之蒐又何足數詩居岐之陽在渭之将箋文</hi>
<hi>王謀居在岐山之陽居渭水之側一統志鳳翔府周為岐周地西魏為岐陽郡隋為岐州天寳初改扶風郡屬</hi>
<hi>闗内道史記蔡澤傳蔡澤天下雄俊𢎞辯智士也鶡冠子人情者大小愚智賢不肖雄俊豪英相萬也</hi>萬<lb/>
里禽獸皆遮羅<hi>枚乗七發逐狡獸集輕禽説文遮遏也増韻蔽也鮑照河清頌序馴象西爵充</hi>
<pb n="KR4h0145_WYG_013-30a"/>
<hi>羅外囿梁昭明太子殿賦鏤華形以列羅</hi>鐫功勒成告萬世<hi>秦之罘碑羣臣頌功請刻於石</hi>
<hi>表垂於常式後漢書竇憲傳憲登燕然山刻石勒功紀漢威徳令班固作銘班固東都賦憲章稽古封岱勒成</hi>
<hi>漢書蕭何傳鄂千秋曰蕭何嘗全闗中待陛下此萬世功也竇憲傳封神丘兮建隆嵑熙帝載兮振萬世</hi>鑿<lb/>
石作鼓隳嵯峨<hi>水經注湞陽峡西岸傑秀壁立虧天昔常鑿石架閣令兩岸相接劉安招隠</hi>
<hi>士山氣巃嵸兮石嵯峨張衡西京賦嵯峨崨嶪曹植詩靈鼇帶方丈神岳儼嵯峨</hi>從臣才藝咸<lb/>
第一<hi>後漢書和帝紀永元十五年十一月車駕還宫賜從臣及留者錢帛各有差班固西都賦苐從臣之</hi>
<hi>嘉頌南史栁惲傳分其才藝足了十人北史蘇夔傳帝謂宇文述虞世基曰鴻臚之職須歸令望寧有多才藝</hi>
<hi>美容止可接賔客者乎史記蕭相國世家蕭何功第一杜甫詩今代麒麟閣何人第一功</hi>揀選撰刻<lb/>
<pb n="KR4h0145_WYG_013-30b"/>
留山阿<hi>後漢書儒林傳序為功臣子孫四姓未屬别立校舍搜選高能以受其業又班固傳天子會諸</hi>
<hi>儒講論五經作白虎通徳論令固撰集其事陳子昂感遇詩奈何窮金玉雕刻以為尊楚辭若有人兮山之阿</hi>
<hi>披薜茘兮帶女蘿古詩冉冉孤生竹結根太山阿</hi>雨淋日炙野火燎<hi>劉刪青草詩雨淋三</hi>
<hi>春葉風傳十步香宋之問賦春風晝蕩爍日相煎曹植樂府願為中林草秋隨野火燔杜甫李潮八分歌嶧山</hi>
<hi>之碑野火焚棗木傳刻肥失真</hi>鬼物守䕶煩撝呵<hi>漢書劉向傳淮南有枕中鴻寳苑祕書言</hi>
<hi>神仙使鬼物為金之術得其書幼而誦讀杜甫山寺詩諸天必歡喜鬼物無嫌猜晉書孫綽傳所居齊前種一</hi>
<hi>株松恒自守䕶説文撝手指也呵大言而怒也</hi>公從何處得紙本<hi>韋應物石鼔歌今人濡紙</hi>
<hi>脱其文既撃既掃白黒分</hi>毫髮盡備無差訛<hi>魏甄后塘上行莫以毫髮故棄捐素所愛鮑照</hi>
<pb n="KR4h0145_WYG_013-31a"/>
<hi>白頭吟毫髮一為瑕丘山不可勝杜甫李潮八分歌陳倉石鼔久已訛</hi>辭嚴義宻讀難曉<lb/>
<hi>法言商書駿發而嚴厲文心雕龍孟堅雅懿故裁宻而思麗平子淹通故慮周而藻宻鍾嶸詩品顔延論文精</hi>
<hi>而難曉</hi>字體不類𨽻與科<hi>庾肩吾書品書名起於河洛字勢發於倉史又𨽻體發源秦時</hi>
<hi>𨽻人下邳程邈所作始皇見而重之以奏事繁多篆字難製遂作此法故曰𨽻書水經注古文出於黄帝之世</hi>
<hi>倉頡本鳥跡為字自秦用篆書焚燒先典魯共王得孔子宅書不知有古文謂之科斗書葢因科斗之名遂效</hi>
<hi>其形耳韋續書法科斗書不知年代或曰顓頊髙陽氏所作</hi>年深豈免有缺畫<hi>文心雕龍</hi>
<hi>漢初吏民上書字謬輒劾是以馬字缺畫而石建懼辠</hi>快劒斫斷生蛟鼉<hi>杜甫李潮八分</hi>
<hi>歌快劍長㦸森相向説文斫擊也禮記月令季夏之月命漁師伐蛟取鼉司馬相如子虛賦其中則有神龜蛟</hi>
<pb n="KR4h0145_WYG_013-31b"/>
<hi>鼉瑇瑁鼈黿</hi>鸞翔鳳翥衆仙下<hi>㑹要龍朔二年上自為書與遼東諸将許圉師見而驚喜</hi>
<hi>曰逸少少力而妍子敬妍而少力今觀聖跡兼絶二王鳳翥鸞迴實古今書聖杜甫詩筆飛鸞聳立章罷鳳騫</hi>
<hi>騰又羣仙不愁思冉冉下蓬壺</hi>珊瑚碧樹交枝柯<hi>西京雜記積草池中尺有珊瑚樹高一丈二</hi>
<hi>一本三柯上有四百六十三條是南市越王趙佗所獻至夜光景常欲燃述異記欝林郡有珊瑚  珊瑚樹碧色生海</hi>
<hi>底一株數十枝大者高五六尺世説石崇嘗與王愷爭豪武帝嘗以一珊瑚樹髙二尺許賜愷枝柯扶疎世罕</hi>
<hi>其比愷以示崇崇以鐵如意撃碎之淮南子崑崙墟有増城九重碧樹瑶樹在其北班固西都賦珊瑚碧樹周</hi>
<hi>阿而生</hi>金繩鐵索鎖紐壯<hi>封禪儀以金為繩以石為泥壇土色赤白黒各如其方色漢官</hi>
<hi>儀泰山従天闗直上七里羊腸逶迤名曰環道往往絙索可得而登也韻畧鎖鉅鐺説文紐系也</hi>古鼎<lb/>
<pb n="KR4h0145_WYG_013-32a"/>
躍水龍騰梭<hi>水經注周顯王四十二年九鼎淪没泗淵秦始皇時鼎見於斯水始皇使數千人沒</hi>
<hi>水系而行之未出龍齒齧斷其系晉書陶侃傳侃少時漁於雷澤網得一梭以挂于壁有頃雷雨化為龍而去</hi>
陋儒編詩不收入<hi>荀子上不能好其人下不能隆禮安時不兔為陋儒而已</hi>二雅褊<lb/>
迫無委蛇<hi>詩序言天下之事形四方之風謂之雅雅者正也言王政之所由興廢也政有小大故有</hi>
<hi>小雅焉大雅焉詩維是褊心是以為刺後漢書第五倫傳拘迫大義詩退食自公委蛇委蛇箋委曲自得之貌</hi>
孔子西行不到秦掎摭星宿遺羲娥<hi>説文掎偏引摭拾也曹植與楊徳祖</hi>
<hi>書劉季緒才不能逮于作者而好詆呵文章掎摭利病梁簡文帝答湘束王書我既拙于為文不敢輕有掎摭</hi>
<hi>釋名星散也列位布散也宿宿也星各止宿其處也山海經東南海之水甘泉之間有羲和國有女子曰羲和</hi>
<pb n="KR4h0145_WYG_013-32b"/>
<hi>嘗浴日于甘泉郭璞注堯因是立羲和之官以主四時准南子羿請不死之藥于西王母姮娥竊之奔月宫姮</hi>
<hi>娥羿妻也張衡靈憲姮娥奔月是為蟾蜍按韓醇曰詩意謂石鼓文不編于詩而二雅不載孔子言詩小者具述</hi>
<hi>而此文獨遺是猶掎摭星宿而遺日月也</hi>嗟予好古生苦晚<hi>論語好古敏以求之者也漢書</hi>
<hi>禮樂志魏文侯最為好古秦嘉詩歡會常苦晚</hi>對此涕泪雙滂沱<hi>詩寤寐無為涕泗滂沱</hi>
憶昔初䝉博士徵<hi>舊唐書韓愈傳為連州山陽令量移江陵府掾曺元和初召為國子博士</hi>
其年始改稱元和<hi>舊唐書憲宗紀永貞二年春正月丁夘御含元殿受朝賀畢御丹鳳樓大</hi>
<hi>赦天下改元曰元和</hi>故人従軍在右輔<hi>古詩相去萬餘里故人心尚爾謝朓詩山川不可極</hi>
<hi>況乃故人杯王粲詩従軍有苦樂但問所従誰三輔黄右輔圖三輔皆有都尉京輔都尉治華隂左輔都尉治髙陵</hi>
<pb n="KR4h0145_WYG_013-33a"/>
<hi>都尉治郿</hi>為我量度掘臼科<hi>詩經始靈臺疏經理而量度初始為靈臺之基址禮記量地以</hi>
<hi>制邑度地以居民易掘地為臼説文臼舂也𨽻首作臼又科程也廣韻坎也孟子盈科而後進按孫汝聴曰謂</hi>
<hi>安石鼔處</hi>濯冠沐浴告祭酒<hi>禮記澣衣濯冠以朝又将適公所宿齋戒沐浴史記荀卿傳齊</hi>
<hi>宣王時荀卿最為老師齊尚修列大夫之缺而荀卿三為祭酒焉注禮食必祭先飲酒亦然以席中之尊者一</hi>
<hi>人當祭耳後因以為官名</hi>如此至寶存豈多<hi>易林大都王市稠人多寳</hi>氊苞席裹<lb/>
可立致<hi>魏志鄧艾傳陰平道山高谷深至為艱險艾以氊自裹推轉而下詩我心匪席不可卷也亢倉</hi>
<hi>子太平其立致矣</hi>十鼓祗載數駱駝<hi>史記蘇秦傳秦説楚王曰大王誠能用臣之計燕代</hi>
<hi>槖駝良馬必實外廏又司馬相如傳其獸則麒麟角端騊駼槖駝</hi>薦諸太廟比郜鼎<hi>左傳</hi>
<pb n="KR4h0145_WYG_013-33b"/>
<hi>桓公二年夏四月取郜大鼎于宋戊申納于太廟</hi>光價豈止百倍過<hi>魏書李神儁傳汲引</hi>
<hi>後生長其光價孔穎達毛詩正義序申公騰芳於鄢郢毛氏光價於河間史記蘇秦傳齊紫敗素也而賈十倍</hi>
<hi>注謂紫色價貴於帛十倍嵇康養生論謂商無十倍之價農無百斛之望此守常而不知變者也</hi>聖恩<lb/>
若許留太學<hi>後漢書种岱傳李燮上書曰岱為聖恩所拔遐邇具瞻宜有異賞呉質詩䝉念聖主</hi>
<hi>恩榮爵與衆殊周禮大司樂職掌成均之法以治建國之學董仲舒策太學賢士之闗教化之本原也通典貞</hi>
<hi>觀五年太宗數幸國學遂増築學舍千二百間國學之盛近古未有</hi>諸生講解得切磋<hi>史記</hi>
<hi>叔孫通傳臣願徵魯諸生與臣弟子共起朝儀漢書班超傳相者曰祭酒布衣諸生耳而當封侯萬里之外後</hi>
<hi>漢書張酺傳酺以尚書數講御前以論難當意史記集解序中散大夫徐廣為作音義具列同異兼述訓解詩</hi>
<pb n="KR4h0145_WYG_013-34a"/>
<hi>如切如磋漢書董仲舒傳切磋究之</hi>觀經鴻都尚填咽<hi>水經注蔡邕以嘉平四年奏求正定</hi>
<hi>六經文字靈帝許之邕乃自書丹于碑使工鐫刻立于大學門外其觀經及筆寫者車乗日千餘兩填塞街陌</hi>
<hi>矣後漢書靈帝紀光和元年二月始置鴻都門學士梁書陶𢎞景傳永明十年上表辭禄公卿祖之供帳甚盛</hi>
<hi>車馬填咽洛陽伽藍記名僧徳衆負錫為羣車騎填咽繁衍相傾</hi>坐見舉國來奔波<hi>仲長</hi>
<hi>統昌言救患赴難跋涉奔波者憂樂之盡也謝恵連詩念彼奔波意慮回惑杜甫詩天下學士亦奔波</hi>剜<lb/>
苔剔蘚露節角<hi>説文剜削也剔解骨也韋應物石鼓歌石如鼓形數止十風雨缺訛苔蘚<graphic n="KR2531" url="https://raw.githubusercontent.com/kanripo/KR-Gaiji/master/images/KR2531.png" mimeType="image/png"/>後</hi>
<hi>漢書虞詡傳不遇盤根錯節何以别利器乎禮記毁方而瓦合疏圭角謂圭之鋒鋩有楞角</hi>安置妥<lb/>
帖平不頗<hi>賈誼陳政事疏置諸安處則安陸機文賦或妥帖而易施或齟齬而不安杜甫朝享太廟</hi>
<pb n="KR4h0145_WYG_013-34b"/>
<hi>賦神姦妥帖不敢秘其精又詩千里初妥帖楚辭循繩墨而不頗</hi>大厦深<hi>簷/</hi>與葢覆<hi>淮南</hi>
<hi>子大厦成而燕雀相賀晉書和嶠傳庾覬曰嶠森森如千丈松雖磥砢多節目施之大厦有棟梁之用又慕容</hi>
<hi>徳載記齊魯固多君子接慎巴生淳于鄒田之徒蔭修簷臨清沼馳朱輪佩長劍牛𢎞明堂議方圎葢覆九六</hi>
<hi>之道也</hi>經歴久逺期無佗<hi>漢書律厯志陰陽之施化萬物之終始既類旅於律吕又經歴</hi>
<hi>於日辰又東方朔傳堯舜禹湯文武成康上古之事經歴數千載尚難言也説文它蛇也上古草居患它故相</hi>
<hi>問得無它乎後漢書隗囂傳若束手自詣保無他也嵇康秋胡行惟有貧賤可以無他按佗古作它又與他同</hi>
中朝大官老於事<hi>漢書龔勝傳下将軍中朝者議後漢書黄瓊傳使中朝二千石以上議其</hi>
<hi>禮左思魏都賦中朝有□注漢氏大司馬侍中散騎諸吏為中朝丞相六百石以下為外朝説苑李克曰我與</hi>
<pb n="KR4h0145_WYG_013-35a"/>
<hi>子之居也豈與我比周以求大官哉後漢書郭伋傳朝廷多舉伋可為大司空帝以并州尚有盧芳之儆欲使</hi>
<hi>久於其事故不召</hi>詎肯感激徒媕娿<hi>後漢書朱穆傳論専諸荆卿之感激侯生豫子之投</hi>
<hi>身情為恩使命縁義輕蔡邕琴賦感激絃歌一低一昻説文媕娿陰娿也廣韻媕娿不決</hi>牧童敲火<lb/>
牛礪角<hi>莊子黄帝将見大隗於具茨山至襄城之野遇牧馬童子問塗王維詩道心及牧童孟浩然詩</hi>
<hi>荷鋤隨牧童潘岳詩歘如敲石火水經注北山有石赤白色以兩石相打則水潤打之不已潤盡則火出春秋</hi>
<hi>鼷䑕食郊牛角淮南子甯戚叩牛角而疾商歌書若金用汝作礪説文礪麤悍石</hi>誰復著手為<lb/>
摩挲<hi>晉書杜預傳譬如破竹數節之後皆迎刃而解無復著手處也庾肩吾詩燭下夜縫衣春寒偏著手</hi>
<hi>釋名摩挲手上下之言也後漢書薊子訓傳與一老人共摩挲銅人古樂府新買五尺刀懸著中梁柱一日三</hi>
<pb n="KR4h0145_WYG_013-35b"/>
<hi>摩挲劇于十五女</hi>日銷月鑠就埋没<hi>楚辭質銷鑠以汋約兮神要渺以淫放何遜詩餘暉</hi>
<hi>晚銷鑠宋之問詩黄金忽銷鑠南史郭祖深傳飾口利辭競相推薦訥直守信坐見埋没</hi>六年西顧<lb/>
空吟哦<hi>詩乃眷西顧揚雄解嘲蔡澤以噤吟而笑唐舉韻㑹哦唫也孫綽天台山賦序不任吟想之至</hi>
<hi>聊奮藻以散懐</hi>羲之俗書趁姿媚<hi>顔真卿張長史十二意筆法逸少學鍾勢巧形容及其獨</hi>
<hi>運意疎字緩樊汝霖注周宣王時史籀始變大篆為籀書石鼔文籀書也秦變古為篆為𨽻今又變為楷世俗</hi>
<hi>書爾非古書也阮籍詩流盼發姿媚言笑吐芬芳</hi>數紙尚可博白鵞<hi>晉書王羲之傳性愛</hi>
<hi>鵞山陰有一道士養好鵞羲之往觀意甚悦固求市之道士云為寫道徳經當舉羣相贈耳羲之欣然寫畢籠</hi>
<hi>鵞而歸</hi>繼周八代争戰罷<hi>論語其或繼周者雖百世可知也蔣之翹注八代謂漢魏晉宋</hi>
<pb n="KR4h0145_WYG_013-36a"/>
<hi>齊梁陳隋自周而下不啻八代論其正統又頗多説今以石鼔所在言之其秦漢晉魏宋齊周隋八代與</hi>無<lb/>
人收拾理則那<hi>隋書禮樂志按漢初典章滅絶諸儒捃收於溝渠牆壁之間左傳牛則有皮犀</hi>
<hi>兕尚多棄甲則那杜預注那猶何也</hi>方今太平日無事<hi>詩序維天之命太平告文王也後漢</hi>
<hi>書謝夷吾傳班固薦夷吾曰臣聞堯登稷契政隆太平舜用臯䕫治致雍熙魏武帝詩對酒歌太平禮記天子</hi>
<hi>無事則嵗三田史記平準書漢興七十餘年之間國家無事則人給家足</hi>柄任儒術崇丘軻<lb/>
<hi>史記禮書今上即位招致儒術之士令共定儀唐書選舉志太宗即位益崇儒術史記孔子世家叔梁紇與顔</hi>
<hi>氏女禱於尼丘得孔子生而首上圩頂故因名曰丘云又孟子列傳孟軻鄒人也受業子思之門人法言或問</hi>
<hi>勇曰軻也曰何軻也曰謂孟軻也若荆軻君子盜諸</hi>安能以此上論列<hi>司馬遷報任安書仰</hi>
<pb n="KR4h0145_WYG_013-36b"/>
<hi>首仲眉論列是非</hi>願借辯口如懸河<hi>晉書郭象傳王衍每云聴象語如懸河瀉水而不竭</hi>
<hi>唐書王勃傳楊炯文如懸河之不竭范傳正李白碑白論當世務草和蕃書辯如懸河筆不停綴</hi>石鼓<lb/>
之歌止於此嗚呼吾意其蹉跎<hi>晉書周處傳入吴尋二陸見雲具以情告曰欲</hi>
<hi>自修而年已蹉跎恐将無及王襃九懐驥垂兩耳兮中坂蹉跎</hi>
　　李賀<hi>字長吉七嵗能辭章韓愈皇甫湜過其家使賀賦詩援筆輒就自目曰高軒過自是有名</hi>
　　　<hi>賀每旦日出騎弱馬從小奚奴背古錦囊遇所得書投囊中及暮歸足成之詩尚竒詭絶去畦</hi>
　　　<hi>徑當時無能效者樂府數十篇雲韶諸工皆合之絃管仕為協律郎</hi>
　　　李憑箜篌引<hi>風俗通箜篌又坎侯漢武帝祀太山太一后土令樂人侯調依琴作</hi>
<pb n="KR4h0145_WYG_013-37a"/>
　　　　<hi>坎侯言坎坎應節也侯以姓冠章耳或説空侯取其空中釋名箜篌師延所作杜佑通典</hi>
　　　　<hi>古樂府有箜篌引麗玉作</hi>
吴絲蜀桐張髙秋<hi>闗尹子非手非竹非絲非桐曹毘箜篌賦其絃則鳥號之絲陸璣草木疏</hi>
<hi>益州白桐宜為琴瑟董仲舒賢良策譬之琴瑟不調甚者必解而更張之乃可鼓也陸機文賦譬偏弦之獨張</hi>
<hi>含清唱而靡應宋子侯詩髙秋八九月沈約詩臨池清溽景開幌望髙秋張正見侍宴詩髙秋藐姑射睿照屬</hi>
<hi>汾川</hi>空山凝雲頽不流<hi>庾信司馬裔碑銘谷寒無日山空足雲淮南子山雲草莽水雲魚鱗</hi>
<hi>陶𢎞景詩空山霜滿高烟平江總詩山雲四面通顔延年詩空城凝寒雲薛道衡詩凝雲迷代郡傅休奕西都</hi>
<hi>賦起若翔電降若頽雲顔延之詩流雲藹青闕梁邵陵王綸詩雲駛影疑流淮南子地平則水不流水經注池</hi>
<pb n="KR4h0145_WYG_013-37b"/>
<hi>水澂渟淵而不流列子秦青撫節悲歌響遏行雲</hi>江娥啼竹素女愁<hi>書觀厥刑于二女疏</hi>
<hi>劉向列女傳云二女長曰娥皇次曰女英舜既升為天子娥皇為后女英為妃張華博物志舜二妃淚下染竹</hi>
<hi>成斑為湘江之神張衡西京賦奏淮南度陽阿感河馮懐湘娥曹植九詠揚激楚兮詠湘娥郭璞江賦協靈爽</hi>
<hi>于湘娥庾信詩啼枯湘水竹史記泰帝使素女鼔五十絃瑟王襃九懐聞素女兮微歌揚雄賦聴素女之清聲</hi>
<hi>兮觀宓妃之妙曲張衡賦素女撫絃而遺音</hi>李憑中國彈箜篌<hi>孟子我欲中國而授孟子</hi>
<hi>室宋玉對楚王問引商刻羽雜以流徵國中屬而和者不過數人而已古焦仲卿妻詩十五彈箜篌十六誦詩</hi>
<hi>書</hi>崑山玉碎鳳皇呌<hi>晉書郗詵傳臣舉賢良對策第一猶桂林之一枝崑山之片玉庾信</hi>
<hi>賦荊山鵲飛而玊碎書簫韶九成鳳皇來儀何思澄詩妾有鳳皇曲非無陌上桑庾信詩琴曲隨流水簫聲逐</hi>
<pb n="KR4h0145_WYG_013-38a"/>
<hi>鳳皇</hi>芙蓉泣露香蘭笑<hi>爾稚荷一名芙蕖郭璞注江東人呼為芙蓉古詩涉江采芙蓉蘭澤</hi>
<hi>多芳草劉楨詩芙蓉散其華菡萏溢金塘庾信詩露泣連珠下家語如入芝蘭之室久而不聞其香琴操孔子</hi>
<hi>自衞反魯隠谷之中見香蘭獨茂沈攸之詩特底唤懽來花笑鶯歌詠</hi>十二門前融冷光<lb/>
<hi>三輔黄圖都城有霸城清明宣平覆盎鼎路便門章城直城雍門洛門厨城横門十二門三輔决録長安十二</hi>
<hi>門西都賦立十二之通門潘尼詩玉以瑜潤珠以光融潘岳秋興賦月朣朧以含光兮露淒清以凝冷薛道衡</hi>
<hi>詩吹笙朔氣冷照劍日光寒</hi>二十三絲動紫皇<hi>晉志紫微天帝之座沈約郊居賦降紫皇</hi>
<hi>于天闕</hi>女媧鍊石補天處<hi>帝王世紀女媧氏亦風姓也承庖犧制度蛇身人首一號女希</hi>
<hi>是為女皇淮南子昔有女媧氏鍊五色石以補天庾信道士步虛詞鵠巢堪鍊石蜂房得煑金梁元帝賦葢立</hi>
<pb n="KR4h0145_WYG_013-38b"/>
<hi>極而補天騐璧合而珠連</hi>石破天驚逗秋雨<hi>神仙傳王烈之太行山中忽聞山東殷殷如雷</hi>
<hi>聲烈往視之乃見山破石裂數百丈魏都賦天宇駭地廬驚晉書震天駭地梁簡文帝答張纉書春庭落景轉</hi>
<hi>蕙承風秋雨且晴檐梧初下</hi>夢入神山教神嫗<hi>史記蓬萊方丈瀛洲此三神山者在渤海</hi>
<hi>中未至望之如雲及到三神山反居水下欲到則風引船而去漢書燕昭王使人入海求蓬萊方丈瀛洲三神</hi>
<hi>山張衡賦神山崔巍搜神記晉永嘉中兖州有神嫗號成夫人好音獨能彈箜篌</hi>老魚跳波瘦<lb/>
蛟舞<hi>張華詩浮醪隨觴轉素蟻自跳波張九齡詩潭清能徹底魚樂好跳波琴譜蔡琰八法外有揆刺撥</hi>
<hi>刺魚尾翻波貌又鯉魚三跌子亦指法也楚辭麋何為兮庭中蛟何為兮水裔北齊皇夏樂歌風雲馳九域龍</hi>
<hi>蛟躍四溟</hi>吳質不眠倚桂樹<hi>魏志吴質字季重以才學通博為五官将及諸侯所禮愛劉義</hi>
<pb n="KR4h0145_WYG_013-39a"/>
<hi>慶箜篌賦器荷重于吴君漢書第五倫傳竟夕不眠莊子倚樹而吟徐陵長干寺碑遊巖倚樹宴坐經行楚辭</hi>
<hi>招隠士桂樹叢生兮山之幽</hi>露脚斜飛濕寒兔<hi>何遜詩露濕寒塘草盧思道詩春朝露濕</hi>
<hi>九芝田蕭慤詩草濕蒹葭露劉逖對雨詩細落疑舍霧斜飛覺帶風傳休奕擬天問月中何有白兔𢷬藥沈約</hi>
<hi>詩平岡走寒兔按本文倚桂樹濕寒兔似指月中桂樹而言段成式酉陽雜俎云月桂下有一人常斫之人姓</hi>
<hi>吴名剛西河人學仙有過謫令伐樹注家遂謂吴質即吴剛之誤但段成式乃晚唐人賀與韓愈同時不應用</hi>
<hi>其語又有因曺植有箜篌引謂吴質為植客而引劉義可慶箜篌賦器荷重于吴君句以實之但吴質傳中事無</hi>
<hi>考且植客亦不止質一人而初學記中箜篌下有吴妃引文亦無考前人謂王明妃為明君則吴君或即吴妃</hi>
<hi>通稱亦未可知大抵賀詩多竒詭難曉惟依文注釋而已</hi>
<pb n="KR4h0145_WYG_013-39b"/>
　　權徳輿<hi>字載之天水畧陽人未冠即以文章稱歴官禮部尚書同平章事出為山南西道節</hi>
　　　<hi>度使卒贈左僕射謚曰文徳輿積思經術無不貫綜其文雅正贍縟為貞元元和問縉紳羽儀</hi>
　　　<hi>文集五十卷</hi>
　　　和李中丞慈恩寺清上人院牡丹花歌<hi>唐書百官志御</hi>
　　　　<hi>史臺大夫一人正三品中丞三人正四品下長安志慈恩寺隋無漏寺故地高宗在春宫</hi>
　　　　<hi>為文徳皇后立故名慈恩圓覺要覽内有徳智外有勝行在人之上曰上人牡丹譜牡丹</hi>
　　　　<hi>出丹州延州東出青州南出越州而出洛陽者乃天下第一舒元輿牡丹賦序天后之鄉</hi>
　　　　<hi>西河也精舍下有牡丹其花特異天后歎上苑之有闕因命移植焉因此京國牡丹日月</hi>
<pb n="KR4h0145_WYG_013-40a"/>
　　　　<hi>寖盛</hi>
澹蕩韶光三月中<hi>鮑照詩春風澹蕩俠思多李白詩春風正澹蕩暮雨來何遲唐太宗詩韶</hi>
<hi>光開令序淑氣動芳年丘遲與陳伯之書暮春三月江南草長雜花生樹羣鶯亂飛</hi>牡丹偏自占<lb/>
春風<hi>蕭慤春賦二月鶯聲纔欲㫁三月春風已復流</hi>特過寳地尋香徑<hi>王融出家頌澡</hi>
<hi>身浴徳晦跡埋名将安寳地誰留化城王勃龍懐寺碑香城寳地左右林泉香譜吴王起響屧廊采香徑梁簡</hi>
<hi>文帝行雨山銘芸香馥徑石鏡臨墀</hi>又見新花出故叢<hi>謝朓詠薔薇詩新花對白日故蕋逐</hi>
<hi>行風梁簡文帝採桑樂府細萍重疊長新花歴亂開蕭瑱詩拂筵多軟幹映户悉花叢陳後主採桑樂府去後</hi>
<hi>花叢散</hi>曲水亭西杏園北<hi>王羲之蘭亭序清流激湍映帶左右引以為流觴曲水列坐其</hi>
<pb n="KR4h0145_WYG_013-40b"/>
<hi>次劇談録開元中上已節賜宴臣僚會于曲江山亭恩賜教坊聲樂池中備綵舟數隻惟宰相三使北省官與</hi>
<hi>翰林學士登焉一統志曲江亭在曲江池西南唐時宴進士處張禮遊城南記芙蓉園在曲江西南與杏園皆</hi>
<hi>秦宜春下苑地</hi>穠芳深院紅霞色<hi>蘇頲詩曉入宜春苑穠芳吐禁中沈佺期詩誰謂此中難</hi>
<hi>可到自憐深院得迴翔江淹詩喬松日夜疎紅霞旦夕生李白詩春光白門栁霞色赤城天</hi>擢秀全<lb/>
勝珠樹林<hi>劉義恭感春賦草承澤而擢秀花順氣而飛馨山海經三珠樹生厭火國北赤水上樹如</hi>
<hi>栢葉皆為珠呉均詩安得崑崙山偃蹇三珠樹陳子昂感遇詩翡翠巢南海雌雄珠樹林</hi>結根幸在<lb/>
青蓮域<hi>班固南都賦結根竦本垂條嬋媛陶潜詩采采榮木結根于兹晉書佛圖澄傳澄呪鉢中青蓮</hi>
<hi>花生法華經有人聞是亦能隨喜讃善者是人口中常出青蓮香</hi>艷蕋仙房次第開<hi>杜甫</hi>
<pb n="KR4h0145_WYG_013-41a"/>
<hi>詩坐接春杯氣心傷艷蕋梢益部方物畧記娑羅花聚葩共房葉附華外根不得徙杜甫詩波漂菰米沈雲黒露冷蓮房</hi>
<hi>墜粉紅書厥貢羽毛齒革疏諸州貢物多種其次第皆以當州貴者為先金剛經爾時世尊食時著衣持鉢入舍衞大</hi>
<hi>城乞食於其城中次第乞已還至本處</hi>含烟洗露照蒼<hi>苔梁元帝賦登樓一  望惟見逺樹含烟</hi>
<hi>江淹詩沅湘含翠烟鄭愔詩風吹數蝶亂露洗百花鮮潘岳庭前安石榴賦壁衣蒼苔瓦被駁蘚</hi>龎眉倚<lb/>
杖禪僧起<hi>王襃四子講徳論龎眉耆耉之老咸愛惜朝夕張衡賦尉龎眉而郎潜兮逮三葉而遘武鮑照詩腰</hi>
<hi>鐮刈葵藿倚杖牧雞豚廣韻禪静也僧沙門也</hi>輕翅縈枝舞蝶來<hi>陸雲寒蟬賦振修緌以表首舒</hi>
<hi>輕翅而迅翰劉繪池上梨花詩縈叢似亂蝶梁簡文帝春日詩蝶颺縈空儛唐太宗述聖賦序舞蝶遊絲帶清</hi>
<hi>飈而散彩李適詩蝶舞飛行飄御席鶯歌度曲繞仙杯上官儀初春詩花蝶來未已</hi>獨坐南臺時<lb/>
<pb n="KR4h0145_WYG_013-41b"/>
共美<hi>後漢書宣秉傳光武特詔御史中丞與司𨽻校尉尚書令會同並専席而坐故京師號曰三獨坐北</hi>
<hi>齊書宋游道傳文襄以崔暹為御史中丞游道為尚書左丞曰卿一人處南臺一人處北省當使天下肅然事</hi>
<hi>文類聚御史臺梁及後魏北齊謂之南臺</hi>閒行古刹情何已<hi>徐陵出自薊北門行燕山對古</hi>
<hi>刹代郡隠城樓白帖莊嚴差别名之為刹梵刹者西域以柱表刹示所居處也</hi>花間一曲奏陽<lb/>
春<hi>徐悱妻劉氏答外詩鳴鸝葉中儛戲蝶花間騖世説王曇首年十四五便歌諸妓向謝公稱歎謝後出東</hi>
<hi>府土山上作伎王時作兩丸髻著袴褶騎馬往土山下林中作一曲歌戰國策客有歌于郢中者始曰下里巴</hi>
<hi>人國中屬而和者數千人其為陽春白雪國中屬而和者數十人而已鮑照詩蜀琴抽白雪郢曲發陽春</hi>應<lb/>
為芬芳比君子<hi>司馬相如上林賦芬芳漚鬰酷烈淑郁謝靈運山居賦對百年之髙木納萬代</hi>
<pb n="KR4h0145_WYG_013-42a"/>
<hi>之芬芳梁元帝芳樹詩芬芳君子樹</hi>
　　柳宗元<lb/>
　　　漁翁<hi>杜甫詩九秋驚雁序萬里狎漁翁元結詩誰能相伴作漁翁</hi>
漁翁夜傍西巖宿<hi>説文傍近也任昉文依林搆宇傍巖拓架南史雷次宗傳徵詣都為築室</hi>
<hi>于鍾山西巖下謂之招隠館泰山記西巖為仙人石閭宗元本集注集中有西山宴遊記西巖即西山也詩獨</hi>
<hi>寐寤宿永矢弗告岑參詩夜宿月近人杜甫詩相逢成夜宿隴月向人圎</hi>曉汲清湘然楚竹<lb/>
<hi>沈約文半蔵晚飱負户晨汲湘中記湘川清照五六丈下見底石如摴蒲矣杜甫詩明然林中薪暗汲石底井</hi>
<hi>宋之問詩楚竹幽且深半雜楓香林杜甫詩秋風楚竹冷</hi>烟銷日出不見人<hi>陸機功臣頌身</hi>
<pb n="KR4h0145_WYG_013-42b"/>
<hi>與烟銷名與風興盧思道詩鳥散空城久烟消古樹疎詩羔裘如膏日出有曜擊壤歌日出而作日入而息古</hi>
<hi>羅敷行日出東南隅照見秦氏樓孟浩然詩日出氣象分始知江湖闊錢起湘靈鼓瑟詩曲終人不見江上數</hi>
<hi>峯青</hi>欵乃一聲山水緑<hi>元結欵乃曲序大厯丁未中漫叟以軍事詣都使還舟行不進作欵</hi>
<hi>乃五首舟子唱之葢欲取適於道路耳苕溪漁隠叢話元次山集欵乃曲注欵音襖乃音靄棹船之聲洪駒父</hi>
<hi>謂欵音靄乃音襖遂反其音是不看次山集而妄為之說耳左思詩何必絲與竹山水有清音謝靈運詩昬旦</hi>
<hi>變氣候山水含清暉庾肩吾詩水光懸蕩壁山翠下添流裴迪詩山翠拂人衣何遜詩水緑半含苔李白詩水</hi>
<hi>緑天青不起塵</hi>迴看天際下中流<hi>王維詩閣道迴看上苑花謝朓詩天際識歸舟孟浩然詩</hi>
<hi>孤帆天際看李白詩孤帆逺影碧空盡惟見長江天際流史記呉起傳武侯浮西河而下中流漢武帝秋風辭</hi>
<pb n="KR4h0145_WYG_013-43a"/>
<hi>横中流兮揚素波丘遲詩櫂歌發中流</hi>巖上無心雲相逐<hi>陶𢎞景尋山誌散髮解帶盤旋</hi>
<hi>巖上陶潛歸去來辭雲無心以出岫杜甫詩上有無心雲下有欲落石李白詩淵明歸去來不與世相逐</hi>
　　張若虚<hi>揚州人兖州兵曺與賀知章張旭包融號吳中四士</hi>
　　　春江花月夜<hi>樂府詩集春江花月夜陳後主所作後主常與宫中女學士及朝臣</hi>
　　　　<hi>相和為詩太常令何胥又善於文詠採其尤艷麗者以為此曲</hi>
春江潮水連海平<hi>顔延之詩春江壯風濤抱朴子春日居東宿天高一萬五千里故春潮漸</hi>
<hi>起也秋日居西宿天卑一萬五千里故秋潮漸減也左思呉都賦結輕舟而競逐迎朝水而振緡隋煬帝春江</hi>
<hi>花月夜詩暮江平不動春花滿正開流波将月去潮水帶星來玉海枕江連海</hi>海上明月共潮<lb/>
<pb n="KR4h0145_WYG_013-43b"/>
生<hi>抱朴子月之精生水是以月盛而潮大楊泉物理論月水之精潮有大小月有虧盈海嶠志潮隨月虧盈</hi>
灧灧隨波千萬頃<hi>何遜望新月詩灧灧逐波輕張衡南都賦澹澹隨波郭璞江賦排流呼吸</hi>
<hi>隨波遊延後漢書黄憲傳郭林宗曰叔度汪汪若千頃陂</hi>何處春江無月明<hi>梁元帝江中月</hi>
<hi>影詩即此春江上無俟百枝燃阮籍詩月明星稀天髙氣寒子夜歌天高星月明</hi>江流婉轉遶<lb/>
芳甸<hi>謝朓詩逈瞷蒼江流鮑照詩清流婉轉時欲沈隋煬帝樂府清歌婉轉繁絃促謝朓詩雜英滿芳甸</hi>
<hi>張正見詩斂翮依芳甸</hi>月照花林皆似霰<hi>梁武帝詩朝日照花林庾信詩花林鳥未栖柳</hi>
<hi>惲詩春花落如霰説文霰積雪也釋名霰星也氷雪相搏如星而散</hi>　空裏流霜不覺飛<lb/>
<hi>陸機感時賦結凝霜于寒空張協七命越奔沙輾流霜注流猶飛也雲笈七籖流霜瑩雪禽經霜蜚則霜露翥</hi>
<pb n="KR4h0145_WYG_013-44a"/>
<hi>則露七命風厲霜飛駱賔王啟霞煥霜飛</hi>汀上白沙看不見<hi>廣韻汀水際平沙也湘中記白</hi>
<hi>沙如積雪梁元帝賦看白沙而似雪</hi>江天一色無纖塵<hi>謝莊詩霧罷江天分范雲詩江天自</hi>
<hi>如合漢書梅福傳一色成體謂之醇梁武帝詩山河同一色王勃序秋水共長天一色劉瑾甘樹賦滌纖塵以</hi>
<hi>開襟</hi>皎皎空中孤月輪<hi>古詩明月何皎皎傅休奕詩皎皎明月光列子夫天地空中之一細</hi>
<hi>物庾信詩嬌轉滿空中梁簡文帝詩夕波照孤月徐儀詩蒼茫孤月上江總詩新月半輪空參同契詩撈出碧</hi>
<hi>潭一輪月駱賔王詩弓開漢月輪</hi>江畔何人初見月<hi>劉向九歎步周流於江畔諸葛穎詩</hi>
<hi>月色含江樹</hi>江月何年初照人<hi>何遜宿南洲浦詩江月初三五王融詩春江夜明月還望</hi>
<hi>情如何盧照鄰詩江月夜臨空</hi>人生代代無窮己<hi>庾信司馬裔碑代代英賢嵇康詩周覽無</hi>
<pb n="KR4h0145_WYG_013-44b"/>
<hi>窮已</hi>江月年年祗相似<hi>陶潛詩年年見霜雪易與天地相似故不違傅縡詩如畫如花定相</hi>
<hi>似</hi>不知江月待何人<hi>庾信詩不知髙㡬里低頭看世間王融詩結鏡待君明</hi>但見<lb/>
長江送流水<hi>江賦隩彼長江阮籍詩湛湛長江水詩沔彼流水陳子良詩月影素寒流</hi>白雲<lb/>
一片去悠悠<hi>詩英英白雲沈約詩白雲隨玉趾庾信至仁山銘瑞雲一片爾雅悠悠洋洋思也陸</hi>
<hi>機賦天悠悠其彌高雲鬱鬱而四布</hi>青楓浦上不勝愁<hi>楚辭湛湛長江兮上有楓説文楓木</hi>
<hi>厚葉弱枝爾雅注楓樹似白楊一統志青楓浦在長沙府劉陽縣張正見詩王孫春好遊雲鬢不勝愁</hi>誰<lb/>
家今夜扁舟子<hi>宋子侯詩不知誰家子庾信詩今夜長門月史記貨殖傳范蠡乗扁舟浮于江</hi>
<hi>湖</hi>何處相思明月樓<hi>古詩上言長相思曹植詩相思無終極又明月照高樓流光正徘徊</hi>
<pb n="KR4h0145_WYG_013-45a"/>
<hi>北史邢邵傳邵繕修觀宇皆為之名題有清風觀明月樓</hi>可憐樓上月徘徊<hi>梁簡文帝詩可</hi>
<hi>憐枝上花庾肩吾詩樓上徘徊月窻中愁思人湯恵休詩月華始徘徊</hi>應照離人粧鏡臺<lb/>
<hi>梁元帝詩若使月光無逺近應照離人今夜啼魏文雜物疏鏡臺出魏宫中有純銀參帶鏡臺謝朓咏鏡臺詩</hi>
<hi>照粉拂紅粧</hi>遮户簾中卷不去<hi>沈約咏月詩方暉竟户入圎影隙中來拾遺記椒花之房</hi>
<hi>貫細珠為簾朝下以蔽影夕捲以待月王融咏幔詩月映不辭卷梁簡文帝詩正衣還向鏡迎春試卷簾</hi>𢷬<lb/>
衣砧上拂還來<hi>庾信詩畏思浣紗石空憶𢷬衣砧</hi>此時相望不相聞<hi>老子</hi>
<hi>隣國相望雞犬之聲相聞</hi>願逐月華流照君<hi>呉均詩願逐東風去嵇康詩月華臨静夜庾信</hi>
<hi>詩舟子夜離家開舲望月華曹植詩願為南流景馳光見我君</hi>鴻雁長飛光不度<hi>詩鴻雁于</hi>
<pb n="KR4h0145_WYG_013-45b"/>
<hi>飛疏鴻雁愛力遇風迅舉馬援武溪深行滔滔武溪一何深鳥飛不度獸不敢臨</hi>魚龍潜躍水<lb/>
成文<hi>樂動聲儀風雨感魚龍嵇康詩魚龍瀺灂山鳥羣飛庾丹詩風至水迴文温子昇詩湛淡水成文</hi>
昨夜閒潭夢落花<hi>隋煬帝春江花月夜詩夜露含香氣春潭漾月暉南史丘遲傳點綴映媚</hi>
<hi>似落花依草梁武帝詩含桃落花日</hi>可憐春半不還家<hi>梁簡文帝詩可憐淮水去來潮春隄</hi>
<hi>楊栁覆河橋藝文類聚一年分為四時時皆九十餘日春之半秋之半晝夜長短等庾信春賦三晡未醉莫還</hi>
<hi>家</hi>江水流春去欲盡<hi>山海經岷山江水出焉東北流注于海</hi>江潭落月復<lb/>
西斜<hi>楚辭遊于江潭鮑照詩輕鴻戲江潭蕭綜詩西樹隠落月蕭和賦斜月西傾獨照蓬瀛</hi>斜月<lb/>
沈沈蔵海霧<hi>子夜歌斜月垂光照謝朓陳郎聨句春岸望沈沈清流見瀰瀰王襃咏霧詩帶樓凝</hi>
<pb n="KR4h0145_WYG_013-46a"/>
<hi>海氣沈約望海詩分空臨海霧駱賔王詩海霧籠邉徼</hi>碣石瀟湘無限路<hi>書夾右碣石入</hi>
<hi>于河史記秦始皇紀始皇之碣石使燕人盧生求羨門高誓刻碣石門壊城郭決通隄防漢書注碣石海邉山</hi>
<hi>名一統志碣石山在永平府昌黎縣西北其山穹窿似塚有石特出其形如柱疑即禹貢冀州之碣石水經注</hi>
<hi>二妃神遊洞庭之淵出入瀟湘之浦瀟者水清深也湘中記湘川清照五六丈下見底石如摴蒲矣五色鮮明</hi>
<hi>白沙如霜雪赤崖若朝霞是納瀟湘之石矣一統志湘水源出廣西興安縣海陽山西北流至分水嶺分為二</hi>
<hi>𣲖曰灕水流而南曰湘水流而北至永州與瀟水合故曰瀟湘</hi>不知乗月㡬人歸<hi>子夜歌乗</hi>
<hi>月採芙蓉薛道衡詩人歸落雁後</hi>落月搖情滿江樹<hi>謝靈運詩摇蕩箕濮情謝朓詩雲中</hi>
<hi>辨江樹宋之問詩河橋不相送江樹逺含情</hi>
<pb n="KR4h0145_WYG_013-46b"/>
　　陳潤<hi>大厯間人終坊州鄜城令</hi>
　　　宿北樂館<lb/>
欲眠不眠夜深淺<hi>晉書陶潛傳貴賤造之者有酒輒設潛若先醉便語客曰我醉欲眠卿可</hi>
<hi>去其真率如此後漢書第五倫傳倫回吾兄子嘗病一夜十返而安寢吾子有疾雖不省視而竟夕不眠世説</hi>
<hi>許侍中顧司空俱作丞相従事嘗夜至丞相許戲二人歡極丞相命使入已帳眠顧至曉不得快熟許上牀便</hi>
<hi>咍臺大鼾丞相顧諸客曰此中亦難得眠處劉瑗詩月光移數尺方知夜已深祖詠詩月出夜方淺</hi>越鳥<lb/>
一聲空山逺<hi>曹植詩願隨越鳥翻飛南翔張九齡詩思擾南山曲情揺越鳥枝江淹詩竊悲蘅杜</hi>
<hi>暮攬涕即空山陶𢎞景詩空山霜滿高烟平謝靈運詩杪秋尋逺山山逺行不近</hi>庭木蕭蕭落<lb/>
<pb n="KR4h0145_WYG_013-47a"/>
葉時<hi>陶潛詩庭字倚餘木倐忽日月虧古詩白楊何蕭蕭江淹詩蕭蕭松柏隂淮南子木葉落長年悲杜</hi>
<hi>甫詩無邊落木蕭蕭下</hi>溪聲雨聲渾不辨<hi>謝靈運長溪賦飛急聲之瑟泊梁元帝詩風送</hi>
<hi>雨聲遲夜短更籌急莊子兩涘渚涯之間不辨牛馬</hi>溪流潺潺雨習習<hi>謝朓詩山積陽陵阻</hi>
<hi>溪流春穀泉魏文帝樂府谷水潺潺木落翩翩詩習習谷風以陰以雨</hi>燈影山光滿窻入<lb/>
<hi>張正見詩華燈共影落杜甫詩燈影照無睡沈約詩山光浮水至常建詩山光悦鳥性謝靈運佛影銘激波映</hi>
<hi>墀引月入窻</hi>棟裏不知渾是雲<hi>隂鏗詩棟裏歸雲白窻外落暉紅王維詩不知棟裏雲去</hi>
<hi>作人間雨</hi>曉來但覺衣裳濕<hi>晉書王徽之傳西山朝來致有爽氣庾信詩山深雲濕衣祖詠</hi>
<hi>詩雲濕坐禪衣</hi>
<pb n="KR4h0145_WYG_013-47b"/>
　　皎然<hi>姓謝氏名晝長城人靈運十世孫也居抒山文章儁麗顔真卿聿應物並重之與之酬唱</hi>
　　　<hi>貞元中勅寫其文集入於秘閣詩七卷</hi>
　　　支公詩<hi>髙逸沙門傳支遁字道林河内林慮人或曰陳留人本姓闗氏少而任心獨往</hi>
　　　　<hi>風期高亮嘗於餘杭山沈思道行冷然獨暢後終于洛陽</hi>
支公養馬復養鶴<hi>世説支道林嘗養馬數匹或言道人畜馬不韻支曰貧道重其神駿又支</hi>
<hi>道林好鶴有人遺以雙鶴少時翅長欲飛意甚惜之乃鎩其翮鶴反顧其翅垂頭視之道林曰既有凌霄之心</hi>
<hi>何肯作人耳目近玩養其翮成縱之使去</hi>率性無機多脱畧<hi>禮記率性之謂遒北史辛慶之</hi>
<hi>傳慶之率性儉素不尚華侈莊子漢陰丈人曰有機械者必有機事有機事者必有機心晉書謝尚傳尚開率</hi>
<pb n="KR4h0145_WYG_013-48a"/>
<hi>穎秀脱畧細行不為流俗之事江淹恨賦脱畧公卿跌宕文史何遜詩顧予晚脱畧懐抱日淹淪</hi>天生<lb/>
支公與凡異<hi>詩天生烝民有物有則汝南先賢傳薛勤造陳仲舉其父出迎勤曰足下有不凡子</hi>
<hi>吾來候之范縝神滅論聖人之形必異於凡髙僧傳支遁幼有神理聰明秀徹家世事佛早悟非常之理</hi>凡<lb/>
情不到支公地<hi>梁昭明太子解二諦義凡情所見見其起動聖人所見見其不生</hi>得道<lb/>
由來天上仙<hi>髙僧傳耆域曰八嵗雖誦百嵗不行誦之何益人皆知敬得道者不知行之自得道</hi>
<hi>南史謝靈運傳孟顗事佛精懇靈運嘗謂顗曰得道書須慧業丈人生天當在靈運前成佛必在靈運後隋</hi>
<hi>元始天尊開刼度人為所度者皆諸天仙上品</hi>為僧却下人間寺<hi>髙逸沙門傳道林家世奉</hi>
<hi>佛年二十五入道按莊子有人間世一篇張仙卿詩騁景葢飛霄尋此人間契事物紀原漢明帝時攝摩騰自</hi>
<pb n="KR4h0145_WYG_013-48b"/>
<hi>西域以白馬䭾經來初止鴻臚寺遂取寺為名創置白馬寺髙僧傳遁投跡越之剡山于沃洲小嶺立寺行道僧</hi>
<hi>衆稟學時有情者遁著銘以朂之世説支道林従東出住東安寺</hi>道家諸子論自然<hi>史記</hi>
<hi>禮書孝文好道家之學以為繁禮飾貌無益于治陳丞相世家平曰我多陰謀是道家之所禁漢書戰國縱横</hi>
<hi>真偽分争諸子之言紛然淆亂老子人法地地法天天法道道法自然</hi>此公惟許逍遥篇<lb/>
<hi>晉書阮籍傳裕有肥遁之志王羲之曰此公近不驚寵辱世説支道林在白馬寺與馮太常共語因及逍遥支</hi>
<hi>卓然標新義于郭向之表又道林與王羲之論逍遥篇支作數千言才藻新竒王遂披襟解帶流連不能已</hi>
山陰詩友喧四座<hi>世説支道林與許謝輩共集王家謝顧謂諸人今日可謂彦會當共言詠</hi>
<hi>因取莊子漁父一篇支作七百語四座稱善晉書王羲之傳初度浙江便有終焉之志㑹稽有佳山水名士</hi>
<pb n="KR4h0145_WYG_013-49a"/>
<hi>多居之謝安孫綽李充許詢支遁皆以文義冠世與羲之同好嘗宴集于㑹稽山陰之蘭亭流觴賦詩</hi>佳<lb/>
句縦横不廢禪<hi>晉書孫綽傳嘗作天台賦以示友人范榮期每至佳句輒云應是我輩語揚雄</hi>
<hi>解嘲一縦一横論者莫當世説支道林作即色論示王郎中王都無言説支曰默而識之乎王曰既無文殊誰</hi>
<hi>能見賞</hi>
　　　觀王右丞維滄洲圗歌<lb/>
滄洲誤是真<hi>書嶓冢導漾東流為漢又東為滄浪之水疏漢水有二源東源出秦州嶓冢始出為</hi>
<hi>漾二水南流為沔至漢中東流為漢水武當縣北四十里有洲曰滄浪洲水曰滄浪水杜甫詩何年顧虎頭滿</hi>
<hi>壁畫滄洲北史齊廣寧王孝珩傳孝珩嘗於射堂壁畫一蒼鷹見者皆以為真唐朝名畫録韋偃以越筆點簇</hi>
<pb n="KR4h0145_WYG_013-49b"/>
<hi>山水雲烟曲盡其妙宛然如真</hi>萋萋忽盈視<hi>詩維葉萋萋楚詞春草生兮萋萋潘岳籍田賦襲春</hi>
<hi>服之萋萋兮接游車之轔轔王勃滕王閣序山原曠其盈視</hi>便有春渚情<hi>南史謝朓傳惟待清</hi>
<hi>江可望俟歸艎於春渚謝靈運詩笳鳴發春渚税鑾登山椒歴代名畫記天生縦任無所祖述動筆形似畫外</hi>
<hi>有情</hi>褰裳掇芳芷<hi>詩子恵思我褰裳涉溱楚辭因芙蓉以為媒兮憚褰裳而濡足何遜詩振衣喜</hi>
<hi>初霽褰裳對晚晴詩采采芣苢薄言掇之楚辭畦㽞夷與揭車兮雜杜蘅與芳芷劉向九歎淹芳芷於腐井兮</hi>
<hi>弃雞駭於筐簏</hi>颯然風至草不動<hi>風賦楚襄王遊於蘭臺之宫宋玉景差侍有風颯然而至</hi>
<hi>論語草上之風必偃潘岳射雉賦雖形隠而草動本草别録獨活得風不搖無風自動</hi>始悟丹青<lb/>
得如此<hi>沈約詩方悟大音賖周禮秋官職金凡金玉錫石丹青之戒令受其入征者漢書蘇武傳竹帛</hi>
<pb n="KR4h0145_WYG_013-50a"/>
<hi>所載丹青所畫管子丹青在山民知而取之晉書桓温傅木猶如此庾信賦樹猶如此陶潛詩但願長如此躬</hi>
<hi>耕非所嘆</hi>丹青變化不可尋<hi>易乾道變化又四時變化而能久成漢書外戚傳世俗嵗殊時</hi>
<hi>變日化張衡賦玩陰陽之變化兮詠雅頌之徽音棗據詩惟憑嘉謨高迹可尋</hi>翻空作有移人<lb/>
心<hi>文心雕龍意翻空而易竒詞徵實而難巧莊子自無適有以至於三而況自有適有乎陶𢎞景詩宅無乃</hi>
<hi>生有在有則還空晉書紀瞻傳海外移心重譯入貢樂府解題伯牙學琴于成連成連云吾師方子春今在東</hi>
<hi>海中能移人情易聖人感人心而天下和平</hi>猶疑雨色斜拂座<hi>蕭詮巫山髙雨色詎分空</hi>
<hi>宋之問詩雨色搖丹嶂泉聲聒翠微岑參宿東溪詩晚來南村黒雨色和人烟杜甫詩沱水臨中座</hi>乍似<lb/>
水涼來入襟<hi>劉孝綽詩倚巖欣石冷臨池愛水涼謝恵連歌涼來温謝寒往暑却班婕妤𢷬素賦</hi>
<pb n="KR4h0145_WYG_013-50b"/>
<hi>桂露朝滿凉襟夕輕梁簡文帝詩避暑高梧側清風來入襟杜甫詩繪事功殊絶幽襟興激昻</hi>滄洲説<lb/>
近三湘口<hi>寰宇記湘潭湘鄉湘陰為三湘陶潛詩遥遥三湘滔滔九江崔湜襄陽詩江山距七澤烟</hi>
<hi>雨接三湘南史何尚之傳夏口在荆江之中正對沔口</hi>誰知卷得在君手<hi>謝靈運文帙舒</hi>
<hi>軸巻詩六轡在手魏志陳思王傳自少至終篇籍不離于手南史臧嚴傳行止書巻不離手</hi>披圗擁<lb/>
褐臨水時<hi>穆天子傳天子至崑崙之丘披圗視典梁宣帝遊七山寺賦披圗悟于禹心庾信馬射賦</hi>
<hi>序舜以甲子之朝披圗而巡洛陶潛詩淒厲嵗云暮擁褐曝前軒楚辭登山臨水送将歸</hi>翛然不異<lb/>
滄浪叟<hi>莊子翛然而往侗然而來是謂衞生之經世説南陽劉驎之隠于陽岐荆州刺史桓冲徵為長</hi>
<hi>史一見冲因陳無用翛然而退又庾子嵩讀莊子開巻一尺許便放去曰了不異人意岑參詩扁舟滄浪叟心</hi>
<pb n="KR4h0145_WYG_013-51a"/>
　<hi>與滄浪清蔡邕月令問答叟長老之稱</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0145_WYG_013-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐詩卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_027-1a"/>
　欽定四庫全書<lb/>
御選唐詩巻二十一<lb/>
　　七言律<lb/>
　　　白居易<lb/>
　　　　送王十八歸山寄題仙遊寺<hi>宋敏求長安志仙逰宫在縣南三十</hi>
　　　　　<hi>五里舊圖經曰隋文皇帝避暑處盩厔縣志仙逰寺即仙逰宫在仙逰潭上</hi>
　曾於太白峯前住<hi>水經注太乙山亦曰太白山俗云武功太白去天三百録異記金星之精</hi>
　<hi>墜於終南圭峯之西因號太白山一統志太白山在鳳翔府郿縣東南四十里按舊唐書居易傳元和元年四</hi>
<pb n="KR4h0145_WYG_027-1b"/>
　<hi>月應才識兼茂明於體用科䇿入第四等授盩厔尉集賢校理新唐書本傳元和元年對䇿一等調盩厔尉為</hi>
　<hi>集賢校理新舊書地理志盩厔縣属京兆府與武功終南相鄰近故有是句</hi>數到仙逰寺裏<lb/>
　來<hi>法苑珠林有婆娑門佛數數到其家乞食說偈陶潛詩鄰曲時時来抗言談在昔</hi>黒水澄時<lb/>
　潭底出<hi>長安志仙逰潭在縣南三十里濶二丈其水黒色相傳號五龍潭楊衡詩年去水空澄張九齡</hi>
　<hi>詩潭清能見底李端詩潭底龍游水沫開</hi>白雲破處洞門開<hi>何遜詩去帆若不見試望白雲</hi>
　<hi>中沈約詩置嶺白雲間左思蜀都賦華闕雙邈重門洞開又呉都賦高闈有閌洞門方軌杜甫詩洞門對雪長</hi>
　<hi>隂隂</hi>林間暖酒燒紅葉<hi>孫綽賦朱閣玲瓏於林間梁元帝詩林間花欲然開寶遺事内庫有</hi>
　<hi>一酒杯青色有紋如亂絲名自暖杯取酒注之温温然有氣頃次如沸湯庾信詩野爐然樹葉張正見詩秋葉</hi>
<pb n="KR4h0145_WYG_027-2a"/>
<hi>奪紅粧錢起詩茅茨隱紅葉</hi>石上題詩掃緑苔<hi>南史蕭思話傳思話嘗從文帝登鍾山北</hi>
<hi>嶺中道有盤石清泉上使於石上彈琴因賜以銀酒鍾曰相賞有松石間意杜甫詩請㸔石上藤蘿月又桐葉</hi>
<hi>坐題詩郭璞賦緑苔鬖髿乎研上孟浩然詩碧網交紅樹清泉盡綠苔</hi>惆悵舊逰無復到<lb/>
<hi>楚辭惆悵兮而私自憐阮籍詩惆悵念所思李白詩長歌懐舊逰祖詠詩蘭若無人到</hi>菊花時節<lb/>
羡君廻<hi>禮記季秋之月菊有黄華庾信詩停杯待菊花古詩白露霑野草時節忽復易</hi>
　　　錢塘湖春行<hi>唐書居易傳為杭州刺史始築隄捍錢塘湖鍾洩其水漑田千頃</hi>
孤山寺北賈亭西<hi>名勝志寳雲山之支渡西泠橋以入孤山一統志孤山在府城外西湖上</hi>
<hi>獨立一峯為湖山勝絶處賈亭無考</hi>水面初平雲脚低<hi>管子水平而不流庾信詩隂雲斂向</hi>
<pb n="KR4h0145_WYG_027-2b"/>
<hi>低孟浩然詩山出晚雲低</hi>幾處早鶯爭暖樹<hi>李白詩尋花幾處行梁書蕭子顯傳早燕初鶯</hi>
<hi>開花落葉有來斯應毎不能已李益詩樹暖燃紅燭江清展碧油</hi>誰家新燕啄春泥<hi>曹植</hi>
<hi>詩借問誰家子劉孝威詩誰家妖冶折花枝古樂府新燕弄初調杜䳌競晨鳴古詩思為雙飛燕啣泥巢君屋</hi>
<hi>傅統妻辛氏燕頌啣泥啄草造作室房杜甫詩春泥百草生</hi>亂花漸欲迷人眼<hi>魏文帝詔</hi>
<hi>前于闐所上孔雀尾萬枝以為金根車盖遥望耀人眼王冏詩野花奪人眼</hi>淺草纔能沒馬<lb/>
蹄<hi>曹丕典論自叙草淺獸肥弓燥手桑漢書鼂錯傳兩陣相近平地淺草可前可後此長㦸之地也莊子馬</hi>
<hi>蹄可以踐霜雪曹植詩俯身散馬蹄呉均詩青莎沒馬蹄</hi>最愛湖東行不足<hi>江淹自序爰有</hi>
<hi>碧水丹山珍草皆淹生平所至愛世說王子敬云從山隂道上行山川自相映發使人應接不暇詩維日不足</hi>
<pb n="KR4h0145_WYG_027-3a"/>
綠楊隂裏白沙堤<hi>宋邕詩緑楊宜向雨中㸔李白詩綠楊三月時顧况詩綠嶼沒餘烟白沙</hi>
<hi>連曉月杜甫詩江聲走白沙名勝志自斷橋至孤山為白公堤以郡守居易築也</hi>
　　　西湖晚歸回望孤山寺贈諸客<hi>名勝志西湖故明聖湖也周繞</hi>
　　　　<hi>三十里三面環山谿谷縷注下有淵泉水道瀦而為湖漢時金牛見湖中以為明聖之瑞</hi>
　　　　<hi>因稱明聖湖以其負郭而西故稱西湖西湖志孤山巋介湖中碧波環遶勝絶諸山樓閣</hi>
　　　　<hi>参差彌布椒麓</hi>
栁湖松島蓮花寺<hi>名勝志杭州府隋唐郡治在鳳皇山栁浦西按西湖有十景栁浪聞鶯其</hi>
<hi>一也名勝志九里松在靈隱寺夹道植松凡九里有六朝植者通志蓮花峯在下天竺寺西峯頂有孤石可四</hi>
<pb n="KR4h0145_WYG_027-3b"/>
<hi>十圍頂上四開状似千葉蓮花</hi>晚動歸橈出道塲<hi>梁武帝詩晨鳬移去舸飛燕動歸橈唐六</hi>
<hi>典隋改佛寺為道塲</hi>盧橘子低山雨重<hi>司馬相如賦盧橘夏熟注盧黒色也李尤七歎梁土</hi>
<hi>青麗盧橘是生白華綠葉扶疎冬榮杜甫詩卑枝低結子張正見詩山雨濕苔碑張謂詩栁枝經雨重</hi>栟<lb/>
櫚葉戰水風凉<hi>博雅栟櫚㯶也廣志栟櫚葉似車輪有皮纒之附地起二旬一采轉復上生庾</hi>
<hi>肩吾詩窓含度水風劉孝威詩臨池愛水凉</hi>煙波淡蕩揺空碧<hi>江總詩霧開樓闕近日向</hi>
<hi>烟波長李白詩春風正淡蕩江淹賦水湛湛而空碧</hi>樓殿参差倚夕陽<hi>邱遲詩綵殿廽風丹</hi>
<hi>樓映日宋之問靈隱寺詩樓觀滄海日盧綸詩玉樓金殿影参差司馬相如賦岑崟叅差日月蔽虧詩度其夕</hi>
<hi>陽梁簡文帝碑夕陽斜映俱成拂鏡之暉</hi>到岸請君迴首望<hi>呉志陸瑁傳沓渚之淵道里尚</hi>
<pb n="KR4h0145_WYG_027-4a"/>
<hi>逺今到其岸兵勢三分唐太宗詩廻首長安道方懽宴栢梁</hi>蓬萊宫在水中央<hi>山海經蓬</hi>
<hi>萊山在海中注上有仙人宫室皆以金銀為之杜甫詩蓬萊宫闕對南山詩溯游從之宛在水中央班固賦濫</hi>
<hi>瀛洲與方丈蓬萊起乎中央</hi>
　　李紳<lb/>
　　　憶春日太液池亭候對<hi>長慶三年</hi>
宫鶯報曉瑞烟開<hi>杜甫詩宮鶯罷囀春王維詩絳幘雞人報曉籌劉孝綽詩朱旗曵曉烟杜</hi>
<hi>審言詩中峯繞瑞烟梁簡文帝詩烟開四郊謐</hi>三島靈禽拂水迴<hi>神仙傳海上有三神山曰</hi>
<hi>蓬萊曰方丈曰瀛洲謂之三島徐陵碑來去三島賔逰二童梁簡文帝七勵異草雙條靈禽比翼劉孝綽詩驚</hi>
<pb n="KR4h0145_WYG_027-4b"/>
<hi>鵜拂浪翔呉筠詩春從何處來拂水復驚梅</hi>橋轉綵虹當綺殿<hi>梁元帝賦虹橋左跨雁苑</hi>
<hi>南通宋之問詩虹橋轉翠屏張協詩綵虹纓髙雲沈約詩標峯綵虹外江總樂府綺殿文雅遒</hi>艦浮花<lb/>
鷁近蓬萊<hi>釋名上下重版曰艦淮南子龍舟鷁首注鷁大鳥也畫其象著船首司馬相如賦浮文鷁</hi>
<hi>揚旌栧張正見詩波中畫鷁湧帆上錦花飛漢書郊祀志自宣威燕昭使人入海求蓬莱方丈瀛洲此三神山</hi>
<hi>者相傳在渤海中去人不逺嘗有至者魯范神仙篇控鶴下蓬萊</hi>草承香輦王孫長<hi>陶潛</hi>
<hi>詩道狭草木長南史陳伯之傳暮春三月江南草長宋之問詩澗草自迎香輦合楚辭王孫逰兮不歸春草生</hi>
<hi>兮萋萋杜甫詩短畦帶碧草悵望思王孫</hi>桃艶仙顔阿母栽<hi>漢武故事東郡獻短人呼東方</hi>
<hi>朔至短人因指朔謂上曰西王母種桃三千嵗為子此兒已三過偷之矣郭璞賦靈娥御以艶顔陶潛詩王母</hi>
<pb n="KR4h0145_WYG_027-5a"/>
<hi>怡妙顔杜甫詩栽桃爛熳紅</hi>簪筆此時方侍從<hi>晉書輿服志笏者有事則書之故常簪筆</hi>
<hi>南史劉杳傳持槖簪筆事孝武皇帝數十年薛道衡詩簪筆上云亭漢書嚴助傳拜㑹稽太守賜書曰君厭承</hi>
<hi>明之廬勞侍從之事出為郡吏班固賦言語侍從之臣朝夕論思日月獻納</hi>却思金馬笑鄒<lb/>
枚<hi>史記東方朔傳金馬門者宦署門也門傍有銅馬故謂之金馬門梁元帝賦判辟雍之樂語辨金馬之儒</hi>
<hi>墨沈約詩東方金馬門史記司馬相如傳是時梁孝王來朝從逰說之士齊人鄒陽淮隂枚乗呉莊忌夫子之</hi>
<hi>徒相如見而恱之謝莊賦召鄒生延枚叟梁元帝詩促宴引鄒枚</hi>
　　　憶夜直金鑾殿承㫖<lb/>
月當銀漢玉繩低<hi>鮑照詩夜来坐幾時銀漢傾露落河圖括地象河精上為天漢亦曰銀漢</hi>
<pb n="KR4h0145_WYG_027-5b"/>
<hi>春秋元命苞玉衡北兩星為玉繩張衡賦上飛闥而仰眺正睹瑶光與玉繩張協七命望玉繩而結極謝朓詩</hi>
<hi>玉繩低建章</hi>深聽簫韶碧落齊<hi>書簫韶九成李白詩新鶯飛遶上林苑願入簫韶雜鳳笙</hi>
<hi>度人經昔于始青天中碧落空歌注東方第一天有碧霞遍滿是名碧落</hi>門壓紫垣髙綺樹<lb/>
<hi>晉書天文志紫宫垣十五星在北斗北一曰紫微大帝之坐也天子之常居也梁簡文帝詩八泉光綺樹江淹</hi>
<hi>賦憶上國之綺樹</hi>閣連青𤨏近丹梯<hi>潘岳秋興賦序髙閣連雲漢舊儀黄門郎属黄門令</hi>
<hi>日暮入對青𤨏闈拜名夕郎范雲詩攝官青𤨏闥謝眺詩要欲追竒趣即此陵丹梯</hi>墨宣外渥催<lb/>
飛詔<hi>南史謝莊傳為侍中領前軍将軍時孝武出行夜還勑開門荘居守以棨信或虚湏墨詔乃開李嶠</hi>
<hi>表頒賞計功遂成紫泥之渥獨異志陶宏景隱居茅山梁武帝毎有大事飛詔與之叅决時人謂為山中宰相</hi>
<pb n="KR4h0145_WYG_027-6a"/>
草布深恩促換題<hi>後漢書百官志侍郎三十六人本注曰一曹有六人主作文書起草蘇頲</hi>
<hi>啓絲綸所属嘗推起草之能庾信啓陳留下粟有愧深恩唐國史補崔敖知崔元翰懇主司先求題目為地都</hi>
<hi>堂始開盛氣白侍郎曰若使試白雲起封中賦則敖請退侍郎遂換試題二雀俱㨗</hi>明日獨歸花<lb/>
路逺<hi>李白詩今日結交明日改陶潛詩行行循歸路劉孝綽詩歸路復當歡庾信詩狹路花中行劉孝綽</hi>
<hi>詩度君路應逺期寄新詩返</hi>可憐人世隔雲霓<hi>潘岳賦放曠乎人間之世劉孝綽詩旣異</hi>
<hi>人世勞聊比化城樂宋玉對楚王問鳳皇上擊九千里絶雲霓負蒼天王屮頭陀寺碑層軒延袤上出雲霓司</hi>
<hi>馬紹詩上陵青雲霓</hi>
　　鄭谷<hi>字守愚袁州人光啓三年擢第右拾遺歴都官郎中幼即能詩名盛唐末</hi>
<pb n="KR4h0145_WYG_027-6b"/>
　　　鷓鴣<hi>谷以此詩得名時號為鄭鷓鴣禽經鷓鴣晉安曰淮南江左曰逐隱古今注南方有</hi>
　　　　<hi>鳥曰鷓鴣其鳴自呼常向日而飛畏霜露早晚稀出有時夜飛則以樹葉覆其背上本草</hi>
　　　　<hi>鷓鴣聲若云行不得哥哥</hi>
暖戲烟蕪錦翼齊<hi>江總詩禽戲似忘懐權徳輿詩烟無歛暝色李益鷓鴣詞錦翼鷓鴣飛</hi>
品流應得近山雞<hi>東觀漢記李宗閔為相以品流程式為己任禽經首有彩毛曰山雞異苑</hi>
<hi>山雞愛其毛映水則舞魏武時南方獻之南越志曾城縣多鵕䴊鵕䴊者山雞也光色鮮明五采炫耀</hi>雨<lb/>
昬青草湖邊過<hi>鮑照詩沉雲日夕昏驟雨淫朝旦水經注湘水又東北為青草湖一統志青草</hi>
<hi>湖北連洞庭南接瀟湘東納汨羅之水每夏秋水泛與洞庭為一水涸則此湖先乾青草生焉杜甫詩不意青</hi>
<pb n="KR4h0145_WYG_027-7a"/>
<hi>草湖扁舟落吾手</hi>花落黄陵廟裏啼<hi>謝朓詩鳥散餘花落庾信賦落花與芝蓋齊飛水經</hi>
<hi>注湘水又北逕黄陵亭西又合黄陵水口其水上承太湖湖水西流逕二妃廟世謂之黄陵廟也一統志黄陵</hi>
<hi>廟在湘隂縣北四十里嶺南録鷓鴣多對啼羅浮志鷓鴣遇暖則相對而啼謂之山嘏</hi>逰子乍聞<lb/>
征袖濕<hi>古詩浮雲蔽白日逰子不頋返曹植詩逰子乆不歸韓愈詩夜宿驛亭愁不睡幸来相就盖征</hi>
<hi>衣劉孝綽詩不辭紅袖濕</hi>佳人纔唱翠眉低<hi>歴代歌詞山鷓鴣羽調曲也李延年歌北方有</hi>
<hi>佳人絶世而獨立王冏詩佳人且少留為君繞梁唱梁簡文帝詩長顰串翠眉白居易詩欲話離情翠黛低</hi>
相呼相喚湘江濶<hi>南越志鷓鴣鳴自呼杜薄州本草鷓鴣自呼鈎輈格磔隋煬帝詩啼鶯逺</hi>
<hi>相喚劉憲詩鶯藏嫩葉歌相喚水經湘水出零陵陽海山一統志湘江在長沙府西環城而下源出廣西興安</hi>
<pb n="KR4h0145_WYG_027-7b"/>
<hi>縣陽海山西北流至分水嶺分為二𣲖曰漓水流而南曰湘水流而北由靈渠與灌水㑹至永州與瀟水合曰</hi>
<hi>瀟湘至衡陽與蒸水合曰蒸湘至沅州與沅水合曰沅湘㑹衆流以逹洞庭李涉鷓鴣詞湘江烟水深劉孝威</hi>
<hi>詩江濶少行舟</hi>苦竹叢深春日西<hi>世說張廌隱居頥志家有苦竹數十頃張于竹中為屋常</hi>
<hi>居其中李白山鷓鴣詞苦竹嶺頭秋月輝苦竹南枝鷓鴣飛謝朓詩窓前一叢竹杜甫詩竹深留客處詩春日</hi>
<hi>遲遲曹植箜篌引驚風飄白日光景馳西流李渉鷓鴣詞何處鷓鴣飛日斜斑竹隂</hi>
　　劉得仁<hi>貴主之子長慶中即以詩名自開成至大中三朝昆弟皆歴貴仕而得仁出入舉塲</hi>
　　　<hi>三十年卒無成</hi>
　　　奉和翰林丁侍郎禁署早春晴望<lb/>
<pb n="KR4h0145_WYG_027-8a"/>
御林聞有早鶯聲<hi>孔燾詩鶯林響初囀梁書蕭子顯傳早雁初鶯開花落葉開元遺事每于</hi>
<hi>禁苑中見黄鶯呼為金衣公子蕭慤賦二月鶯聲纔欲斷</hi>玉檻春香九陌晴<hi>述異記呉王于</hi>
<hi>春宵宫中作海靈館館娃閣銅溝玉檻宫之楹檻珠玉<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>之康孟詩玉檻漾晨曦三輔遺事長安八銜九陌駱</hi>
<hi>賔王詩三條九陌麗城隈</hi>寒著霽雲歸紫閣<hi>陳後主詩輕寒條已翠沈佺期詩霽雲無處所</hi>
<hi>臺館曉蒼蒼袁恕已詩綺閣雲霞滿陸雲喜霽賦改望舒之離畢兮曜六龍于紫閣沈約詩複塗希紫閣</hi>暖<lb/>
浮佳氣動皇城<hi>後漢書光武帝紀論望氣者蘇伯阿為王莽使至南陽遥望見㫪陵郭唶曰氣</hi>
<hi>佳哉鬱鬱葱葱然張說詩佳氣翊興王唐書地理志上都注皇城長一千九百一十五歩廣千二百歩</hi>宫<lb/>
池日到氷初解<hi>長安記建章宫有太液池聞人蒨春日詩清池映日華梁簡文帝詩凍解池開</hi>
<pb n="KR4h0145_WYG_027-8b"/>
<hi>淥張正見詩氷銷綠水池陳叔逹首春詩氷彩散瑶池禮記孟春之月東風解凍風俗通氷解曰泮傅休奕春</hi>
<hi>賦素氷解而太液洽</hi>輦路風吹草欲生<hi>班固賦輦路經營修除飛閣顔延之詩陟降騰輦路</hi>
<hi>梁昭明太子詩靡靡祥風吹陽休之詩微穆春風吹莊子春氣發而百草生晉書紀瞻傳醴泉吐液朱草自生</hi>
<hi>江淹賦秋風罷兮春草生</hi>鴛侣此時皆賦咏<hi>白居易詩好去鴛鸞侣冲天便不還南史何㸃</hi>
<hi>傳招攜勝侣清言賦詠優游自得</hi>商山雪在思尤清<hi>十道山川攷商山在商州上洛縣南</hi>
<hi>十四里商洛縣南一里亦名地肺山亦名楚山韋應物詩怪来詩思清人骨門對寒流雪滿山</hi>
　　杜牧<lb/>
　　　同趙二十二嘏訪張明府郊居聯句<lb/>
<pb n="KR4h0145_WYG_027-9a"/>
陶潛官罷酒缾空<hi>晉書陶潛傳字元亮為彭澤令在縣公田悉令種<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>榖曰令吾常醉於酒</hi>
<hi>足矣義熈二年解印去縣乃賦歸去来辭後漢書孔融傳融嘗曰座上客常滿樽中酒不空吾無憂矣</hi>門<lb/>
掩楊花一夜風<hi>牧晉書陶潛傳嘗著五柳先生傳以自况曰先生不知何許人宅邊有五栁樹</hi>
<hi>因以為號焉陶潛詩長吟掩柴門南史袁粲傳席門常掩庾信春賦二月楊花滿路飛梁簡文帝詩金華拂夜</hi>
<hi>風</hi>古調詩吟山色裏<hi>杜審言詩忽聞歌古調歸思欲沾巾杜甫詩新詩改罷自長吟王維</hi>
<hi>詩山色有無中</hi>無絃琴在月明中<hi>嘏晉書陶潛傳性不解音而畜素琴一張絃徽不具毎朋</hi>
<hi>酒之㑹則撫而和之曰但識琴中趣何勞絃上聲阮籍詩薄帷鑒明月南史謝譓傳入吾室者但有清風對吾</hi>
<hi>飲者唯當明月</hi>逺簷髙樹宜幽鳥<hi>沈約賦因犯檐而刋樹劉孝綽詩喬柯貫檐上梁書栁惲</hi>
<pb n="KR4h0145_WYG_027-9b"/>
<hi>傳惲和髙祖登景陽樓詩云太液滄波起長楊高樹秋深為高祖所美庾信詩高樹帶巢移說苑樹髙者鳥宿</hi>
<hi>之</hi>出岫孤雲逐晚虹<hi>牧陶潛歸去來辭雲無心而出岫又詩萬族各有託孤雲獨無依梁</hi>
<hi>簡文帝詩晴天歇晚虹蕭慤詩飛梁照晚虹</hi>别後東籬數枝菊<hi>白居易詩别後都無勸酒</hi>
<hi>人陶潛詩采菊東籬下江總詩故鄉籬下菊杜甫詩是節東籬菊紛披為誰秀</hi>不知閒醉與誰<lb/>
同<hi>嘏宋書陶潛傳嘗九月九日無酒出宅邊菊叢中坐乆值王宏送酒至即便就酌醉而後歸白居易詩冷</hi>
<hi>吟閒醉二三年崔曙詩且欲近尋彭澤宰陶然共醉菊花杯白居易詩惆悵東籬不同醉陶家明日是重陽又</hi>
<hi>可憐清夜與誰同</hi>
　　萬楚<hi>登開元進士第</hi>
<pb n="KR4h0145_WYG_027-10a"/>
　　　驄馬<hi>廣韻驄馬青白雜色</hi>
金絡青驄白玉鞍<hi>鮑照樂府驄馬金絡頭何遜詩金絡珊瑚鞭古樂府青驄白馬紫絲韁古</hi>
<hi>今注孫文臺獲青玉馬鞍其光照衢梁昭明太子七契廼餙金覊之昭晰加以玉鞍之輝煥劉孝威驄馬詩犀</hi>
<hi>覊玉鏤鞍</hi>長鞭紫陌野逰盤<hi>左傳雖鞭之長不及馬腹張華詩長鞭施象牙劉孝綽詩紆餘</hi>
<hi>出紫陌于仲文詩紫陌結朱輪說苑野逰則馳騁弋獵乎平原廣囿格猛獸歐陽建詩茍懐四方志所在可逰</hi>
<hi>盤車<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>驄馬詩意欲驂驔走先作野逰盤</hi>朝驅東道塵恒滅<hi>邢子才詩朝驅瑪瑙勒漢書郊</hi>
<hi>祀歌天馬徕歴無草徑千里循東道注馬從西来經行磧鹵之地無草者幾千里而至東道王績詩天馬來東</hi>
<hi>道西京雜記文帝自代還有良馬九匹一名絶塵</hi>暮到河源日未闌<hi>爾雅河出崑崙虗色</hi>
<pb n="KR4h0145_WYG_027-10b"/>
<hi>白疏言河源出于崑崙山下之基其初纎微源高激凑故水色白也隋書煬帝紀伊吾吐屯設等獻西域地數</hi>
<hi>千里乃置西海河源鄯善且末四郡廣韻䦨晚也宋之問詩林亭春未闌</hi>汗血每隨邊地苦<lb/>
<hi>漢書武帝紀貳師将軍廣利獲汗血馬來作西極天馬之歌注大宛舊有天馬種蹋石汗血汗從前肩髆出如</hi>
<hi>血號一日千里魏志張邈傳注吕布見劉備甚敬謂備我與卿同邊地人</hi>蹄傷不憚隴隂寒<lb/>
<hi>莊子馬蹄可以踐霜雪陳琳樂府水寒傷馬骨江淹賦遷客海上流戍隴隂梁簡文帝雁門太守行隴暮風烟</hi>
<hi>急關寒霜自濃</hi>君能一飲長城窟<hi>樂府詩集飲馬長城窟行一曰飲馬行長城秦所築其下</hi>
<hi>有泉窟可以飲馬征戍之客至于長城而飲其馬婦人思念其勤故作是曲廣題曰長城南有溪坂上有土窟</hi>
<hi>窟中泉流漢時将士征塞北皆飲馬此水也鮑照詩擁旄為漢将汗馬出長城江總驄馬行長城兵氣寒飲馬</hi>
<pb n="KR4h0145_WYG_027-11a"/>
<hi>詎為難</hi>為報天山行路難<hi>漢書武帝紀天漢二年貳師将軍三萬騎出酒泉與右賢王戰</hi>
<hi>于天山注在西域蒲類國去長安八千餘里即祁連山也晉書袁山松傅因舊歌有行路難乃文其辭每醉縱</hi>
<hi>歌之樂府解題行路難備言世路艱難以及離别悲傷之意</hi>
　　張謂<lb/>
　　　别韋郎中<lb/>
星軺計日赴岷峨<hi>史記季布傳朱家乗軺車之洛陽注軺謂輕車一馬車也廣韻軺市昭切</hi>
<hi>使車宋之問詩星軺下紫微陶潛詩計日望舊居書岷山道江水經注岷山在蜀郡氐道縣大江所出又江水</hi>
<hi>又東南逕南安縣西縣南有峨眉山齊書孔稚圭傳徵犀甲于岷峨梁簡文帝文岷峩作鎮猶銘劍壁之山一</hi>
<pb n="KR4h0145_WYG_027-11b"/>
<hi>統志岷山在成都府茂州羌之列鵞村嶺之最髙者遇大雪開泮望見成都又峨眉山在眉州城南二百里來</hi>
<hi>自岷山連岡疊嶂延袤三百餘里至此突起三峯其二峯對峙宛若蛾眉</hi>雲樹連天阻笑歌<lb/>
<hi>謝朓詩雲中辨江樹劉孝威詩雲樹交為宻潘岳賦塵騖連天龎徳公於忽操行者艱而莫休居者坐而笑歌</hi>
<hi>何遜詩陌上驅馳人笑歌自侈靡</hi>南入洞庭隨雁去<hi>楚辭九歌洞庭波兮木葉下博物志</hi>
<hi>呉左洞庭右彭蠡風土記鼎澧沅湘合諸蠻南黔之水滙于洞庭至巴陵與荆江合一統志洞庭湖在岳州府</hi>
<hi>城西南禹貢九江孔殷即洞庭也庾信詩近學衡陽雁秋風俱渡河梁昭明太子啓今因去雁聊寄蒭蕘</hi>西<lb/>
過巫峽聽猿多<hi>郭璞賦衝巫峽以迅激水經注巫山首尾一百六十里謂之巫峽盖因山為名</hi>
<hi>也自三峽七百里中兩岸連山略無闕處毎至晴初霜旦林寒澗肅常有髙猿長嘯屢引凄異空谷傳響哀轉</hi>
<pb n="KR4h0145_WYG_027-12a"/>
<hi>乆絶故漁者歌曰巴東三峽巫峽長猿鳴三聲淚沾裳一統志巫峽在䕫州府巫山縣東三十里伏挺詩聽猿</hi>
<hi>方忖岫聞瀨始知川</hi>崢嶸洲上飛黄蝶<hi>南史宋髙祖紀桓靈寳浮江東下與劉毅何無忌劉</hi>
<hi>道規等遇于崢嶸洲水經注李姥浦北崢嶸洲一統志崢嶸洲在黄州黄岡縣半属武昌張正見詩艶粉驚飛</hi>
<hi>蝶</hi>灔澦堆邊起白波<hi>水經注江中有孤石為淫預石冬出水二十餘丈夏則沒樂府淫預</hi>
<hi>歌灔澦大如馬瞿塘不可下灔澦大如牛瞿塘不可流梁簡文帝歌灔澦大如服瞿塘不可觸一統志灔澦堆</hi>
<hi>在䕫州府瞿唐峽口江心突兀而出漢書郊祀志臨河當渡疾風起波成公綏賦洪川起波名山興雲莊子白</hi>
<hi>波若山海水震蕩劉峻金華山棲志白波跳沫洶湧成音</hi>不醉郎中桑落酒<hi>詩不醉無歸齊</hi>
<hi>民要術十月桑落初凍則収水釀者為上時春酒庾信詩蒲城桑落酒㶚岸菊花天</hi>教人無奈别<lb/>
<pb n="KR4h0145_WYG_027-12b"/>
離何<hi>世說桓子野毎聞清歌輙喚奈何離騷九歌悲莫悲兮生别離張華詩不曾逺别離安知慕儔侣</hi>
　　李白<lb/>
　　　題東谿公幽居<hi>禮記幽居而不淫</hi>
杜陵賢人清且廉<hi>漢書宣帝紀元康元年更名杜縣為杜陵又地理志京兆尹縣杜陵故杜</hi>
<hi>伯國三輔黄圖杜陵在長安城南易天地閉賢人隱莊子諸侯之劍以智勇士為鋒以清廉士為鍔漢書王吉</hi>
<hi>傳自吉至崇世名清廉春秋繁露清廉之化流然後王道舉禮樂興</hi>東谿卜築嵗将淹<hi>朱异</hi>
<hi>詩曰余今卜築兼以隔囂紛徐陵薦陸瓊書進居郎署嵗月過淹</hi>宅近青山同謝朓<hi>謝朓</hi>
<hi>詩不對芳春酒還望青山郭寰宇記齊宣城太守謝朓築室於山南遺址猶存絶頂有謝公池唐天寳間改為</hi>
<pb n="KR4h0145_WYG_027-13a"/>
<hi>謝公山一統志青山在太平府城東南三十里</hi>門垂碧栁似陶潛<hi>晉書隱逸傳陶潛字淵明</hi>
<hi>嘗著五栁先生傳以自况傳曰先生不知何許人也亦不詳其姓氏宅邉有五栁樹因以為號焉</hi>好鳥<lb/>
迎春歌後院<hi>曹植詩好鳥鳴髙枝呉均書好鳥相鳴嚶嚶成韻楊炯碑鮮花匝苑盡兄弟之歡娯</hi>
<hi>好鳥鳴林展交逰之宴喜王叔英婦詩百舌早迎春張九齡詩芳樹曲迎春</hi>飛花送酒舞前<lb/>
簷<hi>蕭撝詩飛花滿叢枝梁簡文帝賦玩飛花之度窓庾信賦文君送酒来王勣賦偓佺贈葯麻姑送酒</hi>客<lb/>
到但知留一醉<hi>易有不速之客三人來崔日用詩恩深荅効淺留醉奉宸暉詩一醉日富左思</hi>
<hi>賦樂飲今夕一醉累月</hi>盤中秪有水晶鹽<hi>北史崔浩傳帝語至中夜賜浩縹醪酒十斛水</hi>
<hi>精戎鹽一兩曰味卿言若此鹽酒故與卿同其味也</hi>
<pb n="KR4h0145_WYG_027-13b"/>
　　　鸚鵡洲<hi>水經注江水又東逕歎父山江之右岸當鸚鵡洲一統志鸚鵡洲在武昌府城</hi>
　　　　<hi>南跨城西出江中尾直黄鶴磯</hi>
鸚鵡来過呉江水<hi>山海經黄山有鳥焉其状如鶚青羽赤喙人舌能言名曰鸚鵡漢書武帝</hi>
<hi>紀南越獻能言鳥注師古曰即鸚鵡也今隴西及南海並有之南史扶南國傳國出五色鸚鵡江淹賦潺湲澒</hi>
<hi>溶兮楚水而呉江鮑照詩雙劍将離别先在匣中鳴䳄沉呉江水雄飛入楚城</hi>江上洲傳鸚鵡<lb/>
名<hi>謝朓詩心事俱已矣江上徒離憂楊師道詩楚宫腰細本傳名</hi>鸚鵡西飛隴山去<hi>唐書</hi>
<hi>新羅傳比林邑獻鸚鵡言思鄉丐歸况於人乎古詩西飛迷雀東覊雉禽經注鸚鵡出隴西能言禰衡鸚鵡賦</hi>
<hi>命虞人於隴坻注隴坻出此鳥十道山川考秦州隴城縣有大隴山亦曰隴首山清水縣小隴山亦名隴坻</hi>
<pb n="KR4h0145_WYG_027-14a"/>
芳洲之樹何青青<hi>楚辭九歌采芳洲兮杜若莊子受命於地惟松栢獨也正在冬夏青青古</hi>
<hi>詩青青河畔草</hi>烟開蘭葉香風暖<hi>梁簡文帝詩烟開四郊謐又紫蘭葉初滿沈約詩蘭葉參</hi>
<hi>差桃半紅飛芳舞縠戲春風古詞繡幕圍香風梁簡文帝詩蓮疎藕折香風起魏文帝賦景風扇而增暖</hi>　岸<lb/>
夾桃花錦浪生<hi>何遜詩岸花臨水發陶潛桃花源記忽逢桃花林夾岸數百歩張正見詩桃花</hi>
<hi>夾徑聚禮記仲春之月桃始華江總詩桃花長新浪梁簡文帝詩脫衫湔錦浪</hi>遷客此時徒極<lb/>
目<hi>江淹賦遷客海上流戍隴隂楚辭目極千里兮傷春心王粲賦平原逺而極目兮蔽荆山之髙岑</hi>長<lb/>
洲孤月向誰明<hi>楚辭搴長洲之宿莽王粲賦挾清漳之通浦兮係曲阻之長洲王褒詩長洲春</hi>
<hi>水滿梁簡文帝詩夕波照孤月薛道衡賦挂孤月之團團謝莊賦隔千里兮共明月</hi>
<pb n="KR4h0145_WYG_027-14b"/>
　　杜甫<lb/>
　　　奉酬嚴公寄題野亭之作<hi>嚴武有寄題杜二錦江野亭詩</hi>
拾遺曾奏數行書<hi>唐書甫本傳至徳二年走鳳翔上謁拜右拾遺房琯罷宰相甫上疏言罪</hi>
<hi>細不宜免大臣邢邵詩誰能千里外獨寄八行書</hi>懶性從來水竹居<hi>嵇康書性復疎懶北</hi>
<hi>史盧思道傳才本駑拙性實疎懶史記貨殖傳水居千石魚陂水經注江州地勢側險結舫水居者五百餘家</hi>
<hi>劉希夷詩蜀山繞水竹</hi>奉引濫騎沙苑馬<hi>史記韓長孺傳安國行丞相事奉引堕車蹇張</hi>
<hi>衡賦奉引既畢仙輅乃發顔延之賦弭雄姿以奉引水經注洛水東經沙阜北其阜東西八十里南北三十里</hi>
<hi>俗名之曰沙苑唐書髙祖紀武徳六年如華隂獵於沙苑唐六典沙苑監掌牧養隴右諸牧牛羊元和郡縣志</hi>
<pb n="KR4h0145_WYG_027-15a"/>
<hi>沙苑在同州馮翊縣南二十里其處宜六畜置沙苑監</hi>幽棲真釣錦江魚<hi>謝靈運詩資此</hi>
<hi>永幽棲庾信詩幽棲得無悶梅陶詩棲釣一邱壑莊子就藪澤處閑曠釣魚閒處無為而已矣楚辭避世隱身</hi>
<hi>釣魚江濵水經注錦工織錦則濯之江流而錦至鮮明濯以沱江則錦色弱矣唐書甫本傳從還京師去客秦</hi>
<hi>州流落劍南結廬成都西郭嚴武寄題野亭詩漫向江頭把釣竿</hi>謝安不倦登臨費<hi>晉書</hi>
<hi>謝安傳安於土山營墅樓館林竹甚盛毎攜中外子姪往来游集肴饌亦屢費百金世頗以此譏焉而安殊不</hi>
<hi>以屑意楚辭九辯登山臨水兮送将歸陰鏗詩登臨情不極</hi>阮籍焉知禮法疎<hi>晉書阮籍</hi>
<hi>傳阮籍方外之士故不崇禮典又籍能為青白眼見禮俗之士以白眼對之由是禮法之士疾之若讎後漢書</hi>
<hi>班超傳禮意甚疎唐書甫本傳嚴武以世舊待甫甚善親詣其家甫見之或時不巾而性褊<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>傲誕常醉登武</hi>
<pb n="KR4h0145_WYG_027-15b"/>
<hi>床瞪視曰嚴挺之乃有此児嚴武寄題野亭詩莫倚善題鸚鵡賦何須不著鵕䴊冠</hi>枉沐旌麾出<lb/>
城府<hi>江總賦濫時来之寵沐又詩南館列旌麾張衡賦覿庫樓於城府後漢書龎公傳居峴山之南未嘗</hi>
<hi>入城府</hi>草茅無逕欲教鋤<hi>楚辭卜居寧誅鋤草茅以力耕乎南史孔淳之傳茅室蓬户庭</hi>
<hi>草蕪徑曹植表可使耘鋤穢草</hi>
　　　嚴公仲夏枉駕草堂兼攜酒饌得寒字<hi>唐書嚴武字季</hi>
　　　　<hi>鷹至徳初遷東川節度使最厚杜甫本傳甫召補京兆司功叅軍不至㑹嚴武節度劍南</hi>
　　　　<hi>東西川徃依焉</hi>
竹裏行厨洗玉盤<hi>何遜詩竹裏見螢飛神仙傳麻姑降蔡經家坐定各進行厨皆金盤玉杯</hi>
<pb n="KR4h0145_WYG_027-16a"/>
<hi>庾信詩行厨半路待漢武内傳西王母降帝宫命侍女索桃須臾以玉盤盛桃七枚形圓色青梁簡文帝詩已</hi>
<hi>麗金釵𤓰兼美玉盤橘</hi>花邊立馬簇金鞍<hi>盧照鄰詩雪處疑花落花邊似雪廽沈約詩寳</hi>
<hi>劍隨玉具汗馬餙金鞍庾信賦金鞍始被柘弓新張</hi>非關使者徵求急<hi>梁簡文帝詩非關長</hi>
<hi>信别莊子顔闔守陋閭魯君之使者至漢書宦者傳凡詔書所徵求素書愛人深者求賢急樂得賢者養人厚</hi>
<hi>世說郭淮作闈中都督使者徵攝甚急</hi>自識将軍禮數寛<hi>漢書汲黯傳大将軍青既益尊</hi>
<hi>然黯與抗禮或說黯不可以不拜黯曰夫以大将軍有揖客反不重耶任昉詩生平禮數絶廉頗傳不知将軍</hi>
<hi>寛之至此也</hi>百年地僻柴門逈<hi>呉均賦古樹荒烟幾百千年陶潛詩心逺地自偏十六國</hi>
<hi>春秋前凉錄汜勝家財五十萬悉散之于宗族柴門灌園以琴書自娯陶潛文翳翳柴門事我宵晨謝朓詩地</hi>
<pb n="KR4h0145_WYG_027-16b"/>
<hi>逈翻旗逥庾信詩地逈角聲長</hi>五月江深草閣寒<hi>詩五月斯螽動股又五月鳴蜩韓詩外傳</hi>
<hi>子貢曰臣之事仲尼譬猶渴操壺杓就江海而飲腹滿而去又安知江海之深乎王勃頌書帳翻螢閱蟲文于</hi>
<hi>夏閣江淹賦琴柱急兮江上寒</hi>㸔弄漁舟移白日<hi>庾信詩漁舟釣欲滿蓮房採半空王勃序</hi>
<hi>漁舟唱晚響窮彭蠡之濵梁簡文帝詩日移凉氣散西京賦白日未及移晷潘岳詩朝想慶雲興夕遲白日移</hi>
老農何有罄交歡<hi>論語吾不如老農南史程靈洗傳靈洗性好播植躬勤耕稼雖老農不能</hi>
<hi>及也詩終南何有古詩田家何所有酌醴焚枯魚禮記君子不盡人之歡不竭人之忠以全交也家語曾子曰</hi>
<hi>君子之狎足以交歡史記陸賈傳君何不交驩太尉袁淑詩交懽池陽下留意汾隂西</hi>
　　　即事<lb/>
<pb n="KR4h0145_WYG_027-17a"/>
暮春三月巫峽長<hi>梁元帝纂要三月季春亦曰暮春末春晚春邱遲與陳伯之書暮春三月</hi>
<hi>江南草長荆州記漁者歌曰巴東三峽巫峽長一統志巫峽在巫山縣東三十里與西陵峽歸鄉峽並稱三峽</hi>
皛皛行雲浮日光<hi>說文皛胡了切顯也陶潛詩皛皛川上平陸雲南征賦若溟海之引回流</hi>
<hi>岱靈之吐行雲何遜詩水底見行雲天邊㸔逺樹劉楨遂志賦榮日華以舒光陰鏗詩映日動浮光唐太宗詩</hi>
<hi>拂潮雲布色穿浪日舒光</hi>雷聲忽送千峯雨<hi>易天地解而雷雨作又雷雨之動滿盈禮記月</hi>
<hi>令是月也日夜分雷乃發聲說文雷霆餘聲鈴鈴所以挺出萬物也史記龜策傳風雨送之流水行之梁簡文</hi>
<hi>帝詩百嶺相迂蔽千峯共隱天盧照隣詩驚濤亂水脉驟雨暗峯文</hi>花氣渾如百和香<hi>陳子</hi>
<hi>良詩花氣近薫衣漢武内傳七月七日設座殿上以紫羅薦地燔百和之香古樂府博山爐中百和香欝金蘇</hi>
<pb n="KR4h0145_WYG_027-17b"/>
<hi>合及都梁</hi>黄鶯過水翻迴去<hi>詩黄鳥于飛又有鶯其羽義疏黄鳥鸝鶹也或謂之黄栗留一</hi>
<hi>名倉庚齊人謂之摶<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>謝偃詩黄鶯始哢即嬌人謝朓詩地逈翻旗廽鄒陽賦龍盤鳥廽鳳去鸞歸謝靈運詩</hi>
<hi>風來不可托鳥去豈為聴</hi>燕子銜泥濕不妨<hi>爾雅燕燕乙也陶隱居本草紫胸輕小者是越</hi>
<hi>燕胸斑黑聲大是胡燕薛道衡詩空梁落燕泥古詩思為雙飛燕銜泥巢君屋夏侯湛賦銜泥搆巢營居傳桷</hi>
飛閣巻簾圖畫裏<hi>崔駰七依丹柱雕楹飛閣層樓東京賦飛閣神行莫我能形劉孝綽詩虹</hi>
<hi>霓拖飛閣古樂府巻簾天自髙海水揺空綠梁簡文帝詩正衣還向鏡迎春試巻簾庾信文玉門亭障無勞圖</hi>
<hi>畫</hi>虚無只少對瀟湘<hi>後漢書乗飈忽兮馳虚無司馬相如賦乗虚無與神俱曹植詩朝逰</hi>
<hi>江北岸夕宿瀟湘沚謝朓詩洞庭張樂地瀟湘帝子逰</hi>
<pb n="KR4h0145_WYG_027-18a"/>
　　劉長卿<lb/>
　　　漢陽獻李相公<hi>三國志魏初定荆州屯漢陽以為重鎮唐書地理志鄂州江夏</hi>
　　　　<hi>郡漢陽縣名勝志漢水在漢陽府城北</hi>
退身髙卧楚城幽<hi>老子功成名遂身退天之道晉書謝安傳髙卧東山又陶潛傳夏月虚閑</hi>
<hi>髙卧北窓之下左傳楚國方城以為城漢水以為池</hi>獨掩閑門漢水頭<hi>張說詩忽聞有嘉客</hi>
<hi>躧歩出閑門南史袁粲傳席門常掩三徑裁通陶𢎞景尋山誌荆門晝掩蓬户夜開</hi>春草雨中行<lb/>
逕沒<hi>江淹賦春草碧色謝靈運詩萋萋春草繁莊子春雨日時草木怒生梁武帝詩翻徃雨中然曹植詩</hi>
<hi>側足無行逕荒疇不復田</hi>暮山江上巻簾愁<hi>梁簡文帝詩偃盖暮山虹何遜詩天暮逺山青</hi>
<pb n="KR4h0145_WYG_027-18b"/>
<hi>江淹賦臨江上之斷山何遜詩珠簾旦且巻</hi>幾人猶憶孫宏閣<hi>梁昭明太子詩故箏猶可</hi>
<hi>惜應度幾人邊漢書公孫宏傳宏自起徒歩數年至宰相封侯於是起客館開東閤以延賢人與叅謀議注閤</hi>
<hi>者小門也東向開之避當庭門而引賔客以别于掾史官属也爾雅小閨謂之閤孫逖詩開閤寵平津</hi>百<lb/>
口同乗范蠡舟<hi>後漢書趙岐傳岐賣餅北海市中孫嵩見岐察非常人宻問曰我北海孫賔石</hi>
<hi>闔門百口勢能相濟詩二子乗舟汎汎其景史記越世家范蠡事越王勾踐報㑹稽之恥以為大名之下難以</hi>
<hi>乆居乃装其輕實珠玉自與其私徒属乗舟浮海以行</hi>早晚却還丞相印<hi>詩夜如何其箋</hi>
<hi>此宣王以諸侯将朝夜起曰夜如何其問早晚之辭蔡君知詩車鳴丞相來史記蘇秦傳使我有洛陽負郭田</hi>
<hi>二頃豈能佩六國相印乎</hi>十年空被白雲留<hi>木蘭詞壮士十年歸陶潛詩青松夾路生白雲</hi>
<pb n="KR4h0145_WYG_027-19a"/>
<hi>宿簷端北山移文白雲誰侣陶𢎞景詩山中何所有嶺上多白雲梁簡文帝詩神通七星變貌逐五雲留</hi>
　　錢起<lb/>
　　　登劉賔客髙齋<lb/>
能以功成踈寵位<hi>老子功成而不居潛夫論寵位不足以尊我而卑賤不足以卑已</hi>不<lb/>
将心賞負雲霞<hi>謝靈運詩序天下良辰美景賞心樂事四者難并謝朓詩文奏方盈前懐人去</hi>
<hi>心賞謝靈運詩林壑斂暝色雲霞收夕霏鮑照書西南望廬山峯與辰漢連接上常積雲霞雕錦縟</hi>林間<lb/>
客散孫宏閣<hi>孫綽賦朱閣玲瓏于林間玉堂隂映于髙隅梁元帝詩林間花欲然竹徑露初圓盧</hi>
<hi>照鄰詩客散同秋葉</hi>城上山宜綺季家<hi>王筠詩棲烏城上返晚雀林中度庾信詩日晚荒城</hi>
<pb n="KR4h0145_WYG_027-19b"/>
<hi>上蒼茫餘落暉史記留侯世家四人年皆八十有餘鬚眉皓白衣冠甚偉上恠之問曰彼何為者四人前對各</hi>
<hi>言名姓曰東園公用里先生綺里季夏黄公班固賦榮期綺季此焉快心</hi>蝴蝶晴連池岸草<lb/>
<hi>列子烏足之根為蠐螬其葉為蝴蝶莊子昔者荘周夢為蝴蝶栩栩然蝴蝶也張協詩借問此何時蝴蝶飛南</hi>
<hi>園謝靈運詩池塘生春草梁元帝詩裂紈依岸草</hi>黄鸝晚出栁園花<hi>髙隱傳戴顒春日攜</hi>
<hi>雙柑斗酒人問何之曰往聽黄鸝聲耳謝靈運詩園栁變鳴禽王勃詩新芳花栁徧</hi>日陪鯉也趨<lb/>
文苑<hi>論語嘗獨立鯉趨而過庭沈佺期詩千春奉休歴分禁喜趨陪後漢書文苑傳上下二巻文心雕龍</hi>
<hi>後漢才林可叅西京晉世文苑足儷鄴都</hi>誰道門生隔絳紗<hi>晉書陶潛傳素有脚疾向乗籃</hi>
<hi>輿乃令一門生二兒共轝之後漢書馬融傳融逹生任性不拘儒者之節常坐髙堂施絳紗帳前授生徒後列</hi>
<pb n="KR4h0145_WYG_027-20a"/>
<hi>女樂邢邵文踟蹰緹衮絳帳韋編</hi>
　　　上中書李侍郎<lb/>
爽氣朝來萬里清<hi>晉書王徽之傳西山朝來致有爽氣鮑照詩寒律驚窮蹊爽氣起喬木張</hi>
<hi>載詩十日出暘谷弭節馳萬里劉繪詩朝雲萬里色楚辭泬寥兮天髙而氣清陶潛詩清氣澄餘滓杳然天界</hi>
<hi>髙</hi>慿髙一望九愁輕<hi>史記孔子世家有所怡然髙望而逺志焉蔡琰詩登髙逺眺望庾信</hi>
<hi>詩離關一長望梁簡文帝詩逍遥臨四注兼持散九愁</hi>不知鳳詔霖初霽<hi>梁元帝文兩升</hi>
<hi>鳳詔三侍龍樓書若大旱用汝作霖雨左傳凡雨自三日以往為霖蕭子雲詩泬寥晚霖霽重疊晴雲新何遜</hi>
<hi>詩振衣喜初霽褰裳對晚晴</hi>但覺堯天日轉明<hi>論語巍巍乎唯天為大唯堯則之史記堯</hi>
<pb n="KR4h0145_WYG_027-20b"/>
<hi>紀其仁如天其智如神楞嚴經彼太虛空日照則明雲屯則暗王融詩長為南山固永與朝日明</hi>四野<lb/>
山河通逺色<hi>阮籍詩登髙臨四野北望青山阿史記項羽紀關中阻山河四塞文中子子登雲中</hi>
<hi>之城望龍門之關曰壮哉山河之固陶潛詩書誓山河啓土開封薛道衡詩髙天澄逺色秋氣入蟬聲</hi>千<lb/>
家砧杵動秋聲<hi>說苑景公令吏致千家之縣于晏子古子夜秋歌佳人理寒服萬結砧杵勞何</hi>
<hi>遜詩砧杵鳴四鄰劉孝威詩妖姬含怨情織素起秋聲蕭慤詩山樹動秋聲</hi>遥想青雲丞相<lb/>
府<hi>孫綽天台山賦序何肯遥想而存之史記范睢傳須賈曰賈不意君能自致于青雲之上荀綽晉百官表</hi>
<hi>注漢丞相府門無闌不設鈴不警鼔言其深大濶逺無節限也蕭子顯詩丞相府中烏未飛</hi>何時開<lb/>
閣引書生<hi>庾信詩何時得雲雨後漢書道逢三書生</hi>
<pb n="KR4h0145_WYG_027-21a"/>
　　　宴王補闕城東小池<lb/>
王孫興至幽尋好<hi>楚辭王孫逰兮不歸春草生兮萋萋馬融賦游閒公子暇豫王孫王維詩</hi>
<hi>興来毎獨往周𢎞正詩幽尋属令弟依然歸舊舘</hi>芳草春深景氣和<hi>離騷何所獨無芳草</hi>
<hi>兮爾何懐乎故宇班固賦竹林果園芳草甘木楊炯賦日永春深殷仲文詩景氣多明逺風物自凄𦂳陶潛詩</hi>
<hi>氣和天惟澄班坐依逺流</hi>藥院愛隨流水入<hi>北史李元忠傳元忠雖處要任初不以物務干</hi>
<hi>懐園庭羅種果藥親朋尋詣必留連宴賞詩沔彼流水朝宗于海石崇序流水周于舎下蕭大圜書面修原而</hi>
<hi>帶流水</hi>山齋喜與白雲過<hi>南史謝舉傳舉宅内山齋捨以為寺泉石之美殆若自然徐陵</hi>
<hi>詩竹宻山齋冷荷開水殿香庾信詩洞靈開靜室雲氣滿山齋詩英英白雲謝靈運詩春晚緑野秀巖髙白雲</hi>
<pb n="KR4h0145_WYG_027-21b"/>
<hi>屯古辭華山畿曲願君如行雲時時見經過</hi>猶嫌巢鶴窺人逺<hi>王維詩行隨拾栗猿歸對</hi>
<hi>巢松鶴祖詠詩簷前花覆地竹外鳥窺人世說支道林好鶴曰既有凌霄之姿何肯為人作耳目近玩</hi>不<lb/>
厭叢花對客多<hi>王勃詩小徑偏宜草空庭不厭花邱遲詩雜葉半藏蜻叢花半隱雀江總詩叢</hi>
<hi>花霽後發一鳥霧中来王維詩野花愁對客泉水咽迎人</hi>醉来倚玉無餘事<hi>世說魏明帝使</hi>
<hi>后弟毛曾與夏侯㤗初並坐時人謂蒹葭倚玉樹戰國策陳軫謂犀首曰公何好飲也曰無事也王筠樂府小</hi>
<hi>婦獨無事當軒理清曲</hi>目送歸鴻笑復歌<hi>嵇康詩目送歸鴻手揮五絃謝朓詩停琴佇凉</hi>
<hi>月滅燭聽歸鴻易林終年卒嵗樂以笑歌何遜詩笑歌自侈靡</hi>
　　　幽居春暮書懐<lb/>
<pb n="KR4h0145_WYG_027-22a"/>
自笑鄙夫多野性<hi>杜甫詩自笑狂夫老更狂論語有鄙夫問於我空空如也謝靈運詩中為</hi>
<hi>天地物今成鄙夫有張說詩野失巢由性</hi>貧居數畝半臨湍<hi>陸雲賦于是貧居之士喟爾相</hi>
<hi>與而俱歎庾信賦余有數畝弊廬寂寞人外古樂府白石郎臨江居謝靈運賦逺隄兼陌近流開湍</hi>谿雲<lb/>
雜雨来茅屋<hi>梁元帝詩溪雲連陣合却月半山空孔範詩能感荆王夢陽臺雜雨歸左傳清廟茅</hi>
<hi>屋大路越席晉書羅含傳含轉州别駕以廨舎諠擾于城西池小洲上立茅屋伐木為材織葦為席而居</hi>山<lb/>
雀将雛到藥欄<hi>鮑照詩荒徑馳野鼠空庭聚山雀應璩詩言是鳳将雛成公綏賦似鴻雁之将</hi>
<hi>雛羣鳴號乎沙漢庾肩吾詩向嶺分花徑隨階轉藥欄</hi>仙籙滿牀閑不厭<hi>徐陵書金繩玉</hi>
<hi>版受謁帝之符龍駕霓裳處仙宫之籙瀨鄉記老子母碑云老子抱持仙籙玉簡金字編以白銀紀善綴惡庾</hi>
<pb n="KR4h0145_WYG_027-22b"/>
<hi>信詩逰仙半壁畫隱士一床書禮記淡而不厭易林經棗整冠意盈不厭劉楨詩于心有不厭</hi>隂符在<lb/>
篋老羞㸔<hi>戰國策蘇秦說秦王書十上而說不行去秦而歸乃夜發書陳篋數十得太公隂符之謀</hi>
<hi>伏而誦之左傳燭之武曰臣之壮也猶不如人今老矣無能為也已</hi>更憐童子宜春服<hi>論語</hi>
<hi>暮春者春服既成冠者五六人童子六七人左思賦習歩頓以升降御春服而逍遥庾信啓青衿宜襲書生無</hi>
<hi>廢學之詩春服既成童子得雩沂之舞</hi>花裏尋師到杏壇<hi>王融詩絲中傳意緒花裏寄春</hi>
<hi>情後漢書李固傳少好學嘗歩行尋師不逺千里梁昭明太子七月啓懐經問道不遇披雲負笈尋師罕逢見</hi>
<hi>日莊子孔子逰乎惱帷之林休坐乎杏壇之上弟子讀書孔子絃歌鼓琴</hi>
　　　和慕容法曹尋漁者寄城中故人<lb/>
<pb n="KR4h0145_WYG_027-23a"/>
孤烟一㸃緑溪湄<hi>范雲詩江干逺樹浮天末孤烟起庾信詩野戍孤烟起春山百鳥啼蕭子</hi>
<hi>良書仲将之墨一㸃如漆王湄粲詩列車息衆駕相伴緑水</hi>漁父幽居即舊基<hi>屈原漁父漁父</hi>
<hi>筦爾而笑鼔枻而去禮記幽居而不淫謝靈運詩曩基即先築故池不更穿</hi>饑鷺不驚収釣<lb/>
處<hi>古樂府鷺何食食茄下晉書張駿傳姑臧謡曰鴻從南来雀不驚庾信賦蟬有翳兮不驚雉無羅兮何懼</hi>
<hi>隂鏗詩林寒正下葉釣晚欲収綸</hi>閑麛應乳負暄時<hi>爾雅鹿牡麚牝麀其子麛書鳥獸孳</hi>
<hi>尾傳乳化曰孳交接曰尾庾信賦鳥毛徒覆獸乳空含列子宋田父自曝于日顧謂其妻曰負日之暄人莫知</hi>
<hi>者以獻吾君将有重賞</hi>茅齋對雪開樽好<hi>南齊書劉善明傳質素不好聲色所居茅齋斧</hi>
<hi>木而已張九齡詩忽對林亭雪瑶花處處開劉峻金華山棲志班荆林下陳尊置酌</hi>稚子焚枯飯<lb/>
<pb n="KR4h0145_WYG_027-23b"/>
客遲<hi>陶潛歸去來辭僮僕歡迎稚子候門庾信詩稚子還羞出驚妻倒閉門任昉表折芰燔枯此焉自足</hi>
勝事宛然懐抱裏<hi>南史齊竟陵王子良傳子良少有清問禮才好士善立勝事司馬相如賦</hi>
<hi>有女獨處宛然在床王羲之蘭亭序或取諸懐抱晤言一室之内謝靈運賦哲人不存質懐誰抱謝朓詩物色</hi>
<hi>盈懐抱方駕娯耳目</hi>頃來新得謝公詩<hi>南齊書謝朓傳朓為齊隨王子隆鎮西功曹長五言</hi>
<hi>詩沈約常云二百年來無此詩也李白詩朝吟謝公詩</hi>
　　韓翃<lb/>
　　　送王光輔歸青州兼寄儲侍御<hi>書海岱惟青州明一統志山東</hi>
　　　　<hi>青州府唐初為青州後改北海郡乾元初復為青州</hi>
<pb n="KR4h0145_WYG_027-24a"/>
幾囬奏事建章宫<hi>周禮太僕掌諸侯之復逆注復奏事也逆謂受下奏史記汲黯傳汲黯前</hi>
<hi>奏事上不冠望見黯避帳中使人可其奏漢書宣帝紀自丞相以下各奉職奏事以傳奏其言考試功能又武</hi>
<hi>帝紀太初元年二月起建章宫又郊祀志武帝起建章宫千門萬户周三十里徐陵詩因来入建章</hi>聖主<lb/>
偏知漢将功<hi>後漢書第五倫傳每讀詔書常歎息曰此聖主也一見决矣王褒聖主得賢臣頌遇</hi>
<hi>明君遭聖主何晏賦坐髙門之側堂彰聖主之威神鮑照詩擁旄為漢将汗馬出長城</hi>身著紫衣<lb/>
趨闕下<hi>左傳良夫乗裏甸兩牡紫衣狐裘管子桓公好服紫衣齊人尚之五素而易一紫史記封禪書</hi>
<hi>新垣平使人持玉杯上書闕下獻之論衡麒麟須獻乃達闕下班固詩上書詣闕下思古歌雞鳴</hi>口啣<lb/>
丹詔出關東<hi>鄴中記有詔書啣木鳳口中放數百丈緋繩廻轉飛下後漢書虞詡傳關東出相劉</hi>
<pb n="KR4h0145_WYG_027-24b"/>
<hi>長卿詩鬬雞過渭北走馬向關東</hi>蟬聲驛路秋山裏<hi>杜甫詩蟬聲集古寺鳥影度寒塘孔</hi>
<hi>稚圭文馳烟驛路勒移山庭</hi>草色河橋落照中<hi>江淹詩草色斂窮水木葉變呉川王僧孺</hi>
<hi>文霜銷草色風揺樹影庾信詩歸鞍畏日晚爭路上河橋王褒詩初春麗景鶯欲嬌桃花流水沒河橋梁簡文</hi>
<hi>帝詩宻房寒日晚落照度空窓</hi>逺憶故人滄海别<hi>古詩相去萬餘里故人心尚爾世說王右</hi>
<hi>軍既去官與東土人士營山水弋釣之娯逰東中諸郡名山泛滄海呉均詩執以代疏麻長貽故人别</hi>當<lb/>
年好躍五花驄<hi>宋書張緒傳蜀栁數株枝條甚長武帝常賞玩咨嗟曰此楊栁風流可愛似張</hi>
<hi>緒當年時李白詩五花馬千金裘杜甫髙都䕶驄馬行五花散作雲滿身萬里方㸔汗流血名畫要録開元内</hi>
<hi>廐有飛黄照夜浮雲五花之乗後漢書桓典為侍御史常乗驄馬京師語曰行行且止避驄馬御史</hi>
<pb n="KR4h0145_WYG_027-25a"/>
　　　題張逸人園林<lb/>
藏修不復見時人<hi>禮記君子之於學也藏焉修焉息焉遊焉後漢書逸民傳法真字髙卿友</hi>
<hi>人郭正稱之曰法真名可得聞身難得而見世說頋歡字景怡晚節服食不與人通</hi>愛此雲山奉<lb/>
養真<hi>宋書謝靈運傳郡有名山水靈運素所愛好杜甫詩京洛雲山外陶潛詩養真衡茅下庶以善自名</hi>
露色㸃衣孤嶼曉<hi>鮑照詩露色染春草泉源潔氷苔謝靈運詩孤嶼媚中川梁簡文帝賦月</hi>
<hi>露澄曉風栁悲暮</hi>花枝妨㡌小園春<hi>劉孝威詩隔墻花半隱猶見動花枝張正見詩暗開</hi>
<hi>脂粉弄花枝庾信賦簷直倚而妨㡌户平行而礙眉梁元帝詩欲道春園趣復道春時人王績詩琴伴前庭月</hi>
<hi>酒勸後園春</hi>時携幼稚諸峯上<hi>禮記長者與之提携則兩手奉長者之手揚雄賦匪惟幼</hi>
<pb n="KR4h0145_WYG_027-25b"/>
<hi>稚嬉戲土砂陶潛歸去來辭序幼稚盈室缾無儲粟</hi>閑濯眉鬚一水濵<hi>孟子滄浪之水清兮</hi>
<hi>可以濯我纓後漢書趙壹傳美須豪眉望之甚偉化源記田鸞服栢葉眉鬚紺緑後成仙稱栢葉仙人王羲之</hi>
<hi>詩仰觀碧天際俯瞰綠水濵江淹詩若作商人客寄謝丹水濵</hi>興罷歸來還對酌<hi>晉書王徽</hi>
<hi>之傳憶戴逵在剡夜乗小船詣之造門不前而反曰本乗興而来興盡而返陶潛歸去來辭歸去來兮田園将</hi>
<hi>蕪胡不歸孟浩然詩開襟成歡趣對酌不能罷</hi>茅簷掛著紫荷巾<hi>陶潛詩襤䄛茅檐下未足</hi>
<hi>為高棲案檐同簷庾信詩谷寒已吹律檐空更剪茅隂鏗詩茅簷下亂滴北齊書祖鴻勲傳與陽休之書曰把</hi>
<hi>臂入林挂巾垂枝蕭子雲詩惆悵惜荷巾</hi>
　　　送康洗馬歸滑州<hi>元和郡縣志滑州本春秋時衛地戰國属魏秦初置東郡</hi>
<pb n="KR4h0145_WYG_027-26a"/>
　　　　<hi>天寳元年改名滑州</hi>
腰佩雕弓漢射聲<hi>陳子昂詩腰佩騂角弓詩敦弓旣堅注敦弓畫弓也敦與雕同辛徳源詩</hi>
<hi>雕弓韜六鈞漢書百官表射聲校尉掌待詔射聲士</hi>東歸銜命見雙旌<hi>詩我東曰歸陳子昂</hi>
<hi>詩東歸在洛陽漢書孫寳傳臣幸得銜命奉使職在刺舉阮籍書銜命聘享則專對之才唐書百官志節度使</hi>
<hi>觀察使辭日賜雙旌雙節</hi>青絲玉勒康侯馬<hi>古樂府青絲繫馬尾庾信賦控玉勒而揺星薛</hi>
<hi>道衡詩卧驅飛玉勒易晉康侯用錫馬蕃庶晝日三接</hi>孟水金堤滑伯城<hi>水經河水又東</hi>
<hi>注滑臺城酈道元注城下有延津一名孟水又名靈昌津元和志延津即靈昌津也左傳鄭太叔収貳以為己</hi>
<hi>邑至于廩延又魏武救劉延至延津皆此津也後趙石勒伐劉曜至河渚不得渡因風結氷而渡因改靈昌津</hi>
<pb n="KR4h0145_WYG_027-26b"/>
<hi>漢書溝洫志金堤在東郡白馬界括地志金堤在滑城南二十三里一名千里堤又元和志古滑臺城滑氏之</hi>
<hi>壘衛靈公增以為城城甚髙峻</hi>臘雪夜㸔宜縱飲<hi>史記秦惠文公十二年初臘始皇三十一</hi>
<hi>年更名曰嘉平辛徳源詩雪夜愁烽濕杜審言詩愁人獨夜㸔杜甫詩縱飲久拚人共棄</hi>寒蕪晝獵<lb/>
不妨行<hi>杜甫詩寒蕪際碣石李白詩淮南少年逰俠客白日毬獵夜擁擲古樂府行行且游獵</hi>懐<lb/>
君又隔千山逺<hi>陳子昂詩懐君萬里别李白詩鄉路逺山隔宋之問詩千山萬水分鄉縣謝靈</hi>
<hi>運詩杪秋行逺山山逺行不近</hi>别後春風百草生<hi>駱賔王詩别後能相憶淮南子春風至則</hi>
<hi>甘雨降生育萬物陶潛詩春風扇微和大戴禮孟春氷泮百草權輿古詩東風揺百草杜甫詩春泥百草生</hi>
　　韋應物<lb/>
<pb n="KR4h0145_WYG_027-27a"/>
　　　自鞏洛舟行入黄河即事寄府縣僚友<hi>漢書地理志河</hi>
　　　　<hi>南郡鞏縣東周所居一統志洛水源出陕西冡嶺山東流經鞏縣入于河</hi>
夾水蒼山路向東<hi>史記楚發兵拒呉夾水陣張華上已篇夾水布長茵一統志蒼山在衛輝</hi>
<hi>府西北四十里上有龍潭多産珉石顔延之詩謁帝蒼山蹊王績詩為向東蹊道人來路漸賒</hi>東南山<lb/>
豁大河通<hi>水經注蒼山一名蒼峪山蒼水出焉東南流潛入地中又東南復出至道元村合清水入</hi>
<hi>河杜甫詩山豁何時斷一統志黄河自山西垣曲縣東流經濟源孟温三縣界入河南鞏縣班固賦遂超大河</hi>
<hi>跨北嶽立髙邑建都河洛水經注禹鑿砥柱以通河流</hi>寒樹依微逺天外<hi>呉均書夾峯髙</hi>
<hi>山皆生寒樹江淹詩白日隱寒樹梁簡文帝詩照日乍依微張正見詩長榆接逺天宋玉賦木仆山還漫若天</hi>
<pb n="KR4h0145_WYG_027-27b"/>
<hi>外</hi>夕陽明滅亂流中<hi>爾雅山西曰夕陽疏暮乃見日故曰夕陽梁簡文帝文夕陽斜映俱</hi>
<hi>成拂鏡之暉宋之問詩夕陽黯晴暮山翠互明滅沈約詩雲華乍明滅白帖趙炳嘗臨水求渡船人不應之乃</hi>
<hi>張盖呼風亂流而渡鮑照詩亂流灇大壑</hi>孤村幾嵗臨伊岸<hi>孟浩然詩孤烟村際起郎士元</hi>
<hi>詩蘭橈幾嵗歸漢書地理志河南郡有伊洛瀍謂之三川一統志伊水源出盧氏縣悶頓嶺流經嵩縣洛陽偃</hi>
<hi>師縣界入於洛水王勃詩樓臺臨絶岸</hi>一雁初晴下朔風<hi>梁簡文帝詩一雁聲嘶何處歸</hi>
<hi>庾信賦蘇武之一雁空飛王胄詩初晴物候凉駱賔王詩宿雁下蘆洲張說詩朔風吹飛雁</hi>為報洛<lb/>
橋逰宦侣<hi>沈佺期詩為報寰中百川水元和志洛水穚隋煬帝建用大船連以鐵鎻南北夾起四樓</hi>
<hi>貞觀中始甃石為岸庾肩吾啓前枕洛橋薄昭書逰宦事人陸機詩逰宦久不歸</hi>扁舟不繫與<lb/>
<pb n="KR4h0145_WYG_027-28a"/>
心同<hi>史記貨殖傳范蠡乗扁舟庾信賦吹落葉之扁舟老子汎若不繫之舟岑参詩應物雲無心逢時舟</hi>
<hi>不繫江總詩還同不繫舟</hi>
　　郎士元<lb/>
　　　酬王季友題半日村别業兼呈李明府<hi>全唐詩話王季</hi>
　　　　<hi>友河南人博極羣書豫章太守引為賔客</hi>
村映寒原日已斜<hi>王維詩獵火燒寒原庾信春賦百丈山頭日欲斜喬知之詩斜日散餘暉</hi>
烟生宻竹早歸鴉<hi>唐太宗詩烟生遥岸隱謝靈運詩宻竹使逕迷何遜詩風聲動宻竹又昬</hi>
<hi>鴉接翅歸</hi>長溪南路當羣岫<hi>任昉詩長溪水東舎劉楨賦望南路之遐修潘岳詩南路在伐</hi>
<pb n="KR4h0145_WYG_027-28b"/>
<hi>柯呉均書羣岫含雲深溪蓄翠</hi>半景東鄰照數家<hi>江淹賦經半景若九春易東鄰殺牛不如</hi>
<hi>西鄰之禴祭實受其福庾肩吾啓池通西舎之流窓映東鄰之棗孟浩然詩水竹數家連</hi>門通小徑<lb/>
連芳草<hi>杜甫詩金盤小徑通王勃詩小徑偏宜草李頎詩彭蠡湖連芳草春陶潛桃花源記芳草鮮美</hi>
<hi>落英繽紛</hi>馬飲春泉踏淺沙<hi>左傳飲馬于河莊子馬在陸則食草飲水薛道衡碑春泉如醴</hi>
<hi>出自京師庾信詩春泉下玉溜祖詠詩淺沙平有路</hi>欲待主人林上月<hi>宋之問詩孤興欲待</hi>
<hi>誰待此湖上月班固賦有西都賔問于東都主人王維詩看竹何須問主人韋應物詩林月亦娟娟</hi>還思<lb/>
潘岳縣中花<hi>白帖潘岳字安仁嘗為河陽令遍植桃李人號為河陽一縣花</hi>
　　盧綸<lb/>
<pb n="KR4h0145_WYG_027-29a"/>
　　　詶暢當尋嵩岳麻道士見寄<lb/>
聞逐樵夫閑看棋<hi>王維詩欲投人處宿隔水問樵夫庾信詩樵客值圍棋方輿勝覽爛柯山</hi>
<hi>乃青霞第八洞天晉樵者王質入此山見橋下二童子對奕以所持斧置坐而觀童子指示之曰汝斧柯爛矣</hi>
<hi>歸見鄉閭已及百嵗云</hi>忽逢人世是秦時<hi>庾信歩虚詞自此逢何世潘岳賦放曠乎人間</hi>
<hi>之世陶潛桃花源記先世避秦時亂率妻子邑人来此絶境</hi>開雲種玉嫌山淺<hi>顔延之詩</hi>
<hi>仰視月開雲搜神記羊公雍伯性篤孝葬父母於終山遂家焉山髙無水公作義漿于坂頭有一人就飲以一</hi>
<hi>斗石子與之云玉當生其中言畢不見乃種其石子得白璧五雙以聘徐氏女其地名曰玉田庾信詩春山種</hi>
<hi>玉榮</hi>渡海傳書怪鶴遲<hi>李白詩長風吹月渡海來錦帶書仙家以鶴傳書白雲傳信禇載詩</hi>
<pb n="KR4h0145_WYG_027-29b"/>
<hi>惟教鶴探丹邱信韓翃詩莫怪尺書遲</hi>隂洞石牀微有字<hi>杜甫詩主家隂洞細烟霧潘岳</hi>
<hi>關中記嵩髙山石室十餘孔有石牀池水飲食之具嵩高記蝌斗巖在山之東漢張芝於此巖中獲蝌斗書</hi>
古壇松樹半無枝<hi>皇甫冉詩莓苔封古壇玉策記千載松樹枝葉四邊披起上柯不長望而</hi>
<hi>視之有如偃盖庾信詩栢谷移松樹魯連子松樅髙千仞而無枝張華詩松生壠坂上百尺下無枝</hi>煩君<lb/>
逺示青囊籙<hi>晉書郭璞傳有郭公者精于卜筮璞從之受業公以青囊中書九巻與之</hi>願得<lb/>
相從一問師<hi>李白詩欣然願相從鮑照詩從師入逺岳庾信詩有道得從師</hi>
　　于鵠<hi>大歴貞元間詩人也隱居漢陽嘗為諸府從事</hi>
　　　公子行<hi>詩麟之趾振振公子</hi>
<pb n="KR4h0145_WYG_027-30a"/>
少年初拜大長秋<hi>古樂府少年新得意蘇頲詩紫紱名初拜漢書百官公卿表将行秦官景</hi>
<hi>帝中六年更名大長秋或用中人或用士人應劭注皇后卿也師古注秋者収成之時長者恒乆之義故以為</hi>
<hi>皇后官名</hi>半醉垂鞭見列侯<hi>庾信詩酒醺人半醉李白詩薄暮垂鞭醉酒歸史記髙祖紀六</hi>
<hi>年論功與諸列侯剖符行封</hi>馬上抱雞三市鬬<hi>北史潘徽傳徽為隋王俊學士嘗從俊朝</hi>
<hi>京師在塗令徽于馬上為賦曹植名都篇鬬雞東郊道走馬長楸間徐彦伯詩鬬雞香陌行春倦周禮大市日</hi>
<hi>昃而市百族為主朝市朝時而市商賈為主夕市夕時而市販夫販婦為主疏市雜聚之處因其便而分為三</hi>
<hi>時之市也左思賦廓三市而開㕓</hi>袖中攜劍五陵逰<hi>古詩袖中有短書崔宗之詩袖有匕</hi>
<hi>首劍漢書原渉傳郡國諸豪及長安五陵諸為氣節者皆歸慕之應劭注五陵謂長陵安陵陽陵茂陵昭陵也</hi>
<pb n="KR4h0145_WYG_027-30b"/>
<hi>班固賦南望杜覇北望五陵盧思道詩越史長懐寳劍逰</hi>玉簫金管迎歸院<hi>三十國春秋凉</hi>
<hi>州有赤玉簫白玉笛江淹表結象弭于前衡奏金管于後陣李白詩玉簫金管坐兩頭杜甫詩歸院栁邊迷</hi>
錦袖紅粧擁上樓<hi>杜甫詩霜雪廽光避錦䄂粧臺記隋文宫中梳九真髻紅粧謂之桃花面</hi>
<hi>張說詩十五紅粧侍綺樓王昌齡詩春日凝粧上翠樓</hi>更向苑西新買宅<hi>皇甫冉詩途從</hi>
<hi>御苑西南史吕僧珍傳宋季雅市宅居僧珍宅側僧珍問價季雅曰一百萬買宅千萬買鄰</hi>月波春水<lb/>
入門流<hi>漢書郊祀志月穆穆以金波獨孤及文賦詩于月波江淹賦春水綠波樓頴詩伊水入門流</hi>
　　竇鞏<lb/>
　　　南陽道中作<hi>漢書地理志南陽郡秦置属荆州唐書地理志山南道鄧州南陽郡</hi>
<pb n="KR4h0145_WYG_027-31a"/>
　　　　<hi>縣南陽一統志南陽府戰國属韓秦取韓地自江漢以北置南陽郡治宛以其在中國之</hi>
　　　　<hi>南而居陽地故曰南陽</hi>
東風雨洗順陽川<hi>禮記孟春之月東風解凍楚辭東風飄飄兮神靈雨傅休奕賦東風穆而</hi>
<hi>扇路劉義恭賦雨濛濛而洗莖陶潛詩微雨洗髙林一統志南陽府内鄉縣在鄧州西一百三十里晉属順陽</hi>
<hi>郡</hi>蜀錦花開緑草田<hi>魏志文帝賜羣臣曰前後得蜀錦殊不相似山謙之丹陽記歴代尚</hi>
<hi>未有錦而成都獨稱妙故三國時魏則市於蜀呉亦資西蜀至是始乃有之李爽詩春至花如錦庾信賦重重</hi>
<hi>碎錦片片真花梁簡文帝賦乍開花而傍巘梁宣帝詩開花無異色梁昭明太子七啓碧樹初蕋緑草含滋</hi>
彩雉鬬時頻駐馬<hi>傅休奕雉賦播五彩之繁縟列異傳穆公發徒大獵得雌雉化為石置汧</hi>
<pb n="KR4h0145_WYG_027-31b"/>
<hi>渭之間石至文公祠之名陳寳雄飛南集今南陽雄縣即其地也南越志曾城縣多山雞利距善鬬世以家雞</hi>
<hi>鬬之則可擒也魏文帝賦序駐馬書鞭作臨渦之賦庾信詩逢花駐馬看</hi>酒旗翻處亦留錢<lb/>
<hi>春秋元命苞酒旗主上尊酒所以侑神也韓子宋人有沽酒懸幟甚髙斗概甚平曹植賦仰酒旗之景曜謝朓</hi>
<hi>詩川長别管思地逈翻旗迥晉書阮脩傳嘗歩行以百錢挂杖頭至酒店便獨酣暢列仙傳酒客梁市上酒家</hi>
<hi>客也作酒常美日得萬錢典論孝靈帝末斗酒至千錢</hi>新晴日照山頭雪<hi>謝靈運賦望新</hi>
<hi>晴於落日易日月得天而能乆照淮南子月照其夜日照其晝王胄雨晴詩夕景照山莊紫騮馬歌辭髙髙山</hi>
<hi>頭樹風吹落葉去謝莊賦積素未虧白日朝鮮燦兮若燭龍<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>曜照崑山</hi>薄暮人爭渡口船<lb/>
<hi>廣韻日将落曰薄暮梁簡文帝賦巖薄暮而雲披謝朓賦歸來薄暮聊以永年左傳中軍下軍爭舟庾信賦擁</hi>
<pb n="KR4h0145_WYG_027-32a"/>
<hi>河橋而爭渡杜甫詩渡口下絶岸岑參詩關雲迎渡船</hi>早晚到家春欲盡<hi>詩夜如何其箋</hi>
<hi>夜如何其問早晚之辭許天正詩龍湖膏澤下早晚徧枯窮晉書劉驎之傳桓冲聞其名請為長史固辭冲嘗</hi>
<hi>到其家驎之曰當先詣家君冲大愧王融詩春盡風颯颯庾信詩夏餘花欲盡</hi>今年寒食月初<lb/>
圓<hi>蕭子顯詩三六前年暮四五今年朝周禮司烜氏仲春以木鐸脩火禁於國中荆楚嵗時紀去冬節一百</hi>
<hi>五日即有疾風甚雨謂之寒食宋孝武帝詩曖曖月初明劉孝威詩今夜月輪圓</hi>
　　戴叔倫<lb/>
　　　寄萬徳躬故居<lb/>
日暮山風吹女蘿<hi>左傳日云暮矣寡君須矣沈約詩佇立日已暮栁惲詩山風起寒木野雀</hi>
<pb n="KR4h0145_WYG_027-32b"/>
<hi>亂秋榛梁昭明太子詩行使流風吹詩蔦與女蘿施于松柏傳女蘿兎絲松蘿也屈原九歌若有人兮山之阿</hi>
<hi>衣薜荔兮帶女蘿</hi>故人舟楫定如何<hi>古詩悵然逺相望知是故人來陶潛詩故人賞我趣</hi>
<hi>挈壺相與至梁武帝詩舟楫互容與范雲詩海西舟楫斷雲南烟霧通詩如何如何忘我實多梁元帝賦相</hi>
<hi>思相望路逺如何</hi>吕仙祠下寒砧急<hi>沈既濟枕中記開元七年道士有吕翁者得神仙術</hi>
<hi>行邯鄲道中息邸舎一統志邯鄲縣吕仙祠唐開元中道士吕翁遇少年盧生以枕授生生枕之夢娶崔氏女</hi>
<hi>舉進士歴官至中書令年八十及寤顧翁在傍主人炊黄粱猶未熟後人為立吕仙祠李頎詩四隣見疎木萬</hi>
<hi>井度寒砧謝朓詩秋夜促織嗚南鄰搗衣急</hi>帝子閣前秋水多<hi>謝朓詩洞庭張樂地瀟湘</hi>
<hi>帝子游江淹詩北渚有帝子蕩瀁不可期一統志滕王閣在南昌府城西唐髙祖子元嬰都督洪州時建閣成</hi>
<pb n="KR4h0145_WYG_027-33a"/>
<hi>命至封為滕王因名其閣莊子秋水時至百川灌河晉書阮籍傳贊秋水揚波春雲斂映</hi>閩海風塵<lb/>
鳴戍鼓<hi>漢書髙帝紀五年詔故粤王亡諸今以為閩越王又惠帝三年立閩越君摇為東海王注即今</hi>
<hi>泉州是其地一統志福建古閩越地東南都㑹連山距海張正見詩忘懐靜躁間自覺風塵逺庾信詩地中鳴</hi>
<hi>鼓角又戍樓鳴夕鼓劉孝綽詩隔山聞戍鼔傍浦喧棹謳</hi>江湖烟雨暗漁簑<hi>王筠碑形在江</hi>
<hi>湖心起祇鷲梁昭明太子啓青山暝而江湖逺庾信詩連雲雖有閣終欲想江湖宜都記郡西北有丹山霧起</hi>
<hi>如烟来朝必雨江淹詩復值烟雨散清隂帶山濃何遜詩行雨暗江流禮記季冬命漁師始漁廣韻蓑草名可</hi>
<hi>為雨衣李白詩相憶江南裏船中睡盖蓑</hi>何時醉把黄花酒<hi>庾信詩何時得雲雨復見翔寥</hi>
<hi>廓杜甫詩醉把茱茰仔細看禮記季秋之月菊有黄華成公綏菊頌緑葉黄華菲菲彧彧張協賦黄華浮觴酣</hi>
<pb n="KR4h0145_WYG_027-33b"/>
<hi>飲累日荆楚記九月九日佩茱萸食蓬餌飲菊花酒令人長夀</hi>聽爾南征長短歌<hi>江總賦敏</hi>
<hi>異季札之聽歌易南征吉志行也楚辭獻嵗發春兮汨吾南征唐書李泌傳泌年九嵗即賦長歌魏文帝燕歌</hi>
<hi>行短歌微吟不能長梁簡文帝詩短歌雖可裁縁情非霧糓</hi>
　　朱灣<lb/>
　　　尋隱者韋九山人於東溪草堂<lb/>
尋得仙源訪隱淪<hi>雲笈七籖福地第四曰東仙源第五曰西仙源王維桃源行春來徧是桃</hi>
<hi>花水不辨仙源何處尋新論天下神人五二曰隱淪郭璞賦納隱淪之列真挺異人乎精魄王維詩栁市南橋</hi>
<hi>訪隱淪</hi>漸來深處漸無塵<hi>王昌齡詩跳波沸崢嶸深處不可挹陸雲賦函夏無塵海外有</hi>
<pb n="KR4h0145_WYG_027-34a"/>
<hi>謐徐陵詩山寒微有雪石路本無塵</hi>初行竹裏唯通馬<hi>庾信詩歩轉行初進劉孝綽詩村中</hi>
<hi>望流水竹裏見攢枝張正見樂府路穿時容馬</hi>直到花間始見人<hi>蘇頲詩往往花間逢綵石</hi>
<hi>易行其庭不見其人王維桃源行坐看紅樹不知逺行盡青溪忽見人</hi>四面雲山誰作主<lb/>
<hi>范雲詩寒沙四面平梁簡文帝詩意惑東西水心迷四面雲漢書五行志雲起於山而彌於天王維桃源行峽</hi>
<hi>裏誰知有人事世中遥望空雲山</hi>數家烟火自為鄰<hi>劉長卿詩溪向數家通史記律書天</hi>
<hi>下殷富粟至十餘錢鳴雞吠犬烟火萬里可謂和樂者乎後漢書呉漢傳多樹幡旗使烟火不絶楚辭與㤗初</hi>
<hi>而為鄰梁元帝賦常與鄰徳而相隨恒與道而為</hi>路旁樵客何須問<hi>北史趙逸傳逸兄子琰過</hi>
<hi>路旁主人設羊羮琰辭不食劉楨詩輦車飛素盖從者盈路旁王僧孺文或蹲林卧石藉卉班荆不過野畯田</hi>
<pb n="KR4h0145_WYG_027-34b"/>
<hi>老漁父樵客庾信詩山精逢照鏡樵客值圍棋王維桃源行樵客初傳漢姓名居人未改秦衣服又驚聞俗客</hi>
<hi>爭來集競引還家問都邑</hi>朝市如今不姓秦<hi>隋書盧思道傳籠絆朝市且三十載劉峻詩我</hi>
<hi>思江海逰曾無朝市玩任昉詩得姓千乗同山林無朝市桃花源記自云先世避秦時亂率妻子邑人來此絶</hi>
<hi>境詩始者不如今云不我可徐陵詩雲霞一已絶寧辨漢将秦庾信詩駐馬來相問應知有姓秦</hi>
　　王建<lb/>
　　　贈王樞宻<hi>唐書宦者列傳王守澄元和中監徐州軍召還十五年與梁守謙韋元素</hi>
　　　　<hi>等冊立穆宗俄知樞宻院事全唐詩話建初為渭南尉值王樞宻者盡宗人之分然彼我</hi>
　　　　<hi>不均復懐輕謗之色曰吾弟所作宫詞天下皆誦於口禁掖深邃何以知之建為詩以贈</hi>
<pb n="KR4h0145_WYG_027-35a"/>
　　　　<hi>之乃脫其禍</hi>
先朝行坐鎮相隨<hi>舊唐書音樂志先朝作樂韜而未伸曹植書揚子雲先朝執㦸之臣耳白</hi>
<hi>居易詩十三行坐學調品禇亮詩莫言春稍晚自有鎮開花韻書鎮安之也曹植詩飛盖相追隨</hi>今上<lb/>
春宫見長時<hi>史記孝武帝紀今上封禪其後十二嵗而還徧於五岳四瀆竹書紀年周穆王居春</hi>
<hi>宫劉孝威詩明離信養徳能事畢春宫禮記年長以倍</hi>脫下御衣先賜著<hi>史記淮陰侯傳</hi>
<hi>漢王遇我甚厚衣我以其衣魏志華歆傳歆為司徒素清貧帝詔特賜御衣詩載衣之裳疏衣著之以裳徐君</hi>
<hi>蒨詩衣著一時新</hi>進來龍馬毎教騎<hi>唐書百官志進馬五人漢書禮樂志天馬來龍之媒</hi>
<hi>又百官公卿表太僕属官有龍馬令丞漢鐃歌芝為車龍為馬梁武帝樂府龍馬紫金鞍翠眊白玉羈淮南子</hi>
<pb n="KR4h0145_WYG_027-35b"/>
<hi>釣可以教騎騎可以教御</hi>長承宻㫖歸家少<hi>史記秦始皇紀長承聖治初學記漢律吏五日</hi>
<hi>得一下沐言休息以洗沐也書記所稱曰歸休漢書馮野王傳持虎符出界歸家</hi>獨奏邊機出<lb/>
殿遲<hi>漢書趙充國傳此全師保勝安邊之冊南史顔竣傳竣出入卧内斷决軍機說文主發謂之機又巧</hi>
<hi>術也變也要也宻也錢起詩醉客出花遲</hi>自是姓同親向說<hi>孟子姓所同也名所獨也江總</hi>
<hi>雜曲曲中唯聞張女調定有同姓可憐人</hi>九重爭得外人知<hi>楚辭君之門以九重庾信詩自</hi>
<hi>有南風曲還來吹九重晉書王羲之傳獻之工草𨽻謝安問曰君書何如君家尊答曰故當不同安曰外論不</hi>
<hi>爾答曰人那得知荀子曾子曰無内人之疎而外人之親杜甫詩宫中行樂秘少有外人知</hi>
　　　贈崔禮駙馬<lb/>
<pb n="KR4h0145_WYG_027-36a"/>
鳳皇樓閣連宫樹<hi>晉宫閣名洛陽有鳳皇樓王僧孺詩嬴女鳳皇樓漢姬柏梁殿爾雅釋宫</hi>
<hi>疏臺榭樓閣之異西京雜記樓閣臺榭轉相連注唐書百官志九成宫監掌檢校宫樹供進鍊餌之事韋應物</hi>
<hi>詩宫樹野烟和</hi>天子崔郎自愛貧<hi>晉書王浚傳時童謡曰十囊五囊入棗郎棗嵩浚之子壻</hi>
<hi>也又王凝之妻謝氏傳不意天壤之中乃有王郎詩心乎愛矣遐不謂矣左傳貴而能貧</hi>金埒减添<lb/>
栽藥地<hi>晉書王濟傳買地為馬埒編錢滿之時人謂為金溝又食貨志布金埒之泉庾肩吾詩塵飛金</hi>
<hi>埒滿皇甫規對策割减廬第無益之餙楊衡詩宻添宫栁翠唐書王績傳有奴婢數人養鳬雁蒔藥草自供</hi>
玉鞭平與賣書人<hi>杜陽雜編上嘗幸温慶宫于複壁間得寳匣中獲玉鞭呉均詩玉鞭蓮花</hi>
<hi>劒金苣流星勒漢書呉王濞傳其居國以銅鹽故百姓無賦卒踐更輙與平價三輔黄圖太學槐市列槐數百</hi>
<pb n="KR4h0145_WYG_027-36b"/>
<hi>行諸生朔望㑹且各持其郡所出貨物及經傳書記相與買賣後漢書王充傳家貧無書嘗逰洛陽市肆閱所</hi>
<hi>賣書</hi>家中絃管聽嘗少<hi>古詩家中有阿誰漢書郊祀志絲曰絃竹曰管又張禹傳後堂理絲</hi>
<hi>竹管絃傳咸賦側聰耳而有聽</hi>分外詩篇看即新<hi>梁書吕僧珍傳自有常分豈可妄求叨越</hi>
<hi>杜甫詩賞妍又分外又登臨多物色陶冶賴詩篇梁昭明太子詩摛藻毎清新</hi>一月一囬陪内<lb/>
宴<hi>崔惠童詩一月主人笑幾囬鮑照頌坐朝陪宴之臣懐揄揚于内李庾賦徵公族于内宴</hi>馬蹄猶<lb/>
厭踏香塵<hi>史記貨殖傳陸地牧馬二百蹄莊子馬蹄可以踐霜雪曹植詩俯身散馬蹄後漢書趙咨</hi>
<hi>傳目厭所見拾遺記石季倫屑沉水之香如塵末布象床上使所愛者踐之無迹者賜以真珠</hi>
　　　酬于汝陽曉雪見寄<lb/>
<pb n="KR4h0145_WYG_027-37a"/>
欲明天色白漫漫<hi>王逸九思天庭明兮雲霓藏陶潛聯句逺眺同天色梁元帝詩水際合天</hi>
<hi>色袁飜賦俯鏡兮白水水流兮漫漫離騷路漫漫其修逺兮左思賦廓廣庭之漫漫</hi>打葉穿簾雪<lb/>
未乾<hi>杜甫對雪詩隨風且間葉謝惠連雪賦終開簾而入隙呉均詩細雪下簾隙</hi>薄落堦前<lb/>
人踏盡<hi>班媫妤怨歌行霰雪紛紛而薄水駱賔王詩聚花如薄雪劉廷琦瑞雪篇因風落地吹還起晉</hi>
<hi>孝武帝詔素雪飄于庭前杜甫詩堦前樹拂雲張九齡詩不辭山路逺踏雪也相迎</hi>差池樹裏鳥<lb/>
銜殘<hi>詩燕燕于飛差池其羽梁武帝詩飛鳥起離離驚散忽差池庾信銘樹裏聞歌枝中見舞易林白鳥</hi>
<hi>銜餌鳴呼其子王維詩非關御苑鳥銜殘</hi>旋消迎暖沾墻少<hi>詩雨雪瀌瀌見睍曰消梁簡文</hi>
<hi>帝詩入池消不積杜甫詩臘日常年煖尚遥今年臘日凍全消韓愈春雪詩落地暖初消</hi>斜舞遮春<lb/>
<pb n="KR4h0145_WYG_027-37b"/>
到地難<hi>徐陵詩輕雪帶風斜沈約詩舞春雪雜流鶯陳子良春雪詩枝落早春中杜甫詩南雪不到地</hi>
<hi>青崖霑未消</hi>勞動更裁新様綺<hi>棗據賦不辭勞而惡動江總詩飛文綺縠采崔日用詩剪</hi>
<hi>綺裁紅妙春色</hi>紅燈一夜剪刀寒<hi>江總詩寒燈作花羞夜短庾信詩吹衣一夜風爾雅注南</hi>
<hi>方人呼剪刀為劑刀賀知章詩二月春風似剪刀</hi>
　　武元衡<lb/>
　　　春題龍門香山寺<hi>一統志香山寺在河南府城西南龍門又白樂天退居洛</hi>
　　　　<hi>陽宅有環池與僧如滿結香山社鑿龍門八節灘為游賞之樂白居易脩香山寺記洛陽</hi>
　　　　<hi>四野山水之勝龍門首焉龍門十寺觀游之勝香山首焉</hi>
<pb n="KR4h0145_WYG_027-38a"/>
衆香天上梵仙宫<hi>維摩經維摩居士遣化菩薩往衆香國舊唐書天竺國傳其人皆學悉曇</hi>
<hi>章云是梵天法書于貝多樹葉以紀事雲笈七籖佛即西方得道之聖人也在三清之中别有梵天居之</hi>鐘<lb/>
磬寥寥半碧空<hi>左思詠史詩南隣擊鐘磬又寥寥空宇内謝靈運詩海岸常寥寥張說詩寒山</hi>
<hi>上半空梁簡文帝詩朝光蕩碧空</hi>清景乍開松嶺月<hi>曹植詩明月澄清景李華詩松嶺下</hi>
<hi>有雲母泉孟浩虛然詩松月夜窓</hi>亂流長響石樓風<hi>謝靈運詩亂流趨正絶鮑照詩亂流灇大</hi>
<hi>壑白居易脩香山寺記次玉石樓一所又香山之泉石石樓之風月與往來者耳目一時而新</hi>山河杳<lb/>
映春雲外<hi>史記項羽紀關中阻山河四塞地肥饒可都以霸文中子壮哉山河之固晉書髙詞迥映</hi>
<hi>禇淵碑音薇與春雲等潤</hi>城闕叅差曉樹中<hi>詩佻兮達兮在城闕兮陸機詩名都一何綺城</hi>
<pb n="KR4h0145_WYG_027-38b"/>
<hi>闕鬱盤桓司馬相如賦岑崟叅差日月蔽虧</hi>欲盡出尋那可得<hi>陶潛賦獨悁想以空尋杜</hi>
<hi>甫詩源花費獨尋</hi>三千世界本無窮<hi>法苑珠林初禪廣如一四天下二禪如小千世界三</hi>
<hi>禪如中千世界四禪廣如大千世界又三千世界之中有百億四天下須彌大海鐵圍四天王天陳書周宏正</hi>
<hi>於義理清轉無窮</hi>
　　權徳輿<lb/>
　　　田家即事<lb/>
閑卧藜牀對落暉<hi>徐陵碑嚴子之髙閑卧加于光武史記禇少孫任安傳安與田仁同心相</hi>
<hi>愛兩人同床卧庾信賦管寧藜牀又詩藜牀負日卧梁簡文帝詩採蓮承晚暉</hi>翛然便覺世情<lb/>
<pb n="KR4h0145_WYG_027-39a"/>
非<hi>莊子其出不訢其入不距翛然而往翛然而來而已矣梁武帝詩其樂信難忘翛然寧有餙陶潛詩汎此</hi>
<hi>忘憂物逺我遺世情陶𢎞景尋山誌倦世情之易擾乃杖策而尋山</hi>漠漠稻花資旅食<hi>陸機</hi>
<hi>詩㕓里一何盛街巷紛漠漠謝朓詩生烟紛漠漠劉長卿詩田鶴稻花中羣芳譜稻一名稌有稉有穤堪作飯</hi>
<hi>作粥南史王鎮惡傳寓食黽池人李方家方善遇之杜甫詩旅食京華春</hi>青青荷葉製儒衣<lb/>
<hi>莊子受命于地惟松柏獨也正在冬夏青青詩青青子衿悠悠我心王勃序荷葉滋而曉露繁後漢書桓榮傳</hi>
<hi>建武十九年拜榮為博士駕幸太學㑹諸博士論難於前榮被服儒衣温恭有藴藉</hi>山僧相勸期<lb/>
中飯<hi>庾信詩山僧或見尋韓非子虚相與爵禄以相勸也高適詩僧飯屢過門</hi>漁父同逰或<lb/>
夜歸<hi>阮籍詩漁父知世患同流泛輕舟嵇康詩漁父好揚波國語世同居少同逰晉書衛玠傳王濟嘗語</hi>
<pb n="KR4h0145_WYG_027-39b"/>
<hi>人曰與玠同逰冏若明珠之在側王維詩山村人夜歸</hi>待學向平婚嫁畢<hi>後漢書逸民傳</hi>
<hi>向長字子平男女婚嫁既畢勑斷家事勿相關遂與北海禽慶俱逰五嶽名山竟不知所終</hi>渚烟溪<lb/>
月共忘機<hi>謝莊詩容與澗烟移李白詩或弄宛溪月張九齡詩林園事益簡烟月賞還餘儲光羲詩</hi>
<hi>達士志寥廓所在能忘機</hi>
　　　送李處士山居<lb/>
蹔來城市意何如<hi>後漢書龎公傳龎公居峴山之南未嘗入城府又廖扶傳扶絶志世外未</hi>
<hi>曾入城市古樂府長跪讀素書書中竟何如</hi>却憶菖陽溪上居<hi>菖陽溪未詳漢書地理志</hi>
<hi>臨淮郡縣昌陽侯國又東萊郡縣昌陽潘岳賦經山陽之舊居韋應物詩空令憶舊居</hi>不憚薄田<lb/>
<pb n="KR4h0145_WYG_027-40a"/>
輸井稅<hi>孟子何許子之不憚煩荀子勇而不見憚者貪也蜀志諸葛亮傳初亮自表後主曰成都有桑</hi>
<hi>八百株薄田十五頃子弟衣食自有餘饒王維詩嵗晏輸井稅</hi>自將佳句著門閭<hi>晉書孫綽</hi>
<hi>傳嘗作天台賦以示友人范榮期毎至佳句輙云應是我軰語禮記君車至于門命車右就車門閭溝渠必歩</hi>
<hi>又仲夏門閭毋閉孟冬戒門閭仲冬審門閭</hi>波翻極浦檣竿出<hi>杜甫詩歸心異波浪何事</hi>
<hi>即飛翻九歌望涔陽兮極浦謝靈運賦入極浦而邅廽江淹詩停艫望極浦王粲賦建衆檣以成林</hi>霜落<lb/>
秋郊樹影疎<hi>王勃碑鼓奏泉流鐘鳴霜落禮記立秋之日天子親帥三公九卿諸侯大夫以迎秋</hi>
<hi>于西郊邢邵詩桐影傍巖疎梁簡文帝詩藹藹樹隂疎</hi>想到家山無俗侣<hi>錢起詩栁岸向</hi>
<hi>家山孟郊詩俗侣唱桃葉</hi>逢迎只是坐籃輿<hi>王勃序千里逢迎髙朋滿座晉書陶潛傳王宏</hi>
<pb n="KR4h0145_WYG_027-40b"/>
<hi>問其所乗答曰素有脚疾向乗籃輿亦足自反</hi>
　　劉禹錫<lb/>
　　　送源中丞充新羅冊立使<hi>新唐書長慶寳歴間新羅遣使者來朝留</hi>
　　　　<hi>宿衛太和五年以太子左諭徳源寂冊弔如儀南史新羅國傳新羅在百濟東南五十餘</hi>
　　　　<hi>里其地東濵大海南北與句麗百濟接</hi>
相門才子稱華簪<hi>史記孟嘗君傳承間問其父嬰曰文聞将門必有将相門必有相南史王</hi>
<hi>訓傳十六召見文徳殿上曰可謂相門有相左傳髙陽氏有才子八人天下之民謂之八愷高辛氏有才子八</hi>
<hi>人天下之民謂之八元陶潛詩此事真復樂聊用忘華簪</hi>持節東行捧徳音<hi>漢書蘇武傳單</hi>
<pb n="KR4h0145_WYG_027-41a"/>
<hi>于徙武北海上武杖漢節牧羊卧起操持節旄盡落世説陳太邱詣荀朗陵太史奏真人東行詩帝度其心貊</hi>
<hi>其徳音禮記天下大定然後正六律和五聲弦歌詩頌此之謂徳音漢書楚元王傳發明詔吐徳音</hi>身帶<lb/>
霜威辭鳳闕<hi>謝朓賦豈彫貞于嵗暮不受令于霜威漢書東方朔傳陛下以城中為小圖起建章</hi>
<hi>左鳳闕右神明號稱千門萬户晉書陳敏傳百寮垂纓雲翔鳳闕</hi>口傳天語到雞林<hi>任昉</hi>
<hi>賦術兼口傳之書國語百工諫庶人傳語李白賦聽天語之察察唐書新羅國傳龍朔元年以其國為雞林州</hi>
<hi>大都督府咸亨五年詔劉仁軌為雞林道大總管</hi>煙開鰲背千尋碧<hi>梁簡文帝詩景落商</hi>
<hi>飈靖烟開四郊謐列子五山之根無所連著常隨潮波上下往還帝命禺疆使巨鰲十五舉首而戴之迭為三</hi>
<hi>畨六萬嵗一交焉五山始峙而不動庾信啓知恩之用鰲背負于靈山梁書朱异傳玉海千尋窺映不測孫綽</hi>
<pb n="KR4h0145_WYG_027-41b"/>
<hi>序髙嶺千尋長潮萬頃李白詩色染秋烟碧</hi>日浴鯨波萬頃金<hi>梁簡文帝頌于是龍光之</hi>
<hi>地日浴之鄉陶潛詩靈人侍丹池朝朝為日浴木華賦其魚則横海之鯨江總詩鷺飲石鯨波隋書徐則傳卓</hi>
<hi>矣仙才飄然勝氣千尋萬頃莫測其涯謝莊賦盼隰則萬頃同縞</hi>想見扶桑受恩後<hi>山海</hi>
<hi>經湯谷上有扶桑十日所浴淮南子日出于暘谷浴于咸池拂于扶桑是謂晨明十洲記扶桑在碧海中地多</hi>
<hi>林木葉皆如桑又有椹樹者長數千丈大二千餘圍樹兩兩同根更相依倚是以名為扶桑說苑夫施徳者貴</hi>
<hi>不徳受恩者尚必報</hi>一時西拜盡傾心<hi>孟子彼一時此一時也後漢書袁紹傳紹愛士養名</hi>
<hi>既累世台司賔客所歸皆傾心折節莫不爭赴其庭</hi>
　　　和牛相公游南莊醉後寓言戲贈樂天兼見示<lb/>
<pb n="KR4h0145_WYG_027-42a"/>
　　　　<hi>舊唐書牛僧孺傳開成二年為東都留守築第于歸仁里嘉木怪石置之階庭館宇清華</hi>
　　　　<hi>泉石幽邃常與白居易吟咏其間</hi>
城外園林初夏天<hi>費昶詩秋氣城中冷秋砧城外發祖詠詩灃水入園林薛昉詩藉卉懐春</hi>
<hi>暮開衿近夏初孫逖詩今日逢初夏歡逰續舊旬</hi>就中野趣在西偏<hi>杜甫詩就中雲幕椒</hi>
<hi>房親韋述詩自然成野趣都使俗情忘左傳乃使公孫獲處許西偏何晏賦涼室在其西偏</hi>薔薇亂<lb/>
發初臨水<hi>本草薔薇有大紅粉紅黄白四色花大如錢栁惲詩當户種薔薇枝葉太葳蕤梁簡文帝</hi>
<hi>薔薇詩豈如兹草麗逢春始發花楚辭登山臨水兮送将歸劉緩看美人摘薔薇詩新花臨曲池</hi>鸂䳵<lb/>
雙游不避船<hi>本草鸂䳵一名溪鴨又名紫鴛鴦左雄右雌羣伍不亂臨海異物志鸂䳵水鳥毛有</hi>
<pb n="KR4h0145_WYG_027-42b"/>
<hi>五色謝莊賦覽水禽之萬類信莫麗乎鸂䳵陸機詩思為河曲鳥雙游澧水湄張九齡詩鳥避仙舟發</hi>水<lb/>
底逺山雲似雪<hi>庾肩吾詩映巖沉水底蕭慤賦山頭望水雲水底看山樹謝靈運詩杪秋尋逺</hi>
<hi>山山逺行不近江總碑花臺似雪夏室疑秋</hi>橋邊平岸草如烟<hi>陳後主詩佳人在北燕相</hi>
<hi>望渭橋邊張衡賦下有直渠上有平岸郭璞賦氣滃浡其霧杳時鬱律其如烟范雲詩春草醉春烟</hi>白家<lb/>
惟有杯觴興<hi>曹植詩别易㑹難各盡杯觴周書長孫澄傳澄雖不飲酒好觀人酣興</hi>欲把<lb/>
頭盤打少年<hi>北史薛端傳梁獻瑪瑙鍾周文帝執鍾顧謂丞郎曰能擲樗蒱頭得盧者與之至端</hi>
<hi>執樗蒱頭擲之五子皆黑帝即以賜之樗蒱經略本書為投後轉呼為頭觴政述皇甫崧所著醉鄉日月載骰</hi>
<hi>子令有抛打令今人不復曉其法矣惟優伶家猶用手打令以為戯云</hi>
<pb n="KR4h0145_WYG_027-43a"/>
　　羊士諤<lb/>
　　　㳺郭駙馬山池<lb/>
馬嘶芳草自淹留<hi>呉均詩天曙馬爭嘶庾信詩馬嘶山谷響班固賦竹林果園芳草甘木楊</hi>
<hi>思道詩池塘藉芳草齊竟陵王子良詩邱壑毎淹留風雲多㑹賞庾肩吾詩淹留攀桂叢</hi>别館何人<lb/>
属細侯<hi>晉書戴逵傳呉國内史王珣有别館在武邱山逵潛詣之與珣逰處積旬班固賦離宫别館彌</hi>
<hi>山跨谷後漢書郭伋傳伋字細侯</hi>仙杏破顔逢醉客<hi>述異記杏園洲在南海中多杏云是</hi>
<hi>仙人種杏處元萬頃詩花輕蝶亂仙人杏李白詩池開照膽鏡林吐破顔花魏志徐邈傳時科禁酒邈私飲沉</hi>
<hi>醉枝事趙達問以曹事邈曰中聖人達白之太祖太祖怒甚鮮于輔進曰平日醉客謂酒清者為聖人濁者為</hi>
<pb n="KR4h0145_WYG_027-43b"/>
<hi>賢人邈性脩慎偶醉失言耳王績詩醉客喜年芳</hi>綵鴛飛去避行舟<hi>古詩文綵雙鴛鴦蕭</hi>
<hi>鈞詩浪隨文鷁轉渡逐綵鴛浮李白詩人驚逺飛去直向使君灘魏文帝善哉行湯湯川流中有行舟梁簡文</hi>
<hi>帝詩花葉灑行舟仍持送逺客</hi>洞簫日煖移賔榻<hi>漢書元帝紀帝多材藝善鼓琴吹洞簫注</hi>
<hi>洞者通也簫之無底者故曰洞簫岑参詩風恬日煖蕩春光沈約詩賔至下塵榻憂来命綠樽劉瑗詩移榻坐</hi>
<hi>庭隂</hi>垂栁風多掩妓樓<hi>梁簡文帝詩垂栁復垂楊庾信銘横藤礙路垂栁依人梁簡文帝賦</hi>
<hi>畏風多而榜危呉均詩城髙望猶見風多聽不聞梁兀帝詩楊栁非花樹依樓倍覺春孔徳紹詩雲葉掩山樓</hi>
<hi>沈佺期詩青嶂妓樓懸</hi>坐閱清暉不知暮<hi>謝靈運詩清暉能娯人逰子憺忘歸顔延之詩</hi>
<hi>清暉在天容光必照</hi>烟横北渚水悠悠<hi>鮑照詩綿綿横海烟楚辭帝子降兮北渚陸機詩北</hi>
<pb n="KR4h0145_WYG_027-44a"/>
<hi>渚盈軒軿詩淇水悠悠沈約詩河水復悠悠</hi>
　　韓愈<lb/>
　　　和水部張員外宣政衙賜百官櫻桃詩<hi>唐書張籍傳第</hi>
　　　　<hi>進士為太常寺太祝乆次遷秘書郎韓愈薦為國子博士歴水部員外郎雍錄唐三殿南</hi>
　　　　<hi>北相重先含元次宣政又次紫宸皆在龍首山上舊唐書穆宗紀元和十五年正月羣臣</hi>
　　　　<hi>始朝于宣政衙五代史李琪傳宣政前殿也謂之衙衙有仗唐嵗時記四月一日内園薦</hi>
　　　　<hi>櫻桃寝廟薦訖班賜各官有差</hi>
漢家舊種明光殿<hi>史記自叙天子始建漢家之封劉孝威詩漢家迎夏畢避暑甘泉宫宋江</hi>
<pb n="KR4h0145_WYG_027-44b"/>
<hi>夏王義恭謝賜櫻桃啓為樹則多隂百果則先熟故種之㕔事之前漢官儀尚書奏事于明光殿三輔黄圖桂</hi>
<hi>宫在未央北中有明光殿庾肩吾謝櫻桃啓成叢殿側猶連製賦之條</hi>炎帝還書本草經<lb/>
<hi>帝王世紀神農氏姜姓也有聖徳以火承木位在南方主夏謂之炎帝隋書經籍志神農本草經三巻本草櫻</hi>
<hi>桃一名朱茱一名麥英味甘主調中益脾氣令人好顔色美志氣</hi>豈似滿朝承雨露<hi>列子</hi>
<hi>忠良滿朝王灣詩出車遥震俗登閣滿朝稱淮南子甘雨膏露以時降杜甫詩雨露之所濡甘苦齊結實</hi>共<lb/>
看傳賜出青冥<hi>庾信詩始聞傳上命定是賜中樽楚辭據青冥而攄虹兮遂倐忽而捫天梁簡</hi>
<hi>文帝表延首青冥傾心紫府</hi>香隨翠籠擎初到<hi>梁簡文帝賦香隨風而逺度庾信賦夜風</hi>
<hi>吹香氣隨王維賜櫻桃詩歸鞍競帶青絲籠杜甫詩退朝擎出大明宫</hi>色照銀盤寫未停<lb/>
<pb n="KR4h0145_WYG_027-45a"/>
<hi>魏武帝疏御雜物有純銀盤江淹賦碧玉作盎銀為盤禮記御食于君君賜餘器之漑者不寫其餘皆寫注傳</hi>
<hi>寫于他器而食之不欲口澤之瀆也</hi>食罷自知無所報<hi>李白詩為君下箸一餐罷劉孝威詩</hi>
<hi>助効績無紀感恩心自知左傳三施而無報晉書段灼傳慙日月之所養愧昊蒼而無報</hi>空然慚汗<lb/>
仰皇扄<hi>任昉文空然慕古虚受弗宏漢書臣見諸侯面言事于前未嘗不流汗而慚愧也世說兢兢惶</hi>
<hi>惶汗出如漿北史常景傳雖縻爵帝扄焉得而寧之雖結佩皇廷焉得而榮之釋文扃關也一云門扇上環紐</hi>
　　楊巨源<lb/>
　　　贈史開封<lb/>
天低荒草誓師壇<hi>沈佺期詩地盡覺天低唐太宗詩葉鋪荒草蔓王昌齡賦長林之墟荒草</hi>
<pb n="KR4h0145_WYG_027-45b"/>
<hi>無垠書禹乃㑹羣后誓于師曰濟濟有衆咸聽朕命庾肩吾詩誓師屠六郡登城望九嵕史記淮隂侯傳贊相</hi>
<hi>國深薦榮拜登壇</hi>鄧艾心知戰地寛<hi>魏志鄧艾傳為稻田守叢草吏毎見髙山大澤輙規</hi>
<hi>度指畫軍營處所史記五帝紀贊非好學深思心知其意難為淺見寡聞道也詩牧野洋洋箋言其戰地寛廣</hi>
<hi>不用權詐也孫子先處戰地而待敵者勝</hi>鼓角逈臨霜野曙<hi>唐書百官志節度使入境州築</hi>
<hi>節樓迎以鼓角鄭義真詩山月逈臨鞍張說詩衆山皆圍繞長川復逈臨唐太宗詩霜野韜龍劍</hi>旌旗<lb/>
髙對雪峯寒<hi>潘岳文旌旗電舒矛㦸林立謝朓詩旌旗散容與梁簡文帝詩山峯帶月寒杜甫詩</hi>
<hi>玉山髙並兩峯寒</hi>五營向水紅塵起<hi>後漢書順帝紀調五營弩師令郡舉五人教習戰射</hi>
<hi>注五營五校也謂長水歩兵射聲胡騎車騎等五校尉也顔延之賦勒五營使按部庾信詩路塵猶向水征帆</hi>
<pb n="KR4h0145_WYG_027-46a"/>
<hi>獨背關沈約樂府蹀躞飛塵起左右自生光起徐伯陽詩欲識東方千騎歸藹藹日暮紅塵</hi>一劍當風<lb/>
白日看<hi>呉均詩吾有一寳劍出自昆吾溪劉希夷詩将軍闢轅門耿介當風立魏志武帝紀君執大節</hi>
<hi>精貫白日鮑照詩春吹廻白日霜髙落塞鴻杜甫詩看劍引杯長</hi>曾從伏波征絶域<hi>漢書</hi>
<hi>南粤傳衛尉路博徳為伏波将軍出桂陽下湟水後漢書馬援傳贊伏波好功爰自冀隴南靜駱越西屠燒種</hi>
<hi>戴暠詩騎指伏波營張正見詩關山度曉月劍客逺從征西京雜記傅介子嘗棄觚歎曰大丈夫當立功絶域</hi>
<hi>何能坐事散儒李陵書先帝授陵歩卒五千出征絶域</hi>磧西蕃部怯金鞍<hi>唐書沙陀傳沙</hi>
<hi>陀西突厥别部處月種也居金娑山之陽蒲類之東有大磧名沙陀故號沙陀突厥云又地理志太宗平西北</hi>
<hi>諸藩即其部落列置州縣水經注漢武元朔二年開朔方郡治又有西部都尉治梁元帝詩金鞍照日暉庾信</hi>
<pb n="KR4h0145_WYG_027-46b"/>
<hi>賦按玉勒而揺星跨金鞍而動月</hi>
　　張籍<lb/>
　　　謝裴司空寄馬<hi>唐書裴度傳穆宗即位以度守司空平章事東都留守</hi>
騄耳新駒駿得名<hi>史記秦紀造父以善御幸周繆王得驥温驪驊駵騄耳之駟注紀年曰北</hi>
<hi>唐之君来見以一驪馬是生綠耳八駿皆因其毛色以為名號說文馬二嵗曰駒華陽國志滇池縣有水澤周</hi>
<hi>廻二百里長老傳言池中有神馬與家馬交則生駿駒世稱滇池駒日行五百里庾信詩長風駿馬名</hi>司<lb/>
空逺自寄書生<hi>後漢書袁安傳初安訪求葬地道逢三書生陳子昂詩寧知班定逺猶是一書</hi>
<hi>生</hi>乍離華廐移蹄澀<hi>後漢書順帝紀注時逺近獻馬衆多園廐充滿始置承華廐顔延之</hi>
<pb n="KR4h0145_WYG_027-47a"/>
<hi>賦文駟列于華廐全唐詩話元相公賔府薛書記出幕作十離詩上獻府主三曰馬離廐</hi>初到貧家<lb/>
舉眼驚<hi>南史朱脩之傳往姊家姊為設菜羮粗飯以激之脩之曰此貧家好食進之致飽杜甫詩不覺</hi>
<hi>羣心妬休牽衆眼驚</hi>每被閒人来借問<hi>詩桑者閒閒兮劉孝威詩人閒宇宙中曹植白馬篇</hi>
<hi>借問誰家子幽并游俠児</hi>多尋古寺獨騎行<hi>常建詩清晨入古寺初日照禪林詩獨行踽踽</hi>
<hi>盧綸詩樹老野泉清幽人好獨行</hi>長思嵗旦沙堤上<hi>後漢書呉良傳初為郡吏嵗旦與掾</hi>
<hi>吏入賀晉書禮樂志嵗旦常設葦菱桃梗磔雞于宫及宫寺之門唐故事宰相初拜京兆使人載沙填路自私</hi>
<hi>第至于城東街名曰沙堤</hi>得從鳴珂傍火城<hi>徐陵詩飛盖響鳴珂辛徳源詩鳴珂蹀細栁國</hi>
<hi>史補毎元日冬至立仗大官皆備珂<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>列燭有至五六百炬者謂之火城宰相火城将至衆皆滅燭避之</hi>
<pb n="KR4h0145_WYG_027-47b"/>
　　　題韋郎中新亭<lb/>
起得幽亭景復新<hi>唐太宗詩林亭自有幽真趣王勃文輙離驂以少留敞幽亭之多晦鮑泉</hi>
<hi>詩新景自新還崔新日知詩聞君别業</hi>碧莎地上更無塵<hi>梁簡文帝詩廣路拂青栁廽塘繞碧</hi>
<hi>莎桓法闓詩當知勝地逺於此絶囂塵盧綸詩岸莎青有露苔徑綠無塵</hi>琴書著盡猶嫌少<lb/>
<hi>楚辭且從容兮自慰恱琴書兮逰戯陶潛詩委懐在琴書盧綸詩見少情難盡</hi>松竹栽多亦稱<lb/>
貧<hi>梁元帝書山間芳杜自有松竹之娯徐陵書山澤晻靄松竹參差盧綸詩買山多為竹卜宅不縁貧</hi>藥<lb/>
酒欲開期好客<hi>漢詔酒者百藥之長嘉㑹之好漢武内傳仙家上藥有玉酒瓊瑶酒世語子髙</hi>
<hi>少好隱淪之術嘗為美酒給道客一旦四仙人齎酒集其舎謂子髙曰卿藥陳乆可服吾藥子髙服之因隨仙</hi>
<pb n="KR4h0145_WYG_027-48a"/>
<hi>人飛去庾信詩浮蟻對春開</hi>朝衣暫脫見閒身<hi>北齊享廟樂歌禮申官次命改朝衣劉長</hi>
<hi>卿詩知君喜初服秪愛此身閒</hi>成名同日官連署<hi>國史補進士俱㨗謂之同年左傳同官為</hi>
<hi>寮吾嘗同寮敢不盡心乎初學記秦初置郎中令其属官有三署白帖諸曹郎曰粉署亦曰仙署廣韻署廨署</hi>
<hi>部署也</hi>此處經過有幾人<hi>古辭華山畿曲願君如行雲時時見經過謝混詩逍遥越林津</hi>
<hi>願言屢經過</hi>
　　　送韓侍御歸山<lb/>
聞君久卧在雲間<hi>謝靈運詩躋險築幽居披雲卧石門後漢書逸民傳矯慎隱遁山谷汝南</hi>
<hi>呉蒼遺書曰足下審能騎龍弄鳳翔嬉雲間者亦非狐兎燕雀所敢謀也張華詩飄登青雲間論道神皇廬</hi>
<pb n="KR4h0145_WYG_027-48b"/>
為佐嫖姚未得還<hi>廣韻佐助也何曾表進同謀略退為副佐梁書韋放傳累為藩佐並著聲</hi>
<hi>績漢書霍去病傳再從大将軍受詔予壮士為票姚校尉服䖍注音飄摇漢書班超傳一得生還復見闕庭王</hi>
<hi>昌齡詩萬里長征人未還</hi>新結茒廬招隱逸<hi>後漢書李恂免官歩歸鄉里結草為廬織席自</hi>
<hi>給晉書王嘉傳潛隱於終南山結菴廬而止張九齡詩亂雲堆裏結茅廬左思招隱詩杖策招隱士荒塗横古</hi>
<hi>今嵇康詩巖穴多隱逸輕舉求吾師楊師道詩眷言懐隱逸輟駕踐幽叢</hi>獨騎驄馬入深山<lb/>
<hi>後漢書桓典傳典為侍御史執政無所廽避常乗驄馬京師語曰行行且止避驄馬御史髙士傳善巻入深山</hi>
<hi>莫知其處</hi>九靈洞口行應到<hi>王褒靈壇碑九靈之府神液所以降祥雲笈七籖八節日行入</hi>
<hi>五嶽仙真所棲名山之處燒香乞願曰𤣥上九靈太真髙神使某長生所欲従心</hi>五粒松枝醉<lb/>
<pb n="KR4h0145_WYG_027-49a"/>
亦攀<hi>本草圖經五粒松讀為鬛言毎五鬛同一葉又西嶺松如馬鬛又葉五枝者服之長生癸辛雜識凡</hi>
<hi>松葉皆雙股故世以為松釵獨栝松毎穗三鬚而髙麗所産毎穗乃五鬛馬今所謂華山松也劉公幹詩松枝</hi>
<hi>一何勁王績詩石苔應可踐叢枝幸易攀</hi>明日珂聲出城去<hi>沈約詩勿言一樽酒明日難重</hi>
<hi>持張華詩乗馬鳴玉珂徐陵詩聞珂知馬蹀</hi>家僮不復掃柴關<hi>史記貨殖傳卓氏家僮八</hi>
<hi>百人庾信詩家僮掃栗跗王維詩花落家僮未掃江淹賦閉關却掃塞門不仕郎士元詩仲宣何所賦秪欲滯</hi>
<hi>柴關</hi>
　　　寄和州劉使君<hi>一統志秦置歴陽縣漢属九江郡晉属淮南郡北齊置和州天</hi>
　　　　<hi>寳初為歴陽郡乾元初為和州唐書劉禹錫傳由和州刺史入為主客郎中按劉本集有</hi>
<pb n="KR4h0145_WYG_027-49b"/>
　　　　<hi>張郎中籍逺寄長句因舉目前仰酬高韻詩</hi>
别離已乆猶為郡<hi>蘇武詩良友逺别離梁昭明太子詩前言節所愛後言别離久南史謝恂</hi>
<hi>傳恂子孺子出為廬江郡孝武曰謝孺子不可屈為小郡</hi>閑向春風倒酒缾<hi>魏文帝詩向風</hi>
<hi>長歎息沈約詩臨春風春風起春樹杜甫詩酒盡沙頭雙玉缾</hi>送客將過沙口堰<hi>江淹賦帳</hi>
<hi>飲東都送客金谷名勝志沙口堰即當利浦也在州城東十二里</hi>看花多上水心亭<hi>劉希</hi>
<hi>夷詩看花若有情白居易詩前有水心亭動蕩架漣漪一統志水心亭在和州治</hi>曉來江氣連<lb/>
城白<hi>陳閏詩曉來但覺衣裳濕王維詩月落江湖白名勝志江水經和州城北五里與上元縣分中流為</hi>
<hi>界</hi>雨後山光滿郭青<hi>虞世南詩雨歇連峯山翠王維詩空山新雨後沈約詩  光浮水至</hi>
<pb n="KR4h0145_WYG_027-50a"/>
<hi>謝朓詩不對芳春酒還望青山郭名勝志和州城北半里有八公山</hi>到此詩情應更逺<hi>陸機</hi>
<hi>賦詩縁情而綺靡水經注秀宇層明通望周博游者登之以暢逺情郎士元詩新詩報逺情</hi>醉中髙<lb/>
咏有誰聽<hi>晉書王羲之傳興言高詠啣杯引滿江總詩髙詠七哀詩杜甫詩舊好何由展新詩更憶</hi>
<hi>聽嚴維詩商歌奏罷復誰聽</hi>
　　白居易<lb/>
　　　香爐峯下新卜山居草堂初成偶題東壁<hi>後漢書注</hi>
　　　　<hi>廬山有香爐峯其上氤氛若香烟白居易廬山草堂記匡廬竒秀甲天下山北峯曰香爐</hi>
　　　　<hi>峯寺曰遺愛寺白樂天見而愛之面峯腋寺作為草堂</hi>
<pb n="KR4h0145_WYG_027-50b"/>
長松樹下小溪頭<hi>孫綽賦䕃落落之長松薛道衡詩澗影落長松杜甫詩移床愛小溪</hi>斑<lb/>
鹿胎巾白布裘<hi>韋應物詩麑斑始力直南史何㸃傳梁武帝與㸃有舊手詔賜以鹿皮巾庾信</hi>
<hi>啓垂賜鹿子巾一枚解角新胎戴藤初孕史記衛世家衛文公大布之衣大帛之冠</hi>藥圃茶園為<lb/>
産業<hi>周禮天官大冡宰園圃以毓草木王維詩荷鋤脩藥圃茶經茶之名一曰茶二曰檟三曰蔎四曰茗</hi>
<hi>五曰荈郭璞云早取為茶晚取為荈韋應物喜園中茶生詩率爾植荒園左思詩陳平無産業歸來翳負郭</hi>
野麋林鶴是交游<hi>禮記仲冬之月麋角解晉書陸機傳本謂雲龍騤騤乃是山鹿野麋杜甫</hi>
<hi>詩鳴鶴不歸林孟子與鹿豕逰杜甫詩逺害朝看麋鹿㳺</hi>雲生磵户衣裳潤<hi>郭璞詩雲生梁</hi>
<hi>棟間庾信詩山深雲濕衣江總文崖巖峻絶磵户幽深盧照鄰詩磵户無人跡廣韻上曰衣下曰裳朱超詩雲</hi>
<pb n="KR4h0145_WYG_027-51a"/>
<hi>雨留輕潤本集草堂記夏有石門磵雲</hi>嵐隱山厨火燭幽<hi>朱慶餘詩嵐暗樹無隂王維詩</hi>
<hi>射雁與山厨李觀詩村店烟火動漁家燈獨幽</hi>最愛一泉新引得<hi>韋應物詩碧泉更幽絶賞</hi>
<hi>愛未能去岑参詩引泉通竹竿栁宗元詩引泉開故竇本集草堂記堂西倚北崖右趾以剖竹架空引崖上泉</hi>
清泠屈曲繞階流<hi>耿湋詩清泠飲萬家鮑照賦抱瑶塘之周流繞金渠之屈曲武三思詩巖</hi>
<hi>崿縈紆上澄潭屈曲流顔延之詩閱水環階引池分席</hi>
　　　尋郭道士不遇<hi>按本集有同微之贈别郭虚舟鍊師五十韻詩云我為江司馬</hi>
　　　　<hi>君為荆判司俱當愁悴日始識虚舟師元稹集有和樂天尋郭道士不遇詩注昔曾為僧</hi>
　　　　<hi>於荆州相别</hi>
<pb n="KR4h0145_WYG_027-51b"/>
郡中乞假来相訪<hi>舊唐書本傳憲宗元和十年授江州司馬唐書地理志江州潯陽郡本九</hi>
<hi>江郡天寳元年更名謝承後漢書范丹為郡功曹毎休假日单歩策杖皇甫冉詩莫怪北門頻乞假陳子昂詩</hi>
<hi>聞鶯忽相訪</hi>洞裏朝元去不逢<hi>劉長卿詩桃花洞裏居人滿雲笈七籖朝太素三元君夜</hi>
<hi>用子時左右於寢靜北向六再拜跪王勃文楊意不逢撫凌雲而自惜</hi>看院秪留雙白鶴<lb/>
<hi>王勃詩初晴山院裏何處染囂塵庾信詩沙洲兩鶴逈石路一松孤永嘉記去青田九里有雙白鶴年年生子</hi>
<hi>長大便去只餘一雙在精白可愛云神仙所養初學記衡山有三峯其一名紫盖天景明徹有一雙白鶴徊翔</hi>
<hi>其上</hi>入門惟見一青松<hi>荀昶詩入門無所見但見雙棲鶴晉書孫綽齋前種一株松枝髙勢</hi>
<hi>逺隋焬帝詩古松惟一樹江淹詩青松挺秀萼</hi>藥爐有火丹應伏<hi>雲笈七籖藥二十四味合</hi>
<pb n="KR4h0145_WYG_027-52a"/>
<hi>二十四神之炁和九晨九隂之精凝液結日月之明景也又大丹爐鼎亦湏合其天地人三才五神而造之又</hi>
<hi>用火之訣亦象乎隂陽二十四氣七十二候又入砂於鼎中用隂陽火候飛伏之飛伏法五日為一候三候為</hi>
<hi>一氣用八氣二十四候一百二十日周而砂伏火畢叅同契下有太陽氣伏蒸湏臾間</hi>雲碓無人<lb/>
水自㫪<hi>本集自注廬山中雲母多故以水碓𢷬練俗呼為雲碓楚辭野寂漠其無人桓譚新論役水而</hi>
<hi>㫪其利百倍庾信詩穿渠移水碓李白詩水㫪雲母碓</hi>欲問叅同契中事<hi>列仙傳後漢魏</hi>
<hi>伯陽呉人入山作神丹丹成仙去乃作叅同契三巻論金丹之事神仙傳魏伯陽作叅同契二巻其說似解周</hi>
<hi>易其實論作丹之事</hi>更期何日得從容<hi>詩五日為期杜甫詩後㑹且深期史記張良傳所與</hi>
<hi>從容言天下事甚衆</hi>
<pb n="KR4h0145_WYG_027-52b"/>
　　　舟中晚起<lb/>
日髙猶掩水窓眠<hi>唐太宗詩心隨朗日高常建詩新花對水窓徐陵詩當窓應未眠</hi>枕<lb/>
簟清凉八月天<hi>杜甫詩枕簟入林僻楚辭風伯為余先驅兮氛埃辟而氣凉陶潛詩清凉素秋</hi>
<hi>節宋之問詩八月凉風天氣晶杜甫詩蒲荒八月天</hi>泊處或依沽酒店<hi>陶潛詩前途當幾許</hi>
<hi>未知止泊處史記司馬相如傳相如之臨卬買一酒舎酤酒令文君當壚身自濯器於市中徐陵烏棲曲胡姬</hi>
<hi>沽酒誰論價庾信詩遥想山中店懸知春酒濃</hi>宿時多伴釣魚船<hi>鮑照詩追憶棲宿時莊子</hi>
<hi>就藪澤處閒曠釣魚閒處無為而已矣庾信詩髙荷沒釣船杜甫詩吹花隨水去翻却釣魚船</hi>退身江<lb/>
海應無用<hi>老子功成名遂身退天之道莊子身在江海之上心居乎魏闕之下劉長卿詩江海無行</hi>
<pb n="KR4h0145_WYG_027-53a"/>
<hi>跡莊子皆知有用之用而不知無用之用</hi>憂國朝廷自有賢<hi>漢書成帝紀脩身遵禮同心憂</hi>
<hi>國禮記朝廷之美濟濟翔翔漢書申屠嘉傳朝廷之禮不可不肅世說宣武與簡文太宰共載宻令人在輿前</hi>
<hi>後鳴鼓大呌太宰惶怖簡文穆然宣武語人曰朝廷間故復有此賢</hi>且向錢塘湖上去<hi>錢塘</hi>
<hi>記大海在縣東一里郡議曹華信議立此塘以防海水募有能致一石土者即與錢一千旬月之間来者雲集</hi>
<hi>塘以之成故名錢塘馬唐書居易傳穆宗時居易為杭州刺史始築隄捍錢塘湖鍾洩其水溉田千頃</hi>冷<lb/>
吟閒醉二三年<hi>常建詩冷冷花下琴君唱渡江吟陶潛飲酒序余閒居寡歡偶有名酒顧影獨</hi>
<hi>盡忽焉復醉既醉之後輙題數句莊子自我聞子之言一年而野二年而從三年而通詩自我不見於今三年</hi>
　　　杭州春望<hi>唐書地理志杭州餘杭郡属江南道西湖志餘杭州之名相傳神禹治水</hi>
<pb n="KR4h0145_WYG_027-53b"/>
　　　　<hi>㑹諸侯於㑹稽至此舎杭登陸故名一統志杭州府禹貢揚州之域春秋時属呉越戰國</hi>
　　　　<hi>属楚秦為㑹稽郡地漢属呉郡隋置杭州大業初改為餘杭郡唐復為杭州</hi>
望海樓明照曙霞<hi>一統志望海樓在鳳皇山下唐武徳中建一名東樓沈佺期詩北闕彤雲</hi>
<hi>掩曙霞</hi>䕶江隄白蹋晴沙<hi>唐書地理志錢塘縣南五里有沙河塘杜甫詩䕶隄盤古木錢</hi>
<hi>起詩寒花古岸旁鶴唳晴沙上</hi>濤聲夜入伍員廟<hi>岑参詩城裏濤聲震呉越春秋呉王賜子</hi>
<hi>胥劒盛以鴟夷之器投之江海子胥因隨流揚波成濤激岸隨潮往來一統志伍子胥在呉山鴟夷浮江呉人</hi>
<hi>憐之立祠江上名曰胥山</hi>栁色春藏蘇小家<hi>謝朓賦栁含色於逺岸何遜詩輕烟渗柳色王</hi>
<hi>筠詩楊栁半藏鴉西湖志餘蘇小小者錢塘名妓也盖南齊時人</hi>紅袖織綾誇柿蔕<hi>張華</hi>
<pb n="KR4h0145_WYG_027-54a"/>
<hi>樂府羅袿徐轉紅䄂揚梁簡文帝賦素腕舉紅䄂長庾信詩新綾織鳳皇長慶集自注杭州綾柿蔕花者尤佳</hi>
<hi>白帖蛇皮竹枝柿蔕皆今時綾名</hi>青旗沽酒趂梨花<hi>王融文祥正而青旗肅事孔融難魏</hi>
<hi>武帝禁酒書天垂酒旗之曜地列酒泉之郡詩有酒湑我無酒酟我淮南子酤酒買肉不離屠酟之家長慶集</hi>
<hi>自注杭州之俗釀酒趂梨花時熟號梨花香</hi>誰開湖寺西南路<hi>名勝志自斷橋至孤山寺</hi>
<hi>為白公隄以郡守居易築也舊有寺在湖中又西湖周繞三十里三面環山谿谷縷注以其負郭而西故稱西</hi>
<hi>湖</hi>草綠裙腰一道斜<hi>古詩秋草萋以綠王適詩春著裙腰自無力李嶠詩泉飛一道帶峯</hi>
<hi>出半天雲</hi>
　　元稹<lb/>
<pb n="KR4h0145_WYG_027-54b"/>
　　　清都春霽寄胡三吴十一<hi>列子清都紫微鈞天廣樂上帝之所居</hi>
蕋珠宫裏經微雨<hi>黄庭内景經太上大道玉宸君閒居蕋珠作七言秘要經仙宫中有寥陽</hi>
<hi>之殿蕋珠之闕李白詩傳詩蕋珠宫潘岳賦微雨新晴六合清朗王褒文香隨微雨自灑風塵</hi>草樹無<lb/>
塵耀眼光<hi>庾信賦草樹溷淆枝格相交梁武帝歌草樹非一香陸雲賦函夏無塵海外有謐徐陵詩</hi>
<hi>石路本無塵魏文帝詔前于闐所上孔雀尾萬枝以為金根車盖遥望耀人眼</hi>白日當空天氣<lb/>
暖<hi>班固荅賔戲未仰天庭而覩白日也謝眺詩白日麗飛甍韓憑妻詩日出當心儲光羲詩山勢當空出禮</hi>
<hi>記孟春之月天氣下降陶潛詩今日天氣佳江淹詩南中氣候暖</hi>好風飄樹栁隂涼<hi>陶潛</hi>
<hi>詩微雨從東來好風與之俱文士傳嵇康性絶巧能鍜家有一栁樹乃激水圜之夏天甚涼居其下遨逰及鍜</hi>
<pb n="KR4h0145_WYG_027-55a"/>
<hi>魏文帝詩栁垂重綠隂</hi>蜂憐宿露攢芳久<hi>方言蜂燕趙之間謂之蠓螉或謂之蚴蛻唐太</hi>
<hi>宗詩宿露足朝烟埤雅蜂採取百芳釀蜜其房如脾謂之蜜脾韻㑹攢簇聚也</hi>燕得新泥拂户<lb/>
忙<hi>夏小正三月燕來降古詩思為雙飛燕<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>泥巢君屋/傅休奕賦燕<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>泥於廣庭杜甫詩燕子<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>泥兩度新</hi>
<hi>皇甫冉檐燕詩拂水競何忙</hi>時節催年春不住<hi>孔融書嵗月不居時節如流古詩白露霑</hi>
<hi>野草時節忽復易張九齡詩年催華髪新劉李威詩翩翩終不住</hi>武陵花謝憶諸郎<hi>陶潛</hi>
<hi>桃花源記晉太康中武陵人捕魚為業緣溪行忘路之逺近忽逢桃花林夾岸數百歩中無雜樹芳草鮮美落</hi>
<hi>英繽紛漁人甚異之鄭愔詩别訪武陵花喬知之詩莖枯花謝枝憔悴</hi>
　　　早春尋李校書<lb/>
<pb n="KR4h0145_WYG_027-55b"/>
欵欵春風澹澹雲<hi>繁欽詩中情既欵欵王僧孺詩何因送欵欵湘東王詩春日春風過庾信</hi>
<hi>詩春風滿路香宋玉賦水澹澹而盤紆魏文帝詩澹澹隨風輕杜甫詩澹雲疎雨過髙城</hi>栁枝低作<lb/>
翠櫳裙<hi>阮瑀樂府仰折楊栁枝梁簡文帝詩栁枝無極軟劉長卿詩君在江南相憶否門前五栁幾枝</hi>
<hi>低説文櫳檻也唐太宗詩殘栁散雕櫳戴叔倫詩楊栁牽愁思和春上翠裙</hi>梅含雞舌兼紅<lb/>
氣<hi>梁元帝詩梅含今樹春漢官儀尚書郎含雞舌香奏事唐本草雞舌香樹葉及皮並似栗花如梅花又雞</hi>
<hi>舌香與丁香同種花實叢生其中心最大者為雞舌擊破有順理而解為兩向故名</hi>江弄瓊花散<lb/>
緑紋<hi>郭璞江賦揮弄灑珠杜甫詩倒懸瑶池影屈注滄江流味如甘露漿揮弄滑且柔澠水燕談揚州后</hi>
<hi>土廟有瓊花一株潔白可愛嵗乆大而花繁俗目為瓊花不知寔何木也齊東野語瓊花惟揚州后土祠一株</hi>
<pb n="KR4h0145_WYG_027-56a"/>
<hi>絶類聚八仙但色微黄而香甚王僧孺詩綠水散圓紋</hi>帶霧山鶯啼尚小<hi>梁昭明太子七</hi>
<hi>契鳴禽聒耳零霧蔽眸簡文帝詩遥禽逐霧征王冏詩山鶯紛可喜劉長卿詩移栁待山鶯隂鏗詩鶯啼歌扇</hi>
<hi>後</hi>穿沙蘆筍葉纔分<hi>杜甫詩映竹水穿沙爾雅葭蘆菼薍其萌虇注今江東呼蘆笋為虇</hi>
<hi>王維詩蘆笋穿荷葉曹植賦黎庶徙倚棋布葉分楊炯曹君碑銘條分葉散源濬流長</hi>今朝何事<lb/>
偏相覔<hi>庾信詩今朝風日好謝朓詩問我勞何事杜甫詩得錢即相覔</hi>撩亂芳情最是<lb/>
君<hi>謝偃詩撩亂垂絲昬栁陌庾肩吾詩含芳如有情</hi>
　　　過襄陽樓呈上府主嚴司空樓在江陵節度使<lb/>
　　　　宅北隅<hi>舊唐書元稹傳拜監察御史奉使東蜀召還京執政以稹少年後輩務作</hi>
<pb n="KR4h0145_WYG_027-56b"/>
　　　　<hi>威福貶為江陵府士曹叅軍又地理志荆州江陵府天寳元年改為江陵郡乾元元年三</hi>
　　　　<hi>月復為荆州大都督府至徳後置荆南節度使上元元年九月置南都以荆州為江陵府</hi>
　　　　<hi>長史為尹属山南東道</hi>
襄陽樓下樹隂成<hi>北史魏収傳収折節讀書夏日坐板床隨樹隂諷誦楊師道詩何湏命輕</hi>
<hi>盖桃李自成隂</hi>荷葉如錢水面平<hi>王勃序荷葉濕而曉露繁竹院靜而炎氣息杜甫詩㸃溪</hi>
<hi>荷葉疊青錢管子水平而不流平陸機演連珠澄風觀水則川流</hi>拂水栁花千萬㸃<hi>呉均詩春</hi>
<hi>從何處來拂水復驚梅陳後主樂府栁花塵裏暗槐色露中光李白五雲歌瑶臺雪花數千㸃杜甫詩風飄萬</hi>
<hi>㸃正愁人</hi>隔林鶯舌兩三聲<hi>武平一詩黄鶯未解林間囀梁簡文帝詩今旦聞春鳥何啻兩</hi>
<pb n="KR4h0145_WYG_027-57a"/>
<hi>三聲司空曙殘鶯百囀歌禪齋深樹夏隂清零落空餘三兩聲</hi>有時水畔看雲立<hi>杜甫詩有</hi>
<hi>時自發鐘磬響劉長卿詩閉門湖水畔自與白鷗親王維詩行到水窮處坐看雲起時</hi>每日樓前<lb/>
信馬行<hi>李白詩南風吹歸心飛堕酒樓前岑參詩薄暮垂鞭信馬蹄</hi>早晚暫教王粲<lb/>
上<hi>梁元帝職貢序氷無早晚與素石而俱貞魏志王粲傳粲字仲宣魏國旣建拜侍中博物多識問無不對</hi>
<hi>興造制度粲恒典之盛𢎞之荆州記當陽縣城樓王仲宣登之而作賦</hi>庾公應待月分明<lb/>
<hi>世說庾太尉在武昌秋夜氣佳景清佐吏殷浩王胡之之徒登南樓理詠音調始遒庾公率左右歩来諸賢欲</hi>
<hi>趨避之公徐云諸君少住老子於此處興復不淺因便據胡床與諸人詠謔杜甫詩月靜庾公樓李白詩待月</hi>
<hi>月未出望江江自流杜甫詩常時任顯晦秋至最分明</hi>
<pb n="KR4h0145_WYG_027-57b"/>
　　　以州宅夸于樂天<hi>白居易有荅元微之誇越州州宅詩</hi>
州城迥繞拂雲堆<hi>庾信詩山城足逈樓綦毋潛詩華陽仙洞口半嶺拂雲看一統志拂雲樓</hi>
<hi>在卧龍山上宋汪綱建取元稹州城迥繞拂雲堆之句以名</hi>鏡水稽山滿眼來<hi>㑹稽記漢</hi>
<hi>順帝永和五年㑹稽太守馬臻創立鏡湖在㑹稽山隂兩縣界漢書地理志㑹稽郡縣山隂㑹稽山在南一統</hi>
<hi>志鏡湖在紹興府城西南三十里㑹稽山在紹興府城東南一十二里南史顔延之傳鮑照曰君詩若鋪錦列</hi>
<hi>繡雕繢滿眼徐陵詩宻意眼中來</hi>四面常時對屏障<hi>江總詩山雲四面通庾信詩春窓四</hi>
<hi>面開杜甫詩常時任顯晦名勝志稽山堂在紹興府治東羣山列秀宛如屏障</hi>一家終日在樓<lb/>
臺<hi>劉長卿詩千峯寄一家夏侯湛賦振輕箑以終日陰鏗詩雲裏望樓臺徐陵詩樓臺非一勢臨玩自多竒</hi>
<pb n="KR4h0145_WYG_027-58a"/>
星河似向簷前落<hi>河圖括地象川徳布精上為星河江淹詩檐前露已團徐陵詩簷前初月</hi>
<hi>照又唯憎無賴汝南雞天河未落猶爭啼</hi>鼓角驚從地底迴<hi>後漢書公孫瓚傳鼓角鳴于地</hi>
<hi>中庾信詩地中鳴鼓角唐書百官志節度使入境州縣築節樓迎以鼓角揚雄賦漂龍淵而還九垠兮窺地底</hi>
<hi>而上逥</hi>我是玉皇香案吏<hi>初學記髙上玉皇上聖帝君九天王真皆徳空洞以為字合二</hi>
<hi>氣以為名唐書儀衛志朝日殿上設黼扆躡席熏爐香案</hi>謫居猶得住蓬萊<hi>史記賈生傳賈</hi>
<hi>生謫居長沙漢書郊祀志威宣燕昭使人入海求蓬莱方丈瀛洲一統志蓬萊閣在卧龍山五代錢鏐建舊志</hi>
<hi>蓬萊山属㑹稽閣名蓬萊以此</hi>
　　　重夸州宅旦暮景色兼酬前篇末句<hi>白居易答微之詩末</hi>
<pb n="KR4h0145_WYG_027-58b"/>
　　　　<hi>句云知君暗數江南郡除却餘杭盡不如</hi>
仙都難畫亦難書<hi>十洲記滄海島中有九老仙都張正見詩試飲淮南藥翻上仙都樹墨荘</hi>
<hi>漫錄蕭條澹泊此難畫者蘇頲詩竹木蕭蕭畫不成</hi>暫合登臨不合居<hi>庾信詩逰客喜登臨</hi>
<hi>張正見詩甘棠聽訟罷福宇試登臨漢書息夫躬傳歸國未有第宅寄居邱亭蕭子良詩卜居西山外</hi>繞<lb/>
郭烟嵐新雨後<hi>司空曙詩烟蕪滿洞青山繞李邕碑文周目環郭江淹山中楚辭烟色閉兮喬</hi>
<hi>木撓嵐氣暗兮幽篁雜江總詩新雨百花朝</hi>滿山樓閣上燈初<hi>太真外傳方士絶大海跨</hi>
<hi>蓬臺見最髙山上多樓閣梁元帝詩然燈疑夜火</hi>人聲曉動千門闢<hi>何遜七召冬霰積庭</hi>
<hi>室靡人聲國語明而動晦而休無日以息史記封禪書作建章宫度為千門萬户班固賦張千門而立萬户陸</hi>
<pb n="KR4h0145_WYG_027-59a"/>
<hi>雲詩髙門重闢</hi>湖色宵涵萬象虚<hi>儲光羲詩湖色映晨昏管子水之性環則中中則涵謝靈</hi>
<hi>運詩皇心美陽澤萬象咸光昭孟浩然詩八月湖水平涵虗混太清</hi>為問西州羅刹岸<hi>古曲</hi>
<hi>憶梅下西州折梅寄江北一統志杭州錢塘縣属㑹稽郡漢為㑹稽西部都尉治所又秦望山在府城南一十</hi>
<hi>里東南有羅刹石横截江濤名勝志錢塘江一名羅刹江取風濤險惡之意</hi>濤頭衝突近何<lb/>
如<hi>曹毗觀濤賦發源溟池迴衝天井水經注錢塘縣東諸山皆西臨浙江江川急濬兼濤水晝夜再來常以</hi>
<hi>月晦及望尤大至二月八月最髙峨峨二丈有餘名勝志錢塘江潮水奔騰衝激郡人以八月十八日傾城觀</hi>
<hi>潮為樂詩與爾臨衝疏衝者從旁衝突之稱古樂府書中竟何如</hi>
　　　和樂天早春見寄<lb/>
<pb n="KR4h0145_WYG_027-59b"/>
雨香雲淡覺微和<hi>王褒碑香隨微雨自灑風塵杜甫詩淡雲疎雨過髙城陶潛詩日暮天無</hi>
<hi>雲春風扇微和</hi>誰送春聲入棹歌<hi>李白詩春風巻入碧雲去千門萬户皆春聲杜甫詩鷗泛</hi>
<hi>已春聲漢武帝秋風辭簫鼓鳴兮發棹歌陸機棹歌行榜人縱棹歌</hi>萱近北堂穿土早<hi>詩焉</hi>
<hi>得萱草言樹之背傳萱草令人忘憂背北堂也呉均詩何用贈分手自有北堂萱論衡穿土鑿井無為得人</hi>
栁偏東面受風多<hi>說文栁小楊也梁簡文帝賦看東風之入栁杜甫詩東偏若面勢子夜歌</hi>
<hi>招取四面風杜甫詩吹面受和風梁簡文帝賦畏風多而榜危</hi>湖添水色消殘雪<hi>梁簡文帝</hi>
<hi>詩水色帶風移詩雨雪漉漉見睍曰消庾肩吾詩庭雪晚初消徐陵詩雪色故年殘一統志西湖有十景一曰</hi>
<hi>斷橋殘雪</hi>江送潮頭湧漫波<hi>徐陵詩江風送上潮一統志錢塘江通海潮水毎晝夜再至小</hi>
<pb n="KR4h0145_WYG_027-60a"/>
　<hi>則水漸漲不過數尺大則湧濤髙數丈</hi>同受新年不同賞<hi>後漢書百官志太史令一人掌</hi>
　<hi>天時星歴凡嵗将終奏新年歴庾信詩新年鳥聲千種囀沈約雪贊潔貌雖同賞英心共誰振一統志西湖山</hi>
　<hi>川秀發景物華麗自唐以來為東南逰賞勝地</hi>無由縮地欲如何<hi>呉均詩無由得共語空對</hi>
　<hi>相思杯神仙傳費長房有神術能縮地脉盧照隣詩序願駐景於髙天想乗霓於縮地梁元帝賦相思相望路</hi>
　<hi>逺如何</hi>
　<lb/>
　<lb/>
　<lb/>
<pb n="KR4h0145_WYG_027-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐詩巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_039-1a"/>
　欽定四庫全書<lb/>
御選唐詩巻三十<lb/>
　　七言絶句<lb/>
　　　温庭筠<lb/>
　　　　河中紫極宫<hi>一統志山西平陽府蒲州古舜都漢蒲坂縣地隋大業初改河東郡</hi>
　　　　　<hi>唐改蒲州開元中改河中府天寳初改河東郡乾元中復為河中府</hi>
　昔年曽伴玉真逰<hi>南史張緒傳劉悛之獻蜀栁數株武帝曰此栁風流可愛似張緒當年李</hi>
　<hi>白詩還須結伴逰神仙傳深山脩道夜冇仙女來獻花果鼻上有黄珠如粟者玉真也唐書景雲元年作金仙</hi>
<pb n="KR4h0145_WYG_039-1b"/>
　<hi>玉真觀張籍詩掃壇朝玉真陸陲詩下有真人逰</hi>每到仙宫即是秋<hi>鮑照桐賦儀丹丘之</hi>
　<hi>瑞羽棲清都之仙宫武后詩望駕幸仙宫祖詠詩經秋無客到</hi>曼倩不歸花落盡<hi>漢書東方</hi>
　<hi>朔傳東方朔字曼倩劉孝威詩花開人不歸宋子侯詩花落何飄揚丁六娘詩寄語落花風莫吹花落盡</hi>滿<lb/>
　叢烟露月當樓<hi>唐太宗詩珠穿曉露叢杜甫詩烟霏想桂叢何遜詩墟上生烟露劉鑠詩明月</hi>
　<hi>照高樓</hi>
　　　鄭谷<lb/>
　　　　曲江春草<hi>劇談録曲江池本秦時隑州唐開元中疏鑿為勝境花卉環列烟水眀媚</hi>
　　　　　<hi>都人遊玩盛於中元上巳之節</hi>
<pb n="KR4h0145_WYG_039-2a"/>
花落江隄簇曉烟<hi>劉孝綽詩花落浮浦出爾雅築土遏水曰隄白居易詩花簇紫霞英劉孝</hi>
<hi>綽詩翠蓋承朝景朱旗曳曉烟</hi>雨餘江色逺相連<hi>梁簡文帝詩雨餘雲稍薄庾信詩雲歸識</hi>
<hi>雨餘岑參詩酒光紅琥珀江色碧琉璃髙適詩逺色帶孤嶼魏文帝賦草木欝其相連</hi>香輪莫輾<lb/>
青青草<hi>駱賓王詩香輪騖水珠為網權徳輿詩九華仙洞七香輪劉銑詩東日如車輪三輾未上坡章</hi>
<hi>碣對月詩璚輪正輾丹霄去銀箭休催皓露濃廣韻輾輾轉古詩青青河畔草</hi>畱與遊人一醉<lb/>
眠<hi>孟浩然詩逰人五陵去岑參詩壚頭耐醉眠</hi>
　　　雪中偶題<lb/>
亂飄僧舍茶烟濕<hi>庾信詩霜風亂飄葉隂鏗詩春近寒雖轉梅舒雪尚飄晉書孝武帝紀帝</hi>
<pb n="KR4h0145_WYG_039-2b"/>
<hi>初奉佛法立精舍於殿内引諸沙門以居之杜牧詩茶烟輕颺落花風韋應物詩夜眠楚烟濕</hi>密灑歌<lb/>
樓酒力微<hi>雪賦俄而㣲霰零密雪下孫楚雪賦豐隆灑雪交錯翻紛李逺詩明朝逢舊侣惟擬上歌</hi>
<hi>樓白居易詩驅愁知酒力劉禹錫詩酒力半酣愁己散</hi>江上晚來堪畫處<hi>鮑照詩江上氣</hi>
<hi>早寒仲秋始霜雪江淹賦琴柱急兮江上寒杜甫詩晚來山更碧諸葛亮文乃見江左大山壁立林麓峯巒如</hi>
<hi>畫</hi>漁人披得一蓑歸<hi>管子漁人入海利在水也陶潛桃花源記晉太康中武陵漁人溪行</hi>
<hi>忽逢桃花林儲光羲詩長蓑披我襟張志和漁父歌青篛笠緑蓑衣斜風細雨不須歸</hi>
　　　街西晚歸<lb/>
御溝春水繞閒坊<hi>古今注長安御溝謂之楊溝植高楊於其上也亦曰禁溝卓文君白頭吟</hi>
<pb n="KR4h0145_WYG_039-3a"/>
<hi>躞蹀御溝上溝水東西流王褒詩長洲春水滿臨泛廣川中王建詩騎馬傍閒坊</hi>信馬歸來傍<lb/>
短牆<hi>岑參詩薄暮垂鞭信馬歸宋子侯詩歸來飲美酒曹植詩歸來宴平樂杜甫詩隣雞還過短牆來白</hi>
<hi>居易詩妾弄青梅度短牆君騎白馬傍垂楊</hi>幽榭名園臨紫陌<hi>李乂詩曲榭迴廊繞澗幽</hi>
<hi>廣韻榭臺榭爾雅有木者謂之榭李白登謝安墩詩我來酌清波於此樹名園杜甫詩名園依緑水謝莊詩紫</hi>
<hi>陌協笙鏞王勃序近臨銅陌斜控銀墟</hi>晚風時帶牡丹香<hi>鮑照詩鱗鱗夕雲起獵獵晚風</hi>
<hi>遒花譜牡丹謂之木芍藥天寳中禁中初重木芍藥得四本紅紫淺紅通白移植於興慶池沈香亭牡丹譜牡</hi>
<hi>丹出洛陽者為第一自唐以後始盛劉禹錫詩惟有牡丹真國色花開時節動京城舒元輿牡丹賦英之甚紅</hi>
<hi>鍾於牡丹拔類邁倫國香欺蘭</hi>
<pb n="KR4h0145_WYG_039-3b"/>
　　韋莊<lb/>
　　　鄜州遇寒食城外醉吟<hi>元和郡縣志鄜州漢為上郡雕隂之地後魏改</hi>
　　　　<hi>為鄜州大業初復為上郡武徳元年復舊為鄜州明一統志陜西延安府鄜州去府一百</hi>
　　　　<hi>八十里荆楚嵗時記去冬節一百五日即有疾風甚雨謂之寒食吴越春秋闔閭春夏治</hi>
　　　　<hi>於城中秋冬治於城外唐書白居易傳自號醉吟先生</hi>
滿街楊栁緑絲烟<hi>王融詩緑栁䕃通街梁簡文帝詩楊栁亂成絲李白詩疎楊挂緑絲岑參</hi>
<hi>詩楊栁萬條烟</hi>畫出清明二月天<hi>李白詩青㝠倚天開彩錯疑畫出謝靈運詩屬值清明節</hi>
<hi>榮華感和韶白帖春分後十五日為清明江淹詩江南二月春蕭慤詩二月鶯聲纔欲㫁</hi>好是隔簾<lb/>
<pb n="KR4h0145_WYG_039-4a"/>
花樹動<hi>梁簡文帝詩隔簾暎翠篠元稹詩櫻桃花下隔簾看王融詩花樹雜為錦宗懍詩花樹數重開</hi>
<hi>杜甫詩繫馬林花動</hi>女郎撩亂送鞦韆<hi>古木蘭詩不知木蘭是女郎庾信詩南市女郎砧謝</hi>
<hi>偃詩撩亂垂絲昬栁陌岑參詩嶺雲撩亂起古今藝術圖北方山戎寒食日用秋千為戲以習輕趫者高無際</hi>
<hi>鞦韆賦序漢武後庭之戲本云千秋祝夀之詞語譌為秋千後人不本其意乃造此字</hi>
　　　幽居春思<hi>禮記幽居而不淫曹植詩春思安可忘</hi>
緑暎紅藏江上村<hi>傅休奕蓮歌緑葉暎長波白居易栁詩緑暎杏園池綦毋潛詩花藏溪路</hi>
<hi>遥李涉詩春雨蕭蕭江上村</hi>一聲雞犬似仙源<hi>世説王仲宣既葬文帝顧語同逰曰王好</hi>
<hi>驢鳴各作一聲以送之李賀詩雄雞一聲天下白陶潛桃花源記阡陌交通雞犬相聞孟浩然詩秦人辨雞犬</hi>
<pb n="KR4h0145_WYG_039-4b"/>
<hi>宋之問詩未窺仙源極獨進野人船王維桃源行不辨仙源何處尋</hi>閉門盡日無人到<hi>陳書</hi>
<hi>沈炯傳恒閉門却埽無所交逰程曉詩閉門避暑卧後漢書和帝紀初令伏閉盡日注伏日盡日閉不干他事</hi>
<hi>祖詠詩蘭若無人到</hi>翠羽春禽滿樹喧<hi>宋玉神女賦眉如翠羽王褒詩春禽羣嬉梁元帝春</hi>
<hi>日篇日日春禽變杜甫詩幽花欹滿樹小水細通池元稹詩滿樹狂花滿樹風</hi>
　　杜荀鶴<lb/>
　　　溪興<hi>李白詩雖然剡溪興不異山隂時</hi>
山雨溪風巻釣絲<hi>張正見詩山雨濕苔碑宋之問詩山雨初含霽㑹稽記漢鄭𢎞嘗采薪得</hi>
<hi>一遺箭頃有人覔𢎞還之問何所欲𢎞識其神人曰嘗患若耶溪載薪為難願旦南風暮北風後果然故若耶</hi>
<pb n="KR4h0145_WYG_039-5a"/>
<hi>溪風至今猶然杜甫詩溪風為颯然詩其釣維何維絲伊緡岑參詩蘆花冐釣絲</hi>瓦甌蓬底獨<lb/>
斟時<hi>韓非子瓦器至賤也不漏可盛酒方言罃甈謂之盎自闗而西謂之盆其小者謂之升甌廣韻甌瓦</hi>
<hi>器杜牧詩何如釣船雨蓬底睡秋江孔徳紹詩對酒時獨斟</hi>醉來睡著無人喚<hi>白居易詩</hi>
<hi>醉來枕麴貧如富杜甫詩客睡何曽著王建詩枕弓睡著待水生晉子夜歌無人相要喚</hi>流下灘前<lb/>
也不知<hi>淮南子循流而下易以至鮑照吴歌但觀流水還識是儂流下杜牧詩前灘急夜響張籍詩家</hi>
<hi>在城邊亦不知</hi>
　　趙嘏<lb/>
　　　尋僧<hi>李端詩尋僧雪滿船</hi>
<pb n="KR4h0145_WYG_039-5b"/>
斜日横牕起暗塵<hi>何遜詩斜日照安流辛徳源詩牕中斜日照梁簡文帝秋晚詩促隂横隠</hi>
<hi>壁長暉斜度牕徐伯陽詩藹藹日暮紅塵起蘇味道詩暗塵隨馬去眀月逐人來</hi>水邊門户閉<lb/>
閒春<hi>范雲詩盈盈一水邊隂鏗詩池如洛水邊禮記出入門户王勃詩春日賦閒居</hi>千竿竹裏<lb/>
花枝動<hi>白居易池上篇有竹千竿李白詩竹裏無人聲杜甫詩美花多暎竹劉孝威詩隔牆花半隠猶</hi>
<hi>見動花枝</hi>只道無人似有人<hi>易閴其無人南史傅昭傳袁粲嘗經昭户輒歎曰經其户寂若</hi>
<hi>無人披其帷其人斯在豈非名賢禮記入虚如有人屈原九歌若有人兮山之阿披薜蘿兮帶女蘿</hi>
　　　江樓書感<hi>謝靈運詩繫纜臨江樓漢書藝文志哀樂之心感而歌詠之聲發</hi>
獨上江樓思渺然<hi>王昌齡詩烽火城西百尺樓黄昏獨上海風秋武元衡詩春風獨上望京</hi>
<pb n="KR4h0145_WYG_039-6a"/>
<hi>樓案白居易冇江樓聞砧詩何劭詩渺然心緜邈孟浩然詩林端意渺然</hi>月光如水水如天<lb/>
<hi>詩匪東方則明月出之光謝朓詩西户月光入温庭筠瑶瑟怨碧天如水夜雲輕張融海賦東西無里南北如</hi>
<hi>天</hi>同來翫月人何在<hi>李白詩好與雁同來三輔黄圖影娥池武帝鑿以翫月韋應物詩蹔</hi>
<hi>輟觀書夜還題翫月詩孟浩然詩獨步人何在漢書原涉傳拜天水太守長安敗諸假號起兵聞涉名爭問原</hi>
<hi>尹何在拜謁之</hi>風景依稀似去年<hi>晉書王導傳風景不殊宋孝武帝詩粤值風景和劉禹錫</hi>
<hi>詩宋臺梁館尚依稀岑參花樹歌今年花似去年好去年人到今年老</hi>
　　　李侍御歸炭谷山居同宿華嚴寺<hi>通志太乙谷在終南山下</hi>
　　　　<hi>有太乙祠亦名炭谷又樊川在府城南二十里唐建華嚴寺改名華嚴川</hi>
<pb n="KR4h0145_WYG_039-6b"/>
家在青山近玉京<hi>常建詩故人家在桃花岸高士傳韓順賛寧極青山古詩夕宿青山郭五</hi>
<hi>星經天上白玉京黄金闕靈樞金景内傳上界玉京注玉京無為天也</hi>白雲紅樹滿歸程<lb/>
<hi>詩英英白雲張正見詩白雲凝絶嶺謝朓詩紅樹巖舒青莎水被岑參詩醉眠鄉夢罷東望羨歸程</hi>相逢<lb/>
一宿最高寺<hi>越謡歌君乗車我戴笠他日相逢下車揖詩傅一宿曰宿再宿曰信莊子止可以一</hi>
<hi>宿而不可以久處栁宗元詩歩登最高寺蕭散任疎頑</hi>半夜翠微泉落聲<hi>耿湋詩雲開半</hi>
<hi>夜千村靜爾雅釋山未及上曰翠微疏未及頂上在傍坡陀之處名翠㣲孔徳紹詩棲息翠㣲嶺王勃詩逺近聴</hi>
<hi>泉聲</hi>
　　李拯<hi>字昌時隴西人咸通末登進士第累遷考功郎中</hi>
<pb n="KR4h0145_WYG_039-7a"/>
　　　退朝望終南山<lb/>
紫宸朝罷綴鵷鸞<hi>職官分紀紫宸殿者漢之前殿周之路寢雍録高宗咸亨元年改蓬萊宫</hi>
<hi>為含元殿含元之北為宣政宣政之北為紫宸古樂府當須宴朝罷莊子南方有鳥其名鵷雛注鸞鳯之屬包</hi>
<hi>何詩鴈序入鵷鸞</hi>丹鳳樓前駐馬看<hi>雍録大明宫南端門名丹鳳鮑照詩鳳樓十二重四</hi>
<hi>户八綺牕顧况詩火樹鳳樓前庾信詩逢花駐馬看</hi>惟有終南山色在<hi>福地記終南山北去</hi>
<hi>長安城八十里陶潛詩山色日夕佳</hi>晴明依舊滿長安<hi>潘岳賦㣲雨新晴六合清朗劉長卿</hi>
<hi>詩晴明分衆容舊唐書中宗紀復國號依舊為唐漢書地理志京兆尹縣長安高帝五年置謝朓詩灞涘望長</hi>
<hi>安</hi>
<pb n="KR4h0145_WYG_039-7b"/>
　　裴夷直<lb/>
　　　夜意<lb/>
蕭疎盡地林無影<hi>謝惠連詩蕭疎野趣生孔徳紹詩遥瞻盡地軸温庭筠詩閣上見林影月</hi>
<hi>中聞澗聲魏澹詩雲度時無影</hi>浩蕩連天月有波<hi>楚辭心飛揚兮浩蕩梁郊廟歌辭懷忽慌</hi>
<hi>瞻浩蕩梁元帝詩并海連天合不開漢書郊祀志月穆穆以金波獨孤及文賦詩於月波</hi>獨立空亭<lb/>
人睡後<hi>楚辭表獨立兮山之上晉書謝鯤傳鯤避地豫章常行經空亭中夜宿儲光羲詩薄暮入空亭</hi>
<hi>白居易詩食飽牕間新睡後脚輕林下獨行時</hi>洛橋風便水聲多<hi>一統志天津橋在河南府</hi>
<hi>城外西南架洛水隋煬帝建即唐人所謂洛橋也盧照隣詩誰能借風便江總詩罕有知音者空勞流水聲劉</hi>
<pb n="KR4h0145_WYG_039-8a"/>
<hi>孝綽詩夜水聲帷薄</hi>
　　薛能<lb/>
　　　老圃堂<lb/>
邵平瓜地接吾廬<hi>史記蕭相國世家邵平者故秦東陵侯秦破後為布衣種瓜於長安城東</hi>
<hi>名勝志邵平瓜田在舊長安城東門外今長安縣之西北盧照隣詩地接神仙磵陶潛詩吾亦愛吾廬</hi>榖<lb/>
雨乾時偶自鋤<hi>孝經緯清明後十五日斗指辰為榖雨孟浩然詩春逢榖雨晴杜甫詩田家望</hi>
<hi>望惜雨乾又葵荒欲自鋤</hi>昨日春風欺不在<hi>古雜曲歌辭春風一夜入閨闥楊花飄蕩落南</hi>
<hi>家髙爽詩若人不在兹</hi>就牀吹落讀殘書<hi>司馬相如賦遂頽而就牀庾信詩隠士一牀書</hi>
<pb n="KR4h0145_WYG_039-8b"/>
<hi>李白詩片片吹落春風香劉眘虚詩深栁讀書堂王勃詩玉架殘書隠</hi>
　　　宋氏林亭<lb/>
地濕莎青雨後天<hi>荀子平地若一水就濕也張均詩長沙卑濕地子虚賦薜莎青薠注莎即</hi>
<hi>今青莎草虞世南奉和幽山雨後詩雨歇連峯翠皇甫松大隠賦鼉鳴雨天</hi>桃花紅近竹林<lb/>
邊<hi>陶潛桃花源記忽逢桃花林謝靈運詩山桃發紅萼王維桃源行近入千家散花竹孟浩然詩清風在竹</hi>
<hi>林劉長卿詩瀑布懸林邊</hi>行人本是農桑客<hi>費昶詩行人早旋返曹植七步詩本是同根生</hi>
<hi>漢書食貨志務民於農桑後漢書仲長統傳急農桑以豐委積韓非子傭客致力而疾耕</hi>記得春深<lb/>
欲種田<hi>春渚紀聞春候己深而林花未放漢書食貨志民受田嵗耕種者為不易拾遺記崑崙山有芝</hi>
<pb n="KR4h0145_WYG_039-9a"/>
<hi>田數百頃羣仙種耨焉</hi>
　　杜牧<lb/>
　　　朱坡<lb/>
烟深苔巷唱樵兒<hi>嵗華紀麗栁籠門巷之晴烟戴叔倫詩陋巷無車轍烟蘿總是春别賦或</hi>
<hi>春苔兮始生廬照隣詩狹徑聞樵唱杜甫詩谷口樵歸唱張率詩歌兒流唱聲欲清</hi>花落寒輕倦<lb/>
客歸<hi>謝朓詩鳥散餘花落吴均詩花落夜霏霏張説詩酒著訝寒輕白行簡賦寒輕而猶未為霜陸機詩</hi>
<hi>余本倦逰客何遜詩君隨結客去我乃倦逰歸</hi>藤岸竹洲相掩暎<hi>庾信詩寒藤抱樹疎杜甫</hi>
<hi>詩囘䇿匪新岸所攀仍舊藤謝朓詩丹藤繞新竹入越記竹洲栁岸畧如苕霅薛道衡賦掩暎玲瓏權徳輿詩</hi>
<pb n="KR4h0145_WYG_039-9b"/>
<hi>日斜門掩暎</hi>滿池春雨鸊鵜飛<hi>白居易詩雪擁衡門水滿池劉禹錫詩樹滿蒼苔葉滿池</hi>
<hi>韋應物詩舟泊南池雨夏侯湛賦含春雨以濯莖庾信文春雨潤木本草鸊鵜水鳥也大如鳩鴨脚連尾不能</hi>
<hi>陸行常在水中岑參詩青雲羨鳥飛</hi>
　　　江南春<lb/>
千里鶯啼綠暎紅<hi>史記秦始皇紀金城千里漢書髙祖紀決勝千里之外梁簡文帝詩鶯啼</hi>
<hi>春欲駛何胥詩鶯啼落春後謝靈運詩原隰荑緑栁墟囿散紅桃</hi>水村山郭酒旗風<hi>諸葛</hi>
<hi>穎詩遥村含水氣謝朓詩還望青山郭李白詩下望青山郭韓子宋人有沽酒懸幟甚高斗概甚平曹植詩仰</hi>
<hi>酒旗之景曜崔日用詩菊汎延齡酒蘭吹解愠風</hi>南朝四百八十寺<hi>舊唐書音樂志梁史</hi>
<pb n="KR4h0145_WYG_039-10a"/>
<hi>稱太樂令彭雋齎曲項琵琶就帝飲則南朝似無曲項者劉長卿詩南朝古木向人秋珊瑚鈎詩話杜牧詩云</hi>
<hi>南朝四百八十寺帝王所都而四百八十寺當時以為多侈其樓閣臺殿焉</hi>多少樓臺烟雨<lb/>
中<hi>孟浩然詩花落知多少隂鏗詩雲裏起樓臺傅縡詩樓臺宛轉曲皆通鮑照詩烟雨交將夕隋煬帝湖上</hi>
<hi>栁詩烟雨更相宜</hi>
　　　長安晴望<lb/>
翠屏山對鳳城開<hi>天台山賦搏壁立之翠屏唐明皇詩翠屏千仞合李白詩千里碧山對沈</hi>
<hi>佺期詩棲烏半下鳳城來王維詩春深五鳳城沈佺期詩東山朝日翠屏開</hi>碧落揺光霽後<lb/>
來<hi>翟楚賢碧落賦體貌皎鏡是開碧落盧照隣詩川光揺水箭儲光羲詩凉氣生霽後鮑至詩岸暗水光來</hi>
<pb n="KR4h0145_WYG_039-10b"/>
囘識六龍巡幸處<hi>易時乗六龍以御天稽康詩乗雲駕六龍書五載一巡守蔡邕獨㫁天子</hi>
<hi>車駕所至臣民以為僥幸故曰幸</hi>飛烟閒繞望春臺<hi>衛恒𨽻勢庭燎飛烟梁元帝霧詩却</hi>
<hi>望若飛烟又烟繞鳳凰樽宋之問詩青旗遥倚望春臺</hi>
　　　贈朱道靈<lb/>
劉根丹篆三千字<hi>後漢書方術傳劉根者潁川人也隠居嵩山中諸好事者自逺而至就根</hi>
<hi>學道隋書潘徽傳華垂丹篆張正見詩鳳書下丹篆書㫁程邈為𨽻書三千字</hi>郭璞青囊兩巻<lb/>
書<hi>晉書郭璞傳郭璞字景純河東聞喜人冇郭公者客居河東精於卜筮璞従之受業公以青囊中書九巻</hi>
<hi>與之由是遂洞五行天文卜筮之術禳災轉禍通致無方</hi>牛渚磯南謝山北<hi>晉書温嶠傳於</hi>
<pb n="KR4h0145_WYG_039-11a"/>
<hi>武昌至牛渚磯水深不可測唐書李白傳白晚好黄老渡牛渚磯至姑孰悦謝家青山欲終焉入蜀記姑孰溪</hi>
<hi>東南數峯如黛蓋青山也青山南小市冇謝𤣥暉故宅基</hi>白雲深處有巖居<hi>詩英英白雲傅</hi>
<hi>休奕詩白雲翩翩翔天庭王昌齡詩深處不可挹韓詩外傳巖居穴處而王侯不能與爭名論衡上古巖居穴</hi>
<hi>處</hi>
　　　清明<hi>孝經緯春分後十五日斗指乙為清明三月節萬物至此皆潔齊而清明矣</hi>
清明時節雨紛紛<hi>提要録清明雨為杏花雨月令廣義河朔人謂清明雨為潑火雨杜甫詩</hi>
<hi>好雨知時節禇彦囘賦雲紛紛而夾轉兮</hi>路上行人欲㫁魂<hi>范雲詩不覩行人跡梁簡文帝</hi>
<hi>詩草合行人疎宋子問詩看山欲㫁魂</hi>借問酒家何處有<hi>陶潛詩借問衰周來幾人得其</hi>
<pb n="KR4h0145_WYG_039-11b"/>
<hi>趣古樂府調笑酒家胡孟浩然詩潯陽何處邊</hi>牧童遥指杏花村<hi>莊子黄帝將見大隗於具</hi>
<hi>茨之山方明為御昌寓參乗塗遇牧馬童子詩詁朱陳村有杏花一百二十里池州府志府城秀山門外杏花</hi>
<hi>村杜牧詩即此</hi>
　　　漢江<hi>山海經嶓冡之山漢水出焉東南流注於江書嶓冡導漾東流爲漢水經注如淳曰</hi>
　　　　<hi>北人謂漢水為沔水蓋與沔合也至漢中為漢水是互相通稱矣</hi>
溶溶漾漾白鷗飛<hi>沈約詩溶溶紛上馳宋之問詩漾漾潭際月鮑照詩翻浪揚白鷗</hi>緑<lb/>
淨春深好染衣<hi>韓愈詩緑淨不可唾韋述詩是時春尚深司空曙詩衣巾半染烟霞氣</hi>南<lb/>
去北來人自老<hi>俞坦之詩雁已多南去吴均賦風凄凄而北來陳子昂詩無為空自老</hi>夕<lb/>
<pb n="KR4h0145_WYG_039-12a"/>
陽長送釣船歸<hi>爾雅山西曰夕陽注暮乃見日張均詩嵐氣夕陽沈庾信詩高荷沒釣船岑參</hi>
<hi>詩桑葉隠村户蘆花暎釣船</hi>
　　　山行<lb/>
逺上寒山石徑斜<hi>王之渙詩黄河逺上白雲間謝靈運詩桂樹凌寒山水經注石徑崎嶇人</hi>
<hi>跡裁交戴叔倫詩謝相園西石徑斜</hi>白雲深處有人家<hi>江淹賦手接白雲張正見詩惟當逺</hi>
<hi>人望知在白雲中白居易詩野烟深處夕陽中儲光羲詩深谷有人家</hi>停車坐愛楓林晚<lb/>
<hi>潘岳賦憑脩坂兮停車拾遺記頻斯國有大楓木成林阮藉詩湛湛長江水上有楓樹林</hi>霜葉紅於<lb/>
二月花<hi>謝靈運詩曉霜楓葉丹隂行光詩山棠紅葉下張正見詩秋葉奪粧紅庾信春賦二月楊花滿</hi>
<pb n="KR4h0145_WYG_039-12b"/>
<hi>路飛</hi>
　　　秋夕<lb/>
銀燭秋光冷畫屏<hi>梁元帝詩銀燭含朱火唐太宗詩秋光澹紫宫東觀漢記宋𢎞嘗燕見御</hi>
<hi>坐新施屏風畫列女帝數顧視之江淹空青賦曲帳畫屏素女彩扇</hi>輕羅小扇撲流螢<hi>梁武</hi>
<hi>帝𢷬衣詩輕羅飛玉腕弱袖低紅粧傅咸扇賦揺輕扇之苒弱權徳輿詩流螢與落葉秋晚共紛紛</hi>天匕階<lb/>
夜色凉如水<hi>王纉詩巍巍天階亦降列宿劉長卿詩夜色帶江白杜甫詩天氣凉如秋李賀詩新</hi>
<hi>翠舞衿淨如水</hi>卧看牽牛織女星<hi>爾雅河鼓謂之牽牛荆州星占織女一名天女荆楚嵗時</hi>
<hi>記七夕為織女牽牛聚㑹之日戴徳云此日也織女東向葢言星也華山畿牽牛語織女離淚溢河漢</hi>
<pb n="KR4h0145_WYG_039-13a"/>
　　陳陶<lb/>
　　　朝元引<hi>雍録長生殿齋殿也有事於朝元閣則齋沐於此殿</hi>
帝燭熒煌下九天<hi>唐太宗詩盤花捲燭紅徐彦伯詩熒煌台座深漢書郊祀志九天巫祝九</hi>
<hi>天師古注九天謂中央鈞天東方蒼天東北旻天北方𤣥天西北幽天西方皓天西南朱天南方炎天東南陽</hi>
<hi>天也太陽經九天一為中天二為羡天三為従天四為更天五為粹天六為廊天七為減天八為沈天九為成</hi>
<hi>天</hi>蓬萊宫曉玉爐烟<hi>地理志上都大明宫在禁苑東南南接京城之北面西接京城之東</hi>
<hi>北隅本永安宫貞觀八年置九年正月改大明宫高宗厭西内湫濕龍朔二年始大興葺改曰蓬萊宫梁簡文</hi>
<hi>帝詩爐烟入斗帳元稹詩執陪仙仗引爐烟</hi>無央鸞鳳隨金母<hi>霍去病琴歌國家安寧樂</hi>
<pb n="KR4h0145_WYG_039-13b"/>
<hi>無央兮傅咸詩鸞鳳眷儀戢翼函林空洞靈章經衆聖集琳宫金母命清歌</hi>來賀薫風一萬<lb/>
年<hi>左傳今兹吾又將來賀不惟此行也舜南風歌南風之薫兮可以解吾民之愠兮詩虎拜稽首天子萬年</hi>
<hi>魏武帝詩但當愛氣夀萬年</hi>
　　　二<lb/>
正殿雲開露冕旒<hi>漢書金日磾傳數臨正殿延見羣臣班固西都賦爾乃正殿崔巍層搆厥</hi>
<hi>高臨乎未央後漢書袁紹傳曠若開雲見日杜甫詩雲移雉尾開宫扇大戴禮古者冕而前旒所以蔽明也漢</hi>
<hi>官儀周冕與古冕畧等周加垂旒天子前後垂真白珠各十二王維詩九天閶闔開宫殿萬國衣冠拜冕旒</hi>
下方珠翠壓鼇頭<hi>張九齡白羽扇賦彼鴻鵠之弱羽出江湖之下方潘岳西征賦絡甲乙以</hi>
<pb n="KR4h0145_WYG_039-14a"/>
<hi>珠翠王融詩輕露泫珠翠列子渤海之東冇大壑焉其中有五山無所連著嘗隨波上下帝使巨鼇十五舉首</hi>
<hi>而戴之姚合詩蓬萊宫殿壓鼇頭</hi>天雞唱罷南山曉<hi>𤣥中記桃都山上冇大樹名曰桃都</hi>
<hi>上有天雞日初出照此樹天雞即鳴天下雞皆隨之李白詩半壁見海日空中聞天雞括地志終南山一名南</hi>
<hi>山崔顥詩山殿朝陽曉</hi>春色先歸十二樓<hi>謝朓詩春色滿皇州梁簡文帝詩春色暎宫來</hi>
<hi>岑參詩長安雪後似春歸漢書郊祀志方士冇言黄帝時為五城十二樓以候神人於執期名曰迎年吴均詩</hi>
<hi>雍臺十二樓樓樓欝相望</hi>
　　　竹<lb/>
不厭東溪緑玉君<hi>韓溉竹詩王孫不厭滿庭栽宋之問緑竹引青溪緑潭潭水側脩竹嬋娟</hi>
<pb n="KR4h0145_WYG_039-14b"/>
<hi>同一色洛陽名園記疎筠琅玕如碧玉椽晉書王徽之嘗寄居空宅中便令種竹或問其故徽之但嘯詠指竹</hi>
<hi>曰何可一日無此君耶</hi>天壇雙鳳有時聞<hi>白居易詩嵩山歸路逺天壇韓詩外傳黄帝時</hi>
<hi>鳯凰棲帝梧桐食帝竹實栁宗元竹詩秪應更使伶倫見寫盡雌雄雙鳳凰永嘉記仙壇竹葳蕤青翠風來動</hi>
<hi>音自成宫商</hi>一峯曉似朝仙處<hi>王昌齡詩逺勢一峯出劉長卿詩曽是朝百靈亦聞㑹羣</hi>
<hi>仙</hi>青節森森倚絳雲<hi>李嶠竹詩青節動龍文秦韜玉竹詩削玉森森幽思清庾信詩南宫</hi>
<hi>生絳雲盧照隣詩方壇聚絳雲</hi>
　　李郢<lb/>
　　　南池<lb/>
<pb n="KR4h0145_WYG_039-15a"/>
小男供餌婦搓絲<hi>李商隠詩小男方嗜栗傅休奕詩釣竿何冉冉甘餌芳且鮮列子獨繭絲</hi>
<hi>為綸芒鍼為鈎荆篠為竿剖粒為餌詩其釣維何維絲與緡又之子于釣言綸之繩疏繩以生絲為之</hi>溢<lb/>
榼香醪倒接䍦<hi>廣韻榼酒器也杜甫詩準擬醉香醪白居易詩香醪小瓷榼晉書山簡傳每臨</hi>
<hi>高陽池未嘗不大醉而還時人為之歌曰時時能騎馬倒著白接䍦</hi>日出兩竿魚正食<hi>杜牧</hi>
<hi>詩兩竿日出溪橋上李白詩垂竿待魚食</hi>一家歡笑在南池<hi>白居易詩府中歡笑勝尋醫</hi>
　　　洞靈觀流泉<lb/>
石上苔蕪水上烟<hi>慧標詩石磴染新苔鄭谷詩松上閒雲石上苔楊炯青苔賦白露下蒼苔</hi>
<hi>蕪王臺卿詩水上結秋隂梁簡文帝詩水烟浮岸起</hi>潺湲聲在觀門前<hi>楚辭觀流水兮潺湲</hi>
<pb n="KR4h0145_WYG_039-15b"/>
<hi>謝靈運詩石淺水潺湲王昌齡詩山觀空虚清淨門鄭谷白鶴觀詩門前衆水分</hi>千巖萬壑分<lb/>
流去<hi>晉書顧愷之傳千巖競秀萬壑爭流鮑照詩千巖盛阻積萬壑勢迴縈司馬相如上林賦浩浩乎八</hi>
<hi>川分流相背而異態成公綏賦川瀆浩瀚而分流</hi>更引飛花入洞天<hi>王勃詩何如山水路</hi>
<hi>對面即飛花李白詩緑蘿飛花覆烟草茅君内傳大天之内有地之洞天三十六所乃真仙所居李白詩靈書</hi>
<hi>藏洞天</hi>
　　　聴劉尊師彈琴<lb/>
曽逰清海獨聞蟬<hi>五代史職方考廣州曰清海韋應物詩去嵗郊園别聞蟬在蘭省</hi>又<lb/>
向空中夜聴泉<hi>陶𢎞景傳空山霜滿髙烟平宋之問詩空山惟習靜中夜寂無喧國史補李沂</hi>
<pb n="KR4h0145_WYG_039-16a"/>
<hi>公好琴其絶代者一名響泉樂府詩集琴集曰三峽流泉晉阮泉所作也李端詩泉聲宜逺聴入夜對支公</hi>
不似齋堂人靜後<hi>崔塗詩聲絶朝齋後杜甫詩虚白高人靜又愛汝玉山草堂靜</hi>秋聲<lb/>
長在七條絃<hi>顔之推詩歴亂起秋聲廣韻琴五絃曰宫商角徴羽文王増二絃曰少宫少商裴夷</hi>
<hi>直詩殷勤封在七條絲崔珏詩七條絃上五音寒</hi>
　　陸龜䝉<lb/>
　　　自遣詩<hi>本集自序自遣詩者震澤别業之所作也百端興懐因作四句詩三十絶絶各</hi>
　　　　<hi>有意既曰自遣亦何必題為</hi>
花瀨濛濛紫氣昏<hi>原注紫花瀨在顧渚步常建詩翳泉花濛濛關令内傳關令登樓四望見</hi>
<pb n="KR4h0145_WYG_039-16b"/>
<hi>東極有紫氣西邁宋之問詩露裛千花氣岑參詩終日氣昬昬</hi>水邊山曲更深村<hi>范雲詩盈</hi>
<hi>盈一水邊宋孝武帝詩山曲䝉幽雨白居易詩村深絶賓客</hi>終須揀取幽棲處<hi>謝靈運詩</hi>
<hi>資此永幽棲杜甫詩幽棲地僻經過少祖詠詩梅福幽棲處</hi>老檜成雙便作門<hi>爾雅栢葉</hi>
<hi>松身曰檜劉長卿詩雙檜蒼然古貌奇</hi>
　　　二<lb/>
醖得秋泉似玉容<hi>酒經醖以稷麥以成醇醪杜預酒論重醖醇醴沃土泉清王褒詩秋泉帶</hi>
<hi>雨餘張籍酒詩一瓶顔色似秋泉神異經西北荒中有玉饋之酒酒泉注焉酒美如玉</hi>比於雲液<lb/>
更應濃<hi>本草雲液雲母也吴筠賦滴乃雲華之液劉孝儀謝賜酒啟壺開玉液庾信詩懸知春酒濃</hi>
<pb n="KR4h0145_WYG_039-17a"/>
思量北海徐劉輩<hi>元稹詩閒坐思量小來事後漢書孔融傳為北海相好士賓客日盈其門</hi>
<hi>常歎曰坐上客恒滿尊中酒不空吾無憂矣魏志徐邈傳魏國初建為尚書郎時科禁酒而邈私飲至於沈醉</hi>
<hi>晉書劉伶傳天生劉伶以酒為名一飲一斛五斗解酲</hi>枉向人間號酒龍<hi>史記留侯世家</hi>
<hi>願棄人間事語林蔡邕飲酒乃至一石常醉在路上卧名曰醉龍</hi>
　　　三<lb/>
偶然攜稚看微波<hi>韓翃詩時攜幼稚諸峯上閒濯鬚眉一水濱曹植詩託㣲波而通辭又㣲</hi>
<hi>波動而水蟲鳴</hi>臨水春寒一倍多<hi>楚辭登山臨水送将歸李嶠詩曉來何處低臨水杜甫詩</hi>
<hi>春寒花較遲法苑珠林春月寒多杜牧詩應見離心一倍多</hi>便使筆精如逸少<hi>江淹别賦</hi>
<pb n="KR4h0145_WYG_039-17b"/>
<hi>淵雲之墨妙嚴樂之筆精李白王右軍詩掃素寫道經筆精妙入神晉書王羲之傳字逸少善𨽻書為古今之</hi>
<hi>冠論者稱其筆勢以為飄若浮雲矯若驚龍</hi>懶能書字換羣鵞<hi>晉書王羲之傳山隂有一</hi>
<hi>道士養好鵞羲之往觀焉意甚悦固求市之道士云為寫道徳經當舉羣相贈耳羲之欣然寫畢籠鵞而歸</hi>
　　　懐宛陵舊逰<hi>漢書地理志丹陽郡縣宛陵元和志漢置丹陽郡治宛陵晉置宣城</hi>
　　　　<hi>郡治宛陵一統志寧國府附郭宣城縣本漢丹陽郡宛陵縣</hi>
陵陽佳地昔年逰<hi>一統志陵陽山在寧國府城内岡巒盤屈孤峯秀拔爲一郡之鎮謝朓詩</hi>
<hi>江南佳麗地梁武帝賦實散賞之佳地孟浩然詩曽是昔年逰</hi>謝朓青山李白樓<hi>宋書謝朓</hi>
<hi>傳隆昌初除祕書丞未拜仍轉中書郎出為宣城太守謝朓詩還望青山郭李白詩謝朓己沒青山空一統志</hi>
<pb n="KR4h0145_WYG_039-18a"/>
<hi>青山在太平府城東三十里齊宣城太守謝朓嘗築室於山南又名謝公山唐書李白傳晚好黄老渡牛渚磯</hi>
<hi>至姑孰悦謝家青山欲終焉西浮籍采石山在牛渚之北謫仙樓在焉</hi>惟有日斜溪上思<lb/>
<hi>顔延之曲水詩序情盤景遽歡洽日斜劉長卿詩日斜江上孤帆影王維詩溪上人家凡幾家</hi>酒旗風<lb/>
影落春流<hi>白居易詩風颺酒旗斜杜牧詩水村山郭酒旗風梁元帝詩風横旗影浮謝朓宣城郡内</hi>
<hi>登望詩山積陵陽阻溪流春榖泉</hi>
　　　和襲美春夕陪崔諫議櫻桃園宴<lb/>
佳人芳樹雜春蹊<hi>吴邁逺詩佳人愛華景江孝嗣詩芳樹似佳人王融詩復此佳麗人含情</hi>
<hi>結芳樹史記李廣傳桃李不言下自成蹊王筠詩穠華春發彩桃李下成蹊</hi>花外烟濛月漸<lb/>
<pb n="KR4h0145_WYG_039-18b"/>
低<hi>隂鏗詩花月分牕進何遜詩濛濛夕烟起儲光羲詩歌舞留人月易低</hi>幾度艷歌清欲<lb/>
轉<hi>子夜歌朱口發艷歌袁山松歌賦清氣獨轉</hi>流鶯驚起不成棲<hi>上官儀詩曉樹流鶯</hi>
<hi>滿庾信詩管聲驚百鳥祖珽詩乍見驚鷗起禽經陸鳥曰棲水鳥曰宿王維聴宫鶯詩隠葉棲承露</hi>
　　雍陶<lb/>
　　　韋處士郊居<lb/>
滿庭詩境飄紅葉<hi>梁元帝賦召司烜而照夜觀執珪而滿庭庾信詩霜風飄亂葉錢起詩村</hi>
<hi>落通白雲茅茨隠紅葉</hi>繞砌琴聲滴暗泉<hi>梁武帝詩吟蟲繞砌鳴薛道衡賦水逶迤而繞</hi>
<hi>砌劉長卿詩琴聲宜夜䦨韋應物詩白雲埋大壑隂崖滴夜泉張九齡詩連圻觸暗泉</hi>門外晚晴<lb/>
<pb n="KR4h0145_WYG_039-19a"/>
秋色老<hi>史記陳丞相世家門外多有長者車轍何遜詩褰裳對晚晴李白詩人烟寒橘柚秋色老梧桐</hi>
萬條寒玉一溪烟<hi>謝朓詠莵絲詩爛熳己萬條連緜復一色岑參詩栁葉萬條烟杜陽雜編</hi>
<hi>唐盧萬有寳瑟數十内有寒玉響泉之號李白詩飲彼石下流結蘿宿溪烟</hi>
　　　城西訪友人别墅<lb/>
灃水橋西小路斜<hi>書灃水攸同疏灃水出扶風鄠縣東南北過上林苑入渭梁元帝詩日暮</hi>
<hi>徙倚渭橋西正見流月與雲齊杜甫詩山園細路髙儲光羲詩斜路豈不捷渚田豈不肥</hi>日髙猶未<lb/>
到君家<hi>唐太宗詩心隨朗日髙晉書劉驎之傳車騎將軍桓冲嘗到其家驎之於樹條桑</hi>村園<lb/>
門巷多相似<hi>杜甫詩農務村村急又田園須蹔往後漢書郎顗傳公府門巷賓客填集文中子門</hi>
<pb n="KR4h0145_WYG_039-19b"/>
<hi>巷果木必方列曰無茍亂也梁簡文帝采蓮曲桂楫蘭橈浮碧水江花玉貌兩相似</hi>處處春風枳<lb/>
殻花<hi>李白詩日暮紫鱗躍圓波處處生説苑春風風人春雨雨人本草枳殻生商州川谷九月十月采子</hi>
<hi>名枳實</hi>
　　崔塗<lb/>
　　　放鷓鴣<hi>禽經隨陽越雉鷓鴣也飛必南翥鷓鴣白黒成文其鳴自呼象小雉</hi>
秋入池塘風露㣲<hi>耿韋詩夜雪入秋渚孤城連貴池謝靈運詩池塘生春草韓愈詩風露氣</hi>
<hi>入秋堂凉杜甫詩宫殿風㣲燕雀髙</hi>曉開籠檻看初飛<hi>張説詩寒更催玉漏曉色御前開禰</hi>
<hi>衡鸚鵡賦順籠檻以俯仰闚户牖以踟蹰丘遲詩巢空初鳥飛</hi>滿身金翠畫不得<hi>杜甫詩五</hi>
<pb n="KR4h0145_WYG_039-20a"/>
<hi>花散作雲滿身梁簡文帝詩故條雜新實金翠共含霜曹植洛神賦戴金翠之首飾綴明珠以耀軀張籍詩閒</hi>
<hi>憐雛鶴偏能畫</hi>無限烟波何處歸<hi>江總詩日向烟波長唐太宗詩烟波澄舊碧劉禹錫詩鸞</hi>
<hi>飛逺樹歸何處</hi>
　　喻鳬<lb/>
　　　憶友人<lb/>
銀地無塵金菊開<hi>王勃序因金穴而開銀地陸機賦圅夏無塵白居易詩蕊折金英菊花飄</hi>
<hi>雪後蘆又花開叢菊傍疎籬</hi>紫梨紅棗墮莓苔<hi>尹喜内傳老子西逰省太真王母共食碧</hi>
<hi>桃紫梨左思蜀都賦紫梨津潤本草紅藍棗一名丁香柿庾肩吾上巳詩踊躍頳魚出參差紅棗浮異苑天台</hi>
<pb n="KR4h0145_WYG_039-20b"/>
<hi>山有莓苔之險杜甫詩隨意坐莓苔</hi>一泓秋水一輪月<hi>杜甫火詩羅落沸百泓根源皆萬古</hi>
<hi>莊子秋水時至百川灌河參同契注縳住青山萬頃雲撈出碧潭一輪月</hi>今夜故人來不來<lb/>
<hi>庾信詩今夜長門月應如晝日明古詩故人心尚爾孟浩然詩之子期宿來孤琴候蘿徑崔駰逹㫖或重聘而</hi>
<hi>不來</hi>
　　胡曽<hi>邵陽人咸通中舉進士不第嘗為漢南從事</hi>
　　　西園<hi>魏文帝芙蓉池詩逍遥步西園曹植公讌詩清夜逰西園飛葢相追隨</hi>
月滿西園夜未央<hi>古詩三五明月滿四五蟾兎缺杜甫詩孤月當樓滿詩夜如何其夜未央</hi>
<hi>魏文帝詩星漢西流夜未央</hi>金風不動鄴天凉<hi>李密詩金風蕩佳節潘岳賦於是惠風動</hi>
<pb n="KR4h0145_WYG_039-21a"/>
<hi>冲氣和王粲詩歌舞入鄴城注魏郡冇鄴城白居易詩人健得天凉</hi>髙情公子多秋興<hi>謝靈</hi>
<hi>運詩高情屬天雲白居易詩碧嵩看雪助髙情曹植公讌詩公子敬愛客終宴不知疲注公子謂文帝時為五</hi>
<hi>官中郎將潘岳秋興賦序於時秋也故以秋興命篇</hi>更令詩人入醉鄉<hi>楚辭竊慕詩人之遺</hi>
<hi>風兮漢書司馬相如贊詩人之賦麗以則唐書王績傳采杜康儀狄以來善酒者為譜醉鄉記以次劉伶酒徳</hi>
<hi>頌段成式詩若爲蕭史通家客情願扛壺入醉鄉</hi>
　　　武陵溪<hi>後漢書南蠻傳秦昭王置黔中郡漢興改爲武陵陶潛桃花源記晉太康中武</hi>
　　　　<hi>陵人捕魚爲業縁溪行忘路之逺近</hi>
一溪春水徹雲根<hi>李白詩一溪初入千花明王褒碑銘桃花春水靈草孤洲張協詩雲根臨</hi>
<pb n="KR4h0145_WYG_039-21b"/>
<hi>八極</hi>流出桃花片片新<hi>陶潛桃花源記忽逢桃花林夾岸數百步中無雜樹張祜詩輕將玉</hi>
<hi>杖敲花片梁元帝詩花新摘未舒</hi>若道長生是虛語<hi>莊子無勞汝形無揺汝精乃可以長</hi>
<hi>生江淹書仁不可恃義不可依謂徒虚語乃今知之</hi>洞中爭得有秦人<hi>陶潛桃花源記山有</hi>
<hi>小口便捨船徙口入其中往來種作男女衣著悉如外人自云先世避秦時亂率妻子邑人來此絶境李白詩</hi>
<hi>秦人如舊識出户笑相迎</hi>
　　曹唐<lb/>
　　　小遊仙詩<lb/>
玉簫金瑟發商聲<hi>三十國春秋凉州有赤玉簫白玉笛李百藥笙賦挫玉簫之清管江淹詩</hi>
<pb n="KR4h0145_WYG_039-22a"/>
<hi>白露滋金瑟公羊傳注聞商聲則使人方正而好義</hi>桑葉乾枯海水清<hi>詩隰桑有阿其葉有</hi>
<hi>那梁簡文帝詩競采春桑葉蔡琰胡笳十八拍塞上黄蒿兮枝枯葉乾神仙傳麻姑云接侍以來己見東海三</hi>
<hi>為桑田向到蓬萊水清淺於往者㑹時畧半也</hi>淨掃蓬萊山下路<hi>魏志管寧傳注焦先自作</hi>
<hi>一蝸牛廬淨掃其中營木為牀漢書郊祀志蓬萊方丈瀛洲此三神山者相傳在渤海中綦毋潛詩黄昏半在</hi>
<hi>山下路却聽鐘聲連翠㣲</hi>畧邀王母話長生<hi>陳子昂詩還疑赤松子天路坐相邀穆天子傳</hi>
<hi>觴西王母於瑶池之上老子深根固祗長生久視之道江淹詩採藥好長生</hi>
　　　二<lb/>
海水西飛照柏林<hi>蔡邕樂府海水知天寒舊唐書李密傳崑山火烈海水羣飛江總詩憶昔</hi>
<pb n="KR4h0145_WYG_039-22b"/>
<hi>相期柏樹林</hi>青雲斜倚錦雲深<hi>歸藏蒼帝起青雲扶日成公綏雲賦繡文錦章張正見詩</hi>
<hi>鷲嶺白雲深賈島詩雲深不知處</hi>水風暗入古山葉<hi>庾肩吾詩窻含度水風杜甫詩野花</hi>
<hi>山葉銀釵並岑參詩九月山葉赤</hi>吹㫁步虚清磬音<hi>岑參詩北風吹㫁天山草樂府解題</hi>
<hi>步虛詞道家曲也備言衆仙縹緲輕舉之事岑參宿仙逰寺詩夜來聞清磬後漢書禮儀志注磬音調則民道</hi>
<hi>得</hi>
　　　三<lb/>
方士飛軒駐碧霞<hi>史記秦始皇紀悉召文學方術士甚衆欲以興太平方士欲練以求奇藥</hi>
<hi>江淹詩方士鍊玉液陶𢎞景水仙賦飛軒引鳳逰駢駕鴻度人經注東方第一天有碧霞遍滿是名碧落李白</hi>
<pb n="KR4h0145_WYG_039-23a"/>
<hi>題元丹丘山居詩羨君無紛喧髙枕碧霞裏</hi>酒寒風冷月初斜<hi>世説桓南郡被召船泊荻</hi>
<hi>渚王大往看桓桓為設酒不能冷飲頻語左右令温酒來温子昇詩肅肅暮風冷何遜詩房櫳月影斜南史江</hi>
<hi>泌傳泌夜讀書隨月光光斜則握巻升屋</hi>不知誰唱歸春曲<hi>薛正曜詩歌曲唱流風岑參詩</hi>
<hi>長安雪後似春歸</hi>落盡溪頭白葛花<hi>洞㝠記麗娟於芝生殿唱迴風之曲庭中花皆翻落</hi>
<hi>王維詩相待虎溪頭杜甫詩韶州白葛輕王維詩葛花消酒毒</hi>
　　　四<lb/>
笑擎雲液紫瑶觥<hi>張憲詩蓮花玉杯雙手擎劉孝綽啟松子玉漿衛卿雲液沈佺期詩御席</hi>
<hi>瑶觥落</hi>共請雲和碧玉笙<hi>漢武帝内傳王母命侍女董雙成奏雲和之笙説文舜祠之下</hi>
<pb n="KR4h0145_WYG_039-23b"/>
<hi>得笙白玉為管劉孝威詩浮丘侍玉笙</hi>花下偶然吹一曲<hi>應璩詩吟詠花栁之下後漢書</hi>
<hi>劉昆傳帝問昆在江陵返風息火守𢎞農虎渡河何徳政而致是對曰偶然耳嵇康書濁酒一杯彈琴一曲志</hi>
<hi>意畢矣</hi>人間因識董雙成<hi>髙士傳宗測少靜退不樂人間李頎王母歌顧謂侍女董雙成</hi>
<hi>酒䦨可奏雲和笙</hi>
　　劉得仁<lb/>
　　　村中閒步<lb/>
閒共野人臨野水<hi>嵇康書野人冇快炙背而美芹子者欲獻之至尊王季友詩野人宿在人</hi>
<hi>家少楚辭九辨登山臨水兮送將歸白居易詩儒者冇學書臨水負笈辭山張籍詩波生野水鴈初下</hi>新<lb/>
<pb n="KR4h0145_WYG_039-24a"/>
秋髙樹挂清暉<hi>張正見詩高軒揚麗藻自是賦新秋張九齡詩園果讓新秋吴越春秋秋蟬登</hi>
<hi>高樹飲清露自以為安陸雲詩雞鳴高樹巔謝靈運詩山水含清暉杜甫詩秋日亂清暉</hi>不知塵裏<lb/>
無窮事<hi>陳後主詩栁花塵裏暗張籍詩策蹇秋塵裏陶潛詩閒居三十載遂與塵事㝠杜甫詩莫思身</hi>
<hi>外無窮事</hi>白鳥雙飛入翠㣲<hi>山海經金門之山有白鳥青翼黄尾王維詩白鳥向山翻杜甫</hi>
<hi>詩黄鳥時兼白鳥飛古烏鵲歌烏鵲雙飛不樂鳳凰爾雅山未及上曰翠㣲左思蜀都賦欝葐蒀以翠㣲杜甫</hi>
<hi>詩華亭入翠㣲</hi>
　　馬戴<lb/>
　　　寄雲臺觀田秀才<lb/>
<pb n="KR4h0145_WYG_039-24b"/>
雪壓松枝拂石窻<hi>顔延之詩山明望松雪杜甫詩春城見松雪徐陵碑千齡夀鶴或舞松枝</hi>
<hi>韋應物詩蓬萊宫裏拂松枝皇甫冉詩嵗寒霜雪貞松枝張籍詩向晚歸來卧石窻</hi>幽人獨坐鶴<lb/>
成雙<hi>易履道坦坦幽人貞吉杜甫詩幽人冇獨步王維詩獨坐幽篁裏彈琴復長嘯荀昶詩棲鶴數十雙</hi>
<hi>顧况詩松下扉扄白鶴雙李商隠詩畫屏繡步障物物自成雙</hi>晚來潄齒敲冰渚<hi>杜甫詩晚</hi>
<hi>來山更碧晉書孫楚傳所以潄石欲厲其齒章孝標詩潄齒茯苓香白居易詩戛玉敲冰聲未停席夔冬日可</hi>
<hi>愛賦融洽冰渚依稀雪嶠</hi>閒讀仙書倚翠幢<hi>李白詩閒讀山海經散帙卧遥帷元稹詩閑讀</hi>
<hi>道書慵未起張籍詩自收靈藥讀仙書韓愈詩青幢紫蓋立童童白居易詩碧幢油葉葉</hi>
　　崔道融<lb/>
<pb n="KR4h0145_WYG_039-25a"/>
　　　郊居友人相訪<lb/>
柴門深掩古城秋<hi>陶潛詩翳翳柴門事我宵晨杜甫詩相送柴門月色新南史袁粲傳席門</hi>
<hi>常掩三徑裁通陶𢎞景尋山志荆門晝掩蓬户夜開丘為詩門掩向寒塘裴迪詩結廬古城下時登古城上許</hi>
<hi>渾詩雁過古城秋</hi>背郭縁溪一徑幽<hi>杜甫詩背郭堂成暎白茅縁江路熟俯青郊温庭筠</hi>
<hi>詩寒潮背郭捲平沙韓愈詩一徑向池斜劉禹錫詩看盡長廊畫尋僧一徑幽</hi>不有小園新竹<lb/>
色君來那肯蹔淹畱<hi>庾信有小園賦杜甫詩清晨向小園白居易詩初晴愛小園謝朓詩</hi>
<hi>丹藤繞新竹栁宗元詩解帶圍新竹李白詩竹色溪下緑杜甫詩古牆猶竹色楚辭招隠士攀援桂枝兮聊淹</hi>
<hi>留左思吴都賦集洞庭而淹留</hi>
<pb n="KR4h0145_WYG_039-25b"/>
　　　秋霽<lb/>
雨霽長空蕩滌清<hi>宋玉高唐賦風止雨霽雲無處所江總詩霢霂時雨霽唐太宗詩夕霧結</hi>
<hi>長空説苑四凟何以視諸侯能蕩滌垢汙焉班固東都賦因造化之蕩滌楚辭九辨泬寥兮天髙而氣清</hi>逺<lb/>
山初出未知名<hi>謝靈運詩杪秋尋逺山儲光羲詩落日登髙興悠然望逺山水經注山形特秀</hi>
<hi>亭亭逺出沈佺期詩山出盡如鳴鳳嶺李嶠詩霧捲晴山出李商隠詩出水舊知名</hi>夜來江上如<lb/>
鈎月<hi>孟浩然詩夜來風雨聲花落知多少謝朓詩江上徒離憂錢起詩江上數峯青何遜詩江月初三五</hi>
<hi>梁簡文帝詩浮雲似帳月如鈎李商隠詩玉梯橫絶月如鈎</hi>時有驚魚擲浪聲<hi>李商隠詩</hi>
<hi>驚魚發刺燕翩<graphic n="KR2728" url="https://raw.githubusercontent.com/kanripo/KR-Gaiji/master/images/KR2728.png" mimeType="image/png"/>唐太宗詩振鱗方躍浪杜甫詩鯨魚跋浪滄溟開</hi>
<pb n="KR4h0145_WYG_039-26a"/>
　　高駢<hi>字千里南平郡王崇文之孫咸通中拜安南都䕶進檢校刑部尚書僖宗立加同中書門</hi>
　　　<hi>下平章事遷劎南西川節度封燕國公廣明初封渤海郡王</hi>
　　　山亭夏日<lb/>
緑樹隂濃夏日長<hi>任昉詩緑樹縁宿根孟浩然詩緑樹村邊合白居易詩眠松愛緑隂北史</hi>
<hi>魏收傳收折節讀書夏日坐板牀隨樹隂諷詠高適詩孟夏桑葉肥穠隂夾長津唐太宗詩人皆苦炎熱我愛</hi>
<hi>夏日長</hi>樓臺倒影入池塘<hi>杜甫詩三峽樓臺淹日月又顛倒白閣影温庭筠詩人過橋邊</hi>
<hi>倒影來南史謝惠連傳靈運嘗於永嘉西塘思詩忽夢見惠連便得池塘生春草之句</hi>水精簾動<lb/>
㣲風起<hi>宋之問詩水精簾外轉逶迤顧况詩水精簾捲近天河劉孝綽詩簾動聞釧聲吴筠詩獵獵起</hi>
<pb n="KR4h0145_WYG_039-26b"/>
<hi>㣲風杜甫詩㣲風燕子斜楚辭九歌衝風起兮横波謝靈運詩習習和風起</hi>滿架薔嶶一院<lb/>
香<hi>儲光羲薔薇篇葡萄架上朝光滿栁惲詩當户種薔薇枝葉太蕤蕤寰宇記梁元帝竹林堂多種薔薇並</hi>
<hi>以長格校其上使花葉相連杜甫詩岑寂雙柑樹婆娑一院香</hi>
　　杜小山<lb/>
　　　寒夜<lb/>
寒夜客來茶當酒<hi>梁武帝詩調梭輟夜寒白居易詩召得江頭酒客來張謂詩飲茶勝飲酒</hi>
<hi>栁宗元詩邀持當酒茶</hi>竹爐湯沸火初紅<hi>杜甫詩匡牀竹火爐詩如弗如羹淮南子以湯</hi>
<hi>止沸乃不止韓愈詩冇湯沸如蒸道徳指歸論處温室臨爐火李白詩江火似流螢白居易詩稍爇煎茶火</hi>
<pb n="KR4h0145_WYG_039-27a"/>
尋常一様窻前月<hi>杜甫詩酒債尋常行處有王建詩新衫一様殿頭黄謝朓詩窻前一叢竹</hi>
<hi>庾信詩洞風吹戸裏石乳滴窻前孟浩然詩松月夜窻虛</hi>纔有梅花便不同<hi>隂鏗詩花月分</hi>
<hi>窻進劉義慶詩梅花覆樹白梁簡文帝賦梅花特早偏能識春莊子吹萬不同</hi>
　　羅鄴<lb/>
　　　雞冠花<hi>花史雞冠花俗名波羅奢花碧雞漫志吴蜀雞冠花有一種最高不過五六寸</hi>
　　　　<hi>目曰後庭花楓窻小牘雞冠花汴京謂之洗手花中元節前兒童唱賣以供祖先花經雞</hi>
　　　　<hi>冠花八品二命</hi>
一枝濃艷對秋光<hi>説苑越使諸發執一枝梅遺夀王陸凱詩江南無所有聊贈一枝春李白</hi>
<pb n="KR4h0145_WYG_039-27b"/>
<hi>詩一枝濃艷露凝香顔延之詩月樹迎秋光杜甫詩秋光近青岑季月當泛菊</hi>露滴風揺倚砌<lb/>
旁<hi>謝靈運詩泠泠朝露滴淮南子使葉落者風揺揺張華詩㣲風揺<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>若杜甫詩淅淅風生砌</hi>曉景<lb/>
乍看何處似<hi>杜甫詩曉看紅濕處花重錦官城唐髙宗詩龍樓乍曙景杜甫詩飄飄何所似</hi>謝<lb/>
家新染紫羅囊<hi>晉書謝幼度傳少好佩紫羅囊叔父安患之而不欲傷其意因戲賭即焚之周</hi>
<hi>禮染人掌染絲帛梁簡文帝謝賚鬱泥袈裟啟不獲即被新染陪侍寳坊杜甫詩莫帶紫羅囊</hi>
　　崔鉉<hi>字台碩博陵人擢進士第累遷翰林學士中書舍人㑹昌二年拜中書侍郎同中書門下</hi>
　　　<hi>平章事宣宗初以御史大夫召進尚書左僕射兼門下侍郎尋出為淮南節度使帝餞於太液</hi>
　　　<hi>亭賜詩寵之咸通初徙山南道荆南二鎮封魏國公</hi>
<pb n="KR4h0145_WYG_039-28a"/>
　　　詠架上鷹<lb/>
天邊心膽架頭身<hi>庾信詩不知何處天邊蕭穎士牋心膽戰越孫楚鷹賦定心意審精眸王</hi>
<hi>維鸚鵡賦登玉架覘朱闡張莒放籠鷹賦金架爰辭俾凌風而得路杜甫畫鷹詩<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身思狡兎</hi>欲擬飛<lb/>
騰未有因<hi>傅休奕鷹賦獨飛跱於林野兮復徊翔於天庭古今注信幡用鳥書取其飛騰輕疾也楚</hi>
<hi>辭吾令鳯凰飛騰兮杜甫詩所用皆鷹騰古詩還思故里閭欲歸道無因</hi>萬里碧霄終一去<lb/>
<hi>劉繪詩朝雲萬里色江洪詠鶴詩猶冀凌雲志萬里共翩翩李白詩登嶺宴碧霄杜甫詩秋鷹整翮當雲霄崔</hi>
<hi>顥詩黄鶴一去不復返</hi>不知誰是解絛人<hi>李白詩明日報恩知是誰魏彦深鷹賦絛不宜</hi>
<hi>絶王建宫詞内應籠脱解紅絛李徳裕詩鵰起颺銀絛廣韻絛編絲繩也全唐詩話崔魏公鉉元畧之子也為</hi>
<pb n="KR4h0145_WYG_039-28b"/>
<hi>兒時隨父訪韓宣公滉滉指架上鷹令詠焉滉曰此兒可謂前程萬里也</hi>
　　吴仁璧<hi>字廷寳吴人大順二年登進士第錢鏐據浙累辟不就</hi>
　　　南徐題友人郊居<hi>一統志鎮江府丹徒縣東晉僑置徐兖二州號為北府劉</hi>
　　　　<hi>宋以南徐州治京口王昌齡詩九月在南徐</hi>
門前樵徑連江寺<hi>陶潛詩舫舟䕃門前南史孫瑒傳幾人樵徑何處山阿宋之問詩竹迷樵</hi>
<hi>子徑司空曙詩江寺海榴多</hi>岸下魚磯繫海槎<hi>劉長卿詩空傳古岸下又白鳥銜魚上釣</hi>
<hi>磯廣韻磯磧也博物志天河與海通近世有人居海渚者年年八月有浮槎去來不失期人有奇志立飛閣於</hi>
<hi>槎上乘槎而去至一處有城郭狀屋舍甚嚴遥望宫中多織婦見一丈夫牽牛渚次飲之問此是何處答曰君</hi>
<pb n="KR4h0145_WYG_039-29a"/>
<hi>還至蜀郡問嚴君平則知之因還問君平曰某年某月有客星犯牽牛宿計其年月正是此人到天河時也廣</hi>
<hi>韻槎水中浮木</hi>待到秋深好時節<hi>王適詩秋深玉座清王褒詩時節無冬春杜甫詩落花時</hi>
<hi>節又逢君</hi>與君長醉隠侯家<hi>鮑照詩我昔與君始相值戴叔倫詩長醉非闗酒梁書沈約傳</hi>
<hi>字休文吴興武康人梁尚書僕射封建昌縣侯諡曰隠孟浩然詩空傳沈隠侯錢起詩笑向東陽沈隠侯</hi>
　　薛逢<lb/>
　　　定山寺<hi>名勝志定山在江南應天府江浦縣東北十五里浦口城隅上有獅子岑下冇</hi>
　　　　<hi>達磨宴坐巖及塔二處輿地紀勝定山寺山門之右有卓錫泉舊傳達磨宴坐石巖思西</hi>
　　　　<hi>域水以錫杖卓石遂得泉長流至定山下合珍珠泉由浦子口入江</hi>
<pb n="KR4h0145_WYG_039-29b"/>
十里松蘿暎碧苔<hi>庾信詩十里木蘭香詩蔦與女蘿施于松柏傳蔦寄生也女蘿莵絲松蘿</hi>
<hi>也盧照隣詩松蘿羃䍥掩松門李白詩隂生古苔緑色染松烟碧</hi>一川晴色鏡中開<hi>杜甫</hi>
<hi>詩平地一川穏張九齡詩烟靄遶晴川蘇頲詩晴色雨餘滋沈佺期釣竿篇魚似鏡中懸張説詩池如明鏡月</hi>
<hi>華開</hi>遥聞上界翻經處<hi>李嶠文誦經則上界遥聞廬山記謝靈運一見逺公肅然心服乃即</hi>
<hi>寺中觀涅槃經為池臺植白蓮池中名其臺為翻經臺張籍詩翻經依貝葉掛衲向藤花</hi>片片香雲<lb/>
出院來<hi>梁簡文帝詩可憐片雲生陳子昂詩片雲生極浦魏行者歌清風細雨雜香來王昌齡詩慶雲</hi>
<hi>従東來</hi>
　　鄭畋<hi>字台文滎陽人㑹昌中進士累官翰林學士知制誥僖宗立以兵部侍郎同平章事出為</hi>
<pb n="KR4h0145_WYG_039-30a"/>
　　　<hi>鳯翔節度使拒黄巢冇功復拜相</hi>
　　　夜景又作<hi>畋自注初秋寓直謝朓雩祭歌昭星夜景</hi>
鈴絛無響閉珠宫<hi>續翰林故事唐李徳裕云翰林院冇懸鈴以備警急文字引之以代傳呼</hi>
<hi>也元稹詩吏傳開鎖契神撼引鈴絛莊子處乎無響行乎無方張華女史箴神聽無響西昇經上清白闕丹城</hi>
<hi>蕊珠宫崔國輔詩天子藻珠宫</hi>小閣凉添玉蕊風<hi>南史謝莊傳今之所止惟在小閣周必大</hi>
<hi>玊蕊辨證跋唐人甚重玉蕊故唐昌觀有之集賢院有之翰林院亦冇之玉蕊花苞初甚微經月漸大暮春方</hi>
<hi>八出鬚如冰絲上綴金粟花心復有碧筩狀類膽瓶其中别抽一英出衆鬚上散為十餘蕊猶刻玉然</hi>枕<lb/>
簟滿牀明月到<hi>禮記歛枕簟蕭穎士詩澗聲連枕簟杜甫詩攤書解滿牀元稹詩月色滿牀兼</hi>
<pb n="KR4h0145_WYG_039-30b"/>
<hi>滿地古詩明月何皎皎照我羅牀幃</hi>自疑身在五雲中<hi>陳後主詩夢來還自疑西京雜記董</hi>
<hi>仲舒曰太平之時雲則五色而為慶盧綸詩語音猶在五雲中</hi>
　　趙璜<hi>開成三年登第</hi>
　　　曲江上巳<hi>劇談録曲江池本秦時隑州唐開元中疏鑿為勝境花卉環周烟水明媚</hi>
　　　　<hi>都人遊賞盛於中和上已節後漢書禮儀志是月上已官民皆絜於東流水</hi>
長隄十里轉香車<hi>皇甫謐序却阻長堤前臨清渠李巨仁詩長隄栁色翠案隄與堤通庾信</hi>
<hi>賦十里五里長亭短亭盧照隣文鳴香車於闕下王維歌行羅幃送上七香車寳扇迎歸九華帳</hi>兩岸<lb/>
烟花錦不如<hi>庾信詩寒沙兩岸白李白詩兩岸青山相對出陳子昻詩烟花飛御道羅綺照昆明</hi>
<pb n="KR4h0145_WYG_039-31a"/>
<hi>杜甫詩紫禁正耐烟花繞又新詩錦不如</hi>欲問神仙在何處<hi>漢書郊祀志燕齊方士言冇神</hi>
<hi>仙祭祀致福之術者以萬數盧照隣文形骸寄文墨意氣托神仙庾信詩蓬萊入海底何處可追尋</hi>紫雲<lb/>
樓閣向空虛<hi>劇談録曲江池南即紫雲樓芙蓉苑西即杏園慈恩寺爾雅釋宫疏臺榭樓閣之異</hi>
<hi>門牖行步之名皆自於宫故以釋宫總之也髙適詩不知將錫杖早晚躡空虛王維詩君恩深漢帝且莫上空</hi>
<hi>虛</hi>
　　錢珝<hi>字瑞文吴興人起之曽孫善文辭宰相王溥薦知制誥進中書舍人後貶撫州司馬</hi>
　　　未展芭蕉<hi>南方草木狀甘蕉一名芭蕉或曰巴苴</hi>
冷燭無烟緑蠟乾<hi>梁元帝螢火詩集草訝無烟沈佺期詩山蕉卷緑油韓翃詩日暮漢宫傳</hi>
<pb n="KR4h0145_WYG_039-31b"/>
<hi>蠟燭</hi>芳心猶巻怯春寒<hi>李乂詩勁節臨冬勁芳心待嵗芳徐摛冬焦巻心賦攀殘心於孤翠</hi>
<hi>隋煬帝詞水殿春寒幽冷艷杜甫詩春寒花較遲</hi>一緘書札藏何事<hi>許渾詩何以慰行旅</hi>
<hi>如公書一緘古詩客従逺方來遺我一書札禮記夫敬以和何事不行何妥入塞詩問此將何事嫖姚封冠軍</hi>
㑹被東風暗坼看<hi>禮記孟春之月東風解凍江淹詩東風轉緑蘋朱放詩風吹芭蕉坼杜牧</hi>
<hi>詩亂山何處坼書看</hi>
　　唐求<hi>居蜀之味江山至性純慤王建帥蜀召為參謀不就邦人謂之唐隠居為詩撚稿為圓納</hi>
　　　<hi>之大瓢後卧病投瓢於江曰斯文茍不沈沒得者方知吾苦心耳至新渠有識者曰唐山人瓢</hi>
　　　<hi>也接得之十纔二三</hi>
<pb n="KR4h0145_WYG_039-32a"/>
　　　庭竹<lb/>
月籠翠葉秋承露<hi>杜牧詩烟籠寒水月籠沙陸雲賦翳翠葉兮重蓋王儉竹賦翠葉與飛雪</hi>
<hi>爭采庾信詩布葉俱承露開花共待風張正見詩葉淺還承露</hi>風亞繁梢暝掃烟<hi>韓愈詩蕭</hi>
<hi>蕭野竹風吹亞張正見賦階前嫩竹詩翠竹梢雲自結叢沈炯詩竹烟生薄晚</hi>知道雪霜終不<lb/>
變<hi>顔延之文如彼竹柏負雪懐霜杜甫柟樹為秋風所抜歌野客頻留懼雪霜禮記其在人也如松柏之有</hi>
<hi>筠也如竹箭之有心也故貫四時而不改柯易葉</hi>永留寒色在庭前<hi>宋之問詩日落西山</hi>
<hi>隂衆草起寒色王績答杜之松書孫綽庭前空對長松一樹李白詩覺來眄庭前一鳥花間鳴</hi>
　　　題常樂寺<hi>案寺名無考</hi>
<pb n="KR4h0145_WYG_039-32b"/>
桂冷香聞十里間<hi>駱賓王詩凌霜桂影寒庾信步虚詞空香萬里聞又賦十里五里長亭短</hi>
<hi>亭</hi>殿臺渾不似人寰<hi>張衡東京賦於南則前殿靈臺江淹思北歸賦去三輔之臺殿鮑照</hi>
<hi>舞鶴賦歸人寰之喧卑</hi>日斜囘首江頭望<hi>梁元帝詩東方曉星沒西山晚日斜庾信詩水</hi>
<hi>向蘭池泊日斜細栁園唐太宗詩囘首長安道方歡宴柏梁劉長卿詩猿啼客散暮江頭</hi>一片晴雲<lb/>
落後山<hi>庾信至仁山銘瑞雲一片仙童兩人杜甫詩晴天養片雲成公綏雲賦狀葳嵬其不安吁可畏</hi>
<hi>而欲落潘尼東武館賦後則崇山崔嵬</hi>
　　滕潛<hi>爵里無考</hi>
　　　鳯歸雲<lb/>
<pb n="KR4h0145_WYG_039-33a"/>
飲啄蓬山最上頭<hi>何承天詩飲啄雖勤苦不願棲園林拾遺記蓬萊山亦名防丘亦名雲來</hi>
<hi>髙二萬里廣七萬里盧思道詩遥居最上頭</hi>和烟飛下禁城秋<hi>唐太宗威鳯賦西翥則烟</hi>
<hi>氛閟色東飛則日月騰光杜甫鳯凰臺詩自天銜瑞圖飛下十二樓顔延之詩嚴駕守禁城</hi>曽將弄<lb/>
玉歸雲去<hi>列仙傳蕭史者秦穆公時人善吹簫穆公女弄玉妻焉乃教弄玉吹簫作鳯鳴鳯凰來止</hi>
<hi>其屋穆公為作鳯凰臺一旦同隨鳯飛去傅毅七激仰歸雲遡逰風張衡賦憑雲歸而遐逝兮</hi>金翿斜<lb/>
開十二樓<hi>述異記蘭陵山冇異鳥金翅而身黒説文翿翳也鳥名似鳯吴筠詩斜開碧海來史記武</hi>
<hi>帝紀方士冇言黄帝時為五城十二樓以候神人吴均詩雍臺十二樓樓樓鬱相望</hi>
　　紇干著<hi>爵里無考</hi>
<pb n="KR4h0145_WYG_039-33b"/>
　　　灞上<hi>名勝志灞水又北逕芷陽宫南秦襄王所造謂之灞上漢高帝囘軍以待項羽處</hi>
鳴鞭晚日禁城東<hi>庾信馬射賦鳴鞭則汗赭入埒則塵紅隋煬帝詩平郊送晚日岑參詩禁</hi>
<hi>城春色曉蒼蒼李白詩扈従金城東</hi>渭水晴烟灞岸風<hi>山海經鳥鼠同穴之山渭水出焉而</hi>
<hi>東注於河庾信賦渭水貫於天門宋之問詩江鶴弄晴烟唐書地理志上都京城左臨灞岸右抵灃水王粲詩</hi>
<hi>南登灞陵岸</hi>都傍栁隂囘首望<hi>杜甫詩官橋帶栁隂司馬相如文囘首面内劉孝綽詩囘</hi>
<hi>首望長安</hi>春天樓閣五雲中<hi>爾雅春為蒼天孟浩然詩栁色半春天沈炯詩樓閣起迢迢舊</hi>
<hi>唐書鄭肅傳天瑞有五色雲杜篤賦髙岫帶乎巖側洞房隠於雲中</hi>
　　陳寡言<hi>字太初暨陽人従田良逸學道元和中住桐柏山</hi>
<pb n="KR4h0145_WYG_039-34a"/>
　　　山居<lb/>
醉卧茅堂不閉關<hi>文子闇若酡醉而甘卧晉書王允之傳允之總角従伯敦恒以自隨孰嘗</hi>
<hi>夜飲允之辭醉先卧韋孟詩爰戾於鄒鬋茅作堂杜甫詩誤疑茅堂過江麓張正見樂府不閉長楊宫李白詩</hi>
<hi>無人空閉關</hi>覺來開眼見青山<hi>李白詩覺來眄庭前一鳥鳴花間杜甫詩湖城城南一開</hi>
<hi>眼陳後主詩青山帶濯枝</hi>松花落處宿猿在<hi>李白歌輕如松花落衣巾張正見詩還因揺落</hi>
<hi>處寂寞盡秋風陳後主樂府風巖朝蕊落霧嶺晚猿吟</hi>麋鹿羣羣林際還<hi>史記司馬相如</hi>
<hi>傳囿騶虞之珍羣徼麋鹿之怪獸劉琨詩麋鹿遊我前邢惇南征賦鹿呦呦以鳴羣王維詩遥知逺林際</hi>
　　李九齡<hi>洛陽人唐末進士</hi>
<pb n="KR4h0145_WYG_039-34b"/>
　　　中山寄友人<lb/>
亂雲堆裏結茅廬<hi>陳子昻詩山川亂雲日謝朓詩望山白雲裏鮑照詩結茅野中宿後漢書</hi>
<hi>李恂歸鄉里潛居山澤結草為廬與諸生織席以自給</hi>巳共紅塵跡漸疏<hi>應璩詩紅塵蔽</hi>
<hi>於几榻江總樂府藹藹紅塵飛李嶠詩琴酒俗塵疏</hi>莫問野人生計事<hi>劉希夷詩野人何所</hi>
<hi>有滿甕陽春酒白居易詩若問生涯計前溪一釣竿任昉詩己矣平生事詠歌盈篋笥</hi>牕前流水<lb/>
枕前書<hi>梁簡文帝詩霧暗窻前栁北史蕭大圜傳面平原而帶流水倚郊甸而枕平臯庾信詩流水桃</hi>
<hi>花香孫逖詩香來薦枕前唐書藝文志孫思邈枕中素書一巻</hi>
　　左偃<hi>南唐人不仕居金陵</hi>
<pb n="KR4h0145_WYG_039-35a"/>
　　　夜泊江上<lb/>
寒雲淡淡天無際<hi>栁惲詩寒雲晦滄洲庾肩吾詩寒雲間石起魏文帝詩淡淡隨風傾曹植</hi>
<hi>七啟眇天際而髙居袁𢎞山銘天嶺交氣窈然無際</hi>片帆落處沙鷗起<hi>李白詩疾風吹片帆</hi>
<hi>又帆落湖中天孟浩然詩離家復水宿相伴賴沙鷗盧照隣詩騰沙起狎鷗</hi>水濶風髙日復<lb/>
斜<hi>劉孝威詩雷奔石鯨動水濶牽牛遥江洪詩飋颶夕風髙費昶詩日斜天欲暮風生浪未息</hi>扁舟<lb/>
獨宿蘆花裏<hi>史記范蠡乗扁舟逰於江湖庾信賦吹落葉之扁舟飄長風於上逰詩敦彼獨宿劉</hi>
<hi>向九歎旦徘徊於長坂兮夕傍徨而獨宿江總詩蘆花霜外白李白詩鳥宿蘆花裏</hi>
　　靈一<lb/>
<pb n="KR4h0145_WYG_039-35b"/>
　　　題五僧院<lb/>
虎溪閒月引相過<hi>廬山記惠逺法師送客過虎溪虎輒鳴號名勝志虎溪在東林寺前庾肩</hi>
<hi>吾詩桂殿月偏來西京賦連騎相過鮑照詩朋舊素相過</hi>帶雪松枝挂薜蘿<hi>顔延之詩山明</hi>
<hi>望松雪南史張譏為國子博士後主勅取松枝屬譏曰可代麈尾晉書謝安傳論褫薜蘿而襲朱組南史宗測</hi>
<hi>傳度形而衣薜蘿</hi>無限青山行欲盡<hi>梁武帝詩連山去無限何遜擬古家本青山下好上</hi>
<hi>青山上史記河渠書山行即橋尸子山行乗樏宇文昶詩烟生山欲盡</hi>白雲深處老僧多<lb/>
<hi>漢書郊祀志晝有白雲出封中張正見詩鷲嶺白雲深王昌齡詩深處不可挹王維詩老僧四五人逍遥䕃松</hi>
<hi>柏戴叔倫詩願借老僧雙白鶴碧雲深處共翺翔</hi>
<pb n="KR4h0145_WYG_039-36a"/>
　　　宿靜林寺<lb/>
山寺門前多古松<hi>庾信詩山寺響晨鐘陶潛詩舫舟䕃門前梁元帝詩門前楊栁亂如絲魏</hi>
<hi>書彭城王傳詩曰問松林松林經幾冬山川何如昔風雲與古同</hi>谿行欲到巳聞鐘<hi>陶潛</hi>
<hi>桃花源記沿溪行忘路之逺近王維詩行到水窮處北齊白鳬謡道人聞之夜打鐘沈約詩卧聞夕鐘急</hi>中<lb/>
宵引領尋髙頂<hi>晉書祖逖傳中宵起坐舊唐書禮儀志日昃忘疲中宵輟寢潘岳詩引領望京</hi>
<hi>室劉琨詩何以叙懷引領長謡舞鶴賦窮天步而髙尋雲芨七籖賢者學道譬若上山至頂乃復見前冇髙處</hi>
<hi>上髙頂復見前冇髙髙處</hi>月照雲峯凡幾重<hi>詩月出照兮魯靈光殿/賦皓壁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曜以月照謝</hi>
<hi>靈運詩雖未登雲峯且以歡水宿江淹詩平明登雲峯沈炯賦山萬重而仰雲霧</hi>
<pb n="KR4h0145_WYG_039-36b"/>
　　李嶠<lb/>
　　　奉和聖製幸韋嗣立山莊應制<lb/>
萬騎千官擁帝車<hi>漢書楊雄傳列萬騎於山隅史記梁孝王世家出徙千乗萬騎荀子古者</hi>
<hi>天子千官諸侯百官庾信表出擁干旄史記天官書斗為帝車運於中央臨制四方</hi>八龍三馬訪<lb/>
仙家<hi>穆天子傳天子之八駿赤驥盜驪白義踰輪山子渠黄華騮騄耳楚辭駕八龍之婉婉兮張率走馬</hi>
<hi>引良馬龍為友周禮夏官質馬掌貨馬量三物一曰戎馬二曰田馬三曰駑馬皆冇物價注物色也價值也十</hi>
<hi>洲記元洲有五芝𤣥澗上多仙家</hi>鳯凰原上開青壁<hi>唐詩紀事韋嗣立構營别業於驪山</hi>
<hi>鳯凰原漢延光二年鳯凰集新豐即此原也武平一詩旗轉鳯凰原晉書宋纎傳丹崖百丈青壁萬尋梁簡文</hi>
<pb n="KR4h0145_WYG_039-37a"/>
<hi>帝賦依青壁而懐芳</hi>鸚鵡杯中弄紫霞<hi>酉陽雜俎梁宴魏使魏肇師舉勸鸚鵡盃南州異物</hi>
<hi>志鸚鵡螺狀似霞盃形如鳥頭向其腹視似鸚鵡故以為名吳均贈别詩還傾鸚鵡盃王臺卿詩弄此朝霞狀</hi>
<hi>雲笈七籖落鳯控紫霞</hi>
　　李乂<lb/>
　　　奉和幸韋嗣立山莊侍宴應制<lb/>
曲榭迴廊繞澗幽<hi>張衡東京賦謻門曲榭王勃送崔融序環曲榭羅羽觴又龍懐寺碑囘廊</hi>
<hi>䆗窱郭璞賦觸曲崖以營繞新論石泉潛流不以澗幽而不清駱賓王詩縈叢曲澗幽</hi>飛泉噴下<lb/>
溢池流<hi>楚辭吸飛泉之微液兮陸機詩飛泉潄鳴玉博異志魚龍跳噴楊炯賦派溢新泉顔延之詩流</hi>
<pb n="KR4h0145_WYG_039-37b"/>
<hi>池自化造唐書五行志長安初醴泉坊太平公主第井泉溢流</hi>祗應感發明王夢<hi>陸機演連</hi>
<hi>珠洗渭之民不發傅巖之夢書明王奉若天道書説命夢帝賚子良弼世説孔融曰禰衡罪同胥靡不能發明</hi>
<hi>王之夢</hi>遂得邀迎聖帝逰<hi>陳子昻詩天路坐相邀沈佺期詩軒車滿路迎史記非大聖孰</hi>
<hi>能當此受命而帝者乎後漢書律歴志承聖帝之命蘇瓌興慶池侍宴詩若濟叨陪聖主逰</hi>
　　李白<lb/>
　　　贈汪倫<hi>原注白逰涇縣桃花潭村人汪倫常釀美酒以待白</hi>
李白乗舟將欲行<hi>詩二子乗舟淮南子夫乗舟而惑者不知東西見斗極則悟矣周禮冬官</hi>
<hi>作舟以行水</hi>忽聞岸上踏歌聲<hi>庾信詩懸知岸上人遥振江中鼓張衡賦展清聲而長歌</hi>
<pb n="KR4h0145_WYG_039-38a"/>
<hi>樂府詩集有唐崔液踏歌詞搜神記連臂踏地歌赤鳯來續仙傳藍采和有踏踏歌</hi>桃花潭水深<lb/>
千尺<hi>一統志桃花潭在寜國府涇縣西南一百里深不可測張正見詩綸盡覺潭深洞㝠記武帝起俯月</hi>
<hi>臺臺下穿池廣千尺</hi>不及汪倫送我情<hi>晉書王衍傳聖人忘情最下不及於情情之所鍾正</hi>
<hi>在我輩詩不逺伊邇薄送我畿禇亮詩神襟餞送情</hi>
　　　王昌齡左遷龍標尉遥有此寄<hi>唐書文藝傳王昌齡字少伯京</hi>
　　　　<hi>兆人開元進士補秘書郎晚節不護細行貶龍標尉史記蕭望之傳宣帝欲詳試其政事</hi>
　　　　<hi>以為左馮翊望之従少府出為左遷唐書地理志叙州潭陽郡縣龍標武徳七年置</hi>
楊花落盡子規啼<hi>庾信賦二月楊花滿路飛古樂府楊花飄蕩落南家北史崔逞傳葚可及</hi>
<pb n="KR4h0145_WYG_039-38b"/>
<hi>時取過時則落盡成都記望帝化為鳥名杜鵑亦曰子規禽經杜宇春至則啼聞者悽惻沈佺期詩清夜子規</hi>
<hi>啼</hi>聞道龍標過五溪<hi>江總詩聞道艷歌時易調後漢書馬援傳將十二郡募士及弛刑四</hi>
<hi>萬餘人征五溪注武陵有五溪謂雄溪樠溪酉溪潕溪辰溪悉是蠻夷所居故謂五溪蠻皆槃瓠之子孫土俗</hi>
<hi>雄作熊樠作朗潕作武在今辰州界杜甫詩水散巴渝下五溪</hi>我寄愁心與明月<hi>梁武帝文</hi>
<hi>情寄斯在胡笳十八拍不知愁心兮説向誰是司馬相如長門賦懸明月兮自照謝莊月賦隔千里兮共明月</hi>
隨風直到夜郎西<hi>列子心凝形釋隨風東西吳均詩直至龍城西漢書西南夷傳西南君長</hi>
<hi>以什數夜郎最大唐書地理志溱州溱溪郡縣夜郎貞觀十六年開山洞置後為夜郎郡</hi>
　　　陪族叔刑部侍郎曄及中書舍人賈至逰洞庭<lb/>
<pb n="KR4h0145_WYG_039-39a"/>
　　　　湖<hi>一統志洞庭湖在岳州府城西南</hi>
南湖秋水夜無烟<hi>南遷録岳州洞庭湖南名青草北名洞庭所謂重湖也水經注青草湖與</hi>
<hi>洞庭相通其南羅水出焉梁宣帝賦徑南湖而迥渡張説詩樹裏南湖一片明莊子秋水時至王勃文秋水共</hi>
<hi>長天一色梁元帝螢火詩集草訝無烟</hi>耐可乗流直上天<hi>揚雄賦隨風乗流何遜詩獨檝</hi>
<hi>乍乗流水經注太山直上七十里孔稚圭文干青雲而直上後漢書馮異傳光武曰我昨夜夢乗赤龍上天</hi>
且就洞庭賒月色<hi>謝莊月賦氣霽林表雲歛天末洞庭始波木葉微脱水經注洞庭湖廣圓</hi>
<hi>五百餘里日月若出沒其中王褒詩月色當秋夜</hi>將船買酒白雲邊<hi>元結詩將船何處去</hi>
<hi>史記司馬相如傳相如之臨卬買一酒舍酤酒梁簡文帝詩縦意白雲邊鮑照詩林際無窮極雲邊不可尋</hi>
<pb n="KR4h0145_WYG_039-39b"/>
　　王昌齡<lb/>
　　　甘泉歌<hi>史記樂書漢家常以正月上辛祠太乙甘泉漢書文帝紀上幸甘泉注甘泉在</hi>
　　　　<hi>雲陽本秦林光宫又揚雄傳上方郊祀甘泉泰畤召雄待詔承明之庭正月従上甘泉還</hi>
　　　　<hi>奏甘泉賦以風</hi>
乗輿執玉己登壇<hi>揚雄賦於是乗輿乃登夫鳯凰兮而翳華芝蔡邕獨㫁車馬衣服器械百</hi>
<hi>物曰乗輿禮記執玉不趍岑文本詩執玉儼相趍漢書郊祀志甘泉泰畤紫壇八觚宣通象八方庾信文登壇</hi>
<hi>洛汭</hi>細草沾衣春殿寒<hi>南史齊紀為芳樂苑剗取細草來植階庭庾抱詩惟冇團階露承曉</hi>
<hi>共沾衣庾肩吾詩雨足飛春殿</hi>昨夜雲生初拜月<hi>梁簡文帝詩交門光景麗祈年雲霧生漢</hi>
<pb n="KR4h0145_WYG_039-40a"/>
<hi>書武帝紀元鼎五年十一月辛巳朔旦冬至立泰畤於甘泉天子親郊見朝日夕月注應劭曰天子春朝日秋</hi>
<hi>夕月朝日以朝夕月以夕臣瓉曰漢儀注郊泰畤皇帝平旦出行宫東向揖日其夕西向揖月便用郊日不用</hi>
<hi>春秋也師古曰春朝朝日秋暮夕月葢常禮也郊秦畤而揖日月此又别儀吉中孚妻張氏詩拜月不勝情</hi>
萬年甘露水精盤<hi>西京雜記上林苑冇萬年長生樹漢書禮樂志神之徠泛翊翊甘露降慶</hi>
<hi>雲集春秋元命苞太隂水精為月梁簡文帝詩定用方諸水持添承露盤</hi>
　　　送别魏二<lb/>
醉别江樓橘柚香<hi>岑參詩青門須醉别少為解征鞍謝靈運詩日落當栖薄繫纜臨江樓書</hi>
<hi>厥包橘柚錫貢傳小曰橘大曰柚古詩橘柚垂華實崔湜詩漁舟橘柚香</hi>江風引雨入船凉<lb/>
<pb n="KR4h0145_WYG_039-40b"/>
<hi>梁元帝詩江風當夏清簡文帝詩冷風雜細雨盧照隣詩江前飛暮雨越絶書子胥従漁者之蘆碕船到即載</hi>
<hi>入船而伏劉楨詩豁達來風凉</hi>憶君遥在湘山月<hi>梁武帝樂府寄語故情人知我心相憶庾</hi>
<hi>信文追憶平生宛然在目君山志君山在岳州府城西洞庭湖中又名湘山狀如十二螺髻水經注洞庭湖中</hi>
<hi>有君山山有石穴潛通吴之包山郭景純所謂巴陵地道者也是山湘君之所逰處故名湘山矣庾肩吾詩郢</hi>
<hi>路方遼逺湘山轉蔽虧貫休詩一林湘渚月</hi>愁聴清猿夢裏長<hi>沈佺期詩谷轉聴猿啼任</hi>
<hi>昉文清猿與壺人爭旦張九齡詩所思如夢裏漁者歌巴東之峽巫峽長猿鳴三聲淚沾裳</hi>
　　張説<lb/>
　　　奉和聖製同玉真公主逰大哥山池題石壁<hi>唐書</hi>
<pb n="KR4h0145_WYG_039-41a"/>
　　　　<hi>玉真公主傳字持盈始封崇昌縣主俄進上清𤣥都大洞三景師髙宗之孫睿宗之女弟</hi>
　　　　<hi>張九齡文開元二年春上幸寧王第叙家人禮上曰大哥好作主人阿瞞但謹為上客舊</hi>
　　　　<hi>唐書十八年夏四月侍臣以下讌於春明門外寧王憲之園池</hi>
池如明鏡月華開<hi>沈佺期詩池偷明鏡圓謝朓詩方池含積水明月流皎鏡梁元帝詩共向</hi>
<hi>江頭眺月華駱賓王詩千里月華開</hi>山學香爐雲氣來<hi>釋惠逺廬山記廬山東南有香爐山</hi>
<hi>孤峯秀起逰氣籠其上則棼氲若烟沈佺期詩峯奪香爐巧左傳僖公五年日南至公登臺以望雲氣拾遺記</hi>
<hi>衡岳寶露壇時冇雲氣生焉</hi>神藻飛為鶺鴒賦<hi>江淹文眇望神藻鍳見丹襟詩脊令在原</hi>
<hi>傳鶺鴒飛則鳴行則揺不能自舍耳唐書讓皇帝憲傳明皇友悌敦睦蓋天性然時有鶺鴒千數集麟徳殿庭</hi>
<pb n="KR4h0145_WYG_039-41b"/>
<hi>樹魏光乗作頌以獻帝喜亦為作頌薛稷詩離章動鶺鴒</hi>仙聲颺出鳯凰臺<hi>明皇帝同玉真</hi>
<hi>公主過大哥山池詩鳯樓遥可見彷彿玉簫聲書簫韶九成鳯凰來儀初學記秦有鳯凰臺李嶠詩簫聲猶繞</hi>
<hi>鳯凰臺</hi>
　　王昌齡<lb/>
　　　西宫秋怨<hi>漢書五行志董仲舒以為西宫小寢夫人之居左氏以為西宫公宫也三</hi>
　　　　<hi>輔黄圖長秋宫太后常居之按通靈記太后成帝母也后宫在西秋之象也舊注班姬在</hi>
　　　　<hi>長信其宫在西故曰西宫此為婕好之辭也</hi>
芙蓉不及美人粧<hi>西京雜記卓文君臉際常若芙蓉爾雅疏江東人呼荷花為芙蓉莊子毛</hi>
<pb n="KR4h0145_WYG_039-42a"/>
<hi>嬙麗姬人之所美也江淹賦燕趙歌兮傷美人鮑照芙蓉賦對粧則色殊</hi>水殿風來珠翠香<lb/>
<hi>徐陵詩荷開水殿香梁簡文帝詩縷散怪風來宋玉賦空穴來風傅毅賦珠翠的皪而照燿兮</hi>却恨含<lb/>
情掩秋扇<hi>王適詩更復含情一待君王粲詩含情欲待誰劉孝綽班婕妤怨妾身似秋扇庾信詩殘</hi>
<hi>秋欲屏扇</hi>空懸明月待君王<hi>沈約賦明月孤懸司馬相如長門賦懸明月以自照兮詩室家</hi>
<hi>君王曹植賦長寄心於君王</hi>
　　王維<lb/>
　　　九<hi>日</hi>憶山東兄弟<hi>風土記九月九日律中無射而數九荆楚嵗時記九月九</hi>
　　　　<hi>日土人並藉野飲宴</hi>
<pb n="KR4h0145_WYG_039-42b"/>
獨在異鄉為異客<hi>古樂府夢見在我旁忽覺在他鄉鮑照詩何况異鄉别王勃詩九月九日</hi>
<hi>望鄉臺他席他鄉送客杯左傳子産相鄭伯以如晉使盡壊其館之垣而納車馬焉士文伯讓之曰敝邑以政</hi>
<hi>刑之不脩冦盜充斥是以令吏人完客所館今吾子壊之雖従者能戒其若異客何</hi>每逢佳節倍<lb/>
思親<hi>宋之問九日詩令節三秋晚張九齡詩自爾為佳節家語食美者思其親</hi>遥知兄弟登<lb/>
髙處<hi>詩凡今之人莫如兄弟庾信賦陸機則兄弟同居續齊諧記汝南桓景隨費長房逰學長房謂之曰</hi>
<hi>九月九日汝家當冇災厄急令家人縫囊盛茱萸繫臂上登髙飲菊酒此禍可消阮籍詩登髙臨四野</hi>遍<lb/>
插茱萸少一人<hi>風土記九月九日折茱萸房以插頭言辟除惡氣而禦初寒急就篇芸蒜薺芥</hi>
<hi>茱萸香注茱萸似榝而大食者貴其馨烈張諤詩歸來得問茱萸女周禮地官小司徒凡起徒役毋過家一人</hi>
<pb n="KR4h0145_WYG_039-43a"/>
　　常建<lb/>
　　　送宇文六<lb/>
花暎垂楊漢水清<hi>孟浩然詩妓堂花暎發書閣栁逶迤沈約詩髙楊拂地垂梁元帝詩巫山</hi>
<hi>巫峽長垂栁復垂楊左傳楚國方城以為城漢水以為池隋煬帝樂府漢水逢逰女王適詩湛湛江水見底清</hi>
微風林裏一枝輕<hi>傅毅舞賦順微風揮若芳馬融賦微風纎妙梁昭明太子詩爭逰上林裏</hi>
<hi>張華賦巢林不過一枝江總詩秋樹相思一枝緑梁簡文帝賦風動枝輕</hi>即今江北還如此<lb/>
<hi>劉廷琦詩即今西望猶堪思宋之問詩鄉連江北樹雲㫁日南天江淹詩素心正如此</hi>愁殺江南<lb/>
離别情<hi>古詩白楊多悲風蕭蕭愁殺人張華詩妾在江南隂江淹别賦知離夢之躑躅意别魂之飛揚</hi>
<pb n="KR4h0145_WYG_039-43b"/>
<hi>蘇武詩惟念當離别恩情日以新</hi>
　　　除夜作<hi>月令廣義除盡今嵗以更新也荆楚嵗時記嵗除三百六旬之盡七十二候之</hi>
　　　　<hi>窮家家具殽䔩宿嵗以迎新年相聚酣飲</hi>
旅館寒燈獨不眠<hi>謝靈運詩旅館眺郊岐謝朓詩寒燈耿宵夢江總詩寒燈作花羞夜短屈</hi>
<hi>原九章思不眠以至曙</hi>客心何事轉悽然<hi>陸機詩春芳傷客心謝朓詩客心悲未央謝元</hi>
<hi>暉詩問我勞何事莊子凄然似秋煖然似春向秀賦序寒冰凄然</hi>故鄉今夜思千里<hi>石崇</hi>
<hi>詩悠悠思故鄉魏文帝詩慊慊思歸戀故鄉宋之問詩猿聲今夜㫁人腸班彪賦迴千思而無家謝惠連賦馳</hi>
<hi>遥思於千里</hi>愁鬢明朝又一年<hi>吴均詩積愁落芳鬢又緑髩愁中改沈佺期詩明朝題漢</hi>
<pb n="KR4h0145_WYG_039-44a"/>
<hi>柱唐太宗守嵗詩冬盡今宵促年開明日長</hi>
　　李頎<lb/>
　　　寄韓鵬<lb/>
為政心閒物自閒<hi>漢書董仲舒傳為政而宜於民者固當受禄於天孫綽逰天台山賦體靜</hi>
<hi>心閒</hi>朝看飛鳥暮飛還<hi>管子日有朝暮夜有晨昬古樂府神仙篇紫府事朝看魏文帝詩飛</hi>
<hi>鳥翔我前陶潛歸去來辭鳥倦飛而知還又詩紛紛飛鳥還</hi>寄書河上神明宰<hi>范雲詩寄</hi>
<hi>書雲間鴈詩河上乎翺翔任昉詩物色闗下委裘河上晉書陸雲傳雲補浚儀令一縣稱為神明沈佺期詩洛</hi>
<hi>陽舊有神明宰</hi>羨爾城頭姑射山<hi>一統志姑射山在府城西五十里山冇姑射蓮花二洞即</hi>
<pb n="KR4h0145_WYG_039-44b"/>
<hi>莊子所謂有神人居焉者元和郡國志平山一名壺口山今名姑射山在晉州臨汾縣西八里</hi>
　　張謂<lb/>
　　　送盧舉使河源<hi>隋書煬帝紀大業五年伊吾吐屯設等獻西域地數千里乃置</hi>
　　　　<hi>西海河源鄯善且永四郡</hi>
故人行役向邊州<hi>梁元帝樂府同心宜共折故人懐故鄉吴均詩故人杯酒别詩父曰嗟予</hi>
<hi>子行役夙夜無己蘇武詩行役在彊場相見未有期高適詩征馬向邊州蕭蕭嘶不休</hi>匹馬今朝<lb/>
不少留<hi>春秋作丘甲疏丘有戎馬一疋牛三頭是曰匹馬丘牛南史侯景傳匹馬孤行自執覊紲詩以</hi>
<hi>永今朝梁簡文帝三月三日詩握蘭惟是旦採艾亦今朝詩不留不處司馬相如大人賦宅彌萬里兮曽不足</hi>
<pb n="KR4h0145_WYG_039-45a"/>
　<hi>以少留</hi>長路關山何日盡<hi>古詩長路漫浩浩班彪北征賦涉長路之緜緜兮逺紆迴以樛</hi>
　<hi>流江淹恨賦關山無極張正見詩關山度曉月劎客逺徙征</hi>滿堂絲竹為君愁<hi>楚辭滿堂</hi>
　<hi>兮美人謝莊月賦滿堂變容迴遑如失漢書張禹傳禹性習知音聲内奢淫身居大第後堂理絲竹筦絃左思</hi>
　<hi>蜀都賦羽爵執競絲竹乃發</hi>
　<lb/>
　<lb/>
　<lb/>
　<lb/>
<pb n="KR4h0145_WYG_039-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐詩巻三十<lb/>
</p>
<p>
</p>
  </div>
</body>
</text>
</TEI>
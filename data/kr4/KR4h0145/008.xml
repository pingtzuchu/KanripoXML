<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_008-1a"/>
　欽定四庫全書<lb/>
御選唐詩卷五<lb/>
　　五言古<lb/>
　　　杜甫<hi>字子美其先襄陽人天寳初應進士不第後獻三大禮賦明皇竒之召試文章授京兆府</hi>
　　　　<hi>兵曹㕘軍肅宗即位靈武甫自賊中遯赴行在拜左拾遺以論救房琯出為華州司功㕘軍嚴</hi>
　　　　<hi>武鎮成都奏為㕘謀檢校工部員外郎賜緋乃於成都浣花里種竹植樹枕江結廬縱酒嘯歌</hi>
　　　　<hi>其中蜀帥相攻甫攜家扁舟下峽沂沿湘流寓居耒陽天寳間甫與李白齊名時稱李杜然元</hi>
　　　　<hi>稹之言曰李白壯浪縦恣擺去拘束誠亦差肩子美矣至若鋪陳終始排比聲韻大或千言次</hi>
<pb n="KR4h0145_WYG_008-1b"/>
　　　　<hi>猶數百詞氣豪邁而風調清深屬對律切而脱棄凡近則李尚不能歴其藩翰況堂奥乎白居</hi>
　　　　<hi>易亦云杜詩貫穿古今盡工盡善殆過於李元白之論如此</hi>
　　　　萬丈潭<hi>太平寰宇記萬丈潭在甫宅西洪濤蒼石山逕岸壁如目見之一統志在成都</hi>
　　　　　<hi>縣東南七里俗傳昔有黒龍自潭飛出一名鳳皇潭</hi>
　青溪合𡨕寞<hi>郭璞詩青溪千餘仞王勃凈恵寺碑文野老紓花向青溪而不返</hi>神物有<lb/>
　顯晦<hi>易天生神物聖人則之晉書張華傳華報留煥書曰詳觀劒文乃干將也莫邪何復不至雖然天生</hi>
　<hi>神物終當合耳晉書隠逸傳論君子之行殊塗顯晦之謂也劉峻辨命論夫聖人之言顯而晦微而婉</hi>龍<lb/>
　依積水盤<hi>荀子積水成盤蛟龍生焉</hi>窟壓萬丈内<hi>木華海賦盤盓激而成窟孫綽天台</hi>
<pb n="KR4h0145_WYG_008-2a"/>
<hi>山賦臨萬大之絶𡨕</hi>跼步凌垠崿<hi>梁元帝與劉智蔵書經丘園而跼步楊炯王勃集序迺相循於</hi>
<hi>跼步豈見習於通方説文垠岸也崿崖也張衡西京賦在彼靈囿之中前後無有垠崿淮南子未有形埒垠崿</hi>
側身下烟靄<hi>楚辭願側身而無所又揚雲霓之晻靄兮鳴玉鸞之啾啾陸雲文芳塵穆以烟煴彤</hi>
<hi>雲起而深靄</hi>前臨洪濤寛<hi>水經注洪濤灌山遂成巨井木華海賦洪濤瀾汗萬里無際</hi>却<lb/>
立蒼石大<hi>魏志明帝紀注氐池縣大栁谷口夜激波湧溢曉而有蒼石立水中白石畫之為牛馬鳥</hi>
<hi>八卦玉玦之象</hi>山危一逕盡<hi>簡文帝晚春賦既浪激而沙流亦苔生而逕危</hi>岸絶兩壁<lb/>
對<hi>水經注灕水東北逕石門口山髙嶮絶對岸若門</hi>削成根虛無<hi>山海經太華之山削成而</hi>
<hi>四方顔延之詩踐華因削成司馬相如上林賦乗虛無與神俱淮南子虛無者道之所居也</hi>倒影成<lb/>
<pb n="KR4h0145_WYG_008-2b"/>
澹濧<hi>水經注素湍緑潭迴清倒影孫綽天台山賦或倒景於重溟注山臨水而影倒故曰倒景也廬山諸</hi>
<hi>道人游石門詩序流光迴照則衆山倒影廣韻澹水搖動貌濧漬也濡也</hi>黒知灣環底<hi>韻㑹灣水</hi>
<hi>曲也漩澴波貌宋玉髙唐賦不見其底虛聞松聲</hi>清見光烱碎孤雲倒來深<hi>古謠</hi>
<hi>孤雲兩角去天一握陶潛詩孤雲獨無依</hi>飛鳥不在外<hi>王粲詩飛鳥翔故林蕭慤春賦飛鳥排花</hi>
<hi>度水經注鳥鼠之山穴地而共處䑕内而鳥外</hi>髙蘿成帷幄<hi>江淹江上之山賦挂青蘿兮萬仞豎</hi>
<hi>丹石兮百重司馬相如賦舉帷幄之䄡䄡陸機詩輕條象雲搆宻葉成翠幄</hi>寒木壘旌斾<hi>水經</hi>
<hi>注垂崖俯視猿狖驚心寒木被潭森沈駭觀梁簡文帝登城詩靡靡見虚烟森森視寒木宋玉髙唐賦垂旒旌</hi>
<hi>斾康協終南行楓丹杉碧疊旌立斾</hi>逺川曲通流<hi>謝恵連詩遐川阻昵愛修渚曠清容管子水者</hi>
<pb n="KR4h0145_WYG_008-3a"/>
<hi>地之血氣如筋脈之通流者也淮南子江淮通流四海溟涬</hi>嵌竇潛洩瀨<hi>隂鏗詩石竇引環流</hi>
<hi>水經注飛泉側瀨於窮坎之下謝靈運撰征賦水激瀨而駿奔</hi>造幽無人境<hi>孫綽天台山賦序卒</hi>
<hi>踐無人之境陶潛詩結廬在人境而無車馬喧</hi>發興自我輩<hi>晉書王衍傳聖人忘情最下不及然</hi>
<hi>則情之所鍾當在我輩又孫綽傳嘗作天台賦以示范榮期每至佳句輒云應是我輩語</hi>告歸遺恨<lb/>
多<hi>詩言告言歸</hi>將老斯遊最<hi>左傳使營菟/裘吾將老焉</hi>閉蔵修鱗蟄<hi>淮南子隂</hi>
<hi>氣極則萬物閉蔵蟄蟲首穴</hi>出入巨石礙<hi>司馬相如子虛賦外發芙蓉菱花内隠巨石白沙水</hi>
<hi>經注夾岸崇深傾崖返捍巨石臨危若墜復倚庾信詩門嫌磁石礙</hi>何當暑天過快意風<lb/>
雨㑹<hi>周禮大司徒以土圭之法測土深日至之景尺有五寸謂之地中天地之所合也四時之所交也風</hi>
<pb n="KR4h0145_WYG_008-3b"/>
<hi>雨之所㑹也</hi>
　　　飛仙閣<hi>方輿勝覽飛泉嶺在興州東三十里相傳徐佐卿化鶴跧泊之地故名飛仙有</hi>
　　　　<hi>閣道百餘間即入蜀路華陽國志諸葛亮相蜀鑿石駕空為飛梁閣道水經注大劍戍至</hi>
　　　　<hi>小劍三十里連山絶險飛閣相通謂之閣道</hi>
土門山行窄<hi>史記陸行載車水行乗船泥行乗橇山行乗輂廣韻輂居玉切禹所乗直轅車説文</hi>
<hi>駕馬也一作檋謝靈運贈臨海太守詩邦君難地險旅客易山行</hi>微徑縁秋毫<hi>後漢書隗囂傳</hi>
<hi>方望曰聞烏氏有龍池之山微徑南通與漢相屬其旁時有竒人聊及閒暇訪求其真魏志田疇傳太祖北征</hi>
<hi>烏桓軍次無終方夏水不得進疇曰舊道出盧龍達於柳城自建武陷絶垂二百載尚有微徑可通莊子天下</hi>
<pb n="KR4h0145_WYG_008-4a"/>
<hi>莫大於秋毫之末而泰山為小周𢎞正表析至微于秋毫渙層氷于幽谷</hi>棧雲闌干峻<hi>史記棧道</hi>
<hi>千里通于蜀漢通志棧道在襃斜谷中飛仙閣即今武曲闗北棧閣五十三間總名連雲棧梁州圖經棧道連</hi>
<hi>空極天下之至險興利州至三泉縣橋閣共一萬九千三百八十間䕶險編欄共四萬七千一百三十間左思</hi>
<hi>呉都賦珠琲闌千注闌干縦横也魏武帝善哉行月沒參横北斗闌干曹植樂府騰觚飛爵闌干同量</hi>梯<lb/>
石結搆牢<hi>梁元帝賦途嶮峭而巉絶路登陟而如梯左思詩巖穴無結搆丘中有鳴琴謝朓詩結搆</hi>
<hi>何迢逓曠望極髙深江總棲霞寺碑披拂榛梗結搆茅茨</hi>萬壑欹疎林<hi>晉書顧愷之傳千巖競秀</hi>
<hi>萬壑爭流鮑照登廬山詩千巖盛阻積萬壑勢迴縈江淹詩萬壑共馳騖百谷爭往來孫綽詩疎林積涼風阮</hi>
<hi>卓詩髙風應爽節搖落漸疎林</hi>積隂帶奔濤<hi>文子積隂不生積陽不化淮南子積隂之寒氣為水</hi>
<pb n="KR4h0145_WYG_008-4b"/>
<hi>虞茂詩長瀾疑浴日連島類奔濤</hi>寒日外澹泊<hi>陶潛詩慘慘寒日李百藥詩總轡臨秋原登城</hi>
<hi>望寒日莊子淡與泊相遇諸葛亮誡子書非淡泊無以明志</hi>長風中怒號<hi>晉書宗慤傳願乗長</hi>
<hi>風破萬里浪呉筠詩長風倒危葉宋玉髙唐賦崪中怒而特髙兮若浮海而望碣石注崪聚也謂兩浪相合聚</hi>
<hi>而中髙也莊子大塊噫氣其名為風作則萬竅怒號</hi>歇鞍在地底<hi>張衡賦追慌忽于地底兮</hi>始<lb/>
覺所歴髙<hi>潘岳詩望廬思其人入室想所歴</hi>往來雜坐卧<hi>易往來井井左傳行李之</hi>
<hi>往來共其乏困史記淳于髠傳州閭之㑹男女雜坐楚辭士女雜坐亂而不分些劉孝綽詩坐卧猶懐想</hi>人<lb/>
馬同疲勞<hi>呉志孫韶傳權過建業乃得朝覲權問青徐諸屯要害逺近人馬衆寡魏將帥姓名盡具</hi>
<hi>識之魏武帝苦寒行行行日巳逺人馬同時飢左傳民不罷勞師無怒讟政有經矣後漢書今大耿兵少于彼</hi>
<pb n="KR4h0145_WYG_008-5a"/>
<hi>又皆疲勞</hi>浮生有定分<hi>莊子其生若浮棗腆詩窮達有定分慷慨復何辭</hi>飢飽豈可<lb/>
逃<hi>北史馮元興傳元興家素貧約食客恒數十人同其飢飽左傳君天也天可逃乎</hi>歎息謂妻<lb/>
子<hi>劉植詩投翰長歎息綺麗不可忘阮徳如詩撫軫増歎息令子安能忘詩妻子好合</hi>我何隨汝<lb/>
曹<hi>馬援戒子弟書龍伯髙敦厚周慎口無擇言吾愛之重之願汝曹效之杜季良豪俠好義吾愛之重之不</hi>
<hi>願汝曹效也後漢張奂戒子弟書汝曹薄祜</hi>
　　　遊龍門奉先寺<hi>兩京新記煬帝登北邙觀伊闕曰此龍門也自古何不建都於</hi>
　　　　<hi>此元和郡縣志伊闕山在河南府伊闕縣北四十五里黄鶴注此當是開元二十四年後</hi>
　　　　<hi>遊東都時作</hi>
<pb n="KR4h0145_WYG_008-5b"/>
巳従招提遊更宿招提境<hi>釋氏要覽梵語云柘鬭提奢唐言四方生物訛柘為招去</hi>
<hi>鬭奢留提故稱招提即今十方住持寺也</hi>隂壑生靈籟<hi>沈佺期詩隂壑巳永閉雲竇絶探討師古</hi>
<hi>注靈籟風也猶雨曰靈雨</hi>月林散清影<hi>曹植詩明/月澄清影</hi>天闕象緯逼<hi>韋述東都</hi>
<hi>記龍門號雙闕以與大内對峙若天闕焉拾遺記師延精述隂陽曉明象緯莫測其為人</hi>雲卧衣裳<lb/>
冷<hi>鮑照升天行雲卧恣天行詩東方未明顛倒衣裳</hi>欲覺聞晨鐘<hi>庾信詩出寺響晨鐘</hi>令<lb/>
人發深省<lb/>
　　　望嶽<hi>後漢書祭祀志注嶽者靈氣之所宅水經泰山為東嶽在博縣西北注岱宗也王者</hi>
　　　　<hi>封禪於其山示増髙也有金策玉檢之事焉元和志泰山在兖州乾封縣西北三十里白</hi>
<pb n="KR4h0145_WYG_008-6a"/>
　　　　<hi>帖冠五嶽之首一統志泰安州在濟南府城南一百八十里宋改乾封縣為奉符置泰安</hi>
　　　　<hi>軍尋改州泰山在州北五里</hi>
岱宗夫如何<hi>書嵗二月東巡守至于岱宗五經通義岱者代也東方萬物始交代之處宗長也泰</hi>
<hi>山記盤道屈曲而上凡五十餘盤經小天門大天門西巖為仙人石門東南巖為日觀雞鳴時見日出陸機齊</hi>
<hi>謳行崇山入髙冥</hi>齊魯青未了<hi>孟子周公之封於魯為方百里也太公之封於齊也亦為方百</hi>
<hi>里也史記貨殖傳泰山之陽則魯其隂則齊淮南子泰山之容巍巍然髙望之千里不見唾堁逺之故也後魏</hi>
<hi>孝文帝祭嵩髙山文峻極吴青陳子昂詩唯見逺山青</hi>造化鍾神秀<hi>莊子以天地為大鑪以造</hi>
<hi>化為大冶王羲之蘭亭詩大矣造化工萬殊莫不均孫綽天台山賦序葢山嶽之神秀謝靈運泰山吟岱宗秀</hi>
<pb n="KR4h0145_WYG_008-6b"/>
<hi>維嶽崔崒刺雲天一統志山有三峯秦觀獨秀</hi>隂陽割昬曉<hi>易立天之道曰隂與陽謝靈運善哉</hi>
<hi>行隂灌陽叢凋華墮萼子華子太真剖割通之而為一離之而為兩禮記孟春之月日在營室昏參中旦尾中</hi>
<hi>曹毘對儒大人達觀任化昬曉元和志開元十三年冬登封泰山登封之夕凝氛昏晦迅風激烈皇帝出齋宫</hi>
<hi>露立以請及明清霽旗旛不搖事畢至山下日又抱戴明曜五色</hi>盪胷生層雲<hi>樂府古辭當須</hi>
<hi>盪中情遊心恣所欲馬融廣成讃洞盪胸臆發明耳目公羊傳觸石而出膚寸而合不崇朝而雨遍天下者其</hi>
<hi>惟泰山之雲乎史記封禪書武帝封泰山後有白雲起封中庾肩吾詩層雲埋峻嶺絶澗倒危峯</hi>决眥<lb/>
入歸鳥<hi>漢書司馬相如傳弓不虛發中必决眥楚辭因歸鳥而致辭兮羌迅髙而難當曹植詩歸鳥赴</hi>
<hi>喬林翩翩厲羽翼</hi>㑹當凌絶頂一覽衆山小<hi>一統志由盤道至絶頂髙四十餘里</hi>
<pb n="KR4h0145_WYG_008-7a"/>
<hi>謝靈運詩凌峯步曽崖沈約詩絶頂復孤圓史記秦始皇紀登兹泰山周覽東極世説若使阡陌條暢則一覽</hi>
<hi>而盡揚子法言登東嶽然後知衆山之峛崺也况介丘乎泰山記東巖為介丘崔顥詩直上孤頂髙平看衆山</hi>
<hi>小</hi>
　　　同諸公登慈恩寺塔<hi>原注時髙適薛據先有作一統志慈恩寺在陜西西</hi>
　　　　<hi>安府城南曲江池側唐髙宗為文徳皇后建又云雁塔在慈恩寺中西京雜記寺西院浮</hi>
　　　　<hi>屠髙三百尺長安志慈恩寺在萬年縣東南八里</hi>
髙標跨蒼穹<hi>蜀都賦陽烏迴翼乎髙標詩靡有旅力以念穹蒼爾雅穹蒼蒼天也郭璞注天形穹</hi>
<hi>窿其色蒼蒼丹元子步天歌昭昭列象布蒼穹</hi>烈風無時休<hi>書烈風雷雨弗迷</hi>自非曠<lb/>
<pb n="KR4h0145_WYG_008-7b"/>
士懐<hi>鮑照詩安知曠士懐</hi>登兹翻百憂<hi>詩逢此/百憂</hi>方知象教力<hi>王屮頭陀</hi>
<hi>寺碑正法既沒象教陵夷注謂為形象以教人也</hi>足可追𡨕搜<hi>孫興公天台賦非夫逺寄𡨕搜</hi>
<hi>篤信通神者何有遐思而存之</hi>仰穿龍蛇窟<hi>千家註龍蛇窟謂塔間磴道屈曲而升也</hi>始出<lb/>
枝撐幽<hi>魯靈光殿賦枝撐权枒而斜據黄庭堅杜詩牋慈恩寺下數級皆枝撐洞黒出上級始明</hi>七<lb/>
星在北户<hi>春秋運斗樞北斗七星第一天樞第二璇第三機第四權第五玉衡第六闓陽第七瑤光</hi>
<hi>居隂布陽故曰日北呉都賦開北户以向日</hi>河漢聲西流<hi>古詩河漢清且淺魏文帝詩河漢回</hi>
<hi>西流</hi>羲和鞭白日<hi>楚辭吾令羲和弭節注羲和日御也又白日昭只</hi>少昊行清秋<lb/>
<hi>月令孟秋之月其帝少昊注少昊金天氏潘尼詩朱明送夏少昊迎秋殷仲文詩獨有清秋日</hi>泰山忽<lb/>
<pb n="KR4h0145_WYG_008-8a"/>
破碎<hi>泰山據全集改秦山舊注秦山謂終南諸山登山望之大小錯雜如破碎然黄鶴本作泰山引宣和</hi>
<hi>問樊察序雁塔題名為證謬矣按宋樊察序雁塔題名云杜詩所謂泰山忽破碎涇渭不可求葢言其髙逺賈</hi>
<hi>誼旱雲賦相撞擊而破碎</hi>涇渭不可求<hi>詩涇以渭濁一統志涇水發源陜西平涼府西南白巖至</hi>
<hi>西安府髙陵㑹於渭渭水發源臨洮府渭源縣鳥鼠山至華隂縣入黄河舊注涇渭二水從西北來逺望則不</hi>
<hi>可求其清濁之分也鮑照詩涇渭不可雜</hi>俯視但一氣<hi>魏文帝詩俯視清水波西征賦化一氣而</hi>
<hi>甄三才</hi>焉能辨皇州<hi>謝朓詩春色麗皇州鮑照詩表裏望皇州</hi>回首叫虞舜蒼<lb/>
梧雲正愁<hi>山海經南方蒼梧之丘蒼梧之淵中有九疑山在長沙零陵界中文選注歸蔵啟筮有白</hi>
<hi>雲出自蒼梧入於大梁謝朓詩雲去蒼梧野</hi>惜哉瑤池飲日晏崑崙丘<hi>列子穆王</hi>
<pb n="KR4h0145_WYG_008-8b"/>
<hi>升崑崙之丘以觀黄帝之宫遂賔於西王母觴於瑤池之上乃觀日之所入日行萬里鮑照詩夕飲乎瑤池史</hi>
<hi>記張湯傳日晏天子忘食</hi>黄鵠去不息哀鳴何所投<hi>韓詩外傳田饒謂魯哀公曰夫</hi>
<hi>黄鵠一去千里止君園池啄君稻粱君以其従來逺也故臣將去君黄鵠舉矣晉書黄鵠曲黄鵠㕘天飛詩鴻</hi>
<hi>雁于飛哀鳴嗷嗷阮籍詩願為雲間鳥千里一哀鳴</hi>君看隨陽雁各有稻粱謀<hi>書陽</hi>
<hi>鳥攸居注陽鳥隨陽之鳥鴻雁之屬廣絶交論分雁鶩之稻粱説文稻稌也楊泉物理論粱者黍稷之總名也</hi>
　　　赤谷西崦人家<hi>地里志秦州有崦嵫山在赤谷之西曹操與劉備戰于此谷川</hi>
　　　　<hi>水為之丹因號曰赤谷一統志赤谷在秦州西南七十里中有赤谷川崦嵫山在秦州西</hi>
　　　　<hi>五十里在赤谷之西故曰西崦</hi>
<pb n="KR4h0145_WYG_008-9a"/>
躋險不自安<hi>謝靈運詩躋險筞幽居披雲卧石門</hi>出郊巳清目<hi>後漢書馮緄傳拜車</hi>
<hi>騎將軍詔策緄曰出郊之事不復内御淮南子清目而不以視靜耳而不以聴</hi>溪迴日氣暖<hi>論衡</hi>
<hi>儒言日中有三足烏日者火也烏者日氣也</hi>逕轉山田熟<hi>後漢書淳于恭傳家有山田果樹人</hi>
<hi>或侵盗輒為收採</hi>鳥雀依茅茨<hi>謝靈運詩虛館絶諍訟空庭來鳥雀墨子堯堂髙三尺土階三</hi>
<hi>等茅茨不翦南史何敬容傳築茅茨于鍾阜聊優游以卒嵗</hi>藩籬帶松竹<hi>爾雅樊籬也注謂藩</hi>
<hi>籬也張華鷦鷯賦生于蒿萊之間長于藩籬之下南史韋叡傳所至頓舍修立館宇藩籬墉壁皆應繩準夏侯</hi>
<hi>湛薺賦齊精氣于款冬均貞固于松竹梁元帝與劉智蔵書山間芳杜自有松竹之娯</hi>如行武陵<lb/>
暮欲問桃源宿<hi>陶潛桃花源記晉太元中武陵人捕魚縁溪行逢桃花林夾岸數百步林盡水</hi>
<pb n="KR4h0145_WYG_008-9b"/>
<hi>源便得一山山有小口捨船従口入其中男女衣著悉如外人自云先世避秦來此不復出焉停數日辭去詣</hi>
<hi>太守説如此太守遣人尋向所誌遂迷不復得路</hi>
　　　夏日李公見訪<hi>本集自注李時為太子家令唐書宗室世系表太子家令李炎</hi>
逺林暑氣薄<hi>李徳林詩逺林才有色遙水漫無流春秋繁露天地之化喜則為暑氣而有生長也</hi>
公子過我遊<hi>詩麟之趾振振公子史記平原君傳賛平原君翩翩濁世之佳公子也又司馬相如</hi>
<hi>傳王吉曰長卿久宦遊不遂而來過我</hi>貧居類村塢<hi>庾信杏花詩依稀映村塢</hi>僻近城<lb/>
南樓<hi>三秦記城南韋杜去天尺五雍録杜曲在啟夏門外西向即少陵原所謂城南杜也</hi>傍舍頗<lb/>
淳樸<hi>史記髙祖紀髙祖適従旁舍來莊子唐虞始為天下澆淳散樸陸機詩至樂非有假安事澆淳樸</hi>
<pb n="KR4h0145_WYG_008-10a"/>
所願亦易求<hi>古詩齊心同所願含意俱未申</hi>隔屋喚西家<hi>邴原别傳君謂僕以鄭為</hi>
<hi>東家丘君以僕為西家愚夫耶</hi>借問有酒不<hi>詩有酒/湑我</hi>牆頭過濁醪<hi>左思賦濁</hi>
<hi>醪如河江淹賦濁醪夕飲</hi>展席俯長流<hi>禮記及庭布席各従其事張衡賦俯釣長流</hi>清風<lb/>
左右至<hi>禮記孟秋之月凉風至四民月令清風戒寒</hi>客意巳驚秋<hi>孫萬夀詩客意慣風</hi>
<hi>聲胡師耽詩甕牖秋風驚</hi>巢多衆鳥鬭<hi>魏書李恵傳雍州㕔事有燕爭巢鬭巳累日</hi>葉宻<lb/>
鳴蟬稠<hi>禮記仲夏之月蟬始鳴又孟秋之月寒蟬鳴梁元帝詩樹宻隠鳴蟬</hi>苦遭此物聒<lb/>
<hi>南史王晏聞羣蛙鳴曰此殊聒人耳</hi>孰謂吾廬幽<hi>陶潛詩吾亦愛吾廬又結廬在人境而無車馬</hi>
<hi>喧</hi>水花晚色靜<hi>古今注芙蓉一名荷華一名水華何遜詩林葉下仍飛水華披未落梁簡文帝</hi>
<pb n="KR4h0145_WYG_008-10b"/>
<hi>採蓮賦物色雖晚徘徊未返江總詩林前暝色靜</hi>庶足充淹留<hi>劉安招隠士攀桂枝兮聊淹留</hi>
<hi>齊竟陵王子良詩丘壑每淹留風雲多賞㑹</hi>預恐尊中盡<hi>後漢書孔融傳融雖家居而賔客日</hi>
<hi>滿其門嘗嘆曰坐上客常滿尊中酒不空吾無憂矣</hi>更起為君謀<lb/>
　　孟浩然<hi>少隠鹿門山年四十乃遊京師與張九齡王維為忘形交維私邀入内署適明皇至</hi>
　　　<hi>浩然匿牀下維以實對帝喜詔浩然出誦所為詩至不才明主棄帝曰朕未嘗棄卿奈何誣我</hi>
　　　<hi>因放還張九齡鎮荆州署為従事浩然為詩造意極苦篇什既成洗削凡近當明皇時章句之</hi>
　　　<hi>風大得建安體論者推李杜為尤介其間能不愧者浩然也</hi>
　　　宿叢師山房待丁公不至<lb/>
<pb n="KR4h0145_WYG_008-11a"/>
夕陽度西嶺<hi>詩度其夕陽劉琨詩夕陽忽西流庾闡詩拂駕升西嶺</hi>羣壑忽已暝<lb/>
<hi>謝靈運詩林壑斂暝色</hi>松月生夜涼<hi>王融遊仙詩璧門凉月舉珠殿秋風迥</hi>風泉滿<lb/>
清聴<hi>水經注風泉傳響於青林之下巖猿流聲於白雲之上庾信終南山義谷銘松桂危懸風泉虛韻王</hi>
<hi>融渌水曲日霽沙渚明風泉動華燭抱朴子注清聴於九韶者巴人之聲不能悦其耳陸機呉趨行四座並清</hi>
<hi>聴聴我歌呉趨</hi>樵人歸欲盡<hi>虞騫詩逺/望樵人細</hi>烟鳥栖初定<hi>王粲詩上有雙栖鳥</hi>
<hi>懐春向我鳴唐太宗詩晚烟含樹色栖鳥雜流聲盧照隣詩上舞雙栖鳥中秀合歡枝</hi>之子期宿<lb/>
來<hi>詩彼其之子邦之彦兮</hi>孤琴候蘿徑<hi>齊髙帝塞客吟欷園琴之孤弄想庭藿之餘馨齊竟</hi>
<hi>陵王詩蘿逕轉連綿松軒方杳藹</hi>
<pb n="KR4h0145_WYG_008-11b"/>
　　　耶溪泛舟<hi>水經注若耶溪水上承嶕峴麻谿谿下孤潭周數畝麻潭下注若耶溪水</hi>
　　　　<hi>至清照衆山倒影窺之如畫寰宇記若耶溪在㑹稽縣東二十八里</hi>
落影餘清暉<hi>庾闡賦映曉雲而色暗照落影而俱紅梁簡文帝馬槊譜序春亭落影秋臯晚靜謝</hi>
<hi>靈運詩昏旦變氣候山水含清暉顔延之釋奠㑹詩清暉在天容光必照</hi>輕棹弄溪渚<hi>梁昭明太</hi>
<hi>子七契縱輕棹兮泛龍舟陸機詩泛舟清川渚謝靈運詩弭棹薄枉渚</hi>澄明愛水物<hi>梁元帝烏</hi>
<hi>棲曲月華似璧星如佩流影澄明玉堂内禮記加豆陸産也其醢水物也傅咸神泉賦序在夏則冷涉冬而温</hi>
<hi>温則水物冬生冷則氷可以過潘岳西征賦菜蔬芼實水物唯錯</hi>臨泛何容與<hi>劉孝綽太子洑</hi>
<hi>詩臨泛自多美況乃還故鄉王襃臨泛奉和詩長洲春水滿臨泛廣川中莊子因案人之所感以求容與其心</hi>
<pb n="KR4h0145_WYG_008-12a"/>
<hi>楚辭聊逍遙兮容與宋玉神女賦時容與以微動兮志未可乎得原陸機賦陟遙臺以據轡步玉除而容與謝</hi>
<hi>朓賦事紫泥之宻勿腰青緺而容與</hi>白首垂釣翁<hi>史記萬石君傳長子建為郎中令建老白首萬</hi>
<hi>石君尚無恙潘岳詩投分寄石友白首同所歸曹植七啟逍遙暇豫忽若忘歸乃使任子垂釣魏氏發機梁昭</hi>
<hi>明太子陶淵明集序莊周垂釣于濠伯成躬耕于野一統志濠水在鳳陽府舊城西南有石絶水謂之濠梁莊</hi>
<hi>子嘗觀魚於此㑹稽縣志若耶溪旁有葛仙翁釣磯</hi>新粧浣紗女<hi>王訓舞詩新粧本絶世妙舞亦</hi>
<hi>如仙徐悱妻劉氏詩落日更新粧開簾對春樹陸瑜詩新粧年㡬纔三五隠幔蔵羞臨網户徐陵玉臺新詠序</hi>
<hi>青牛帳裏餘曲未終朱鳥窻前新粧巳竟寰宇記㑹稽縣東有西施浣紗石㑹稽縣志若耶溪即西子採蓮歐</hi>
<hi>冶鑄劍之所</hi>看看似相識<hi>左傳呉公子札聘于鄭見子産如舊相識與之縞帶子産獻紵衣焉</hi>
<pb n="KR4h0145_WYG_008-12b"/>
<hi>晉書陸機傳太康末與弟雲俱入洛造太常張華華素重其名如舊相識庾信小園賦三春負鋤相識五月披</hi>
<hi>裘見尋</hi>脈脈不得語<hi>古詩盈盈一水間脈脈不得語注脈脈相視貌魯靈光殿賦齊首目以瞪</hi>
<hi>眄徒脈脈而狋狋説文狋犬怒貌牛飢切范雲詩誰云相去逺脈脈阻光儀</hi>
　　　聴鄭五愔琴<hi>唐詩紀事鄭愔字文靖進士擢第神龍中為中書舍人</hi>
阮籍推名飲<hi>晉書阮籍傳字嗣宗嗜酒能嘯善彈琴不交世事酣飲為常又劉伶傳天生劉伶以</hi>
<hi>酒為名一飲一斛五斗解酲</hi>清風坐竹林<hi>詩吉甫作誦穆如清風阮籍詩休哉上世士萬載垂</hi>
<hi>清風晉書嵇康傳所與神交者阮籍山濤向秀劉伶籍兄子咸王戎為竹林之遊世所謂竹林七賢也</hi>半<lb/>
酣下衫袖<hi>史記司馬相如傳酒酣臨卭令前奏琴曰竊聞長卿好之願以自娯漢書音義應劭曰不醒不</hi>
<pb n="KR4h0145_WYG_008-13a"/>
<hi>醉曰酣左思蜀都賦中酒而作注半酣時也庾信詩衫袖偏宜短</hi>拂拭龍脣琴<hi>何遜詩羅袖幸拂拭</hi>
<hi>嵇康琴賦爰有龍鳳之篆古人之形注琴有龍脣鳳足王績報馮子華書裴孔明自作素琴一張云龍脣鳳翮</hi>
<hi>與常琴不同</hi>一杯彈一曲<hi>嵇康絶交書濁酒一杯彈琴一曲志願畢矣</hi>不覺夕陽<lb/>
沈<hi>劉琨詩夕陽忽西流鮑照與妹書夕景忽沈曉霧將合</hi>余意在山水<hi>楚辭願一見以道余</hi>
<hi>意列子伯牙善鼓琴鍾子期善聴伯牙鼓琴志在髙山鐘子期曰善哉峩峩乎若泰山志在流水鍾子期曰善</hi>
<hi>哉洋洋乎若江河文心雕龍夫志在山水琴表其情左思詩何必絲與竹山水有清音</hi>聞之諧夙<lb/>
心<hi>司馬相如琴歌交情通體心和諧阮卓風詩泠泠隨列子彌諧逸豫心後漢書趙壹傳皇甫規謝曰惟君</hi>
<hi>明叡平其夙心</hi>
<pb n="KR4h0145_WYG_008-13b"/>
　　　萬山潭<hi>浩然自注即沈碑潭晉書杜預傳嘗言髙岸為谷深谷為陵刻石為二碑紀其</hi>
　　　　<hi>勲績一沈萬山之下一立萬山之上曰焉知此後不為陵谷乎元和志萬山一名漢臯山</hi>
　　　　<hi>在襄陽縣西十一里與南陽郡鄧縣分界處一統志萬山在湖廣襄陽府城西一十里相</hi>
　　　　<hi>傳鄭交甫所見遊女處</hi>
垂釣在磐石<hi>南史漁父傳孫緬為潯陽太守恒於渚際見一漁父垂綸長嘯晉書翟莊傳語不及</hi>
<hi>俗惟以弋釣為事水經注嚴陵瀨帶山山下有磐石周迴十數丈交枕潭際葢陵所遊也又紫溪有紫色磐石</hi>
<hi>長百餘丈望如朝霞庾信吕尚賛岸止盤石谿惟小船李白獨酌清溪江石上詩永賴坐此石長垂嚴陵釣</hi>
水清心亦閑<hi>孺子歌滄浪之水清兮可以濯吾纓家語水至清則無魚楚辭寂漻兮收潦而水清</hi>
<pb n="KR4h0145_WYG_008-14a"/>
<hi>孫綽遊天台山賦游覽既周體靜心閑</hi>魚行潭樹下<hi>陸罩採蓮曲戲烏波中蕩遊魚菱下出庾</hi>
<hi>信詩石闗魚貫上山梁雁翅行陶淵明集序鼓枻清潭棄機漢曲陳子昂鴛鴦篇浦沙連岸淨汀樹拂潭垂</hi>
猿掛島藤間<hi>莊子語魏王曰王獨不見夫騰猿乎其得柟梓豫章攬蔓枝而主張其間何遜渡連</hi>
<hi>圻詩魚遊若擁劍猿掛似懸𤓰謝靈運詩俯濯石下潭仰看條上猿蕭詮夜猿啼詩掛藤疑欲飲吟枝似避弓</hi>
遊女昔解佩<hi>詩漢有遊女不可求思韓思外傳鄭交甫遊漢臯遇二神女與言曰願請子之珮二</hi>
<hi>女與之張衡南都賦遊女弄珠于漢臯之曲曹植洛神賦願誠素之先達兮解玉珮以要之</hi>傳聞於<lb/>
此山<hi>公羊傳所見異醉所聞異辭所傳聞異辭晉書羊祜傳嘗造峴山慨然歎息曰自有宇宙便有此山</hi>
求之不可得<hi>詩求之不得寤寐思服</hi>沿月棹歌還<hi>儲光羲詩隔江看樹色沿月聴</hi>
<pb n="KR4h0145_WYG_008-14b"/>
<hi>歌聲漢武帝秋風辭簫鼓鳴兮發櫂歌注櫂歌引櫂而歌也張正見詩欲奏江南曲聊習櫂歌行</hi>
　　　南亭懐辛大<lb/>
山光忽西落<hi>沈約詩山光浮水過庾信詩日落含山氣</hi>池月漸東上<hi>庾信七夕賦兔</hi>
<hi>月先上羊燈次安諸葛潁詩連珠欲東上</hi>散髮乗夕涼<hi>後漢書袁閎傳閎散髮絶世晉書阮籍傳</hi>
<hi>籍散髮箕踞揚雄賦升崑崙以散髮兮踞弱水以濯足張華詩散髮重隂下抱杖臨清渠嵇康詩采薇山阿散</hi>
<hi>髮巖岫謝朓詩雲物清晨影衣巾引夕涼謝瞻詩夕霽風氣涼</hi>開軒卧閒敞<hi>阮籍詩開軒臨四野</hi>
<hi>登髙望所思南都賦體爽塏以閒敞蒼頡篇敞髙顯也</hi>荷風送香氣<hi>梁元帝詩荷香風送逺法</hi>
<hi>苑珠林淨居天以天眼觀見世界唯一大水有千枝蓮花名為千葉金色金光香氣甚可愛樂</hi>竹露滴<lb/>
<pb n="KR4h0145_WYG_008-15a"/>
清響<hi>王僧孺詩簷露滴為珠虞羲見江邊竹詩葳蕤防曉露水經注激素飛清茂木空岫靜夜聴之恒有</hi>
<hi>清響王粲詩流波激清響猿猴臨岸吟陸機詩和風飛清響</hi>欲取鳴琴彈<hi>謝恵連琴讃嶧陽孤</hi>
<hi>桐裁為鳴琴張華詩北方有佳人端坐鼔鳴琴陸機詩閒夜撫鳴琴恵音清且悲陶潛詩知我故來意取琴為</hi>
<hi>我彈</hi>恨無知音賞<hi>列子伯牙鼓琴志在髙山鍾子期曰峩峩然若泰山志在流水曰洋洋然若江</hi>
<hi>河子期死伯牙絶絃以無知音者古詩不惜歌者苦但傷知音稀</hi>感此懐故人<hi>後漢書楊震傳</hi>
<hi>故人知君君不知故人</hi>中宵勞夢想<hi>晉書祖逖傳每語世事中宵起坐陶潛詩中宵尚孤征王</hi>
<hi>融詩清月迴將曙皓露零中宵後漢書王霸傳夢想賢士共成功業長門賦忽寝寐而夢想兮任昉為庾杲之</hi>
<hi>與劉居士蚪書夢想清塵為嵗巳積古詩獨宿累長夜夢想見容輝左思詩鉛刀貴一割夢想騁良圖</hi>
<pb n="KR4h0145_WYG_008-15b"/>
　　　登蘭山寄張立<hi>名山記石門山在慶符縣治南下瞰石門江林薄間多蘭一名</hi>
　　　　<hi>蘭山</hi>
北山白雲裏隠者自怡悦<hi>詩陟彼北山言采其杞陶𢎞景應詔詩山中何所有嶺上</hi>
<hi>多白雲只可自怡悦不堪持贈君</hi>相望試登髙<hi>史記吕不韋傳使者相望于道荀子吾嘗跂而</hi>
<hi>望矣不如登髙之博見也韓詩外傳君子登髙必賦李乂九日幸臨渭亭登髙詩望幸紆千乗登髙自九重</hi>
心隨飛鴈滅<hi>史記孔子世家衞靈公與孔子語見飛鴈仰視之色不在孔子孔子遂行謝朓髙松</hi>
<hi>賦星回窮紀沙鴈相飛</hi>愁因薄暮起<hi>湛方生賦風淒淒兮薄暮范雲詩田家採樵去薄暮方歸</hi>
<hi>來</hi>興是清秋發<hi>潘岳秋興賦序染翰操紙慨然而賦于時秋也故以秋興命篇殷仲文詩獨有</hi>
<pb n="KR4h0145_WYG_008-16a"/>
<hi>清秋日能使髙興盡</hi>時見歸村人平沙渡頭歇<hi>西京雜記太液池邊多平沙何遜詩</hi>
<hi>逺岸平沙合范雲詩平沙㫁還續</hi>天邊樹若薺<hi>劉孝綽詩天邊生岸影水上結雲隂顔氏家訓</hi>
<hi>羅浮山記云望平地樹如薺故戴嵩詩云長安樹如薺薛道衡詩遙原樹若薺逺水舟如葉</hi>江畔洲<lb/>
如月<hi>庾信詩峽路沙如月山峯石似眉</hi>何當載酒來<hi>漢書揚雄傳家貧嗜酒時有好事者</hi>
<hi>載酒肴従游學晉陽秋陶潛九日無酒出宅邊菊叢中坐久之見白衣人來乃刺史王𢎞送酒即便就酌取醉</hi>
<hi>而歸</hi>共醉重陽節<hi>魏文帝與鍾繇書嵗往月來忽逢九月九日九為陽數而日月並應俗嘉其名</hi>
<hi>以為宜于長久故以享宴髙㑹庾肩吾詩獻夀重陽節回鑾上苑中</hi>
　　　漢中漾舟<hi>一統志漢江源出隴西嶓冢山由漢中流經鄖縣均州光化至襄陽府城</hi>
<pb n="KR4h0145_WYG_008-16b"/>
　　　　<hi>北又東南經宜城抵安陸府至大别山入於江其水因地而名曰漾曰沔曰漢曰滄浪葢</hi>
　　　　<hi>總名為漢别言之則有四耳</hi>
漾舟逗何處<hi>謝恵連詩成裝候良辰漾舟陶嘉月廣韻逗逗遛住也止也劉孝綽夕逗繁昌浦詩</hi>
<hi>疑是辰陽宿於此逗孤舟</hi>神女漢臯曲<hi>韓詩外傳鄭交甫將南適楚遵彼漢臯臺下遇二女珮兩</hi>
<hi>珠交甫目而挑之二女乃解珮以贈之水經注方山下水曲之隈云漢女昔遊處也故張衡南都賦曰游女弄</hi>
<hi>珠於漢臯之曲漢臯即方山之異名也元和志萬山一名漢臯山在襄陽縣西十一里</hi>雪罷氷復<lb/>
開<hi>元和志成都山嶺停雪常深百尺夏月融泮江川為之洪溢禮記孟春之月東風解凍蟄蟲始振魚上氷</hi>
<hi>淮南子夫水向冬則凝而為氷向春則泮而為水王僧孺詩雪罷枝即青氷開水便緑張正見詩雪盡青山路</hi>
<pb n="KR4h0145_WYG_008-17a"/>
<hi>氷消緑水池</hi>春潭千丈緑<hi>隋煬帝詩春潭漾月暉謝朓詩迴流映千丈梁簡文帝詩凍解池開</hi>
<hi>緑江淹别賦春草碧色春水緑波水經注清潭逺漲緑波凝靜</hi>輕舟恣往來<hi>戰國策乗夏水浮輕</hi>
<hi>舟張衡南都賦爾乃撫輕舟兮浮清池亂北渚兮揭南涯左思蜀都賦泛輕舟於西川左傳行李之往來</hi>探<lb/>
玩無厭足<hi>謝靈運山居賦玩水弄石水經注清潭鏡澈行者莫不徘徊愛玩謝靈運賦申娯玩之無</hi>
<hi>巳</hi>波影搖妓釵<hi>沈君攸詩波影雜霞無定色湍文觸岸不成圓劉緩詩釵光逐影亂陳後主詩</hi>
<hi>翠釵綺袖波中漾</hi>沙光逐人目<hi>水經注水色清澈漏石分沙謝靈運詩弄波不輟手玩影豈停</hi>
<hi>目蘇味道詩明月逐人來</hi>傾杯魚鳥醉<hi>陳後主臨髙臺詩臨窻巳響吹極目且傾杯嵇康絶交書</hi>
<hi>遊山澤觀魚鳥心甚樂之簡文帝賦見遊魚之戲藻聴驚鳥之鳴雌宋之問餞獨孤少府序管召魚樂杯薫鶯</hi>
<pb n="KR4h0145_WYG_008-17b"/>
<hi>醉</hi>聨句鶯花續<hi>南史雷次宗南還何尚之設祖道文義之士畢集為聨句詩文心雕龍聨句共</hi>
<hi>韻則栢梁餘製水經注若耶溪上有一櫟樹謝靈運與從弟恵連常遊之作聨句題刻樹側宗懍早春詩鶯鳴</hi>
<hi>一兩囀花樹數重開成公綏嘯賦若離若合將絶復續</hi>良㑹難再逢<hi>何遜詩願子加餐飯良㑹</hi>
<hi>在何辰</hi>日入須秉燭<hi>擊壤歌日出而作日入而息陶潛詩日入羣動息劉孝綽夕逗繁昌浦詩</hi>
<hi>日入江風靜安波似未流古詩晝短苦夜長何不秉燭遊</hi>
　　　題終南翠微寺空上人房<hi>詩終南何有有條有梅傳終南周之名山</hi>
　　　　<hi>也潘岳闗中記其山一名中南言在天之中居都之南故曰中南一統志終南山在西安</hi>
　　　　<hi>府城南五十里一名南山張禮遊城南注翠微寺在終南山上本太和宫一統志翠微宫</hi>
<pb n="KR4h0145_WYG_008-18a"/>
　　　　<hi>在府城南八十里終南山上唐髙祖建名太和宫太宗改曰翠微</hi>
終南翠微裏雨後宜返照<hi>梁元帝纂要日西落光返照於東謂之返景</hi>閉闗<lb/>
久沈𡨕<hi>顔延年詩劉伶善閉闗文中子或問陶元亮子曰五柳先生傳則㡬於閉闗矣陸機幽人賦超</hi>
<hi>沈𡨕以絶緒豈世網之能加謝靈運詩沈𡨕豈别理守道自不攜</hi>杖策一登眺<hi>左思招隠詩杖</hi>
<hi>策招隠士荒塗横古今陸機逸民賦杖短策而遂往湛方生遊園咏乗夕陽而含咏杖輕策以行遊盧諶詩登</hi>
<hi>髙眺遐荒張九齡詩暇日時登眺荒郊臨故岐</hi>遂造幽人室<hi>易履道坦坦幽人貞吉陸機逸民賦</hi>
<hi>咏幽人於鳴琴</hi>始知靜者妙<hi>謝靈運詩還/得靜者便</hi>儒道雖異門<hi>周武帝詔至道</hi>
<hi>𢎞深混成無際岐路既分源流愈逺三墨八儒朱紫交競九流七畧異説相勝</hi>雲林頗同調<hi>陸機</hi>
<pb n="KR4h0145_WYG_008-18b"/>
<hi>賦方介丘於尺阜托雲林于一木謝靈運詩誰謂古今殊異代可同調</hi>兩心喜相得<hi>史記魏其</hi>
<hi>武安傳灌夫魏其兩人相為引重相得甚歡王襃聖主得賢臣頌聚精㑹神相得益彰</hi>畢景共談<lb/>
笑<hi>宋之問詩畢景至緱嶺嶺上烟霞生史記滑稽傳優孟長八尺多辯常以談笑諷諫漢書叙傳禁中設宴</hi>
<hi>飲之㑹趙李諸侍中皆引滿舉白談笑大噱左思詩吾慕魯仲連談笑却秦軍</hi>暝還髙窻眠<hi>晉書</hi>
<hi>陶潛傳嘗言夏月虚閑髙卧北窻之下清風颯至自謂羲皇上人</hi>時見逺山燒<hi>崔顥詩山頭野</hi>
<hi>火寒多燒雨裏孤峯濕作烟</hi>緬懐赤城標<hi>支遁天台山銘序往天台當由赤城為道逕孔靈符</hi>
<hi>㑹稽記赤城山名色皆赤狀似雲霞孫綽天台山賦赤城霞起而建標</hi>更憶臨海嶠<hi>宋書謝靈</hi>
<hi>運傳尋山陟嶺必造幽峻巖陣千重莫不備盡嘗自始寧南山直至臨海從者數百人臨海太守王琇驚為山</hi>
<pb n="KR4h0145_WYG_008-19a"/>
<hi>賊徐知靈運乃安康樂集有登臨海嶠與從弟恵連詩</hi>風泉有清音<hi>水經注風泉傳響於青林</hi>
<hi>之下巖猿流聲於白雲之上王融渌水曲日霽沙溆明風泉動華燭左思詩何必絲與竹山水有清音陶潛閒</hi>
<hi>情賦激清音以感余</hi>何必蘇門嘯<hi>晉書阮籍傳籍嘗於蘇門山遇孫登與商畧終古及栖神導氣</hi>
<hi>之術登皆不應籍因長嘯而退至嶺半聞其聲若鸞鳯之音乃登之嘯也</hi>
　　　尋香山湛上人<hi>一統志香山在河南府城西南龍門白居易記龍門十寺遊觀</hi>
　　　　<hi>之盛香山為冠又香山在府城南二十五里兩山對峙東曰香山西曰龍門</hi>
朝遊訪名山<hi>曹植詩朝遊江北岸夕宿瀟湘沚陸機詩朝遊遊層城夕息旋直廬書告于皇天后</hi>
<hi>土所過名山大川史記封禪書自殽以東名山五自華以西名山七又自序蔵之名山副在京師</hi>山逺<lb/>
<pb n="KR4h0145_WYG_008-19b"/>
在空翠<hi>謝靈運詩杪秋尋逺山山逺行不盡又空翠難强名漁釣易為曲庾肩吾春夜詩水光懸蕩壁</hi>
<hi>山翠下添流</hi>氤氲亘百里<hi>易天地絪緼萬物化醇正義絪緼相附著之義釋文本又作氤氲謝</hi>
<hi>靈運入道至人賦飛英明于對溜積氤氲而為峯易震驚百里書百里賦納總詩維此聖人瞻言百里戰國策</hi>
<hi>行百里者半於九十莊子適百里者宿舂糧適千里者三月聚糧</hi>日入行始至<hi>禮記内則日入</hi>
<hi>而夕慈以㫖甘擊壤歌日出而作日入而息陶潛詩日入羣動息歸鳥趨林鳴劉孝綽詩日入江風靜安波似</hi>
<hi>未流</hi>谷口聞鐘聲<hi>孔稚圭北山移文截來轅于谷口杜妄轡于郊端禮記鐘聲鏗鏗以立號號以</hi>
<hi>立横君子聴鐘聲則思武臣</hi>林端識香氣<hi>張充與王儉書竒禽異羽或巖際而逢迎弱霧輕烟</hi>
<hi>乍林端而菴藹列子終北之國山名壺頂頂有口名滋穴有水湧出名曰神瀵其民沐浴膚毛脂澤香氣經旬</hi>
<pb n="KR4h0145_WYG_008-20a"/>
<hi>乃歇晉書禮樂志蘭風發芳氣葢世同其芬江淹詩涼風盪芳氣碧樹先秋落</hi>杖策尋故人<hi>後漢</hi>
<hi>書鄧禹傳光武收河北禹杖策軍門左思招隠詩杖策招隠士荒塗横古今陶潛詩故人賞我趣挈壺相與至</hi>
解鞍暫停騎<hi>魏志武帝紀紹渡河追公軍至延津南公勒兵駐營南阪下令騎解鞍放馬南史陳</hi>
<hi>慶之傳魏遣荆州刺史王羆據武牢時滎陽未拔士衆皆恐慶之解鞍秣馬喻衆悉使登城水經注風穴肅肅</hi>
<hi>常有微風寒吹凌人不可暫停</hi>石門殊豁險<hi>謝靈運詩躋險策幽居披雲卧石門徐悱詩此江稱</hi>
<hi>豁險兹山復鬱盤</hi>篁逕轉森邃<hi>廣韻篁竹名宋之問詩沓嶂開天小叢篁夾路迷潘岳懐舊賦</hi>
<hi>栢森森以攅植謝萬春遊賦碧巘増邃灌木結隂</hi>法侣欣相逢<hi>王融文屈祇鷲之法侣梁武帝</hi>
<hi>金剛般若懴文恒沙衆生皆為法侣樂府越謠歌君乗車我戴笠他日相逢下車揖君擔簦我跨馬他日相逢</hi>
<pb n="KR4h0145_WYG_008-20b"/>
<hi>為君下</hi>清談曉不寐<hi>後漢書鄭太傳孔公緒清談髙論嘘枯吹生宋書蔡廓傳論世重清談士</hi>
<hi>推素論詩耿耿不寐又不遑假寐蔡琰詩不能寐兮起屏營</hi>平生慕真隠<hi>漢書馬援傳援見公</hi>
<hi>孫述以為當握手如平生劉峻廣紀交論時與親舊叙闊陳説平生宋書何尚之傳尚之致仕於方山著退居</hi>
<hi>賦未㡬復攝職袁淑録古隠士有迹無實者著真隠傳以嗤焉</hi>累日探多異<hi>史記下之不能累日</hi>
<hi>積勞取尊官厚禄以為親戚交遊光寵後漢書郭太傳太至南州過袁奉髙不宿而去従黄叔度累日不去晉</hi>
<hi>書宣帝紀見父老故舊讌飲累日史記趙世家窮鄉多異曲學多辨</hi>野老朝入田<hi>史記蕭相國世</hi>
<hi>家相國因為民請曰長安地狹上林中多空地棄願令民得入田荆楚嵗時記春分日有鳥如烏先雞而鳴架</hi>
<hi>架格格民候比鳥則入田</hi>山僧暮歸寺<hi>庾信詩野老時相訪山僧或見尋</hi>松泉多逸<lb/>
<pb n="KR4h0145_WYG_008-21a"/>
響<hi>庾信終南山義谷銘松桂危懸風泉虚韻古詩彈箏奮逸響新聲妙入神宋書謝靈運傳論綴平臺之逸</hi>
<hi>響採南皮之髙韻孫楚賦順谷風以撫節飄逸響乎天庭</hi>苔壁饒古意<hi>沈佺期詩雲峯苔壁遶溪</hi>
<hi>斜江路香風夾岸花崔湜詩窈窕穿苔壁差池樹石壇</hi>願言投此山<hi>詩願言則懐</hi>身世<lb/>
兩相棄<hi>鮑照詩君平獨寂寞身世兩相棄</hi>
　　　題鹿門山<hi>襄陽記鹿門山舊名蘇嶺山建武中襄陽侯習郁立神祠於山刻二石鹿</hi>
　　　　<hi>夾神道口俗因謂之鹿門廟遂以廟名山一統志鹿門山在襄陽府東南三十里漢龎徳</hi>
　　　　<hi>公唐孟浩然俱隠居於此</hi>
清曉因興來<hi>范雲詩楚山清曉雲晉書王徽之傳嘗居山隂夜雪初霽忽憶戴逵乗船詣之造門</hi>
<pb n="KR4h0145_WYG_008-21b"/>
<hi>不前而反人問其故曰乘興而來興盡而反何必見安道耶</hi>乗流越江峴<hi>枚乗七發汨乗流而</hi>
<hi>下降兮或不知其所止何遜詩單艫時向浦獨艥乍乗流謝莊月賦川路長兮不可越晉書羊祜傳祜樂山水</hi>
<hi>每風景必造峴山置酒言詠終日一統志峴山在襄陽府南七里</hi>沙禽近方識<hi>何遜詩漁舟乍</hi>
<hi>同歸沙禽時獨赴</hi>浦樹逺莫辨<hi>宋之問舟行詩浦樹浮鬱鬱臯蘭覆靡靡</hi>漸至鹿門<lb/>
山山明翠微淺<hi>顔延之詩庭昏見野隂山明望松雪庾信詩山明疑有雪岸白不闗沙爾雅山</hi>
<hi>未及上曰翠微疏謂未及頂上在旁陂陀之處一説山氣青縹色故曰翠微也李巨仁登名山篇翠微横鳥路</hi>
<hi>珠澗入星橋</hi>巖潭多屈曲<hi>陳子昂詩巖潭相映媚谿曲屢環周鮑照芙蓉賦被瑤塘之周流繞</hi>
<hi>金渠之屈曲</hi>舟楫屢迴轉<hi>易舟楫之利以濟不通庾信義谷序緑槐秋市舟楫相通水經注帆</hi>
<pb n="KR4h0145_WYG_008-22a"/>
<hi>隨湘轉望衡九面謝靈運詩川渚屢經復乗流翫迴轉</hi>昔聞龎徳公采藥遂不反<lb/>
<hi>襄陽者舊傳龎徳公隠鹿門山孔明每至其家獨拜牀下後漢書龎公傳龎公者南郡人也居峴山之南未嘗</hi>
<hi>入城府後攜妻子登鹿門山采藥不反</hi>金澗養芝术<hi>鮑照登香爐峯詩金澗測泉脈璇淵抱星</hi>
<hi>漢顔延之釋何衡陽書芻豢之功幸至百齡芝术之懿亟聞千嵗謝靈運曇隆法師誄茹芝术而共餌</hi>石<lb/>
牀卧苔蘚<hi>水經注夷水東逕石室村人駱都到此室邊采蜜見一仙人坐石牀上劉刪采藥詩石牀</hi>
<hi>新溜乳金竈欲成丹廣志空室無人行則生苔蘚</hi>紛吾感耆舊<hi>離騷紛吾既有此内美兮又重</hi>
<hi>之以修能注紛盛貌後漢書魯恭傳恭再在公位選辟髙第至卿郡守者數十人而耆舊大姓或不䝉薦舉唐</hi>
<hi>書藝文志習鑿齒襄陽耆舊傳五卷</hi>結攬事攀踐<hi>漢逸詩陽春被恵澤枝葉可攬結張九齡詩昔</hi>
<pb n="KR4h0145_WYG_008-22b"/>
<hi>年亟攀踐征馬復來過</hi>隠跡今尚存<hi>張九齡詩還慙大隠跡空想列仙蹤</hi>髙風邈已<lb/>
逺<hi>後漢書嚴光傳同抗髙尚之風則宜矯俗</hi>白雲何時去<hi>莊子乗彼白雲至於帝鄉陶𢎞景詩</hi>
<hi>山中何所有嶺上多白雲</hi>丹桂空偃蹇<hi>左思呉都賦洪桃屈盤丹桂灌叢楚辭桂樹叢生兮山之</hi>
<hi>幽偃蹇連綣兮枝相蟉</hi>探討意未窮<hi>沈佺期詩幽壑巳永閉雲竇絶探討</hi>迴艫夕陽<lb/>
晚<hi>何遜詩睠言還九派迴艫出五洲説文艫船頭刺櫂處詩度其夕陽</hi>
　　王維<hi>字摩詰河東人工書畫與弟縉俱有俊才開元九年進士調太樂丞厯右拾遺左補闕拜</hi>
　　　<hi>吏部郎中天寳末為安禄山所得服藥陽瘖賊平特原之責授太子中允遷中書舍人給事中</hi>
　　　<hi>轉尚書右丞維詩名盛於開元天寳間寧薛諸王駙馬豪貴之門無不拂席迎之得宋之問輞</hi>
<pb n="KR4h0145_WYG_008-23a"/>
　　　<hi>川别墅山水絶勝與道友裴迪往來賦詩篤於奉佛晚年長齋禪誦卒贈秘書監寳應中縉集</hi>
　　　<hi>詩六巻表上之勅答云卿伯氏位列先朝名髙希代抗行周雅長揖楚辭詩家者流時論歸美</hi>
　　　<hi>克成編録歎息良深</hi>
　　　春中田家作<lb/>
屋上春鳩鳴<hi>楚辭九歌鳥次兮屋上水周兮堂下禮記月令仲春之月鷹化為鳩曹植贈徐幹詩</hi>
<hi>春鳩鳴飛棟流猋激櫺軒</hi>村邊杏花白<hi>陶潛詩昔欲居南村非為卜其宅謝朓詩曖曖江村見汜</hi>
<hi>勝之書杏始華榮輒耕輕土四民月令杏花盛桑葉白庾信詩興雲榆莢晚燒薙杏花初</hi>持斧伐逺<lb/>
揚<hi>詩取彼斧戕以伐逺揚傳逺枝逺也揚條揚也王襃僮約持斧入山㫁槧裁轅</hi>荷鋤覘泉脈<lb/>
<pb n="KR4h0145_WYG_008-23b"/>
<hi>庾信小園賦三春負鋤相識五月披裘見尋陶潛詩晨興理荒穢帶月荷鋤歸江淹詩雖有荷鋤倦濁酒聊自</hi>
<hi>適博物志地以名山為輔佐石為之骨川為之脈鮑照香爐寺詩霜崖滅土膏金澗測泉脈劉峻詩泉脈洞杳</hi>
<hi>杳流波下不極</hi>新燕識舊巢<hi>古樂府新燕弄初調杜鵑競晨鳴晉書吕光載記先徙海西郡人於</hi>
<hi>諸郡其人謠曰朔馬心何悲念舊中心勞燕雀何徘徊意欲還故巢</hi>舊人看新厯<hi>書人惟求舊器</hi>
<hi>非求舊惟新隋書髙祖紀夏四月戊寅頒新厯北史信都芳傳李業興撰新厯自以為長於趙<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>何承天祖冲</hi>
<hi>之三家</hi>臨觴忽不御<hi>禮記命酌曰請行觴曹植求通親親表聞樂而拊心臨觴而歎息鮑照詩</hi>
<hi>乘璫散珮盈玉除停觴不御欲誰須</hi>惆悵逺行客<hi>楚辭九辨廓落兮羈旅而無友生惆悵兮而私</hi>
<hi>自憐後漢書馮衍傳風波飄其並興兮情惆悵以増傷潘岳詩漫漫三千里迢迢逺行客</hi>
<pb n="KR4h0145_WYG_008-24a"/>
　　　至滑州隔河望黎陽憶丁三寓<hi>一統志大名府滑縣本古豕韋</hi>
　　　　<hi>之國春秋為衞地秦漢皆為濮陽地劉宋置兖州後周改杞州隋改滑州大業初改東郡</hi>
　　　　<hi>唐改為滑州又黎陽津在黎陽故城東又名白馬津</hi>
隔河見桑柘<hi>江總詩定言神女隔河來禮記命野虞母伐桑柘潘岳詩春草鬱青青桑柘何奕奕</hi>
藹藹黎陽川<hi>長門賦望中庭之靄靄兮束晳詩瞻彼崇丘其林靄靄王僧孺詩藹藹夜庭黄一統</hi>
<hi>志衞河淇水合流至黎陽故城為黎水</hi>望望行漸逺<hi>孟子望望然去之謝朓詩望望忽超逺何</hi>
<hi>由見所思</hi>孤峯没雲烟<hi>梁書徐勉誡子崧書聊于東田閑營小園華樓迥榭頗有臨眺之美孤峯</hi>
<hi>叢薄不無糾紛之異梁書張𢎞策傳恒隨髙祖遊處毎入室常覺有雲烟氣陸機詩秋水漫長柯寒木入雲烟</hi>
<pb n="KR4h0145_WYG_008-24b"/>
<hi>謝靈運詩遂登羣峯首邈若升雲烟</hi>故人不可見<hi>古詩故人心尚爾詩愛而不見搔首踟躇</hi>河<lb/>
水復悠然<hi>詩河水洋洋北流活活又河水清且漣猗南史漁父傳竹竿籊籊河水悠悠李尤盟津銘</hi>
<hi>洋洋河水朝宗于海張正見詩色映長河水花飛髙樹風陶潛詩采菊東籬下悠然見南山江淹詩所向同逺</hi>
<hi>好臨風載悠然</hi>賴有政聲逺<hi>後漢書杜根傳根位至巴郡太守政甚有聲</hi>時聞行路<lb/>
傳<hi>蘇武詩四海皆兄弟誰為行路人左傳縣人傳之張九齡詩吉甫頌聲傳</hi>
　　　終南别業<hi>詩終南何有傳終南周之名山中南也釋文終南一名太一又名地肺一</hi>
　　　　<hi>統志終南山在西安府城南五十里南史謝靈運傳移籍㑹稽修營别業傍山帶江盡幽</hi>
　　　　<hi>居之美</hi>
<pb n="KR4h0145_WYG_008-25a"/>
中嵗頗好道<hi>何遜詩中嵗無乖違漢武内傳王母遣問上元夫人云天事勞我致以愆面劉徹好</hi>
<hi>道適來視之淮南王八公操知我好道公來下兮</hi>晚家南山陲<hi>詩幽幽南山漢書東方朔傳南</hi>
<hi>山者天下之阻也南有江淮北有河渭括地志終南山一名南山廣韻陲邊也</hi>興來每獨往<hi>世説</hi>
<hi>王子猷居山隂夜大雪忽憶戴安道便乘小船就之經宿方至造門不前而返人問其故王曰乘興而來興盡</hi>
<hi>而返何必見戴淮南子山谷之人輕天下細萬物而獨往</hi>勝事空自知<hi>南史竟陵王子良傳子良</hi>
<hi>少有清尚禮才好士善立勝事夏月客至為設爪飲及甘果</hi>行到水窮處<hi>道蔵經晉時有戍卒</hi>
<hi>屯于子午谷入谷之西澗水窮處忽見鐵鎖下垂約百有餘丈</hi>坐看雲起時<hi>史記封禪書晝有白</hi>
<hi>雲起封中漢書五行志雲起于山而彌于天淮南子山致其髙而雲起焉春秋説題辭雲之為言運也動隂路</hi>
<pb n="KR4h0145_WYG_008-25b"/>
<hi>觸石而起謂之雲含陽而起以精運也</hi>偶然值林叟談笑無還期<hi>史記滑稽傳優</hi>
<hi>孟者故楚之樂人也長八尺多辨常以談笑諷諫左思詩吾慕魯仲連談笑却秦軍樂府吐之無還期</hi>
　　　渭川田家<hi>書導渭自鳥鼠同穴淮南子渭水多力宜<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>山海經鳥鼠同穴之山渭水</hi>
　　　　<hi>出焉東流注于河漢書貨殖傳渭川千畝竹春秋説題辭渭之為言布也渭渭流行貌周</hi>
　　　　<hi>官雍州其浸渭洛為闗中三川是也一統志渭河在陜西西安府城北五十里出臨洮府</hi>
　　　　<hi>渭源縣鳥鼠山西北谷東流經盩厔興平咸陽渭南至華隂界入黄河</hi>
斜光照墟落<hi>王僧孺詩斜光隠西壁暮雀上南枝説文墟大丘也廣韻落聚落也管輅别傳郭恩</hi>
<hi>字義博能仰觀輅従義博學三十日中通夜不卧語義博君但相語墟落處所耳</hi>窮巷牛羊歸<lb/>
<pb n="KR4h0145_WYG_008-26a"/>
<hi>戰國策蘇秦特窮巷掘門桑户棬樞之士耳史記貨殖傳原憲不厭糟糠匿于窮巷詩日之夕矣牛羊下來</hi>
野老念童僕<hi>丘遲詩村童忽相聚野老時一望易旅即次懐其資得童僕貞漢書萬石君傳童僕</hi>
<hi>訢訢如也唯謹陶潛歸去來辭童僕歡迎稚子候門</hi>倚杖候荆扉<hi>鮑照詩腰䥥刈葵藿倚杖牧雞</hi>
<hi>豚陶潛詩白日掩荆扉虛室絶塵想</hi>雉雊麥苗秀<hi>詩雉之朝雊尚求其雌梁鴻詩麥含金以方秀</hi>
<hi>禽經鶗鴂鳴而草衰澤雉鳴而麥齊曹植射雉賦暮春之月宿麥盈野野雉羣雊潘岳射雉賦麥漸漸以擢芒</hi>
<hi>雉鷕鷕以朝雊謝靈運詩鷕鷕雉方雊纎纎麥垂苗庾信賦麥纔青而覆雉</hi>蠶眠桑葉稀<hi>蠶書</hi>
<hi>蠶生明日桑或柘葉風戾以食之寸二十分晝夜五食九日不食一日一夜謂之初眠又七日再眠如初又七</hi>
<hi>日三眠如再又七日謂之大眠庾信詩社雞新欲伏原蠶始更眠梁簡文帝詩薄晚畏蠶飢競采春桑葉</hi>田<lb/>
<pb n="KR4h0145_WYG_008-26b"/>
夫荷鋤立<hi>禮記黄衣黄冠而祭息田夫也漢書貨殖傳凡受田上田夫百畮陶潛詩晨興理荒穢帶</hi>
<hi>月荷鋤歸江淹詩雖有荷鋤倦濁酒聊自適</hi>相見語依依<hi>禮記久不相見聞流言不信陶潛詩</hi>
<hi>相見無雜言但道桑麻長韓詩外傳成周之時其民依依其行遲遲陶潛詩商歌非吾事依依在耦耕</hi>即<lb/>
此羨閑逸<hi>南史張譏傳譏性恬靜不求榮利常慕閑逸</hi>悵然歌式㣲<hi>史記日者傳悵</hi>
<hi>然噤口不能言傅亮賦悵然有懐感物興思詩式微式微胡不歸</hi>
　　　韋侍郎山居<hi>唐書韋抗傳抗者安石従父兄子弱冠舉明經累官太子左庶子為</hi>
　　　　<hi>益州大都督府長史授黄門侍郎贈太子少傅諡曰貞所辟舉如王維王縉崔殷等皆一</hi>
　　　　<hi>時選云</hi>
<pb n="KR4h0145_WYG_008-27a"/>
幸忝君子顧<hi>左傳君恵顧先君之好</hi>遂陪塵外踪<hi>晉書謝安傳論文靖始居塵外</hi>
<hi>髙謝人間梁書何㸃傳㸃居貞物表縱心塵外殷仲文詩哲匠感蕭晨肅此塵外軫</hi>閒花滿巖谷<lb/>
<hi>晉書阮籍傳籍常於蘇門山遇孫登與商畧栖神道氣之術登皆不應籍長嘯而退至半嶺聞有聲若鸞鳳之</hi>
<hi>音響乎巖谷乃登之嘯也</hi>瀑水映杉松<hi>梁簡文帝招真館碑瀑水懸流雜天河而俱灑水經注白</hi>
<hi>水在黄龍南即瀑布也飛湍林表望若懸素江淹雜詞累青杉於澗溝</hi>啼鳥忽臨澗<hi>謝靈運答</hi>
<hi>范光禄書南檐臨澗北户背巖遊名山志石門遡水上入兩山右邊石巖下臨澗水</hi>歸雲時抱峯<lb/>
<hi>潘岳西征賦吐清風之飂戾納歸雲之鬱蓊謝靈運詩懐居顧歸雲又嶺表賦看朝雲之抱岫聴夕流之注澗</hi>
良遊盛簪紱<hi>劉楨黎陽山賦良遊未厭謝靈運詩良遊匪晝夜譚子禮貴於簪紱儉貴於布素陸</hi>
<pb n="KR4h0145_WYG_008-27b"/>
<hi>機文簪紱揚名臺閣標著</hi>繼跡多夔龍<hi>書伯拜稽首讓於夔龍傳夔龍二臣名唐書韋絢傳接武</hi>
<hi>夔龍簉羽鵷鷺</hi>詎枉青門道<hi>漢書注霸城門民間所謂青門也三輔黄圖長安城東出南頭第一</hi>
<hi>門曰霸城門民見其門青色因名曰青城門水經注霸城門又名青城門或曰青綺門亦曰青門</hi>故聞<lb/>
長樂鐘<hi>漢書髙帝紀漢七年長樂宫成又郊祀志長樂宫鐘及筍簴銅人皆生毛長二寸許</hi>清晨<lb/>
去朝謁<hi>漢書霍光傳光子雲當朝請使蒼頭奴上朝謁注朝當用謁不自行而令奴上謁也通典諸給</hi>
<hi>事日上朝謁</hi>車馬何従容<hi>史記司馬相如傳相如之臨卭従車騎雍容閑雅甚都後漢書桓榮</hi>
<hi>傳榮為少傅賜以輜車乗馬榮大㑹諸生陳其車馬印綬曰今日所䝉稽古之力也</hi>
　　　納涼<lb/>
<pb n="KR4h0145_WYG_008-28a"/>
喬木萬餘株<hi>詩南有喬木不可休息傳南方之木美喬上竦也爾雅釋木小枝上繚為喬注謂細</hi>
<hi>枝皆翹繚上句者名為喬木淮南子喬木之下空穴之中足以適情沈約郊居賦李衡則橘樹千頭石崇則雜</hi>
<hi>果萬株江總梅花落樂府金谷萬株連綺甍</hi>清流貫其中<hi>班固西都賦祛黼帷鏡清流靡微風</hi>
<hi>澹淡浮世説謝袁羊曰何嘗見明鏡疲於屢照清流憚於恵風蓮社髙賢傳清流環階白雲生棟王羲之蘭亭</hi>
<hi>序又有清流激湍映帶左右陶潛歸去來辭臨清流而賦詩</hi>前臨大川口<hi>易需有孚光亨貞吉</hi>
<hi>利涉大川書隨山刋木奠髙山大川禮記天子祭天下名山大川莊子馮夷得之以游大川肩吾得之以處大</hi>
<hi>山蔡邕漢津賦夫何大川之浩浩兮</hi>豁達來長風<hi>何晏景福殿賦開南端之豁達張筍簴之輪豳</hi>
<hi>劉植詩華館寄微波豁達來風涼晉書宗慤傳願乘長風破萬里浪</hi>漣漪含白沙<hi>詩河水清且漣</hi>
<pb n="KR4h0145_WYG_008-28b"/>
<hi>漪傳風行水成文曰漣玉篇漪波動貌史記三王世家白沙在泥與之皆黒司馬相如子虚賦外發芙蓉凌華</hi>
<hi>内隠鉅石白沙謝朓聨句詩白沙澹無際梁武帝詩碧沚紅菡萏白沙青漣漪庾信詩白沙如濕粉蓮花類洗</hi>
<hi>盃</hi>素鮪如遊空<hi>詩有鱣有鮪鰷鱨鰋鯉禮記季春之月天子始乗舟薦鮪于寝廟爾雅鮥鮛鮪</hi>
<hi>注鮪鱣屬也大者名王鮪小者為鮛鮪釋文鮛音叔亦作叔蜀都賦鱣鮪鱄魴鮷鯉魦鱨東京賦王鮪岫居注</hi>
<hi>山有穴曰岫王鮪之魚自南方來出此穴中其穴在河南小平山江賦魚則江豚海狶鮛鮪王鱣水經注龍淵</hi>
<hi>水清潔澄深俯視游魚類若乗空矣</hi>偃卧磐石上<hi>詩或偃息在牀南史闗康之傳顔延之入山候</hi>
<hi>之見其散髮席松葉枕白石而卧了不相盻延之等咨嗟而退髙唐賦磐石險峻傾﨑崖隤淮南子紫芝生于</hi>
<hi>山而不能生于磐石之上焦仲卿妻詩君當作磐石磐石無轉移庾信文王見吕尚賛岸止磐石溪惟小船</hi>
<pb n="KR4h0145_WYG_008-29a"/>
翻濤沃微躬<hi>王粲大暑賦就清泉以自沃猶淟涊而不涼</hi>潄流復濯足<hi>世説孫子</hi>
<hi>荆語王武子當枕石潄流誤曰潄石枕流王曰流可枕石可潄乎孫曰所以枕流欲洗其耳所以潄石欲礪其</hi>
<hi>齒陶潛詩小澗清且淺遇以濯吾足陸機日出東南隅行方駕揚清塵濯足洛水瀾左思詩振衣千仞岡濯足</hi>
<hi>萬里流摯虞思遊賦吸朝露以療飢兮降廩泉而濯足</hi>前對釣魚翁<hi>南史王𢎞之性好釣魚常</hi>
<hi>垂綸於上虞江上或問得魚賣否𢎞之曰釣亦不得得亦不賣莊子刻意篇就藪澤處閒曠釣魚閒處無為而</hi>
<hi>已矣</hi>貪餌凡㡬許<hi>三畧芳餌之下必有懸魚六韜求魚于餌乃牽其絲張衡賦仰飛纎繳俯釣長</hi>
<hi>流觸矢而斃貪餌吞鈎張正見詩空嗟芳餌下獨見有貪心古詩河漢清且淺相去復㡬許謝朓詩餘曲詎㡬</hi>
<hi>許髙駕且踟蹰何遜詩休沐乃幽棲别離復㡬許</hi>徒思蓮葉東<hi>古樂府魚戲蓮葉間魚戲蓮葉</hi>
<pb n="KR4h0145_WYG_008-29b"/>
<hi>東魚戲蓮葉西魚戲蓮葉南魚戲蓮葉北</hi>
　　　崔濮陽兄季重前山興<lb/>
秋色有佳興<hi>謝朓望三湖詩芸黄共秋色梁元帝詩桂影含秋色桃花染春源潘岳秋興賦序于</hi>
<hi>時秋也以秋興命篇</hi>況君池上閒<hi>謝朓髙齋閒望詩已琴有池上酌復此風中</hi>悠悠西<lb/>
林下<hi>詩瞻彼日月悠悠我思爾雅悠悠洋洋思也江淹詩晨遊任所萃悠悠藴真趣又清思詩明月沒西</hi>
<hi>林詩于以求之于林之下</hi>自識門前山<hi>古西洲曲樹下即門前門中露翠鈿劉孝威詩似覺前山</hi>
<hi>來</hi>千里横黛色<hi>戰國策沃野千里地勢形便宗炳登白鳥山詩仰升數百仞俯覽眇千里水經</hi>
<hi>注青霞翠發望同㸃黛鮑照詩半山以下純為黛色何遜照水聨句臨橋横黛色映渚湄鉛暉</hi>數峯出<lb/>
<pb n="KR4h0145_WYG_008-30a"/>
雲間<hi>後漢書逸民傳矯慎少學黄老隠遁山谷汝南呉蒼遺書曰足下審能騎龍弄鳳翔嬉雲間者亦非</hi>
<hi>狐兔燕雀所敢謀也魏文帝芙蓉池詩丹霞夾明月華星出雲間</hi>嵯峨對秦國<hi>古歌仰兹山兮</hi>
<hi>迢迢層石構兮嵯峨潘岳詩崇岡鬱嵯峨史記蘇秦傳秦四塞之國李斯上秦皇書必秦國之所生然後可</hi>
合沓蔵荆闗<hi>謝靈運詩巒隴有合沓往來無蹤轍荆州記其北有四闗魯陽伊闕之屬鮑照凌烟</hi>
<hi>樓銘東臨呉甸西眺楚闗</hi>殘雨斜日照<hi>江淹赤虹賦殘雨蕭颯光烟豔爛梁簡文帝納涼詩斜日</hi>
<hi>晚駸駸又雨詩倘令斜日照併欲似游絲何遜詩暮烟起遙岸斜日照安流</hi>夕嵐飛鳥還<hi>謝靈</hi>
<hi>運詩夕曛嵐氣隂廣韻嵐山氣也易飛鳥遺之音管子鳥之飛也必還山集谷陶潛詩山氣日夕佳飛鳥相與</hi>
<hi>還</hi>故人今尚爾<hi>後漢書楊震傳故人知君君不知故人古詩故人心尚爾</hi>歎息此頽<lb/>
<pb n="KR4h0145_WYG_008-30b"/>
顔<hi>陶潛詩歌竟長歎息駱賔王詩秪應傾玉醴時許寄頽顔</hi>
　　　偶然作<lb/>
陶潛任天真<hi>晉書陶潛傳字元亮宋書潛字淵明或云淵明字元亮南史淵明或云深明名元亮</hi>
<hi>梁昭明太子陶淵明傳字元亮潯陽柴桑人也少有髙趣博學善屬文穎脱不羣任真自得琴操注伏羲作琴</hi>
<hi>用五絃修身理性反其天真也</hi>其性頗耽酒<hi>淵明傳不解音聲而畜無絃琴一張每酒適輙撫弄</hi>
<hi>以寄其意貴賤造之者有酒輒設淵明若先醉便語客我醉欲眠卿可去其真率如此北史裴叔業傳弟逺好</hi>
<hi>彈琴眈酒</hi>自従棄官來<hi>淵明傳謂賔朋曰聊欲絃歌以為三徑之資可乎執事聞之以為彭澤令</hi>
<hi>晉書義熙三年解印去縣頃之徵著作郎不就顔延之陶徵士誄道不偶物棄官従好</hi>家貧不能<lb/>
<pb n="KR4h0145_WYG_008-31a"/>
有<hi>潛五柳先生傳性嗜酒而家貧不能恒得謝靈運逸民賦有酒則舞無酒則醒</hi>九月九日時<lb/>
菊花空滿手<hi>淵明傳嘗九月九日出宅邊菊叢中坐久之滿手把菊潛九日閑居詩序余閑居愛</hi>
<hi>重九之名秋菊盈園而持醪靡由詩秋菊有佳色裛露掇其英荆楚嵗時記九月九日佩茱萸食餌飲菊花酒</hi>
中心竊自思倘有人送否白衣攜壺觴果來遺老叟<hi>詩中</hi>
<hi>心好之續晉陽秋潛九日無酒出籬悵望久之見白衣人至乃王𢎞送酒使也即便就酌醉而後歸潛歸去來</hi>
<hi>辭引壺觴以自酌盻庭柯以怡顔後漢書劉寵傳拜㑹稽太守郡中大化徵為將作大匠山隂縣有五六老叟</hi>
<hi>龎眉皓髮自若耶山谷間出人齎百錢以送寵</hi>且喜得斟酌<hi>詩式燕且喜蘇武詩願子留斟酌叙</hi>
<hi>此平生親後漢書馬武傳世祖每勞饗諸將武輒起斟酌于前世祖以為歡潛詩過門更相呼有酒斟酌之</hi>
<pb n="KR4h0145_WYG_008-31b"/>
安問升與斗<hi>説苑順針縷者成帷幕合升斗者實倉廩</hi>奮衣野田中今日嗟<lb/>
無負<hi>禮記奮衣由右上取貳綏跪乗魏文帝詩野田廣開闢川渠互相經鮑照詩酒出野田稻菊生髙岡</hi>
<hi>草潛詩若復不快飲空負頭上巾</hi>兀傲迷東西<hi>潛飲酒詩規規一何愚兀傲差若穎楚辭水波</hi>
<hi>逺以㝠㝠兮渺不覩其東西廬山記太史公東遊登其峯嶺而遐觀南眺五湖北望九江東西肆目若登天庭</hi>
<hi>焉</hi>簔笠不能守<hi>詩爾牧來思何蓑何笠列子吾君方將被蓑笠而立乎畎畝之中</hi>傾倒<lb/>
强行行<hi>南史江湛傳及左右推排之殆於傾倒呉越春秋行行各努力兮古詩行行重行行</hi>酣歌<lb/>
歸五柳<hi>書酣歌于室南史梁蕭恭曰仰眠床上看屋梁而著書豈如臨清風對朗月登山泛水肆意酣</hi>
<hi>歌也淵明傳嘗著五栁先生傳以自況曰先生不知何許人也亦不詳姓字宅邊有五栁樹因以為號焉庾肩</hi>
<pb n="KR4h0145_WYG_008-32a"/>
<hi>吾謝賜宅啟交垂五柳若元亮之居</hi>生事不曽問肯愧家中婦<hi>華陽國志徳陽縣有</hi>
<hi>澤漁之利望山樂水土地易為生事南史潛妻翟氏志趣亦同能安苦節夫耕於前妻鋤於後梁武帝樂府十</hi>
<hi>五嫁為盧家婦</hi>
　　　藍田石門精舍<hi>一統志藍田山在藍田縣東南三十里山出玉英故名又名玉</hi>
　　　　<hi>山形如覆車故又名覆車山長安志驪山縣東南三里按土地記云即藍田山也事物紀</hi>
　　　　<hi>原漢明帝立精舍以處攝摩騰即白馬寺注今人以佛寺為精舍不知乃儒者教授之所</hi>
　　　　<hi>釋迦譜息心所栖故曰精舍</hi>
落日山水好<hi>謝恵連詩落日隠櫩檻謝靈運詩昏旦變氣候山水含清暉</hi>漾舟信歸<lb/>
<pb n="KR4h0145_WYG_008-32b"/>
風<hi>蜀都賦試水客漾輕舟注漾浮行也江淹愛逺山騷緤余馬于椒阿漾余舟于沙衍陸機賦或乃萍流而</hi>
<hi>浮轉或因歸風以自返又詩願托歸風響寄言遺所欽</hi>玩竒不覺逺因以縁源窮<lb/>
<hi>謝靈運詩行源逕轉逺謝朓詩縁源殊未巳歸徑窅如迷</hi>遙愛雲木秀<hi>張説東山記虹泉電射雲</hi>
<hi>木虛吟</hi>初疑路不同安知清流轉<hi>西都賦祛黼帷鑑清流阮瑀為曹公與孫權書</hi>
<hi>濯鱗清流飛翼天衢蓮社髙賢傳清流環階白雲生棟蘭亭序又有清流激湍暎帶左右董京詩清流可飲至</hi>
<hi>道可飡</hi>偶與前山通<hi>庾肩吾詩前/山黄葉起</hi>捨舟理輕策<hi>文選注策杖也左傳</hi>
<hi>捨舟於淮汭謝靈運詩捨舟眺迴渚停策倚暮松又裹糧杖輕策湛方生賦乗夕陽而含詠杖輕策以行遊</hi>
果然惬所適<hi>説文愜快也應劭曰志滿也</hi>老僧四五人逍遙䕃松栢<lb/>
<pb n="KR4h0145_WYG_008-33a"/>
<hi>阮籍詩仙者四五人逍遙宴蘭房詩于焉逍遙楚辭聊逍遙以相羊莊子逍遙篇注夫小大雖殊而放於自得</hi>
<hi>之場則物任其性事稱其能名當其分逍遙一也豈容勝負於其間哉詩施于松栢楚辭飲石泉兮䕃松栢蜀</hi>
<hi>都賦楩楠幽藹于谷底松栢蓊鬱于山峯</hi>朝梵林未曙<hi>潛確類書佛有五種梵音正直和雅清徹</hi>
<hi>深滿周遍逺聞又曹子建遊魚山聞空中梵天之音清響哀惋獨聴良久乃摹其節寫為梵唄</hi>夜禪山<lb/>
更寂<hi>沈炯詩石座應朝請山龕擬夜禪</hi>道心及牧童<hi>書人心惟危道心惟微支道紀頌道</hi>
<hi>心超不二王僧達詩珪璋既文府精理亦道心莊子黄帝將見大隗於具茨山至襄城之野七聖皆迷遇牧馬</hi>
<hi>童子問塗唐太宗詩迴輿訪牧童</hi>世事問樵客<hi>晉書王質伐木至信安石室山見二童圍碁與</hi>
<hi>質一物如棗核食之不覺飢看碁未終起視斧柯巳爛歸無復當時人矣庾信詩樵客遇圍碁</hi>暝宿長<lb/>
<pb n="KR4h0145_WYG_008-33b"/>
林下<hi>劉庭芝詩朝鳴集銀樹暝宿下金塘陳琳詩逍遙步長林嵇康與山巨源書禽鹿見羈雖飾以金鑣</hi>
<hi>饗以嘉肴愈思長林而志在豐草也</hi>焚香卧瑤席<hi>庾信華林園馬射賦屬車釃酒複道焚香楚辭</hi>
<hi>瑤席兮玉瑱盍將把兮瓊芳温子昇舜廟碑既緝葯房遂鎮瑤席</hi>澗芳襲人衣<hi>爾雅山夾水曰</hi>
<hi>澗説文芳香草也楚辭芳菲菲兮襲予古樂府採蓮曲發花田葉芳襲衣</hi>山月映石壁<hi>呉均詩桂</hi>
<hi>月青山下列子趙襄子狩於中山有一人從石壁中出</hi>再尋畏迷誤明發更登歴<lb/>
<hi>詩明發不寐疏從明而至夜則地闇至旦而明則地開發陸機詩明發遺安寐陸雲詩明發有想如結子心鮑</hi>
<hi>照詩笙歌待明發</hi>笑謝桃源人花紅復來覿<hi>説文覿見也宋史地理志常徳府桃</hi>
<hi>源縣乾徳中析武陵縣置陶潛桃花源記晉太元中武陵人捕魚為業縁溪行忽逢桃花林林盡水源得一山</hi>
<pb n="KR4h0145_WYG_008-34a"/>
<hi>有小口従口入行數十步豁然開朗其間男女怡然自樂見漁人大驚自云先世避秦亂來絶境問今何世乃</hi>
<hi>不知有漢無論魏晉漁人辭去詣太守説即遣人隨往竟迷不得路隋煬帝詩小苑花紅洛水緑</hi>
　　王昌齡<hi>字少伯京兆人登開元十五年進士第補秘書郎二十三年中宏詞科調汜水尉遷</hi>
　　　<hi>江寧丞晚節不䕶細行貶龍標尉昌齡詩緒宻而思清與髙適王之渙齊名時謂王江寧集十</hi>
　　　<hi>巻</hi>
　　　齋心<hi>莊子顔回曰回之家貧惟不飲酒不茹葷者數月矣若此則可以為齋乎曰是祭祀</hi>
　　　　<hi>之齋非心齋也回曰敢問心齋仲尼曰惟道集虛虚者心齋也江總詩絶俗俗無侣修心</hi>
　　　　<hi>心自齋</hi>
<pb n="KR4h0145_WYG_008-34b"/>
女蘿覆石壁<hi>詩蔦與女蘿施于松栢傳女蘿兔絲松蘿也屈原九歌若有人兮山之阿衣薜茘兮</hi>
<hi>帶女蘿古樂府南山幕幕兔絲花東林青青女蘿樹南史徐伯珍傳宅南有九巖山伯珍移居之館東石壁夜</hi>
<hi>忽有赤光洞照江淹詩極眺清波深緬映石壁素庾信積麥崖佛龕銘横鐫石壁闇鑿山梁王勃淨慧寺碑石</hi>
<hi>壁經文下映龍宫之業</hi>溪水幽朦朧<hi>沈約詩溪水徒自清微容豈足翫潘岳秋興賦月朦朧以</hi>
<hi>含光兮李嶠詩朦朧烟霧曉</hi>紫葛蔓黄花<hi>洞㝠記地花氣葛于地下生花入地十丈乃得此葛</hi>
<hi>其根倒出名金虎鬚草亦名紫鬚葛也盧諶詩譬彼樛木蔓葛以敷張翰詩青條若總翠黄花似散金</hi>娟<lb/>
娟寒露中<hi>鮑照翫月詩末映西北墀娟娟似蛾眉淮南子斗指辛則寒露零郭璞詩寒露拂陵苕</hi>
朝飲花上露<hi>莊子藐姑射之山有神人居焉不食五穀吸風飲露離騷朝飲木蘭之墜露兮夕餐</hi>
<pb n="KR4h0145_WYG_008-35a"/>
<hi>秋菊之落英謝靈運詩巖下雲方合花上露猶泫</hi>夜卧松下風<hi>世説李元禮謖謖如松下風南</hi>
<hi>史陶𢎞景特愛松風庭院皆植松</hi>雲英化為水<hi>詩英英白雲注白雲水上輕清之氣當夜而上</hi>
<hi>騰者也本草雲母一名雲英色多青列仙傳咀嚼雲英庾闡詩朝潄雲英玉蕋夕挹玉膏石髓</hi>光采與<lb/>
我同<hi>沈約詩歛袵依光采端笏奉仁明</hi>日月蕩精魄<hi>説文日實也太陽之精月闕也太隂</hi>
<hi>之精中論形體者人之精魄也徳義令聞者精魄之榮華也郭璞江賦挺異人于精魄江淹詩隠淪駐精魄</hi>
寥寥天府空<hi>左思詩寥寥空宇内庾友詩馳心域表寥寥逺邁莊子不言之辯不道之道若有能</hi>
<hi>知此之謂天府注焉而不滿酌焉而不竭雲笈七籖太乙天之源日月天之眼𤣥液天之潤六虚天之光幽宫</hi>
<hi>天之府</hi>
<pb n="KR4h0145_WYG_008-35b"/>
　　儲光羲<hi>兖州人登開元中進士第又詔中書試文章歴監察御史集七十巻</hi>
　　　釣魚灣<hi>詩之子于釣言綸之繩尸子燧氏教人以漁廣韻灣水曲也</hi>
垂釣緑灣春<hi>孔叢子吾始下釣垂一魴之餌曹植七啟迺使任子垂釣魏氏發機梁昭明太子陶</hi>
<hi>淵明集序莊周垂釣於濠伯成躬耕於野張正見詩結宇長江側垂釣廣川潯江淹别賦春草碧色春水緑波</hi>
春深杏花亂<hi>楊炯賦日永春深夏小正正月梅杏柂桃則華四民月令清明時節杏花盛庾信詩</hi>
<hi>興雲榆莢晚燒薙杏花初唐太宗詩拂林花亂彩響谷鳥分聲</hi>潭清疑水淺<hi>水經注清潭逺漲緑</hi>
<hi>波凝淨湘中記湘水至清雖深五六丈見底了了然謝靈運賦潭結緑而澄清左傳郇瑕氏土薄水淺莊子覆</hi>
<hi>杯水于㘭堂之上則芥為之舟置杯焉則膠水淺而舟大也素書水淺者大魚不遊何遜詩川平看鳥逺水淺</hi>
<pb n="KR4h0145_WYG_008-36a"/>
<hi>見魚驚</hi>荷動知魚散<hi>詩隰有荷華爾推荷芙蕖其莖茄其葉荷其本蔤其華菡萏其實蓮其根</hi>
<hi>藕其中的的中薏古詩江南可採蓮荷葉何田田魚戲荷葉東魚戲荷葉西魚戲荷葉南魚戲荷葉北謝朓詩</hi>
<hi>魚戲新荷動</hi>日暮待情人<hi>江淹詩日暮碧雲合佳人殊未來鮑照詩迴軒駐輕葢留酌待情人</hi>
維舟緑楊岸<hi>詩汎汎楊舟紼纚維之呉志甘寧常以錦維舟何遜詩居人行轉軾客子暫維舟王</hi>
<hi>襃詩垂楊夾浦緑江總詩岸緑開河柳</hi>
　　　幽居<lb/>
幽人下山徑<hi>易履道坦坦幽人貞吉戴逵閑遊賛以廣一往之咏以舒幽人之心水經注山徑委</hi>
<hi>深峯阜交䕃</hi>去去夾青林<hi>古詩去去日已逺江總詩青山去去愁水經注風泉傳響於青林之</hi>
<pb n="KR4h0145_WYG_008-36b"/>
<hi>下巖猿流聲於白雲之上陶𢎞景書青林翠竹四時俱備謝靈運山居賦拂青林而激波揮白沙而生漣</hi>滑<lb/>
處莓苔濕<hi>異苑天台山石有莓苔之險孫綽遊天台山賦踐莓苔之滑石搏壁立之翠屏謝靈運山</hi>
<hi>居賦凌石橋之莓苔</hi>暗中薜蘿深<hi>楚辭被薜茘兮帶女蘿晉書謝安傳論褫薜蘿而襲朱組去衡</hi>
<hi>泌而踐丹墀謝靈運詩想見山阿人薜蘿若在眼</hi>春朝烟雨散<hi>范雲治西湖詩擁鍤勸年首提</hi>
<hi>爵勞春朝庾信詩春朝迎雨去秋夜隔河來</hi>猶帶浮雲隂<hi>郭璞詩為葢停雲隂翠鬱映玉樽梁</hi>
<hi>簡文帝詩浮隂即染浪清氣始乗衣</hi>
　　　述華清宫<hi>舊唐書明皇本紀天寳六載冬十月戊申幸湯泉宫改為華清宫雍録華</hi>
　　　　<hi>清宫正門曰津陽門津陽門之東曰瑤光樓其南有長生殿集靈臺朝元閣老君殿注長</hi>
<pb n="KR4h0145_WYG_008-37a"/>
　　　　<hi>生殿齋殿也有事於朝元閣即齋沐於此殿天寳七載𤣥元皇帝見於朝元閣老君殿在</hi>
　　　　<hi>朝元閣之南玉石為老君像制作精絶</hi>
上林神君宫<hi>漢書東方朔傳建元三年起上林苑三輔黄圖漢上林苑即秦之舊苑也武帝建元</hi>
<hi>三年開東南至藍田宜春御宿昆吾旁南山而西至長楊五柞北繞黄山瀕渭水而東周袤三百里又枚乘傳</hi>
<hi>修治上林雜以離宫司馬相如上林賦且夫齊楚之事又烏足道乎君未覩夫壯麗也獨不聞天子之上林乎</hi>
<hi>史記封禪書上求神君舍之上林中蹏氏觀聞其言不見其人云三輔黄圖夀宫北宫有神仙宫夀宫張羽旗</hi>
<hi>設供具以禮神君神君來則肅然風生帷帳皆動</hi>此地即明庭<hi>唐太宗詩一朝辭此地四海遂</hi>
<hi>為家史記封禪書黄帝接萬靈明庭明庭者甘泉也漢書地理志黄帝治萬國朝諸侯乃作合宫兼明庭布政</hi>
<pb n="KR4h0145_WYG_008-37b"/>
<hi>于甘泉漢劉歆賦迴天門而鳳舉躡黄帝之明庭王襃靈壇銘明庭朝禮仙官羽衣</hi>山開鴻濛色<lb/>
<hi>莊子在宥篇雲將東遊過扶搖之枝而適遭鴻䝉經典釋文鴻䝉司馬云自然元氣也一云海上氣也</hi>天<lb/>
轉招搖星<hi>隋書天文志周天三百六十五度四分度之一又中分之則半覆地上半覆地下故二十</hi>
<hi>八宿半隠半現天轉如車轂之運也漢書天文志日東行星西轉庾信文星機北轉日轡西迴曲禮招搖在上</hi>
<hi>急繕其怒注招搖星在北斗杓端主指者疏春秋運斗樞云北斗七星第一天樞第二璇第三璣第四權第五</hi>
<hi>玉衡第六開陽第七搖光搖光即招搖也史記天官書杓端有兩星一内為矛招搖孟康注近北斗者招搖招</hi>
<hi>搖為天矛星經招搖星在梗河北</hi>三雪報大有<hi>朝野僉載正月見三白田公笑赫赫又北人諺</hi>
<hi>曰要宜麥見三白春秋宣公十有六年冬大有年公羊傳大有年者何大豐年也穀梁傳五穀大熟為大有年</hi>
<pb n="KR4h0145_WYG_008-38a"/>
孰謂非我靈<hi>陸陲新漏刻銘況我神造通幽洞靈</hi>
　　　霽後詒馬十一巽<lb/>
髙天風雨散<hi>詩謂天葢髙易鼓之以雷霆潤之以風雨詩風雨淒淒雞鳴喈喈</hi>清氣在<lb/>
園林<hi>九歌髙飛兮安翔乗清氣兮御隂陽顔延之陶徵士誄璿玉致美不為池隍之寳桂椒信芳而非園</hi>
<hi>林之實</hi>況我夜初靜<hi>闗氏易傳晝動六時也夜靜六時也動則變靜則息沈約詩月華臨靜夜</hi>
<hi>夜靜滅氛埃</hi>當軒鳴緑琴<hi>拾遺記白帝子歌曰璇宫夜靜當軒織張華詩北方有佳人端坐鼔</hi>
<hi>鳴琴陸機詩閒夜撫鳴琴白帖相如有緑綺琴従卓氏奏求凰之曲張載詩美人遺我緑綺琴何以贈之雙南</hi>
<hi>金</hi>雲開北堂月<hi>王僧辨表九縣雲開六合清朗劉遵度闗山詩隴樹寒色落塞雲朝欲開詩言</hi>
<pb n="KR4h0145_WYG_008-38b"/>
<hi>樹之背傳背北堂也陸機詩安寝北堂上明月入我牖</hi>庭滿南山隂<hi>詩南山有臺北山有萊張</hi>
<hi>華詩俠客樂幽險築室窮山隂</hi>不見長裾者<hi>孔叢子子髙衣長裾振裒袖方履粗翣見平原君漢</hi>
<hi>書鄒陽傳飾固陋之心則何王之門不可曳長裾乎</hi>空歌遊子吟<hi>蘇武詩請為遊子吟冷冷一何</hi>
<hi>悲</hi>
　　　題陸山人樓<lb/>
暮聲雜初鴈<hi>淮南子季秋之月候鴈來賔陶潛詩往燕無遺影來鴈有餘聲梁簡文帝賦得隴坻</hi>
<hi>鴈初飛詩隴狹朝聲聚風急暮行稀</hi>夜色涵早秋<hi>江淹詩烟光拂夜色華舟盪秋風王勃秋江送</hi>
<hi>别詩早是他鄉值早秋江亭明月帶江流</hi>獨見海中月<hi>韋元旦詩惟應西海月來就掌珠圓</hi>照<lb/>
<pb n="KR4h0145_WYG_008-39a"/>
君池上樓<hi>謝朓髙齋閒望詩巳有池上酌復此風中琴謝靈運登池上樓詩池塘生春草園栁變鳴</hi>
<hi>禽唐太宗詩綺觀連雞岫朱樓接鴈池</hi>山雲拂髙棟<hi>淮南子山雲草莽水雲魚鱗江總登廣州</hi>
<hi>城詩海樹一邊出山雲四面通梁元帝碑嶕嶢髙棟窅靄修櫳王勃滕王閣詩畫棟朝飛南浦雲</hi>天漢<lb/>
入雲流<hi>詩維天有漢爾雅牛斗之間為天漢之津魏文帝詩天漢迴西流三五正縱横</hi>不惜朝<lb/>
光滿<hi>東京賦消啟明掃朝霞登天光于扶桑唐太宗詩朝光上翠微</hi>其如千里遊<hi>史記秦紀</hi>
<hi>造父長驅歸周一日千里陸厥詩平原十日飲中散千里遊</hi>
　　　泛茅山東谿<hi>地域志茅山在句容縣南五十里山有大茅山中茅山小茅山三茅</hi>
　　　　<hi>君得道於此因名一統志茅山形如句字初名句曲山因茅君得道于此更今名道書為</hi>
<pb n="KR4h0145_WYG_008-39b"/>
　　　　<hi>第八洞天第一福地山有三峯三茅君各占一峯良常仙系記大司命君茅名盈字叔申</hi>
　　　　<hi>咸陽人弟固定録君字季緯弟衷保命君字思和住句曲四十三年司命君將之赤城玉</hi>
　　　　<hi>洞之府别其弟曰此去便有局務相闗不得數見須一年一見耳時人為之謠曰茅山連</hi>
　　　　<hi>金陵江湖據下流三頭神乘白鵠各治一山</hi>
清晨登仙峯峯逺行未極<hi>謝靈運詩杪秋行逺山山逺行不近</hi>江海霽初<lb/>
景<hi>謝靈運詩緬邈江海遼爾雅雨止為霽釋名景境也明所照處有境限也</hi>草木含新色<hi>易百</hi>
<hi>穀草木皆甲坼禮記天地和同草木萌動陶潛詩孟夏草木長繞屋樹扶踈何遜詩日夕棲鳥還浮雲起新色</hi>
而我任天和<hi>劉伶詩而我更重之江淹詩而我在萬里莊子正汝形一汝視天和將至漢書禮樂</hi>
<pb n="KR4h0145_WYG_008-40a"/>
<hi>志嘉承天和伊樂厥福謝靈運雪賛彼厲我和王康琚詩推分得天和</hi>此時聊動息<hi>張正見詩</hi>
<hi>此時積長嘆謝朓詩動息無兼遂岐路多徘徊</hi>望鄉白雲裏<hi>岑文本詩既欣投轄賞暫緩望鄉情</hi>
<hi>謝靈運詩巖髙白雲屯</hi>發棹清溪側<hi>釋名在旁撥水曰棹使船棹進也謝瞻詩分手東城隂發</hi>
<hi>棹西江隩謝靈運詩攅念攻别心旦發清溪隂</hi>松栢生深山無心自貞直<hi>禮記如松</hi>
<hi>栢之有心也劉楨詩松栢有本性王鋒修栢賦既殊祥而抗立亦含貞而挺正</hi>
　　　仲夏入園中東陂<lb/>
方塘深且廣<hi>水經注方塘蓄水澤潤不窮劉楨詩方塘含白水中有鳬與雁庾信賦方塘水白釣</hi>
<hi>渚池圓李百藥詩髙宴臨方塘後漢書南蠻傳滇有池周迴二百餘里水源深廣而末更淺狹</hi>伊昔俯<lb/>
<pb n="KR4h0145_WYG_008-40b"/>
吾廬<hi>揚雄幽州牧箴伊昔唐虞實為平陸説文廬寄也舍也陶潛詩衆鳥欣有託吾亦愛吾廬</hi>環岸<lb/>
垂緑柳<hi>孫綽詩縹芹映流緑柳䕃坂謝靈運詩原隰荑緑柳</hi>盈潭發紅蕖<hi>王勃採蓮賦飛</hi>
<hi>木蘭之畫楫兮駕芙蓉之綺船問子何去幽潭採蓮韻㑹荷芙蕖亦作夫渠梁簡文帝詩紅蕖間青瑣紫露濕</hi>
<hi>丹楹江總雲堂賦緑芰懸插紅蕖倒生</hi>上延北原秀<hi>爾雅髙平曰原庾信銘秋風北原北史王</hi>
<hi>世充傳潛登北原乗髙而下</hi>下屬幽人居<hi>易履道坦坦幽人貞吉謝靈運登緑嶂山詩幽人常</hi>
<hi>坦步髙尚邈難匹</hi>暑雨若混沌<hi>書夏暑雨鮑照芙蓉賦當融風之暄盪承暑雨之平渥莊子儵</hi>
<hi>與忽時相遇于混沌之地渾沌待之甚善河圖括地象兩儀未分其氣混沌</hi>晴明如空虛<hi>何遜</hi>
<hi>喜晴詩振衣喜初霽褰裳對晚晴莊子形充空虚乃至委蛇漢書董仲舒傳隂常居大冬而積于空虛不用之</hi>
<pb n="KR4h0145_WYG_008-41a"/>
<hi>處阮籍達莊論無欲者易足空虛者受實</hi>此鄉多隠逸<hi>後漢書岑彭傳曽孫杞魏郡太守招聘隠</hi>
<hi>逸與㕘政事嵇康詩巖穴多隠逸輕舉求吾師</hi>水陸見樵漁<hi>魏志王基傳水陸並農以實軍資江</hi>
<hi>淹靈丘竹賦毎貫名于華戎將擅竒于水陸孔魚詩蘭澤伴樵漁</hi>廢賞亦何貴<hi>謝靈運詩孤遊</hi>
<hi>非情歡賞廢理誰通</hi>為歡良易攄<hi>曹植七啟為歡未渫白日西頽歡徐陵玉臺新詠序投壺玉女為</hi>
<hi>盡于百驍</hi>且言重觀國<hi>易觀國之光利用賔于王管子觀國者觀君觀軍者觀將陸雲祖考頌周</hi>
<hi>史表觀國之爻鮑照還都詩征夫喜觀國遊子遲見家梁元帝賦時濫假于中台掌邦教之觀國</hi>當此<lb/>
賦歸歟<hi>論語子在陳曰歸與歸與王粲登樓賦昔尼父之在陳兮有歸與之嘆音</hi>
　　　終南幽館獻蘇侍郎<hi>書終南惇物詩終南何有有條有枚五經要義終南</hi>
<pb n="KR4h0145_WYG_008-41b"/>
　　　　<hi>山長安南山也一名太乙張衡西京賦終南太乙崇崫崔崒一統志終南山在西安府府</hi>
　　　　<hi>城南五十里曹植大署賦積素氷于幽館氣飛結而為霜</hi>
卜築青巖裏<hi>朱异詩曰余今卜築兼以隔囂紛南史王𢎞之傳始寧沃洲有佳山水𢎞之依巖築</hi>
<hi>室謝靈運顔延之並相欽重又到洽傳築室巖阿幽居積嵗沈約赤松澗詩何時當來還延佇青巖側</hi>雲<lb/>
蘿四垂隂<hi>劉勰新論碧蘿附于青松以茂淩雲之葉陶𢎞景尋山誌髙松上兮函停雲低蘿下兮屢迷鳥</hi>
<hi>鮑照賦結中洲之雲蘿託綿思于遙夕洛陽伽藍記髙林巨樹足使日月蔽虧懸葛垂蘿能令風烟出入庾信</hi>
<hi>詩宛宛藤蘿垂徐勉萱草賦其葉四垂其跗六出張衡西京賦吐葩揚榮布葉垂隂</hi>虛室若無人<lb/>
<hi>莊子虛室生白吉祥止止陶潛詩户庭無塵雜虛室有餘閒謝靈運自序傳素秋澄景則獨酌虛室易豐其屋</hi>
<pb n="KR4h0145_WYG_008-42a"/>
<hi>蔀其家闚其户閴其無人潘岳懐舊賦空館閴其無人</hi>喬木自成林<hi>詩南有喬木不可休息淮</hi>
<hi>南子喬木之下足以適情謝朓詩窻中列逺岫庭際俯喬林拾遺記紫桂成林傅休奕賦靈草蔽崖嘉木成林</hi>
<hi>陶潛詩亭亭淩風桂八榦共成林</hi>時有清風至<hi>南史謝瀹傳謝譓曰入我室者唯有清風曹植</hi>
<hi>詩微隂翳陽景清風飄我衣</hi>側聞採樵音<hi>列子夫子嘗語伯昬瞀人吾側聞之試以告汝左傳</hi>
<hi>請無扞採樵者以誘之張協詩投耒循岸垂時聞採樵音</hi>鳳皇鳴髙岡<hi>詩鳳皇鳴矣于彼髙岡李</hi>
<hi>暠述志賦和吟鳳之逸響應鳴鸞于南岡</hi>望望隔層岑<hi>禮記望望焉如有従而弗及謝朓懐故人</hi>
<hi>詩望望忽超逺何由見所思江淹詩假乗試行遊北望髙山岑又靜黙鏡綿埜四睇亂層岑</hi>既言山<lb/>
路逺<hi>陸機詩駕言尋飛遯山路鬱盤桓夏侯湛山路吟陟山路兮遐征揚雄河東賦既發軔于平盈兮誰</hi>
<pb n="KR4h0145_WYG_008-42b"/>
<hi>謂路逺而不能従沈約和謝宣城詩神交疲夢寐路逺隔思存</hi>復道溪流深<hi>謝朓詩山積陵陽阻</hi>
<hi>溪流春穀泉春秋繁露流深者其水不測張衡詩我所思兮在桂林欲往従之湘水深</hi>偓佺空中<lb/>
遊<hi>司馬相如上林賦偓佺之倫暴于南榮搜神記偓佺者槐山採藥父也好食松實能飛行逮走馬昭靈李</hi>
<hi>夫人歌衆影𤣥空中兩㑹自然疇</hi>虬龍水中吟<hi>埤雅有角曰虬龍王延夀魯靈光殿賦虬龍騰</hi>
<hi>以蜿蜒易雲従龍疏龍是水畜雲是水氣故龍吟則景雲出庾信詩日落江風靜龍吟迴上游</hi>何當見<lb/>
輕翼<hi>前溪歌花落逐水去何當順流還李陵詩因風附輕翼以遺心藴蒸曹植離繳雁賦挂微軀之輕翼</hi>
<hi>兮忽頽落而離羣左思蜀都賦追輕翼赴絶逺</hi>為我達逺心<hi>夏侯湛東方朔賛序逺心曠度曹植</hi>
<hi>贈石崇詩分離踰十載思逺心増結江淹詩心逺路已迥意滿辭未陳</hi>
<pb n="KR4h0145_WYG_008-43a"/>
　　　田家即事<hi>應璩詩田家無所有酌醴焚枯魚何遜詩無為淹戚里見就還田家陶潛</hi>
　　　　<hi>詩即事多所欣</hi>
蒲葉日巳長<hi>魏甄后塘上行蒲生我池中其葉何離離徐陵文望杏敦耕瞻蒲勸穡</hi>杏花<lb/>
日巳滋<hi>王融策秀才文將使杏花菖葉耕穫不愆清甽冷風述遵無廢四民月令杏花盛桑葉白庾信</hi>
<hi>詩興雲榆莢晚燒薙杏花初</hi>老農要看此<hi>論語吾不/如老農</hi>貴不違天時<hi>易後</hi>
<hi>天而奉天時禮記天生時而地生財</hi>迎晨起飯牛<hi>莊子百里奚爵禄不入于心故飯牛而牛肥准</hi>
<hi>南子甯戚欲干齊桓公困窮無以自達將任車以商於齊宿於郭門外桓公郊迎客甯戚飯牛車下擊牛角而</hi>
<hi>疾商歌桓公命後車載之</hi>雙駕耕東菑<hi>爾雅田一嵗曰菑謝朓詩連隂盛農節臺笠聚東菑</hi>蚯<lb/>
<pb n="KR4h0145_WYG_008-43b"/>
蚓土中出<hi>禮記孟夏之月蚯蚓出論衡天旦雨螻蟻徙蚯蚓出古令注蚯矧善長吟於地中江東謂</hi>
<hi>之歌女或謂之鳴砌</hi>田烏隨我飛<hi>袁山松後漢書陳弇學尚書躬自耕種常有黄雀飛來隨弇翺</hi>
<hi>翔魏文帝詩飛鳥翔我前阮籍詩羣鳥飛翩翩</hi>羣合亂啄噪<hi>玉篇啄鳥食也廣韻噪羣呼也</hi>嗷<lb/>
嗷如道饑<hi>詩鴻雁于飛哀鳴嗷嗷束晢詩嗷嗷林烏受哺于子</hi>我心多惻隠<hi>詩我思古</hi>
<hi>人實獲我心劉向九歎外傍徨而遊覽兮内惻隠而含哀</hi>顧此兩傷悲<hi>詩女心傷悲</hi>撥食<lb/>
與田烏<hi>南史顧歡傳歡字景怡家貧父使田中驅雀歡作黄雀賦而歸雀食稻過半晚節服食不與人</hi>
<hi>通每旦出户山鳥集其掌取食</hi>日暮空筐歸<hi>南史柳元景傳少時貧苦嘗至大雷日暮寒甚頗有</hi>
<hi>羈旅之歎王粲詩日暮遊西園易林刲羊不當女執空筐</hi>親戚更相誚<hi>禮記兄弟親戚稱其慈也</hi>
<pb n="KR4h0145_WYG_008-44a"/>
<hi>國語親戚補察左思詩親戚還相蔑孔稚圭北山移文列壑爭譏羣峯竦誚</hi>我心終不移<hi>詩我心匪</hi>
<hi>石不可轉也江淹詩兔絲及水萍所寄終不移</hi>
　　　同諸公秋霽曲江俯見南山<hi>兩京新記朱雀桁東第五街皇城之</hi>
　　　　<hi>東第三街昇道坊龍華尼寺南有流水屈曲謂之曲江雍録唐曲江本秦隑州至漢為樂</hi>
　　　　<hi>遊原隋㑹黄渠水穿城而入為芙蓉池長安中於原上置亭遊賞正月晦日三月三日九</hi>
　　　　<hi>月九日京城士女即此袚褉一統志曲江池在西安府城東南一十里雍録終南山横亘</hi>
　　　　<hi>闗中南面西起秦隴東徹藍田凡雍岐郿鄠長安萬年相去八百里而連綿峙據其南者</hi>
　　　　<hi>皆此之一山也一統志終南山在西安府城南五十里一名南山</hi>
<pb n="KR4h0145_WYG_008-44b"/>
天靜終南髙<hi>朱使欣詩江如曉天靜石似暮雲張張衡西京賦終南太乙崇屈崔崒傅休奕賦終</hi>
<hi>南鬱以崔巍</hi>俯映江水明<hi>沈約詩俯映石磷磷楚辭令沅湘兮無波使江水兮安流枚乘七發</hi>
<hi>江水逆流海水上潮阮籍詩湛湛長江水上有楓樹林</hi>有若蓬萊水<hi>山海經蓬萊山在海中漢</hi>
<hi>書郊祀志自威宣燕昭使人入海求蓬萊方丈瀛洲此三神山者相傳在渤海中去人不逺郭璞遊仙詩吞舟</hi>
<hi>涌海底髙浪駕蓬萊</hi>淺深見澄瀛<hi>詩就其深矣方之舟之就其淺矣泳之游之謝恵連詩日落泛</hi>
<hi>澄瀛星羅游輕橈</hi>羣峯懸中流<hi>水經注髙巒截雲層陵㫁霧競舉羣峯之上謝靈運賦九泉别</hi>
<hi>澗五谷異巘羣峯參差出其間連岫複陸成其坂歐陽詹曲江記迴岡旁轉圓環四匝中成坎窞崇山濬川鈎</hi>
<hi>結盤䕶涵虛抱景氣象澄鮮</hi>石壁如瑤瓊<hi>陶𢎞景書兩岸石壁五色交輝詩投我以木桃報之</hi>
<pb n="KR4h0145_WYG_008-45a"/>
<hi>以瓊瑤左思詩石泉潄瓊瑤陸雲詩超跡皇英質如瑤瓊</hi>魚龍隠蒼翠<hi>水經注汧水出五色魚俗</hi>
<hi>以為靈莫敢採捕因謂為魚龍水謝朓詩蒼翠望寒山崢嶸瞰平陸</hi>鳥獸遊清泠<hi>山海經豐山神</hi>
<hi>耕父處之常遊清冷之淵郭璞賛清冷之水在乎山頂耕父是游流光洒景陸雲詩雲乗靄下泉冽清冷</hi>菰<lb/>
蒲林下秋<hi>鮑照賦立菰蒲之寒渚康駢劇談録曲江菰蒲蔥翠柳隂四合</hi>薜茘波中輕<lb/>
<hi>離騷擥木根以結茝兮貫薜茘之落蕋</hi>山蔓浴蘭沚<hi>按山蔓應作山夔次句以水若屬對意自</hi>
<hi>顯然國語木石之怪夔㒺兩説文如龍一足有脚手人面之形又全唐詩作戛唐詩紀作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>俱不可解楚辭浴</hi>
<hi>蘭湯兮沐芳詩菁菁者莪在彼中沚説文小渚曰沚</hi>水若居雲屏<hi>顔延之詩山祗蹕嶠路水若驚</hi>
<hi>滄流注水若水神也盧思道詩山祗效靈物水若薦休徵張協七命雲屛爛汗瓊壁青蔥</hi>嵐氣浮渚<lb/>
<pb n="KR4h0145_WYG_008-45b"/>
宫<hi>江淹詩嵐氣隂不極日色半虧天左傳子西泝江將入郢王在渚宫下見之</hi>孤光隨曜靈<lb/>
<hi>沈約咏雁詩羣浮動輕浪單泛逐孤光楚辭角宿未旦曜靈安蔵注曜靈日也張衡歸田賦曜靈俄景繼以望</hi>
<hi>舒</hi>隂隂豫章館<hi>三輔黄圖上林有豫章觀武帝造在昆明池中亦曰昆明觀張衡西京賦豫章</hi>
<hi>珍館揭焉髙峙注以豫章木為館也</hi>宛宛百花亭<hi>一統志百花亭在九江府城東梁刺史邵陵王</hi>
<hi>綸建梁元帝有詩</hi>大君及羣臣<hi>易大君有命禮記體羣臣則士之報禮重劇談録曲江開元中</hi>
<hi>為勝境中和上已節賜宴臣僚㑹於山亭京兆府大陳筵席恩賜太常及教坊聲樂池中備綵舟數隻惟宰相</hi>
<hi>三使北省官與翰林學士登焉</hi>燕樂方嚶鳴<hi>易雲上於天需君子以飲食燕樂左傳昔諸侯朝正</hi>
<hi>於王王燕樂之於是乎賦湛露則天子當陽諸侯用命也詩嚶其鳴矣求其友聲謝靈運詩鳴嚶巳悦豫幽居</hi>
<pb n="KR4h0145_WYG_008-46a"/>
<hi>獨鬱陶</hi>吾黨二三子<hi>論語吾黨之小子狂簡又二三子偃之言是也</hi>兹辰怡性情<lb/>
<hi>鮑照詩兹辰自為美易利貞者性情也中論學也者所以疏神達思怡情理性聖人之上務也</hi>逍遙滄<lb/>
洲時<hi>詩河上乎逍遙莊子逍遙篇注物任其性事稱其能名當其分逍遙一也袁粲詩訪迹雖中宇循寄</hi>
<hi>乃滄洲謝朓詩既歡懐禄情復協滄洲趣</hi>迺在長安城<hi>漢書地理志長安縣屬京兆尹髙帝五年</hi>
<hi>置三輔黄圖三輔共治長安城中謝朓詩灞涘望長安河陽視京縣胡師耽登終南山詩烟霞亂鳥道俯見長</hi>
<hi>安城</hi>
　　常建<hi>開元中進士大歴中為盱眙尉詩似初發通莊却尋野徑百里之外方歸大道其㫖逺其</hi>
　　　<hi>興僻佳句輙來唯論意表淪於一尉士論悲之</hi>
<pb n="KR4h0145_WYG_008-46b"/>
　　　江上琴興<lb/>
江上調玉琴<hi>呉均詩露下寒葭中風起秋江上漢書揚雄傳隂陽清濁穆羽相和兮若夔牙之調</hi>
<hi>琴庾信詩下橋先勸酒跂石始調琴賀澈詩薄暮髙堂上調琴召美人王融詠幔詩每聚金爐氣時駐玉琴聲</hi>
<hi>鮑照詩玉琴生網羅</hi>一絃清一心<hi>庾信詩棲烏送一絃郭璞詩中有㝠寂士靜嘯撫清絃鮑照朗</hi>
<hi>月行靚裝坐帷裏當户弄清絃庾肩吾詩蘭堂上客至綺席清絃撫劉勰新論神恬心清則形無累矣嵇康琴</hi>
<hi>賦愔愔琴徳不可測兮體清心逺邈難極兮丘遲題琴樸詩清心有素體直榦無曲枝</hi>泠泠七絃<lb/>
遍<hi>湘中記衡山有懸泉滴瀝巖間泠泠如絃有白鶴迴翔其上如舞漢蘇武詩請為遊士吟泠泠一何悲文</hi>
<hi>賦文徽徽以溢目音泠泠而盈耳葛洪詩洞隂泠泠風佩清桓譚新論神農氏為琴七絃足以通萬物而考理</hi>
<pb n="KR4h0145_WYG_008-47a"/>
<hi>亂也揚子昔舜彈五弦之琴而天下治堯加二絃以合君臣之恩爾雅疏琴五絃象五形大絃為君小絃為臣</hi>
<hi>文王武王加二絃以合君臣之恩也三禮圖琴第一絃為宫次為商次為角次為徵次為羽次為少宫次為少</hi>
<hi>商風俗通琴七絃者法七星也晉書孫登傳登好讀易撫七絃琴嵇康酒㑹詩但當體七絃寄心在知已</hi>萬<lb/>
木澄幽隂<hi>南史張充傳桂蘭綺靡叢雜於山幽松栢森隂相繚於澗側江總山亭銘樹影搖窻池光</hi>
<hi>動幕月澄遙溆風清近壑</hi>能使江月白<hi>何遜宿南洲浦詩違鄉已信次江月初三五梁元帝詩澄</hi>
<hi>江涵皓月水影若浮天庾信舟中望月詩山明疑有雪岸白不闗沙</hi>又令江水深<hi>楚辭使江水兮</hi>
<hi>安流七發江水逆流海水上潮韓詩外傳子貢曰臣之事仲尼譬猶渴操壺杓就江海而飲腹滿而去又安知</hi>
<hi>江海之深乎左傳魏獻子曰新田土厚水深居之不疾張衡詩我所思兮在桂林欲往従之湘水深</hi>始知<lb/>
<pb n="KR4h0145_WYG_008-47b"/>
枯桐枝<hi>列子人有枯桐樹者鄰父請以為薪其人不悦曰鄰父徒欲為薪而教吾伐之也七發龍門之</hi>
<hi>桐髙百尺而無枝范雲詩來棲桐樹枝庾信詩桐枝長舊圍</hi>可以徽黄金<hi>梁元帝秋夜詩金徽</hi>
<hi>調玉軫兹夜撫離鴻漢書食貨志金有三等黄者為上白金為中赤金為下</hi>
　　　張山人彈琴<hi>屈原九歌山中人兮芳杜若飲石泉兮䕃松栢</hi>
君去芳草緑<hi>徐幹詩君去日已逺楚辭吾誰與玩此芳草</hi>西峯留玉琴<hi>華山志南</hi>
<hi>峯一名岱頂登之則東西兩峯僅當腰膝謝朓詩時駐玉琴聲</hi>豈惟丘中賞<hi>詩丘中有麻左思詩</hi>
<hi>巖穴無結搆丘中有鳴琴注尚書大傳子夏曰弟子受書于夫子者不敢忘雖退而巖居河濟之間深山之中</hi>
<hi>作壤室尚彈琴其中以歌先王之風則可以發憤矣江表傳周瑜謂蔣幹曰吾雖不及夔曠然聞絃賞音足知</hi>
<pb n="KR4h0145_WYG_008-48a"/>
<hi>雅曲也李嶠詩暫悦丘中賞還希物外遊</hi>兼得清煩襟<hi>嵇康琴賦懲躁雪煩注雪盪煩懣也湛方</hi>
<hi>生風賦竦神襟以清滌</hi>朝従山口還<hi>陶潛桃花源記武陵人捕魚逢桃花林林盡便得一山有</hi>
<hi>小口髣髴若有光便捨船従口入</hi>出嶺聞清音<hi>説文嶺阪也廣韻嶺山陂也王暕詩趙瑟含清</hi>
<hi>音</hi>了然雲霞氣<hi>沈佺期詩了然究諸品彌覺靜者安江淹詩時菊耀巖阿雲霞冠秋嶺莊子絶</hi>
<hi>雲氣負青天庾信詩定取流霞氣時添承露杯</hi>照見天地心<hi>嵇康琴賦感天地以致和易復其見</hi>
<hi>天地之心乎</hi>𤣥鶴下澄空<hi>韓非子衞靈公之晉平公觴之施夷之臺公曰有新聲願請以示乃</hi>
<hi>召師曠援琴鼓之有𤣥鶴二八道南方來集於郎門之垝聲聞于天公大悦成公綏琴賦伯牙彈而六馬仰秣</hi>
<hi>子野揮而𤣥鶴翔鳴陶潛詩氣和天維澄班坐依逺流</hi>翩翩舞松林<hi>詩翩翩者鵻烝然來思魏</hi>
<pb n="KR4h0145_WYG_008-48b"/>
<hi>彭城王勰詩問松林松林經㡬冬山川何如昔風雲與古同</hi>改絃叩商聲<hi>隋書梁彦光傳改絃</hi>
<hi>易調庶有以變其風俗公羊傳注聞商聲則使人方正而好義阮籍詩素質出商聲</hi>又聴飛龍吟<lb/>
<hi>嵇康琴賦飛龍鹿鳴鵾雞遊絃注漢房中樂有飛龍章樂府解題飛龍引者古樂府魚龍六曲之一樂府詩集</hi>
<hi>楚辭離騷曰為余駕飛龍兮雜瑤象以為車曹植飛龍篇亦言求仙者乗飛龍而昇天與楚辭同</hi>稍覺<lb/>
此身妄<hi>嵇康琴賦恬虛樂古棄事遺身傳燈録四大各離今者妄身當在何處</hi>漸知仙事<lb/>
深<hi>曹植飛龍篇我知真人長跪問道西登玉堂金樓複道授我仙藥神皇所造教我服食還精補腦</hi>其<lb/>
將鍊金鼎<hi>江淹别賦守丹竈而不顧鍊金鼎而方堅注鍊金鼎鍊金為丹之鼎也抱朴子九轉丹在</hi>
<hi>神鼎中</hi>永矣投吾簪<hi>蒼頡篇簪所以持冠左思詩躊躇足力煩聊欲投吾簪</hi>
<pb n="KR4h0145_WYG_008-49a"/>
　　　夢太白西峯<hi>水經注地理志曰太一山古文以為終南杜預以為中南也亦曰太</hi>
　　　　<hi>白山在武功縣南俗云武功太白去天三百杜彦達曰太白山南連武功山於諸山最為</hi>
　　　　<hi>雄傑冬夏積雪望之浩然元和志在郿縣東南五十里闗中諸山莫髙於此積雪六月不</hi>
　　　　<hi>消録異記金星之精墜於中南圭峯之西因號為太白山福地記終南西連太白至於隴</hi>
　　　　<hi>山三秦記太白山従長安向西可二百里一統志在陜西西安府武功縣南九十里</hi>
夢寐升九巖<hi>後漢書郎顗傳夙夜夢寐盡心所計謝靈運詩夢寐佇歸舟釋我吝與勞史記夏本</hi>
<hi>紀道九山索隠岍壺口砥柱太行西傾熊耳嶓冢内方岐是九山也南史徐伯珍宅南九里有髙山班固謂之</hi>
<hi>九巖山</hi>杳靄逢元君<hi>梁元帝陶𢎞景碑嶕嶢髙棟窅靄修櫳張均㴩湖詩杳靄涌寒岑三秦記</hi>
<pb n="KR4h0145_WYG_008-49b"/>
<hi>太白山中常有一道士不食五穀自言太乙之精齋潔乃得見之水經注太白山上有谷春祠山下有太白祠</hi>
<hi>老子内傳授元君神圖寳章還丹伏火水汞金液之術脩真入道秘言清朝北望紫緑白雲為三元君於立春</hi>
<hi>日乗八輪之輿上詣天帝之三素飛雲也</hi>遺我太白岑<hi>詩王事敦我政事一埤遺我記纂淵海太</hi>
<hi>白山極髙巍巍秀傑山上有洞名十一洞天又有横雲如瀑布則澍雨上有太白湫謝朓詩若遺金門步見就</hi>
<hi>玉山岑廣韻山小而髙曰岑</hi>寥寥辭垢氛<hi>庾信終南山義谷銘寥廓上淨崢嶸下鎮謝靈運詩</hi>
<hi>海岸常寥寥空館盈清思又述祖徳詩兼抱濟物性而不攖垢氛陳子昂詩我愛鬼谷子清谿無垢氛</hi>結<lb/>
宇在星漢<hi>晉書江逌傳屏居臨海棄絶人事剪茅結宇耽翫載籍謝朓治宅詩結宇夕隂街荒幽横</hi>
<hi>九曲宋書宗炳傳結宇衡山欲懐尚平之志魏武帝碣石篇日月之行若出其中星漢燦爛若出其裏魏文帝</hi>
<pb n="KR4h0145_WYG_008-50a"/>
<hi>燕歌行明月皎皎照我牀星漢西流夜未央</hi>宴林閉絪緼<hi>宋之問遊法華寺詩宴林薰寳樹水</hi>
<hi>溜滴金沙易天地絪緼萬物化醇正義絪緼相附著之義釋文本又作氤氲謝靈運入道至人賦飛英明於對</hi>
<hi>溜積氤氲而為峯</hi>簷楹覆餘翠<hi>謝恵連詩落日隠櫩楹升月照亷櫳櫩同簷蕭子鈞詩山翠餘</hi>
<hi>烟積川平晚照收唐太宗詩日晃百花色風動千林翠</hi>巾舄生片雲<hi>傅子漢末王公多著縑巾</hi>
<hi>説苑襄城君履青舄立乎流水之上江淹賦秋露下兮㸃劒舄春苔生兮綴衣巾庾信文瑞雲一片仙童兩人</hi>
時往溪谷間<hi>法言時來則來時往則往能來能往者朱鳥之謂歟義谷銘八谿分注九谷通源淮</hi>
<hi>南子邅迴州谷之間而滔騰大荒之野</hi>孤亭晝仍曛<hi>寰宇記孤嶼亭在永嘉江中謝靈運所遊</hi>
<hi>後人建亭其上鮑照登大雷岸與妹書遨神清渚流睇正矄庾肩吾詩峯樓霞早發林殿日先曛</hi>松峯<lb/>
<pb n="KR4h0145_WYG_008-50b"/>
引天影<hi>庾信佛龕銘百仞崖横千尋松直水經注秀嶂分霄層崖刺天岑參詩引影到繩牀</hi>石瀨<lb/>
清霞紋<hi>楚辭九歌石瀨兮淺淺飛龍兮翩翩左思魏都賦蘭渚莓莓石瀨湯湯班固終南山賦嶔崟鬱</hi>
<hi>律萃於霞雰旁吐飛瀨上挺修林謝朓詩餘霞散成綺何遜詩疎樹翻髙葉寒流聚細紋</hi>恬目緩舟<lb/>
趣<hi>梁簡文帝曲水宴詩濯伊臨灞蕩心愉目唐太宗詩對此恬千慮無勞訪九僊宋之問遊稱心寺詩望諧</hi>
<hi>舟客趣恩發海人烟謝靈運賦呈美表趣胡可勝殫</hi>霽心投鳥羣<hi>後漢書馬援傳開心見誠無所</hi>
<hi>隠伏班固賦榮期綺季此焉恬心陶潛詩栖栖失羣鳥日暮還獨飛阮籍詠懐詩焉見孤翔鳥翩翩無匹羣</hi>
春風又搖棹<hi>禮記孟春之月東風解凍管子吾不能以春風風人梁湘東王春日詩春還春節美</hi>
<hi>春日春風過李嶠詩迎風欲舉櫂</hi>潭島花紛紛<hi>武陵人歌樂兹潭兮安流孟浩然詩曲島尋花</hi>
<pb n="KR4h0145_WYG_008-51a"/>
<hi>藥迴潭折芰荷庾信終南山詩樹宿含櫻鳥花留釀蜜蜂杜甫詩採花香泛泛坐客醉紛紛</hi>
　　　湖中晚霽<lb/>
湖廣舟自輕<hi>王粲詩方舟順廣川陸厥詩日暮無輕舟</hi>江天欲澄霽<hi>謝莊詩烟竟山</hi>
<hi>郊逺霧罷江天分謝靈運詩時竟夕澄霽雲歸日西馳孫逖别韋士曹序天與澄霽神助幽隂</hi>是時清<lb/>
絶望<hi>陸雲書頃日視之實自清絶楚辭登白蘋以騁望</hi>氣色猶霾曀<hi>謝恵連詩氣色少諧</hi>
<hi>和木華海賦霾曀潛銷莫振莫竦劉孝綽詩如何此日風霾曀駭波瀾</hi>踟蹰金霞白<hi>詩搔首踟</hi>
<hi>蹰太𤣥經四九為金為西方為秋色白江淹賦霞晃朗而下飛</hi>波上日初麗<hi>何遜詩薄雲巖際出</hi>
<hi>初月波中上謝靈運詩白日麗江臯沈炯詩雲開萬里徹日麗百川明</hi>烟虹落鏡中<hi>説文虹螮</hi>
<pb n="KR4h0145_WYG_008-51b"/>
<hi>蝀狀如虫釋名虹攻也純陽攻隂之氣張説詩雲峯吐日月石壁淡烟虹晉書王羲之云每行山隂道上如鏡</hi>
<hi>中遊</hi>樹木生天際<hi>四皓采芝歌樹木莫髙山崔嵬焦仲卿詩今日大風寒寒風摧樹木魏武帝詩</hi>
<hi>樹木何蕭瑟易豐其屋天際翔也謝朓詩天際識歸舟雲中辨江樹</hi>杳杳巖欲辨<hi>鮑照詩杳杳落</hi>
<hi>日晚</hi>濛濛雲復閉<hi>束晳詩奕奕𤣥/霄濛濛甘霤</hi>言乗星漢明<hi>蜀都賦若雲漢含星</hi>
<hi>而光耀洪流魏武帝碣石篇日月之行若出其中星漢燦爛若出其裏魏文帝燕歌行明月皎皎照我牀星漢</hi>
<hi>西流夜未央鮑照詩璇淵抱星漢</hi>又覩寰瀛勢<hi>南史梁紀論聲振寰宇津流遐裔史記中國外</hi>
<hi>如赤縣神州者九乃所謂九州也于是有禆海環之人民禽獸莫能相通如一區中者乃為一州如此者九乃</hi>
<hi>有大瀛海環其外</hi>微興従此愜<hi>張九齡詩地將幽興愜情與舊游疎</hi>悠然不知嵗<lb/>
<pb n="KR4h0145_WYG_008-52a"/>
<hi>陶潛詩悠然見南山管子時者所以記嵗也</hi>試歌滄浪清<hi>孟子滄浪之水清兮可以濯我纓沈</hi>
<hi>約詩滄浪有時濁清濟涸無津</hi>遂覺乾坤細<hi>易乾坤其易之門耶劉允濟詩跡隨造化久利與乾</hi>
<hi>坤博韋承慶詩大造乾坤闢恩深雨露垂</hi>豈念客衣薄<hi>曹植詩焉念無衣客古詩遊子寒無衣</hi>
將期永投袂<hi>江淹詩投袂既憤懣晉書劉琨傳賛枕戈長息投袂徼功陸機詩投袂赴門塗</hi>遲<lb/>
迴漁火間<hi>史記索隠祗敬遲迴不能去之趙冬曦詩鶴聲聒前浦漁火明暗叢</hi>一雁聲嘹<lb/>
唳<hi>庾信詩雨歇殘虹㫁雲歸一雁征謝恵連詩嘹唳度雲雁李百藥笙賦逺而聴之若遊鴛翔鶴嘹唳飛空</hi>
<hi>陳子昂詩葳㽔蒼梧鳳嘹唳白露蟬</hi>
　　　白湖寺後谿宿雲門<hi>㑹稽記雲門山在縣南三十里水經注山隂縣南有</hi>
<pb n="KR4h0145_WYG_008-52b"/>
　　　　<hi>玉笥竹林雲門天柱精舍並疏山創基架林裁宇割潤延流盡泉石之好</hi>
落日山水清<hi>謝靈運撰征賦望新晴于落日謝恵連詩落日隠櫩楹左思詩非必絲與竹山水有</hi>
<hi>清音謝靈運詩昬旦變氣候山水含清暉</hi>亂流鳴淙淙<hi>鮑照日落望江詩亂流潨大壑長霧匝髙</hi>
<hi>林説文淙水聲</hi>舊蒲雨抽節<hi>庾信喜晴詩桐枝長舊圍蒲節抽新寸</hi>新花水對窻<lb/>
<hi>梁簡文帝樂府細萍重疊長新花歴亂開李嶠詠山詩古壁丹青色新花綺繡紋謝靈運詩羣木既羅户衆山</hi>
<hi>亦對窻</hi>谿中日巳沒歸鳥多為雙<hi>楚辭因歸鳥而致辭兮羌迅髙而難當曹植詩</hi>
<hi>歸鳥數移柯翩翩厲羽翼陸機詩思駕歸鴻羽比翼雙飛翰</hi>杉松引直路<hi>爾雅注煔似松生江</hi>
<hi>南可以為船作柱埋之不腐疏煔俗作杉書至于五千疏五千里者直方之數若其迴邪委曲動有倍加之較</hi>
<pb n="KR4h0145_WYG_008-53a"/>
<hi>是直路五千里也詩周道如砥其直如矢</hi>出谷臨前湖<hi>詩出自幽谷遷于喬木謝靈運詩出谷日</hi>
<hi>尚早入舟陽已微</hi>洲渚晚色靜<hi>謝靈運詩辛勤風波事款曲洲渚言沈約詠菰詩結根布洲渚</hi>
<hi>江總詩林前暝色靜花處近香來</hi>又觀花與蒲<hi>詩彼澤之陂有蒲與荷</hi>入谿復登<lb/>
嶺<hi>李徳林詩登嶺望重闗振佩且鳴環</hi>草淺寒流速<hi>魏文帝典論弓燥手柔草淺獸肥謝朓詩</hi>
<hi>邑里向疎蕪寒流自清泚</hi>圓月明髙峯<hi>唐太宗喜雪詩照壁臺圓月飄珠箔穿露陶𢎞景書髙峯</hi>
<hi>入雲清流見底庾信積麥崖佛龕銘髙峯尋雲深谷無景</hi>春山因獨宿<hi>詩敦彼獨宿亦在車下劉</hi>
<hi>向九歎旦徘徊于長坂兮夕傍徨而獨宿</hi>松隂澂初夜<hi>江淹詩翩翩征鳥翼蕭蕭松栢隂</hi>曙<lb/>
色分逺目<hi>蕭慤詩野禽喧曙色山樹動秋聲</hi>日出城南隅<hi>史記封禪書七曰日主祠</hi>
<pb n="KR4h0145_WYG_008-53b"/>
<hi>成山成山斗入海最居齊東北隅以迎日出云古詩日出東南隅照我秦氏樓又羅敷善蠶桑採桑城南隅</hi>
青青媚川陸<hi>古金人銘青青不伐將尋斧柯古詩青青河畔草水經注昇眺清逺勢盡川陸陸機</hi>
<hi>詩川陸殊塗軌</hi>亂花覆東郭<hi>梁武帝芳樹樂府雜色亂㕘差衆花紛重疊</hi>碧氣消長<lb/>
林<hi>嵇康書禽鹿見羈雖飾以金鑣饗以嘉肴愈思長林而志在豐草也</hi>四郊一清影<hi>周禮秋官</hi>
<hi>遂士掌四郊之賦</hi>千里歸寸心<hi>謝莊月賦隔千里兮共明月沈約詩以我徑寸心従君千里外</hi>
前瞻王程促<hi>劉庭芝詩賔遊寛旅宴王事促嚴程</hi>却戀雲門深<hi>梁書何子季傳以㑹</hi>
<hi>稽多靈異往遊焉居若耶山雲門寺</hi>畢景有餘興<hi>南史張充傳長羣魚鳥畢景松阿拾遺記時命</hi>
<hi>水嬉隨風輕漾畢景忘歸乃至通夜</hi>到家調玉琴<hi>王融咏幔詩每聚金爐氣時駐玉琴聲</hi>
<pb n="KR4h0145_WYG_008-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0145_WYG_008-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐詩卷五<lb/>
</p>
<p>
</p>
  </div>
</body>
</text>
</TEI>
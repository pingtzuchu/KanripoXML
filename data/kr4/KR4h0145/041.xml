<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_041-1a"/>
　欽定四庫全書<lb/>
御選唐詩巻三十二<lb/>
　　七言絶句<lb/>
　　　皇甫冉<lb/>
　　　　韋使君宅海榴詠<hi>本草海石榴高一二尺即結實</hi>
　淮陽卧理有清風<hi>輿地廣記淮陽縣在漢陵縣泗陽之間有淮陽城梁置淮陽郡史記汲黯</hi>
　<hi>傳拜為淮陽太守黯伏謝不受印上曰君薄淮陽耶吾今召君矣顧淮陽吏民不相得吾徒得君之重卧而治</hi>
　<hi>之阮籍詩萬載垂清風</hi>臘月榴花帶雪紅<hi>唐書歴志永昌元年十一月改元載初用周正</hi>
<pb n="KR4h0145_WYG_041-1b"/>
　<hi>以十二月為臘月建寅月為一月本草南中有四季榴四時開花秋月結實實方綻隨復開花孟浩然詩帶雪</hi>
　<hi>梅初煖梁元帝詠石榴詩花紅似舊栽</hi>閉閤寂寥常對此<hi>後漢書吴祐傳祐為太守民有</hi>
　<hi>爭訴者輒閉閤自責宋玉九辨寂寥兮收潦而水清庾信詩寂寥尋静室李白詩對此可以酣高樓</hi>江湖<lb/>
　心在數枝中<hi>南史隠逸傳徇江湖而永歸王融書迹塵珪組心逸江湖王維詩婆娑數枝樹</hi>
　　　秦系<hi>字公緒㑹稽人建中初客泉州結廬九日山上穴石為研注老子彌年不出自號為東海</hi>
　　　　<hi>釣客</hi>
　　　　山中贈耿湋拾遺<lb/>
　數片荷衣不蔽身<hi>岑參詩對酒雲數片屈原九歌荷衣兮蕙帶江總詩荷衣步林泉束晳賦</hi>
<pb n="KR4h0145_WYG_041-2a"/>
<hi>無衣褐以蔽身</hi>青山白鳥豈知貧<hi>高士傳韓順賛寧極青山謝朓詩還望青山郭詩白鳥翯</hi>
<hi>翯西京雜記白鳥朱冠鼓翼池干吴象之詩家無四壁不知貧</hi>如今非是秦時世更隠<lb/>
桃花亦笑人<hi>杜甫詩飄泊到如今陶溍桃花源記晉太康中武陵人捕魚為業縁溪行忽逢桃花</hi>
<hi>林林盡得一山従小口入行數十步土地平曠居人自云先世避秦時亂來此絶境不復出焉李白詩武陵桃</hi>
<hi>花笑殺人</hi>
　　戎昱<lb/>
　　　寄許鍊師<lb/>
掃石焚香禮碧空<hi>李白詩掃石待歸月庾信賦複道焚香梁簡文帝詩朝光蕩碧空</hi>露<lb/>
<pb n="KR4h0145_WYG_041-2b"/>
華徧濕蕋珠宫<hi>劉孝威采蓮曲露華時濕釧西昇經上清白闕丹城蕋珠宫</hi>如何説<lb/>
得天壇上萬里無雲月正中<hi>江總詩華嶽接天壇郭璞賦呼吸萬里吐納靈潮陶</hi>
<hi>潛詩日暮天無雲王褒詠月詩中天影更遲</hi>
　　衛象<hi>大歴間江南詩人官侍御</hi>
　　　古意<lb/>
鵲血琱弓濕未乾<hi>梁簡文帝艷歌篇控弦因鵲血詩敦弓既堅傳敦弓畫弓也敦與琱同劉</hi>
<hi>溍詩木落琱弓燥左傳子孔子蟜曰與大國盟口血未乾而背之可乎</hi>鸊鵜新淬劍光寒<lb/>
<hi>本草鸊鵜小鳥也大如鳩鴨其膏塗刀劍不鏽劉長卿文吴鈎新淬隋煬帝樂府寶劍七星光</hi>遼東老<lb/>
<pb n="KR4h0145_WYG_041-3a"/>
將髩成雪<hi>漢書地理志遼東郡秦置屬幽州隋煬帝詩秉旄仗節定遼東史記吴王濞傳王問計諸</hi>
<hi>老將漢書趙充國傳充國年七十餘上老之使丙吉問誰可將者對曰無踰老臣者何遜詩雪髩别闗中</hi>猶<lb/>
向旄頭夜夜看<hi>史記天官書昴曰旄頭謝朓詩夜夜空佇立杜審言詩愁人獨夜看</hi>
　　戴叔倫<lb/>
　　　宿灌陽灘<hi>唐書地理志永州零陵郡縣灌陽蕭銑析湘源置武徳七年省上元二年</hi>
　　　　<hi>復置</hi>
十月江邊蘆葉飛<hi>詩十月之交儲光羲詩路盡大江邊李白詩淼淼望湖水青青蘆葉齊</hi>
灌陽灘冷上舟遲<hi>元和郡縣志永州灌陽縣灌水在縣西南一百二里曹植賦御輕舟而上</hi>
<pb n="KR4h0145_WYG_041-3b"/>
<hi>溯杜甫詩幸有舟檝遲</hi>今朝未遇高風便<hi>詩以永今朝易弗遇過之阮卓詩高風應爽節</hi>
<hi>荀仲舉樂府况復歸風便</hi>還與沙鷗宿水湄<hi>孟浩然詩離家復水宿相伴賴沙鷗謝靈運詩</hi>
<hi>雖未登雲峯且以歡水宿詩所謂伊人在水之湄王粲詩相伴緑水湄</hi>
　　　送呂少府<lb/>
共醉流芳獨歸去<hi>崔曙詩陶然共醉菊花杯齊書樂志信星含曜秬草流芳晉書陶潛傳義</hi>
<hi>興三年解印去縣乃賦歸去來辭</hi>故園高士日相親<hi>王冷然詩何時返故園史記魯仲連</hi>
<hi>傳新垣衍曰吾聞魯仲連先生齊國之高士也<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>迪詩來過竹里館日與道相親</hi>深山古路無<lb/>
楊栁<hi>王維詩深山何處鐘劉長<graphic n="KR2806" url="https://raw.githubusercontent.com/kanripo/KR-Gaiji/master/images/KR2806.png" mimeType="image/png"/>詩古路無行客寒林獨見君詩昔我往矣楊栁依依三輔黄圖灞橋在</hi>
<pb n="KR4h0145_WYG_041-4a"/>
<hi>長安東跨水作橋漢人送客至此橋折栁作别</hi>折取桐花寄逺人<hi>陸凱詩折梅逢驛使寄與</hi>
<hi>隴頭人邢邵詩折花步淇水梁簡文帝詩取花爭問色禮記季春之月桐始華庾信賦序羔獻冰開桐華萍合</hi>
<hi>書不寶逺物則逺人格</hi>
　　李益<lb/>
　　　早度破訥沙<hi>唐書地理志渡烏那水四十八里度庫結沙一曰普納沙</hi>
破訥沙頭鴈正飛<hi>庾信賦沙頭渡水人謝朓賦星迴窮紀沙雁相飛</hi>鸊鵜泉上<lb/>
戰初歸<hi>唐書地理志豊州西受降城北三百里有鸊鵜泉又中受降城正北如東八十里有呼延谷又</hi>
<hi>五百里至鸊鵜泉人囘紇傳貞觀中詔磧南鸊鵜泉之陽置過郵六十八所</hi>平明日出東南<lb/>
<pb n="KR4h0145_WYG_041-4b"/>
地<hi>漢書叔孫通傳先平明謁者治禮江淹雜體平明登雲峯杳與廬霍絶詩日出有曜古樂府日出東南隅</hi>
滿磧寒光生鐵衣<hi>郡國志伊州鐵勒國多沙磧劉長卿詩初開牕閣寒光滿沈約白銅鞮歌</hi>
<hi>蝶鞚飛塵起左右自生光木蘭歌寒光照鐵衣</hi>
　　　臨滹沱見蕃使列名<lb/>
漠南春色到滹沱<hi>後漢書烏桓傳漠南地空謝朓詩春色滿皇州河渠志滹沱河源於西山</hi>
<hi>由真定深州乾寧與御河合流</hi>邊栁青青塞馬多<hi>王融詩北塞栁分枝王維詩客舍青青栁</hi>
<hi>色新庾信詩塞馬暗嘶羣漢書西域傳天子以天馬多又外國使來益衆蒲陶目宿離宫館旁極望焉</hi>萬<lb/>
里江山今不閉<hi>後漢書班超傳此萬里侯相也梁昭明太子詩望望江山阻王融詩江山千里</hi>
<pb n="KR4h0145_WYG_041-5a"/>
<hi>長禮記故外户而不閉</hi>漢家頻許郅支和<hi>史記太史公自序天子始建漢家之封漢書呼</hi>
<hi>韓邪單于兄左賢王呼屠吾斯自立為郅支骨都侯單于在東邊又陳湯傳宣帝時呼韓邪單于與郅支單于</hi>
<hi>俱遣子入侍史記律書願且堅邊設候結和通使</hi>
　　　夜上受降城聞笛<hi>唐書地理志豊州九原郡有東受降城中受降城西受降</hi>
　　　　<hi>城景雲三年朔方軍總管張仁愿築一統志東受降城在廢東勝州東北八里中受降城</hi>
　　　　<hi>在大同府城西北五百里西受降城在古豊州西北八十里</hi>
囘樂峯前沙似雪<hi>舊唐書地理志靈州大都督府冇囘樂縣拾遺記蓬山有浮筠之簳下有</hi>
<hi>砂礰細如粉暴風至竹條翻起拂細砂如雪</hi>受降城外月如霜<hi>范雲詩撫戈金城外梁簡</hi>
<pb n="KR4h0145_WYG_041-5b"/>
<hi>文帝望月詩形同七子鏡影類九秋霜</hi>不知何處吹蘆管<hi>庾信詩不知高幾里陶潛詩今</hi>
<hi>復在何處岑參蘆管歌夜半高堂客未囘秪將蘆管送君杯</hi>一夜征人盡望鄉<hi>高適詩借</hi>
<hi>問落梅凡幾曲従風一夜滿闗山陶潛詩勗哉征人在始思終梁武帝樂府陌頭征人去閨中女下機庾信詩</hi>
<hi>囘頭望鄉淚落</hi>
　　　從軍北征<lb/>
天山雪後海風寒<hi>漢書武帝紀天漢二年貳師將軍三萬騎出酒泉與右賢王戰于天山注</hi>
<hi>在西域蒲類國去長安八千餘里即祁連山也西域傳天山冬夏有雪鮑照詩瑟瑟凉海風蔡邕詩海水知天</hi>
<hi>寒</hi>横笛偏吹行路難<hi>沈約折楊栁歌下馬吹横笛張正見詩還同横笛吹蔡琰詩行路亦</hi>
<pb n="KR4h0145_WYG_041-6a"/>
<hi>嗚咽晉書袁山松傳因舊歌有行路難乃文其辭每醉縦歌之</hi>磧裏征人三十萬<hi>説文沙漢</hi>
<hi>曰磧岑參詩黄沙磧裏客行迷江總詩征人去逺芳音滅史記高祖紀與項羽决勝垓下淮隂侯將三十萬之</hi>
<hi>衆自當之</hi>一時囘首月中看<hi>司馬相如文囘首面内蘇頲詩無異月中看</hi>
　　劉禹錫<lb/>
　　　隄上行<lb/>
酒旗相望大堤頭<hi>曹植賦仰酒旗之景曜李賀詩試問酒旗歌板地庾信文何處相望山邊</hi>
<hi>一樓劉誕詩朝發襄陽城暮至大堤宿</hi>堤下連檣堤上樓<hi>李白詩佳期大堤下郭璞賦舳</hi>
<hi>艫相屬萬里連檣何遜詩夕霞隠連檣梁簡文帝詩誰知堤上人孟浩然詩應聞池上樓</hi>日暮行人<lb/>
<pb n="KR4h0145_WYG_041-6b"/>
爭渡急<hi>南史栁元景傳嘗下都至大雷日暮寒甚沈約詩佇立日巳暮梁元帝詩欲覔行人寄消息庾</hi>
<hi>信賦擁河橋而爭渡</hi>槳聲幽軋滿中流<hi>古樂府艇子打兩槳曹植孟冬篇乗輿啟行鸞鳴幽</hi>
<hi>軋史記周本紀武王渡河中流白魚躍入王舟中</hi>
　　　二<lb/>
江南江北望烟波<hi>古江南詞江南可採蓮宋之問詩鄉連江北樹江總詩日向烟波長</hi>入<lb/>
夜行人相應歌<hi>埤雅鸞入夜而歌庾信詩行人忽枉道易同聲相應韓詩外傳音樂相和物類</hi>
<hi>相感同聲相應之義也淮南子叩盆拊瓴相和而歌</hi>桃葉傳情竹枝怨<hi>方輿勝覽桃葉渡在</hi>
<hi>秦淮口古今樂錄桃葉歌王子敬所作也桃葉子敬妾名縁于篤愛所以歌之獻之歌桃葉復桃葉渡江不用</hi>
<pb n="KR4h0145_WYG_041-7a"/>
<hi>楫但渡無所苦我自迎接汝嵇康文接物傳情區别有屬禹錫本集竹枝序竹枝巴歈也巴兒聨歌吹短笛擊</hi>
<hi>鼓以赴節歌者揚袂睢舞其音協黄鍾羽末如吴聲含思宛轉有淇濮之艷焉</hi>水流無限月明<lb/>
多<hi>張華詩仰䕃高林茂俯臨渌水流梁武帝詩連山去無限長洲望不極子夜歌天高星月明韓愈詩一年</hi>
<hi>明月今宵多</hi>
　　　楊栁枝詞<lb/>
城外春風吹酒旗<hi>庾肩吾詩影出朱城外梁簡文帝詩春風本自奇楊栁最相宜庾信詩春</hi>
<hi>風滿路香陽休之詩微穆東風吹孔融文天垂酒旗之曜</hi>行人揮袂日西時<hi>何遜詩寂寂行</hi>
<hi>人疎曹植七啟揮袂則九野生風阮籍詩揮袂撫長劍仰觀浮雲征李山甫詩石磴坐來春日西</hi>長安<lb/>
<pb n="KR4h0145_WYG_041-7b"/>
陌上無窮樹<hi>漢書地理志京兆尹縣長安三輔黄圖長安有九市八街九陌徐陵文陌上成隂淮</hi>
<hi>南子逰於無窮之地李義府詩上林無限樹</hi>唯有垂楊管别離<hi>三輔黄圖長楊宫中有垂</hi>
<hi>楊數畝李白賦醉愁心于垂楊隨柔條以糾結楚辭悲莫悲兮生别離蔡凝詩似有别離情</hi>
　　　宿都亭有懐<hi>禹錫自注元和甲午嵗詔書盡徴江湘逐客余自武陵赴京宿於都</hi>
　　　　<hi>亭有懐續來諸君子</hi>
雷雨湘江起卧龍<hi>易雷雨作而百果草木皆甲坼晉書陶侃傳少時漁得織梭以挂于壁有</hi>
<hi>頃雷雨自化為龍而去水經注湘水出零陵陽海山三國志徐庶謂先主曰諸葛孔明卧龍也</hi>武陵樵<lb/>
客躡仙蹤<hi>王維桃源行樵客初傳漢姓名蔡邕文所立卓爾度躡雲蹤張九齡詩還慙大隠迹空想</hi>
<pb n="KR4h0145_WYG_041-8a"/>
<hi>列仙蹤</hi>十年楚水楓林下<hi>舊唐書禹錫居朗州十年惟以文章吟咏陶冶情性山海經數</hi>
<hi>歷之山楚水出焉阮籍詩上有楓樹林</hi>今夜初聞長樂鐘<hi>庾信詩今夜長門月應如晝日</hi>
<hi>明杜甫詩初來葉上聞三輔黄圖長樂宫本秦興樂宫也高皇帝始居櫟陽七年長樂宫成徙居之</hi>
　　　與歌者何戡<hi>盧氏雜説何戡樂工也</hi>
二十餘年别帝京<hi>漢書霍光傳出入禁闥二十餘年梁鴻五噫歇顧瞻帝京弓</hi>重聞<lb/>
天樂不勝情<hi>張衡賦昔者大帝悦秦繆公而覲之饗以鈞天廣樂何妥詩天樂非鐘鼓漢書王嘉</hi>
<hi>傳小人不勝情</hi>舊人唯有何戡在<hi>書古我先生亦惟圖任舊人共政</hi>更與殷勤<lb/>
唱渭城<hi>曹植詩何必同衾禂然後展殷勤司馬遷書未嘗銜杯酒接殷勤之餘歡王維詩渭城朝雨浥</hi>
<pb n="KR4h0145_WYG_041-8b"/>
<hi>輕塵客舍青青栁色新勸君更進一杯酒西出陽闗無故人</hi>
　　　烏衣巷<hi>一統志烏衣巷在應天府南晉王導謝安居此巷其子弟皆烏衣因名巷口有</hi>
　　　　<hi>朱雀橋</hi>
朱雀橋邊野草花<hi>六朝事迹晉咸康二年作朱雀門新立朱雀浮航在縣城東南四里對朱</hi>
<hi>雀門南渡淮水亦名朱雀橋李邕詩織女橋邊烏鵲起古起白露霑野草史記李斯傳秋霜降者草花落</hi>烏<lb/>
衣巷口日將斜<hi>虞世南詩日斜青瑣第</hi>舊時王謝堂前燕<hi>南史陳顯達傳</hi>
<hi>麈尾蠅拂是王謝家物樂府翩翩堂前燕冬藏夏來見</hi>飛入尋常百姓家<hi>賈誼文彼尋常</hi>
<hi>之汙瀆潘尼賦勲績著乎百姓</hi>
<pb n="KR4h0145_WYG_041-9a"/>
　　張籍<lb/>
　　　玉山館<lb/>
長谿新雨色如泥<hi>任昉詩長溪水東舍江總詩新雨百花朝</hi>野水隂雲盡向<lb/>
西<hi>管子食野草飲野水李頎詩隂雲帶殘日又灞水向西看</hi>楚客天南行漸逺<hi>戰國䇿秦</hi>
<hi>王謂甘茂曰楚客來使者多健與寡人爭辭高適詩南天瘴癘和王維詩望望行漸逺</hi>山山樹裏<lb/>
鷓鴣啼<hi>庾信銘樹裏閒歌枝中見舞廣志鷓鴣似雌雉飛但徂南不北也禽經鷓鴣飛必南翥</hi>
　　　别客<lb/>
青山歴歴水悠悠<hi>虞世南詩青山澹晚烟古詩衆星何歴歴左思賦直衝濤而上瀨常沛沛</hi>
<pb n="KR4h0145_WYG_041-9b"/>
<hi>以悠悠江淹詩悠悠清川水</hi>今日相逢明月秋<hi>莊子今日晏閒敢問至道王績詩相逢秋</hi>
<hi>月滿江淹詩冏冏秋月明</hi>繫馬城邊楊栁樹<hi>庾信賦小山則叢桂留人扶風則長松繫馬王</hi>
<hi>維詩小苑城邊獵騎回劉庭芝詩可憐揚栁傷心樹</hi>為君沽酒暫淹留<hi>劉希夷詩為君留青</hi>
<hi>青賀知章詩莫漫愁沽酒謝靈運賦停余舟而淹留</hi>
　　　秋山<lb/>
秋山無雲復無風<hi>杜甫詩吹笛秋山風月清江洪詩逺山清無雲陶潛詩日暮天無雲庾信</hi>
<hi>詩無風樹即正</hi>谿頭看月出深松<hi>王績詩更坐北溪頭詩月出皎兮王維詩色靜深松裏</hi>
草堂不閉石牀靜<hi>北山移文草堂之靈隋唐嘉話貞觀四載天下康安户不夜閉南史宋武</hi>
<pb n="KR4h0145_WYG_041-10a"/>
<hi>帝紀有人獻石牀寢之極以為佳主維詩雨花應共石牀平</hi>葉間墜露聲重重<hi>張彦勝露</hi>
<hi>賦閒墜葉而歎息離騷朝飲木蘭之墜露兮陸雲賦挹朝華之墜露隋煬帝詩寒影上仙宫逺意更重重</hi>
　　王建<lb/>
　　　華清宫<hi>唐書開元五年置温泉宫於驪山天寶六載改為華清宫</hi>
酒幔高樓一百家<hi>顧况詩鄰荒收酒幔晉書宋纎傳纎隠居酒泉太守馬岌造焉纎高樓重</hi>
<hi>閣距而不見古詩西北有高樓上與浮雲齊洛陽伽藍記従鄯善西行一千六百四十里至左末城城中居民</hi>
<hi>可百家</hi>宫前楊栁寺前花<hi>洛陽伽藍記永寧寺在宫前閶闔門南一里詩楊栁依依</hi>内<lb/>
園分得温湯水二月中旬己進瓜<hi>舊唐書品官白身内園小兒官人䓁數十</hi>
<pb n="KR4h0145_WYG_041-10b"/>
<hi>人唐書髙祖紀武徳六年二月庚戍幸温湯又百官志慶善石門温泉湯等監掌湯池宫禁防堰凡近湯所潤</hi>
<hi>瓜蔬先時而熟者以薦寢廟劉楨瓜賦序楨在曹植座厨人進瓜</hi>
　　王涯<lb/>
　　　宫詞<lb/>
禁門烟起紫沈沈<hi>何遜詩詰旦鐘聲罷隠隠禁門通謝莊封禪儀奏霞凝生闕烟起成宫江</hi>
<hi>淹賦桂烟起而樹齊史記陳涉世家故人嘗與庸耕者扣宫門求見涉入宫見殿屋帷帳曰夥頤涉之為王沈</hi>
<hi>沈者注沈沈宫室深邃之貌</hi>樓閣當中複道深<hi>爾雅釋宫疏臺榭樓閣之異史記秦始皇</hi>
<hi>紀始皇令咸陽之旁二百里内宫規二百七十複道甬道相連</hi>長入暮天凝不散<hi>王融詩如</hi>
<pb n="KR4h0145_WYG_041-11a"/>
<hi>何將暮天復值西歸日何遜詩天暮逺山青潮去遥沙出王勃序烟光凝而暮山紫</hi>掖廷宫裏動<lb/>
秋砧<hi>漢書章帝紀詔掖廷養視上屬籍宗正注掖廷宫人之官徐陵序五陵豪族充選掖廷左思詩列宅</hi>
<hi>紫宫裏飛宇若雲浮梁簡文帝詩秋氣城中冷秋砧城外發</hi>
　　　二<lb/>
碧繡簾前栁散垂<hi>岑參詩煖屋繡簾紅地爐韓翃詩繡户簾前花影重張正見詩三陽弱栁</hi>
<hi>垂隋煬帝詩䬃灑林花落逶迤風栁散</hi>守門宫女欲攀時<hi>禮記闇者守門之賤者也李白</hi>
<hi>詩更憐花月夜宫女笑藏鈎梁簡文帝詩楊栁亂成絲攀折上春時</hi>曽經玉輦従容處<hi>潘岳</hi>
<hi>賦天子乃御玉輦蔭華蓋史記畱侯世家所與上従容言天下事甚衆</hi>不敢臨風折一枝<lb/>
<pb n="KR4h0145_WYG_041-11b"/>
<hi>謝朓賦臨風歎兮將焉歇梁元帝詩先過上蘭苑還牽高栁枝</hi>
　　　三<lb/>
銀缾瀉水欲朝籹<hi>北史楊素傳賜黄金四十斤加銀瓶實以金錢張耀井賦素綆朝懸弄銀</hi>
<hi>瓶之出入周禮稻人以澮寫水梁元帝詩樓上起朝籹風花下砌旁何遜詩機中刺繡罷窻下朝籹處</hi>燭<lb/>
焰紅高粉壁光<hi>梁簡文帝詩燭焰落花中庾信賦輝輝朱燼焰焰紅榮漢官典職省中皆以胡</hi>
<hi>粉塗壁紫素界之劉孝綽詩浮光亂粉壁積照朗庭幃</hi>共怪滿身珠翠冷<hi>杜甫驄馬行五</hi>
<hi>花散作雲滿身王融永明樂輕露泫珠翠初風揺綺羅</hi>黄花瓦上有新霜<hi>漢武故事上起</hi>
<hi>神屋以銅為瓦李白詩倐如瓦溝霜白居易詩鴛鴦瓦冷霜花重</hi>
<pb n="KR4h0145_WYG_041-12a"/>
　　張仲素<lb/>
　　　秋夜曲<lb/>
丁丁漏水夜何長<hi>詩㭬之丁丁説文漏以銅盛水刻節晝夜百刻李蘭漏刻法以器貯水以</hi>
<hi>銅為陽烏狀如鈎曲以引器中水於銀龍口中吐入權器漏水古詩晝短苦夜長江淹賦冬釭凝兮夜何長</hi>
漫漫輕雲露月光<hi>江淹賦雲漫漫而奇色曹植賦髣髴兮若輕雲之蔽月蘇彦秋夜長輕雲</hi>
<hi>飄飛以籠朗素月披曜而舒光夏侯湛賦覽明月之流光</hi>秋逼暗蟲通夕響<hi>劉長卿詩蟲聲</hi>
<hi>夜相逼常建詩月來隨暗蟲韋應物詩通夕依山谷曹毗秋興賦秋蟲夕響乎廊宇</hi>征衣未寄莫<lb/>
飛霜<hi>駱賓王詩薄暮濕征衣梁武帝𢷬衣曲持此寄寒鄉張協七命風厲霜飛</hi>
<pb n="KR4h0145_WYG_041-12b"/>
　　上官昭容<lb/>
　　　遊長寧公主宅流杯池<hi>唐書中宗八女傳長寧公主韋庶人所生下嫁</hi>
　　　　<hi>楊慎交造第東都又取西京高士廉第左金吾衛故營合為宅右屬都城左頫大道作三</hi>
　　　　<hi>重樓以馮觀築山浚池帝及后數逰幸</hi>
憑高瞰迥足怡心<hi>棗據詩徙倚憑高山朱异詩憑高眺虹蜺謝朓詩瞰迥憑重峭顔延之賦</hi>
<hi>乾心降而微怡</hi>菌閣桃源不暇尋<hi>王褒九懐菌閣兮蘭樓觀道兮縦横謝朓詩隨山望菌閣</hi>
<hi>陶潛桃花源記晉太元中武陵人捕魚為業縁溪行忽逢桃花林林盡水源得一山山有小口入行數十步豁</hi>
<hi>然開朗其間男女怡然自樂世説従山隂道上行使人應接不暇</hi>餘雪依林成玉樹<hi>謝朓</hi>
<pb n="KR4h0145_WYG_041-13a"/>
<hi>詩連溪暎餘雪謝惠連雪賦林挺瓊樹丘遲望雪詩俄頃玉樹生</hi>殘霙㸃岫即瑶岑<hi>韓詩</hi>
<hi>外傳雪花曰霙謝惠連雪賦散淅瀝而先集釋名山小而高曰岑山穴曰岫</hi>
　　吴商浩<hi>爵里無考</hi>
　　　秋塘晚望<lb/>
鐘盡疎桐散曙鴉<hi>魏志田預傳鐘鳴漏盡而夜行不止梁元帝詩井上落疎桐庾信詩桐門</hi>
<hi>葉半疎杜甫詩列炬散林鴉楊巨源詩東風羨曙鴉</hi>故山烟樹隔天涯<hi>謝靈運詩故山日己</hi>
<hi>逺鮑照詩青㝠揺烟樹梁元帝賦登樓一望惟見逺樹含烟陶潛詩蕭條隔天涯徐陵詩惟桑與梓翻若天涯</hi>
西風一夜秋塘曉<hi>庾信詩吹衣一夜風庾肩吾詩閬苑秋光暮金塘收潦清</hi>零落幾<lb/>
<pb n="KR4h0145_WYG_041-13b"/>
多紅藕花<hi>郭恭秋蓮詩秋玉皆零落淩波獨吐紅温庭筠詩紅藕香中萬㸃珠</hi>
　　法振<lb/>
　　　送友人之上都<hi>班固賦實用西遷作我上都注謂長安也</hi>
玉帛徴賢楚客稀<hi>禮記束帛加璧尊徳也棗據詩玉帛聘賢良江淹詩楚客心悠哉</hi>猿<lb/>
啼相送武陵歸<hi>徐安貞詩巴東下歸棹莫待夜猿啼史記滑稽傳君子相送以言魏收詩桃發</hi>
<hi>武陵岸</hi>湖頭望入桃花去<hi>隂鏗詩沅水桃花色庾信詩春水望桃花</hi>一片春帆<lb/>
帶雨飛<hi>李白詩孤帆一片日邊來盧僎詩春帆向楚長杜甫詩春帆帶雨來李白詩酒盡一帆飛</hi>
　　曹唐<lb/>
<pb n="KR4h0145_WYG_041-14a"/>
　　　題武陵洞<hi>陶潛桃花源記晉太康中武陵人捕魚為業縁溪行忽逢桃花林夾岸數</hi>
　　　　<hi>百步芳草鮮美落英繽紛林盡水源便得一山山有小口髣髴若有光便捨船従口入</hi>
溪口囘舟日巳昏<hi>綦毋潛詩晚風吹行舟花路入溪口陶潛詩目送囘舟逺阮籍詩一日復</hi>
<hi>一昏一昏復一晨唐太宗詩落日雙闕昏</hi>却聴雞犬隔前村<hi>桃花源記阡陌交通雞犬相聞</hi>
<hi>杜甫詩前村山路險</hi>殷勤重與秦人别<hi>司馬遷書未嘗銜杯酒接殷勤之餘歡李白詩惜别</hi>
<hi>空殷勤杜甫詩何時一樽酒重與細論文桃花源記村中聞冇此人咸來問訊自云先世避秦率妻子邑人來</hi>
<hi>此絶境不復出焉</hi>莫使桃花閉洞門<hi>桃花源記既出得其船便扶向路處處誌之及郡下</hi>
<hi>詣太守説如此太守即遣人隨其往尋向所誌遂迷不復得路後遂無問津者杜甫詩船人近相報但恐失桃</hi>
<pb n="KR4h0145_WYG_041-14b"/>
<hi>花盧綸詩聞説花開亦閉門李端詩青林連洞門</hi>
　　花蕋夫人<hi>徐氏青城人幼能文尤長於宫詞得幸蜀主孟昶賜號花蕋夫人</hi>
　　　宫詞<lb/>
厨盤進食簇時新<hi>杜甫詩竹裏行厨洗玉盤史記淮隂侯傳吾哀王孫而進食豈望報乎王</hi>
<hi>建宫詞御厨不食索時新</hi>侍宴無非列近臣<hi>宋之問詩侍宴瑶池夕歸途騎吹繁李白詩長</hi>
<hi>安宫闕九天上此地曽經為近臣</hi>日午殿頭宣索鱠<hi>司空圖詩春晴日午前王建詩殿頭</hi>
<hi>傳語金階逺枚乗七發薄耆之炙鮮鯉之膾李徳裕述夢詩荷靜蓬池膾自注每學士初上賜食皆蓬萊池魚</hi>
<hi>膾</hi>隔花催喚打魚人<hi>庾信詩隔花遥勸酒就水更移牀曹唐詩皓月隔花追欵别郭璞賦</hi>
<pb n="KR4h0145_WYG_041-15a"/>
<hi>蘆人漁子擯落江山杜甫觀打魚歌漁人漾舟沈大網</hi>
　　武元衡<lb/>
　　　陌上暮春<lb/>
青青南陌栁如絲<hi>古詩青青河畔草王維詩客舍青青栁色新梁武帝河中之水歌十四採</hi>
<hi>桑南陌頭李白詩莫向春風楊栁絲</hi>栁色鶯聲晚日遲<hi>何遜詩輕烟滲栁色岑參詩栁色供</hi>
<hi>詩用鶯聲送酒頻梁簡文帝詩珠簾通晚日隋煬帝詩平郊送晚日詩春日遲遲</hi>何處最傷逰<lb/>
客思<hi>李白詩落花踏盡逰何處鮑照咏史詩仕子彯華纓游客竦輕轡</hi>春風三月落花<lb/>
時<hi>古樂府小開罵春風李白怨歌行三春三月憶三巴王維詩坐久落花多崔曙詩故林遥不見况在落花</hi>
<pb n="KR4h0145_WYG_041-15b"/>
<hi>時</hi>
　　陳羽<hi>江東人登貞元進士第歴官樂宫尉佐</hi>
　　　遊洞靈觀<lb/>
初訪西城禮少君<hi>岑參詩迴風度雨渭城西史記封禪書李少君以祠竈榖道却老方見上</hi>
<hi>少君者故深澤侯舍人主方匿其年常自謂七十能使物却老</hi>獨行深入洞天雲<hi>詩獨行踽</hi>
<hi>踽諸葛亮表五月渡瀘深入不毛李白詩靈書藏洞天</hi>風吹青桂寒花落<hi>古西洲曲日暮</hi>
<hi>百勞飛風吹烏臼樹李白詩青桂隠遥月張協詩寒花發黄采張正見詩寒花映日鮮謝朓詩葉依黄鳥花落</hi>
<hi>春池㕦均詩花落夜霏霏</hi>香繞仙壇處處聞<hi>梁元帝詩香浮鬱金酒烟繞鳳皇樽杜甫詩王</hi>
<pb n="KR4h0145_WYG_041-16a"/>
<hi>喬下仙壇微月映皜鶴又山路時吹角那堪處處聞</hi>
　　白居易<lb/>
　　　竹枝詞<lb/>
瞿塘峽口冷烟低<hi>寰宇記瞿塘在䕫州東一里連崖千丈奔流電激一統志瞿塘峽舊名西</hi>
<hi>陵峽乃三峽之門兩崖對峙中貫一江灧澦堆當其口丘為詩烟和獨樹低</hi>白帝城頭月向<lb/>
西<hi>元和郡國志公孫述至魚復冇白龍出井中因號魚復為白帝城一統志白帝城在䕫州府治東王昌齡</hi>
<hi>詩武岡前路看斜月片片舟中雲向西</hi>唱到竹枝聲咽處<hi>樂府竹枝巴歈也巴兒聨歌吹</hi>
<hi>短笛擊鼓以赴節歌者揚袂睢舞其音協黄鐘羽末如吴聲</hi>寒猿晴鳥一時啼<hi>唐太宗詩</hi>
<pb n="KR4h0145_WYG_041-16b"/>
<hi>寒猿㫁續聲潘岳文夕陽失映晴鳥忘歸張子容詩無處不猿啼庾信詩春山百鳥啼</hi>
　　鮑溶<lb/>
　　　贈楊鍊師<lb/>
紫烟衣上繡春雲<hi>郭璞詩赤松臨上逰駕鴻乗紫烟曹植辨道論雲衣羽裳不若黼黻之飾</hi>
<hi>也王維詩隔窻雲霧生衣上禇淵碑音徽與春雲等潤</hi>清隠山書小篆文<hi>北史徐則傳棲</hi>
<hi>隠靈岳五十餘年陳子昂碑習山書務農政書㫁李斯小篆入神大篆入妙</hi>明月在天將鳯<lb/>
管<hi>阮籍詩薄帷鍳明月顔延之詩清暉在天容光必照鮑照詩傾聴鳯管賓</hi>夜深吹向玉晨<lb/>
君<hi>劉瑗詩月光移數尺方知夜已深黄庭經上清紫霞虚皇前太上大道玉晨君</hi>
<pb n="KR4h0145_WYG_041-17a"/>
　　張祜<lb/>
　　　瓜州聞曉角<lb/>
寒耿稀星照碧霄<hi>梁簡文帝詩天霜河白夜星稀李白詩登嶺宴碧霄</hi>月樓吹角<lb/>
夜江遥<hi>王昌齡詩江邊明月樓通禮義纂蚩尤與黄帝戰帝命吹角作龍吟以禦之杜甫詩天逺暮江</hi>
<hi>平</hi>五更人起烟霜靜<hi>陳後主詩羅衾不耐五更寒劉允濟明堂賦下臨星雨旁控烟霜</hi>
一曲殘聲遍落潮<hi>鮑照詩一曲動情多劉孝威詩翻車引落潮</hi>
　　朱慶餘<lb/>
　　　西亭晚宴<lb/>
<pb n="KR4h0145_WYG_041-17b"/>
蟲聲己盡菊花乾<hi>蕭子暉詩蟲聲繞春岸王績詩秋杯浸菊花</hi>五老松陰向<lb/>
晚寒<hi>尋陽記五老峯形勢如河中虞鄉縣前五老山故名一統志廬山東南有五老峯孔稚圭文青松落</hi>
<hi>隂李白詩岸映松色寒</hi>對酒看山俱惜去<hi>謝朓詩不對芳春酒還望青山郭張正見歌當</hi>
<hi>歌對玉酒錢起詩對巻也看山</hi>不知殘日下䦨干<hi>劉孝綽詩日下房櫳暗韻㑹䦨板間曰闌</hi>
<hi>干</hi>
　　李商隠<lb/>
　　　夜雨寄北<lb/>
君問歸期未有期<hi>李白詩長安如夢裏何日是歸期張籍賦俟河清兮未期</hi>巴山夜<lb/>
<pb n="KR4h0145_WYG_041-18a"/>
雨漲秋池<hi>杜甫詩何路出巴山輿圖考大巴山在南江縣大巴之險過于連雲棧下通漢中王維詩</hi>
<hi>山中一夜雨樹杪百重泉庾信詩行雨暴澆池</hi>何當共剪西牕燭<hi>杜甫詩何當一來儀庾信</hi>
<hi>對燭賦燼高疑數剪白居易詩經牕燈焰短</hi>却話巴山夜雨時<hi>陶潛詩信宿酬清話岑參</hi>
<hi>詩夢暗巴山雨</hi>
　　　訪隠者不遇<lb/>
城郭休過識者稀<hi>陸機詩命駕登北山延佇望城郭杜甫詩經過老自休岑參詩世人知者</hi>
<hi>稀</hi>哀猿啼處有柴扉<hi>謝靈運詩哀猿響南巒魏徴詩空山啼夜猿范雲詩還聞稚子説有</hi>
<hi>客欵柴扉</hi>滄江白石樵漁路<hi>范雲詩滄江路窮此詩揚之水白石鑿鑿甯戚歌滄浪之水白</hi>
<pb n="KR4h0145_WYG_041-18b"/>
<hi>石粲韓愈詩或山而樵或水而漁韋述詩浦淨漁舟逺花飛樵路香</hi>日暮歸來雨滿衣<hi>離騷</hi>
<hi>日忽忽其將暮沈約詩佇立日已暮白居易詩念此早歸來莫作經年别耿湋詩梅雨濕行衣</hi>
　　　憶住一師<lb/>
無事經年别逺公<hi>宋之問詩東郊楊栁陌少别已經年高僧傳慧逺本姓賈氏鴈門樓煩人</hi>
<hi>來遊於晉居廬阜三十餘年化兼道俗郎士元詩夜叩禪扉謁逺公</hi>帝城鐘曉憶西峯<hi>王維</hi>
<hi>詩雲裡帝城雙鳯闕賈至詩金闕曉鐘開萬户白居易詩錫杖登高寺香爐憶舊峯</hi>爐烟銷盡寒<lb/>
燈晦<hi>梁簡文帝詩爐烟入斗帳王粲賦惟膏薰之焚銷謝朓詩寒燈耿宵夢</hi>童子開門雪<lb/>
滿松<hi>庾信步虚詞青衣上少室童子向蓬萊張説詩開門對奇域顔延之詩山明望松雪</hi>
<pb n="KR4h0145_WYG_041-19a"/>
　　　東還<lb/>
自有仙才自不知<hi>漢武内傳西王母曰劉徹好道殆恐非仙才世説劉尹知我勝我自知</hi>
十年長夢採華芝<hi>謝靈運佛影銘曉爾長夢張衡賦留瀛洲而採芝抱朴子華芝赤葢白莖</hi>
<hi>上冇兩葉三實服之可以長生</hi>秋風動地黄雲暮<hi>漢武帝秋風辭秋風起兮白雲飛鮑照詩</hi>
<hi>雁還風送秋杜甫詩東南飄風動地至又高鳥黄雲暮</hi>歸去嵩陽尋舊師<hi>李白詩醉罷欲</hi>
<hi>歸去花枝宿鳥喧唐書地理志河南府縣登封本嵩陽萬嵗登封元年更名神龍元年曰嵩陽唐㑹要永淳元</hi>
<hi>年七月造奉天宫於嵩山之陽文明元年改為嵩陽觀後漢書李固傳嘗步行尋師不逺千里</hi>
　　杜牧<lb/>
<pb n="KR4h0145_WYG_041-19b"/>
　　　赤壁<hi>吴志周瑜傳時劉備為曹公所破進住夏口權遂遣瑜及程普等與備并力逆曹公</hi>
　　　　<hi>遇于赤壁瑜部將黄葢取䝉衝鬬艦實以薪草膏油灌其中裹以帷幕先書報曹公欺以</hi>
　　　　<hi>欲降葢放諸船同時發火時風盛猛悉延燒岸上營落烟炎漲天軍遂敗荆州記蒲圻縣</hi>
　　　　<hi>沿江一百里南岸名赤壁</hi>
折㦸沈沙鐵未銷<hi>戰國䇿吴干之劍薄柱而擊之則折為三説文撠冇枝兵也釋名㦸格也</hi>
<hi>旁有枝格也張正見詩沈沙擁急水裴度鑄劍㦸為農器賦劍鍔銷㦸鋩露</hi>自將磨洗認前<lb/>
朝<hi>爾雅石謂之磨廣韻磨磨礪杜甫詩淨洗甲兵長不用徐陵書前朝舊將夙著勲庸</hi>東風不與<lb/>
周郎便<hi>吴志周瑜傳瑜字公瑾年二十四吴中皆呼為周郎江表傳至戰日東南風急葢使衆兵同時</hi>
<pb n="KR4h0145_WYG_041-20a"/>
<hi>舉火火烈風猛往船如箭</hi>銅雀春深鎖二喬<hi>魏志建安十五年冬作銅爵臺魏武帝令吾婕</hi>
<hi>妤妓人皆著銅雀臺韋述詩春深杏花亂白居易詩朱門深鎖春池滿周瑜傳橋公兩女皆國色也䇿自納大</hi>
<hi>橋瑜納小橋按橋或作喬</hi>
　　　洛陽秋夕<lb/>
泠泠寒水帶霜楓<hi>劉琨詩泠泠澗水流吴均詩泉水激石泠泠作響庾信詩璧池寒水落謝</hi>
<hi>靈運詩曉霜楓葉丹</hi>更在天橋夜景中<hi>元和郡國志天津橋在河南縣北名勝志隋以洛水</hi>
<hi>貫都有天漢之象遂造天津橋以架洛水王融法樂辭金容涵夕景梁簡文帝詩靄靄夜中霜</hi>清禁漏<lb/>
閒煙樹寂<hi>傳咸賦穆穆清禁濟濟羣英祖詠詩寒疎清禁漏元稹詩恩垂天詔語對久漏聲閒江淹</hi>
<pb n="KR4h0145_WYG_041-20b"/>
<hi>詩緑樹鑠煙光何遜詩山煙涵樹色</hi>月輪移在上陽宫<hi>梁簡文帝水月詩圓輪既照水何遜</hi>
<hi>詩學月且為輪唐書地理志上陽宫在東都禁苑之東東接皇城之西南隅丄元中置兩京記上陽宫西有西</hi>
<hi>上陽宫兩宫夾谷水架虹橋以通往來</hi>
　　許渾<lb/>
　　　緱山廟<hi>列仙傅王子喬好吹笙作鳯皇鳴道士浮丘公接以上嵩高山三十餘年後見</hi>
　　　　<hi>桓良曰告我家七月七日待我于緱氏山巔至時乗白鶴駐山頭舉手謝時人而去亦立</hi>
　　　　<hi>祠于緱氏山下及嵩高首焉名勝志緱氏山在偃師縣東南</hi>
王子求仙月滿臺<hi>宋之問詩王子賓仙去飄颻笙鶴飛楊炯詩漢帝求仙日相如作賦才張</hi>
<pb n="KR4h0145_WYG_041-21a"/>
<hi>説詩庭如月華滿李白詩㑹向瑶臺月下逢</hi>玉簫清轉鶴徘徊<hi>李百藥賦挫玉蕭之清管</hi>
<hi>又愛鸞音之清轉鮑照舞鶴賦躑躅徘徊振迅騰摧</hi>曲終飛去不知處<hi>庾肩吾詩去鳥船難</hi>
<hi>駐啼烏曲未終李白詩人驚逺飛去直向使君灘高士傳童馥入林慮山中家人求不知其處</hi>山下碧<lb/>
桃春自開<hi>吴均書挂月青山下郎士元詩惟有碧桃千樹花</hi>
　　　送宋處士歸山<lb/>
賣藥脩琴歸去遲<hi>高士傳韓康字伯休采藥賣于長安市中口不二價江淹詩韓公淪賣藥</hi>
<hi>陶潛歸去來辭田園將蕪何不歸</hi>山風吹盡桂花時<hi>栁惲詩山風起寒木野雀亂秋榛江</hi>
<hi>淹詩風吹烏臼樹丁六娘詩寄語落花風莫吹花落盡張正見詩山中桂花晚勿為俗人留</hi>世間甲<lb/>
<pb n="KR4h0145_WYG_041-21b"/>
子須臾事<hi>江淹賦惟世間兮重别左傳絳縣老人曰臣小人也不知紀年臣生之嵗正月甲子朔四</hi>
<hi>百四十五甲子矣史記藥書君子不可須臾離禮虞詵詩寄暢須臾歡</hi>逢著仙人莫看棋<lb/>
<hi>梁昭明太子啟採藥逢仙古詩仙人騎白鹿髪短耳何長述異記信安郡石室山晉時王質伐木至見童子數</hi>
<hi>人碁而歌質因聴之童子以一物與質如棗核質含之不覺飢俄頃童子謂曰何不去質起視斧柯盡爛既歸</hi>
<hi>無復時人庾信詩樵客值圍棋</hi>
　　　寄桐江隠者<hi>明一統志桐江在桐廬縣北三里亦名桐溪</hi>
潮去潮來洲渚春<hi>梁簡文帝詩可憐淮水去來潮韋應物詩暮潮歸去早潮來謝靈運詩欵</hi>
<hi>曲洲渚言鮑照詩風起洲渚寒</hi>山花如繡草如茵<hi>徐陵詩山花臨舞席庾信詩山花焰火然</hi>
<pb n="KR4h0145_WYG_041-22a"/>
<hi>獨異志馬融夢見一林花如錦繡摘花食之及寤見天下文詞無所不知謝萬賦草靡靡以成茵</hi>嚴陵<lb/>
臺下桐江水<hi>後漢書嚴光傳光字子陵少與光武同逰學及光武即位乃變姓名披羊裘釣澤中</hi>
<hi>帝遣使聘之三反而後至除為諫議大夫不屈乃耕于富春山西征記嚴子陵釣臺聲立千仞</hi>解釣鱸<lb/>
魚有幾人<hi>張翰秋風歌吴江水兮鱸魚肥杜甫詩當代論才子如公復幾人</hi>
　　薛逢<lb/>
　　　題黄花驛<hi>名勝志黄花縣唐武徳初置在漢中府鳯縣城北六十里後省入梁泉唐</hi>
　　　　<hi>薛逢有黄花驛詩</hi>
孤戍迢迢蜀路長<hi>杜甫詩日色隠孤戍潘岳詩迢迢逺行客陸機梁甫吟迢迢天路微元稹</hi>
<pb n="KR4h0145_WYG_041-22b"/>
<hi>詩蜀路危於劍謝朓詩霞生川路長</hi>鳥鳴山館客思鄉<hi>詩伐木丁丁鳥鳴嚶嚶江淹詩鳥鳴</hi>
<hi>秋草窮韋應物詩山館夜聴雨後漢書温序傳長子夀夢序曰久客思鄉里王褒詩久客毎思鄉</hi>更看<lb/>
絶頂烟霞外<hi>王褒詩山牕凌絶頂張正見詩桃李雜烟霞隋書王貞傳蕭散烟霞之外</hi>數樹<lb/>
巖花照夕陽<hi>洛陽伽藍記叢樹數株枝葉繁茂王勃詩桂密巖花白隋煬帝詩夕陽如有意偏傍</hi>
<hi>小牕明</hi>
　　薛能<lb/>
　　　折楊栁<lb/>
華清高樹出離宫<hi>雍録天寳六載改温泉宫為華清宫於驪山上治湯井為池臺殿環列山</hi>
<pb n="KR4h0145_WYG_041-23a"/>
<hi>谷顔延之詩囘飈巻高樹庾信詩長藤連格徙高樹帶巢移漢書枚乗傳修治上林雜以離宫班固賦離宫别</hi>
<hi>館三十六所</hi>南陌柔條帶暖風<hi>禇亮詩言是東方騎來尋南陌車魏文帝栁賦柔條阿娜</hi>
<hi>而虵伸左思詩柔條旦夕勁緑葉日夜黄吕氏春秋季秋行春令則暖風至</hi>誰見輕隂是良<lb/>
夜<hi>梁簡文帝詩晝花斜色去夜樹有輕隂蘇武詩芳馨良夜發</hi>瀑泉聲畔月明中<hi>杜甫</hi>
<hi>詩雲門吼瀑泉王維詩泉聲咽危石古子夜歌秋夜良風起天高星月明</hi>
　　項斯<hi>字子遷江東人㑹昌四年進士授丹徒縣尉初為張籍所知楊敬之尤亟稱之</hi>
　　　涇州聴張處士彈琴<hi>元和郡縣志後魏置涇州因水為名大業三年改為</hi>
　　　　<hi>安定郡武徳元年改為涇州明一統志涇州在平凉府城東一百五十里</hi>
<pb n="KR4h0145_WYG_041-23b"/>
邊州獨夜正思鄉<hi>南史沈懷文傳神州舊壤歴代相承異於邊州王粲詩獨夜不能寐攝衣</hi>
<hi>起撫琴謝瞻詩獨夜無物役南史沈炯傳嘗經漢武帝通天臺為表奏之陳已思鄉之意</hi>君又彈琴<lb/>
在客堂<hi>詩蟋蟀在堂嵗聿其莫韓愈詩客堂喜空凉</hi>髣髴不離燈影外<hi>宋玉賦目</hi>
<hi>色髣髴乍若有記劉勰新論其類茍聚雖逺不離郭利正詩九陌連燈影</hi>似聞流水到瀟湘<lb/>
<hi>列子伯牙鼓琴志在流水鍾子期曰善哉洋洋乎若江河江總詩罕有知音者空勞流水聲曹植詩夕宿瀟湘</hi>
<hi>沚陳後主詩我思屬瀟湘</hi>
　　杜荀鶴<lb/>
　　　題新雁<lb/>
<pb n="KR4h0145_WYG_041-24a"/>
暮天新雁起汀洲<hi>王融詩如何將暮天復值西歸日李益詩雁起前軍渡楚辭搴汀洲兮杜</hi>
<hi>若</hi>紅蓼花疎水國秋<hi>爾雅薔虞蓼疏虞蓼即蓼之生水澤者也梁元帝詩花疎有異香宋</hi>
<hi>之問賦長無依兮水國</hi>想得故園今夜月<hi>江總詩故園籬下菊今日為誰開劉孝威詩今</hi>
<hi>夜月輪圓</hi>幾人相憶在江樓<hi>古樂府上有長相憶謝靈運詩繫纜臨江樓</hi>
　　方干<lb/>
　　　東陽道中作<hi>漢書地理志臨淮郡縣東陽</hi>
百花香氣傍行人<hi>虞世南詩照水百花然王昌齡詩西宫夜靜百花香庾信賦夜風吹香氣</hi>
<hi>隨史記李斯傳行人入山林中何遜詩擾擾見行人</hi>花底垂鞭日易曛<hi>杜甫詩退朝花底散</hi>
<pb n="KR4h0145_WYG_041-24b"/>
<hi>李白詩薄暮垂鞭醉酒歸庾肩吾詩林殿日先曛</hi>野火不知寒食節<hi>戰國䇿楚王遊于雲</hi>
<hi>夢野火之起也若雲蜺後漢書王符傳山林不能給野火嵗時記清明前二日謂之寒食王羲之書須臾寒食</hi>
<hi>節</hi>穿林轉壑自燒雲<hi>隋文帝書穿林鳥亂飛綦毋潛詩際夜轉西壑岑參詩山火夜燒雲</hi>
　　崔塗<lb/>
　　　感花<lb/>
繡軛香韉夜不歸<hi>應瑒賦願浮軒于千里兮曜華軛乎天衢開元天寳遺事長安俠少毎至</hi>
<hi>春時結朋聨黨各置矮馬飾以錦韉金絡並轡於花樹下往來劉楨詩極夜不知歸</hi>少年爭惜最<lb/>
紅枝<hi>王僧逹詩少年好馳俠李白詩憶昨東園桃李紅碧枝</hi>東風一陣黄昏雨<hi>爾雅</hi>
<pb n="KR4h0145_WYG_041-25a"/>
<hi>東風謂之谷風楚辭東風飄兮神靈雨淮南子日至於虞淵是曰黄昏古樂府黄昏人定後</hi>又是繁<lb/>
華夢覺時<hi>南史王僧祐傳雅好博古善老莊不尚繁華鮑照詩寒暑在一時繁華及春媚莊子方其</hi>
<hi>夢也不知其夢也覺而後知其夢也李白詩還有夢來時</hi>
　　劉長卿<lb/>
　　　東湖送朱逸人歸<hi>唐書地理志洪州南昌縣南有東湖</hi>
山色湖光併在東<hi>陶潛詩山色日夕佳隂鏗渡湖詩映日動浮光詩三五在東</hi>扁舟<lb/>
歸去有樵風<hi>史記貨殖傳范蠡乗扁舟浮於江湖庾信賦吹落葉之扁舟陶潛詩歸去來山中㑹</hi>
<hi>稽記漢太尉鄭𢎞嘗採薪於白鶴山得一遺箭頃有人覔𢎞還之問所欲𢎞織其神人也曰嘗患若邪溪載薪</hi>
<pb n="KR4h0145_WYG_041-25b"/>
<hi>為難願旦南風暮北風後果然宋之問詩日暮便樵風</hi>莫道野人無外事<hi>劉希夷詩野人</hi>
<hi>何所有滿甕陽春酒西京雜記司馬相如為上林子虚賦意思蕭散不復與外事相關</hi>開田鑿井<lb/>
白雲中<hi>管子人之開田而耕者幾何家南齊書崔祖思傳簡役敦農開田廣稼擊壤歌鑿井而飲耕田</hi>
<hi>而食詩白雲英英張正見詩惟當逺人望知在白雲中</hi>
　　王建<lb/>
　　　江陵道中<lb/>
菱葉參差萍葉重<hi>劉孝威釣竿篇帆舉牽菱葉詩參差荇菜陸雲賦靈岳幽峻長林參差本</hi>
<hi>草浮萍季春始生或云楊花所生一葉經宿即生數葉梁簡文帝詩細萍重疊長</hi>新蒲半折夜<lb/>
<pb n="KR4h0145_WYG_041-26a"/>
來風<hi>謝靈運詩新蒲含紫茸杜甫詩菱荷枯折隨風濤梁簡文帝詩珠簾迎曉日金華拂夜風</hi>江村<lb/>
水落平地出<hi>虞騫詩孤嶺枕江村爾雅汱渾隕墜也注汱渾皆水落貌陳後主詩沙長見水落論</hi>
<hi>語譬如平地</hi>溪畔漁船青草中<hi>杜甫詩分明見溪畔張正見詩分火照漁船左傳野無青</hi>
<hi>草</hi>
　　朱慶餘<lb/>
　　　過耶溪<lb/>
春溪繚繞出無窮<hi>顔真卿詩春水滿長溪謝靈運賦復有水逕繚繞囘員江總碑木密聨綿</hi>
<hi>香泥繚繞</hi>兩岸桃花正好風<hi>庾信詩寒沙兩岸白禮記仲春之月桃始華詩桃之夭夭灼灼</hi>
<pb n="KR4h0145_WYG_041-26b"/>
<hi>其華庾肩吾詩桃花舒玉澗陶潛詩微雨従東來好風與之俱</hi>恰是扁舟堪入處<hi>孟浩然詩</hi>
<hi>扁舟泛湖海</hi>鴛鴦飛起碧流中<hi>詩鴛鴦于飛喬知之詩下有碧流水元稹詩一枝横卧碧</hi>
<hi>流中</hi>
　　杜牧<lb/>
　　　念西遊<lb/>
李白題詩水西寺<hi>名勝志李白有别山僧涇川云何處名僧到水西輿地紀勝水西山去縣</hi>
<hi>三里下臨賞溪即涇溪也林壑深邃有南齊永平中崇慶寺内冇葛洪丹井杜甫詩題詩好細論李白逰水西</hi>
<hi>寺詩天宫水西寺雲錦照東郭</hi>古木囘巖樓閣風<hi>江總詩古木㫁懸蘿水經注或傾岑阻徑</hi>
<pb n="KR4h0145_WYG_041-27a"/>
<hi>或囘巖絶谷爾雅疏臺榭樓閣之異</hi>半醒半醉遊三日<hi>陳後主詩午醉醒來晚庾信詩酒醺</hi>
<hi>人半醉易先甲三日後甲三日史記高祖紀張飲三日</hi>紅白花開山雨中<hi>梁簡文帝詩桃</hi>
<hi>紅李白若朝粧李白詩兩人對酌山花開張正見詩山雨濕苔碑</hi>
　　陸龜蒙<lb/>
　　　繡嶺宫<hi>唐書地理志陜州峽石縣有繡嶺宫</hi>
繡嶺花殘翠倚空<hi>王羲之東堂帖荷華想已殘唐太宗詩驚禽散翠空</hi>碧牕瑶砌<lb/>
舊行宫<hi>杜甫詩碧牕露霜濕元稹詩階蓂附瑶砌吴都賦梁岷有陟方之館行宫之基</hi>閒乗小<lb/>
駟濃陰下<hi>左傳秦伯伐晉晉侯乗小駟鄭入也高適詩孟夏桑葉肥濃隂夾長津元稹詩寒食桐陰</hi>
<pb n="KR4h0145_WYG_041-27b"/>
<hi>下</hi>時舉金鞭半袖風<hi>晉書山簡傳舉鞭向葛疆何如并州兒沈烱詩夾道耀金鞭晉書五</hi>
<hi>行志魏明帝著繡帽披縹紈半袖梁簡文帝詩風吹鳯皇袖</hi>
　　貫休<lb/>
　　　馬上行<lb/>
栁岸花堤夕照紅<hi>謝朓賦栁含色于逺岸馬周詩岸花開且落江淹賦見綵霞之夕照</hi>風<lb/>
清襟袖轡璁瓏<hi>曹植詩清風飄我衣王粲賦向北風而開襟左思賦揮袖風飄陶潛賦顧襟袖</hi>
<hi>以緬邈埤雅瓏玉聲玲瓏也</hi>行人莫訝頻囘首<hi>王粲詩緬彼行人鮮克弗留唐太宗詩囘</hi>
<hi>首長安道</hi>家在凝嵐一㸃中<hi>盧綸詩家在夢中何日到李徳裕詩餘景澹將夕凝嵐輕欲收</hi>
<pb n="KR4h0145_WYG_041-28a"/>
<hi>錢起詩孤烟一㸃緑溪湄</hi>
　　陸龜蒙<lb/>
　　　懐錫山藥名離合<lb/>
鶴伴前溪栽白杏<hi>郎士元詩尋常適意釣前溪本草衍義白杏熟時色青白或微黄味甘淡</hi>
<hi>而不酢</hi>人來洞口寫枯松<hi>岑參詩喜見故人來庾信枯樹賦横洞口而欹卧皇甫曽詩山</hi>
<hi>路倒枯松</hi>蘿深境靜日欲落<hi>儲先羲詩澗淨緑蘿深孟郊詩冷然諸境靜王維詩清歌邀落</hi>
<hi>日</hi>石上未眠聞曉鐘<hi>杜甫詩請看石上藤蘿月孔徳紹詩臨風聴曉鐘</hi>
　　杜牧<lb/>
<pb n="KR4h0145_WYG_041-28b"/>
　　　江<lb/>
楚鄉寒食橘花時<hi>宋之問詩晚泊投楚鄉徐陵書歸雁銜蘆多經寒食齊民要術異物志曰</hi>
<hi>橘樹白花而赤實梁簡文帝詩城風泛橘花</hi>野渡臨風駐綵旗<hi>李嘉祐詩緑楊垂野渡江</hi>
<hi>淹詩臨風黙含情東觀漢紀段熲為并州刺史曲蓋綵旗</hi>草色連雲人去住<hi>江淹詩草色歛</hi>
<hi>窮水木葉變吴川潘岳賦序高閣連雲杜甫詩去住彼此無消息</hi>水紋如縠燕參差<hi>韓愈</hi>
<hi>詩水紋浮枕簟錢起詩縠紋江水縣前流詩燕燕于飛差池其羽陸倕賦弄差池之春燕沈約詩趙帶飛參差</hi>
　　許渾<lb/>
　　　守風淮隂<lb/>
<pb n="KR4h0145_WYG_041-29a"/>
遥見江隂夜漁客<hi>鮑照詩延頸望江隂水經注宓子賤治單父孔子使巫馬期觀焉見夜漁</hi>
<hi>者問曰子得魚輒放何也謝朓詩良宰勗夜漁</hi>因思江口釣魚時<hi>張説詩舊館分江口莊子</hi>
<hi>旦旦而釣期年不得魚列仙傳陵陽子明者釣鄉人也好釣魚于延溪</hi>一潭明月萬株栁<lb/>
<hi>岑參詩光揺一潭碎古詩明月皎夜光舊唐書裴度傳于午橋創别墅花木萬株</hi>自去自來人<lb/>
不知<hi>杜甫詩自去自來梁上燕崔顥詩若問傍人那得知</hi>
　　李羣玉<lb/>
　　　寄友<lb/>
野水晴山雪後時<hi>管子食野草飲野水庾信詩山晴雲倒迴梁簡文帝詩雪後桂枝殘</hi>獨<lb/>
<pb n="KR4h0145_WYG_041-29b"/>
行邨落更相思<hi>詩獨行睘睘史記聶政傳獨行仗劍至韓又所居成聚注聚謂邨落也古詩著</hi>
<hi>以長相思縁以結不解</hi>無因一向溪頭醉<hi>古詩還思故鄉里欲歸道無因王績詩歸來南</hi>
<hi>陌上更坐北溪頭</hi>處處寒香映酒旗<hi>戴叔倫詩老圃寒香别冇秋張載賦擬酒旗于𤣥象</hi>
<hi>白居易詩紅板江橋青酒旗</hi>
　　唐彦謙<lb/>
　　　賀李昌時禁苑新命<lb/>
振鷺翔鸞集禁闈<hi>詩振振鷺鷺于飛後漢書蔡邕傳鴻漸盈階振鷺充庭孫綽賦覿翔鸞之</hi>
<hi>裔裔范泰詩神鸞棲高梧爰翔雲漢際後漢書周舉傳在禁闈有密静之風應璩書入侍華幄出典禁闈</hi>玉<lb/>
<pb n="KR4h0145_WYG_041-30a"/>
堂珠樹瑩風儀<hi>史記武帝紀奉液池南有玉堂夢溪筆談唐翰林院在禁中乃人主燕居之所</hi>
<hi>玉堂承明金鑾殿皆在其中山海經三珠樹在厭火北赤水上其樹如柏葉皆為珠唐書王勃傳初勔劇勃皆</hi>
<hi>著才名故杜易簡稱三珠樹王儉文風儀與秋月齊明音徽與春雲等潤</hi>不知新到靈和殿<lb/>
張緒何如栁一枝<hi>南史張緒傳劉悛之為益州刺史獻蜀栁數株狀若絲縷武帝植於太昌</hi>
<hi>靈和殿前常玩賞咨嗟曰此栁風流可愛似張緒當年時</hi>
　　張蠙<lb/>
　　　龜山寺晚望<lb/>
四面湖光絶路岐<hi>江總詩海樹一邊出雲山四面通淮南子楊朱見路岐而泣為其可以南</hi>
<pb n="KR4h0145_WYG_041-30b"/>
<hi>可以北梁簡文帝詩行行異沂海依依别路岐</hi>鸊鵜飛處暮鐘時<hi>方言野鳬其小而好沒水</hi>
<hi>中者南楚謂之鸊鵜杜甫詩騎馬行春徑衣冠起暮鐘</hi>漁舟不用懸帆席<hi>顔氏家訓伍貟</hi>
<hi>之托漁舟季布之入廣栁謝靈運詩揚帆採石華挂席拾海月</hi>歸去乗風插栁枝<hi>陶潛歸去</hi>
<hi>來辭歸去來兮田園將蕪胡不歸南史宗慤傳願乗長風破萬里浪古樂府上馬不執鞭反拗楊栁枝</hi>
　　徐寅<hi>字昭夢甫田人登乾寧進士第授祕書省正字歸隠延夀溪著有探龍釣磯二集</hi>
　　　初夏戲題<lb/>
長養薫風拂曉吹<hi>太公金匱六月天務覆施地務長養詩飄風自南箋迴風従長養之方入</hi>
<hi>之吕氏春秋風有八等炎風滔風熏風巨風凄風飂風厲風寒風武后詩莫待曉風吹</hi>漸開荷芰<lb/>
<pb n="KR4h0145_WYG_041-31a"/>
落薔薇<hi>陸厥詩荷芰始參差白居易詩岸落薔薇水浸莎</hi>青蟲也學莊周夢化<lb/>
作南園蛺蝶飛<hi>爾雅翼蝶物之善化者今菜中青蟲當春時行縁屋壁或草木上以絲自固一</hi>
<hi>夕視之有圭角六七日其背罅裂蜕為蝶出矣莊子昔者莊周夢為蝴蝶栩栩然蝴蝶也俄而覺則蘧蘧然周</hi>
<hi>也不知周之夢為蝴蝶與蝴蝶之夢為周與張協詩蝴蝶飛南園</hi>
　　李賀<lb/>
　　　南園<lb/>
春水初生乳燕飛<hi>陶潛詩春水滿四澤鮑照詩乳燕逐草蟲詩燕燕于飛差池其羽</hi>黄<lb/>
蜂小尾撲花歸<hi>鮑照詩巢蜂拾花萼爾雅翼蜂一日兩出其出採花取花鬚上粉置兩髀或採</hi>
<pb n="KR4h0145_WYG_041-31b"/>
<hi>無所得經宿花中不敢歸</hi>窻含逺色通書幌<hi>庾肩吾詩窻含度水風薛道衡詩高天澄逺色</hi>
<hi>梁簡文帝書特設書幌乍置筆牀梁元帝賦乃息書幌之勞以命北園之駕</hi>魚擁香鈎近石<lb/>
磯<hi>吕氏春秋善釣者出魚乎千仞之下餌香也拾遺記以香金為鈎錢起詩奔流翻石磯</hi>
　　吉師老<hi>爵里無考</hi>
　　　鴛鴦<lb/>
江島濛濛烟靄微<hi>岑參詩誰念在江島何遜詩濛濛夕烟起顔延之文晨烟暮靄宋之問詩</hi>
<hi>江空潭靄微</hi>緑蕪深處刷毛衣<hi>王維詩平蕪緑兮千里宋之間詩白鷴愁暮刷毛衣</hi>渡<lb/>
頭驚起一雙去<hi>梁簡文帝鳥栖曲採蓮渡頭擬黄河祖珽詩白鷴乍驚起杜牧詩驚起鴛鴦豈</hi>
<pb n="KR4h0145_WYG_041-32a"/>
<hi>無恨一雙飛去却囘頭</hi>飛上文君舊錦機<hi>史記司馬相如傳臨卭卓王孫有女文君好音</hi>
<hi>相如以琴心挑之夜奔相如温庭筠詩文君織得春機紅梁元帝鴛鴦賦文連新錦之機</hi>
　　唐彦謙<lb/>
　　　野竹<lb/>
蝶戀晚花終不去<hi>司空曙詩戀花同野蝶何遜詩幽蝶弄晚花李白詩白鷗閒不去</hi>鷗<lb/>
逢春水固難飛<hi>孟浩然詩離家復水宿相伴賴沙鷗杜甫詩舍南舍北皆春水但見羣鷗日日</hi>
<hi>來劉長卿詩月明見潮上江靜覺鷗飛</hi>野人心地都無著<hi>王李友詩野人宿在人家少李</hi>
<hi>頎詩頓令心地欲皈依劉長卿詩羣動心有營孤雲意無著</hi>伴蝶隨鷗亦不歸<hi>孟浩然詩</hi>
<pb n="KR4h0145_WYG_041-32b"/>
<hi>且隨波上鷗詩式微式微胡不歸</hi>
　　韋莊<lb/>
　　　稻田<lb/>
緑波春浪滿平陂<hi>曹植賦遂乃背通谷對緑波藉文茵翳春華劉禹錫詩無奈晚來時清淮</hi>
<hi>春浪軟鄭畋詩花實接平陂</hi>極目連雲䆉稏肥<hi>王粲賦平原逺而極目兮蔽荆山之高岑</hi>
<hi>庾肩吾詩棧閣自連雲杜牧詩䆉稏百頃田西風吹半横</hi>更被鷺鷀千㸃雪<hi>杜甫詩一行白</hi>
<hi>鷺上青天岑參詩閒卧對鸕鷀李白五雲歌瑶臺雪花數千㸃</hi>破烟來入畫屏飛<hi>虞世南詩</hi>
<hi>飛來雙白鶴奮翼逺凌烟江淹賦曲帳畫屏素女綵扇</hi>
<pb n="KR4h0145_WYG_041-33a"/>
　　無名氏<lb/>
　　　粉箋題詩<lb/>
三月江南花滿枝<hi>蕭慤詩三月春風已復流丘遲書暮春三月江南草長雜花生樹羣鶯亂</hi>
<hi>飛爾雅江南曰揚州劉孝威詩猶見動花枝沈約詩流鶯復滿枝</hi>風輕簾幙燕爭飛<hi>梁簡</hi>
<hi>文帝詩今與夕風輕劉孝威詩徒想御風輕釋名簾㢘也自鄣蔽為亷恥也又幙幙絡也隋煬帝詩窺簷燕爭</hi>
<hi>入梁簡文帝詩新燕向窻飛</hi>遊人休惜夜秉燭<hi>沈約樂府旅遊媚年春年春媚遊人魏文</hi>
<hi>帝書年益過往何可攀援古人秉燭夜逰良有以也古詩何不秉燭逰</hi>楊栁陰濃春欲歸<lb/>
<hi>古樂府暫出白門前楊栁可藏烏梁簡文帝詩葉濃知栁密庾信賦宜春苑中春已歸</hi>
<pb n="KR4h0145_WYG_041-33b"/>
　　杜甫<lb/>
　　　解悶<lb/>
草閣柴扉星散居<hi>説苑繩樞草舍聊庇風雨范雲詩冇客欵柴扉劉琨書翕爾雲合忽復星</hi>
<hi>散</hi>浪翻江黒雨飛初<hi>駱賓王詩驚風湍浪翻謝朓詩朔風吹飛雨蕭條江上來</hi>山禽<lb/>
引子哺紅果<hi>張正見詩夏户響山禽易林鳥鳴呼子哺以酒脯李嶠詩樹紅山果熟</hi>溪友<lb/>
得錢留白魚<hi>東觀漢紀趙勤従人貸錢或曰汝起拜即與勤曰拜汝得錢非義終不拜水經注聖</hi>
<hi>水有白魚出穴數日而返人有採捕食之者美珍奇味</hi>
　　裴夷直<lb/>
<pb n="KR4h0145_WYG_041-34a"/>
　　　晚凉<lb/>
簷前蔽日多高樹<hi>江淹詩簷前還燕拂後漢書丁鴻傳干霄蔽日之木陸雲詩雞鳴高樹巔</hi>
竹下添池有小渠<hi>晉書王徽之傳吴中一士大夫家有好竹徽之欲觀之竞造竹下諷咏良</hi>
<hi>久魏收詩添池曲岸平王勃詩平隄夾小渠</hi>山客野僧歸去後<hi>王維詩鳥啼山客猶眠張</hi>
<hi>籍詩居貧多見野僧招陶潛詩歸去來山中</hi>晚凉移案獨臨書<hi>駱賓王詩全螢照晚凉張</hi>
<hi>籍詩閒對臨書案</hi>
　　薛能<lb/>
　　　折楊栁<lb/>
<pb n="KR4h0145_WYG_041-34b"/>
牕外齊垂旭日初<hi>張正見詩三陽弱栁垂詩旭日始旦許景先折栁篇春樓初日照南隅柔</hi>
<hi>條垂緑掃金鋪</hi>樓邊輕暖好風徐<hi>梁元帝詩楊栁非花樹依樓自覺春左思詩輕粧喜樓邊</hi>
<hi>魏文帝栁賦景風扇而増暖陶潛詩好風與之俱</hi>游人莫道栽無益<hi>沈約翫庭栁詩逰人</hi>
<hi>未應去為此還故鄉書不作無益害有益功乃成</hi>桃李清隂却不如<hi>詩華如桃李楊汝士</hi>
<hi>詩桃李清陰在鯉庭楊憑詩江岸梅花雪不如</hi>
　　獨孤及<lb/>
　　　垂花塢醉後戲題<hi>并序</hi>
　　莊周臺南十許步有丘一成<hi>明一統志莊周臺在開元寺後亦名逍遥</hi>
<pb n="KR4h0145_WYG_041-35a"/>
　　<hi>臺唐刺史梁延嗣所築仍置祠刻像于其上廣雅小陵曰丘爾雅丘一成為敦丘左傳有田一成注</hi>
　　<hi>方十里曰成</hi>上有樛藤垂花<hi>名勝志逍遥臺南冇樛藤二株東西相向垂花甚盛</hi>
　　<hi>刺史獨孤及甚愛之命曰垂花塢</hi>而蔓草荒之且隔大溝路不可<lb/>
　　陟道士張太和伐薪為堰封土以壅澮<hi>正韻堰壅水也釋名</hi>
　　<hi>水注溝曰澮</hi>余亦命雉氏治蕪穢而剗宿莽<hi>周禮秋官司冦薙氏</hi>
　　<hi>掌殺草</hi>遂闢為登賦之位位廣二席席間足以函尊<lb/>
　　酒二簋<hi>漢書藝文志登高能賦可以為大夫易尊酒簋二用缶納約自牖又二簋可用享</hi>
　　三月戊子及羣英由堰而升焉諸花倒垂下拂杯<lb/>
<pb n="KR4h0145_WYG_041-35b"/>
　　案紫葩縭縰如釵如旒衆君子瞻弄之不足故秉<lb/>
　　燭進酒<hi>李白宴桃李園序古人秉燭夜逰良有以也</hi>以繼落日欲稱醉<lb/>
　　而不能也因命其地曰垂花塢堰曰縁花堰亦飾<lb/>
　　之以詩云<lb/>
紫蔓青條拂酒壺<hi>杜審言詩牽風紫蔓長張翰詩青條若總翠詩清酒百壺庾信詩開君一</hi>
<hi>壺酒細酌對春風</hi>落花時與竹風俱<hi>庾信賦落花與芝葢同飛隋煬帝詩䬃灑林花落劉</hi>
<hi>孝先詩竹風聲若雨陶潛詩好風與之俱</hi>歸時自負花前醉<hi>盧思道採蓮曲菱歌惜不唱須</hi>
<hi>待暝歸時後漢書梁竦傳自負其才薛道衡詩思發在花前</hi>笑向鯈魚問樂無<hi>山海經芘</hi>
<pb n="KR4h0145_WYG_041-36a"/>
<hi>湖之水中多鯈魚食之可以忘憂莊子莊子與惠子逰于濠梁之上莊子曰鯈魚出㳺従容是魚樂也惠子曰</hi>
<hi>子非魚安知魚之樂莊子曰子非我安知我不知魚之樂</hi>
　　顧况<lb/>
　　　宫詞<lb/>
禁栁烟中聞曉烏<hi>南史張緒傳劉悛之為益州獻蜀栁數株武帝以植于靈和殿前李白詩</hi>
<hi>緑栁結烟垂裊風吴均詩千門萬戸不知曙唯聞啞啞城上烏康孟咏日詩金烏升曉氣</hi>風吹玉漏<lb/>
盡銅壺<hi>梁昭明太子詩靡靡祥風吹宗楚客詩玉漏與年長崔液詩玉漏銀壺且莫催獨㫁夜漏盡鼓</hi>
<hi>鳴則起晝漏盡鐘鳴則息</hi>内官先向蓬萊殿<hi>國語内官不過九御魏志后妃傳序漢志内宮</hi>
<pb n="KR4h0145_WYG_041-36b"/>
<hi>十有四等雍録大明宫含元殿北為宣政宣政之北為紫宸其北為蓬萊殿</hi>金合開香瀉御<lb/>
爐<hi>吴均詩博山爐中百和香李庾賦傳全爐之御烟</hi>
　　韓愈<lb/>
　　　蒲萄<lb/>
新莖未徧半猶枯<hi>潘岳賦初莖蔚其曜新抱朴子一條之枯無損繁林之蓊藹</hi>高架<lb/>
支離倒復扶<hi>齊民要術蒲萄蔓延性縁不能自舉作架以承之葉密隂厚可以避熱左思賦朱桷</hi>
<hi>森布而支離曹冋文枝葉相扶</hi>若欲滿盤堆馬乳<hi>北齊書李元忠傳元忠貢世宗蒲萄一盤</hi>
<hi>世宗報以百縑蜀本圖經本草蒲萄子紫白二色又有似馬乳者</hi>莫辭添竹引龍鬚<hi>南史</hi>
<pb n="KR4h0145_WYG_041-37a"/>
<hi>徐伯珍傳九巖山後漢龍丘萇隠處也山多龍鬚檉柏望之五采伯珍移居之</hi>
　　張祜<lb/>
　　　櫻桃<lb/>
石榴未拆梅猶小<hi>曹植詩石榴植前庭緑葉揺縹青夏侯湛賦覽華圃之嘉樹兮羨石榴之</hi>
<hi>奇生王維詩夕雨紅榴拆</hi>愛此山花四五株<hi>韋應物詩清晨止亭下獨愛此幽篁徐陵詩山</hi>
<hi>花臨舞席庾信詩山花焰火然齊書祥瑞志永明八年巴陵郡樹連理四株江總賦垂楊五株</hi>斜日庭<lb/>
前風裊裊<hi>梁簡文帝詩斜日晚駸駸范雲詩乃鑒長林曲有浚廣庭前徐伯陽詩圓籠裊裊挂青絲</hi>
碧油千片漏紅珠<hi>元稹詩窻紙碧油糊白居易詩千片赤英霞爛爛又櫻桃子綴小紅珠</hi>
<pb n="KR4h0145_WYG_041-37b"/>
　　李商隠<lb/>
　　　雞<lb/>
稻粱猶足活諸雛<hi>詩黍稷稻粱杜甫詩君看隨楊雁各有稻粱謀方言爵子及雞雛皆謂之</hi>
<hi>
                        <graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>
                    </hi>妬敵專場好自娱<hi>劉孝威鬬雞篇丹雞翠翼張妒敵得專場應瑒鬬雞詩專場驅衆敵</hi>
<hi>剛捷逸等羣潘岳賦且逰釣以自娱</hi>可要五更驚曉夢<hi>漢宮儀夜漏起中黄門持五更甲夜</hi>
<hi>畢傳乙乙夜畢傳丙丙夜畢傳丁丁夜畢傳戊戊夜畢是為五更梁簡文帝文法雷驚夢慧日暉朝</hi>不辭<lb/>
風雪為陽烏<hi>古詩前日風雪中故人従此去春秋元命苞日中有三足烏者陽精也春秋説題辭</hi>
<hi>雞為積陽南方之象火陽精日炎上故陽出雞鳴以類感也注離為日積陽之象也日將出預喜於類見而鳴</hi>
<pb n="KR4h0145_WYG_041-38a"/>
<hi>也梁簡文帝詩迴扇避陽烏庾肩吾詩陽烏一展翅千里定非虚</hi>
　　薛濤<hi>字洪度長安良家女隨父宦流落蜀中遂入樂籍辨慧工詩冇林下風致韋臯鎮蜀召令</hi>
　　　<hi>侍酒賦詩稱為女校書出入幕府暮年屏居浣花溪著女冠服好製松花小箋時號薛濤箋</hi>
　　　酬雍才貽巴峽圖<hi>一統志四川重慶府巴縣周巴子國秦置巴郡輿地志巴</hi>
　　　　<hi>陵楚地有三峽水經注漁者歌曰巴東三峽巫峽長</hi>
千疊雲峯萬頃湖<hi>杜甫詩雲山千萬疊鮑照詩霽旦見雲峯岑參詩澄湖萬頃深見底水經</hi>
<hi>注江之左岸溪水伏流内通南浦故縣陂湖其地平曠有湖澤中有菱芡鯽雁不異外江凡此等物皆入峽所</hi>
<hi>無</hi>白波分去繞荆吴<hi>莊子白波若山水經注白波奮流自成潭渚漢書諸侯王表東帶江</hi>
<pb n="KR4h0145_WYG_041-38b"/>
<hi>湖薄㑹稽為荆吴</hi>感君識我枕流意<hi>張籍詩感君綢繆意世説孫子荆語王武子當枕石</hi>
<hi>潄流誤曰潄石枕流王曰流可枕石可潄乎孫曰所以枕流欲洗其耳所以潄石欲礪其齒</hi>重示瞿<lb/>
塘峽口圖<hi>水經注峽中有瞿塘黄龍二峽夏水迴復沿泝所忌寰宇記瞿塘在䕫州東一里連崖千</hi>
<hi>丈奔流電激舟人為之恐懼</hi>
　　楊巨源<lb/>
　　　灞岸栁<hi>水經注灞水左合滻水歴白鹿原東即灞川之西故芷陽矣三輔黄圖灞水出</hi>
　　　　<hi>藍田谷西北入渭又霸橋在長安東漢人送客至此橋折栁贈别</hi>
楊栁含烟灞岸春<hi>詩楊栁依依梁武帝詩君如東扶景妾似西栁烟梁元帝賦登樓一望惟</hi>
<pb n="KR4h0145_WYG_041-39a"/>
<hi>見逺樹含烟</hi>年年攀折為行人<hi>江總詩無奈年年别古詩攀條折其榮樂府都䕶三年不</hi>
<hi>歸折盡江邊楊栁江淹詩行人咸息駕何遜詩寂寂行人疎</hi>好風儻借低枝便<hi>陶潛詩微</hi>
<hi>雨従東來好風與之俱北山移文乍低枝而掃迹</hi>莫遣青絲掃路塵<hi>王褒詩岸栁被青絲</hi>
<hi>潘岳賦甸師清畿野廬掃路唐太宗詩舞接花間燕歌迎鳥路塵</hi>
　　　城東早春<lb/>
詩家清景在新春<hi>杜甫詩吾人詩家秀博采世上名李白詩清景南樓夜風流在武昌王褒</hi>
<hi>詩細栁發新春</hi>緑栁纔黄半未匀<hi>孫綽詩縹片映流緑栁䕃坂謝靈運詩原隰荑緑栁墟囿</hi>
<hi>散紅桃張説詩拂黄先變栁</hi>若待上林花似錦<hi>漢書東方朔傳上使吾丘夀王舉籍阿城</hi>
<pb n="KR4h0145_WYG_041-39b"/>
<hi>以南盩厔以東宜春以西欲除以為上林苑屬之南山李爽詩春至花如錦</hi>出門俱是看花<lb/>
人<hi>易出門交有功江逌詩出門誰氏子何遜詩對影獨含笑看花時轉側</hi>
　　鮑溶<lb/>
　　　漢宫詞<lb/>
月映東牕似玉輪<hi>謝靈運詩亭亭曉月映陶潛詩有酒有酒閒飲東牕駱賓王詩玉輪涵地</hi>
<hi>開劍匣連星起</hi>未央前殿絶聲塵<hi>雍録翼奉曰孝文時未央宫無高門麒麟之殿獨有前殿</hi>
<hi>曲臺漸臺温室承明耳梁簡文帝詩喧塵是時息曹植七啟飛聲激塵</hi>宫槐花落西風起<lb/>
<hi>爾雅守宫槐葉晝聶宵炕庾肩吾詩井梧生未合宫槐巻復稀宋子侯詩纎手折其枝花落何飄颺梁元帝纂</hi>
<pb n="KR4h0145_WYG_041-40a"/>
<hi>要西風曰泰風</hi>鸚鵡驚寒夜喚人<hi>禮記鸚鵡能言不離飛鳥王勃序雁陣驚寒</hi>
　　施肩吾<hi>字希聖洪州人元和十年登第隠洪州之西山為詩奇麗</hi>
　　　春日飡霞閣<lb/>
灑水初晴物候新<hi>陸機演連珠臣聞因雲灑潤則芬澤易流潘岳賦微雨新晴六合清朗楊</hi>
<hi>炯序平看日月唐都之物候可知</hi>飡霞閣上最宜春<hi>列仙傳贊子輿拔俗飡霞飲露顔延</hi>
<hi>之詩中散不偶世本自飡霞人荆楚嵗時記立春日剪綵為燕戴之貼宜春字傅咸賦著宜春之嘉祉</hi>山<lb/>
花四面風吹入<hi>徐陵詩山花臨舞席水影照歌牀謝朓詩四面動清風詩籜兮籜兮風其吹女</hi>
<hi>庾信詩落花何假拂風吹㑹併來</hi>為我鋪牀作錦茵<hi>朱超詩藁濕鋪牀冷開元天寳遺事</hi>
<pb n="KR4h0145_WYG_041-40b"/>
<hi>學士許慎宴花圃未嘗具幄設坐使童僕聚落花鋪坐下曰吾自有花茵杜甫詩後來鞍馬何逡巡當軒下馬</hi>
<hi>入錦茵</hi>
　　雍陶<lb/>
　　　春詠<lb/>
風惱花枝不耐頻<hi>梁簡文帝詩風散花兮傳馨香劉孝威詩隔牆花半隠猶見動花枝謝朓</hi>
<hi>詩花枝聚如雪</hi>等閒飛落易愁人<hi>張謂詩心中萬事如等閒李孝貞詩羞見落花飛梁簡文</hi>
<hi>帝賦裁紅㸃翠愁人心</hi>殷勤最是章臺栁<hi>徐陵詩此日乍殷勤漢書張敞走馬章臺街事</hi>
<hi>文類聚張敞走馬街有栁唐時謂之章臺栁</hi>一樹千條管帶春<hi>賀知章詠栁詩碧玉裝成</hi>
<pb n="KR4h0145_WYG_041-41a"/>
<hi>一樹高萬條垂下緑絲縧沈佺期詩楊栁千條花欲綻</hi>
　　李羣玉<lb/>
　　　書院二小松<lb/>
一雙幽色出凡塵<hi>杜甫詠松詩幽色幸秀拔孔稚圭北山移文耿介絶俗之標蕭灑出塵之</hi>
<hi>想</hi>數粒秋烟二尺鱗<hi>李賀五粒小松歌虵子虵孫鱗蜿蜒新香幾粒洪崖飯盧照隣詩長</hi>
<hi>薄秋烟起</hi>従此靜牕聞細韻<hi>韓翃詩綺牕夜閉玉堂靜陸機演連珠赴曲之音洪細入韻</hi>
琴聲長伴讀書人<hi>劉孝綽詩好聴雅琴聲庾信詩琴聲徧屋裡白居易詩共琴為老伴劉禹</hi>
<hi>錫詩却為精舍讀書人</hi>
<pb n="KR4h0145_WYG_041-41b"/>
　　胡釘鉸<hi>雲溪友議鄭曲有胡生者家貧落魄為釘鉸之業但遇甘果茶醖輒祭列禦冦以求</hi>
　　　<hi>聰悟歴稔忽夢一人劃開其腹將書一副置之覺而吟詠綺美不由師授</hi>
　　　小兒垂釣<lb/>
蓬頭稚子學垂綸<hi>庾信賦蓬頭王霸之子陶潛歸去來辭稚子候門庾信詩垂綸在渭川</hi>
倒坐莓苔草映身<hi>杜甫詩隨意坐莓苔孫綽賦踐莓苔之滑石</hi>路人借問遥<lb/>
招手<hi>蘇武詩誰為行路人占雜歌謡辭借問行人歸不歸詩招招舟子箋以手曰招王季友詩再三招手</hi>
<hi>起來遲</hi>恐畏魚驚不應人<hi>虞世南詩恐畏無人識何遜詩水淺見魚驚漢書齊武王縯傳</hi>
<hi>伯升笑而不應韓愈詩問我我不應</hi>
<pb n="KR4h0145_WYG_041-42a"/>
　　孫魴<hi>字伯魚南昌人従鄭谷為詩頗得鄭體事吴為宗正郎與沈彬李建勲友善</hi>
　　　楊栁枝詞<lb/>
靈和風暖太昌春<hi>南史張緒傳劉悛為益州獻蜀栁數株枝條甚長狀若絲縷武帝以植于</hi>
<hi>太昌靈和殿前曰此楊栁風流可愛似張緒當年時鮑照詩風暖凌開</hi>舞線揺絲向昔人<lb/>
<hi>范雲詩春風栁線長王褒詩岸栁被青絲王羲之蘭亭序毎覽昔人興感之由</hi>何似曉來江雨<lb/>
後<hi>世說白雪紛紛何所似宋之問詩江雨入庭飛王維詩空山新雨後</hi>一行如畫隔遥津<lb/>
<hi>錢起詩憐君綴一行李白詩江城如畫裏</hi>
　　郎士元<lb/>
<pb n="KR4h0145_WYG_041-42b"/>
　　　贈強山人<lb/>
或棹輕舟或杖藜<hi>陶潛歸去來辭或命巾車或棹孤舟戰國䇿乗夏水浮輕舟史記畱侯世</hi>
<hi>家注黄石公鬚眉皆白杖丹藜履赤舄</hi>尋常適意釣前溪<hi>晉書文士張翰傳人生貴適意</hi>
<hi>爾傅休奕賦和神適意李白詩閒垂一溪釣房篆詩前溪流碧水後渚映青天</hi>草堂竹逕在何<lb/>
處<hi>北山移文鍾山之英草堂之靈梁昭明太子啟追凉竹逕徐陵詩竹逕䝉蘢巧</hi>落日孤烟寒<lb/>
渚西<hi>謝靈運賦望新晴于落日范雲詩天末孤烟起鮑照賦立菰蒲之寒渚謝朓詩寒渚夜蒼蒼</hi>
　　陳羽<lb/>
　　　過櫟陽山谿<hi>名勝志臨潼縣櫟陽舊城在縣北五十里</hi>
<pb n="KR4h0145_WYG_041-43a"/>
衆草穿沙芳色齊<hi>陶潛詩青松在東園衆草沒其姿杜甫詩映竹水穿沙儲光羲詩碧雲暗</hi>
<hi>雨來舊原芳色變楊凝詩暄風草色齊</hi>踏莎行草過春溪<hi>漢書司馬相如傳薜莎青蘋注</hi>
<hi>莎即今青莎草顔真卿詩春水滿長溪</hi>閒雲相引上山去<hi>李白詩心與浮雲閒江總詩山</hi>
<hi>雲四面通張説頌千旗雲引何遜詩家本青山下好上青山上</hi>人到山頭雲却低<hi>晉樂府相</hi>
<hi>待三山頭庾信詩雲隂歛向低</hi>
　　王建<lb/>
　　　野池<lb/>
野池水滿連秋隄<hi>杜甫詩野池蓮欲紅陶潛詩春水滿四澤唐書地理志江州潯陽東有秋</hi>
<pb n="KR4h0145_WYG_041-43b"/>
<hi>水隄</hi>菱花結實蒲葉齊<hi>司馬相如賦外發芙蓉菱花曹植七啟採菱花擢水蘋杜甫詩雨露</hi>
<hi>之所濡甘苦齊結實石貫賦杏花毓樹蒲葉抽叢曹鄴詩菖蒲葉葉齊</hi>川口雨晴風復止<lb/>
<hi>王維詩前臨大川口豁達來長風潘岳賦微雨新晴六合清朗宋玉賦風止雨霽雲無處所</hi>蜻蜓上<lb/>
下魚東西<hi>杜甫詩無數蜻蜓齊上下九思走鬯㒺兮魚東西</hi>
　　鮑溶<lb/>
　　　答客<lb/>
竹間深路馬驚嘶<hi>陳書馬樞傳乃於竹林間自營茅茨而居劉昚虚詩深路入古寺左傳慶</hi>
<hi>氏之馬善驚李嶠詩征馬路傍嘶</hi>獨入蓬門半似迷<hi>徐陵文爭造蓬門顔延之詩窘步懼</hi>
<pb n="KR4h0145_WYG_041-44a"/>
<hi>先迷</hi>勞問圃人終嵗事<hi>唐書百官志通事舍人掌承令勞問謝靈運賦詔微臣以勞問論語</hi>
<hi>請學為圃管子農夫終嵗之作不足以自食也魏志司馬芝傳夫農民之事田自正月耕種芸鋤條桑耕熯種</hi>
<hi>麥刈穫築場十月乃畢以是終嵗無日不為農事也</hi>桔橰聲裡雨春畦<hi>莊子子獨不見夫桔</hi>
<hi>橰者乎引之則俯舍之則仰彼人之所引非引人也王維詩林端舉桔橰吴融詩疊猿聲裡獨之官鮑照詩春</hi>
<hi>畦及耘藝鄭谷詩披雨剪春畦</hi>
　　方干<lb/>
　　　題畫建溪圖<hi>一統志建寜府城東有東溪一名建溪流至府城西南與西溪合經</hi>
　　　　<hi>延平抵福州入海</hi>
<pb n="KR4h0145_WYG_041-44b"/>
六幅輕綃畫建溪<hi>杜荀鶴詩唯將六幅絹寫得九華山漢書元帝紀罷齊三服官注李斐曰</hi>
<hi>齊三服官獻輕綃為夏服師古曰輕綃今之輕<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也</hi>刺桐花下路高低<hi>爾雅翼刺桐出泉州</hi>
<hi>花先葉後則五穀熟李郢詩刺桐花下莫淹畱楊侃賦屈曲溝畎高低稻畦</hi>分明記得經行<lb/>
處<hi>杜甫詩常時任顯晦秋至最分明劉商曲山川路長誰記得劉禹錫詩一路徑行處莓苔見履痕</hi>祇<lb/>
欠猿聲與鳥啼<hi>梁元帝詩寒夜猿聲徹劉禹錫詩莫怕猿聲發建溪庾信詩春山百鳥啼</hi>
　　徐彦伯<lb/>
　　　從宴桃花園<lb/>
源水叢花無數開<hi>陶潛桃花源記林盡水源便得一山丘遲詩叢花未隠雀江總詩叢花霽</hi>
<pb n="KR4h0145_WYG_041-45a"/>
<hi>後發沈約詩開花已匝樹</hi>丹跗紅萼間青梅<hi>廣韻草木房為柎釋文柎亦作跗謝靈運詩山</hi>
<hi>桃發紅萼鮑照白紵曲含桃紅萼蘭紫芽</hi>從今結子三千嵗<hi>漢武内傳七月七日王母來上</hi>
<hi>殿以盤盛桃七枚帝食之甘美母曰此桃三千年一結實</hi>預喜仙逰復摘來<hi>宋之問詩仙逰</hi>
<hi>實壯哉</hi>
　　劉商<lb/>
　　　題潘師房<lb/>
渡水傍山尋絶壁<hi>庾信賦託蘆中而渡水南史謝靈運傳靈運始寧縣冇故宅及墅傍山帶</hi>
<hi>江盡幽居之美謝靈運詩晨䇿尋絶壁</hi>白雲飛處洞門開<hi>莊子乗彼白雲至于帝鄉宋之</hi>
<pb n="KR4h0145_WYG_041-45b"/>
<hi>問詩離筵數處白雲飛左思賦高闈有閌洞門方軌</hi>仙人來往行無跡<hi>神仙傳廣成子者古</hi>
<hi>之仙人居崆峒山石室中劉希夷詩仙人不可見江淹詩往來盡仙靈梁宣帝賦衢無行跡</hi>石徑春<lb/>
風長緑苔<hi>孔稚圭北山移文石徑荒凉徒延佇謝朓賦旦發彩于春風江淹賦或春苔兮始生謝莊</hi>
<hi>賦緑苔生閣劉希夷詩幽徑委緑苔</hi>
　　　合谿水漲寄敬山人<hi>合谿未詳</hi>
共愛碧溪臨水住<hi>杜甫詩碧溪揺艇濶楚辭登山臨水兮送將歸</hi>相思來往踐<lb/>
莓苔<hi>古詩著以長相思司馬相如賦若此者數百千處娱逰往來孫綽賦踐莓苔之滑石</hi>而今却<lb/>
欲嫌溪水<hi>李白詩簷飛宛溪水</hi>雨漲春流隔往來<hi>孟浩然詩桃花春水漲謝靈運</hi>
<pb n="KR4h0145_WYG_041-46a"/>
<hi>賦毖温泉于春流詩莫往莫來</hi>
　　李約<hi>字存博汧公勉之子自稱蕭齋官兵部員外郎</hi>
　　　江南春<lb/>
池塘春暖水紋開<hi>南史謝惠連傳惠連能屬文族兄靈運夢見惠連便得池塘生春草之句</hi>
<hi>庾丹詩風至水迴文</hi>堤栁垂絲間野梅<hi>江總詩蟬噪金堤栁王褒詩岸栁被青絲杜甫詩皂</hi>
<hi>盖能忘折野梅</hi>江上年年芳意早<hi>吴均詩風起秋江上王勃詩年年嵗嵗一牀書李端詩山</hi>
<hi>水含芳意</hi>蓬瀛春色逐潮來<hi>史記秦始皇紀徐市言海中有神山名曰蓬萊方丈瀛洲仙人</hi>
<hi>居之拾遺記昆臺之山有垂白之叟歴蓬瀛而超碧海謝朓詩春色滿皇州梁簡文帝詩春色映宫來王維詩</hi>
<pb n="KR4h0145_WYG_041-46b"/>
<hi>潮來天地青</hi>
　　張祜<lb/>
　　　題勝上人山房<lb/>
清晝房廊山半開<hi>王維詩清晝猶未暄梁宣帝賦繞房廊而郁毓梁簡文帝詩長嶼横山半</hi>
一瓶新汲灑莓苔<hi>廣韻瓶汲水器易井渫不食為我心惻可用汲王明並受其福詩子有庭</hi>
<hi>内弗灑弗掃杜甫詩興移無灑掃隨意坐莓苔</hi>古松百尺始生葉<hi>李白詩貞心比古松梁簡</hi>
<hi>文帝表高䕃百尺藉雲崖之逺江總山亭銘高桐百尺梁書褚翔傳為義興守郡西亭古樹枯忽更生枝葉善</hi>
<hi>政所感也</hi>颯颯風聲天上來<hi>文心雕龍春日遲遲秋風颯颯晉書謝幼度傳風聲鶴唳易風</hi>
<pb n="KR4h0145_WYG_041-47a"/>
<hi>行天上易林太乙駕騮従天上來</hi>
　　儲嗣宗<hi>大中十三年登進士第</hi>
　　　山泉<hi>嗣宗本集和茅山高拾遺憶山中雜題五首之一</hi>
香味清機仙府回<hi>杜甫詩飯糲添香味詩泉流既清説文主發謂之機高適歌仙宫仙府有</hi>
<hi>真仙</hi>縈紆亂石便流杯<hi>史通觀太史公之創表也列行縈紆以相屬班固賦步甬道以縈紆</hi>
<hi>入蜀記黄牛廟山下亂石塞中流望之可畏荆楚嵗時記三月三日士民並出江渚池沼間為流杯曲水之飲</hi>
<hi>庾信賦樹下流杯客沙頭渡水人</hi>春風莫泛桃花去<hi>梁武帝樂府一葉度春風芳華自相</hi>
<hi>接江淹詩輕風泛凌霞王臺卿詩濕花隨水泛費昶詩水逐桃花去</hi>恐引凡人入洞來<hi>名勝</hi>
<pb n="KR4h0145_WYG_041-47b"/>
<hi>志林屋洞不知何人題曰隔凡字勢飛逸疑非人間書也</hi>
　　周朴<hi>字太朴吴興人避地福州寄食烏石山僧寺黄巢冦閩欲降之朴不從</hi>
　　　桃花<lb/>
桃花春色暖先開<hi>禮記仲春之月桃始華聞人倩詩春色定無窮杜甫詩花暖蜜蜂喧韓愈</hi>
<hi>詩辛夷商花最先開</hi>明媚誰人不看來<hi>鮑照賦爍彤輝之明娟崔液詩誰家見月能閒坐何</hi>
<hi>處聞燈不看來</hi>可惜狂風吹落後<hi>韓愈詩景趣不逺真可惜杜甫詩霹靂魍魎兼狂風謝靈</hi>
<hi>運賦林乗風而飄落</hi>殷紅片片㸃莓苔<hi>左傳左輪朱殷廣韻殷赤黒色韓愈詩片片勻如剪</hi>
<hi>江淹賦園桃紅㸃</hi>
<pb n="KR4h0145_WYG_041-48a"/>
　　　王逢原<lb/>
　　　　送春<lb/>
　三月殘花落更開<hi>丘遲書暮春三月江南草長雜花生樹羣鶯亂飛廬照隣詩殘花落古樹</hi>
　<hi>杜甫詩殘花悵望近人開</hi>小簷日日燕飛來<hi>隋煬帝詩窺簷燕爭入杜甫詩江草日日喚愁</hi>
　<hi>生詩燕燕于飛</hi>子規夜半猶啼血不信東風喚不回<hi>禽經江左曰子規蜀</hi>
　<hi>右曰杜宇一名杜鵑杜甫詩兩邊山木合終日子規啼淮南子雞知將旦鶴知夜半孟郊詩古樹春無花子規</hi>
　<hi>啼有血禮記東風解凍</hi>
　<lb/>
<pb n="KR4h0145_WYG_041-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐詩巻三十二<lb/>
</p>
<p>
</p>
  </div>
</body>
</text>
</TEI>
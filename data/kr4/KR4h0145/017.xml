<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_017-1a"/>
　欽定四庫全書<lb/>
御選唐詩巻十二<lb/>
　　五言律<lb/>
　　　杜甫<lb/>
　　　　春宿左省<hi>雍錄宣政殿下有東西兩省别有中書門下外省又有承天門外兩省官</hi>
　　　　　<hi>亦分左右各為廨舍唐書文藝傳肅宗立杜甫奔行在上謁拜左拾遺舊唐書職官志門</hi>
　　　　　<hi>下左拾遺二員掌供奉諷諫案左省乃門下省也</hi>
　花隱掖垣暮<hi>文昌雜録唐殿廷多種花栁漢書吕后紀注掖門在兩旁若人之臂掖劉楨詩誰謂</hi>
<pb n="KR4h0145_WYG_017-1b"/>
　<hi>相去逺隔此西掖垣唐書權徳輿傳左右掖垣承天子誥命奉行詳覆各有攸司</hi>啾啾棲鳥過<lb/>
　<hi>離騷揚雲霓之晻靄兮鳴玉鸞之啾啾何遜詩杳杳星出雲啾啾雀隱樹王粲詩上有特棲鳥懐春向我鳴何</hi>
　<hi>遜詩日夕棲鳥喧</hi>星臨萬户動<hi>庾肩吾詩月起呉山北星臨天漢中史記孝武紀作建章宫度</hi>
　<hi>為千門萬户張衡西都賦張千門而立萬户順隂陽以開闔</hi>月傍九霄多<hi>禮斗威儀政太平則</hi>
　<hi>月圓而多輝庾闈詩翔虬凌九霄張淵觀象賦陟秀峯以遐眺望靈象於九霄</hi>不寢聴金鑰<hi>晉書</hi>
　<hi>傅休奕傳每有奏劾或值日莫捧白簡整簪帶竦踊不寐坐而待旦又禮志明發不寢坐而待旦禮記脩鍵閉</hi>
　<hi>慎管籥註管䈁鎖匙也案鑰古作籥黄庭内景傳玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>金鑰常完堅</hi>因風想玉珂<hi>李陵答蘇武書</hi>
　<hi>時因北風復恵徳音楊方詩因風吐徽音舊唐書輿服志馬珂一品以下九子四品七子五品五子張華詩文</hi>
<pb n="KR4h0145_WYG_017-2a"/>
<hi>軒樹羽盖乗馬鳴玉珂梁簡文帝詩晨風白金絡桃花紫玉珂</hi>明朝有封事<hi>呉均詩今夜杯酒别</hi>
<hi>明朝江水邊漢書霍光傳上令吏民得奏封事不闗尚書文心雕龍或上書或奏状慮有宣泄則嚢封以進謂</hi>
<hi>曰封事唐書百官志門下省左補闕六人左拾遺六人大事延議小則上封事</hi>數問夜如何<hi>詩夜</hi>
<hi>如何其夜未央庭燎之光箋宣王以諸侯將朝夜起曰夜如何其問早晚之辭</hi>
　　　初月<lb/>
光細弦欲上<hi>左傳註月體無光待日照而光生半則為弦全則成望釋名弦半月之名也其形一</hi>
<hi>旁曲一旁直若張弓施弦也鮑照詩客行鈎始懸此夜月將弦詩如月之恒箋月上弦而就盈䟽八日九日月</hi>
<hi>體正半昬而中似弓之張而弦直謂上弦也</hi>影斜輪未安<hi>江淹秋夕納凉詩蕭條晚秋景旻雲</hi>
<pb n="KR4h0145_WYG_017-2b"/>
<hi>承景斜劉孝威詩月輪殊未圓江總詩新月半輪空李隅賦波水蕩而月輪斜梁簡文帝月詩飛輪了無轍明</hi>
<hi>鏡不安臺</hi>㣲升古塞外<hi>劉孝綽詩秋月始纎纎微光垂步檐謝莊月賦升清質之悠悠宋孝武帝</hi>
<hi>詩弦月升初光陳後主詩愁眉塞月生隋煬帝詩秋昬塞外雲霧暗闗山月</hi>已隱莫雲端<hi>夏侯</hi>
<hi>湛賦月翳翳以隱雲時籠籠以投光蕭綜詩西樹隱落月江淹詩日暮碧雲合古善哉行叅駕六龍游戯雲端</hi>
<hi>劉禕之詩凝睇白雲端</hi>河漢不改色<hi>蕭子範秋月詩河漢東西隱清光此夜出四民月令天漢</hi>
<hi>有奕奕白氣如河波光輝五色梁簡文帝詩巻幔通河色開忩引月輝張正見詩月影帶河流樂府凌霜不改</hi>
<hi>色</hi>闗山空自寒<hi>王褒詩闗山夜月明陵瓊詩邊城與明月俱在闗山頭王褒關山月天寒光轉</hi>
<hi>白</hi>庭前有白露<hi>禮記孟秋之月白露降宋孝武帝詩白露已盈庭謝惠連詩白露滋團菊</hi>暗<lb/>
<pb n="KR4h0145_WYG_017-3a"/>
滿菊花圑<hi>禮記季秋之月鞠有黃華陶潛詩秋菊有佳色裛露掇其英謝惠連詩團團滿葉露</hi>
　　　天河<hi>詩維天有漢䟽漢水之精也氣發而著精華浮上宛轉隨流名曰天河一曰雲漢晉</hi>
　　　　<hi>書天文志天漢起東方經箕尾之間謂之天河亦謂之漢津分為二道博物志舊説天河</hi>
　　　　<hi>與海通近世有居海渚者見年年八月有浮槎去來不失期乃乗而去至一處有城郭屋</hi>
　　　　<hi>舍遙望室中多織婦見一丈夫牽牛渚次飲之驚曰何由至此其人具説來意拜問此是</hi>
　　　　<hi>何處答曰還訪嚴君平則知之因還問君平曰某年月日有客星犯牽牛宿計其年月正</hi>
　　　　<hi>其人到天河時也庾肩吾舟中七夕詩天河來暎水織女欲攀舟</hi>
常時任顯晦<hi>晉書隐逸傳論君子之行殊途顯晦之謂也</hi>秋至最分明<hi>江淹詩秋</hi>
<pb n="KR4h0145_WYG_017-3b"/>
<hi>至白雲起周𢎞正詩斜光入丹扇的的最分明宋之問明河篇八月凉風天氣晶萬里無雲河漢明</hi>縱被<lb/>
微雲掩<hi>世說司馬太傅齋中夜坐於時天月明净都無纎翳太傅嘆以為佳謝景重曰意謂乃不如微</hi>
<hi>雲㸃綴太傅因戱曰卿居心不净乃復强欲滓穢太清耶徐陵關山月月出栁城東微雲掩復通孔徳紹詩雲</hi>
<hi>葉掩山樓</hi>終能永夜清<hi>謝靈運賦發潛夢於永夜鮑照蒿里行馳波催永夜古詩河漢清且淺</hi>
含星動雙闕<hi>沈約高松賦含星漏月之竒王勃頌貝齒含星流毫耀月史記天官書漢者金之散</hi>
<hi>氣其本曰水漢星多多水少則旱注漢河漢也水生於金多少謂漢中星釋名闕闕也在門兩旁中央闕然為</hi>
<hi>道也古詩雙闕百餘尺徐陵樂府輦道乗雙闕</hi>伴月落邊城<hi>杜審言都尉山亭詩勝跡都無限只</hi>
<hi>應伴月歸宋之問明河篇昬見南樓清且淺曉落西山縱復横楊雄長楊賦海内澹然永無邊城之災梁簡文</hi>
<pb n="KR4h0145_WYG_017-4a"/>
<hi>帝詩邊城秋易知</hi>牛女年年度<hi>史記天官書牽牛為犧牲又織女天女孫也注織女三星在河</hi>
<hi>北天紀東天女也續齊諧記桂陽成武丁有仙道謂其弟曰七月七日織女當渡河弟問曰織女何事渡河答</hi>
<hi>曰織女蹔詣牽牛蘇彦七日詩織女思北沚牽牛嘆南陽庾信七夕賦觀牛星之曜景視織女之䦨干杜審言</hi>
<hi>七夕詩年年今夜盡機杼别情多荆楚嵗時紀天河之東有織女天帝之子也年年機抒勞役織成雲錦天衣</hi>
<hi>天帝憐其獨處許嫁河西牽牛郎嫁後遂廢織絍天帝怒責令歸河東但使其一年一度相㑹</hi>何曾風<lb/>
浪生<hi>南史宗慤傳願乗長風破萬里浪庾信楊栁歌倐忽河中風浪生</hi>
　　　夜宴左氏庄<lb/>
風林纎月落<hi>朱異田飲引屬風林之蕭瑟值寒夜之蒼茫謝朓詩疎蕪散風林古樂府兩頭纎纎</hi>
<pb n="KR4h0145_WYG_017-4b"/>
<hi>月初生張綽詩雲表挂纎月梁昭明太子詩月落林餘影</hi>衣露浄<hi>一作/静</hi>琴張<hi>說苑孺子撡彈</hi>
<hi>於後園露霑其衣曹植秋思賦髙雲静兮露凝衣蕭慤春日曲水詩藻露浥行衣韓詩外傳治國者譬若張琴</hi>
<hi>然賈誼陳政事䟽琴毖不調必解而更張之江淹賦濁醪夕引素琴晨張</hi>暗水流花徑<hi>李百藥詩</hi>
<hi>暗水急還流庾肩吾詩向嶺分花徑隨階轉藥攔張正見梅花落詩落逺春風急飛多花徑深</hi>春星帶<lb/>
草堂<hi>梁簡文帝神山寺碑澄明離日照影春星又草堂傳汝南周顒昔經在蜀以蜀草堂寺林壑可懐乃</hi>
<hi>於鍾嶺雷次宗學館立寺因名草堂亦號山茨孔稚圭北山移文鍾山之英草堂之靈</hi>檢書燒燭<lb/>
短<hi>江淹賦共檢兮雒書南史王僧孺傳頓燒一寸燭而成四韻詩何難之有謝朓詩離堂華燭盡</hi>㸔劍<lb/>
引杯長<hi>呉越春秋秦客薛燭善相劍越王取純鈎湛盧示之桓譚新論君大素曉習萬劍之名凡器遙</hi>
<pb n="KR4h0145_WYG_017-5a"/>
<hi>視而知不湏手持熟察沈烱十二屬詩猴粟羞芳果雞跖引清盃沈佺期詩榴花引御盃</hi>詩罷聞吳<lb/>
詠<hi>李嶠鳬詩李陵賦詩罷王喬曳舄來左思呉都賦荆艶楚舞呉覦越吟鮑照芙蓉賦起榜妾之呉歌駱賔</hi>
<hi>王詩鄉思繞呉歈</hi>扁舟意不忘<hi>呉越春秋范蠡乗扁舟出三江入五湖人莫知其所適庾信賦</hi>
<hi>吹落葉之扁舟飄長風於上游史記髙祖紀髙祖曰豐吾所生長極不忘爾唐書杜甫傳甫少貧不自振客呉</hi>
<hi>楚齊趙間黄鶴曰公未得鄉貢之前遊呉越下第之後遊齊趙此詩云詩罷聞呉詠扁舟意不忘謂因呉音而</hi>
<hi>思其地也</hi>
　　　禹廟<hi>方輿勝覽禹祠在忠州臨江縣南過岷江二里</hi>
禹廟空山裏<hi>盧思道詩空山照秋月陶𢎞景詩空山霜滿髙烟平</hi>秋風落日糾<hi>江淹</hi>
<pb n="KR4h0145_WYG_017-5b"/>
<hi>詩思起秋風年謝靈運詩落日次朱方梁元帝詩西山晚日斜蕭詮詩青山照落暉</hi>荒庭垂橘柚<lb/>
<hi>張協詩荒庭寂以閑禹貢淮海惟揚州厥包橘柚錫貢孔安國曰小曰橘大曰柚淮南子橘柚有鄉古詩橘柚</hi>
<hi>垂佳實</hi>古屋畫龍蛇<hi>左傳深山大澤實生龍蛇宋玉招魂仰觀刻桷畫龍蛇些孫莘老云荒庭</hi>
<hi>垂橘柚古屋畫龍蛇盖橘柚錫貢驅龍蛇皆禹之事公因見此有感也</hi>雲氣生虚壁<hi>莊子乗雲</hi>
<hi>氣御飛龍呉均與顧章書幽岫含雲深溪蓄翠陸倕詩綱户圖雲氣庾信登歌封中雲氣</hi>江聲走白<lb/>
沙<hi>山謙之南徐州記京江禹貢南江也春秋朔望輙有大濤聲勢駭然極為竒觀湘中記白沙若霜雪子虗</hi>
<hi>賦内隱巨石白沙梁武帝詩白沙青漣漪庾信詩白沙如濕粉</hi>蚤知乗四載<hi>庾信詩蚤知覔不見</hi>
<hi>又玉山乘四載書禹曰予乗四載隨山刋木注四載水乗舟陸乗車泥乗輴山乗樏也</hi>疏鑿控三<lb/>
<pb n="KR4h0145_WYG_017-6a"/>
巴<hi>郭璞江賦巴東之峽夏后疏鑿三巴記閬白水東南流三折如巴字華陽國志改永寧為巴郡以固陵為</hi>
<hi>巴東安漢為巴西是為三巴一統志忠州春秋戰國為巴地</hi>
　　　登兖州城樓<hi>禹貢濟河惟兖州爾雅濟河間曰兖州劉熈釋名兖州取兖水以為</hi>
　　　　<hi>名也輿地廣記隋大業二年改兖州為魯郡唐武徳中克徐圓朗復曰兖州唐書地理志</hi>
　　　　<hi>兖州魯郡屬河南道一統志滋陽縣隋置瑕丘縣為魯郡治唐為兖州治</hi>
東郡趨庭日<hi>漢書地理志東郡秦置屬兖州又元帝記闗東郡國十一按諸家注杜詩首引漢書</hi>
<hi>地理志考秦漢之東郡在今東昌府境内唐之東郡在今滑縣皆與滋陽無涉而今之滋陽漢為瑕丘屬山陽</hi>
<hi>郡唐為魯郡治皆與東郡無涉則其為泛指東方郡國無疑論語嘗獨立鯉趨而過庭孫萬壽詩趨庭尊教義</hi>
<pb n="KR4h0145_WYG_017-6b"/>
<hi>蔡夢弼注公父閑嘗為兖州司馬公時省侍故有趨庭句按舊唐書父閑終奉天令王洙序亦云而新唐書無</hi>
<hi>之若其為兖州司馬不知何據而諸家注及世系皆載之今依諸家載入</hi>南樓縱目初<hi>世說庾亮</hi>
<hi>在武昌秋夜氣佳景清佐吏登南樓理詠音調始遒俄而庾公率左右十許人來諸賢欲起避之公徐曰老子</hi>
<hi>於此興復不淺江淹詩苕亭南樓期梁簡文帝詩試起登南樓隋煬帝望江南詞閒縱目魚躍小蓮東張鏡觀</hi>
<hi>象賦爾乃縱目逺覽傍通四維</hi>浮雲連海岱<hi>古樂府浮雲多暮色顔之推鳴蟬篇馬色浮雲起江</hi>
<hi>淹去故鄉賦愛桂枝而不見悵浮雲而離居陸機賦粲烟接以雲連書海岱惟青州注青州之域東北至海西</hi>
<hi>南距岱岱秦山也又海岱及淮惟徐州史記貨殖傳海岱之間歛袂而徃朝焉</hi>平野入青徐<hi>鮑照</hi>
<hi>詩平野起秋雲梁簡文帝詩平野度春翬木華海賦東演析木西薄青徐唐書青州北海郡徐州彭城郡俱屬</hi>
<pb n="KR4h0145_WYG_017-7a"/>
<hi>河南道</hi>孤嶂秦碑在<hi>呉均與施從事書孤峯入漢緑嶂百重唐太宗小山賦寸中孤嶂連還㫁</hi>
<hi>史記始皇紀二十八年東行郡縣上鄒嶧山立石與魯諸儒生議刻石頌秦徳水經注嶧山北有絶巖秦始皇</hi>
<hi>觀禮於魯登於嶧山之上命李斯以大篆勒銘山嶺名曰書門</hi>荒城魯殿餘<hi>謝眺詩荒城逈易隂</hi>
<hi>庾信詩古碑文字盡荒城年代迷後漢書王延夀字文考有雋才遊魯作靈光殿賦後蔡邕亦造此賦未成及</hi>
<hi>見延夀所為遂輟而止注殿在兖州曲阜縣城中靈光殿賦序魯靈光殿者盖景帝程姫之子恭王餘之所立</hi>
<hi>也初恭王始都下國好治宮室遂因魯僖基兆而營焉遭漢中㣲自西京未央建章之殿皆見隳壞而靈光巋</hi>
<hi>然獨存徐摛詩列楹登魯殿徐陵玉䑓新詠序西蜀豪家託情窮於魯殿</hi>從來多古意<hi>史記龜䇿</hi>
<hi>傳所從來久矣隋李密詩沾襟何所為悵然懐古意</hi>臨眺獨躊躇<hi>沈約詩即事既多美臨眺殊復</hi>
<pb n="KR4h0145_WYG_017-7b"/>
<hi>竒莊子聖人躊躇以興事韓詩搔首躊躇薛君章句躊躇躑躅也玉篇猶豫也思舊賦惟古昔以懐今兮心徘</hi>
<hi>徊以躊躇習鑿齒文撫乗躊躇</hi>
　　　常建<lb/>
　　　破山寺後禪院<hi>一統志興福寺在虞山北嶺下齊彬州刺史倪徳光捨宅為寺</hi>
　　　　<hi>唐常建詩曲徑通幽處禪房花木深</hi>
清晨入古寺<hi>曹植詩清晨發皇邑法苑珠林五臺方三百里中佛光山仙華山王子塔古寺六所</hi>
初日照髙林<hi>宋玉神女賦耀乎若白日初出照屋梁江總詩初日照紅粧又秦樓初日度陽臺沈</hi>
<hi>約七賢論相與莫逆把臂髙林張華詩仰䕃髙林茂鮑照詩長霧匝髙林</hi>曲徑通幽處<hi>梁元帝詩</hi>
<pb n="KR4h0145_WYG_017-8a"/>
<hi>入林迷曲徑漢書谷永傳北宫苑囿街巷之中臣妾之家幽閒之處</hi>禪房花木深<hi>水經注陽水東</hi>
<hi>逕故七級寺禪房前洛陽伽藍記景果寺中有禪房一所内置祗洹精舍葛洪詩花木長榮鮑照詩花木亂平</hi>
<hi>原庾信詩絶愛猿聲近誰憐花徑深</hi>山光悅鳥性<hi>謝朓詩山光餘晚照上官儀詩花蝶來未已山</hi>
<hi>光曖將夕劉孝標山居志夫鳥居山上橧巢木末魚潜川下窟穴泥沙豈好異哉盖性然也</hi>潭影空<lb/>
人心<hi>王勃詩閒雲潭影日悠悠庾信詩空心論佛性真氣辨仙才</hi>萬籟此俱寂<hi>莊子子游</hi>
<hi>曰地籟則衆竅是已人籟則比竹是已敢問天籟子綦曰夫吹萬不同而使其自己也謝朓詩北風吹萬籟姚</hi>
<hi>察詩含風響萬籟</hi>惟聞鐘罄音<hi>新論五聲鏗然有鐘罄之音左思詩南隣擊鐘罄北史臨淮王</hi>
<hi>譚傳吹律求聲叩鐘求音</hi>
<pb n="KR4h0145_WYG_017-8b"/>
　　祖詠<lb/>
　　　蘇氏别業<lb/>
别業居幽處<hi>石崇思歸引序篤好林藪遂肥遁於河陽别業南史謝靈運傳移籍㑹稽脩營别業</hi>
<hi>傍山帶江盡幽居之美漢書谷永傳北宫苑囿街巷之中臣妾之家幽閒之處</hi>到來生隐心<hi>班固</hi>
<hi>薦謝夷吾表雖宻勿在公而身出心隱張說詩空山寂厯道心生虚谷迢遙野鳥聲</hi>南山當户牖<lb/>
<hi>詩信彼南山維禹甸之楊雄解嘲四皓采榮於南山杜審言詩北斗挂城邊南山倚殿前禮記君子之居恒當</hi>
<hi>户老子鑿户牖以為室阮籍詩蟋蟀在户牖蟪蛄號中庭洛陽伽藍記風生户牖雲起梁棟</hi>灃水暎<lb/>
園林<hi>書漆沮既從灃水攸同詩豐水東注維禹之績案灃亦作豐一統志灃水出終南山合太平髙觀谷</hi>
<pb n="KR4h0145_WYG_017-9a"/>
<hi>水東至咸陽縣入於渭水經注其水虚暎俯視遊魚如乗空謝朓詩舊埒新塍分青苗白水暎庾肩吾詩水暎</hi>
<hi>寄生竹列子遊吾園者不思髙林曠澤顔延之陶徴士誄桂椒信芳而非園林之實陳後主詩園林多趣賞</hi>
竹覆經冬雪<hi>馬融長笛賦秋潦潄其下趾兮冬雪揣封乎其枝魏志焦先傳注先露寢冬雪大至</hi>
<hi>袒卧不移</hi>庭昬未夕隂<hi>顔延之詩庭昬見野隂山明望松雪謝惠連詩夕隂結空幕宵月皓中閨</hi>
<hi>沈約詩夕隂帶層阜</hi>寥寥人境外<hi>秦嘉詩寂寂幽居寥寥空室左思詩寥寥空宇内所講在𤣥虚</hi>
<hi>謝靈運詩海岸常寥寥空館盈清思陶潛詩結廬在人境而無車馬喧宋書孔淳之傳緬想人外三十年矣庾</hi>
<hi>信小園賦余有數畝弊廬寂寞人外</hi>閒坐聴春禽<hi>史記日者傳司馬季主閑坐南史張裕傳裕子</hi>
<hi>鏡與顔延之隣居鏡與客談延之從籬邊取胡床坐聴辭義清𤣥延之曰彼有人焉王褒洞簫賦春禽羣嬉翺</hi>
<pb n="KR4h0145_WYG_017-9b"/>
<hi>翔乎其巔梁元帝春日篇處處春芳動日日春禽變</hi>
　　　過鄭曲<hi>一統志鄭州在開封府城西一百四十里周管叔鮮封於此後為鄭國東漢分</hi>
　　　　<hi>置滎陽郡後周置滎州後改為鄭州唐初於武牢置鄭州貞觀中移治管城天寶初又改</hi>
　　　　<hi>為滎陽郡乾元初復鄭州又鄭水源出鄭州城東二十五里東北至中牟縣入於汴又滎</hi>
　　　　<hi>澤縣在鄭州城北五十里本古澤名漢為滎陽縣晉屬滎陽郡隋改為滎澤縣屬鄭州唐</hi>
　　　　<hi>因之元和志汴渠一名筤宕渠今名廣濟渠西南自滎澤管城二縣界流入按滎澤口與</hi>
　　　　<hi>汴河口通詩首句路向滎川谷當是汴河中眺望也汴河源自鄭州滎陽又合鄭水入河</hi>
　　　　<hi>則鄭曲盖指汴河之曲矣</hi>
<pb n="KR4h0145_WYG_017-10a"/>
路向滎川谷<hi>書道沇水東流為濟入於河溢為滎䟽濟水入河並流十數里而南截河又並流數</hi>
<hi>里溢為滎澤在敖倉東南正義沇水入河溢為滎滎是澤名鄭云今塞為平地滎陽民猶謂其處為滎澤在其</hi>
<hi>縣東周禮河南曰豫州其川滎雒注滎兖水也出東垣入於河泆為滎滎在滎陽春秋說題辭注無水曰谷有</hi>
<hi>水曰谿釋名川穿也穿地而流也又水注谿曰谷</hi>晴來望盡通<hi>張纘賦值時雨之新晴觀百川</hi>
<hi>之浩汗鮑照詩曠望周千里江郊靄徴明沈約詩望極烟原盡孫綽天台山賦路委蛇而脩通</hi>細烟生<lb/>
水上<hi>江淹詩野火初烟細鮑照賦秋水兮架浦凉烟兮冐江梁簡文帝詩水烟浮岸起劉孝綽詩暮烟生</hi>
<hi>逺路夕鳥赴前洲劉孝威詩坐觀暮潮落漸見夕烟生劉孝綽詩濛漠江烟上王䑓卿詩水上結雲隂</hi>圓<lb/>
月在舟中<hi>沈約詠月詩圓影隙中來張正見詩舟移厯浦月</hi>岸勢迷行客<hi>鮑照詩上</hi>
<pb n="KR4h0145_WYG_017-10b"/>
<hi>倚曲岸勢下帶洞阿深西疇常言水道曲折立岸者見舟行者迷梁簡文帝啟背流知返迷岸識歸何遜詩客</hi>
<hi>子行行倦</hi>秋聲亂草蟲<hi>蕭慤詩聴識水聲秋周𢎞讓詩木葉動秋聲顔之推鳴蟬詩厯亂起秋聲</hi>
<hi>參差攪人慮顔延之詩隂蟲先秋聞江總詩山蟲詎識秋詩喓喓草蟲傳喓喓聲也草蟲常羊也箋草蟲鳴晚</hi>
<hi>秋之時陸璣䟽大小長短如蝗竒音青色好在茅草中</hi>旅懐勞自慰<hi>鮑泉詩旅情恒自苦陸機</hi>
<hi>賦行彌久而情勞鮑照詩自非羽酌歡何以慰愁懐元行恭詩旅客傷覊逺樽前慰登臨</hi>淅淅有凉<lb/>
風<hi>謝惠連詩淅淅振條風虞騫詩夜夜風淅淅爾雅北風謂之凉風禮記立秋之日凉風至淮南子西南曰</hi>
<hi>凉風左思蜀都賦若乃大火流凉風厲</hi>
　　錢起<lb/>
<pb n="KR4h0145_WYG_017-11a"/>
　　　秋夕與梁鍠文宴<hi>梁鍠官執㦸天寶中人</hi>
客到衡門下<hi>易不速之客三人來詩有客有客杜甫詩客至罷琴書南史袁粲傳嘗步屧白楊郊</hi>
<hi>野間遇一士大夫便呼與酣飲明日此人到門求進粲曰昨飲酒無偶聊相要耳竟不與相見詩衡門之下可</hi>
<hi>以栖遲蔡邕述行賦甘衡門以寧神兮詠都人而思歸陶潛賦寢跡衡門下</hi>林香蕙草時<hi>庾信</hi>
<hi>詩林香動落梅沈佺期詩林香酒氣元相入山海經天帝之山其下多蕙楚辭川谷徑復流潺湲光風轉蕙汜</hi>
<hi>崇蘭廣雅蕙草生山北謝靈運詩攀條摘蕙草庾信小園賦花隨四時</hi>好風能自至<hi>陶潛詩微</hi>
<hi>雨從東來好風與之俱禮記孟秋之月凉風至宋玉風賦楚襄王遊於蘭臺之宫宋玉景差侍有風颯然而至</hi>
<hi>江淹詩西北秋風至</hi>明月不須期<hi>世說謝譓云入吾室者但有清風對吾飲者惟當明月阮籍詩</hi>
<pb n="KR4h0145_WYG_017-11b"/>
<hi>薄帷鑒明月陸機詩清露墜素輝明月一何朗李白詩明月直入無心可猜公羊傳遇者何不期也</hi>秋日<lb/>
翻荷影<hi>詩秋日凄凄江淹詩秋日懸清光梁簡文帝秋夜詩池蓮翻罷葉詩彼澤之陂有蒲與荷爾雅</hi>
<hi>荷芙蕖祖孫登詠城塹中荷詩青荷承日暉蕭慤初秋詩蕖開千葉影</hi>晴光脆栁枝<hi>李白水閣</hi>
<hi>納凉詩翛然金谷賞逺近含晴光老子草木之生也柔脆詩折栁樊圃䟽栁是柔脆之物梁簡文帝詩栁枝無</hi>
<hi>極軟春風隨意來劉邈折楊栁攀枝恨久離杜之松栁詩髙枝拂逺鴈</hi>留歡美清夜<hi>杜甫詩泛</hi>
<hi>愛容雙鬂留歡卜夜闌陸機詩戚戚多滯念置酒宴所歡陶潛詩佳人美清夜逹曙酣且歌陸倕寄贈京邑僚</hi>
<hi>友詩娯談終美景敷文永清夜</hi>寧覺曉鐘遲<hi>劉緩照鏡賦夜籌已竭曉鐘將絶孔徳紹詩臨風聴</hi>
<hi>曉鐘</hi>
<pb n="KR4h0145_WYG_017-12a"/>
　　韋應物<lb/>
　　　送汾城王主簿<hi>元和郡縣志河東道汾州周宣帝置大業三年廢皇朝初改為</hi>
　　　　<hi>浩州武徳三年改浩州為汾州舊唐書地理志汾州隋西河郡又慈州元魏曰南汾州隋</hi>
　　　　<hi>為文成郡武徳元年改為汾州五年改為南汾州一統志後魏置汾州北齊改置南朔州</hi>
　　　　<hi>後周改介州大業中州廢唐初改浩州尋改汾州天寶初改西河郡乾元初復為汾州通</hi>
　　　　<hi>典主簿謂主諸簿目漢有之唐赤縣置二人他縣一人</hi>
少年初帶印<hi>阮籍詩生平少年時晉書樂志汲寒漿飲少年少年窈窕何能賢庾信怨歌行家住</hi>
<hi>金陵縣前嫁得長安少年漢書朱買臣傳拜㑹稽太守懐其印綬步歸郡邸守邸恠之前引其綬視其印㑹稽</hi>
<pb n="KR4h0145_WYG_017-12b"/>
<hi>太守章也白帖主簿職司符印主掌簿書</hi>汾上又經過<hi>水經汾水出太原汾陽縣北管涔山李嶠</hi>
<hi>詩不見即今汾水上惟有年年秋鴈飛阮籍詩西遊咸陽市趙李相經過古樂府願君如行雲時時見經過南</hi>
<hi>史陶潛傳顔延之在潯陽與潜情欵後為始安郡經過必酣飲至醉</hi>芳草歸時遍<hi>班固西都賦竹</hi>
<hi>林果園芳草甘木劉安招隐士王孫遊兮不歸春草生兮萋萋謝朓詩春草秋更緑公子未西歸</hi>情人<lb/>
故郡多<hi>晉子夜歌情人不還卧梁武帝詩寄語故情人知我心相憶王勃滕王閣賦南昌故郡洪都新</hi>
<hi>府</hi>禁鐘春雨細<hi>班固西都賦發鯨魚鏗華鐘張衡西京賦洪鐘萬鈞猛簴趪趪徐彦伯詩夕轉</hi>
<hi>清壺漏晨驚長樂鐘莊子春雨日時草木怒生夏侯湛賦納谷風以疏蕋含春雨以濯莖梁簡文帝詩冷風雜</hi>
<hi>細雨</hi>宫樹野烟和<hi>劉義恭表彫氣降於宫樹張說奉和聖製度蒲關詩樓映行宫日隄含宫樹春</hi>
<pb n="KR4h0145_WYG_017-13a"/>
<hi>梁簡文帝詩古樹無枝葉荒郊多野烟</hi>相望東橋别<hi>劉義恭表遣使者冠盖相望結轍於道以</hi>
<hi>諭朕志庾信美人山銘何處相望山邊一樓雍録秦漢唐架渭者凡三橋在咸陽西十里者名便橋在咸陽東</hi>
<hi>南二十二里者為中渭橋在萬年縣東四十里者為東渭橋六典載橋之用木為柱者三而便橋中橋東橋皆</hi>
<hi>用木也又李西平於東渭橋屯兵其後自咸陽還軍仍注東橋</hi>微風起細波<hi>潘岳籍田賦微風生</hi>
<hi>於輕幰呉均詩皎皎日將上獵獵起微風徐陵詩時從髙浪歇乍逐細波移蕭慤詩滔滔細波動</hi>
　　　淮上喜㑹梁州故人<hi>山海經淮水至下邳淮隂縣與泗水合東至廣陵淮</hi>
　　　　<hi>浦縣而入海書華陽黑水惟梁州一統志河南開封府東魏曰梁州</hi>
江漢曽為客<hi>詩滔滔江漢南國之紀周禮夏官職方氏正南曰荆州其川江漢江淹詩江漢起殘</hi>
<pb n="KR4h0145_WYG_017-13b"/>
<hi>烟又奉詔至江漢始知楚塞長王融詩王孫久為客</hi>相逢每醉還<hi>樂府越謡歌君乗車我戴笠他</hi>
<hi>日相逄下車揖君擔簦我跨馬他日相逢為君下庾信詩今日始相逢又春賦三晡未醉莫還家</hi>浮雲<lb/>
一别後<hi>李陵别蘇武詩仰視浮雲馳淹忽交相逾王粲詩風流雲散一别如雨</hi>流水十年<lb/>
間<hi>江淹詩百年積流水蘇蟬翼詩欲借一樽酒共叙十年悲</hi>歡笑情如舊<hi>魏志武帝紀韓遂請</hi>
<hi>與公相見公與遂交馬語説京都舊故拊手歡笑晉書張華傳中國人士見華一面如舊</hi>蕭疎鬢已<lb/>
班<hi>謝惠連詩蕭疎野趣生張載詩鬢髮終已皓</hi>何因不歸去<hi>晉書陶潛傳義興三年解印去</hi>
<hi>縣乃賦歸去來辭盧思道詩歸去來青山下秋菊離離日堪把</hi>淮上有秋山<hi>何遜詩初宿長淮上</hi>
<hi>江淹雜擬詩朱櫂麗寒渚金□暎秋山</hi>
<pb n="KR4h0145_WYG_017-14a"/>
　　張藉<lb/>
　　　宿江店<lb/>
野店臨江浦<hi>杜甫詩野店引山泉岑参詩野店愁中雨江城夢裏蟬孫楚太傅羊祜傳江浦馳義</hi>
<hi>襁負而至梁簡文帝詩非憐江浦珮羞使春閨空庾信賦連茂苑於海陵跨横塘於江浦</hi>門前有橘<lb/>
花<hi>陶潛詩舫舟䕃門前徐謙詩不願門前客看時逢故人齊民要術橘樹白花而赤實梁簡文帝詩塹流鋪</hi>
<hi>紫若城風泛橘花宋之問過蠻洞詩林暗交楓葉園香覆橘花</hi>停燈待賈客<hi>劉勰新論夫停燈於</hi>
<hi>缸先熖非後熖而明者不能見南史齊臨川王暎傳嘗致錢還都買物有獻計者於江陵買貨至都還換可以</hi>
<hi>微有所増暎笑曰我是賈客耶乃復求利宋書孔顗傳顗弟道存從弟微頗營産業請假東還輜重十餘船顗</hi>
<pb n="KR4h0145_WYG_017-14b"/>
<hi>正色曰汝罩忝預士流何至還東作賈客耶</hi>賣酒與漁家<hi>漢書翟方進傳上賜冊曰制詔</hi>
<hi>下君君云賣酒醪後請止未盡月復奏議令賣酒醪王褒樂府採桑三匝路賣酒七條衢禮記季冬命漁師始</hi>
<hi>漁史記龜䇿傳泉陽令使史案視圖水上漁者五十五家王維詩樂府裁龍笛漁家伐釣竿</hi>夜静江<lb/>
水白<hi>開氏易傳晝動六時也夜静六時也魏文帝長歌行静夜不能寐耳聴衆禽鳴沈約詩月華臨静夜</hi>
<hi>楚辭湛湛江水兮上冇楓七發江水逆流海水上潮虞騫詩疎松含白水</hi>路迴山月斜<hi>張說詩石</hi>
<hi>澗泉虚落松崖路曲迴孟浩然詩尋幽石徑迴吳均詩掛月青山下庾信對燭賦山月沒客衣單張正見詩玉</hi>
<hi>床珠帳卷金樓鏡月斜何遜詩斜月半空庭</hi>閑尋泊舟處<hi>孫逖夜宿浙江詩扁舟夜入江潭泊</hi>
<hi>露白風髙氣蕭索孟浩然詩泊舟潯陽郭始見香爐峯</hi>潮落見平沙<hi>劉孝威詩飛輪摶羽扇翻</hi>
<pb n="KR4h0145_WYG_017-15a"/>
<hi>車引落潮西京雜記太液池邊多平沙沙上鵜鶘鷓鴣鵁鶄鴻鶂動輙成羣何遜詩野岸平沙合連山逺霧浮</hi>
<hi>庾信詩平沙臨浦口髙栁對樓前</hi>
　　張祐<lb/>
　　　題松汀驛<lb/>
山色逺含空<hi>謝朓詩𣺌𣺌蒼山色沈沈寒水波王維詩山色有無中岑參詩山色依官舍湖光暎</hi>
<hi>吏人韋應物詩暎物隨顔色含空無表裏</hi>蒼茫澤國東<hi>梁元帝詩秋氣蒼茫接孟冿徐儀詩蒼茫</hi>
<hi>孤月上孟浩然詩迢遞秦京道蒼茫嵗暮天周禮地官掌節使澤國用龍節注澤國多龍如呉越宋之問詩澤</hi>
<hi>國韶氣早開簾延霽天</hi>海明先見日<hi>潘岳滄海賦隂霖則繁雲降雨陽霽則吐霞曜日唐太宗</hi>
<pb n="KR4h0145_WYG_017-15b"/>
<hi>春日望海詩拂潮雲布色穿浪日舒光後漢書袁紹傳公孫瓉與紹書曰曠若開雲見日何喜如之</hi>江白<lb/>
逈聞風<hi>梁元帝詩江風當夏清王維詩月落江山湖白儲光羲詩烈風起江漢白浪忽如</hi>鳥道髙<lb/>
原去<hi>南中志鳥道四百里以其險絶獸猶無蹊特上有飛鳥耳隂鏗詩瞻雲望鳥道庾信佛龕銘鳥道乍</hi>
<hi>窮羊腸或㫁楊雄羽獵賦相與列於髙原之上王維詩山下孤烟逺樹天邊獨鳥髙原</hi>人烟小徑<lb/>
通<hi>曹植詩千里無人烟宋之問詩思發海人烟李白蜀道難邇來四萬八千嵗不與秦塞通人烟王勃詩小</hi>
<hi>徑偏宜草</hi>那知舊遺逸<hi>孟子遺逸而不怨漢書五行志遣博士禇大等六人持節巡行天下存賜</hi>
<hi>孤寡假與困乏舉遺逸君子詣行在所</hi>不在五湖中<hi>周禮職方氏東南曰揚州其川三江其浸</hi>
<hi>五湖注具區五湖在呉南國語范蠡辭於王曰君王勉之臣不復入越國矣遂乗扁舟汎五湖莫知所終極</hi>
<pb n="KR4h0145_WYG_017-16a"/>
<hi>水經注江南東注於具區謂之五湖口古辭游戯徘徊五湖中謝靈運詩髙揖七州外拂衣五湖裏</hi>
　　姚合<hi>陜州硤石人宰相崇曽孫登元和進士第授武功主簿開成末終秘書監與馬戴費冠卿</hi>
　　　<hi>殷堯藩張籍遊李頻師之詩名重於時人稱姚武功云詩七卷</hi>
　　　寄友人<lb/>
日暮掩重扉<hi>左傳日云莫矣寡君須矣吾子其入也按暮古作莫王粲詩日暮遊西園顔延之秋</hi>
<hi>胡詩日暮行采歸物色桑榆時温子昇文習泰微之層構闢閶闔之重扉王維詩徒御猶囘首田園方掩扉</hi>
抽簪復解衣<hi>沈約詩將陪告成禮待此未抽簪庾信小園賦試掩息於茂林乃久羡於抽簪唐明</hi>
<hi>皇帝送賀知章詩遺榮期入道辭老竟抽簪史記淮隂侯傳漢王解衣衣我推食食我莊子宋元君將圖畫衆</hi>
<pb n="KR4h0145_WYG_017-16b"/>
<hi>史皆至䑛筆和墨有一史後至者公使人視之則解衣槃礴羸君曰可矣是真畫者也</hi>漏聲林下<lb/>
静<hi>唐髙宗詩路曲迴輪影巖虚傳漏聲杜甫詩五夜漏聲催曉箭几重春  色醉仙桃詩于以求之于林之下世</hi>
<hi>說謝遏絶重其姊張𤣥常稱其妹有濟尼者並遊張謝二家曰王夫人神情散朗故有林下風氣顧家婦清心</hi>
<hi>玉暎自是閨房之秀</hi>螢色月中微<hi>潘岳螢火賦載飛載止光色孔嘉江淹詩凉草散螢色衰林歛</hi>
<hi>蝉聲拾遺記翟乾祐與人翫月或問月中竟何所有乾祐曰隨我手㸔之月規半圓瓊樓玉宇滿焉駱賔王靈</hi>
<hi>隐寺詩桂子月中落天香雲外飄</hi>秋霽露華結<hi>儲光羲詩雞犬暮聲合城池秋霽空王儉詩露</hi>
<hi>華方照嵗雲彩復經春江淹詩風光多樹色露華翻蕙陰張九齡望月詩光逐露華滿情因水鏡搖</hi>夜凉<lb/>
人語稀<hi>謝朓詩雲物清晨景衣巾引夕凉孟浩然詩松月生夜凉風泉滿清聴世說宋處宗忩前鷄作</hi>
<pb n="KR4h0145_WYG_017-17a"/>
<hi>人語與處宗談論</hi>殷勤故山路<hi>司馬遷報任少卿書僕與李陵素非能相善也趨舍異路未嘗</hi>
<hi>銜盃酒接殷勤之餘懽李白詩餞離駐髙駕惜别空殷勤謝靈運詩故山日已逺鮑照詩訪言山海路千里歌</hi>
<hi>别鶴張正見詩欲識三山路須尋千仭溪</hi>誰與我同歸<hi>左傳伯有聞子皮之甲不與攻已也喜曰</hi>
<hi>子皮與我矣詩惠而好我携手同歸又聊與子同歸兮謝惠連賦馳遙想於千里願接手而同歸</hi>
　　許渾<hi>字用晦丹陽人故相圉師之後太和六年進士第為當塗太平二縣令起潤州司馬大中</hi>
　　　<hi>三年為監察御史厯虞部員外郎睦郢二州刺史潤州有丁夘橋渾别墅在焉因以名集</hi>
　　　嚴陵釣臺泊貽行侣<hi>後漢書嚴光傳光字子陵與光武同游學及光武即</hi>
　　　　<hi>位光乃變名姓隱身不見帝物色訪之後齊國上言有一男子披羊裘釣澤中帝疑其為</hi>
<pb n="KR4h0145_WYG_017-17b"/>
　　　　<hi>光乃遣使聘之三反而後至除為諫議大夫不屈耕於富春山後人名其釣處為嚴陵瀬</hi>
　　　　<hi>焉注顧野王輿地志曰七里瀬在東陽江下與嚴陵瀬相接有嚴山桐廬縣南有嚴子陵</hi>
　　　　<hi>漁釣處今山邊有石上平可坐十人臨水名為嚴陵釣壇也一統志釣臺在嚴州府城東</hi>
　　　　<hi>五十里東西二臺各髙數百丈漢嚴子陵垂釣處廣韻侣伴侣也孟浩然詩行侣時相問</hi>
故人天下定<hi>後漢書嚴光傳帝引光入論道舊故因共偃卧明日太史奏客星犯御座帝曰朕與</hi>
<hi>故人嚴子陵共卧耳又光武紀建武元年六月即皇帝位其祝文曰羣下百辟不謀同辭咸曰平定天下海内</hi>
<hi>䝉恩</hi>歸釣碧巖幽<hi>李白經釣䑓詩長揖萬乘君還歸富春山外史懐琛之儒屠釣而棲巖陶𢎞景</hi>
<hi>賦碧巖無霧緑水不風孫綽天台山賦凝思幽巖朗詠長川</hi>舊跡隨臺古<hi>班固西都賦徒觀跡</hi>
<pb n="KR4h0145_WYG_017-18a"/>
<hi>於舊墟聞之乎故老宋之問詩臺古猶疑漢</hi>髙名寄水流<hi>後漢書嚴光傳光少有髙名與光武</hi>
<hi>同游學水經注桐廬縣至於潜凡十有六瀬第二是嚴陵瀬瀬帶山山下有石室漢光武帝時嚴子陵之所居</hi>
<hi>也故山及瀬皆即人姓名之張華詩仰䕃髙林茂俯臨緑水流</hi>鳥喧羣木晚<hi>李白詩花枝宿鳥喧</hi>
<hi>錢起詩前山帶喬木暮鳥聨歸雲陳子昻詩日落滄江晚謝靈運詩羣木既羅户呉均書自富春至泂廬一百</hi>
<hi>里許竒山異水天下獨絶好鳥相鳴嚶嚶成韻蟬則千轉不窮猿則百呌無絶</hi>蟬急衆山秋<hi>禮記</hi>
<hi>孟秋之月寒蟬鳴張正見秋蟬詩風髙知響急樹近覺聲連謝靈運詩衆山亦當忩徐陵詩猿鳴知谷晚蟬咽</hi>
<hi>覺山秋</hi>共待新安月<hi>水經注桐廬縣新安東陽二水合於此仍東流為浙江駱賔王釣磯應詔</hi>
<hi>文余行至七里灘此地即新安之江口也有嚴子陵釣磯焉一統志新安江出徽州自歙縣經淳安界至府城</hi>
<pb n="KR4h0145_WYG_017-18b"/>
<hi>南合婺港東入浙江李白江上有懷詩待月月未出望江江自流</hi>憑君暫駐舟<hi>周禮掌舍䟽蹔</hi>
<hi>駐之事非久停止曹植詩停舟兮焉待舉帆兮焉追</hi>
　　喻坦之<hi>睦州人與許棠張喬鄭谷張蠙等同時號十哲</hi>
　　　發浙江<hi>史記貨殖傳浙江南則越水經注漸江水山海經謂之浙江出丹陽黟縣北過</hi>
　　　　<hi>餘杭東入於海一統志浙江出歙縣玉山其水經建徳合婺溪過富春為浙江入於海江</hi>
　　　　<hi>口有山居江中潮水投山十折而曲故云浙江</hi>
島嶼遍含烟<hi>江總修心賦望島嶼之邅囘面江源之重㳫丘為登潤州城詩春潮平島嶼張九齡</hi>
<hi>湘中詩烟嶼宜春望權徳輿詩江深烟嶼没水經注岫壑冲深含烟罩霧梁元帝賦登樓一望惟見逺樹含烟</hi>
<pb n="KR4h0145_WYG_017-19a"/>
烟中濟大川<hi>吉若濟巨川用汝作舟楫易利涉大川莊子馮夷得之以遊大川沈佺期詩積氣衝</hi>
<hi>長島浮光溢大川</hi>山城猶轉漏<hi>庾信詩山城足逈樓栁宗元詩山城過雨百花盡王勃詩猿吟</hi>
<hi>山漏曉</hi>沙浦已搖船<hi>宋之問早入清逺峽詩寂厯環沙浦陳子昻詩沙浦明如月常建詩春風</hi>
<hi>又搖櫂潭島花紛紛姚合詩金似明沙渚燈疑宿浦船</hi>海曙霞浮日<hi>杜審言詩雲霞出海曙梅</hi>
<hi>栁渡江春王灣詩海日生殘夜李白詩半壁見海日梁簡文帝詩曙色始成霞王褒詩平湖開曙日韓愈詩清</hi>
<hi>晨輝輝燭霞日張九齡詩逺林天翠合前浦日華浮敬括賦青氣始霽旭日初浮</hi>江遙水合天<lb/>
<hi>王琚詩長江地際遙謝莊詩霧罷江天分鮑照大雷岸與妹書迴江永指長波天合梁元帝臨秋賦水含天而</hi>
<hi>難别李白詩彭蠡將天合姑蘇在日邊又水合青天流</hi>此時空濶思<hi>李百藥洞簫賦對吟空澗</hi>
<pb n="KR4h0145_WYG_017-19b"/>
<hi>之情復感神仙之術張九齡詩江岫殊空濶雲烟處處浮王維詩空濶湖水廣青熒天色同韓愈合江亭詩瞰</hi>
<hi>臨𦕈空濶緑净不可吐</hi>翻想涉窮邊<hi>謝靈運遊赤石進帆海詩周覽倦瀛壖况乃凌窮髮江淹</hi>
<hi>遂古篇水亦溟涬無涯邊兮</hi>
　　曹松<hi>字夢徴舒州人學賈島為詩久困名場天復初杜徳祥主文放松及王希羽劉象柯崇鄭</hi>
　　　<hi>希賢等及第年皆七十餘時號五老榜授秘書省正字</hi>
　　　秋日送方干遊上元<hi>孫郃方干傳干字雄飛新定人質野喜凌侮每見人</hi>
　　　　<hi>設三拜識之者呼為方三拜又兔缺有司以故不與科名隱㑹稽之鏡湖終身不出元和</hi>
　　　　<hi>郡縣志潤州上元縣本金陵地貞觀九年改白下為江寧至徳二年於縣置江寧郡乾元</hi>
<pb n="KR4h0145_WYG_017-20a"/>
　　　　<hi>元年改為昇州上元二年廢州仍改江寧為上元縣唐書地理志昇州上元望屬江南道</hi>
天髙淮泗白<hi>詩謂天盖髙楚辭泬寥兮天髙而氣清陶潛詩清氣登餘滓杳然天界髙書浮於淮</hi>
<hi>泗達於河䟽淮水出桐栢山泗水出濟隂乗氏縣東南至臨淮睢陵縣入淮孟子决汝漢排淮泗而注之江魏</hi>
<hi>文帝詩興農淮泗間築室都徐方</hi>逰子趣脩程<hi>史記曹相國世家參告舍人趣治行吾將入相</hi>
<hi>張九齡詩戒程有攸徃羅鄴詩絡日長程繞短程</hi>汲水疑山動<hi>南史沈麟士傳負薪汲水并日</hi>
<hi>而食守<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>終老讀書不倦杜甫詩兒童汲井華慣捷瓶在手司馬相如上林賦山阜為之震動川谷為之蕩波</hi>
揚帆覺岸行<hi>謝靈運詩揚帆採石華桂席拾海月劉孝威渡吉陽洲詩疑是傍洲退似覺前山來</hi>
雲離京口樹<hi>賈島詩洞庭風落水天姥月離雲梁簡文帝樂府客行祗念路相争度京口元和郡</hi>
<pb n="KR4h0145_WYG_017-20b"/>
<hi>縣志潤州本春秋呉子朱方邑始皇改為丹陽漢初為荆國建安十四年孫權自呉理丹徒號曰京城十六年</hi>
<hi>遷都建業於此為京口唐書地理志開元二十年刺史齊澣以舟行繞𤓰歩囘逺六十里多風濤乃於京口埭</hi>
<hi>下直趨渡江舟不飄没謝朓詩天際識歸舟雲中辨江樹</hi>鴈入石頭城<hi>一統志雁門山在江寧府</hi>
<hi>東南六十里山勢連亘類北地雁門因名丹陽記石頭城呉時始築塢義興加磚累石頭因山以為城因江以</hi>
<hi>為池形險固有竒勢故諸葛亮曰鍾山龍蟠石城虎踞元和郡縣志石頭城即楚之金陵城也呉改為石頭城</hi>
<hi>建安十六年呉大帝脩築以置材寶軍器呉都賦云戎車盈於石城是也</hi>後夜分遙念<hi>陶潛詩中</hi>
<hi>宵竚遙念一盻周九天</hi>諸峯霧露生<hi>釋名崖之髙曰岩上秀者曰峯梁簡文帝詩交門光景麗</hi>
<hi>祈年雲霧生楊烱碑文青霞起而照天白霧生而匝地</hi>
<pb n="KR4h0145_WYG_017-21a"/>
　　釋廣宣<hi>唐詩紀事宣㑹昌間有詩名與劉夢得最善寓居在蜀</hi>
　　　九月菊花詠應詔<hi>崔實月令九月九日可採菊花</hi>
可訝東離菊<hi>陶潛詩採菊東籬下悠然見南山庾肩吾詩籬下黄花菊</hi>能知節候芳<lb/>
<hi>本草菊一名節花謝靈運登池上樓詩衾枕昧節候褰開蹔窺臨魏文帝書九月律中無射羣木百草無有射</hi>
<hi>地而生惟芳菊紛然獨菲菲夫合乾坤之純和體芬芳之淑氣孰能知此</hi>細枝清玉潤<hi>莊子南郭</hi>
<hi>子綦遊乎商之丘見大木焉仰而視其細枝則拳曲而不可以棟梁春秋繁露玉潤而不汙至清潔也</hi>繁<lb/>
蕊碎金香<hi>本草菊一名金蕊梁昭明太子七契金蕊初榮晉書謝安傳此安石碎金也埤雅菊如聚</hi>
<hi>金鞠而不落故字從鞠</hi>爽氣浮朝露<hi>世說西山朝來致有爽氣耳嵇康詩杭首潄朝露袁崧菊</hi>
<pb n="KR4h0145_WYG_017-21b"/>
<hi>凄凄凝朝露袁崧菊詩春露不染色秋霜不改條</hi>濃滋帶夜霜<hi>張協賦綴霜滋於九秋嵇康賦</hi>
<hi>樂百卉之榮滋梁昭明太子詩寒風催夜霜鍾㑹菊花賦冐霜吐穎象勁直也</hi>汎杯傳夀酒<hi>風土</hi>
<hi>記漢武帝官人賈佩蘭九日佩茱萸食蓬餌飲菊花酒令人長夀風俗通南陽酈縣有甘谷谷水甘美云其山</hi>
<hi>有大菊水從山上流下得其滋液飲此水上夀百二三十中百餘下七八十李嶠詠菊詩香泛野人杯詩為此</hi>
<hi>春酒以介眉夀</hi>應共樂時康<hi>王粲無射鐘銘休徴時序人悦時康舞賦漫既醉其樂康閭丘冲詩</hi>
<hi>樂酒今日君子時康</hi>
　　杜審言<lb/>
　　　宿羽亭侍宴<hi>唐書韋𢎞機傳擢司農少卿主東都營田苑兼將作少府二官督營</hi>
<pb n="KR4h0145_WYG_017-22a"/>
　　　　<hi>繕初作宿羽髙山等宫通鑑長安三年十一月丙申宴突厥使於宿羽臺</hi>
歩輦千門出<hi>西都賦乗茵步輦惟所宴息庾肩吾詩北園凉氣早步輦蹔逍遙漢書東方朔傳陛</hi>
<hi>下以城中為小圗起建章左鳯闕右神明號稱千門萬户王延壽魯靈光殿賦千門相似萬户如一王筠詩千</hi>
<hi>門皆閉夜何央易出門同人</hi>離宫二月開<hi>上林賦離宫别館彌山跨谷吳均詩至尊離宫百餘</hi>
<hi>處千門萬户不知曙晉揚泉蠶賦二月初吉遂布令於天下江總詩二月栁争梅李尤徳陽殿賦開三階而参</hi>
<hi>㑹錯金銀於兩楹</hi>風光新栁報<hi>謝朓詩風光草際浮梁簡文帝詠栁詩楊栁亂成絲攀析上春</hi>
<hi>時又檐栁詩曖曖陽雲臺春栁發新梅</hi>宴賞落花催<hi>南史江斆傳斆為丹陽丞時袁粲為尹數</hi>
<hi>與宴賞留連日夜張衡周天大象賦虛梁閴寂以幽閟盖屋喧轟而宴賞梁簡文帝詩落花依度幰邵陵王綸</hi>
<pb n="KR4h0145_WYG_017-22b"/>
<hi>詩舒衫受落花庾信馬射賦落花與芝盖同飛楊栁共春旂一色</hi>碧水搖雲閣<hi>梁簡文帝詩廻</hi>
<hi>沙溜碧水曲岫散桃天昭明太子詩桂楫蘭橈浮碧水江花玉面兩相似三輔黄圖起雲閣欲與南山齊東京</hi>
<hi>賦結雲閣冠南山棗據詩矯足登雲閣相伴步九華</hi>青山繞吹臺<hi>阮籍詩北望青山阿呉均詩掛</hi>
<hi>月青山下庾信吹䑓山銘禁苑斜通春人常聚宋書徐湛之傳湛之為南兖州刺史廣陵城北有陂澤水物豐</hi>
<hi>盛湛之更起風亭月觀吹臺琴室陳㽞風俗傳浚儀有師曠蒼頡城城上有列仙吹臺</hi>聖情留晚<lb/>
興<hi>孔徳紹詩和雲留睿賞薰風悦聖情沈約梁武帝集序超挺睿興濬發神𠂻虞世南侍宴詩緑野明斜日</hi>
<hi>青山澹晚烟</hi>歌管送餘杯<hi>鮑照送别王宣城詩舉爵自惆悵歌管為誰清唐雩祀樂章風管晨</hi>
<hi>凝雲歌曉囀王褒四凟祠碑銘水仙遺掺津吏餘杯</hi>
<pb n="KR4h0145_WYG_017-23a"/>
　　沈佺期<lb/>
　　　三月禁園侍宴<lb/>
九重馳道出<hi>楚辭君之門以九重庾信詩自有南風曲還來吹九重史記秦始皇紀二十七年賜</hi>
<hi>爵一級治馳道注馳道天子道也謝朓詩飛甍夾馳道垂楊擁御溝漢書叔孫通傳皇帝輦出房百官執㦸傳</hi>
<hi>警</hi>三已禊堂開<hi>王廙春可樂篇禊號三已臨川盪舟周禮春官女巫祓除注嵗時祓除如今三</hi>
<hi>月上已如水上之類晉書王戎傳朝賢嘗上已禊洛韓詩章句三月桃花水時鄭國之俗之溱洧兩水之上祓</hi>
<hi>除不祥晉書禮志天泉馳南石溝引御溝水池西積石為禊堂</hi>畫蠲中川動<hi>晉書王濬傳濬作大</hi>
<hi>船連舫以木為城又畫鷁於船首以懼江神庾信詩畫鷁先防水媒龍即負舟周禮地官川衡毎大川下士十</hi>
<pb n="KR4h0145_WYG_017-23b"/>
<hi>有二人中川下士六人小川下士二人謝靈運詩孤嶼媚中川張融海賦浪動而星河如覆</hi>青龍上<lb/>
苑來<hi>魏志明帝青龍元年正月青龍見郟之摩陂宋書符瑞志周公與成王觀於河洛青龍臨壇銜𤣥甲</hi>
<hi>之圗白帖青龍赤雀並戰艦名唐書蘇良嗣傳髙宗遣宦者采怪竹江南將蒔上苑卓異記武后天授二年將</hi>
<hi>避上苑名花瑞草布苑而開若有神助</hi>野花飄御座<hi>江總詩野花不識采旅竹本無行庾信詩</hi>
<hi>細塵障路起驚花亂眼飄唐太宗雪詩花飄綺席衣後漢書隐逸傳光武與嚴光同宿明日太史奏客星犯御</hi>
<hi>座甚亟</hi>河栁拂天杯<hi>何遜七召河栁垂葉山榴發英江總詩岸緑開河栁池紅照海榴魏收櫂</hi>
<hi>歌行桃發武陵岸栁拂武昌樓陳子良詩翠栁拂龍眉鼎錄鑄神鼎承天酒庾信啟琉璃汎酒鸚鵡承杯酉陽</hi>
<hi>雜爼魏使聘梁梁主於殿上流杯池中其行酒具進梁主者題曰御盃</hi>日晚迎祥處<hi>楊師道詩</hi>
<pb n="KR4h0145_WYG_017-24a"/>
<hi>登臨日將晚曹植冬至表亞嵗迎祥履長納慶謝莊文祚靈集祉慶謁迎祥</hi>笙鏞下帝臺<hi>書合</hi>
<hi>止柷敔笙鏞以間荀朂舞歌干戚發揮節以笙鏞袁曜釋奠詩韶音遞奏笙鏞間起初學記山海經有帝堯臺</hi>
<hi>帝舜臺</hi>
　　李白<lb/>
　　　訪戴天山道士不遇<hi>郭璞詩青溪千餘仭中有一道士庾信啟青牛道士</hi>
　　　　<hi>白鹿真人春秋公㑹衞侯於桃丘弗遇</hi>
犬吠水聲中<hi>史記屈原傳邑犬羣吠兮吠所恠也論衡傳言淮南王得道畜産皆仙犬吠天上雞</hi>
<hi>鳴雲中陶潛詩犬吠深巷中雞鳴髙樹巔江總詩罕有知音者空勞流水聲</hi>桃花帶雨濃<hi>易通</hi>
<pb n="KR4h0145_WYG_017-24b"/>
<hi>卦騐驚蟄大壯初九桃始花江總渡河北詩桃花長新浪竹箭下奔流庾信華林園馬射賦鳥囀歌來花濃雪</hi>
<hi>聚宋之問詩洛陽花栁此時濃易林乗雨帶雲與飛鳥俱梁簡文帝詩栁葉帶風轉桃花含雨開</hi>樹深<lb/>
時見鹿<hi>阮瑀苦雨詩深樹猶沾裳席豫詩樹深烟羃羃灘淺石磷磷列子鄭人有薪於野者遇駭鹿御</hi>
<hi>而擊之爾雅鹿牡麚牝麀其子麛說文鹿解角獸也羣萃善走</hi>溪午不聞鐘<hi>孫綽遊天台山賦注</hi>
<hi>午日中也梁元帝纂要日在午曰亭午周禮鳬氏為鍾左傳伐邾及范門猶聞鍾聲按鐘古作鍾庾信詩戍樓</hi>
<hi>鳴夕鼔山寺響晨鐘</hi>野竹分青靄<hi>庾肩吾詩野竹交臨浦山桐逈出城鮑照登大雷岸與妹書左</hi>
<hi>右青靄表裏紫霄王筠詩日坂散朱雰天隅歛青靄江淹詩虚空起青靄崦嵫生暮霞</hi>飛泉挂碧<lb/>
峯<hi>楚辭汲飛泉之微液兮懐琬琰之英華郭璞遊仙詩放情凌霄外嚼蕊挹飛泉南史何𦙍傳胤以若邪處</hi>
<pb n="KR4h0145_WYG_017-25a"/>
<hi>勢廹隘不容學徒乃遷秦望山山有飛泉迺起學含即林成援因巖為堵劉阮洞記羣山之翠合而有之遂名</hi>
<hi>之曰合翠峯</hi>無人知所去<hi>列子惟聖人知所與知所去司馬遷報任少卿書居則忽忽若有所</hi>
<hi>忘出則不知其所徃</hi>愁倚兩三松<hi>楚辭澹容與而獨倚兮蟋蟀鳴此西堂曹植洛神賦洛靈感焉</hi>
<hi>徙倚徬徨庾信詩徘徊出桂苑徙倚就花林古詩爛熳女蘿草結曲繞三松謝靈運詩停䇿倚茂松</hi>
　　宋之問<lb/>
　　　春日芙蓉園侍晏應制<hi>雍録園本古曲江隋文帝惡其名曲改名芙蓉</hi>
　　　　<hi>為其水盛而芙蓉富也遊城南記芙蓉園與杏園皆秦宜春下苑之地園内有池謂之芙</hi>
　　　　<hi>蓉池唐之南苑也</hi>
<pb n="KR4h0145_WYG_017-25b"/>
芙蓉秦地沼<hi>兩京記芙蓉園本隋氏離宫周迴十七里秦為宜春苑漢為樂遊園</hi>盧橘漢<lb/>
家園<hi>司馬相如上林賦盧橘夏熟注盧黑色也按枇杷亦名盧橘西京雜記武帝平百越以為園囿民獻</hi>
<hi>橘柚</hi>谷轉斜盤徑<hi>郭璞江賦盤渦谷轉凌濤山頺陸機詩俯入窮谷底仰涉髙山盤沈約詩野徑</hi>
<hi>既盤紆庾信賦入欹斜之小徑</hi>川迴曲抱原<hi>謝靈運詩川渚屡徃復乗流翫迴轉庾肩吾詩迴川</hi>
<hi>入帳殿蕭子良懇田表縈原抱隰其處甚多北史蕭大圜傳面脩原而帶流水</hi>風來花自舞<hi>陶潛</hi>
<hi>詩飄風因時來梁簡文帝詩春風隨意來吳均詩花舞依長薄賀循詩春風飄舞花間度</hi>春入鳥能<lb/>
言<hi>禮記鸚鵡能言不離飛鳥鮑照樂府春山茂春日明園中鳥多嘉聲劉斌詩春林已自好春鳥復和鳴</hi>
侍宴瑤池夕歸途笳吹繁<hi>詩樂酒今夕君子維宴鮑照詩陳鐘陪夕宴笙歌待明發</hi>
<pb n="KR4h0145_WYG_017-26a"/>
<hi>穆天子傳觴西王母於瑤池之上神仙傳崑崙閬風左瑤池右翠水陸機贈從兄詩感彼歸途艱孫楚笳賦銜</hi>
<hi>長葭以泛吹劉孝威詩櫪馬悲笳吹玉篇笳巻蘆葉吹之</hi>
　　李嶠<lb/>
　　　春日芙蓉園侍宴<lb/>
年光竹裏遍<hi>何遜詩年光處處華又竹裏見螢飛劉孝綽詩竹裏見攅枝隂鏗詩鷲嶺春光遍</hi>
春色杏間遙<hi>謝朓詩春色滿皇州梁簡文帝詩春色映空來先發院邊梅徐陵詩年芳袖裏出春</hi>
<hi>色黛中安庾信杏花詩春色芳盈野枝枝綻翠英劉孝綽詩尚識杏間堂</hi>烟氣籠青閣<hi>江淹杉頌</hi>
<hi>長入烟氣永參鸞螭又仙陽亭詩桂枝空命折烟氣坐自驚魏都賦皎日籠光於綺寮王融詩懐芳步青閣江</hi>
<pb n="KR4h0145_WYG_017-26b"/>
<hi>淹詩拂霧朝青閣江淹詩朝與佳人期日夕望青閣</hi>流文蕩畵橋<hi>尋山志泉瀠石而生文張融海</hi>
<hi>賦瀾文復動波色還驚又流浦照文王筠詠輕利舟詩凌波漾鷁彩汎舟渙蛟文上林賦隨風澹淡與波搖蕩</hi>
<hi>隂鏗詩畫橋長且曲傍險復憑流</hi>飛花隨蝶舞<hi>梁簡文帝賦玩飛花之度忩又首夏詩花蝶兩</hi>
<hi>飛翻謝朓詩花叢亂數蝶吳均詩花舞依長薄蛾飛愛緑潭唐太宗序舞蝶遊絲帶清颷而散影</hi>艶曲<lb/>
伴鶯嬌<hi>梁元帝纂要古艷曲有北里靡靡陽阿之曲唐太宗詩遊鶯無定曲王勃詩𦂳鶯歌似曲疎蝶</hi>
<hi>舞成行王褒詩初春麗景鶯欲嬌</hi>今日陪歡豫<hi>陸機詩居陪華幄出從朱輪沈約詩携手同歡</hi>
<hi>宴比跡共遊陪晉起居注太康元年詔曰江表初平天下同其歡豫王公卿士各奉禮稱慶其於東堂小㑹設</hi>
<hi>樂使加於常摯虞觀魚賦既歡豫而不倦願窮畫而兼夜</hi>還疑陟紫霄<hi>水經注昇陟逺望山河滿</hi>
<pb n="KR4h0145_WYG_017-27a"/>
<hi>目陸機七徴雲階飛陛仰陟穹蒼南史朱异傳升紫霄之丹地鮑照與妺書左右青靄表裏紫霄</hi>
　　李白<lb/>
　　　宫中行樂詞<lb/>
小小生金屋<hi>晉書羊琇傳武帝手詔曰琇與朕有先後之親少小之恩漢武故事帝為膠東王時</hi>
<hi>長公主問曰兒欲得婦否曰欲得指女阿嬌好否笑曰若得阿嬌當作金屋貯之庾信春賦出麗華之金屋下</hi>
<hi>飛燕之蘭宮駱賔王詩椒房窈窕連金屋</hi>盈盈在紫微<hi>古詩盈盈樓上女皎皎當忩牖又盈盈一</hi>
<hi>水間脉脉不得語三秦記未央宫一名紫㣲宮七略王者體天而行明堂之制内有太室象紫㣲宫沈佺期詩</hi>
<hi>龍向天門入紫徵</hi>山花插寶髻<hi>徐陵詩山花臨舞席水影照歌床庾信詩野鳥繁弦囀山花熖</hi>
<pb n="KR4h0145_WYG_017-27b"/>
<hi>火然謝朓梅詩用持插雲髻翡翠比光輝王容詩寶髻耀明璫香羅鳴玉佩</hi>石竹繡羅衣<hi>沈佺</hi>
<hi>期詩閙花開石竹幽葉吐薔薇考工記五采備謂之繡注繡脩也文脩然邊讓章華䑓賦羅衣飄颻組綺繽紛</hi>
<hi>范雲樂府朝雲觸石起暮雨潤羅衣</hi>每出深宫裏<hi>爾雅宫謂之室注宫穹也屋見垣上穹穹然戰</hi>
<hi>國䇿居深宫之中說苑入則撞鐘擊鼓乎深宫之中</hi>常隨歩輦歸<hi>左思西都賦乗茵步輦惟所息</hi>
<hi>宴庾肩吾詩北園凉氣早步輦蹔逍遙樂史李翰林外傳開元中禁中初重木芍藥因植於興慶池東沉香亭</hi>
<hi>前花方繁開上乗照夜車太真妃以步輦從</hi>只愁歌舞散<hi>詩式歌且舞漢書外戚傳李夫人兄</hi>
<hi>延年性知音善歌舞嵇康琴賦序八音之器歌舞之象厯世才子並為之賦陶潛詩清歌散新聲劉潛詠舞詩</hi>
<hi>迴履裾香散飄衫鈿響傳</hi>化作彩雲飛<hi>江淹麗色賦其少進也如彩雲出崖又秦女讚清琴既曠</hi>
<pb n="KR4h0145_WYG_017-28a"/>
<hi>世緑珠亦絶羣猶不及奉女十五乗彩雲漢武帝秋風辭秋風起兮白雲飛呉均詩欲知三青鳥簾上素雲飛</hi>
<hi>王勃詩畫棟朝飛南浦雲</hi>
　　　又<lb/>
盧橘為秦樹<hi>上林賦盧橘夏熟注應劭曰伊尹曰箕山之東青鳥之所有盧橘夏熟晉灼曰盧黑</hi>
<hi>也格物論枇杷三四月成實一名盧橘本草注金橘有盧橘之稱盧黒色也或云盧酒器之名其形肖之故也</hi>
<hi>文選注謂枇杷為盧橘誤矣</hi>蒲萄出漢宫<hi>史記大宛以蒲萄為酒富人藏酒至萬餘石久者數</hi>
<hi>十嵗不敗漢書李廣利為貳師將軍破大宛得蒲萄種歸漢魏都賦蒲萄結隂閒居賦若榴蒲萄之珍上林賦</hi>
<hi>櫻桃蒲萄羅乎後宫</hi>烟花笑落日<hi>陳子昻詩烟花飛御道羅綺照昆明何妥樂部曹觀樂詩落日</hi>
<pb n="KR4h0145_WYG_017-28b"/>
<hi>廣城隂</hi>絲管醉春風<hi>漢書絲曰弦竹曰管張禹傳後堂理絲竹管弦蕭子雲詩春風蕩羅帳</hi>
笛奏龍吟水<hi>馬融笛賦近世羗笛從羗起龍鳴水中不見已截竹吹之聲相似盧思道詩笙隨山</hi>
<hi>上鶴笛奏水中龍</hi>簫鳴鳯下空<hi>吳都賦櫂謳唱簫籟鳴列仙傳簫史者秦穆公時人善吹簫穆</hi>
<hi>公女弄玉好之公配焉乃教弄玉作鳯鳴一日夫妻冋隨鳯飛去故秦時建鳯女祠於雍宫世有簫聲云</hi>君<lb/>
王多樂事<hi>詩朱芾斯皇室家君王左傳與君王哉易林百僚具舉君王嘉喜謝靈運詩序天下良辰美</hi>
<hi>景賞心樂事四者難并</hi>還與萬方同<hi>書誕告萬方孟子此無他與民同樂也史記貨殖傳乃與</hi>
<hi>王者同樂易林東隣西國福善同樂詩君子樂胥傳與天下皆樂樂之大者甲論君子無羽籥之樂而萬民樂</hi>
<hi>之</hi>
<pb n="KR4h0145_WYG_017-29a"/>
　　王維<lb/>
　　　送元中丞轉運江淮<hi>周禮天官凡宫之糾禁注糾猶割也察也若今御史</hi>
　　　　<hi>中丞漢書百官表御史大夫有兩丞一曰中丞在殿中蘭臺掌圖籍外督部刺史内領侍</hi>
　　　　<hi>御史受公卿奏事唐書百官志御史臺大夫一人中丞二人為之貳後漢書來歙傳帝於</hi>
　　　　<hi>是大轉糧運詔歙率征西大將軍馮異入天水擊破公孫述將田弇唐書元載傳至徳中</hi>
　　　　<hi>累遷户部侍郎充度支江淮轉運等使</hi>
薄税歸天府<hi>孟子易其田疇薄其税歛周禮天府掌祖廟之守藏又及大比登民數自生齒以上</hi>
<hi>登於天府唐書百官志天府院藏瑞應及伐國所獲之寶禘祫則陳於廟庭</hi>輕徭賴使臣<hi>南史</hi>
<pb n="KR4h0145_WYG_017-29b"/>
<hi>竟陵王子良傳子良宻啟請原除逋租又陳寛刑息役輕賦省徭王融文恤貧緩賦省徭慎獄左傳四牡君所</hi>
<hi>以勞使臣也</hi>歡沾賜帛老<hi>宋書裴松之傳逺猷形於雅誥恵詔播乎遐陬或有扶老携㓜稱歡</hi>
<hi>道左傳休奕樂歌澤霑地境化充天㝢漢書文帝紀詔曰老者非帛不暖非肉不飽今嵗首不時使人存問長</hi>
<hi>老又無布帛酒肉之賜豈稱養老之意哉有司請令縣道年九十以上賜帛人二匹絮三觔</hi>恩及巻<lb/>
綃人<hi>司馬相如文威武紛紜湛恩汪濊羣生霑濡洋溢乎方外荀厥詩洪恩普暢慶及羣臣左思吳都賦</hi>
<hi>泉室潜織而巻綃淵客慷慨而泣珠陶𢎞景水仙賦弄珠於淵客之庭卷綃乎鮫人之室博物志南海外有鮫</hi>
<hi>人水居如魚不廢機織其眼能泣珠</hi>去問珠官俗<hi>禮記入國而間禁入門而問俗吳志黄武七年</hi>
<hi>改合浦為珠官郡义薛綜傳趙陀起畨禺懐服百越之君珠官之南是也水經注交州合浦郡治合浦縣漢武</hi>
<pb n="KR4h0145_WYG_017-30a"/>
<hi>元鼎六年平越所置也孫權黄武七年改曰珠官郡郡不産榖多採珠寶</hi>來經石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>春<hi>玉儉詩露</hi>
<hi>華方照嵗雲彩復經春南越志石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>形如龜脚得春雨/則生花花似草花郭璞江賦石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>應節而楊葩李善注</hi>
<hi>
                        <graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>音刦江淹石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>賦序蚌蛤類也春而發花</hi>東南御亭上<hi>古樂府日出東南隅照我秦氏樓鮑</hi>
<hi>照贈馬子喬詩東南望河尾西北隠崑崖庾肩吾詩郵亭一囘望風塵千里昬按詩紀注御亭呉大帝所建在</hi>
<hi>晉陵今作郵亭誤也姑蘇志望亭驛去郡北五十里先名御亭唐太守李襲譽以庾詩中囘望語改望亭</hi>莫<lb/>
使有風塵<hi>班固答賔戲彼皆攝風塵之㑹陸機詩京洛多風塵吳邁逺詩人馬塵色庾信詩馬有風</hi>
<hi>塵色人多闗塞衣</hi>
　　杜甫<lb/>
<pb n="KR4h0145_WYG_017-30b"/>
　　　晚出左掖<hi>趙汸注宣政殿左右有中書門下二省公時為左拾遺屬門下故曰左掖</hi>
　　　　<hi>漢書成帝紀注掖門在兩旁言如人臂掖也</hi>
晝刻傳呼淺<hi>南史沈洙傳去夜促之昧從晝刻之明梁漏刻經冬至晝漏四十五刻夏至晝漏六</hi>
<hi>十五刻五經析疑春秋分晝夜谷五十刻陸倕新漏刻銘衞宏載傳呼之節注衞宏著漢儀使夜漏起宫衛傳</hi>
<hi>呼以為備唐書儀衛志朝日御史大夫領屬官至殿西廡從官朱衣傳呼促百官就班庾信詩傳呼擁綘節張</hi>
<hi>說詩傳呼大駕來本集注傳呼淺謂傳呼在晝不若夜之逺也</hi>春旗簇仗齊<hi>禮記孟春之月載青</hi>
<hi>旗爾雅有鈴曰旗劉熈釋名交龍曰旗旗倚也庾信賦楊栁共春旗一色唐書儀衛志元日大朝青旗仗居威</hi>
<hi>衞之次鍪甲弓箭楯䂎皆青廣韻齊整也</hi>退朝花底散<hi>論語子退朝國語公父文伯退朝朝其母</hi>
<pb n="KR4h0145_WYG_017-31a"/>
<hi>春明退朝録唐日御宣政殿殿列細仗兵部旗旛等於庭朝官退皆賜食文昌雜録杜甫詩云退朝花底散歸</hi>
<hi>院栁邊述乃知唐朝殿廷多種花栁今殿廷惟對植楸槐</hi>歸院栁邊迷<hi>雍録宣政殿下有東西兩</hi>
<hi>省别有中書門下外省又在承天門外兩省官亦分左右各為廨舍按歸院即左拾遺之廨舍也梁元帝檐栁</hi>
<hi>詩林邊通粉色葉裏暎紅巾陳後主詩楊栁春樓邊謝朓詩歸徑窗如迷宋之問詩叢篁夾路迷</hi>樓雪<lb/>
融城濕<hi>漢書成帝紀帝居桂宫嘗出龍樓門注門樓上有銅龍春秋元命苞隂凝為雪說文融吹氣上</hi>
<hi>出也廣韻融和也朗也魏文帝登城賦陟彼城樓逍遙逺望孫楚賦有都城之百雉加層樓之五尋晉書陶侃</hi>
<hi>傳正㑹積雪始晴㕔事前餘雪皆濕梁簡文帝雪朝詩復視珠簾濕</hi>宫雲去殿低<hi>雍録東漢未央</hi>
<hi>宫其基已髙故宫殿皆出長安城上而唐大明宫尤在髙處故含元殿基髙於平地四丈含元之北為宣政宣</hi>
<pb n="KR4h0145_WYG_017-31b"/>
<hi>政之北為紫宸毎退北則又加髙至紫宸則極矣隂鏗詩新宫實壯哉雲裏望樓臺庾信詩隂雲歛向低又雲</hi>
<hi>低馬上人初學記殿大堂也</hi>避人焚諫草<hi>晉書羊祜傳厯職二朝其嘉謀讜論皆焚其草南史謝𢎞</hi>
<hi>㣲傳毎獻替及陳事必手書焚草人莫之知又徐勉傳毎有表奏輙焚稿草劉辰翁注焚諫草不欲人知也避</hi>
<hi>人而焚并掩其迹矣</hi>騎馬欲鷄棲<hi>南史顔延之傳延之好騎馬遨遊里巷宋之問詩縱情猶未已</hi>
<hi>囘馬欲黄昬詩日之夕矣鷄棲于塒又雞棲于桀爾雅鷄棲于<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>為桀鑿垣而棲為塒</hi>
　　髙適<lb/>
　　　别馮判官<hi>唐書百官志節度使判官掌書記一人觀察使判官支使掌書記一人</hi>
碣石遼西地<hi>書冀州夾右碣石入於河傳碣石海畔山䟽地里志碣石山在北平驪城縣西南是</hi>
<pb n="KR4h0145_WYG_017-32a"/>
<hi>碣石為海畔山也水經注碣石山在遼西臨渝縣南水中也一統志永平府碣石山在昌黎縣西北二十里漢</hi>
<hi>書地理志遼西郡秦置薛道衡詩前年過代北今嵗徃遼西一統志遼西城在永平府治東西漢為郡隋省</hi>
漁陽薊北天<hi>漢書地理志漁陽郡秦置又陳勝傳秦二世元年秋七月發閭左戍漁陽九百人一</hi>
<hi>統志薊州天寶改漁陽郡乾元初復為薊州又古薊門闗在薊州孔稚圭白馬篇徴兵離薊北輕騎出漁陽</hi>
闗山惟一道<hi>徐陵詩闗山二三月客子憶秦川庾信詩遙㸔山北雲懸想闗山雪樂府解題闗山</hi>
<hi>月傷别離也古木蘭詩萬里赴戎機闗山度若飛相和曲有度闗山亦類此唐書地理志太宗元年因山川形</hi>
<hi>便分天下為十道一曰闗内</hi>雨雪盡三邊<hi>詩昔我徃矣黍稷方華今我來思雨雪載途釋文雨</hi>
<hi>于付反又如字論衡雲霧雨之徴也夏則為露冬則為霜温則為雨寒則為雪皆由地發不從天降張正見詩</hi>
<pb n="KR4h0145_WYG_017-32b"/>
<hi>軌文通萬國旌節靖三邊唐太宗詩執契静三邊持衡臨萬姓小學紺珠三邊幽并凉三州後漢鮮卑㓂三邊</hi>
才子方為客<hi>左傳昔髙陽氏有才子八人蒼舒隤敳檮戭大臨龍降庭堅仲容叔達天下之民謂</hi>
<hi>之八愷髙辛氏有才子八人伯奮仲堪叔獻季仲伯虎仲熊叔豹季貍天下之民謂之八元潘岳西征賦終童</hi>
<hi>山東之英妙賈生洛陽之才子左傳季氏飲大夫酒减紇為客史記平原君傳平原君曰毛先生一至楚而使</hi>
<hi>趙重於九鼎大吕遂以為上客又周昌傳沛公以周昌為職志周苛為客</hi>將軍正渇賢<hi>老子偏將</hi>
<hi>軍居左上將軍居右吳語十旌一將軍載常建鼔挾經秉枹漢書蕭何傳何進韓信漢王以為大將軍公羊隐</hi>
<hi>公三年傳注渇喻急也任昉求薦士詔庻同則哲之明稱朕急賢之㫖</hi>遙知幕府下<hi>史記李牧</hi>
<hi>傳常居鴈門備匃奴以便冝置吏市租皆輸入幕府為士卒費注古者出征以幕帟為府署故曰幕府漢書李</hi>
<pb n="KR4h0145_WYG_017-33a"/>
<hi>廣傳廣行無部曲行陣幕府省文書注衞青征匃奴大克獲常就拜大將軍於幕中因曰幕府庾信賦幕府大</hi>
<hi>將軍之愛客丞相平津侯之待士</hi>書記日翩翩<hi>魏文帝典論琳瑀之章表書記今之雋也又與</hi>
<hi>吳質書元瑜書紀翩翩致足樂也唐書百官志掌書記掌朝覲聘問慰薦祭祀祈祝之文與號令升絀之事景</hi>
<hi>龍元年置史記平原君傳贊平原君翩翩濁世之佳公子也漢書叙傳魏其翩翩好節慕聲北史祖瑩傳祖塋</hi>
<hi>與陳郡袁翻齊名秀出時人語曰京師楚楚袁與祖洛中翩翩祖與袁</hi>
　　李白<lb/>
　　　觀獵<lb/>
太守耀清威<hi>漢書郡守秦官掌理其郡景帝中更名太守唐書天寶元年改刺史為太守班固西</hi>
<pb n="KR4h0145_WYG_017-33b"/>
<hi>都賦耀威靈而講武事張衡東京賦三農之隙曜威中原庾肩吾詩勁氣方凝酒清威正折綿</hi>乗閒弄<lb/>
晚暉<hi>謝朓遊山詩託養因支離乗閒遂疲蹇陳良詩日暮河橋上揚鞭惜晚暉陳後主詩晚日落餘暉</hi>
江沙横獵騎<hi>梁元帝鴛鴦賦朝浮兮浪華夜集兮江沙李徳林詩蕭闗獵騎旋庾信碑速營函谷</hi>
<hi>獵騎黎陽</hi>山火繞行圍<hi>庾信詩獵火一山紅又空山獵火明髙昻詩朝朝圍山獵庾信詩山村落</hi>
<hi>獵圍</hi>箭逐雲鴻落<hi>張正見和遊獵詩饑烏落箭鋒王胄雁詩行斷由驚箭說文鴻鵠也大曰鴻小</hi>
<hi>曰雁江淹詩雲邊有征鴻徐陵詩珠彈落雙鴻</hi>鷹隨月兔飛<hi>禮記立秋之日鷹乃擊孫楚鷹賦擒</hi>
<hi>狡兔於平原論衡夫兔月氣也劉孝威詩髙罝掩月兔</hi>不知白日暮<hi>齊髙帝塞客吟白日西斜</hi>
<hi>江淹詩素秋馳白日左傳日云暮矣江淹詩日暮崦嵫谷</hi>歡賞夜方歸<hi>謝靈運詩心歡賞兮嵗易</hi>
<pb n="KR4h0145_WYG_017-34a"/>
<hi>淪謝朓酬徳賦苦清顔之倐忽恡歡賞之多違陸機百年歌終朝出遊薄暮歸六情遊豫心無違</hi>
　　宋之問<lb/>
　　　陸渾山莊<hi>唐書地理志河南府有陸渾縣又伊闕縣有陸渾山元和郡縣志陸渾縣</hi>
　　　　<hi>本陸渾戎所居春秋時秦晉遷陸渾之戎於伊川至漢為縣屬𢎞農郡後魏改伏流大業</hi>
　　　　<hi>省伏流改陸渾於今理一統志河南府嵩縣在府城南一百六十里縣東北四十里陸渾</hi>
　　　　<hi>山一名方山伊水出焉</hi>
歸來物外情<hi>詩盍歸乎來劉安招隐士王孫兮歸來左思詠史詩陳平無産業歸來翳負郭梁簡</hi>
<hi>文帝神山寺碑智周物外又詩塵中喧慮積物外衆情捐蕭子良遊後園詩託情本禽魚棲情閑物外</hi>負<lb/>
<pb n="KR4h0145_WYG_017-34b"/>
杖閲巖耕<hi>南史沈麟士傳披褐負杖忘其疲病陶潛詩負杖肆遊從淹留忘宵辰又歸去來辭懷良</hi>
<hi>辰以孤徃或植杖而耘耔揚子法言谷口鄭子真耕於巖石之下名震京師顔延之詩空食疲廊肆反税事巖</hi>
<hi>耕</hi>源水㸔花入<hi>又之問寒食陸渾别業詩洛陽城裏花如雪陸渾山中花始發陶潛桃花源記</hi>
<hi>晉太元中武陵人捕魚忽逢桃花林林盡水源便得一山山有小口髣髴若有光便捨舟從口入何遜詩㸔花</hi>
<hi>時轉側鄭愔山亭獻詩無勞秦漢隔别訪武陵花</hi>幽林採藥行<hi>班固西都賦其陽則崇山隱天</hi>
<hi>幽林空谷王屮頭陀寺碑膴膴亭臯幽幽林薄後漢書逸民傳龎公者南郡襄陽人也居峴山之南未嘗入城</hi>
<hi>府後携妻子登鹿門山因採藥不返晉書嵇康傳嘗採藥遊山澤郭璞詩採藥遊名山</hi>野人相問<lb/>
姓<hi>嵇康與山巨源書野人有快炙背而美芹子者欲獻之至尊庾信奉和趙五隐士詩雖無亭長識終見野</hi>
<pb n="KR4h0145_WYG_017-35a"/>
<hi>人傳史記郭解傳有一人箕踞俟之解遣人問其姓名燃燈録有童子遇四祖祖問有性也無</hi>山鳥自<lb/>
呼名<hi>鹽鐵論曽子倚山而吟山鳥下翔劉勰新論漢順帝聴山鳥之音云勝絲竹之響禽經杜鵑江介曰子</hi>
<hi>規啼苦則懸樹自呼曰謝豹異物記鷓鴣黑白成文其名自呼</hi>去去獨吾樂<hi>世說劉道真為吏部</hi>
<hi>郎小令史齎牛酒詣之道真曰去去無可復用相報沈約贈留真人詩待余兩﨑秀去去掩柴扉宋玉神女賦</hi>
<hi>私心獨悦樂之無量石崇思歸引終日周覽樂無方</hi>無能愧此生<hi>禮記其難進而易退也粥粥若</hi>
<hi>無能也戰國䇿孟嘗君問馮驩客何能曰客無能謝瞻詩長揖愧吾生陶潛詩聊復得此生</hi>
　　王勃<lb/>
　　　郊興<lb/>
<pb n="KR4h0145_WYG_017-35b"/>
空園歌獨酌<hi>梁簡文帝詩空園暮烟起逍遙獨未歸鮑照園葵賦秋日晨暎獨酌南軒沈烱獨酌</hi>
<hi>謠獨酌謠獨酌獨長謠</hi>春日賦閑居<hi>詩春日遲遲梁元帝春日詩春還春節美春日春風過潘</hi>
<hi>岳閒居賦序乃作閒居賦以歌事遂情焉曹植遊觀賦静閒居而無事</hi>澤蘭侵小徑<hi>博雅虎蘭</hi>
<hi>澤蘭也本草生於澤旁故名澤蘭謝靈運詩澤蘭漸被徑沈約詩澤蘭被荒徑庾信賦入欹斜之小徑</hi>河<lb/>
栁覆長渠<hi>爾雅檉河栁注今河旁赤莖小楊江總詩岸緑開河栁劉苞詩河栁低未舉薛道衡詩垂</hi>
<hi>栁覆金堤夏侯湛浮萍賦步長樂以遊目</hi>雨去花光濕<hi>宋玉髙唐賦風止雨霽雲無處所梁簡文</hi>
<hi>帝詩雨罷葉生光陳後主詩暎日花光動迎風香氣來江總詩雨駛紅芳濕晚芙</hi>風歸葉影疎<hi>陳書</hi>
<hi>樂志嵗云獻谷風歸陸機樂府願托歸風響梁簡文帝詩花枝風上轉葉影樹中移張正見艷歌行彎弧貫葉</hi>
<pb n="KR4h0145_WYG_017-36a"/>
<hi>影邢邵詩桐影傍巖疎</hi>山人不惜醉<hi>楚辭山中人兮芳杜若孔稚圭北山移文蕙帳空兮夜鶴</hi>
<hi>怨山人去兮曉猿鳴晉子夜歌傾倒無所惜詩厭厭夜飲不醉無歸</hi>惟畏緑尊虚<hi>後漢書孔融傳</hi>
<hi>融嘗嘆曰座上客常滿尊中醉不空吾無憂矣沈約詩憂來命緑尊唐太宗詩盈尊浮緑蟻</hi>
　　王維<lb/>
　　　酬張少府<hi>通典少府秦官漢因之是為九卿掌山海地澤之税以給供養應劭曰山</hi>
　　　　<hi>海地澤之税名曰禁錢以給私養自别為藏少者小也故稱少府顔師古曰大司農供軍</hi>
　　　　<hi>國之用少府以養天子也天子曰少府諸侯曰私府</hi>
晚年惟好静<hi>南史陶宏景晚年惟聴吹笙盧思道詩晚年遊赤松老子我無為而民自化我好静</hi>
<pb n="KR4h0145_WYG_017-36b"/>
<hi>而民自正道徳指歸論含徳之士其為虚也非好静而惡擾也</hi>萬事不闗心<hi>禮記百官得其宜萬</hi>
<hi>事得其理史記皇帝并宇兼聼萬事逺近畢清運理羣物後漢書萬事不理問伯始鮑照詩萬曲不闗心</hi>自<lb/>
顧無長䇿<hi>曹植贈白馬王彪詩自顧非金石郭璞詩自顧非杞梓江淹詩慨無屋中䇿</hi>空知<lb/>
返舊林<hi>栁惲詩徒知遊宦是謝莊詩崇館非陳宇茂苑豈舊林張說和魏僕射還鄉詩富貴還鄉國光</hi>
<hi>輝滿舊林</hi>松風吹解帶<hi>南史陶宏景性愛松風蕭詮詩懸崖下桂月深澗響松風張正見詩松吟</hi>
<hi>欲舞風庾信文松長風逺地厚泉肥沈約樂府羅衣夕解帶玉釵暮垂冠王筠詩月至毎開襟風過時解帶</hi>
山月照彈琴<hi>上官儀詩鵲飛山月曙蟬噪野風秋尚書大傳子夏曰退而巖居作壌室彈琴其中</hi>
<hi>以歌先王之風齊書栁世隆傳晚專以談義自業善彈琴世稱栁公䨇璅庾信詩彈琴鶴欲舞</hi>君問窮<lb/>
<pb n="KR4h0145_WYG_017-37a"/>
通理<hi>榖梁傳君問之易易通則變變則通莊子子貢曰古之得道者窮亦樂通亦樂所樂非窮通也道得</hi>
<hi>於此則窮通為寒暑風雨之序矣</hi>漁歌入浦深<hi>屈原漁父漁父莞爾而笑鼔抴而去乃歌曰滄</hi>
<hi>浪之水清兮可以濯吾纓滄浪之水濁兮可以濯吾足王勃上已浮江讌序漁歌互起謝靈運賦入極浦而邅</hi>
<hi>囘</hi>
　　　山居即事<lb/>
寂寞掩柴扉<hi>後漢書馮衍傳陂山谷而閒處兮守寂寞而存神新語寂寞而無隣寥廓而獨寐陶</hi>
<hi>潛詩白日掩荆扉虛室絶塵想虞炎詩一乖當春别方掩故圉扉范雲詩還聞稚子説有客款柴扉沈約詩去去掩</hi>
<hi>柴扉</hi>蒼茫對夕暉<hi>梁元帝詩秋氣蒼茫結孟津隂鏗詩蒼茫嵗欲晚梁簡文帝招真館碑旭日晨</hi>
<pb n="KR4h0145_WYG_017-37b"/>
<hi>臨同迎若華之色夕陽斜影俱成拂鏡之暉</hi>鶴巢松樹遍<hi>神境記滎陽郡南有石室室後有孤</hi>
<hi>松千丈常有雙鶴晨必接翮夕輙偶影說文鶴似鵠長喙陸機詩䟽黄鶴古人嘗言之又多言鵠鵠即是鶴音</hi>
<hi>之轉庾信詩短松猶百尺少鶴已千年又鵠巢堪煉石蜂房得煮金徐陵雙林寺碑百紀遊龜皆登蓮葉千齡</hi>
<hi>夀鶴或舞松枝庾信詩栢谷移松樹</hi>人訪蓽門稀<hi>陳子昻詩聞鶯忽相訪題鳯久徘徊杜預論水</hi>
<hi>利䟽徃者東南草創人稀故得水田之利十洲記巨海中有十洲乃人跡所稀絶處左傳蓽門閨竇之人注蓽</hi>
<hi>門柴門閨竇小户上鋭下方狀如圭也</hi>緑竹含新粉<hi>張協詩浮陽暎翠林迴颷扇緑竹謝朓杜</hi>
<hi>若賦䕃緑竹以淹留藉幽蘭而容與徐陵詩嫩竹猶含粉初荷未聚塵</hi>紅連落故衣<hi>謝朓詩細</hi>
<hi>蓮搖弱荇丹藤繞新竹梁簡文帝詠蛺蝶詩翠鬛藏髙栁紅蓮拂水衣庾信詩槐庭垂緑穂蓮浦落紅衣又蓮</hi>
<pb n="KR4h0145_WYG_017-38a"/>
<hi>衣落夏蕖</hi>渡頭烟火起<hi>梁簡文帝烏栖曲採蓮渡頭擬黄河張九齡詩萬井縁津渚千艘咽渡頭</hi>
<hi>列子庖厨之下不絶烟火史記律書天下殷富粟至十餘錢鳴雞吠犬烟火萬家江淹詩歸人望烟火范雲詩</hi>
<hi>江干逺樹浮天末孤烟起王褒詩漠漠樹烟起</hi>處處採菱歸<hi>梁元帝詩處處春芳動日日春禽變</hi>
<hi>蔡凝賦得處處春雲生詩春色遍空明春雲處處生廣韻蓤芰也通作菱西京雜記太液池中有採蔆舟劉勰</hi>
<hi>新論伏臘合歡必歌採蔆七命榜人奏採蔆之歌謝靈運詩採蔆調易急江南歌不緩</hi>
　　孟浩然<lb/>
　　　尋白鶴巖張子容隱居<hi>才子傳張子容襄陽人與孟浩然同隱鹿門山</hi>
　　　　<hi>開元二年擢進士第為樂城令</hi>
<pb n="KR4h0145_WYG_017-38b"/>
白鶴青巖畔<hi>沈約赤松澗詩何時當來還延佇青巖裏楊師道青巖類姑射碧澗似汾陽</hi>幽<lb/>
人有隱居<hi>陸機幽人賦世有幽人漁釣乎𤣥渚陶潛詩鳯隱於林幽人在丘論語隱居放言梁書陶</hi>
<hi>𢎞景傳止於句容之句曲山中山立館自號華陽隱居</hi>堦庭空水石<hi>晉書羅含傳含致仕還堦</hi>
<hi>庭忽蘭菊叢生曹植詩閑房何寂寞緑草被堦庭庾信賦堦庭空谷門巷蒲輪水經注靈石臨江壁立霞駁有</hi>
<hi>若繪焉水石驚湍傳響不絶宋書隐逸傳論巖壑閑逺水石清華</hi>林壑罷樵漁<hi>謝靈運詩林壑</hi>
<hi>歛暝色雲霞收夕霏沈約賦挹林壑之清曠劉孝勝詩林壑秋籟急傅亮賦嗣良頌於多稔兆嘉夢於樵漁孔</hi>
<hi>魚詩蘭澤伴樵漁</hi>嵗月青松老<hi>古詩思君令人老嵗月忽已晚梁簡文帝詩酒闌時節久桃生</hi>
<hi>歲月稀郭璞賦青松冠谷赤羅繡嶺江淹詩青松挺秀萼</hi>風霜苦竹疎<hi>枚乘賦弱絲青管與</hi>
<pb n="KR4h0145_WYG_017-39a"/>
<hi>風霜而共凋支遁詩玉質凌風霜凄凄厲清趣齊民要術竹之醜者有四曰青苦白苦紫苦黄苦竹譜苦竹有</hi>
<hi>白有紫而味苦</hi>覩兹懐舊業<hi>晉書桓温傳自永嘉之亂播遷江表者請一切北徙以實河南資其</hi>
<hi>舊業反其宅宇謝靈運詩舊業臨海外蕪穢寄頺齡</hi>携䇿返吾廬<hi>陶潛詩良辰入竒懐挈䇿還西</hi>
<hi>廬又詩衆鳥欣有託吾亦愛吾廬劉孝綽詩時時釋簿領鳴騶入吾廬</hi>
　　宋之問<lb/>
　　　夀陽王花燭圗<hi>案夀陽王無考劉孝綽贈美人詩欲寄同花燭為照遙相思庾</hi>
　　　　<hi>信詩洞房花燭明燕餘雙舞輕</hi>
仙媛乗龍日<hi>詩展如之人兮邦之媛也崔駰㛰禮結言爰定天綱夫婦作始乃降英媛有淑其儀</hi>
<pb n="KR4h0145_WYG_017-39b"/>
<hi>說文媛美女也初學記黄尚為司徒與李元禮俱娶太尉桓焉女時人為桓叔元兩女俱乗龍言得壻如龍也</hi>
天孫捧鴈來<hi>博物志泰山一曰天孫言為天帝孫也詩雝雝鳴鴈旭日始旦箋鴈者隨陽而處似婦人從</hi>
<hi>夫故昏禮用焉䟽鴈生執之以行禮故言鴈聲六禮惟納徵用幣餘皆用鴈也</hi>可憐桃李徑<hi>陶潛</hi>
<hi>讀山海經詩翩翩三青鳥毛色竒可憐世說孫綽種一株松恒自手壅治之髙世逺語孫曰松樹子非不楚楚</hi>
<hi>可憐但無棟梁用耳孫曰楓栁雖合抱亦何所施詩何彼穠矣華如桃李箋華如桃李者興王姫與齊侯之子</hi>
<hi>顔色俱盛史記李廣傳贊桃李不言下自成蹊注桃李不能言但以華實感物故人不期而徃其下自成蹊徑</hi>
<hi>梁昭明太子啟走野馬於桃源飛少女於李徑許敬宗詩忽若瓊林曙俄同李徑春</hi>更繞鳯凰臺<lb/>
<hi>史記司馬相如傳以琴心挑之注其詩曰鳯兮鳯兮歸故鄉遊遨四海求其凰又曰鳯兮鳯兮從鳯棲得託子</hi>
<pb n="KR4h0145_WYG_017-40a"/>
<hi>尾永為妃仙傳拾遺蕭史善吹簫能致孔雀白鶴穆公以弄玉妻之遂教弄玉作鳯鳴鳯凰來止其屋公為作</hi>
<hi>鳯臺十數年一旦弄玉乗鳯蕭史乗龍昇天而去</hi>燭照香車入<hi>戰國䇿廿茂曰江上之處女有</hi>
<hi>家貧而無燭者處女相與語欲去之無燭者謂處女曰妾以無燭故常先至埽室布席何愛於餘明之照四壁</hi>
<hi>者處女以為然而㽞之庾信謝滕王序集啟甘泉宫裏玉樹一叢𤣥武闕前明珠六寸不得譬此光芒方斯燭</hi>
<hi>照詩曷不肅雝王姫之車陳後主詩龍媒玉珂馬鳯軫繡香車盧思道詩時搖五明扇聊駐七香車</hi>花臨<lb/>
寶扇開<hi>何仲誼七夕詩凌風寶扇遙臨月暎水仙車逺渡河梁簡文帝詠舞詩扇開衫影亂中度履行</hi>
<hi>疎</hi>莫令銀箭曉<hi>鮑照觀漏賦觀騰波之吞冩視驚箭之登没陸倕新漏刻銘銅史司刻金徒抱</hi>
<hi>箭周禮挈壺氏䟽漏箭晝夜共百刻冬夏之間有長短焉太史立成法有四十八箭</hi>為盡合歡杯<lb/>
<pb n="KR4h0145_WYG_017-40b"/>
<hi>禮記酒食者所以合歡也劉勰新論伏臘合歡必歌采菱梁武帝秋歌繡帶合歡結錦衣連理文陳後主臨髙</hi>
<hi>䑓詩臨忩已響吹極眺且傾杯</hi>
　　劉長卿<lb/>
　　　送張判官還京覲省<lb/>
春蘭方可采<hi>韓詩三月上已桃花水下時浴於溱洧水執蘭修禊祓除不祥說文蘭香草也梁元</hi>
<hi>帝詩春蘭本無艷春澤最葳蕤束哲詩循彼南陔言采其蘭注循陔以采香草者將以供養其父母喻人求珍</hi>
<hi>異以歸</hi>此去葉初齊<hi>楚辭緑葉兮紫莖正義其莖葉似藥草澤蘭廣而長節節中赤髙四五尺</hi>
<hi>梁簡文帝春詩紫蘭葉初滿朱子楚辭辨證按本草言蘭似澤蘭則今處處有之蕙則自為零陵香其與人家</hi>
<pb n="KR4h0145_WYG_017-41a"/>
<hi>所種皆不相似大抵古之所謂香必其花草皆香而燥濕不變故可刈而為佩若今之所謂蘭蕙則其花雖香</hi>
<hi>而葉乃無氣其香雖美而質弱易萋皆非可刈而佩也</hi>函谷鶯聲裏<hi>元和郡縣志按秦函谷闗</hi>
<hi>在漢宏農縣即今靈寳縣西南十一里故闗是也漢武帝元鼎三年楊僕為樓船將軍本冝陽人耻居闗外上</hi>
<hi>疏請以家僮七百人徙闗於新安武帝從之即今新安縣東一里函谷故闗是也至後漢獻帝初平二年西幸</hi>
<hi>長安出函谷闗自此已前其闗並在新安其後二十年至建安十六年曹公破馬超於潼闗則是中間徙於今</hi>
<hi>所厯二處而至河潼又西征記曰函谷闗城路在谷中深險如函故以為名東自崤山西至潼津通名函谷蕭</hi>
<hi>慤賦二月鶯聲纔欲斷三月春風已復流孫萬壽詩函谷早鶯鳴</hi>秦山馬首西<hi>一統志秦山在</hi>
<hi>河南府西南二十五里俗云秦頭魏尾因名左傳荀偃令曰鷄鳴而駕塞井夷竈惟子馬首是瞻欒黶曰晋國</hi>
<pb n="KR4h0145_WYG_017-41b"/>
<hi>之命未有是也余馬首欲東趙景真書日薄西山則馬首靡託王褒詩馬首倦西征</hi>庭幃新栢署<lb/>
<hi>說文幃單帳也楊烱幽蘭賦美庭幃之孝子循南陔而采之漢書朱博為御史大夫府中列栢</hi>門館舊<lb/>
桃蹊<hi>沈約詩門館有盈虚史記李廣傳桃李不言下自成蹊廣韻蹊徑路虞綽詩桃蹊日影亂盧思道詩</hi>
<hi>落錦覆桃蹊</hi>春色長安道<hi>謝朓詩宛落佳遨遊春色滿皇州庾信詩春色方盈野枝枝綻翠英</hi>
<hi>梁元帝賦洛陽小苑之西長安大道之東陳暄長安道詩長安開繡陌三條向綺門</hi>相隨入禁圍<lb/>
<hi>班固答賔戲入時君之門闈蔡邕獨斷東南稱門西北稱闈應璩書入侍華幄出典禁闈</hi>
　　岑參<lb/>
　　　夜過盤石隔河望永樂寄閨中效齊梁體<hi>唐書地理</hi>
<pb n="KR4h0145_WYG_017-42a"/>
　　　　<hi>志永樂縣屬河中府武徳元年置一統志蒲州在平陽城西南四百五十里古為蒲坂地</hi>
　　　　<hi>開元中改為河中府滄浪詩話齊人盛為文章呉興沈約琅邪王融以氣類相推轂汝南</hi>
　　　　<hi>周顒善識聲韻互叶宫商時呼永明體梁簡文帝為文輕靡時徐摛以家令帶領直文心</hi>
　　　　<hi>既别春坊盡學之宫體之號自斯為始合兩言而言之曰齊梁體通魏周而言之曰南北</hi>
　　　　<hi>朝體與齊梁體一也</hi>
盈盈一水隔<hi>庾信詩含笑盈盈自㸔古詩盈盈一水間脉脉不得語潘岳賦眷故鄉之遼隔李白</hi>
<hi>詩渺然一水隔</hi>寂寂二更初<hi>南史王融傳融為中書郎嘗撫案歎曰為爾寂寂鄧禹笑人左思詩</hi>
<hi>寂寂楊子宅伏知道詩二更愁未央髙城寒夜長樂府古辭寂寂人定初</hi>波上思羅襪<hi>李白詩空</hi>
<pb n="KR4h0145_WYG_017-42b"/>
<hi>餘後湖月波上對江州曹植洛神賦體迅飛鳬飄忽若神陵波㣲步羅襪生塵南都賦羅襪躡蹀而容與張說</hi>
<hi>詩仙浦生羅襪</hi>魚邊憶素書<hi>寗戚歌滄浪之水白石粲中有鯉魚長尺半古詩客從逺方來遺我</hi>
<hi>雙鯉魚呼兒烹鯉魚中有尺素書注生帛也江淹賦承逺書於江澨</hi>月如眉已畫<hi>駱賔王詩峨眉</hi>
<hi>山上月如眉梁武帝遊女曲容色玉耀眉如月劉孝威納凉詩月纎張敞畫海録碎事唐畫工畫十眉圗六曰</hi>
<hi>月稜眉又名却月</hi>雲似鬢新梳<hi>陳後主詩山雲逺相似張正見詩王孫春好遊雲鬢不勝愁王</hi>
<hi>勃春思賦蟬鬢梳時鬟欲斜</hi>春物知人意<hi>沈約賦眷春物而懐之聞好音於庭樹何遜詩旅客</hi>
<hi>長憔悴春物自芳菲後漢書竇融傳詔曰將軍數執謙退何不曉人意李白詩緑水解人意</hi>桃花笑<lb/>
索居<hi>禮記仲春之月桃始華王維輞川别業詩水上桃花紅欲然沈攸之詩持底喚歡來花笑鶯歌詠禮</hi>
<pb n="KR4h0145_WYG_017-43a"/>
<hi>記子夏曰吾離羣而索居亦已久矣謝靈運詩索居易永久離羣難處心</hi>
　　沈佺期<lb/>
　　　和洛州康士曹庭芝望月有懐<hi>一作康庭芝詩又作宋之問詩</hi>
　　　　<hi>舊唐書地理志河南府隋河南郡武徳四年討平王世充置洛州總管府開元元年改洛</hi>
　　　　<hi>州為河南府一統志東魏改司州為洛州尋改豫州唐初復為洛州髙宗以此為東都唐</hi>
　　　　<hi>六典京兆河南太原牧及都督刺史各有士曹司士參軍掌津梁舟車舍宅百工衆藝之</hi>
　　　　<hi>事啟塞必從其時役使不奪其力國秀集庭芝河隂令</hi>
天使下西樓<hi>尸子使星司夜月司時猶使鷄司晨也鮑照翫月詩始見西南樓纎纎如玉鈎庾肩</hi>
<pb n="KR4h0145_WYG_017-43b"/>
<hi>吾詩天禽下北闕織女入西樓</hi>光含萬里秋<hi>潘岳秋興賦月朧朧而含光劉孝威詩月麗嫦娥影</hi>
<hi>星含織女光梁簡文帝詩玉署清餘熱金城含暮秋</hi>臺前疑挂鏡<hi>世說温嬌從姑有一女甚有姿</hi>
<hi>慧姑屬公覓壻公宻有自婚意却後少日報姑云已覓得壻身名宦盡不减嶠因下玉鏡臺一枚姑大喜玉鏡</hi>
<hi>臺是公為劉越石長史北征劉聰所得謝朓鏡䑓詩垂龍挂明月庾信鏡賦能横却月巧挂迴風梁武帝歌珊</hi>
<hi>瑚挂鏡爛生光古詩破鏡飛上天樂府解題破鏡者月半缺也</hi>簾外似懸鈎<hi>虞騫視月詩清夜未</hi>
<hi>云疲珠簾聊可發劉孝綽望月詩髣髴鑒忩簾張正見詩分簾疑碎壁隔幔似懸鈎梁武帝詩落月似懸鈎簡</hi>
<hi>文帝烏棲曲浮雲似帳月如鈎</hi>張尹將眉學<hi>漢書張敞傳敞為婦畫眉長安中傳張京兆眉憮注</hi>
<hi>憮音嫵鮑照翫月詩娟娟似娥眉虞騫詩冷冷玉潭水暎見娥眉月庾信賦京兆新眉遂惰約</hi>班姫取<lb/>
<pb n="KR4h0145_WYG_017-44a"/>
扇儔<hi>漢書外戚傳成帝遊於後庭常欲與班媫妤同輦載媫妤辭太后聞之喜曰古有樊姫今有班婕妤</hi>
<hi>班媫妤詩新裂齊紈素鮮潔如霜雪裁為合歡扇團團似明月江淹詠班媫妤詩紈扇如圓月</hi>佳期應<lb/>
借問<hi>謝莊月賦佳期可以還㣲霜霑人衣謝朓詩宿昔夢佳期張協詩借問此何時江總詩借問蔵書處</hi>
為報在刀頭<hi>古詩何當大刀頭樂府解題大刀頭者刀頭有環也何當大刀頭者何日當還也</hi>
　　杜甫<lb/>
　　　春夜喜雨<lb/>
好雨知時節<hi>詩零雨既零注喜雨也禮記季春之月時雨將降下水上騰史記甘露降時雨至司</hi>
<hi>馬相如封禪文甘露時雨厥壤可遊曹植詩白日曜青春時雨静飛塵禮記饗帝於郊而風雨節寒署時史記</hi>
<pb n="KR4h0145_WYG_017-44b"/>
<hi>歴書明時正度則隂陽調風雨節魏文帝令風雨應節禎祥觸類而見王褒詩時節無春冬</hi>當春乃<lb/>
發生<hi>抱朴子藏華於當春爾雅春為青陽一曰發生楚辭春氣奮發萬物遽只莊子春氣發而百草生潛</hi>
<hi>夫論春夢發生夏夢髙明秋冬夢熟藏此謂應時之夢也</hi>隨風潜入夜<hi>列子心凝神釋隨風東西</hi>
<hi>庾信啟行雲逐雨迴雪隨風張正見梅林輕雨詩詎得零陵燕隨風時共舞鹽鐵論周公太平之時旬而一雨</hi>
<hi>雨必以夜傅咸喜雨賦方中降雨亘夜迄今生我百穀粒我烝民埤雅鸞入夜而歌鳯入朝而舞</hi>潤物<lb/>
細無聲<hi>易雨以潤之吳志减均曰繼之以雲雨因以潤物晉書凉武昭王傳信乾坤之相成庻物希風</hi>
<hi>而潤雨劉孝威晚雨詩交枝含晚潤隂鏗詩緑野含膏澤青山帶濯枝拾遺記行者歌曰清風細雨雜香來梁</hi>
<hi>簡文帝詩冷風雜細雨張正見詩細雨濯梅林禮記聴於無聲駱賔王冐雨尋菊序滴瀝空庭竹響共雨聲相</hi>
<pb n="KR4h0145_WYG_017-45a"/>
<hi>亂</hi>野徑雲俱黒<hi>沈約詩野徑既盤紆楊師道詩野徑香恒滿山階笋屡侵鮑照賦雲徑兮海衝</hi>
<hi>上潮兮送風史記天官書雲氣有獸居上者勝自華以南氣下黒上赤黄子發相雨書常戊申日候日欲入時</hi>
<hi>上有冠雲黒者大雨青者小雨</hi>江船火獨明<hi>宋書武帝紀公單船過江逕至京口梁元帝望江中</hi>
<hi>月影詩裂紈依岸草斜桂逐行船何遜詩澄江照逺火夕霞隱連檣隂鏗詩溜船惟識火驚鳬但聴聲禮記三</hi>
<hi>公一命巻䟽火取其明庾信詩暗巖朝石濕空山夜火明</hi>曉㸔紅濕處<hi>古樂府神仙篇紫府事朝</hi>
<hi>㸔劉逖對雨詩濕槐仍足緑沾桃更上紅梁簡文帝詩風髙暗緑凋殘栁雨駛芳紅濕晚芙虞世南逢雨詩隴</hi>
<hi>麥霑逾翠山花濕更燃</hi>花重錦官城<hi>梁簡文帝賦得入堦雨詩漬花枝覺重濕鳥羽飛遲華陽</hi>
<hi>國志成都西城故錦官也錦江織錦濯其中則鮮明濯他江則不好故名曰錦里也益州記錦城在益州南笮</hi>
<pb n="KR4h0145_WYG_017-45b"/>
<hi>橋東流江南岸昔蜀時故錦官地其處號錦里城元和郡國志錦城在成都縣南十里故錦官城也一統志錦</hi>
<hi>官城在萬里橋南因其有錦官故名猶合浦之珠官也梁元帝謝賫錦啟江波可濯豈藉成都之水盧照隣詩</hi>
<hi>錦里淹中館岷山稷下亭</hi>
　　孟浩然<lb/>
　　　和張丞相春朝對雪<lb/>
迎氣當春至<hi>後漢書明帝紀建初五年冬始行迎氣樂注馬防上言臣愚以為可因嵗首發太蔟</hi>
<hi>之律奏雅吹之音以逆和氣蔡邕答齋議詔召尚書問立春當齋迎氣東郊王僧孺詩旅心已多恨春至尚離</hi>
<hi>羣</hi>承恩喜雪來<hi>晉書劉𢎞傳贊季和承恩建旟南服王䑓卿詩承恩奉教義方當宏受持徐陵</hi>
<pb n="KR4h0145_WYG_017-46a"/>
<hi>雪詩三農喜盈尺六出舞崇花野呉均詩雷逐春風來飛集巫山</hi>潤從河漢下<hi>古詩河漢清且淺相</hi>
<hi>去復㡬許晉書天文志天漢起東方經箕尾之問謂之天河亦謂之漢津書水曰潤下沈約雪贊火競乃上炎</hi>
<hi>隂矯亦下潤</hi>花逼艶陽開<hi>庾肩吾花雪詩飛花灑庭樹庾信詩雪花開六出鮑照詠雪詩兹晨</hi>
<hi>雖為美當避艶陽年</hi>不覩豐年瑞<hi>詩傳豐年之冬必有積雪謝惠連雪賦盈尺則呈瑞於豐年</hi>
安知爕理材<hi>書燮理隂陽庾信義谷銘序燮理餘暇披閔山經</hi>撒鹽如可擬<hi>世説</hi>
<hi>謝太傅寒雪日内集俄而雪驟下公曰白雪紛紛何所似兄子胡曰撒鹽空中差可擬兄女道韞曰未若栁絮</hi>
<hi>因風起</hi>願糝和羹梅<hi>釋名糝黏也相黏<graphic n="KR2899" url="https://raw.githubusercontent.com/kanripo/KR-Gaiji/master/images/KR2899.png" mimeType="image/png"/>也書若作和羹爾惟鹽梅王融䇿秀才文鹽梅之和</hi>
<hi>實有賴焉</hi>
<pb n="KR4h0145_WYG_017-46b"/>
　　盧照隣<lb/>
　　　春晚山莊率題<hi>謝朓詩胡寧昧千里解珮拂山莊梁昭明太子詩棲烏猶未翔</hi>
　　　　<hi>命駕出山莊李百藥詩懐音自蘭室徐步返山莊</hi>
顧步三春晚<hi>隋書音樂志顧步階墀阮徳如詩顧步懷想像陸機詩俯仰紛阿那顧步咸可懽梁</hi>
<hi>元帝採蓮賦纎腰束素遷延顧步班固終南山賦三春之季孟夏之初陳後主詩綺殿三春晚玉燭四時平盧</hi>
<hi>思道詩惟畏三春晚勿言千載憂唐太宗詩北闕三春晚南榮九夏初</hi>田園四望通<hi>漢書汲黯</hi>
<hi>傳隱於田園者數年义灌夫傳陂池田園陶潛歸去來辭田園將蕪胡不歸楚辭登崑山兮四望王粲賦登兹</hi>
<hi>樓以四望兮晉書王徽之傳嘗居山隂夜雪初霽月色清朗四望皓然江總詩山雲四望通隂鏗詩王城野望</hi>
<pb n="KR4h0145_WYG_017-47a"/>
<hi>通</hi>遊絲横惹樹<hi>梁武帝詩晻曖矚遊絲沈約詩遊絲暎空轉又遊絲曖如網蕭大圜竹花賦暄</hi>
<hi>條絮滿煖路絲横唐太宗初夏詩哢鶯猶響殿横絲正網天古辭至今衣䄂惹天香増韻惹引着也陳後主樂</hi>
<hi>府長相思怨成悲蝶縈草樹連絲</hi>戱蝶亂依叢<hi>蕭大圜賦戯蝶飛而帶英徐悱妻劉氏詩戯蝶</hi>
<hi>花間騖元萬頃詩花輕蝶亂仙人杏謝朓詩花叢亂數蝶風簾入雙燕王筠詩叢蘭已飛蝶楊栁半藏鴉潘岳</hi>
<hi>詩託身依叢麻</hi>竹懶偏宜水<hi>穆天子傳天子西征至於𤣥池乃奏廣樂三日是曰樂池乃樹之竹</hi>
<hi>沈佺期詩花蝶飛殊惰梁元帝詩拂簷應有意偏冝桃李人淮南子竹以水生江淹詩緑竹夾清水庾肩吾詩</hi>
<hi>水暎寄生竹</hi>花狂不待風<hi>齊民要術種棗候大蠶入簇以杖擊枝振落其狂花庾信賦落葉半</hi>
<hi>床狂花滿屋孫萬壽詩布葉共承露聞花共待風沈約詩短榦未搖風徐孝先詩香來詎經火花散不隨風</hi>
<pb n="KR4h0145_WYG_017-47b"/>
惟餘詩酒意<hi>朱超詩惟餘故樓月逺近必隨人岑之敬詩惟有將軍酒川上可除寒南史袁粲傳</hi>
<hi>粲獨步園林詩酒自適歴代吟譜梁祐嘗與朝廷名賢汎舟洛水以詩酒自娯易書不盡言言不盡意</hi>當<lb/>
了一生中<hi>晉書畢卓傳卓嘗謂人曰右手持酒杯左手持蟹螯拍浮酒船中便足了一生矣</hi>
　　　二<lb/>
田家無四隣<hi>應璩詩田家無所有酌醴焚枯魚又照隣詩田家自有樂周禮遂人掌邦之野以土</hi>
<hi>地之圖經田野造縣鄙形體之法五家為隣五隣為里庾信詩昨夜鳥聲春驚鳴動四隣朱超詩孤舟無四隣</hi>
獨坐一園春<hi>阮籍詩獨坐空堂上開元天寳遺事都人士女毎正月半後各乗車跨馬供帳於園</hi>
<hi>圃為探春之宴庾信詩人衣香一園梁簡文帝詩欲道春園趣復憶春時人梁元帝詩無令春色晚</hi>鶯啼<lb/>
<pb n="KR4h0145_WYG_017-48a"/>
非選樹<hi>梁簡文帝詩鶯啼春欲駛無為空掩扉隂鏗詩鶯啼歌扇後花落舞衫前吳都賦鳥不擇木廣</hi>
<hi>韻選擇也唐太宗詩緑樹巧鶯啼</hi>魚戯不驚綸<hi>漢相和歌魚戯蓮葉間謝朓詩魚戯新荷動晉</hi>
<hi>書張駿傳姑减謠曰鴻從南來雀不驚說苑吕望釣於渭渚魚無食者農人謂曰子將復釣必細其綸徐徐而</hi>
<hi>投之無令魚駭列子詹何以獨繭絲為綸</hi>山水彈琴盡<hi>左思詩山水有清音韓詩外傳伯牙鼓琴</hi>
<hi>鍾子期聽之志在髙山子期曰巍巍如㤗山志在流水子期曰洋洋乎若江湖琴賦浩兮湯湯鬱兮峩峩晉書</hi>
<hi>嵇康傳今但欲守陋巷教養子孫時時與親舊叙離濶濁酒一杯彈琴一曲志意畢矣馬融長笛賦曲終闋盡</hi>
<hi>餘弦更興羯鼓録蜀客李琬夜聞羯鼓聲月下步尋鼔工曰曲下意盡乎工曰盡琬曰意盡即曲盡矣工曰柰</hi>
<hi>聲不盡何琬曰以他曲解之可盡其意也</hi>風花酌酒頻<hi>晉白苧歌陽春白日風花香梁簡文帝詩</hi>
<pb n="KR4h0145_WYG_017-48b"/>
<hi>風散花兮傳馨香虞世南詩驚鳥排林度風花隔水來晉書王徽之傳嘗居山隂夜雪初霽月色清朗四望皓</hi>
<hi>然獨酌酒詠左思招隱詩鮑照詩酌酒以自寛列子尹生從列子居因間請蘄其術十反而不告尹生退數月</hi>
<hi>又徃從之列子曰汝何去來之頻</hi>年華已可樂<hi>庾信詩年華改嵗隂遊客喜登臨陳叔逹詩金</hi>
<hi>鋪照春色玉律動年華王羲之蘭亭序所以遊目騁懐足以極視聴之娯信可樂也夏侯湛賦春可樂兮樂東</hi>
<hi>作之良時楊惲執孫㑹宋書人生行樂耳</hi>髙興復留人<hi>殷仲文詩獨有清秋日能使髙興盡庾信</hi>
<hi>賦小山則叢桂留人扶風則長松繫馬陳後主詩留人不留人不留人也去</hi>
　　王維<lb/>
　　　山居秋暝<hi>舊唐書王維傳晚得宋之問藍田别墅在輞口輞水周於堂下竹洲花嶼</hi>
<pb n="KR4h0145_WYG_017-49a"/>
　　　　<hi>彈琴賦詩嘯詠終日</hi>
空山新雨後<hi>沈佺期詩山空聞鬬象江静見游犀張說詩空山寂厯道心生宋玉髙唐賦遇天雨</hi>
<hi>之新霽兮史記龜䇿傳新雨已天清静無風潘岳閒居賦㣲雨新晴六合清朗</hi>天氣晚來秋<hi>楚辭</hi>
<hi>泬寥兮天髙而氣清魏文帝燕歌行秋風蕭瑟天氣凉庾肩吾詩春寒及晚秋李適詩鳯輦乗朝霽鸚林對晚</hi>
<hi>秋楚辭悲哉秋之為氣也</hi>明月松間照<hi>左思詩明月出雲崖皎皎流素光沈約髙松賦流蓬不息</hi>
<hi>明月孤懸謝朓髙松賦懐風音而送聲當月露而流影宋之問下山歌松間明月長如此君再遊兮復何時</hi>
清泉石上流<hi>詩泉流既清曹植洛神賦或戯清流或翔神渚王羲之蘭亭叙又有清流激湍映帶</hi>
<hi>左右南史蕭思話傳嘗從文帝登鐘山中道有盤石清泉上使於石上彈琴因賜以銀酒鍾謂曰相賞有泉石</hi>
<pb n="KR4h0145_WYG_017-49b"/>
<hi>間意</hi>竹喧歸浣女<hi>王維輞川集序余别業在輞川山谷其游止有斤竹嶺竹里館伏知道詩林喧</hi>
<hi>山鳥動庾信詩浦喧征棹發盧思道詩菱歌不惜唱須待暝歸時述異記夜郎縣其先有女子浣紗忽三節竹</hi>
<hi>流入竹間白帖梁州女郎山張魯女浣衣於石上其浣衣石猶在</hi>蓮動下漁舟<hi>謝靈運詩魚戲</hi>
<hi>荷花動沈約郊居賦動紅荷於輕浪覆碧葉於澄湖楚辭將運舟而下浮兮顔氏家訓伍員之託漁舟季布之</hi>
<hi>入廣栁王勃滕王閣序漁舟唱晚響窮彭蠡之濱</hi>隨意春芳歇<hi>梁簡文帝詠栁詩栁枝無極軟</hi>
<hi>春風隨意來庾信蕩子賦遊塵滿床不用拂細草横階隨意生陸機詩遊客芳春林春芳傷客心唐太宗詩憑</hi>
<hi>軾玩春芳楚辭蘋蘅槁而節離兮芳已歇而不比謝朓詩無論君不歸君歸芳菲歇</hi>王孫自可留<lb/>
<hi>劉安招隐士王孫遊兮不歸春草生兮萋萋又王孫兮歸來山中兮不可以久留</hi>
<pb n="KR4h0145_WYG_017-50a"/>
　　孟浩然<lb/>
　　　晚春<lb/>
二月湖水清<hi>書嵗二月東巡守至於岱宗江總詩二月春暉暉水經注湖水廣圓五百餘里日月</hi>
<hi>若出没於其中古詩水清石自見湘中記湘水至清雖深五六丈見底了了然</hi>家家春鳥鳴<hi>楊雄</hi>
<hi>解嘲家家自以為稷契洛陽伽藍記夀丘里民間號為王子坊髙臺芳榭家家而築古樂府春鳥翻南飛栁䛒</hi>
<hi>陽春歌春鳥一轉有千聲詩鳥鳴嚶嚶洛陽伽藍記景林寺有園多饒竒果春鳥秋蟬鳴聲相續</hi>林花<lb/>
掃更落<hi>吳均詩林花合復分顧野王虎丘山序林花翻麗乍飄颺於蘭臯梁昭明太子詩落葉紛可掃</hi>
<hi>劉希夷代秦女贈行人詩梅花待君掃呉均詩花落更霏霏梁元帝詩池紅早花落劉令嫺詩落花掃更合</hi>
<pb n="KR4h0145_WYG_017-50b"/>
徑草踏還生<hi>南史孔淳之傳茅室蓬户庭草蕪徑盧照隣詩徑草疏王篲荆楚嵗時記三月三日</hi>
<hi>四民踏百草千金月令三月三日上踏青履謝靈運詩池塘生春草</hi>酒伴來相命<hi>沈約論酒之為</hi>
<hi>用非可獨酌宜須用侣然後成歡公羊傳胥命者相命也曹植詩命儔嘯匹侣列坐竟長筵陸機詩閑夜命歡</hi>
<hi>友置酒迎風館</hi>開樽共解酲<hi>金華山栖志田家野老提壺共至班荆林下陳尊置酌漢書禮樂志</hi>
<hi>㤗尊柘漿析朝酲注應劭曰取甘柘汁以為飲也酲病酒也析解也言柘漿可以解朝酲也晉書劉伶傳天生</hi>
<hi>劉伶以酒為名一飲一斛五斗解酲梁元帝劉生詩菊花連夜飲竹葉解朝酲</hi>當杯已入手<hi>晉書</hi>
<hi>畢卓傳卓曰右手持酒杯左手持蟹螯拍浮酒船中便足了一生矣</hi>歌妓莫停聲<hi>鮑照樂府歌伎</hi>
<hi>舞女今誰在吳均樂府歌姫舞女逹天曙梁簡文帝詩從妓新歌終晉書謝安傳安雖放情丘壑然毎遊賞必</hi>
<pb n="KR4h0145_WYG_017-51a"/>
<hi>以妓女從南史張欣㤗傳聲妓雜藝頗多開解沈君攸夜出妓詩舉肩起歌聲</hi>
　　　寒食宴張明府宅<hi>周禮司烜氏仲春以木鐸脩火禁於國中注為季春將出</hi>
　　　　<hi>火也荆楚嵗時記去冬節一百五日即有疾風甚雨謂之寒食鄴中記寒食三日作醴酪</hi>
　　　　<hi>煮粳米及麥為酪擣杏仁煮作粥</hi>
瑞雪初盈尺<hi>徐陵雪詩豈若天庭瑞輕雪帶風斜三農喜盈尺六出儛崇花張正見觀春雪詩瑞</hi>
<hi>雪近浮空盧照隣歌日觀千門隨鳯輦天門瑞雪照龍衣謝惠連雪賦盈尺則呈瑞於豐年又雪贊權陋瑤臺</hi>
<hi>蹔踐盈尺</hi>寒宵始半更<hi>詩三之日于耜注豳土晚寒䟽豳土寒多雖春猶寒也徐陵詩薄夜迎新</hi>
<hi>節當壚却晚寒王筠宵情詩月出霄將半星流曉未央</hi>列筵邀酒伴<hi>曹植詩命儔嘯匹侣列坐</hi>
<pb n="KR4h0145_WYG_017-51b"/>
<hi>竟長筵張協賦羅樽列爵周以長筵宋書樂志髙門啟雙闕長筵列嘉賔謝靈運詩張組眺倒影列筵矚歸潮</hi>
<hi>謝朓樂府玉杯邀上客沈約七賢論酒之為用非可獨酌宜須用侣然後成懽史記酈生曰吾髙陽酒徒也木</hi>
<hi>蘭詩出門㸔火伴劉邈詩逐伴西城路</hi>刻燭限詩成<hi>南史王㤗傳㤗每預朝宴刻燭賦詩文不</hi>
<hi>加㸃又王僧孺傳竟陵王子良嘗夜集學士刻燭為詩四韻者則刻一寸蕭文琰曰頓燒一寸燭而成四韻詩</hi>
<hi>何難之有乃與丘令楷江洪共打銅鉢立韻響㓕詩成皆可觀庾肩吾詩燒香知夜漏刻燭騐更籌隋書周羅</hi>
<hi>㬋傳羅㬋為左衞率參宴席陳後主曰周左率武將詩毎前成文士何後也</hi>香炭金爐暖<hi>梁簡</hi>
<hi>文帝擬夜夜曲蘭膏晝更益薰爐㓕復香徐陵詩竒香分細霧石灰𢷬輕紈子夜歌炭爐却夜寒重抱坐疊褥</hi>
<hi>鄴中記石季龍冬月為複帳四角安純金銀鏤鑿香爐陶𢎞景銘蘭缸列燭金爐颺薰張正見詩名香散綺席</hi>
<pb n="KR4h0145_WYG_017-52a"/>
<hi>石硯彫金爐駱賔王詩促席鸞觴滿當爐獸炭然</hi>嬌弦玉指清<hi>梁武帝子夜歌朱唇發艷歌玉</hi>
<hi>指弄嬌絃史記小絃亷折以清者商也蔡邕琴賦問闗丸絃出入律吕屈伸低昻十指如雨陸雲榮啟期贊鳴</hi>
<hi>絃清楚撫節髙徽郭璞詩静嘯撫清絃孔徳紹詩鈞天金石響洞庭絃管清</hi>厭厭不覺醉<hi>詩厭</hi>
<hi>厭夜飲不醉無歸陶潛詩厭厭竟良月吳志周瑜傳與周公瑾交若飲醇醪不覺自醉謝靈運詩酣飲不知醉</hi>
<hi>謝靈運詩山中不知醉</hi>歸路曉雲生<hi>陶潛詩行行循歸路謝靈運詩始得傍歸路范雲詩桂山</hi>
<hi>清曉雲梁簡文帝詩祈年雲霧生薛道衡詩石濕曉雲生</hi>
　　沈佺期<lb/>
　　　九日臨渭亭侍宴應制得長字<hi>荆楚嵗時記九月九日四民並</hi>
<pb n="KR4h0145_WYG_017-52b"/>
　　　　<hi>藉野飲宴全唐詩話景龍三年九月九日幸臨渭亭與羣臣作詩</hi>
御氣幸金方<hi>莊子乘天地之正而御六氣之辨王融三月三日曲水詩序臣聞出豫為象鈞天之</hi>
<hi>樂張馬時乗既位御氣之駕翔焉漢書五行志兊在西方為秋為金王褒上祥瑞表豈止唐帝沈壁氣合金方</hi>
<hi>姫后望河形如車盖</hi>馮髙薦羽觴<hi>沈約應詔詩馮髙講武功中天起遐眷齊書武帝紀永明五年</hi>
<hi>九月九日出商颷館登髙宴羣臣齊民月令重陽日必以餻酒登髙眺逈以暢秋志蕭子良九日侍宴詩輕觴</hi>
<hi>特薦落英可餐楚辭瑶漿蜜勺實羽觴些西京賦促中堂之陿坐羽觴行而無算何遜九日侍宴詩羽觴歡湛</hi>
<hi>露演繁露諸家釋羽觴不同惟李善引漢書音羲曰作生爵形者是也孟康亦曰羽觴作生爵形有頭尾羽翼</hi>
魏文頒菊蕊<hi>魏文帝與鍾繇九日送菊書是月律中無射言羣木百草無有射地而生惟芳菊紛</hi>
<pb n="KR4h0145_WYG_017-53a"/>
<hi>然獨榮非夫含乾坤之純和體芬芳之淑氣孰能如此輔體延年莫斯之貴謹奉一束以助彭祖之術唐太宗</hi>
<hi>詩花生圓菊蕊</hi>漢武賜萸囊<hi>初學記漢武帝宫人賈佩蘭九月九日佩茱茰食蓬餌飲菊花酒云</hi>
<hi>令人長夀續齊諧記汝南桓景隨費長房遊學長房謂之曰九月九日汝家當有災厄急宜去令家人各作絳</hi>
<hi>囊盛茱萸以繫臂登髙飲菊酒此禍可消今世人每至九日登山飲菊酒婦人帶茱萸囊是也</hi>去鶴留<lb/>
笙吹<hi>列仙傳王子喬好吹笙作鳯鳴後於緱氏山頭乘白鶴而去王勃序徘徊去鶴將别盖而同飛沈約</hi>
<hi>詩簫歌美嬴女笙吹悦姫童</hi>歸鴻識舞行<hi>禮記季秋之月鴻雁來賔謝瞻九日詩遵渚有來鴻</hi>
<hi>謝朓詩㓕燭聴歸鴻沈約詩送歸鴻於碣石又凄鏘笙管遒參差舞行亂梁簡文帝詩參差覩雁行</hi>年年<lb/>
重九慶日月奉天長<hi>陶潛詩年年見霜雪誰謂不知時又九日閑居詩序余閑居愛重九</hi>
<pb n="KR4h0145_WYG_017-53b"/>
<hi>之名秋菊盈園而持醪靡由王筠詩重九惟嘉節抱一應元貞張華歌節慶伐序萬國同休魏文帝與鍾繇書</hi>
<hi>嵗徃月來忽逢九月九日九為陽數而日月並應俗嘉其名以為宜於長久故以享宴髙㑹老子天長地久天</hi>
<hi>地所以能長且久者以其不自生故能長生隋書音樂志國圗日鏡家歴天長</hi>
　　　春夜宿直<hi>案唐詩紀作和中書侍郎楊再思春夜宿直陶潛詩遙遙春夜長齊書周</hi>
　　　　<hi>顒傳宋明帝頗好𤣥理以顒有辭義引入殿内親近宿且</hi>
西禁青春滿<hi>魏書趙修傳纂業之初仍引西禁按雍録唐太極宫圖中書省在西徧安仁門内獨</hi>
<hi>斷省中本為禁中門閣有禁非侍御之臣不得復入孝元皇后父名禁避之故曰省中楚辭青春受謝白日昭</hi>
<hi>只何晏景福殿賦結實商秋敷華青春成何遜七召翫竒花之春滿摘甘實於夏</hi>南端皓月㣲<lb/>
<pb n="KR4h0145_WYG_017-54a"/>
<hi>張衡東京賦啟南端之特闈立應門之將將薛綜注端門南方正門何晏景福殿賦開南端之豁達張筍虡之</hi>
<hi>輪豳左思魏都賦巖巖北闕南端攸遵謝莊月賦情紆軫其何託愬皓月而長歌顔延之詩流雲靄青闕皓月</hi>
<hi>鑒丹宫何承天芳樹篇皓月盈素手凉風拂中閨沈約安陸昭王碑澤無不漸螻蟻之穴靡遺明無不察容光</hi>
<hi>之㣲必照</hi>千廬宵駕合<hi>傅咸桑樹賦序世祖昔為中壘將軍於直廬種桑樹一株張衡西京賦徼</hi>
<hi>道外周千廬内附注傳宫外向為廬舍晝則廵行非常夜則驚備不虞史記平原君傳虞卿欲以信陵君之存</hi>
<hi>邯鄲為平原君請封公孫龍聞之夜駕見平原君陸機樂府肅肅宵駕動翩翩翠盖羅梁簡文帝京洛詩此時</hi>
<hi>車馬合兹晨冠盖通</hi>五夜曉鐘稀<hi>漢官儀晝漏盡夜漏起省中黄門持五夜五夜者甲夜乙夜丙</hi>
<hi>夜丁夜戊夜陸倕新漏刻銘六日無辨五夜不分孔徳紹詩暎流㸔夜月臨風聴曉鐘徐陵玊䑓新詠序厭長</hi>
<pb n="KR4h0145_WYG_017-54b"/>
<hi>樂之疎鐘勞中宫之緩箭</hi>星斗横綸閣<hi>禮斗威儀審候五色注北斗七星有五色宫商角徴羽各</hi>
<hi>應其星晉書元帝紀論星斗呈祥金陵表慶蕭慤詩鈎陳應警徼河漢曉參横晉書天文志天津九星横河中</hi>
<hi>晉書王湛等傳論或寄重文昌允釐於衮職或任華綸閣宻勿於王言</hi>天河度𤨏闈<hi>詩倬彼雲</hi>
<hi>漢昭囘于天箋謂天河也博物志天河與海通物理論水之精氣上浮宛轉隨流名之曰天河范雲與王中書</hi>
<hi>詩攝官青𤨏闥遙望鳯凰池爾雅宫中門謂之闈</hi>烟花章奏裏<hi>鮑照䟽枯楊寒炭遂起烟花洛</hi>
<hi>陽伽藍記姜質賦曰烟花霧草或傾或倒漢書魏相傳相明易經好觀漢故事及便宜章奏注觀前人所奏便</hi>
<hi>宜之章後漢書明帝紀公車以反支日不受章奏帝曰民廢農桑來詣闕而復拘以禁忌豈為政之意乎命蠲</hi>
<hi>其制又班彪傳竇融徴還京師光武問曰所上章奏誰與參之融對曰皆從事班彪所為</hi>紛向夕郎<lb/>
<pb n="KR4h0145_WYG_017-55a"/>
飛<hi>唐書沈佺期傳拜起居郎兼脩文館直學士漢舊儀黄門郎屬黄門令日暮入對青𤨏闈拜名夕郎梁元</hi>
<hi>帝牛渚磯碑花飛拂䄂荷香入衣張正見耤田詩草發青壇外花飛蒼玉邊</hi>
　　孟浩然<lb/>
　　　寒食<lb/>
閨夕綺忩閉<hi>謝惠連詩夕坐苦多慮行歌踐閨中鄧鏗月夜閨中詩閨中日已暮樓上月初華徐</hi>
<hi>彦伯擬古詩曉忩吟日坐閨夕秉燭遊夏侯惠景福殿賦仰觀綺忩周覽菱荷左思蜀都賦列綺忩而瞰江古</hi>
<hi>詩十九首交疏結綺忩阿閣三重階梁元帝詩䗶燭擬花影重臺閉綺忩</hi>佳人罷縫衣<hi>淮南子佳</hi>
<hi>人不同體美人不同面而皆悦於目李延年歌北方有佳人長門賦夫何一佳人兮步逍遙以自虞洛神賦嗟</hi>
<pb n="KR4h0145_WYG_017-55b"/>
<hi>佳人之信脩兮羗習禮而明詩隋無名氏囬紇曲隂山瀚海使難通幽閨少婦罷裁縫虞世南詩還恐裁縫罷</hi>
<hi>無信逹交河樂府古辭不惜故縫衣荀㫤詩中婦縫羅衣梁簡文帝詩何時玉忩裏夜夜更縫衣</hi>理琴<lb/>
開寳匣<hi>續齊諧記王彦伯喜鼓琴一日維舟中渚秉燭理琴嵇康琴賦理重華之遺摻既逺慕而長想</hi>
<hi>盧思道從駕詩大川開寶匣福地下金䋲北堂書鈔魏武上雜物疏云御物有銀鏤漆匣四枚</hi>就枕卧<lb/>
羅幃<hi>張華詩拊枕獨嘯嘆梁簡文帝詩北忩聊就枕沈約詩就枕更須牽又愁人掩軒卧風賦躋於羅幃</hi>
<hi>經於洞房范雲詩自君之出矣羅帳咽秋風</hi>夜久燈花落<hi>鮑照詩夜久膏既竭啟明旦未央隋</hi>
<hi>煬帝詩更移斗柄轉夜久天河横西京雜記陸賈曰目瞤則得酒食燈火花則得錢財梁元帝賦燈花開而夜</hi>
<hi>燃王筠詩藺燈空結花江總賦百枝燈花復羞燃又詩鯨燈落花殊未盡</hi>薰籠香氣㣲<hi>東宫舊事</hi>
<pb n="KR4h0145_WYG_017-56a"/>
<hi>有漆畫薰籠二大被薰籠三衣薰籠三劉瑗詩繡被共籠薰陳子良詩拂塵開肩匣巻帳却薰籠梁簡文帝詩</hi>
<hi>薰爐㓕復香陳後主樂府迎風香氣來庾信對燭花賦夜風吹香氣隨黄庭内景經三田之中精氣㣲</hi>錦<lb/>
衾重自煖<hi>詩錦衾爛兮古詩十九首錦衾遺落浦同袍與我違鮑照詩七綵芙蓉之羽帳九華蒲萄</hi>
<hi>之錦衾張華詩重衾無煖氣陸機詩朝遊忘輕羽夕息憶重衾南史謝超宗傳超宗詣東府門自通其日風冷</hi>
<hi>帝曰此客至使人不衣自煖沈約詩錦衾無獨煖</hi>遮莫曉霜飛<hi>搜神記燕惠王墓上有狐化為</hi>
<hi>少年書生持刺謁張華談論三日不屈華疑必妖也呼獵犬試之笑曰我之才智天地産之遮莫千試萬慮其</hi>
<hi>能為患乎謝靈運詩曉霜楓葉丹禽經霜蜚則霜露翥則露七命風厲霜飛</hi>
　　杜甫<lb/>
<pb n="KR4h0145_WYG_017-56b"/>
　　　數陪李梓州泛江有女樂在諸舫戱為艷曲<hi>又甫</hi>
　　　　<hi>送梓州李使君之任詩近㸔除刺史還喜得吾賢元和志梓州秦為蜀郡漢分置廣漢郡</hi>
　　　　<hi>今州即廣漢郡郪廣漢二縣地宋於此置新城郡梁於郡置新州隋改梓州因梓潼水為</hi>
　　　　<hi>名又涪江水經郪縣東去縣四里唐書地理志梓州梓潼郡天寶元年更名通典州城左</hi>
　　　　<hi>帶涪水右挾中江太平寰宇記中江水在縣西南三里源從𤣥武縣東界流入當縣西南</hi>
　　　　<hi>八十里入涪江方輿紀要涪江在州城北自綿州羅江縣流經州城西北又東南流經州</hi>
　　　　<hi>城東厯射洪縣及遂寧縣至重慶府合州而合於嘉陵江又郪江在州城西南源自中江</hi>
　　　　<hi>縣銅官山流至廢飛烏縣㑹衆流繞牛頭山下又東南經射洪縣至遂寧縣界而合於涪</hi>
<pb n="KR4h0145_WYG_017-57a"/>
　　　　<hi>江其合處謂之郪口後漢書馬融傳嘗坐髙堂施綘紗帳前授生徒後列女樂南史羊侃</hi>
　　　　<hi>傳嘗有詔命侃延陽斐同宴賔客三百餘人食器皆金玉雜寳奏三部女樂纂要古艷曲</hi>
　　　　<hi>有北里靡靡陽阿之曲</hi>
上客迴空騎<hi>史記晏嬰傳越石父賢晏子於是延入為上客漢書樓䕶傳䕶與谷永俱為王侯上</hi>
<hi>客庾肩吾詩蘭堂上客至綺席清弦撫阮卓長安道詩羣公騶御廻王勃詩歸舟歸騎儼成行</hi>佳人滿<lb/>
近船<hi>淮南子佳人不同體而皆悦於目曹植洛神賦嗟佳人之信脩兮羗習禮而明詩阮籍詠懐詩西方</hi>
<hi>有佳人皎若白日光張九齡詩薄暮津亭下餘花滿客船</hi>江清歌扇底<hi>孟浩然詩江清月近人李</hi>
<hi>白詩晚登髙樓上木落雙江清庾信春賦月入歌扇花承節鼔劉孝威詩池月憐歌扇張正見詩歌扇掩團紗</hi>
<pb n="KR4h0145_WYG_017-57b"/>
<hi>盧照隣詩鸞沉仙鏡底</hi>野曠舞衣前<hi>謝靈運詩野曠沙岸净天髙秋月明江淹詩時寒原野曠</hi>
<hi>庾信詩飛燕舞衣長盧照隣詩風花落舞衣隂鏗詩花落舞衫前</hi>玉袖凌風並<hi>古樂府西洲曲</hi>
<hi>䦨干十二曲垂手明如玉鮑照白紵歌朱唇動素袖舉梁簡文帝詩風吹玉袖香洞㝠記漢宫人麗娟體弱常</hi>
<hi>恐隨風輕舉唱迴風曲庭葉翻落如秋陶潛詩亭亭凌風桂八幹共成林又甫詩隔巢黄鳥並</hi>金壺隱<lb/>
浪偏<hi>拾遺記浮圖之國獻善書二人出肘間金壺四寸吳均詩文酒滿金壺郭璞江賦冰夷倚浪以傲睨</hi>
<hi>又甫詩順浪翻堪倚宇文融詩俱承雨露偏</hi>競將明媚色<hi>焦仲卿妻詩好事相扶將又甫詩楚</hi>
<hi>客惟聼棹相將劇談録曲江池花卉環周烟水明媚鮑照芙蓉賦爍彤輝之明媚陶潛閑情賦表傾城之艷色</hi>
<hi>梁簡文帝詩繁華炫姝色</hi>偷眼艷陽天<hi>杜陽雜編李可及善轉喉舌弄媚眼梁武帝四時歌賣眼</hi>
<pb n="KR4h0145_WYG_017-58a"/>
<hi>拂長䄂又甫詩偷眼蜻蜓避伯勞鮑照詩當避艷陽年注艷陽春也張九齡詩幸因清切地還遇艷陽時張說</hi>
<hi>詩鴻飛白露天</hi>
　　盧照隣<lb/>
　　　十五夜觀燈<hi>藝文類聚漢家以望日祀太乙從昬時到明今人正月望日夜遊觀</hi>
　　　　<hi>燈是其遺跡</hi>
錦里開芳宴<hi>梁簡文帝對燭賦茱萸幔裏鋪錦筵庾信馬射賦綵則錦市俱移錢則銅山合從按</hi>
<hi>照隣東嘗入蜀此錦里泛指豪貴里第非蜀之錦里也謝朓詩嘉樂舊矣芳宴在斯</hi>蘭缸艷早年<lb/>
<hi>王融詩俱願置尊酒蘭缸當夜明舊唐書音樂志每初年望夜御勤政樓觀燈作樂庾信春賦新年鳥聲千種</hi>
<pb n="KR4h0145_WYG_017-58b"/>
<hi>轉</hi>縟彩遙分地<hi>任昉王文憲集序公自㓜及長作述不倦固已理窮言行事該軍國豈直雕章</hi>
<hi>縟彩而已哉晉書夏侯湛賛堪稱弄翰縟彩彫煥禮記分地建國置都立邑陶𢎞景水仙賦中天起浪分地㵼</hi>
<hi>波</hi>繁光逺綴天<hi>史記封禪書天子始郊拜太乙列火滿壇有司云祠上有光焉及晝黄氣上屬</hi>
<hi>天傅休奕詩枝燈若火樹庭燎繼天光梁元帝詠霧詩五里浮長隰三晨晦逺天張正見詩髙栁横遙塞長榆</hi>
<hi>接逺天</hi>接漢疑星落<hi>唐太宗帝京篇連甍遙接漢庾信賦辨常星之夜落又燈賦蛾飄則碎花</hi>
<hi>亂飛風起則流星細落</hi>依樓似月懸<hi>梁元帝詩楊栁非花樹依樓自覺春晉書陸機傳論髙詞</hi>
<hi>逈暎似朗月之懸光沈約髙松賦流蓬不息明月孤懸盧思道詩初月正如鈎懸光入綺樓</hi>别有千<lb/>
金笑<hi>車<graphic n="KR1780" url="https://raw.githubusercontent.com/kanripo/KR-Gaiji/master/images/KR1780.png" mimeType="image/png"/>詩别有傾人處佳麗夜相逢陳子良詩何必桃將李别有代春暉鮑照詩千金顧笑買芳年庾</hi>
<pb n="KR4h0145_WYG_017-59a"/>
<hi>信詩無復千金笑徒勞五日歸</hi>來暎九枝前<hi>郭璞贊光彩流暎氣如紅霞庾肩吾詩團沙暎似月</hi>
<hi>蟬翼望如空梁簡文帝阻歸賦躡九枝而耀景總六翮以摶風元帝詩邯鄲九枝朝始成金巵玉盌共君傾王</hi>
<hi>筠燈檠詩百花曜九枝鳴鶴暎冰池</hi>
　　劉長卿<lb/>
　　　幽琴<hi>禮記舜作五弦之琴以歌南風之詩而天下治新論神農氏削桐為琴繩絲為弦以</hi>
　　　　<hi>通神明之徳合天人之和焉廣雅神農氏琴長三尺六寸六分上有五弦曰宫商角徴羽</hi>
　　　　<hi>文王増二弦曰少宫少商風俗通琴者樂之統與八音並行君之所常御也和樂作者其</hi>
　　　　<hi>曲曰暢言其道暢美也憂愁作者其曲曰<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>言不失其操也</hi>
<pb n="KR4h0145_WYG_017-59b"/>
月色滿軒白<hi>江淹别賦月上軒而飛光楊希道詩南軒月初進李白詩蹔就東山賖月色酣歌一</hi>
<hi>夜送泉明王褒關山月天寒光轉白李白詩黄鶴樓前月華白</hi>琴聲宜夜闌<hi>禮記君子聴琴瑟之</hi>
<hi>聲則思志義之臣搜神記呉人有燒桐以㸑者蔡邕聞其爆聲曰此良桐也請削以為琴因名焦尾琴有殊聲</hi>
<hi>焉嵇康琴賦英聲發越蔡琰胡笳十八拍更深夜闌兮夢汝來斯王昌齡詩髙殿秋砧響夜闌杜甫詩夜闌接</hi>
<hi>軟語</hi>飀飀青絲上<hi>博雅飀飀風也嵇康琴賦弦以園客之絲岑參詩嬌歌急管雜青絲</hi>静聴<lb/>
松風寒<hi>劉伶酒徳頌静聴不聞雷霆之聲鮑照書静聴無聞極視不見風俗通河間雜歌二十一内有</hi>
<hi>風入松南史陶𢎞景傳宏景愛松風庭院皆植松每聞其響欣然為樂蕭詮詩深澗響松風薛道衡詩松風逺</hi>
<hi>更清劉希夷夏彈琴詩彈為風入松崖谷颯已秋</hi>古調雖自愛<hi>隋書音樂志近代書紀所載縵</hi>
<pb n="KR4h0145_WYG_017-60a"/>
<hi>樂鼔琴吹笛之法多云三調三調之聲其來久矣請存三調而已杜審言詩忽聞歌古調歸思欲沾巾老子聖</hi>
<hi>人自知不自見自愛不自負</hi>今人多不彈<hi>杜甫詩不薄今人愛古人鮑照詩取琴試一彈沈烱</hi>
<hi>詩為我彈清琴</hi>向君投此曲<hi>古詩誰能為此曲嵇康琴賦理正聲奏妙曲庾信詩方調琴上</hi>
<hi>曲</hi>所貴知音難<hi>韓詩外傳孔子鼔琴曽子曰殆有貪狼之志邪僻之行子貢以告子曰參其習</hi>
<hi>知音矣向者有䑕出遊狸見於屋循梁㣲行造焉而避厭目曲脊求而不得丘以琴滛其聲參以丘為貪狼邪</hi>
<hi>僻不亦宜乎列子伯牙鼓琴志在髙山鍾子期曰峩峩然若泰山志在流水曰洋洋然若江河子期死伯牙絶</hi>
<hi>絃以無知音者古詩不惜歌者苦但傷知音希王褒洞簫賦知音者樂而悲之不知音者恠而偉之</hi>
　　王維<lb/>
<pb n="KR4h0145_WYG_017-60b"/>
　　　從岐王夜燕衞家山池<hi>唐書宗室傳恵文太子範封王岐好學工書愛</hi>
　　　　<hi>儒士無貴賤而盡禮與閻朝隱等善常飲酒賦詩相娯樂詩厭厭夜飲不醉無歸謝莊月</hi>
　　　　<hi>賦君王乃厭晨歡樂宵燕齊書劉悛傳車駕數幸悛宅宅盛修山池世祖宴樂至夜乃去</hi>
座客香貂滿<hi>後漢書孔融傳融拜大中大夫賔客日盈其門常歎曰座上客恒滿蓴中酒不空吾</hi>
<hi>無憂矣江總詩香貂拜黻衮</hi>宫娃綺幔張<hi>王勃採蓮賦呉娃越艷齊書帝紀後宫更起仙華諸</hi>
<hi>殿錦幔珠簾窮極綺麗七啟華燭爛幄幙張</hi>澗花輕粉色<hi>梁武帝詩花色遇桃杏陳後主詩水</hi>
<hi>中花色沈李嶠詩花庭開粉席梁元帝和林下詠姬詩輕花亂粉色駱賔王詩秋帳燈光翠倡樓粉色紅</hi>山<lb/>
月少燈光<hi>謝朓詩山中上芳月故人清樽賞别賦月上軒而飛光曹植樂府華燈步障舒光劉楨詩</hi>
<pb n="KR4h0145_WYG_017-61a"/>
<hi>明燈熺炎光沈約詩燈光半隱床庾肩吾詩夜月奪燈光</hi>積翠紗忩暗<hi>沈約詩連峯竟無已積翠</hi>
<hi>逺㣲㣲蕭子均詩山翠餘烟積蘇頗詩山光積翠遙疑逼劉孝威詩紗忩相向開庾信賦紗忩獨掩羅帳常垂</hi>
<hi>劉孝綽詩日下房櫳暗</hi>飛泉繡户凉<hi>陸機詩飛泉潄鳴玉郭璞詩嚼蕊挹飛泉南史何子季遷</hi>
<hi>秦望山山有飛泉迺起學舍即林成援因巖為堵唐太宗詩幽澗冬暄飛泉夏冷鮑照賦瞰東西之繡户梁武</hi>
<hi>帝樂府幕幕繡户絲沈約詩鳴珠簾於繡户王勃賦繡户雕忩南向開</hi>還將歌舞出<hi>詩式歌且</hi>
<hi>舞左傳文王之功天下誦而歌舞之沈佺期詩併將歌舞報恩暉又正逢鸞與鶴歌舞出天來</hi>歸路莫<lb/>
愁長<hi>陶潜詩行行循歸路沈佺期詩歸路烟霞晚宋之問詩歸路滿笙歌謝朓詩行矣倦路長無由税歸</hi>
<hi>鞅</hi>
<pb n="KR4h0145_WYG_017-61b"/>
　　　和尹諫議史館山池<hi>全唐詩註開元二十年道士尹愔為諫議大夫知史</hi>
　　　　<hi>館事故詩有莫上空虚之句唐書百官志門下省左諫議大夫四人正四品下掌諫諭得</hi>
　　　　<hi>失侍從賛相中書省石諫議大夫四人掌如門下省史館脩撰四人掌脩國史貞觀三年</hi>
　　　　<hi>置史館於門下省南齊書到撝傳撝資籍豪富宅宇山池皆窮上品</hi>
雲館接天居<hi>左思呉都賦寒暑隔閡於邃宇虹蜺迴帶於雲館郭璞蓬萊山賛蓬萊之山玉碧構</hi>
<hi>林金臺雲館皜哉獸禽謝朓逰後園賦敞風闥之藹藹聳雲館之迢迢蔡邕述行賦皇家赫赫而天居顔延之</hi>
<hi>白鸚鵡賦既逹美於天居亦麗景於雲阿鮑照舞鶴賦仰天居之崇絶更惆悵以驚思徐陵太極殿銘天居爽</hi>
<hi>塏大寢<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>嚴</hi>霓裳侍玉除<hi>楚辭青雲衣兮白霓裳舉長矢兮射天狼曹植樂府披我丹霞衣襲</hi>
<pb n="KR4h0145_WYG_017-62a"/>
<hi>我素霓裳又詩凝霜依玉除清風飄飛閣鮑照白苧歌垂璫散佩盈玉除喬備詩墜露清金殿流螢㸃玉除</hi>
春池百子外<hi>梁元帝春賦苔染池而盡緑桃含山而併紅王筠詩春生雁鶖池陳後主詩春池已</hi>
<hi>𣺌漫髙枝已嵸森西京雜記漢宫七夕臨百子池以五色縷相覊謂之相連愛</hi>芳樹萬年餘<hi>阮籍</hi>
<hi>詩芳樹垂緑葉清雲自逶迤陸機詩嘉穀垂重穎芳黄樹發華顛西京雜記上林苑有萬年長生樹白銀樹</hi>
<hi>銀樹扶老木守宫槐謝朓詩風動萬年枝日華承露掌沈約詩髙棃有繁實何減萬年枝</hi>洞有仙人<lb/>
籙<hi>徐陵天台徐法師碑金繩玉版受謁帝之符龍駕霓裳處仙宫之籙瀨鄉記老子母碑云老子把持仙籙</hi>
<hi>玉簡金字編以白銀紀善綴惡陳子昻詩鳯藴仙人籙鸞歌素女琴隋書經籍志道經受道之法初受五千文</hi>
<hi>籙次受三洞籙次受洞𤣥籙次受上清籙籙皆素書記諸天曹官屬佐吏之名</hi>山藏太史書<hi>史記</hi>
<pb n="KR4h0145_WYG_017-62b"/>
<hi>司馬遷自序厥協六經異傳整齊百家雜語蔵之名山副在京師俟後世聖人君子又老子傳注老子為柱下</hi>
<hi>史即藏書之柱下因以為官名漢書司馬遷傳遷為太史令紬史記石室金匱之書</hi>君恩深漢帝<lb/>
<hi>詩天子萬年疏臣䝉君恩無以報答故願君長夀而已庾信謝賚絲布啟陳留下粟有愧深恩櫟陽兩金翻慙</hi>
<hi>曲施又步虚詞漢帝㸔桃核齊侯問棗花楊炯詩漢帝求仙日相如作賦才</hi>且莫上空虚<hi>法苑</hi>
<hi>珠林頂生王欲升忉利即與羣臣踏虚登山江淹詩苕苕寄意勝不覺凌虚上楞嚴經彼太虚空日照則明雲</hi>
<hi>屯則暗風搖則動霄澄則清氣凝則濁土積成霾水澄成暎楊雄羽獵賦騰空虚距連巻東方朔别傳朔謂同</hi>
<hi>舍郎曰天下人無能知朔知朔者惟太王公耳朔卒後武帝召太王公問之曰諸星俱在否曰諸星具在獨不</hi>
<hi>見嵗星十八年今復見耳帝嘆曰東方朔在朕傍十八年而不知是嵗星哉</hi>
<pb n="KR4h0145_WYG_017-63a"/>
　　李白<lb/>
　　　昌禪師山池<lb/>
客來花雨際<hi>易有不速之客三人來五燈㑹元湏菩提尊者在巖中宴坐諸天雨花讃嘆庾信詩</hi>
<hi>花雨積為臺</hi>秋水落金池<hi>荘子秋水時至百川灌河庾信詩秋水帶沙落陳後主詩沙長見水</hi>
<hi>落梁元帝棲霞寺碑金池無底已通寶塹之側宋之問詩寶鐸搖初霽金池暎晚沙</hi>片石寒青錦<lb/>
<hi>朝野僉載温子昇作韓陵山寺碑庾信讀而冩之曰惟有寒陵一片石堪共語庾信詩河邊一片石南岳記仙</hi>
<hi>人壇青石而有白石文拾遺詩員嶠之山東有雲石駁落如錦隂鏗石詩苔駁錦文疏又石紋如碎錦庾信詩</hi>
<hi>錦石寒砧面</hi>疎楊挂緑絲<hi>説文楊蒲栁也蕭慤詩楊栁月中疎王欽栁賦交緑葉而重葩轉紛</hi>
<pb n="KR4h0145_WYG_017-63b"/>
<hi>錯以扶疎王褒濬池詩垂楊夾浦緑水經注弱栁蔭街絲楊被蒲庾信詩衰栁挂殘絲唐太宗臨池栁詩岸曲</hi>
<hi>絲隂聚波移帶影疎</hi>髙僧拂玉麈<hi>廬山記惠逺集一時名士髙僧於般若臺世説王衍毎執玉柄</hi>
<hi>塵尾與手同色南史張譏傳陳後主造玉柄麈尾曰當今雖復名士如林堪捉此者惟張譏耳王𨗳麈尾銘拂</hi>
<hi>穢清署虚心以俟</hi>童子獻霜梨<hi>詩童子佩觹永嘉記靑田村有梨一株名曰官梨以供獻齊民</hi>
<hi>要術藏梨法初霜後即收於屋下掘作深坑收梨置中便得經夏</hi>惜去愛佳境<hi>謝靈運詩欲去</hi>
<hi>情不忍庾信詩郊間光景佳世説漸入佳境</hi>烟蘿欲暝時<hi>詩蔦與女蘿疏蘿莬絲蔓連草上生</hi>
<hi>黄赤如金洛陽伽藍記髙林臣樹足使日月蔽虧懸葛垂蘿能令風烟出入鮑照詩丹蘿籠紫烟盧思道採蓮</hi>
<hi>曲菱歌惜不唱欲待暝時歸</hi>
<pb n="KR4h0145_WYG_017-64a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0145_WYG_017-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐詩巻十二<lb/>
</p>
<p>
</p>
  </div>
</body>
</text>
</TEI>
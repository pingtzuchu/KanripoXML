<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_024-1a"/>
　欽定四庫全書<lb/>
御選唐詩巻十八<lb/>
　　七言律詩<lb/>
　　　王維<lb/>
　　　　春日與裴迪訪吕逸人不遇<hi>詩春日載陽有鳴倉庚案唐詩鼓吹</hi>
　　　　　<hi>本與裴迪下有過新豐里四字論語舉逸民駱賓王詩一謝滄浪水安知冇逸人春秋公</hi>
　　　　　<hi>㑹衛侯于桃丘弗遇</hi>
　桃源四面絶風塵<hi>陶溍桃花源記晉太元中武陵人捕魚為業沿溪行忽逢桃花夾岸遂異</hi>
<pb n="KR4h0145_WYG_024-1b"/>
　<hi>之行盡水源得一山男女衣著悉如外人自云先世避秦來此住數日辭去史記項羽紀漢軍圍之數重項王</hi>
　<hi>令四面騎馳下期山東為三處周禮春官王宫縣注宫縣四面縣象宫室四面有牆故謂之宫縣案四面集本</hi>
　<hi>作一向鼓吹本作面面世説王戎云太尉神姿髙徹如瑶林瓊樹自然是風塵外物庾信文銅街栁市塵起風</hi>
　<hi>飛</hi>栁市南頭訪隠淪<hi>漢書萬章傳字子夏長安熾甚街閭各冇豪俠章在城西栁市號曰</hi>
　<hi>栁市萭子夏注細栁倉有栁市江總詩揚鞭出栁市細蹀下金隄古樂府河中歌莫愁十三能織綺十四采桑</hi>
　<hi>南陌頭沈約樂府所思竟何在洛陽南陌頭郭璞江賦納隠淪之列真挺異人乎精魄謝靈運詩既枉隠淪者</hi>
　<hi>亦棲肥遯賓劉勰新論天下神人五二曰隠淪</hi>到門不敢題凡鳥<hi>史記越世家陶朱公遣長</hi>
　<hi>子為一封書遺故所善莊生莊生家負郭披藜藿到門居甚貧後漢書桓榮傳帝幸其家下車而前諸侯將軍</hi>
<pb n="KR4h0145_WYG_024-2a"/>
<hi>大夫問疾者不敢復乗車到門書不惟不敢亦不暇詩豈不爾思畏子不敢陳琳書園囿之凡鳥外廏之下乗</hi>
<hi>世説嵇康與吕安善毎一相思千里命駕後安來值康不在喜出户延之不入題門上作鳯字而去喜不覺猶</hi>
<hi>以為欣鳯字凡鳥也</hi>看竹何須問主人<hi>公羊取郜大鼎傳此取之宋其謂之郜鼎何器従名</hi>
<hi>地従主人揚雄長揚賦聊因筆墨之暇為文章故藉翰林以為主人子墨為客卿以諷後漢書耿弇傳光武指</hi>
<hi>弇曰是我北道主人也晉書王徽之傳吴中士大夫家有好竹欲觀便出輿造竹下往來諷嘯良久主人灑掃</hi>
<hi>請坐徽之不顧而去</hi>城外青山如屋裏<hi>唐太宗北平作兹焉可逰賞何必襄城外謝朓詩不</hi>
<hi>對芳春酒還望青山郭庾信詩琴聲徧屋裏書巻滿牀頭</hi>東家流水入西隣<hi>漢書王吉傳吉</hi>
<hi>居長安東家有大棗樹垂吉庭中淮南子趨舍禮俗猶室宅之居也東家謂之西家西家謂之東家雖臯陶為</hi>
<pb n="KR4h0145_WYG_024-2b"/>
<hi>之理不能定其處宋玉賦東家之子嫣然一笑惑陽城迷下蔡詩沔彼流水朝宗於海馬融長笛賦聴聲類形</hi>
<hi>狀似流水又象飛鴻庾信詩春洲鸚鵡色流水桃花香易東隣殺牛不如西隣之禴祭實受其福</hi>閉户<lb/>
著書多嵗月<hi>王僧孺任府君傳下帷閉户投斧懸梁任昉䇿秀才文閉户自精開巻獨得史記老</hi>
<hi>子傳老子居周久之去至關關令尹喜曰子將隠矣彊為我著書又韓非傳非為人口吃不能道説而善著書</hi>
<hi>書嵗月日時無易百穀用成乂用明俊民用章家用平康魏文帝樂府今我不樂嵗月如馳陶潛詩服勤盡嵗</hi>
<hi>月常恐功愈微</hi>種松皆作老龍鱗<hi>廖文炳解末句宋本作種松皆老作龍鱗世説孫興公齋</hi>
<hi>前種松髙世逺曰松樹子非不楚楚可憐但無棟梁用耳孫曰楓栁雖合抱亦何所施陶潛詩自植孤生松拾</hi>
<hi>遺記始皇起雲明臺東得蔥巒錦栢漂檖龍松後漢書光武紀攀龍鱗附鳯翼以成其所志揚雄廿泉賦金人</hi>
<pb n="KR4h0145_WYG_024-3a"/>
<hi>仡仡其承鍾虡兮嵌巖巖其龍鱗埤雅龍八十一鱗具九九之數</hi>
　　杜甫<lb/>
　　　江村<hi>王洙杜工部詩史舊集序入蜀卜居成都浣花里胡宗愈成都草堂詩碑序先生自</hi>
　　　　<hi>同谷入蜀遂卜成都浣花江上萬里橋之西為草堂以居焉</hi>
清江一曲抱村流<hi>楚辭馮崑崙以澂霧兮隠岷山以清江舊唐書杜甫傳甫於成都浣花里</hi>
<hi>種竹植樹結廬枕江縦酒嘯詠詩彼汾一曲沈佺期扈從出西嶽詩雲泉紛亂瀑天磴屹横抱陶潛田居詩曖</hi>
<hi>曖逺人村依依墟里烟謝朓詩大江流日夜又迴瞰蒼江流</hi>長夏江村事事幽<hi>爾雅夏為</hi>
<hi>朱明一曰長嬴續漢書律歴志立夏之日晷長四尺二寸八分素問岐伯曰春勝長夏長夏勝冬沈佺期詩坐</hi>
<pb n="KR4h0145_WYG_024-3b"/>
<hi>看長夏晚謝朓詩曖曖江邨見離離海樹出虞騫詩孤嶺枕江村陶潛詩晨夕看山川事事悉如昔江總詩情</hi>
<hi>幽豈徇物沈佺期詩回借水亭幽</hi>自去自來梁上燕<hi>夏侯湛飛鳥賦乍來乍往若懸若垂</hi>
<hi>薛道衡詩願作王母三青鳥飛去飛來傳消息駱賓王詩惟有雙鳬鳥飛去復飛來鮑照詩可憐雲中燕旦去</hi>
<hi>暮來歸唐太宗詩舞接花梁燕徐彦伯詩暗梁聞語燕</hi>相親相近水中鷗<hi>漢書貢禹傳天</hi>
<hi>子報曰朕以生有伯夷之亷史魚之直故親近生世説簡文入華林園曰也覺鳥獸禽魚自來親人列子海上</hi>
<hi>人好鷗毎旦之海上從鷗鳥逰陶潛逰斜川詩序水鷗乘和以翻飛楚辭將氾氾若水中之鳬乎與波上下偷</hi>
<hi>以全吾軀乎陳子昻詩徒思海上鷗</hi>老妻畫紙為棋局<hi>易老婦得其士夫北史崔浩傳以鋌</hi>
<hi>畫紙作字李秀四維賦序畫紙為局截木為棋後漢書張衡傳奕秋以棋局取譽晉書天文志地方如棋局曹</hi>
<pb n="KR4h0145_WYG_024-4a"/>
<hi>植文棋局逞巧博奕惟賢</hi>稚子敲針作釣鈎<hi>陶潛歸去來辭僮僕歡迎稚子候門江淹詩歸</hi>
<hi>人望煙火稚子候簷隙列子詹何以獨繭絲為綸芒鍼為鈎引盈車之魚于百仞之淵劉勰新論釣者雖有籊</hi>
<hi>竿纎綸芒鈎芳餌不能與罾罟爭多王慶釣魚賦抽纎繳振脩竿垂銀鈎運金丸</hi>多病所須唯<lb/>
藥物<hi>晉書御玠傳玠多病體羸隋書庫狄士文傳手口俱足餘無所須唐書潘師正居逍遥谷髙祖召見</hi>
<hi>問所須對曰茂松清泉臣所須也北史張景仁傳景仁多疾帝給藥物珍羞張華歸田賦行藥物以為娱</hi>微<lb/>
軀此外復何求<hi>曹植文嗟微軀之是效兮南齊書豫章王傳請降貂璫以飾微軀盧思道詩微</hi>
<hi>軀竊自陵范雲詩可棲復可食此外亦何為韓詩外傳徳義暢乎中而無外求沈約詩坦蕩無外求詩不知我</hi>
<hi>者謂我何求范雲詩閉門謝世人何欲復何求</hi>
<pb n="KR4h0145_WYG_024-4b"/>
　　許渾<lb/>
　　　晚自朝臺津至韋隠居郊園<hi>廣州記尉陀立臺以朝漢圓基千步</hi>
　　　　<hi>直峭百丈朔望升拜號為朝臺南史陶𢎞景傳自號華陽隠居人間書札即以隠居代名</hi>
　　　　<hi>又齊髙帝紀秬草騰芳於郊園沈豹詩晚沐卧郊園</hi>
秋來鳬雁下方塘<hi>楊白花古辭春去秋來雙燕子韓翃詩捲簾秋色來詩將翺將翔弋鳬與</hi>
<hi>雁蕭慤詩遥見飛鳬下陳後主詩樓髙看雁下王勃序鳬雁下而蘆洲晚水經注方塘蓄水澤潤不窮劉楨詩</hi>
<hi>方塘含清源</hi>繫馬朝臺步夕陽<hi>庾信賦繫馬於鳯皇樓柱劉琨詩繫馬長松下李商隠啟</hi>
<hi>越井朝臺備經艱險貪泉湞水益勵平生劉長卿詩陸賈千年後誰知朝漢臺李白詩髙步凌雲烟埤雅雨氣</hi>
<pb n="KR4h0145_WYG_024-5a"/>
<hi>成虹夕陽射之則在東梁簡文帝碑文夕陽斜暎</hi>村徑遶山松葉暗<hi>杜甫詩村徑逐門成</hi>
<hi>李嘉祜詩邨徑歴繁花水經注山逕逶深南史阮孝緒傳所居以樹環遶潘岳賦茂松之依山巔唐書潘師正</hi>
<hi>傳居嵩山之逍遥谷但服松葉飲水而已本草松葉冇兩鬛五鬛七鬛白居易詩曉嵐林葉暗</hi>柴門臨<lb/>
水稻花香<hi>陶潛文翳翳柴門事我宵辰十六國春秋前凉録汎勝家財散于宗族柴門灌園庾信詩</hi>
<hi>石影横臨水張説詩柴門臨水開元稹詩稻花秋雨氣賈至詩桃花歴亂李花香</hi>雲連海氣琴<lb/>
書潤<hi>陸機賦粲煙接以雲連盧照隣詩人同黄鶴逺鄉共白雲連唐太宗詩海氣百重樓陳子昻詩海氣</hi>
<hi>侵南郡杜甫詩蓬萊足雲氣劉歆遂初賦玩琴書以條暢陶潛詩委懐在琴書白居易詩雲生磵户衣裳潤</hi>
風帶潮聲枕簟凉<hi>李白詩海風吹不㫁王羲之蘭亭序清流激湍暎帶左右枚乗七發海水</hi>
<pb n="KR4h0145_WYG_024-5b"/>
<hi>上潮又聲如雷鼓李羣玉詩㫁岸落潮聲蕭穎士詩澗聲連枕簟杜牧詩枕凉閒且欹岑參詩花隂拂簟凉</hi>
西去磻溪猶萬里可能垂白待文王<hi>雍陶詩西去經過欲一問水經注渭</hi>
<hi>水之右磻溪水注之東南隅有石室蓋太公所居也水流次垂釣之所投竿跽餌兩膝遺跡猶存是有磻溪之</hi>
<hi>稱也其水清泠神異北流十二里注於渭古詩相去萬餘里鮑照詩結髮起躍馬垂白對講書杜甫詩垂白馮</hi>
<hi>唐老李白詩含情欲待誰孟子待文王而後興者几民也</hi>
　　章碣<hi>孝標之子登乾符進士第後不知所終</hi>
　　　對月<lb/>
殘霞巻盡出東溟<hi>何遜詩夕鳥已西度殘霞亦半消賀知章詩緑水殘霞催席散白居易詩</hi>
<pb n="KR4h0145_WYG_024-6a"/>
<hi>嵩峯餘霞錦綺巻顔延之詩日觀臨東溟王維詩大河注東溟韓愈詩三秋端正月今夜出東溟</hi>萬古<lb/>
難消一片冰<hi>劉峻廣絶交論斯賢達之素交歴萬古而一遇盧仝月蝕詩便似萬古常不開西域</hi>
<hi>記凌山蔥嶺北隅坎雪積凌春夏不消漢書李陵傳人持二升糒一半冰如淳注半讀曰片王昌齡詩一片冰</hi>
<hi>心在玉壺</hi>公子踏開香徑蘚<hi>楚辭沅有芷兮澧冇蘭思公子兮未敢言張衡西京賦冇憑虚</hi>
<hi>公子者心奢體忲雅好博古成公綏嘯賦逸羣公子體奇好異香譜吴王闔閭起響屧廊採香徑梁簡文帝行</hi>
<hi>雨山銘芸香馥徑石鏡臨墀古今注苔或青或紫一名員蘚一名緑蘚</hi>美人吹滅畫堂燈<lb/>
<hi>詩有美一人清揚婉兮梁簡文帝詩美人稱絶世麗色譬花藂謝莊月賦美人邁兮音塵濶簡文帝望月詩流</hi>
<hi>輝入畫堂初照上梅梁宋之問詩畫堂瓊户特相宜謝靈運賦卧洞房兮何當悦滅華燭兮弄曉月隂鏗詩開</hi>
<pb n="KR4h0145_WYG_024-6b"/>
<hi>帷傷隻鳯吹燈惜落花</hi>瓊輪正輾丹霄去<hi>右英夫人詩雲中騁瓊輪駱賓王表就日輸誠</hi>
<hi>仰璧輪於三舍西京賦當足見蹍值輪被轢梁武帝詩青城接丹霄金樓帶紫烟庾闡逰仙詩神嶽竦丹霄玉</hi>
<hi>堂臨雪嶺</hi>銀箭休催皓露凝<hi>陸倕新漏刻銘銅史司刻金徒抱箭李白烏棲曲銀箭金壺漏</hi>
<hi>水多起看秋月墜江波武平一詩惟愁銀箭曉相催陸雲文抱皓露於蘭林王融詩皓露零中宵</hi>别有<lb/>
洞天三十六<hi>茅君内傳大天之内冇洞天三十六所乃真仙所居宋之問詩人隔壺中地能遊洞</hi>
<hi>裏天</hi>水晶宫殿冷層層<hi>後漢書西域傳大秦國宫室皆以水晶為柱食器亦然述異記闔閭</hi>
<hi>水晶宫備極工巧皆出自水府杜甫詩苑外江頭坐不歸水晶宫殿轉霏微費冠卿九華山記丹素交彩層層</hi>
<hi>倚空陳羽步虚詞樓閣層層阿母家崑崙山頂住紅霞</hi>
<pb n="KR4h0145_WYG_024-7a"/>
　　許渾<lb/>
　　　鶴林寺中秋翫月<hi>一統志鶴林寺在鎮江府城西南三里黄鶴山丄舊名竹</hi>
　　　　<hi>林寺劉宋高祖微時嘗獨卧講堂上冇五色龍章及登極改今名月令廣義八月十五日</hi>
　　　　<hi>中秋節注秋九十日是日為中秋是夕月中天最正鮑照翫月詩三五二八時千里與君</hi>
　　　　<hi>同韋應物詩蹔輟觀書夜還題玩月詩</hi>
待月東林月正圓<hi>杜審言詩卷簾惟待月李白詩待月月未出白帖梁劉慧斐逰匡山冇終</hi>
<hi>焉之志因不仕居東林寺禮斗威儀政太平則月圓而多輝駱賓王詩月滿鏡輪圓</hi>廣庭無樹草<lb/>
無烟<hi>隋書音樂志大射歌辭華鐘震廣庭曹植大魏篇玉尊列廣庭庾信詩有城仍舊縣無樹即新村梁</hi>
<pb n="KR4h0145_WYG_024-7b"/>
<hi>元帝詩集草訝無烟李白詩南湖秋水夜無煙</hi>中秋雲盡出滄海<hi>三水小牘趙知微有道術</hi>
<hi>中秋無月知微曰可備酒肴登天柱翫月既出天開月瑩飲至月落方歸羊士諤詩霽色朝雲盡班彪覽海賦</hi>
<hi>余有事於淮浦觀滄海于茫茫曹操詩東臨碣石以觀滄海李白詩月出峨嵋照滄海</hi>半夜露寒<lb/>
當碧天<hi>陸龜䝉詩半夜猶追白石吟白虎通露者霜之始寒則雙為霜郭璞詩寒露拂陵苕陸機詩寒</hi>
<hi>露無鮮澤明月耀其輝莊子黄帝得之以登雲天李白詩雲天掃空碧劉禹錫詩遊絲撩亂碧雲天</hi>輪彩<lb/>
漸移金殿外<hi>唐太宗遼城望月詩輪虧鏡彩缺朱超詩薄霧急移輪江總詩流泉灌金殿李白詩</hi>
<hi>金殿鎖鴛鴦</hi>鏡光猶挂玉樓前<hi>物理論月有形無光日照之乃有光如以鏡照日而有影</hi>
<hi>見沈佺期望月詩臺前疑挂鏡十洲記崑崙山冇玉樓十二所孟浩然詩花伴玉樓人</hi>莫辭達曙<lb/>
<pb n="KR4h0145_WYG_024-8a"/>
殷勤望<hi>陶潛詩佳人美清夜達曙酣且歌杜甫詩達曙陵險澁謝莊月賦沈吟齊章殷勤陳篇韋應物</hi>
<hi>詩西樓望月幾囘圓</hi>一墮西巖又隔年<hi>李白詩明月看欲墮又蹔出東城邊遂逰西巖前杜</hi>
<hi>甫詩不知旌節隔年囘</hi>
　　陸龜䝉<hi>字魯望蘇州人舉進士不第隠松江甫里以髙士召不赴光化中贈右補闕</hi>
　　　中秋待月<lb/>
轉缺冰輪上轉遲<hi>禮記立視五嶲疏立平視也嶲猶規也謂輪轉之度又三五而盈三五而</hi>
<hi>闕釋名月闕也滿則闕也謝莊月賦柔祗雪凝圓靈水鏡連觀霜縞周除冰淨劉孝綽望月詩輪光缺不半扇</hi>
<hi>影出將圓庾信望月詩灰飛重暈缺蓂落獨輪斜唐大宗望月詩魄滿桂枝圓輪虧鏡彩缺王褒詠月詩度雲</hi>
<pb n="KR4h0145_WYG_024-8b"/>
<hi>光忽駛中天影更遲</hi>好風偏似送佳期<hi>陶潛詩微雨従東來好風與之俱宋孝武帝齋中月</hi>
<hi>詩微微風始發曖曖月初明鮑照詩木落江度寒雁還風送秋楚辭與佳期兮夕張謝莊月賦佳期可以還微</hi>
<hi>霜霑人衣髙適詩竹窻幽户冇佳期</hi>簾斜樹隔情無限<hi>張正見詩分簷疑碎璧隔幔似垂鈎</hi>
<hi>梁元帝詩隔樹望釵疎唐太宗詩彩散銀鈎上光斜桂樹中劉孝綽林下暎月詩明明三五月垂影當髙樹梁</hi>
<hi>武帝詩連山去無限長洲望不極李白詩出門見南山引領意無限</hi>燭暗香殘坐不辭<hi>列女</hi>
<hi>傳一室之中益一人燭不為明去一人燭不為暗謝承後漢書巴祇字敬祖為揚州刺史暝暗之中不然官燭</hi>
<hi>謝靈運詩滅華燭兮弄曉月王融歌詞日霽沙溆明風泉暗華燭羊士諤詩紅衣落盡暗香殘古樂府香風難</hi>
<hi>久居空令蕙草殘李頎詩禪室吐香燼輕紗籠翠烟</hi>最愛笙調聞北里<hi>禮記仲夏之月命樂</hi>
<pb n="KR4h0145_WYG_024-9a"/>
<hi>師調竽笙竾簧李百藥笙賦縦調文于雅笛留神思于和笙劉希夷聞笙詩絳唇吸靈氣玉指調真聲張華詩</hi>
<hi>北里獻奇舞大陵召名歌左思詩北里笙竽響白帖古艷曲有北里靡靡激楚結風之曲</hi>漸看星淡<lb/>
失南箕<hi>孟浩然詩微雲淡河漢疎雨滴梧桐詩維南冇箕不可以簸揚正義箕斗並在南方之時箕在</hi>
<hi>南而斗在北故稱南箕北斗也詩哆兮哆兮成是南箕傳哆大貌南箕箕星也説文哆張口也正義禮於衣袂</hi>
<hi>半而益一謂之侈袂星因物而益大名之曰侈也古詩南箕北冇斗陸機賦似南箕之啟扉梁武帝銘殿接南</hi>
<hi>箕橋連北斗</hi>何人為校清凉力<hi>詩彼何人斯周禮天官典絲興功之時注時者若温暖宜</hi>
<hi>繼帛清凉宜文繡陶潛詩和澤周三春清凉素秋節</hi>欲減初員及午時<hi>江淹詩清光澹且減</hi>
<hi>低意守空帷陳子昻詩紫氣白雲㫁青春明月初陶潛詩迢迢新秋夕亭亭月將圓庾肩吾詩圓隨漢東蚌廣</hi>
<pb n="KR4h0145_WYG_024-9b"/>
<hi>雅日在午曰停午禇亮和永日午詩曦車且亭午浮箭未移暉</hi>
　　劉兼<hi>長安人官榮州刺史</hi>
　　　對雨<lb/>
幽庭凝碧亦漣漪<hi>鮑照詩幽庭憐夕寒江總詩幽庭夜氣深樓穎詩水竹誰家宅幽庭向苑</hi>
<hi>門栁宗元界圍巖水簾詩韻磬叩凝碧鏘鏘出幽巖詩河水清且漣猗釋文猗與漪同沈約詩瑶臺風不息赤</hi>
<hi>水正漣漪王維詩青翠漾漣漪儲光羲詩清光隨漣漪</hi>簷溜聲繁聒夢歸<hi>梁昭明太子殿</hi>
<hi>賦接長棟之耿耿檐重溜於四隅劉峻詩激水簷前溜脩竹堂隂植王褒詩簷溜俯危松許渾詩檐溜挂飛泉</hi>
<hi>李端詩蕭蕭暮雨繁李賀詩水聲繁絃聲淺白居易詩灑葉雨聲繁于武陵詩異國久為客寒宵頻夢歸</hi>半<lb/>
<pb n="KR4h0145_WYG_024-10a"/>
岫金烏纔委照<hi>左思魏都賦窮岫泄雲日月恒翳江淹詩陽岫照鸞彩劉楨清盧賦玉樹翠葉</hi>
<hi>上棲金烏康孟詠日詩金烏升曉氣玉檻漾晨曦謝莊月賦委照而吴業昌元稹詩餘光委照在林薄</hi>一<lb/>
川石燕又交飛<hi>詩十千維耦箋一川之間萬夫徐安貞詩雲日明千里旌旗照一川杜甫詩平</hi>
<hi>地一川穏湘中記零陵山冇石燕遇雨則飛如生雨止則還為石韓翃詩湘中石燕飛應盡温庭筠詩栁弱燕</hi>
<hi>交飛</hi>濯枝霢霂榴花吐<hi>風土記仲夏大雨名濯枝雨張正見梅林輕雨詩飄花更濯枝魏知</hi>
<hi>古喜雨詩濯枝林杏發詩益之以霢霖爾雅小雨曰霢霂謝朓詩霡霂微雨散沈約庭雨詩霡霂裁欲垂霏微</hi>
<hi>不能注江總詩霡霂時雨霽清和孟夏肇李嶠詩天酒酌榴花李商隠詩浪笑榴花不及春王融詩井蓮當夏</hi>
<hi>吐岑參青木香叢詩六月花新吐權徳輿樂府光風澹蕩百花吐</hi>吹渚飄颻暑氣微<hi>杜甫</hi>
<pb n="KR4h0145_WYG_024-10b"/>
<hi>雨詩層臺俯風渚潛夫論隨景風而飄颻曹植洛神賦飄颻兮若流風之迴雪杜甫詩逺林暑氣薄温庭筠詩</hi>
<hi>謝傅林亭暑氣微</hi>因憶故園閒釣處<hi>王泠然詩念爾長相失何時返故園杜甫詩天畔登</hi>
<hi>樓眼隨春入故園韋應物詩何處愁人憶故園李白詩閒垂一溪釣韓偓詩弋者甚多應扼腕任他閒處指㝠</hi>
<hi>鴻後漢書嚴光傳除為諫議大夫不屈乃耕于富春山後人名其釣處為嚴陵瀨續博物志汲縣舊汲郡冇石</hi>
<hi>夾水為磻溪太公釣處</hi>蒼苔斑駁滿漁磯<hi>潘岳庭前安石榴賦壁衣蒼苔瓦被駁蘚杜甫</hi>
<hi>詩石田茅屋荒蒼苔李端詩重露濕蒼苔白居易山居榴花詩離披亂剪綵斑駁未勻粧張九齡詩蘚駁經行</hi>
<hi>處韓愈詩或採于薄漁于磯</hi>
　　秦韜玉<hi>字仲明京兆人中和二年准勅及第僖宗幸蜀以工部侍郎為田令孜神䇿判官有</hi>
<pb n="KR4h0145_WYG_024-11a"/>
　　　<hi>投知小録二巻</hi>
　　　春雪<hi>嵇康琴賛澡以春雪澹若洞泉</hi>
雲重寒空思寂寥<hi>杜甫詩霏霏雲氣重閃閃浪花翻錢起詩溪路春雲重山厨夜火深李頎</hi>
<hi>聞梵詩蕭條已入寒空靜颯沓仍隨秋雨飛宋玉九辨寂寥兮收潦而水清謝靈運詩寂寥曲肱子瓢飲療朝</hi>
<hi>饑庾信步虚詞凝真天地表絶想寂寥前</hi>玉塵如糝滿春朝<hi>何遜雪詩若逐微風起誰言非</hi>
<hi>玉塵白居易詩十分滿醆黄金液一尺中庭白玉塵古詩白糝芋魁羮謝朓詩瓊閨釧響聞瑶席芳塵滿岑參</hi>
<hi>訪羅生詩門前雪滿無人迹應是先生出未歸漢書賈誼傳三代之禮春朝朝日秋暮夕月所以明有敬也范</hi>
<hi>雲詩擁鍤勸年首提爵勞春朝庾信詩春朝迎雨過秋夜隔河來</hi>片纔著地輕輕陷<hi>杜甫</hi>
<pb n="KR4h0145_WYG_024-11b"/>
<hi>詩梅花萬里外雪片一冬深韓愈雪詩片片勻如剪紛紛碎若挼世説殷中軍問自然無心於稟受何以善人</hi>
<hi>少惡人多劉尹答曰譬如寫水著地正自縦横流漫畧無正方圓者劉向上闗尹子序使人泠泠輕輕不使人</hi>
<hi>狂王建玉蕊花詩一樹瓏璁玉刻成飄廊㸃地色輕輕廣韻陷入地隤也</hi>力不禁風旋旋消<lb/>
<hi>杜甫詩巡簷索共梅花笑冷蕊疎枝半不禁又江雨詩亂波分披已打岸弱雲狼籍不禁風髙適馬詩一日千</hi>
<hi>里如旋風顧况石竇泉詩吹沙復噴石曲折仍圓旋廣韻旋繞也王建雪詩旋消迎暖沾牆少斜舞遮春到地</hi>
<hi>難詩雨雪瀌瀌見睍曰消許渾詩湘潭雲盡暮山出巴蜀雪消春水來</hi>惹砌任他香粉妬<lb/>
<hi>梁簡文帝詩細雨堦前入灑砌復沾帷元稹詩身外功名一任他齊民要術作香粉法惟多著丁香於粉合中</hi>
<hi>自然芬馥劉潛謝賜花紈簟啟九日煎沙香粉猶棄三句沸海團扇可捐</hi>縈叢自學小梅嬌<lb/>
<pb n="KR4h0145_WYG_024-12a"/>
<hi>梁簡文帝詩花樹含春叢元稹詩最憐雙翡翠飛入小梅叢張説詩去嵗荆南梅似雪今年薊北雪如梅樂府</hi>
<hi>詩集唐大角曲冇大梅花小梅花等曲崔日用詩曲江苔色冰前液上苑梅花雪裏嬌</hi>誰家醉巻<lb/>
珠簾看<hi>宋子侯董嬌嬈詩不知誰家子曹植白馬篇借問誰家子幽并逰俠兒古樂府西洲曲巻簾天</hi>
<hi>自髙海水揺空緑梁簡文帝詩正衣還向鏡迎春試巻簾鮑照詩珠簾無隔露羅幌不勝風謝莊明堂歌搆瑶</hi>
<hi>戺聳珠簾梁昭明太子七契璇題昭晰珠簾彪煥</hi>絃管堂深暖易調<hi>王羲之蘭亭序雖無</hi>
<hi>絲竹管絃之盛一觴一詠亦足以暢叙幽情宋之問詩風泉度絲管苔蘚鋪茵席後漢書仲長統傳倡謳妓樂</hi>
<hi>列乎深堂陸雲登臺賦深堂百尺曽臺千房鄭轅新火詩氣囘侯第暖烟散帝城春梁簡文帝詩别鶴千里别</hi>
<hi>離聲絃調軫急心自驚庾信春賦玉管初調鳴絃蹔撫</hi>
<pb n="KR4h0145_WYG_024-12b"/>
　　李建勲<hi>字致堯隴西人少能屬文尤工詩南唐主李昪鎮金陵用為副使預禪代之䇿拜中</hi>
　　　<hi>書侍郎同平章事昇元五年放還私第嗣主璟召拜司空尋以司徒致仕賜號鍾山公</hi>
　　　重戲和春雪寄沈員外<lb/>
誰道江南要雪難<hi>温子昇凉州樂歌誰道山川逺爾雅江南曰揚州史記貨殖傳大江之南</hi>
<hi>五湖之間玉海太宗分天下為十八路七曰江南東路八曰江南西路陸凱詩江南無所冇聊贈一枝春張正</hi>
<hi>見春雪詩瑞雪近浮空李白詩誰道君王行路難六龍西幸萬人歡</hi>半春猶得倚樓看<hi>張若</hi>
<hi>虚詩可憐春半不還家崔顥詩二月春來半宋之問詩晦節髙樓望山川一半春杜甫詩行藏獨倚樓庾信梅</hi>
<hi>花詩不信今春晚俱來雪裏看</hi>却遮遲日偷鶯暖<hi>杜甫詩明月生長好浮雲薄漸遮詩春日</hi>
<pb n="KR4h0145_WYG_024-13a"/>
<hi>遲遲陽休之詩遲遲暮春日靄靄春光上宋之問詩遲日舞前留杜甫詩白帝雲偷碧海春唐太宗詩黄鶯哢</hi>
<hi>漸變庾信詩雁歸知向暖</hi>密灑西風借鶴寒<hi>謝惠連雪賦俄而微霰零密雪下孫楚雪賦豐</hi>
<hi>隆灑雪交錯翻紛鄭谷雪詩密灑歌樓酒力微陶潛詩飄飄西來風悠悠東去雲吴均詩雪逐春風來盧照隣</hi>
<hi>詩誰能借風便庾信小園賦龜言此地之寒鶴訝今年之雪</hi>散漫不容梨艷去<hi>謝惠連雪</hi>
<hi>賦其為狀也散漫交錯氛氲蕭索謝朓詩空濛如薄霧散漫似輕埃蕭慤詩散漫雜風烟戴叔倫詩蹔妒不容</hi>
<hi>收丘為詠左掖梨花詩冷艷全欺雪</hi>輕明應笑玉華乾<hi>古逸詩遊南嶽讃珠塵圓潔輕且明</hi>
<hi>冇道服者得長生江洪咏紅箋詩輕明似霞破温子昇燉煌樂相隨歌且笑郭璞瑾瑜玉賛鍾山之寶爰冇玉</hi>
<hi>華虞世南詩玉華停夜燭徐彦伯樂府玉華珍簟上金縷畫屏開王建詩打葉穿窻雪未乾</hi>和難瓊<lb/>
<pb n="KR4h0145_WYG_024-13b"/>
什雖無敵<hi>沈東美詩青雲仰不逮白雪和難章宋之問詩徒斐陽春和難參艷曲餘白居易喜雪詩</hi>
<hi>萬室甃瓊瑶廣韻什篇什也韻㑹詩什古以十篇為一什過十篇亦稱什舉成數也杜甫憶李白詩白也詩無</hi>
<hi>敵</hi>且是儂家比興殘<hi>長孫無忌新曲阿儂家住朝歌下謝惠連雪賦曹風以麻衣比色詩</hi>
<hi>序注風之所用以賦比興為之辭故於風下即次賦比興然後次以雅頌雅頌亦以賦比興為之詩品若專用</hi>
<hi>比興則患在意深</hi>
　　朱灣<lb/>
　　　長安喜雪<lb/>
千門萬户雪花浮<hi>史記孝武紀作建章宫度為千門萬户班固西都賦張千門而立萬戸順</hi>
<pb n="KR4h0145_WYG_024-14a"/>
<hi>隂陽以開闔易林千門萬户大福所處庾信詩雪花深數丈陳叔逺詩雪花連玉樹冰彩散瑶池詩雨雪浮浮</hi>
<hi>張正見雪暎夜舟詩纜錦雜花浮</hi>㸃㸃無聲落瓦溝<hi>庾信晚秋詩可憐數行雁㸃㸃逺空</hi>
<hi>排杜牧詩㸃㸃過塘雨杜甫雨詩潤物細無聲劉長卿詩閒花落地聴無聲魏武帝苦寒行雪落何霏霏張憲</hi>
<hi>詩瓦上松雪落李白詩倐如瓦溝霜</hi>全似玉塵消更積<hi>世説謝太傳内集俄而雪驟欣然曰</hi>
<hi>白雪紛紛何所似韓愈春雪間早梅詩那得俱疑似須知兩逼真搜神記橘中叟曰君輸瀛洲玉塵九斛後日</hi>
<hi>於青城草堂還我耳何遜雪詩若逐微風起誰言非玉塵詩雨雪瀌瀌見晛曰消雪賦迴散縈積之勢飛聚凝</hi>
<hi>曜之奇</hi>半成冰片結還流<hi>魏文帝賦水凝兮成冰雪落兮翻翻庾信詩黄河春冰千片穿</hi>
<hi>梁武帝賦若乃寒冰已結寒條乍折陸機苦寒行凝冰結重磵積雪被長巒孫逖詩囘流蕩日暉</hi>光含<lb/>
<pb n="KR4h0145_WYG_024-14b"/>
曉色清天苑<hi>李華國清寺碑景象光澈江湖氣含包佶詩曉色上璇題韓駒詩日轉觚稜曉色清</hi>
<hi>史記天官書句曲九星二曰天苑張衡週天大象賦天苑圓開兮畜異禽庾信賦迴六龍於天苑</hi>輕逐<lb/>
微風繞御樓<hi>杜甫詩雲逐渡溪風嶺南志微風細雨先緩後急吴均詩獵獵起微風何遜梅花詩</hi>
<hi>花繞凌風臺李邕春賦丹樓纒於御道張説詩横街敞御樓</hi>平地已沾盈尺潤<hi>左傳平地</hi>
<hi>尺為大雪神仙傳吴帝請葛仙翁相見曰百姓請雨安可得乎葛便書符著社中一時之間大雨流注中庭平</hi>
<hi>地水尺餘詩既霑既足謝莊雪賦盈尺則呈瑞於豐年陸機詩沾潤既已渥</hi>年豐須賀富民<lb/>
侯<hi>左傳奉盛以告曰潔粢豐盛謂其三時不害而民和年豐也漢書宣帝紀比年豐穀石五錢杜甫詩憂國</hi>
<hi>願年豐鮑照表井廬相賀漢書車千秋傳代劉屈氂為丞相封富民侯</hi>
<pb n="KR4h0145_WYG_024-15a"/>
　　李建勲<lb/>
　　　鍾山寺避暑<hi>元和郡縣志鍾山古金陵山也吴時改曰蔣山宋名鍾山江表上已</hi>
　　　　<hi>常遊於此為衆山之傑名勝志蔣山在府城東北十五里漢輿圖名鍾山諸葛亮所謂鍾</hi>
　　　　<hi>山龍蟠者也一統志鍾山在江寧府東北周迴六十里一名北山齊周顒隠此按梁武帝</hi>
　　　　<hi>暨昭明太子集俱有逰鍾山愛敬寺詩梁元帝集有鍾山飛流寺碑文名勝志梁後閣舍</hi>
　　　　<hi>人石興於蔣山第一峯起頭陀寺建勲避暑之地未知孰是</hi>
樓臺雖少景何深<hi>隂鏗詩新宫實壯哉雲裏望樓臺徐陵詩樓臺非一勢臨玩自多奇蕭慤</hi>
<hi>詩春庭聊縦望樓臺自相隠馬援武溪深行滔滔武溪一何深鳥飛不度獸不敢臨</hi>滿地青苔勝<lb/>
<pb n="KR4h0145_WYG_024-15b"/>
布金<hi>李白詩碧草已滿地遊名山記石簣山縁崖而上百丈許悉青苔無别草木江淹賦嗟青苔之依依</hi>
<hi>兮無色類而可方經律異相須達多長者欲營精舍與佛住有祗陀園八十頃可居長者出金布八十頃精舍</hi>
<hi>告成宋之問詩張樂布金園</hi>松影晚留僧共坐<hi>謝朓髙松賦當月路而留影杜牧詩小齋</hi>
<hi>松影拂雲平張籍詩今朝蹔共逰僧語陸龜䝉詩草堂盡日留僧坐耿湋詩尋僧坐竹時</hi>水聲閒與<lb/>
客同尋<hi>陶潛别傳淵明嘗聞田水聲倚杖聴之歎曰秫稻已秀翠色襲人時剖胷襟一洗荆棘此水過</hi>
<hi>吾師丈人矣崔善為詩秋來菊花氣深山客重尋劉長卿詩重陽客蹔尋</hi>清凉㑹擬歸蓮社<lb/>
<hi>楚辭風伯為予先驅兮氛埃辟而清凉法苑珠林清凉寂靜安樂無病蓮社髙賢傳謝靈運至廬山一見逺公</hi>
<hi>肅然心伏即與築室鑿池植白蓮時逺公諸賢同脩淨土之業因號白蓮社裴説詩他年白蓮社猶許重相期</hi>
<pb n="KR4h0145_WYG_024-16a"/>
沈湎終須棄竹林<hi>書沈湎于酒魏氏春秋嵇康寓居河内之山陽縣與之逰者陳留阮籍河</hi>
<hi>内山濤河南向秀籍兄子咸瑯琊王戎沛人劉伶相與友善遊於竹林號為七賢庾信思舊銘嵇叔夜之山庭</hi>
<hi>尚多楊栁王子猷之舊徑惟餘竹林</hi>長愛寄吟經案上<hi>蓮社髙賢傳僧徹善篇牘諮於慧逺</hi>
<hi>曰律禁管絃歌舞若一吟一嘯可得為乎師曰茍以亂意皆為非法徹乃止南齊書竟陵王子良傳子良信釋</hi>
<hi>氏進沙門於殿户前誦經世祖為感夢見優曇鉢花於子良案</hi>石窻秋霽向千岑<hi>張籍詩向</hi>
<hi>晚歸來卧石窻方干詩石窻秋見海儲光羲詩城池秋霽空杜甫詩排蕩秋旻霽爾雅山小而髙曰岑曹植七</hi>
<hi>啟其居也左激水右髙岑背桐溪對芳林</hi>
　　秦韜玉<lb/>
<pb n="KR4h0145_WYG_024-16b"/>
　　　八月十五夜同衛諫議看月<hi>月令廣義八月十五日中秋節注秋</hi>
　　　　<hi>九十日是日為中秋是夕月中天最正乃太陰朝元宜守夜燒香唐書百官志左諫議大</hi>
　　　　<hi>夫四人掌諫諭得失侍従贊相注武徳元年置諫議大夫龍朔二年曰正議大夫貞元四</hi>
　　　　<hi>年分左右</hi>
常時月好賴新晴<hi>杜甫詩常時任顯晦秋至最分明白居易詩人道中秋明月好盧諶朝華</hi>
<hi>賦當於重隂始祛微雨新晴抑以泥液暅以陽精白居易詩新晴好天氣誰伴老人逰</hi>不似年年<lb/>
此夜生<hi>元稹詩不似秋冬色梁簡文帝詩年年將使君鮑泉詩此夜月將弦司空圖詩此夜若無月一</hi>
<hi>年空度秋栁公綽詩此夜年年月偏宜此地逢</hi>初出海濤疑尚濕<hi>詩月出皎兮宋玉神女賦</hi>
<pb n="KR4h0145_WYG_024-17a"/>
<hi>其始來也耀乎若白日初出照屋梁木華海賦洪濤瀾汗萬里無際枚乗七發將以八月之望與諸侯逺方交</hi>
<hi>游兄弟並往觀濤乎廣陵之曲江韓愈八月十五贈張功曹詩海氣濕熱熏腥臊</hi>漸來雲路覺<lb/>
偏清<hi>春秋説題辭雲之為言運也動隂路觸石而起謂之雲含陽而起以精運也盧綸詩雲路寧分白玉</hi>
<hi>郎顔真卿玩初月詩金波夜轉清杜甫詩斫却月中桂清光應更多</hi>寒光入水蛟龍起<hi>木蘭</hi>
<hi>歌朔氣傳金柝寒光照鐵衣劉長卿詩初開窻閣寒光滿欲掩軍城暮色遲廣雅有鱗曰蛟龍淮南子夫蛟龍</hi>
<hi>伏潛於川而卵剖于陵其雄鳴上風其雌鳴下風而化者形精之至也</hi>靜色當天鬼魅驚<lb/>
<hi>張籍月詩靜色在霜枝典引膺當天之正統韓愈詩皎潔當天月葳㽔捧日霞列子天地不能犯聖智不能干</hi>
<hi>鬼魅不能欺甘泉賦鬼魅不能自逮兮半長途而下顛</hi>豈獨座中堪仰望<hi>世説太傳於衆</hi>
<pb n="KR4h0145_WYG_024-17b"/>
<hi>座中問庾庾時頽然已醉江淹賦仰望泬㵳兮數千尺韋應物詩萬井九衢皆仰望</hi>孤髙應到鳯<lb/>
皇城<hi>王昌齡詩未央前殿月輪髙盧照隣詩寒辭楊栁陌春滿鳯皇城王維詩山朝豫章館樹轉鳯皇城</hi>
<hi>杜甫詩由來貔虎士不滿鳯皇城</hi>
　　韋元旦<lb/>
　　　立春遊苑應制<hi>禮記月令立春之日東風解凍蟄蟲始振魚上冰易通卦驗立</hi>
　　　　<hi>春條風至雉雊雞乳冰解楊栁津</hi>
灞涘長安恒近日<hi>水經注灞水古曰滋水秦穆公霸世更名滋水為霸水以顯霸功水出藍</hi>
<hi>田縣藍田谷三輔黄圖霸水出藍田谷西北入渭謝朓詩灞涘望長安唐太宗詩菊黄開灞涘廣韻涘水岸涯</hi>
<pb n="KR4h0145_WYG_024-18a"/>
<hi>也漢書地理志京兆尹縣長安髙帝五年置西都賦漢之西都實在雍州名曰長安晉書明帝紀帝為元帝所</hi>
<hi>寵異年數嵗常坐置膝前屬長安使來因問帝曰日與長安孰逺對曰長安近不聞人従日邊來明日宴羣臣</hi>
<hi>又問之對曰日近舉目則見口不見長安</hi>殷正臘月早迎新<hi>史記歴書夏正以正月殷正以</hi>
<hi>十二月周正以十一月釋文正如字徐音征禮記臘先祖五祀勞農以休息之風俗通禮傳曰夏曰嘉平殷曰</hi>
<hi>清祀周曰大蜡漢改曰臘臘者因獵取獸祭先祖也禮記月令立春天子乃齋親率公卿諸侯大夫以迎春于</hi>
<hi>東郊後漢書立春之日皆青幡迎春於郭外令一童男衣青衣先在東郭外野中迎春至者自野中出則迎者</hi>
<hi>拜之而還徐陵詩薄夜迎新節當爐却晚寒</hi>池魚戲葉仍含凍<hi>裴子野賦譬籠鳥與池魚</hi>
<hi>本山川而冇思漢相和歌魚戲蓮葉間王僧孺詩戲魚兩相顧謝朓詩魚戲新荷動上林賦其北則盛夏含凍</hi>
<pb n="KR4h0145_WYG_024-18b"/>
<hi>裂地西京賦日北至而含凍庾肩吾詩故凍欲含流</hi>宫女裁花已作春<hi>後漢書光武六宫稱</hi>
<hi>號惟皇后貴人又置美人宫人采女三等荆楚嵗時記立春日悉剪綵為燕以戴之貼宜春二字宗懔詩剪綵</hi>
<hi>作新梅徐陵詩竹葉裁衣帶梅花奠酒盤庾肩吾詩别後春花芳</hi>向苑雲疑承翠幄<hi>何遜</hi>
<hi>詩兎苑接卿雲西京雜記成帝設雲帳雲幄雲幙於甘泉紫殿世謂三雲殿謝朓賦雲幄靜兮香風浮吴都賦</hi>
<hi>藕藹翠幄陸機詩輕條象雲構密葉成翠幄廣韻幄大帷三禮圖在上曰帟四旁及上曰帷上下四旁悉周曰</hi>
<hi>幄</hi>入林風若起青蘋<hi>盧思道詩何言出關後重有入林人索靖草書狀又似乎和風吹林</hi>
<hi>偃草扇樹宋玉風賦夫風生于地起於青蘋之末梁昭明太子詩霏雲出翠嶺凉風起青蘋</hi>年年斗<lb/>
柄東無限<hi>吴均詩年年月月對君子詩維北有斗西柄之揭孝經緯大寒後十五日斗指東北維為</hi>
<pb n="KR4h0145_WYG_024-19a"/>
<hi>立春周語辰在斗柄注辰日月之㑹斗柄斗前也鶡冠子斗柄東指天下皆春梁武帝詩連山去無限</hi>願<lb/>
挹瓊觴夀北辰<hi>詩維北有斗不可以挹酒漿楚辭華酌既陳有瓊漿些詩稱彼兕觥萬夀無疆</hi>
<hi>史記滑稽傳時賜餘瀝奉觴上夀漢書叔孫通傳長樂宫成諸侯羣臣朝置法酒以尊卑次起上夀觴九行爾</hi>
<hi>雅北極謂之北辰春秋合誠圖北辰其星五在紫微中荆州星占北辰北極也紫宫天座也謝靈運詩百川赴</hi>
<hi>巨海衆星環北辰</hi>
　　李山甫<hi>咸通中累舉不第依魏博幕府為従事文筆雄健名著一方</hi>
　　　寒食<hi>周禮司恒氏仲春以木鐸脩火禁於國中注為季春將出火也荆楚嵗時記去冬節</hi>
　　　　<hi>一百五日即有疾風甚雨謂之寒食元稹連昌宫詞初過寒食一百六</hi>
<pb n="KR4h0145_WYG_024-19b"/>
栁礙東風一向斜<hi>盧照隣詩草礙人行緩崔湜詩竹礙侍臣衣禮記東風解凍陳叔達詩風</hi>
<hi>條出栁斜韓翃詩寒食東風御栁斜白居易詩草緑裙腰一道斜</hi>春隂澹澹野人家<hi>梁簡</hi>
<hi>文帝詩春隂江上來常建詩郊野浮春隂春秋繁露天地之間冇隂陽之氣常漸人者若水常漸魚也所以異</hi>
<hi>於水者可見與不可見耳其澹澹也宋玉髙唐賦水澹澹而盤紆兮魏文帝詩萍藻泛濫浮澹澹隨風傾庾信</hi>
<hi>小園賦名為野人之家是謂愚公之谷蘇頲詩竹妨山鳥路藤蔓野人家</hi>有時三㸃兩㸃雨<lb/>
<hi>杜甫詩有時自發鐘磬響羯鼓錄宋開府璟善羯鼔曰頭如青山峯手如白雨㸃山峯取不動雨㸃取碎急李</hi>
<hi>端荆門雨歌重隂大㸃過欲盡張籍雨詩迸㸃時穿牖元稹雨詩一一牀頭㸃連連砌下泡</hi>到處十<lb/>
枝五枝花<hi>髙適詩到處盡逢歡洽事劉孝威詩隔牆花半影猶見動花枝張正見詩暗開脂粉弄花</hi>
<pb n="KR4h0145_WYG_024-20a"/>
<hi>枝李白詩東窻緑玉樹定長三五枝</hi>萬井樓臺疑繡畫<hi>漢書刑法志一同百里提封萬井符</hi>
<hi>載五福樓記二江東注萬井如畫岑參登總持閣詩晴開萬井樹愁看五陵烟李白詩萬井驚畫出杜甫詩三</hi>
<hi>峽樓臺淹日月韓愈南山詩或錯若繪畫杜牧詩春光繡畫秦川明</hi>九原松柏似烟霞<hi>禮記</hi>
<hi>趙文子與叔譽觀乎九原詩蔦與女蘿施于松柏古艷歌南山石嵬嵬松柏何離離左思蜀都賦楩楠幽藹於</hi>
<hi>谷底松柏蓊鬱於山峯張正見怨歌行池臺間羅綺桃李雜烟霞唐太宗帝京篇烟霞交隠暎花鳥自參差王</hi>
<hi>勃詩煙霞春旦賞松竹故年心</hi>年年今日誰相問<hi>梁簡文帝樂府年年將使君歴亂遣相聞</hi>
<hi>李白詩年年桃李月羅綺自相親曹植詩今日同堂出門異鄉韋應物詩今日花開又一年又聞道欲來相問</hi>
<hi>訊</hi>獨臥長安泣嵗華<hi>杜甫寄張山人詩獨卧嵩陽客三違潁水春白居易詩明月滿深浦</hi>
<pb n="KR4h0145_WYG_024-20b"/>
<hi>愁人獨卧舟漢書地理志京兆尹縣長安三輔黄圖三輔共治長安城中又長安有九市八街九陌閭里一百</hi>
<hi>六十謝朓詩嵗華春冇酒初服偃郊扉盧照隣詩栁色揺嵗華唐書藝文志韓鄂有嵗華紀麗二巻</hi>
　　司空曙<lb/>
　　　早夏寄元校書<hi>唐書百官志門下省𢎞文館校書郎二人中書省集賢殿校書</hi>
　　　　<hi>郎四人祕書省校書郎十人</hi>
獨逰野徑送芳菲<hi>夏侯湛莊周贊邁邁莊周騰世獨逰南史陶𢎞景傳有時獨逰泉石望見</hi>
<hi>者以為仙人揚師道春朝閒步詩野徑香恒滿王勃詩森沈野徑寒庾肩吾詩佳期竟不歸春日生芳菲髙適</hi>
<hi>詩山川應未盡誰與玩芳菲</hi>髙竹林居接翠微<hi>沈佺期賦凉風生於髙竹杜甫詩旁舍連</hi>
<pb n="KR4h0145_WYG_024-21a"/>
<hi>髙竹列子逰吾國者不思髙林曠澤謝靈運石壁立招提精舍詩髙林暎窻裏庾信思舊銘王子猷之舊徑惟</hi>
<hi>餘竹林杜甫詩懶性従來水竹居爾雅山未及上曰萃微疏謂未及頂上在旁陂陀之處一説山氣青縹色故</hi>
<hi>曰翠微也左思蜀都賦鬱葐蒀以翠微陳子昻宴集序披翠微而列坐</hi>緑岸草深蟲入徧<lb/>
<hi>梁簡文帝鴛鴦賦朝飛緑岸夕歸丹嶼孟浩然詩緑岸毿毿楊栁垂杜甫詩草深迷市井詩喓喓草蟲王勃詩</hi>
<hi>草徧南亭合</hi>青藂花盡蝶來稀<hi>梁簡文帝詩倒流暎碧藂又麗色譬花叢庾信詩夏餘花</hi>
<hi>欲盡李白詩楊花落盡子規啼杜甫詩花謝蝶還稀</hi>珠盤薦果香寒簟<hi>周禮天官玉府若合</hi>
<hi>諸侯則供珠槃玉敦張衡週天大象賦離珠耀珍于藏府瓠瓜薦果于宸閨淨住子輕絺廣室風扇牙簟謝朓</hi>
<hi>詩珍簟清夏室轉扇動凉颷楊師道雨詩長簷響奔溜清簟肅浮埃喬知之詩拂簟惠風凉</hi>玉柄揺<lb/>
<pb n="KR4h0145_WYG_024-21b"/>
風滿夏衣<hi>沈約風賦揺玉扇響金扉此羽客之仙風也南史張譏傳陳後主造玉柄麈尾新成親執</hi>
<hi>之曰當今雖復多士如林堪捉此者獨張譏耳即手授譏闗尹子氣之所自出者如揺箑得風彼未揺時非風</hi>
<hi>之氣也劉孝威詩扉動七輪風禇亮詩蘭徑香風滿史記自序夏日葛衣冬日鹿裘</hi>蓬蓽永無車<lb/>
馬到<hi>晉書皇甫謐傳賛士安好逸棲心蓬蓽又葛洪傳蓬蓽有藻棁之樂王績詩郊居倦蓬蓽杜甫詩詔</hi>
<hi>許歸蓬蓽陸機樂府門有車馬客駕言發故鄉阮籍詩出門臨永路不見行車馬陶潛詩結廬在人境而無車</hi>
<hi>馬喧祖詠詩閒眠盡日無人到</hi>更當齋夜憶𤣥暉<hi>禮記君子非致齋也不晝夜居于内南史</hi>
<hi>謝朓傳朓字𤣥暉文章清麗明帝輔政掌中書詔誥轉中書郎</hi>
　　温庭筠<lb/>
<pb n="KR4h0145_WYG_024-22a"/>
　　　池塘七夕<hi>南史謝惠連傳族兄靈運嘗於永嘉西塘思詩竟日不就忽夢見惠連便</hi>
　　　　<hi>得池塘生春草之句大以為佳謝惠連七夕咏牛女詩昔離秋已兩今聚夕無雙杜甫牽</hi>
　　　　<hi>牛織女詩萬古永相望七夕誰見同</hi>
月出西南露氣秋<hi>詩月出皎兮富嘉謨詩月出暎層城髙適詩月出梧桐髙鮑照翫月詩始</hi>
<hi>見西南樓纎纎如玉鈎上官儀詩禁園凝露氣駱賓王詩露氣二江秋張説詩荒庭白露秋</hi>綺寮河<lb/>
漢在鍼樓<hi>張衡西京賦交綺豁以疏寮左思魏都賦皎日籠光於綺寮陸雲登臺賦佇盼瑶軒滿目</hi>
<hi>綺寮古詩迢迢牽牛星皎皎河漢女謝靈運七夕詩紈綺無報章河漢有駿軛謝朓七夕賦悵漢渚之夕漲欣</hi>
<hi>河廣之既梁西京雜記漢綵女嘗以七月七日穿鍼於開襟樓輿地記齊武帝起層城觀七月七日宫人多登</hi>
<pb n="KR4h0145_WYG_024-22b"/>
<hi>之穿鍼世謂之穿鍼樓庾肩吾七夕詩鍼樓開夜扉王建宫詞毎年宫女穿鍼夜勅賜諸親乞巧樓</hi>楊家<lb/>
繡作鴛鴦幔<hi>徐陵玉臺新咏序傳鼓瑟於楊家得吹簫于秦女沈佺期七夕詩中看玉女迎歡繡</hi>
<hi>李庾西都賦裁綺張繡陳後主烏棲曲牀中被織兩鴛鴦王勃春思賦水精却挂鴛鴦幔雲母斜開翡翠帷</hi>
張氏金為翡翠鈎<hi>搜神記京兆有張氏獨處一室有鳩自外入止於牀張氏祝曰鳩為禍也</hi>
<hi>飛上承塵為福也即入我懐以手探之得一金鈎自後子孫漸盛貲財萬倍南史吉士瞻傳得一金帶鈎隠起</hi>
<hi>鏤甚精巧篆文曰錫爾金鈎且公且侯隋書蘇威傳威見宫中以銀為幔鈎因盛陳節儉之美梁簡文帝詩銀</hi>
<hi>綸翡翠鈎</hi>銀燭有光妨宿燕<hi>丄官儀詩風前銀燭侵韓愈詩銀燭未消窻送曙杜甫詩今夕</hi>
<hi>復何夕共此燈燭光詩維天有漢監亦有光梁元帝賦留吴宫之宿燕白居易詩簷空愁宿燕</hi>畫屏無<lb/>
<pb n="KR4h0145_WYG_024-23a"/>
睡待牽牛<hi>西京雜記昭陽殿木畫屏風文如蜘蛛絲縷梁簡文帝詩宵牀悲畫屏杜甫詩燈影照無</hi>
<hi>睡詩睆彼牽牛不以服箱爾雅星紀斗牽牛也又河鼓謂之牽牛續齊諧記桂陽成武丁謂其弟曰七月七日</hi>
<hi>織女當渡河暫詣牽牛世人至今云織女嫁牽牛也</hi>萬家砧杵三篙水<hi>史記年表大侯不過</hi>
<hi>萬家庾信文户牖萬家陳平之鄉里古子夜秋歌佳人理寒服萬結砧杵勞何遜詩砧杵鳴四隣韋應物詩數</hi>
<hi>家砧杵秋山下錢起詩千家砧杵共秋聲白居易詩潭深水沒篙</hi>一夕横塘是舊遊<hi>左傳</hi>
<hi>行則備一夕之衛梁簡文帝詩朝風動春草落日照横塘崔顥詩君家住何處妾住在横塘劉方平詩門前月</hi>
<hi>色暎横塘李白詩今古一相接長歌懐舊遊韋應物詩日夕逢歸客那得忘舊逰</hi>
　　許渾<lb/>
<pb n="KR4h0145_WYG_024-23b"/>
　　　觀章中丞夜按歌舞<hi>唐書百官志御史臺中丞二人白居易詩將軍拄毬</hi>
　　　　<hi>杖看按柘枝來</hi>
夜按雙娃禁曲新<hi>王臺卿詩按曲動花鈿韻㑹娃美女也王勃採蓮賦吴娃越艷劉禹錫詩</hi>
<hi>理曲先聞命小娃漢書李延年傳延年善為新聲上令司馬相如等作詩頌延年輒承意絃歌所造詩為之新</hi>
<hi>聲由是為協律都尉魏文帝詩絃歌奏新曲逰響拂丹梁</hi>東西簫鼓接雲津<hi>楚辭九歎水波</hi>
<hi>逺以㝠𡨕兮眇不見其東西杜甫詩居人不自解東西漢武帝秋風辭横中流兮揚素波簫鼓鳴兮發棹歌梁</hi>
<hi>元帝九真館碑簫鼓騰空烟霞相接江總侍宴曲水詩北宫命簫鼓南館列旌旄晉書褚陶傳張華謂陸機曰</hi>
<hi>君兄弟龍躍雲津王勃啟龍躍雲津盤礴江山之氣</hi>舞衫未換紅鉛濕<hi>隂鏗詩鸎啼歌扇後</hi>
<pb n="KR4h0145_WYG_024-24a"/>
<hi>花落舞衫前徐陵雜曲舞衫囘袖勝春風歌扇當窻似秋月庾信詩緑珠歌扇薄飛燕舞衫長張祜觀柘枝詞</hi>
<hi>小娥雙換舞衣裳李白詩窈窕誇鉛紅</hi>歌扇初移翠黛顰<hi>張正見詩舞衫飄冶袖歌扇掩</hi>
<hi>團紗庾信春賦月入歌扇花承節鼓劉希夷詩池月憐歌扇山雲愛舞衣杜甫詩雲移雉尾開宫扇又越女紅</hi>
<hi>裙濕燕姬翠黛愁白居易詩翠黛不須留五馬皇恩止許住三年駱賓王詩愁眉栁葉顰杜甫詩誰家挑錦字</hi>
<hi>燭滅翠眉顰</hi>彩檻燭烟光吐日<hi>王勃賦珠櫳綺檻北風臺王筠表繡栭鏤檻延耀光輝洛</hi>
<hi>陽伽藍記丹檻炫日繡角迎風白居易詩風燭樺煙香江淹詩光烟艷爛杜甫詩今夕復何夕共此燈燭光又</hi>
<hi>銅盤燒蠟光吐日張九齡茘枝賦色江萍以吐日</hi>畫屏香霧暖如春<hi>江淹空青賦曲帳畫</hi>
<hi>屏素女綵扇虞羲春郊詩光風轉蕙畮香霧欝蘭津杜甫詩香霧雲鬟濕劉禹錫詩博山炯炯吐香霧竇叔向</hi>
<pb n="KR4h0145_WYG_024-24b"/>
<hi>詩御爐香燄暖莊子暖然似春</hi>西樓月在襄王醉<hi>庾肩吾詩織女入西樓崔湜詩幽尋惜未</hi>
<hi>已清月半西樓崔顥詩緑窻明月在獨孤及詩亭空簷月在宋玉高唐賦楚襄王與宋玉逰於雲夢之臺望髙</hi>
<hi>唐之觀崔湜詩醉中求習氏夢裏憶襄王顧况詩君王夜醉春眠宴</hi>十二山髙不見人<hi>入蜀</hi>
<hi>記巫山峯巒上入霄漢山脚直插江中太華衡廬皆無此奇然十二峯者不可悉見所見八九峯惟神女峯最</hi>
<hi>為纎麗奇峭一統志十二峯在巫山曰望霞翠屏朝雲松巒集仙聚鶴淨壇上昇起雲飛鳯登龍聖泉沈佺期</hi>
<hi>詩巫山峯十二合沓隠昭囘李端詩巫山十二峯皆在碧雲中古今樂録漢鼓吹鐃歌十八曲七曰巫山髙王</hi>
<hi>融巫山髙詩想像巫山髙薄暮陽臺曲錢起湘靈鼓瑟詩曲終人不見江上數峯青</hi>
　　曹松<lb/>
<pb n="KR4h0145_WYG_024-25a"/>
　　　水精念珠<hi>山海經堂庭之山多水玉郭璞注堂一作常水玉今水精也沈懷逺南越</hi>
　　　　<hi>志海中有大珠明月珠水精珠本草水精一名水晶李白詩疑是老僧休念誦腕前推下</hi>
　　　　<hi>水晶珠舊唐書李輔國傳輔國不茹葷血常為僧行視事之暇手持念珠</hi>
等量紅縷貫晶熒<hi>詩終和且平箋和平齊等也楚辭苦稱量之不審兮馮衍賦棄衡石而意</hi>
<hi>量兮王建織錦曲紅縷葳㽔紫茸軟蝶飛參差花宛轉禮記纍纍乎端如貫珠戰國策巖下冇貫珠者襄王呼</hi>
<hi>而問之韓愈華山女詩抽釵脱釧解環珮堆金疊玉光晶熒</hi>盡道勻圓别未勝<hi>廣志有至</hi>
<hi>圓珠置之平地終日不停束晳文採素璧于層山探圓珠於重泉杜甫朱櫻詩萬顆勻圓訝許同陳後主樂府</hi>
<hi>髩下珠勝月窻間雲帶衣</hi>鑿㫁玉潭盈尺水<hi>詩鑿冰冲冲虞騫詩泠泠玉潭水暎見蛾眉月</hi>
<pb n="KR4h0145_WYG_024-25b"/>
<hi>王勃採蓮賦汎玉潭之瀰漫庾肩吾詩競爽雲珠爭奇水玉李善文選序周巡綿嶠品盈尺之珍李白詩潛虯</hi>
<hi>隠尺水韋應物咏水精詩持來向明月的皪愁成水</hi>琢成金地兩條冰<hi>詩追琢其章金玉其</hi>
<hi>相禮記玉不琢不成器江總文向沐寶池方登金地張正見詩瑞草生金地天花照石梁文子巧冶不能消木</hi>
<hi>良匠不能琢冰白居易詩小樹不禁攀折苦乞君留取兩三條天寶遺事冬至日大雪至午簷溜皆為冰條羅</hi>
<hi>維水精環詩無瑕勝玉美至潔過冰清</hi>輪時祗恐星侵佛<hi>吕温贈箕山僧詩時聞衣袖裏</hi>
<hi>闇搯念珠聲易坤靈圖至徳之世五星如貫珠佛國記僧尼羅國王以金等身鑄佛像髻裝寶珠</hi>掛處<lb/>
常疑露滴僧<hi>梁簡文帝詩後掛七龍網前發四珠光李白明堂賦掛天珠之硉兀江淹别賦秋露</hi>
<hi>如珠李白詩白露垂珠滴秋月王建水精詩傾在荷葉中有時看是露馬戴詩空園白露滴孤壁野僧隣</hi>幾<lb/>
<pb n="KR4h0145_WYG_024-26a"/>
度夜深尋不著<hi>李白詩不向東山久薔薇幾度花杜甫賛公房詩夜深殿突兀風動全琅璫張</hi>
<hi>喬楊花落詩寶環纎手捧更飛翠羽輕裾承不著</hi>琉璃為殿月為燈<hi>魏畧大秦國出赤白</hi>
<hi>黒黄青緑縹紺紅紫十種琉璃合璧事類魏大武時大月氐國人商販至京師自云能鑄琉璃既成光澤美于</hi>
<hi>西來者乃詔為行殿容百餘人光色暎徹十洲記方丈山有琉璃宫廣雅琉璃珊瑚皆為珠佛名經冇三萬億</hi>
<hi>日月燈明佛李涉詩琉璃潭上新秋月清淨泉中智慧珠</hi>
　　項斯<hi>字子遷江東人㑹昌四年擢第</hi>
　　　古扇<lb/>
昨日裁成奪夏威<hi>張協詩下車如昨日班婕妤團扇詩裁成合歡扇團團似明月庾肩吾團</hi>
<pb n="KR4h0145_WYG_024-26b"/>
<hi>扇銘裁筠比霧裂素輕蟬西京雜記漢長安巧工丁緩作七輪扇夏月使一人運之滿堂皆寒梁簡文帝謝賚</hi>
<hi>扇啟依依散綏便覺夏室含霜</hi>忽逢秋節便相違<hi>班婕妤團扇詩常恐秋節至凉飈奪炎熱</hi>
<hi>梁元帝纂要秋曰白藏節曰素節商節杜甫詩蹔時相賞莫相違</hi>寒塵妬盡秦王女<hi>庾肩</hi>
<hi>吾詩承君歌扇塵史記女無美惡入宫見妬江淹詩團扇如明月新製齊紈素畫作秦王女乗鸞向烟霧</hi>凉<lb/>
殿恩隨漢主妃<hi>晉書載記温宫膠葛凉殿崢嶸樂府子夜歌窈窕瑶臺女冶逰戲凉殿班婕妤</hi>
<hi>團扇詩棄捐篋笥中恩情中道絶庾肩吾團扇銘恩深難恃愛極則遷袁宏三國名臣序賛漢主當陽左傳嘉</hi>
<hi>耦曰妃説文匹也爾雅嫓也對也</hi>似月舊臨紅粉面<hi>徐幹團扇賦仰明月以取象規圓體</hi>
<hi>之儀度庾肩吾扇詩團紗暎似月張九齡詩南窻見月臨丘巨源詩生風長袖際晞華紅粉津梁元帝詩汗輕</hi>
<pb n="KR4h0145_WYG_024-27a"/>
<hi>紅粉濕</hi>有風休動麝香衣<hi>班婕妤團扇詩出入君懐袖動揺微風發崔駰扇銘動招清風</hi>
<hi>以禦炎暑許倪破扇詩不堪彰巧笑猶足動香衣説苑商州山中多麝其性絶愛其臍為人逐急則投巖舉爪</hi>
<hi>剔裂其香沈佺期詩秦女金爐蘭麝香</hi>千年蕭瑟闗人事<hi>江淹别賦暫逰萬里少别千年</hi>
<hi>杜甫詩庾信平生最蕭瑟暮年詞賦動江闗後漢書魯恭傳居太學習魯詩閉户講誦絶人間事</hi>莫語<lb/>
當時掩淚歸<hi>王臺卿陌上桑詞送君上河梁拭淚不能語潘岳賦衆滿堂而飲酒獨向隅而掩淚</hi>
　　羅鄴<lb/>
　　　白角簟<hi>洞𡨕記疏勒國獻文犀角表裏冇光因名文犀暗中有影亦曰影犀織以為席</hi>
　　　　<hi>如錦綺之文韓翃詩垂簾白角簟釋名簟簟也布之簟簟然平正也</hi>
<pb n="KR4h0145_WYG_024-27b"/>
疊玉駢珪巧思長<hi>説文駢聨也説文圭瑞玉也亦作珪庾信賦玉花簟上金蓮帳裏白居易</hi>
<hi>詩露簟色似玉風幌影如波李商隠詩獨留巧思傳千古</hi>煙華露魄讓清光<hi>鮑照舞鶴賦晴</hi>
<hi>含丹而星曜頂凝紫而烟華温庭筠詩露魄冠輕見雲髪梁簡文帝詩欲待華池上明月出清光</hi>休揺<lb/>
雉尾當三伏<hi>古今注雉尾起於殷世髙宗時有雉雊之祥服章多用翟羽緝雉羽為扇杜甫詩雲</hi>
<hi>移雉尾開宫扇初學記従夏至後第三庚為初伏第四庚為中伏立秋後初庚謂之三伏世説郄超三伏日詣</hi>
<hi>謝安炎暑熏赫雖復當風交扇猶沾汗流離張九齡詩赫曦三伏時</hi>似展龍鱗在一牀<hi>白居</hi>
<hi>易詩清風展簟困時眠杜陽編憲宗内道場設龍鱗席白居易詩滑如鋪薤葉冷似卧龍鱗庾信詩隠士一牀</hi>
<hi>書劉孝威詩象簟列華牀李頎詩赤花雙簟珊瑚牀</hi>髙價不唯標越絶<hi>天中記北齊陳耶輸</hi>
<pb n="KR4h0145_WYG_024-28a"/>
<hi>好自入市肆髙價買物商賈共所嗤玩曹植盤石篇方舟尋髙價珍寶麗以通隋書經籍志越絶志十六巻子</hi>
<hi>貢撰越絶書問曰何謂越絶越者國之氏也絶者絶也謂句踐時也髙適詩嘗看越絶書</hi>冷紋疑是<lb/>
卧瀟湘<hi>白居易詩秋簟冷無情劉禹錫詩簟冷秋生薤葉中韓愈詩水紋浮枕簟曹植詩夕宿瀟湘沚</hi>
<hi>白居易詩卧簟蘄竹凉風襟卭葛疎</hi>杜陵他日重歸去<hi>漢書宣帝紀元康元年更名杜縣為</hi>
<hi>杜陵又地理志京兆尹縣杜陵故杜伯國范雲詩歸轉杜陵蓬晉書陶潛解印去縣乃賦歸去來辭杜甫詩妻</hi>
<hi>兒待米且歸去他日杖藜來細聴</hi>偏稱醉眠松桂堂<hi>宋書陶潛傳貴賤造之者有酒輒設</hi>
<hi>潛若先醉便語客我醉欲眠卿可去其真率如此岑參詩斗酒渭城邊壚頭耐醉眠庾信終南山義谷銘松桂</hi>
<hi>危懸風泉虚韻</hi>
<pb n="KR4h0145_WYG_024-28b"/>
　　釋若虚<hi>南塘僧隠廬山石室</hi>
　　　古鏡<lb/>
軒后洪鑪獨鑄成<hi>黄帝内傳帝既與王母㑹於王屋乃鑄大鏡十二面隨月用之則鏡始于</hi>
<hi>軒轅矣述異記饒州世傳軒轅鑄鏡于湖邊今有軒轅磨鏡石石上常潔不生蔓草李羣玉古鏡詩得非軒后</hi>
<hi>作妙絶世莫並列仙傳甯封子賛鑠質洪鑪暢氣五煙白居易金鏡賦波上飛燄日中鑄成</hi>蘚痕磨<lb/>
落月輪呈<hi>李白詩寶鏡匣蒼蘚張鼎小池詩引出白雲根潺潺漲蘚痕劉緩鏡賦曽經玉女照屢被</hi>
<hi>仙人磨異聞集黄帝鑄十五鏡其第一横徑一尺五寸法滿月之數也何遜詠扇詩學月且為輪唐太宗月詩</hi>
<hi>穿露曉珠呈</hi>萬般物象皆能鍳<hi>禇載詩一宿郵亭事萬般莊子官天地府萬物謝靈運詩</hi>
<pb n="KR4h0145_WYG_024-29a"/>
<hi>皇心美陽澤萬象咸光昭圓覺經諸如來心於中顯現如鏡中像梁簡文帝大法頌珠懐鏡象星含喜光開元</hi>
<hi>天寶遺事葉法善冇一鐵鏡鑑物</hi>一箇人心不可明<hi>杜甫詩峽口驚猿聞一箇左傳人心</hi>
<hi>之不同如其面焉庾信鏡賦鏡乃照膽照心難逢難值張説詩不承懸象意誰辨照心明</hi>匣内乍開<lb/>
鸞鳯活<hi>梁簡文帝鏡詩全開玳瑁匣何遜詠照鏡詩玉匣開鍳影駱賓王詩鸞鏡朝朝減容色李巨仁</hi>
<hi>詩鳯従臺上出龍就匣中生庾信鏡賦龍垂匣外鳯倚花中</hi>臺前髙掛鬼神驚<hi>梁昭明太</hi>
<hi>子啟蘋葉飄風影亂秦臺之鏡淮南子髙懸大鏡坐見四隣梁武帝歌珊瑚掛鏡爛生光洞𡨕記望蟾閣上冇</hi>
<hi>清金鏡元光中波祗國獻照見魑魅百鬼不敢隠形徐陵詩懸鏡厭山神杜甫詩律中鬼神驚</hi>百年肝<lb/>
膽堪將比<hi>禮記問百年者就見之漢書路温舒傳披肝膽决大計李羣玉鏡詩冰輝凜毛髪使我肝</hi>
<pb n="KR4h0145_WYG_024-29b"/>
<hi>膽冷李白詩髙蹤邈難追可與古人比</hi>只怕頻看素髪生<hi>杜甫詩勲業頻看鏡秋興賦素</hi>
<hi>髮颯以垂領晉子夜歌白髪緑髩生</hi>
　　孟浩然<lb/>
　　　登安陽城樓<hi>一統志安陽城在漢中府漢隂縣西二十四里本漢時縣名漢江在</hi>
　　　　<hi>府城南東流至漢陽府㑹大江名勝志安陽故城在今縣西漢江北唐至徳初改為漢隂</hi>
縣城南面漢江流<hi>釋名縣懸也懸于郡也古今注城盛也所以盛受民物也庾信賦潘岳面</hi>
<hi>城且適閒居之樂書嶓冢導漾東流為漢又束為滄浪之水過三澨至于大别南入於江水經注漢水出隴坻</hi>
<hi>道縣嶓冢山即漢江也謝朓詩結軫青郊路迴瞰蒼江流</hi>江漲開成南雍州<hi>盧照隣詩滉漾</hi>
<pb n="KR4h0145_WYG_024-30a"/>
<hi>春江漲王融詩林㫁山更續洲盡江復開書黑水西河惟雍州一統志襄陽府三國魏置郡梁置南雍州按漢</hi>
<hi>隂禹貢屬梁州東晉僑置雍州于襄陽梁遂置南雍州而晉之錫縣為今鄖縣與安陽同屬魏興相去俱不甚</hi>
<hi>逺則漢隂蓋南雍州所近因借言之耳</hi>才子乗春來騁望<hi>西征賦賈生洛陽之才子江總</hi>
<hi>詩乗春行故里楚辭登白蘋兮騁望魏文帝登臺賦登髙臺以騁望梁元帝詩髙軒聊騁望煥景入川梁</hi>羣<lb/>
公暇日坐銷憂<hi>蔡君知詩藹藹東都晚羣公趨騎囘王勃滕王閣序登髙作賦是所望於羣公</hi>
<hi>東方朔傳臣聞銷憂者莫若酒王粲登樓賦登兹樓以四望兮聊暇日以銷憂</hi>樓臺晚暎青山<lb/>
郭<hi>徐陵詩樓臺非一勢臨玩自多奇蕭慤詩春庭聊縦望樓臺自相隠古詩夕宿青山郭謝朓詩不對芳春</hi>
<hi>酒逺望青山郭</hi>羅綺晴嬌緑水洲<hi>司馬相如長門賦張羅綺之幔帷張正見詩前瞻富羅綺</hi>
<pb n="KR4h0145_WYG_024-30b"/>
<hi>左顧足鴛鴦梁簡文帝詩凍解池開緑雲穿天半晴張華詩仰䕃髙林茂俯臨緑水流詩傳水中可居曰洲</hi>
向夕波揺明月動<hi>陶潛詩向夕長風起漢書月穆穆以金波張融海賦湍轉則日月似驚波</hi>
<hi>動則星河如覆江總月詩水上動摇明</hi>更疑神女弄珠遊<hi>宋玉神女賦夫何神女之姣麗</hi>
<hi>兮含隂陽之渥飾韓詩外傳鄭交甫將南適楚遵彼漢臯臺下乃遇二女佩兩珠大如荆雞之卵南都賦㳺女</hi>
<hi>弄珠於漢臯之曲鮑照詩弄珠懐漢逰</hi>
　　郎士元<lb/>
　　　馮翊西樓<hi>漢書地理志左馮翊故秦内史髙帝元年屬塞國二年更名河上郡九年</hi>
　　　　<hi>復為内史武帝建元六年分為左内史太初元年更名左馮翊唐書地理志關内道同州</hi>
<pb n="KR4h0145_WYG_024-31a"/>
　　　　<hi>馮翊郡上輔縣馮翊望明一統志陜西西安府同州在府城東北二百八十里唐天寶初</hi>
　　　　<hi>為馮翊郡</hi>
城上西樓倚暮天<hi>史記封禪書公孫卿候神河南言見仙人跡緱氏城上有物如雉往來城</hi>
<hi>上後漢書鄧禹傳禹従光武至廣阿光武舍城樓上披輿地圖魏文帝登城賦陟彼城樓逍遥逺望宋玉大言</hi>
<hi>賦長劍耿介倚天之外何遜詩天暮逺山青潮去遥沙出</hi>樓中歸望正凄然<hi>宋之問詩逍遥</hi>
<hi>樓上望鄉闗梁元帝賦登樓一望惟見逺樹含煙謝朓詩登樓騁歸望原雨晦茫茫莊子凄然似秋暖然似春</hi>
<hi>向秀思舊賦序日薄虞淵寒冰凄然</hi>近郭亂山横古渡<hi>管子内為之城外為之郭楊炯碑文</hi>
<hi>視四野之川原依城負郭謝朓望積布磯詩頳紫共彬駮雲錦相凌亂庾信文壁立千丈峯横萬仞説文津水</hi>
<pb n="KR4h0145_WYG_024-31b"/>
<hi>渡也</hi>野莊喬木帶新煙<hi>增韻莊田舍也俗作庄梁昭明太子詩棲烏猶未翔命駕出山莊詩</hi>
<hi>出自幽谷遷于喬木李陵詩晨風動喬木枝葉日夜零梁簡文帝詩古樹無枝葉荒郊多野烟江總詩野火初</hi>
<hi>烟細新月半輪空</hi>北風吹鴈聲能苦<hi>詩北風其凉雨雪其雱李陵答蘇武書時因北風復</hi>
<hi>惠徳音沈約九日詩凉風北起髙雁南翔薛道衡詩寒夜哀笛曲霜天㫁雁聲</hi>逺客辭家月正<lb/>
圓<hi>楚辭去鄉離家兮來逺客史記天官書翼為羽翮主逺客古詩人生天地間忽如逺行客後漢書上成公</hi>
<hi>傳成公初行久而不還後歸語其家云我已得仙因辭家而去禰衡鸚鵡賦女辭家而適人臣出身而事主鮑</hi>
<hi>照詩我初辭家従軍僑陶潛詩迢迢新秋夕亭亭月將圓</hi>陶令好文常對酒<hi>晉書陶潛傳陶</hi>
<hi>潛字元亮好讀書常著文章自娱為彭澤令在縣公田悉令種秫穀曰令吾常醉於酒足矣魏文帝樂府對酒</hi>
<pb n="KR4h0145_WYG_024-32a"/>
<hi>當歌陸機詩良㑹罄美服對酒宴同聲北史李孝貞傳毎暇日輒引賓客絃歌對酒終日為歡</hi>相招一<lb/>
和白雲篇<hi>北史楊津傳司徒馬誕與津少結交友而津見其貴寵毎退避及相招多辭疾不往詩叔</hi>
<hi>兮伯兮倡子和女陶𢎞景詩山中何所有嶺上多白雲張説詩西垣紫泥紱東岳白雲篇</hi>
　　羅鄴<lb/>
　　　洛水<hi>書導洛自熊耳東北㑹于澗瀍又東至於伊人東北入於河世説諸名士共至洛水</hi>
　　　　<hi>戲明一統志河南河南府洛水源出陜西洛南縣冢嶺山東流經盧氏永寧宜陽洛陽偃</hi>
　　　　<hi>師鞏縣入于河</hi>
一道潺湲濺暖莎<hi>周禮考工記匠人注主通利田間之水道屈原九歌觀流水兮潺湲張衡</hi>
<pb n="KR4h0145_WYG_024-32b"/>
<hi>賦亂弱水之潺湲兮逗華隂之湍渚廖文炳解洛水潺潺濺於莎草江淹詩青莎被海月朱華冒水松</hi>年<lb/>
年惆悵是春過<hi>梁簡文帝樂府年年將使君歴亂遣相聞劉緩樂府江南少許地年年情不窮</hi>
<hi>劉庭芝詩年年嵗嵗花相似宋玉九辨廓落兮覉旅而無友生惆悵兮而私自憐揚雄賦遁世離俗獨處惆悵</hi>
<hi>阮籍詩歩逰三衢旁惆悵念所思白居易詩長恨春歸無覔處</hi>莫言行路聴如此<hi>蘇武詩四</hi>
<hi>海皆兄弟誰為行路人潛夫論君臣義重行路禮輕張謂詩縦令然諾蹔相許終是悠悠行路心</hi>流入<lb/>
深宫恨更多<hi>杜牧阿房宫賦二川溶溶流入宫牆戰國䇿居深宫之中李白詩深宫髙樓入紫清</hi>
<hi>金作蛟龍盤繡楹江淹神女賦顧御僕而情饒巡左右而怨多</hi>橋畔月來清見底<hi>元和郡縣</hi>
<hi>志天津橋在河南縣北明一統志河南府天津橋在府城外西南架洛水易日往則月來月往則日來左思蜀</hi>
<pb n="KR4h0145_WYG_024-33a"/>
<hi>都賦日往菲微月來扶疎潘岳藉田賦清洛濁渠引流激水陶𢎞景答謝中翰書髙峯入雲清流見底劉長卿</hi>
<hi>詩湘水清見底楚雲淡無心</hi>栁邊風去緑生波<hi>杜甫詩退朝花底散歸院栁邊迷曹植閒</hi>
<hi>居賦背通谷對緑波江淹别賦春草碧色春水緑波</hi>縦然滿眼添歸思<hi>司空曙詩縦然一夜</hi>
<hi>風吹去只在蘆花淺水邊南史顔延之傳延之嘗問鮑照已與靈運優劣照曰謝如初發芙蓉自然可愛君詩</hi>
<hi>若鋪錦列繡亦雕繢滿眼栁宗元黄鸝詩一聲夢㫁楚江曲滿眼故園春意生陶潛詩眇眇孤舟逝綿綿歸思</hi>
<hi>紆劉長卿詩何意秋風來飄然動歸思</hi>未把漁竿奈爾何<hi>張志和詩却把漁竿尋小徑閒</hi>
<hi>梳鶴髪對斜暉岑參詩祗縁五斗米孤負一漁竿世説桓子野毎聞清歌輒喚奈何李商隠詩此聲長㫁非今</hi>
<hi>日香灺燈光奈爾何廖文炳解奈為虚名所絆未得歸把漁竿能不對洛水而懐鄉哉</hi>
<pb n="KR4h0145_WYG_024-33b"/>
　　崔顥<lb/>
　　　行經華隂<hi>書導河積石至於龍門南至於華隂傳華山北漢書地理志京兆郡縣華</hi>
　　　　<hi>隂明一統志陜西西安府華州華隂縣在州城東七十里漢始置華隂縣以在華山之隂</hi>
　　　　<hi>故名</hi>
岧嶤太華俯咸京<hi>曹植賦登岧嶤之髙岑潘岳詩脩芒欝岧嶤注岧嶤髙也書西傾朱圉鳥</hi>
<hi>鼠至于太華山海經太華山削成而四方髙五千仞廣十里班固西都賦左據函谷二崤之阻表以太華終南</hi>
<hi>之山張衡西京賦漢氏初都在渭之涘秦理其朔實為咸陽唐汝詢法咸京即咸陽秦漢建都於此故稱咸京</hi>
天外三峯削不成<hi>張衡賦廓蕩蕩其無涯兮乃今窮乎天外述征記華山有三峯直上數千</hi>
<pb n="KR4h0145_WYG_024-34a"/>
<hi>仞明一統志太華山有芙蓉明星玉女三峯左思魏都賦亢陽臺于隂基擬華山之削成</hi>武帝祠前<lb/>
雲欲散<hi>華山志漢武帝觀仙掌於縣内特立巨靈祠傅毅舞賦絡繹而歸雲散城邑王僧孺詩霏微商</hi>
<hi>雲散</hi>仙人掌上雨初晴<hi>張衡西京賦綴以二華巨靈贔屭髙掌逺蹠以流河曲注古語云此</hi>
<hi>本一山當河水過之而曲行河之神以手擘開其上足蹋離其下中分為二以通河流手足之跡于今尚在雲</hi>
<hi>笈七籖華山名太極總仙之天仙掌之形燦然瑩目明一統志太華山有白蓮池日月崖及仙掌日月之勝張</hi>
<hi>九齡詩試上江樓望初逢山雨晴</hi>河山北枕秦闗險<hi>史記自序苞河山圍大梁使諸侯歛</hi>
<hi>手而事秦者魏冉之功史記蘇秦傳秦東有闗河西有漢中張華詩龍飛逸天路鳯起出秦闗雍録華隂縣外</hi>
<hi>則唐潼闗也自潼關東二百里至陜州靈寶縣則秦函谷闗也史記荆軻傳秦地徧天下右隴蜀之山左闗崤</hi>
<pb n="KR4h0145_WYG_024-34b"/>
<hi>之險</hi>驛路西連漢畤平<hi>孔稚珪北山移文馳烟驛路勒移山庭史記封禪書沛公立為漢王</hi>
<hi>東擊項籍入闗立黒帝祠命曰北畤廬照隣詩漢畤光如月秦祠聴若雷</hi>借問路傍名利客<lb/>
<hi>宋書王微傳每見世人文賦書論不解處即日借問曹景宗詩借問行路人何如霍去病劉楨詩輦車非素葢</hi>
<hi>従者盈路傍古辭觀者滿路傍史記張儀傳爭名者于朝爭利者于市阮籍詩繫累名利場駑駿同一輈世説</hi>
<hi>簡文在殿上行右軍與孫興公在後右軍指簡文語孫曰此噉名客簡文顧曰天下自有利齒兒</hi>無如<lb/>
此處學長生<hi>莊子周威公曰吾聞祝腎學生注學養生之道老子深根固柢長生久視之道莊子</hi>
<hi>無勞汝形無摇汝精乃可以長生博物志太陽之草名黄精餌之可以長生</hi>
　　張濯<hi>登上元進士第詩二首</hi>
<pb n="KR4h0145_WYG_024-35a"/>
　　　題舜廟<hi>明一統志山西平陽府帝舜廟在蒲州東南二里歴山上亦有廟</hi>
古都遺廟出河濆<hi>書冀州既載疏冀州帝都於九州近北杜甫武侯廟詩遺廟丹青落空山</hi>
<hi>草木長明一統志山西平陽府黄河北自石州寧鄉縣流經石樓永和大寧縣吉州河津滎河縣至蒲州西門</hi>
<hi>外水經注河之南畔夾側水濆有津謂之區津</hi>萬代千秋仰聖君<hi>班固東都賦由數期而剏</hi>
<hi>萬代李陵與蘇武詩嘉㑹難再遇三載為千秋盧照隣登封大酺歌借問乾封何所樂人皆夀命得千秋晉書</hi>
<hi>樂志退願輔聖君與神合其靈</hi>蒲坂城邊長逝水<hi>漢書地理志河東郡縣蒲反有堯山首山</hi>
<hi>祠雷首山在南故曰蒲注應劭曰秦始皇東巡見長坂故加坂云明一統志山西平陽府蒲州古為舜都春秋</hi>
<hi>屬晉為蒲坂地唐改蒲州屬河東道李白詩黄雲城邊烏欲棲王褒尉遲綱碑逝水詎停光隂不借隋煬帝詩</hi>
<pb n="KR4h0145_WYG_024-35b"/>
<hi>㑹待髙秋晚愁因逝水歸</hi>蒼梧野外不歸雲<hi>禮記舜葬於蒼梧之野注蒼梧於周南越地今</hi>
<hi>為郡謝朓詩雲去蒼梧野水還江漢流明一統志廣西梧州府蒼梧縣本漢廣信縣為蒼梧郡唐置梧州禮記</hi>
<hi>野外軍中無摯以纓拾矢可也漢書叔孫通傳説上徵魯諸生共起朝儀為緜蕞野外習之張衡賦馮歸雲而</hi>
<hi>遐逝兮潘岳懐舊賦仰晞歸雲俯鏡流泉</hi>寥寥象設魂應在<hi>左思詩寥寥空宇内所講在𤣥</hi>
<hi>虚謝靈運詩海岸常寥寥空館盈清思阮瑀書因形設象易為變觀王融禮舍利寳塔篇頌設像居室若有望</hi>
<hi>閒儀駐景曖如之</hi>寂寂虞篇徳已聞<hi>梁簡文帝詩寂寂暮檐響黯黯垂簾色何遜詩沙汀</hi>
<hi>暮寂寂蘆岸晚脩脩書序虞舜側微堯聞之聰明將使嗣位歴試諸艱作舜典鄭康成尚書序虞夏書二十篇</hi>
<hi>商書四十篇周書四十篇書𤣥徳升聞乃命以位</hi>向晚風吹庭下柏<hi>詩籜兮籜兮風其吹</hi>
<pb n="KR4h0145_WYG_024-36a"/>
<hi>女梁昭明太子詩霏霏慶雲動靡靡祥風吹傳燈錄僧問趙州如何是祖師西來意趙州云庭前柏樹子</hi>猶<lb/>
疑琴曲韻南熏<hi>庾信詩琴曲隨流水簫聲逐鳯凰唐書禮樂志髙宗以琴曲寖絶令有司脩習</hi>
<hi>家語舜彈五絃之琴造南風之詩其詩曰南風之熏兮可以解吾民之愠兮南風之時兮可以阜吾民之財兮</hi>
<hi>張説詩騎射聨聨環北極鳴笳步步引南熏</hi>
　　李紳<lb/>
　　　禹廟<hi>按全唐詩此為越州新樓二十首之一明一統志浙江紹興府禹廟在㑹稽山禹陵</hi>
　　　　<hi>側越絶書夏少康立祠於禹陵</hi>
削平水土窮滄海<hi>書咨禹汝平水土惟時懋哉孟子禹掘地而注之海春秋繁露受命而海</hi>
<pb n="KR4h0145_WYG_024-36b"/>
<hi>内順之猶衆星之拱北辰流水之宗滄海也法言浮滄海而知江河之惡沱也况枯澤乎</hi>畚鍤東南盡<lb/>
㑹稽<hi>束晳廣農議雲雨生於畚鍤多稌生於決泄文中子鄉人有水土之役則具畚鍤以往廣韻畚草器</hi>
<hi>鍤鍫也詩桓桓于征狄彼東南周禮夏官職方氏東南曰揚州其山鎮曰會稽越絶書禹到大越上苗山大㑹</hi>
<hi>計因而更名苗山曰㑹稽史記夏本紀禹㑹諸侯江南計功命曰㑹稽㑹稽者㑹計也</hi>山擁翠屏<lb/>
朝玉帛<hi>杜甫詩地偏初衣袷山擁更登危孫綽天台山賦踐莓苔之滑石摶壁立之翠屏唐明皇詩翠</hi>
<hi>屏千仞合丹嶂五丁開書五玉三帛左傳禹㑹諸侯于塗山執玉帛者萬國</hi>穴通金闕架雲<lb/>
霓<hi>史記太史公自序二十而南逰江淮探禹穴正義有一穴深不見底謂之禹穴杜甫詩萬古仇池穴潛通</hi>
<hi>小有天神異經東北大荒中有金闕五星經天丄有白玉京黄金闕陶𢎞景水仙賦迎九位于金闕謁三素於</hi>
<pb n="KR4h0145_WYG_024-37a"/>
<hi>玉清屈原離騷飄風屯其相離兮帥雲霓而來御淮南子昔者馮夷大丙之御也乗雲車入雲霓㳺微霧</hi>秘<lb/>
文鏤石藏青壁<hi>班固西都賦啟發篇章校理秘文蔡邕黄鉞銘是用鏤石作兹鉦鉞軍鼓陳之</hi>
<hi>東階以昭文武之勲左思吴都賦素草菲丹秀芳臨青壁系紫房吴越春秋禹功未成愁然沈思乃案黄帝中</hi>
<hi>經歴葢聖人所記在於九山東南天柱號曰宛委其巖之巔承以文玉覆以磐石其書金簡青玉為字禹乃登</hi>
<hi>宛委山得其文乃知四凟之眼百川之理按宛委即㑹稽也</hi>寶檢封雲化紫泥<hi>陶𢎞景許</hi>
<hi>長史舊館壇碑璚函寶檢綺幙繡中廣韻書檢印窠封題也春秋運斗樞舜東巡至于河黄龍五彩負圖置舜</hi>
<hi>前黄芝為泥封兩端説題辭龍圗赤玉匣封泥如黄珠漢舊儀天子信璽六皆以武都紫泥封之</hi>清廟<lb/>
萬年長血食<hi>詩於穆清廟肅雝顯相左傳清廟茅屋大羮不致粢食不鑿昭其儉也書萬世永賴</hi>
<pb n="KR4h0145_WYG_024-37b"/>
<hi>時乃功詩虎拜稽首天子萬年史記封禪書周興而邑邰立后稷之祠至今血食漢書霍光傳漢之傳諡常為</hi>
<hi>孝者以常有天下令宗廟血食也</hi>始知明徳與天齊<hi>左傳天王使劉定公勞趙孟於潁館</hi>
<hi>于雒汭劉子曰美哉禹功明徳逺矣史記虞舜紀自黄帝至舜禹皆同姓而異其國號以章明徳張説舞馬樂</hi>
<hi>府聖皇至徳與天齊天馬來儀自海西王維詩天齊聖夀未云多</hi>
　　無名氏<lb/>
　　　長信宫<hi>漢官儀帝祖母稱長信宫漢書外戚傳班婕妤失寵求供養太后長信宫三輔</hi>
　　　　<hi>黄圖従洛門至周廟門内長信宫在其中</hi>
細草侵堦亂碧鮮<hi>南史芳樂苑成剗取細草來植階庭庾信賦細草横階隨意生王筠詩丹</hi>
<pb n="KR4h0145_WYG_024-38a"/>
<hi>墀生細草皮日休詩侵堦草懶芟左思吴都賦檀欒嬋娟玉潤碧鮮</hi>宫門深鎖緑楊天<hi>爾雅</hi>
<hi>室謂之宫閍謂之門宫中之門謂之闈賈誼書天子宮門曰司馬門白居易詩朱門深鎖春愁晚宋邕詩緑楊</hi>
<hi>宜向雨中看李白詩緑楊三月時</hi>珠簾欲捲擡秋水<hi>拾遺記石虎於太極殿前起樓結珠</hi>
<hi>為簾徐陵玉臺新詠序珠簾以玳瑁為押何遜詩珠簾旦初捲莊子秋水時至百川灌河晉書阮籍傳賛秋水</hi>
<hi>揚波春雲歛暎王勃滕王閣序秋水共長天一色</hi>羅幌微開動冷烟<hi>袁伯文楚妃歎羅幌</hi>
<hi>已依霜鮑照京洛篇羅幌不勝風釋名幌帷幕也左思吴都賦張組帷搆流蘇開軒幌鏡水區杜牧詩黄昏颺</hi>
<hi>冷煙</hi>風引漏聲過枕上<hi>吴均詩羅衫恣風引初學記刻漏之制以銅為器再疊差置實以清</hi>
<hi>水下各開孔以玉虬吐水入兩壺右為夜左為晝梁元帝漏刻銘器不停晷聲無蹔輟章孝標詩應疑禁漏聲</hi>
<pb n="KR4h0145_WYG_024-38b"/>
<hi>杜甫詩五夜漏聲催曉箭岑參詩枕上片時春夢中</hi>月遷花影到窻前<hi>潘岳詩皎皎窻中月</hi>
<hi>温庭筠詩階前細月鋪花影鮑照詩朗月出東山照我綺窻前沈佺期詩雲母窻前銀漢迴</hi>獨挑殘<lb/>
焰魂堪㫁<hi>白居易詩夕殿螢飛思悄然秋燈挑盡未成眠紀少瑜殘燈詩惟餘一兩焰纔得解羅衣</hi>
<hi>元稹詩殘燈無焰影幢幢宋之問詩看山欲㫁魂韋莊詩自是春愁正㫁魂</hi>却恨青娥誤少<lb/>
年<hi>江淹神女賦青娥羞艷素女慙光張謂詩紅粉青娥暎阮籍詩朝為美少年</hi>
　　錢起<lb/>
　　　長信怨<hi>樂府解題婕妤怨者為漢成帝班婕妤作也婕妤初為帝所寵後幸趙飛燕合</hi>
　　　　<hi>徳姊弟冠於後宫婕妤自知見薄乃求侍太后長信宫後人傷之而為婕妤怨也</hi>
<pb n="KR4h0145_WYG_024-39a"/>
長信螢來一葉秋<hi>何思澄班媫妤詩寂寂長信晚易通立秋腐草為螢陽縉詩入暗早螢來</hi>
<hi>淮南子一葉落而天下知秋陶潛詩空庭一葉落慨然知己秋</hi>蛾眉淚盡九重幽<hi>詩螓首蛾</hi>
<hi>眉謝朓詩窺鏡比蛾眉韓非子和氏抱璞而哭淚盡而繼之以血楚辭君之門兮九重易林紫闕九重尊嚴在</hi>
<hi>中孔翁歸班婕妤詩長門與長信日暮九重空</hi>鳷鵲觀前明月度<hi>三輔黄圖甘泉苑武帝置</hi>
<hi>宫殿臺閣百餘所有鳷鵲觀駱賓王詩複道斜通鳷鵲觀謝莊月賦隔千里兮共明月丘遲詩牕髙度月</hi>芙<lb/>
蓉闕下絳河流<hi>車<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洛陽道樂府變闕似芙蓉儲光羲詩花滿芙蓉闕王維詩芙蓉闕下㑹千</hi>
<hi>官武帝内傳上元夫人遣一侍女問云上問起居逺隔絳河擾以官事遂替顔色杜審言詩青霞㫁絳河謝靈</hi>
<hi>運詩河流有急瀾</hi>鴛衾久别難為夢<hi>宋之問詩鴛衾夜凝思古詩上言長相思下言久别</hi>
<pb n="KR4h0145_WYG_024-39b"/>
<hi>離潘岳賦願假夢以通靈兮目炯炯而不寢</hi>鳯管遥聞更起愁<hi>孔稚珪表摐金龍吹欝其</hi>
<hi>前鳴笳鳳管疊其後沈約詩參差鳴鳳管社甫詩孤城笛起愁</hi>誰分昭陽夜歌舞<hi>漢書外戚</hi>
<hi>傳趙皇后弟絶幸為昭儀居昭陽宫三輔黄圖武帝後宫八區有昭陽殿西都賦昭陽特盛隆於孝成徐悱妻</hi>
<hi>劉氏班婕妤怨况復昭陽近風傳歌吹聲詩式歌且舞宋之問詩歌舞須連夜神仙莫放歸</hi>君王玉<lb/>
輦正淹留<hi>吴均詩年年月月對君王通典秦以輦為人君之乗漢因以雕玉為之潘岳賦天子乃御</hi>
<hi>玉輦䕃華葢丘遲詩輕荑承玉輦謝莊詩稽榭仍淹留上官昭客詩淹留惜未歸</hi>
　　孟浩然<lb/>
　　　春情<hi>梁元帝春日詩春情處處多</hi>
<pb n="KR4h0145_WYG_024-40a"/>
青樓曉日珠簾暎<hi>曹植美女賦青樓臨大路晉書麴允傳南開朱門北望青樓齊書武帝興</hi>
<hi>光樓上施青漆謂之青樓楊師道詩露中分曉日西京雜記昭陽殿織珠為簾陳書臨春結綺望仙三閣外施</hi>
<hi>珠簾</hi>紅粉春妝寶鏡催<hi>古詩娥娥紅粉糚杜審言詩紅粉樓中應計日沈約詩開鏡比春妝</hi>
<hi>瑯環記陳郡人有寳鏡其背銘云鏡焉出自上方銅焉產自丹陽延年益夀樂且康芳名寶鏡俱未央徐陵詩</hi>
<hi>信來贈寶鏡亭亭似團月</hi>已厭交歡憐枕席<hi>王勃詩人情已厭南中苦袁淑效曹植白馬篇</hi>
<hi>交歡池陽下髙唐賦聞君逰髙唐願薦枕席曹植種葛篇歡愛在枕席</hi>相將逰戲繞池臺<lb/>
<hi>古樂府江陵樂陽春二三月相將蹋百草後漢書仲長統傳踟蹰畦苑逰戲平林古樂府握腕同逰戲唐太宗</hi>
<hi>詩年栁變池臺王績詩若箇賞池臺</hi>坐時衣帶縈纎草<hi>庾肩吾樂府春日坐芳菲古詩相去</hi>
<pb n="KR4h0145_WYG_024-40b"/>
<hi>日以逺衣帶日以緩徐陵詩竹葉裁衣帶北史蕭大圜傳藉纎草以䕃長松</hi>行即裙裾掃落<lb/>
梅<hi>古樂府行步動微塵辛延年詩長裙連理帶爾雅衣眥謂之襟衱謂之裾曹植洛神賦曳霧綃之輕裾注</hi>
<hi>裾裙裾也劉希夷詩梅花待君掃陳後主詩金砌落芳梅江總詩落梅樹下宜歌舞</hi>更道明朝不<lb/>
當作<hi>庾信詩明朝雲雨散何處更相尋吴均詩今夜杯酒别明朝江水遥</hi>相期共鬭管絃<lb/>
來<hi>曹植賦猛氣共鬬漢書張禹傳弟子戴崇多智禹將崇入役堂管絃絲竹極樂庾信詩孤竹之管雲和絃</hi>
<hi>崔泰之詩歸雲繞管絃</hi>
　　杜甫<lb/>
　　　城西陂汎舟<hi>杜甫黄鶴註城西陂即渼陂與源少府宴渼陂詩云為愛西陂好長</hi>
<pb n="KR4h0145_WYG_024-41a"/>
　　　　<hi>安志渼陂在鄠縣西五里源出終南山諸谷合朝公泉為陂</hi>
青蛾皓齒在樓船<hi>劉鑠白苧詞佳人舉袖耀青蛾徐安貞詩曲成虚憶青蛾斂漢書司馬相</hi>
<hi>如傳皓齒粲爛宜笑的皪曹植洛神賦丹唇外朗皓齒内鮮史記平準書大修昆明池治樓船髙十餘丈旗幟</hi>
<hi>加其上甚壯漢書應劭註船上施樓曰樓船</hi>横笛短簫悲逺天<hi>唐書禮樂志寧王善吹横</hi>
<hi>笛達官大臣慕之皆喜言音律晉書樂志其有短簫之樂者則所謂王師大捷令軍中凱歌者也江總詩横笛</hi>
<hi>短簫凄復切沈約折楊栁歌下馬吹横笛梁簡文帝折楊栁曲城髙短簫發謝朓詩巉巖帶逺天杜顔灞橋賦</hi>
<hi>視逺天之無雲</hi>春風自信牙檣動<hi>梁元帝纂要春風曰暄風陽風又詩春日春風過鮑照梅</hi>
<hi>花落摇蕩春風媚春日古詩象牙作帆檣玉篇檣帆桂也</hi>遲日徐看錦纜牽<hi>詩春日遲遲大</hi>
<pb n="KR4h0145_WYG_024-41b"/>
<hi>業記煬帝幸江都所乗龍舟錦帆錦纜庾信詩錦纜囘砂磧張正見詩金隄分錦纜</hi>魚吹細浪摇<lb/>
歌扇<hi>異物志海上大魚因鳴吼吹沫唐太宗詩船移分細浪古婕妤怨裁成合歡扇動摇微風發李孝貞</hi>
<hi>詩紅樹揺歌扇薛道衡賦澄糚影於歌扇庾信春賦月入歌扇花承節鼔</hi>燕蹴飛花落舞筵<lb/>
<hi>何遜詩江燕繞檣飛玉篇蹴蹋也梁簡文帝賦翫飛花之度牕李嶠詩飛花隨蝶舞蘇頲詩飛花故落舞筵前</hi>
不有小舟能盪槳<hi>説文小舟為艇大業拾遺記作小舸子木人長二尺許乘船行酒毎船一</hi>
<hi>人檠酒杯一人捧酒鉢一人撑船二人盪槳遶曲水池隨岸而行毎到坐客處即停客取飲訖還杯木人受杯</hi>
<hi>迴向捧酒鉢人取杓斟酒滿杯船依式自行</hi>百壺那送酒如泉<hi>詩清酒百壺宋之問文祖</hi>
<hi>道百壺酌賢人之酒王勣逰北山賦偓佺贈藥麻姑送酒裴秀詩有酒如泉</hi>
<pb n="KR4h0145_WYG_024-42a"/>
　　　宇文晁尚書之甥崔彧司業之孫尚書之子重<lb/>
　　　　汎鄭監前湖<hi>本集註鄭秘監名密有湖亭在峽州甫春晚至江陵過之陪李</hi>
　　　　<hi>尚書之芳汎舟其間今又餞别宇文晁因同崔或重汎</hi>
郊扉俗逺長幽寂<hi>沈約郊居賦藉外扉而為户顔延之詩郊扉常晝閉駱賓王詩俗逺風塵</hi>
<hi>隔酉陽雜俎虞鄉有山觀甚幽寂滌陽道士居焉盧象詩雲氣轉幽寂</hi>野水春來更接連<lb/>
<hi>管子食野草飲野水劉楨詩野塘含白水謝莊詩春來雁不還劉邈詩春來誰不望魏文帝賦交采接連</hi>錦<lb/>
席淹留還出浦<hi>梁武帝詩密筵重錦席江淹賦照錦地之文席淮南王招隠士攀援桂枝兮聊</hi>
<hi>淹留齊竟陵王詩丘壑毎淹留鮑照採菱歌褭褭風出浦</hi>葛巾欹側未迴船<hi>宋書陶潛傳郡</hi>
<pb n="KR4h0145_WYG_024-42b"/>
<hi>將候潛值其酒熟取頭丄葛巾漉酒畢復還著之南史吴苞傳苞過江聚徒教學冠黄葛巾竹塵尾蔬食二十</hi>
<hi>餘年北史獨孤信傳嘗因日暮入城其帽微側吏人咸慕而側帽焉梁簡文帝詩人歸浦口暗那得久迴船</hi>
樽當霞綺輕初散<hi>謝朓詩餘霞散成綺庾闡六言詩瑶臺藻搆霞綺李百藥詩霞彩淡輕烟</hi>
<hi>鮑照詩朝光散流霞</hi>棹拂荷珠碎却圓<hi>梁元帝詩荷珠漾水銀又賦荷帶水而珠圓</hi>不<lb/>
但習池歸酩酊<hi>晉書山簡傳習氏有佳園池簡毎出逰嬉多之池上置酒輒醉兒童歌曰山公</hi>
<hi>出何許往至髙陽池日夕倒載歸酩酊何所知</hi>君看鄭谷去夤縁<hi>髙士傳鄭樸字子真谷口</hi>
<hi>人脩道靜黙揚雄美其徳曰谷口鄭子真耕於巖石之下名振京師岑參詩緬懷鄭生谷孟浩然詩沙岸曉夤</hi>
<hi>縁</hi>
<pb n="KR4h0145_WYG_024-43a"/>
　　韋莊<lb/>
　　　雪夜泛舟逰南溪<lb/>
大江西面小溪斜<hi>後漢書郡國志尋陽南有九江東合為大江九歌横大江兮揚靈謝朓詩</hi>
<hi>大江流日夜齊書州郡志江西接連汝頼法言楚分江西戰國䇿今乃西面事秦杜甫詩解帶連髙栁移牀愛</hi>
<hi>小溪沈佺期詩雲峯苔壁繞溪斜</hi>入竹穿松似若耶<hi>楚國先賢傳孟宗母嗜笋冬節笋未</hi>
<hi>及生宗入竹哀歎笋為之出孫綽文松竹蕭森史記正義越州有若耶山若耶溪寰宇記若耶溪在㑹稽縣東</hi>
<hi>二十八里水經注麻潭下注若耶溪水至清衆山倒影窺之如畫宋之問詩猶聞可憐處更在若耶溪</hi>兩<lb/>
岸嚴風吹玉樹<hi>岑之敬詩河渡冰開兩岸分庾信詩寒沙兩岸白獵火一山紅李白詩兩岸青</hi>
<pb n="KR4h0145_WYG_024-43b"/>
<hi>山相對出袁淑詩四面各千里縦横起嚴風吴均詩洞庭水上一株桐經霜逐浪囷嚴風李徳林詩風従玉樹</hi>
<hi>吹丘遲望雪詩倐忽銀臺構俄頃玉樹生</hi>一灘明月曬銀沙<hi>李白詩醉歌驚白鷺半夜起沙</hi>
<hi>灘皎然詩步上白沙灘謝莊賦隔千里兮共明月子夜歌冶逰步明月顔氏家訓平生舊物屋漏沾濕出曝曬</hi>
<hi>之梁簡文帝序畫堂玉砌碧水銀沙説文沙水散石也俗作砂華嚴經如日光出時無熱池中金沙銀沙皆有</hi>
<hi>口影於中顯見</hi>因尋野渡逢漁舍<hi>孫統蘭亭詩仰尋幽人蹤孟郊韓愈聨句披尋得深行韋</hi>
<hi>應物詩野渡無人舟自横李嘉祜詩緑楊垂野渡黄葉傍山村王勃序萍水相逢栁宗元詩漁舍茨荒草張喬</hi>
<hi>詩買酒過漁舍</hi>更泊前灣是酒家<hi>鮑照逰恩賦窺林嶼而訪泊張籍詩閒尋泊舟處潮落見</hi>
<hi>平沙庾信詩開舟即舊灣貫休詩更尋花發處借月過前灣漢書欒布傳彭越嘗與布㳺窮困賣傭於齊為酒</hi>
<pb n="KR4h0145_WYG_024-44a"/>
<hi>家保杜甫詩李白一斗詩百篇長安市上酒家眠</hi>去去不知歸路逺<hi>吴均詩去去歸去來</hi>
<hi>還傾鸚鵡杯徐陵鴛鴦賦飛飛兮海濱去去兮迎春庾信詩不知何處天邊陶潛詩行行循歸路沈君攸採蓮</hi>
<hi>曲歸路詎嫌賒栁惲詩不道新知樂祗言行路逺</hi>棹聲烟裏獨嘔啞<hi>張正見詩欲奏江南</hi>
<hi>曲聊習棹歌行沈佺期詩還如流水曲日晚棹歌聲劉希夷詩珠樓碧烟裏司空曙詩寂寂深烟裏漁舟夜不</hi>
<hi>歸白居易詩豈無山歌與村笛嘔啞啁唽難為聴杜牧阿房宫賦管絃嘔啞</hi>
　　　貴公子<lb/>
大道青樓御苑東<hi>陳後主樂府大道臨甲第甲第玉為堂江總閨怨寂寂青樓大道邊晉書</hi>
<hi>麴允傳南開朱門北望青樓曹植美女篇青樓臨大路髙門結重闗王褒古曲青樓臨大道沈佺期翫雪詩灑</hi>
<pb n="KR4h0145_WYG_024-44b"/>
<hi>瑞天庭裏驚春御苑中張易之應制詩逐賞平陽北鳴笳上苑東王維詩長樂青門外宜春小苑東</hi>玉欄<lb/>
仙杏壓枝紅<hi>庾肩吾詩漢帝玉為欄吴均詩玉欄金井牽轆轤神仙傳量奉居廬山為人治病輒</hi>
<hi>愈重者種杏五株輕者一株號董仙杏述異記杏園洲在南海中多杏云仙人種杏處温庭筠詩花厭䦨干春</hi>
<hi>晝長庾信詠杏花詩金盤襯紅瓊元稹詩平陽池館亞枝低</hi>金鈴犬吠梧桐月<hi>周禮夏官</hi>
<hi>大馭注鸞在衡和在軾皆以金為鈴梁元帝碑銘銀城暎沼金鈴響風新語犬不夜吠烏不夜驚徐陵詩列郡</hi>
<hi>無犬吠之警王維詩客來深巷中犬吠寒林下詩梧桐生矣于彼朝陽羊士諤詩蕭條梧竹月</hi>朱鬛馬<lb/>
嘶楊栁風<hi>詩良馬五之疏諸侯入應門皆布乗黄朱言獻四黄馬朱鬛也後漢書禮儀志立秋乗輿</hi>
<hi>御戎路白馬朱鬛吴均詩天曙馬爭嘶庾信詩塞馬暗嘶羣風土記河朔春時疾風數日一作三日乃止曰吹</hi>
<pb n="KR4h0145_WYG_024-45a"/>
<hi>花擘栁風樂府讀曲歌楊栁得春風</hi>流水帶花穿巷陌<hi>九歌觀流水兮潺湲吴均賦上被紫</hi>
<hi>而烟生傍帶花而來雪杜甫詩即従巴峽穿巫峽史記平準書衆庶街巷有馬阡陌之間成羣梁昭明太子樂</hi>
<hi>府京華有曲巷梁武帝樂府洛陽有曲陌</hi>夕陽和樹入簾櫳<hi>詩度其夕陽爾雅山西曰夕陽</hi>
<hi>梁簡文帝文夕陽斜影俱成拂鏡之暉王勃秋日宴山亭序參差夕樹烟侵橘柚之園謝惠連詩落日隠櫩楹</hi>
<hi>升月照簾櫳江淹詩秋月暎簾櫳懸光入丹墀</hi>瑶池宴罷歸來醉<hi>穆天子傳觴西王母於瑶</hi>
<hi>池之上神仙傳崑崙閬風苑有玉樓十二立臺九層左瑶池右翠水沈約詩方倚翠華舉逺適瑶池宴李白詩</hi>
<hi>入侍瑶池宴出陪玉輦行後漢書吴良傳初為郡吏嵗旦與掾史入賀門下太守宴罷轉良為功曹王褒碧雞</hi>
<hi>頌歸來歸來漢徳無疆詩厭厭夜飲不醉無歸</hi>笑説君王在月宫<hi>詩朱芾斯皇室家君王賈</hi>
<pb n="KR4h0145_WYG_024-45b"/>
<hi>至詩朝朝染翰侍君王仙傳拾遺開元中秋夜明皇於宫中翫月羅公逺曰陛下莫要至月中看否乃取杖擲</hi>
<hi>之化為大橋請上同登行至大城闕曰此月宫也徐孝克詩洞凉容爽氣岩光對月宫</hi>
　　李白<lb/>
　　　贈郭將軍<lb/>
將軍少年出武威<hi>老子偏將軍居左上將軍居右史記周亞夫傳軍中聞將軍令阮籍詩朝</hi>
<hi>為美少年夕暮成醜老吴均詩今日翩妍少年子沈炯長安少年行長安好少年漢書地理志武威郡武威縣</hi>
<hi>故休屠王地梁元帝詩願織迴文錦因君寄武威</hi>入掌銀臺䕶紫微<hi>南史劉穆之傳仕宦</hi>
<hi>不出當入不入當出又職官志大著作郎専掌史任翰林志翰林院在銀臺門北張衡賦盼王母於銀臺釋名</hi>
<pb n="KR4h0145_WYG_024-46a"/>
<hi>候䕶也司䕶諸事也辛氏三秦記未央宫一名紫微晉書天文志紫微大帝之座天子之常居也沈炯詩千門</hi>
<hi>應紫微</hi>平明拂劍朝天去<hi>漢書叔孫通傳漢七年長樂宫成諸侯羣臣朝十月儀先平明</hi>
<hi>謁者治禮引以次入殿門楚辭平明發兮蒼梧吴均詩拂拭生光輝釋名劍檢也所以防檢非常也舊唐書韓</hi>
<hi>𢎞傳朝天冇慶就日方伸</hi>薄暮垂鞭醉酒歸<hi>廣雅日將落曰薄暮陸機詩終朝理文案薄暮</hi>
<hi>不遑暝范雲詩薄暮方來歸張正見詩夾道躍金鞭庾信詩美酒餘杭醉詩鼓咽咽醉言歸南都賦客賦醉言</hi>
<hi>歸</hi>愛子臨風吹玉笛<hi>江淹别賦攀桃李兮不忍别送愛子兮沾羅裙九歌望美人兮未來</hi>
<hi>臨風怳兮浩歌謝莊賦臨風歎兮將焉歇古詩臨風送懐抱張正見詩不分梅花落還同横笛吹西京雜記秦</hi>
<hi>咸陽宫有玉笛長二尺三寸二十六孔名曰昭華之琯</hi>美人向月舞羅衣<hi>九歌滿堂兮美</hi>
<pb n="KR4h0145_WYG_024-46b"/>
<hi>人忽獨與余兮目成庾信詩南國美人去東家棗樹寛蔡琰十八拍攢眉向月兮撫雅琴張正見樂府别有追</hi>
<hi>㳺夜秋窻向月開隋煬帝詩清音出歌扇浮香飄舞衣邊讓章華臺賦羅衣飄颻組綺繽紛范雲樂府朝雲觸</hi>
<hi>石起暮雨潤羅衣</hi>疇昔雄豪如夢裏<hi>禮記疇昔之夜注疇發語聲左傳疇昔之羊子為政</hi>
<hi>陸機歌念我疇昔時江淹詩皆負雄豪威徐陵長安道輦道乗雙闕雄豪被五都蔡邕表恍惚如夢不敢自信</hi>
相逢且欲醉春暉<hi>車<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洛陽道别有傾人處佳麗夜相逢蕭撝詩石蒲今尚冇採摘更相逢</hi>
<hi>陸機詩蘋以春暉楊訓詩開筵引貴客饌玉對春暉</hi>
　　劉兼<lb/>
　　　貴遊<lb/>
<pb n="KR4h0145_WYG_024-47a"/>
繡衣公子宴池塘<hi>考工記五采備謂之繡左傳衛侯與夫人繡衣漢書髙祖詔賈人無得衣</hi>
<hi>錦繡詩振振公子又殆及公子同歸曹植公讌詩公子敬愛客終宴不知疲南史謝惠連傳惠連十嵗能屬文</hi>
<hi>族兄靈運嘗於永嘉西堂思詩竟日不就忽夢見惠連便得池塘生春草之句大以為工梁簡文帝詩斜日晚</hi>
<hi>駸駸池塘生半隂</hi>淑景融融萬卉芳<hi>杜甫詩花覆千官淑景移栁宗元賦淑景初延幽陽</hi>
<hi>潛起左傳其樂也融融李白詩融融白玉輝暎我青蛾眉廣韻卉百草總名潘岳賦仰䕃嘉木俯藉芳草梁簡</hi>
<hi>文帝文秋條下葉春卉含芳</hi>珠翠照天春未老<hi>唐書代宗紀廣徳三年四月甲午禁鈿作</hi>
<hi>珠翠潘岳西狂賦縦逸㳺於角牴絡甲乙以珠翠劉長卿詩曲房珠翠合深巷管絃調梁簡文帝南郊頌照天</hi>
<hi>漏涘逺肅邇睦楊炯少室山廟碑青霞起而照天白露生而匝地岑參詩三月灞陵春已老故人相逢耐醉倒</hi>
<pb n="KR4h0145_WYG_024-47b"/>
管絃臨水日初長<hi>漢書禮樂志詩歌詠言鍾石管絃又郊祀志絲曰絃竹曰管又張禹傳後</hi>
<hi>堂理絲竹管絃九辨登山臨水兮送將歸陶潛詩望雲慙髙馬臨水愧㳺魚庾肩吾詩百戲俱臨水書日永星</hi>
<hi>火疏于日正長晝漏最多王績詩春來日漸長</hi>風飄栁線金成穗<hi>詩匪風飄兮毛傳迴風為</hi>
<hi>飄王僧孺詩露團池上紫風飄庭裏緑唐太宗詩初風飄帶栁范雲詩初風栁線長送郎上河梁許渾新栁詩</hi>
<hi>金穂先迎上苑春令狐楚詩楊栁黄金穂</hi>雨洗梨花玉有香<hi>陶潛詩微雨洗髙林張説詩雨</hi>
<hi>洗亭臯千畝緑蕭子顯詩洛陽梨花落如雪韓愈梨花下詩洛陽城外清明節百花寥落梨花發李白宫詞栁</hi>
<hi>色黄金嫩梨花白雪香杜陽雜編焚玉髓之香</hi>醉後不能離綺席<hi>陶潛飲酒詩序既醉之後</hi>
<hi>輒題數句自娱張説詩醉後傳嘉惠樓前舞聖慈漢舊儀祭天用六綵綺席六重上一丈中一幅四周縁之玉</hi>
<pb n="KR4h0145_WYG_024-48a"/>
<hi>几玉飾器鄒陽酒賦綃綺為席犀璩為鎮沈君攸薄暮動弦歌絲繩玉壺傳綺席</hi>擬憑青帝繫<lb/>
斜陽<hi>漢書郊祀志秦宣公作密畤於渭南祭青帝唐書王嶼傳嶼上言請築壇東郊祀青帝白居易詩既</hi>
<hi>無長繩繫白日岑參詩深巷斜陽暮鳥飛</hi>
　　蘇頲<lb/>
　　　景龍觀送裴士曹<hi>唐書百官志西都東都北都士曹參軍事二人又士曹司</hi>
　　　　<hi>士參軍事正七品下掌津梁舟車舍宅工藝</hi>
昔日嘗聞公相第<hi>沈約八詠詩昔時兮春日昔日兮春風北史伊馛傳帝嘗謂崔浩曰馛弓</hi>
<hi>馬士而智力如此終至公相北史魏孝靜皇后傳后齊神武之女也興和初詔以后駕迎于晉陽之丞相第立</hi>
<pb n="KR4h0145_WYG_024-48b"/>
<hi>為皇后</hi>今時變作列仙家<hi>蘇伯玉妻盤中詩今時人知四足漢書司馬相如傳列仙之儒</hi>
<hi>居山澤間形容甚臞隋書經籍志漢時阮倉作列仙圖劉向典校經籍始作列仙列士列女之傳揚雄賦過列</hi>
<hi>仙以託宿華陽真逸銘相此胎禽仙家之真十洲記元洲上多仙家</hi>池傍坐客穿叢篠<hi>梁元</hi>
<hi>帝賦檀欒夾池後漢書孔融傳拜太中大夫賓客日盈其門嘗歎曰坐上客恒滿尊中酒不空吾無憂矣晉書</hi>
<hi>羊琇傳杜預拜鎮南將軍朝士畢賀皆連榻而坐琇與裴楷後至曰杜元凱乃復以連梋而坐客耶遂不坐而</hi>
<hi>去釋智炫詩枝疎影易穿祖孫登詩徘徊繞竹叢梁簡文帝詩隔簾隂翠篠廣韻篠先鳥切細竹也</hi>樹下<lb/>
逰人掃落花<hi>庾信春賦樹下流杯客梁簡文帝詩落日方春暮逰人歌吹晚栁惲詩行役滯風波</hi>
<hi>逰人掩不歸劉令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>詩落花掃更合蕭子範詩惟願落花遲庾信馬射賦落花與芝蓋同飛</hi>雲雨長<lb/>
<pb n="KR4h0145_WYG_024-49a"/>
疑向函谷<hi>詩殷其靁傳山川雲雨以潤天下小海經大荒之中有雲雨之山關尹子老子度函谷關</hi>
<hi>關令尹喜先勅門吏勿聴過關授喜道徳經五千言水經注燭水又北入門水水之左右即函谷山也一統志</hi>
<hi>函谷舊關在靈寶縣南一十里新闗在新安縣東二里漢樓船將軍楊僕上書乞以家財東徙闗武帝為移於</hi>
<hi>此班固西都賦左據函谷二崤之阻</hi>山泉直似到流沙<hi>易山下出泉王筠夕霽詩石溜正潨</hi>
<hi>潺山泉始澄汰虞世南詩山泉鳴石澗書道弱水至于合黎餘波入於流沙地理通釋流沙在沙州八十里其</hi>
<hi>沙隨風流行庾信詩惟當報關吏直向流沙西</hi>君還洛邑分明記<hi>書毖殷頑民遷於洛邑詩</hi>
<hi>序周公既成洛邑朝諸侯率以祀文王史記周紀成王在豐使召公復營洛邑梁武帝樂府分明無兩心周𢎞</hi>
<hi>正詩斜光入丹扇的的最分明後漢書應奉傳奉少聰明自為兒童及長凡所經歴莫不暗記</hi>此處同<lb/>
<pb n="KR4h0145_WYG_024-49b"/>
來閲嵗華<hi>王獻之相過帖常謂人之相得古今洞盡此處殆無恨于懐顔氏家訓翫閲古今王僧孺</hi>
<hi>詩非願嵗華革徒用春光好</hi>
　　雍陶<hi>字國鈞成都人太和間第進士大中八年自國子博士出刺簡州</hi>
　　　咏雙白鷺<hi>自注崔少府池鷺也詩振鷺于飛于彼西雝我客戾止亦有斯容傳鷺白</hi>
　　　　<hi>鳥也疏鷺水鳥也所好潔白謂之白烏齊魯謂之春鋤遼東樂浪吳揚謂之白鷺</hi>
雙鷺應憐水滿池<hi>蕭慤詩麥隴一驚翬菱潭雨飛鷺顧非熊詩緑波雙鷺在園林陶潛詩春</hi>
<hi>水滿泗澤僧貫休詩蓮殘水滿池庾信詩滿池留浴鳥</hi>風飄不動頂絲垂<hi>詩匪風飄兮蔡</hi>
<hi>邕賦或風飄波動若飛若浮孫綽詩羽従風飄鱗隨浪轉玉清經幽棲品不動不揺如幽泉之潛澍埤雅鷺色</hi>
<pb n="KR4h0145_WYG_024-50a"/>
<hi>雪白頂上有絲毿毿然長尺餘欲取魚則弭禽經鷺啄則絲偃徐陵詩靡靡絲垂</hi>立當青草人<lb/>
先見<hi>劉孝威詩白鷺隠青苗古樂府青青河畔草岑參詩地涵青草色楚辭時彷彿以遥見兮精皎皎以</hi>
<hi>往來世説劉萬安灼然玉舉庾公所謂十人亦見百人亦見</hi>行傍白蓮魚未知<hi>杜甫詩鷗</hi>
<hi>行炯自如蓮社髙賢傳謝靈運見逺公肅然心伏乃即寺築臺鑿池植白蓮時逺公諸賢同脩淨土之業自號</hi>
<hi>白蓮社白居易池上篇紫菱白蓮江南曲魚戲蓮葉間劉筠詩露下金莖鶴未知</hi>一足獨拳寒<lb/>
雨裏<hi>庾信詩雁持一足倚李白詩白鷺拳一足杜甫詩霜鶻不空拳阮籍賦𤣥雲興而四周兮寒雨淪而</hi>
<hi>下降王昌齡詩寒雨連江夜入呉唐太宗詩屈仲烟霧裏</hi>數聲相呌早秋時<hi>王僧孺文秋蟲</hi>
<hi>相呌暮雨來摶李嘉祜詩蘆花渚裏鴻相呌庾肩吾詩九江逢七夕初弦值早秋王勃詩早是他鄉值早秋顧</hi>
<pb n="KR4h0145_WYG_024-50b"/>
<hi>况詩嫋嫋秋風時</hi>林塘得爾須増價<hi>劉孝綽詩林塘多秀色王勃詩林塘花月下别是一</hi>
<hi>家春駱賓王與程將軍書一盼増價白居易詩馬因囘顧雖増價桐遇知音已半焦</hi>况與詩家物<lb/>
色宜<hi>杜甫詩詩家秀句傳列仙傳闗令尹喜内學老子西逰先見其氣知真人當過物色而遮之鮑照詩</hi>
<hi>物色延暮思宋書謝靈運傳論𤣥黄律吕各適物宜</hi>
　　王維<lb/>
　　　百舌鳥<hi>禮記仲夏之月反舌無聲注反舌百舌鳥也疏反舌鳥春始鳴至五月稍止其</hi>
　　　　<hi>聲數轉故名反舌益都方物記百舌鳥緑衣紺尾一啼百轉可樊而畜為世嘉玩沈約賦</hi>
　　　　<hi>有反舌之微禽亦班名於庶鳥</hi>
<pb n="KR4h0145_WYG_024-51a"/>
上蘭門外草萋萋<hi>漢書考元皇后傳饗飲飛羽校獵上蘭注飛羽殿在未央宫中上蘭觀名</hi>
<hi>也在上林中羽獵賦徐至于上蘭阮籍詩昔聞東陵瓜近在青門外淮南王招隠士春草生兮萋萋</hi>未央<lb/>
宫中花裏棲<hi>史記髙祖紀八年蕭丞相營作未央宫九年未央宫成髙祖大朝諸侯羣臣置酒未</hi>
<hi>央宫前殿髙祖奉玉巵起為太上皇夀殿上羣臣皆呼萬嵗雍録漢有光明宫在甘泉宫中王融琵琶行花裏</hi>
<hi>寄春情謝靈運賦盡髙樓之意得虞世基詩聊向吴宫比翼棲</hi>亦有相隨過御苑<hi>南史鮑照</hi>
<hi>曰豈可與燕雀相隨乎徐陵鴛鴦賦既交頸於千年亦相隨於萬里張説詩乗月夜相過沈佺期翫雪詩灑瑞</hi>
<hi>天庭裡驚春御苑中郭元振詩御苑殘鶯啼落日</hi>不知若箇向金堤<hi>演繁露若干者設數</hi>
<hi>之言也干猶箇也若箇猶言幾何枚也禮記季秋之月雁北嚮西京賦昆明靈沼黒水𤣥阯周以金堤樹以杞</hi>
<pb n="KR4h0145_WYG_024-51b"/>
<hi>栁吴均渌水曲香曖金堤滿</hi>入春解作千般語<hi>薛道衡詩入春纔七日離家已二年博物</hi>
<hi>志精解音律沈約反舌賦萬矩千規因風起哢駱賓王詩生憎燕子千般語</hi>拂曙能先百鳥<lb/>
啼<hi>庾信賦蓮帳寒檠牕拂曙張説詩拂曙攜清賞披雲覯緑岑易緯通卦百舌者反舌鳥也能反覆其口隨</hi>
<hi>百鳥之音王粲詩百鳥何繽翻拾翼羣相追張翰詩百鳥互相和庾信詩野戍孤烟起春山百鳥啼</hi>萬户<lb/>
千門應覺曉<hi>張九齡詩嚴扄萬户深駱賓王詩城闕千門曉莊子俄然覺則蘧蘧然周也沈約反</hi>
<hi>舌賦既含意于將曉亦流妍于始旦徐陵樂府百舌驚曉眠</hi>建章何必聴鳴雞<hi>漢書武帝</hi>
<hi>紀太初元年起建章宫括地志宫在長安故城西盧照隣詩牕曉聴鳴雞西京雜記漢武帝時交阯越嶲獻長</hi>
<hi>鳴雞伺晨雞即下漏驗之晷刻無差</hi>
<pb n="KR4h0145_WYG_024-52a"/>
　　李建勲<lb/>
　　　蝶<lb/>
粉蝶翩翩若有期<hi>張正見詩艷粉驚飛蝶髙爽詩粉蝶時翻舞祖詠詩絲長粉蝶飛詩翩翩</hi>
<hi>者鵻載飛載下李商隠詩孤蝶小徘徊翩翾粉翅開杜甫詩風雲若冇期</hi>南園長是到春歸<lb/>
<hi>張協詩借問此何時蝴蝶飛南園南都賦于是暮春之褉元已之辰庾信春賦宜春苑中春已歸梁簡文帝詩</hi>
<hi>春歸思復生</hi>閒依栁帶參差起<hi>盧照隣詩戲蝶亂依叢唐太宗詩初風開帶栁李商隠詩</hi>
<hi>栁帶誰能結梁武帝詩飛飛雙蛺蝶低低兩參差王勃春思賦春蝶參差命疇侣謝道韞雪詩未若栁絮因風</hi>
<hi>起劉孝綽詠蝶詩暎日忽爭起</hi>困傍桃花獨自飛<hi>杜甫詩穿花蛺蝶深深見李白詩桃花飛</hi>
<pb n="KR4h0145_WYG_024-52b"/>
<hi>緑水王維詩水上桃花紅欲然儲光羲詩桃花隨雨飛江總閨怨篇池上鴛鴦不獨自陶潛詩日暮猶獨飛</hi>
潛被燕驚還散亂<hi>鮑泉春日篇新燕始新歸范靜妻沈滿願步揺花詩彌令蜂蝶驚鮑照别</hi>
<hi>鶴操散亂一相失杜甫詩鳬鷖散亂棹謳發</hi>偶因人逐入簾幃<hi>埤雅麝絶愛其香毎為人</hi>
<hi>所迫逐即自投髙巖舉爪剔出其香梁簡文帝詩逐蝶上南枝李白詩春風不相識何事入羅幃孫逖詩簾幃</hi>
<hi>竹氣清</hi>晚來欲雨東風急<hi>杜甫詩天氣晚來秋易同氣相求疏同氣相求者若天欲雨而</hi>
<hi>礎柱潤也禮記孟春之月東風解凍陶潛詩微雨従東來好風與之俱劉禹錫詩花前恨風急</hi>迴看池<lb/>
塘影漸稀<hi>王維詩迴看射雕處千里暮雲平水經注鴻池陂東西千步南北千一百步四周有塘池</hi>
<hi>又有東西横塘水溜逕通謝靈運詩池塘生春草許渾詩蝶影下紅藥杜甫詩花謝蝶還稀</hi>
<pb n="KR4h0145_WYG_024-53a"/>
　　崔興宗<hi>興宗與王維裴迪俱居終南後官右補闕</hi>
　　　勅賜百官櫻桃<hi>禮記仲夏之月天子乃以雛嘗黍羞以含桃先薦寢廟注含桃</hi>
　　　　<hi>櫻桃也疏羞含桃者以此果先成異於諸物故特記之拾遺録後漢明帝宴羣臣于照園</hi>
　　　　<hi>大官進櫻桃以赤瑛為盤賜羣臣月下視之盤與桃同色羣臣皆笑曰是空盤唐書李適</hi>
　　　　<hi>傳髙宗夏宴蒲萄園賜朱櫻帝賦詩學士屬和唐景龍文館記帝命侍臣升殿食櫻桃又</hi>
　　　　<hi>與侍臣樹下摘櫻恣其食末後大陳宴席奏宮樂至暝人賜櫻桃二籠</hi>
未央朝謁正逶迤<hi>雍録未央周圍二十八里殿雖南嚮而上書奏事謁見之徒皆詣北闕焉</hi>
<hi>後漢書清河孝王慶傳慶每朝謁常夜分嚴裝衣冠待明詩退食自公委蛇委蛇袁宏賦為鳯翼之逶迤</hi>天<lb/>
<pb n="KR4h0145_WYG_024-53b"/>
上櫻桃錫此時<hi>古樂府天上何所有歴歴種白榆博物志櫻桃大者或如彈丸庾信文望外之</hi>
<hi>恩實符天賚非常之錫乃溢生涯江總詩今日薦櫻時</hi>朱實初傳九華殿<hi>左思賦結朱實</hi>
<hi>之離離梁簡文帝詩倒流暎碧叢㸃露擎朱實舊唐書職官志奉禮郎凡朝㑹拜跽之節皆承傳焉杜審言詩</hi>
<hi>對座探鈎柏酒傳博物志漢武帝好神仙西王母遣使乗白鹿告帝當來乃供帳九華殿以待之</hi>繁花<lb/>
舊雜萬年枝<hi>駱賓王詩繁花明日栁疎蕊落風梅李白詩玉牕五見櫻桃花梁簡文帝詩新枝雜</hi>
<hi>舊株謝朓詩風動萬年枝日華承露掌</hi>全勝晏子江南橘<hi>晏子春秋景公使晏子於楚楚</hi>
<hi>王進橘置削晏子不剖而併食之王曰當去剖對曰臣聞賜人主前者瓜桃不削橘柚不剖鹽鐵論橘柚生於</hi>
<hi>江南而民皆廿之于口者味同也初學記江南道者禹貢揚州之域又得荆州之南界北距江東際海南至嶺</hi>
<pb n="KR4h0145_WYG_024-54a"/>
<hi>盡其地也張九齡詩江南有丹橘左思吴都賦其果則丹橘餘甘荔枝之林</hi>莫比潘家大谷<lb/>
梨<hi>潘岳閒居賦張公大谷之梨張説文王畿風景來就潘園之養廣志洛陽北邙山有張公夏梨甚甘海内</hi>
<hi>唯冇一樹洛陽名園記南望則嵩髙少室龍門大谷層峯翠巘効奇于前西京雜記上林苑有大谷梨</hi>聞<lb/>
道令人好顔色<hi>本草櫻桃味廿無毒調中益氣令人好顔色曹植飛龍篇顔色鮮好宋之問詩</hi>
<hi>君王賜顔色</hi>神農本草自應知<hi>史記五帝本紀軒轅之時神農氏世衰皇甫謐注神農氏</hi>
<hi>為炎帝班固曰教民耕農故號神農陶𢎞景本草序覽本草藥性舊説皆稱神農本經余以為信然梁書陶𢎞</hi>
<hi>景傳明隂陽五行風角星筭山川地理方圖産物醫術本草</hi>
　　秦韜玉<lb/>
<pb n="KR4h0145_WYG_024-54b"/>
　　　對花<lb/>
長與韶光暗有期<hi>唐太宗詩韶光開令序淑氣動芳年馬戴詩韶光凝碧林李商隠詩嵩陽</hi>
<hi>松雪冇心期鄭谷詩煙開水國花期近</hi>可憐蜂蝶却先知<hi>蘇頲詩東望望春春可憐杜甫</hi>
<hi>詩風輕粉蝶喜花暖蜜蜂喧又飛飛蜂蝶多王筠詩水泉猶未動庭樹已先知張謂詩花間覔路鳥先知</hi>誰<lb/>
家促席臨低樹<hi>曹植詩借問誰家子蜀都賦合尊促席引滿相發陶潛詩安得促席説彼平生</hi>
<hi>沈君攸詩班荆促席對芳林劉瑗詩臨樹摘髙花王令詩低樹狂兒日摧抝</hi>何處横釵戴小<lb/>
枝<hi>小長干曲君家住何處妾住在横塘李白詩落花踏盡逰何處梁簡文帝賦落横釵于袖下荀昶詩花釵</hi>
<hi>髩邊低管子首戴苧蒲庾信楊栁曲直用東南一小枝</hi>麗日多情疑曲照<hi>庾信詩朱簾掩</hi>
<pb n="KR4h0145_WYG_024-55a"/>
<hi>麗日王褒燕歌行初春麗日鶯欲嬌楊師道詩麗日初照百花明子夜歌春風復多情陸機謝表不悟日月之</hi>
<hi>明遂垂曲照梁簡文帝詩杏梁斜日照</hi>和風得路合偏吹<hi>爾雅春晴日出而風曰和風王</hi>
<hi>羲之蘭亭序惠風和暢唐太宗詩和風吹緑野庾信賦行欹斜兮得路王肅妻謝氏詩得路逐勝去詩籜兮籜</hi>
<hi>兮風其吹女韓愈詩紅萼萬片従風吹</hi>向人雖道渾無語<hi>庾信詩向人長蔓臉崔涯詩獨</hi>
<hi>立悄無語司空圖詩只應慵語倩鶯啼</hi>笑勸王孫到醉時<hi>白居易詩笑勸迂辛酒庾信詩</hi>
<hi>智瓊來勸酒戰國策王孫公子左挾彈右攝丸王維詩隨意春芳歇王孫自可留陶靖節傳顔延之為始安郡</hi>
<hi>過潯陽日造淵明飲焉毎往必酣飲至醉</hi>
　　　惜花<lb/>
<pb n="KR4h0145_WYG_024-55b"/>
淡淡西園日又垂<hi>宋玉髙唐賦水淡淡而盤紆兮陶潛詩淡淡寒波生魏文帝詩乗輦夜行</hi>
<hi>逰逍遥步西園曹植詩清夜逰西園飛蓋相追隨梁元帝詩終朝陪北闕清夜侍西園謝靈運詩我行乗日垂</hi>
一樽何忍負芳枝<hi>蘇武詩我有一樽酒欲以贈逺人王昌齡詩一樽廣陵酒廣韻罇通作樽</hi>
<hi>楚辭折芳枝與瓊華兮</hi>莫言風雨長相促<hi>易潤之以風雨詩風雨凄凄宋玉九辯何曽華</hi>
<hi>之無實兮従風雨而飛颺杜甫詩能事不受相促迫</hi>直是晴明得幾時<hi>宋璟梅花賦暖日烘</hi>
<hi>晴韋應物詩晴明一登望韓愈詩栁巷還飛絮春餘幾許時</hi>心破只愁鶯踐落<hi>陸雲書思</hi>
<hi>至心破無所屬情元稹詩休文欲詠心應破宋子侯董嬌嬈詩纎手折其枝花落何飄颺</hi>眼穿惟怕<lb/>
客來遲<hi>杜甫詩新愁眼欲穿韓愈詩眼穿長訝雙魚㫁白居易詩召得江頭酒客來李白詩黄牛過客</hi>
<pb n="KR4h0145_WYG_024-56a"/>
<hi>遲</hi>年年使我成狂叟<hi>梁簡文帝樂府年年將使君歴亂遣相聞劉緩詩江南少許地年年</hi>
<hi>情不窮陶潛詩鼎鼎百年内持此欲何成戰國策箕子接輿被髪為狂孟子如琴張曽晳牧皮者孔子之所謂</hi>
<hi>狂矣又叟之所知也杜甫詩自笑狂夫老更狂王維詩偶然值林叟</hi>腸㫁紅殘幾首詩<hi>江淹</hi>
<hi>别賦行子腸㫁百感悽惻陳後主詩離别腸應㫁相思骨合銷羊士諤詩紅衣落盡暗香殘白居易詩東林寺</hi>
<hi>裡西廊下石片鐫題數首詩</hi>
　　李建勲<lb/>
　　　落花<lb/>
惜花無計又花殘<hi>常衮登栖霞寺詩待月水流急惜花風起頻白居易日長詩愛水多棹舟</hi>
<pb n="KR4h0145_WYG_024-56b"/>
<hi>惜花不掃地杜甫詩無計囘船下庾信詩舊蘭憔悴長殘花爛漫舒劉禹錫詩暎葉見花殘連天是青草</hi>獨<lb/>
遶芳叢不忍看<hi>韓愈李花詩問之不肯道所以獨遶百匝至日斜謝朓詩芙蕖舞輕帶苞笋出</hi>
<hi>芳叢劉憲詩鶯藏嫩葉歌相喚蝶礙花叢舞不前張謂詩由來此貨稱難得多恐君王不忍看</hi>曉豔動<lb/>
隨鶯翅落<hi>韓琮牡丹詩曉艷逺分金掌露暮香深惹玉堂風元稹遣春詩坐看鶯鬭枝李嶠詩飛花</hi>
<hi>隨蝶舞艷曲伴鶯嬌</hi>冷香愁雜燕泥乾<hi>薛能牡丹詩濃艷冷香初葢後好風甘雨正開時薛</hi>
<hi>道衡詩空梁落燕泥梁簡文帝詩燕泥銜復落</hi>緑珠倚檻魂初散<hi>嶺表録異昔梁氏之女有</hi>
<hi>容貌石季倫為交阯採訪使以圓珠三斛買之庾信春賦緑珠捧琴至文君送酒來姚鵠河亭詩巻簾花影裡</hi>
<hi>倚檻鶴巢邊李白詩春風復無情吹我夢魂散</hi>巫峽歸雲夢又䦨<hi>水經注江水東逕巫峽杜</hi>
<pb n="KR4h0145_WYG_024-57a"/>
<hi>宇所鑿以通江水也又丹山西即巫山帝女居焉宋玉所謂天帝之女名曰瑶姬封於巫山之臺所謂巫山之</hi>
<hi>女髙唐之姬旦爲行雲暮為行雨朝朝暮暮陽臺之下旦早視之果如其言故為立廟號朝雲焉其間首尾一</hi>
<hi>百六十里謂之巫峽蓋因山為名也杜甫詩巫峽蟠江路終南對國門傅毅七激仰歸雲遡逰風張衡賦憑歸</hi>
<hi>雲而遐逝兮西征賦吐清風之飂戾納歸雲之欝蓊張若虚詩昨夜閒潭夢落花徐安貞詩北斗横天夜欲闌</hi>
忍把一尊重命樂<hi>王昌齡詩一尊廣陵酒十載衡陽心書天其申命用休傳天又重命用美</hi>
送春招客亦何歡<hi>王維送春詞相歡在樽酒不用惜花飛元稹詩悠然送春日李白詩招客</hi>
<hi>得英才白居易詩欲逢暇日先招客正對衙時亦望山陶潛閒情賦同一盡於百年何歡寡而情殷</hi>
　　羅隠<lb/>
<pb n="KR4h0145_WYG_024-57b"/>
　　　梅花<lb/>
吴王醉處十餘里<hi>李白詩姑蘇臺上鳥棲時呉王宫裡醉西施劉駕山中夜坐詩落盡醉處</hi>
<hi>花荒溝水決決杜牧詩雲光嵐彩四面合柔柔垂栁十餘家李湛詩雲門十里長</hi>照野拂衣今<lb/>
正繁<hi>梁簡文帝梅花賦吐艷四照之林薛道衡隋髙祖頌序金鋩照野國語叔向拂衣従之司馬相如賦</hi>
<hi>玉釵挂臣冠羅袖拂臣衣梁元帝詩臨池影入浪従風香拂衣戴叔倫詩桂嶺南枝花正繁</hi>經雨不<lb/>
隨山鳥散<hi>李白詩林香雨落梅張謂詩栁枝經雨重劉禹錫詩蘭芳經雨敗李白詩不忍别還相隨</hi>
<hi>王維詩月出驚山鳥時鳴春澗中謝朓詩鳥散餘花落許渾詩折驚山鳥散</hi>倚風如共路人<lb/>
言<hi>鮑泉梅花詩飄蕩逐風迴謝朓詩徘徊岐路人史記桃李不言下自成蹊王維詩不共楚王言</hi>愁憐<lb/>
<pb n="KR4h0145_WYG_024-58a"/>
粉艷飄歌席<hi>楊巨源看花詩好風輕引香烟入甘露纔和粉艷凝張九齡庭梅詩飄蕩復誰知沈</hi>
<hi>約詩裾開臨舞席袖拂繞歌堂沈佺期詩池影揺歌席林香散舞臺</hi>靜愛寒香撲酒樽<hi>陶潛</hi>
<hi>詩我愛其靜崔道融梅花詩香中别冇韻清極不知寒戴叔倫詩老圃寒香别有秋隋書盧思道傳濁酒盈樽</hi>
<hi>髙歌滿席李白詩且復命酒樽</hi>欲寄所思無好信<hi>荆州記陸凱與范蔚宗相善自江南寄梅</hi>
<hi>花一枝詣長安與范因贈以詩折梅逢驛使寄與隴頭人江南無所有聊贈一枝春庾肩吾摘梅詩逺道終難</hi>
<hi>寄詩百爾所思不如我所之九歌折芳馨兮遺所思張協詩離羣戀所思杜甫詩詩好幾時見書成無使將孟</hi>
<hi>浩然詩往來鄉信㫁留滯客情多</hi>爲君惆悵又黄昏<hi>後漢書馮衍傳風波飄其並興兮情</hi>
<hi>惆悵以増傷杜甫詩恐此復偶然臨風黙惆悵淮南子日至於虞淵是曰黄昏薄於䝉谷是謂定昏離騷曰黄</hi>
<pb n="KR4h0145_WYG_024-58b"/>
<hi>昏以為期兮羌中道而改路白居易詩紫藤花下漸黄昏</hi>
　　李建勲<lb/>
　　　薔薇<hi>本草作牆蘼注草蔓柔靡依牆援而生故名羣芳譜薔薇一名刺紅一名山棘一名</hi>
　　　　<hi>牛勒一名牛棘一名買笑藤身叢生莖青多刺喜肥但不可多花單而白者更香結子名</hi>
　　　　<hi>營實堪入藥</hi>
拂簷拖地對前墀<hi>梁元帝詩拂簷應冇意偏宜桃李人敬括花萼樓賦流雲衝牖而中㫁飛</hi>
<hi>鳥拂檐而斜度新序司馬子期獵於雲夢載旗之長拖地芊尹文拔劍齊諸軫而㫁之江淹詩月華散前墀權</hi>
<hi>徳輿詩華尊㑹前墀</hi>蝶影蜂聲爛漫時<hi>司空圖詩暖景雞聲美㣲風蝶影繁杜甫詩草芽既</hi>
<pb n="KR4h0145_WYG_024-59a"/>
<hi>青出蜂聲亦暖逰莊子大徳不同而性命爛漫矣司馬相如逰獵賦牢落陸離爛漫逺近吴融詩滿樹和嬌爛</hi>
<hi>漫紅</hi>萬倍聲香勝玉蘂<hi>易林大都王市稠人多寶公孫宜賈資貨萬倍道徳指歸論形小神</hi>
<hi>大至於萬倍一以載萬故能輕舉書至治馨香感於神明陸雲寒蟬賦暎華蟲於朱衮表馨香乎明徳庾闡詩</hi>
<hi>朝餐雲英玉蕊夕挹玉膏石髓</hi>一生顔色笑西施<hi>禮記禮義之始在於正容體齊顔色順辭</hi>
<hi>令杜甫詩深知好顔色吴越春秋越得苧蘿山鬻薪之女曰西施鄭旦飾以羅縠教以容步三年學服而獻於</hi>
<hi>吴張衍賦斥西施而不御兮縶腰褭以服箱李白詩吴王宫裡醉西施</hi>忘歸醉客臨髙架<lb/>
<hi>晉書許邁傳邁入臨安西山登巖茹芝眇爾自得有終焉之志羲之造之未嘗不彌日忘歸相與為世外之交</hi>
<hi>九歌留靈脩兮憺忘歸謝靈運詩逰子憺㤀歸王績詩醉客喜年光韓愈詩髙架支離倒復扶</hi>恃寵佳<lb/>
<pb n="KR4h0145_WYG_024-59b"/>
人索好枝<hi>晉書劉琨傳徐潤以音律自通琨甚愛之署為晉陽令潤恃寵驕恣干預琨政南史王琳</hi>
<hi>傳平景之勲與杜龕俱為第一恃寵縦暴於建業淮南子佳人不同體美人不同面而皆悦于目洛神賦嗟佳</hi>
<hi>人之信翛兮羌習禮而明詩李延年歌北方有佳人絶世而獨立王建詩君家樹頭多好枝</hi>將並舞<lb/>
腰誰得及<hi>禮記疏凡欲比方於人當以類相並梁簡文帝詩何如明月夜流風拂舞腰王勃七夕賦</hi>
<hi>響曳紅雲歌面近香隨白雪舞腰來梁簡文帝舞賦似㫁霞之照彩若非鸞之相及</hi>惹衣傷手盡<lb/>
從伊<hi>岑參詩只怪偏凝壁囘看欲惹衣晉書范宣傳宣年十嵗能誦詩書嘗以刀傷手捧手改容陸機豪</hi>
<hi>士賦序代大匠斵者必傷其手</hi>
　　劉兼<lb/>
<pb n="KR4h0145_WYG_024-60a"/>
　　　玉燭花<lb/>
裊裊香英三四枝<hi>徐伯陽詩圓籠裊裊挂青絲許敬宗掖庭山賦扇晨颷而裊裊含宿霧而</hi>
<hi>猗猗梁簡文帝賦風入樹而香枝鮑令暉詩桂吐兩三枝蓮開四五葉沈約詩無風自裊枝</hi>亭亭紅<lb/>
艷照階墀<hi>西京賦干雲霧而上達狀亭亭以苕苕陶潛詩亭亭凌風桂八榦共成林沈佺期詩園桃</hi>
<hi>綻紅艷劉長卿詩紅艷隔林看歐陽詹月賦暎階墀以歴歴對牕户以亭亭</hi>正當晚檻初開<lb/>
處<hi>李建勲詩水木遶吾廬搴簾晚檻虚劉孝威詩花發是初開</hi>恰似春闈就試時<hi>國史</hi>
<hi>補凡進士籍而入選謂之春闈劉長卿詩天府留香名銓闈就明試</hi>少女不吹方熠燿<hi>梁昭</hi>
<hi>明太子啟飛少女於李徑梁元帝詩欲因吹少女還將拂大王庾信賦風無少女草不宜男詩倉庚于飛熠燿</hi>
<pb n="KR4h0145_WYG_024-60b"/>
<hi>其羽箋羽鮮明也李白明堂賦熠燿五色張皇萬殊王僧孺詩夜風吹熠燿明光照昔邪</hi>東君偏惜<lb/>
未離披<hi>史記封禪書晉巫祠五帝東君雲中司命之屬注東君日也魏武帝陌上桑濟天漢至崑崙見</hi>
<hi>西王母謁東君韋應物詩草木曉離披韓愈詩五色離披馬前墮</hi>夜深斜倚朱欄外<hi>杜甫</hi>
<hi>詩夜深殿突兀風動金琅璫韓偓詩栁腰入户風斜倚李建勲詩靜吟斜倚老松身元稹詩取次朱欄一片紅</hi>
<hi>張籍詩綵花廊下暎朱欄</hi>擬把隣光借與誰<hi>西京雜記匡衡勤學而無燭隣舍冇燭而光不</hi>
<hi>逮衡乃穿壁引其光以書暎光而讀之莊子齊物論吾誰與為親</hi>
　　李建勲<lb/>
　　　重臺蓮<hi>國史補蘇州進藕多重臺荷花上復出一花藕乃實中亦一異也平泉草木記</hi>
<pb n="KR4h0145_WYG_024-61a"/>
　　　　<hi>水物之美者有蘋州重臺蓮</hi>
斜倚秋風絶比倫<hi>劉緩詩巻荷舒欲倚李商隠詩趙后身輕欲倚風江淹蓮花賦御秋風而</hi>
<hi>獨秀傅毅舞賦恣絶倫之妙態趙嘏詩西漢公卿絶比倫</hi>千英和露染難勻<hi>廣韻英華也榮</hi>
<hi>而不實曰英也鮑照芙蓉賦訪羣英之艷絶揚雄廿泉賦飲若木之露英注露英英之含露者沈約樂府和露</hi>
<hi>曉凝津姚合詩採摘和芳露鮑照詩露色染春草皮日休榴花詩風勻祗似調紅露</hi>自為祥瑞生<lb/>
南國<hi>曹植頌殊俗歸義祥瑞混併朱超詠同心芙蓉詩草木應嘉祥古詩美人生南國灼灼芙蓉姿李白</hi>
<hi>詩南國秀餘芳</hi>誰把丹青寄北人<hi>庾肩吾詩不解平城圍誰與丹青競薛稷詩勝地寫丹青</hi>
<hi>南史王彦徳傳孝武狎侮羣臣各冇稱日栁元景垣䕶之雖並北人而彦徳獨受老傖之目李商隠詩細腰宫</hi>
<pb n="KR4h0145_WYG_024-61b"/>
<hi>裏北人過</hi>明月幾宵同緑水<hi>王勃採蓮賦值明月之夕出逢丹霞之夜臨鮑照芙蓉賦泛明</hi>
<hi>彩于宵波飛澄華於曉月南史庾杲之傳庾景行汎緑水依芙蓉何其麗也古神絃歌芙蓉發盛華緑水清且</hi>
<hi>澄王勃詩緑水芙蓉衣</hi>牡丹無路出紅塵<hi>岑參詩玉佩罥女蘿金印耀牡丹權徳輿詩牡</hi>
<hi>丹偏自占春風楚辭願陳志而無路韓愈詩青壁無路難夤縁張正見詩紅塵暮不息白居易新栽蓮詩上有</hi>
<hi>紅塵撲顔色不得鮮</hi>憐伊不算多時立<hi>庾信詩跂石多時望菱船始得歸</hi>贏得馨<lb/>
香暗上身<hi>古詩馨香盈懐䄂路逺莫致之劉孝威採蓮詩馨香隔浦度荷葉滿江鮮姚崇詩聞香暗</hi>
<hi>識蓮許渾詩早蓮飄暗香</hi>
　　包何<lb/>
<pb n="KR4h0145_WYG_024-62a"/>
　　　闕下芙蓉<hi>史記封禪書新垣平使人持玉杯闕下獻之爾雅疏芙蕖别名芙蓉説文</hi>
　　　　<hi>芙之言敷也蓉之言動容也</hi>
一人理國致昇平<hi>書一人有慶禮記天子自稱曰予一人管子理國之道地徳為首亢倉子</hi>
<hi>賢可以鎮國亦可以理國庾信商調曲既雅既頌天下乃昇平宋之問詩萬方皆下拜相與樂昇平</hi>萬物<lb/>
呈祥助聖明<hi>禮記天子與天地參故徳兼天地利普萬物庾信郊祀歌萬物含養各長生晉書元</hi>
<hi>帝紀星斗呈祥庾信表天不愛寶地必呈祥宋書樂章六合寧承聖明何承天鐃歌願吾聖明君遐期保萬春</hi>
天上河従闕下過<hi>古詩天上何所冇歴歴種白榆詩倬彼雲漢為章于天箋雲漢天河也三</hi>
<hi>輔黄圖引渭水貫都以象天漢論衡麒麟須獻乃達闕下梁武帝詩照曜雙闕下</hi>江南花向殿<lb/>
<pb n="KR4h0145_WYG_024-62b"/>
前生<hi>古樂府江南可採蓮荷葉何田田梁簡文帝賦望江南兮清且空對荷花兮丹復紅梁昭明太子芙</hi>
<hi>蓉賦結江南之流調漢書元帝紀芝草生殿前杜審言詩南山倚殿前</hi>慶雲垂䕃開難落<lb/>
<hi>史記天官書若烟非烟若雲非雲郁郁紛紛蕭索輪囷是謂卿雲正義曰卿音慶陸機吴趨行靄靄慶雲被宋</hi>
<hi>書迦毘黎國傳析毫空樹無傷垂䕃之茂謝朓賦脩幹垂䕃喬杪飛頴</hi>湛露為珠滿不傾<lb/>
<hi>詩湛湛露斯孫綽詩湛露灑庭林謝朓樂府秋雲湛甘露王融賦韻珠露之參差王微詩簷露滴為珠拾遺記</hi>
<hi>瑪瑙甕中寶露時淳則露滿陳子昻詩清泠花露滿吴均采蓮曲葉巻珠難溜花舒紅易傾黄庭經金室之下</hi>
<hi>可不傾</hi>更對樂懸張簨簴<hi>周禮小胥正樂縣之位注樂縣謂鐘磬之屬縣于筍簴者乂梓</hi>
<hi>人為筍虡注横曰筍植曰虡釋名所以懸鼓者横曰簨簨峻也在上髙峻也従曰簴簴舉也在旁舉簨也沈約</hi>
<pb n="KR4h0145_WYG_024-63a"/>
<hi>梁雅樂歌雲箛清引簨簴髙懸</hi>歌工欲奉採蓮聲<hi>晉書樂志象舞歌工梁元帝賦泛柏舟之</hi>
<hi>容與歌採蓮于渚畔古今樂録梁武帝製江南弄七曲三曰採蓮曲劉遵詩鳴笳芳樹曲流唱採蓮聲</hi>
　　張賁<hi>字潤卿南陽人登大中進士第唐末為廣文博士嘗隠於茅山後寓吴中與皮陸逰</hi>
　　　和魯望白菊<hi>抱朴子劉生丹法白菊花汁蓮花汁樗汁和丹蒸之服一年夀五百</hi>
　　　　<hi>嵗</hi>
雲彩冰姿號女華<hi>莊子藐姑射之山有神人居焉肌膚若冰雪綽約若處子王儉竹賦翠葉</hi>
<hi>與飛雪爭彩貞柯與層冰競鮮本草菊一名女花</hi>寄身多在地仙家<hi>晉書皇甫謐傳宛轉</hi>
<hi>萬情之形表排託虚寂以寄身盧諶詩寄身隂四岳託好憑三益列仙傳馬鳴生従安期生受金液丹方入華</hi>
<pb n="KR4h0145_WYG_024-63b"/>
<hi>山合金液不樂生天服半劑得為地仙陶𢎞景瘞鶴銘相此胎禽仙家之珍杜陽雜編滄洲冇金莖花如蝶人</hi>
<hi>皆戴之曰不戴金莖花不得在仙家</hi>有時南國和霜立<hi>江淹詩南國多異山雜樹共冬榮宋</hi>
<hi>之問詩南國無霜霰連年見物華鍾㑹菊花賦冒霜吐穎象勁直也蘇彦詩金菊吐翹以凌霜</hi>幾處東<lb/>
籬伴月斜<hi>陶潛詩采菊東籬下悠然見南山岑參詩為報使君多泛菊更將絃管醉東籬杜審言詩</hi>
<hi>勝跡都無限只應伴月歸張正見詩金樓鏡月斜</hi>謝客瓊枝空貯恨<hi>梁書鍾嶸傳謝客為</hi>
<hi>元嘉之雄顔延年為輔詩品初錢塘杜眀師夜夢東南有人來入其館是夕生靈運于㑹稽其家以子孫難得</hi>
<hi>送靈運於杜治養之五嵗方還故名客兒獨孤及詩文章謝客兒離騷折瓊枝以為羞兮左思吴都賦瓊枝抗</hi>
<hi>莖而敷榮</hi>袁郎金鈿不成誇<hi>袁山松菊詩靈菊植幽崖擢穎凌寒颷王筠園菊詩菊花偏可</hi>
<pb n="KR4h0145_WYG_024-64a"/>
<hi>憙碧葉媚金英何遜詩寶釵若可間金鈿畏相逼</hi>自知終古清香在<hi>楚辭春蘭兮秋菊長</hi>
<hi>無絶兮終古漢武内傳王母自設天厨豐珍上果芳華百味清香之酒謝靈運賦怨清香之難留矜盛容之易</hi>
<hi>闌</hi>更出梅粧弄晚霞<hi>隋煬帝詩新粧艷落梅李商隠對雪詩忍寒應欲試梅粧盧思道詩</hi>
<hi>晚霞浮極浦盧照隣詩鳯吐流蘇帶晚霞</hi>
　　陸龜䝉<lb/>
　　　憶白菊<lb/>
我憐貞白重寒芳<hi>後漢書第五倫傳在位以貞白稱時人方之前朝貢禹劉孝儀薦士表立</hi>
<hi>身貞白操業清廉王筠園菊詩重九惟嘉節得一應元貞白居易新菊詩寒芳引新句吟玩煙景夕</hi>前後<lb/>
<pb n="KR4h0145_WYG_024-64b"/>
叢生夾小堂<hi>淮南王招隠桂樹藂生兮山之幽晉書羅含傳含致任還家階庭蘭菊叢生梁簡文</hi>
<hi>帝脩竹賦陳王歡舊小堂貯軸駱賓王詩小堂綺帳三千户</hi>月朶併開無絶艷<hi>李商隠白</hi>
<hi>菊詩繁香疑向月中生杜甫詩白花簷外朶薛道衡詩酒遇菊花開文心雕龍氣鑠往古辭絶來今驚彩絶豔</hi>
<hi>難與並矣白居易詩奇芳絶豔别者誰</hi>風莖時動有奇香<hi>劉孝威樂府風莖乍拂鈿魏文</hi>
<hi>帝賦隨迴風以遥動兮吐芳氣之穆清陳後主樂府因風屢動香徐陵詩奇香分細霧</hi>何慚謝雪<lb/>
清才咏<hi>世説謝太傅寒雪日内集俄而雪驟公曰白雪紛紛何所似兄子胡兒曰撒鹽空中差可擬道</hi>
<hi>韞曰未若栁絮因風起魏氏春秋孔融冇髙明清才</hi>不羨劉梅貴主粧<hi>雜行五書宋武帝女</hi>
<hi>夀陽公主人日卧於含章殿簷下梅花落公主額上自後冇梅花粧沈佺期詩皇家貴主好神仙李商隠詩夀</hi>
<pb n="KR4h0145_WYG_024-65a"/>
<hi>陽公主嫁時粧</hi>更憶幽牕凝一夢<hi>韋應物詩夢逺竹牕幽姚合詩燈燭夜牕幽杜牧新竹詩</hi>
<hi>聲破寒牕夢</hi>夜來邨落有微霜<hi>吴均詩紫雲依夜來清風暎曉發栁惲起夜來詩颯颯秋</hi>
<hi>桂響非君起夜來史記舜所居成聚注聚謂村落也白居易詩閒行傍村落温庭筠詞銀燭盡玉繩低一聲村</hi>
<hi>落雞楚辭微霜降而下淪兮悼芳草之先零梁元帝詩開花不及節含秀委微霜</hi>
　　秦韜玉<lb/>
　　　牡丹<lb/>
拆妖放媚有誰催<hi>白居易牡丹詩日照花房拆王建牡丹詩賃宅得花饒初開恐是妖李嶠</hi>
<hi>詩花媚望風臺開元遺事明皇羯鼓催花囘視桃杏俱發上曰不喚我作天公可乎</hi>疑就仙中旋<lb/>
<pb n="KR4h0145_WYG_024-65b"/>
折來<hi>杜甫詩神仙中人不易得又幸不折來傷嵗暮</hi>圖把一春都占㫁<hi>陳後主詩非同</hi>
<hi>七襄駕詎減一春梅權徳輿牡丹詩澹蕩韶光三月中牡丹偏自占春風羅虬詩芳菲占㫁百花先</hi>故留<lb/>
三月始教開<hi>丘遲書暮春三月江南草長雜花生樹羣鶯亂飛劉禹錫牡丹詩有此傾城好顔色</hi>
<hi>天教晚發賽諸花</hi>壓枝金蘂香如撲<hi>杜甫詩千朶萬朶壓枝低韓愈詩欺梅倂壓枝梁昭</hi>
<hi>明太子七啟玉樹始落金蕊初榮白居易牡丹歌牡丹芳牡丹芳黄金蕊綻玉房岑參花樹歌花撲玉缸春酒</hi>
<hi>香</hi>逐朶檀心巧勝裁<hi>劉禹錫牡丹詩徑尺千餘朶人間冇此花洛陽牡丹記倒暈檀心者</hi>
<hi>多葉紅花李紳雪詩隨方巧若裁温庭筠詩花影為誰裁</hi>好是酒䦨絲竹罷<hi>齊書沈文季傳</hi>
<hi>豫章王北宅㑹集文季與禇淵並善琵琶酒䦨淵取樂器為明君曲梁簡文帝詩酒闌嘉宴罷車騎各西東漢</hi>
<pb n="KR4h0145_WYG_024-66a"/>
<hi>書張禹傳禹性習知音聲身居大第後堂理絲竹管絃魏文帝書觴酌流行絲竹並奏</hi>倚波含笑<lb/>
向樓臺<hi>世説周僕射雍容好儀形詣王公初下車隠蔽數人王公含笑看之齊武帝詩含笑一囀空自</hi>
<hi>憐李徳裕壮丹賦情若微笑徐陵詩樓臺非一勢臨玩自多奇傅縡詩樓臺宛轉曲皆通</hi>
　　羅隠<lb/>
　　　牡丹<hi>酉陽雜俎謝康樂集中始言水間竹際多牡丹而北齊楊子華有畫牡丹極佳則知</hi>
　　　　<hi>此花有之久矣但隋以來文士集中無歌詩開元末裴士淹得之汾州天寶中為都城奇</hi>
　　　　<hi>賞</hi>
似共東風别有因<hi>禮記東風解凍權徳輿詩牡丹偏自占春風李益牡丹詩滿眼空中别有</hi>
<pb n="KR4h0145_WYG_024-66b"/>
<hi>花李山甫詩碧霄何處冇因依</hi>絳羅髙捲不勝春<hi>舒元輿牡丹賦如貯深閨似隔絳紗班婕</hi>
<hi>妤賦裁帷裳兮發紅羅李商隠牡丹詩湘幃初捲燈乂枝輕霧不勝宋之問詩陽橋花栁不勝春</hi>若教<lb/>
解語應傾國<hi>開元遺事太液池白蓮開明皇指妃子曰何如此解語花韓愈牡丹詩對客偏含不</hi>
<hi>語情漢書外戚傳李延年歌寜不知傾城與傾國佳人難再得李白詩名花傾國兩相懽李徳裕賦將獨立而</hi>
<hi>傾國雖不言兮似人</hi>任是無情亦動人<hi>晉書郭文傳温嶠嘗問文曰饑而思食壯而思室自</hi>
<hi>然之性先生獨無情乎文曰情由憶生不憶故無情李咸用牡丹詩始知春冇色不信爾無情髙唐賦使人心</hi>
<hi>動無故自恐岑參詩名髙動世人</hi>芍藥與君為近侍<hi>詩贈之以芍藥芍藥譜序揚州芍藥</hi>
<hi>名於天下與洛陽牡丹俱貴于時劉禹錫牡丹詩庭前芍藥妖無格漢書王嘉傳近侍帷幄許善心詩夕拜參</hi>
<pb n="KR4h0145_WYG_024-67a"/>
<hi>近侍花譜世稱牡丹為花王芍藥為花相</hi>芙蓉何處避芳塵<hi>爾雅菡萏芙蓉也江東人呼為</hi>
<hi>荷華白居易牡丹詩芙蓉芍藥苦尋常韓琮詩殘花何處藏盡在牡丹房謝莊賦緑苔生閣芳塵凝榭岑參詩</hi>
<hi>何幸接芳塵</hi>可憐韓令功成後<hi>世説松樹子非不楚楚可憐元稹牡丹花片詩可憐顔色</hi>
<hi>經年别唐書韓𢎞傳元濟平以功加兼侍中封許國公入朝冊拜司徒中書令藝苑雌黄唐元和中韓𢎞罷宣</hi>
<hi>武節度使始至長安私第冇牡丹命斸之曰我豈效兒女輩耶當時人為牡丹包羞于鵠詩歸闕功成後</hi>辜<lb/>
負穠華過此身<hi>李商隠詩辜負香衾事早朝詩何彼穠矣花如桃李權徳輿牡丹詩穠芳深院</hi>
<hi>紅霞色温子昇文匹穠華于桃李髙適詩不然愁此身</hi>
　　李商隠<lb/>
<pb n="KR4h0145_WYG_024-67b"/>
　　　牡丹<hi>牡丹譜出洛陽者天下第一本草牡丹一名百兩金一名䑕姑又名鹿韭</hi>
錦幃初巻衛夫人<hi>原注典畧云夫子見南子在錦幃之中史記孔子世家衛夫人在絺幃中</hi>
<hi>孔子入門北面稽首陳後主詩羅幃夜寒巻李白詩羅幃巻舒似冇人開</hi>繡被猶堆越鄂君<lb/>
<hi>説苑鄂君乗青翰之舟張翠羽之葢越人擁楫而歌曰山有木兮木有枝心悦君兮君不知於是鄂君揄袂而</hi>
<hi>擁之舉繡被而覆之白居易詩詩成錦繡堆</hi>垂手亂翻雕玉珮<hi>樂府解題大垂手小垂手</hi>
<hi>皆因舞而垂手也張謂詩風飄舞袖翻蕭徳言舞詩低身鏘玉佩書雕玉仍几注雕刻鏤也</hi>折腰爭<lb/>
舞欝金裙<hi>西京雜記戚夫人能為翹袖折腰之舞歌出塞入塞之曲後漢書梁冀傳冀妻孫夀善為</hi>
<hi>折腰步齲齒笑梁簡文樂府折腰應兩袖頓足轉雙巾説文欝金香草也張泌糚樓記鬱金染婦人衣最鮮明</hi>
<pb n="KR4h0145_WYG_024-68a"/>
<hi>然不耐日炙染成衣則微有欝金之氣釋名裙下裳也劉遵舞詩履度開裙襵白居易舞詩舞腰無力轉裙遲</hi>
石家蠟燭何曽剪<hi>世説王愷石崇爭為侈靡愷以<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>糒澳釡崇以蠟燭代薪</hi>荀令香<lb/>
爐可待熏<hi>晉書荀勗為尚書令習鑿齒襄陽記劉季和性愛香嘗上厠還過香爐上謂張坦曰荀令</hi>
<hi>君至人家坐處三日香氣不歇為我何如徐陵詩風流荀令好兒郎偏能傅粉復熏香</hi>我是夢中<lb/>
傳彩筆<hi>南史江淹嘗夢一丈夫自稱郭璞吾有筆在卿處多年可見還淹乃探懐中得五色筆授之爾</hi>
<hi>後為詩絶無妙句</hi>欲書花葉寄朝雲<hi>謝朓詩雨洗花葉鮮杜甫詩花葉隨生意王建牡丹</hi>
<hi>詩柔膩如雲葉宋玉高唐賦昔楚襄王與宋玉游於雲夢之臺望髙唐之觀其上獨有雲氣王問玉曰此何氣</hi>
<hi>也玉對曰此所謂朝雲者也謝朓詩南望朝雲色</hi>
<pb n="KR4h0145_WYG_024-68b"/>
　　殷文圭<hi>池州人乾寧中及第為裴樞宣諭判官後事楊行密終左千牛衛將軍</hi>
　　　題友人庭竹<lb/>
叢篁蕭瑟拂清隂<hi>宋之問詩叢篁夾路迷杜甫詩叢篁低地碧王融詩風篁兩蕭瑟謝莊竹</hi>
<hi>賛蕭瑟雲崖唐太宗詩拂牖分龍影虞世南詩鳯翅拂漣漪陶潛詩藹藹堂前林中夏貯清隂羅隠詩籬外清</hi>
<hi>隂接藥欄</hi>貴地栽成碧玉林<hi>南史張𢎞䇿傳不以貴地自髙薛能新竹詩因向山家乞翠栽</hi>
<hi>崔仲方詩香森碧玉林李頎詩並抽新笋色漸緑迥出空林雙碧玉</hi>盡待花開添鳯食<hi>梁元</hi>
<hi>帝竹詩花堪威鳯逰韓詩外傳黄帝時鳯凰棲帝梧桐食帝竹實張九齡詩鳯凰一朝來竹花斯可食劉稹魯</hi>
<hi>都賦竹則翠實離離鳯鸞所食</hi>可憐風擊狀龍吟<hi>杜甫詩寒花亦可憐芸窻私志漢元帝作</hi>
<pb n="KR4h0145_WYG_024-69a"/>
<hi>薄玉龍數十枚以縷線懸於簷外夜中因風相擊聴之與竹無異陸機詩鳴條隨風吟劉孝先詩誰能製長笛</hi>
<hi>當為吐龍吟</hi>鈿竿離立霜文靜<hi>温庭筠詩歌愁歛翠鈿李涉詩萬竿如束翠沈沈禮記離</hi>
<hi>坐離立注兩相麗之謂離三相成之謂參杜甫詩離立如人長左思吴都賦竹則緑葉翠莖冒霜停雪竹譜質</hi>
<hi>有文章杜甫詩賞靜憐寒竹王建移竹詩聲與靜相宜</hi>錦籜飄零粉節深<hi>白居易詩紫籜</hi>
<hi>坼故錦劉勰新論秋葉誠危因微風而飄零姚合詩竹寺空虚翠自飄陸龜䝉新竹詩更賦錦苞零李商隠詩</hi>
<hi>緑筠遺粉籜沈約竹詩促節下離離李賀詩粉節塗生翠劉禹錫詩露滌鉛粉節羅隠詩粉節霜勻漫嵗寒</hi>
何事子猷偏寄賞<hi>晉書王徽之字子猷嘗寄居空宅中便令種竹或問其故但嘯詠指竹曰</hi>
<hi>何可一日無此君耶江洪齋前竹詩移賞入庭蹊劉孝先詩無人賞髙節徒自抱貞心杜甫詩早受名公賞</hi>
<pb n="KR4h0145_WYG_024-69b"/>
此君心似主人心<hi>白居易竹詩此君留我宿又竹解心虚即我師宋書袁粲傳粲為丹陽尹</hi>
<hi>郡南一家頗有好竹粲率爾步往不通主人徑造竹所主人出笑語款然王維詩看竹何須問主人韋莊詩惟有</hi>
<hi>叢篁似主人</hi>
　　劉兼<lb/>
　　　新竹<lb/>
近牕卧砌兩三叢<hi>白居易新栽竹詩最愛近牕卧秋風枝有聲唐太宗竹詩貞條障曲砌庾</hi>
<hi>信賦榆栁兩三行竹譜棘竹駢生一叢為林謝朓詩苞笋出芳叢</hi>佐靜添幽别有功<hi>王建</hi>
<hi>移竹詩聲與靜相宜白居易竹詩牕靜時聞别有情韋應物詩獨愛此幽篁</hi>影鏤碎金初透<lb/>
<pb n="KR4h0145_WYG_024-70a"/>
月<hi>韓愈詩竹影金瑣碎説文鏤雕刻也盧仝詩揺碎金樽碧天月沈約竹詩月影照參差張籍詩竹月泛凉</hi>
<hi>影</hi>聲敲寒玉乍揺風<hi>謝朓詩風聲起復垂劉孝先詩竹風聲若雨陸龜䝉詩萬條寒玉一</hi>
<hi>溪煙鄭谷詩睡深可忍敲寒玉劉禹錫詩風揺青玉枝</hi>無憑費叟烟波碧<hi>後漢書費長房</hi>
<hi>傳長房為汝南市掾一老翁懸壺賣藥晚輒入壺中長房拜従入山辭歸與一杖曰乗此便至至則投其杖葛</hi>
<hi>陂中長房乗杖須臾便至即以杖投陂中顧視則龍也江總詩日向煙波長唐太宗詩烟波澄舊碧</hi>莫信<lb/>
湘妃淚㸃紅<hi>述異記湘水去岸三十里有相思宫堯之二女娥皇女英淚沾竹竹文為之斑斑然</hi>
<hi>任昉詩定是湘妃淚潛灑遂璘斑庾信賦竹染湘妃之淚李頎詩密葉散紅㸃賈島詩莫嫌滴瀝紅斑少恰是</hi>
<hi>湘妃淚盡時</hi>自是子猷偏愛賞<hi>晉書王徽之傳吴中士大夫家有好竹子猷便出坐輿造</hi>
<pb n="KR4h0145_WYG_024-70b"/>
<hi>竹下諷嘯良久主人灑掃請坐子猷不顧而去杜牧詩不是山隂客何人愛此君江洪竹詩移賞入庭蹊</hi>虚<lb/>
心高節雪霜中<hi>岑參詩虚心願比即官筆元稹新竹詩虚心豈無奉庾信賦㛹娟高節寂寞無</hi>
<hi>心張九齡詩高節人相重虚心世所知七命靈雪寫其根霏霜封其條陳子昻脩竹篇嵗寒霜雪苦含彩獨青</hi>
<hi>青</hi>
　　温庭筠<lb/>
　　　楊栁<lb/>
楊栁千條拂面絲<hi>沈佺期詩楊栁千條花欲綻許景先詩青門垂栁百千條王容詩東風拂</hi>
<hi>面來元稹栁詩二月春風已有情拂人頭面稍憐輕梁元帝栁詩長條垂拂地梁簡文帝詩楊栁亂成絲許景</hi>
<pb n="KR4h0145_WYG_024-71a"/>
<hi>先詩城頭楊栁已如絲</hi>緑烟金穗不勝吹<hi>吴邁逺詩緑樹爍烟光李白詩緑烟滅盡清暉</hi>
<hi>發白居易垂栁詩嫩如金色軟於絲盧綸詩一穗雨聲裏許渾詩緑隂未覆長堤水金穗先迎上苑春鮑照詩</hi>
<hi>烟重蘭不勝梁元帝詩因吹掃席塵</hi>香隨靜婉歌塵起<hi>李嶠詩營栁帶餘香南史羊侃傳侃</hi>
<hi>有舞人張靜婉腰圍一尺六寸時人咸推能掌上舞劉向别録魯人虞公歌動梁塵梁簡文帝栁詩風枝欲拂</hi>
<hi>塵</hi>影伴嬌饒舞袖垂<hi>祖孫登詩抽翠争連影杜甫詩佳人屢出董嬌饒按玉臺新詠有漢</hi>
<hi>宋子侯董嬌饒詩傅休奕詩舞袖一何如變化窮萬方梁昭明太子詩舞袖寫風枝</hi>羌管一聲何<lb/>
處曲<hi>馬融長笛賦近代雙笛従羌起杜之松栁詩不辭攀折苦為入管絃聲李益詩不知何處吹羌管唐</hi>
<hi>太宗詩聲流三處管王僧䖍技録折楊栁古曲名</hi>流鶯百囀最高枝<hi>盧照隣折楊栁詩鶯</hi>
<pb n="KR4h0145_WYG_024-71b"/>
<hi>啼知隔嵗賈至詩百囀流鶯繞建章劉孝綽詩百囀似羣吟劉禹錫詩清猿啼上最高枝</hi>千門九陌<lb/>
花如雪<hi>漢書東方朔傳陛下以城中為小圖起建章左鳯闕右神明號稱千門萬户楊炯詩千門壯宫</hi>
<hi>殿三輔遺事長安八街九陌駱賓王詩三條九陌鳯城東伍輯之栁花賦揚零花而雪飛宋之問詩洛陽城裡</hi>
<hi>花如雪</hi>飛過宫牆兩自知<hi>祖孫登栁詩飛綿亂上空岑參詩黄鳥度宫牆劉禹錫楊枝詩</hi>
<hi>晚來風起花如雪飛入宫牆不見人梁簡文帝詩白日西落楊栁垂含情弄態兩相知</hi>
　　陸龜䝉<lb/>
　　　和襲美揚州看辛夷花次韻<hi>按龜䝉與皮日休冇松陵唱和集襲</hi>
　　　　<hi>美日休字也宋玉風賦概辛夷被荑楊注辛夷一名留夷</hi>
<pb n="KR4h0145_WYG_024-72a"/>
栁疎梅墮少春叢<hi>蕭慤詩芙芙露下落楊栁月中疎羊士諤詩槐栁蕭疎遶郡城全陵志夀</hi>
<hi>陽公主人日卧含章殿下梅花落額上成五出之華拂之不去梁簡文帝詩花樹含春叢羅帳夜長空劉峻廣</hi>
<hi>絶交論論嚴苦則春叢零落</hi>天遣花神别致功<hi>杜甫詩不知滄海上天遣幾時迴異人録</hi>
<hi>宋單父冇種藝術牡丹變易千種丄皇詔至驪山種花萬本色樣各殊内人號為花神張華勵志詩藨蓘致功</hi>
<hi>必有豐殷</hi>高處朶稀難避日<hi>梁簡文帝詩下枝低可地高處逺難知岑參詩可憐髙處送逺</hi>
<hi>見故人車杜甫詩千朶萬朶壓枝低王建詩老杏著花稀庾肩吾詩避日交長扇迎風列短簫庾信吹臺山銘</hi>
<hi>青槐避日朱草司晨</hi>動時枝弱易為風<hi>劉孝威詩隔牆花半隠猶見動花枝魏收詩裊裊春</hi>
<hi>枝弱杜甫詩繁枝容易紛紛落梁簡文帝晚春賦風入樹而香枝</hi>堪將亂蕊添雲肆<hi>蕭填</hi>
<pb n="KR4h0145_WYG_024-72b"/>
<hi>詩落蕊亂従風杜甫詩稠花亂蕊裹江濵廣韻花外曰萼花内曰蘂趙至與稽蕃書布葉華崖飛藻雲肆</hi>若<lb/>
得千株便雪宫<hi>梁簡文帝南郊頌百果千株三珠八柱韓愈詩不忍千株雪相暎孟子齊宣王</hi>
<hi>見孟子于雪宫謝莊雪賦臣聞雪宮建於東國雪山峙於西域梁元帝銘雪宫月殿晨暉夜圓</hi>不待羣<lb/>
芳應有意<hi>李白詩飄風不相待謝朓賦覽斯物之用舍相羣芳之動植王維詩仙郎有意憐同舍韓</hi>
<hi>愈詩知汝逺來應冇意</hi>等閒桃杏即爭紅<hi>梁簡文帝詩離憂等閒别張謂詩心中萬事如</hi>
<hi>等閒梁武帝樂府花色過桃杏名稱重金瓊李嶠詩㸃翠施紅競春日</hi>
　　趙嘏<lb/>
　　　題横水驛雙峯院松<hi>横水驛雙峯院無考</hi>
<pb n="KR4h0145_WYG_024-73a"/>
故園溪上雪中别<hi>虞炎詩一乖當春聚方掩故園扉劉孝綽詩何由入故園王維詩溪上人</hi>
<hi>家几幾家古詩前日風雪中故人従此去</hi>野館門前雲外逢<hi>謝惠連詩飲餞野亭館分袂澄</hi>
<hi>河隂杜甫詩野館濃花發徐陵書門前擾擾我且安眠高適詩門前種栁深成巷江淹詩懵懵雲外山何遜詩</hi>
<hi>日夕望髙城渺渺青雲外</hi>白髮漸多何事苦<hi>論衡白髮復黒齒落更生泂㝠記元鼎五年郅</hi>
<hi>支國貢馬肝石以之拂髮白者皆黒帝坐羣臣於甘泉殿冇白髮者以石拂之應手皆黑王維詩何事吹簫向</hi>
<hi>碧空韓愈詩何為浪自苦</hi>青隂常在好相從<hi>孔稚珪北山移文青松落隂白雲誰侶王昌齡</hi>
<hi>詩年年喜見山常在李白詩含笑凌倒景忻然願相従</hi>迎風幾拂朝天騎<hi>張協七命嶤榭</hi>
<hi>迎風江總詩月牖拂霜松賈至詩銀燭朝天紫陌長杜甫詩東家蹇驢許借我泥滑不敢騎朝天</hi>帶月<lb/>
<pb n="KR4h0145_WYG_024-73b"/>
猶含度嶺鐘<hi>陶潛詩帶月荷鋤歸謝朓髙松賦當月路而留影庾信詩隔嶺鐘聲度中天梵響來</hi>
<hi>李頻詩半湖乘早月中路入疎鐘</hi>更憶葛洪丹井畔<hi>晉書葛洪傳洪字稚川以儒術知名</hi>
<hi>尤好神仙導養之法聞交趾出丹砂求為勾漏令乃止羅浮山煉丹自號抱朴子杜甫詩未就丹砂愧葛洪江</hi>
<hi>淹詩丹井復寥泬王維詩徒知赤筆書詎冇丹砂井</hi>數株臨水欲成龍<hi>王維詩婆娑數株樹</hi>
<hi>元結茅閣記偶愛古木數株垂覆城下遂作茅閣䕃其清隂古樂府臨水逺望抱朴子松樹皮中冇聚脂狀如</hi>
<hi>龍形名曰飛節芝王維詩種松皆作老龍鱗</hi>
　　温庭筠<lb/>
　　　法雲寺雙檜<hi>揚州志法雲寺在府城大東門外晉寧康三年謝安領揚州刺史建</hi>
<pb n="KR4h0145_WYG_024-74a"/>
　　　　<hi>宅於此後安遷太保太元十年復鎮廣陵移居新城其姑謝氏就宅為尼建寺名法雲安</hi>
　　　　<hi>所植雙檜唐時尚存</hi>
晉朝名輩此離羣<hi>李白詩君不見晉朝羊公一片石龜頭駁落生莓苔南史謝靈運傳既自</hi>
<hi>以名輩應參時政至是惟以文義見接毎侍上宴談而已檀弓子夏曰吾離羣而索居亦已久矣梁簡文帝詩</hi>
<hi>江上念離羣獨孤及詩相思不敢愴離羣</hi>想對濃隂去住分<hi>高適詩孟夏桑葉肥穠隂夾長</hi>
<hi>津杜甫詩去住與願違</hi>題處尚尋王内史<hi>杜甫詩自天題處濕晉書王羲之傳羲之既拜</hi>
<hi>䕶軍又苦求宣城郡不許乃以為右軍將軍㑹稽内史王維詩團扇草書輕内史</hi>畫時應是顧<lb/>
參軍<hi>晉書顧愷之傳愷之字長康博學有才氣尤善丹青桓温引為大司馬參軍俗傳愷之有三絶才絶</hi>
<pb n="KR4h0145_WYG_024-74b"/>
<hi>畫絶癡絶</hi>長廊夜靜聲疑雨<hi>張衡西京賦長廊廣廡連閣雲蔓魏文帝槐賦周長廊而開趾</hi>
<hi>賈至詩鳴佩長廊靜闗氏易傳晝動六時也夜靜六時也隋煬帝詩松風動夜聲沈佺期詩暗谷疑風雨</hi>古<lb/>
殿秋深影似雲<hi>李白金陵詩古殿吴花草深宫晉綺羅王適詩秋深玉座清朱超詠石詩對影</hi>
<hi>疑雙闕孤生若㫁雲鮑照蕪城賦矗似長雲</hi>一下南臺到人世<hi>北齊書宋遊道傳文襄以</hi>
<hi>崔暹為御史中丞逰道為尚書左丞曰卿一人處南臺一人處北省當使天下肅然通典後魏有公事百官朝</hi>
<hi>㑹名簿悉送南臺盧照隣詩左轄去南臺李白詩蹉跎人間世</hi>晚泉清籟更誰聞<hi>宋之問詩</hi>
<hi>晚泉更幽咽秋雲尚嵯峨唐髙宗玉華宫銘流花縟景清籟斯風王維詩清夜聞遥泉</hi>
　　張祜<lb/>
<pb n="KR4h0145_WYG_024-75a"/>
　　　揚州法雲寺雙檜<hi>揚州志晉謝安宅相傳法雲寺即其基也安手植雙檜至</hi>
　　　　<hi>唐猶存爾雅柏葉松身曰檜</hi>
謝家雙檜本同榮<hi>晉書謝安傳安上疏求自北征乃進都督十五州軍事加黄鉞出鎮廣陵</hi>
<hi>之步丘築壘曰新城劉柔妻王氏春花賦千葩粲其昭晰兮百卉蒨而同榮</hi>樹老人因地變<lb/>
更<hi>張説詩將隨江樹老王維詩問年松樹老有地竹林多庾信枯樹賦樹猶如此人何以堪東方朔七諫世</hi>
<hi>俗更而變化兮</hi>朱頂鶴知深蓋偃<hi>相鶴經鶴之上相廋頭朱頂玉筞記千載松樹枝葉四邊</hi>
<hi>披起上杪不見望而視之有如偃蓋張正見詩西北春雲起遥臨偃蓋松隋煬帝詩獨留麈尾影猶横偃蓋隂</hi>
白眉僧見小枝生<hi>岑參贈太白僧詩序太白中峯絶頂冇僧不知幾百嵗眉長數寸爾雅小</hi>
<pb n="KR4h0145_WYG_024-75b"/>
<hi>枝上繚為喬易林桃雀竊脂來於小枝</hi>高臨月殿秋雲影<hi>駱賓王文横玉弩以髙臨謝莊</hi>
<hi>月賦去燭房離月殿劉孝綽詩月殿曜朱旛鮑照詩散漫秋雲逺梁元帝詩簾開雲影入江總詩終南雲影落</hi>
靜入風簷夜雨聲<hi>新論林之性靜所以動者風揺之也楊師道詩鳥散茅簷靜説文檐㮰也</hi>
<hi>與簷同何遜詩夜雨宿空階江總詩渭北雨聲過儲光羲詩飛空作雨聲</hi>縱使百年為上夀<lb/>
<hi>禮記問百年者就見之王褒詩百年餘古樹莊子上夀百嵗中夀八十</hi>緑隂終惜蹔時行<lb/>
<hi>魏文帝槐賦脩幹紛其漼錯緑葉萋而重隂鍾㑹蒲萄賦緑葉蓊欝暖若重隂杜甫詩聚散亦蹔時</hi>
　　吴融<hi>字子華越州山隂人龍紀初及進士第累遷侍御史去官依荆南成汭久之召為左補闕</hi>
　　　<hi>拜中書舍人昭宋反正草詔稱㫖進户部侍郎去客閺鄉俄召還翰林</hi>
<pb n="KR4h0145_WYG_024-76a"/>
　　　紅樹<lb/>
一聲南鴈已先紅<hi>杜甫詩一聲何處送書鴈儲光羲詩衡陽今萬里南鴈將何歸王建詩溪</hi>
<hi>葉先秋蠟樹紅杜牧詩霜葉紅於二月花</hi>神女霜飛葉葉同<hi>淮南子秋三月地氣下藏百蟲</hi>
<hi>蟄伏青女乃出以降霜注青女乃玉女主霜雪者駱賓王詩霞嫵霜蜚瑶貞鏡監杜甫詩散風如飛霜宋子侯</hi>
<hi>詩花花自相對葉葉自相當</hi>自是孤根非暖地<hi>國語孤其根本密其枝葉古詩冉冉孤生</hi>
<hi>竹結根太山阿鮑照孤桐詩桐生叢谷裡根孤地寒隂李商隠詩地暖無秋色</hi>莫驚他木耐秋<lb/>
風<hi>袁淑桐賦越衆木之熏徇杜甫人日詩勝裡金花巧耐寒楚辭嫋嫋兮秋風漢武帝秋風辭秋風起兮白</hi>
<hi>雲飛鮑照詩木落江度寒鴈還風送秋</hi>曉煙散處隂全薄<hi>劉孝綽詩翠蓋承朝景朱旗曳</hi>
<pb n="KR4h0145_WYG_024-76b"/>
<hi>曉烟梁簡文帝詩晝花斜色去夜樹有輕隂白居易詩花稀葉隂薄</hi>明月臨來影半空<hi>魏文</hi>
<hi>帝詩丹霞夾明月梁元帝賦月何秋而不明唐明皇帝詩牕中月影臨張几齡詩南窻見月臨梁昭明太子詩</hi>
<hi>月落林餘景祖孫登詩月暎似沈空</hi>長憶洞庭千萬樹<hi>荆州記青草湖一名洞庭湖水經注</hi>
<hi>洞庭湖廣員五百餘里日月若出沒其中梁簡文帝詩三春澧浦葉九月洞庭枝沈約郊居賦李衡則橘林千</hi>
<hi>樹石崇則雜菓萬株元稹詩萬樹桃花暎小樓</hi>照山横浦夕陽中<hi>廬山諸道人遊石門詩序</hi>
<hi>流中迴照則衆山倒影劉孝威詩荒徑横臨浦詩度其夕陽劉琨詩夕陽忽西流謝朓遊後園賦爾乃日曬榆</hi>
<hi>栁霞照夕陽孤蟬已散去鳥成行</hi>
　　張説<lb/>
<pb n="KR4h0145_WYG_024-77a"/>
　　　㴩湖山寺<hi>岳陽風土記㴩湖在州南春冬水涸昔人謂之乾湖水經謂之滃湖夏秋</hi>
　　　　<hi>水漲即渺瀰勝千石舟</hi>
空山寂歴道心生<hi>江淹詩誦經空山坻庾信詩空山夜火晴江淹詩寂歴百草晦梁簡文帝</hi>
<hi>大法頌序大乗豁其無礙道心究其歸涯法華經發無上道心得無生忍</hi>虛谷迢遥野鳥聲<lb/>
<hi>梁簡文帝詩鳯管流虚谷爾雅水注谿曰谷江淹横吹賦其聲也則鞅欝有意摧萃不羣迢遥衝山崎曲抱津</hi>
<hi>賈誼賦野鳥入室文心雕龍瀌瀌疑雨雪之狀喈喈逐黄鳥之聲盧照隣詩山窻聴鳥聲</hi>禪室從來<lb/>
塵外賞<hi>晉書單道開傳後徙臨漳昭徳寺于房内造重閣髙八九尺于上編菅為禪室常坐其中謝靈</hi>
<hi>運山居賦傍危峯立禪室又詩禪室棲空觀晉書謝安傳論始居塵外髙謝人間嘯咏山林浮泛江海殷仲文</hi>
<pb n="KR4h0145_WYG_024-77b"/>
<hi>詩肅此塵外軫梁書何㸃傳居貞物表縦心塵外夷坦之風率由自逺</hi>香臺豈是世中情<lb/>
<hi>維摩經有國名衆香佛號香積其國一切皆以香作樓閣經行香地苑園皆香盧照隣遊昌化山精舍詩香臺</hi>
<hi>接漢髙陶𢎞景尋山志倦世情之易撓乃杖䇿而尋山</hi>雲間東嶺千尋出<hi>後漢書逸民傳</hi>
<hi>矯慎少學黄老隠遁山谷汝南吴蒼遺書以觀其志曰足下審能騎龍弄鳯翔戲雲間者亦非狐兎燕雀所敢</hi>
<hi>謀也魏文帝詩仰看星月觀雲間陶潛詩素月出東嶺薛道衡詩前瞻疊嶂千重阻</hi>樹裡南湖一<lb/>
片明<hi>庾信望美山人銘樹裡聞歌枝中見舞一統志㴩湖在岳州府城東南五里庾信詩光如一片水</hi>
若使巢由知此意<hi>髙士傳巢父者堯時隠人也山居不營世利年老以樹為巢而寢其上故</hi>
<hi>時人號曰巢父又許由字武仲陽城槐里人也堯讓天下于許由由不受而逃去遁耕於中岳潁水之陽箕山</hi>
<pb n="KR4h0145_WYG_024-78a"/>
　<hi>之下漢書鮑宣傳堯舜在上下有巢由陶潛詩此中有真意</hi>不將蘿薜易簮纓<hi>楚辭若有</hi>
　<hi>人兮山之阿被薜茘兮帶女蘿晉書謝安傳論褫薜蘿而襲朱組去衡泌而踐丹墀南史宗測傳量腹而進松</hi>
　<hi>术度形而衣薜蘿劉孝威樂府夫壻結纓簮偏䝉漢寵深</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0145_WYG_024-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐詩巻十八<lb/>
</p>
<p>
</p>
  </div>
</body>
</text>
</TEI>
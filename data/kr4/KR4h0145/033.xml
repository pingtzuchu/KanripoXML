<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_033-1a"/>
　欽定四庫全書<lb/>
御選唐詩巻二十五補編<lb/>
　　　張九齡<lb/>
　　　　奉和聖製南出雀鼠谷答張説<hi>唐詩紀事帝封泰山南出雀鼠</hi>
　　　　　<hi>谷張説獻詩帝答之仍命羣臣應制</hi>
　設險諸侯地<hi>易王公設險以守其國漢書王嘉傳今之郡守重於古諸侯</hi>承平聖主<lb/>
　巡<hi>漢書食貨志今累世承平豪富吏民貲數鉅萬後漢書第五倫傳每讀詔書常歎息曰此聖主也何晏景</hi>
　<hi>福殿頌彰聖主之威神</hi>東君朝二月<hi>書嵗二月東巡守至于岱宗柴望秩于山川肆覲東后</hi>
<pb n="KR4h0145_WYG_033-1b"/>
　南斾擁三辰<hi>魏書廣陵王羽傳髙祖謂羽曰往秋南斾之後虧我皇憲唐太宗詩歸斾擁通莊左</hi>
　<hi>傳三辰旂旗昭其明也</hi>寒出重闗盡<hi>魏徵詩驅馬出闗門徐賢妃函谷應詔詩落日慘重闗</hi>
　年隨行漏新<hi>庾肩吾詩秋暉逐行漏樂章福緒逐年新</hi>瑞雲叢捧日<hi>洞冥記東海大</hi>
　<hi>明之墟有釡山出瑞雲應王者之符節魏志程昱傳注昱少時常夢上泰山兩手捧日廬照鄰文歌雲佐漢捧</hi>
　<hi>日匡堯</hi>芳樹曲迎春<hi>梁元帝纂要春木曰芳樹漢書立春之日皆青幡幘迎春於東郊外徐彦</hi>
　<hi>伯詩花移玉樹春</hi>舞咏先馳道<hi>顔延之序鐘石畢陳舞咏之情不一宋明帝歌惟宋垂光烈世</hi>
　<hi>美流舞咏史記秦始皇紀二十七年賜爵一級治馳道注馳道天子道也</hi>恩華及従臣<hi>南史虞玩</hi>
　<hi>之傳齊髙帝賜以新屐玩之曰今日之賜恩華俱重宋之問詩雲濕従臣衣</hi>汾川花鳥意<hi>左傳</hi>
<pb n="KR4h0145_WYG_033-2a"/>
<hi>臺駘能業其官宣汾洮障大澤以處太原帝用嘉之封諸汾川唐太宗詩花鳥自參差</hi>併奉屬車<lb/>
塵<hi>漢文帝詔鸞旂在前屬車在後顔延之文途歌邑頌以望屬車之塵者久矣</hi>
　　李嶠<lb/>
　　　奉和拜洛應制<hi>拜洛一作受圖温洛</hi>
七萃鑾輿動<hi>穆天子傳王勒七萃士七萃士曰髙奔戎魏書肅宗紀奮七萃於西戎西都賦乗鑾</hi>
<hi>輿備法駕</hi>千年瑞檢開<hi>拾遺記丹丘千年一燒黄河千年一清至聖之君以為大瑞後漢書祭祀</hi>
<hi>志上許梁松等奏乃求封禪故事有玉檢又用石檢十枚</hi>文如龜負出<hi>爾雅五曰文龜注河圖曰</hi>
<hi>靈龜負書丹甲青文春秋序疏河圖洛書龜龍銜負而出</hi>圖似鳳銜來<hi>易河出圖詩序文王受命</hi>
<pb n="KR4h0145_WYG_033-2b"/>
<hi>疏鳳凰銜丹書于文王之都庾信詩赤鳳來銜璽春鳥入獻書</hi>殷薦三神享<hi>易殷薦之上帝以配</hi>
<hi>祖考漢書郊祀志甘泉汾隂及雍五畤始立皆有神祇感應武宣之世奉此三神禮敬勅備孟子使之主祭而</hi>
<hi>百神享之</hi>明禋萬國陪<hi>書伻來毖殷乃命寧子以秬鬯二卣曰明禋左傳禹㑹諸侯於塗山執玉</hi>
<hi>帛而朝者萬國沈佺期詩分禁喜趨陪</hi>周旗黄鳥集<hi>周禮大司馬軍吏載旗詩黄鳥于飛梁簡</hi>
<hi>文帝詩分花出黄鳥</hi>漢幄紫雲回<hi>漢書禮樂志星留俞塞隕光照紫幄珠熉黄注師古曰紫幄饗</hi>
<hi>神之幄也帳上四下而覆曰幄言光照紫幄故其珠色熉然而黄也南史宋文帝紀景平二年江陵城上有紫</hi>
<hi>雲</hi>日暮鈎陳轉<hi>魏収詩宴言忘日暮晉書天文志北極五星鈎陳六星皆在紫宫中庾信賦閶</hi>
<hi>闔開而鈎陳轉</hi>清歌上帝臺<hi>晉書樂志魏晉之世有陳左善清歌初學記山海經有帝堯臺帝舜</hi>
<pb n="KR4h0145_WYG_033-3a"/>
<hi>臺</hi>
　　　奉和幸韋嗣立山莊侍宴應制<hi>唐書韋嗣立傳營别第驪山鸚</hi>
　　　　<hi>鵡谷帝臨幸命従官賦詩制序冠篇賜况優備因封嗣立逍遙公名所居曰清虛原幽棲</hi>
　　　　<hi>谷</hi>
南洛師臣契<hi>韓王元嘉詩好士傾南洛多才盛北場一統志洛水出陜西洛南縣冢嶺山後漢書</hi>
<hi>陳元傳師臣者帝賔臣者霸注言以臣為師也</hi>東巖王佐居<hi>盧照隣文西溪汲水東巖負薪後漢</hi>
<hi>書王允傳郭林宗常見允而竒之曰王生一日千里王佐才也</hi>幽情遺紱冕<hi>王羲之蘭亭序一觴</hi>
<hi>一詠亦足以暢叙幽情後漢書鄭康成傳吾雖無紱冕之緒頗有讓爵之髙</hi>宸眷屬樵漁<hi>北史</hi>
<pb n="KR4h0145_WYG_033-3b"/>
<hi>劉炫傳以此庸虛屢動宸眷孔魚詩蘭澤侣樵漁</hi>制下峒山蹕<hi>史記秦始皇紀注羣臣有所奏</hi>
<hi>請尚書令奏之下所司曰制一統志崆峒山在平凉府城西三十里漢書文三王傳注皇帝輦動左右侍帷幄</hi>
<hi>者稱警出殿則傳蹕止人清道也</hi>恩回灞水輿<hi>一統志灞水在西安府城東二十里本名滋水</hi>
<hi>秦穆公更名以彰霸功源出秦嶺合藍谷諸水入滻水北注于渭庾信詩望逺蹔回輿</hi>松門駐旌<lb/>
蓋<hi>庾信紇于𢎞碑銘松門石起碑字金生齊書宋宗室遙昌傳旌蓋飄颻逺涉淮泗</hi>薜幄引簪<lb/>
裾<hi>楚辭被薜茘兮帶女蘿陸機詩宻葉承翠幄庾信詩錦水照簪裾</hi>石磴平黄陸<hi>謝靈運詩</hi>
<hi>石磴瀉紅泉書黒水西河惟雍州厥土惟黄壤爾雅髙平曰陸</hi>烟樓半紫虛<hi>梁昭明太子詩烟生樓</hi>
<hi>半蔵江總咏雙闕詩圖龍入紫虛</hi>雲霞仙路近<hi>江淹詩雲霞冠秋嶺水經注昔費長房為市吏</hi>
<pb n="KR4h0145_WYG_033-4a"/>
<hi>見王壺公懸壺郡市長房従之因而自逺同入此壺隠淪仙路</hi>琴酒俗情疎<hi>鮑照詩蔵名琴酒間</hi>
<hi>陶潛詩園林無俗情</hi>喬木千齡外<hi>詩遷于喬木江淹詩喬木嘯山曲沈約瑞石像銘渺千齡而再</hi>
<hi>現</hi>懸泉百丈餘<hi>湘中記衡山有懸泉滴瀝巖前庾信温湯碑華隂百丈之泉豈獨髙于蓮井</hi>
崖深經鍊藥<hi>水經注澗曲崖深鮑照詩深崖伏化跡江淹詩鍊藥矚虛幌</hi>穴古舊蔵<lb/>
書<hi>郡國志小酉山在辰州府山下有石穴中有書千巻史記老子傳注蔵室史乃周蔵書室之史也</hi>樹<lb/>
宿搏風鳥<hi>庾信詩樹宿含櫻鳥莊子摶扶搖而上者九萬里説苑魚游水鳥乗風</hi>池潛縦<lb/>
壑魚<hi>詩魚潛在淵曹植詩遊魚潛緑水王襃頌沛乎如巨魚之縦大壑</hi>寧知天子貴<hi>史記</hi>
<hi>叔孫通傳髙帝曰吾乃今日知為皇帝之貴也沈炯詩欲知天子貴千門應紫微</hi>尚憶武侯廬<lb/>
<pb n="KR4h0145_WYG_033-4b"/>
<hi>蜀志諸葛亮傳贈丞相武鄉侯印綬諡為忠武侯諸葛亮出師表三顧臣于草廬之中</hi>
　　沈佺期<lb/>
　　　酬蘇員外味道夏晚寓直省中見贈<lb/>
並命登仙閣<hi>顔延之曲水詩序並命在位展詩發志宋孝武帝詩逢皋列神苑遭壇樹仙閣劉允</hi>
<hi>濟明堂賦望仙閣之秀出瞻月觀之宏峙</hi>分曹直禮闈<hi>漢書食貨志分遣御史廷尉正監分曹注</hi>
<hi>分輩而出使也楚辭分曹並進遒相迫些任昉王文憲集序出入禮闈朝夕舊館</hi>大官供宿膳<lb/>
<hi>漢書百官公卿表少府屬官有太醫大官湯官導官注大官主膳食</hi>侍史䕶朝衣<hi>通典省中之官</hi>
<hi>左右従者曰侍御史記司馬相如傳于是歴吉日以齋戒襲朝衣乗法駕</hi>巻幔天河入<hi>通典蜀將</hi>
<pb n="KR4h0145_WYG_033-5a"/>
<hi>諸葛亮屯於陽平巻幔開四門掃地却飲酒詩倬彼雲漢箋雲漢謂天河也</hi>開窻月露微<hi>樂府</hi>
<hi>鳥夜啼曲籠牕窻不開蕩户户不動謝瞻詩開軒滅華燭月露皓已盈</hi>小池殘暑退<hi>左傳譬如</hi>
<hi>火焉火中寒暑乃退注心以季夏昏中而暑退季冬旦中而寒退</hi>髙樹早凉歸<hi>呉越春秋秋蟬</hi>
<hi>登髙樹飲清露楊炯詩階樹含斜日池風泛早凉</hi>冠劒無時釋<hi>史記貨殖傳游閒公子飾冠劍</hi>
<hi>連車騎亦為富貴容也江淹詩昔我學冠劍逢君在山川</hi>軒車待漏飛<hi>古詩軒車來何遲沈約文</hi>
<hi>奉待漏之書銜如絲之㫖</hi>明朝題漢柱<hi>三輔决錄田鳳為尚書郎容儀端正每入奏事靈帝目送</hi>
<hi>之題柱曰堂堂乎張京兆田郎庾信碑文勇讋燕城名題漢柱</hi>三署有光輝<hi>初學記秦初置郎中</hi>
<hi>令其屬官有三署應璩詩三署來相尋漢郊祀歌配上帝兮揚  光輝</hi>
<pb n="KR4h0145_WYG_033-5b"/>
　　王維<lb/>
　　　奉和聖製重陽節<hi>魏文帝與鍾繇書嵗往月來忽逄九月九日九為陽數而</hi>
　　　　<hi>日月並應俗嘉其名以為宜於長久故以享宴髙㑹</hi>
四海方無事<hi>書聲教訖于四海詩四海來格禮記天子無事與諸侯相見曰朝老子我無事而民</hi>
<hi>自富史記平準書漢興七十餘年國家無事</hi>三秋大有年<hi>王融䇿秀才文幸四境無虞三秋式</hi>
<hi>稔公羊傳彼其曰大有年者何大豐年也有年何以書以喜書也穀梁傳五糓皆熟為大有年</hi>百生無<lb/>
此日<hi>漢書董仲舒傳羣生和而萬民殖沈約歌堯年舜日歡無極</hi>萬夀願齊天<hi>詩萬夀無</hi>
<hi>疆宋書樂志英勲冠帝則萬夀永齊天</hi>芍藥和金鼎<hi>詩贈之以芍藥司馬相如子虛賦勺藥之</hi>
<pb n="KR4h0145_WYG_033-6a"/>
<hi>和具而後御之注以芍藥調食也張九齡詩徒慚和鼎地鮑照樂府金鼎玉匕合神丹</hi>茱萸插玳<lb/>
筵<hi>西京雜記九月九日佩茱萸食蓬餌飲菊花酒令人長夀唐太宗詩芬芳玳瑁筵</hi>玉堂開右<lb/>
个<hi>史記孝武紀泰液池南有玉堂古樂府黄金為君門白玉為君堂禮記季秋之月天子居總章右个注總</hi>
<hi>章右个西堂北偏</hi>天樂動宫懸<hi>張衡西京賦昔者大帝悦秦穆公而覲之饗以鈞天廣樂周禮</hi>
<hi>春官小胥正樂懸之位王宫縣諸侯軒縣卿大夫判縣士特縣辨其聲注宫縣四面皆縣如宫有牆也六典宫</hi>
<hi>縣之舞八佾軒縣之舞六佾</hi>御柳疎秋景<hi>王勃詩爭知北闕柳隂稀唐太宗秋日詩衣碎荷疎</hi>
<hi>影</hi>城鴉拂曙烟<hi>呉均詩千門萬户不知曙惟聞啞啞城上烏任奉古昆明池詩池灰斂曙烟</hi>
無窮菊花節<hi>司馬相如喻巴蜀檄名聲施於無窮續齊諧記九月九日宜令家人各作絳囊盛茱</hi>
<pb n="KR4h0145_WYG_033-6b"/>
<hi>萸以繫臂登髙飲菊酒王績詩秋杯浸菊花</hi>長奉栢梁篇<hi>梁簡文帝序叨藉殊寵陪奉未塵古</hi>
<hi>文苑漢武帝作柏梁臺詔羣臣二千石有能為七言詩乃得上坐蘇頲詩銜恩獻夀栢梁臺</hi>
　　　奉和聖製幸玉真公主山莊因題石壁十韻之<lb/>
　　　　作應制<hi>唐書玉真公主字持盈始封崇昌縣主俄進號上清𤣥都大洞三景師天</hi>
　　　　<hi>寳三載上言願去公主號罷邑司歸之王府帝不許又言妾於天下不為賤何必名繫主</hi>
　　　　<hi>號資湯沐然後為貴請入數百家之産延十年之命帝知主意乃許之</hi>
碧落風烟外<hi>度人經昔於始青天中碧落空歌注東方第一天有碧霞徧滿是云碧落楊炯詩風</hi>
<hi>烟鳥路長</hi>瑤臺道路賒<hi>陸機賦陟瑤臺以投轡歩玉除而容與庾闡遊仙詩瑤臺藻構霞綺爾雅</hi>
<pb n="KR4h0145_WYG_033-7a"/>
<hi>一達謂之道路古詩道路阻且長鄭愔詩天台闕路賒</hi>如何連帝苑别自有仙家<lb/>
<hi>李嶠詩城連禁苑斜十洲記瀛洲上多仙家唐中宗詩玉臺金闕九仙家</hi>此地回鑾駕<hi>梁簡文帝</hi>
<hi>詩此地獨邅迴唐太宗詩回鸞游福地庾肩吾詩鸞駕總朝遊</hi>縁溪轉翠華<hi>陶潛桃花源記武陵</hi>
<hi>人縁溪行忘路之逺近司馬相如賦建翠華之旂注翠華以翠羽為葆也柳惲詩翠華承漢逺雕輦逐風遊</hi>
洞中開日月<hi>易懸象著明莫大乎日月楊炯詩仙都日月開</hi>牕裏發雲霞<hi>呉均詩雲</hi>
<hi>従窓裏出謝靈運詩雲霞收夕霏</hi>庭養沖天鶴<hi>漢書郊祀志宣帝時有白鶴集後庭史記滑稽</hi>
<hi>傳此鳥不蜚則已一蜚沖天孫綽詩王喬控鶴以沖天</hi>溪流上漢槎<hi>謝朓詩溪流春穀泉江淹</hi>
<hi>别賦駕鶴上漢驂鸞騰天博物志天河與海通近世有人居海渚者年年八月有浮槎去來不失期人有竒志</hi>
<pb n="KR4h0145_WYG_033-7b"/>
<hi>立飛閣于槎上乗槎而去徐陵文若漢水之僊槎</hi>種田生白玉<hi>搜神記雍伯作義漿於陂頭有</hi>
<hi>一人就飲以石子一斗與之使至髙平好地種之玉當生其中因種其石數處果得五雙白璧其地名曰玉田</hi>
泥竈化丹砂<hi>史記封禪書李少府言於上曰祠竈則致物致物而丹砂可化為黄金黄金成以為</hi>
<hi>飲食器則益夀</hi>谷靜泉逾響<hi>劉斌詩谷靜易流聲呉均書泉水激石泠泠作響庾信詩巖懸泉溜</hi>
<hi>響</hi>山深日易斜<hi>謝莊詩山深白石虧梁/元帝詩西山晚日斜</hi>御羮和石髓<hi>詩亦</hi>
<hi>有和羮晉書嵇康傳康隨王烈入山烈嘗得石髓如飴即自服半餘半與康皆凝而為石</hi>香飯進胡<lb/>
麻<hi>庾信詩石軟如香飯抱朴子苣勝一名胡麻服之不老</hi>大道今無外<hi>莊子大道能包之而</hi>
<hi>不能辨之又至大無外謂之大也</hi>長生詎有涯<hi>老子深根固柢長生久視之道莊子吾生也有</hi>
<pb n="KR4h0145_WYG_033-8a"/>
<hi>涯而知也無涯</hi>還瞻九霄上來往五雲車<hi>沈約詩鋭意三山上託慕九霄中郭璞馮</hi>
<hi>夷賛乗龍隠淪往來海若史記封禪書文成言上欲與神通宫室被服非象神人不至乃作畫雲氣車注畫青</hi>
<hi>車以甲乙畫赤車以丙丁畫𤣥車以壬癸畫白車以庚辛畫黄車以戊己庾信詩北燭五雲車</hi>
　　　春日直門下省早朝<hi>時為右補闕晉書給事黄門侍郎俱管門下衆務故</hi>
　　　　<hi>謂之門下省長安志唐門下省在左右延明門東南又門下省在日華門東南六典門下</hi>
　　　　<hi>省有給事中四人右補闕右拾遺各一人</hi>
騎省直明光<hi>潘岳賦叙寓直於散騎之省漢書武帝紀太初四年秋起明光宫西京賦自未央而</hi>
<hi>連桂宫北彌明光而亘長樂蘇味道詩明光共待漏</hi>雞鳴謁建章<hi>詩雞既鳴矣朝既盈矣江淹詩</hi>
<pb n="KR4h0145_WYG_033-8b"/>
<hi>雞鳴夜已晞漢書武帝紀太初元年二月起建章宫謝朓詩玉繩低建章</hi>遙聞侍中珮<hi>後漢書解</hi>
<hi>經不窮戴侍中宋書禮志侍中左右常侍皆珮水蒼玉中華古今注玉珮之法漢末不傳魏侍中王粲識古珮</hi>
<hi>之法更制焉</hi>暗識令君香<hi>襄陽記荀令君至人家坐幕三日香氣不歇楊訓詩香逐令君衣</hi>
玉漏隨銅史<hi>周禮挈壺氏掌刻漏陸倕新漏刻銘銅史司刻金徒抱箭</hi>天書拜夕郎<lb/>
<hi>庾信桐葉封虞賛帝刻銅葉天書掌文漢官儀黄門郎日暮入對青瑣門拜名曰夕郎宋之問詩髙才拜夕郎</hi>
旌旗暎閶闔<hi>韋元旦詩夾岸旌旗疏輦道三輔黄圖注閶闔天門也宫門名閶闔者以象天門也</hi>
<hi>王延夀魯靈光殿賦髙門擬於閶闔</hi>歌吹滿昭陽<hi>孫楚為石苞與孫皓書游龍曜路歌吹盈耳西</hi>
<hi>都賦昭陽特盛隆於孝成</hi>官舍梅初紫<hi>史記周昌見諸賔客隨之者千餘乗邯鄲官舍皆滿西京</hi>
<pb n="KR4h0145_WYG_033-9a"/>
<hi>雜記初修上林苑羣臣各獻名果異樹有紫梅紫蒂梅紫華梅</hi>宫門柳欲黄<hi>漢書建章宫千門萬</hi>
<hi>户爾雅宫中之門謂之闈岑參詩江暖栁條黄</hi>願將遲日意<hi>張説詩願將楨榦捧明君詩春日遲</hi>
<hi>遲采蘩祁祁注遲遲日長而暄也</hi>同與聖恩長<hi>後漢書明帝紀聖恩遺戒顧重天下以元元為</hi>
<hi>首又种岱傳岱雖未建忠效用而為聖恩所拔</hi>
　　李白<lb/>
　　　春日歸山寄孟浩然<lb/>
朱紱遺塵境<hi>易朱紱方來鮑照詩開壤襲朱紱左右佩金章梁武帝淨業賦外清眼境内淨心塵</hi>
青山謁梵筵<hi>謝朓詩不對芳春酒還望青山郭入蜀記姑熟溪東南數峯如黛葢青山也沈約棲</hi>
<pb n="KR4h0145_WYG_033-9b"/>
<hi>禪精舍銘往辭妙幄今承梵筵陳子昂詩山水向精舍琴歌列梵筵</hi>金繩開覺路<hi>法華經黄金為</hi>
<hi>繩以界八道法苑珠林大川開寳匣福地下金繩王勃福㑹碑攀十地而遐征同趨覺路孫逖詩覺路山童引</hi>
寳筏渡迷川<hi>金剛經如來常説汝等比丘知我説法如筏喻者法當應捨江總棲霞寺碑三乗謂</hi>
<hi>筏六度為舟陶潛桃花源記遂迷不復得路後遂無問津者</hi>嶺樹攅飛栱<hi>梁簡文帝詩星芒侵</hi>
<hi>嶺樹月暈隠城樓蘇頲西明寺碑攅栱岌嶪騫甍宛轉爾雅杙大者謂之栱符載五福樓記百栱之上忽生飛</hi>
<hi>樓</hi>巖花覆谷泉<hi>王勃詩桂宻巖花白梨疎林葉紅宋孝武帝賦山懐風兮谷吐泉</hi>墖形<lb/>
標海月<hi>孫綽碑標形者得之廊廟悟㫖者期諸濠川韋元旦詩惟應西海月來就掌珠圓</hi>樓勢<lb/>
出江烟<hi>梁簡文帝詩聳樓排樹出却堞帶江清劉孝綽詩濛漠江烟上蒼茫沙嶼無沈佺期詩雲雁下</hi>
<pb n="KR4h0145_WYG_033-10a"/>
<hi>江烟</hi>香氣三天下<hi>列子終兆之國山名壺頂頂有口名滋穴有水湧出名曰神瀵其民沐浴神瀵</hi>
<hi>膚毛脂澤香氣經旬乃歇法苑珠林須彌海中衆花徧滿香氣甚盛雲笈七籖三清境亦名三天清微天禹餘</hi>
<hi>天大赤天是也</hi>鐘聲萬壑連<hi>禮記鐘聲鏗鏗以立號晉書顧愷之傳人問以㑹稽山川之狀云千</hi>
<hi>巖競秀萬壑爭流鮑照詩萬壑勢迴縈</hi>荷秋珠已滿<hi>鮑照白紵曲客秋九月荷葉黄陳後主詩</hi>
<hi>光滿應珠圓</hi>松宻葢初圓<hi>抱朴子大陵偃葢之松水經注林木緻宻何遜詩髙樹䕃樓宻魏書</hi>
<hi>禮志乾象輦羽葆圓蓋</hi>鳥聚疑聞法<hi>梁邵陵王啟香鳥銜花馴遊於雲囿瑞雀飛環翔舞於風</hi>
<hi>前梁武帝詩聞見皆靈洞漢書注作金人以為人天之主而祭之即今佛是其遺法也梁元帝詩法王惟一法</hi>
龍㕘若䕶禪<hi>神僧傳淨長溪僧入山結茅為室有龍夭矯而至呼召而馴擾焉宋之問詩入禪従</hi>
<pb n="KR4h0145_WYG_033-10b"/>
<hi>鴿繞説法有龍聴五燈㑹元嶽禪對元圭禪師曰佛亦使神䕶法</hi>愧非流水韻叨入伯<lb/>
牙弦<hi>吕氏春秋伯牙鼓琴鍾子期聴之志在髙山子期曰善哉巍巍乎若泰山須臾志在流水子期曰湯</hi>
<hi>湯乎若流水駱賔王詩流水伯牙弦</hi>
　　　送友人尋越中山水<hi>越語句踐之地南至於句無北至於禦兒東至於鄞</hi>
　　　　<hi>西至于姑蔑廣運百里</hi>
聞道稽山去<hi>漢書地理志㑹稽郡縣山隂㑹稽山在南上有禹冢禹井十道山川攷㑹稽山在紹</hi>
<hi>興府㑹稽縣東北二十里禹於此㑹諸侯之計因名</hi>偏宜謝客才<hi>詩品初錢塘杜明師夜夢東南</hi>
<hi>有人來入其館是夕即靈運生于㑹稽其家以子孫難得送靈運於杜治養之十五方還都故名客兒梁簡文</hi>
<pb n="KR4h0145_WYG_033-11a"/>
<hi>帝與湘東王論文書謝客吐言天拔出於自然</hi>千巖泉灑落<hi>鮑照登廬山詩千巖盛阻積萬壑勢</hi>
<hi>迴縈王勃山亭興序風塵灑落直上天池九萬里</hi>萬壑樹縈迴<hi>江淹詩萬壑共馳騖百谷爭往</hi>
<hi>來唐明皇喜雪詩賦象恒衣物縈迴屢逐風</hi>東海横秦望<hi>左傳泱泱乎表東海者其太公乎水</hi>
<hi>經注秦望山在州城正南為衆峯之傑陟境便見秦始皇登之以望南海明一統志浙江紹興府秦望山在府</hi>
<hi>城東南四十里</hi>西陵繞越臺<hi>蘇小小歌何處結同心西陵松柏下楊齊賢注西陵與浙江亭相對</hi>
<hi>乃錢塘㑹稽津渡處蕭士贇注越臺即越王臺明一統志越王臺句踐登眺之所在㑹稽稷山</hi>湖清霜<lb/>
鏡曉<hi>謝靈運湖中詩山水含清暉王儉靈丘竹賦霜皎鏡于原隰崔琮詩五夜鏡初曉</hi>濤白雪<lb/>
山來<hi>後漢書班超傳注西域有白山通嵗有雪亦名雪山魏書西域傳鉢和國有大雪山望若銀岸</hi>八<lb/>
<pb n="KR4h0145_WYG_033-11b"/>
月枚乗筆<hi>詩八月雈葦枚乗七發將以八月之望與諸侯逺方交遊兄弟並得觀濤乎廣陵之曲江</hi>
<hi>漢書枚乗傳乗字叔淮隂人也従孝王游梁客皆善屬辭賦乗尤髙</hi>三呉張翰杯<hi>圖經漢髙祖得</hi>
<hi>天下分㑹稽為呉郡與呉興丹陽為三呉晉書張翰傳翰字季鷹呉人也世説張季鷹任心自適不求當世或</hi>
<hi>謂曰卿乃可縦適一時獨不為身後名耶答曰使我有身後名不如即時一杯酒</hi>此中多逸興<lb/>
<hi>陶潛詩此中有真意欲辨已忘言王勃滕王閣序遙吟甫暢逸興遄飛</hi>早晚向天台<hi>詩夜如何</hi>
<hi>其箋此宣王以諸侯將朝夜起曰夜如何其問早晚之辭名山畧記天台山在剡縣即是衆聖所降葛仙公山</hi>
<hi>也孫綽遊天台山賦序涉海則有方丈蓬萊登陸則有四明天台</hi>
　　耿湋<lb/>
<pb n="KR4h0145_WYG_033-12a"/>
　　　元日早朝<hi>書月正元日玉燭寳典正月為端月其一日為元日</hi>
九陌朝臣滿<hi>三輔舊事長安有九市八街九陌獨㫁公卿侍中尚書衣帛而朝曰朝臣諸營校尉</hi>
<hi>將大夫以下亦曰朝臣沈佺期詩雞鳴朝謁滿</hi>三朝候鼓賒<hi>三禮義宗天子諸侯皆有三朝一曰</hi>
<hi>外朝二曰中朝三曰内朝唐書儀衞志天子將出前二日太樂令設宫縣之樂于庭晝漏上五刻前駕發前發</hi>
<hi>七刻擊一鼔為一嚴前五刻擊二鼔為再嚴前二刻擊三鼔為三嚴</hi>逺珂時接韻<hi>張華詩乗馬鳴</hi>
<hi>玉珂徐彦伯詩繁珂接曙響</hi>攅炬偶成花<hi>國史補中元冬至立仗大官皆列燭至于五六百炬</hi>
<hi>謂之火城虞世南早朝詩玉花停夜燭唐太宗燭詩花開不待春</hi>紫貝為髙闕<hi>楚辭紫貝闕而</hi>
<hi>白玉堂王逸注紫貝水蟲也陸倕石闕銘序海岳黄金河廷紫貝注言河伯所居以紫貝作闕也袁淑詩結車</hi>
<pb n="KR4h0145_WYG_033-12b"/>
<hi>髙闕下極望見雲中</hi>黄龍建大牙<hi>唐書儀衞志左右威衞黒旗仗立於階下第一黄龍負圖旗隊</hi>
<hi>南史孝武帝紀帝建牙於軍門演繁露牙即牙旗也</hi>參差萬㦸合<hi>梁武帝詩色雜亂參差唐書儀</hi>
<hi>衞志元日大朝黄麾仗左右廂各十二行第一行長㦸第四行小㦸第五行短㦸</hi>左右八貂斜<lb/>
<hi>唐書百官志散騎常侍分左右隸門下中書省皆金蟬珥貂左散騎與侍中為左貂右散騎與中書令為右貂</hi>
<hi>謂之八貂</hi>羽扇紛朱檻<hi>古今注殷髙宗有雉雊之祥服章多用翟羽故有雉尾扇西京雜記漢制</hi>
<hi>天子夏設羽扇冬設繒扇杜甫詩滂沱朱檻濕</hi>金爐隔翠華<hi>魏武上雜物疏御物三十種有純金</hi>
<hi>香爐一枚唐書儀衞志朝日殿上設黼扆躡席熏爐香案沈約詩方侍翠華舉逺適瑤池宴</hi>微風傳<lb/>
曙漏<hi>潘岳賦微風生於輕幰通典後漢嵗首正月為大朝受賀其儀夜漏未盡七刻鐘鳴受朝賀韋元旦</hi>
<pb n="KR4h0145_WYG_033-13a"/>
　<hi>詩挈壺分早漏王岳靈詩直疑殘漏曙</hi>曉日上春霞<hi>楊師道詩露中分曉日花裡弄春禽張融</hi>
　<hi>賦帳春霞于秀瀨</hi>環珮聲重疊<hi>禮記行步則有環珮之聲江總詩環珮響相従陸倕石闕銘旁</hi>
　<hi>暎重叠</hi>蠻夷服等差<hi>李嶠受圖温洛詩序蠻夷酋長各依方序立王建元日早朝詩六蕃陪位</hi>
　<hi>次衣服各異形</hi>樂和天易感<hi>禮記樂者天地之和也又八變而天神降吕氏春秋君子正徳以出</hi>
　<hi>樂和樂以成順樂和而民向風矣</hi>山固夀無涯<hi>詩如山如阜王融樂府長為南山固永與朝日</hi>
　<hi>明梁昇卿詩山靈夀域長劉楨賦揚洪恩于無涯</hi>渥澤千年聖<hi>韓子曠日彌久周澤既渥王僧</hi>
　<hi>孺啟一遇休明多逢渥澤梁昇卿詩千年遇聖王盧照隣詩千年聖主應昌期</hi>車書四海家<hi>沈約</hi>
　<hi>樂歌車書同萬宇庾信賦混一車書書文命敷於四海漢書髙祖紀天子以四海為家</hi>盛明多在<lb/>
<pb n="KR4h0145_WYG_033-13b"/>
　位<hi>班婕妤賦䝉聖皇之渥恵兮當日月之盛明謝靈運詩盛明盪氛昬詩式序在位漢書王吉傳王陽在位</hi>
　<hi>貢禹彈冠</hi>誰得守蓬麻<hi>周捨還田舍詩蓬麻嵗時宻崔融表一遊蘭芷竚變蓬麻</hi>
　<lb/>
　<lb/>
　<lb/>
　<lb/>
　<lb/>
御選唐詩巻二十五補編<lb/>
</p>
<p>
</p>
  </div>
</body>
</text>
</TEI>
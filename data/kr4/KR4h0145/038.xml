<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_038-1a"/>
　欽定四庫全書<lb/>
御選唐詩巻二十九<lb/>
　　七言絶句<lb/>
　　　白居易<lb/>
　　　　晚秋閒居<lb/>
　地僻門深少送迎<hi>杜甫詩地僻嬾衣裳又百年地僻柴門逈常建詩却戀雲門深晉書皇甫</hi>
　<hi>謐傳謐曰吾送迎不岀門食不過鹽菜不以酒肉為禮</hi>披衣閒坐養幽情<hi>謝朓詩披衣就</hi>
　<hi>清盥又披衣起淵翫庾闡孫登賛先生體之寂坐幽峯西都賦發思古之幽情蘭亭序足以暢叙幽情史記孰</hi>
<pb n="KR4h0145_WYG_038-1b"/>
　<hi>知夫禮義文理之所以養情也</hi>秋庭不掃攜藤杖<hi>庾信晚秋詩濕庭凝墜露盧照隣詩窮巷</hi>
　<hi>秋風葉空庭寒露枝梁昭明太子詩落葉紛可掃王勃詩閒情兼黙語攜杖出巖泉杜甫詩兼將老藤杖扶汝</hi>
　<hi>醉初醒</hi>閒踏梧桐黄葉行<hi>王績詩踏葉羅幽步羣芳譜梧桐一名青桐皮青如翠葉缺如</hi>
　<hi>花妍雅華淨賞心悦目人家齋閣多種之丘遲詩檐際落黄葉李白詩秋葉黄梧桐</hi>
　　　　題窻竹<lb/>
　不用裁為鳴鳳管<hi>吕温詩不用思秉燭魏彦深詠桐詩未求裁作瑟吕氏春秋昔黄帝命伶</hi>
　<hi>倫作為律伶倫自大夏之西乃之崑崙之隂取竹之嶰谷生以空竅厚均者㫁兩節間長三寸九分而吹之以</hi>
　<hi>為十二簫聴鳳鳴以别十二律</hi>不須截作釣魚竿<hi>鮑照詩短願不須多宋書樂志古釣竿行</hi>
<pb n="KR4h0145_WYG_038-2a"/>
<hi>言聖皇徳配堯舜又冇吕望之佐以濟大功致太平也詩云釣竿何冉冉甘餌芳且鮮杜甫詩釣竿欲拂珊瑚</hi>
<hi>樹又白水魚竿客</hi>千花百草凋零後<hi>趙彦昭詩夾路穠花千樹發司馬彪詩百草咸萎落</hi>
<hi>杜甫詩萬草千花動凝碧宋南平王詩朱華先零落緑草就芸黄中論凋零冬也新論悽然而秋凋零者不憾</hi>
留向紛紛雪裏看<hi>宋玉諷賦臣復援琴為作秋竹積雪之曲世説白雪紛紛何所似王勃春</hi>
<hi>思賦雪裏梅花犯雪妍庾信梅花詩不信今春晚俱來雪裏看</hi>
　　　苦熱題恒寂師禪室<lb/>
人人避暑走如狂<hi>陶潛詩人人惜其情梁簡文帝詩避暑高梧側王僧孺詩迥鑾避暑宫杜</hi>
<hi>甫早秋苦熱詩束帶發狂欲大呌漢書蘇武傳陵始降時忽忽如狂</hi>獨有禪師不出房<hi>無為</hi>
<pb n="KR4h0145_WYG_038-2b"/>
<hi>經沙門有三坐禪為上輩晉書鳩摩羅什不拘小檢專以大乗為化諸學者共師焉傳燈録無住禪師常務宴</hi>
<hi>寂</hi>可是禪房無熱到<hi>水經注陽水東徑故七級寺禪房南洛陽加藍記景林寺中有禪房</hi>
<hi>一所内置祗洹精舍徐摛詩此時避炎熱</hi>但能心靜即身凉<hi>莊子聖人之心靜乎天地之鑒</hi>
<hi>也萬物之鏡也洛陽伽藍記房廡麗精竹栢成林實是淨行息心之所也嵇含答難養生論仲冬倮而體溫夏</hi>
<hi>裘而身凉</hi>
　　　過鄭處士<lb/>
聞道移居村塢間<hi>岑參詩聞道仙郎歌白雪晉書左思傳欲賦三都㑹妺芬入宫移家京師</hi>
<hi>潘尼賦將遷居於爽塏庾信詩依稀暎村塢</hi>竹林多處獨開關<hi>漢書地理志秦地有鄠杜</hi>
<pb n="KR4h0145_WYG_038-3a"/>
<hi>竹林北史楊愔傳愔宅内有茂竹遂於林邊别葺一室獨處其中離騷吾令帝閽開關兮</hi>故來不是<lb/>
求他事<hi>謝靈運詩序公子不及世事但美逰遨</hi>暫借南亭一望山<hi>王勃文白露下</hi>
<hi>而南亭虚蒼烟生而北林晚劉楨京口記蒜山無峯嶺懸臨江中魏文帝南望而致歎謝朓詩望山白雲裏</hi>
　　　畫木蓮花圖寄元郎中<hi>羣芳譜木芙蓉一名木蓮</hi>
花房膩似紅蓮朶<hi>王褒詩蓮房採半空本草木芙蓉艷如蓮花故有芙蓉木蓮之名謝朓詩</hi>
<hi>紅蓮揺弱荇梁簡文帝詩紅蓮拂水衣</hi>艷色鮮如紫牡丹<hi>王維詩艷色天下重魏文帝芙</hi>
<hi>蓉池詩上天垂光彩五色一何鮮壯丹譜牡丹自唐則天以後始盛然亦不進御自李迪為留守嵗遣牙校一</hi>
<hi>員乗驛馬一日一夜至京師所進不過姚黄魏紫三數朶</hi>惟有詩人應解愛<hi>李嶠詩惟有年</hi>
<pb n="KR4h0145_WYG_038-3b"/>
<hi>年秋雁飛文賦詩人之賦麗以則南史張緒傳此楊栁風流可愛</hi>丹青寫出與君看<hi>盧照</hi>
<hi>隣詩古壁有丹青李白詩淡掃明湖開玉鏡丹青畫出與君看</hi>
　　　暮江吟<lb/>
一道殘陽鋪水中<hi>詩宛在水中央庾信詩夕陽含水氣反景照河堤梁簡文帝詩水紋城上</hi>
<hi>動城樓水中出</hi>半江瑟瑟半江紅<hi>杜甫詩焉得并州快剪刀剪取吴淞半江水博雅瑟瑟碧</hi>
<hi>珠也杜甫石笋詩雨多往往得瑟瑟賈琮詩雲歸全嶺暗日落半江紅</hi>誰憐九月初三夜<lb/>
露似真珠月似弓<hi>續齊諧記𢎞農鄧紹八月旦入華山取藥見一童子執五綵囊承柏葉上</hi>
<hi>露皆如珠曰赤松先生取以明目江淹别賦秋露如珠秋月如珪詩月上弦而就盈疏月體正半昏而中似弓</hi>
<pb n="KR4h0145_WYG_038-4a"/>
<hi>之張而弦直謂上弦也高適詩城頭殘月勢如弓</hi>
　　　思婦眉<lb/>
春風揺蕩自東來<hi>沈約詩臨春風春風起春樹又容儀已照灼春風復迴薄司馬相如上林</hi>
<hi>賦隨風澹淡與波揺蕩杜甫詩晚年高興盡揺蕩菊花期陶潛詩微雨従東來好風與之俱</hi>坼盡櫻<lb/>
桃綻盡梅<hi>禮記羞以含桃注含桃櫻桃也李白詩别離幾春未還家玉窻五見櫻桃花杜甫詩紅綻</hi>
<hi>雨肥梅</hi>惟餘思婦愁眉結<hi>陸機詩東南有思婦長歎充幽闥後漢書梁冀傳妻孫夀善為</hi>
<hi>啼粧愁眉陸罩詩留步惜餘影含意結愁眉</hi>無限東風吹不開<hi>禮記東風解凍楚辭東風</hi>
<hi>飄兮神靈雨詩籜兮籜兮風其吹女老子善閉無關鍵而不可開</hi>
<pb n="KR4h0145_WYG_038-4b"/>
　　　採蓮曲<lb/>
菱葉縈波荷颭風<hi>戴暠釣竿篇鈎利㫁蓴絲帆舉牽菱葉杜甫詩菱葉荷花浄如拭梁元帝</hi>
<hi>詩荷香風送逺蓮影向根生</hi>荷花深處小船通<hi>詩隰有荷華沈約詩艾葉彌南浦荷花繞</hi>
<hi>北樓庾信詩小船行釣鯉新盤待摘荷杜甫詩秋水通溝洫城隅進小船</hi>逢郎欲語低頭笑<lb/>
<hi>李白詩荷花嬌欲語愁殺蕩舟人禮記注肅拜拜低頭也盧綸詩嚬眉乍欲語歛笑又低頭</hi>碧玉搔<lb/>
頭落水中<hi>漢武故事上起神屋前庭植玉樹以珊瑚為枝碧玉為葉西京雜記武帝過李夫人就取</hi>
<hi>玉簪搔頭自此後宫人搔頭皆用玉玉價為貴繁欽詩何以結相投金薄畫搔頭杜甫瞻同心芙蓉詩灼灼荷</hi>
<hi>花瑞亭亭出水中</hi>
<pb n="KR4h0145_WYG_038-5a"/>
　　　隣女<lb/>
娉婷十五勝天仙<hi>杜甫詩喚人看騕褭不嫁惜娉婷韻㑹娉婷美好貌公羊傳女子十五而</hi>
<hi>許字二十而嫁梁武帝樂府女兒年幾十五六窈窕無雙顔似玉漢武内傳王母乗紫雲之輦駕五色斑龍别</hi>
<hi>有五十天仙側近鸞輿徐陵玉臺新詠序畫出天仙閼氏見而遥妬</hi>白日姮娥旱地蓮<hi>後漢</hi>
<hi>書天文志注羿請無死之藥於西王母姮娥竊以奔月曹植辨道論素女姮娥不如椒房之麗也關尹内傳尹</hi>
<hi>喜生時其家陸地自生蓮花光色鮮盛庾信迥文詩旱蓮生竭鑊嫩菊養秋隣</hi>何處閒教鸚鵡<lb/>
語<hi>禮記鸚鵡能言不離飛鳥説文鸚鵡能言鳥也岑參詩隴山鸚鵡能言語為報佳人數寄書</hi>碧紗<lb/>
窻外繡簾前<hi>李嶠詩月宇臨丹地雲窻網碧紗李白詩機中織錦秦川女碧紗如烟隔窻語何遜</hi>
<pb n="KR4h0145_WYG_038-5b"/>
<hi>詩誰能北窻下獨對後園花權徳輿詩鵲語臨粧鏡花飛落繡牀</hi>
　　　竹樓宿<lb/>
小書樓下千竿竹<hi>唐書李磎傳磎好學家有書萬巻世號李氏盡樓隋樂府寄言秦樓下因</hi>
<hi>書秋雁歸顧况詩若為種得千竿竹引取君家一眼泉</hi>深火爐前一盞燈<hi>道徳指歸論隂</hi>
<hi>之至也地裂而冰凝清風飂冽當此之時處溫室臨爐火猶不能御也李白詩爐火照天地紅星亂紫烟張正</hi>
<hi>見詩願雜百和氣宛轉金爐前王維詩不須愁日暮自有一燈然劉長卿詩一燈長照恒河沙</hi>此處與<lb/>
誰相伴宿<hi>駱賓王詩空餘朝夕鳥相伴夜啼寒</hi>燒丹道士坐禪僧<hi>抱朴子金丹燒</hi>
<hi>之愈久變化愈妙令人不老徐陵答周處士書燒丹辛苦垂老乃成郭璞遊仙詩青溪千餘仞中有一道士魏</hi>
<pb n="KR4h0145_WYG_038-6a"/>
<hi>書釋老志沙門恵始家本清河聞羅什出新經遂詣長安見之觀習經典坐禪於白渠北晝則入城聴講夕則</hi>
<hi>還處靜坐三輔有識多宗之禪宗記禪僧衣褐謙僧衣紅</hi>
　　　楊家南亭<lb/>
小亭門向月斜開<hi>張正見詩秋窻向月開孟浩然詩起視江月斜</hi>滿地凉風滿<lb/>
地苔<hi>李白詩碧草已滿地又桂花松子常滿地禮記孟秋之月凉風至劉孝威詩步逕逐凉風梁簡文帝</hi>
<hi>詩蔽地濕輕苔</hi>此院好彈秋思處<hi>樂府詩集琴集曰五弄逰春渌水幽居坐愁秋思並宫調</hi>
<hi>蔡邕所作也琴書曰邕入青溪訪鬼谷先生所居山有五曲一曲製一弄其西曲灌水吟秋故作秋思</hi>終<lb/>
須一夜抱琴來<hi>高適詩借問落梅凡幾曲風従一夜滿關山嵇康絶交書抱琴行吟弋釣草野</hi>
<pb n="KR4h0145_WYG_038-6b"/>
<hi>李白詩我醉欲眠君且去明朝有意抱琴來</hi>
　　　舟中夜坐<lb/>
潭邊霽後多清景<hi>何遜詩寒潭見底清杜甫詩霽潭鱣發發儲光羲詩凉氣生霽後曹植公</hi>
<hi>讌詩明月澄清景楊索詩巖壑澄清景景清巖壑深</hi>橋下凉來足好風<hi>謝惠連樂府凉來溫</hi>
<hi>謝寒往暑却陶潛詩微兩徒束來好風與之俱司空曙板橋詩清風栁隂好</hi>秋鶴一雙船一<lb/>
隻<hi>王僧儒文水鳴秋鶴江淹騷體西北來兮乃雙鶴庾信詩白鶴一雙來方言舟自關而東謂之船</hi>夜<lb/>
深相伴月明中<hi>劉緩詩月光移數尺方知夜已深孟浩然詩離家復水宿相伴賴沙鷗子夜歌</hi>
<hi>秋夜凉風起天高星月明王褒詩關山夜月明</hi>
<pb n="KR4h0145_WYG_038-7a"/>
　　　家園<lb/>
滄浪峽水子陵灘<hi>甯戚歌滄浪之水白石粲中有鯉魚長尺半儲光羲詩自有滄浪峽誰為</hi>
<hi>無事人後漢書嚴光傳嚴光耕於富春山後人名其釣處為嚴陵瀨駱賓王文行至七里灘此地即新安江口</hi>
<hi>有嚴子陵釣磯焉</hi>路逺江深欲去難<hi>張衡四愁詩路逺莫致倚躇蹰劉孝綽詩江深風復</hi>
<hi>生王粲詩褰裳欲従之路險不得征徘徊不能去佇立望爾形</hi>何似家池通小院<hi>雲仙雜記</hi>
<hi>白氏履道坊宅有池水可泛舟樂天每㑹賓客以百十油囊懸酒炙沈水中隨船而行一物盡則左右進之藏</hi>
<hi>盤筵於水底也</hi>卧房階下插魚竿<hi>本集北院詩石壁卧房前江淹書鳥赴簷上水周階下杜</hi>
<hi>甫詩白水魚竿客</hi>
<pb n="KR4h0145_WYG_038-7b"/>
　　　二<lb/>
籬下先生時得醉<hi>陶潛詩採菊東籬下悠然見南山續晉陽秋陶潛嘗九月九日無酒坐宅</hi>
<hi>邊東籬下菊叢中採菊盈把望見白衣人至乃王𢎞遣送酒也即便就酌晉書陶潛傳嘗著五栁先生傳以自</hi>
<hi>况曰先生不知何許人亦不詳其姓字宅中冇五栁因以自號性嗜酒或置酒招之造飲必盡期在必醉</hi>甕<lb/>
間吏部蹔偷眠<hi>晉書畢卓傳比舍郎釀熟卓因醉夜至其甕間盜飲之為掌酒者所縳明旦視</hi>
<hi>之乃畢吏部也</hi>何如家醖雙魚榼<hi>孟浩然詩家醖復新開杜甫詩繡衣屢許移家醖古詩客</hi>
<hi>従逺方來遺我雙鯉魚劉伶酒徳頌動則提壺挈榼</hi>雪夜花時長在前<hi>晉書王徽之傳夜雪</hi>
<hi>初霽月色清朗蘇頲詩鶯語百花時</hi>
<pb n="KR4h0145_WYG_038-8a"/>
　　　三<lb/>
鴛鴦怕捉竟難親<hi>埤雅雄鳴曰鴛雌鳴曰鴦爾雅禽疏禽者擒也言鳥力小可擒捉也梁簡</hi>
<hi>文帝鴛鴦賦見兹禽之棲宿想君意之相親</hi>鸚鵡雖籠不著人<hi>禰衡鸚鵡賦蔽以雕籠剪</hi>
<hi>其翅羽</hi>何似家禽雙白鶴<hi>世説梁國楊氏子九嵗甚慧孔君平來詣其父為設果冇楊梅</hi>
<hi>君平取以示兒曰此是君家果兒答曰未聞孔雀是夫子家禽古詩飛來雙白鶴</hi>閒行一步亦<lb/>
隨身<hi>孫綽蘭亭序閒步於林野則寥落之言興沈約詩聊可閒余步錢起詩一步一清心何遜詩蜀物豈</hi>
<hi>隨身</hi>
　　元稹<lb/>
<pb n="KR4h0145_WYG_038-8b"/>
　　　晚春<lb/>
晝靜簾疎燕語頻<hi>王勃九成宫頌烟閨夜謐雲房晝靜魏收詩樹靜歸烟合簾疎返照中李</hi>
<hi>白宫中行樂詞宫驚嬌欲醉簷燕語還飛杜甫詩江上燕子故來頻</hi>雙雙鬬雀動階塵<hi>公羊</hi>
<hi>傳其諸為雙雙而俱至者與李白詩羽客何雙雙歴代名畫記畫鬬雀於壁間劉向别録歌動梁塵</hi>柴扉<lb/>
日暮隨風掩<hi>范雲詩還聞稚子説有客欵柴扉左傳日云暮矣王粲詩日暮遊西園列子心凝神</hi>
<hi>釋隨風東西王維詩日暮掩柴扉</hi>落盡閒花不見人<hi>李白詩楊花落盡子規啼沈佺期詩</hi>
<hi>閒花開石竹幽葉吐薔薇易行其庭不見其人</hi>
　　竇庠<hi>字胄卿授國子主簿改殿中侍御史歴登澤信婺四州刺史</hi>
<pb n="KR4h0145_WYG_038-9a"/>
　　　金山寺<hi>惠凱金山志山在江中李錡鎮潤州表名金山以裴頭陀開山得金故名一統</hi>
　　　　<hi>志金山寺在金山舊名澤心唐改今名</hi>
一㸃青螺白浪中<hi>蕭子良答王僧䖍書仲將之墨一㸃如漆華嚴經佛髻肉如青螺李白司</hi>
<hi>馬將軍歌江中白浪如銀屋杜甫詩狎鷗輕白浪</hi>全依水府與天通<hi>鮑照河清頌泉室凝</hi>
<hi>澱水府清涓楊師道望海詩水府汎黿梁李白樂府三十六離宫樓臺與天通</hi>晴江萬里雲飛<lb/>
盡<hi>世説周顗曰吾若萬里長江何能不千里一曲郭璞江賦呼吸萬里吐納靈潮左思蜀都賦雲飛水宿李</hi>
<hi>白宫中行樂詞化作彩雲飛</hi>鼇背參差日氣紅<hi>庾信謝趙王啟知恩之用鼇背負於雲山</hi>
<hi>司馬相如賦臨曲江之隑洲兮望南山之參差陸雲賦長林參差論衡日者火也烏日氣也杜甫詩初看浴日</hi>
<pb n="KR4h0145_WYG_038-9b"/>
<hi>紅</hi>
　　竇鞏<lb/>
　　　秋夕<lb/>
䕶霜雲暎月朦朧<hi>江總樂府霜雲動玉葉晉書王導傳賛虎嘯猋馳龍升雲暎盧照隣詩浮</hi>
<hi>雲暎丹壑明月滿青山潘岳秋興賦月朦朧以含光兮</hi>烏鵲爭飛井上桐<hi>魏武帝短歌行</hi>
<hi>月明星稀烏鵲南飛江總詩南飛烏鵲北飛鴻儲光羲野田黄雀行閒穿深叢裏爭食復爭飛魏明帝詩雙桐</hi>
<hi>生枯井枝葉自相加梁元帝詩井上落疎桐</hi>夜半酒醒人不覺<hi>甯戚飯牛歌従昏飯牛至</hi>
<hi>夜半後漢書賈誼傳上坐宣室問鬼神之本誼具道所以然之故至夜半文帝前席杜甫詩酒醒思臥簟衣冷</hi>
<pb n="KR4h0145_WYG_038-10a"/>
<hi>欲装緜陶潛飲酒詩連林人不覺</hi>滿池荷葉動秋風<hi>劉孝威詩荷葉滿江鮮杜甫詩㸃溪</hi>
<hi>荷葉疊青錢孟浩然詩更聞楓葉落淅瀝度秋聲李白詩獨坐怨秋風</hi>
　　　襄陽寒食寄宇文籍<hi>唐書地理志襄州襄陽郡屬山南東道一統志漢劉</hi>
　　　　<hi>表為荆州刺史従治襄陽縣三國魏始置襄陽郡以地在襄水之陽故名荆楚嵗時記去</hi>
　　　　<hi>冬節一百五日即有疾風甚雨謂之寒食</hi>
烟水初銷見萬家<hi>梁簡文帝詩水烟浮岸起鮑照思秋賦秋水兮駕浦凉烟兮冒江李白詩</hi>
<hi>南湖秋水夜無烟庾信文户牖萬家陳平之鄉里王維詩雨中春樹萬人家</hi>東風吹栁萬條<lb/>
斜<hi>李白詩昨夜東風入武陽陌頭楊栁黄金色獨孤及官渡栁歌千除萬條色色色勝緑絲陳叔達詩風條</hi>
<pb n="KR4h0145_WYG_038-10b"/>
<hi>出栁斜</hi>大隄欲上誰相伴<hi>劉誕詩朝發襄陽城暮上大隄宿李白詩花開大隄煖孟浩然</hi>
<hi>詩離家復水宿相伴賴沙鷗</hi>馬踏春泥半是花<hi>杜甫詩一朝被馬踏又春泥百草生劉禹</hi>
<hi>錫詩百畝庭中半是苔王維遊化感寺詩鹿女踏花行李白詩落花踏盡逰何處</hi>
　　徐凝<lb/>
　　　和嵩陽客月夜憶上清人<hi>舊唐書地理志洛州領河南洛陽偃師鞏</hi>
　　　　<hi>陽城緱氏嵩陽陸渾伊闕貞觀十八年省緱氏嵩陽二縣永淳元年置嵩陽縣</hi>
獨夜嵩陽憶上仙<hi>王粲詩獨夜不能寐謝瞻詩獨夜無物役拾遺記絳河去日南十萬里多</hi>
<hi>赤色魚上仙得服之後天而化陸慧曉逰仙詩具聞上仙訣留丹未肯餌</hi>月明三十六峯前<lb/>
<pb n="KR4h0145_WYG_038-11a"/>
<hi>魏武帝短歌行月明星稀烏鵲南飛戴延之西征記嵩山三十六峯張正見詩峯齗玉山前儲光羲嵩陽觀詩</hi>
<hi>真人上清室乃在中峯前</hi>瑶池月勝嵩陽月<hi>穆天子傳觴西王母於瑶池之上沈約白雲詩</hi>
<hi>蔽虧崑山樹含吐瑶臺月魏元忠詩寒風生玉樹凉月下瑶池</hi>人在玉清眠不眠<hi>太真經三</hi>
<hi>清之間各有正位聖登玉清真登上清仙登太清陶𢎞景賦謁三素於玉清列子阜落之國多馳步少休息常</hi>
<hi>覺而不眠李白詩日色已盡花含烟月明欲來愁不眠</hi>
　　　廬山瀑布<hi>後漢書郡國志注廬山在尋陽縣南周景式廬山記匡裕周威王時生而</hi>
　　　　<hi>神靈廬於此山世稱廬君故山取號焉逺法師廬山記西南有石門山其狀似雙闕壁立</hi>
　　　　<hi>千仞而瀑布流焉</hi>
<pb n="KR4h0145_WYG_038-11b"/>
虚空落泉千仞直<hi>謝靈蓮山居賦浮泉飛流以寫空李白詩但見瀑泉落郭璞詩清溪千餘</hi>
<hi>仞劉憲詩崖懸飛溜直</hi>雷奔入江不暫息<hi>左思蜀都賦流漢湯湯驚浪雷奔劉孝威詩雷</hi>
<hi>奔石鯨動杜甫詩峽影入江深王季友賦潺湲不息噴薄長往</hi>今古長如白練飛<hi>鮑照河清</hi>
<hi>頌亘古通今明鮮晦多謝朓詩澄江淨如練水經注懸流飛瀑望之連天若曳飛練於霄中矣</hi>一條界<lb/>
破青山色<hi>白居易詩一條白練峽中天孫綽天台山賦瀑布飛流以界道王維詩山色冇無中</hi>
　　　再歸松溪舊居宿西林<lb/>
五粒松深溪水清<hi>李賀有五粒小松歌五代史鄭遨傳遨聞華山有五粒松脂入地化為藥</hi>
<hi>能去三尸因徙居華隂庾信碑文松徑寒深房篆詩前溪流碧水楚辭寂漻兮收潦而水清</hi>衆山揺<lb/>
<pb n="KR4h0145_WYG_038-12a"/>
落月偏明<hi>法言升東嶽而知衆山之峛崺也况介丘乎謝靈運詩衆山亦對窻九辨蕭瑟兮草木揺</hi>
<hi>落而變衰魏武帝樂府月明星稀烏鵲南飛</hi>西林靜夜重來宿<hi>曹植賦舍予車於西林魏</hi>
<hi>明帝長歌行靜夜不能寐沈約詩月華臨靜夜杜甫詩到此應常宿</hi>暗記人家犬吠聲<hi>後漢</hi>
<hi>書應奉傳奉少聰明自為兒童及長凡所經履莫不暗記王維詩雨中春樹萬人家徐陵九錫文列郡無犬吠</hi>
<hi>之聲</hi>
　　歐陽詹<hi>字行周晉江人常衮薦之始舉進士閩人擢第自詹始官國子監四門助教</hi>
　　　題延平劍潭<hi>晉書張華傳斗牛之間常有紫氣雷煥曰寶劍之精上徹於天在豫</hi>
　　　　<hi>章豐城煥到縣掘獄屋基得雙劍一曰龍泉一曰太阿遣使送一與華留一自佩華誅失</hi>
<pb n="KR4h0145_WYG_038-12b"/>
　　　　<hi>劍所在煥卒子華為州従事持劍經延平津劍忽於腰間躍出墮水使人沒水取之但見</hi>
　　　　<hi>兩龍各長數丈沒者懼而反於是失劍一統志劍津在延平府南平縣治東晉雷煥子佩</hi>
　　　　<hi>劍渡延平津劍躍入水為龍因名劍津亦名劍潭</hi>
想像精靈欲見難<hi>曹植賦遺情想像荀悦高祖讃㷊魚斬蛇異功同符豈非精靈之感哉</hi>
通津一去水漫漫<hi>王凝之詩逍遥暎通津杜甫詩一去紫臺連朔漠韻㑹漫水廣大貌李白</hi>
<hi>詩山長水漫漫</hi>空餘昔日凌霜色<hi>沈約賦昔時兮春日昔日兮春風淮南子寶劍之色如秋</hi>
<hi>霜</hi>長與澄潭生書寒<hi>沈佺期詩碧水澄潭暎逺空薛道衡詩照劍日光寒</hi>
　　劉商<lb/>
<pb n="KR4h0145_WYG_038-13a"/>
　　　題道濟上人房<lb/>
何處營求出世間<hi>庾信怨歌行不知何處天邊北史郎基傳基性清慎無所營求史記魏豹</hi>
<hi>傳人生一世間如白駒之過隙</hi>心中無事即身閒<hi>何遜詩相思不可寄直在寸心中黄庭經</hi>
<hi>閒暇無事心太平張籍詩朝衣蹔脱見閒身</hi>門外水流風葉落<hi>史記陳丞相世家家乃負</hi>
<hi>郭窮巷以弊席為門然門外多有長者車轍王維詩倚杖柴門外張華詩俯臨緑水流何遜詩秋風木葉落</hi>
惟將定性對前山<hi>阮籍通易論立仁義以定性杜甫詩坐對秦山晚劉孝威詩疑是傍洲退</hi>
<hi>似覺前山來</hi>
　　施肩吾<lb/>
<pb n="KR4h0145_WYG_038-13b"/>
　　　秋夜山居<lb/>
幽居正想飡霞客<hi>禮記幽居而不淫南史禇伯玉傳却粒餐霞之人乃可蹔致不宜久覊顔</hi>
<hi>延之詩中散不偶世本是飡霞人</hi>夜久月寒珠露滴<hi>梁簡文帝對燭賦夜久惟煩鋏天寒</hi>
<hi>不畏蛾庾信銘風高月寒江淹别賦秋露如珠謝靈運詩泠泠朝露滴</hi>千年獨鶴兩三聲<lb/>
<hi>古今注鶴千年則變蒼庾信詩少鶴己千年謝朓詩獨鶴方朝唳詩鶴鳴于九皋聲聞于天</hi>飛下巖<lb/>
前一枝柏<hi>漢書宣帝紀五鳳三年鸞鳳又集長樂宫東闕中樹上飛下止地地理通釋函谷關東西</hi>
<hi>十五里絶岸壁立巖柏隂䕃谷中殆不見日陸凱詩聊贈一枝春</hi>
　　　二<lb/>
<pb n="KR4h0145_WYG_038-14a"/>
去雁聲遥人語絶<hi>古子夜歌登高去來雁惆悵客心傷梁昭明太子啟今因去雁聊寄芻蕘</hi>
<hi>薛道衡詩霜天㫁雁聲杜甫詩戍鼔㫁人行秋邊一雁聲江淹賦人聲絶馬跡沈杜甫詩夜久語聲絶</hi>誰<lb/>
家素機織新雪<hi>錢起詩關東新月宿誰家盧象詩倦聞隣女機杜甫詩己悲素質隨時染裂下</hi>
<hi>鳴機色相射鮑照詩秋蟲扶戸吟寒婦成夜織權徳輿詩灘經水瀨逢新雪</hi>秋山野客醉醒<lb/>
時<hi>謝靈運詩杪秋尋逺山杜甫詩星月動秋山杜審言詩宴逰成野客形勝得山家杜甫詩野客茅茨小梁</hi>
<hi>書羊侃傳侃不能飲酒而好賓客終日獻酬同其醉醒高適詩栖遲醉復醒</hi>百尺老松銜半<lb/>
月<hi>梁簡文帝表高隂百尺藉雲崖之逺王維詩種松皆老作龍鱗孟浩然詩松月夜窻虛李嘉祐詩高月穿</hi>
<hi>松徑李白詩青山欲銜半邊日班婕好賦綴半月於蘭襟徐陵碑明星皎皎流半月之光李嶠詩高分半月輝</hi>
<pb n="KR4h0145_WYG_038-14b"/>
　　　遇醉道士<lb/>
霞帔尋常帶酒眠<hi>孫逖賀鑄天尊表霞帔霓裳非因藻繢李庾西都賦霞帔雲冠飄飄太清</hi>
<hi>杜甫詩酒債尋常行處有崔顥詩時時醉向酒家眠</hi>路旁疑是酒中仙<hi>劉楨詩輦車飛素蓋</hi>
<hi>従者盈路旁崔國輔詩章臺折楊栁春日路旁情李徳林詩壺盛仙客酒杜甫飲中八仙歌李白一斗詩百篇</hi>
<hi>長安道上酒家眠天子呼來不上船自稱臣是酒中仙</hi>醉來不住人家宿多向逺<lb/>
山松月邊<hi>王維詩桃花源裏人家岑參詩今夜不知何處宿白居易詩誰能有月夜伴我林中宿儲</hi>
<hi>光羲詩落日登高嶼悠然望逺山李白詩海色動逺山天雞己先鳴盧綸詩犬吠松間月王維詩松聲汎月邊</hi>
　　武元衡<lb/>
<pb n="KR4h0145_WYG_038-15a"/>
　　　春興<lb/>
楊栁隂隂細雨晴<hi>詩昔我往矣楊栁依依古樂府蹔出白門前楊栁可藏烏王維詩隂隂夏</hi>
<hi>木囀黄鸝杜甫詩洞門對霤常隂隂梁簡文帝詩冷風雜細雨張九齡詩初逢山雨晴</hi>殘花落盡<lb/>
見流鶯<hi>庾信詩殘花爛熳舒盧照隣詩殘花落古樹李白詩楊花落盡子規啼庾信詩夏餘花欲盡司</hi>
<hi>空曙詩青藂花盡蝶來稀張説詩繞殿流鶯凡幾樹賈至詩百囀流鶯繞建章</hi>春風一夜吹鄉<lb/>
夢<hi>梁元帝纂要春風曰暄風陽風沈約詩春風宛轉入細枝高適詩借問落梅凡幾曲従風一夜滿關山沈</hi>
<hi>佺期詩春夢失陽關李白詩西憶故人不可見東風吹夢到長安</hi>又逐春風到洛城<hi>梁元</hi>
<hi>帝曲蘭房椒閣夜方開那知步步香風逐劉長卿詩迢迢洛陽夢獨卧清川樓戎昱詩歸夢不知湖水濶夜來</hi>
<pb n="KR4h0145_WYG_038-15b"/>
<hi>還到洛陽城</hi>
　　　春日偶作<lb/>
飛花寂寂燕雙雙<hi>梁簡文帝賦玩飛花之度窻王勃詩何如山水路對面即飛花李嶠詩飛</hi>
<hi>花隨蝶舞左思詩寂寂楊子宅門無卿相輿王維詩落花寂寂啼山鳥謝朓詩花叢亂數蝶風簾入雙燕張諤</hi>
<hi>詩雙雙燕子共銜泥</hi>南客衡門對楚江<hi>劉長卿詩故園栁色催南客耿湋詩偶宿俱南客相</hi>
<hi>看春盡歸詩衡門之下可以棲遲李白詩天門中斷楚江開杜甫詩楚江巫峽半雲雨</hi>惆悵管弦<lb/>
何處發<hi>楚辭九辯惆悵兮而私自憐張衡詩路逺莫致倚惆悵鮑照詩惆悵戀音徽王羲之蘭亭序雖</hi>
<hi>無絲竹管絃之盛孟浩然詩林風入管絃魏文帝連珠蓋聞琴瑟高張則哀彈發</hi>春風吹到讀<lb/>
<pb n="KR4h0145_WYG_038-16a"/>
書窻<hi>梁簡文帝賦看春風之入栁陽休之詩微穆東風吹杜甫詩花嶼讀書牀李白詩書留綺窻前岑参</hi>
<hi>詩斜月隠吟窻</hi>
　　　郊舍寓目<lb/>
晨趨禁掖暮郊園<hi>沈約詩晨趨朝建禮杜甫詩晨趨閶闔内劉楨贈徐幹詩誰謂相去逺隔</hi>
<hi>此西掖垣拘限清切禁中情無由宣注史記曰景帝居禁中禁中者門戸有禁非侍御不得入又洛陽故宫銘</hi>
<hi>曰洛陽宫冇東掖門西掖門沈約詩晚沐卧郊園張九齡詩素業守郊園</hi>松桂蒼蒼烟霧繁<lb/>
<hi>鮑照詩松桂盈膝前孔稚圭北山移文誘我松桂欺我雲壑曹植詩山樹欝蒼蒼韋應物詩蒼蒼松柏姿想在</hi>
<hi>掖垣中江淹詩乗鸞向烟霧杜甫詩東將入海隨烟霧駱賓王詩沙寒宿霧繁王維詩凄凄烟霧繁</hi>明月<lb/>
<pb n="KR4h0145_WYG_038-16b"/>
上時羣動息<hi>阮籍詩薄帷鍳明月江淹賦月上軒而飛光庾信賦兎月先上杜甫詩水色含羣動</hi>
<hi>陶潛詩日入羣動息歸鳥趨林鳴</hi>雪峯高處正當門<hi>李白詩迴飈吹散五峯雪杜甫詩蘭</hi>
<hi>若山高處烟霞障幾重袁淑詩種蘭忌當門</hi>
　　王建<lb/>
　　　十五夜望月<lb/>
中庭地白樹栖鵶<hi>風賦徜徉中庭北上玉堂王筠詩中庭有奇樹當戸發華滋李白詩地白</hi>
<hi>風色寒韋應物詩高樹起栖鵶</hi>冷露無聲濕桂花<hi>潘岳秋興賦月朣朧以含光露凄清以凝</hi>
<hi>冷杜甫詩潤物細無聲劉長卿詩閒花落地聽無聲隋煬帝詞清露冷侵銀兎影西風吹落桂花枝庾信詩濕</hi>
<pb n="KR4h0145_WYG_038-17a"/>
<hi>花飛未還</hi>今夜月明人盡望<hi>庾信詩誰憐征戍客今夜在交河薛道衡詩今夜寒車宿魏武</hi>
<hi>帝詩月明星稀子夜歌秋夜凉風起天高星月明淮南子明月之光可以逺望庾信詩開船望月華</hi>不知<lb/>
秋思在誰家<hi>庾信詩不知何處天邊江淹詩不見空閨裏縦横秋思端梁元帝詩曙烏憶誰家</hi>
　　　宫詞<lb/>
金殿當頭紫閣重<hi>古歌上金殿酌玉樽江總詩羽籥響鐘石流泉灌金殿陸雲賦曜六龍於</hi>
<hi>紫閣徐陵文紫閣九重連雙闕之聳峭</hi>仙人掌上玉芙蓉<hi>史記武帝紀作柏梁銅柱承露</hi>
<hi>仙人掌之屬漢武故事承露盤仙人掌擎玉杯為取雲表之露崔顥詩仙人掌上雨初晴李白詩太華三芙蓉</hi>
<hi>又遥見仙人綵雲裏手把芙蓉朝玉京</hi>太平天子朝元日<hi>漢書食貨志餘三年食一進曰</hi>
<pb n="KR4h0145_WYG_038-17b"/>
<hi>登再登曰平三登曰太平魏武帝詩對酒歌太平禮記君天下曰天子白居易歌是時天下太平久年年日日</hi>
<hi>望朝元孟浩然詩咸歌太平日</hi>五色雲中駕六龍<hi>漢官儀天子有五色車皆駕四馬春秋命</hi>
<hi>歴序人皇乗雲車易時乘六龍以御天洛神賦六龍儼其齊首駕雲車之容裔嵇康詩乘雲駕六龍</hi>
　　馬逢<lb/>
　　　宫詞<lb/>
玉樓天半起笙歌<hi>十洲記崑崙山一角有積金為天墉城城上安金臺五所玉樓十二所孟</hi>
<hi>浩然詩草迎金埒馬花待玉樓人鮑照詩高岑隔天半江淹賦笙歌畹右琴舞池東王維詩前路擁笙歌</hi>風<lb/>
送宫人笑語和<hi>鮑照詩雁還風送秋易貫魚以宫人寵無不利周禮天官宫人掌王六寢之脩</hi>
<pb n="KR4h0145_WYG_038-18a"/>
<hi>詩燕笑語兮李白詩宫女笑藏鈎鮑照詩聲和心亦宣</hi>月影殿開聞曉漏<hi>何遜詩房櫳月</hi>
<hi>影斜徐孝嗣詩月殿夜凝明庾肩吾詩别筵開帳殿徐陵書鐺鐺曉漏杜審言詩風清曉漏聞</hi>水精簾<lb/>
捲近秋河<hi>宋之問明河篇水精簾外轉逶迤何遜詩珠簾早初捲謝朓詩秋河曙耿耿</hi>
　　張籍<lb/>
　　　與賈島閒逰<lb/>
水北原南草色新<hi>榖梁傳水北為陽岑參詩山開灞水北謝朓文風揺草色日照松光袁恕</hi>
<hi>巳詩芳林草樹新</hi>雪銷風暖不生塵<hi>詩雨雪漂漂見晛曰消庾肩吾詩庭雪晚初消江淹</hi>
<hi>賦閨中風暖陌上草薰洛神賦凌波微步羅襪生塵</hi>城中車馬應無數<hi>費昶詩秋氣城中冷</hi>
<pb n="KR4h0145_WYG_038-18b"/>
<hi>阮籍詩出門臨永路不見行車馬劉孝綽詩衡門謝車馬周禮春官旄人舞者無數孟浩然詩鴻漸看無數</hi>
能解閒行有幾人<hi>武元衡詩空庭緑草閒行處何遜詩寂寂行人疎梁昭明太子詩故箏猶</hi>
<hi>可惜應度幾人邊</hi>
　　　秋思<lb/>
洛陽城裏見秋風<hi>漢書地理志河南郡縣雒陽注魚豢云漢火行忌水故去雒水而加佳漢</hi>
<hi>樂府遥望洛陽城鮑照詩雞鳴洛城裏漢武帝秋風辭秋風起兮白雲飛</hi>欲作家書意萬重<lb/>
<hi>吴志曹公聞權以土地業備方作書落筆於地岑參詩為報家人數寄書杜甫詩來為附家書謝惠連詩沈吟</hi>
<hi>為爾感情深意彌重</hi>復恐匆匆説不盡<hi>晉書張芳云匆匆不暇草書杜甫詩告别莫匆匆廣</hi>
<pb n="KR4h0145_WYG_038-19a"/>
<hi>韻匆遽也又速也易書不盡言言不盡意</hi>行人臨發又開封<hi>梁元帝詩欲覔行人寄消息晉</hi>
<hi>書殷浩傳桓温將以殷浩為尚書令遺書告之浩欣然許焉將答書慮有繆誤開閉者數十竟逹空函庾信詩</hi>
<hi>開君萬里書李端詩故國一封書</hi>
　　　寄李渤<hi>唐書李渤傳字濬之洛陽人與兄涉偕隠廬山更徙少室</hi>
五渡溪頭躑躅紅<hi>水經注潁水又東五渡水注之嵩高山記五渡水自山頂下流疏為二十</hi>
<hi>八浦其水縈迴泝者五涉故名五渡明一統志五渡溪在登封縣東南四十五里源出嵩山東谷本草山躑躅</hi>
<hi>樹高三四尺花紅如血花木考躑躅花一名山石榴三月開滿山谷濃艷如霞一名暎山紅又名杜鵑花</hi>嵩<lb/>
陽寺裏講時鐘<hi>李白送楊山人歸嵩陽詩嵩陽玉女峯明一統志嵩陽觀今名嵩陽宫在嵩山</hi>
<pb n="KR4h0145_WYG_038-19b"/>
<hi>麓魏孝文帝剏造名嵩陽寺唐改為嵩陽觀沈炯天中寺詩石座應朝講獨孤及鐘銘佛以鐘警六時岑參還</hi>
<hi>少室詩烟深嵩角鐘</hi>春山到處行應好<hi>劉孝綽詩别待春山上劉長卿詩雲外春山鐘高適</hi>
<hi>詩江山到處堪乗興</hi>一月看花到幾峯<hi>詩一月三捷江淹詩看花桃李津何遜詩看花時轉</hi>
<hi>側張子容詩神女知來第幾峯名山記嵩山有三峯最高曰峻極峯東曰太室西曰少室</hi>
　　　尋仙<hi>郭璞詩尋仙萬餘日今乃見子喬</hi>
溪頭一逕入青崖<hi>王績詩更坐北溪頭王維詩相待虎溪頭錢起詩一逕入溪色湘中記青</hi>
<hi>崖若㸃黛顔延之詩貌眄覯青崖</hi>處處仙居隔杏花<hi>何遜詩年光處處華周𢎞讓詩行行</hi>
<hi>訪名岳處處必留連釋惠標詩天目本仙居神仙傳董奉居山為人治病愈者使栽杏數年成林張繼上清詞</hi>
<pb n="KR4h0145_WYG_038-20a"/>
<hi>却向蓬萊看杏花</hi>更見峯西幽客説<hi>杜甫詩斜景雪峯西謝朓詩幽客滯江皋李白詩幽</hi>
<hi>客時憩泊</hi>雲中猶有兩三家<hi>水經注唐公房學道得仙白日昇天雞鳴天上犬吠雲中王融</hi>
<hi>樂府響梵高雲中杜甫詩城中十萬戸此地兩三家</hi>
　　朱慶餘<lb/>
　　　題仙遊寺<hi>岑參宿仙逰寺詩太一連太白兩山知幾重路盤石門窄匹馬行才通日</hi>
　　　　<hi>西到山寺林下逢支公白居易寄題仙逰寺詩曽於太白峯前住數到仙逰寺裏來</hi>
石抱龍堂蘚石乾<hi>沈佺期詩天磴屹横抱李華仙逰寺詩自注有龍潭穴一統志太白湫在</hi>
<hi>太白山頂相傳湫有神龍楚辭魚鱗屋兮龍堂劉孝威詩石岸生寒蘚蘇頲詩卧石鋪蒼蘚</hi>山遮白<lb/>
<pb n="KR4h0145_WYG_038-20b"/>
日寺門寒<hi>王績詩時時㫁嶂遮秦嘉詩曖曖白日陳後主棲霞寺詩雞峯白日沈崔國輔詩松雨時</hi>
<hi>復滴寺門清且凉</hi>長松瀑布饒奇狀<hi>戰國䇿荆有長松文梓薛道衡詩澗影落長松孫綽</hi>
<hi>賦瀑布飛流以界道明一統志太白山在武功縣南九十里山極高山半有横雲如瀑布則㴻雨孟浩然詩西</hi>
<hi>山多奇狀</hi>曽有仙人駐鶴看<hi>魏武帝樂府仙人玉女來遨逰曹植仙人篇仙人攬六著對博</hi>
<hi>太山隅陳子昻序玉笙吟風瑶装駐鶴</hi>
　　王涯<lb/>
　　　獻夀詞<hi>傅休奕詩臨軒進爵獻夀翩翩</hi>
宫殿參差列九重<hi>後漢書百官志光禄勲卿一人掌宿衛宫殿門户王維詩九天閶闔開宫</hi>
<pb n="KR4h0145_WYG_038-21a"/>
<hi>殿揚雄甘泉賦増宫參差徐陵太極殿銘雍疇相望參差未央楚辭君之門兮九重易林紫闕九重尊嚴在中</hi>
祥雲瑞氣捧階濃<hi>謝朓雩祭歌凍雨飛祥雲靡何遜詩晴軒連瑞氣唐太宗詩瑞氣縈丹闕</hi>
<hi>張衡東京賦薛綜注天子殿高九尺階九齒各為九級</hi>微臣欲獻唐堯夀<hi>鮑照詩微臣逢</hi>
<hi>世慶宋之問詩微臣昔忝方明御史記司馬相如傳君莫盛於唐堯莊子堯觀於華華封人曰願祝聖人使聖</hi>
<hi>人夀</hi>遥指南山對衮龍<hi>詩如南山之夀杜審言詩南山倚殿前禮記天子龍衮詩衮衣繡裳</hi>
<hi>傳衮衣巻龍衣也班固東都賦脩衮龍之法服</hi>
　　　遊春詞<hi>張駿逰春詩春遊誠可樂</hi>
曲江緑栁變烟條<hi>寰宇記曲江池漢武帝所鑿名為宜春苑其水曲折有似廣陵之江故名</hi>
<pb n="KR4h0145_WYG_038-21b"/>
<hi>之劇談録曲江池本秦時隑州唐開元中疏鑿花卉環列烟水明媚都人逰翫盛於中元上巳之節孫綽詩緑</hi>
<hi>栁䕃坂王維詩無心變楊栁張旭栁詩濯灌烟栁拂地垂</hi>寒谷冰隨暖氣消<hi>劉向别録燕有</hi>
<hi>寒谷鄒衍吹律温氣乃至左思魏都賦寒谷豐黍吹律暖之也春秋繁露天地之化如四時所好之風出則為</hi>
<hi>暖氣張正見詩冰消緑水池</hi>纔見春光生綺陌<hi>梁簡文帝樂府大道滿春光陽休之詩靄</hi>
<hi>靄春光上梁簡文帝詩三條綺陌平王維詩花明綺陌春</hi>巳聞清樂動雲韶<hi>舊唐書音樂志</hi>
<hi>後魏孝文宣武用師淮漢收其所獲南音謂之清商樂隋平陳因置清商署總謂之清樂唐書禮樂志清商伎</hi>
<hi>者隋清樂也周禮郊祀用六代之樂雲門大咸大㲈大夏大濩大武注雲門黄帝樂謂其徳如雲之出也大㲈</hi>
<hi>舜樂言其徳能紹堯之道也案㲈與韶同晉書樂志愔愔雲韶盡美盡善</hi>
<pb n="KR4h0145_WYG_038-22a"/>
　　　二<lb/>
經過栁陌與桃蹊<hi>蕭賁詩經過狹斜里王勃春思賦丹輪紺幰相經過盧照隣詩寒辭楊栁</hi>
<hi>陌春滿鳳凰池史記李廣傳桃李不言下自成蹊顧野王詩日影桃蹊色</hi>尋逐春光著處迷<lb/>
<hi>孟浩然詩十步枉尋春虞世南詩春光催栁色李百藥賦縦勝氣之逍遥眷春光而怡逸崔國輔詩應由春草</hi>
<hi>誤著處不成歸張説詩尋玩往還迷</hi>鳥度時時衝絮起<hi>虞世南詩横空一鳥度王勃碑文鳥</hi>
<hi>度難尋猿驚易失梁簡文帝詠絮詩花絮時隨鳥世説謝太傅寒雪日内集曰白雪紛紛何所似兄子曰撒鹽</hi>
<hi>空中差可擬兄女曰未若栁絮因風起</hi>花繁衮衮壓枝低<hi>鄭曼季詩芳條高茂花繁垂隂</hi>
<hi>楊炯詩花繁寶樹紅晉書王戎傳王濟曰張華喜説史漢裴頠論前言往行衮衮可聴杜甫詩千朶萬朶壓枝</hi>
<pb n="KR4h0145_WYG_038-22b"/>
<hi>低謝朓詩樛枝聳復低</hi>
　　　秋思<lb/>
網軒凉吹動輕衣<hi>沈約詩網軒暎珠綴唐太宗詩秋光凝翠嶺凉吹肅離宫潘尼詩步水褰</hi>
<hi>輕衣沈約風賦時捲瑶臺翠帳乍動佚女輕衣</hi>夜聴更長玉漏稀<hi>鮑照詩夜聴黄石波王胄</hi>
<hi>詩更深夜轉長初學記刻漏之制以銅為器實以清水下各開孔以玉虬吐漏水入兩壺右為夜左為晝蘇味</hi>
<hi>道詩玉漏莫相催李頎詩月隠高城鐘漏稀</hi>月度天河光轉濕<hi>丘遲賦階伺禽飛窻高月</hi>
<hi>度楊凝詩月度網軒光詩倬彼雲漢箋雲漢謂天河也疏河圖緯云河精上為天漢是天河河水光之精氣也</hi>
<hi>王勃詩雨去花光濕</hi>鵲驚秋樹葉頻飛<hi>賀循詩徘徊夜鵲屢相驚庾肩吾詩秋樹翻黄葉江</hi>
<pb n="KR4h0145_WYG_038-23a"/>
<hi>總詩秋樹相思一枝緑王勃詩山山黄葉飛</hi>
　　　二<lb/>
宫連太液見滄波<hi>沈佺期詩家即帝宫連漢書武帝紀帝作大池漸臺二十餘丈名曰太液</hi>
<hi>張衡西京賦顧臨太液滄池漭沆栁惲詩太液滄波起梁簡文帝詩滄波白日暉</hi>暑氣微銷秋<lb/>
意多<hi>虞世南詩清風滌暑氣曹植詩初秋凉氣發庭樹微銷落韋應物詩河漢有秋意李白詩歴覽幽意</hi>
<hi>多</hi>一夜輕風蘋末起<hi>庾信詩吹衣一夜風張協詩輕風摧勁草宋玉風賦夫風生於地起</hi>
<hi>於青蘋之末隋煬帝詞蘋末起清風</hi>露珠翻盡滿池荷<hi>江淹别賦秋露如珠庾信詩秋露似</hi>
<hi>珠圓杜甫詩露翻兼雨打徐陵詩風碎池中荷蕭子雲詩池荷正巻葉</hi>
<pb n="KR4h0145_WYG_038-23b"/>
　　令狐楚<lb/>
　　　望春詞<lb/>
高樓曉見一花開<hi>陸機詩高樓一何峻張協賦高樓特起竦峙岧嶤王昌齡詩江明高樓曉</hi>
<hi>易林一花千葉唐太宗賦一花散而峯明梁元帝詩春花犯雪開</hi>便覺春光四面來<hi>梁簡</hi>
<hi>文帝詩大道滿春光沈約詩春光發隴首薛稷詩四面雲霞敞御筵張説詩松風四面來</hi>暖日晴雲<lb/>
知次第<hi>禇亮詩梅梁暖日斜岑參詩風恬日暖蕩春光庾信詩雲晴即作峯南史嚴植之傳在潮溝聚</hi>
<hi>徒講説有區段吹第</hi>東風不用更相催<hi>禮記東風解凍范雲詩東風栁線長隋煬帝詩解珮</hi>
<hi>更相催伏知道詩春色轉相催</hi>
<pb n="KR4h0145_WYG_038-24a"/>
　　　二<lb/>
雲霞五彩浮天闕<hi>謝靈運詩雲霞收夕霏漢書郊祀志趙人新垣平以望氣見上言長安東</hi>
<hi>北有神氣成五彩若人冠冕焉庾信馬射賦序正繪五彩之雲梁元帝詩水影若浮天丹陽記王茂𢎞陪乗出</hi>
<hi>宣陽門南望牛頭山兩峯曰此天闕也梁簡文帝京洛篇天闕復穹窿</hi>梅栁千般夾御溝<lb/>
<hi>陶潛詩梅栁夾門植駱賓王詩生憎燕子千般語古今注長安御溝謂之楊溝謂植楊於其上也亦曰禁溝引</hi>
<hi>終南山水従宫内過所謂御溝吴均歌連枝接葉夾御溝</hi>不上黄山南北望<hi>張衡西京賦繞</hi>
<hi>黄山而欵牛首張融海賦序南北如天宗羈詩南瞻臨别館北望盡離宫</hi>豈知春色滿神州<lb/>
<hi>隂鏗詩上林春色滿謝朓詩宛洛佳遨逰春色滿皇州左思詩靈景耀神州</hi>
<pb n="KR4h0145_WYG_038-24b"/>
　　楊巨源<lb/>
　　　宫燕詞<lb/>
毛衣似錦語如弦<hi>蘇子卿鼓吹曲丹水浴毛衣朱超道詩寄語故林無數鳥㑹入羣裏比毛</hi>
<hi>衣蕭轂野田黄雀行弱軀媿彩飾輕毛非錦文沈佺期詩燕來紅壁語韻㑹弦八音之絲也</hi>日暖爭<lb/>
高綺陌天<hi>杜甫詩溪囘日氣暖岑參詩風恬日暖蕩春光唐太宗詩心隨朗日高薛道衡詩高天澄</hi>
<hi>逺色梁簡文帝詩三條綺陌平王維詩花明綺陌春</hi>幾處野花留不得<hi>李白詩尋花幾處行</hi>
<hi>杜甫詩月傍闗山幾處明孔徳紹詩野花開石鏡江總詩野花不識采徐勉歌空紆長袖客不留詩彼求我則</hi>
<hi>如不我得</hi>雙雙飛向御爐前<hi>九國志烏鵲雙飛王勃詩鴛鴦池上兩兩飛鳳凰樓下雙雙度</hi>
<pb n="KR4h0145_WYG_038-25a"/>
<hi>唐書儀衛志朝日殿上設黼扆躡席薰爐香案賈至詩衣冠身惹御爐香張正見神仙篇願雜百和氣宛轉金</hi>
<hi>爐前</hi>
　　　和練秀才楊栁<hi>後漢書黄瓊傳論漢初詔舉賢良方正州郡察孝㢘秀才隋書</hi>
　　　　<hi>杜慎徽傳兄弟數人開皇末舉秀才</hi>
水邊楊栁麴塵絲<hi>古今注蒲栁生水邊范雲詩盈盈一水邊梁簡文帝詩楊栁亂成絲又楊</hi>
<hi>低栁合露塵飛西溪蕞話劉禹錫詩龍池遥望麴塵絲按禮記月令鞠衣注如麴塵色又周禮内司服鞠衣鄭</hi>
<hi>氏云黄桑服如鞠塵色乃知用麴糵字非是</hi>立馬煩君折一枝<hi>李頎詩立馬帶星霜杜甫</hi>
<hi>詩花邊立馬簇金鞍李嶠栁詩攀折為思君古樂府花開堪折即須折莫待無花空折枝宗懷詩一枝猶桂馥</hi>
<pb n="KR4h0145_WYG_038-25b"/>
<hi>千步有蘭香</hi>惟有春風最相惜<hi>蕭琳詩惟有歌梁共塵飛一半來淮南子春風至則甘雨</hi>
<hi>降生育萬物梁武帝樂府一葉度春風四子講徳論愛惜朝夕</hi>殷勤更向手中吹<hi>吴均詩殷</hi>
<hi>勤妾自知沈約詠篪詩殷勤寄玉指曹植結客篇利劒鳴手中梁武帝團扇歌手中白團扇庾信楊栁歌倐忽</hi>
<hi>河中風浪吹</hi>
　　　贈崔駙馬<lb/>
百尺梧桐畫閣齊<hi>枚乗七發龍門之桐高百尺而無枝沈約詠孤桐詩龍門百尺時排雲少</hi>
<hi>孤立庾肩吾詩歌聲臨畫閣儲光羲詩故人逰畫閣却望似雲邊庾信詩高閣千尋跨重簷百丈齊</hi>簫聲<lb/>
落處翠雲低<hi>列仙傳蕭史弄玉同鳳凰飛去秦人作鳳女祠於雍宫世有簫聲唐明皇詩彷彿玉</hi>
<pb n="KR4h0145_WYG_038-26a"/>
<hi>簫聲馮衍賦乘翠雲而相佯陸機歌軒冕婀娜翠雲中庾信詩隂雲斂向低</hi>平陽不惜黄金<lb/>
埒<hi>漢書外戚傳孝武衛皇后為平陽主謳者王昌齡詩平陽歌舞新承寵江總宛轉歌不惜獨眠前下釣晉</hi>
<hi>書王濟傳買地為馬埒編錢滿之時人謂為金溝庾信詩黄金新埒開</hi>細雨花驄踏作泥<lb/>
<hi>梁蕳文帝詩冷風雜細雨張正見詩細雨濯梅林杜甫驄馬行鄧公馬癖人共知初得花驄大宛種岑參詩細</hi>
<hi>草新花踏作泥</hi>
　　張繼<lb/>
　　　楓橋夜泊<hi>吴地志長吴二縣虹橋三百有餘其最著為楓橋去閶門西七里面山臨</hi>
　　　　<hi>水南北往來必經於此豹隠記談舊作封橋後因張繼詩相承作楓</hi>
<pb n="KR4h0145_WYG_038-26b"/>
月落烏啼霜滿天<hi>鮑照賦曉月將落梁昭明太子詩月落林餘影唐書樂志烏夜啼者宋臨</hi>
<hi>川王義慶所作也陸瓊詩烏啼月正懸陶𢎞景詩空山霜滿高烟平沈約塘上行夙昔玉霜滿蕭子顯詩飛蓬</hi>
<hi>恒滿天</hi>江楓漁火對愁眠<hi>楚辭湛湛江水兮上有楓崔信明詩楓落吴江冷孟浩然詩江</hi>
<hi>火共星輝趙冬曦詩漁火明暗叢韋應物詩復此對牀眠劉孝先詩夜愁眠不安</hi>姑蘇城外寒<lb/>
山寺<hi>史記河渠書賛上姑蘇望五湖岑參詩觀湖秋正好莫不上姑蘇一統志寒山寺在蘇州府城西一</hi>
<hi>十里韋應物詩夜宿寒山寺</hi>夜半鐘聲到客船<hi>史記歴書夜半朔旦冬至甯戚飯牛歌従</hi>
<hi>昏飯牛至夜半禮記君子聴鐘聲則思武臣張九齡詩餘花滿客船杜甫詩江畔長沙驛相逢纜客船石林詩</hi>
<hi>話張繼題城西楓橋寺詩歐陽文忠公嘗病其夜半非打鐘時蓋公未嘗至吴中今吴中山寺實以夜半打鐘</hi>
<pb n="KR4h0145_WYG_038-27a"/>
　　權徳輿<lb/>
　　　戲贈天竺靈隱二寺寺主<hi>九域志天竺山葛仙翁得道之所一統志</hi>
　　　　<hi>天竺峯在杭州城西一十七里名勝志靈隠山在杭州府城西十二里晉咸和元年梵僧</hi>
　　　　<hi>惡理登山歎曰此中天竺國靈鷲山之小嶺不知何年飛來上天竺寺在北高峯麓中天</hi>
　　　　<hi>竺寺在稽留峯北下天竺寺在飛來峯之麓</hi>
石路泉流兩寺分<hi>洛陽伽藍記崎嶇石路似壅而通謝莊懐園引青苔蕪石路一統志下天</hi>
<hi>竺寺有合澗跳沫諸泉名勝志合澗橋在飛來峯路口北澗自靈隠而下南澗自天竺而下合流於此號曰錢</hi>
<hi>源水經注溪水自湖兩分</hi>尋常鐘磬隔山聞<hi>左傳爭尋常注八尺曰尋倍尋曰常史記李斯</hi>
<pb n="KR4h0145_WYG_038-27b"/>
<hi>傳布帛尋常庸人不釋乂平原君傳器物鐘磬自若隋煬帝詩酒䦨鐘磬息孟浩然詩停午聞山鐘</hi>山僧<lb/>
半在中峯住<hi>庾信詩山僧或見尋杜甫詩山僧高下居漢書陳湯傳客倍而主人半杭都賦南北</hi>
<hi>高峯獨秀諸嶺之表庾信詩鵠葢上中峯王褒詩中峯雲己合北史強練傳恒寄住諸佛寺</hi>共占青<lb/>
巒與白雲<hi>杜甫詩庶近幽人占七命陵黄岑挂青巒謝惠連松賛形寄青巒詩英英白雲漢武帝秋</hi>
<hi>風辭秋風起兮白雲飛</hi>
　　　舟行夜泊<lb/>
蕭蕭落葉送殘秋<hi>九歌風颯颯兮木蕭蕭陶潛詩空庭多落葉慨然知己秋鮑照詩雁還風</hi>
<hi>送秋庾信詩殘秋欲屏扇</hi>寂寞寒波急暝流<hi>新語寂寞而無隣寥廓而獨寐謝靈運詩心跡</hi>
<pb n="KR4h0145_WYG_038-28a"/>
<hi>雙寂寞又賦馳寒波而秋徂宋之問賦揺寒波兮風颯然蕭子範詩晚流稍東急暝景促西暉薛道衡詩揚舲</hi>
<hi>泝急流</hi>今夜不知何處泊<hi>張九齡詩故鄉臨桂水今夜渺星河孟浩然詩不知王逸少何</hi>
<hi>處㑹羣賢陶潛詩前途當幾許未知止泊處</hi>㫁猿晴月引孤舟<hi>王岫詩五里徘徊鶴三聲</hi>
<hi>㫁絶猿唐太宗詩隔岫㫁猿吟李白詩沸珠躍晴月獨孤及詩佇看晴月澄澄影唐書何易于傳易于為益昌</hi>
<hi>令刺史常乗春汎舟索民挽繂易于身引舟陶潛詩渺渺孤舟逝劉昚虚詩滄溟千萬里日夜一孤舟</hi>
　　　題崔山人草堂<lb/>
竹徑茅堂接洞天<hi>梁昭明太子啟追凉竹徑徐陵詩竹徑䝉蘢巧韋孟在鄒詩爰戾於郊鬋</hi>
<hi>茅作堂杜甫詩悮疑茅堂過江麓駱賓王詩層巖逺接天茅君傳大天之内有地之洞天三十六所乃真仙所</hi>
<pb n="KR4h0145_WYG_038-28b"/>
<hi>居李白詩靈書藏洞天</hi>閒時麈尾漱春泉<hi>南史陳顯達傳曰麈尾蠅拂是王謝家物世説</hi>
<hi>王夷甫容貌整麗妙於談𤣥恒捉白玉柄麈尾與手都無分别庾信文漱泉珉谷吹塵石牀庾闡詩手澡春泉</hi>
<hi>潔</hi>世人車馬不知處<hi>傅汝礪詩花間猶恐世人尋玉維詩白眼看他世上人後漢書桓榮</hi>
<hi>傳榮為少傅賜以輜車乗馬劉孝綽詩衡門謝車馬後漢書姜肱傳詔書至門遂微服間行賣卜給食召命得</hi>
<hi>㫁家亦不知其處</hi>時有歸雲到枕前<hi>岑參詩時時地上有傅毅七激仰歸雲遡逰風張衡</hi>
<hi>賦憑歸雲而遐逝兮沈約詩月輝横射枕王維詩向是雲霞裏今成枕席前</hi>
　　　雜興<lb/>
琥珀尊開月暎簾<hi>後漢書東夷傳哀牢夷出虎魄博物志松脂淪入地千年化為茯苓又千</hi>
<pb n="KR4h0145_WYG_038-29a"/>
<hi>年化為琥珀本草琥珀是海松木中津液初若桃膠後乃疑結杜甫詩掌中琥珀鐘李白詩重有金尊開王僧</hi>
<hi>儒詩二八人如花三五月如鏡開簾一種色當户兩相暎</hi>調絃理曲指纎纎<hi>王融三婦艷詩</hi>
<hi>小婦獨無事挾瑟上高堂丈人且安坐調絃詎未央謝朓詩調絃命緑珠古詩當户理清曲王維詩戲罷曽無</hi>
<hi>理曲時嵇康琴賦飛纎指以馳騖詩摻摻女手傳摻摻猶纎纎也古詩纎纎出素手</hi>含羞歛態勸<lb/>
君住<hi>梁簡文帝詩含羞未上砌微笑出長廊王琚美女篇須臾破顔倐歛態一悲一喜併相宜王維詩勸</hi>
<hi>君更盡一杯酒晉書庾亮傳諸君少住</hi>更奏新聲刮骨鹽<hi>嵇康琴賦更唱迭奏聲若自然</hi>
<hi>史記李延年傳善歌為變新聲古詩新聲妙入神隋書音樂志高昌獻明聖樂曲其歌曲有疎勒鹽客齋隨筆</hi>
<hi>幽怪録載籧篨三娘工唱阿鵲鹽曲又有突厥鹽疎勒鹽等曲唐詩有媚賴吴娘唱是鹽更奏新聲刮骨鹽然</hi>
<pb n="KR4h0145_WYG_038-29b"/>
<hi>則謌詩謂之鹽者如吟行引曲之類云</hi>
　　　二<lb/>
乳燕雙飛鶯亂啼<hi>鮑照樂府乳燕逐草蟲杜甫詩鳴鳩乳燕青春深江淹詩袖中有短書願</hi>
<hi>寄雙飛燕梁簡文帝詩鶯啼春欲駛張諤詩翠幕紗窻鶯亂啼</hi>百花如繡照深閨<hi>虞世南詩</hi>
<hi>照水百花然王昌齡詩西宮夜靜百花香史記范雎傳秦韓之地形相錯如繡唐書王毛仲傳従帝東封取蓄</hi>
<hi>馬數萬疋每色一隊相間如一陣錦繡張緒詩天花照石渠孟郊詩至今青𡨕裏雲結深閨門</hi>新妝對<lb/>
鏡知無比<hi>徐悱妻劉氏詩落日更新妝開簾對春樹陳後主詩新妝艷質本傾城李白詩對鏡便垂</hi>
<hi>淚高唐賦惟高唐之大體兮無物類之可儀比</hi>微笑時時出瓠犀<hi>宋玉賦含喜微笑竊視流</hi>
<pb n="KR4h0145_WYG_038-30a"/>
<hi>眄張衡賦離朱唇而微笑兮顔的礰以遺光梁簡文帝詩微笑隠香屏詩齒如瓠犀傳瓠犀瓠瓣也</hi>
　　　三<lb/>
巫山雲雨洛川神<hi>漢書地理志南郡巫縣應劭汪巫山在西南襄陽耆舊傳赤帝女曰瑶姬</hi>
<hi>未行而卒葬於巫山之陽楚懐王逰於高唐晝寢夢與神遇宋玉賦妾在巫山之陽高丘之岨旦為朝雲暮為</hi>
<hi>行雨曹植洛神賦序余朝京師還濟洛川古人有言斯水之神名曰宓妃感宋玉對楚王神女之事遂作斯賦</hi>
<hi>孟浩然詩態比洛川神</hi>珠襻香腰穏稱身<hi>庾信賦裙斜假襻王勃賦香隨白雪舞腰來杜</hi>
<hi>甫麗人行珠壓腰衱穏稱身</hi>惆悵妝成君不見<hi>九辨惆悵兮而私自憐魏文帝詩妾心感</hi>
<hi>兮惆悵劉孝綽詩棹女闇妝成沈君舊詩妝成更㸃星鮑照鳴鴈行憔悴容儀君不知栁惲詩誰知獨不見</hi>
<pb n="KR4h0145_WYG_038-30b"/>
含情起立問傍人<hi>古樂府含情不能言杜甫詩春日復含情禮記注起立者失言而變自新</hi>
<hi>李白詩晨朝來借問沈佺期詩傍人那得知</hi>
　　陸暢<lb/>
　　　遊城東王駙馬亭<hi>通典駙馬都尉漢武帝元鼎元年初置秩比二千石掌駙</hi>
　　　　<hi>馬晉以駙馬都尉奉朝請諸尚公主者若劉惔桓温等皆為之</hi>
城外無塵水間松<hi>杜甫詩畎畝孤城外徐陵詩山寒疑冇雪石路本無塵李白詩清泉暎疎</hi>
<hi>松</hi>秋天木落見山容<hi>庾信詩秋光麗晚天蕭慤詩秋天擬文學李白詩天秋木葉下江總</hi>
<hi>詩木落久無蟬元稹詩山容水態使君知</hi>共尋簫史江亭去<hi>駱賓王詩物外狎招尋列仙傳</hi>
<pb n="KR4h0145_WYG_038-31a"/>
<hi>蕭史善吹簫能招白鶴教弄玉鳳鳴居數十年吹簫作鳳聲鳳凰來止其屋為作鳳臺夫婦止其上一日皆隨</hi>
<hi>鳳飛去張華詩簫史重長年李白詩江亭有孤嶼</hi>一望終南紫閣峯<hi>陳後主詩春江聊一</hi>
<hi>望五經要義終南山長安南山也一名太一潘岳關中記其山一名中南言在天之中居都之南故曰中南李</hi>
<hi>白望終南山寄紫閣隠者詩出門見南山引領意無限白居易詩紫閣峯西清渭東</hi>
　　　題獨孤少府園林<lb/>
四面青山是四隣<hi>周禮春官王宫懸注宫懸四面懸象宫室元稹詩四面常時對屏嶂蕭詮</hi>
<hi>詩青山照落暉儲光羲詩青嶂成四隣</hi>烟霞成伴草成茵<hi>陶𢎞景碑勝氣與烟霞共逺謝</hi>
<hi>萬春逰賦靡翠草而成茵開元天寳遺事學士許慎選聚落花鋪於坐下曰吾自有花茵何消坐具</hi>年年<lb/>
<pb n="KR4h0145_WYG_038-31b"/>
洞口桃花發<hi>吴均詩年年月月對君王陶潛桃花源記晉太康中武陵人捕魚為業縁溪行忘路</hi>
<hi>之逺近逢桃花林林盡水源更得一山山有小口便捨舟従口入南史循吏傳序桃花渌水之間秋月春風之</hi>
<hi>下</hi>不記曽經迷幾人<hi>左傳作而不記杜甫詩原上急曽經李嶠桃花園詩不能擁路迷仙</hi>
<hi>客</hi>
　　劉言史<lb/>
　　　樂府<lb/>
珠噴團香小桂條<hi>穆天子傳黄之澤其馬歕玉戰國䇿驥於是俛而噴仰而鳴聲造於天傅</hi>
<hi>休奕乗輿馬賦流汗如珠陳後主紫騮馬詩香動屢驚衣梁元帝答齊國雙馬書名重桂條形圖栁谷</hi>玉<lb/>
<pb n="KR4h0145_WYG_038-32a"/>
鞭兼賜霍嫖姚<hi>杜甫詩麒麟受玉鞭漢書霍去病大將軍青姊少兒子也年十八為侍中善騎</hi>
<hi>射再従大將軍大將軍受詔選壯士為嫖姚校尉注服䖍曰音飄揺師古曰票姚勁疾之貌也荀悦漢書作票</hi>
<hi>鷂去病後為票騎將猶取票姚之字耳庾信詩將寄霍嫖姚</hi>弄影便従天禁出<hi>唐太宗詩</hi>
<hi>馬影溜中横鮑照賦疊霜毛而弄影張率相逢行朝徑禁中出</hi>碧蹄聲碎午門橋<hi>張仲素詩</hi>
<hi>獵獵輕風在碧蹄楊思立詩鳥聲含羽碎春明夢餘録午門之内有皇極等門</hi>
　　　贈成鍊師<hi>唐六典道士徳高思精謂之鍊師</hi>
花冠蕊帔色嬋娟<hi>漢武内傳上元夫人戴九星靈芝夜光之冠張説詩繡装帕額寶花冠列</hi>
<hi>仙傳賜寶琴花帔以遣之劉長卿詩仙帔疊青霞吴都賦檀圞嬋娟宋之問詩脩竹嬋娟同一色</hi>一曲<lb/>
<pb n="KR4h0145_WYG_038-32b"/>
清簫凌紫烟<hi>江總詩一曲悲千里漢書元帝多材藝能吹簫自度曲被歌聲郭璞逰仙詩赤松臨</hi>
<hi>上遊駕鴻乗紫烟鮑照詩揚芬紫烟上</hi>不知今日重來意<hi>陶潛詩不知幾何年古詩今日</hi>
<hi>良宴㑹阮籍詩驅馬復來歸</hi>更住人間幾百年<hi>史記留侯世家願棄人間事従赤松子遊</hi>
<hi>耳高士傳宗測少靜退不樂人間</hi>
　　李翱<lb/>
　　　贈藥山高僧惟儼<hi>傳燈録刺史李翱問藥山惟儼禪師如何是道師以手指</hi>
　　　　<hi>上下曰雲在青天水在瓶翱欣然作禮而述偈云</hi>
鍊得身形似鶴形<hi>神仙傳仙家有太隂鍊形之法能令日中無影吴都賦桂父鍊形而易色</hi>
<pb n="KR4h0145_WYG_038-33a"/>
<hi>曹植詩飡霞潄沆瀣毛羽被身形醉鄉日月仙經云鶴形高飛薛逢詩儀容清峭雲鶴形</hi>千株松下<lb/>
兩函經<hi>徐陵詩千株挺荆國梁簡文帝詩芳樹䕃千株李白詩松下問童子洛陽伽藍記寺上經函至</hi>
<hi>今尚存李益詩松窻有道經</hi>我來問道無餘説<hi>莊子今日晏閒敢問至道庾亮翟微君賛</hi>
<hi>余欽若人之風常問道於無何之廬張籍詩身外無餘事</hi>雲在青霄水在缾<hi>吴均詠雲詩飄</hi>
<hi>飄上碧虚藹藹隠青林蜀都賦干青雲而秀出梁高僧傳每旦水缾自滿</hi>
　　趙嘏<lb/>
　　　再贈<lb/>
選得幽居愜野情<hi>禮記幽居而不淫陶潛詩我實幽居士無復東西縁杜甫詩梅發對幽居</hi>
<pb n="KR4h0145_WYG_038-33b"/>
<hi>白居易詩慵慢疎人事幽棲遂野情</hi>終年無送亦無迎<hi>王維詩終年無客常閉關晉書皇甫</hi>
<hi>謐傳城陽太守梁栁當之官人勸謐餞之謐曰栁為布衣時過吾吾送迎不出門杜甫詩客至従嗔不出迎</hi>
有時直上孤峯頂<hi>水經注太山直上七十里仰視天門孔稚圭文干青雲而直上李頎詩悠</hi>
<hi>悠孤峯頂</hi>月下披雲嘯一聲<hi>王勃詩林塘花月下王維詩浣紗明月下中論文王遇姜公於</hi>
<hi>渭陽灼然如披雲見白日庾信詩冷猿披雲嘯世説劉越石乗月登樓清嘯水經注孫登常經宜陽山上峯行</hi>
<hi>且嘯如簫韶笙簧之音聲振山谷元稹詩飛上九天歌一聲</hi>
　　賈島<lb/>
　　　夏夜宿上谷開元寺<hi>水經注上谷故燕地秦始皇置上谷郡晉書地道志</hi>
<pb n="KR4h0145_WYG_038-34a"/>
　　　　<hi>郡在谷之頭故因以上谷名焉</hi>
詩成一夜月中題<hi>南史王僧孺傳蕭文琰曰頓燒一寸燭而成詩何難之有杜甫詩詩成泣</hi>
<hi>鬼神陳後主詩惟應有今夕一夜不迢迢蕭慤詩楊栁月中疎錢起詩詩慚賜筆題</hi>便卧松風到<lb/>
曉雞<hi>劉長卿詩雲卧飯松栗南史陶𢎞景傳特愛松風庭院皆植松李益詩松風開法席唐明皇詩雞鳴</hi>
<hi>逐曉風</hi>帶月時聞山鳥語<hi>陶潛詩帶月荷耡歸虞世南詩帶月下虹橋劉勰新論聴山鳥</hi>
<hi>之音云勝絲竹之響蕭子範詩鳥語出梅中</hi>郡城知近武陵溪<hi>羊士諤詩槐栁蕭疎繞郡</hi>
<hi>城陶潛桃花源記晉太康中武陵人捕魚為業縁溪行忘路之逺近張九齡詩且言臨海郡兼話武陵溪</hi>
　　　夜期客不至<lb/>
<pb n="KR4h0145_WYG_038-34b"/>
逸人期宿石牀中<hi>范蔚宗逸民傳論所謂舉逸人則天下歸心者乎唐太宗詩清溪祖逸人</hi>
<hi>水經注夷水東逕石室村人採蜜室邊見一仙人坐石牀上孟浩然詩石牀卧苔蘚</hi>遣我開扉對<lb/>
晚空<hi>何遜詩苑户開萬扉梁簡文帝詩山齋開夜扉魏澹詩早晚時應至輕舉一排空</hi>不知何<lb/>
處嘯秋月<hi>庾信詩不知何處天邊晉書阮籍傳籍常於蘇門山遇孫登與商畧終古登皆不應長嘯</hi>
<hi>而退至半嶺聞有聲若鸞鳳之音唐書崔咸傳咸素有高世志閒逰終南山乗月吟嘯顧愷之詩秋月揚明暉</hi>
閒著松門一夜風<hi>庾信紇干𢎞碑松門石起碑字生金王勃詩松門聴梵音梁簡文帝詩珠</hi>
<hi>簾迎曉日金華拂夜風</hi>
　　嚴維<hi>字正文越州山隂人至徳二載進士擢辭藻𢎞麗科調諸暨尉辟河南幕府終秘書省校</hi>
<pb n="KR4h0145_WYG_038-35a"/>
　　　<hi>書郎與劉長卿友善</hi>
　　　丹陽送韋參軍<lb/>
丹陽郭裏送行舟<hi>郎士元詩應向丹陽郭秋山獨掩扉魏文帝善哉行湯湯川流中冇行舟</hi>
一别心知兩地秋<hi>張正見詩萬里一别何寥廓李陵書人之相知貴相知心何遜詩念此一</hi>
<hi>筵笑分為兩地愁韋應物詩重憶别離秋</hi>日晚江南望江北<hi>栁惲江南曲汀洲采白蘋日落</hi>
<hi>江南春史記貨殖傳注高帝所置江南者丹陽也宋之問詩鄉連江北樹謝靈運詩江南倦歴覽江北曠周旋</hi>
寒鴉飛盡水悠悠<hi>王昌齡詩玉顔不及寒鴉色猶帶昭陽日影來于逖詩寒鴉噪晚景詩淇</hi>
<hi>水悠悠張説詩心隨湖水共悠悠</hi>
<pb n="KR4h0145_WYG_038-35b"/>
　　司空曙<lb/>
　　　江村即事<lb/>
釣罷歸來不繫船<hi>張謂詩釣時如有待釣罷己忘筌劉安招隠士王孫兮歸來宋之問詩歸</hi>
<hi>來物外情莊子汎若不繫之舟杜甫詩羣書滿繫船</hi>江村月落正堪眠<hi>謝朓詩曖曖江村見</hi>
<hi>虞騫詩孤嶺枕江村梁昭明太子詩月落林餘影</hi>縦然一夜風吹去<hi>高適詩借問落梅凡</hi>
<hi>幾曲従風一夜滿關山詩籜兮薄兮風其吹女</hi>只在蘆花淺水邊<hi>江總詩蘆花霜外白岑參</hi>
<hi>詩蘆花罥釣絲梁簡文帝單鳬詩銜苔入淺水李徳裕詩葉抽清淺水范雲詩盈盈一水邊</hi>
　　王涯<lb/>
<pb n="KR4h0145_WYG_038-36a"/>
　　　漢苑行<lb/>
二月春風遍栁條<hi>孝經緯雨水十五日斗指甲為驚蟄二月節謝朓詩四面動春風庾信詩</hi>
<hi>春風滿路香梁簡文帝詩栁條恒著地杜甫詩漏洩春光有栁條</hi>九天仙樂奏雲韶<hi>淮南</hi>
<hi>子上通九天下貫九野注九天八方中央也李白詩清樂動九天沈佺期賦仙人共天樂俱行唐書禮樂志太</hi>
<hi>常采開元雅樂製雲韶法曲又雲韶樂遇内宴乃奏</hi>蓬萊殿後花如錦<hi>雍緑大明宫地在龍</hi>
<hi>首山上龍朔二年改名蓬萊宫取殿後蓬萊池為名也趙彦昭詩懸榜學蓬萊孔徳紹詩露花疑濯錦李白詩</hi>
<hi>千花盡如錦</hi>紫閣階前雪未消<hi>陸雲喜霽賦曜六龍兮紫閣江淹詩階前水光裂樹上雪</hi>
<hi>花團庾肩吾詩庭雪晚初消</hi>
<pb n="KR4h0145_WYG_038-36b"/>
　　張仲素<lb/>
　　　漢苑行<lb/>
囘雁高飛太液池<hi>禮記孟春之月鴻雁來注雁自南才來將北反其居杜甫詩忽覩雲中數</hi>
<hi>雁囘南史任昉傳不覩鴻雁高飛漢書郊祀志其北治大池漸臺二十餘丈名曰太液池傅休奕陽春賦素冰</hi>
<hi>解而太液洽𤣥獺祭而北雁征</hi>新花低發上林枝<hi>鮑泉詩新花滿新樹梁簡文帝詩新花歴</hi>
<hi>亂開謝朓詩低枝詎勝葉梁元帝詩花發故年枝漢書東方朔傳使大中大夫吾丘夀王為上林苑屬之南山</hi>
<hi>三輔黄圖漢上林苑即秦之舊園</hi>年光到處皆堪賞<hi>盧元明詩晼晼年光麗何遜詩年光</hi>
<hi>處處華李嶠詩乗春重逰豫淹賞玩芳菲</hi>春色人間總未知<hi>謝朓詩春色滿皇州梁簡文帝</hi>
<pb n="KR4h0145_WYG_038-37a"/>
<hi>詩春色暎宫來李白詩别有天地非人間杜甫詩少有外人知</hi>
　　　二<lb/>
春風淡蕩景悠悠<hi>管子其時曰春其氣曰風梁簡文帝詩春風本自奇聞人蒨詩淡蕩入簾</hi>
<hi>風崔湜詩淡蕩春光滿曉空梁武帝詩風光正悠悠</hi>鶯囀高枝燕入樓<hi>梁元帝詩新鶯隠葉</hi>
<hi>囀新燕向窻飛岑參詩鶯囀皇州春色䦨朱超詩䕃羽切高枝劉義恭賦憐春燕之入楹梁簡文帝新燕詩俱</hi>
<hi>向吹樓飛</hi>千步囘廊聞鳳吹<hi>梁簡文帝招真館碑銘雄柱千步梁元帝詩罷逐步廊迴杜甫</hi>
<hi>詩小院迴廊春寂寂孔稚圭北山移文聞鳳吹於洛浦</hi>珠簾處處上銀鈎<hi>拾遺記結珠為</hi>
<hi>簾垂五色玉珮鮑照詩珠簾無隔露徐儀詩處處敞高扄庾肩吾詩珠簾新上鈎隋書蘇威傳宮中以銀為幔</hi>
<pb n="KR4h0145_WYG_038-37b"/>
<hi>鈎</hi>
　　楊凌<hi>字恭履少以篇什著名官至侍御史</hi>
　　　秋原野望<lb/>
客雁秋來次第逢<hi>禮記季秋之月鴻雁來賓注來賓言其客止未去也正義猶如賓客故云</hi>
<hi>客止未去庾信詩猶有河邊雁秋來南向飛</hi>家書頻寄兩三封<hi>漢書蘇武傳天子射上林</hi>
<hi>中得鴈足有繫帛書岑參詩為報家人數寄書杜甫詩家書抵萬金史記越世家陶朱公為一封書遺莊生</hi>
夕陽天外雲歸盡<hi>詩度其夕陽傳山西曰夕陽劉長卿詩寒渚一孤鴈夕陽千萬山又孤峯</hi>
<hi>夕陽後翠嶺秋天外謝靈運詩時竟夕成霽雲歸日西遲</hi>亂見青山無數峯<hi>陳子昻詩惟見</hi>
<pb n="KR4h0145_WYG_038-38a"/>
<hi>逺山青錢起詩曲終人不見江上數峯青</hi>
　　　春霽花萼樓南聞宫鶯<hi>雍録明皇帝於興慶宮隅為二樓西則花萼相</hi>
　　　　<hi>輝南則勤政務本西樓以燕兄弟而南樓以脩政事也</hi>
祥烟瑞氣曉來輕<hi>薛曜詩雙闕祥烟裏何遜詩晴軒連瑞氣李嶠詩䑃朧烟霧曉</hi>栁變<lb/>
花開共作晴<hi>劉端詩簷栁變初黄孟浩然詩花逼艷陽開張正見詩花影發晴枝</hi>黄鳥逺<lb/>
啼鳷鵲觀<hi>王儉詩黄鳥弄春飛王僧孺詩復聞黄鳥聲隋煬帝詩啼鶯逺相喚史記司馬相如傳過</hi>
<hi>鳷鵲望露寒注甘泉宫左右觀名也三輔黄圖武帝建元中作鳷鵲觀於苑垣内</hi>春風流出鳳<lb/>
凰城<hi>蕭慤春賦二月鶯聲纔欲斷三月春風巳復流李孝貞詩流響入南宫盧照隣詩春滿鳳凰城王維</hi>
<pb n="KR4h0145_WYG_038-38b"/>
<hi>詩樹轉鳳凰城</hi>
　　長孫佐輔<lb/>
　　　尋山家<lb/>
獨訪山家歇還涉<hi>駱賓王詩高人倘有訪杜甫詩山家蒸栗暖搜神記王子珍往定州邊孝</hi>
<hi>先處習業於路旁樹隂憩歇詩大夫跋涉傳水行曰涉</hi>茅屋斜連隔松葉<hi>晉書羅含傳含</hi>
<hi>轉州别駕以廨舍諠擾於城西小洲上立茅屋鹽鐵論閣道錯連足以逰觀杜甫詩隔葉黄鸝空好音本草松</hi>
<hi>葉有兩鬛五鬛七鬛</hi>主人聞語未開門<hi>班固西都賦有西都賓問東都主人論語吾聞其語</hi>
<hi>矣書開四門賦堯舜之聖求賢久矣今更言開門是開其未開者後漢書丁鴻傳開門教授</hi>繞籬野<lb/>
<pb n="KR4h0145_WYG_038-39a"/>
菜飛黄蝶<hi>杜甫詩疎籬帶晚花詩折栁樊圃疏謂藩籬也種菜之地謂之圃古樂府蝴蝶何高飛梁</hi>
<hi>簡文帝詩花蝶兩飛翔</hi>
　　沈亞之<hi>字下賢吴興人登元和十年進士第歴殿中丞御史内供奉太和初為徳州行營使</hi>
　　　<hi>柏耆判官耆貶亞之亦謫南康尉終郢州掾</hi>
　　　題候仙亭<lb/>
新創仙亭覆石壇<hi>喬知之詩竹外仙亭出漢書郊祀志紫壇有文章采鏤黼黻之飾及玉女</hi>
<hi>樂石壇仙人祠盧綸詩澆花繞石壇</hi>雕梁峻宇入雲端<hi>謝偃塵賦下雕梁而歌發王融法樂</hi>
<hi>詞歌峻宇臨層穹迢迢疎逺風杜甫花卿詩半入江風半入雲古善哉行恭駕六龍逰戲雲端陸機鞠歌行乘</hi>
<pb n="KR4h0145_WYG_038-39b"/>
<hi>風逺逰騰雲端</hi>嶺北嘯猿高枕聽<hi>陳書高祖紀揚旌於桂嶺之北孟浩然詩嶺猿多呌嘯謝</hi>
<hi>靈運詩高枕東窻下宋南平王鑠詩願逐安期生於焉愜高枕李白詩宛溪霜夜聽愁猿</hi>湖南山色<lb/>
捲簾看<hi>社甫詩湖南地清絶岑參詩山色低官舎古西洲曲捲簾天自高海水揺空緑劉長卿詩青翠</hi>
<hi>捲簾看錢起詩對巻也看山</hi>
　　蘇郁<hi>貞元元和間詩人</hi>
　　　步虛詞<hi>樂府解題步虚詞道家曲也備言衆仙飄渺輕舉之美</hi>
十二樓藏玉堞中<hi>漢書郊祀志黄帝時為五城十二樓以候神人吴均詩雍臺十二樓枕中</hi>
<hi>書扶桑大帝住碧海中宅地四面並方三萬里上有太真宫碧玉城徐陵廣州刺史碑摐金駭於樓堞</hi>鳳<lb/>
<pb n="KR4h0145_WYG_038-40a"/>
凰雙宿碧芙蓉<hi>詩鳳凰鳴矣司馬相如上林賦拂翳鳥捎鳯凰古歌長安城西雙圓闕上冇一</hi>
<hi>雙銅雀宿李白廬山謡遥見仙人緑雲裏手把芙蓉朝玉京</hi>流霞淺酌誰同醉<hi>古三墳雲</hi>
<hi>氣流霞揚雄甘泉賦噏清雲之流霞兮白居易詩淺酌一杯酒又心期同醉卯時杯</hi>今夜笙歌第<lb/>
幾重<hi>庾信詩今夜長門月應如晝日明江淹麗色賦笙歌畹右琴舞池束閻朝隠應制詩笙歌接御筵杜</hi>
<hi>甫詩烟霞障幾重</hi>
　　劉禹錫<lb/>
　　　洛中春末送杜録事赴蘄州<hi>舊唐書地理志武徳四年置洛州總</hi>
　　　　<hi>管府領洛鄭熊榖嵩管伊汝魯九州梁元帝纂要三月曰末春通典録事參軍晉置本為</hi>
<pb n="KR4h0145_WYG_038-40b"/>
　　　　<hi>公府官後代刺史冇軍而開府者並置之唐開元初改京尹屬官曰司録參軍唐書地理</hi>
　　　　<hi>志蘄州蘄春郡屬淮南道一統志蘄州在黄州府東三百一十里西漢為江夏郡蘄春縣</hi>
　　　　<hi>唐為蘄州</hi>
樽前花下長相見<hi>杜甫詩樽前失詩流塞上得國寶庾信詩今朝梅樹下定有詠花人易離</hi>
<hi>也者明也萬物皆相見南方之卦也儀禮冇士相見禮</hi>明日忽為千里人<hi>李白擬古今日</hi>
<hi>風日好明日恐不如魏武帝詩老驥伏櫪志在千里謝莊月賦隔千里兮共明月</hi>君過午橋囘<lb/>
首望<hi>古辭華山畿曲願君如行雲時時見經過舊唐書裴度傳度於午橋創别墅花木萬株中起凉臺暑</hi>
<hi>館名曰緑野堂唐太宗詩囘首長安道方歡宴柏梁沈佺期樂府囘望甘泉道龍山隠漢宫</hi>洛城猶<lb/>
<pb n="KR4h0145_WYG_038-41a"/>
自有殘春<hi>李白詩散入春風滿洛城杜甫詩只疑淳樸處自有一山川又處處清江帶白蘋得歸猶</hi>
<hi>及見殘春</hi>
　　李商隠<lb/>
　　　宿駱氏亭寄懐崔雍崔衮<hi>唐書崔戎傳子雍字順中由起居郎出為</hi>
　　　　<hi>和州刺史</hi>
竹塢無塵水檻清<hi>錢起詩秋風竹塢亭楊公南詩玉釵碧翠步無塵杜甫詩新添水檻供垂</hi>
<hi>釣故著浮槎替入舟</hi>相思迢遞隔重城<hi>楊炯詩相思明月夜迢遞白雲天王勃臨高臺曲臨</hi>
<hi>高臺高臺迢遞絶浮埃左思吴都賦郛郭周匝重城結隅李白詩伐鼓慰重城</hi>秋隂不散霜飛<lb/>
<pb n="KR4h0145_WYG_038-41b"/>
晚<hi>顔延之文晨烟暮靄春煦秋隂上官儀詩輦道含秋隂錢起贈裴舍人詩陽和不散窮途恨禽經風翔則</hi>
<hi>風雨舞則雨霜飛則霜露翥則露張協七命天凝地閉風厲霜飛</hi>留得枯荷聴雨聲<hi>杜甫</hi>
<hi>詩西掖梧桐樹空留一院隂韓愈詩従今有雨君須記來聴蕭蕭打葉聲儲光羲詩飛空作雨聲</hi>
　　　常娥<hi>淮南子常娥羿妻也服樂得仙奔入月中為月精</hi>
雲母屏風燭影深<hi>西京雜記趙飛燕為皇后其女弟在昭陽殿遺雲母屏風杜甫詩半扉開</hi>
<hi>燭影</hi>長河漸落曉星沈<hi>張正見詩耿耿長河曙李白詩疑是銀河落九天周興嗣詩落落曉</hi>
<hi>星沈</hi>常娥應悔偷靈藥<hi>淮南子羿請不死之藥於西王母常娥竊之以奔月宫李白詩昔余</hi>
<hi>問常娥竊藥駐雲髪</hi>碧海青天夜夜心<hi>十洲記扶桑在東海之東復有碧海廣狹浩汗與東</hi>
<pb n="KR4h0145_WYG_038-42a"/>
<hi>海等劉孝先詩飛鏡㸃青天梁簡文帝夜夜曲北斗䦨干去夜夜心獨傷</hi>
　　　無題<lb/>
紫府仙人號寳燈<hi>抱朴子項曼卿言到天上先過紫府金牀玉几晃晃昱昱古詩仙人騎白</hi>
<hi>鹿按道源注佛有寳燈之名神仙無此號然佛亦稱金山故可通用</hi>雲漿未飲結成冰<hi>裴硎</hi>
<hi>傳奇裴航遇雲翹夫人與之詩云一飲瓊漿百感生𤣥霜搗盡見雲英藍橋便是神仙窟何必崎嶇上玉京後</hi>
<hi>過藍橋渴甚一舍有老嫗揖之求漿嫗令雲英以一甌漿飲之航遂要雲英仙去白居易詩一盞冷雲漿陸機</hi>
<hi>詩渇飲堅冰漿</hi>如何雪月交光夜<hi>晉書王徽之傳居山隂夜雪初霽月色清朗忽憶戴逵乗</hi>
<hi>船詣之古詩明月皎夜光劉孝綽雪詩浮光亂粉壁</hi>更有瑶臺十二層<hi>楚辭望瑶臺之偃蹇</hi>
<pb n="KR4h0145_WYG_038-42b"/>
<hi>兮拾遺記崑崙山傍有瑶臺十二各廣千步皆五色玉為臺基白居易詩東對蓬宫十二層</hi>
　　　初食笋呈座中<lb/>
嫩籜香苞初出林<hi>格物總論竹初出地為笋笋節有籜包之庾肩吾詩竹葉含初籜雲仙雜</hi>
<hi>記裴晉公於藍田得一大笋香美過甚詩如竹苞矣傳苞本也李頎雙笋歌迥出空林雙碧玉</hi>於陵論<lb/>
價重如金<hi>漢書鄒陽傳於陵子仲辭三公為人灌園齊乘於陵在長山縣二十五里即陳仲子所居</hi>
<hi>楊師道詩兩鬟百萬誰論價後漢書孟嘗傳掌握之内價盈兼金</hi>皇都陸海應無數<hi>釋齊</hi>
<hi>己詩新詩聲價滿皇都漢書地理志秦地有鄠杜竹林南山檀柘號稱陸海為九州膏腴班固西都賦陸海珍</hi>
<hi>藏杜甫詩無數春笋滿林生</hi>忍剪凌雲一寸心<hi>詩勿剪勿伐幽怪錄鄜延長吏有大竹凌</hi>
<pb n="KR4h0145_WYG_038-43a"/>
<hi>雲可三四圍伐之見内有二仙翁云平生深根勁節惜為主人所伐言畢乗雲而去庾信賦誰知一寸心乃有</hi>
<hi>萬斛愁</hi>
　　李羣玉<lb/>
　　　南莊春晚<lb/>
連雲草暎一條陂<hi>庾肩吾詩棧閣自連雲杜甫詩暎堦碧草自春色李白詩一條籐逕緑阮</hi>
<hi>卓詩春色暎澄陂</hi>鸂鶒雙雙帶水飛<hi>臨海異物志鸂鶒水鳥毛有五色韓愈詩雙雙歸蟄</hi>
<hi>燕杜甫詩城隂帶水昬梁簡文帝詠飛來鸂鶒詩飛従何處來</hi>南村小路桃花落<hi>陶潛詩昔</hi>
<hi>欲居南村戎昱詩城南舊有山村路李賀詩桃花亂落如紅雨</hi>細雨斜風獨自歸<hi>梁簡文帝</hi>
<pb n="KR4h0145_WYG_038-43b"/>
<hi>詩冷風雜細雨元稹詩三竿曉日罥斜風張志和詩斜風細雨不須歸</hi>
　　　引水行<lb/>
一條寒玉走秋泉<hi>李商隱詩一條雪浪吼巫峽唐太宗詩飛泉潄鳴玉白居易詩聲聲麗曲</hi>
<hi>敲寒玉王褒詩秋泉帶雨餘</hi>引出深蘿洞口烟<hi>劉方平詩引出白雲根潺潺漲蘚痕儲光</hi>
<hi>羲詩澗淨緑蘿深杜甫詩主家隂洞細烟霧</hi>十里暗流聲不㫁<hi>吴筠天柱觀記泝溪十里</hi>
<hi>登陸而南弄潺湲入崢嶸王勃詩虚巖轉暗流江總詩空勞流水聲水經注白璧灣清潭鏡澈上則風籟空傳</hi>
<hi>下則泉響不㫁</hi>行人頭上過潺湲<hi>何遜詩擾擾見行人陶潛詩空負頭上巾曹植九歌觀流</hi>
<hi>水兮潺湲</hi>
<pb n="KR4h0145_WYG_038-44a"/>
　　　題王侍御宅<lb/>
門向滄江碧岫開<hi>杜甫詩柴門不正逐江開范雲詩滄江路窮此李白詩開窻碧嶂滿拂鏡</hi>
<hi>滄江流王勃文丹梯碧洞杳㝠林岫之間</hi>地多鷗鷺少塵埃<hi>王維詩冇地竹林多盧照隣詩</hi>
<hi>迸水驚秋鷺騰沙起狎鷗白居易詩風靜下鷗鷺禮記前冇塵埃則載鳴鳶楊炯詩瀟灑軼浮埃</hi>緑隂<lb/>
十里灘聲裏<hi>劉禹錫詩緑蘿隂下到山莊白居易詩眠松愛緑隂裴迪詩瀨聲喧極浦元稹詩江</hi>
<hi>石夜灘聲</hi>閒去王家看竹來<hi>孟浩然詩惟冇幽人夜來去世説王子猷嘗暫寓人空宅住便</hi>
<hi>令種竹曰何可一日無此君又王子猷嘗行過吴中見一士大夫家極有好竹肩輿徑造竹下諷嘯良久王維</hi>
<hi>詩看竹何須問主人白居易詩看竹入楊家</hi>
<pb n="KR4h0145_WYG_038-44b"/>
　　　江南<lb/>
鱗鱗别浦起微波<hi>何遜詩鱗鱗逆去水瀰瀰急還舟陳羽詩逐溜影鱗鱗謝莊詩凌别浦兮</hi>
<hi>值泉躍杜甫詩别浦落紅蕖曹植賦微波動而水蟲鳴晉書樂志渟瀾發微波</hi>汎汎輕舟桃葉<lb/>
歌<hi>詩二子乗舟汎汎其景屈原卜居將汎汎若水中之鳬乎陸機賦汎輕舟於西川陳子昻詩騖楫漾輕舟</hi>
<hi>王獻之歌桃葉復桃葉渡江不用楫古今樂録桃葉歌王子敬所作也桃葉子敬妾名白居易詩小妓攜桃葉</hi>
<hi>新歌踏栁枝</hi>斜雪北風何處宿<hi>朱慶餘詩斜雪微霑砌杜甫詩急雪舞迴風詩北風其凉</hi>
<hi>雨雪其滂劉刪詩離羣思北風庾信詩御史府中何處宿竇常詩村店閉門何處宿夜深遥喚渡江船</hi>江<lb/>
南一路酒旗多<hi>爾雅江南曰揚州杜甫詩正是江南好風景落花時節又逢君儲光羲詩梧桐</hi>
<pb n="KR4h0145_WYG_038-45a"/>
<hi>開一路李賀詩試問酒旗歌板地今朝誰是抝花人庾信詩新豐酒逕多</hi>
　　　紫極宫齋後<hi>羣玉集有長沙紫極宫夜雨詩</hi>
紫府空歌碧落寒<hi>庾信廣成子讃治身紫府問政青丘駱賓王詩振衣逰紫府盧照隣贈道</hi>
<hi>士詩寳貺幽難識空歌迥易分度人經昔於始青天中碧落空歌注東方第一天有碧霞遍滿是名碧落李白</hi>
<hi>詩步綱繞碧落</hi>曉星寥亮月光殘<hi>謝朓詩曉星正寥落晨光復瀁漭吴均詩曙星海中出曉</hi>
<hi>月山頭下詩匪東方則明月出之光傅休奕詩皎皎明月光張諤詩旌門曉月殘</hi>一羣白鶴高<lb/>
飛散<hi>杜甫詩摩霄鶴數羣列仙傳王子喬七月七日於緱氏山頭乘白鶴而去梁簡文帝賦白鶴至而忘</hi>
<hi>歸詩有鳥高飛</hi>惟有松風吹石壇<hi>南史陶𢎞景傳性愛松風庭院皆植松毎聞其響欣然為</hi>
<pb n="KR4h0145_WYG_038-45b"/>
<hi>樂張説詩簷松風送靜李白詩風入松下清孟浩然詩松風清晝吹盧綸詩放鶴登雲壁澆花繞石壇</hi>
　　韓偓<lb/>
　　　醉著<lb/>
萬里清江萬里天<hi>郭璞江賦呼吸萬里吐納靈潮杜牧詩彭蠡秋連萬里江楚辭隠岷山以</hi>
<hi>清江杜甫詩清江下龍門絶壁無尺土劉長卿詩洞庭秋水逺連天</hi>一村桑柘一村烟<hi>杜甫</hi>
<hi>詩村村自花栁潘岳詩桑柘何奕奕謝朓詩桑柘起寒烟祖詠詩落日桑柘隂遥村烟火起杜甫詩村烟對浦</hi>
<hi>沙</hi>漁翁醉著無人喚<hi>杜甫詩九秋驚鴈序萬里狎漁翁栁宗元詩漁翁夜傍西巖宿岑參</hi>
<hi>詩酩酊醉時日正午晉子夜歌歎我當春年無人相要喚元結詩漫醉人不嗔漫眠人不喚</hi>過午醒<lb/>
<pb n="KR4h0145_WYG_038-46a"/>
　來雪滿船<hi>岑參詩過午方始飯薛能詩漁舟釣客醒杜甫詩蹔憶江東鱠兼懐雪下船</hi>
　　　　野塘<lb/>
　侵曉乗凉偶獨來<hi>北火崔暹傳自出身従官常日宴乃歸侵曉則與兄弟跪問母之起居杜</hi>
　<hi>甫詩逺夢歸侵曉李頻詩乗凉探暮程温庭筠詩萬㸃荷珠曉氣凉孟浩然詩清曉因興來</hi>不因魚<lb/>
　躍見萍開<hi>庾闡詩鼓枻觀魚躍許渾詩水暖魚頻躍朱超詩滴沼細萍開白居易詩萍開見游魚</hi>
　巻荷忽被微風觸<hi>江總詩池開半巻荷錢起詩巻荷藏露滴吴均詩皎皎日將上獵獵起微</hi>
　<hi>風杜甫詩微風燕子斜謝惠連詩風觸楹而轉響</hi>瀉下清香露一杯<hi>白居易詩荷側瀉清</hi>
　<hi>露李商隠詩殷勤莫使清香透庾信詩定取流霞氣時添承露盃李白詩興在一盃中</hi>
<pb n="KR4h0145_WYG_038-46b"/>
　　　　寄隣莊道侣<lb/>
　聞説經旬不啟關<hi>李白詩一去巳十年今來後盈句杜甫詩追隨不覺晚欵曲動彌旬李白</hi>
　<hi>詩逺公愛康樂為我開禪關</hi>藥窻誰伴醉開顔<hi>李端詩搗藥夜窻深陸陲蠡杯銘獨居無</hi>
　<hi>伴杜甫詩走覔南隣愛酒伴李白詩開顔酌美酒樂極忽成醉</hi>夜來雪壓前村竹<hi>樂府古詞</hi>
　<hi>夜來冒霜雪劉禹錫詩庭前雪壓松桂叢儲光羲詩前村酒可賒劉孝威詩棲禽動夜竹</hi>剰見溪南<lb/>
　幾尺山<hi>白居易上𢎞和尚碑銘爐峯之西虎溪之南石塔巍巍陶潛詩悠然見南山</hi>
　<lb/>
御選唐詩巻二十九<lb/>
</p>
<p>
</p>
  </div>
</body>
</text>
</TEI>
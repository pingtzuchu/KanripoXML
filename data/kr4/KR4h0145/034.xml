<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_034-1a"/>
　欽定四庫全書<lb/>
御選唐詩巻二十六<lb/>
　　五言絶句<lb/>
　　太宗皇帝<lb/>
　　　　詠弓<lb/>
　上弦明月半<hi>詩如月之恒箋月上弦而就盈䟽月體正半昬而中似弓之張而弦直謂上弦也古</hi>
　<hi>樂府緑沉明月弦庾信馬射賦弓如明月對堋</hi>激箭流星逺<hi>北史綦連猛傳祖珽奏言猛與趙彦</hi>
　<hi>深前推瑯琊王事有意故岀猛為定州刺史彦深為西兖州刺史先是謡曰本欲尋山射虎激箭傍中趙老周</hi>
<pb n="KR4h0145_WYG_034-1b"/>
　<hi>禮枉矢注枉矢者取名飛星飛行有光也呉均詩馬頭看落日劍尾掣流星</hi>落鴈帶書驚<hi>戰國</hi>
　<hi>策更嬴與魏王處京臺之下有鴻鴈從東方來更嬴以虚弓發而下之庾信射堂詩驚心一鴈落漢書蘇武傳</hi>
　<hi>常惠教使者言天子射上林中得鴈足有繫帛書言武等在某澤中張正見詩終無一鴈帶書迴</hi>啼猿<lb/>
　應枝轉<hi>吕氏春秋荆王有神白猿王自射之則摶樹而嬉使養由基射之調弓矯矢未發猿擁樹而號</hi>
　<hi>蕭詮賦得夜猿啼詩吟枝似避弓</hi>
　　　　賦得臨池柳<lb/>
　岸曲絲隂聚<hi>漢書地理志鄞有鮚埼亭注鮚蚌也埼曲岸也魏收喜雨詩添池曲岸平梁簡文帝</hi>
　<hi>折栁詩楊柳亂成絲攀折上春時王褒詩岸柳被青絲</hi>波移帶影疎<hi>徐陵日華詩時從髙浪歇</hi>
<pb n="KR4h0145_WYG_034-2a"/>
<hi>乍逐細波移賀循庭中有竒樹詩長條本自堪為帶邢邵詩桐影傍巖疎</hi>還將眉裏翠<hi>梁元帝詩</hi>
<hi>柳葉生眉上庾信賦眉將柳而共翠</hi>來向鏡中舒<hi>梁簡文帝詩正衣還向鏡迎春試卷簾庾信為</hi>
<hi>上黄侯與婦書鏡中有影當不含啼晉童謡二月盡三月初花生襄藩柳葉舒</hi>
　　　於太原召侍臣賜宴守歳<hi>書既脩太原至于岳陽漢書地理志太原</hi>
　　　　<hi>郡秦置屬并州荆楚嵗時記除日家家具肴蓛謂之宿歳之儲以入新年也相聚酣飲名</hi>
　　　　<hi>為送歳</hi>
四時運灰琯<hi>易與四時合其序張華詩晷度隨天運四時互相承後漢書律歴志候氣之法為室</hi>
<hi>三重户閉塗釁必周密布緹縵室中以木為案毎律各一内庳外髙從其方位加律其上葭灰抑其内端按律</hi>
<pb n="KR4h0145_WYG_034-2b"/>
<hi>而候之氣至灰去宇文迥序自攜老入闗亟移灰管</hi>一夕變冬春<hi>左傳行則備一夕之衛薛道衡</hi>
<hi>詩故年隨夜盡初春逐曉生</hi>送寒餘雪在<hi>禮記季冬之月命有司大儺旁磔出土牛以送寒氣</hi>
<hi>鮑照詩土牛既送寒奠陵方浹辰謝惠連詩漣漪暎餘雪邢邵詩終風激簷宇餘雪滿條枚</hi>迎歳早<lb/>
梅新<hi>淮南了立春之日天子親率三公九卿大夫以迎歳於東郊梁簡文帝梅花賦梅花獨早偏能識春</hi>
<hi>李爽詩山中多早梅荆扉連曙開庾肩吾詩梅新雜柳故江總詩衆花未發梅花新</hi>
　　　詠燭<hi>周禮司烜氏凡邦之大事供賁燭祭祀供明燭</hi>
九龍蟠熖動<hi>西京雜記長安巧工丁緩作恒滿燈九龍五鳯雜以芙蓉蓮藕之竒庾信燈賦九龍</hi>
<hi>將瞑三爵行棲梁簡文帝燈籠詩動熖翠帷裏又對燭賦熖動風過</hi>四照逐花生<hi>江總夜望山燈</hi>
<pb n="KR4h0145_WYG_034-3a"/>
<hi>詩四照似含香庾信燈賦四照連盤梁簡文帝燈籠詩花心生復落梁元帝燭賦花抽珠漸落珠懸花更生</hi>
即此流髙殿<hi>支曇諦燈賛飛烟清夜流光洞照梁昭明太子詩置酒臨髙殿隋樂歌鳴球响髙殿</hi>
持堪待月明<hi>庾信燈賦還持照夜遊詎减西圉明拾遺記呉椒花之房貫細珠為簾朝下以蔽景</hi>
<hi>夕卷以待月庾信詩白石春泉上誰能待月光</hi>
　　　賦得臨池竹<lb/>
貞條障曲砌<hi>王儉靈丘竹賦神根合拱貞榦百尋又貞柯與層冰競鮮張正見堦前竹詩砌曲横</hi>
<hi>枝屢解籜堦前疎葉強來風</hi>翠葉貫寒霜<hi>王儉靈丘竹賦翠葉與飛雪爭彩任昉秋竹賦翠葉</hi>
<hi>暎雕梁禮記其在人也如竹箭之有筠松柏之有心故貫四時而不改柯易葉左思呉都賦竹則苞笋抽節往</hi>
<pb n="KR4h0145_WYG_034-3b"/>
<hi>往縈結緑葉翠莖冒霜停雪鮑照翻車峴詩晝夜淪霧雨冬夏結寒霜</hi>拂牖分龍影<hi>湛方生詩</hi>
<hi>茂草籠庭滋蘭拂牖後漢書費長房傳壺公與一杖曰騎此則自至矣既至可投葛陂中須㬰還家以杖投葛</hi>
<hi>陂中顧視則龍也張正見風生翠竹裏詩翻花疑鳯下颺水似龍移庾信至仁山銘窓銜竹影</hi>臨池待<lb/>
鳯翔<hi>賀循詩臨池間竹偏増緑江總對酒詩色暎臨池竹韓詩外傳黄帝時鳯凰棲帝梧桐食帝竹實江</hi>
<hi>洪齋前竹詩願抽一莖實試看翔鳯來</hi>
　　　探得李<hi>創業起居注開皇初有桃李歌曰桃李子莫浪語按李為國姓桃當作陶若言</hi>
　　　　<hi>陶唐也配李而言故云桃</hi>
盤根直盈渚<hi>漢書虞詡傳詡為朝歌長笑曰不遇盤根錯節何以辨利器乎庾信老子廟詩盤根</hi>
<pb n="KR4h0145_WYG_034-4a"/>
<hi>古樹低又文千尋松直沈約詩結根布洲渚釋名小洲曰者渚遮也能遮水使旁過也陸機詩北渚盈軒軿</hi>
交柯横倚天<hi>水經注交柯蔚雲九辨枝煩挐而交横七發苗松豫章其枝造天曺植詩蘭桂上㕘</hi>
<hi>天宋玉賦長劒耿介倚天之外</hi>舒華光四海<hi>呉均詩花舒紅易傾梁簡文帝詩風飄花轉光陳後</hi>
<hi>主詩暎日花光動洛陽伽藍記奄有萬邦光宅四海</hi>卷葉隂三川<hi>呉均詩葉卷珠難溜蕭子雲詩</hi>
<hi>池荷正卷葉抱朴子結根於泰岱者雖竦蓋千仞垂䕃萬畆而莫之知也國語三川注涇渭洛也戰國䇿三川</hi>
<hi>周室天下之朝市也史記秦莊襄王初置三川郡注河洛伊也</hi>
　明皇帝<lb/>
　　　潼闗口號<hi>水經河水又南至華隂潼闗渭水從西來注之注河在闗内潼激闗山因</hi>
<pb n="KR4h0145_WYG_034-4b"/>
　　　　<hi>謂之潼闗或説因水以名地也唐書地理志華隂縣有潼闗一統志潼闗在陜西西安府</hi>
　　　　<hi>華隂縣東四十里</hi>
河曲迴千里<hi>春秋晉人秦人戰於河曲注在河東蒲坂縣南爾雅河百里一小曲千里一曲一直</hi>
<hi>疏此河自然之勢也故謂之河曲</hi>闗門限二京<hi>禮記注闗境上門也李尤凾谷闗賦上羅三闗</hi>
<hi>下列九門左思賦廓靈闗以為門唐太宗入潼闗詩崤函稱地險襟帶壯兩京帝王世紀漢髙帝都長安光武</hi>
<hi>帝都洛陽時人謂洛陽為東京長安為西京</hi>所嗟非恃德<hi>史記呉起傳魏武侯浮西河而下中</hi>
<hi>流顧而問呉起曰美哉山河之固此魏國之寳也起對曰在德不在險</hi>設險到天平<hi>易王公設</hi>
<hi>險以守其國周𢎞正詩武闗設地險潘岳西征賦躡函谷之重阻看天險之襟帶越絶書聖人上知天下知地</hi>
<pb n="KR4h0145_WYG_034-5a"/>
<hi>中知人此之謂天平地平</hi>
　　　千秋節賜羣臣鏡<hi>通鑑開元十七年八月五日上以生日宴百官於花萼樓</hi>
　　　　<hi>下丞相源乾曜張説表請以是日為千秋節布於天下咸令宴樂移社就之唐㑹要千秋</hi>
　　　　<hi>節羣臣獻壽酒王公戚里進金鏡綬帶士庶以結絲承露囊更相問遺實錄開元十八年</hi>
　　　　<hi>八月丁亥以千秋節賜四品已上金鏡珠囊縑綵</hi>
瑞露垂花綬<hi>蕭欣謝甘露啟發瑞殿庭呈祥玩矚許敬宗賦發瑞露於雲掌禮記組綬注綬者以</hi>
<hi>貫佩玉相承受組者五色絲織成綬文漢官儀綬青地桃花三綵張正見詩桃花帶綬輕案本集千秋節賜羣</hi>
<hi>臣鏡詩更銜長綬帶又張説和詩長壽帶為名此花緩蓋鏡飾也</hi>寒冰澈寳輪<hi>拾遺記靈王時</hi>
<pb n="KR4h0145_WYG_034-5b"/>
<hi>外方貢月鏡其白如月照人寒若冰雪名月鏡梁簡文帝鏡詩如氷不見水顧愷之冰賦清瑠璃之光澈徐陵</hi>
<hi>詩信來贈寳鏡亭亭似圓月庾信鏡賦日輪將起</hi>對兹臺上月<hi>何遜鏡詩寳臺臨淨飾李巨仁</hi>
<hi>鏡詩鳯從臺上出又不夜月恒明謝眺鏡臺詩垂龍挂明月</hi>聊以慶佳辰<hi>徐陵文我皇延聖膺</hi>
<hi>此家慶夏侯湛賦羡暮春之佳辰王筠詩命縷應佳辰</hi>
　　　續薛令之題壁<hi>本事詩開元中薛令之題詩自悼有無以謀朝夕何由保歳寒</hi>
　　　　<hi>之句帝見之索筆題其旁云云令之遂謝病歸</hi>
啄木觜距長<hi>臨海異物志啄木大如雀喙足皆青毛色正青翠鳥類也袁淑詩南山有鳥自名啄</hi>
<hi>木飢則啄樹暮則巢宿西京賦羽族以觜距為刀鈹鷦鷯賦鵰鶡介其觜距埤雅山禽之咮多短水禽之味多</hi>
<pb n="KR4h0145_WYG_034-6a"/>
<hi>長</hi>鳯凰羽毛短<hi>大戴禮羽蟲三百六十而鳯凰為之長詩鳯凰于飛翽翽其羽論衡鳯羽五色</hi>
<hi>於鳥為君戰國策羽毛不豐滿者不可以髙飛晉書羽長翼短不能飛</hi>若嫌松桂寒<hi>孔雅圭北</hi>
<hi>山移文誘我松桂欺我雲壑論語歳寒然後知松柏之後凋也楚辭美桂樹之冬榮</hi>任逐桑榆煖<lb/>
<hi>淮南子日西垂景在樹端謂之桑榆棗璩詩行飛棲桑榆王勃序賔鴻逐煖孤飛萬里之中</hi>
　文宗皇帝<hi>諱昻穆宗第二子初名涵封江王寳厯三年即位聴政之暇博通羣籍好製五言古</hi>
　　<hi>調清峻在位十三年</hi>
　　　宫中題<lb/>
輦路生春草<hi>班固西都賦輦路經營顔延之詩陟降騰輦路謝靈運詩萋萋春草生又池塘生春</hi>
<pb n="KR4h0145_WYG_034-6b"/>
<hi>草</hi>上林花發時<hi>漢書東方朔傳上使吾丘壽王舉籍阿城以南蟄厔以東宜春以西欲除為上</hi>
<hi>林苑屬之南山陽休之詩上林起春色梁元帝詩上林朝花色如霰劉孝威詩花發是初開</hi>憑髙何<lb/>
限意<hi>王僧孺詩憑髙且一望李白詩引領意無限</hi>無復侍臣知<hi>庾信詩無復有申包班固</hi>
<hi>兩都賦序言語侍從之臣曺植詩侍臣省文奏王維詩天顔有喜近臣知</hi>
　　虞世南<lb/>
　　　蟬<lb/>
垂緌飲清露<hi>禮記武車緌旌注武車尚威故舒散其旌若垂緌然又范則冠而蟬有緌梁簡文帝</hi>
<hi>啟飲露青蜩應三伏之脩景蕭子範聴蟬詩飲露入呉園阮籍詩清露被臯蘭</hi>流響出疎桐<hi>水經</hi>
<pb n="KR4h0145_WYG_034-7a"/>
<hi>注乗髙瀉浪觸石流響顔之推鳴蟬篇乍飄流曼嚮多含斷絶聲梁元帝詩柳前飄宻柳井上落疎桐</hi>居<lb/>
髙聲自逺<hi>詩伐木箋鳥尚知居髙木呼其友况是人乎可不求之陸賈新語君子居髙處上則以仁</hi>
<hi>義為巢張正見秋蟬詩風髙知響急樹近覺聲連又從軍行鴈塞秋聲逺江總詩别鶴聲聲逺</hi>非是藉<lb/>
秋風<hi>漢武帝秋風辭秋風起兮白雲飛梁簡文帝詩秋風忽嫋嫋</hi>
　　蘇頲<lb/>
　　　山鷓鴣詞<hi>歴代歌辭山鷓鴣羽調曲也</hi>
人坐青樓晚<hi>梁元帝詩佳人坐椒屋接膝對蘭薰曺植美女篇青樓臨大路髙門結重闗晉書麴</hi>
<hi>允傳南開朱門北望青樓劉希夷詩相逢不相識歸去夢青樓</hi>鶯語百花時<hi>孫綽詩鶯語吟脩竹</hi>
<pb n="KR4h0145_WYG_034-7b"/>
<hi>庾信詩緑房千子熟紫穗百花開虞世南詩横空一鳥度照水百花然</hi>愁多人易老<hi>張正見詩</hi>
<hi>誰知一寸心乃有萬斛愁古詩思君令人老歳月忽已晚王勃滕王閣序馮唐易老</hi>斷腸君不知<lb/>
<hi>湯惠休詩蟋蟀夜鳴斷人腸長夜思君心飛揚越人歌山有木兮木有枝心悦君兮君不知</hi>
　　　汾上驚秋<hi>水經汾水出太原汾陽縣北管涔山東南過晉陽縣東晉水從縣東南流</hi>
　　　　<hi>注之</hi>
北風吹白雲<hi>詩北風其凉劉刪詩離羣思北風詩英英白雲露彼管茅謝靈運詩巖髙白雲屯</hi>
萬里渡河汾<hi>陸機文賦恢萬里使無閡通億載而為津左思呉都賦潮波汩起迴復萬里潘岳笙</hi>
<hi>賦河汾之寳有曲沃之懸匏焉</hi>心緒逢揺落<hi>李百藥詩客心既多緒長歌且代勞魏文帝燕歌行</hi>
<pb n="KR4h0145_WYG_034-8a"/>
<hi>草木揺落露為霜劉孝綽侍宴詩禁林風氣晚方秋未揺落</hi>秋聲不可聞<hi>周𢎞讓詩雲天改夏</hi>
<hi>色木葉動秋聲蕭慤詩山樹動秋聲宋玉髙唐賦不見其底虚聞松聲</hi>
　　楊師道<lb/>
　　　奉和詠弓<lb/>
霜重麟膠勁<hi>楚辭冬又申之以嚴霜陸機賦結嚴霜於寒空十洲記鳯麟洲上多鳯麟數萬為羣</hi>
<hi>煮鳯喙及麟角合煎作膏名之為續弦膠</hi>風髙月影圓<hi>孫綽詩蕭瑟仲秋日飈唳風雲髙阮卓詩</hi>
<hi>髙風應爽節洞㝠記帝於望鵠臺西起俯月臺臺下穿池廣千尺登臺以眺月影入池中使宫人乗舟弄月影</hi>
<hi>因名影娥池陶潛詩亭亭月將圓庾信馬射賦弓如明月對堋</hi>烏飛隨帝輦<hi>射烏辭序漢明帝東</hi>
<pb n="KR4h0145_WYG_034-8b"/>
<hi>巡有烏飛鳴乗輿上虎賁中郎將射中之帝賜錢百萬遂令亭壁皆畫烏劉孝威烏生八九子詩髙飛帝輦側</hi>
<hi>逺托日輪中</hi>鴈落逐鳴弦<hi>戰國策更嬴謂魏王曰臣為王引弓虛發而下鳥王曰射可至此乎</hi>
<hi>有間鴈從東方來更嬴以虚發而下之庾信詩驚心一鴈落又麋興麗箭鴈落鳴弦</hi>
　　蕭德言<hi>字文行長安人貞觀中著作郎後為春宫侍讀髙宗以師傳恩加銀青光禄大夫</hi>
　　　詠舞<lb/>
低身鏘玊珮<hi>張衡舞賦搦纎腰而互折嬛傾倚兮低昻陳後主樂府轉身移佩響詩何以贈之瓊</hi>
<hi>瑰玉佩禮記玉不去身疏自士以上皆有玉佩</hi>舉袖拂羅衣<hi>呉邁逺詩經春不舉袖秋落寧復看</hi>
<hi>徐陵詠舞詩舉袖拂黄花邊讓章華臺賦羅衣飄颻組綺繽紛范雲樂府暮雨潤羅衣</hi>對簷疑燕<lb/>
<pb n="KR4h0145_WYG_034-9a"/>
起<hi>梁簡文帝詩覔燕好窺簷江總詩春風送燕入簷窺鮑照文差池燕起振迅鴻歸</hi>暎雪似花<lb/>
飛<hi>何遜詩暎雪晚寒開張衡西京賦度曲未終雲起雪飛張正見詩帆上錦花飛</hi>
　　上官儀<lb/>
　　　入朝洛隄步月<hi>一統志洛水源出陜西洛南縣冡嶺山東流經盧氏永寧宜陽</hi>
　　　　<hi>偃師鞏縣入於河</hi>
脈脈廣川流<hi>古詩盈盈一水問脈脈不得語范雲詩誰云相去逺脈脈阻光儀國語爰居止於魯</hi>
<hi>東門之外臧文仲使人祭之展禽曰夫廣川之鳥獸常知避其災也是歳海多大風王粲詩方舟潤廣川詩如</hi>
<hi>川之流郭璞詩林無靜樹川無停流</hi>驅馬厯長洲<hi>詩驅馬悠悠梁元帝詩驅馬河隄上釋名水中</hi>
<pb n="KR4h0145_WYG_034-9b"/>
<hi>可居者曰洲魏文帝詩乗渚望長洲</hi>鵲飛山月曙<hi>爾雅鵲鵙醜其飛也翪魏武帝短歌行月明星</hi>
<hi>稀烏鵲南飛張華詩曉月山頭下</hi>蟬噪野風秋<hi>謝靈運燕歌行秋蟬噪栁燕辭楹蕭慤詩蟬噪</hi>
<hi>聞疑斷沈君攸詩日暮野風生林蟬候節鳴鮑照詩鴈還風送秋</hi>
　　王勃<lb/>
　　　夜興<lb/>
野烟含夕渚<hi>梁簡文帝詩荒郊多野烟又烟含桃半紅曺植詩夕宿蘭渚温子昇詩㣲㣲夕渚暗</hi>
山月照秋林<hi>鮑照詩朗月出東山照我綺窓前王褒闗山月詩闗山夜月明詩月出照兮曺植詩</hi>
<hi>明月照髙樓庾信詩銅雀影秋林又秋林栗更肥</hi>還將中散興來偶步兵琴<hi>晉書</hi>
<pb n="KR4h0145_WYG_034-10a"/>
<hi>嵇康傳字叔夜與魏宗室婚拜中散大夫嘗暮宿華陽亭引琴而彈忽有客詣之稱是古人與康共談音律因</hi>
<hi>索琴彈之而為廣陵散聲調絶倫遂以授康又王徽之傳乗興而來興盡而返顔延之五君詠中散不偶世晉</hi>
<hi>書阮籍傳字嗣宗嗜酒能嘯善彈琴聞步兵厨營人善釀有貯酒三百斛乃求為步兵校尉</hi>
　　　他鄉叙興<lb/>
綴葉歸烟晚<hi>古今注合歡花枝葉相交結毎一風來輒自相解不相牽綴唐太宗詩晚烟含樹</hi>
<hi>色沈烱詩竹烟生薄晚</hi>乗花落照春<hi>庾肩吾詩臨花色轉春李鏡咏日詩徘徊匝花樹説文日</hi>
<hi>西落返照於東謂之返景梁簡文帝詩落照度空窓</hi>邊城琴酒處<hi>漢書楊雄傳海内澹然無邊城</hi>
<hi>之災梁簡文帝詩邊城秋易知晉書嵇康傳濁酒一杯彈琴一曲志意畢矣</hi>俱是越鄉人<hi>左傳</hi>
<pb n="KR4h0145_WYG_034-10b"/>
<hi>小人懐璧不可以越鄉鮑照詩誰令乏古節貽此越鄉憂</hi>
　　　早春野望<lb/>
江曠春潮白<hi>謝靈運詩江山共開曠抱朴子春日居東宿天髙一萬五千里故春潮漸起也王臺</hi>
<hi>卿臨滄波詩風來白華起潮滿黄沙沈</hi>山長曉岫青<hi>詩墮山喬嶽疏嶞山山之小者嶞嶞然言</hi>
<hi>其狹長之意也伏知道詩曉色暎山頭爾雅山穴曰岫曺植七啟出山岫之潛穴張正見山賦混青天而共色</hi>
他鄉臨睨極<hi>古樂府夢見在我旁忽覺在他鄉楚辭陟升皇之赫戲兮忽臨睨夫舊鄉劉孝綽詩</hi>
<hi>已切臨睨情</hi>花栁暎邊亭<hi>隋煬帝詩花柳相依依王容大隄女詩入花花不見穿柳柳隂碎張</hi>
<hi>協詩烽火列邊亭徐陵文方且西踰酒郡抵我境而置邊亨</hi>
<pb n="KR4h0145_WYG_034-11a"/>
　　　登城春望<lb/>
物外山川近<hi>梁簡文帝碑智周物外齊竟陵王詩棲情閑物外書奠髙山大川世説王子敬云從</hi>
<hi>山隂道上行山川自相暎發使人應接不暇劉刪詩山河若近逺</hi>晴初景靄新<hi>王胄詩初晴物</hi>
<hi>候凉夕景照山莊唐太宗詩晚霞聊自怡初晴彌可喜庾信喜晴詩比日思光景今朝始暫逢王筠夕霽詩遥</hi>
<hi>峯凝翠靄</hi>芳郊花栁遍<hi>費昶詩芳郊拾翠人迴袖捲芳春應璩書逍遥陂塘之上吟詠花栁之下</hi>
<hi>隂鏗詩鷲嶺春光遍</hi>何處不宜春<hi>庾信詩何處似封候荆楚嵗時記立春日悉剪綵為燕以戴之</hi>
<hi>帖宜春二字梁元帝詩匹栁復宜春</hi>
　　王適<hi>幽州人則天時勑吏部糊名考選人判以求才俊適與劉憲司馬鍠梁載言相次入第二</hi>
<pb n="KR4h0145_WYG_034-11b"/>
　　　<hi>等官至雍州司馬参軍</hi>
　　　江濵梅<lb/>
忽見寒梅樹<hi>隂鏗雪裏梅花詩春近寒雖轉梅開雪尚飄謝眺詩稠隂結寒樹</hi>開花漢<lb/>
水濵<hi>沈約詩開花已匝樹庾信賦開花建始之殿落實睢陽之園左傳楚國方城以為城漢水以為池曺</hi>
<hi>植洛神賦攜漢濵之遊女王羲之蘭亭詩仰觀天際碧俯視渌水濵</hi>不知春色早<hi>梁簡文帝詩春</hi>
<hi>色暯宫來先發院邊梅沈約詩春色犯寒來庾信詩春色方盈野枝枝綻翠英唐太宗詩縈雪臨春岸㕘差間</hi>
<hi>早梅</hi>疑是弄珠人<hi>韓詩外傳鄭交甫將南適楚遵彼漢臯臺下乃遇二女佩兩珠如荆雞之卵張</hi>
<hi>衡南都賦遊女弄珠於漢臯之曲</hi>
<pb n="KR4h0145_WYG_034-12a"/>
　　盧照隣<lb/>
　　　浴浪鳥<lb/>
獨舞依盤石<hi>山海經西南有廣都之野鸞鳥自歌鳯鳥自舞易鴻漸於磐宋玉髙唐賦磐石險峻</hi>
<hi>曺植磐石篇磐石山巔石飄颻澗底蓬</hi>羣飛動輕浪<hi>潘岳賦陟青林以遊覽兮樂羽族之羣飛</hi>
<hi>又雀羣飛而赴楹兮沈約水鳥賦竦臆兮開萍蹙水兮興浪又賦動紅荷於輕浪</hi>奮迅碧沙前<hi>潘岳賦奮</hi>
<hi>迅泥滓禰衡鸚鵡賦雖奮迅其焉如郭璞江賦碧沙瀢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而往來謝靈運詩遨遊碧沙渚</hi>長懐白雲<lb/>
上<hi>鸚鵡賦眷西路而長懐漢武帝秋風辭秋風起兮白雲飛顔延之歸鴻賦皦㓗登雲侣謝靈運詩託身青</hi>
<hi>雲上</hi>
<pb n="KR4h0145_WYG_034-12b"/>
　　韋承慶<lb/>
　　　江樓<lb/>
獨酌芳春酒<hi>南史謝譓傳不妄交接有時獨酌曰入吾室者但有清風對吾飲者惟當明月又孔</hi>
<hi>珪傳憑几獨酌傍無雜事陶潛詩歡言酌春酒謝朓詩不對芳春酒還望青山郭</hi>登樓已半曛<lb/>
<hi>王粲登樓賦登兹樓以四望兮聊假日以銷憂晉書許邁傳邁采藥於恒山四面藩之好道之徒欲相見者登樓與</hi>
<hi>語庾信詩酒曛人半醉</hi>誰驚一行鴈衝斷過江雲<hi>庾信詩雲歸一鴈征又可憐數</hi>
<hi>行鴈㸃㸃逺空排沈約詩離離鴈度雲朱超詠石詩孤生若斷雲</hi>
　　李乂<lb/>
<pb n="KR4h0145_WYG_034-13a"/>
　　　元日恩賜柏葉應制<hi>魏收柏詩茹葉輕沉體</hi>
勁節凌冬勁<hi>江淹詩凌風知勁節負雪見貞心左九嬪柏賦稟天然之貞勁經嚴冬而不零曺毘</hi>
<hi>文凌冬揚芳披雪獨振顔延之文凉冬氣勁塞外草衰</hi>芳心待歳芳<hi>江淹詩始整丹泉術終覿</hi>
<hi>紫芳心鮑照詩願君松柏心採照無窮極唐太宗詩歳隂窮暮紀獻節啓新芳又還將新歳色復結後年茅</hi>
能令人益壽<hi>宋玉髙唐賦延年益夀千萬歳漢武内傳藥有松柏之膏服之可以延年梁元帝謝</hi>
<hi>賚寳枕啟泰山之藥既使延齡長生之枕能令益壽</hi>非止麝含香<hi>養生論麝食柏而香江總詩願</hi>
<hi>奉更衣蘭麝氣恐君馬到自驚香</hi>
　　閻朝隠<hi>字友倩趙州欒城人連中進士孝弟廉讓科性滑稽屬詞竒詭為武后所賞累遷給</hi>
<pb n="KR4h0145_WYG_034-13b"/>
　　　<hi>事中預修三教珠英聖厯中轉麟臺少監坐附張易之徙嶺外景龍時運為著作郎先天中除</hi>
　　　<hi>秘書少監後貶通州别駕</hi>
　　　奉和登驪山應制<hi>一統志驪山在西安府臨潼縣東南三里山之麓温泉所</hi>
　　　　<hi>出山左肩曰東繡嶺右肩曰西繡嶺</hi>
龍行踏絳氣<hi>南史宋武帝紀劉裕龍行虎步視瞻不凡江淹廬山香爐峯詩絳氣下縈薄白雲上</hi>
<hi>杳㝠王勃採蓮賦憐曙野之絳氣愛晴天之碧雲</hi>天半語相聞<hi>南史劉訏傳超超越俗如天半</hi>
<hi>朱霞</hi>混沌疑初判<hi>鶡冠子無鉤無繩混沌不分淮南子洞同天地混沌為朴徐陵文設上下之剖</hi>
<hi>判配法象乎二儀</hi>洪荒若始分<hi>王延壽魯靈光殿賦洪荒朴畧厥狀睢盱郭璞山海經序隂陽</hi>
<pb n="KR4h0145_WYG_034-14a"/>
<hi>之煦蒸萬象之區分</hi>
　　武平一<lb/>
　　　遊涇川琴溪<hi>一統志涇縣在寜國府城南一百五里本漢縣因涇水為名琴溪在</hi>
　　　　<hi>縣東北二里相傳琴髙控鯉之所髙縣人有竒術入水不濡乗赤鯉而上昇</hi>
環潭澄曉色<hi>班固辟雍詩注辟雍壅水環之虞騫詩澄潭寫度鳥諸葛穎詩逺浦澄天色庾闡賦</hi>
<hi>暎燒雲而色暗伏知道詩曉色暎山爾</hi>疊嶂照秋影<hi>梁武帝詩朝雲生疊嶂沈約詩山嶂逺重</hi>
<hi>疊王融詩珠露春華返璿霜秋照晚江淹詩寒郊無留影秋日懸清光</hi>幽致忻所逢<hi>陸雲詩閒</hi>
<hi>居外物靜言樂幽魏書茹皓傳樹草栽木頗有野致梁宣帝賦盡登臨之雅致李巨仁詩採藥逢三島</hi>紛<lb/>
<pb n="KR4h0145_WYG_034-14b"/>
慮自兹屏<hi>詩闗雎序疏包管萬慮其名曰心陶潛詩酒能祛百慮謝朓詩民淳紛務屏唐太宗賦屏</hi>
<hi>千慮於巖廊</hi>
　　宋之問<lb/>
　　　詠省壁畫鶴<hi>舊聞記秘書省内有落星石薛少保畫鶴賀監草書鄭餘慶畫鳯號</hi>
　　　　<hi>為四絶元和中韓公武為祕書監挾彈中一鶴之眼時謂之五絶</hi>
粉壁圖仙鶴<hi>顧野王賦圖長袖於粉壁劉孝綽詩浮光亂粉壁許敬宗賦仙鶴和吟慙八音於雅</hi>
<hi>韻</hi>昻藏真氣多<hi>水經注石壁崇髙昻藏隠天竹林七賢論昨於稠人中始見嵇紹昻昻然野鶴</hi>
<hi>之在雞羣論衡水火感動常以真氣庾信詩空心論佛性真氣辨仙才</hi>鶱飛竟不去<hi>楚辭鳯鶱</hi>
<pb n="KR4h0145_WYG_034-15a"/>
<hi>翥而飛翔廣韻鶱飛舉貌梁元帝賦青田之鶴晝夜俱飛世説支道林好鶴時有遺其雙鶴者鎩其翮鶴舒翼</hi>
<hi>懊惋道林曰既有凌霄之姿何可為人耳目翫乎養令翮成即放飛去</hi>當是戀恩波<hi>阮咸謝狀</hi>
<hi>登俎之美屢浹於恩波舊唐書樂章仰荷靈澤悚戀兼盈丘遲詩肅穆恩波被</hi>
　　盧僎<lb/>
　　　題殿前桂葉<lb/>
桂樹生南海<hi>楚辭桂樹叢生兮山之幽呉均詩桂樹多芳根書導黒水至於三危入於南海詩至</hi>
<hi>於南海史記南越尉陀傳置桂林南海象郡陸雲詩南海既賔爰戢干戈</hi>芳香隔逺山<hi>南方草木</hi>
<hi>狀耶悉茗花茉莉花皆自西國移植於南海南人憐其芳香競植之秦嘉詩芳香去垢穢庾信詩巖深桂絶香</hi>
<pb n="KR4h0145_WYG_034-15b"/>
<hi>蔡邕表山川脩隔李白詩鄉路逺山隔何遜詩天暮逺山青</hi>今朝天上見<hi>詩以永今朝梁簡文</hi>
<hi>帝詩採艾亦今朝古詩天上何所有庾信詠舞詩已曽天上學詎是世中生</hi>疑是月中攀<hi>虞喜</hi>
<hi>安天論俗傳月中仙人桂樹今視其初生見仙人之足漸已成形桂樹後生焉酉陽雜爼月中有桂髙五百丈</hi>
<hi>下有一人常斫之樹創隨合其人姓呉名剛西河人有過謫伐桂梁元帝詩月中含桂樹李德林詩月桂近將</hi>
<hi>攀</hi>
　　裴延<hi>爵里無考</hi>
　　　詠剪花<lb/>
花寒未聚蝶<hi>陶潛詩寒花徒自榮張正見詩寒花暎日鮮謝朓詩花叢亂數蝶梁簡文帝詩花蝶</hi>
<pb n="KR4h0145_WYG_034-16a"/>
<hi>雨飛翔</hi>艷色已驚人<hi>七啟艷色過於芙蓉李白詩愛君芙蓉之艷色江淹詩春花虚艷秋月徒</hi>
<hi>光史記滑稽傳一鳴驚人白居易詩桂折一枝先許我楊穿三葉盡驚人</hi>懸知陌上栁<hi>庾信詩懸</hi>
<hi>知曲不誤何遜詩陌上馳驅人徐陵文陌上成隂桑中可詠薛道衡詩甲荑垂陌栁王維詩青青楊栁陌陌上</hi>
<hi>别離人</hi>應妬手中春<hi>江總擬漢鐃歌依花似協妬拂草乍驚媒朱超道剪綵花詩假令春已度</hi>
<hi>終住手中開徐彦伯詩花移玉樹春</hi>
　　張説<lb/>
　　　奉裴中書酒<lb/>
西掖恩華降<hi>漢官儀左右曹受尚書事前世文士以中書在右因謂中書為右曹又稱西掖劉楨</hi>
<pb n="KR4h0145_WYG_034-16b"/>
<hi>詩隔此西掖垣廣韻掖掖庭也一曰正門之旁小門也南史虞玩之傳㤙華俱重徐陵文歳降銀車之恩沈佺</hi>
<hi>期詩恩降五時衣</hi>南宫命席䦨<hi>漢書儒林傳漢建尚書百官府曰南宫禮記哀公命席又鋪筵</hi>
<hi>席陳尊俎列籩豆梁簡文帝詩酒闌嘉宴罷虞世南賦髙宴將闌</hi>詎知雞樹後<hi>郭頒魏晉世語</hi>
<hi>劉放孫資共典樞要夏侯獻曹肇心内不平殿中有雞棲樹二人相謂此亦乆矣其能復幾指謂中書監劉放</hi>
<hi>中書令孫資盧思道樂府丰茸雞樹宻</hi>更接鳯池歡<hi>曺植洛神賦無良媒以接歡兮文選注鳯</hi>
<hi>池中書省也晉書荀朂傳朂自中書監除尚書令人賀之朂曰奪我鳯凰池諸君何賀耶謝朓詩兹言翔鳯池</hi>
<hi>鳴珮多清響</hi>
　　　九日進茱茰山詩五首<hi>西京雜記戚夫人侍兒賈佩蘭説在宫内時九</hi>
<pb n="KR4h0145_WYG_034-17a"/>
　　　　<hi>月九日佩茱茰食蓬餌飲菊花酒令人長壽</hi>
家居洛陽下<hi>史記田蚡傳進名士家居者貴之又李廣傳家居數載漢書地理志河南郡縣雒陽</hi>
<hi>注魚豢云漢火行忌水故洛去水而加佳唐書張説傳説洛陽人</hi>舉目見嵩山<hi>李陵書舉目言</hi>
<hi>笑誰與為歡晉書明帝紀舉目見日不見長安説文嵩中岳嵩髙山也明一統志嵩山在登封縣北一十里</hi>
刻作茱茰節<hi>史記司馬相如傳注徐廣曰戍削言如刻畫作之</hi>情生造化間<hi>世説</hi>
<hi>孫子荆作詩以示王武子王曰未知文生於情情生於文莊子以天地為大鑪以造化為大冶夏侯湛東方朔</hi>
<hi>畫像賛神交造化靈為星辰</hi>
　　　二<lb/>
<pb n="KR4h0145_WYG_034-17b"/>
黄花宜泛酒<hi>禮記季秋之月鞠有黄華案花古作華江總九日詩園菊抱黄花四民月令重陽日</hi>
<hi>必以餻酒登髙眺逈以暢秋志採茱茰甘菊泛酒崔善為九日詩摘來還泛酒</hi>青嶽好登髙<hi>江淹</hi>
<hi>表仁鑄蒼嶽道括寰海南齊書武帝紀詔曰九日出商飇館登髙宴羣臣</hi>稽首明庭内<hi>書臯陶拜</hi>
<hi>手稽首禮記大夫士見於國君君若勞之則還辟再拜王稽首王褒雲橋館銘明庭朝禮仙官羽衣荀仲舉詩秦</hi>
<hi>臨碣石漢主幸明庭</hi>心為天下勞<hi>左傳君子勞心小人勞力先王之制也史記魯世家太王王季</hi>
<hi>文王三王之憂勞天下乆矣</hi>
　　　三<lb/>
菊酒攜山客<hi>西京雜記菊花舒時并採莖葉雜黍米釀之至來年九月九日始熟謂之菊花酒臨</hi>
<pb n="KR4h0145_WYG_034-18a"/>
<hi>海記郡北有湖山毎九日菊酒之辰讌㑹於此樂府豫章行山客持斧斤</hi>茰囊繫牧童<hi>績齊諧記</hi>
<hi>汝南桓景隨費長房遊學長房謂曰九月九日汝家當有災厄急令家人縫囊盛茱茰繫臂上登山飲菊花酒</hi>
<hi>此禍可消列子楊子見梁王曰君見牧羊者乎百羊而羣使五尺童子荷箠隨之欲東而東欲西而西</hi>路<lb/>
疑隨大隗<hi>莊子黄帝將見大隗乎具次之山至於襄城之野七聖皆迷適遇牧馬童子問塗焉非徒</hi>
<hi>知具茨之山又知大隗之所存楊烱少室山少姨廟碑軒轅之訪大隗先求牧馬之童</hi>心似問鴻<lb/>
䝉<hi>莊子雲將東遊適遭鴻䝉雲將曰朕願有問也今我願合六氣之精以育羣生為之奈何鴻䝉曰吾勿知</hi>
<hi>又三年東遊而適遭鴻䝉雲將曰吾遇天難願問一言鴻䝉曰意心養汝徒處無為而物自化</hi>
　　　四<lb/>
<pb n="KR4h0145_WYG_034-18b"/>
九日重陽數<hi>魏文帝書嵗往月來忽復九月九日九為陽數而日月並應俗嘉其名以為宜於長</hi>
<hi>乆庾肩吾九日詩獻壽重陽節梁簡文帝九日詩是節協陽數</hi>三秋萬寳成<hi>梁元帝纂要秋曰三</hi>
<hi>秋虞世南秋賦對三秋之爽節王勃序時惟九月序屬三秋莊子正得秋而萬寳成張協詩時至萬寳成</hi>時<lb/>
來謁軒后<hi>陶潛詩時來茍㝠㑹宛轡憩通衢曺植詩謁帝承明廬史記五帝紀黄帝者少典之子姓</hi>
<hi>公孫名曰軒轅張鷟仙都山銘永懐軒后功成此地</hi>罷去坐蓬瀛<hi>拾遺記昆臺之上有垂白之叟</hi>
<hi>宛若少童歴蓬瀛而超碧海劉孝綽詩無因追羽隔及爾宴蓬瀛</hi>
　　　五<lb/>
晚節歡重九<hi>鮑照詩晚節從世務王僧孺詩晚節拂秋華陶潛九日間居詩序余閒居愛重九之</hi>
<pb n="KR4h0145_WYG_034-19a"/>
<hi>名王筠詩重九帷嘉節</hi>髙山上五千<hi>爾雅山大而髙曰崧注今中岳崧髙山蓋依此名白虎通</hi>
<hi>中央之岳獨髙故曰崧髙山楊烱少室山少姨廟碑直上五千去天三百</hi>醉中知遇聖<hi>魏志徐邈</hi>
<hi>傳為尚書郎時科酒禁邈私飲沈醉校事趙逹問以曹事邈曰中聖人達白之太祖甚怒鮮于輔進曰平日醉</hi>
<hi>客謂酒清者為聖人濁者為賢人邈偶醉言爾庾信詩美酒還㕘聖莊子萬世之後而一遇大聖</hi>夢裏<lb/>
見尋仙<hi>江總詩幽蘭度曲不可終陽臺夢裏自應通郭璞詩尋仙萬餘日今乃見子喬神仙傳漢武上</hi>
<hi>嵩山使董仲舒東方朔等齋潔思神至夜忽見有仙人長二丈武帝禮而問之曰吾九嶷之神也聞中岳石上</hi>
<hi>葛蒲一寸九節可以服之長生故來採耳</hi>
　　元萬頃<hi>洛陽人後魏景穆皇帝之裔起家通事舍人因從英國公李勣出征坐流嶺外赦還</hi>
<pb n="KR4h0145_WYG_034-19b"/>
　　　<hi>為北門學士則天時遷鳯閣侍郎</hi>
　　　春日池臺<lb/>
日影飛花殿<hi>班固西都賦激日影而納光張協七命浮蟻星拂飛花萍接梁簡文帝賦玩飛花之</hi>
<hi>度窓</hi>風文積草池<hi>庾丹詩風至水迴文唐太宗小池賦疊風文兮連復連西京雜記積草池中有</hi>
<hi>珊瑚樹髙一丈二尺庾信詩翻逢積草浪更識昆明灰</hi>鳯樓通夜敞<hi>鮑照詩鳯樓十二重顧野</hi>
<hi>王詩鳯樓臨廣陌拾遺記漢明帝以文梓為船木蘭為柂刻飛鸞翔鷁節於船首隨風輕漾畢影忘歸乃至通</hi>
<hi>夜古讀曲歌通夜語不息</hi>虬輦望春移<hi>陸雲九愍結垂雲之翠虬駕琬琰之玉輿西京記西京禁</hi>
<hi>苑内有望春宫在髙原之上東臨灞滻湘東王春日詩徒望春光新曺植詩輕輦隨風移</hi>
<pb n="KR4h0145_WYG_034-20a"/>
　　杜甫<lb/>
　　　即事<lb/>
百寳装腰帶<hi>禹玉牒辭祝融司方發其英沐日浴月百寳生崔液詩刻像圖形七寳装晉書輿服</hi>
<hi>志古者貴賤皆執笏其有事則搢之於腰帶謝惠連詩腰帶准疇昔不知今是非</hi>真珠絡臂鞲<lb/>
<hi>魏畧大秦國出明珠夜光珠真白珠後漢書馬皇后紀江褠臂衣今之臂鞲以縳左右手於事便也</hi>笑時<lb/>
花近眼<hi>劉孝威詩紗輕笑眼來庾信詩山花即眼前</hi>舞罷錦纒頭<hi>周南詩舞罷鸞自羞</hi>
<hi>唐書郭子儀傳魚朝恩出羅錦二百匹為子儀纒頭之費太平御覽舊俗賞歌舞人錦綵置之頭上謂之纒頭</hi>
　　　客中作<lb/>
<pb n="KR4h0145_WYG_034-20b"/>
江碧鳥逾白<hi>劉刪詩江連巫峽長帶天澄迥碧詩白鳥翯翯曺植賦白鳥戯於西渚</hi>山青<lb/>
花欲燃<hi>何遜詩天暮逺山青盧照隣序桂白山青宜王孫之攀折梁元帝詩林間花欲燃庾信詩山花</hi>
<hi>熖火燃</hi>今春看又過<hi>沈約詩今春蘭蕙草崔敏童詩一年又過一年春</hi>何日是歸<lb/>
年<hi>孔德紹詩他鄉何日歸劉孝威詩角馬無歸年</hi>
　　　絶句<lb/>
遲日江山麗<hi>詩春日遲遲宋之問詩彩雲歌處斷遲日舞前留栁䛒詩四望江山春謝靈運詩白</hi>
<hi>日麗江臯</hi>春風花草香<hi>管子春風風人梁簡文帝詩春日春風過陸罩詩徘徊花草合晉白紵舞</hi>
<hi>歌陽春白日風花香</hi>泥融飛燕子<hi>古詩思為雙飛燕銜泥巢君屋隋文帝詩宫木隂濃燕子飛</hi>
<pb n="KR4h0145_WYG_034-21a"/>
沙暖睡鴛鴦<hi>梁元帝鴛鴦賦朝浮兮浪華夜集兮江沙詩鴛鴦于飛埤雅雄鳴曰鴛雌鳴曰鴦古</hi>
<hi>歌辭鴛鴦七十二羅列自成行</hi>
　　　絶句六首<lb/>
日出籬東水<hi>詩日出有曜淮南子日出於暘谷浴於咸池拂於扶桑是謂晨明孟浩然詩日出氣</hi>
<hi>象分始知江湖濶陶潛詩采菊東籬下</hi>雲生舍北泥<hi>梁簡文帝詩交門光景麗祈年雲霧生裴</hi>
<hi>讓之詩絶野寒雲生南史謝𢎞㣲傳謝混謂凱之曰建昌國禄本應與北舍共之國侯既不厝意今可依常分</hi>
<hi>送北舍𢎞㣲本家也</hi>竹髙鳴翡翠<hi>沈佺期賦凉風生於髙竹説文翡赤雀翠青雀埤雅翠鳥咸謂</hi>
<hi>之翡翠郭璞詩翡翠戲蘭苕容色更相鮮</hi>沙僻舞鵾雞<hi>鮑照賦飛雰馳霰飄沙舞蓬楚辭鵾雞啁</hi>
<pb n="KR4h0145_WYG_034-21b"/>
<hi>唽而悲嗚注鵾雞似鶴黄白色公孫乗月賦鵾雞舞於蘭渚</hi>
　　　二<lb/>
藹藹花蕊亂<hi>廣韻晻藹樹繁茂何晏賦結實商秋敷華青春藹藹萋萋馥馥芬芬束晳詩其林藹</hi>
<hi>藹廣韻花外曰萼花内曰蕊本草石蕊其狀如花蕊梁簡文帝樂府新苑厯亂開</hi>飛飛蜂蝶多<lb/>
<hi>曺植詩拔劒捎羅網黄雀得飛飛梁武帝樂府飛飛雙蛺蝶圖繪寳鑑嗣滕王湛然善畫花鳥蜂蝶張正見詩</hi>
<hi>飛多花逕深</hi>幽棲身懶動<hi>唐書明皇紀有嘉遯幽棲養髙不仕者州牧各以名薦謝靈運詩資</hi>
<hi>此永幽棲易君子安其身而後動北齊書李繪傳下官膚體疎懶蕭子良文已出馳動入寂定</hi>客至欲<lb/>
如何<hi>詩有饛簋飱箋飱者客始至主人所致之禮也史記亷頗傳復用為將客又復至庾肩吾詩蘭堂上</hi>
<pb n="KR4h0145_WYG_034-22a"/>
<hi>客至詩如何如何忘我實多鮑照登大雷岸與妺書去親為客如何如何</hi>
　　　三<lb/>
急雨捎溪足<hi>爾雅瀑雨謂之涷注今江東呼夏月暴雨為涷雨南史任昉傳風雨急而不輟其音</hi>
<hi>韻㑹捎掠也魏徴詩風捎幽渚荷爾雅水注川曰溪又趾足也</hi>斜暉轉樹腰<hi>梁簡文帝之賦看斜暉</hi>
<hi>度寮徐陵春日詩岸水帶斜暉徐彦伯賦天旋日轉庾信詩上林栁腰細新豐酒逕多</hi>隔巢黄鳥<lb/>
並<hi>廣韻鳥在木上曰巢在穴曰窠詩維鵲有巢又綿蠻黄鳥虞炎詩黄鳥度青枝梁簡文帝詩分花出黄鳥</hi>
<hi>廣韻並比也</hi>翻藻白魚跳<hi>盧照隣詩雲花江上翻詩魚在在藻蘇頲詩戲藻嘉魚樂棲梧髙鳯</hi>
<hi>飛西都賦發蘋藻以潛魚古史白魚入舟舊唐書髙駢傳魚跳鼎釡劉孝威詩游魚或自跳</hi>
<pb n="KR4h0145_WYG_034-22b"/>
　　　四<lb/>
鑿井交㯶葉<hi>莊子鑿井而飲爾雅交加參錯也呉若本杜注交椶作井綆也趙注蜀有鹽井雨露</hi>
<hi>之水落其中則壊新鑿井時則交㯶葉以覆之廣雅并二閭㯶也廣志㯶葉似車輪乃在巔下有皮纒之附地起</hi>
<hi>旬一采轉復上生</hi>開渠斷竹根<hi>魏志牽招傳鑿源開渠注水城内江賦觸澗開渠范雲詩開渠</hi>
<hi>納秋水陳後主採桑曲柯新攀易斷南史明僧紹傳賜竹根知意笋籜冠隠者以為榮焉庾信詩山盃奉竹根</hi>
扁舟輕褭纜<hi>史記貨殖傳范蠡乗扁舟浮於江湖朱超道詩扁舟已入浪庾信賦吹落葉之扁舟</hi>
<hi>庾肩吾詩浪湧燕舟輕鮑令暉詩褭褭臨窓竹梁簡文帝詩卧石藤為纜</hi>小徑曲通村<hi>王勃詩小</hi>
<hi>徑偏宜草法言或曰焉得直道而由諸曰塗雖曲而通諸夏則由諸川雖曲而通諸海則由諸王洙杜工部詩</hi>
<pb n="KR4h0145_WYG_034-23a"/>
<hi>史舊集序入蜀卜居成都浣花里又杜甫詩集有江村詩</hi>
　　　五<lb/>
舍下笋穿壁<hi>謝靈運遊名山志始寧又北轉一汀十里直指舍下梁簡文帝詩横階入細笋左傳</hi>
<hi>篳門閨竇之人注閨竇小户穿壁為户狀如圭也西京雜記匡衡勤學而無燭隣舍有燭乃穿壁引其光以書</hi>
<hi>暎其光而讀之</hi>庭中藤刺簷<hi>梁簡文帝詩雜蕊暎南庭庭中光累媚梁武帝子夜四時歌庭中花</hi>
<hi>照眼梁元帝詩桂影侵簷進藤枝繞檻長廣韻刺穿也爾雅檐謂之樀疏屋簷一名樀一名屋梠一名宇説文</hi>
<hi>簷㮰也櫩同</hi>地晴絲冉冉<hi>江淹賦蕪階翠地間居賦㣲雨新晴梁武帝詩晻曖曯遊絲沈約詩</hi>
<hi>遊絲暎空轉蔡邕賦脩長冉冉曺植詩柔條紛冉冉</hi>江白草纎纎<hi>説文江水出蜀湔氐徼外㟭山</hi>
<pb n="KR4h0145_WYG_034-23b"/>
<hi>庾信詩寒沙兩岸白沈炯幽庭賦草纎纎而垂緑樹搔搔而落花詩摻摻女手傳摻摻猶纎纎也道德指歸論</hi>
<hi>近習纎纎</hi>
　　　六<lb/>
江動月移石<hi>尚書注江以南凡水皆呼曰江禮記仲冬之月水泉動何遜宿南洲浦詩江月初三</hi>
<hi>五盧照隣詩江月夜臨空論衡湍瀨之流沙石轉而大石不移鮑照詩瑶波逐月開霞石觸峯起</hi>溪虚<lb/>
雲傍花<hi>釋慧標詩銀溪錦磧明莊子川竭而谷虚江淹詩赤玉隠瑶溪雲錦披沙汭元傑文又有古木</hi>
<hi>倒傍絶壁無名氏子夜歌白雲停隂岡丹華耀陽林江淹詩雲煦江上花</hi>鳥棲知故道<hi>王粲槐賦</hi>
<hi>鳥願棲而投翼繁欽暑賦鳥張翼而近棲梁宣帝賦靈木之所自生瑞鳥之所棲宿陶潛歸去來辭鳥倦飛而</hi>
<pb n="KR4h0145_WYG_034-24a"/>
<hi>知還漢書髙帝紀引兵從故道出曺植詩欲歸忘故道</hi>帆過宿誰家<hi>開河記自大梁至淮口錦</hi>
<hi>帆過處香聞百里説文宿止也左傳一宿為舍再宿為信宋子侯董嬌嬈不知誰家子提籠行採桑傳燈録師</hi>
<hi>唱誰家曲宗風嗣阿誰</hi>
　　王維<lb/>
　　　鳥鳴澗<hi>維本集皇甫嶽雲溪雜題五首之一詩伐木丁丁鳥鳴嚶嚶顔氏家訓王籍入</hi>
　　　　<hi>若耶溪詩云蟬噪林逾靜鳥鳴山更幽江南以為文外獨絶爾雅山夾水曰澗</hi>
人閑桂花落<hi>劉孝威詩人閑宇宙中楚辭桂樹列兮紛敷吐紫華兮布條謝朓詩鳥散餘花落</hi>
夜靜春山空<hi>闗氏易傳畫動六時也夜靜六時也沈約詩夜靜㓕氛埃郭熈山水訓春山澹冶而</hi>
<pb n="KR4h0145_WYG_034-24b"/>
<hi>如笑劉孝綽詩别待春山上相看採蘼蕪</hi>月出驚山鳥<hi>詩月出皎兮富嘉謨詩月出暎層城孤圓</hi>
<hi>上太清庾信詩山鳥一羣驚南史顧歡傳毎旦出户山鳥集其掌取食嵇康詩山鳥羣飛</hi>時鳴春澗<lb/>
中<hi>拾遺記胥徒國獻沉鳴石雞常在地中應時而鳴晉書禮志酌𤣥流於春澗之右詩于以采繁于澗之中</hi>
　　　蓮花塢<hi>維本集雲溪雜題之二爾雅疏李巡曰芙蕖别名芙蓉江東呼荷菡萏蓮華也</hi>
　　　　<hi>廣韻村塢説文曰小障也亦作隝音安古切</hi>
日日採蓮去<hi>梁元帝詩春心日日異相和曲江南可採蓮蓮葉何田田鮑照詩櫂女歌採蓮范雲</hi>
<hi>詩田家採樵去</hi>洲長多暮歸<hi>詩在河之洲注洲水中可居之地范雲詩薄暮方歸來徐安貞賦如</hi>
<hi>陽臺之暮歸</hi>弄篙莫濺水<hi>齊樂府横篙擲去槳方言所以刺船謂之篙雍州曲緑水濺長袖庾</hi>
<pb n="KR4h0145_WYG_034-25a"/>
<hi>信詩弓衣濕濺水</hi>畏濕紅蓮衣<hi>江總詩雨駛芳紅濕晚芙謝朓詩紅蓮揺弱荇庾信詩蓮浦落</hi>
<hi>紅衣</hi>
　　　鹿柴<hi>維本集輞川詩序余别業在輞川山谷其遊止有鹿柴木蘭柴注柴土邁切韻㑹山</hi>
　　　　<hi>居以木柵作砦或作柴</hi>
空山不見人<hi>江淹詩懐此書兮望空山盧思道詩空山照秋月張説詩空山寂歴道心生易行其</hi>
<hi>庭不見其人</hi>但聞人語響<hi>詩我聞其聲子夜歌中宵無人語蜀後主傳注思聞嘉響</hi>返景<lb/>
入深林<hi>四時纂要日西落光返照於東謂之返景荀子芷蘭生於深林非以無人而不芳漢書嚴助傳</hi>
<hi>輿轎而隃領拕舟而入水行數百千里夾以深林叢竹</hi>復照青苔上<hi>謝朓詩山光晚餘照遊名</hi>
<pb n="KR4h0145_WYG_034-25b"/>
<hi>山記石簣山縁崖而上髙百丈許悉青苔無别草木江淹賦嗟青苔之依依兮無色類而可芳</hi>
　　　臨湖亭<hi>維本集輞川雜題之二裴迪和北垞詩結宇臨欹湖</hi>
輕舸迎仙客<hi>晉書陶輿傳率輕舸出上流庾信詩石崇迎客至傅汝礪詩石上毎同仙客坐花間</hi>
<hi>猶恐世人尋</hi>悠悠湖上來<hi>詩悠悠斾旌張説詩心隨湖水共悠悠淮南子林中不買薪湖上不</hi>
<hi>鬻魚李白詩曙色湖上來</hi>當軒對尊酒<hi>拾遺記白帝子歌曰璇宫夜靜當軒織王績詩日照當軒</hi>
<hi>影裴迪和詩當軒彌滉漾陸機樂府對酒宴同聲後漢書孔融傳嘗嘆曰坐上客常滿尊中酒不空吾無憂矣</hi>
<hi>張正見詩前有一尊酒</hi>四面芙蓉開<hi>江總詩山雲四面通庾信詩春窓四面開劉楨詩芙蓉散</hi>
<hi>其華杜審言詩荷芰水亭開</hi>
<pb n="KR4h0145_WYG_034-26a"/>
　　　南垞<hi>維本集自序輞川山谷有南垞欒頭灣與裴迪閑賦元和志吕母垞在鄆州壽張縣</hi>
　　　　<hi>東南三十五里後漢東海吕母合衆於此兖州人謂城實中曰垞音直加反</hi>
輕舟南垞去<hi>戰國䇿乘夏水浮輕舟南都賦爾乃撫輕舟兮浮清池亂北渚兮掲南涯裴迪和詩</hi>
<hi>孤舟信風泊南垞湖水岸李白詩舟從廣陵去</hi>北垞淼難即<hi>裴迪和詩南山北垞下王僧孺詩長</hi>
<hi>川杳難即</hi>隔浦望人家<hi>梁元帝文分珮隔浦宋之問詩可憐江浦望不見洛陽人史記六國表詩</hi>
<hi>書所以復見者多藏人家庾信賦名為野人之家</hi>遥遥不相識<hi>左傳逺哉遥遥盧照隣詩遥遥</hi>
<hi>翠幰沒金堤謝尚詩車馬不相識梁元帝烏棲曲還欲令人不相識</hi>
　　　欒家瀨<hi>文選注瀨水流沙上也</hi>
<pb n="KR4h0145_WYG_034-26b"/>
颯颯秋雨中<hi>楚辭風颯颯兮木蕭蕭文心雕龍春日遲遲秋風颯颯禮記仲秋行春令則秋雨不</hi>
<hi>降沈佺期詩海氣如秋雨</hi>淺淺石溜瀉<hi>九歌石瀨兮淺淺戰國策韓王曰成臯石溜之地也寡人</hi>
<hi>無所用之注石溜猶言石田非膏壤也謝朓詩淵淵石溜淺王融詩潺湲石溜瀉</hi>跳波自相濺<lb/>
<hi>張華詩浮醪隨觴轉素蟻自跳波蘇味道詩温液吐涓涓跳波急應弦雍州曲緑水濺長袖</hi>白鷺驚<lb/>
復下<hi>爾雅注白鷺頭翅背上皆有長翰毛劉孝威詩白鷺隠青苗江總詩驚鷺一羣起列子明旦之海上</hi>
<hi>鷗鳥舞而不下宋之問詩鷺下驚濤鶩</hi>
　　　北垞<hi>韻㑹宅古作垞王維詩有南垞北垞注入聲俗讀若茶舊註垞音茶丘名</hi>
北垞湖水北<hi>東陽記北山有湖有徐公者嘗至此處見湖水湛然楊泉五湖賦追湖水而往通蓬</hi>
<pb n="KR4h0145_WYG_034-27a"/>
<hi>萊與瀛洲京口記龍目湖改名丹徒今水北注江也劉孝威登山望湖北詩堂皇更隠暎松灌雜交加</hi>雜<lb/>
樹暎朱欄<hi>謝朓詩芊眠起雜樹沈約詩雜樹共冬榮王勃秋夜山髙宴集序分欄間植</hi>逶迤<lb/>
南川水<hi>張九齡詩逶迤洲渚間喬知之詩逶迤合晶光梁簡文帝與蕭臨川書分竹南川剖符千里謝</hi>
<hi>朓詩解劒北宫朝息駕南川涘</hi>明㓕青林端<hi>邢邵詩燈光明且㓕陶𢎞景書青林翠竹四時俱備</hi>
<hi>謝莊詩餘日照青林張充與王儉書弱霧輕烟乍林端而奄藹</hi>
　　　竹里館<hi>唐書文藝傳王維别墅在輞川有竹里館</hi>
獨坐幽篁裏<hi>阮籍詩獨坐空堂上盧照隣詩獨坐一園春楚辭余處幽篁兮終不見天王逸注幽</hi>
<hi>篁竹林也北史楊愔傳愔一門四世同居庭前有柰樹實落地羣兒咸爭之愔頺然獨坐其季父暐見之大用</hi>
<pb n="KR4h0145_WYG_034-27b"/>
<hi>嗟異宅内有茂竹遂為愔於林邊别葺一室命獨處其中</hi>彈琴復長嘯<hi>尚書大傳子夏曰退而巖</hi>
<hi>居作壤室彈琴其中以歌先王之風楚辭臨深水而長嘯南史袁粲傳粲家居負郭毎䇿杖逍遥郡南一家頗</hi>
<hi>有竹石粲率爾步往亦不通主人直造竹下嘯詠自得</hi>深林人不知<hi>淮南小山招隠士虎豹兮</hi>
<hi>岤叢薄深林兮人上慓梁簡文帝詩林深人至稀晉書王羲之傳人那得知</hi>明月來相照<hi>李陵</hi>
<hi>詩明月照户樞魏文帝詩明月皎皎照我床嵇康詩開軒户肅清朗月照</hi>
　　　闕題<lb/>
荆谿白石出<hi>一統志荆谿在宜興荆南山北上通蕪湖下注震澤逹松江而入於海名山志芙蓉</hi>
<hi>渚有聳石形如初生芙蓉色皆青白</hi>天寒紅葉稀<hi>魏志管寧傳注焦先自作一蝸牛廬靜掃其中</hi>
<pb n="KR4h0145_WYG_034-28a"/>
<hi>營木為牀布草蓐其上天寒時搆火以自炙蔡邕詩枯桑知天風海水知天寒梁簡文帝詩紅葉影飛缸張説</hi>
<hi>詩園紅柿葉稀</hi>山路元無雨<hi>劉敬叔異苑㑹稽天台山路遐逺夏侯湛山路吟陟山路兮遐征北</hi>
<hi>史呉遵世傳齊文襄遊東山有雲起恐雨廢射戲使筮遇剥遵世云坤為地土制水故知無雨虞世南出山雨</hi>
<hi>後詩雨歇連峯翠</hi>空翠濕人衣<hi>謝靈運詩空翠難強名漁釣易為曲陳後主詩歇霧含空翠張</hi>
<hi>正見詩櫂舉濕春衣庾信詩人衣香一園</hi>
　　崔國輔<lb/>
　　　少年行<hi>樂府遺聲遊俠三十一曲有少年行古樂苑結客少年場言少年時結任俠之</hi>
　　　　<hi>客為遊樂之場終而無成故為此曲也</hi>
<pb n="KR4h0145_WYG_034-28b"/>
遺却珊瑚鞭<hi>晉書吕纂載記胡安得珍珠簏琉璃榼珊瑚鞭馬腦椀梁元帝詩宛轉青絲鞚照耀珊</hi>
<hi>瑚鞭</hi>白馬驕不行<hi>曺植詩白馬飾金羈連翩西北馳張説詩林間艷色驕天馬易不行而至</hi>
章臺折楊栁<hi>漢書張敞傳走馬章臺街注在長安中事文類聚張敞走馬街有栁唐時謂之章臺</hi>
<hi>栁唐書樂志梁樂府有歌云上馬不捉鞭反抝楊栁枝此出北國即鼓角横吹曲折楊栁枝是也</hi>春日<lb/>
路傍情<hi>梁元帝詩春日春風過陳後主折楊栁詩楊栁動春情梁簡文帝詩真成恨不已願得路傍兒</hi>
　　裴迪<hi>闗中人初與王維崔興宗居終南同倡和天寳後為蜀州刺史與杜甫李頎友善嘗為尚</hi>
　　　<hi>書省郎</hi>
　　　華子岡<lb/>
<pb n="KR4h0145_WYG_034-29a"/>
落日松風起<hi>謝靈運撰征賦望新晴於落日陳後主詩一峯遥落日張正見詩松吟欲舞風蕭詮</hi>
<hi>詩深澗響松風陶潛詩凉風起將夕夜景湛虚明</hi>還家草露晞<hi>庾信春賦百丈山頭日欲斜三</hi>
<hi>晡未醉莫還家王粲詩下船登髙防草露濕我衣王融曲水詩序草露之滋方渥詩白露未晞曺植詩始出嚴</hi>
<hi>霜結今來白露晞謝朓詩塗塗露晩晞</hi>雲光侵履跡<hi>呉邁逺詩緑樹揺雲光江總詩庭暉連樹</hi>
<hi>彩簷影接雲光庾肩吾詠草詩全由履跡少并欲上堦生張正見詩春苔封履跡</hi>山翠拂人衣<lb/>
<hi>蕭子鈞詩山翠餘烟積庾肩吾詩山翠下添流楊惲報孫會宗書拂衣而起奮袖低昻梁元帝詩臨池影入浪</hi>
<hi>從風香拂衣</hi>
　　　茱茰沜<lb/>
<pb n="KR4h0145_WYG_034-29b"/>
飄香亂椒桂<hi>王筠詩香氣飄當軒清張正見詩飄香入桂舟劉向九歎椒桂羅以顛覆兮鹽鐵論</hi>
<hi>山林不讓椒桂以成其髙</hi>布葉間檀欒<hi>張衡西京賦吐葩揚榮布葉垂隂枚乗兔園賦脩竹檀欒</hi>
<hi>夾水碧鮮謝朓詩檀欒䕃脩竹</hi>雲日雖迴照<hi>曺植詩脩坂造雲日謝靈運詩江山共開曠雲日相</hi>
<hi>照媚張正見詩髙峯落迴照</hi>森沉猶自寒<hi>鮑照詩銅谿晝森沉江總詩披逕憐森沉</hi>
　　　欹湖<lb/>
空濶湖水廣<hi>李百藥洞簫賦對吟空濶之情復感神仙之術謝朓樂府蒲生廣湖邊托身洪波側</hi>
<hi>張正見詩水廣南山暗杖䇿出蓬門唐太宗詩水廣櫂歌長</hi>青熒天色同<hi>班固西都賦碝磩彩</hi>
<hi>緻琳珉青熒陶潛詩髙柯擢條幹逺眺同天色梁元帝詩水際合天色虹光入浪浮諸葛頴詩遥村含水氣逺</hi>
<pb n="KR4h0145_WYG_034-30a"/>
<hi>浦澄天色</hi>艤舟一長嘯<hi>史記項羽紀烏江亭長檥船待注南方人謂整船向岸曰檥陳後主詩人</hi>
<hi>喧船艤岸風細錦帆斜廣韻檥同艤晉書王廙傳嘗從南下迅風飛帆倚舫樓長嘯神氣超逸左思詩長嘯激</hi>
<hi>清風</hi>四面來清風<hi>子夜歌髙堂不作壁招取四面風謝朓詩四面動清風朝來起寒色何劭詩閑</hi>
<hi>房來清風廣庭揚素華</hi>
　　孟浩然<lb/>
　　　北澗泛舟<lb/>
北澗流常滿<hi>王勃淨惠寺碑虹生北澗即挂新旛詩滮池北流易林褰衣涉河澗流浚多沈約詩</hi>
<hi>惟有清澗流潺湲終不息諸葛頴詩澗滿新流濁</hi>浮舟觸處通<hi>新語駕馬服牛浮舟杖檝以代</hi>
<pb n="KR4h0145_WYG_034-30b"/>
<hi>人力謝靈運詩浮舟千仞壑東方虬詩春雪滿空來觸處似花開</hi>沿洄自有趣<hi>謝靈運詩山行</hi>
<hi>窮登頓水涉盡洄沿廣韻沿順流而下也洄逆流王融芳樹曲綺羅已自憐暄風多有趣</hi>何必五湖<lb/>
中<hi>周禮東南曰揚州其浸五湖呉錄五湖者太湖之别名謝靈運詩髙蹈七州外拂衣五湖裏古樂府遊戲</hi>
<hi>徘徊五湖中</hi>
　　　春曉<lb/>
春眠不覺曉<hi>北堂書鈔杜祭酒别傳曰君曽新作被煖眠不覺晏起乃歎曰煖眠使人忘起因命</hi>
<hi>著陌上有寒苦人舉被授之讀曲歌願得連眠不復曙一年都一曉</hi>處處聞啼鳥<hi>徐儀詩處處敞</hi>
<hi>髙扄流照滿珠庭陳後主詩葉裏啼鳥送春情庾信詩春山百鳥啼</hi>夜來風雨聲<hi>呉均詩紫要依</hi>
<pb n="KR4h0145_WYG_034-31a"/>
<hi>夜來清風扶曉發陳後主詩金鞍排夜來詩風雨瀟瀟劉楨詩風聲一何勁松枝一何盛梁元帝詩風送雨聲</hi>
<hi>遲</hi>花落知多少<hi>謝朓詩鳥散餘花落梁元帝詩春花落兮春日暉江淹青苔賦至哉青苔之無</hi>
<hi>用我孰知其多少</hi>
　　　送朱大入秦<lb/>
遊人五陵去<hi>沈約詩年春媚遊人尹式詩遊人杜陵北漢書原涉傳注五陵謂長陵安陵陽陵茂</hi>
<hi>陵昭陵也西京賦南望杜霸北眺五陵</hi>寳劒直千金<hi>江淹詩延陵輕寳劒吕氏春秋伍員解其</hi>
<hi>劒以予丈人曰此千金之劒也西京雜記昭帝時茂陵家人獻劒上銘曰直千金壽萬歳</hi>分手脱相<lb/>
贈<hi>謝朓詩分手東城闉江總詩分手路悠悠徐陵詩徒勞脱寳劒張説詩嘗聞寳刀贈</hi>平生一片<lb/>
<pb n="KR4h0145_WYG_034-31b"/>
心<hi>論語平生之言注平生猶少時陳子昻詩寳劒劒愁金買生平未許人庾信詩誰知一寸心乃有萬斛</hi>
　　元結<lb/>
　　　石宫四詠<hi>石宫無考</hi>
石宫春雲白<hi>蔡凝詩春雲處處生易通卦騐春分正陽雲出張如積白鵠易説春有白鶴雲</hi>白<lb/>
雲宜蒼苔<hi>孔稚圭文白雲誰侣沈約詩白雲復離離張載賦蒼苔汎濫潘岳賦壁衣蒼苔瓦被駁蘚</hi>
拂雲踐石徑<hi>江逌竹賦拂景雲以容與呉均詩車中旌拂雲孫綽天台山賦踐莓苔之滑石孔稚</hi>
<hi>圭文石徑荒凉徒延佇鮑照詩鴈行縁石徑</hi>俗士誰能來<hi>孔稚圭文請迴俗士駕王褒詩結交</hi>
<hi>非俗士晉書嵇康阮籍遊竹林王戎嘗後至籍曰俗物復來敗人意</hi>
<pb n="KR4h0145_WYG_034-32a"/>
　　　二<lb/>
石宫夏水寒<hi>王褒詩夏水懸臺際姜皎詩日日芙蓉生夏水傅咸神泉賦序在冬則温既夏而寒</hi>
<hi>庾信詩中流覺水寒</hi>寒水宜髙林<hi>王僧孺詩夜風入寒水庾信詩寒水細澄沙列子遊吾園者不</hi>
<hi>思髙林曠澤謝靈運詩絶溜飛庭前髙林暎窓裏</hi>逺風吹蘿蔓<hi>陶潛詩平疇交逺風良苗亦懐</hi>
<hi>新沈約詩香隨逺風入詩籜兮籜兮風其吹女謝靈運賦蘿蔓絶攀呉均賦叢蘿彌蔓</hi>野客熙清<lb/>
隂<hi>王勃詩野客思茅宇杜審言詩遊宴成野客周𢎞讓詩熙然聊自得陶潛詩藹藹堂前林中夏貯清隂陳</hi>
<hi>子昻序參差臺榭亂山水之清隂</hi>
　　　三<lb/>
<pb n="KR4h0145_WYG_034-32b"/>
石宫秋氣清<hi>春秋繁露春氣愛秋氣嚴楚辭悲哉秋之為氣也又泬寥兮天髙而氣淸劉峻詩薊</hi>
<hi>門秋氣清</hi>清氣宜山谷<hi>春秋繁露天地之化如四時所惡之風出則為清氣而有殺於俗湛方生</hi>
<hi>詩仲秋有清氣左傳深山窮谷固隂沍寒馮衍顯志賦陂山谷而間處兮守寂寞而存神</hi>落葉逐霜<lb/>
風<hi>陸士衡賦飛落葉之漠漠陶潛詩寒風拂枯條落葉掩長陌王僧孺詩樹影逐風輕張協七命風厲霜飛</hi>
<hi>阮卓詩霜風秋月暎樓明</hi>幽人愛松竹<hi>陸雲逸民賦詠幽人於鳴琴釋惠標詩幽人披薛荔戴逵</hi>
<hi>閒遊賛寄心松竹取樂魚鳥梁元帝書山間芳杜自有松竹之娯</hi>
　　　四<lb/>
石宫冬日暖<hi>詩冬日烈烈左傳冬日可愛陳後主詩曖日暖源桃</hi>暖日宜温泉<hi>禇亮</hi>
<pb n="KR4h0145_WYG_034-33a"/>
<hi>詩梅梁煖日斜許敬宗詩暖日晨光淺傅咸神泉賦序余所居庭前有湧泉在夏則冷涉冬而温劉逖詩温泉</hi>
<hi>足蕩邪</hi>晨光靜水霧<hi>陶潛歸去來辭恨晨光之熹㣲謝朓詩晨光復瀁漭伏挺詩水霧雜山烟</hi>
<hi>王勃詩闗山晦兮水霧連</hi>逸者猶安眠<hi>陸雲逸民賦世有逸人棲遲乎一丘北史韓麒麟傳仰遭</hi>
<hi>明時直筆無懼安眠美食徐陵書門前擾擾我且安眠</hi>
　　王之渙<hi>并州人兄之咸之賁皆有文名天寳間與王昌齡崔國輔鄭昈聨唱迭和名動一時</hi>
　　　登鸛鵲樓<hi>三體詩注鸛鵲樓在河中府前瞻中條下瞰大河一統志鸛鵲樓在平陽</hi>
　　　　<hi>府蒲州城上</hi>
白日依山盡<hi>楚辭白日出之悠悠秦嘉詩曖曖白日朱超詩落照依山盡</hi>黄河入海<lb/>
<pb n="KR4h0145_WYG_034-33b"/>
流<hi>書又北播為九河同為逆河入於海水經崑崙墟髙萬一千里河水出其東北陬屈從其東南流入於渤</hi>
<hi>海物理論河色黄赤衆川之流蓋濁之也百里一小曲千里一大曲九曲以達於海</hi>欲窮千里目<lb/>
<hi>史紀貨殖傳耳目欲窮聲色之好鮑照詩極眺入雲表窮目盡帝州又逺極千里目</hi>更上一層樓<lb/>
<hi>蜀志諸葛亮傳劉琦將亮遊觀後園共上髙樓梁書陶𢎞景傳永元初更築三層樓𢎞景處其上弟子居其中</hi>
<hi>賔客至其下孫楚登樓賦有都城之百雉加層樓之五尋</hi>
　　李白<lb/>
　　　陪從祖濟南太守泛鵲山湖<hi>李陽冰李翰林集序天子知其不可</hi>
　　　　<hi>留乃賜金歸之遂就從祖陳留採訪大使彦允請北海髙天師授道籙於齊州唐書地理</hi>
<pb n="KR4h0145_WYG_034-34a"/>
　　　　<hi>志齊州濟南郡本齊郡天寳元年更名臨淄五載又更名一統志濟南府禹貢青州之域</hi>
　　　　<hi>漢文帝置濟南國景帝改為濟南郡通典郡守秦官漢景帝中元二年更名太守唐書百</hi>
　　　　<hi>官志天寳元年改刺史曰太守一統志濼水自大明湖東北流注華不注山下滙為鵲山</hi>
　　　　<hi>湖又東北入於濟</hi>
初謂鵲山近<hi>一統志鵲山在濟南府城北二十里俗云毎歳七八月間烏鵲翔集於此又云扁鵲</hi>
<hi>嘗於此煉丹蕭慤詩泉鳴知水急雲來覺山近</hi>寧知湖水遥<hi>劉鑠詩誰言長河遥李嶠詩淼漫烟</hi>
<hi>波濶參差林岸遥</hi>此行殊訪戴<hi>左傳在此行也晉書王徽之傳嘗居山隂夜雪初霽月色清朗</hi>
<hi>四望皓然忽憶戴逵逵時在剡便夜乗小船詣之</hi>自可緩歸橈<hi>世説太丘曰如此但糜自可何</hi>
<pb n="KR4h0145_WYG_034-34b"/>
<hi>必飯也梁元帝鳥名詩晨鳬移去舸飛燕動歸橈</hi>
　　　二<lb/>
湖濶數千里<hi>劉孝威詩雷奔石鯨動水濶牽牛遥拾遺記員嶠山有方湖周迴千里神異經北方</hi>
<hi>荒中有石湖方千里岸深五丈</hi>湖光揺碧山<hi>謝朓登山曲瀾光媚碧隄古西洲曲巻簾天自髙海</hi>
<hi>水揺空碧梁簡文帝賦逺山碧暮水紅</hi>湖西正有月<hi>神弦曲湖就赤山磯大姑居湖東仲姑居</hi>
<hi>湖西洞㝠記帝於望鵠臺西起俯月臺登臺以眺月影入池中因名影娥池</hi>獨送李膺還<hi>後漢</hi>
<hi>書郭泰傳泰字林宗遊洛陽見洛陽尹李膺膺大竒之遂相友善後歸鄉里衣冠諸儒送至河上林宗惟與李</hi>
<hi>膺同舟而濟衆賔望之以為神仙</hi>
<pb n="KR4h0145_WYG_034-35a"/>
　　　三<lb/>
水入北湖去<hi>書三江既入丹陽郡圖經樂遊苑晉時藥園元嘉中築堤壅水名為北海水經注濼</hi>
<hi>水出歴縣故城西南泉源湧出若輪其水北為大明湖</hi>舟從南浦回<hi>陶潛詩目送回舟逺江淹</hi>
<hi>別賦送君南浦傷如之何王勃滕王閣詩畫棟朝飛南浦雲</hi>遥看鵲山轉<hi>庾信詠畫屏風詩上</hi>
<hi>橋還倚望遥看採蓮船沈佺期詩天流芝蓋下山轉桂旗斜</hi>却似送人來<hi>晉陽秋羅友以家貧</hi>
<hi>乞禄桓温許而不用後同府人有得郡者温為席送别友至尤晚問之友答曰首旦出門中道逢一鬼大見揶</hi>
<hi>揄云我只見汝送人作郡何以不見人送汝作郡始怖終慙不覺淹緩江淹詩含花復含實正待佳人來</hi>
　　　自遣<lb/>
<pb n="KR4h0145_WYG_034-35b"/>
對酒不覺瞑<hi>魏武帝樂府對酒當歌張正見詩當歌對玉酒匡坐酌金罍陶潛飲酒詩連林人不</hi>
<hi>覺陸機詩終朝理文案薄暮不遑瞑</hi>落花盈我衣<hi>梁元帝詩金燈飄落花庾信馬射賦落花與芝</hi>
<hi>蓋同飛古詩馨香盈懐袖阮籍詩灼灼西隤日餘光照我衣</hi>醉起步溪月<hi>陶潛飲酒詩班荆坐</hi>
<hi>松下數斟已復醉薛道衡詩空庭聊步月閒坐獨臨風</hi>鳥還人亦稀<hi>陶潛詩紛紛飛鳥還又歸</hi>
<hi>去來辭鳥倦飛而知還杜預論水利疏往者東南草創人稀故得水田之利十洲記巨海中有十洲乃人跡所</hi>
<hi>稀絶處</hi>
　　　夏日山中<lb/>
懶揺白羽扇<hi>班婕妤詩動揺㣲風發傅咸羽扇賦呉人截鳥翼而揺風陸機羽扇賦昔楚襄王㑹</hi>
<pb n="KR4h0145_WYG_034-36a"/>
<hi>於章臺之上宋玉唐勒侍皆操白鶴之羽以為扇語林諸葛武侯持白羽扇指揮三軍梁簡文帝詩可憐白羽</hi>
<hi>扇却暑復來氛</hi>躶體青林中<hi>世説劉伶恒縱酒放達或脱衣祼形人見譏之伶曰我以天地為棟</hi>
<hi>宇屋室為幃衣謝莊詩餘日照青林呉均詩藹藹隠青林</hi>脱巾挂石壁<hi>北齊書祖鴻勲傳把臂入</hi>
<hi>林挂巾垂枝江淹詩緬暎石壁素庾信銘横鐫石壁闇鑿山梁</hi>露頂灑松風<hi>李頎詩露頂據胡床</hi>
<hi>南史陶𢎞景傳特愛松風庭院皆植松毎聞其響欣然為樂梁簡文帝詩樹裏識松風</hi>
　　　獨坐敬亭山<lb/>
衆鳥髙飛盡<hi>淮南子鷹隼鷙則衆鳥散陶潛詩衆鳥欣有托謝朓詩日出衆鳥散詩有鳥髙飛亦</hi>
<hi>傅于天漢書張良傳鴻鵠髙飛一舉千里古詩願為雙鴻鵠奮翅起髙飛史記淮隂侯傳髙鳥盡良弓蔵</hi>
<pb n="KR4h0145_WYG_034-36b"/>
孤雲獨去閒<hi>陶潛詩萬族各有托孤雲獨無依常建詩隠處惟孤雲陶潛詩悠悠東去雲儲光羲</hi>
<hi>詩雲去夕陽過王勃詩閒雲潭影日悠悠</hi>相看兩不厭<hi>梁簡文帝賦迴照金屏裏脈脈兩相看魏</hi>
<hi>武帝樂府山不厭髙</hi>只有敬亭山<hi>一統志敬亭山在寧國府城北一十里名勝志敬亭山一名昭</hi>
<hi>亭在宛陵宣城縣北即謝朓觀雨賦詩處謝朓敬亭山詩兹山亘百里合㳫與雲齊</hi>
　　　紫藤樹<hi>角方草木狀紫藤莖如竹根重重有皮可用以降神本草拾遺紫藤一名招豆</hi>
　　　　<hi>藤</hi>
紫藤挂雲木<hi>虞炎詩紫藤拂花樹梁簡文帝詩新藤上挂樓格物總論藤有大小數種皆依附大</hi>
<hi>木蟠曲而上張説東山記虹泉雷射雲木虚吟</hi>花蔓宜陽春<hi>呉郡諸山志穹窿山紫藤塢幽深多</hi>
<pb n="KR4h0145_WYG_034-37a"/>
<hi>藤花可掇蘇頲詩藤蔓野人家本草蔓遊藤狀如寄生著大樹葉如栁春花色紫古詩陽春布德澤</hi>宻葉<lb/>
隠歌鳥<hi>傅休奕賦長條四布宻葉重隂陸機詩宻葉成翠幄李頎愛敬寺古藤歌憶昨飛花滿空殿宻</hi>
<hi>葉吹香飯僧遍山海經臷民之國爰有歌舞之鳥鸞鳥自歌鳯鳥自舞庾信賦鳥囀歌來花濃雪聚</hi>香風<lb/>
留美人<hi>洛陽伽藍記含風團露流香吐馥謝朓詩香風蕊上發詩有美一人楚辭望美人兮未來唐太</hi>
<hi>宗詩低枝暎美人</hi>
　　劉方平<lb/>
　　　采蓮<lb/>
落日清江裏<hi>隋煬帝樂府菱潭落日雙鳬舫李嶠詠荷詩日落蓋隂移鄭愔採蓮曲緑潭采荷芰</hi>
<pb n="KR4h0145_WYG_034-37b"/>
<hi>清江日稍曛杜甫詩清江一曲抱村流儲光羲詩日落長江裏</hi>荆歌艶楚腰<hi>沈佺期詩理棹想荆</hi>
<hi>歌梁簡文帝採蓮賦楚王暇日之歡麗人妖艷之質王勃采蓮賦呉娃楚艶鄭婉秦妍後漢書馬廖傳楚王好</hi>
<hi>細腰鄧鏗詩爭妍學楚腰梁元帝採蓮賦纎腰東素遷延顧步</hi>采蓮從小慣<hi>漢相如曲江南可採</hi>
<hi>蓮荷葉何田田梁簡文帝賦迴渡輕船共採新蓮李白詩憶昔嬌小姿漢書賈誼傳習貫如自然注貫亦習也</hi>
<hi>音工宦反</hi>十五即乗潮<hi>羅敷行二十尚不足十五頗有餘梁武帝歌女兒年幾十五六崔國輔詩</hi>
<hi>且泛朝夕潮荷衣蕙為帶</hi>
　　儲光羲<lb/>
　　　江西曲<lb/>
<pb n="KR4h0145_WYG_034-38a"/>
緑江清見底<hi>張子容詩沉沉緑江晚楚辭憑崑崙以澂霧兮隠岷山以清江湘中記湘水至清雖</hi>
<hi>深五六丈見底陶𢎞景書清流見底呉均書水皆縹碧千丈見底</hi>髙浪直翻空<hi>郭璞江賦駭浪</hi>
<hi>暴灑驚波飛薄虞茂詩三山波浪髙駱賔王詩驚風瑞浪翻隋煬帝望海詩逺水翻如岸</hi>慣是湖邊<lb/>
住<hi>費昶詩妾家五湖口范雲詩盈盈一水邊崔顥詩君家住何處妾住在横塘</hi>舟輕不畏風<lb/>
<hi>戰國䇿乗夏水泛輕舟庾肩吾詩浪湧燕舟輕祖孫登詩桂舟輕不定梁簡文帝賦畏風多而榜危</hi>
　　　二<lb/>
逐流牽荇葉<hi>庾肩吾曲水宴詩百戲俱臨水千鍾共逐流劉孝綽詩山影逐波流謝靈運詩牽葉</hi>
<hi>入松門劉孝威詩荇蒲浮新葉</hi>沿岸摘蘆苖<hi>沈佺期詩淇上風日好紛紛沿岸多謝靈運永嘉記</hi>
<pb n="KR4h0145_WYG_034-38b"/>
<hi>百卉正芳聊以小摘供日何遜詩蘆岸晚脩脩李嶠詩沙鳬隠荻苗</hi>為惜鴛鴦鳥<hi>詩鴛鴦于飛畢</hi>
<hi>之羅之又鴛鴦在梁埤雅雄鳴曰鴛雌鳴曰鴦徐陵賦持訝鴛鴦鳥長情真可念</hi>輕輕動畫橈<lb/>
<hi>劉向文使人泠泠輕輕不使人狂駱賔王詩逗浦木蘭輕謝惠連詩日落泛澄瀛星羅遊輕橈楚辭九歌蓀橈兮</hi>
<hi>蘭旌注橈小楫也</hi>
　　　三<lb/>
日暮長江裏<hi>左傳日云暮矣王粲詩日暮遊西園郭璞江賦䕃潭隩被長江王績詩宛轉三江裏</hi>
相邀歸渡頭<hi>陳子昻詩還疑赤松子天路坐相邀梁簡文帝烏棲曲採蓮渡頭擬黄河即今欲渡</hi>
<hi>畏風波張九齡詩千艘咽渡頭</hi>落花如有意<hi>梁簡文帝序晚花與薰風俱落庾信賦落花與芝蓋</hi>
<pb n="KR4h0145_WYG_034-39a"/>
<hi>同飛侯夫人詩不及梅花意春來到處飛</hi>來去逐船流<hi>唐太宗花庭霧詩香引去來風梁元帝望</hi>
<hi>江中月影詩斜桂逐行船蔡邕賦乗舫舟而泝湍流兮</hi>
　　　四<lb/>
隔江看樹色<hi>謝朓詩雲中辨江樹宋之問詩江樹逺含情何遜詩山烟含樹色江水暎霞鮮江淹</hi>
<hi>詩風光多樹色</hi>沿月聴歌聲<hi>李嶠詩影揺江浦月香引棹歌風陶潛詩清歌散新聲庾信詩歌聲</hi>
<hi>上扇月沈佺期詩還如流水曲日晚棹歌聲</hi>不是長干住<hi>左思呉都賦長千延屬飛甍舛互注</hi>
<hi>建業南五里有山岡其間平地吏民雜居曰長干中有大長干小長干皆相連大長干在越城東小長干在越</hi>
<hi>城西庾信怨歌行家在金陵縣前嫁得長干少年圖經長干里去上元縣五里</hi>那從此路行<hi>漢書</hi>
<pb n="KR4h0145_WYG_034-39b"/>
<hi>郊祀歌泛泛滇滇從髙斿殷勤北路臚所求宋之問詩晨拂鳥路行</hi>
　　王昌齡<lb/>
　　　朝來曲<lb/>
月昃鳴珂動<hi>劉孝綽望月詩金虎西南昃岑安卿詩月昃半樓明何遜詩下坂聴鳴珂徐陵詩飛</hi>
<hi>蓋響鳴珂</hi>花連繡户春<hi>崔湜詩庭際花飛錦繡合李嶠詩花明玉井春徐彦伯詩花移玉樹春鮑</hi>
<hi>照賦瞰東西之繡户沈約詩鳴珠簾於繡户散芳塵於綺席沈佺期古鏡歌繡户徘徊明月光</hi>盤龍玉<lb/>
臺鏡<hi>庾信詩盤龍明鏡餉秦嘉世説温公從姑有一女屬公覔婚公宻有自婚意答云佳婿難得但如嶠</hi>
<hi>比云何少日報云已覔得婚處因下玉鏡臺一枚既婚女笑云我固疑是老奴玉鏡臺是公北征劉聰所得</hi>
<pb n="KR4h0145_WYG_034-40a"/>
惟待畫眉人<hi>漢書張敞傳敞為婦畫眉長安中傳張京兆眉憮有司以奏上問之對曰臣聞閨房</hi>
<hi>之内夫婦之私有過於畫眉者</hi>
　　丘為<lb/>
　　　左掖梨花<hi>史記天官書太㣲南四星執法中端門門左右掖門漢書髙后紀朱虚侯</hi>
　　　　<hi>章入未央宫掖門注非正門而在兩旁若人之臂掖也</hi>
冷艷全欺雪<hi>陸雲詩瓊華玉艷張説文蘭薰雪艷王融詠梨花詩芳春照流雪駱賔王詩聚花如</hi>
<hi>薄雪</hi>餘香乍入衣<hi>西京雜記趙飛燕女弟設緑熊席雜薰諸香一坐此席餘香百日不歇隋煬帝</hi>
<hi>詩浮香飄舞衣王勃詩花香染别衣梁元帝詩梅花任入衣</hi>春風且莫定<hi>劉希夷詩緗綺弄春</hi>
<pb n="KR4h0145_WYG_034-40b"/>
<hi>風唐太宗花庭霧詩香引去來風劉憲詩芳風揺蕩雪花飛謝貞詩風定花猶落</hi>吹向玉階飛<lb/>
<hi>詩籜兮籜兮風其吹女武后詩花須連夜發莫待曉風吹陸雲詩陟彼玉階庾信詩玉階風轉急劉孝綽詠梨</hi>
<hi>花詩因風似蝶飛</hi>
　　賈至<lb/>
　　　白馬<lb/>
白馬紫連錢<hi>詩有客有客亦白其馬曺植白馬篇白馬飾金羈爾雅青驪驎驒注色有深淺斑駁</hi>
<hi>隠隣今之連錢驄梁元帝紫騮馬詩金絡鐵連錢</hi>嘶鳴丹闕前<hi>陳後主詩驚風起嘶馬説文嘶</hi>
<hi>馬鳴也詩蕭蕭馬鳴范雲詩翩翩朱蓋轉蕭蕭良馬鳴唐太宗詩爽氣浮丹闕庾肩吾詩車迴雙闕前</hi>聞<lb/>
<pb n="KR4h0145_WYG_034-41a"/>
珂自蹀躞<hi>通典鵰入海化為玳可為馬勒謂之珂説文珂石次玉者爾雅翼貝大者謂之珂黄黒色</hi>
<hi>可以飾馬勒張華詩乗馬鳴玉珂卓文君白頭吟躞蹀御溝上溝水東西流呉均詩蹀躞青驪馬</hi>不要<lb/>
下金鞭<hi>沈烱詩夾道耀金鞭楊烱詩夜玉粧車軸秋金鑄馬鞭劉孝儀謝賜馬啟長揪可走不假幽并</hi>
<hi>之策</hi>
　　祖詠<lb/>
　　　終南山望餘雪<hi>有司試此題詠賦四句即納或詰之曰意盡</hi>
終南隂嶺秀<hi>詩終南何有西都賦表以太華終南之山説文隂闇也水之南山之北也孫綽太平</hi>
<hi>山銘秀嶺樊緼竒峯挺崿支遁詩秀嶺攅嘉樹</hi>積雪浮雲端<hi>宋玉賦其隂則積雪凝霜露露生焉</hi>
<pb n="KR4h0145_WYG_034-41b"/>
<hi>陸機詩仰憑積雪巖俯涉堅冰川古善哉行遊戲雲端謝朓詩雲端楚山見</hi>林表明霽色<hi>謝朓</hi>
<hi>詩林表呉岫㣲張正見詩燒田雲色暗古樹雪花明南史宋孝武紀三月乙未建牙於軍門景色開霽孫逖詩</hi>
<hi>逶迤霽色繞江山</hi>城中増暮寒<hi>費㫤詩秋氣城中冷嵇含賦夫閏於夏則崇暑在冬則増寒鮑</hi>
<hi>照詩幽庭憐夕寒</hi>
　　陸海<hi>餘慶孫有才思與陳子昻盧藏用為方外十友工五言為賀知章所賞性巖峻自省郎出</hi>
　　　<hi>牧潮州</hi>
　　　題奉國寺<lb/>
新秋夜何爽<hi>庾信詩新秋似舊秋張正見詩髙軒揚麗藻自是賦新秋張協詩秋夜凉風起謝莊</hi>
<pb n="KR4h0145_WYG_034-42a"/>
<hi>表夕爽選政昃旦調風</hi>露下風轉凄<hi>楚辭白露既下百草兮詩風雨凄凄陶潛詩靡靡秋已夕</hi>
<hi>凄凄風露交</hi>一磬竹窓外<hi>徐陵文燃香雨上擊磬雲中顧况詩一聲清磬發孤烟陽休之詩日</hi>
<hi>照前窓竹隂鏗詩棟裏歸雲白窓外落暉紅</hi>千燈花塔西<hi>庾信詩五香芬紫府干燈照赤城又</hi>
<hi>千柱蓮花塔盧思道詩日落寳壇西</hi>
　　　題龍門寺<hi>一統志河南府城西南龍門山一名伊闕大禹疏龍門伊水出其間白居</hi>
　　　　<hi>易記龍門十寺遊觀之盛香山為冠</hi>
窓燈林靄裏<hi>習鑿齒詩煌煌閒夜燈脩脩樹間亮張充書弱霧輕烟乍林端而菴靄</hi>聞磬<lb/>
水聲中<hi>法苑珠林東晉初沙門帛道猷聞天台石梁終古無度乃掲錫獨往夜宿梁東便聞西寺磬聲</hi>
<pb n="KR4h0145_WYG_034-42b"/>
<hi>經吹陶潛别傳淵明嘗聞田水聲倚杖聴之</hi>更與龍華㑹<hi>荆楚歳時記四月八日諸寺各設齋</hi>
<hi>以五香水浴佛作龍華㑹以為彌勒下生之徴也</hi>罏烟滿夕風<hi>劉孝威詩燭避窓中影香迴爐</hi>
<hi>上烟梁簡文帝詩珠簾迎曉日金華拂夜風</hi>
　　顔真卿<lb/>
　　　夜集聨句<lb/>
寒花䕶月色<hi>張協詩寒花發黄采秋草含緑滋張正見詩寒花暎日鮮晉書王徽之傳嘗居山隂</hi>
<hi>夜雪初霽月色清朗四望皓然劉孝綽詩月色度雲來</hi>墜葉占風音<hi>謝靈運賦送墜葉於秋宴</hi>
<hi>梁書王僧孺傳秋葉晚傷雜黄紫而俱墜蕭子良桐賦聳輕條而麗景涵清風而散音</hi>兹夕無塵<lb/>
<pb n="KR4h0145_WYG_034-43a"/>
慮<hi>蘇武詩歡娯在今夕梁昭明太子七契終無慮而無營王勃賦鄙塵情於春念擬仙契於秋諾</hi>髙雲<lb/>
共片心<hi>王融詩響梵髙雲中蕭子良詩氣寒髙雲歛色遥露已團庾信詩棲心浴日館行樂止雲墟</hi>
　　太上隠者<hi>古今詩話太上隠者人莫知其本末好事者從問其姓名不荅留詩一絶云</hi>
　　　答人<lb/>
偶來松樹下<hi>庾信詩古松栽數樹又柏谷移松樹史記始皇本紀遂上泰山立石封祠祀下風雨</hi>
<hi>暴至休於樹下因封其樹為五大夫</hi>髙枕石頭眠<hi>後漢書梁冀傳袁著上書曰大將軍宜遵懸車</hi>
<hi>之禮髙枕熙神晉書孫楚傳楚少時欲隠居謂王濟曰當枕石潄流誤云枕流潄石南史闗康之傳世居京口</hi>
<hi>寓居南平昌顔延之候之見其散髮枕一塊白石而卧了不相盻</hi>山中無厯日<hi>沈約詩山中咸</hi>
<pb n="KR4h0145_WYG_034-43b"/>
<hi>可悦賞逐四時移南史傅昭傳昭十歳於朱雀航賣歴日袁顗見而竒之徐陵詩立春歴日自當新</hi>寒盡<lb/>
不知年<hi>庾信行雨山銘開年寒盡正月遊春釋惠標詠孤石詩中原一孤石地理不知年</hi>
　　錢起<lb/>
　　　竹間路<hi>案本集藍田溪雜詠之一</hi>
暗歸草堂靜<hi>孔稚圭北山移文鍾山之英草堂之靈杜甫詩知汝玉山草堂靜</hi>半入花<lb/>
源去<hi>宋之問陸渾山莊詩流水看花入案陶潛有桃花源記梁元帝詩桃花染春源武平一詩雪徑繞花</hi>
<hi>源</hi>有時載酒來<hi>漢書揚雄傳贊家素貧嗜酒時有好事者載酒肴從遊學王維詩揚子談經處</hi>
<hi>淮王載酒過</hi>不與清風遇<hi>詩穆如清風南史謝譓傳入吾室者但有清風應瑒詩良遇不可值</hi>
<pb n="KR4h0145_WYG_034-44a"/>
　　　江行無題<lb/>
睡稳葉舟輕<hi>李嶠被詩光逸偷眠稳庾信賦吹落葉之扁舟飄長風於上游李嶠詩俠客條為劒</hi>
<hi>仙人葉作舟庾肩吾詩浪湧燕舟輕</hi>風㣲浪不驚<hi>張華詩㣲風揺茝若沈君攸詩浪息累沙痕</hi>
任君蘆葦岸<hi>西京雜記茂陵文固陽善射雉以青州蘆葦為弩何遜還渡五洲詩沙汀暮寂寂蘆</hi>
<hi>岸晚脩脩鄭愔詩岸葦新花白</hi>終夜動秋聲<hi>劉楨贈五官中郎將詩終夜不遑寐陳後主七夕詩</hi>
<hi>含笑不終夜香風空自停周𢎞讓詩木葉動秋聲陳後主飲馬長城窟行月色含城暗秋聲雜塞長</hi>
　　　二<lb/>
咫尺愁風雨<hi>徐幹答劉楨詩雖路在咫尺難涉如九關杜甫渼陂行咫尺但愁雷雨至詩風雨凄</hi>
<pb n="KR4h0145_WYG_034-44b"/>
<hi>凄沈佺期巫山詩暗谷疑風雨幽崖若鬼神</hi>匡廬不可登<hi>廬山記匡俗周威王時人生而神靈</hi>
<hi>廬於此山故取號曰匡廬明一統志江西九江府廬山在府城南二十五里古南嶂山也周時有匡俗兄弟七</hi>
<hi>人皆有道術結廬於此故名曺植九愁賦眷浮雲以太息願攀登而無階</hi>祇疑雲霧窟<hi>班彪北征</hi>
<hi>賦飛雲霧之杳杳魏畧劉雄鳴毎出行霧中識道不迷時人因謂能為雲霧</hi>猶有六朝僧<hi>唐汝</hi>
<hi>詢注六朝謂呉東晉宋齊梁陳也六朝僧如惠逺之屬髙僧傳晉惠逺住廬峯龍泉精舍刺史桓伊又於山東</hi>
<hi>立房殿即東林寺也</hi>
　　　竹嶼<hi>案本集藍田溪離詠之一</hi>
幽鳥清漣上<hi>王籍詩鳥鳴山更幽沈約賦天淵池鳥集水漣漪詩河水清且漣漪謝靈運詩緑篠</hi>
<pb n="KR4h0145_WYG_034-45a"/>
<hi>媚清漣</hi>興來看不足<hi>晉書王徽之傳乗興而來興盡而返孟浩然詩清曉因興來乗流越江峴</hi>
<hi>杜甫詩仰面貪看鳥回頭錯認人</hi>新篁壓水低<hi>王筠詩早蒲欲抽葉新篁向舒䈚宋之問詩藤</hi>
<hi>隂覆水低</hi>昨夜鴛鴦宿<hi>鮑照詩昨夜宿南陵詩鴛鴦于飛畢之羅之嵇康詩鴛鴦於飛肅肅其羽</hi>
<hi>朝遊髙原夕宿蘭渚</hi>
　　　戲鷗<lb/>
乍依菱蔓聚<hi>梁簡文帝文露禽乍聚望比翼之翺翔阮籍詩寒鳥相因依王維詩茭蔓弱難定</hi>
盡向蘆花滅<hi>江總詩蘆花霜外白駱賔王詩鴈起蘆花晚髙適賦岸草無色蘆花自飛</hi>更喜<lb/>
好風來<hi>陶潛詩㣲雨從東來好風與之俱陸厥詩復帶秋風來王臺卿詩風來白華起</hi>數片翻<lb/>
<pb n="KR4h0145_WYG_034-45b"/>
晴雪<hi>岑參詩對酒雲數片捲簾花萬重陶潛遊斜川詩文序水鷗乘風以翻飛梁簡文帝詩栁絮飄晴雪隋</hi>
<hi>帝望江南辭絮飛晴雪暖風時</hi>
　　　石上苔<hi>爾雅藫石衣也注水苔也一名石髮風土記石髮水衣也青緑色皆生於石</hi>
凈與溪色連<hi>宋之問詩清溪綠潭潭水側脩竹嬋娟同一色李白詩清溪清我心水色異諸水魏</hi>
<hi>文帝賦溪谷紆以交錯草木鬰其相連</hi>幽宜松雨滴<hi>隋煬帝詩烟雨更相宜王維詩颯颯松上</hi>
<hi>雨何遜詩夜雨滴空階孟浩然詩荷枯雨滴聞</hi>誰知古石上<hi>唐太宗詩古石衣新苔淮南子石上</hi>
<hi>不生五榖宋之問詩石上泉聲帶雨秋</hi>不染世人跡<hi>李白詩花將色不染水與性俱閑司馬相</hi>
<hi>如難蜀父老舟車不通人跡罕到張協詩溪壑無人跡</hi>
<pb n="KR4h0145_WYG_034-46a"/>
　　　池上亭<lb/>
臨池構杏梁<hi>楚辭坐堂伏檻臨曲池些庾肩吾詩前對金精坂倚臨圓水池司馬相如長門賦刻</hi>
<hi>木蘭以為榱兮飾文杏以為梁謝朓詩杏梁賔未散</hi>待客歸烟塘<hi>史記孟嘗君傳田嬰使文主家</hi>
<hi>待賔客孫逖詩永夕卧烟塘蕭條天一方</hi>水上褰簾好<hi>王臺卿詩水上結雲隂劉憲詩沙頭水上</hi>
<hi>呈風光甄固詩昨夜褰簾望初逢雙燕歸</hi>蓮開杜若香<hi>隂鏗詩丹井夏蓮開庾信詩蓮開長倒垂</hi>
<hi>離騷采芳洲兮杜若注杜香草也江淹杜若頌山中杜若嘉爾翠質不竒不俗載華載實庾信詩春洲杜若香</hi>
　　劉長卿<lb/>
　　　送靈澈上人<hi>全唐詩注靈澈姓湯氏字澄源與呉興詩僧皎然齊名</hi>
<pb n="KR4h0145_WYG_034-46b"/>
蒼蒼竹林寺<hi>詩蒹葭蒼蒼鮑泉詩蒼蒼隨逺色名勝志招隠山有竹林寺舊為戴顒所居顒女捨</hi>
<hi>與曇度為寺梁昭明太子嘗讀書其中庾信詩猶聴竹林鐘</hi>杳杳鐘聲晚<hi>楚辭日杳杳以西頺</hi>
<hi>注杳杳逺貌何遜詩杳杳長洲夕庾信詩隔嶺鐘聲度中天梵響來</hi>荷笠帶夕陽<hi>詩何蓑何笠爾</hi>
<hi>雅山西曰夕陽庾信詩夕陽含水氣</hi>青山獨歸逺<hi>髙士傳韓順賛寧極青山謝朓詩不對芳春酒</hi>
<hi>還望青山郭鄭公超詩舊宅青山逺歸路白雲深孫逖詩莫愁歸路逺水月夜虚明</hi>
　　郎士元<lb/>
　　　山中即事<lb/>
入谷多春興<hi>孔稚圭北山移文鳴騶入谷鶴書赴隴陶𢎞景尋山誌捫虚蘿以入谷丘為詩方春</hi>
<pb n="KR4h0145_WYG_034-47a"/>
<hi>轉揺蕩孤興時淹留</hi>乗舟棹碧潯<hi>漢書溝洫志陸行載車水行乘舟陶潛歸去來辭或棹孤舟楊</hi>
<hi>師道詩聨翩度碧潯陳子昻詩蜻蜓愛碧潯</hi>山雲昨夜雨<hi>淮南子山雲草莽庾信詩石影横臨</hi>
<hi>水山雲半繞峯王維詩山中一夜雨樹杪百重泉</hi>溪水曉來深<hi>房篆詩前溪流碧水王昌齡詩</hi>
<hi>溪水隨君向北流杜甫詩錦樹曉來青隋煬帝詩泉吐石溪深</hi>
　　戴叔倫<lb/>
　　　泊湘口<lb/>
湘山千嶺樹<hi>君山志君山在府城西洞庭湖中又名湘山狀如十二螺髻庾肩吾詩湘山轉蔽虧</hi>
<hi>梁簡文帝詩星芒侵嶺樹張九齡詩月明看嶺樹</hi>桂水九秋波<hi>陸雲喜霽賦戢流波於桂水兮</hi>
<pb n="KR4h0145_WYG_034-47b"/>
<hi>起芳塵於沉泥杜甫詩朔風吹桂水梁元帝纂要秋月亦曰九秋南都賦結九秋之増傷七啟九秋之夕為懽</hi>
<hi>未央九歎水波逺以㝠㝠兮𦕈不睹其東南別賦春水緑波</hi>露重猿聲絶<hi>鮑照謝莊聨句風輕</hi>
<hi>桃欲開露重蘭未勝駱賔王蟬詩露重飛難進梁元帝詩寒夜猿聲徹徐嶷詩青壁逓猿聲江淹横吹賦人聲</hi>
<hi>絶馬跡沉</hi>風清月色多<hi>宋文帝詩林下夕風清梁元帝詩月殿善風清唐明皇詩桂月先秋冷蘋</hi>
<hi>風向晚清李白詩暫就東山賖月色杜甫詩中天月色好誰看又月傍九霄多</hi>
　　　闗山月<hi>樂府解題闗山月傷離别也</hi>
月出照闗山<hi>詩月出皎兮阮籍達莊論月東出日西入劉楨詩月出照船中古木蘭詩闗山度若</hi>
<hi>飛徐陵詩闗山三五月客子憶秦川</hi>秋風人未還<hi>漢武帝秋風辭秋風起兮白雲飛梁武帝七夕</hi>
<pb n="KR4h0145_WYG_034-48a"/>
<hi>詩白露月下團秋風枝上鮮張説詩凡得幾人還王昌齡詩萬里長征人未還</hi>清光無逺近<hi>梁簡</hi>
<hi>文帝詩明月吐清光沈約詠月詩洞房殊未曉清光信悠哉梁武帝詩秋月出中天逺近無偏異梁元帝詩若</hi>
<hi>使月光無逺近應照離人今暝啼</hi>鄉淚半宵間<hi>謝朓詩試與征途望鄉淚盡沾衣何遜詩以我</hi>
<hi>辭鄉淚沾君送别衣鮑照擬行路難惆悵徒倚至夜半徐陵詩今宵花燭淚非是夜迎人㕘同契常在晦朔間</hi>
　　　題天柱山圖<hi>漢書郊祀志上巡南郡至江陵而東登禮灊之天柱山號曰南嶽注</hi>
　　　　<hi>灊音潛廬江縣天柱山在焉李明詩天柱一峯擎日月洞門千仞鎖雲雷一統志天柱山</hi>
　　　　<hi>與濳山連其峯最髙道書謂為司𤣥洞天漢武帝嘗登封兹山祀之以代南嶽魏左慈煉</hi>
　　　　<hi>丹故迹存馬又潛山在安慶府潛山縣西北二十里與皖公天柱三峯鼎峙</hi>
<pb n="KR4h0145_WYG_034-48b"/>
拔翠五雲中<hi>海賦掎拔五嶽魏書袁翻傳疊千重以聳翠周禮春官保章氏以五雲之物辨吉㓙</hi>
<hi>水旱降豐荒之祲象舊唐書鄭肅傳天瑞有五色雲人瑞有鄭仁表王維詩詎有銅池出五雲楚辭歘逺舉兮</hi>
<hi>雲中</hi>擎天不計功<hi>廣韻擎舉也鮑照詩髙峯插空天後漢書陳蕃傳不可貲計説文計會也筭也</hi>
<hi>漢書董仲舒傳明其道不計其功</hi>誰能凌絶頂<hi>古詩誰能别離此謝朓詩誰能乆京洛抱朴子</hi>
<hi>攬六翮凌虚之用舊唐書李德裕傳維州據髙山絶頂王褒詩山窓臨紀頂簷溜俯危松杜甫詩㑹當臨絶頂</hi>
看取日升東<hi>徐悱妻劉氏詩無由一共語暫看日升霞詩如日之升陳子昻詩灼灼青春仲悠悠</hi>
<hi>白日升禮記日生於東</hi>
　　皇甫冉<lb/>
<pb n="KR4h0145_WYG_034-49a"/>
　　　同李三月夜作<lb/>
霜風驚度鴈<hi>劉勰新論霜鴈托於秋風以成輕舉之勢庾肩吾詩驚鴈避虚弓庾信喜雨詩驚鳥</hi>
<hi>洒翼度濕鴈斷行來蕭慤詩飛鳥排花度</hi>月露皓疎林<hi>謝朓髙松賦當月露而留影梁簡文帝賦</hi>
<hi>月露呈曉風栁悲暮謝瞻詩開軒㓕華燭月露皓已盈阮卓詩髙風應爽節揺落漸疎林上官儀詩月上凈疎</hi>
<hi>林</hi>處處砧聲發<hi>後漢書桓帝紀郡繇阡陌處處有之梁簡文帝詩欲知妾不寐城外搗砧聲江</hi>
<hi>總詩偏愁别路搗衣聲後漢書邊讓傳清聲發而響激</hi>星河秋夜深<hi>河圖括地象川德布精上</hi>
<hi>為星河杜審言詩宫闕星河低拂樹晉書庾亮傳亮常在武昌諸佐吏乘秋夜往登南樓南史蕭子顯傳風動</hi>
<hi>春朝月明秋夜杜甫詩夜深殿突兀劉長卿時帶雨夜鐘深</hi>
<pb n="KR4h0145_WYG_034-49b"/>
　　　山館<lb/>
山館長寂寂<hi>陸倕詩當衢啟珠館臨下構山楹謝靈運賦抗北嶺以構館梁簡文帝詩寂寂暮檐</hi>
<hi>響楊素詩寂寂幽山裏</hi>閑雲朝夕來<hi>王勃詩閒雲潭影日悠悠楊素詩居山四望阻風雲竟朝</hi>
<hi>夕詩温恭朝夕執事有恪王臺卿雲歌玉雲初動色金風送影來</hi>空庭復何有<hi>鮑照詩空庭聚</hi>
<hi>山雀何遜詩空庭秋月華詩何有何無陶潛詩隔籬復何有</hi>落日照青苔<hi>謝靈運撰征賦望新</hi>
<hi>晴於落日隋煬帝夏白紵歌菱潭落日雙鳬舫陳書張貴妃傳朝日初照江淹青苔賦余鑿山楹為室有青苔</hi>
<hi>焉又嗟青苔之依依兮無色類而可方王樞詩青苔覆寒井</hi>
　　顧况<lb/>
<pb n="KR4h0145_WYG_034-50a"/>
　　　洛陽陌二首<hi>一統志洛陽本成周地居洛水之北故曰洛陽洛陽故城在河南府</hi>
　　　　<hi>東周公所營成周也樂府解題漢横吹曲二十八解李延年造魏晉以來惟傳十曲後又</hi>
　　　　<hi>有闗山月洛陽道等八曲合十八曲</hi>
鶯聲滿御隄<hi>陳子昻詩鶯聲忽聴新岑參詩野店臨官路重城壓御堤</hi>隄拂栁絲齊<lb/>
<hi>唐太宗詩拂浪隄翻栁梁簡文帝詩楊栁亂成絲攀折上春時司空曙詩栁絲遮綠浪</hi>風送名花<lb/>
落<hi>虞世南風詩吹花送逺香李白詩名花傾國兩相歡子夜春歌春風振榮林長恐花落去宋子侯董嬌嬈</hi>
<hi>歌花落何飄颺</hi>香紅襯馬蹄<hi>李乂詩紅英撲地滿庭香張説詩林間艷色驕天馬莊子馬蹄可以</hi>
<hi>踐霜雪呉均詩青荷没馬蹄</hi>
<pb n="KR4h0145_WYG_034-50b"/>
　　　二<lb/>
珂珮逐鳴騶<hi>本草注珂馬勒轡也釋名珮倍也言其非一物也楚辭玉佩兮陸離戎昱詩閨中珂</hi>
<hi>珮度空山南史到溉傳毎歳時恒鳴騶枉道以相存洛陽伽藍記出則鳴騶御道文物成行</hi>王孫結<lb/>
伴遊<hi>楚辭王孫遊兮不歸春草生兮凄凄江總詩霜鴈多情恒結伴</hi>金丸落飛鳥<hi>西京雜記</hi>
<hi>韓嫣好彈常以金為丸所失者日有十餘長安為之語曰苦飢寒逐金丸庾肩吾謝櫻桃啟同秦人之逐彈似</hi>
<hi>得金丸易飛鳥遺之音</hi>乘興醉青樓<hi>宋之問詩乘興入幽棲北史麴允傳南開朱門北望青樓</hi>
<hi>曺植詩青樓臨大路</hi>
　　　山中夜宿<lb/>
<pb n="KR4h0145_WYG_034-51a"/>
凉月挂層峯<hi>齊明王詩璧門凉月舉謝朓詩停琴佇凉月杜甫詩月挂客愁邨宋孝武帝詩層峯</hi>
<hi>亘天維謝惠連詩參差層峯峙</hi>蘿床落葉重<hi>廣雅女蘿松蘿也李白詩延蘿結幽居庾信小園賦</hi>
<hi>落葉半床拾遺記虚房冷而寂寞落葉依於重扄</hi>掩闗深畏虎<hi>劉長卿詩歸卧掩柴闗錢起詩</hi>
<hi>斜陽且掩闗戰國策猶百獸之畏虎也杜甫詩月明遊子聲畏虎不得語</hi>風起撼長松<hi>劉楨賦雲</hi>
<hi>興風起蕭瑟清泠沈約詩忽遇疾風起潘岳詩長風鼓松柏劉琨答盧諶書繫馬長松下</hi>
　　　江上<lb/>
江青白鳥斜<hi>謝朓傳惟待青江可望候歸艎於春渚詩振鷺于飛傳鷺白鳥也疏言亦有斯容則義</hi>
<hi>取潔白故云白鳥也沈約詩白鳥暎青疇</hi>蕩槳罥蘋花<hi>古樂府艇子打兩槳羣芳譜蘋一作芣菜</hi>
<pb n="KR4h0145_WYG_034-51b"/>
<hi>一名四葉菜一名田字草葉浮水面根連水底夏秋問開小白花故稱白蘋其葉攢簇如萍故爾雅謂大者為</hi>
<hi>蘋也劉楨詩蘋藻生其涯華葉紛擾溺</hi>聴唱菱歌晚<hi>七命川客唱淮南之曲榜人奏採菱之歌</hi>
<hi>鮑照詩簫弄澄湘北菱歌清漢南李頎詩菱歌五湖逺</hi>迴塘月照沙<hi>南都賦收驩命駕分背迴</hi>
<hi>塘梁簡文帝詩迴塘繞碧莎淮南子月照天下謝朓詩孤月照窓時庾信望月詩夜白不闗沙</hi>
　　韋應物<lb/>
　　　詠水精<hi>山海經堂庭之山多水玉注水精也廣雅水精謂之石英格古要論多年老冰</hi>
　　　　<hi>為水精</hi>
暎物隨顔色<hi>王建水晶詩暎水色不别杜甫白絲行香汗清塵汙顔色</hi>含情無表裏<lb/>
<pb n="KR4h0145_WYG_034-52a"/>
<hi>沈約七賢論人本含情情性宜有所托洛陽伽藍記表裏照徹</hi>持來向明月<hi>沈約望秋月詩持照</hi>
<hi>明月光鮑泉詩夕鳥飛向月</hi>的皪愁成水<hi>上林賦明月珠子的皪江靡師古注的皪光也傅毅</hi>
<hi>舞賦珠翠的皪而照燿兮淮南子方諸見月則津而為水注拭以向月則水生梁簡文帝銘月暎成水</hi>
　　　詠珊瑚<hi>説文珊瑚似玉而色赤作樹形</hi>
絳樹無花葉<hi>西京雜記積草池中有珊瑚髙一丈二尺一本三柯上四百二十六條是南越王趙</hi>
<hi>佗所獻號絳火柏至夜光景照然淮南子崑崙山絳樹在其南碧樹瑶樹在其北謝朓詩無花復無實述異記</hi>
<hi>珊瑚生海底一樹數十枝枝間無葉大者髙五六尺</hi>非石亦非瓊<hi>本草瑪瑙非玉非石自是一類</hi>
世人何處得<hi>晉書石崇傳武帝以珊瑚樹賜之髙二尺許枝柯扶疎世所罕比述異記鬱林郡有</hi>
<pb n="KR4h0145_WYG_034-52b"/>
<hi>珊瑚市海客市珊瑚處也淮南子求貨者爭難得以為寳</hi>蓬萊石上生<hi>列子渤海之東其中有五</hi>
<hi>山焉五曰蓬萊珠玗之樹皆藂生南州異物志珊瑚生大秦國有洲在漲海中名珊瑚樹洲底有磐石珊瑚生</hi>
<hi>於石上</hi>
　　　詠瑠璃<hi>魏畧大秦國出赤白黒黄青綠紺縹紅紫十種瑠璃南州異物志瑠璃本質是</hi>
　　　　<hi>石欲作器以自然灰治之</hi>
有色同寒冰<hi>傅咸汙巵賦歎春暉之定色越冬冰之至清拾遺記董偃常以玉精為盤貯冰於膝</hi>
<hi>前玉精與冰同其潔澈曺植詩寒光避炎暑凉風飄我身</hi>無物隔纎塵<hi>拾遺記孫亮作瑠璃屏風</hi>
<hi>甚薄而瑩澈毎於月下清夜舒之外望之如無隔揚子㣲風不起纎塵不形潘尼瑠璃椀賦纎瑕罔麗飛塵靡</hi>
<pb n="KR4h0145_WYG_034-53a"/>
<hi>停</hi>象筵看不見<hi>梁武帝白紵辭朱絲玉紵羅象筵沈約詩象筵鳴寳瑟</hi>堪將對玉<lb/>
人<hi>拾遺記蜀先主甘后玉質柔肌態媚容冶河南獻玉人髙三尺乃取玉人置后側與玉人㓗白齊潤</hi>
　　　詠琥珀<hi>廣雅琥珀生地中大如斛削去皮成琥珀</hi>
曽為老茯苓本是寒松液<hi>博物志松脂淪入地中千年化為茯苓千年化為琥珀淮</hi>
<hi>南子千歳松下有茯苓本草茯苓抱根者名茯神又琥珀是海松木中津液初若桃膠後乃凝結王屮頭陀寺</hi>
<hi>碑松疎夏寒王勃青苔賦桂洲含潤松崖秘液</hi>蚊蚋落其中千年猶可覿<hi>説文秦謂</hi>
<hi>之蚋楚謂之蚊本草物象珀其内自有物命入用神妙抱朴子松樹之三千歳者其皮中有聚脂狀如龍形名</hi>
<hi>曰飛節芝傅休奕詩世有千年松</hi>
<pb n="KR4h0145_WYG_034-53b"/>
　　　秋夜<lb/>
髙閣漸凝露<hi>後漢書樊宏傳重堂髙閣陂池灌注謝朓詩髙閣常晝掩晉書摯虞傳聆鳴蜩之號</hi>
<hi>節兮恐隕葉於凝露繁欽蕙詠葩葉永凋悴凝露不暇晞</hi>凉葉稍飄闈<hi>摯虞槐賦鼓柯命風振葉</hi>
<hi>致凉謝莊文秋風散兮凉葉稀江淹詩變變凉葉奪戾戾颸風舉傳咸詩槁葉待風飄唐髙宗詩龍闈引夕凉</hi>
憶在南宫直<hi>庾信文南宫宿衛職司蘭錡又詩南宫生絳雲舊唐書儒學傳序詔以府屬杜如晦</hi>
<hi>等十八人為學士給五品珍膳分為三畨更直宿於閣下</hi>夜長鐘漏稀<hi>子夜歌夜長不得眠轉側</hi>
<hi>聴更鼔宋孝武帝詩解帶遽回軫誰云秋夜長徐彦伯詩夕轉清壺漏晨驚長樂鐘張正見詩洛城鐘漏息</hi>
　　　題桐葉<lb/>
<pb n="KR4h0145_WYG_034-54a"/>
㕘差剪綠綺<hi>詩參差荇菜左右采之蔡邕賦丹華煒煒綠葉參差沈約詠梧桐詩㣲葉雖可賤一</hi>
<hi>剪或成珪崔日用詩剪綠裁紅妙春色庾肩吾詩綠荷生綺葉</hi>瀟灑覆瓊柯<hi>盧綸詩泉響竹瀟瀟</hi>
<hi>隋煬帝詩颯灑林花落夏侯湛愍桐賦蔽隂澹之南表覆陽阿之北外子夜歌連山結玉巖脩庭振瓊柯</hi>憶<lb/>
在灃東寺偏書此葉多<hi>雍録香積寺在灃水之東交水之西洞㝠記董謁少遊山澤拾</hi>
<hi>樹葉以代書簡</hi>
　　韓愈<lb/>
　　　新亭<hi>本集和虢州劉使君詩序虢州刺史宅連水池竹林往往為亭臺島渚目其處為三</hi>
　　　　<hi>堂劉自給事中出刺此州作二十一詩以詠其事</hi>
<pb n="KR4h0145_WYG_034-54b"/>
湖上新亭好<hi>王維詩湖上一回首杜甫詩新亭結構罷隠見清湖隂張説詩山亨風日好</hi>公<lb/>
來日出初<hi>舊唐書劉伯芻字素芝洺州廣平人登進士第累遷考功郎中集賢院學士轉給事中出</hi>
<hi>為虢州刺史詩羔裘如膏日出有曜</hi>水紋浮枕簟<hi>梁簡文帝詩水文城上動城樓水中出温子昇</hi>
<hi>詩湛淡水成紋禮記雞初鳴盥潄衣服歛枕簟洒掃室堂及庭釋名枕檢也所以檢項也又簟覃也布之覃覃</hi>
<hi>然平正也</hi>瓦影䕃龜魚<hi>謝朓賦上蕪蕪兮䕃影庾信詩橋影聚行魚張衡東京賦獻鼈蜃與龜魚</hi>
　　　稻畦<hi>急就篇注田區謂之畦今之種稻為畦者取名</hi>
罫布畦堪數<hi>韋𢎞嗣奕理論注枰棋局線道也罫綿之間方目也左思呉都賦解署棋布</hi>枝<lb/>
分水莫尋<hi>管子水别於他水入於大水及海者命曰枝水王勃賦條分葉散源濬流長</hi>魚肥<lb/>
<pb n="KR4h0145_WYG_034-55a"/>
知已秀<hi>淮南子秋風起而鱖魚肥沈演之嘉禾頌擢秀辰畦</hi>鶴沒覺初深<hi>摯虞鵁鶄賦一</hi>
<hi>低一仰乍浮乍没盧照隣詩苗深全覆隴</hi>
　　　鏡潭<hi>祖孫登水詩風潭如拂鏡</hi>
非鑄亦非鎔<hi>李尤鏡銘鑄銅為鑑漢書董仲舒傳金之在鎔惟冶者之所為</hi>泓澄忽此<lb/>
逢<hi>呉都賦泓澄奫潫澒溶沆瀁梁簡文帝詩泓澄龍首渠</hi>魚蝦不用避<hi>洛陽伽藍記水猶澄</hi>
<hi>清洞底明凈鱗甲潛藏辨其魚鼈爾雅異蝦多鬚善遊而好躍</hi>祇是照蛟龍<hi>世説未嘗見明鏡疲</hi>
<hi>於屢照廣雅有鱗曰蛟龍孫卿子積水成川蛟龍生焉</hi>
　　　贈同遊<lb/>
<pb n="KR4h0145_WYG_034-55b"/>
唤起窓前曙<hi>全唐詩話喚起催歸二禽名也喚起聲如絡緯圓轉清亮偏鳴於春曉江南謂之春</hi>
<hi>喚催歸子規也杜甫詩紗窓猶曙色江總詩忽聴鳴鳥曙</hi>催歸日未西<hi>本草杜鵑如雀鷂而黒赤</hi>
<hi>口有小冠春間夜鳴達旦鳴曰不如歸去阮籍達莊論月東出日西入</hi>無心花裏鳥<hi>陶潛歸去</hi>
<hi>來辭雲無心而出岫王融詩花裏寄春情</hi>更與盡情啼<hi>郭璞山海經序曲盡幽情皇甫曽詩花間</hi>
<hi>鳥自啼</hi>
　　裴度<hi>字中立河東聞喜人貞元中擢第憲宗元和十六年拜門下侍郎同中書門下平章事文</hi>
　　　<hi>宗贈太傅度出入中外經事四朝以身繫國之安危者二十年</hi>
　　　溪居<lb/>
<pb n="KR4h0145_WYG_034-56a"/>
門徑俯清溪<hi>劉長卿詩門徑蒼苔合王褒詩清溪有波瀾王勃詩步葉下清溪</hi>茅簷古<lb/>
木齊<hi>朱异詩茅簷帶野芬江總詩古木斷懸蘿劉長卿詩山木萬株齊</hi>紅塵飄不到<hi>應璩</hi>
<hi>書紅塵散於几榻王灣詩塵飄宦情澁</hi>時有水禽啼<hi>洛神賦水禽翔而為衛宋之問詩谷鳥作</hi>
<hi>春啼</hi>
　　韋處厚<hi>字德載京兆人元和初登第又擢賢良方正異等授秘書郎兼史職改咸陽尉右拾</hi>
　　　<hi>遺轉考功員外出為開州刺史入拜户部郎中知制誥穆宗召入翰林為侍讀學士改中書舍</hi>
　　　<hi>人文宗即位拜兵部侍郎尋以中書侍郎同平章事</hi>
　　　桃塢<lb/>
<pb n="KR4h0145_WYG_034-56b"/>
噴日舒紅景<hi>杜甫詩隂火煮玉泉噴薄漲巖幽有時浴赤日光抱空中樓任昉詠桃詩開紅春灼</hi>
<hi>灼</hi>通蹊茂綠隂<hi>張協七命内無疏蹊外無漏跡注疏通也史記李廣傳賛桃李不言下自成蹊</hi>
<hi>魏文帝槐賦綠葉萋而重隂鍾㑹蒲萄賦綠葉蓊鬱曖若重隂</hi>終期王母摘<hi>漢武内傳西王母以</hi>
<hi>七月七日降帝宫命侍女索桃須㬰以玉盤盛桃七枚如鴨卵形圓色青以呈王母王母以五枚與帝自食二</hi>
<hi>枚陶𢎞景葛仙公碑三摘靈桃</hi>不羡武陵深<hi>盧照隣長安古意願作鴛鴦不羡仙陶潛桃花源記</hi>
<hi>晉太康中武陵人捕魚縁溪行忽逢桃花林夾岸數百步中無雜木芳草鮮美落英繽紛張正見詩飛多花徑</hi>
<hi>深</hi>
　　　胡盧沼<lb/>
<pb n="KR4h0145_WYG_034-57a"/>
䟽鑿徒為巧<hi>郭璞江賦巴東之峽夏后疏鑿列子朱泙漫學屠龍技成而無所用其巧韓非子圖</hi>
<hi>鬼神者易為功畫狗馬者難為巧</hi>圓窪自可澄<hi>劉勰新論蹄窪之内不生蛟龍淮南子汪然平</hi>
<hi>靜寂然清澄</hi>倒花紛錯秀<hi>張衡西京賦蔕倒茄於藻井注茄藕莖也以其莖倒殖於藻井其花</hi>
<hi>下向何遜詩葉倒漣漪文水漾檀欒影司馬相如子虚賦其山則交錯糾紛宋之問秋蓮賦菡蓞齊秀</hi>鑑<lb/>
月靜涵冰<hi>謝靈運賦水鑑月而含輝岑參詩滿院池月靜管子水之性環則中中則涵齊暎冬日可</hi>
<hi>愛賦霜涵冰而凝互風落木以蕭瑟</hi>
　　　盤石磴<lb/>
繚繞縁雲上<hi>潘岳射雉賦周環迴復繚繞盤辟謝靈運賦繚繞回員孔稚圭北山移文干青雲而</hi>
<pb n="KR4h0145_WYG_034-57b"/>
<hi>直上王筠詩雲上若魚鱗</hi>璘玢甃玉聨<hi>庾信賦枝條勁直璘珷色滋徐彦伯詩青壇環玉甃沈約</hi>
<hi>甘露啟未有玉聚珠聨光粲若是王僧孺謝厯表璧聨珠粲輪暎階平</hi>髙髙曽幾折<hi>周語髙髙</hi>
<hi>下下疏川導澤蕭詮巫山髙詩巫山暎巫峽髙髙殊未窮水經注廣昌嶺髙四十餘里二十里中委折五迴方</hi>
<hi>得達其上嶺</hi>極目瞰秋鳶<hi>水經注回眺極目王粲登樓賦平原逺而極目兮謝朓詩髙軒瞰四</hi>
<hi>野何遜詩凉鳥臨秋竟王胄白馬篇仰手接飛鳶</hi>
　　張仲素<hi>字繪之河間人憲宗時為翰林學士後終中書舍人</hi>
　　　宫中樂<hi>史記孔子世家定公㑹齊候於夾谷齊有司趍而進曰請奏宫中之樂</hi>
網户交如綺<hi>楚辭網户珠綴刻方連些注門扉刻方目如羅網狀今亮隔也梁武帝樂府綺窓蓮</hi>
<pb n="KR4h0145_WYG_034-58a"/>
<hi>花掩網户瑠璃開古詩交疏結綺窓</hi>紗窓薄似烟<hi>庾信蕩子賦紗窓獨掩羅帳長垂李白宫中行</hi>
<hi>樂詞紗窓曙色新梁簡文帝笙賦腕凝紗薄史記天官書若烟非烟若雲非雲郭璞江賦時鬱律其如烟</hi>樂<lb/>
吹天上曲<hi>禮記季冬之月命樂師大合吹而罷庾信詠舞詩已曽天上學詎是世中生杜甫贈花卿</hi>
<hi>詩此曲祇應天上有人間那得幾回聞</hi>人是月中仙<hi>虞喜安天論俗傳月中仙人桂樹今視其</hi>
<hi>初生見仙人之足漸已成形桂樹復生焉傅咸擬天問月中何有玉兔擣藥</hi>
　　　二<lb/>
翠匣開寒鏡<hi>抱朴子飾珠翠於盈悦積無已於箧匱庾信詠鏡詩玉匣聊開鏡拾遺記周靈王時</hi>
<hi>外國貢石鐃白如月照人則寒</hi>珠釵挂步揺<hi>崔瓊三珠釵箴三珠璜釵攝媛寳靈梁元帝謝賚花</hi>
<pb n="KR4h0145_WYG_034-58b"/>
<hi>釵啟三珠之釵敢髙崔瑗之説釋名皇后首飾上有垂珠步則揺也沈炯少年行步揺如飛燕</hi>妝成<lb/>
祇畏曉<hi>沈君蒨詩壯成更㸃星沈佺期詩斜光暎曉妝宋讀曲歌願得連暝不復曙一年都一曉</hi>更<lb/>
漏促春宵<hi>周禮挈壺氏掌刻漏後漢書律歴志孔壺為漏浮箭為刻杜甫江邊新月詩餘光隠更漏</hi>
<hi>况乃露華凝唐太宗守歳詩冬盡今宵促</hi>
　　　三<lb/>
紅果瑶池實<hi>伍緝之園桃賦嗟王母之竒果特華實兮兼副列子周穆王賔於西王母觴於瑶池</hi>
<hi>之上江總詩何言金殿側亟奉瑶池觴漢武内傅七月七日西王母降帝宫以玉盤盛桃七枚帝食之甘美母</hi>
<hi>曰此桃三千年一實</hi>金盤露井冰<hi>三輔故事建章宫承露盤以銅為之上有仙人掌承露和玉屑</hi>
<pb n="KR4h0145_WYG_034-59a"/>
<hi>飲之陽休之詩柔露洗金盤古詩桃生露井上梁簡文帝詩飛花入露井謝朓詩井冰粲成玉</hi>甘泉将<lb/>
避暑<hi>闗輔記甘泉宫本秦造在池陽縣西甘泉山宫以山名元和郡縣志甘泉宫武帝以五月避暑於此</hi>
<hi>王僧孺詩迴鑾避暑宫</hi>臺殿曉光凝<hi>三輔黄圖甘泉苑武帝置苑中起宫殿臺閣百餘所梁元</hi>
<hi>帝碑瞻洛陽之臺殿瞰連甍而如綺梁簡文帝詩河開向曉光王勃縢王閣序烟光凝而暮山紫</hi>
　　　四<lb/>
月采浮鸞殿<hi>沈約文日華月采照耀天外崔信明詩月采落江寒闗中記未央殿東有鴛鸞殿玉</hi>
<hi>海貞觀十八年壬午宴父老儀鸞殿李懐逺詩舞曲依鸞殿</hi>砧聲隔鳯樓<hi>説文砧石柎也梁簡</hi>
<hi>文帝詩城外搗砧聲晉宫閣名總章觀儀鳳樓一所觀之南又别有翔鳯樓梁武帝鳯笙曲飛且鳴在鳯樓鮑</hi>
<pb n="KR4h0145_WYG_034-59b"/>
<hi>照京洛篇鳯樓十二重四户八窓綺</hi>笙歌臨水檻<hi>江淹賦笙歌畹右琴儛池東王維詩前路擁笙</hi>
<hi>歌杜甫詩新添水檻供垂釣</hi>紅燭乍迎秋<hi>杜甫詩更深愛燭紅禮記立秋之日天子親帥三公</hi>
<hi>九卿諸侯大夫以迎秋於西郊陸雲賦炎神送暑素靈迎秋</hi>
　　　五<lb/>
竒樹留寒翠<hi>古詩庭中有竒樹三輔黄圖漢上林苑竒樹異草靡不培植楊脩賦玩竒樹之抽英</hi>
<hi>范雲詩芳條結寒翠駱賔王詩草帶銷寒翠</hi>神池結夕波<hi>三秦記昆明池中有靈沼名神池張</hi>
<hi>衡西京賦神池靈沼往往而有張九齡頌滋液流衍化為神池洪偃詩汾水結餘波梁簡文帝詩夕波照孤月</hi>
黄山一夜雪<hi>長安志武帝㣲行始出北至池陽西至黄山揚䧺羽獵賦武帝廣開上林北繞黄山</hi>
<pb n="KR4h0145_WYG_034-60a"/>
<hi>瀕渭而東周袤數百里晉書王徽之傳居山隂夜雪初霽忽憶戴逵乗小船詣之造門不前而返梁簡文帝雪</hi>
<hi>詩夜雪合且離盧綸詩寒郊一夜雪</hi>渭水瀉聲多<hi>山海經鳥鼠同穴之山渭水出焉長安志禁苑</hi>
<hi>南連京城北枕渭水三輔黄圖渭水貫都以象天漢梁簡文帝詩銀塘瀉清渭</hi>
　　　春遊曲<lb/>
烟栁飛輕絮<hi>梁武帝樂府君如東扶桑妾如西栁烟梁元帝詩栁絮飄春雪杜甫詩輕輕栁絮㸃</hi>
<hi>人衣</hi>風榆落小錢<hi>詩隰有榆春秋元命苞三月榆莢落漢書食貨志漢興以為秦錢重難用更令</hi>
<hi>民鑄榆莢錢本草榆白者名枌其木甚髙大未生葉時其枝條間先生榆莢形似錢而小色白成串俗呼榆錢</hi>
<hi>庾信詩榆莢新開巧似錢</hi>濛濛百花裏<hi>卞敬宗懐香賛濛濛綠葉荏苒弱莖常建詩翳泉花濛濛</hi>
<pb n="KR4h0145_WYG_034-60b"/>
<hi>虞世南詩照水百花然王昌齡詩西宫夜靜百花香王融詩花裏寄春情</hi>羅綺競鞦韆<hi>江淹賦羅</hi>
<hi>與綺兮嬌上春張正見詩前瞻富羅綺左顧足鴛鴦開天遺事宫中寒食節競樹鞦韆令宫嬪戲笑以為宴樂</hi>
<hi>荆楚歳時記寒食打毬鞦韆拖鈎之戲</hi>
　　王涯<hi>字廣津太原人博學工屬文貞元中擢進士又舉宏辭調藍田尉以左拾遺為翰林學士</hi>
　　　<hi>進起居舍人憲宗元和初貶虢州司馬徙袁州刺史以兵部員外郎召知制誥再為翰林學士</hi>
　　　<hi>累遷工部侍郎拜中書侍郎同中書門下平章事尋罷再遷吏部侍郎穆宗立出為劒南東川</hi>
　　　<hi>節度使長慶三年入為御史大夫遷户部尚書鹽鐵轉運使敬宗寳厯時復出嶺南西道節度</hi>
　　　<hi>使文宗召拜太常卿以吏部尚書總鹽鐵嵗中進尚書右僕射代郡公乆之以本官同中書門</hi>
<pb n="KR4h0145_WYG_034-61a"/>
　　　<hi>下平章事俄檢校司空兼門下侍郎</hi>
　　　春江曲<lb/>
揺漾越江春<hi>梁簡文帝賦江揺漾而生風徐陵銘揺漾波濤南越志廣信江始安江鬱林江亦為</hi>
<hi>三江在越也庾信汎江詩春江下白帝杜甫詩君今起柂春江流</hi>相將采白蘋<hi>髙陽樂人歌相</hi>
<hi>將入酒家詩于以采蘋南澗之濵禮記季春之月蘋始生栁惲詩汀洲采白蘋李白詩南湖采白蘋</hi>歸時<lb/>
不覺夜<hi>盧思道採蓮曲菱歌惜不唱須待暝歸時儲光羲詩酩酊乗夜歸杜甫詩追隨不覺晚</hi>出<lb/>
浦月隨人<hi>鮑照採菱歌褭褭風出浦杜甫詩錦席淹留還出浦張正見詩舟移歴浦月李白詩寒山</hi>
<hi>秋浦月朱超詩惟餘故樓月逺近必隨人</hi>
<pb n="KR4h0145_WYG_034-61b"/>
　　嚴維<lb/>
　　　送人入金華<hi>唐書地理志婺州縣金華有金華山一統志金華山在金華府城北</hi>
　　　　<hi>二十里黄初平初起於此成仙山之東有卧羊山即初平叱石處</hi>
明月雙溪水<hi>阮籍詩薄帷鑒明月清風吹我襟李白詩下暎雙溪水如天落鏡湖一統志雙溪在</hi>
<hi>金華府城南其源有二一出東陽縣太盆山一出處州縉雲縣與東陽義鳥二溪合流故名</hi>清風八<lb/>
詠樓<hi>南史謝譓傳入吾室者但有清風對吾飲者惟當明月李白襄陽歌清風明月不用一錢買孟浩然</hi>
<hi>詩寄語東陽守何如八詠樓金華志沈約為東陽太守作八詩題於元暢樓後人更名八詠樓一統志八詠樓</hi>
<hi>在金華府治西南隅舊名元暢樓南齊太守沈約建有登臺望秋月㑹圃臨春風秋至愍衰草寒來悲落桐夕</hi>
<pb n="KR4h0145_WYG_034-62a"/>
<hi>行聞夜鶴晨征聴曉鴻解佩去朝市被褐守山東八詠詩</hi>少年為客處<hi>晉書樂志汲寒漿飲少年</hi>
<hi>少年窈窕何能賢庾信怨歌行家住金陵縣前嫁得長干少年陸機賦託末契於後生余將老而為客杜甫詩</hi>
<hi>不辭萬里長為客懐抱何時得好開崔曙詩客處不堪别異鄉應共愁</hi>今日送君遊<hi>曺植詩今</hi>
<hi>日同堂出門異鄉江淹别賦送君南浦傷如之何</hi>
　　白居易<lb/>
　　　遺愛寺<hi>居易廬山草堂記匡廬竒秀甲天下山北峯曰香爐峯北寺曰遺愛寺介峯寺</hi>
　　　　<hi>間其境勝絶</hi>
弄石臨溪坐<hi>宋書謝靈運傳此焉卜寝玩水弄石荀子不臨深溪不知地之厚謝靈運詩對嶺臨</hi>
<pb n="KR4h0145_WYG_034-62b"/>
<hi>迴溪</hi>尋花繞寺行<hi>杜甫詩問栁尋花到野亭劉長卿詩看竹誰家好尋花幾路迷盧綸崇福寺看</hi>
<hi>花詩聞道山花如火紅平明登寺已經風又豐德寺詩下路林疎見客行</hi>時時聞鳥語<hi>杜甫詩風</hi>
<hi>雨時時龍一吟後漢書蔡邕傳伯翳綜聲於鳥語宋之問詩春入鳥能言蘇頲詩鶯語百花時</hi>處處是<lb/>
泉聲<hi>李白觀魚潭詩日暮紫鱗躍圓波處處生王融詩玉聲挹泉珠王維詩泉聲咽危石</hi>
　　　太平樂詞<lb/>
嵗豐仍節儉<hi>左傳潔粢豐盛謂其三時不害而民和年豐也淮南子嵗登民豐乃始縣鐘鼔陳干</hi>
<hi>戚禮記國奢則示之以儉史記晏嬰傳以節儉力行重於齊陸雲疏非天下之至德孰能居豐行儉</hi>時泰<lb/>
更銷兵<hi>易天地交泰傅休奕天行歌天時泰兮昭以陽清風起兮景雲翔潘岳詩徒幸良時泰小人道</hi>
<pb n="KR4h0145_WYG_034-63a"/>
<hi>乃消任昉詩時泰玉階平杜甫詩兵氣銷為日月光唐書蕭俛傳穆宗時兩河底定俛勸帝宻詔天下鎮兵十</hi>
<hi>之一嵗限一為逃死不補謂之銷兵</hi>聖念長如此何憂不太平<hi>書禹曰於帝念哉孟</hi>
<hi>子聖人之憂民如此晉書阮种傳种遷平原相時襄邑衛京自南陽太守遷河内與种俱拜帝望而歎曰二千</hi>
<hi>石皆如此朕何憂乎後漢書謝夷吾傳堯登后稷政隆太平魏武帝詩對酒歌太平</hi>
　　　小曲新詞<lb/>
霽色鮮宫殿<hi>沈佺期詩霽色肅明林劉長卿詩千家同霽色一鴈起寒聲何晏景福殿賦朝日曜</hi>
<hi>而増鮮後漢書百官志光禄勲卿一人掌宿衛宫殿門户江淹詩列漢搆仙宫開天製寳殿陶𢎞景水仙賦上</hi>
<hi>朝紫殿還近青宫</hi>秋聲脆管弦<hi>孟浩然詩更聞楓葉落淅瀝度秋聲李白詩綠竹助秋聲庾信</hi>
<pb n="KR4h0145_WYG_034-63b"/>
<hi>祀圜丘歌孤竹之管雲和弦神光未下風肅然蘇頲詩忽聞天上管弦聲</hi>聖明千載樂嵗歳<lb/>
似今年<hi>宋書樂志六合寧承聖明蘇頲詩漢家曽草巡遊賦何似今年應聖明又酺來萬壽羣臣醉喜</hi>
<hi>戴千年聖主明盧照隣詩萬歳千秋樂未央張説詩惟願聖王無限壽長取新年續舊年</hi>
　　　二<lb/>
紅裙明月夜<hi>萬楚五日觀妓詩紅裙妬殺石榴花杜甫詩越女紅裙濕燕姬翠黛愁謝莊月賦隔</hi>
<hi>千里兮共明月李嶠雪詩地疑明月夜山似白雲期劉長卿詩聴猿明月夜</hi>碧簟早秋時<hi>劉孝</hi>
<hi>綽詩朣朧入床簟杜甫詩留客夏簟清琅玕庾肩吾詩九江逢七夕初弦值早秋儲光羲登㙮詩地靜我亦閒</hi>
<hi>登之清秋時顧况詩嫋嫋秋風時</hi>好向昭陽宿<hi>漢書外戚傳趙皇后弟絶幸為昭儀居昭陽舍</hi>
<pb n="KR4h0145_WYG_034-64a"/>
<hi>三輔黄圖武帝後宫八區有昭陽殿班固西都賦昭陽特盛隆於孝成</hi>天凉玊漏遲<hi>魏文帝燕</hi>
<hi>歌行秋風蕭瑟天氣凉蘇味道詩玉漏莫相催歳華紀麗夜景漸遲於玉漏秋聲將嘯於金風</hi>
　　　池西亭<hi>白居易洛陽池上篇雖有賔朋無琴酒不能娯也乃作池西琴亭加石樽焉</hi>
朱欄暎晚樹<hi>通典隋開皇三年築京城引香積渠水自赤欄橋經第五橋西北入城何遜詩暎樹</hi>
<hi>没歸霞沈約郊居賦晚樹開花初英落蕊</hi>金魄落秋池<hi>沈佺期詩金魄度雲來謝靈運賦落月暎</hi>
<hi>嶼牧霞歛色謝朓詩荒池秋草徧蓮庾肩吾詩秋樹翻黄葉寒池墮黒</hi>還似錢塘夜<hi>水經注浙江又</hi>
<hi>東北流至錢塘縣榖水入焉唐書地理志杭州餘杭郡縣錢塘又白居易傳為杭州刺史築隄捍錢塘湖古語</hi>
<hi>龍飛鳯舞到錢塘</hi>西樓月出時<hi>庾肩吾詩天禽下北闕織女入西樓孫逖詩都邑西樓芳樹間</hi>
<pb n="KR4h0145_WYG_034-64b"/>
<hi>詩月出之光阮籍達莊論月東出日西入王筠詩月出宵將半</hi>
　　　池上<lb/>
山僧對棋坐<hi>庾信詩野老時相訪山僧或見尋孟浩然詩山僧暮歸寺晉書謝安傳兄子𤣥等破</hi>
<hi>堅有驛書至安方對客圍棋看書既竟遂攝放床上了無喜色棋如故世説王中郎以圍棋為坐隠支公以圍</hi>
<hi>棋為手談杜甫詩對棋懐謝傅</hi>局上竹隂清<hi>後漢書張衡傳奕秋以棋局取譽杜甫詩老妻畫紙</hi>
<hi>為棋局孫楚登樓賦羨綠竹之茂隂謝朓詩竹樹澄逺隂蘇頲詩潭與竹聲清</hi>暎竹無人見<hi>謝朓</hi>
<hi>詩嬋娟影暎竹梁簡文帝詩㑹是無人見何用早紅粧呉均詩四時無人見誰復重羅紈</hi>時聞下子<lb/>
聲<hi>梁武帝圍棋賦枰則廣羊文犀子則白瑶𤣥玉李泌棋詩方若棋局圓若棋子</hi>
<pb n="KR4h0145_WYG_034-65a"/>
　　　二<lb/>
小娃撑小艇<hi>王勃採蓮賦呉娃越艷鄭婉秦妍廣韻娃美女也又撑撥也拄也庾信詩小艇釣蓮</hi>
<hi>溪李白詩棹歌揺艇月中尋廣韻艇小船</hi>偷采白蓮回<hi>古樂府江南可采蓮鮑照詩櫂女歌采蓮</hi>
<hi>蓮社髙賢傳謝靈運鑿池植白蓮時逺公諸賢同脩凈土之業因號白蓮杜舊唐書白居易傳遊廬山香爐峯下</hi>
<hi>因立草堂流水周於舍下飛泉流於簷間紅榴白蓮羅生池砌李白詩耶溪採蓮女見客棹歌回</hi>不解<lb/>
藏蹤跡<hi>九辨今脩飾而窺鏡兮後尚可以竄藏李白詩譬如雲中鳥一去無蹤跡</hi>浮萍一道<lb/>
開<hi>爾雅萍蓱注水中浮萍江東謂之薸本草浮萍季春始生或云楊花所生一葉經宿即生數葉傳休奕歌</hi>
<hi>浮萍本無根非水將何依岑參詩一道鳴迅湍朱超道對雨詩滴沼細萍開</hi>
<pb n="KR4h0145_WYG_034-65b"/>
　　　早秋獨夜<lb/>
井梧凉葉動<hi>王昌齡詩金井梧桐秋葉黄杜甫詩清秋幕府井梧寒鮑照詩紫蘭花已歇碧梧葉</hi>
<hi>方稀周𢎞譲詩木葉動秋聲韋應物詩暗窓凉葉動</hi>鄰杵秋聲發<hi>何遜詩砧杵鳴四隣儲光羲詩</hi>
<hi>秋山響砧杵劉孝威詩織素起秋聲</hi>獨向簷下眠<hi>范雲詩春草醉春烟深閨人獨眠劉長卿詩樓</hi>
<hi>上花枝笑獨眠陶潛詩繿縷茅簷下祖鴻勲書簷下流烟共霄氣而舒巻</hi>覺來半床月<hi>莊子覺而</hi>
<hi>後知其夢也廣韻古孝切沈約夜夜曲月輝横射枕燈光半隠床庾信小園賦落葉半床魏文帝詩明月皎皎</hi>
<hi>照我床</hi>
　　　題翰林東閣前小松<lb/>
<pb n="KR4h0145_WYG_034-66a"/>
簷礙脩鱗亞<hi>爾雅簷謂之樀疏屋檐一名樀一名屋梠一名宇杜甫新松詩何時一百丈欹蓋擁</hi>
<hi>髙簷崔湜詩竹礙侍臣簮又虚簷交鳥道枯木半龍鱗王維詩種竹皆作老龍鱗杜審言詩枝亞果新肥</hi>霜<lb/>
清簇翠黄<hi>杜甫詩闗河霜雪清唐太宗菊詩細葉雕輕翠圓花飛碎黄唐髙宗詩滿蓋荷雕翠圓花</hi>
<hi>菊散黄</hi>惟餘入琴韻<hi>上官儀詩流水入琴聲何妥詩清管調絲竹朱弦韻雅琴</hi>終待舜<lb/>
弦張<hi>家語昔者舜彈五絃之琴造南風之詩其詩曰南風之薰兮可以解吾民之愠兮南風之時兮可以</hi>
<hi>阜吾民之財兮杜正倫侍宴詩湛露晞堯酒薰風入舜絃文賦譬偏絃之獨張梁簡文帝詩歌臺弦未張</hi>
　　劉禹錫<lb/>
　　　庭竹<lb/>
<pb n="KR4h0145_WYG_034-66b"/>
露滌鉛粉節<hi>江逌竹賦承清露以擢莖沈約詩易却紈綺裳洗却鉛粉籹張正見賦得山中翠竹</hi>
<hi>詩複澗藏髙節重林隠勁枝</hi>風揺青玉枝<hi>張華詩㣲風揺<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>若張衡四愁詩美人贈我錦繡叚</hi>
<hi>何以報之青玉案顧野王拂崖篠賦雜玉潤之檀欒</hi>依依似君子<hi>詩楊栁依依庾信賦昔年垂栁</hi>
<hi>依依漢南晉書王徽之傳嘗寄居空宅中便令種竹或問其故徽之但嘯詠指竹曰何可一日無此君耶王逸</hi>
<hi>離騷經章句虬龍鸞鳯以託君子王維詩香草為君子名花是長卿</hi>無地不相宜<hi>張九齡詩聲動</hi>
<hi>夜相宜</hi>
　　　題壽安甘棠館<hi>名勝志河南河南府宜陽縣壽安山在縣東十三里水經注以</hi>
　　　　<hi>甘水導於山曲之中故世人目其所為甘棠志云召伯所嘗聴訟之地故後魏析置甘棠</hi>
<pb n="KR4h0145_WYG_034-67a"/>
　　　　<hi>縣隋改為壽安唐改福昌縣西北有勝因寺即甘棠驛故址</hi>
公館似仙家<hi>禮記公館復私館不復杜甫詩日照公館靜十洲記元洲有五芝𤣥澗上多仙家王</hi>
<hi>勃詩鶴岑有竒徑麟洲富仙家</hi>池清竹徑斜<hi>何遜答髙博士詩清池暎疎竹梁昭明太子啟追凉</hi>
<hi>竹徑托䕃松間徐陵詩竹徑䝉蘢巧杜甫詩風前逕竹斜</hi>山禽忽驚起<hi>張正見詩秋窓被旅葛夏</hi>
<hi>戸響山禽杜甫詩山禽引子哺紅果庾信詩山鳥一羣驚莊子蜩與鸒鳩笑之曰我决起而飛槍榆枋時則不</hi>
<hi>至而控於地而已矣</hi>衝落半巖花<hi>謝朓詩鳥散餘花落錢起登玉山至悟真寺詩半巖採珉者一</hi>
<hi>㸃如片雪王勃詩桂宻巖花白</hi>
　　　二<lb/>
<pb n="KR4h0145_WYG_034-67b"/>
門前洛陽道<hi>古西洲曲樹下即門前門中露翠鈿晉書潘岳傳少時常挾彈出洛陽道婦人遇之</hi>
<hi>者皆連手縈繞投之以果梁簡文帝洛陽道詩洛陽佳麗好大道滿春光</hi>門裏桃源路<hi>呉均贈親</hi>
<hi>故别詩君留朱門裏我至廣江濆庾信詩逍遥遊桂苑寂絶到桃源陳子良詩一返桃源路别後再難逢</hi>塵<lb/>
土與烟霞<hi>詩終風且霾疏風而雨土為霾大風揚塵土從上下也北史隠逸傳飡松餌术棲息烟霞</hi>
<hi>庾信表不上赤城獨見烟霞之氣</hi>其間十餘步<hi>孟子其間不能以寸莊子臣之劒十步一人宗</hi>
<hi>懍詩一枝猶桂馥十步有蘭香</hi>
　　張籍<lb/>
　　　胡蘆沼<hi>案本集為和韋開州盛山十二首之一沼名未詳</hi>
<pb n="KR4h0145_WYG_034-68a"/>
曲沼春流滿<hi>洛陽伽藍記清河王懌第宅斜峯入牖曲沼環堂陽固詩髙門詎改轍曲沼尚餘波</hi>
<hi>謝靈運山居賦毖温泉於春流何遜詩遽逐春流返歸帆得望家庾信詩白日春泉滿</hi>新蒲暎野<lb/>
鵞<hi>謝靈運詩新蒲含紫茸庾信詩新蒲節轉促本草野鵞大於鴈似人家養鵞鮑照野鵞賦序有獻野鵞於</hi>
<hi>臨川王世子愍其樊縶命為之賦</hi>閑齋朝飯後<hi>陶潛詩虚室有餘閒岑參詩曉飯湖山寒</hi>拄<lb/>
杖繞行多<hi>魏武帝樂府拄杖桂枝佩秋蘭杜甫詩拄杖穿花聴馬嘶李白詩仗出金宫隨日轉天回</hi>
<hi>玉輦繞花行</hi>
　　　岸花<hi>何遜詩岸花臨水發</hi>
可憐岸邊樹<hi>世説孫綽齋前種一株松髙世逺語孫曰松樹子非不楚楚可憐但永無棟梁用耳</hi>
<pb n="KR4h0145_WYG_034-68b"/>
<hi>杜甫詩寒花亦可憐崔日用詩岸上丰茸五色樹</hi>紅蕊發青條<hi>梁簡文帝燈賦競紅蕊之晨舒</hi>
<hi>宋之問詩青林暗換葉紅蕊續開花張翰詩青條若總翠黄華如散金杜審言詩綰霧青條弱</hi>東風吹<lb/>
渡水<hi>禮記孟春之月東風解凍范雲詩東風栁線長詩籜兮籜兮風其吹女沈玩前溪歌花落逐水去江</hi>
<hi>總詩落花懸度影</hi>衝著木蘭橈<hi>張正見詩千里潯陽岸三翼木蘭船梁簡文帝采蓮曲桂檝蘭</hi>
<hi>橈浮碧水庾信詩錦纜回沙磧蘭橈避荻洲</hi>
　　　宿雲亭<lb/>
清凈當深處<hi>淮南子清凈恬愉人之性也謝靈運王子晉讃王子愛清淨宋之問詩深入清淨裏</hi>
<hi>妙斷往來趣王昌齡詩深處不可挹劉長卿詩桃源定在深處</hi>虚明向逺開<hi>孫逖詩水月夜虚明</hi>
<pb n="KR4h0145_WYG_034-69a"/>
<hi>張正見樂府秋窓向月開</hi>捲簾無俗客<hi>古樂府捲簾天自髙梁簡文帝詩迎春試捲簾王維詩驚</hi>
<hi>聞俗客爭來集</hi>應只見雲來<hi>仲長統昌言英詞雨集妙句雲來隋文帝詩雲來聚雲色風度雜風</hi>
<hi>音</hi>
　　施肩吾<hi>字希聖洪州人元和十年登第隠洪州之西山為詩竒麗著有西山集</hi>
　　　瀑布<hi>孔靈符㑹稽記懸溜千仞謂之瀑布飛流灑散冬夏不竭</hi>
豁開青𡨕顛<hi>孟浩然詩雲路豁然開梁簡文帝表延首青𡨕王維詩連天凝黛色百里遥青𡨕錢</hi>
<hi>起詩飛泉出林下一逕過崖顛</hi>寫出萬丈泉<hi>易山下出泉穆天子傳春山之澤清水出泉所謂懸</hi>
<hi>圃宋之問詩逺壑初飛萬丈泉</hi>如裁一條素<hi>白居易詩如經巧婦裁又一條白練峽中天沈約賦</hi>
<pb n="KR4h0145_WYG_034-69b"/>
<hi>委清光兮如素</hi>白日懸秋天<hi>應㻛詩白日顯而曜殊光劉楨詩仰視白日光皎皎髙且懸張説詩</hi>
<hi>白日懸髙掌爾雅秋為旻天杜甫詩鵰鶚在秋天</hi>
　　權德輿<lb/>
　　　夏至日作<hi>孝經緯芒種後十五日斗指午為夏至吕氏春秋仲夏之月長日至淮南</hi>
　　　　<hi>子夏至則南斗中繩陽氣極隂氣萌</hi>
璿樞無停運<hi>劉允濟天賦託璇樞之妙術許敬宗詩乾靈振玉弩神畧運璇樞陸機詩寸隂無停</hi>
<hi>晷竺僧度詩機運無停住倐忽嵗時過</hi>四序相錯行<hi>北齊書大享歌分四序綴三光王勃守歳</hi>
<hi>序春秋冬夏雜四序之炎凉禮記辟如四時之錯行韓詩外傳燎燎乎如星辰之錯行</hi>寄言赫曦<lb/>
<pb n="KR4h0145_WYG_034-70a"/>
景<hi>潘岳詩隆暑方赫曦梁簡文帝啟器有水縁方見圓曦之景</hi>今日一隂生<hi>陶潛詩今日天</hi>
<hi>氣佳易七日來復疏五月一隂生十一月一陽生</hi>
　　王涯<lb/>
　　　遊春曲<lb/>
萬樹江邊杏<hi>宗炳詩萬樹巉巖詭何遜詩江邊雲霧起杜甫詩江邊一樹垂垂發王維詩杏樹壇</hi>
<hi>邊漁父</hi>新開一夜風<hi>沈炯詩福界新開草髙適詩借問梅花凡幾曲從風一夜滿闗山梁簡文</hi>
<hi>帝詩金華拂夜風</hi>滿園深淺色<hi>庾信春賦金谷從來滿園樹朱超詩深淺依樹色唐太宗詠桃</hi>
<hi>詩綴條深淺色㸃露參差光</hi>照在緑波中<hi>曺植閑居賦背通谷對綠波江淹别賦春草碧色春</hi>
<pb n="KR4h0145_WYG_034-70b"/>
<hi>水綠波阮脩詩澄澄緑水淡淡其波陳後主詩波中燥葉輕</hi>
　　　二<lb/>
上苑何窮樹<hi>崔日用詩上苑梅花雪裏嬌宋璟詩曲江新溜暖上苑雜花稠李義府詩上林無限</hi>
<hi>樹不借一枝棲</hi>花開次第新<hi>費昶芳樹詩花開似含笑庾信春日詩檻前聞鳥囀園裏對花開章</hi>
<hi>孝標詩庭樹枝開次第花鮑泉詩新花滿新樹</hi>香車與絲騎<hi>陳後主詩龍媒玉珂馬鳯軫繡香車</hi>
<hi>盧照隣文鳴香車於闕下薛道衡詩還憶青絲騎東方來上頭蘇味道詩南陌青絲騎</hi>風靜亦生<lb/>
塵<hi>劉孝綽詩日入江風靜王冷然賦風靜而塵長波自滅曺植洛神賦凌波微步羅襪生</hi>
　　令孤楚<hi>字殻士宜州華原人貞元七年及第憲宗時累擢中書侍郎同平章事穆宗即位出</hi>
<pb n="KR4h0145_WYG_034-71a"/>
　　　<hi>為宣歙觀察使敬宗立召為吏部尚書檢校尚書右僕射拜左僕射彭陽郡公開成元年辭位</hi>
　　　<hi>拜山南西道節度使贈司空諡曰文</hi>
　　　宫中樂<lb/>
楚塞金陵靖<hi>江淹望金山詩奉義至江漢始知楚塞長李百藥詩楚塞鬱不窮晉書王導傳導曰</hi>
<hi>建康古之金陵舊為帝里唐書地理志江南道昇州縣江寧武帝三年更江寧曰歸化八年更歸化曰金陵丹</hi>
<hi>陽記始皇埋金玉雜寳以厭天子氣故名金陵晉書吾彦傳恩威宣著南州寧靖</hi>巴山玉壘空<lb/>
<hi>嚴武詩卧向巴山落月時一統志巴江源出大巴山又小巴山在保寧府巴東縣東北二百九十里岑參詩玉</hi>
<hi>壘天晴望華陽國志望帝以玉壘峩眉為城郭一統志玉壘在成都府灌縣西北二十九里湔水出此王維詩</hi>
<pb n="KR4h0145_WYG_034-71b"/>
<hi>夜靜春山空</hi>萬方無一事<hi>書誕告萬方東都賦聖上覩萬方之懽娯管子一事能變曰智杜甫</hi>
<hi>詩咸陽客舍一事無</hi>端拱大明宫<hi>晉書阮孚傳正應端拱嘯詠以樂當年耳南史王球傳終日端</hi>
<hi>拱雍錄唐有三大内太極宫名西内大明宫在東名東内别有興慶宫號南内三内迭受朝而大明最數杜甫</hi>
<hi>櫻桃詩退朝擎出大明宫</hi>
　　　二<lb/>
雪霽長楊苑<hi>李白詩雪霽萬里月漢書揚雄傳輸長楊射熊館注長楊宫名也在盩厔縣梁簡文</hi>
<hi>帝詩遊戲長楊苑</hi>冰開太液池<hi>禮記仲春之月天子乃鮮羔開冰先薦寝廟庾信賦序羔獻冰</hi>
<hi>開漢書武帝紀帝作大池漸臺二十餘丈名曰太液池趙彦昭詩帝出明光殿天連太液池</hi>宫中行<lb/>
<pb n="KR4h0145_WYG_034-72a"/>
樂日<hi>諸葛亮表宫中府中俱為一體李白詩集有宫中行樂詞孟浩然詩咸歌太平日共樂建寅春</hi>天<lb/>
下盛明時<hi>易乾元用九天下治也書帝光天之下曺植詩盛時不可再又求自試表志欲自效扵明</hi>
<hi>時</hi>
　　　三<lb/>
栁色烟相似<hi>梁簡文帝詩籹窓栁隔色朱超道詩栁色浮新翠梁武帝詩妾似西栁烟梁簡文帝</hi>
<hi>樂府江花玊面兩相似</hi>梨花雪不如<hi>蕭子顯詩洛陽梨花落如雪丘為左掖梨花詩冷艷全欺</hi>
<hi>雪戰國䇿鄒忌自以為不如楊憑詩江岸梅花雪不如</hi>春風真有意<hi>梁武帝樂府一葉度春風</hi>
<hi>梁簡文帝詩早得春風意晉書庾敳傳敳著意賦以豁情從子亮曰若有意也非賦所盡若無憲也復何所賦</hi>
<pb n="KR4h0145_WYG_034-72b"/>
<hi>答曰在有無之間耳劉遵詩步月如有意</hi>一一麗皇居<hi>王湜詩一一傳情心王容樂府一一皆春</hi>
<hi>態劉孝綽詩壯哉宛洛地佳麗實皇居徐陵賦函谷遥看美皇居之佳麗唐太宗詩函谷壯皇居</hi>
　　　四<lb/>
月上宫花靜<hi>江淹别賦月上軒而飛光談士雲詩月上河陽縣李白宫中行樂詞宫花爭笑日王</hi>
<hi>昌齡詩西宫夜靜百花香</hi>烟含苑樹深<hi>梁簡文帝詩烟含桃半紅李嶠詩烟含北渚遥王延秀聨</hi>
<hi>句螢飛測苑深席豫詩樹深烟羃羃李頎詩鶯啼官栁深</hi>銀臺門已閉<hi>張衡賦眄王母於銀臺翰</hi>
<hi>林志翰林院在銀臺門北梁簡文帝詩重門皆已閉劉孝綽樂府應門寂已閉</hi>仙漏夜沉沉<hi>説文</hi>
<hi>漏以銅受水刻節晝夜百刻陳後主詩藴仙此還異掌漏翻非役李白詩月寒天清夜沉沉沈佺期詩雲竇下</hi>
<pb n="KR4h0145_WYG_034-73a"/>
<hi>沉沉</hi>
　　　五<lb/>
九重青𤨏闥<hi>楚辭君之門以九重庾信詩自有南風曲還來吹九重范雲詩攝官青𤨏闥遥望鳯</hi>
<hi>凰池呉均詩雲障青𤨏闥</hi>百尺碧雲樓<hi>魏志陳登傳欲卧百尺樓上梁簡文帝貞女引借問懐春</hi>
<hi>臺百尺凌雲霧江淹詩日暮碧雲合江總詩逶迤百尺樓</hi>明月秋風起<hi>魏武帝樂府明明如月曺</hi>
<hi>植詩明月照髙樓梁武帝七夕詩白露月下團秋風枝上鮮漢武帝秋風辭秋風起兮白雲飛梁簡文帝採蓮</hi>
<hi>曲香風起白日低</hi>珠簾上玊鈎<hi>梁簡文帝詩珠簾影空捲王臺卿詩乍見珠簾捲庾肩吾詩春</hi>
<hi>牖對芳洲珠簾新上鈎鮑照詩纎纎如玉鈎劉瑗詩仙宫雲箔捲露出玉簾鈎</hi>
<pb n="KR4h0145_WYG_034-73b"/>
　　　遊春詞<hi>琴録蔡邕性沉厚雅好琴道嘉平初入青溪訪鬼谷先生所居山有五曲一曲</hi>
　　　　<hi>製一弄山之東曲常有仙人遊故作遊春弄</hi>
曉遊臨碧殿<hi>陸機詩朝遊遊層城沈日佺期詩碧殿下秋隂</hi>上望春亭<hi>西京雜記</hi>
<hi>西京禁苑内有望春宫在髙原之上唐書姚南仲傳王者必據髙明燭幽隠所以因龍首而建望春也玉海望</hi>
<hi>春宫即望春亭蘇頲詩東望望春春可憐崔日用詩龍旂直逼望春亭</hi>芳樹羅仙仗<hi>陸機詩芳</hi>
<hi>樹發華顛梁元帝纂要春木曰芳樹李白詩芳樹籠秦棧傅休奕歌雙闕萬丈玊樹羅王維詩畫鷁移仙仗</hi>
青山展翠屏<hi>呉均詩家住青山下愛向青山上白居易詩平展絲頭琰廬山後録清輝閣對廬阜</hi>
<hi>如青天翠屏孫綽天台山賦踐莓苔之滑石摶壁立之翠屏</hi>
<pb n="KR4h0145_WYG_034-74a"/>
　　　二<lb/>
一夜好風吹<hi>王維詩山中一夜雨陶潛詩好風與之俱庾信燈賦好風吹香氣隨則天皇后詩莫</hi>
<hi>待曉風吹</hi>新花一萬枝<hi>梁簡文帝樂府新花歴亂開鮑泉詩新花滿新樹李嶠詩新花綺繡紋白</hi>
<hi>居易詩一樹春風萬萬枝</hi>風前調玉管<hi>唐太宗詩風前瀁巻羅釋法宣詩舞袖風前舉宋之問詩</hi>
<hi>雅曲調龍管續仙傳王母獻白玉琯云吹之以和天風</hi>花下簇金羈<hi>王勃詩林塘花月下杜甫</hi>
<hi>詩花間立馬簇金鞍曺植詩白馬西北馳連翩飾金羈</hi>
　　　三<lb/>
閶闔春風起<hi>史記律書閶闔風居西南閶者倡也闔者藏也梁元帝纂要春風曰暄風謝靈運詩</hi>
<pb n="KR4h0145_WYG_034-74b"/>
<hi>習習和風起杜甫詩華館春風起</hi>蓬萊雪水消<hi>山海經蓬萊山在海中雍録大明宫龍朔三年</hi>
<hi>號蓬萊宫唐書張守珪傳有詔以𤓰州為都督府即詔守珪為都督州地沙塉不可藝常瀦雪水溉田孟浩然</hi>
<hi>詩石渠流雪水張正見詩冰消綠水池</hi>相將折楊栁<hi>髙陽樂人歌可憐白鼻騧相將入酒家宋</hi>
<hi>書五行志晉太康末京洛為折楊栁之歌梁樂府上馬不捉鞭反抝楊栁枝崔國輔詩章臺折楊栁</hi>爭取<lb/>
最長條<hi>月節折楊栁歌我與歡共取庾信詩河邊楊栁百丈枝别有長條踠地垂</hi>
　　劉長卿<lb/>
　　　湘妃怨<hi>唐書儀衛志大横吹步節鼔二十四曲二十三湘妃怨琴曲譜録湘妃怨上古</hi>
　　　　<hi>琴弄名女英製湘中記舜二妃為湘水神曰湘妃琴操有湘妃怨曺植賦云從南湘之二</hi>
<pb n="KR4h0145_WYG_034-75a"/>
　　　　<hi>姚是也</hi>
帝子不可見<hi>楚辭帝子降兮北渚目渺渺以愁予謝朓新亭渚詩洞庭張樂地瀟湘帝子遊鮑照</hi>
<hi>河清頌序宣尼稱鳯鳥不至河不出圖傳曰俟河之清人壽幾何皆傷不可見者也然則古人所未見者今殫</hi>
<hi>見之矣何遜詩可聞不可見</hi>秋風來暮思<hi>楚辭嫋嫋兮秋風漢武帝秋風辭秋風起兮白雲飛</hi>
<hi>陸厥詩秋思不可裁復帶秋風來子夜歌暮思還後渚</hi>嬋娟江上月<hi>廣韻嬋娟好恣態貌阮籍</hi>
<hi>詩秋月復嬋娟呉均詩風起秋江上宋之問詩更憐江上月還入鏡中開</hi>千載空娥眉<hi>何妥詩小</hi>
<hi>臣屬千載崔顥詩白雲千載空悠悠揚雄賦宓妃曽不得施其娥眉鮑照詩末暎東北墀嬋娟似蛾眉</hi>
　　　逢雪宿芙蓉山<lb/>
<pb n="KR4h0145_WYG_034-75b"/>
日暮蒼山逺<hi>南史栁元景傳嘗下都至大雷日暮寒甚頗有羈旅之歎沈約詩佇立日已暮儲光</hi>
<hi>羲詩雨雪浮蒼山張九齡詩清曠前山逺</hi>天寒白屋貧<hi>魏志管寧傳注焦先作𤓰牛廬靜掃其中</hi>
<hi>營木為牀布草蓐其上天寒時搆火以自炙杜甫詩北風天正寒漢書蕭望之傳説霍光曰天下之士爭願自</hi>
<hi>效今士見者先露索挾持恐非周公躬吐握之禮致白屋之意注白屋賤者所居也晉書阮咸傳咸與叔父籍</hi>
<hi>居道南諸阮居道北北阮富而南阮貧</hi>柴門聞犬吠<hi>後漢書楊震傳於是柴門絶賔客陶潛詩</hi>
<hi>翳翳柴門事我宵晨王維詩犬吠寒林下杜甫詩仙家犬吠白雲間</hi>風雪夜歸人<hi>世説或問鄭綮</hi>
<hi>近日有詩否綮曰詩思在灞橋風雪中驢背上晉書王徽之傳居山隂夜雪初霽忽憶戴逵便夜乘小船詣之</hi>
<hi>江淹詩歸人室烟火王維送丘為詩五湖三畆宅萬里一歸人</hi>
<pb n="KR4h0145_WYG_034-76a"/>
　　朱慶餘<lb/>
　　　重陽宴百花亨<hi>千金月令重陽之日必以肴酒登髙朓逺為時宴之遊賞以暢</hi>
　　　　<hi>秋志一統志百花亭在九江府城東梁刺史邵陵王綸建梁元帝有詩</hi>
閑擕九日酒<hi>王勃詩擕酒對情人魏文帝書歳往月來忽復九月九日九為陽數而日月並應俗</hi>
<hi>嘉其名以為宜於長乆故以宴享髙㑹西京雜記九月九日佩茱茰食蓬餌飲菊花酒令人長壽</hi>共到<lb/>
百花亭<hi>儲光羲詩隂隂豫章館宛宛百花亭白樂天詩百花亭上晚徘徊</hi>醉裏求詩境<lb/>
<hi>杜甫詩醉裏從為客詩成覺有神</hi>回看島嶼青<hi>梁昭明太子詩稍看原藹藹漸見岫蒼蒼李白</hi>
<hi>詩島嶼佳境色李德裕詩清香凝島嶼</hi>
<pb n="KR4h0145_WYG_034-76b"/>
　　朱放<lb/>
　　　題竹林寺<hi>一統志鶴林寺在黄鶴山舊竹林寺劉宋髙祖㣲時嘗獨卧講堂上及登</hi>
　　　　<hi>極改今名</hi>
歳月人間促<hi>魏文帝書歳往月來髙適詩歳月不相待髙士傳宗測靜退不樂人問王融詩寸隂</hi>
<hi>百年促</hi>烟霞此地多<hi>孔稚圭禇先生銘泉石依情烟霞入抱楊炯詩烟霞非俗宇梁簡文帝詩</hi>
<hi>此地獨邅迥張九齡詩誰言此地僻</hi>殷勤竹林寺<hi>梁眧明太子書雖朝㫖殷勤而輕棹已逺王獻</hi>
<hi>之詩相憐多樂事獨使我殷勤李白詩惜别空殷勤</hi>更得幾回過<hi>杜甫詩一柱觀頭眠幾迥謝瞻</hi>
<hi>詩願言屢經過栁宗元詩不知從此去更遣幾年迥</hi>
<pb n="KR4h0145_WYG_034-77a"/>
　　　　宫詞<lb/>
　小苑鶯歌歇<hi>黎逢詩上宫新栁變小苑暮天晴丁位詩小苑宜春望盧照隣詩蝶戲綠苔前鶯歌</hi>
　<hi>白雲上岑羲詩花笑鶯歌迎帝輦</hi>長門蝶舞多<hi>漢書東方朔傳竇太主獻長門園更名長門宫</hi>
　<hi>注長門在長安城東南王維詩蝶舞園更閑洛陽伽藍記鳥鳴春樹蝶飛花叢</hi>眼看春又去<hi>王績</hi>
　<hi>詩眼看人盡醉隋煬帝詩故年春始去</hi>翠輦不曽過<hi>史記馮唐傳唐以孝著為中郎署長事文</hi>
　<hi>帝文帝輦過問唐曰父老何自為郎唐具以實對北史帝幸啟人所居賦詩曰鹿塞鴻旗駐龍庭翠輦過</hi>
　<lb/>
　<lb/>
<pb n="KR4h0145_WYG_034-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐詩巻二十六<lb/>
</p>
<p>
</p>
  </div>
</body>
</text>
</TEI>
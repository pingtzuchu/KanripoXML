<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_030-1a"/>
　欽定四庫全書<lb/>
御選唐詩巻二十三補編<lb/>
　　　李頎<lb/>
　　　　寄綦母三<hi>唐書藝文志綦母潛字孝通開元中由宜夀縣尉入為集賢院待制</hi>
　新加大邑綬仍黄<hi>書今朕作大邑於茲新洛左傳大官大邑身之所庇也漢書百官志比二</hi>
　<hi>千石以上皆銅印黄綬</hi>近與單車向洛陽<hi>李陵荅蘇武書足下昔以單車之使漢書循吏</hi>
　<hi>傳龔遂為渤海太守單車獨行到府又地理志河南郡縣洛陽梁簡文帝樂府洛陽佳麗所大道滿春光</hi>顧<lb/>
　盻一過丞相府<hi>揚雄荅賔戲虞卿以顧盻而捐相印張濛賦聊登陟兮一過史記蕭相國世家</hi>
<pb n="KR4h0145_WYG_030-1b"/>
　<hi>何以丞相留收巴蜀填撫諭告使給軍食荀綽晉百官表注漢丞相府門無䦨不設鈴不警鼓言其深大濶逺</hi>
　<hi>無節限也蕭子顯詩丞相府中烏未飛</hi>風流三接令公香<hi>後漢書王暢傳士女沾教化黔</hi>
　<hi>首仰風流庾信賦殷仲文風流儒雅海内知名易晉康侯用錫馬蕃庶畫日三接習鑿齒襄陽記荀令君至人</hi>
　<hi>家坐幕三日香氣不歇</hi>南川稉稻花侵縣<hi>謝朓詩息駕南川涘梁簡文帝書分竹南川剖</hi>
　<hi>符千里魏文帝書新城稉稻上風吹之五里聞香謝靈運詩滮池溉稉稻劉長卿詩暮天江色裏野鶴稻花中</hi>
　<hi>李白詩河陽花作縣</hi>西嶺雲霞色滿堂<hi>庾闡詩拂駕升西嶺陶潛詩峩峩西嶺内江淹詩雲</hi>
　<hi>霞冠秋嶺鮑照詩重巖秋雲色唐太宗詩組練輝霞色九歌芳菲菲兮滿堂</hi>共道進賢䝉上<lb/>
　賞<hi>周禮夏官大世司馬進賢興功以作邦國史記蕭相國  家上曰吾聞進賢受上賞</hi>看君幾嵗作<lb/>
<pb n="KR4h0145_WYG_030-2a"/>
臺郎<hi>杜甫詩看君多道氣孔融薦禰衡表路粹嚴象亦用竒才擢拜臺郎衡宜與為比</hi>
　　韓翃<lb/>
　　　寄徐州鄭使君<lb/>
江城五馬楚雲邊<hi>杜甫詩江城孤照日山谷逺含風李白詩江城五月落梅花遯齋閒覽漢</hi>
<hi>時朝臣出使為太守増一馬故曰五馬晉書天文志楚雲如日鮑照詩林際無窮極雲邊不可尋梁簡文帝詩</hi>
<hi>縱意白雲邊</hi>不羨雍容畫省年<hi>詩無然歆羨史記司馬相如傳從車騎雍容閒雅甚都傅</hi>
<hi>毅賦雍容惆悵不可為象漢書典職尚書省皆以粉壁畫古賢烈士曰畫省亦曰粉省</hi>才子舊稱<lb/>
何水部<hi>左傳昔髙陽氏有才子八人天下之民謂之八愷髙辛氏有才子八人天下之民謂之八元南</hi>
<pb n="KR4h0145_WYG_030-2b"/>
<hi>史何遜傳天監中兼尚書水部郎唐書百官志水部郎中貟外郎各一人掌津濟船艫渠梁堤堰溝洫漁捕運</hi>
<hi>漕碾磑之事</hi>使君還繼謝臨川<hi>後漢書冦恂傳使君建節銜命以臨四方古樂府使君從</hi>
<hi>南來五馬立踟蹰宋書謝靈運傳太祖不欲使東歸以為臨川内史賜秩中二千石</hi>射堂草遍收<lb/>
殘雨<hi>晉書成帝紀帝嘗欲於後園作射堂庾信春賦拂塵看馬埒分朋入射堂王勃詩草遍南亭合  應璩與</hi>
<hi>岑文瑜書雨垂落而復收江淹賦雨蕭索光烟豔爛杜審言詩日氣含殘雨</hi>官路人稀對夕<lb/>
天<hi>六朝事迹淨妙寺舊臨官路王褒詩黄山獵地廣青門官路長杜甫詩赤甲山下行人稀謝莊詩夕天霽</hi>
<hi>晚氣</hi>雖卧郡齋千里隔<hi>陶潛詩夏月虛閒髙卧北窓之下韋應物詩今朝郡齋冷謝莊月賦</hi>
<hi>隔千里兮共明月李白詩日暮千里隔</hi>與君同見月初圎<hi>韋應物詩如何日夕待見月三</hi>
<pb n="KR4h0145_WYG_030-3a"/>
<hi>四圎梁簡文帝詩月色與池同劉孝威詩今夜月輪圎魏徵詩露重麟膠勁風髙月影圎</hi>
　　戴叔倫<lb/>
　　　和汴州李相公勉人日喜春<hi>一統志祥符縣漢為浚儀縣屬陳留</hi>
　　　　<hi>郡後周改汴州隋廢陳留郡以縣屬鄭州唐於此置汴州唐書李勉傳代宗詔勉節度汴</hi>
　　　　<hi>宋德宗立就加同中書門下平章事董勛荅問禮俗正月一日為雞二日為狗三日為猪</hi>
　　　　<hi>四日為羊五日為牛六日為馬七日為人李充傳正月七日厥日惟人</hi>
年來日日春光好<hi>梁湘東王詩春心日日異張正見詩春光落雲葉王僧孺詩非願嵗物華</hi>
<hi>徒用風光好</hi>今日春光好更新<hi>荀子欲觀千載則審今日鮑泉春日詩新光新氣早</hi>獨<lb/>
<pb n="KR4h0145_WYG_030-3b"/>
獻菜羮憐應節<hi>荆楚嵗時記人日以七種菜為羮李乂人日應制詩幸陪人勝節長願奉垂衣</hi>
<hi>京房傳萬物應節而生</hi>遍傳金勝喜逢人<hi>典戒人日造華勝相遺像瑞圖金勝之形又像</hi>
<hi>西王母戴勝也</hi>烟添栁色看猶淺<hi>何遜詩輕烟淡栁色蕭子範詩春情寄栁色李適詩淑氣</hi>
<hi>初含梅色淺</hi>鳥踏梅花落己頻<hi>蕭子範詩鳥語出梅中何遜詩村梅落早花</hi>東閣<lb/>
此時聞一曲<hi>杜甫詩東閣官梅動詩興鮑照詩一曲動情多</hi>翻令和者不勝春<lb/>
<hi>宋玉文為之歌陽春白雪國中屬而和者不過數人宋之問詩陽橋花栁不勝春</hi>
　　崔峒<hi>博陵人登進士第為拾遺集賢學士終於州刺史大厯十才子之一也</hi>
　　　題桐廬李明府官舍<hi>唐書地理志睦州新定郡有桐廬縣</hi>
<pb n="KR4h0145_WYG_030-4a"/>
訟堂寂寂對烟霞<hi>王勃文軒堂清寂左思詩寂寂揚子宅門無卿相輿北史隠逸傳飡松餌</hi>
<hi>术棲息烟霞</hi>五栁門前聚曉鴉<hi>晉書陶潛傳嘗著五栁先生傳以自況曰先生不知何許</hi>
<hi>人不詳姓字宅邊有五栁樹因以為號焉古子夜歌暫出白門前楊栁可藏烏李白詩東方日出啼早鴉</hi>流<lb/>
水聲中視公事<hi>江總詩罕有知音者空勞流水聲禮記公事不私議楊巨源詩不妨公事資髙</hi>
<hi>卧無限詩情要細論</hi>寒山影裏見人家<hi>王維詩寒山轉蒼翠秋水日潺湲岑參詩藥椀搖山</hi>
<hi>影魚竿帶水痕王維詩雨中春樹萬人家</hi>觀風競美新為政<hi>禮記命太史陳詩以觀民風杜</hi>
<hi>甫詩姚公美政誰與儔又為政風流今在茲</hi>計日還知舊觸邪<hi>杜審言詩紅粉樓中應計</hi>
<hi>日燕支山下莫經年晉書輿服志法冠一名柱後或謂之獬豸冠髙五寸凡執法官皆服之或謂獬豸神羊能</hi>
<pb n="KR4h0145_WYG_030-4b"/>
<hi>觸邪佞蘇頲詩冠危有觸邪</hi>可惜陶潛無限酒<hi>陶潛詩歸去來山中山中酒應熟</hi>不<lb/>
逢籬菊正開花<hi>江總詩故鄉籬下菊今日幾花開盧照鄰詩東籬菊正芳沈約詩開花已匝樹</hi>
<hi>流鶯復滿枝</hi>
　　王建<lb/>
　　　上杜元潁相公<hi>唐書杜元潁傳如晦五世孫貞元末及進士  第以右補闕為翰林</hi>
　　　　<hi>學士敏文辭憲宗特所賞嘆吳元濟平論書詔勤遷司勲貟外郎知制誥穆宗以元潁多</hi>
　　　　<hi>識朝章尤被寵拜中書舍人户部侍郎為學士承㫖以本官同中書門下平章事</hi>
學士金鑾殿後居<hi>唐書百官志唐之學士𢎞文集賢分𨽻中書門下省而翰林學士獨無所</hi>
<pb n="KR4h0145_WYG_030-5a"/>
<hi>屬又李白傳天寶中賀知章言之召見金鑾殿論當世事西京記大明宫紫宸殿北曰蓬萊殿西北曰金鑾殿</hi>
天中行坐侍龍輿<hi>沈佺期詩書報天中赦人從海上聞後漢書循吏傳光武數行公卿郎將</hi>
<hi>列於禁坐隋文帝詩翠霞乘鳳輦碧霧翼龍輿</hi>承恩不許離牀拜<hi>王臺卿詩承恩奉教義杜</hi>
<hi>甫詩承恩數上南薰殿後漢書仇覽傳林宗與融齎刺就房謁之遂請留宿林宗嗟嘆下牀為拜</hi>宻詔<lb/>
常教倚案書<hi>翰林志學士於禁中草詔唐書温造傳授山南西道節度使許以便宜從事造曰臣</hi>
<hi>計諸道戎蠻之兵方還願得宻詔受約束用此足矣庾肩吾啓登玉案而上陳</hi>馬上喚遮紅觜<lb/>
鴨<hi>史記陸賈傳馬上得之寧可以馬上治之乎岑參詩火山五月行人少看君馬上疾如鳥李白秋獵孟諸</hi>
<hi>詩要遮相馳逐遂出城東田杜陽雜編建中二年南方貢朱來鳥形有類於戴勝而紅觜紺尾杜甫詩紅觜漫</hi>
<pb n="KR4h0145_WYG_030-5b"/>
<hi>多知</hi>船頭看釣赤鱗魚<hi>杜甫詩風急打船頭崔顥詩渚畔鱸魚舟上釣杜甫詩泉出巨魚長</hi>
<hi>比人丹砂作尾黄金鱗</hi>閒曹散吏無相識<hi>孟浩然詩官曹幕府賢晉書周訪傳訪為縣功</hi>
<hi>曹陶侃為散吏左傳吳公子札聘於鄭見子産如舊相識王維寄張丞相詩舉世無相識終身思舊恩</hi>猶<lb/>
記荆州拜謁初<hi>書荆及衡陽惟荆州漢書袁盎傳盎告歸道逢亟相申屠嘉下車拜謁髙適詩</hi>
<hi>人當汲引初</hi>
　　劉禹錫<lb/>
　　　送李尚書鎭滑州<hi>唐書李德裕傳德裕為浙西觀察使再期而俗大變軍用</hi>
　　　　<hi>充足太和三年召拜兵部尚書出為鄭滑節度使又地理志滑州靈昌郡本東郡天寶元</hi>
<pb n="KR4h0145_WYG_030-6a"/>
　　　　<hi>年更名</hi>
南徐報政入文昌<hi>元和志潤州本吳之朱方邑始皇改為丹陽三國吳號曰京城劉宋改為</hi>
<hi>南徐州治京口鎭王昌齡詩樓頭廣陵近九月在南徐史記魯世家三年而報政晉書成公綏傳輔臣列位於</hi>
<hi>文昌唐明皇詩八座起文昌</hi>東郡須才别建章<hi>元和郡縣志滑州本春秋時衛地戰國屬</hi>
<hi>魏秦初置東郡袁宏三國名臣贊才為世出世亦須才括地志建章宮在雍州長安縣西二十里長安故城西</hi>
<hi>庾肩吾詩臨雲出建章</hi>視草名髙同蜀客<hi>漢書淮南王安傳武帝好藝文以安屬為諸父</hi>
<hi>辨博善為文詞甚尊重之每為報書及賜帝名司馬相如等視草乃遣注草謂文之藁草庾信詩名髙六國共</hi>
<hi>史記司馬相如者蜀郡成都人也</hi>擁旄年少勝荀郎<hi>班固文杖節擁旄鉦人伐鼓晉書荀</hi>
<pb n="KR4h0145_WYG_030-6b"/>
<hi>羨傳羨字令則弱冠與瑯琊王洽齊名後遷建威將軍吳國内史除北中郎將徐州刺史監徐兖二州揚州之</hi>
<hi>晉陵諸軍事假節時年二十八中興方伯未有如羨之少者</hi>黄河一曲當城下<hi>元和志滑</hi>
<hi>州黄河去外城二十步漢王尊為東郡太守河水盛浸瓠子隄尊臨決河不去後人為立河侯祠趙整詩昔聞</hi>
<hi>孟津河千里作一曲</hi>緹騎千重照路傍<hi>徐陵文緹騎盈道張正見詩栁葉飄緹騎張説詩連</hi>
<hi>營火百里縱觀人千重劉楨詩輦車飛素蓋從者盈路傍</hi>自古相門還出相<hi>詩自古在昔南</hi>
<hi>史王訓傳訓年十六召見文德殿應對爽徹上目送之謂朱异曰可謂相門有相唐書列傳李德裕宰相吉甫</hi>
<hi>子也</hi>如今人望在巖廊<hi>後漢書盧植傳盧尚書海内大儒人之望也唐太宗賦今拱已於巖</hi>
<hi>廊髙適詩樽俎資髙論巖廊挹大猷</hi>
<pb n="KR4h0145_WYG_030-7a"/>
　　　送周使君罷渝州歸郢州别墅<hi>唐書地理志渝州南平郡本巴</hi>
　　　　<hi>郡天寶元年更名隋書地理志義陽郡齊置司州魏改曰郢州廣韻墅田廬也晉書謝安</hi>
　　　　<hi>傳安命駕出山墅與幼度圍棋賭别墅</hi>
君思郢上吟歸去<hi>晉書陶潛傳義興三年解印去縣乃賦歸去來辭</hi>故自渝南<lb/>
擲郡章<hi>漢官儀二千石以上銀印龜紐文曰章刻曰某官之章</hi>野戍岸邊留畫舸<lb/>
<hi>庾信詩野戍孤烟起陳子昂詩野戍荒烟㫁梁元帝詩畫舸覆緹油岑參詩紅亭移酒席畫舸逗江村</hi>綠<lb/>
蘿隂下到山莊<hi>曹植詩綠蘿緣玉樹郭璞詩綠蘿結髙林謝朓詩解佩拂山莊梁昭明太子詩</hi>
<hi>命駕出山莊</hi>池荷雨後衣香起<hi>謝朓詩願緝吳山杜寧摘楚池荷又風碎池中河北周明</hi>
<pb n="KR4h0145_WYG_030-7b"/>
<hi>帝詩香飄蓮葉衣梁元帝牛渚磯碑花飛入袖荷香入衣又採蓮曲蓮花亂臉色荷葉雜衣香</hi>庭草春<lb/>
深綬帶長<hi>劉鑠詩庭中綠草滋杜審言詩杜若幽庭草芙蓉曲沼花杜甫詩鳴鳩乳燕青春深三齊</hi>
<hi>記畧鄭康成居不其城南山中賜教授山下草如薤葉長尺餘人號康成書帶草唐明皇  鏡詩更銜長綬帶留意</hi>
<hi>感人深杜甫詩水荇牽風翠帶長</hi>只恐鳴騶催上道<hi>洛陽伽藍記髙陽王雍出則鳴騶御</hi>
<hi>道文物成行北山移文鳴騶入谷鶴書赴隴晉書李宻傳郡縣逼迫催臣上道</hi>不容待得晚菘<lb/>
嘗<hi>南史齊周顒隠鍾山王儉謂曰卿在山中何所食荅曰赤米白鹽緑葵紫蓼又問何者為佳曰春初早韮</hi>
<hi>秋末晚菘</hi>
　　　題王郎中宣義里新居<lb/>
<pb n="KR4h0145_WYG_030-8a"/>
愛君新買街西宅<hi>南史吕僧珍傳百萬買宅千萬買隣韓愈詩街東街西講佛經</hi>客到<lb/>
如逰鄠杜間<hi>錢起詩客到衡門下漢書宣帝尤樂鄠杜之間注杜屬京兆鄠屬扶風</hi>雨後<lb/>
退朝貪種樹<hi>國語公父文伯退朝南史徐勉傳穿池種樹少寄閒情潘岳賦序築室種樹逍遙自</hi>
<hi>得</hi>申時出省趁看山<hi>説文申者吏以晡時申旦政也杜甫詩宫中每出歸東省錢起詩對</hi>
<hi>巻也看山</hi>門前巷陌三條近<hi>古子夜歌暫出白門前西都賦披三條之廣路駱賔王詩三條</hi>
<hi>九陌麗城隈</hi>墻内池亭萬境閑<hi>孟浩然詩言避一時暑池亭五月開陳造詩一鑑照萬境</hi>
見擬移居作鄰里<hi>江洪詩移居玉池上周禮地官遂人五家為鄰五鄰為里王維詩斗酒為</hi>
<hi>隣里</hi>不論時節請開闗<hi>孔融書時節如流古詩時節忽復易楚辭吾令帝閽開闗兮羽獵賦</hi>
<pb n="KR4h0145_WYG_030-8b"/>
<hi>戲八鎭而開闗</hi>
　　李逺<hi>字求古蜀人太和五年進士第累官忠建江三州刺史終御史中丞詩一巻</hi>
　　　贈𢎞文杜校書<hi>唐書百官志武徳四年置修文館於門下省九年改曰𢎞文館</hi>
　　　　<hi>又校書郎掌讐校典籍刋正文章唐六典𢎞文館校書郎二人</hi>
髙倚霞梯萬丈餘<hi>易林登髙安梯李白詩長嘯倚天梯元稹詩願登青雲路别望丹霞梯後</hi>
<hi>漢書蘇充傳天有白虹長可萬丈僧皎然詩髙枝不知幾萬丈世人仰望徒攀援</hi>共看移步入<lb/>
宸居<hi>唐太宗詩移步出詞林劉長卿詩移步竒屢易班固典引髙光二聖宸居其域袁朗詩宸居法太微</hi>
曉隨鵷鷺排金鎖<hi>岑參詩曉隨天仗入梁簡文帝南郊頌序運謐時平鵷鷺咸修其文德隋</hi>
<pb n="KR4h0145_WYG_030-9a"/>
<hi>書音樂志懐黄綰白鵷鷺成行崔掖詩鐵闗金鎖徹明開</hi>靜對鉛黄校玉書<hi>孫擢詩坐靜對</hi>
<hi>嘉林劉長卿詩鳴琴静對言西京雜記揚雄嘗懐鉛提槧從諸計吏訪殊方絶域之語作方言韓愈詩不如覷</hi>
<hi>文字丹鉛事㸃勘夢溪筆談誤書以雌黄塗之嘗校改字之法粉塗數過方能漫滅惟雌黄一漫則滅且久而</hi>
<hi>不脱古包山謠禹得金簡玉字書黄庭内景經思詠玉書入太清</hi>漠漠禁烟籠逺樹<hi>謝朓</hi>
<hi>詩逺樹暖阡阡生烟紛漠漠趙彦昭詩寒烟收紫禁王灣詩院遍青霄路厨和紫禁烟梁元帝賦登樓一望惟</hi>
<hi>見逺樹含烟</hi>泠泠宫漏響前除<hi>沈佺期詩溪水泠泠逐行漏閻朝隠詩箭水泠泠刻漏長</hi>
<hi>漢舊儀夜漏起宫衞李益詩似將海水添宮漏共滴長門一夜長李蘭漏刻法以器貯水以銅為渴烏狀如鈎</hi>
<hi>曲以引器中水於銀龍中口吐入權器漏水一升秤重一斤時經一刻王勃詩頽華臨曲磴傾影赴前除杜甫</hi>
<pb n="KR4h0145_WYG_030-9b"/>
<hi>詩清夜置酒臨前除</hi>還聞漢帝親詞賦好為從容奏子虛<hi>史記司馬相如</hi>
<hi>傳事孝景帝為武騎常侍㑹景帝不好辭賦因病免客逰梁得與諸生逰士居數嵗乃著子虚之賦蜀人楊得</hi>
<hi>意為狗監侍上上讀子虚賦而善之得意曰臣邑人司馬相如自言為此賦上驚乃召相如又留侯世家所與</hi>
<hi>上從容言天下事甚衆左思詩作賦擬子虛</hi>
　　李商隱<lb/>
　　　鄭州獻從叔舍人褎<hi>本集注㑹昌中討劉稹褎為鄭州刺史一統志鄭州</hi>
　　　　<hi>在河南開封府城西二百四十里唐初於武牢置鄭州貞觀中移置管城天寶初又改為</hi>
　　　　<hi>滎陽郡乾元初復鄭州六典中書舍人正五品</hi>
<pb n="KR4h0145_WYG_030-10a"/>
蓬島烟霞閬苑中<hi>神仙傳海上三神山蓬萊方丈瀛洲謂之三島北史隠逸傳餐松餌术棲</hi>
<hi>息烟霞孔稚圭碑泉石依情烟霞入抱葛仙翁傳崑崙之山有閬風苑庾肩吾詩閬苑秋風暮南史齊武帝置</hi>
<hi>鐘於景陽樓以應五鼓</hi>三官箋奏附金龍<hi>真誥有上聖之德受三官書為地下主者又二</hi>
<hi>天宫立一官凡六天立為三官如今刑名之職主諸考謫後漢書順帝紀令舉孝㢘者文吏課箋奏東齋記道</hi>
<hi>家有金龍玉簡學士院撰文具一嵗中齋醮投於名山洞府金龍以銅製玉簡以階石為之六典中書舍人掌</hi>
<hi>侍奉進奏叅議表章</hi>茅君奕世仙曹貴<hi>神仙傳茅濛字初成即東卿司命君盈之髙祖集仙</hi>
<hi>傳大茅君盈南至句曲山天皇大帝拜為東岳上卿王母命上元大夫授盈之二弟茅固茅冲四部寶經國語</hi>
<hi>奕世載德不忝前人沈炯詩欒巴有妙術云是神仙曹白帖諸曹郎稱為仙郎故曰仙曹</hi>許掾全家<lb/>
<pb n="KR4h0145_WYG_030-10b"/>
道氣濃<hi>神仙傳許翽字道翔小字玉斧郡舉上計掾主簿父穆長史為上清佐卿掾居方隅山洞石壇</hi>
<hi>上焚香禮拜因得仙去十二真君傳許遜字敬之祖琰父肅世慕仙道太康二年於洪州西山拔宅上升晉尚</hi>
<hi>書郎邁散騎常侍穆皆遜之族子後俱得道杜甫詩鄙人寡道氣盧僎詩道濃禮自略</hi>絳簡尚叅<lb/>
黄紙案<hi>本集注絳簡即赤章仙經硃書亦曰絳簡沈約書方當書名絳簡身逰𤣥闕馮簡續事始貞觀</hi>
<hi>十年詔用黄麻紙寫詔勑文髙宗上元二年勑曰制勑施行既為永式比用白紙皆有蟲蠧自今尚書頒上諸</hi>
<hi>州縣并用黄麻紙</hi>丹爐猶用紫泥封<hi>王績遊北山賦拭丹爐而調石髓真誥慶雲纒丹爐</hi>
<hi>漢書輿服志璽皆以紫泥封西京雜記中書以武都紫泥為璽室加綠綈其上本集注唐置舍人掌絲綸故用</hi>
<hi>黄紙紫泥事</hi>不知他日華陽洞<hi>南史陶𢎞景傳止於句容之句曲山此山下是第八洞宫</hi>
<pb n="KR4h0145_WYG_030-11a"/>
<hi>名金壇華陽之天周回一百五十里儲光羲茅山華陽洞詩華陽洞口片雲飛細細濛濛欲濕衣</hi>曽上<lb/>
經樓第幾重<hi>神仙感遇傳陶貞白拜表解職入茅山自稱華陽隠居然勑命餉賚常為煩劇乃造</hi>
<hi>三層樓身居其上弟子居中接賔客於其下令一小竪傳授而已杜甫詩烟霞障幾重</hi>
　　賈島<lb/>
　　　早秋寄題天竺靈隱寺<hi>元和志靈隠山在錢塘縣西十二里本名西山</hi>
　　　　<hi>又名仙居山一統志寺在杭州府武林山晉咸和元年梵僧慧理登山嘆曰此中天竺國</hi>
　　　　<hi>靈鷲山之小嶺不知何年飛來仙靈隠窟今復爾否因名靈隠建寺焉</hi>
峰前峰後寺新秋<hi>杭州府誌勝靈隠寺後山為北髙峰前山為飛來峰張正見詩髙軒揚麗</hi>
<pb n="KR4h0145_WYG_030-11b"/>
<hi>藻自是賦新秋</hi>絶頂髙窓見沃州<hi>王褒詩山窓臨絶頂沈約詩髙窓時動扉劉長卿詩早晚</hi>
<hi>來香積何人在沃州雲笈七籖七十二福地沃州在越州剡縣南</hi>人在定中聞蟋蟀<hi>白居</hi>
<hi>易詩人定月朧明法苑珠林以禪定為樂後漢書裴楷傳蟋蟀吟於始秋</hi>鶴曽棲處挂獮猴<lb/>
<hi>淮南子千嵗之鶴棲於松栢詩毋教猱升木疏猱獮猴也楚人謂之沐猴</hi>山鐘夜渡空江水<lb/>
<hi>山海經豐山有九耳鐘霜降則鳴庾信詩山寺響晨鐘李華文氷河夜渡張泌詩空江浩蕩景蕭然枚乘七發</hi>
<hi>江水逆流</hi>汀月寒生古石樓<hi>崔塗詩汲帶寒汀月古詩兩頭纎纎月初生南史陳武帝紀廣</hi>
<hi>州言仙人見於羅浮山寺小石樓武元衡詩亂流長響石樓風</hi>心憶懸帆身未遂<hi>闗尹子心</hi>
<hi>憶者猶忘饑梁武帝樂府知我心相憶鄭谷詩懸帆興正長</hi>謝公此地昔年逰<hi>圖經靈隠</hi>
<pb n="KR4h0145_WYG_030-12a"/>
<hi>山畔有夢謝亭為靈運建相傳晉杜明禪師夜夢有賢人相訪翌日靈運至遂建新亭焉一名客兒亭又傳飛</hi>
<hi>來峰頂有靈運翻經臺杜甫詩遊山憶謝公魏文帝與吳質書追思昔遊猶在心目</hi>
　　温庭筠<lb/>
　　　題李處士幽居<lb/>
水玉簮頭白角巾<hi>漢書司馬相如傳水玉磊砢注水玉水晶也西京雜記武帝過李夫人就</hi>
<hi>取玉簮搔頭梁簡文帝詩斜柯插玉簮隋書禮儀志巾國子生服白紗為之晉太元中國子生見祭酒單衣角</hi>
<hi>巾執經一巻以代手版晉書羊祜傳當角巾東路歸故里</hi>瑤琴寂歴拂輕塵<hi>鮑照詩瑤琴生</hi>
<hi>網羅劉長卿詩終日愧瑤琴庾信賦寂歴無心張説詩空山寂歴道心生晉白紵舞歌袍以光軀巾拂塵海賦</hi>
<pb n="KR4h0145_WYG_030-12b"/>
<hi>輕塵不飛</hi>濃隂似帳紅薇晚<hi>髙適詩穠隂夾長津閻立本詩荆王夢裏愛穠華枕席初開紅</hi>
<hi>帳遮本草經薔薇不一有大紅粉紅黄白四色花大如錢花譜薔薇一名刺紅庾信詩梨紅大谷晚</hi>細雨<lb/>
如烟碧草春<hi>梁簡文帝詩冷風雜細雨張正見詩細雨濯梅林江賦氣滃浡以霧杳時鬱律其如</hi>
<hi>烟范雲詩春草醉春烟陳子昂春臺引感陽春兮生碧草之油油杜甫詩映階碧草自春色</hi>隔竹見<lb/>
籠疑有鶴<hi>栁宗元小石潭記從小丘西行百二十步隔篁竹聞水聲如鳴佩環相鶴經畜以籠飼以</hi>
<hi>熟食則塵濁而乏粹彩白居易詩迴燈見棲鶴隔竹聞吹笛阮籍詠懐詩崇山有鳴鶴</hi>捲簾看畫<lb/>
更無人<hi>古樂府西洲曲巻簾天自髙梁簡文帝詩迎春試巻簾杜甫詩看畫曽饑渴易閴其無人史記</hi>
<hi>范雎傳秦王屏左右宫中虛無人</hi>南山自是忘年友<hi>詩幽幽南山陶潛詩悠然見南山南</hi>
<pb n="KR4h0145_WYG_030-13a"/>
<hi>史何遜傳遜弱冠舉秀才范雲見其對策大相稱賞因結忘年交又江總傳范陽張纘瑯琊王筠南皮劉之遴</hi>
<hi>並髙才碩學總時年少有名纘等雅相推重為忘年交</hi>谷口徒稱鄭子眞<hi>孔稚圭文截來</hi>
<hi>轅於谷口杜甫詩谷口樵歸唱髙士傳鄭撲字子眞谷口人修道静黙成帝時王鳳以禮聘之不屈揚雄盛稱</hi>
<hi>其德曰谷口鄭子眞耕於巖石之下名振京師</hi>
　　　南湖<lb/>
湖上微風入檻涼<hi>杜甫詩湖上林風相與俱劉孝威詩微風入棨傳梁簡文帝詠風詩傳涼</hi>
<hi>入鏤檻詩北風其涼</hi>翻翻菱荇滿迴塘<hi>楚辭漂翻翻其上下兮儲光羲詩遲遲菱荇上汎汎</hi>
<hi>菰蒲裏梁簡文帝詩迴塘繞碧莎沈約詩白水滿春塘</hi>野船著岸偎春草<hi>西溪叢語晉郭</hi>
<pb n="KR4h0145_WYG_030-13b"/>
<hi>翻乗小舟歸武昌庾亮造之以其船狹小就引大船翻曰使君不以鄙賤而猥辱臨之此固野人之船也杜甫</hi>
<hi>詩野航恰受兩三人孟浩然詩孤舟泊岸初錢起詩蝴蝶暗連池岸草謝靈運詩萋萋春草生</hi>水鳥帶<lb/>
波飛夕陽<hi>蕭子範詩水鳥銜魚上舊唐書閻立本傳太宗嘗與侍臣學士汎舟有異鳥隨波容與史</hi>
<hi>記老子傳鳥吾知其能飛爾雅山西曰夕陽杜甫詩夕陽薰細草</hi>蘆葉有聲疑霧雨<hi>李嶠</hi>
<hi>詩水鴈銜蘆葉鄒陽書蛟龍驤首奮翼則浮雲出流霧雨咸集</hi>浪花無際似瀟湘<hi>梁元帝賦</hi>
<hi>朝浮兮浪華列子窈然無際徐陵文巴漢樓船凌波無際一統志湘江在長沙府西至永州與瀟水合曰瀟湘</hi>
飄然篷艇東歸客<hi>杜甫詩飄然思不羣廣韻篷織竹夾箬覆舟孟浩然詩迴艇夕陽晚詩我</hi>
<hi>東曰歸漢書髙帝紀漢王既至南鄭諸將及士卒皆謳歌思東歸</hi>盡日相看憶楚鄉<hi>後漢</hi>
<pb n="KR4h0145_WYG_030-14a"/>
<hi>書桓榮傳詔諸生雅吹擊磬盡日乃罷杜甫詩綠樽須盡日詩維女荆楚居國南鄉</hi>
　　　宿雲際寺<hi>長安志雲際山大安寺在鄠縣東南六十里隋仁夀元年置居賢捧日寺</hi>
白蓋微雲一徑深<hi>案庭筠集有宿白蓋峯寺寄僧詩易通卦騐榖雨太陽雲出張如車蓋徐</hi>
<hi>陵詩月出栁城東微雲掩復通常建詩一徑通幽處禪房花木深張正見詩飛多花徑深</hi>東峰弟子<lb/>
逺相尋<hi>諸葛穎詩微雨暗東峯梁簡文帝唱導文十大弟子五百羅漢陸機詩川陸殊途軌懿親將逺</hi>
<hi>尋</hi>蒼苔路熟僧歸寺<hi>潘岳賦辟衣蒼苔瓦被駁蘚杜甫詩緣江路熟俯青郊司空曙詩昨</hi>
<hi>聞歸舊寺暫别欲成年</hi>紅葉聲乾鹿在林<hi>錢起詩茅茨隠紅葉吕温詩迎霜紅葉早蔡琰</hi>
<hi>胡笳十八拍塞上黄蒿兮枝枯葉乾岑參詩踏地葉聲乾易即鹿無虞惟入於林中</hi>髙閣清香生<lb/>
<pb n="KR4h0145_WYG_030-14b"/>
靜境<hi>張衡賦命王良掌䇿駟兮踰髙閣之鏘鏘謝朓詩髙閣常畫掩元稹詩清香時暗聞梁簡文帝大愛</hi>
<hi>敬寺刹下銘皇帝照盡神原心凝寂境</hi>夜堂疎磬發禪心<hi>朱慶餘詩空堂夜語清姚合詩</hi>
<hi>雪中疎磬度江淹詩禪心莫不雜李頎詩清池皓月照禪心</hi>自從紫桂巖前别<hi>拾遺記闇</hi>
<hi>河之北紫桂成林羣仙餌焉李德裕記永嘉之紫桂簇蝶庾肩吾詩桂巖逢暮序蜀水值窮秋</hi>不見南<lb/>
能直至今<hi>舊唐書神秀同學慧能者與神秀行業相埒慧能住韶州廣果寺神秀奏則天請迫慧能</hi>
<hi>赴都慧能固辭曰吾南中有緣不可違也竟不度嶺而死天下乃散傳其道謂神秀為北宗慧能為南宗</hi>
　　李郢<lb/>
　　　錢塘青山題李隱居西齋<lb/>
<pb n="KR4h0145_WYG_030-15a"/>
小隱西齋為客開<hi>王康居詩小隠隠林藪大隠隠朝市李白詩小隠慕安石南史蔡凝傳常</hi>
<hi>端坐西齋非素貴名流罕所交接杜甫詩蓬門今始為君開</hi>翠蘿深處徧青苔<hi>許渾詩遙</hi>
<hi>夜泛青瑟西風生翠蘿儲光羲詩澗淨綠蘿深李白詩拂花弄琴坐青苔綠蘿樹下春風來又白露濕青苔</hi>
林間掃石安棋局<hi>梁元帝詩林間花欲然孟浩然詩聞君息隂地東郭栁林間李白詩埽石</hi>
<hi>待歸月曹植文棋局逞巧博奕惟賢杜甫詩棋局動隨幽澗竹</hi>巖下分泉逓酒杯<hi>李頎詩獨</hi>
<hi>居岩下石長似定中身白居易詩紫霄峯頭黄石巖下杜甫詩竹竿裊裊細泉分戴叔倫詩逺訪山中客分泉</hi>
<hi>漫煑茶岑參詩竹影拂棋局荷香隨酒杯白居易詩看月尋花把酒杯</hi>蘭葉露光秋月上<lb/>
<hi>梁簡文帝詩紫蘭葉初滿李白詩烟開蘭葉香風暖劉復詩露華朝未晞滴瀝含虛光温庭筠詩翠染氷輕透</hi>
<pb n="KR4h0145_WYG_030-15b"/>
<hi>露光顧愷之詩秋月揚明輝江淹賦月上軒而飛光</hi>蘆花風起夜潮來<hi>江總詩蘆花霜外白</hi>
<hi>岑參詩蘆花罥釣絲楚辭九歌衝風起兮横波江淹賦乍秋風兮暫起王維詩潮來天地青白居易詩早潮纔</hi>
<hi>落晚潮來</hi>湖山繞屋猶嫌淺<hi>一統志西湖在杭州府西周迴三十里其源出於武林泉山川</hi>
<hi>秀發景物華麗陶潛詩繞屋樹扶疎張籍詩漲池開繞屋盧綸詩開雲種玉嫌山淺</hi>欲櫂漁舟近<lb/>
釣臺<hi>李嶠詩迎風欲舉櫂劉孝威詩漁舟繞落花韋述詩浦淨漁舟逺寰宇記嚴子陵釣臺在桐廬縣南</hi>
<hi>大江側臺下連七里灘方輿勝覽釣臺在桐廬二十九里東西二臺各髙百尺</hi>
　　皮日休<lb/>
　　　宿報恩寺水閣<lb/>
<pb n="KR4h0145_WYG_030-16a"/>
寺鏁雙峯寂不開<hi>舊唐書五祖𢎞忍與四祖道信並住蘄州雙峯山東山寺故號其法為東</hi>
<hi>山法門杜甫詩身許雙峯寺門求七祖禪袁朗詩隂寒晝不開</hi>幽人中夜獨徘徊<hi>易利幽人</hi>
<hi>之貞荀朂詩幽人守靜夜古詩中夜不能寐古樂府徘徊以徬徨馬融文緩節舒容徘徊安步</hi>池文帶<lb/>
月鋪金簟<hi>李嶠詩芳池寫鳳文董思恭詩帶月綺羅映劉禹錫詩清洛曉光鋪碧簟</hi>蓮朶含<lb/>
風動玉杯<hi>白居易詩花房膩似紅蓮朶庾羲詩含風自颯颯殷英童詠蓮詩蓮葉捧成杯裴璘詩别</hi>
<hi>有玉杯承露冷</hi>往往竹梢搖翡翠<hi>杜甫詩綠竹半含籜新梢纔出墻費㫤詩風搖翡翠簮禽</hi>
<hi>經背有彩羽曰翡翠埤雅翠鳥或謂之翡翠名前為翡名後為翠</hi>時時杉子擲莓苔<hi>本草</hi>
<hi>杉木葉硬微扁如刺結實如楓實孫綽賦踐莓苔之滑石劉長卿詩石路拂莓苔</hi>可憐此際誰<lb/>
<pb n="KR4h0145_WYG_030-16b"/>
曽見惟有支公盡看來<hi>髙僧傳支遁字道林本姓闗氏陳留人家世事佛</hi>
　　鄭谷<lb/>
　　　竹<lb/>
宜烟宜雨又宜風<hi>李白慈姥竹詩含烟映江島元稹詩竹梢餘雨重白居易栽竹詩碧籠烟</hi>
<hi>羃羃珠灑雨珊瑚謝朓詠竹詩風來起復垂劉禹錫庭竹詩依依似君子無地不相宜</hi>拂水藏村<lb/>
復間松<hi>吳均緑竹詩繞弱拂春漪許畫江南竹詩中忽見村祠郭璞詩人亦有言松竹有林孫綽詩疎</hi>
<hi>竹間脩桐</hi>移得蕭騷從逺寺<hi>白居易詩問君移竹意如何薛能詩風地葉蕭騷王建新移小</hi>
<hi>竹詩此地本無竹逺從山寺移顧況詩逺寺吐珠閣</hi>洗來疎淨見前峯<hi>杜甫詠竹詩雨洗涓</hi>
<pb n="KR4h0145_WYG_030-17a"/>
<hi>涓淨白居易洗竹詩久看洗霜竹孟浩然詩閑庭竹埽淨元稹新竹詩峯巒眼前聳衡山志前峯咫尺莫辨徑</hi>
<hi>道</hi>侵堦蘚坼春芽迸<hi>岑參詩迸笋穿堦踏還出姚合詩迸笋支階起古今注苔一名綠蘚</hi>
<hi>笋譜笋一名竹芽盧仝詩萬籜抱龍兒攢迸溢林藪</hi>繞徑莎微夏䕃濃<hi>張籍詩新雨徑莎肥</hi>
<hi>爾雅翼莎草可為衣以禦雨今人謂之蓑衣名曰夫須蓋匹夫所須隋煬帝詩夏潭䕃脩竹</hi>無賴杏<lb/>
花多意緒<hi>杜甫詩韋曲花無賴庾信詩燒薙杏花初韓愈詩山榴躑躅少意思</hi>數枝穿翠<lb/>
好相容<hi>梁簡文帝詩學作兩三枝虞世南臨池竹詩蔥翠梢雲質崔涯竹詩誰憐翠色兼雲影賈島詩</hi>
<hi>虛室省相容</hi>
　　韋莊<lb/>
<pb n="KR4h0145_WYG_030-17b"/>
　　　南省伴直<hi>韓愈文臣與孔戣同在南省為官數得相見案南省謂尚書省也</hi>
文昌二十四仙曹<hi>史記天官書斗魁戴匡六星曰文昌宮唐書百官志光宅元年改尚書省</hi>
<hi>曰文昌臺俄曰文昌都省晉書職官志晉武帝置二十四曹白帖諸曹郎稱為仙郎故曰仙曹鄭谷詩星明南</hi>
<hi>省陪仙步</hi>盡倚紅簷種露桃<hi>王維詩不見紅簷燕雙棲緑草時王昌齡詩昨夜風開露井桃</hi>
一洞烟霞人迹少<hi>劉滄詩一洞曉烟流水上張正見歌行池臺間羅綺桃李雜烟霞盧照鄰</hi>
<hi>詩洞户無人迹空山聽鳥聲</hi>六行槐栁鳥聲髙<hi>庾信小園賦榆栁兩三行櫻桃百餘樹杜</hi>
<hi>甫詩兩行秦樹直晉書苻堅載記闗隴清晏百姓豐樂自長安至於諸州皆夾道樹槐栁薛逢詩槐栁隂隂五</hi>
<hi>月天文心雕龍喈喈逐黄鳥之聲</hi>星分夜彩寒侵帳<hi>顔延之詩臨堂對星分王勃序星分</hi>
<pb n="KR4h0145_WYG_030-18a"/>
<hi>翼軫梁簡文帝詩金隄翠栁帶星彩而均調張正見詩芳樹映雪野發早覺寒侵許渾詩綺羅無色雨侵帳</hi>
蘭惹春香綠映袍<hi>梁簡文帝詩闇草别蘭香古詞至今衣袖惹天香韓翃詩細草春香小洞</hi>
<hi>幽傅休奕歌綠葉映長波後漢書輿服志繒采十二色重綠袍</hi>何事愛留詩客宿<hi>曹植詩公</hi>
<hi>子敬愛客終夜不知疲陸機要覽五月三雨為留客雨劉禹錫詩燈藝松脂留客宿周賀詩詩客往來頻</hi>滿<lb/>
庭風雨竹蕭騷<hi>元結序松竹滿庭水石滿堂栁宗元詩榕葉滿庭鶯亂啼宋玉九辨從風雨而</hi>
<hi>飛颺薛能詩寒窓不可寐風地葉蕭騷</hi>
　　　題姑蘇凌處士莊<hi>越語吳王帥其賢良與其重祿以上姑蘇史記河渠書上</hi>
　　　　<hi>姑蘇望五湖明一統志蘇州府姑蘇山在府城西四十里亦名姑胥姑蘇臺在其上</hi>
<pb n="KR4h0145_WYG_030-18b"/>
一簇林亭返照間<hi>杜甫詩桃花一簇開無主白居易栽竹詩一簇綠檀欒唐太宗詩林亭自</hi>
<hi>有幽貞趣況復秋深爽氣來宋之問詩林亭春未䦨杜甫詩返照入江翻石壁張喬詩早涼先燕去返照後帆</hi>
<hi>孤</hi>門當官道不曽闗<hi>祖詠觀華嶽詩作鎮當官道雄都俯大川李商隠栁詩清明帶雨臨</hi>
<hi>官道禮記外户而不閉史記循吏傳子産為相三年門不夜闗道不拾遺</hi>花深逺岸黄鸝閙<lb/>
<hi>張正見詩芳杜雜花深庾信詩誰憐花徑深沈約謝竟陵王示華嚴瓔珞啓陟無生之逺岸汎正水之安流杜</hi>
<hi>甫南池詩逺岸富喬木禽經倉庚黧黄之鳥注今謂之黄鸝何遜詩黄鸝繞葉飛</hi>雨急春塘白<lb/>
鷺閑<hi>杜甫詩急雨捎溪足斜暉轉樹腰又晚來急雨春風巔江淹青苔賦春塘秀色庾肩吾詩迴岸髙花</hi>
<hi>落春塘細栁懸爾雅釋鳥注白鷺頭翅背上皆有長翰毛江東人取為睫攡名之曰白鷺縗劉孝威詩白鷺隠</hi>
<pb n="KR4h0145_WYG_030-19a"/>
<hi>青苗</hi>載酒客尋吳苑寺<hi>漢書揚雄傳贊家貧嗜酒時有好事者載酒肴從逰學王維詩揚子</hi>
<hi>談經處淮王載酒過明一統志蘇州府長洲縣本吳之長洲苑李商隠詩茂苑城如畫</hi>倚樓曽看<lb/>
洞庭山<hi>杜甫詩勲業頻看鏡行藏獨倚樓屈原九歌邅吾道兮洞庭注吳中太湖一名洞庭而巴陵之</hi>
<hi>洞庭亦謂之太湖郭璞江賦包山洞庭巴陵地道明一統志蘇州洞庭山在府城西一百三十里太湖中一名</hi>
<hi>包山</hi>怪來話得仙中事<hi>秦韜玉牡丹詩擬就仙中旋折來</hi>新有人從物外<lb/>
還<hi>梁簡文帝文幾圎上聖智周物外杜審言詩朝英物外求</hi>
　　徐鉉<hi>字鼎臣廣陵人十嵗能屬文與韓熙載齊名江東謂之韓徐仕吳為秘書郎仕南唐歴中</hi>
　　　<hi>書舍人翰林學士吏部尚書歸宋為散騎常侍精小學篆𨽻尤工</hi>
<pb n="KR4h0145_WYG_030-19b"/>
　　　京口江際弄水<hi>水經注京口丹徒之西鄉也元和志潤州本春秋吳之朱方邑</hi>
　　　　<hi>後漢建安十四年孫權自吳理丹徒號曰京城今州是也十六年遷都建業於此為京口</hi>
　　　　<hi>鎮城前浦口即是京口一統志江南鎮江府吳名京口</hi>
退公求靜獨臨川<hi>詩委蛇委蛇退食自公庾信至仁山銘仁者可效將由愛靜漢書董仲舒</hi>
<hi>傳臨川羨魚不如退而結網庾闡詩臨川疊曲流</hi>揚子江南二月天<hi>唐書地理志淮南道</hi>
<hi>揚子永淳元年分江都縣置古辭妾家揚子渡便弄廣陵濤蕭慤春賦二月鶯聲纔欲㫁</hi>百尺翠屏<lb/>
甘露閣<hi>梁簡文帝表髙䕃百尺藉雲崖之逺孫綽天台山賦搏壁立之翠屏唐明皇詩翠屏千仞合圖</hi>
<hi>畫見聞志李德裕鎮浙西於潤州建功德佛宇曰甘露寺一統志甘露寺在鎮江府北固上吳甘露中建因名</hi>
<pb n="KR4h0145_WYG_030-20a"/>
　數帆晴日海門船<hi>杜牧詩數帆旗去疾一艇箭迴初孟郊詩瑞晴刷日月髙碧開星辰王昌</hi>
　<hi>齡宿京口江詩霜天起長望殘月生海門名勝志焦山之東北有二島對峙謂之海門</hi>波澄瀨石<lb/>
　寒如玉<hi>王屮頭陀寺碑川静波澄龍翔雲起孟浩然詩波澄水更清梁武帝詩石瀨鳴濺濺樂府白石</hi>
　<hi>郎曲積石如玉列松如翠</hi>草接汀蘋緑似烟<hi>栁惲詩汀洲採白蘋李益詩緑楊如水草如烟</hi>
　<hi>温庭筠詩岸平多草烟</hi>安得乘槎更東去<hi>博物志天河與海通近世有人居海渚者年年</hi>
　<hi>八月有浮槎去來不失期人有竒志立飛閣於槎上多齎糧乗槎而去周明帝詩乘槎下釣磯</hi>十洲風<lb/>
　外弄潺湲<hi>十洲記巨海之中有祖洲瀛洲𤣥洲炎洲長洲元洲流洲生洲鳳麟洲聚窟洲有此十洲</hi>
　<hi>乃人跡稀絶處虞茂望海詩十洲風霧逺屈原九歌觀流水兮潺湲謝靈運詩且申獨往意乘月弄潺湲</hi>
<pb n="KR4h0145_WYG_030-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐詩巻二十三補編<lb/>
</p>
<p>
</p>
  </div>
</body>
</text>
</TEI>
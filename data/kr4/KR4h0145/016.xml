<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_016-1a"/>
　欽定四庫全書<lb/>
御選唐詩巻十一<lb/>
　　五言律<lb/>
　　　虞世南<hi>字伯施餘姚人沈静寡欲精思讀書至累旬不盥櫛文章婉縟見稱于僕射徐陵在</hi>
　　　　<hi>隋官秘書郎入唐為秦府記室參軍遷太子中舍人歴宏文館學士秘書監太宗稱其徳行忠</hi>
　　　　<hi>直博學文辭書翰為五絶</hi>
　　　　發營逢雨應詔<lb/>
　豫遊欣勝地<hi>夏諺一遊一豫為諸侯度晉書孫統傳論窮觀勝地㑹其心焉</hi>皇澤乃先<lb/>
<pb n="KR4h0145_WYG_016-1b"/>
　天<hi>張衡應㫖皇澤宣洽海外混同陸機謝表皇澤廣被恵濟無逺傳咸詩悠悠建平皇澤未流朝選於衆惟</hi>
　<hi>子之授易先天而天弗違後天而奉天時陸機文威先天而盖世</hi>油雲隂御道<hi>孟子天油然作</hi>
　<hi>雲司馬相如封禪文自我天覆雲之油油漢書音義油油雲行貎西京雜記雨雲曰油雲劉孺侍宴詩芝殿延</hi>
　<hi>藻景畫室冩油雲郭璞詩羽盖停雲隂陸機苦寒行隂雲興巖側庾肩吾喜雨詩濕風含酒氣隂雲助麥寒後</hi>
　<hi>漢書虞延傳帝乃臨御道之館</hi>膏雨潤公田<hi>詩芃芃黍苗隂雨膏之左傳季武子曰小國之仰大</hi>
　<hi>國如百穀之仰膏雨焉賈山至言元年膏雨降五穀登王融策秀才文歌皇華而遣使賦膏雨而懐賔易雨以</hi>
　<hi>潤之晉書梁武昭王傳信乾坤之相成庻物希風而潤雨詩雨我公田遂及我私漢書元帝紀以三輔太常郡</hi>
　<hi>國公田及苑可省者振業貧民曹植詩經彼公田樂我稷黍</hi>隴麥霑逾翠<hi>禽經澤雉啼而麥齊</hi>
<pb n="KR4h0145_WYG_016-2a"/>
<hi>注澤雉為商庚春季之月始鳴麥平隴也王僧逹詩麥隴多秀色楊園流好音庾信詩藜床負日卧麥隴帶經</hi>
<hi>鋤張正見詩清風吹麥隴細雨濯梅林詩既霑既足漢時謠小麥青青大麥枯劉勰新論春蕊雖茂假朝露而</hi>
<hi>抽翠</hi>山花濕更燃<hi>徐陵山齋詩山花臨席舞水影照歌牀庾信初晴詩濕花飛未逺隂雲歛尚低</hi>
<hi>梁元帝詩林間花欲燃張正見賦苔畫波文花然栁色呉尚之詠隣女詩貌同朝日麗裝近午花然</hi>稼穡<lb/>
良所重<hi>書君子所其無逸先知稼穡之艱難乃逸詩稼穡維寶代食維好何晏景福殿賦覩農人之耘</hi>
<hi>耔亮稼穡之艱難漢書董仲舒説上曰春秋他穀不書至于麥禾不成則書之以此見聖人于五穀最重麥與</hi>
<hi>禾也</hi>方復悦豐年<hi>詩豐年多黍多稌漢書郊祀志詔曰朕親飭躬齋戒親奉祀為百姓䝉嘉氣獲</hi>
<hi>豐年焉鹽鐵論永其世而豐其年</hi>
<pb n="KR4h0145_WYG_016-2b"/>
　　　侍宴歸鴈堂<hi>釋氏要覽毗舍離為佛作堂形如鴈字故名鴈堂</hi>
歌堂臨緑水<hi>鮑照蕪城賦藻扄黼帳歌堂舞閣之基沈約詩裾開臨舞席䄂拂繞歌堂南史庾杲</hi>
<hi>之傳庾景行汎緑水依芙蓉何其麗也張華詩俯臨緑水流</hi>舞館接金塘<hi>謝靈運詩舞館識餘</hi>
<hi>基歌梁想遺囀劉楨詩芙蓉散其華菡蓞溢金塘鮑照詩彪炳此金塘藻耀君玉池</hi>竹開霜後翠<lb/>
<hi>左思呉都賦竹則苞笋抽節往往縈結緑葉翠莖冐霜停雪王儉靈丘竹賦翠葉與飛雪争榮唐太宗竹詩翠</hi>
<hi>葉負寒霜</hi>梅動雪前香<hi>隂鏗詩春近寒雖轉梅舒雪尚飄陳後主梅花落詩映日花光動迎風香</hi>
<hi>氣來蘇子卿詩祇言花是雪不信有香來</hi>鳬歸初命侣<hi>張衡西京賦奮隼歸鳬沸卉砰訇江總詩</hi>
<hi>歸鳬沸卉同亂下方塘中鮑照鳴雁行齊行命侣入雲漢</hi>鴈起欲分行<hi>沈約雁詩懸飛竟不下亂</hi>
<pb n="KR4h0145_WYG_016-3a"/>
<hi>起未成行王褒雁詩霜多聲轉急風疎行屢稀</hi>刷羽同棲集<hi>沈約雁詩刷羽同揺漾一舉還故鄉</hi>
<hi>王胄雁詩何如侣汎汎刷羽戯方塘庾肩吾雁詩依簷本相賀近幕願同棲謝朓詩椅梧何必零歸來共棲集</hi>
懐恩愧稻粱<hi>後漢書卓茂傳人納其訓吏懐其恩鮑照鵞賦空穢君之園池徒慙君之稻粱庾信</hi>
<hi>詩未知稻粱鴈何時能報恩</hi>
　　陳叔達<hi>字子聪陳宣帝第十六子也善容止有才學在陳封義陽王十餘嵗侍宴賦詩十韵</hi>
　　　<hi>援筆便就入隋為絳郡通守歸唐授丞相府主簿與温大雅同掌機宻進黄門侍郎兼納言封</hi>
　　　<hi>江國公貞觀中拜禮部尚書集十五巻</hi>
　　　早春桂林殿應詔<hi>傅休奕詩嘉慶形三朝羙徳揚初春王褒詩細栁發新春</hi>
<pb n="KR4h0145_WYG_016-3b"/>
　　　　<hi>案桂林殿無考後漢書杜林傳時諸王傅數被引命或多交遊不得應詔惟林守慎有召</hi>
　　　　<hi>必至案陳思王曺植有應詔詩</hi>
金鋪照春色<hi>司馬相如長門賦擠玉户以撼金鋪兮聲嘈吰而似鐘音崔駰七依反宇垂阿洞門</hi>
<hi>金鋪丹柱雕楹飛閣層樓魏文帝樂府排金鋪坐玉堂風塵不起天氣清凉謝朓詩宛洛佳遨遊春色滿皇州</hi>
<hi>梁簡文帝詩春色暎宫來先發院邊梅沈約詩山光浮水至春色犯寒來</hi>玉律動年華<hi>後漢書律</hi>
<hi>厯志殿中候用玉律十二唯二至乃候靈臺用竹律拾遺記師延在軒轅之世為司樂之官及殷時總脩三王</hi>
<hi>五帝之樂拊一絃琴則地祇皆升吹玉律則天神皆降南史徐陵傳時有冐進求官者乃為書宣之曰今衣冠</hi>
<hi>禮樂日富年華何可猶作舊意庾信卭竹杖賦年華未暮</hi>朱樓雲似盖<hi>後漢書馮衍傳伏朱樓而</hi>
<pb n="KR4h0145_WYG_016-4a"/>
<hi>四望兮采三秀之華英謝朓詩逶迤帶緑水迢逓起朱樓司馬相如大人賦屯余車其萬乗兮綷雲盖而樹華</hi>
<hi>旗郭璞詩雲盖隨風迴</hi>丹桂雪如花<hi>南方草木状交趾置桂園桂有三種葉如柏葉皮赤者為</hi>
<hi>丹桂葉似柿葉者為菌桂葉似枇杷者為牡桂左思呉都賦洪桃屈盤丹桂灌叢瓊枝抗莖而敷蘂珊瑚幽茂</hi>
<hi>而玲瓏庾信詩雪花深數丈氷床厚尺餘</hi>水㟁銜階轉<hi>梁元帝登堤望水詩髙岸翻成浦曲港反</hi>
<hi>通舟</hi>風條出栁斜<hi>范雲詩風條振風嚮霜葉㫁霜枝北史栁昻傳楊素嘗於朝堂見昻子調獨立</hi>
<hi>曰栁條通體弱獨摇不須風</hi>輕輿臨太液<hi>左思呉都賦輕輿安轡以經隧樓船舉帆而過肆張</hi>
<hi>華賦輶軒停盖輕輿託隂漢書郊祀志北治大池漸臺髙二十餘丈名曰泰液案太古作泰張衡東都賦太液</hi>
<hi>昆明鳥獸之囿傳休奕栁賦太液渥流朝露未晞</hi>湛露酌流霞<hi>詩序湛露天子燕諸侯也詩湛湛露</hi>
<pb n="KR4h0145_WYG_016-4b"/>
<hi>斯在彼豐草湛湛露茂盛貌楚辭吸湛露之浮源兮潄凝霜之雰雰江淹詩願垂湛露恩信我皎日期揚雄甘</hi>
<hi>泉賦噏清雲之流霞兮飲若木之露英江總納袍賦解女蘿之山帶佩流霞之羽服</hi>
　　李百藥<hi>字重䂓定州安平人七嵗能屬文隋時襲父徳林爵為太子通事舍人兼學士唐太</hi>
　　　<hi>宗重其名拜中書舍人授太子右庻子百藥藻思沉鬱尤長五言雖樵童牧子亦皆吟諷</hi>
　　　奉和正日臨朝應制<hi>書月正元日四民月令正月之朔是謂正日唐書禮</hi>
　　　　<hi>樂志皇帝元正受羣臣朝賀漢書成帝紀賛臨朝淵嘿端嚴若神</hi>
化厯昭唐典<hi>漢書律厯志三統者天施地化人事之紀也晉書律厯志治律之道必審日月之行</hi>
<hi>然後可以上考天時下察地化王僧孺謝厯表九瀛仰化萬㝢依朔庾肩吾書品序玉厯頒正而化俗書堯典</hi>
<pb n="KR4h0145_WYG_016-5a"/>
<hi>乃命羲和欽若昊天厯象日月星辰敬授人時楊雄羽獵賦脩唐典匡雅頌孫綽天台山賦應配天于唐典齊</hi>
<hi>峻極於周詩</hi>承天順夏正<hi>易至哉坤元萬物資生乃順承天書欽若昊天注若順也史記厯書</hi>
<hi>夏正以正月殷正以十二月周正以十一月盖三王之正若循環窮則反本白虎通正朔有三何本天有三統</hi>
<hi>謂三微之月也王者當奉順而成者故受命各統一正也三微者何陽氣始施萬物動微而未著也夏以十三</hi>
<hi>月為正律中太簇言萬物始簇而生張衡東京賦夏正三朝庭燎晰晰注夏家建寅之正</hi>百靈警朝<lb/>
禁<hi>抱朴子黄帝生而能言役使百靈隋書髙帝紀祀上帝而理兆人和百靈而利萬物又音樂志九關洞開</hi>
<hi>百靈環列張衡西京賦徼道外周千廬内附尉衛八屯警夜巡晝注警備不虞獨㫁天子所居曰禁中又禁中</hi>
<hi>者門户有禁非侍御者不得入</hi>三辰揚斾旌<hi>左傳三辰旂旗昭其明也注三辰日月星也畫於旌</hi>
<pb n="KR4h0145_WYG_016-5b"/>
<hi>旗以象日月之明詩蕭蕭馬鳴悠悠斾旌釋名雜帛為斾以襍色綴其邊為翅尾也又析雨為旌旌精也有精</hi>
<hi>光也</hi>充庭富禮樂<hi>東京賦龍輅充庭雲旗拂霓晉書樂志正旦大㑹行禮歌嘉㑹置酒嘉賔充庭</hi>
<hi>隋書禮儀志文物充庭有司執簡紀年號日朔易富有之為大業禮記其功大者其樂偹其治辨者其禮具謝</hi>
<hi>朓詩民和禮樂富許善心奉和受朝詩禮殫五瑞輯樂闋九功成唐書禮樂志元正朝賀尚舍設御幄於太極</hi>
<hi>殿羣臣客使等次東西朝堂展懸置案陳車輿歌者琴瑟升座笙管立階間</hi>髙宴齒簮纓<hi>南史</hi>
<hi>沈烱傳指栢梁而髙宴庾信文平樂髙宴金華説經唐書禮樂志元旦賜酒皆起再拜立受觶就席坐酒行十</hi>
<hi>二巡降階再拜復位陸機謝平原内史表冕冠乗軒仰齒貴游何妥詩小臣屬千載時幸預簮纓陳後主詩簮</hi>
<hi>纓今盛此俊乂本多名</hi>獻夀符萬嵗<hi>傅休奕詩臨軒進爵獻夀翩翩唐書禮樂志光禄卿酌酒</hi>
<pb n="KR4h0145_WYG_016-6a"/>
<hi>一爵授上公上公授殿中監進爵御前上公退北面跪稱具官某言元正首祈謹上千秋萬嵗續漢書正朝受</hi>
<hi>賀二千石以上稱萬嵗宋書樂志陛下長懽樂永世與天符</hi>移風韻九成<hi>孝經移風易俗莫善</hi>
<hi>於樂禮記樂行而倫清耳目聪明血氣和平移風易俗天下皆寧庾信詩安歌韻八風書簫韶九成鳯皇來儀</hi>
<hi>曹植請赴元正表耳存九成目想率舞王沉正㑹賦備六代之象舞兮釐簫韶於九成</hi>
　　楊師道<hi>師道字景猷華隂人隋宗室也精警有才思入唐尚桂陽公主封安徳郡公貞觀中</hi>
　　　<hi>拜侍中參預朝政遷中書令罷為吏部尚書師道善草𨽻工詩每與有名士燕集歌詠自適帝</hi>
　　　<hi>毎見其詩必吟諷嗟賞後賜宴帝曰聞公毎酣賞捉筆賦詩如宿搆者試為朕為之師道再拜</hi>
　　　<hi>少選輙成無所竄定一座嗟伏</hi>
<pb n="KR4h0145_WYG_016-6b"/>
　　　初秋夜坐應詔<lb/>
玉琯凉初應<hi>晉書律厯志黄帝作律以玉為管長尺六孔為十二月音至舜時西王母獻昭華之</hi>
<hi>琯以玉為之及漢章帝時零陵文學奚景于冷道舜祠下得白玉琯則古者又以玉為管矣以玉者取其體含</hi>
<hi>亷潤也韻㑹管或作琯梁簡文帝序氣冷金扉霜浮玉管虞茂詩玉琯正吟風劉鑠詩昊天清且髙秋氣發初</hi>
<hi>凉謝朓七夕賦朱光既夕凉雲始浮潘岳詩清商應秋至</hi>金壺夜漸闌<hi>周禮挈壺氏下士六人注</hi>
<hi>壺盛水器也世主挈壺水以為漏陸機刻漏賦挈金壺以南羅藏幽水而北戢梁簡文帝詩洞門扉未掩金壺</hi>
<hi>漏已催蔡琰胡笳十八拍更深夜闌兮夢汝來斯</hi>滄池流稍潔<hi>張衡西京賦頋臨太液滄池港</hi>
<hi>沆沈約九日侍宴詩上林葉下滄池水寒長安記建章宫有太液池注太液池色滄故曰滄池孫綽庾司空碑</hi>
<pb n="KR4h0145_WYG_016-7a"/>
<hi>挹清瀬之潔流法苑珠林或如止水乍有潔流</hi>仙掌露方漙<hi>史記漢武帝紀作栢梁銅柱承露仙</hi>
<hi>人掌之屬三輔故事建章宫承露盤以銅為之上有仙人掌班固西都賦抗仙掌以承露張衡西京賦立脩莖</hi>
<hi>之仙掌承雲表之清露詩零露漙兮徐陵與王僧智書青葽已介白露方漙江淹詩簷前露已漙</hi>鴈聲<lb/>
風處斷<hi>薛道衡詩霜天斷鴈聲胡師躭詩飛鴈遺寒聲阮卓風詩吹雲旅鴈斷祖孫登紫騮馬嘶從風</hi>
<hi>處斷</hi>樹影月中寒<hi>梁元帝闗山月月中有桂樹流影自徘徊謝朓髙松賦當月露而流影梁昭明</hi>
<hi>太子詩月落林餘影庾信詩樹寒條更直</hi>爽氣長空净<hi>晉書王徽之傳西山朝來致有爽氣唐太</hi>
<hi>宗詩夕霧結長空虞世南詩髙天净秋色</hi>髙吟覺思寛<hi>古樂府佇立吐髙吟嵇康琴賦慕老童於</hi>
<hi>騩隅欽泰容之髙吟郭璞登百尺樓賦情渺然以思逺鮑照詩願君裁悲且减思聴我抵節行路吟</hi>
<pb n="KR4h0145_WYG_016-7b"/>
　　上官儀<lb/>
　　　詠雪應詔<lb/>
禁園凝朔氣<hi>班固西都賦西郊則有上苑禁苑林麓藪澤顔延之曲水詩序南除輦道北清禁苑</hi>
<hi>庾信華林園馬射賦皇帝翊四校於仙園迴六龍于天苑唐太宗詩飛盖去西園蘭橈遊翠渚庾肩吾雪詩凝</hi>
<hi>瑛結井泉唐太宗望雪詩素雪曉凝華蕭子範詩連翩辭朔氣木蘭詩朔氣傳金柝</hi>瑞雪掩晨曦<lb/>
<hi>庾肩吾詩瑞雪墜堯年徐陵雪詩豈若天庭瑞輕雪帶風斜張正見詩同雲遙映嶺瑞雪近浮空謝恵連雪賦</hi>
<hi>掩日韜霞梁昭明太子香爐賦匿丹曦于西嶺</hi>花明棲鳯閣<hi>陳子梁詩峰逈雜花明唐太宗詩花</hi>
<hi>明菊照叢尚書中候堯即位七十載鳯皇止庭巢阿閣謝靈運詩朝遊登鳯閣鮑照凌雲樓序鳯閣起於漢京</hi>
<pb n="KR4h0145_WYG_016-8a"/>
珠散影娥池<hi>張載安石榴賦剖之則珠散含之則氷釋三輔黄圖影娥池武帝鑿以玩月其旁起</hi>
<hi>望鵠䑓以眺月影入池中使宫人乗舟弄月影亦名眺蟾臺梁簡文帝雪詩入池雪不積</hi>飄素迎歌<lb/>
上<hi>王融阻雪聨句飄素瑩檐溜沈約秦筝曲迎歌度舞遏歸風</hi>翻光向舞移<hi>張纉南征賦翻</hi>
<hi>光轉彩出没遙漾王筠約法師碑浴日含星翻光池沼張正見春雪詩還取長歌處帶曲舞春風陸慧曉詩旌</hi>
<hi>翻玉華晦神轉雲光移</hi>幸因千里暎<hi>裴子野詩飄颻千里雪倐忽度龍沙劉孝綽對雪詩詎比</hi>
<hi>咸池曲飄颻干里飛宋齊語孫康家貧常映雪讀書</hi>還繞萬年枝<hi>西京雜記初脩上林苑羣臣逺</hi>
<hi>方各獻美樹有千年長生樹萬年長生樹謝朓詩風動萬年枝沈約詩髙梨有繁露何減萬年枝</hi>
　　王勃<lb/>
<pb n="KR4h0145_WYG_016-8b"/>
　　　仲春郊外<hi>月令仲春之月始雨水桃始華梁元帝纂要二月仲春亦曰仲陽爾雅邑</hi>
　　　　<hi>外謂之郊</hi>
東園垂栁徑<hi>竹書紀年黄帝軒轅氏洛水之上有鳯凰集不食生蟲不履生草或止帝之東園或</hi>
<hi>巢於阿閣或鳴於庭庾信行雨山銘横藤碍路垂栁低人虞綽詩桃蹊日影亂栁徑和風起</hi>西堰落<lb/>
花津<hi>增韵堰埭也徐陵詩落花承步履流澗冩行衣梁元帝詩落花灑行路垂栁拂砌塵梁簡文帝詩落</hi>
<hi>花依度幰垂栁拂行輪</hi>物色連三月<hi>何遜詩華池物色曛呉孜詩物色類如此鮑照詩物色延</hi>
<hi>暮思丘遅與陳伯之書暮春三月江南草長雜花生樹羣鶯亂飛蕭慤春賦二月鶯聲纔欲斷三月春風已復</hi>
<hi>流</hi>風光絶四隣<hi>王險詩風光承露照霧色㸃蘭暉庾信詩日色臨平樂風光滿上蘭左傳諸侯</hi>
<pb n="KR4h0145_WYG_016-9a"/>
<hi>守在四隣庾信詩昨夜鳥聲春驚鳴動四隣</hi>鳥飛春覺曙<hi>詩有鳥髙飛丘遲詩巢空初鳥飛江</hi>
<hi>總詩忽聽鳥鳴曙</hi>魚戱水知春<hi>古樂府魚戯蓮花東潘尼逸民吟游魚羣戯翔鳥髙飛沈約春</hi>
<hi>詠詩碧水復盈淇梁簡文帝詩結草早知春</hi>初晴山院裏<hi>江總詩初晴原野開宿雨潤條枚王</hi>
<hi>胄詩初晴物候凉夕景照山荘王臺卿詩匍匐入山院</hi>何處染囂塵<hi>左傳公欲更晏子之宅曰</hi>
<hi>子之宅近市湫隘囂塵不可以居桓法闓初入山詩當知勝地逺於此絶囂塵劉孝綽詩案牘罷囂塵</hi>
　　杜審言<hi>字必簡襄陽人善五言詩工書翰少與李嶠崔融蘇味道為文章四友擢進士第性</hi>
　　　<hi>矜誕嘗語人曰吾文章合得屈宋作衙官吾書跡合得王羲之北靣累轉洛陽丞武后召見令</hi>
　　　<hi>賦歡喜詩甚見嘉賞授著作佐郎遷膳部員外郎神龍中流峰州尋入為脩文館直學士</hi>
<pb n="KR4h0145_WYG_016-9b"/>
　　　奉和七夕宴兩儀殿應制<hi>崔寔四民月令七月七日其夜設酒脯時</hi>
　　　　<hi>果散香粉於筵上祈請于河鼓織女言此二星神當㑹守夜者咸懐私願曹植九詠目牽</hi>
　　　　<hi>牛兮眺織女交有際兮㑹有期傳休奕擬楚辭七月七日牽牛織女㑹天河舊唐書髙祖</hi>
　　　　<hi>紀貞觀八年髙祖讌西突厥使者於兩儀殿長孫無忌上千萬嵗夀六典兩儀殿在太極</hi>
　　　　<hi>殿後常日聴朝視事盖古之内朝隋曰中華殿雍録西内太極殿即朔望受朝之所盖正</hi>
　　　　<hi>殿也太極之北有兩儀殿即常日受朝之所也</hi>
一年銜别怨<hi>謝恵連七夕詠牛女詩雲漢有靈匹彌年闕相從謝荘詩俱傾環佩怨共歇浹年心</hi>
<hi>江淹詩流忿辭南澨銜怨别西津謝朓七夕賦嗟蘭夜而難永泣㑹促而怨長梁武帝詩怨咽雙念斷悽悼兩</hi>
<pb n="KR4h0145_WYG_016-10a"/>
<hi>情懸</hi>七夕始言歸<hi>庾肩吾奉使江州七夕詩九江逢七夕初絃值早秋謝恵連詩昔離秋已兩今</hi>
<hi>聚夕無雙詩言旋言歸又薄言還歸</hi>歛淚開星靨<hi>嵗時記七夕雨名灑涙雨傅休奕詩觀者收淚</hi>
<hi>並慨慷説文靨頰輔也廣韻靣上靨子古歌淚痕猶尚在笑靨自然開梁簡文帝詩夢咲開嬌靨眠鬟壓落花</hi>
<hi>陳後主詩靨色隨星去髻影雜雲來庾信詩靨上星稀黄中月落</hi>微步動雲衣<hi>曹植洛神賦凌</hi>
<hi>波微步羅襪生塵七啟散樂雙飾微步中閨何遜七召折纎腰以微步呈皓腕於輕紗楚辭青雲衣兮白霓裳</hi>
<hi>王眘七夕詠織女詩落月移妆鏡浮雲動别衣</hi>天迴兔欲落<hi>張華勵志詩太儀斡運天迴地游蜀</hi>
<hi>都賦流漢湯湯驚浪雷奔望之天迴即之雲昬傅休奕擬天問月中何有白兔𢷬藥庾肩吾詩姮娥隨月落庾</hi>
<hi>信七夕賦兔月初落羊燈次安</hi>河曠鵲停飛<hi>詩倬彼雲漢箋雲漢謂天河也謝朓七夕賦悵漢渚</hi>
<pb n="KR4h0145_WYG_016-10b"/>
<hi>之夕漲欣河廣之既梁劉孝儀詠織女詩含嬌渡淺河江總詩織女今夕渡銀河當見新秋停玉梭淮南子烏</hi>
<hi>鵲填河成橋而渡織女庾肩吾詩離語雕陵鵲填河未可飛</hi>那堪盡此夜<hi>庾肩吾七夕詩離情忿促</hi>
<hi>夜别後對空機張文恭詩餘懽夕漏盡怨結曉驂啼王眘詩歡逐今霄盡愁隨還路歸</hi>復往弄殘<lb/>
機<hi>徐陵織婦詩弄機行掩淚彌令織素遲子夜歌理絲入殘機何悟不成匹王眘詩猶將宿昔淚更上去年</hi>
<hi>機</hi>
　　　蓬萊三殿侍宴奉勅咏終南山<hi>唐書大明宫貞觀八年置髙宗</hi>
　　　　<hi>改曰蓬萊宫南部新書大明宫中有龍徳殿其殿三靣亦以三殿為名雍録終南山横亘</hi>
　　　　<hi>闗中西南起秦隴東徹藍田相去亘八百里而連綿據其南者皆此一山也一統志終南</hi>
<pb n="KR4h0145_WYG_016-11a"/>
　　　　<hi>山在西安府城南五十里</hi>
北斗挂城邊<hi>三輔黄圖城南為南斗形北為北斗形至今人呼漢京城為斗城隋焬帝詩洛陽城</hi>
<hi>邊朝日暉</hi>南山倚殿前<hi>詩幽幽南山括地志終南山一名南山唐㑹要蓬萊宫北據髙原南望爽</hi>
<hi>塏每天明日朗南望終南山如指掌後漢書明帝紀永平十七年芝草生殿前</hi>雲標金闕逈<hi>庾闡</hi>
<hi>遊仙詩玉樹標雲翠蔚靈崖獨㧞竒卉神異經西北荒中有二金闕髙百丈徐陵詩架嶺承金闕李巨仁詩雲</hi>
<hi>開金闕逈</hi>樹杪玉堂懸<hi>髙麗定法師詩樹杪鎮搖風宋玉風賦徜徉中庭北上玉堂孫綽遊天台</hi>
<hi>山賦玉堂隂映於髙隅</hi>半嶺通佳氣<hi>晉書阮籍傳籍於蘇門山遇孫登與商畧終古及栖神道</hi>
<hi>氣之術登皆不應籍因長嘯而退至半嶺聞有聲若鸞鳯之音響乎巖谷乃登之嘯也唐太宗詩雲凝愁半嶺</hi>
<pb n="KR4h0145_WYG_016-11b"/>
<hi>後漢書氣佳哉鬱鬱葱葱梁元帝詠霧詩乍若飛煙散時如佳氣新</hi>中峰繞瑞煙<hi>庾信詩黿橋浮</hi>
<hi>少海鵠盖度中峰土褒詩中風雲已合絶頂日猶明梁簡文帝頌停瑞氣於三危汎祥烟於五部</hi>小臣<lb/>
持獻夀<hi>吕氏春秋湯師小臣庾信詩小臣欣寓目還知奉㑹昌傅休奕詩進爵獻夀翻翻詩如南山之</hi>
<hi>夀張正見詩願獻南山壽明明奉萬年</hi>長此戴堯天<hi>史記帝堯者其仁如天</hi>
　　　梨園亭侍宴應制<hi>三輔黄圖雲陽車箱坂下有梨園一頃梨數百株青翠繁</hi>
　　　　<hi>宻望之如車盖雍録梨園在光化門北光化門者禁苑南面西頭第一門在芳林景曜門</hi>
　　　　<hi>之西也北史牛𢎞傳據燕禮諸侯宴則賔及卿士大夫脱屨升堂是知天子宴則三公九</hi>
　　　　<hi>卿並升堂左傳臣侍君燕過三爵非禮也案謝荘有侍宴蒜山詩又有詠牛女應制詩</hi>
<pb n="KR4h0145_WYG_016-12a"/>
年光陌上發<hi>唐太宗詩韶光開令序淑氣動芳年後漢書崔琦傳琦耕於陌上懷書一巻息輙偃</hi>
<hi>而詠之何遜詩陌上馳驅人行歌自侈靡徐陵侯安都徳政碑陌上成隂桑中可詠</hi>香輦禁中遊<lb/>
<hi>晉太康起居注齊王歸藩詔賜香衣輦一乗漢書昭帝紀帝姊鄂邑公主共養省中注伏儼曰蔡邕云本為禁</hi>
<hi>中門閣有禁非侍御之臣不得妄入行道豹尾中亦為禁中孝元皇后父名禁避之故曰省中</hi>草緑鴛<lb/>
鴦殿<hi>栁惲詩深庭秋草緑飛燕外傳帝居鴛鴦殿便房省宫簿樊嬺上簿王筠詩日照鴛鴦殿萍生雁鶩</hi>
<hi>池徐陵詩宫中本造鴛鴦殿為誰新起合懽樓</hi>花紅翡翠樓<hi>梁簡文帝詩翠網隨烟碧丹花映日</hi>
<hi>紅庾信行雨山銘草緑衫同花紅面似李尤平樂觀賦大厦累而鱗次成岧嶤之翠樓江淹楚辭日華粲于芳</hi>
<hi>閣月波披於翠樓</hi>天杯承露酌<hi>漢書武帝紀作栢梁銅柱承露仙人掌之屬梁元帝攝山棲霞</hi>
<pb n="KR4h0145_WYG_016-12b"/>
<hi>寺碑通氣承露含香暎日庾信詩定取流霞氣時添承露杯</hi>仙管雜風流<hi>梁昭明太子啟花明</hi>
<hi>麗月光浮竇氏之機鳥弄芳園韻響王喬之管陳後主詩餘暉照斜日流風暢八音</hi>今日陪歡豫<lb/>
<hi>荀子欲觀千載則審今日曹植詩今日同堂出門異鄉晉太康起居注太康元年詔曰江表初平天下同其歡</hi>
<hi>豫王公卿士各奉禮稱慶其於東堂小㑹設樂使加於常摯虞觀魚賦既懽豫而不倦願窮晝而兼夜</hi>皇<lb/>
恩不可酬<hi>呉質詩念䝉聖主恩榮爵與衆殊岑文本詩天文光七政皇恩被九區禇亮詩懐徳良知</hi>
<hi>久酬恩識命輕</hi>
　　　和晉陵陸丞早春遊望<hi>一統志江南常州府晉為晉陵郡晉陵縣唐書</hi>
　　　　<hi>百官志上州置丞一人京縣丞二人上中下縣丞各一人</hi>
<pb n="KR4h0145_WYG_016-13a"/>
獨有宦游人<hi>玉篇宦仕也漢書司馬相如傳長卿久宦游不遂而來過我</hi>偏驚物候<lb/>
新<hi>江總詩臘月正月早驚春魏帝律厯志推七十二候因冬至虎始交後五日一候梁簡文帝賦歎物候之</hi>
<hi>推移陽縉詩青門小苑物華新</hi>雲霞出海曙<hi>淮南子四海之雲注立春後四海出雲潘岳海賦隂</hi>
<hi>霖則興雲降雨陽霽則吐霧耀日木華海賦霞錦散文於沙汭之際庾闡海賦暎曉雲而色曙</hi>梅栁渡<lb/>
江春<hi>梁簡文帝梅花賦梅花獨早偏能識春又筝賦㸔春風之入栁呉均詩春從何處來拂水復驚梅王</hi>
<hi>褒詩細栁發新春陸凱詩江南何所有聊贈一枝春</hi>淑氣催黄鳥<hi>湛方生懐春賦雖四時之平分</hi>
<hi>何陽節之清淑日婉孌以舒和氣有仁而無肅陸機樂府蕙草饒淑氣時鳥多好音梁元帝纂要春節曰淑節</hi>
<hi>鳥曰候鳥詩黄鳥于飛禽經倉庚一名鸝黄黄鳥也亦曰楚雀亦曰商庚王儉詩黄鳥弄春飛</hi>晴光轉<lb/>
<pb n="KR4h0145_WYG_016-13b"/>
緑蘋<hi>唐太宗詩晴光脆栁枝禮記季春之月萍始生爾雅萍蓱其大者蘋爾雅翼蘋葉正四方中折如十</hi>
<hi>字根生水底葉敷水上不若小浮萍之無根而漂浮也傳亮賦樂緑蘋之在流江淹詩江南二月春東風轉緑</hi>
<hi>蘋</hi>忽聞歌古調<hi>世説桓子野每聞清歌輙喚奈何晉書嵇康傳康嘗游洛西暮宿華陽亭引琴</hi>
<hi>而彈夜分有客詣之稱是古人與康共談音律因索琴彈之而為廣陵散聲調絶倫</hi>歸思欲霑巾<lb/>
<hi>陶潛詩綿緜歸思紆説文巾佩巾也張衡四愁詩側身北望涕沾巾</hi>
　　　李嶠<lb/>
　　　長寧公主東莊侍宴<hi>唐書諸公主傳長寜公主韋庻人所生下嫁楊慎交</hi>
　　　　<hi>造第東都又取西京髙士亷第左金吾衞故營合為宅築山浚池帝及后數臨幸置酒賦</hi>
<pb n="KR4h0145_WYG_016-14a"/>
　　　　<hi>詩</hi>
别業臨青甸<hi>石崇思歸引序肥遯於河陽别業宋書謝靈運傳移籍㑹稽修營别業傍山帶江盡</hi>
<hi>幽居之羙謝朓詩結軫青郊路顔延之詩徘徊眷郊甸</hi>鳴鑾降紫霄<hi>左傳錫鸞和鈴昭其聲也</hi>
<hi>四者皆鈴之類動則有聲史記司馬相如傳建翠旗鳴玉鸞班固西都賦大輅鳴鸞注凡馭輅儀以鑾和為節</hi>
<hi>鄭𤣥曰鑾在衡和在軾皆以金鈴也阮籍詩佩玉鳴鑾庾肩吾為武陵王拜儀同章宅慶紫霄聯休皇極南史</hi>
<hi>朱昇傳升紫霄之丹地</hi>長筵鵷鷺集<hi>張恊洛禊賦羅尊列爵周以長筵潘岳閒居賦席長筵列</hi>
<hi>孫子梁簡文帝南郊頌序運謐時平鵷鷺咸脩其文徳隋書音樂志懐黄綰白鵷鷺成行禽經注鷺小不踰大</hi>
<hi>飛有次序百官之象也薛道衡詩萬方皆集㑹</hi>仙管鳯皇調<hi>梁簡文帝臨安公主集序鳯梧遐逺</hi>
<pb n="KR4h0145_WYG_016-14b"/>
<hi>清管遼亮庾信詩細管調歌曲又周祀五帝歌管猶調於隂竹聲未入於春絃書簫韶九成鳯皇來儀漢書律</hi>
<hi>厯志黄帝制十二筩以聴鳯之鳴其雄鳴六雌鳴亦六比黄鍾之宫而皆可以生之是為律本列仙傳蕭史教</hi>
<hi>弄玉吹簫作鳯皇聲鳯皇來止其屋又王子喬好吹笙作鳯鳴庾信周宗廟歌律定鳯皇馴</hi>樹接南<lb/>
山近<hi>梁武帝賦樹接清隂詩終南何有有條有梅又如乙南山之夀五經要義終南山長安南山也一名太</hi>
<hi>胡師耽終南山詩結廬終南山西北望帝京</hi>煙含北渚遙<hi>梁元帝賦登樓一望逺樹含煙江淹</hi>
<hi>詩沅湘含翠烟楚辭帝子降兮北渚陸機詩北渚盈軿軒</hi>承恩咸己醉<hi>晉書劉宏傳賛和季承恩</hi>
<hi>建旟南服按宏字和季傅休奕詩坐咸醉兮沾歡詩厭厭夜飲不醉無歸後漢書班固傳皇懽浹羣臣醉</hi>戀<lb/>
賞未還鑣<hi>張衡周天大象賦盖屋喧轟而宴賞梁簡文帝詩芳年留帝賞庾肩吾奉和汎舟漢水詩</hi>
<pb n="KR4h0145_WYG_016-15a"/>
<hi>陪歌承睿賞接禮侍恩筵詩猶車鸞鑣注鑣馬銜也江總文玉鸞迴鑣金門洞啟</hi>
　　　奉和幸白鹿觀應制<hi>宋敏求長安志白鹿觀在臨潼縣西南一十五里驪</hi>
　　　　<hi>山中本驪山觀唐髙祖武徳六年幸温泉傍觀川原見白鹿遂改觀名</hi>
駐蹕三天路<hi>漢官儀皇帝輦動稱警出殿則傳蹕止人清道左思呉都賦弭節頓轡齊鑣駐蹕北</hi>
<hi>史周宣帝紀一昨駐蹕金墉偹嘗遊覽百王制度基趾尚存唐太宗詩駐蹕撫田畯囘輿訪牧童武帝内傳帝</hi>
<hi>見王母巾笈中有一卷書問此書是仙靈方耶王母曰此五岳真形圖也乃三天太上所出宋書律志序三天</hi>
<hi>之説紛然莫辨張衡西京賦美徃昔之松喬要羡門乎天路</hi>迴旃萬仭谿<hi>説文旃旗曲柄也張</hi>
<hi>衡七辨建采虹之長旃系雌霓而為旗張正見詩禁院迴雕輦離宫建翠旗江淹江上之山賦挂青蘿兮萬仭</hi>
<pb n="KR4h0145_WYG_016-15b"/>
<hi>竪丹石兮百重沈約郊居賦千丈萬仭三襲九成爾雅水注川曰谿郭璞詩青谿千餘仭</hi>真庭羣帝<lb/>
享<hi>王褒靈壇銘明庭朝禮仙管羽衣齊書樂志神之車歸清都璇庭寂玉殿虛謝朓敬亭山廟喜雨詩秉玉</hi>
<hi>朝羣帝樽珪迎東皇沈約桐栢山金庭觀碑下棲洞室上賔羣帝廣韻享獻也臨也歆也</hi>洞府百靈<lb/>
棲<hi>陶宏景葛公碑此嶺乃非洞府而跨據中川隋焬帝詩洞府凝𤣥液靈山體自然梁武帝啟嘉彼百靈欣</hi>
<hi>斯十義庾信周宗廟樂歌百靈咸仰徳千年一聖人隋書音樂志九闗洞開百靈環列</hi>玉酒仙壚<lb/>
釀<hi>十洲記瀛洲在東海中出泉如酒味甘名之為玉醴泉飲之數升輙醉能令人長生古樂府金丹欲成猶</hi>
<hi>百煉玉酒新熟㡬千年江總瑪瑙椀賦寶出崑崙之仙阜觴即瀛洲之玉酒劉琨詩虹梁照曉日渌水泛香蓮</hi>
<hi>何如十五少含笑酒壚前庾信詩自可尋丹竈何須憶酒壚漢書薛廣徳傳注醖籍言如醖釀也</hi>金方<lb/>
<pb n="KR4h0145_WYG_016-16a"/>
暗壁題<hi>漢書郊祀志大夫劉更生獻淮南枕中洪寶苑秘方沈約赤松澗詩願受金液方片言生羽翼</hi>
<hi>南史劉杳傳沈約郊居宅時新構齋閣杳為賛二首并以所撰文章呈約約即命工書人題其賛於壁</hi>佇<lb/>
㸔青鳥入<hi>史記司馬相如傳亦幸有三足烏為之使注三足烏青鳥也主為西王母取食漢武故事</hi>
<hi>七月七日忽有青鳥飛集殿前東方朔曰此西王母欲來也有頃王母至三青鳥夾侍王母旁陶潜詩翩翩三</hi>
<hi>青鳥毛色竒可憐</hi>還陟紫雲梯<hi>夏侯湛山路吟陟山路兮遐征孫綽天台山賦陟峭崿之峥嶸</hi>
<hi>謝靈運登石門最髙頂詩惜無同懐客共登青雲梯盧照隣詩川光搖水箭山氣上雲梯</hi>
　　　奉和九日幸臨渭亭登髙應制得歡字<hi>舊紀景龍三年</hi>
　　　　<hi>九月壬戌幸九曲亭宴侍臣學士十四年三月甲寅幸臨渭亭修禊飲景龍文館記景龍</hi>
<pb n="KR4h0145_WYG_016-16b"/>
　　　　<hi>三年九月九日中宗幸臨渭亭登髙賦詩學士皆屬和</hi>
令節三秋晚<hi>王褒九日詩律改三秋節謝瞻詩聖心眷佳節詩一日不見如三秋兮曹植朔風詩</hi>
<hi>别無俯仰脱若三秋呉大江𢷬衣詩沙塞秋應晚</hi>重陽九日歡<hi>魏文帝與鍾繇書嵗徃月來忽</hi>
<hi>復九月九日九為陽數而日月並應故曰重陽康孟詠日詩相歡承愛景莫惜寸隂移</hi>仙杯還汎<lb/>
菊<hi>西京雜記漢武帝宫人賈佩蘭九月九日佩茱萸食蓬餌飲菊花酒云令人長夀相傳自古莫知其由續</hi>
<hi>齊諧記汝南桓景隨費長房遊學長房謂之曰九月九日汝家當有灾厄急宜去令家人各作絳囊盛茱萸以</hi>
<hi>繫臂登髙飲菊花酒此禍可消梁簡文帝長沙宣武王碑銘春藤絡户寒菊臨池齊民月令重陽日必以餻酒</hi>
<hi>登髙眺逈以暢壯志採茱萸甘菊以汎酒</hi>寶饌且調蘭<hi>應劭百官表注大官掌王饔六珍之饌梁</hi>
<pb n="KR4h0145_WYG_016-17a"/>
<hi>簡文帝九日侍宴詩蘭羞薦爼邊讓章華臺賦蘭肴山積</hi>御氣雲霄近<hi>成公綏嘯賦近取諸身役</hi>
<hi>心御氣王融三月三日曲水詩出豫為象鈞天之樂張焉時乗既位御氣之佳翔焉晉書熊逺傳攀龍附鳯翺</hi>
<hi>翔雲霄阮籍詠懐詩寄顔雲霄間揮䄂凌虚翔</hi>乗髙宇宙寛<hi>豫章記龍沙郡北帶江沙舊俗為九</hi>
<hi>月九日登髙處庾闡詩升髙縱逺眸淮南子徃古來今謂之宙四方上下謂之宇劉孝威詩興逸烟霄上人間</hi>
<hi>宇宙中陶潛詩宇宙一何愁</hi>今朝萬夀引<hi>詩躋彼公堂稱彼兕觥萬夀無疆又樂只君子萬夀</hi>
<hi>無期又天子萬夀晉書樂志武帝泰始五年使傅𤣥荀朂張華作上夀歌詩𤣥詩三朝獻酒萬夀是膺朂詩我</hi>
<hi>皇夀而隆我皇茂而嵩華詩后皇延祚安樂撫萬方</hi>宜向曲中彈<hi>陳叔逹詩為將金谷引添令曲</hi>
<hi>未終江總雜曲曲中惟聞張女調沈約詩曲中有深意丹誠君詎知</hi>
<pb n="KR4h0145_WYG_016-17b"/>
　　　甘露殿侍宴應制<hi>北史附庸傳燕暮容熈起雲山於苑内又起逍遙宫甘露</hi>
　　　　<hi>殿六典兩儀殿之北曰甘露門其内曰甘露殿景龍文館紀中宗令諸學士入甘露殿其</hi>
　　　　<hi>北壁列書架架前有銀硯碧鏤牙管銀凾盛紙</hi>
月宇臨丹地<hi>拾遺記翟乾祐于江岸翫月或問此中何有翟笑曰可隨我觀之俄見月規半天瓊</hi>
<hi>樓玉宇爛然江總詩月宇照方疏漢書梅福傳以丹掩泥塗殿上下梁簡文帝賦升紫霄之丹地排玉殿之金</hi>
<hi>扉張正見艶歌行執㦸趨丹地豐貂入建章</hi>雲忩網碧紗<hi>朱異詩池入東陂水忩引北巖雲江</hi>
<hi>總詩䝉蘢出檐柱散漫繞忩雲南史宋孝武更造諸殿雕欒綺節珠忩網户劉孝威詩紗忩相向開庾信賦紗</hi>
<hi>忩獨掩羅帳長垂無名氏詩深掩粧忩卧碧紗</hi>御筵陳桂醑<hi>劉端詩睿賞叶春芳開筵臨畫堂沈</hi>
<pb n="KR4h0145_WYG_016-18a"/>
<hi>約郊居賦堂流桂醑謝朓七夕賦月殿清兮桂醑酬</hi>天酒酌榴花<hi>神異經西北海外有人長二千</hi>
<hi>里日飲天酒五斗不食五穀魚肉神仙傳王方平至蔡經家謂經家人曰吾欲賜汝輩美酒此酒乃出天厨其</hi>
<hi>味醇醲非俗人所宜飲瑞應圖甘露一名膏露一名天酒梁簡文帝謝啟甘露入盤足稱天酒扶桑傳頓遜國</hi>
<hi>有樹似安石榴取其花汁貯盆中數日成好酒極美梁簡文帝詩玉案西王桃蠡杯石榴酒又詠石榴詩西域</hi>
<hi>移根至南方釀酒來王褒詩塗歌楊栁曲巷飲榴花樽</hi>水向浮橋直<hi>天台山記二水夾峰而來</hi>
<hi>合流從橋直下聲如殷雷爾雅天子造舟疏言造船比船于水加版于上即今之浮橋後漢書呉漢傳進逼成</hi>
<hi>都阻江北為營作浮橋庾肩吾詩浮橋還㵼渭抗殿本疏龍</hi>城連禁苑斜<hi>梁簡文帝詩曰正山</hi>
<hi>無影城斜漢屢迴西都賦西郊則有上囿禁苑林麓藪澤顔延之詩夕帳亭皋晨儀禁苑程大昌雍録唐大内</hi>
<pb n="KR4h0145_WYG_016-18b"/>
<hi>有三苑西内苑東内苑禁苑也東西兩内苑北門之外長安始為禁苑之南門禁苑也者隋大興苑也其西則漢之</hi>
<hi>四城皆在包并之内</hi>承恩恣歡賞<hi>晉書劉宏傳賛和季承恩建旟南服威静荆塞化揚江澳王臺</hi>
<hi>卿詩承恩奉教義方與宏受持謝朓酬徳賦苦清顔之倐忽恡歡賞之多違唐太宗詩建章歡賞夕二八盡妖</hi>
<hi>妍</hi>歸路滿烟霞<hi>陶潜詩行行循歸路計日望舊居江淹詩試訪淮海使歸路成數千北史隠逸</hi>
<hi>傳飡松餌木棲<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>烟霞張正見詩池臺間羅綺桃李雜烟霞</hi>
　　宗楚客<hi>字子敖蒲州河東人則天從父姊之子也累遷夏官侍郎同鳯閣鸞臺平章事神龍</hi>
　　　<hi>中為兵部尚書同知政事拜中書令</hi>
　　　正月晦日侍宴滻水應制賦得長字<hi>三輔黄圖滻水出藍</hi>
<pb n="KR4h0145_WYG_016-19a"/>
　　　　<hi>田谷北至霸陵入霸潘岳西征賦南有𤣥㶚素滻湯井温谷一統志滻水在陜西西安府</hi>
　　　　<hi>城東一十五里源出藍田縣合金谷水流入覇水又覇水合藍谷傾谷諸水入滻水北注</hi>
　　　　<hi>於渭</hi>
御輦出明光<hi>潘岳籍田賦天子乃御玉輦䕃華盖北史魏孝文帝紀帝初法服御輦祀西郊漢書</hi>
<hi>叔孫通傳皇帝輦出房百官執㦸傳警又武帝紀太初四年秋起明光宫西京賦北彌明光而亘長樂三秦記</hi>
<hi>未央宫漸臺西有桂宫中有明光殿</hi>乗流泛羽觴<hi>賈誼賦乗流則逝得坁則止晉書束晢傳周公</hi>
<hi>成洛邑因流水以泛酒故曰羽觴隨波王羲之蘭亭詩清流激湍映帶左右引以為流觴曲水列坐其次洛陽</hi>
<hi>伽藍記羽觴流行演繁露羽觴作生爵形有頭尾羽翼</hi>珠胎隨月减<hi>呉都賦蚌蛤珠胎與月虧</hi>
<pb n="KR4h0145_WYG_016-19b"/>
<hi>全郭璞蚌賛萬物變蜕其理無方雀雉之化含珠懐璫與月虧盈恊氣晦望梁元帝啟體潤珠胎形隨月减</hi>
玉漏與年長<hi>説文漏以銅盛水刻節晝夜百刻張衡漏水轉渾天儀制以銅為器再疊差置實以清水</hi>
<hi>下各開孔以玉虬吐漏水入兩壺右為夜左為晝白帖銅渾設象玉漏授時書命厯年疏天必遺王多福使王</hi>
<hi>有智則常吉厯年長也</hi>寒盡梅猶白<hi>何遜早梅詩兔園標物序驚時最是梅銜霜當路發暎雪</hi>
<hi>擬寒開劉義慶遊鼉湖詩暄景轉諧淑草木日滋長梅花覆樹白桃杏發榮光江總梅花落詩楊栁條青樓上</hi>
<hi>輕梅花色白雪中明</hi>風遲栁未黄<hi>魏文帝栁賦曜靈次乎鶉首景風扇而増暖丘遲詩風遲山尚</hi>
<hi>響虞羲春郊詩風遲蝶弄葩何遜詩栁黄未吐葉水緑半含春</hi>日斜旌斾轉<hi>賈誼賦庚子日斜顔</hi>
<hi>延之曲水詩序情盤景遽歡洽日斜爾雅注析羽而注於旗竿之首曰旌後漢書馬援傳公孫述鸞旗旄騎梁</hi>
<pb n="KR4h0145_WYG_016-20a"/>
<hi>簡文帝七勵丹旌風轉碧幔雲移庾肩吾詩鈎陳萬騎轉</hi>休氣滿林塘<hi>魏文帝周成漢昭論周成</hi>
<hi>王體上聖之休氣禀賢妣之胎誨傅休奕朝㑹賦皇恩下降休氣上翔梁元帝詩日宫佳氣滿月殿善風清劉</hi>
<hi>孝綽詩是日青春獻林塘多秀色江總詩鳯盖繞林塘駱賔王賦林塘改夏雲物迎秋</hi>
　　沈佺期<lb/>
　　　奉和洛陽翫雪應制<hi>漢書地理志河南郡縣雒陽注漢火行忌水故去洛</hi>
　　　　<hi>水而加佳舊唐書太宗紀貞觀十一年改洛州為洛陽宫唐書地理志東都隋置武徳四</hi>
　　　　<hi>年廢貞觀六年號洛陽宫</hi>
周王甲子旦<hi>書惟有道曽孫周王發將有大正于商又惟周王撫萬邦廵侯甸又時甲子昧爽王</hi>
<pb n="KR4h0145_WYG_016-20b"/>
<hi>朝至於商郊牧野傳昧㝠爽明早旦太公金匱武王伐紂都洛邑天大雨雪甲子朔五神車騎止王門外欲謁</hi>
<hi>武王王曰諸神各有名乎師尚父曰南海神名祝融北海神名𤣥冥東海神名勾芒西海神名蓐收河伯名馮</hi>
<hi>脩使謁者以名召之神皆驚而見武王</hi>漢后徳陽宫<hi>南史沈懐文傳昔漢后郊祀大一白日重</hi>
<hi>輪神光四燭漢書景帝紀中四年起徳陽宫漢官典職徳陽殿去宫四十五里激洛水于殿下</hi>灑瑞天<lb/>
庭裏<hi>庾肩吾花雪詩瑞雪墜堯年因風入綺錢徐陵雪詩瓊林𤣥圃葉桂樹日南華豈若天庭瑞輕雪帶</hi>
<hi>風斜法言仰天庭而知天下之居卑也哉左思蜀都賦幽思絢道徳摛藻掞天庭</hi>驚春御苑中<lb/>
<hi>閻伯嶼塩池賦入澤遙窺喜霜天之送曙隔林斜望訝瓊樹之驚春張衡西京賦上林禁苑跨谷彌阜東至鼎</hi>
<hi>湖斜界細栁</hi>氛氲生浩氣<hi>謝惠連雪賦其為状也散漫交錯氛氲蕭索梁簡文帝大法頌序氛</hi>
<pb n="KR4h0145_WYG_016-21a"/>
<hi>氲四照暉麗五色江總詠甘露詩祥露曉氛氲上林朝晃朗班固西都賦軼埃壒之混濁解浩氣之清英</hi>颯<lb/>
㳫舞迴風<hi>鮑照舞鶴賦颯㳫驚頋遷延遲暮謝朓詩差池逺雁没颯㳫羣鳬驚梁簡文帝詩城闕自</hi>
<hi>相望雲霞紛颯㳫鮑照雪詩集君瑤臺下飛舞兩楹間爾雅囘風曰飄陳思王曹植洛神賦彷彿兮若輕雲之</hi>
<hi>蔽月飄颻兮若流風之囘雪</hi>宸藻光盈尺<hi>宋書謝靈運傳賛至于建安曹氏基命二祖陳王咸</hi>
<hi>蓄盛藻沈約梁武帝集序我皇誕縱自天生知在御莫不因流極源披條振藻謝惠連雪賦盈尺則呈瑞於豐</hi>
<hi>年裹丈則表沴于隂德</hi>賡歌樂嵗豐<hi>書乃賡載歌曰元首明哉股肱良哉庻事康哉傳賡續載</hi>
<hi>成也左傳奉成以告曰絜粢豐盛謂其三時不害而民和年豐也詩序華黍時和嵗豐宜黍稷也</hi>
　　　立春日内出綵花應制<hi>禮記立春之日親率三公九卿諸侯大夫以迎</hi>
<pb n="KR4h0145_WYG_016-21b"/>
　　　　<hi>春于東郊荆楚嵗時記立春日剪綵為燕戴之景龍文館記景龍四年立春上令侍臣自</hi>
　　　　<hi>芳林園經苑東廬入仗至望春宫迎春内出綵花樹人賜一枝</hi>
合殿春應早<hi>庾肩吾詩合殿生光彩王勃九成宫頌合殿宵深歸雲納景於重廡宗懔早春詩今</hi>
<hi>朝春氣來元萬頃詩飛雲閣上春應至宋之問詩今年春色早應為剪刀催</hi>開箱綵預知<hi>説文</hi>
<hi>箱箱籠也沈約詩琱箱鳯綵庾肩吾詩開箱見别衣梁簡文帝詩定須還剪綵學作兩三枝宗懔早春詩剪綵</hi>
<hi>作新梅</hi>花迎宸翰發葉待御筵披<hi>劉孝綽剪綵花詩葉舒非漸大花發是初開庾</hi>
<hi>信詩風逆花迎面呉均詩細葉能披離廣韻天子所居曰宸張衡歸田賦揮翰墨以奮藻蔡邕獨斷天子所至</hi>
<hi>曰幸所進曰御劉端初春宴東堂應令詩睿賞叶春芳開筵臨畫堂崔湜詩宸翰三光燭王景詩綴葉披天藻</hi>
<pb n="KR4h0145_WYG_016-22a"/>
<hi>吹花散御筵</hi>梅訝香全少<hi>梁簡文帝梅賦香隨風而度逺徐君蒨詩梅香漸著人</hi>桃驚<lb/>
色頓移<hi>朱超剪綵花詩淺深依樹色賀循詩經寒色詎移</hi>輕生承剪拂<hi>謝朓詩輕生諒</hi>
<hi>照洒何遜詩輕生竊自許鮑泉詠剪綵花詩花生剪刀裏從來訝逼真何遜詩已如薄紫拂復似濃紅㸃盧思</hi>
<hi>道賦剪拂吹嘘長其光價</hi>長伴萬年枝<hi>謝朓詩風動萬年枝晉宫闕名華林園南萬年樹十四株</hi>
<hi>雍録西京雜記曰武帝初修上林苑逺方各進異木亦有製為美名以標竒麗者中有千年長生木十株萬年</hi>
<hi>長生木十株故木冬夏不凋者皆可以萬年名之</hi>
　　宋之問<lb/>
　　　夏日仙萼亭應制<lb/>
<pb n="KR4h0145_WYG_016-22b"/>
髙嶺逼星河<hi>梁簡文帝詩峻嶺半藏天唐太宗聖教序桂生髙嶺雲露方得泫其花河圖括地象</hi>
<hi>川徳布精上為星河謝朓詩睠星河兮不可留</hi>乗輿此日過<hi>孟子今乗輿已駕矣司馬相如子虚</hi>
<hi>賦乗輿弭節徘徊翺翔蔡邕獨㫁車馬衣服器械百物曰乗輿張衡西京賦擊鐘鼎食連騎相過</hi>野含<lb/>
時雨潤<hi>隂鏗詩緑野含膏潤曹植表草木荷恩含氣受潤書曰肅時雨若禮記季春之月時雨將降下</hi>
<hi>水上騰後漢書魯恭傳祥風時雨覆被逺方易雨以潤之書傅君行敬則時雨潤之後漢書郎覬傳萬物湏雷</hi>
<hi>而解資雨而潤</hi>山雜夏雲多<hi>淮南子山雲草莽江總詩海樹一邊出山雲四面通沈約詩夏雲清</hi>
<hi>朝景頋愷之詩夏雲多竒峰</hi>睿藻光巖穴<hi>王褒詩徒知仰睿藻抽辭殊未申虞茂詩睿藻冠風騷易</hi>
<hi>自上下下其道大光班固東都賦揚光飛文戰國䇿顯巖穴之士曹植七啟予耽巖穴未暇此居左思招隱詩</hi>
<pb n="KR4h0145_WYG_016-23a"/>
<hi>巖穴無結構</hi>宸襟洽薜蘿<hi>何遜九日侍宴詩宸襟動時豫嵗序屬凉氛淮南子堯治天下政教</hi>
<hi>平徳潤洽後漢書班固傳皇歡洽羣臣醉楚辭九歌若有人兮山之阿被薜荔兮帶女蘿南史宗測傳量腹而</hi>
<hi>進松术度形而衣薜蘿</hi>悠然小天下<hi>陶潜詩採菊東籬下悠然見南山世説謝太傅悠然逺想</hi>
<hi>有髙世之志孟子登太山而小天下</hi>歸路滿笙歌<hi>陶潜詩行行尋歸路庾信步虚詞停鸞讌瑤水</hi>
<hi>歸路上鴻天鮑照詩笙歌待明發江奄賦笙歌畹右琴舞池東</hi>
　　　麟趾殿侍宴應制<hi>按玉海唐時殿名凡一百有四十麟趾殿其一也</hi>
北闕層城竣<hi>史記髙帝紀八年蕭何治未央宫立東闕北闕注未央殿雖南嚮而上書奏事謁見</hi>
<hi>皆詣北闕張衡西京賦北闕甲第當道直啟唐太宗詩北闕三光晚南榮九夏初淮南子崑崙山有層城九重</hi>
<pb n="KR4h0145_WYG_016-23b"/>
<hi>庾信謝滕王集序啟青鳥遙蜚似送層城之壁</hi>西宫複道懸<hi>淮南子孟秋之月天子西宮御女注</hi>
<hi>金王西故處西宫也漢書五行志西宫小寢夫人之居雍録開元二十年築夾城通芙蓉園自大明宫夾東羅</hi>
<hi>城複道由通化安興門經春明門延喜門可以達曲江芙蓉園而外人不知也又驪山觀風殿有複道可通大</hi>
<hi>明宫</hi>乗輿歴萬户<hi>三輔黄圗帝作建章宫度為千門萬户班固西都賦張千門而立萬户順隂陽</hi>
<hi>以開闔孟子今乗輿已駕矣獨㫁天子至尊不敢渫凟言之故托之於乗輿天子以天下為家不以京師宫室</hi>
<hi>為常當乗車輿以行天下曹植詩玉馬充乗輿芝盖樹九重</hi>置酒望三川<hi>司馬相如上林賦置</hi>
<hi>酒于顥天之臺張樂乎膠葛之㝢曹植樂府閶門置酒和樂欣欣國語西周三川皆震注涇渭洛也顔延之詩</hi>
<hi>前登陽城路旦夕望三川</hi>花栁含丹日<hi>沈約詩無事逐梅花空教信楊栁庾信馬射賦落花與紫</hi>
<pb n="KR4h0145_WYG_016-24a"/>
<hi>盖同飛楊栁共青旗一色隋焬帝詩是月春之季花栁相依依梁簡文帝宣武王廟碑反雨飛風伏檻含日</hi>
山河入綺筵<hi>史記項羽紀闗中阻山河四塞地肥饒可都以霸漢書功臣表迹漢功臣亦皆剖符</hi>
<hi>世爵受山河之誓鮑照詩簮金籍綺升曲筵張正見詩鳴玉升文砌稱觴溢綺筵</hi>欲知陪賞處<lb/>
<hi>庾肩吾詩陪歌承睿賞接醴侍恩筵</hi>空外有飛烟<hi>唐太宗幸武功詩祥烟散碧空梁元帝詩傍通</hi>
<hi>似佳氣却望似飛烟張融海賦鬱若飛烟奔雲以根柯江總香賛營空雜霧散逈飛烟</hi>
　　李適<lb/>
　　　奉和九日幸臨渭亭登髙應制<hi>舊紀景龍三年九月壬戌幸九</hi>
　　　　<hi>曲亭宴侍臣學士十四年三月甲寅幸臨渭亭脩稧飲景龍文館記景龍三年九月九日</hi>
<pb n="KR4h0145_WYG_016-24b"/>
　　　　<hi>中宗幸臨渭亭登髙賦詩學士皆屬和</hi>
禁苑秋光入<hi>漢書食貨志省禁苑以予貧民雍勝畧唐禁苑在今省城北東西二十七里南北三</hi>
<hi>十二里苑中有凝碧池張正見詩禁苑迴雕輦離宫見翠旃顔延之詩風觀要春景月榭迎秋光</hi>宸遊<lb/>
霽色髙<hi>張正見詩上苑奢行樂滄池聊薄遊南史景色開霽爾雅雨止為霽謝瞻詩夕霽風景凉</hi>　萸<lb/>
房頒綵笥<hi>荆楚記九月九日佩茱萸飲菊花酒風土記茱萸九月九日熟色赤可採孫楚茱茰賦攀</hi>
<hi>紫房於仙柯書惟衣裳在笥</hi>菊蘂薦香醪<hi>孫楚菊花賦飛金英以浮甘酒盧諶菊花賦黄蘂星</hi>
<hi>羅酒經醪汁滓酒也世本儀狄始作酒醪變五味陸機七徴秋醪春醴袁山松酒賦素醪玉潤魏都賦濁醪如</hi>
<hi>河</hi>後騎縈堤栁<hi>晉書元帝紀後有騎來可以此相示也王粲英雄記抄郭汜吕布共對戰布以</hi>
<pb n="KR4h0145_WYG_016-25a"/>
<hi>矛中汜汜後騎遂前救荆州記縁城堤邊悉植細栁絲條散風清䕃交陌江總詩蟬噪金堤栁</hi>前旌拂<lb/>
御桃<hi>庾信賦行漏抱刻前旌載鳶本草李時珍注桃有綿桃油桃御桃方桃匾桃偏核桃皆以形名者也</hi>
王枚俱得從<hi>漢書王褒字子淵宣帝時修武帝故事講論六藝羣書博盡竒異之好褒與張子僑</hi>
<hi>等並待詔數從放獵又武帝擢嚴助為中大夫後得朱買臣吾丘夀王司馬相如主父偃徐樂嚴安東方朔枚</hi>
<hi>臯膠倉終軍嚴葱竒等並在左右</hi>疎淺愧飛毫<hi>王融疏識用昏霾經術疎淺月賦抽毫進牘以</hi>
<hi>命仲宣</hi>
　　　奉和遊禁苑幸臨渭亭遇雪應制<hi>雍録唐大内有三苑西内</hi>
　　　　<hi>苑東内苑禁苑也東西兩内苑北門之外始為禁苑之南門禁苑也者隋大興苑也其西</hi>
<pb n="KR4h0145_WYG_016-25b"/>
　　　　<hi>則漢之長安四城皆在并包之内舊唐書景龍四年三月丙寅幸臨渭亭脩稧飲</hi>
長樂喜春歸<hi>史記髙帝七年長樂宫成漢書髙祖脩長樂宫三輔黄圖長樂宫本秦興樂宫也在雍</hi>
<hi>州櫟陽縣漢髙帝始居櫟陽七年長樂宫成徙居長安西都賦北彌明光而亘長樂</hi>披香愛雪霏<lb/>
<hi>三輔黄圗武帝時後宫八區有昭陽披香等殿唐書蘇世長傳貞觀六年世長侍宴披香殿雍録唐慶善宫有</hi>
<hi>披香殿沈約昭君辭朝發披香殿夕濟汾河隂庾信春賦宜春苑中春已歸披香殿裹作春衣詩雨雪霏霏張</hi>
<hi>華詩初若飄飄後遂霏霏張華詩昔徃冐隆暑今來白雪霏</hi>花從銀閣度<hi>庾信詩雪花深數丈</hi>
<hi>氷床厚尺餘陳叔逹詩雪花聯玉樹氷彩散瑤池陸糸樂府月來疑舞扇花度憶歌塵梁簡文帝賦玩飛花之</hi>
<hi>度忩㸔春風之入栁江淹賦青苔積兮銀閤澁網羅生兮玉梯虛</hi>絮繞玉忩飛<hi>世説謝太傅寒</hi>
<pb n="KR4h0145_WYG_016-26a"/>
<hi>雪日内集曰白雪紛紛何所似兄子胡曰撤鹽空中差可擬兄女曰未若栁絮因風起梁元帝詩栁絮飄春雪</hi>
<hi>荷珠漾水銀江總詩散漫繞忩雲庾信楊栁歌獨憶飛夜絮鵞毛下非復青絲馬尾垂梁簡文帝詩何時玉牕裏</hi>
<hi>夜更縫衣西京賦度曲未終雲起雪飛</hi>冩曜銜天藻<hi>詩日出有曜雪賦大陽曜不固其節江淹</hi>
<hi>為建平王拜刺史章珪册停徽車旗冩曜唐太宗詠雪詩潔野凝晨曜装遲帶夕暉宋書臨川王道規傳皇階</hi>
<hi>藻曜風猷日升徐彦伯詩藻曜凝芳潔陳子昻進和觀競渡詩表帝歌爰作天藻遐彰謝荘雪詩疊雪翻瓊藻</hi>
呈祥拂御衣<hi>雪賦盈尺則呈瑞于豐年晉書元帝紀星斗呈祥謝莊舞馬賦月晷呈祥庾信樂章</hi>
<hi>明星初肇慶大電久呈祥梁元帝詩臨池影入浪從風香拂衣史記李斯傳御府之衣臣得賜之魏志華歆為</hi>
<hi>司徒素清貧禄賜以振施親戚故人家無擔石之儲帝詔特賜御衣</hi>上林紛可望<hi>三輔故事上林</hi>
<pb n="KR4h0145_WYG_016-26b"/>
<hi>苑連綿四百餘里梁元帝詩日暮連翻翼俱向上林棲南史謝朓傳青江可望候歸艎於春渚庾信詩朝雲雖</hi>
<hi>可望夜帳定難依晉書王徽之傳嘗居山隂夜雪初霽月色清朗四望浩然</hi>無處不光輝<hi>詩造</hi>
<hi>舟為梁不顯其光傳造舟然後可以顯其光輝禮記玉藻煇如疏登所乗之車有光輝色而徃適君朝漢郊祀</hi>
<hi>歌配上帝兮揚光輝管輅别傳朝旦為光日中為光魏文帝詩光輝有五色</hi>
　　李嶠<lb/>
　　　奉和春日遊苑喜雨應詔<hi>全唐詩話中宗謂侍臣曰今天下無事朝</hi>
　　　　<hi>野多歡欲與卿等詞人時賦詩宴樂可識朕意不須惜醉學士李嶠等跪奏曰臣等多幸</hi>
　　　　<hi>同遇昌期謬以不才䇿名文館思勵駑朽庻禆河嶽既陪天懽不敢不醉此後每遊别殿</hi>
<pb n="KR4h0145_WYG_016-27a"/>
　　　　<hi>幸離宫駐蹕芳苑鳴笳仙禁無不畢從榖梁傳僖公三年雨云者喜雨也喜雨者有志乎</hi>
　　　　<hi>民者也</hi>
園樓春正歸<hi>劉孝綽春宵詩月帶園樓影風飄花樹香王績詩酒勸後園春梁簡文帝春日詩年</hi>
<hi>還樂應滿春歸思復生費㫤詩春隨楊栁歸庾信春賦宜春苑中春已歸王胄詩草緑識春歸</hi>入苑弄<lb/>
芳菲<hi>班固西都賦西郊則有上囿禁苑林麓藪澤張衡西京賦上林禁苑跨谷彌阜庾肩吾詩新藂入望</hi>
<hi>苑鍾㑹菊賦俯弄芳榮楚辭芳菲菲其彌章何遜詩春物自芳菲庾信詩今朝好風日園苑足芳菲</hi>宻雨<lb/>
迎仙步<hi>董仲舒雨雹對風少則㑹遲故雨細而宻張恊詩騰雲似湧烟宻雨如散絲張正見詩遥天收</hi>
<hi>宻雨楚辭波滔滔兮來迎魏武帝步出夏門行雲行雨步超越九江之臯何邵詩心虛體自輕飄颻若仙步</hi>
<pb n="KR4h0145_WYG_016-27b"/>
低雲拂御衣<hi>謝朓登山曲雲行芳樹低庾信初晴詩隂雲歛向低徐賢妃詩低雲愁廣隰庾信詩</hi>
<hi>山深雲濕衣梁元帝詩從風香拂衣後漢書楊賜傳拜太常詔賜御府衣一襲乂丁鴻傳詔徵鴻至即詔見説</hi>
<hi>文侯之命篇賜御衣及綬</hi>危花霑易落<hi>潘岳西征賦危冬葉之待霜何子朗詩銅陛落花沾梁元</hi>
<hi>帝詩落花灑行路前溪歌花落遂水去</hi>度鳥濕難飛<hi>虞騫詩澄潭寫度鳥空嶺應鳴猿李爽芳</hi>
<hi>樹詩氣軟來風易枝繁度鳥遲謝偃詩歌聲度鳥來梁簡文帝入階雨詩漬花枝覺重濕鳥羽飛遲史記老子</hi>
<hi>傳孔子曰鳥吾知其能飛丘遲詩巢空初鳥飛</hi>膏澤登千庾<hi>春秋序若江湖之浸膏澤之潤汜勝</hi>
<hi>之農書夏至後晝夜分天地氣和以此時耕田一而當五名曰膏澤皆得時功曹植詩膏澤多逢年左傳各自</hi>
<hi>其四以登於釡昭公二十六年齊景公將納公申豐汝賈許子猶之人髙齮粟五千庾賈逵注十六斗為庾虞</hi>
<pb n="KR4h0145_WYG_016-28a"/>
<hi>羲詩位登萬庾積</hi>歡情徧九圍<hi>應㻛詩且為極歡情摯虞賦盤衎宴安懽情未極鮑照詩目逺</hi>
<hi>幽情周醴洽深恩徧詩帝命式於九圍疏九州為九圍者盖以天下九處規圍然故謂之九圍也晉大豫舞歌</hi>
<hi>光撫九圍</hi>
　　　趙彦昭<hi>字奐然甘州張掖人少豪邁風骨秀爽及進士第調南部尉中宗景龍中累遷</hi>
　　　　<hi>中書侍郎同中書門下平章事睿宗立遷中書侍郎封耿國公尋貶江州别駕卒詩一巻</hi>
　　　奉和人日清暉閣宴羣臣遇雪應制<hi>荆楚嵗時記正月七</hi>
　　　　<hi>日為人日以七種菜為羹剪綵為人登髙賦詩北史魏收傳魏帝宴百寮問何故名人日</hi>
　　　　<hi>皆莫能知收對曰晉議郎董勛答問禮俗云正月一日為鷄二日為狗三日為猪四日為</hi>
<pb n="KR4h0145_WYG_016-28b"/>
　　　　<hi>羊五日為牛六日為馬七日為人時邢邵亦在側甚恧焉案雍録閣本大明宫圖清暉閣</hi>
　　　　<hi>在太液池上東北邊</hi>
出震乗東陸<hi>易帝出乎震又萬物出乎震震東方也疏帝天帝也帝若出萬物則在乎震震是東</hi>
<hi>方之卦斗柄指東為春春時萬物出生也王儉經義問答乾徤震動天以運動為徳故言帝出震梁簡文帝寶</hi>
<hi>馬頌出震乗離之君紀鳯司鳩之后後漢書律厯志日行北陸謂之冬東陸謂之春南陸謂之夏西陸謂之秋</hi>
憑髙御北辰<hi>大戴禮吾嘗跂而望之不如升髙而博見也爾雅北極謂之北辰論語為政以徳譬</hi>
<hi>如北辰朱子語類北辰是那中間無星處這些子不動是天之樞紐北辰無星縁是人要取此為極不可無箇</hi>
<hi>記認故就其傍取一小星謂之極星這是天之樞紐或問北斗非北辰也辰盖天象之名耳張衡西京賦累層</hi>
<pb n="KR4h0145_WYG_016-29a"/>
<hi>搆而遂隮望北辰而髙興</hi>祥雲應早嵗<hi>洞冥記東海大明之墟有釡山出瑞雲應王者之符節庾</hi>
<hi>信宇文公碑祥雲入境行兩隨軒梁元帝纂要正月孟春亦曰首嵗初嵗開嵗發嵗獻嵗肇嵗案宗懍有早春</hi>
<hi>詩</hi>瑞雪候初旬<hi>謝惠連雪賦盈尺則呈瑞於豐年宋書符瑞忠正月元日花雪降殿庭右衞將</hi>
<hi>軍謝莊下殿雪集衣上上以為瑞於是公卿作花雪詩張正見春雪詩同雲遙應嶺瑞雪近浮空廣韻十日曰</hi>
<hi>旬潘尼詩孟月涉初旬吉日惟上酉</hi>宫樹千花發<hi>唐書百官志九成宫監掌檢校官樹供進鍊餌</hi>
<hi>之事江淹江上之山賦草自然而千花樹無情而百色庾肩吾芝草詩黄金九花發紫盖六英通</hi>階蓂<lb/>
七葉新<hi>帝王世紀堯為天子蓂莢生于庭為帝成厯始一日生一莢至月半生十五莢十六日落一莢</hi>
<hi>至晦日而盡小月而一莢厭不落謝朓三日侍宴詩屈草戒謏階蓂紀日杜審言詩上林苑裡花徒發細栁營</hi>
<pb n="KR4h0145_WYG_016-29b"/>
<hi>前葉漫新</hi>幸逢今日宴<hi>荀子欲觀千載則審今日古詩今日良宴㑹歡樂難具陳</hi>長奉萬<lb/>
年春<hi>晉書慕容超載記入則盡懽承奉出則傾身下士南史王誕傳誕為宋武帝太尉長史盡心歸奉帝</hi>
<hi>甚仗之詩虎拜稽首天子萬年又夀考萬年魏武帝樂府但當愛氣夀萬年漢書婁敬傳上曰本言都秦地者</hi>
<hi>娄敬也賜姓劉氏拜為郎中號曰奉春君注張晏曰春嵗之始也以其首勸都闗中故號奉春</hi>
　　劉憲<hi>字元度宋州寧陵人弱冠擢進士第累遷左臺監察御史貶潾水令召為鳯閣舍人神龍</hi>
　　　<hi>初自吏部侍郎出刺渝州尋入為脩文館學士厯太子詹事</hi>
　　　奉和九月九日聖製登慈恩寺浮圖應制<hi>事物紀原</hi>
　　　　<hi>齊景公始置重陽始為登髙景龍文館記九月九日中宗幸慈恩寺登浮圖羣臣獻菊花</hi>
<pb n="KR4h0145_WYG_016-30a"/>
　　　　<hi>酒稱夀昭容賦詩雍録慈恩寺南臨黄渠水竹森邃為京師之最寺西院塔崇三百尺神</hi>
　　　　<hi>龍後進士闗宴悉於塔下選同年能書者題名其上一統志慈恩寺在曲江池側唐髙宗</hi>
　　　　<hi>為文徳皇后建</hi>
飛塔雲霄半<hi>洛陽伽藍記既似從地涌出又似空中飛下王臺卿詩湧塔標千丈又晨霧半層生</hi>
<hi>飛幡接雲上劉峻詩洛城何鬰鬱杳與雲霄半</hi>清晨羽斾游<hi>梁簡文帝九日詩秋晨精曜駕動宫</hi>
<hi>闈曹植詩清晨復來游劉孝孫詩清晨發岩邑沈約詩皇情悵東<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羽斾拂南㕓又君王挺逸趣羽斾臨崇基</hi>
登臨憑季月<hi>張正見陪衡陽王遊耆闍寺詩甘棠聴訟罷福宇試登臨隂鑑開善寺詩登臨情不</hi>
<hi>極簫皷趣無窮唐書天文志木金得天地之㣲氣其神治於季月鍾㑹新菊賦是惟季秋九月九日</hi>寥廓<lb/>
<pb n="KR4h0145_WYG_016-30b"/>
見中州<hi>史記司馬相如傳鷦鷯已翔于寥廓而羅者猶視乎藪澤廣雅寥空也廓深也唐書天文志陬</hi>
<hi>訾為中州四戰之國蘇武詩山海隔中州相去悠且長</hi>御酒新寒退<hi>曹植詩御酒停未飲貴戚</hi>
<hi>跪東廂劉孝威樂府才人豹尾内御酒屬車前袁朗詩迎寒桂酒熱庾信詩三秋雲薄九日寒新左傳寒暑乃</hi>
<hi>退注心以季夏昏中而暑退季冬旦中而寒退</hi>天文瑞景留<hi>易觀乎天文以察時變賀凱九日詩</hi>
<hi>天文發丹篆王勃寶莊嚴寺碑神機丕應瑞景潛儀</hi>辟邪將獻夀<hi>月今廣義仙書云茱萸為辟邪</hi>
<hi>翁菊花為延夀客故九日假此二物以消陽九之厄西京雜記宫内九月九日佩茱萸食蓬餌飲菊花酒令人</hi>
<hi>長夀庾信詩正旦辟惡酒新年長命杯庾肩吾九日侍宴詩獻夀重陽節迴鑾上苑中</hi>兹日奉千<lb/>
秋<hi>袁朗秋日奉詔詩一奉章臺宴千秋長願斯唐書禮樂志正日上公獻酒再拜奉千秋萬嵗夀</hi>
<pb n="KR4h0145_WYG_016-31a"/>
　　姚崇<hi>陜州人貞觀中應下筆成章舉授濮州司倉五遷夏官郎中時契丹下河北軍機填委剖</hi>
　　　<hi>析若流則天竒之超遷侍郎尋同鳯閣鸞臺平章事中宗朝出為刺史睿宗立拜兵部尚書同</hi>
　　　<hi>中書門下進中書令後復貶刺史先天中還為尚書知政事遷紫微令開元中與盧懐慎源乾</hi>
　　　<hi>曜同居宰執崇獨當重任明於庻務斷割不滯號稱名相</hi>
　　　故洛陽城侍宴應制<hi>元和郡縣志洛陽縣本秦舊縣厯代相因貞觀六年</hi>
　　　　<hi>自金墉城移入郭内毓徳坊今理是也故洛陽城在縣東二十里一統志洛陽故城在河</hi>
　　　　<hi>南府城東洛水北周公所營成周也漢置縣東漢西晉後魏皆都此</hi>
遊豫停仙蹕<hi>孟子一遊一豫為諸侯度左思魏都賦既苗既狩爰遊爰豫沈約詩停蹕玉陛徙衞</hi>
<pb n="KR4h0145_WYG_016-31b"/>
<hi>璿墀唐髙宗過温湯詩温渚停仙蹕豐郊駐曉旌</hi>登臨對晚晴<hi>楚詞九辨登山臨水兮送將歸</hi>
<hi>張正見詩甘棠聴訟罷福宇試登臨何遜詩振衣喜初霽褰裳對晚晴</hi>川鳬連倒影<hi>楚辭卜居</hi>
<hi>將汜氾若水中之鳬與波上下偷以全吾軀乎司馬相如大人賦貫列缺之倒影兮涉豊隆之滂沛楊雄甘泉</hi>
<hi>賦厯倒影而絶飛梁兮浮蠛蠓而撇天沈約郊居賦始飡霞而吐霧終凌虚而倒影</hi>巖鳥應虛聲<lb/>
<hi>劉勰新論漢順帝聴山鳥之音云勝絲竹之響唐太宗詩瀑流還響谷猿啼自應虚髙宗詩路曲迴輪影巖虚</hi>
<hi>傳漏聲</hi>野奏風成曲<hi>莊子黄帝張咸池之樂于洞庭之野謝偃觀舞賦曲變終雅奏闋梁邵陵</hi>
<hi>王祀魯山神文燕魏宋鄭之音結流風而成曲</hi>山居雲作纓<hi>淮南子山居木棲宋書謝靈運傳作</hi>
<hi>山居賦并自注以言其事水經注流烟半垂纓帶山阜盧山記天將雨則有白氣先摶而纓絡於山嶺下及至</hi>
<pb n="KR4h0145_WYG_016-32a"/>
<hi>觸石吐雲則倐忽而集</hi>今朝丘壑上<hi>詩縶之維之以永今朝梁簡文帝詩握蘭惟是旦採艾亦</hi>
<hi>今朝晉書謝鯤傳端委廟堂使百寮凖則鯤不如亮一丘一壑自謂過之謝靈運詩昔余遊京華未嘗廢丘壑</hi>
髙興小蓬瀛<hi>殷仲文詩獨有清秋日能使髙興盡史記封禪書蓬萊方丈瀛洲三神山傳在渤海</hi>
<hi>中釋惠標詠山詩靈山藴麗名秀出冩蓬瀛唐太宗小山賦想蓬瀛兮靡覿望崑閬兮難期</hi>
　　　夜渡江<lb/>
夜渚帶浮烟<hi>曹植詩夕宿蘭渚温子昇詩㣲㣲夕渚暗肅肅暮風冷左思呉都賦飛爓浮烟載霞</hi>
<hi>載隂梁簡文帝詩輕霧霑懸井浮煙入綺寮王融樂府徐歌駐行景迅節㵸浮烟</hi>蒼茫晦逺天<lb/>
<hi>何遜詩㶑灎故池水蒼茫落日暉劉孝綽渡浙江詩濛溟江烟上蒼茫沙嶼蕪梁元帝詠霧詩五里浮長隰三</hi>
<pb n="KR4h0145_WYG_016-32b"/>
<hi>辰晦逺天徐昉觀濤詩漸㸔遙樹沒稍見逺天浮張正見詩髙栁横遙塞長榆接逺天</hi>舟輕不覺<lb/>
動<hi>張衡南都賦撫輕舟兮浮清池曹植洛神賦御輕舟而上溯庾肩吾詩荷低芝葢出浪湧燕舟輕宋之問</hi>
<hi>昆明池應制詩舟凌石鯨動槎拂斗牛迴</hi>纜急始知牽<hi>韻㑹纜維舟絙梁元帝詩向解青絲纜將</hi>
<hi>移丹桂舟劉孝綽詩岸迴知舳轉纜解覺舟浮王羲之筆勢論略急引疾牽如雲中之電還淵之流是也嵗時</hi>
<hi>記拖鈎之戯以緶作篾纜相罥綿亘數里鳴鼔牽之</hi>聴草遙尋岸<hi>梁武帝汎天池詩草宻路難披</hi>
<hi>李顒涉湖詩窈窕尋灣漪何遜慈姥磯詩暮煙起遙岸斜日照安流王臺卿臨凔波詩天邊生岸影</hi>聞香<lb/>
暗識蓮<hi>家語與善人居如入蘭芷之室久而不聞其香與之俱化矣沈佺期詩管絃遙辨曲羅綺暗聞</hi>
<hi>香魏文帝書新城秔稲上風吹之五里聞香劉琨詩虹梁照曉日緑水汎香蓮陳後主採蓮曲低荷亂翠影采</hi>
<pb n="KR4h0145_WYG_016-33a"/>
<hi>䄂新蓮香</hi>惟㸔孤帆影<hi>梁簡文帝與劉孝綽書夕鳥歸林戀孤帆而未息陳子昻詩逺木生雲際</hi>
<hi>孤帆出霧中</hi>常似客心懸<hi>陸機樂府春芳傷客心謝惠運詩悽悽遊子言眷眷浮客心任昉詩</hi>
<hi>客心幸自弭戰國䇿心搖搖如懸旌而無所終薄</hi>
　　張説<lb/>
　　　奉和聖製經魯祭孔子應制<hi>新唐書開元十三年十一月庚辰封</hi>
　　　　<hi>於泰山辛夘禪於社首壬辰大赦賜文武官階勲爵致仕官一季禄公主嗣王郡縣王一</hi>
　　　　<hi>子官免所過一嵗兖州二嵗租賜天下酺七日丙申幸孔子宅遣使以太牢祭其墓給復</hi>
　　　　<hi>近墓五户</hi>
<pb n="KR4h0145_WYG_016-33b"/>
孔子家鄒魯<hi>史記孔子生魯昌平陬邑索隐曰陬是邑名昌平鄉號孔子居魯之鄒邑昌平鄉之</hi>
<hi>闕里也正義曰括地志云故鄒城在兖州泗水縣東南六十里昌平山在泗水縣南六十里孔子生昌平鄉盖</hi>
<hi>鄉取山為名故闕里在泗水縣南五十里按孔子生陬長曲阜仍號闕里韋孟在鄒詩濟濟鄒魯禮義惟恭</hi>
儒風藹典墳<hi>史記儒林列傳天下之學士靡然嚮風矣左傳左史倚相趨過王曰是能讀三墳五</hi>
<hi>典八索九丘注五典五帝之書孔安國尚書序伏羲神農皇帝之書謂之三墳文賦佇中區以𤣥覽頥情志於</hi>
<hi>典墳隋先聖先師歌經國立訓學重教先三墳肇冊五典留篇</hi>龍驂迴舊宅<hi>魏書李平傳雲軒鑾</hi>
<hi>輅行幸有期鳯服龍驂龍駕近日沈約侍讌樂游苑詩沃若動龍驂參差凝鳯管括地志兖州曲阜縣魯城西</hi>
<hi>南三里有闕里中有孔子宅南都賦宫室則有園池舊宅嶐崇崔巍</hi>鳯徳咏餘芬<hi>論語鳯兮鳯兮</hi>
<pb n="KR4h0145_WYG_016-34a"/>
<hi>何徳之衰賈誼賦鳯皇翔于千仭兮覽徳輝而下之江淹賦值秋露之餘芬王筠詩黄菊有餘芬</hi>入室<lb/>
人如在<hi>論語由也升堂矣未入於室也法言若孔子之堂而有賦則賈誼升堂相如入室矣間居賦祈</hi>
<hi>祈生徒濟濟儒術或升之堂或入之室世説披其帷其人如在</hi>升堂樂似聞<hi>詩品如孔子之門而</hi>
<hi>有詩則公幹升堂思王入室陸雲詩斌斌君子升堂入室漢書魯恭王餘傳初好治宫室壊孔子舊宅以廣其</hi>
<hi>宫聞鐘磬琴瑟之聲遂不敢復壊于其壁中得古文經傳</hi>懸知素王法<hi>闕里志孔子未生時有麒</hi>
<hi>麟吐玉書於闕里其文曰水精之子繼衰周而為素王漢書董仲舒傳仲舒對曰孔子作春秋先正王而繫萬</hi>
<hi>事見素王之文任昉表配天之迹存乎泗水之上素王之道紀於沂川之側</hi>今日待明君<hi>古詩</hi>
<hi>今日良宴㑹書亶聰明作元后</hi>
<pb n="KR4h0145_WYG_016-34b"/>
　　　恩勅麗正殿書院賜宴應制得林字<hi>唐書張説傳召説與</hi>
　　　　<hi>禮官學士置酒集仙殿曰朕今與賢者樂於此當遂為集賢殿乃下制改麗正書院為集</hi>
　　　　<hi>賢殿書院而授説院學士集賢記注麗正殿在東宫正殿崇教殿之北光天殿之南翰林</hi>
　　　　<hi>志明皇置麗正殿學士名儒大臣皆在其中雍録東宫在太極宫城之内有集仙殿後為</hi>
　　　　<hi>麗正集賢玉海唐明皇置麗正書院聚文學之士</hi>
東壁圖書府<hi>禮記月令仲冬之月昬東壁中爾雅疏壁居南則在室東詩維南有箕疏壁者室之</hi>
<hi>外院箕在南則壁在室東故稱東壁晉書天文志東壁二星主文章天下圖書之秘府也陶𢎞景星經東壁天</hi>
<hi>下圖書之秘府也明則圖書集道術行史記蕭相國世家沛公至咸陽何獨先入收秦丞相御史律令圖書藏</hi>
<pb n="KR4h0145_WYG_016-35a"/>
<hi>之張衡歸田賦詠周孔之圖書唐書張説傳説嘗典集賢圖書之任</hi>西園翰墨林<hi>魏志陳王置西</hi>
<hi>園於鄴與諸才子夜遊賦詩魏文帝詩乗輦夜行遊逍遙步西園王融永明樂西園抽蕙草沈約詩西園遊上</hi>
<hi>才楊雄長楊賦藉翰林以為主人子墨為客卿以諷文賦鬰雲起乎翰林張恊詩游思竹素園寄辭翰墨林周</hi>
<hi>書藝文志翰墨林十巻</hi>誦詩聞國政<hi>論語誦詩三百授之以政東方朔客難諷誦詩書百家之</hi>
<hi>言不可勝數漢書藝文志孔子取詩凡三百五篇遭秦而全者以其諷誦不獨在竹帛也史記孔子世家孔子</hi>
<hi>由大司㓂攝行相事與聞國政禮記治世之音安以樂其政和詩序雅者正也言王政之所由廢興也</hi>講<lb/>
易見天心<hi>漢書儒林傳梁丘賀從太中大夫京房受易傳子臨臨經學精熟專行京房法宣帝選髙</hi>
<hi>材郎十人從臨講易復其見天地之心乎書克享天心漢書谷永傳正五事建大中以承天心</hi>位竊和<lb/>
<pb n="KR4h0145_WYG_016-35b"/>
羹重<hi>論語减文仲其竊位者與後漢書梁竦傳梁竦作七序而竊位素餐者慙書若作和羹爾唯鹽梅詩</hi>
<hi>亦有和羹既戒既平左傳晏子曰和如羹焉水火醯醢鹽梅以烹魚肉燀之以薪宰夫和之齊之以味濟其不</hi>
<hi>及以洩其過君子食之以平其心潘岳司空鄭衮碑陳謨台階翼和鼎實潛夫論人臣受君之重位牧天之所</hi>
<hi>重愛焉可以不安而利之養而濟之哉</hi>恩叨醉酒深<hi>漢書杜鄴傳人情恩深者其養謹愛至者</hi>
<hi>其求詳庾信謝賚絲布啟陳留下粟有愧深恩諸葛亮疏臣以弱才叨竊非據詩既醉以酒既飽以徳詩小序</hi>
<hi>既醉太平也醉酒飽徳人有士君子之行左傳為之歌大雅疏大雅所陳有醉酒飽徳官人用士于天子之政</hi>
<hi>皆大政也應璩詩醉酒巾幘落</hi>載歌春興曲<hi>書乃賡載歌曰元首明哉股肱良哉文心雕龍元首</hi>
<hi>載歌既發吟咏之志益稷陳謨亦垂敷奏之風陶潛詩春興豈自免論衡歌曲妙者和者則寡蘇武詩幸有絃</hi>
<pb n="KR4h0145_WYG_016-36a"/>
<hi>歌曲可以喻中懐曲庾信詩楊栁成歌</hi>情竭為知音<hi>禮記有所竭情盡慎致其敬而誠若荀子長短</hi>
<hi>不飾以情自竭陸機文賦或竭情而多悔或率意而寡尤禮記審聲以知音審音以知樂審樂以知政魏志杜</hi>
<hi>䕫傳以知音為雅樂郎陸雲詩知音世所希</hi>
　　　奉和聖製温泉言志應制<hi>辛氏三秦記驪山湯舊説以三牲祭乃得</hi>
　　　　<hi>入可以去疾消病一統志溫泉在臨潼縣驪山麓</hi>
温谷媚新豐<hi>水經注渭水右則有温谷劉義恭温泉詩春都壮温谷湯泉麗漢京王褒溫泉碑挺</hi>
<hi>此温谷驪岳之隂陸機文賦水懐珠而川媚廣志温泉西者在新豐三輔舊事太上皇不樂闗中思慕鄉里髙帝</hi>
<hi>徙豐沛屠兒沽酒煮餅商人立為新豐劉瑗詩驪岫徒懐土新豐舊有家</hi>驪山横半空<hi>張衡温泉</hi>
<pb n="KR4h0145_WYG_016-36b"/>
<hi>賦遂適驪山觀温泉浴神井薛道衡詩浮雲半空上清吹隔池來</hi>湯池熏水殿<hi>漢武故事驪山</hi>
<hi>湯初始皇砌石起宇至漢武又加脩飾焉舊唐書温泉監掌湯池宫禁之事漢宫典職徳陽殿周旋容萬人激</hi>
<hi>洛水於殿下庾信詩荷香薰水殿閣影入蓮池</hi>翠木煖烟宫<hi>梁簡文帝詩竹木俱葱翠花蝶兩飛</hi>
<hi>翔盛宏之荆州記新惠縣有温泉冬月未至數里遙望自氣浮蒸如煙庾肩吾詩合殿生光采離宫起烟霧唐</hi>
<hi>書天寶六載改驪山温泉宫為華清宫治湯為池環列宫殿</hi>起病逾仙藥<hi>博物志凢諸温泉咸</hi>
<hi>能療疾宜都山川記銀山縣有温泉百病久疾入此水都愈庾信温泉碑醴泉消疾聞乎建武之朝又詩枚乗</hi>
<hi>還起疾曹植飛龍篇授我仙藥神皇所造庾信詩從今覔仙藥不假向瑤臺</hi>無私合聖功<hi>禮記</hi>
<hi>天無私覆地無私載日月無私照奉此三者以勞天下謂之三無私易䝉以養正聖功也晉樂歌肅肅清廟巍</hi>
<pb n="KR4h0145_WYG_016-37a"/>
<hi>巍聖功</hi>始知堯舜徳心與萬人同<hi>論衡堯舜之徳至優至大天下太平不戮一人</hi>
<hi>書子有亂臣十人同心同徳孟子堯舜與人同耳庾信詩有慶兆民同</hi>
　　　侍宴滻水賦得濃字<hi>水經滻水出京兆藍田谷北入於㶚一統志滻水在</hi>
　　　　<hi>西安府城東一十五里源出藍田縣合金谷水北流入霸水案虞世南有應詔賦韻得前</hi>
　　　　<hi>字詩</hi>
千行發御栁<hi>盧照隣明月引澄清䂓于萬里照離思於千行崔日用詩剪綺裁紅妙春色宫梅殿</hi>
<hi>栁識天情</hi>一葉下仙笻<hi>李嶠詩俠客條為劍仙人葉作舟史記大宛傳張騫來言居大夏時見蜀</hi>
<hi>布卭竹杖注卭縣之竹按笻古作卭神異經南方荒中有笻竹其長百丈圍二丈五六尺厚八九寸以為船戴</hi>
<pb n="KR4h0145_WYG_016-37b"/>
<hi>凱之竹譜員丘帝俊竹一節為船注俊即舜字假借也</hi>青浦宸遊至<hi>江淹詩翠山方靄靄青浦</hi>
<hi>正沉沉駱賔王詩平江淼淼分青浦長路悠悠問白雲袁奭從駕遊山詩天遊響仙蹕春望動宸𠂻宋之問和</hi>
<hi>幸薦福寺詩香刹中天起宸遊滿路輝</hi>朱城紫氣濃<hi>鮑照詩朱城九間門九閨盧照隣詩隱隱</hi>
<hi>朱城臨玉道闗令内傳闗令登樓四望見東極有紫氣西邁喜曰九十日之外法應有聖人經過京邑至期果</hi>
<hi>見老子司馬徳<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>與劉恭嗣書黄旗紫氣恒見東南李乂詩捧篋萸香滿稱觴菊氣濃</hi>雲霞交暮<lb/>
色<hi>文心雕龍雲霞雕色有踰畫工之妙江淹詩時菊矅巖阿雲霞冠秋嶺庾信趙國公集序譬以雲霞赤城</hi>
<hi>之巖千丈古樂府浮雲多暮色似從崦嵫來鮑照幽蘭詩傾暉引暮色孤影留恩顔沈約咏雪詩思鳥聚寒盧</hi>
<hi>蒼雲軫暮色</hi>草樹喜春容<hi>梁武帝歌草樹非一香花葉百種色庾信賦草樹混淆枝格相交宋</hi>
<pb n="KR4h0145_WYG_016-38a"/>
<hi>子夜歌郎懐幽閔性儂亦恃春容徐彦伯詩繁珂接曙響華劍比春容</hi>藹藹天旗轉<hi>何晏景福</hi>
<hi>殿賦結實商秋敷華清春藹藹萋萋馥馥芬芬陸雲詩旍旐泱泱軺軒藹藹史記天官書參為白虎其西有句</hi>
<hi>曲九星三處羅一曰天旗注參旗九星在參西天旗也</hi>清笳入九重<hi>梁簡文帝詩胡香翼還幰</hi>
<hi>清笳送後塵屈原天問圜則九重孰營度之宋玉九辨豈不鬰陶而思君兮君之門以九重注天子有九門謂</hi>
<hi>闗門逺郊門近郊門城門臯門庫門雉門應門路門也</hi>
　　蘇頲<lb/>
　　　奉和七夕宴兩儀殿<hi>嵗時記七月七日為牽牛織女聚㑹之夜注夏小正</hi>
　　　　<hi>云是月織女東向盖言星也傅休奕文七月七日牽牛織女㑹天河雍録太極之北有兩</hi>
<pb n="KR4h0145_WYG_016-38b"/>
　　　　<hi>儀殿即常日視朝之所也景龍文館記景龍二年七月七日中宗皇帝御兩儀殿㑹宴羣</hi>
　　　　<hi>臣杜審言等各應制賦詩</hi>
靈媛乗秋發<hi>顔延之織女贈牽牛詩慙無二媛靈託身侍天闕唐中宗詩九日正乗秋劉鑠七夕</hi>
<hi>詩組幕縈漢陳龍駕凌霄發</hi>仙裝警夜催<hi>廣韻裝裝束王勃七夕賦儼歸裝而容曳王筠代牽</hi>
<hi>牛答織女詩纎阿警龍轡沈約詩晨裝豈輙警按唐人成昏之夕有催裝</hi>月光窺欲渡<hi>宋孝武帝</hi>
<hi>七夕詩弦月升初光謝靈運七夕詠牛女詩月弦光照户續齊諧記桂陽成武丁有仙道謂其弟曰七月七日</hi>
<hi>織女當渡河詣牽牛世人至今云織女嫁牽牛也劉孝儀織女詩欲待黄昏候含嬌渡淺河王眘七夕詩却鏡</hi>
<hi>㸔斜月移車渡淺河</hi>河色辨應來<hi>四民月令七月七日曝經書設酒脯時果散香粉於筵上祈請</hi>
<pb n="KR4h0145_WYG_016-39a"/>
<hi>于河鼔織女守夜者咸懐私願或云見天漢中有奕奕正白氣如地河之波光暉五色以為徴應見者便拜乞</hi>
<hi>願三年乃得王鑒七夕織女詩隱隱驅千乗闐闐越星河庾肩吾詩天河來映水織女欲攀舟</hi>機石天<lb/>
文冩<hi>集林有人尋河源見婦人浣紗問之曰此天河也乃與一石而歸問嚴君平君平曰此織女支機石</hi>
<hi>也傅休奕客難振筆若天文運思若迴雲虞世南應令詩天文徒可仰何以厠琳球</hi>鍼樓御賞開<lb/>
<hi>西京雜記漢綵女嘗以七月七日穿鍼於開襟樓輿地記齊武帝起層城觀七月七日宫人多登之穿鍼世謂</hi>
<hi>之穿鍼樓庾肩吾七夕詩玉匣卷懸衣鍼樓開夜扉又奉和泛舟漢水詩陪歌承睿賞接禮侍恩筵</hi>竊觀<lb/>
棲鳥至<hi>王粲詩上有特棲鳥</hi>疑向鵲橋迴<hi>淮南子烏鵲填河成橋渡織女風俗通織女七</hi>
<hi>夕當渡河使鵲為橋庾肩吾詩倩語雕陵鵲填河未可飛</hi>
<pb n="KR4h0145_WYG_016-39b"/>
　　　春日芙蓉園侍宴應制<hi>兩京記芙蓉園本隋氏離宮周迴十七里秦為</hi>
　　　　<hi>冝春苑漢為樂遊苑雍録園本古曲江文帝改其名以其水盛而芙蓉富也韻㑹芙蓉荷</hi>
　　　　<hi>華説文芙之言敷也蓉之言動容也册府元龜唐開元二十四年六月廣花萼樓築夾城</hi>
　　　　<hi>芙蓉園杜甫樂遊園歌青春波浪芙蓉園白日雷霆夾城仗</hi>
御道虹旗出<hi>後漢書帝乃臨御道之館虞茂詩金溝低御道楚辭搴虹旗于玉門江總詩虹旗照</hi>
<hi>髙嶼宋之問詩谷暗千旗出</hi>芳園翠輦遊<hi>唐太宗帝京萹飛蓋去芳園王勃上已祓禊序王孫</hi>
<hi>春草處處争鮮仲尉芳園家家並翠潘尼芙蓉賦或擢莖以髙立似雕輦之翠盖崔湜詩年光陌上發香輦禁</hi>
<hi>中遊</hi>繞花開水殿<hi>六帖宋武帝登八公山劉安舊臺曰城郭猶匹帛之繞叢花也劇談録曲江池</hi>
<pb n="KR4h0145_WYG_016-40a"/>
<hi>南即紫雲樓西即杏園花卉環周烟水明媚庾信枯樹賦開花建始之殿栁惲詩天淵臨水殿徐陵詩荷開水</hi>
<hi>殿凉</hi>架竹起山樓<hi>南史𤣥圃園中起樓觀旁列脩竹永嘉郡記樂城張薦有竹數頃在竹中為屋</hi>
<hi>伏滔長笛賦柯亭之觀以竹為椽西都賦神明鬰其特起注孝武立神明臺洞天清録危樓奮起蔚然天成王</hi>
<hi>勃九成宫頌山樓獸矯雲臺鳥次</hi>荷芰輕薰幄<hi>陸厥詩鳬鵠嘯儔侣荷芰始參差杜審言詩薛</hi>
<hi>蘿山徑入荷芰水亭開齊書金罍停桂冲幄舒薰謝朓七夕賦雲幄静兮香風浮</hi>魚龍出負舟<lb/>
<hi>樂動聲儀風雨感魚龍史記周紀武王渡河中流白魚躍入王舟中南史宋文帝發江陵有黒龍負上所乗舟</hi>
<hi>上謂王曇首曰此乃夏禹所以受命我何徳以堪之江賦駭黄龍之負舟蘇瓌詩祥魚出戯躍王舟</hi>寧知<lb/>
穆天子空賦白雲秋<hi>沈約夜夜曲寧知心有憶史記周本記昭王子滿是為穆王穆天子</hi>
<pb n="KR4h0145_WYG_016-40b"/>
<hi>傳天子觴西王母於瑤池之上西王母為天子謠天子答之曰白雲在天山陵自出道里悠逺山川間之謝朓</hi>
<hi>賦登崇岡而興賦宋之問詩雲秋尚嵳峩</hi>
　　張九齡<lb/>
　　　奉和聖製送李尚書入蜀<hi>李尚書無考</hi>
眷言感忠義<hi>詩眷言頋之謝靈運詩眷言懐君子梁武帝詩眷言無歇緒漢書外戚傳將相大臣</hi>
<hi>懐誠秉忠惟義是從後漢書宋均傳忠臣執義無有二心謝靈運詩本自江海人忠義感君子</hi>何有間<lb/>
山川<hi>論語能以禮讓為國乎何有易地險山川丘陵也穆天子傳道里悠逺山川間之曹植詩山川阻且</hi>
<hi>逺</hi>徇節今如此<hi>史記汲黯傳黯好學游俠任氣節漢書賈誼傳豫讓抗節致忠行出乎列士陶</hi>
<pb n="KR4h0145_WYG_016-41a"/>
<hi>潜詩但願嘗如此鮑照詩古來共如此庾信枯樹詩樹猶如此</hi>離情空復然<hi>謝恵連詩趣徒逺有</hi>
<hi>期念離情無歇蔡凝詩含愁祇對影似有别離情顔延之詩朅來空復辭謝朓詩嬋娟空復情</hi>皇心在<lb/>
勤恤<hi>謝靈運詩皇心美陽澤沈約侍宴詩皇心愛矣帝曰遊哉書上下勤恤國語闔廬勤惜其民而與之</hi>
<hi>勞逸國語勤惜民隱而除其害也</hi>徳澤委昭宣<hi>王褒四子講徳論徳澤洪茂黎庻和睦長沙耆</hi>
<hi>舊傳桓龍遷魯令明斷朗然黎民飲其徳澤遐邇稱其節槩古長歌行陽春布徳澤謝靈運撰征賦降俊明以鏡</hi>
<hi>鑒囘風猷以昭宣宋書樂志帝圖凝逺瑞美昭宣</hi>周月成功已<hi>已一作後張華詩日月不留四</hi>
<hi>氣囘周書成允成功戰國䇿蔡澤謂應侯曰四時之序成功者去沈約碑文涉夏逾漢政成期月</hi>明年<lb/>
或勞旋<hi>庾信詩明年花樹下月月來相尋詩序出車勞還帥也杕杜勞還役也按還同旋隋書禮儀志</hi>
<pb n="KR4h0145_WYG_016-41b"/>
<hi>行幸送徃勞旋則槊仗近讌則隊仗</hi>
　　　湖口望廬山瀑布水<hi>一統志劉宋時湖口戍上據大鍾傍臨大江齊梁陳</hi>
　　　　<hi>皆為鎮後廢唐復置鎮後漢書郡國志注廬山在尋陽縣南有匡俗先生者出殷周之際</hi>
　　　　<hi>隱遁潛居其下其山大嶺凢七重圓基周囘垂三五百里慧逺廬山記山在江州潯陽南</hi>
　　　　<hi>南濵宫亭北對九江其前似雙闕壁立而瀑布流焉王禕廬山觀瀑布記廬山南北瀑布</hi>
　　　　<hi>以十數獨開先寺最勝開先瀑布有二其一曰馬尾泉其一在馬尾泉東出自雙劍香爐</hi>
　　　　<hi>兩峯間為尤勝</hi>
萬丈紅泉落<hi>沈約八詠詩萬仭倒危石百丈注懸淙謝靈運山居詩託丹砂於紅泉又詩石磴冩</hi>
<pb n="KR4h0145_WYG_016-42a"/>
<hi>紅泉</hi>迢迢半紫氛<hi>古詩迢迢牽牛星陸機詩迢迢天路㣲劉楨詩奮翅凌紫氛注紫氛天氣也</hi>
奔流下雜樹<hi>薛道衡詩桃花漲新浪竹箭下奔流水經注汾水又南與東西温溪合水上雜樹交</hi>
<hi>䕃雲垂烟接謝朓詩芊眠起雜樹</hi>洒落出重雲<hi>江淹雜組詩五難既洒落闗尹子重雲蔽天束</hi>
<hi>晳華黍詩黮黮重雲輯輯和風</hi>日照虹霓似<hi>梁元帝詩日照池光淺説文虹螮蝀也状似蟲霓白</hi>
<hi>隂氣也爾雅疏虹雙出色鮮盛者為雄雄者虹闇者為雌雌曰霓江淹詩吐氣作虹霓沈約詩奔飛似白虹</hi>
天清風雨聞<hi>老子天得一以清淮南子天清地定世説㑹稽王道子齋中夜坐於時天月明净都</hi>
<hi>無纎翳歎以為佳謝景重曰意謂不如㣲雲㸃綴王戯謝曰卿居心不净乃欲汙滓太清耶書月之從星則以</hi>
<hi>風雨詩風雨凄凄</hi>靈山多秀色<hi>呉都賦巨鰲贔屓首冠靈山陸機詩靈山紀地徳又秀色若可</hi>
<pb n="KR4h0145_WYG_016-42b"/>
<hi>餐劉孝綽詩林塘多秀色王融詩五芝多秀色</hi>空水共氤氲<hi>謝靈運詩空水共澄鮮王籍詩空水</hi>
<hi>共悠悠易天地絪緼萬物化醇正義絪緼相附著之義釋文本又作氤氲</hi>
　　張均<hi>説長子開元中厯官大理卿</hi>
　　　岳陽晚景<hi>一作父説詩唐書張説傳素與姚崇不平罷為相州刺史坐累徙岳州隋</hi>
　　　　<hi>書地理志巴陵郡梁置巴州平陳改曰岳州梁置岳陽郡于湘隂平陳廢郡及湘隂入岳</hi>
　　　　<hi>陽縣元和郡縣志岳州本巴丘地古三苗國也宋文帝立為巴陵郡梁元帝改為巴州隋</hi>
　　　　<hi>改為岳州輿地志天岳山在洞庭湖中一名幕阜州據其陽故謂岳陽詩紀中書令張説</hi>
　　　　<hi>徙知岳州為文悽惋人以為得江山之助一統志岳陽樓在府治西南西門城樓也下瞰</hi>
<pb n="KR4h0145_WYG_016-43a"/>
　　　　<hi>洞庭唐刺史張説嘗與才士登此樓有詩百餘篇列于樓壁</hi>
晚景寒鴉集<hi>庾信詩凄清臨晚景何遜詩城隂度塹黒昬鴉接翅歸隋煬帝詞寒鴉飛數㸃流水</hi>
<hi>繞孤邨淮南子赤肉懸則鳥鵲集漢書朱博傳為御史大夫是時御史府中有栢樹嘗有烏數千集其上朝去</hi>
<hi>暮來號朝夕烏成公綏烏賦來若雨集去如雲散</hi>秋風旅鴈歸<hi>漢武帝秋風辭秋風起兮白雲</hi>
<hi>飛草木黄落兮鴈南歸沈約詩夏雲清朝景秋風揚早蟬江淹詩白水滿春塘旅鴈毎迴翔劉孝綽詩洞庭春</hi>
<hi>水緑衡陽旅鴈歸</hi>水光浮日去<hi>鮑至詩岸暗水光來梁元帝詩水際含天色虹光入浪浮隂鏗</hi>
<hi>詩帶天澄逈碧暎日動浮光阮籍詠懐詩灼灼西隤日餘光照我衣庾信賦水影搖日花光照林</hi>霞彩<lb/>
映江飛<hi>江淹賦霞輕重而成彩烟尺寸而作緒又賦見彩霞之夕照覿雕雲之晝臨梁昭明太子七契</hi>
<pb n="KR4h0145_WYG_016-43b"/>
<hi>夕烏東返落日西懸綺霞映水蛾月升天郭璞三珠樹賛濯彩丹波自相霞暎南史王僧辨傳三月庚寅有兩</hi>
<hi>龍自城西江中騰躍升天五色分明遙映江水鮑照詩繡甍結飛霞</hi>洲白蘆花吐<hi>鮑照詩昨夜宿</hi>
<hi>南陵今旦入蘆洲江總詩蘆花霜外白楓葉水前丹中論物者春也吐華夏也有葉秋也凋零冬也崔駰刀劍</hi>
<hi>銘龍洲太阿干將莫邪帶以自禦奕奕吐華</hi>園紅柿葉稀<hi>蜀都賦其園則有林擒枇杷橙柿梬</hi>
<hi>楟劉義恭謝柿啟垂賚華林園柿滋味殊絶唐書鄭䖍傳䖍好書常恐無紙慈恩寺貯柿葉數屋遂徃日取肄</hi>
<hi>書久之殆徧張正見詩秋葉奪粧紅庾成師樂府憶别春花飛已見秋葉稀</hi>長沙卑濕地<hi>史記</hi>
<hi>軫旁小星曰長沙星經玉衡第四星主荆州之域闕駰十三州志自湘江至東萊萬里故曰長沙元和郡縣志</hi>
<hi>長沙楚之南境秦分黔中以南之沙鄉為長沙郡漢初以呉芮有功封長沙王唐武徳四年置潭州總管府治</hi>
<pb n="KR4h0145_WYG_016-44a"/>
<hi>長沙縣史記賈誼傳以賈誼為長沙王太傅賈生既辭徃行聞長沙卑濕為賦以弔屈原庾信文五溪遼逺馬</hi>
<hi>伏波之思歸三湘卑濕賈長沙之不願南史梁武帝紀詔曰明堂地居卑濕可量就埤起以盡誠敬</hi>九月<lb/>
未成衣<hi>詩七月流火九月授衣又九月肅霜淮南子先鍼而後縷可以成帷先縷而後鍼不可以成衣</hi>
　　李商隱<hi>字義山懐州河内人令狐楚帥河陽竒其文使與諸子遊楚徙天平宣武皆表署廵</hi>
　　　<hi>官開成二年髙鍇知貢舉令狐綯雅善鍇奬譽甚力故擢進士第調𢎞農尉以忤觀察使罷去</hi>
　　　<hi>尋復官又試㧞萃中選王茂元鎮河陽愛其才表掌書記以子妻之得侍御史茂元死來遊京</hi>
　　　<hi>師久不調更依桂管觀察使鄭亞府為判官亞謪循州商隱從之凡三年乃歸茂元與亞皆李</hi>
　　　<hi>徳裕所善綯以商隱為忘家恩謝不通京兆尹盧𢎞正表為府叅軍典箋奏綯當國商隱窮歸</hi>
<pb n="KR4h0145_WYG_016-44b"/>
　　　<hi>自解綯憾不置𢎞正鎮徐州表為掌書記久之還朝復干綯乃補太學博士栁仲郢節度劍南</hi>
　　　<hi>東川辟判官檢校工部員外郎府罷客滎陽卒商隱初為文瑰邁竒古及在令狐楚府楚本工</hi>
　　　<hi>章奏因授其學商隱儷偶長短而繁縟過之時温庭筠段成式俱用是相誇號三十六體</hi>
　　　小園獨酌<hi>庾信小園賦數畝敝廬寂寞人外杜甫詩清晨向小園陳後主獨酌謠序</hi>
　　　　<hi>齊人淳于髠善為十酒偶效之作獨酌謠</hi>
栁帶誰能結<hi>唐太宗詩初風開帶栁又春池栁詩迎風帶影移沈約庭栁詩因風結復解江總詩</hi>
<hi>萬里音塵絶千條楊栁結</hi>花房未肯開<hi>庾信詩初蓮開細房崔湜詩珠房圻海榴白居易木蓮花</hi>
<hi>詩花房膩似紅蓮朶韓愈感春詩辛夷花房忽全開</hi>空餘雙蝶舞<hi>梁武帝詩飛飛雙蛺蝶低低兩</hi>
<pb n="KR4h0145_WYG_016-45a"/>
<hi>參差梁簡文帝詩蝶颺縈空舞杜審言詩蝶舞亂相迎</hi>竟絶一人來<hi>詩壹者之來箋終不得一</hi>
<hi>者之來見我陸機詩芳草忽已茂佳人竟不來</hi>半展龍鬚席<hi>山海經賈超之山其中草多龍脩注</hi>
<hi>龍須也生石穴中莖可為席晉東宫舊事太子有獨坐龍鬚席李白詩莫巻龍鬚席從他生網絲</hi>輕斟<lb/>
瑪瑙杯<hi>廣雅瑪瑙石次玉魏畧大秦國多瑪瑙洛陽伽藍記元琛酒器有瑪瑙盎赤玉巵工巧殊絶庾</hi>
<hi>信詩銜雲酒杯赤瑪瑙</hi>年年春不定虚信嵗前梅<hi>陶潜詩年年見霜雪誰謂不知</hi>
<hi>時莊子純白不偹則神生不定杜甫詩梅蘂臘前破梅花年後多</hi>
　　孟浩然<lb/>
　　　臨洞庭<hi>戰國䇿秦與楚戰大破之取洞庭五渚水經注洞庭湖廣員五百里日月若出</hi>
<pb n="KR4h0145_WYG_016-45b"/>
　　　　<hi>没於其中一統志湖廣岳州洞庭湖在府城西南毎嵗六七月間岷峨雪消水暴漲自荆</hi>
　　　　<hi>江逆入洞庭清流為之改色</hi>
八月湖水平<hi>詩七月鳴鵙八月載績枚乗七發將以八月之望與諸侯逺方交遊兄弟並徃觀濤</hi>
<hi>乎廣陵之曲江管子水平而不流無源則遫竭</hi>涵虚混太清<hi>老子消息滿虚一晦一明木華海賦</hi>
<hi>茫茫横流含形内虛鶡冠子聖人之道上及太清下及太寧中及萬靈仲長統詩翺翔太凊縱意容冶左思呉</hi>
<hi>都賦魯陽揮戈而髙麾囘曜靈於太凊注太凊謂天也</hi>氣烝雲夢澤<hi>周語太史告稷曰自今至</hi>
<hi>於初吉陽氣俱烝土膏其動参同契山澤氣烝左傳楚子涉睢濟江入於雲中乂鄭伯如楚楚子享之既享子</hi>
<hi>産其田備王以田江南之夢爾雅宋有孟諸楚有雲夢司馬相如子虚賦秋田乎清丘徬徨乎海外吞若雲夢</hi>
<pb n="KR4h0145_WYG_016-46a"/>
<hi>者八九於胷中曽不蔕芥書荆及衡陽惟荆州雲土夢作乂傳雲夢之澤在江南疏地理志南郡華容縣南有</hi>
<hi>雲夢澤杜預云南郡枝江縣西有雲夢城江夏安陸縣亦有雲夢雲夢一澤而毎處有名者此澤跨江南北毎</hi>
<hi>處名存焉亦得单稱雲单稱夢一統志湖廣荆州府雲夢澤在荆門州北連徳安府雲夢縣界</hi>波撼岳<lb/>
陽城<hi>説文撼搖也傳五月南廵守至於南岳傳南岳衡山榖梁天王狩于河陽傳山南為陽水北為陽岳</hi>
<hi>陽風土記岳陽樓城西門樓也下瞰洞庭城據湖東北湖面百里常多西南風夏秋水漲濤聲喧如萬鼔晝夜</hi>
<hi>不息</hi>欲濟無舟楫<hi>史記孔子世家孔子將西見趙簡子至于河而歎曰美哉水洋洋乎丘之不濟</hi>
<hi>此命也夫易刳木為舟剡木為楫舟楫之利以濟不通盖取諸渙書若濟巨川用汝作舟楫水經注孔子臨河</hi>
<hi>歌曰秋水衍兮風揚波舟楫顛倒更相加</hi>端居耻聖明<hi>許善心詩端居留眷想論語邦有道貧且</hi>
<pb n="KR4h0145_WYG_016-46b"/>
<hi>賤焉耻也忠經君徳聖明忠臣以榮宋書樂志六合寧承聖明</hi>坐觀垂釣者<hi>謝靈運詩茍無囘戈</hi>
<hi>術坐觀落崦嵫陳思王曹植七啟任子垂釣魏氏發機梁昭明太子陶淵明集序莊周垂釣于濠伯成躬耕於</hi>
<hi>野</hi>徒有羡魚情<hi>漢書董仲舒傳古人有言曰臨淵羡魚不如退而結網</hi>
　　李白<lb/>
　　　宫中行樂<lb/>
繡户香風暖<hi>沈約詩嗚珠簾于繡户散芳塵於綺席劉遵詩朱簾繡户暎新粧古詩繡幙圍香風</hi>
<hi>江淹别賦閏中風暖王逸九思風習習以和暖</hi>紗忩曙色新<hi>劉孝威詩紗忩相向開庾信賦紗忩</hi>
<hi>獨掩羅帳長垂梁簡文帝詩曙色始成霞蕭慤詩野禽喧曙色</hi>宫花争笑日<hi>梁簡文帝碑天宮陁</hi>
<pb n="KR4h0145_WYG_016-47a"/>
<hi>樹之花蕭大圜竹花賦花繞樹而競笑費昶詩花開似含笑徐陵文日帶花以如笑駱賔王秋菊詩分黄俱笑</hi>
<hi>日</hi>池草暗生春<hi>謝靈運詩池塘生春草/楊師道詩池塘藉芳草</hi>緑樹聞歌鳥<hi>呉邁</hi>
<hi>逺陽春歌緑樹搖雲光王勃詩緑樹搖春風山海經臷民之國爰有歌舞之鳥庾信詩鳥囀歌來花濃雪聚</hi>
青樓見舞人<hi>齊書世祖興光樓上施青漆世謂之青樓劉孝綽詩紆餘出紫陌迤邐度青樓盧思</hi>
<hi>道詩可念青樓女南史羊偘傳侃有舞人張静婉腰圍一尺六寸咸推能掌上儛</hi>昭陽桃李月<lb/>
<hi>漢書外戚傳趙皇后弟絶幸為昭儀居昭陽舍班固西都賦昭陽特盛隆於孝成鮑照詩艶陽桃李節庾信詩</hi>
<hi>今夜長門月應如晝日明</hi>羅綺自相親<hi>司馬相如賦張羅綺之幔帷兮垂楚組之連綱鮑照樂府</hi>
<hi>雖謝侍君閑明粧帶綺羅司馬相如賦交得意而相親何遜詩形影自相親</hi>
<pb n="KR4h0145_WYG_016-47b"/>
　　　秋登宣城謝朓北樓<hi>唐書地理志宣州宣城郡有宣城縣南齊書謝朓傳</hi>
　　　　<hi>字𤣥暉陳郡夏陽人也由中書郎出為宣城太守一統志北樓在寧國府治北南齊守謝</hi>
　　　　<hi>朓建</hi>
江城如畫裏<hi>謝朓宣城郡詩江路西南永歸流東北鶩又郡内登望詩寒城一以眺平楚正蒼然</hi>
<hi>又白詩江城五月落梅花諸葛亮黄陵廟記乃見江左大山壁立林麓峯巒如畫劉憲興慶池侍宴詩帳殿疑</hi>
<hi>從畫裏出樓船直在鏡中移</hi>山曉望晴空<hi>庾肩吾詩山堂冬曉寂無聞王勃詩猿吟山漏曉蔡</hi>
<hi>文姫詩登髙逺眺望梁簡文帝詩夜輪懸素魄朝光蕩碧空又白詩囘溪十六度碧嶂盡晴空</hi>兩水夾<lb/>
明鏡<hi>一統志䨇溪在寧國府城下二水合流庾信詩漳流鳴二水張華上已篇夾水布長茵漢書韓安國</hi>
<pb n="KR4h0145_WYG_016-48a"/>
<hi>傳清水明鏡不可以形逃謝朓詩方池含積水明月流皎鏡秦嘉詩明鏡好鑒形</hi>雙橋落彩虹<lb/>
<hi>一統志鳯凰橋一名上浮橋在府城東南㤗和門外濟川橋舊名永安橋在府東陽徳門外並隋開皇中建韓</hi>
<hi>翃詩緑水迴通宛轉橋江總詩終南雲影落楚辭建彩虹以標搖張恊詩彩虹纓髙雲陳子昻詩虹飛百尺橋</hi>
人烟寒橘柚<hi>宋之問詩暮投人烟宿又白蜀道難詩爾來四萬八千嵗不與秦塞通人烟楚辭<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>
                    </hi>
<hi>悽増欷兮薄寒之中人書厥包橘柚錫貢傳小曰橘大曰柚漢書司馬相如傳樝梨梬栗橘柚芬芳王勃越州</hi>
<hi>秋日宴山亭序參差夕樹煙侵橘柚之園</hi>秋色老梧桐<hi>謝朓詩葳蕤向春秀萎黄共秋色史記律</hi>
<hi>書南吕者言陽氣之旅入藏也其於十二支為酉酉者萬物之老也詩梧桐生矣于彼朝陽齊民要術梧桐山</hi>
<hi>石間生者為樂器則鳴又白詩井上二梧桐</hi>誰念北樓上<hi>西都賦願賔攄懐舊之蓄念發思古</hi>
<pb n="KR4h0145_WYG_016-48b"/>
<hi>之幽情古詩西北有髙樓上與浮雲齊沈約詩荷花上北樓又白詩過客難同謝朓樓</hi>臨風懐謝<lb/>
公<hi>楚辭臨風恍兮浩歌古詩悵望何所言臨風送懐抱陶潜詩何以慰吾懐賴此多古賢韓翃詩詩人得謝</hi>
<hi>公</hi>
　　　送友人入蜀<lb/>
見説蠶叢路<hi>揚雄蜀王本紀蜀王之先名蠶叢栢灌魚鳬蒲澤開明是時人民椎髻龎言不曉文</hi>
<hi>字未有禮樂華陽國志蜀先稱王有蜀侯蠶叢左思蜀都賦經途所亘五千餘里山阜相屬含谿懐谷九域志</hi>
<hi>興州有青泥嶺山頂常有烟霧霰雪是入蜀之路</hi>﨑嶇不易行<hi>廣韻﨑嶇傾側也司馬相如難</hi>
<hi>蜀父老文民人升降﨑嶇而不安張衡南都賦下䝉籠而﨑嶇易林迷行失路不知南北</hi>山從人靣<lb/>
<pb n="KR4h0145_WYG_016-49a"/>
起<hi>謝靈運山居賦面上背阜東徂西傾江總脩心賦序左江右湖面山背壑</hi>雲傍馬頭生<hi>庾信</hi>
<hi>詩雲低馬上人唐明皇帝詩仙雲拂馬來古樂府黄金絡馬頭鮑照詩驄馬金絡頭</hi>芳樹籠秦棧<lb/>
<hi>阮籍詩芳樹垂緑葉陸機詩芳樹發華顛梁元帝纂要春木曰芳樹史記髙帝紀項羽立沛公為漢王王巴蜀</hi>
<hi>漢中都南鄭去輙燒絶棧道示羽無東意梁州圖經棧道連空極天下之至險</hi>春流繞蜀城<hi>謝靈</hi>
<hi>運山居賦毖温泉於春流何遜詩遽逐春流返華陽國又志夏書曰岷山導江東别為沱泉源深盛為四瀆之首</hi>
<hi>成都城北有龍壩池城東有千秋池城西有栁池冬夏不竭蜀王本紀秦恵王二十七嵗使張若與張儀築成</hi>
<hi>都城後置蜀郡以李氷為守</hi>升沉應已定<hi>李蕭逺運命論升之於雲則雨施沉之於地則土肥</hi>
<hi>班固答賔戲聖人有一定之論烈士有不易之分後漢書袁紹傳萬人逐兎一人獲之貪者悉止分定故也</hi>
<pb n="KR4h0145_WYG_016-49b"/>
不必問君平<hi>華陽國志嚴遵字君平雅性澹泊專精大易常卜筮於市日得百錢則閉肆下簾授</hi>
<hi>老莊著指歸為道書之宗鮑照詩君平何寂寞身世兩相棄</hi>
　　　江夏别宋之悌<hi>一統志武昌府漢時為江夏郡唐初改鄂州天寶間仍為江夏</hi>
　　　　<hi>郡</hi>
楚水清若空<hi>水經夏水冬至江夏雲杜縣入於沔庾信馬射賦横弧于楚水之蛟飛鏃於呉亭之</hi>
<hi>虎水經注其水虚暎俯視遊魚若乗空也沈約詩水潔望如空劉楨詩寒水清若空</hi>遙將碧海通<lb/>
<hi>十州記扶桑在東海之東陸行登岸一萬里後有碧海廣狹浩汗與東海等水既不鹽苦正作碧色甘香味美</hi>
<hi>隋煬帝詩碧海雖欣矚金城空有聞</hi>人分千里外<hi>謝莊月賦美人邁兮音塵絶隔千里兮共明月</hi>
<pb n="KR4h0145_WYG_016-50a"/>
<hi>栁惲詩所悲千里分漢書髙祖紀决勝千里之外謝承後漢書范丹曰今子逺適千里㑹靣無期</hi>興在<lb/>
一杯中<hi>謝朓詩興以暮秋月晉書嵇康傳時時與親舊叙離濶陳説平生濁酒一杯彈琴一曲又張翰</hi>
<hi>傳使我有身後名不如即時一杯酒陶潜詩且盡杯中物</hi>谷鳥吟晴日<hi>李乂詩谷鳥含櫻入賦歌</hi>
<hi>梁簡文帝詩朝日斜來照户春鳥争飛出林扶南傳金障谷入四月便雨六月乃止少有晴日</hi>江猿嘯<lb/>
晚風<hi>水經注每至晴初霜旦林寒澗肅常有髙猿長嘯屬引凄異空谷傳響鮑照詩呌嘯夜猿清陳後主</hi>
<hi>樂府霧嶺晚猿吟江總詩桂棹及晚風菱江暎初月梁簡文帝詩晚風䬙颺來落照參差好</hi>平生不<lb/>
下淚於此泣無窮<hi>阮籍詩平生少年時沈約别范安成詩平生少年日分手易前期謝朓詩</hi>
<hi>佳期悵何許淚下如流霰梁昭明太子啟聞猿嘯而寸寸斷腸聴鳥聲而雙雙下淚詩啜其泣矣沈約詩真由</hi>
<pb n="KR4h0145_WYG_016-50b"/>
<hi>意無窮</hi>
　　王維<lb/>
　　　觀獵<hi>廣韻獵取獸白虎通曰四時之田總名為獵為田除害也</hi>
風勁角弓鳴<hi>何遜暮秋詩騷屑風音勁徐陵文金風已勁玉露方團唐太宗殘菊詩風勁淺殘香</hi>
<hi>詩騂騂角弓又角弓其捄徐陵詩將軍擁節起戰士夜鳴弓</hi>將軍獵渭城<hi>老子偏將軍居左上</hi>
<hi>將軍居右呉語十旌一將軍載常建鼔挾經秉抱漢書地理志右扶風縣渭城故咸陽髙帝更名新城武帝更</hi>
<hi>名渭城元和郡縣志秦孝公十二年於渭北城咸陽徙都焉漢興以為渭城縣一統志渭城在西安府長安縣</hi>
草枯鷹眼疾<hi>禮記孟夏行冬令則草木蚤枯伏糸之秋懷賦澤收潤而草枯世説陽和已布鷹化</hi>
<pb n="KR4h0145_WYG_016-51a"/>
<hi>為鳩至於識者猶憎其眼魏彦深鷹賦眼類明珠毛猶霜雪白帖季冬鷙鳥厲疾</hi>雪盡馬蹄輕<lb/>
<hi>張正見詩雪盡青山路唐太宗詩送寒餘雪盡莊子馬蹄可以踐霜雪曹植詩俯身散馬蹄呉圴詩風急雁毛</hi>
<hi>斷氷堅馬蹄落劉義恭白馬賦竦身輕足</hi>忽過新豐市<hi>漢書地理志京兆尹縣新豐元和郡縣志</hi>
<hi>新豐故城在長安縣東十八里漢七年髙祖以太上皇思東歸於此置縣徙豐人以實之并移枌榆舊社街衢</hi>
<hi>棟宇一如舊制雖鷄犬混放亦識其家焉一統志新豐城在西安府臨潼縣東</hi>還歸細栁營<hi>漢書</hi>
<hi>周亞夫傳以河内守亞夫為將軍軍細栁三輔黄圖細栁營在渭水北括地志細栁倉在雍州咸陽縣西南周</hi>
<hi>亞夫嘗令軍營皆樹栁謂之栁營元和郡縣志細栁營在萬年縣東北三十里相傳周亞夫屯軍處一統志細</hi>
<hi>栁原在昆明池南</hi>囘㸔射雕處<hi>史記李廣傳中貴人將騎數十見三人與戰還射傷中貴人廣</hi>
<pb n="KR4h0145_WYG_016-51b"/>
<hi>曰是必射雕者也北齊書斛律光傳嘗從文襄校獵雲表見一大鳥射之正中其頭形如車輪旋轉而下乃雕</hi>
<hi>也邢子髙嘆曰此射雕手也時號為射雕都督呉均詩射雕靈丘下驅馬鴈門北</hi>千里暮雲平<lb/>
<hi>史記天官書凡望雲氣平望在桑榆上餘二千里古樂府浮雲多暮色江淹詩日暮碧雲合虞羲詩長城地勢</hi>
<hi>險萬里與雲平鮑照大雷岸與妹書寒蓬夕捲古樹雲平江淹詩山氣亘百里山色與雲平</hi>
　　　過香積寺<hi>雍録香積寺在子午谷正北郭子儀收長安陳於寺北一統志陜西西安</hi>
　　　　<hi>府子午谷在府城南一百里</hi>
不知香積寺<hi>左傳教其不知而恤其不足史記陳丞相世家孝文帝益明習國家事朝而問右丞</hi>
<hi>相勃曰天下一嵗决獄㡬何勃謝曰不知問一嵗錢榖出入㡬何勃又謝不知維摩經維摩居士遣八菩薩徃</hi>
<pb n="KR4h0145_WYG_016-52a"/>
<hi>衆香國禮佛言願得世尊所食之餘于是香積如來以衆香鉢盛飯與之</hi>數里入雲峰<hi>左傳今銅</hi>
<hi>鞮之宫數里而諸侯館於𨽻人謝靈運詩滅跡入雲峰江淹詩平明登雲峰杳與廬霍絶江總詩聊承丹桂馥</hi>
<hi>逺視白雲峰</hi>古木無人逕<hi>江總詩古木㫁懸蘿駱賔王詩層陰籠古木易窺其户閴其無人孫</hi>
<hi>綽天台山賦卒踐無人之境沈約詩都令人逕絶水經注當獵之時時天鴻雪下無人逕劉希夷詩行路新知</hi>
<hi>少荒田古徑多</hi>深山何處鐘<hi>髙士傳善巻去入深山莫知其處陳子昻詩野戍荒烟㫁深山古木</hi>
<hi>平崔顥詩日暮鄉闗何處是梁簡文帝湘宫寺碑銘珠生月魄鐘應秋霜</hi>泉聲咽危石<hi>陸機詩山</hi>
<hi>溜何泠泠飛泉潄鳴玉孔稚圭北山移文風雲悽其帶憤石泉咽而下愴列子登髙山履危石臨百仭之淵何</hi>
<hi>尚之賦却倚危石江總詩古查横近澗危石聳前洲</hi>日色冷青松<hi>江淹詩嵐氣隂不極日色半虧</hi>
<pb n="KR4h0145_WYG_016-52b"/>
<hi>天何遜詩風光蘂上輕日色花中亂邢邵詩天髙日色淺潘尼詩青松䕃脩嶺許詢詩青松凝素髓劉峻論援</hi>
<hi>青松以誓心</hi>薄暮空潭曲<hi>廣雅日將落曰薄暮陸機詩終朝理文案薄暮不遑瞑范雲詩田家</hi>
<hi>樵采去日暮方來歸梁簡文帝詩水曲文魚聚林暝鴉鳥飛又曛烟生磵曲暗色起林隈</hi>安禪制毒<lb/>
龍<hi>張纉南征賦尋太傅之故宅令築室以安禪江總詩金河知證果石室乃安禪大灌頂神咒經莫令小毒</hi>
<hi>龍害于人民法苑珠林西方有不可依山甚寒冬夏積雪山中有池毒龍居之昔五百商人止宿池側龍怒汎</hi>
<hi>殺商人槃陀王聞之向烏場國學婆羅門咒四年之中善得其術就池咒龍龍化為人悔過向王王乃捨之唐</hi>
<hi>汝詢注安禪于此以制其心毒龍即所謂驚猿害馬非山中實有是物</hi>
　　　歸輞川作<hi>唐書王維傳維别墅在輞川地竒勝有華子岡歆湖竹里館栁浪茱萸沜</hi>
<pb n="KR4h0145_WYG_016-53a"/>
　　　　<hi>辛夷塢與裴廸遊其中賦詩相酬為樂一統志輞川在西安府藍田縣西南唐王維置别</hi>
　　　　<hi>業於此</hi>
谷口疎鐘動<hi>孔稚圭文截來轅於谷口岑之敬折楊栁樂府谷口晴横枝庾信詩渭濵觀坐釣谷</hi>
<hi>口㸔秋穫徐孝先詩晨朝宣寶偈寒夜歛疎鐘釋慧净詩塵飛揚雅梵風度引疎鐘庾信詩落星初伏火秋霜</hi>
<hi>正動鐘</hi>漁樵稍欲稀<hi>何遜詩爾情深鞏洛予念返漁樵劉孝威詩散步懐漁樵諸葛穎詩靈濤</hi>
<hi>稍欲近仙巖行可識陸機賦親落落而日稀説文稀疎也五燈㑹元土曠人稀相逢者少</hi>悠然逺山<lb/>
暮<hi>陶潜詩采菊東籬下悠然見南山謝靈運詩杪秋尋逺山山逺行不近梁宣帝賦逺山崔巍而間出江洪</hi>
<hi>詩逺山清無雲江淹詩悵然山中暮沈佺期詩湛湛山川暮</hi>獨向白雲歸<hi>漢書王嘉傳慎已之</hi>
<pb n="KR4h0145_WYG_016-53b"/>
<hi>所獨向夏后鑄鼎謠逢逢白雲一南一北擬古詩白雲宿簾端漢武帝秋風辭秋風起兮白雲飛鮑照詩日落</hi>
<hi>嶺雲歸梁元帝詩日照池光淺雲歸山望濃宋之問詩不見白雲歸</hi>菱蔓弱難定<hi>説文菱䔖也王</hi>
<hi>安貧武陵記三角四角者為芰兩角者為䔖本草綱目芰蔆有湖濼處則有之三月生蔓延引葉浮水上江淹</hi>
<hi>詩水苔方下蔓沈約詩輕絲動弱芰陳子昻詩綰霧青絲弱牽風紫蔓長夏侯湛萍賦渟不安處行無定軌</hi>
楊花輕易飛<hi>古樂府楊白花歌楊花飄蕩落南家枚乗栁賦吁嗟細栁流亂輕絲梁元帝緑栁詩</hi>
<hi>長條垂拂地輕花上逐風庾信賦二月楊花滿路飛侯夫人詩不及楊花意春來到處飛崔瓊詩楊花漫漫攪</hi>
<hi>天飛</hi>東臯春草色<hi>呉均詩願君嗣蘭杜時采東臯薇庾信詩蕭條依白社寂寞似東臯爾雅葞春</hi>
<hi>草江淹賦春草碧色春水緑波謝靈運詩池塘生春草江淹詩草色歛窮水</hi>惆悵掩柴扉<hi>九辨</hi>
<pb n="KR4h0145_WYG_016-54a"/>
<hi>廓落兮覊旅而無友生惆悵兮而私自憐張衡詩路逺莫致倚惆悵魏武帝樂府夜夜安得寐惆悵以自憐陶</hi>
<hi>潛詩白日掩荆扉虚室絶塵想范雲詩還聞稚子説有客欵柴扉沈約詩去去掩柴扉</hi>
　　岑參<lb/>
　　　送張子尉南海<hi>史記南越尉佗傳南海尉任囂召龍川令趙佗行南海尉事徐</hi>
　　　　<hi>廣注爾時未言都尉也晉書地理志任囂趙佗定南越以為南海等三郡非三十六郡之</hi>
　　　　<hi>限乃置尉以典之所謂東南一尉也唐書百官志京縣令一人正五品上主簿二人從八</hi>
　　　　<hi>品下尉六人從八品又地理志廣州南海縣屬嶺南道一統志廣州府南海縣附郭本秦</hi>
　　　　<hi>南海郡番禺縣地隋文帝分置南海縣為番州治南至海岸三百四十里</hi>
<pb n="KR4h0145_WYG_016-54b"/>
不擇南州尉<hi>説苑子路曰家貧親老者不擇禄而仕左傳急何能擇楚辭嘉南州之炎徳兮麗桂</hi>
<hi>樹之冬榮晉書頋榮傳榮既南州望士躬處右職朝野甚推敬之張説詩物土南州異闗河北信賖</hi>髙堂<lb/>
有老親<hi>李百藥笙賦預髙堂之歡宴李白送張秀才詩抱劍辭髙堂鹽鐡論審老親之腹非唐園唯菜</hi>
<hi>是盛又参詩更作東征賦知君有老親</hi>樓臺重蜃氣<hi>水經注崑崙宫城上安金臺五所玉樓十</hi>
<hi>二楊巨源送僧歸安南詩蜃閣化城重本草車螯是大蛤一名蜃能吐氣為樓臺海中春夏間依約島溆常有</hi>
<hi>此氣雜兵書蜃形似蛇而大腰以下鱗盡逆又有耳有角背鬛作紅色嘘氣成樓臺望之隱然如在烟霧將雨</hi>
<hi>即見劉孝威樂府蜃氣逺生樓</hi>邑里雜鮫人<hi>北史周武帝紀詔軍人之間年多耆夀可頒授老職</hi>
<hi>榮沾邑里謝朓詩邑里向疎蕪寒流自清泚一統志廣州番禺大府秦漢以來號為都㑹俗雜五方博物志南</hi>
<pb n="KR4h0145_WYG_016-55a"/>
<hi>海外有鮫人水居如魚不廢機織其眼能泣泣則出珠木華海賦其垠則有天琛水怪鮫人之室</hi>海暗<lb/>
三山雨<hi>何遜詩行雨暗江流又江暗雨欲來漢書郊祀志自威宣燕昭使人入海求蓬萊方丈瀛洲三</hi>
<hi>神山謝靈運詩越海陵三山注東方朔集三山在海中衆仙所居一云番山禺山堯山為三山又羅浮山三山</hi>
<hi>之總名杜甫詩雷聲忽送千峯雨</hi>花明五嶺春<hi>陳子良詩峯逈雜花明李白詩一溪初入千花</hi>
<hi>明白帖大廋嶺上梅南枝落北枝開漢書張耳傳南有五嶺之戍師古注嶺者西自衡山之南東窮於海一山</hi>
<hi>之限耳而别摽名則有五焉裴氏廣州記大庾始安臨賀桂陽掲陽是為五嶺史通廣州地總百越山連五嶺</hi>
<hi>嵗華紀麗斗轉東而天下皆春鴈向北而嶺邊先暖</hi>此鄉多寶玉<hi>晉書呉隐之傳廣州包山帶海</hi>
<hi>珍異所出一篋之寶可資數世隱之為刺史清操愈厲宋書沈演之傳上欲伐林邑朝臣不同惟廣州刺史陸</hi>
<pb n="KR4h0145_WYG_016-55b"/>
<hi>徽與演之賛成上意及平賜羣臣黄金生口銅器等物演之所得偏多戰國䇿窮鄉多異唐書禮志楚州刺史</hi>
<hi>崔侁表獻寶玉</hi>慎勿厭清貧<hi>宣室記雲光寺畫初有少年七人至寺閉室畵之曰七日慎勿啟門</hi>
<hi>續漢書王苑字孫仲安貧茅屋蓬户藜藿不厭南史周顒清貧寡欲魏志華歆傳歆素清貧禄賜以賑施親戚</hi>
　　　登總持閣<hi>北齊書武成帝紀清河二年詔以城南雙堂閏位之苑建造大總持寺李</hi>
　　　　<hi>嶠集有九日幸總持寺登浮圗應制詩</hi>
髙閣逼諸天<hi>張衡賦命王良掌策駟兮踰髙閣之鏘鏘後漢書樊宏傳所起廬舍皆有重堂髙閣</hi>
<hi>陂渠灌注謝朓詩髙閣常畫掩法華經諸天及人皆當驚疑長阿含經先於佛所净脩梵行生忉利天使彼諸</hi>
<hi>天益増五福李嶠大雲寺碑諸天翼戴上升於兠率之宫</hi>登臨近日邊<hi>張纉謝賚園啟歸瞰户牖</hi>
<pb n="KR4h0145_WYG_016-56a"/>
　<hi>不異登臨張正見詩甘棠聴訟罷福宇試登臨晉書明帝紀㓜而聰哲為元帝所寵異數嵗嘗坐置膝前屬長</hi>
　<hi>安使來因問帝汝謂日與長安孰近對曰長安近不聞人從日邊來居可知也宋之問慈恩浮圖詩鳯刹侵雲</hi>
　<hi>半虹旌倚日邊</hi>晴開萬井樹<hi>梁簡文帝詩雲開天半晴漢書刑法志一同百里提封萬井陳子昻</hi>
　<hi>表三軍叶慶萬井相歡周禮野廬氏掌逹國道路於四畿比國郊及野之道路宿昔井樹</hi>愁㸔五陵<lb/>
　烟<hi>漢書原涉傳郡國諸豪及長安五陵為氣節者皆慕歸之注五陵謂長陵安陵陽陵茂陵昭陵也班固西</hi>
　<hi>都賦南望杜霸北眺五陵呉均詩子憐三湘薛吾憶五陵薇</hi>檻外低秦嶺<hi>王勃滕王閣詩檻外</hi>
　<hi>長江空自流蕭慤詩巖低石倒險西都賦于是晞秦嶺睋北阜挾澧灞據龍首注秦嶺南山也</hi>忩中小<lb/>
　渭川<hi>庾肩吾詩樓上徘徊月忩中愁思人何遜詩忩中度落葉簾外隔飛螢水經注陸杭城即山為墉俯</hi>
<pb n="KR4h0145_WYG_016-56b"/>
　　<hi>臨大江如縈帶焉視舟如鳬鴈矣漢書貨殖傳齊魯千畝桑麻渭川千畝竹曹植詩太公未遇文漁釣終渭川</hi>
　蚤知清净理<hi>史記曹相國世家載其清净民以寧壹謝靈運王子晉讃王子愛清净區中實囂喧</hi>
　常願奉金仙<hi>阮徳如詩常願永遊集拊翼同迴翔隋書經籍志後漢明帝夢金人飛行殿庭以問</hi>
　<hi>於朝傅毅以佛對帝遣使徃天竺得佛經及釋迦像梁簡文帝佛像銘灼灼金容巍巍滿月宋之問詩六龍迴</hi>
　<hi>玉輦雙樹謁金仙</hi>
　<lb/>
　<lb/>
御選唐詩巻十一<lb/>
</p>
<p>
</p>
  </div>
</body>
</text>
</TEI>
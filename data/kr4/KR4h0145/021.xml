<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0145_WYG_021-1a"/>
　欽定四庫全書<lb/>
御選唐詩巻十六<lb/>
　　五言律<lb/>
　　　賈島<hi>字浪仙范陽人初為浮屠韓愈教其為文遂舉進士詩思人僻當其苦吟雖逢公卿不之</hi>
　　　　<hi>覺也</hi>
　　　　憶江上吳處士<hi>荀子古之所謂處士者徳盛者也能靜者也修正者也知命者</hi>
　　　　　<hi>也著是者也晉書天文志少微四星在太微西南第一處士星</hi>
　閩國揚帆去<hi>周禮職方氏疏叔熊避難於濮蠻墮其俗後分七種謂之七閩史記東越傳閩越王</hi>
<pb n="KR4h0145_WYG_021-1b"/>
　<hi>無諸及越東海王搖者皆越王勾踐之後也秦併天下以其地為閩中郡謝靈運詩揚帆采石華挂席拾海月</hi>
　<hi>劉潛詩揚帆乘浪華噪鼓要風力</hi>蟾蜍虧復團<hi>後漢書天文志注羿請藥於西王母姮娥竊之</hi>
　<hi>以奔月是為蟾蜍五經通義月中有兔與蟾蜍何也兔隂也蟾蜍陽也而與兔並明隂係陽也唐太宗望月詩</hi>
　<hi>輪虧鏡彩缺吳均賦挂皎月而常團駱賔王秋月詩雲披玉繩淨潮滿鏡輪團杜審言月詩暫將弓並曲翻與</hi>
　<hi>扇俱團</hi>秋風吹渭水<hi>楚辭嫋嫋兮秋風江淹詩烟光拂夜色華舟盪秋風沈約詩夏雲清朝景</hi>
　<hi>秋風揚早蟬吳均詩風吹承露臺山海經鳥鼠同穴之山渭水出焉而東流注于河河圖括地象鳥鼠同穴山</hi>
　<hi>地之幹也渭水出其中後漢書郡國志隴西郡渭水所出東流長安</hi>落葉滿長安<hi>陸機文賦悲落</hi>
　<hi>葉於勁秋陶潛詩櫚庭多落葉三輔黄圖三輔共治長安城中班固西都賦漢之西都實在雍州名曰長安梁</hi>
<pb n="KR4h0145_WYG_021-2a"/>
<hi>元帝賦洛陽小苑之西長安大道之東</hi>此地聚㑹夕<hi>劉繪詩江山信多美此地最為神庾信遊</hi>
<hi>山詩道士封君達仙人丁令威煑丹於此地居然未肯歸漢書地理志鄭土陿而險山居谷飲男女亟聚㑹何</hi>
<hi>遜詩一同心賞夕暫解去鄉愁杜甫詩披霧初歡夕髙秋爽氣澄</hi>當時雷雨寒<hi>孫萬夀詩當時</hi>
<hi>金谷裏昔日平陵東易天地解而雷雨作雷雨作而百果草木皆甲拆晉書天文志栁八星主雷雨左思魏都</hi>
<hi>賦雷雨窈㝠而未半皦日籠光於綺寮阮籍賦寒雨淪而下降王昌齡詩寒雨連江夜入吳</hi>蘭橈殊<lb/>
未返<hi>廣韻橈楫也梁簡文帝采蓮曲桂楫蘭橈浮碧水江花玉面兩相似梁元帝采蓮賦水濺蘭橈蘆侵</hi>
<hi>羅<graphic n="KR3309" url="https://raw.githubusercontent.com/kanripo/KR-Gaiji/master/images/KR3309.png" mimeType="image/png"/>庾信詩錦纜迴砂磧蘭橈避荻洲李白金陵江上遇蓬池隠者詩羅浮麻姑臺此去或未返</hi>消息<lb/>
海雲端<hi>蔡琰詩迎問其消息輒復非鄉里梁元帝詩欲覔行人寄消息駱賔王詩鴻來雁度無消息杜</hi>
<pb n="KR4h0145_WYG_021-2b"/>
<hi>甫詩碧知湖外草紅見海東雲古善哉行淮南八公要道不煩叅駕六龍游戲雲端陸機詩乘風逺遊騰雲端</hi>
<hi>謝朓詩雲端楚山見林表吳岫微</hi>
　　　題李凝幽居<lb/>
閒居少隣並<hi>禮記孔子閒居子夏侍文中子子謂賈瓊王孝逸凌敬曰諸生何樂瓊曰樂閒居曹</hi>
<hi>植賦靜閒居而無事潘岳閒居賦序乃作閒居賦以歌事遂情焉孟浩然詩行樂悵無隣南史陸慧曉傳慧曉</hi>
<hi>與張融並宅</hi>草逕入荒園<hi>南史孔惇之傳茅室蓬户庭草蕪徑劉孝威詩丹庭斜草逕王勃詩</hi>
<hi>小逕偏宜草陶潛歸去來辭田園將蕪何不歸謝莊北宅秘園詩窮園自荒深唐太宗詩園荒一徑㫁</hi>鳥<lb/>
宿池中樹<hi>説苑樹髙者鳥宿之枚乘七發朝則鸝黄鳱鴠鳴焉暮則羈雌迷鳥宿焉魏文帝詩離鳥</hi>
<pb n="KR4h0145_WYG_021-3a"/>
<hi>夕宿在彼中洲西京雜記積草池中有珊瑚樹一本三柯又孤樹池中有洲洲上煔樹一株六十餘圍望之重</hi>
<hi>重如蓋謝靈運樂府鬱鬱河邊樹</hi>僧敲月下門<hi>庾信詩山僧或見尋陶潛詩叩門拙言辭王維</hi>
<hi>宫槐陌詩譍門但迎掃畏有山僧來李白詩㑹向瑤臺月下逢隋唐嘉話島初赴舉京師一日於馬上得句云</hi>
<hi>鳥宿池中樹僧敲月下門初欲作推字練之未定不覺衝尹時韓吏部權京兆左右擁至前島具告所以韓立</hi>
<hi>馬良久曰作敲字佳矣</hi>過橋分野色<hi>杜甫詩攜錢過野橋謝朓詩月隂洞野色宋之問詩野色</hi>
<hi>遍呈秋李白詩芳草換野色</hi>移石動雲根<hi>論衡湍瀨之流沙石轉而大石不移何者大石重而</hi>
<hi>沙石輕也南史到溉傳溉齋前有竒礓石帝戲與賭之溉輸焉即迎置華林園移石之日都下縦觀所謂到公</hi>
<hi>石也張協詩雲根臨八極沈君攸桂檝泛河中詩渺渺雲根侵逺樹</hi>暫去還來此<hi>郭璞詩去來山</hi>
<pb n="KR4h0145_WYG_021-3b"/>
<hi>林客孟浩然詩岩扉松徑長寂寥惟有幽人自來去</hi>幽期不負言<hi>謝靈運撰征賦石幽期而知賢</hi>
<hi>案石謂黄石公古詩誓天不相負劉歆新序論文不負原之期案文謂晉文圍原期以三日不爽約而原降公</hi>
<hi>羊傳荀息可謂不食其言矣賈充詩若能不食言與君同所宜</hi>
　　　暮過山村<lb/>
數里聞寒水<hi>水經注渚水濖漲方數里又聲聞數里十八拍夜聞隴水兮聲鳴咽王僧孺詩夜風</hi>
<hi>入寒水沈約詩開襟濯寒水</hi>山家少四鄰<hi>呉均山中詩山中自有宅李爽山家閨怨詩山中無</hi>
<hi>早梅荆扉達曙開左傳諸侯守在四鄰李白詩蒼茫空四鄰</hi>怪禽啼曠野<hi>埤雅䲭鵂釋鳥所云</hi>
<hi>怪䲭是也陳後主詩啼禽靜或諠詩匪兕匪虎率彼曠野阮籍詩登髙望九州悠悠分曠野陸機詩野途曠無</hi>
<pb n="KR4h0145_WYG_021-4a"/>
<hi>人</hi>落日恐行人<hi>謝朓詩落日飛鳥逺又藩日髙城上梁元帝詩欲覔行人寄消息何遜詩寂寂</hi>
<hi>行人疎</hi>初月未終夕<hi>向遜七召映景星于初月謝靈運詩眷西謂初月謝朓送神曲雨㝠㝠又</hi>
<hi>終夕</hi>邊烽不過秦<hi>後漢書祭肜曰卧鼔於邊庭滅烽於幽嶂張協詩烽火列邊亭地理通釋秦形</hi>
<hi>勝之國也帶河阻山縣隔千里持㦸百萬秦得百二焉地勢便利其以下兵於諸侯譬猶居髙屋之上建瓴水</hi>
<hi>也杜甫秦州雜詩西征問烽火又沱江不向秦</hi>蕭條桑柘外<hi>淮南子蕭條者形之君寂寞者音之</hi>
<hi>主也楚辭山蕭條而無獸兮江淹詩適見葉蕭條禮記命野虞毋伐桑柘潘岳詩桑柘何奕奕李嶠詩鬱鬱桑</hi>
<hi>柘繁</hi>烟火漸相親<hi>史記律書天下殷富粟至十餘錢鳴雞吠狗烟火萬里可謂和樂者乎江淹詩</hi>
<hi>歸人望烟火穉子候簷隙王縉詩南過竹里館日與道相親</hi>
<pb n="KR4h0145_WYG_021-4b"/>
　　　宿孤館<lb/>
落日投村戍<hi>謝靈運撰征賦望新晴於落日王維詩髙城眺落日極浦映蒼烟廣韻戍舍也從人</hi>
<hi>荷戈也杜甫詩日色隠孤戍</hi>愁生為客途<hi>杜甫詩江草日日喚愁生儲光羲詩河洲多青草朝</hi>
<hi>暮増客愁梁昭明太子詩行客行路遥王灣詩客路青山外</hi>寒山晴後緑<hi>謝靈運詩南州實炎</hi>
<hi>德桂樹陵寒山王維詩寒山轉蒼翠秋水日潺湲崔顥遊天竺詩青翠滿寒山藤蘿覆冬沼張九齡詩試上江</hi>
<hi>樓望初逢山雨晴</hi>秋月夜深孤<hi>顧愷之詩秋月揚明輝陶潛詩叩枻新秋月臨流别友生陸彦</hi>
<hi>章月夜詩明月偏憐汝幽人獨夜深梁簡文帝詩夕波照孤月杜甫詩永夜月同孤孟浩然詩開軒琴月孤</hi>
橘樹千株在<hi>杜甫詩楓林橘樹丹青合盧綸詩橘樹當家童襄陽耆舊傳李衡作宅於武陵龍陽</hi>
<pb n="KR4h0145_WYG_021-5a"/>
<hi>汎洲上種橘千株勅其子曰吾有千頭木奴不責汝衣食嵗上一匹絹可以不貧矣沈約郊居賦李衡則橘林</hi>
<hi>千樹石崇則雜果萬株李華文千株茂樹百道春泉</hi>漁家一半無<hi>王維詩漁家伐釣竿劉長卿詩</hi>
<hi>漁家帶夕陽李嘉祐詩漁家足水禽唐太宗望雪詩迎風一半斜王維詩秦川一半夕陽開</hi>自知風<lb/>
水靜<hi>杜甫詩窮冬急風水逆浪開帆難陶𢎞景尋山志日斜雲而色黛風過水而安流庾信詩日落江風</hi>
<hi>靜王勃詩日落山水靜為君起松聲</hi>舟繫岸邊蘆<hi>杜甫詩孤舟一繫故園心又繫舟今夜逺崔國</hi>
<hi>輔詩泗水入淮處南邊古岸存何遜詩沙汀暮寂寂蘆岸晚修修大戴禮葦未秀為蘆</hi>
　　　憶吳處士<lb/>
半夜長安雨<hi>淮南子雞知將旦鶴知夜半古樂府嚴霜半夜落班固西都賦漢之西都乃在雍州</hi>
<pb n="KR4h0145_WYG_021-5b"/>
<hi>名曰長安杜甫詩夜雨翦春韭</hi>燈前越客吟<hi>劉邈詩燈前裁獸錦史記陳軫傳越人莊舄仕楚而</hi>
<hi>病楚王曰舄故越人也亦思越否中謝對曰凡人之思故在其病也彼思越則越聲不思越則楚聲使人往聽</hi>
<hi>之猶尚越聲也謝靈運詩越客腸今㫁王粲登樓賦莊舄顯而越吟</hi>孤舟行一月<hi>陶潛詩渺渺孤</hi>
<hi>舟逝劉長卿詩寒雨泊孤舟李白詩山逐泛舟行詩一月三㨗</hi>萬水與千岑<hi>宋之問詩豈意南中</hi>
<hi>岐路多千山萬水分鄉縣廣韻山小而髙曰岑</hi>島嶼夏雲起<hi>左思吳都賦島嶼綿邈江總賦望島</hi>
<hi>嶼之邅迴晉子夜歌昔别春風起今還夏雲浮盧思道詩夏雲樓閣起</hi>汀洲芳草深<hi>楚辭搴芳</hi>
<hi>洲兮杜若古辭長樂戲汀洲隂鏗詩汀洲浪已息古詩涉江採芙蓉蘭澤多芳草陸機詩芳草忽已茂</hi>何<lb/>
當折松葉<hi>庾肩吾詩何當風日好目極長沙垂爾雅樅松葉拍身本草松葉有一鬛五鬛七鬛</hi>拂<lb/>
<pb n="KR4h0145_WYG_021-6a"/>
石剡溪隂<hi>梁簡文帝謝賚袈裟啓拂石慚華裁金非重庾肩吾詩天衣初拂石世説王子猷居山隂</hi>
<hi>夜大雪忽憶戴安道時安道居剡即便夜乘小船就之一統志剡溪在嵊縣治南一名戴溪唐太宗詩溪隂寸</hi>
<hi>寸生孟浩然詩雲度綠溪隂</hi>
　　姚合<lb/>
　　　郡中西園<lb/>
西園春欲盡<hi>後漢書馬融傳宿麒麟於西園魏文帝芙蓉池詩乘輦夜行遊逍遙步西園李白長</hi>
<hi>干行八月蝴蝶來雙飛西園草王融詩春盡風颯颯孟浩然詩林卧愁春盡開軒覽物華李白詩别來門前草</hi>
<hi>春盡秋轉碧庾信詩夏餘花欲盡</hi>芳草逕難分<hi>西都賦竹林果園芳草甘木孫綽蘭亭後序藉</hi>
<pb n="KR4h0145_WYG_021-6b"/>
<hi>芳草鑑清流崔顥詩芳草萋萋鸚鵡洲張正見詩草長三徑合楊師道詩芳草無行逕殷遙詩暗草侵苔徑晴</hi>
<hi>楊掃石磯朱异詩耿耿樵路分</hi>靜語唯幽鳥<hi>李嶠詩巷靜逰禽入門閒過客稀後漢書蔡邕傳伯</hi>
<hi>翳綜聲於鳥語幽明錄五月五日翦鸜鵒舌教學人語無所不名杜甫詩日長惟鳥雀詩出自幽谷遷于喬木</hi>
<hi>劉禹錫詩晝長幽鳥喧</hi>閒眠獨使君<hi>漢書汲黯傳黯拜淮陽太守不受印綬上曰淮陽吏民不</hi>
<hi>相得吾徒得君重卧而治之隂鏗詩獨眠雖已慣岑參詩有時著書暇盡日窓中眠後漢書冦恂傳使君建節</hi>
<hi>銜命以臨四方三國志曹公從容謂先主曰天下英雄唯使君與操耳晉書桓伊傳使君於此不凡古樂府使</hi>
<hi>君從南來</hi>宻林生雨意<hi>謝靈運詩宻林含餘清逺峯隠半規孟浩然詩飛猿嘯宻林顔延之詩山</hi>
<hi>烟冒壠生劉孝威詩雲樹交為宻雨日共成虹詩藴隆蟲蟲疏暑氣藴藴然雷聲隆隆然熱氣蟲蟲然如此無</hi>
<pb n="KR4h0145_WYG_021-7a"/>
<hi>復雨意</hi>古石帶苔文<hi>隂鏗詩古石何年卧枯樹幾春空唐太宗詩古石衣新苔新巢封古樹王</hi>
<hi>績詩崩榛横古蔓荒石擁寒苔王融迴文斜峯繞逕曲聳石帶山連常建詩藥院滋苔文</hi>雖去清秋<lb/>
逺<hi>殷仲文詩獨有清秋日能使髙興盡杜甫詩清秋望不極迢遞起層隂史記中間相去不甚逺謝靈運詩</hi>
<hi>不惜去人逺</hi>朝朝見白雲<hi>髙唐賦朝朝暮暮陽臺之下梁簡文帝詩綠葉朝朝黄陳後主詩瓊</hi>
<hi>樹朝朝新唐書狄仁傑傳仁傑登太行山反顧見白雲孤飛孔椎珪文白雲誰侣陶𢎞景詩山中何所有嶺上</hi>
<hi>多白雲孔紹安詩欲識相思處山川間白雲</hi>
　　　過靈泉寺<hi>水經注華嶽靈泉二所一名蒲池西流注於澗一名太上泉東注澗下上</hi>
　　　　<hi>官神廟近東北隅</hi>
<pb n="KR4h0145_WYG_021-7b"/>
偶尋靈跡去<hi>宋之問詩徒尋靈異跡周顧愜心目江淹文靈跡深潭江總攝山栖霞寺碑銘我開</hi>
<hi>梵宇面壑臨丘我圖靈跡果植因修宋之問詩古今信靈跡中州莫與京</hi>幽徑入氲氛<hi>庾信詩幽</hi>
<hi>徑忽春臨胡師耽詩墮葉積幽徑廬山記孤峯秀起游氣籠其上則氛氲若烟沈約詩氛氲屢迴沒</hi>轉壑<lb/>
驚飛鳥<hi>謝朓遊山詩凌崖必千仞尋壑將萬轉張九齡詩濺沫驚飛鳥</hi>穿山踏亂雲<hi>呉均</hi>
<hi>詩山上萬重雲庾信詩山深雲濕衣王筠詩連山捲亂雲宋之問詩間闗踏雲雨</hi>水從巖下落<lb/>
<hi>水經注瀑布垂巖懸河注壑謝靈運詩巖下雲方合張九齡望瀑布水詩閃閃青崖落</hi>溪向寺前<lb/>
分<hi>廬山道人石門詩序清泉分流而合注水經注溪水自湖兩分</hi>釋子遊何處<hi>水經注脩脩釋</hi>
<hi>子渺渺禪棲徐陵雙林寺碑釋子彈琴歌為千偈而已長阿含經聞四子端正曰此真釋子也陶潛詩今復在</hi>
<pb n="KR4h0145_WYG_021-8a"/>
<hi>何處庾信詩何處更相尋</hi>空堂日漸曛<hi>司馬相如賦日黄昬而絶望兮長獨託於空堂阮籍詩徘</hi>
<hi>徊空堂上江淹詩孤景吟空堂庾肩吾詩林殿日先曛蘇頲詩蘿翳漸移曛</hi>
　　　秋夜月中登天壇<hi>禮記燔柴於泰壇祭天也後漢書祭祀志注上帝壇圜八</hi>
　　　　<hi>觚徑五丈髙九尺李益詩朝遊碧峯三十六夜上天壇月邊宿</hi>
秋蟾流異彩<hi>顧愷之詩秋月揚明輝江淹别賦秋露如珠秋月如珪後漢書天文志注羿請藥於</hi>
<hi>西王母姮娥竊之以奔月是為蟾蜍五經通義月中有兔與蟾蜍應瑒賦摛雲藻之雕色流輝采之渾黄謝莊</hi>
<hi>月賦白露曖空素月流天又増華台室揚采軒宫張正見詩長河上桂月澄彩照髙樓</hi>齋潔上壇<lb/>
行<hi>蔡邕荅齋議宫室至大指使至微不在齋潔之處張説開元樂章齋戒豐潔俎豆有馨左思魏都賦㳙吉</hi>
<pb n="KR4h0145_WYG_021-8b"/>
<hi>日陟中壇</hi>天近星辰大<hi>張九齡詩巫山與天近烟景長青熒孫逖詩竹磵入山多松崖向天近李</hi>
<hi>白詩騰身轉覺三天近舉足回看萬嶺低書厯象日月星辰敬授人時史記五帝紀旁羅日月星辰水波土石</hi>
<hi>金玉杜甫詩仰見明星當空大</hi>山深世界清<hi>孟子舜之居深山之中史記貨殖傳山深而獸往之</hi>
<hi>庾信詩風逆花迎面山深雲濕衣楞嚴經何名為衆生世界上下為界過去未来現在為世岑參詩登臨出世</hi>
<hi>界磴道盤虛空杜甫詩鶯花隨世界樓閣倚山巔</hi>仙飈石上起<hi>沈約風賦搖玉扇響金扉拂九霄</hi>
<hi>之羽蓋轉八風之珠旂此羽客之仙風也揚庶詩寶鐸含飈響仙輪帶日紅謝靈運詩暝還雲際宿弄此石上</hi>
<hi>月宋玉風賦夫風生於地起於青蘋之末梁簡文帝詩蓮疎折藕香風起</hi>海日夜中明<hi>山海經東</hi>
<hi>南海之水甘泉之間有羲和國有女子曰羲和嘗浴日於甘泉李白詩半壁見海日空中聞天雞鮑照詩行子</hi>
<pb n="KR4h0145_WYG_021-9a"/>
<hi>夜中飯王融樂府夜中心愛促覺後阻河曲李善頭陀寺碑注魯莊七年夜明佛生之日也</hi>何計長<lb/>
來此<hi>陶潛桃花源記率妻子邑人來此絶境不復出焉</hi>閒眠過一生<hi>莊子彼至人者歸精</hi>
<hi>神乎無始而髙眠乎無何有之鄉徐陵書門前擾擾我且安眠晉書畢卓傳嘗謂人曰得酒滿數百斛四時甘</hi>
<hi>味置兩頭右手持酒杯左手持蟹螯拍浮酒船中便足了一生矣李白詩一生好入名山遊</hi>
　　許渾<lb/>
　　　南樓春望<lb/>
南樓春一望<hi>晉書庾亮傳在武昌諸佐吏乘秋夜登南樓俄不覺亮至諸人將起避之亮曰諸君</hi>
<hi>少住老子於此處興復不淺梁簡文帝詩試起登南樓還向華池遊謝變詩登樓一迴望望見東陌頭王融詩</hi>
<pb n="KR4h0145_WYG_021-9b"/>
<hi>相望早春日烟花雜如霧袁奭詩天游響仙蹕春望動神衷梁元帝賦登髙一望但見逺樹含烟</hi>雲水<lb/>
共昬昬<hi>李頎塞下曲鐵馬嘶雲水杜甫詩昬昬阻雲水顔真卿翫月詩天月淨水雲昬隂鏗詩昬昬隴</hi>
<hi>日沈</hi>野店歸山路<hi>杜甫詩野店引山泉庾信詩遙想山中店懸知春酒濃陶潛詩行行循歸路劉</hi>
<hi>禹錫詩三山歸路迷駱賔王詩山路猶南屬</hi>危橋帶郭村<hi>戴叔倫詩危橋共鳥尋劉長卿詩草</hi>
<hi>色村橋晚史記貨殖傳名國萬家之城帶郭千畞應璩與程文信書忽此蘇子帶郭之業杜甫詩村村自花栁</hi>
晴烟和草色<hi>宋之問詩江鶴弄晴烟宗楚客詩樹色帶晴烟江令詩草色斂窮水李白詩水石潺</hi>
<hi>湲萬壑分烟光草色俱氛氲</hi>夜雨長溪痕<hi>曹植詩時雨中夜降張載詩霖雨餘旬朔濛昧日夜</hi>
<hi>墜潘尼苦雨賦旦漎漎以達暮夜淋淋以極明王維詩山中一夜雨樹杪百重泉鮑照詩登髙觀水長韓愈詩</hi>
<pb n="KR4h0145_WYG_021-10a"/>
<hi>雨多添栁耳水長減蒲芽杜甫詩急雨捎溪足岑參詩水痕侵岸栁</hi>下岸誰家住<hi>賈彦璋詩水包</hi>
<hi>城下岸杜甫詩下塹萬尋岸蒼濤鬱飛翻張正見詩借問是誰家杜甫詩帆過宿誰家崔顥詩君家住何處妾</hi>
<hi>住在横塘</hi>殘陽半掩門<hi>湛方生遊園詠乘夕陽而含咏陶潛詩長吟掩柴門南史袁粲傳席門常</hi>
<hi>掩</hi>
　　　晚泊七里灘<hi>顧野王輿地志七里灘在東陽江下與嚴陵瀨接一統志在桐廬縣</hi>
　　　　<hi>西諺云有風七里無風七十里蓋舟行難於挽縴惟視風以為遲速耳</hi>
天晚日沈沈<hi>謝莊詩夕天霽晚氣楊思道詩登臨日將晚上林賦沈沈隠隠注沈沈宫室深邃之</hi>
<hi>貌李白詩月寒天清夜沈沈</hi>孤舟繫栁隂<hi>陶潛詩眇眇孤舟逝馬周詩春水送孤舟李端詩楚</hi>
<pb n="KR4h0145_WYG_021-10b"/>
<hi>天涼雨在孤舟汝南先賢傳長隨杞栁之隂杜甫詩官橋帶栁隂盧綸詩重門接栁隂</hi>江村平見<lb/>
寺<hi>虞騫詩孤嶺枕江村張九齡詩江村投暮烟岑參詩江村片雨外野寺夕陽邊又近鐘清野寺逺火㸃江</hi>
<hi>村</hi>山郭逺聞砧<hi>岑參詩山郭冷秋雲白樂天詩山郭燈火稀崔峒詩逺浪搖山郭平蕪到縣門</hi>
<hi>杜甫詩野樹欹還倚秋砧醒却聞儲嗣宗詩更想逢秋節那堪聞夜砧鄭駰詩風前間逺砧</hi>樹宻猿<lb/>
聲響<hi>梁簡文帝詩樹宻風聲繞水經注冬春猨鳴至清山谷傳響冷冷不絶梁元帝詩寒夜猿聲徹謝靈</hi>
<hi>運詩哀猿響南巒</hi>波澄雁影深<hi>頭陀寺碑川靜波澄孟浩然詩波澄水更清司空曙詩波澄乍</hi>
<hi>露魚杜甫詩衡陽雁影徂</hi>榮華暫時事<hi>史記外戚世家大夫當時富貴百惡滅除光耀榮華貧賤</hi>
<hi>之時何足以累之哉李白長歌行榮華照當年張正見詩隴月暫時明</hi>誰識子陵心<hi>梁簡文帝</hi>
<pb n="KR4h0145_WYG_021-11a"/>
<hi>詩空令誰雅識後漢書嚴光傳光字子陵少與光武同遊及光武即位引光論道舊故因共偃卧光以足加帝</hi>
<hi>腹上明日太史奏客星犯帝座甚急帝曰朕故人嚴子陵共卧耳髙士傳車駕幸其館光卧不起帝即卧所撫</hi>
<hi>其腹曰咄咄子陵不可相助為理耶光又眠不應良久乃張目而言曰昔唐堯著德巢父洗耳士固有志何至</hi>
<hi>相迫乎水經注自桐廬至於潛凡有十六瀨第二是嚴陵瀨瀨帶山山下有石室漢光武時嚴子陵之所居也</hi>
　　　送段覺歸杜曲閒居<hi>雜錄樊川韋曲東十里有南杜北杜杜固謂之南杜</hi>
　　　　<hi>杜曲謂之北杜雍錄杜曲在啓夏門外向西即少陵原也一統志杜曲在西安府城南</hi>
書劒南歸去<hi>陳子昂詩平生聞髙義書劒百夫雄晉書陶潛傳解印去縣賦歸去來辭李白詩醉</hi>
<hi>罷欲歸去花枝宿鳥喧岑參詩歸去磻溪夢裏山</hi>山扉别幾年<hi>吳均詩剪竹製山扉何遜詩向</hi>
<pb n="KR4h0145_WYG_021-11b"/>
<hi>夕敞山扉臨窓翫餘帙杜甫詩山扉花竹幽江總闗山月無期從此别復欲幾年行</hi>苔侵巖下路<lb/>
<hi>虞世南詩階上緑苔侵錢起詩橡栗石上村莓苔水中路法言谷口鄭子真不屈其志而耕乎巖石之下宋書</hi>
<hi>雷次宗傳徵詣京邑為築室于鍾山西巖下謂之招隠館李頎詩獨居巖下石長似定中身白居易朱藤謠紫</hi>
<hi>霄峯頭黄石巖下</hi>果落洞中泉<hi>杜甫詩青蟲懸就日朱果落封泥又秋庭風落果元稹詩夢入</hi>
<hi>深洞中遂果平生起</hi>紅葉髙齋雨<hi>錢起詩茅茨隠紅葉元稹詩風落秋池紅葉多吕温詩迎霜紅</hi>
<hi>葉早過雨緑苔鮮南史庾肩吾傳為晉安王常侍被命與劉孝威等十人抄撰衆籍號髙齋學士</hi>青蘿<lb/>
曲檻烟<hi>江淹江上之山賦挂青蘿兮萬仞王昌齡遊松隠寺詩山館人己空青蘿換風雨李白詩青蘿嫋嫋</hi>
<hi>挂烟樹薛道衡老子碑梅梁桂棟曲檻叢楹羊士諤郡樓晴望詩褰開臨曲檻蕭颺換輕衣</hi>寧知逺<lb/>
<pb n="KR4h0145_WYG_021-12a"/>
遊客<hi>楚辭願輕舉而逺遊曹植樂府逺遊臨四海俯仰觀洪波潘岳詩漫漫三千里迢迢逺行客顔延年</hi>
<hi>詩曷為久逰客憂念坐自殷</hi>羸馬太行前<hi>古西門行遊行去去如雲除弊車羸馬為自儲李頎</hi>
<hi>詩裹糧顧庭草羸馬詰朝鳴白居易詩羸馬放青菰書太行恒山至于碣石劉歆遂初賦馳太行之嚴峻兮入</hi>
<hi>天井之喬闗魏武帝樂府北上太行山艱哉何巍巍地理通釋太行山連亘河北諸州為天下之脊</hi>
　　　憶長洲<hi>吳越春秋興樂石城走犬長洲一統志長洲縣蘇州府附郭本吳長洲苑漢為</hi>
　　　　<hi>吳縣地唐萬嵗通天初析置長洲縣宋及本朝因之</hi>
香徑小船通<hi>智積記硯石山在吳縣西闔閭置官苑琴臺響屧廊館娃宫山前十里採香逕吳地</hi>
<hi>記香山吳王遣美人採香于山因以為名故有採香徑庾信詩小船行釣鯉杜甫詩城隅進小船</hi>菱歌<lb/>
<pb n="KR4h0145_WYG_021-12b"/>
遶故宫<hi>古今樂錄採菱曲和云菱歌女解佩戲江陽謝靈運詩依稀採菱歌彷彿含嚬怨鮑照詩菱歌</hi>
<hi>清漢南述異記邯鄲有故宫基存焉中有趙王果園梅李冬花春而得食一統志靈巖山吳王館娃宮故地</hi>
魚沈秋水靜<hi>淮南子擊舟水中魚沈而鳥揚庾信贊禽巢惟逺魚沈惟深莊子秋水時至百川灌</hi>
<hi>河謝靈運詩逝將候秋水息景偃舊巖莊子水靜則明燭眉髮江總詩石磵水流靜</hi>鳥宿暮山空<lb/>
<hi>説苑樹髙者鳥宿之江淹詩宿鳥驚東林梁簡文帝詩偃蹇暮山虹陳後主詩山空明月浮隋煬帝詩雲散逺</hi>
<hi>山空</hi>荷葉橋邊雨<hi>庾肩吾詩荷葉滿江鮮丘遲詩魚戲雖南北終還荷葉邊隂鏗詩荷生不避橋</hi>
<hi>陳後主詩相望渭橋邊</hi>蘆花海上風<hi>江總詩蘆花霜外白駱賔王詩雁起蘆花晚隂鏗詩春雲</hi>
<hi>海上雜國語是嵗也海多大風李白瀑布詩海風吹不㫁</hi>歸心無托處<hi>杜甫詩歸心折大刀韓翃</hi>
<pb n="KR4h0145_WYG_021-13a"/>
<hi>詩過江秋色在詩興與歸心顔延之詩深心託毫素</hi>髙枕畫屏中<hi>論衡髙枕幄卧以俟其時謝靈</hi>
<hi>運詩髙枕東窓下杜甫詩髙枕乃吾廬西京雜記昭陽殿木畫屏風文如蜘蛛絲縷江淹賦曲帳畫屏李白詩</hi>
<hi>山逼畫屏新</hi>
　　李商隠<lb/>
　　　河清與趙氏昆弟讌集得擬杜工部<hi>舊唐書河清縣屬河</hi>
　　　　<hi>南府咸亨四年置大基縣先天二年改為河清</hi>
勝概殊江右<hi>李白宴姑孰亭序此亭跨姑孰之水可稱為姑孰亭嘉名勝概自我作也杜甫詩勝</hi>
<hi>概憶桃源岑參詩勝概日相與元結詩及觀茅閣成始覺形勝殊南史顔延之傳江右稱潘陸江左稱顔謝</hi>
<pb n="KR4h0145_WYG_021-13b"/>
佳名逼渭川<hi>楚辭皇覽揆余于初度兮肇錫余以嘉名杜甫詩栗亭名更佳張纘賦名既逼而逾</hi>
<hi>賞言雖聞而彌親史記齊世家西伯獵遇太公于渭之陽漢書貨殖傳渭川千畞竹曹植詩太公未遇文釣魚</hi>
<hi>終渭川庾信詩垂綸在渭川</hi>虹收青嶂雨<hi>初學記收絳虹于漢隂張正見詩殘虹收度雨楚辭</hi>
<hi>虹蜺紛其朝覆兮夕淫淫而霖雨梁簡文帝詩秋雨暮成虹沈約鍾山詩鬱律搆丹巘崚嶒起青嶂楊炯詩青</hi>
<hi>嶂倚丹田王勃序虹消雨霽</hi>鳥沒夕陽天<hi>張正見釣竿篇人來水鳥沒楫渡岸花沈許敬宗詩</hi>
<hi>去鳥隨看沒來雲逐望生詩度其夕陽傳山西曰夕陽疏夕乃見日故名夕陽陶峴詩鴉翻楓葉夕陽動張説</hi>
<hi>詩鴻飛白露天</hi>客鬢行如此<hi>江總詩塞外離羣客容髩早如蓬駱賔王疇昔篇客鬢年年異春華</hi>
<hi>嵗嵗同楊炯詩行看轉牛斗持此報張華晉書桓温傳木猶如此人何以堪謝靈運遊山詩素心正如此庾信</hi>
<pb n="KR4h0145_WYG_021-14a"/>
<hi>賦樹猶如此</hi>滄江坐渺然<hi>任昉詩滄江路窮此李白詩開窓碧嶂滿拂鏡滄江流杜甫詩東郭</hi>
<hi>滄江合江總詩拱坐面林泉王褒聖主得賢臣頌何必偃仰詘信若彭祖呴噓呼吸若喬松眇然絶俗離世哉</hi>
<hi>何邵遊仙詩長懐慕仙類眇然心綿邈髙適詩渺然波上秋</hi>此中真得地<hi>陶潛桃花源記此中</hi>
<hi>人語云不足為外人道也庾信詩此中一分手相逢知幾年許敬宗詩此中餞行邁不異上河梁陶潛詩此事</hi>
<hi>真復樂聊用忘華簮杜甫古柏行落落盤踞雖得地</hi>漂蕩釣魚船<hi>南史齊紀蠲遇水資財漂蕩者</hi>
<hi>今年調稅杜甫詩緣情慰漂蕩南史王𢎞之性好釣魚嘗垂綸於上虞江莊子釣魚閒處無為而已矣張正見</hi>
<hi>詩分火照漁船杜甫詩吹花隨水去翻却釣魚船</hi>
　　馬戴<hi>字虞臣㑹昌四年進士大中初太原李司空辟掌書記斥為龍陽尉咸通末佐大同軍幕</hi>
<pb n="KR4h0145_WYG_021-14b"/>
　　　<hi>終太學博士</hi>
　　　宿陽臺觀<hi>真誥王屋山仙之别天所謂陽臺是也諸始得道者皆詣陽臺是清虛之</hi>
　　　　<hi>宫也一統志天壇山在河南懐慶府濟源縣西一百二十里王屋山北上有陽臺宫晉烟</hi>
　　　　<hi>蘿子棲真之所</hi>
玉洞仙何在<hi>名山記王屋山有洞周迴萬里名小有清虛之天庾信入道士觀詩金華開八景玉</hi>
<hi>洞上三危王績詩八洞玉為天王勃詩金壇疎俗宇玉洞侣仙羣宋之問詩深篁隠洞仙李白寄王屋山人詩</hi>
<hi>願隨夫子天壇上閑與仙人掃落花漢書原涉傳拜天水太守諸假號素聞涉名爭問原尹何在</hi>鑪香<lb/>
客自焚<hi>古樂府博山鑪中百和香鬱金蘇合及都梁梁簡文帝詩薰爐滅復香李嶠謝表青牛帳裏未</hi>
<pb n="KR4h0145_WYG_021-15a"/>
<hi>輟爐香髙適詩傳道招提客皇甫曽詩靜夜名香手自焚</hi>醮壇圍古木<hi>一統志天壇山山峯突兀</hi>
<hi>絶頂有石壇旦夕有五色影夜有仙燈戎昱詩孤猿傍醮壇豫章漫抄開先寺道傍長松二百餘株一徑深入</hi>
<hi>就列數圍江總詩閒堦薙宿薺古木㫁懸蘿杜甫歌古木巃嵸枝相樛王維過香積寺詩古木無人境深山何</hi>
<hi>處鐘</hi>石磬響寒雲<hi>石譜婺州智者三洞洞中有石磬擊之有聲卞斌詩泗濵磬響徹崔峒詩清磬</hi>
<hi>度山翠劉長卿詩寒磬滿空林栁惲詩寒雲晦滄洲庾肩吾詩寒雲間石起秋葉下山飛</hi>曙月孤霞<lb/>
映<hi>王維詩曙月孤鶯囀空山五栁春錢起詩曙月稀星裏常建詩日入孤霞繼常衮詩孤霞一片光杜甫詩</hi>
<hi>雜花分户映</hi>懸流峭壁分<hi>水經注廬山北石門水有雙石髙竦其狀如門水導雙石之中懸流</hi>
<hi>飛瀑望之連天若曳飛練於霄中矣梁簡文帝碑文瀑水懸流雜天河而俱洒陳後主詩巫山巫峽深峭壁聳</hi>
<pb n="KR4h0145_WYG_021-15b"/>
<hi>春林髙適詩峭壁連空洞攢峯疊翠微陳子昂東陽峽詩倐忽猶疑及差池復兩分</hi>心知人世隔<lb/>
<hi>史記五帝本紀贊好學深思心知其意潘岳秋興賦放曠乎人間之世陶潛桃花源記自云秦時來此絶境遂</hi>
<hi>與外人間隔唐明皇詩跡與塵囂隔</hi>坐與鶴為羣<hi>名勝志天壇山有尚書谷谷内有憩鶴堂李白</hi>
<hi>詩常與鳳為羣常建詩余亦謝時去西山鸞鶴羣</hi>
　　許渾<lb/>
　　　江行<hi>山海經岷束北百三十里峽山江水出焉又東北五十里崌山江水出焉而東流注</hi>
　　　　<hi>於大江</hi>
吳楚半秋色<hi>江淹江上之山賦潺湲澒溶兮楚水而吳江李白江行寄逺詩刳木出吳楚危槎百</hi>
<pb n="KR4h0145_WYG_021-16a"/>
<hi>餘尺謝朓望三湖詩葳蕤向春秀芸黄共秋色梁元帝詩桂影含秋色唐髙宗詩鳳闕澄秋色</hi>渡江逢<lb/>
葦花<hi>家語楚昭王渡江江有物大如斗圎而赤使問孔子孔子曰此萍實也晉書祖逖傳逖渡江中流擊</hi>
<hi>楫王獻之桃葉辭渡江不用檝李頎詩八月寒葦花秋江浪頭白</hi>雲侵帆影落<hi>江總詩終南雲</hi>
<hi>影落𢎞執恭詩帆影出雲飛李白詩帆影挂清川又帆落湖中天</hi>風逼鴈行斜<hi>淮南子雁從風</hi>
<hi>而飛以愛氣力梁簡文帝隴坻雁初飛詩風急暮行稀李巨仁詩連漪冩雁行盧綸詩露如輕雨月如霜不見</hi>
<hi>星河見雁行李義府詩征鴻曉陣斜</hi>返照開嵐翠<hi>宋書髙祖紀二儀廓清三光返照杜甫詩返照</hi>
<hi>入江翻石壁江淹賦跨金峯與翠巒涉桂水與碧湍</hi>寒潮漾浦沙<hi>郭璞江賦吐納靈潮王維詩月</hi>
<hi>明寒潮廣張説詩差池截浦沙李頎漁父歌浦沙明濯足李白江上詩浦沙淨如洗</hi>自將何所往<lb/>
<pb n="KR4h0145_WYG_021-16b"/>
<hi>吳均詩問子將何去</hi>海嶠欲營家<hi>劉長卿詩羣峯趨海嶠李德裕詩望烟歸海嶠梁書徐勉傳雖</hi>
<hi>居顯位不管産業家無蓄積韓愈桃花源圖詩初來猶自念鄉邑嵗久此地還成家十洲記洲在東海丑寅之</hi>
<hi>間接蓬萊上有仙家數萬</hi>
　　　早登故山作<lb/>
雲門夾峭石<hi>南史何𦙍以㑹稽山多靈異往逰焉居若邪山雲門寺北征賦歴雲門而返顧水經</hi>
<hi>注積石河北有層山甚靈秀山峯之上立石數百丈亭亭傑竪劍門山記削壁中㫁兩崖相<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>如門斯闢如劍</hi>
<hi>斯植</hi>石路䕃長松<hi>洛陽伽藍記﨑嶇石路似壅而通崢嶸澗道盤紆復直謝朓賦明沙宿莽石路</hi>
<hi>相懸岑參詩蒼旻霽涼雨石路無飛塵李益詩石路瑤草散松門寒影深孫綽賦䕃落落之長松薛道衡詩澗</hi>
<pb n="KR4h0145_WYG_021-17a"/>
<hi>影落長松</hi>谷響猿相應<hi>謝萬蘭亭詩谷流清響謝靈運詩哀猿響南巒張説詩卧聞峽猿響虞騫</hi>
<hi>詩空嶺應鳴猿易同聲相應</hi>山深水復重<hi>史記貨殖傳淵深而魚生之山深而獸往之常建詩</hi>
<hi>夕翠映山深顔延之詩河山信重複楊炯詩山川亘百重</hi>飡霞人不見<hi>南史楮伯玉傳却粒之士</hi>
<hi>飡霞之人乃可暫致不宜久羈曹植詩餐霞潄沆瀣毛羽被身形顔延之詩中散不偶世本自餐霞人唐明皇</hi>
<hi>詩餐霞卧九霄易行其庭不見其人李賀詩暘谷耳曽聞若木眼不見</hi>采藥客猶逢<hi>後漢書龎</hi>
<hi>公傳攜妻子登鹿門山因採藥不返又逸民傳臺佟鑿穴為居採藥自給梁簡文帝詩結友尋方岳採藥訪圓</hi>
<hi>丘李德裕詩採藥逢三島尋真值九仙耿湋詩白社靜逢人李德裕詩春日惟應羽客逢</hi>獨宿靈潭<lb/>
側<hi>詩敦彼獨宿亦在車下劉向九歎夕徬徨而獨宿鮑照詩羈心若獨宿李白詩獨宿天霜寒武平一詩皎</hi>
<pb n="KR4h0145_WYG_021-17b"/>
<hi>潔靈潭圖日月參差畫舸結樓臺</hi>時聞嶽頂鐘<hi>庾信詩尚聞香閣梵獨聽竹林鐘李白詩華頂</hi>
<hi>窺絶溟劉長卿詩雲外春山鐘</hi>
　　杜牧<hi>字牧之京兆萬年人太和初進士累官知制誥中書舍人剛正有竒節敢論列大事詩致</hi>
　　　<hi>豪邁人號小杜以别甫云</hi>
　　　禪智寺<hi>苕溪漁隠毛文錫茶譜云揚州禪智寺寺傍蜀岡其茶甘香味如䝉頂焉名勝</hi>
　　　　<hi>志芍藥圃在禪智寺前芍藥壇寺側為崑丘臺取蕪城賦軸以崑崗為名一統志禪智寺</hi>
　　　　<hi>在府城東一十五里</hi>
雨過一蟬噪<hi>種樹書栽竹無時雨過便移江總詩終南雲影落渭北雨聲過莊子覩一蟬方得美</hi>
<pb n="KR4h0145_WYG_021-18a"/>
<hi>䕃李端詩盤雲雙鶴下隔水一蟬鳴謝靈運燕歌行秋蟬噪栁燕辭楹沈約詩八翻海鶴九噪巖蟬張正見詩</hi>
<hi>寒蟬噪楊栁</hi>飄蕭松桂秋<hi>杜甫詩飄蕭覺素髮凜欲衝儒冠鮑照詩松桂盈膝前北山移文誘</hi>
<hi>我松桂欺我雲壑駱賔王詩一遣樊籠累唯餘松桂心</hi>青苔滿階砌<hi>淮南子窮谷之汙生以青</hi>
<hi>苔江淹青苔賦嗟青苔之依依兮無色類而可方又别賦春宮閟此青苔色拾遺記采綠苔以被階引渠水以</hi>
<hi>繞砌梁簡文帝詩翠帶留餘結苔階沒故綦江淹詩山中忽緩駕暮雪將盈階髙適詩階砌思攀陟門闈尚阻</hi>
<hi>脩</hi>白鳥故遲留<hi>西京雜記白鳥朱冠鼓翼池干沈約詩紫籜開緑篠白鳥映青疇張華歸田賦</hi>
<hi>低徊往留栖遲奄藹齊竟陵王子良詩丘壑每淹留風雲多賞㑹</hi>暮靄生深樹<hi>江淹詩虛堂起</hi>
<hi>青靄崦嵫生暮霞阮瑀詩深樹猶沾裳席豫詩樹深烟羃羃灘淺水磷磷王灣詩月深宫樹轉河近禁樓氷</hi>
<pb n="KR4h0145_WYG_021-18b"/>
斜陽下小樓<hi>梁簡文帝文旭日晨臨同迎若華之色夕陽斜影俱成拂鏡之暉虞世南日午詩五</hi>
<hi>樹隂初正桐圭影未斜蜀志周羣傳於庭中作小樓常令奴更直於上凡有氣候無不見之是以所言多中王</hi>
<hi>績詩望氣登重閣占星上小樓</hi>誰知竹西路<hi>詩誰知鳥之雌雄寶祐志竹西亭在禪智寺前官河</hi>
<hi>北岸取杜牧詩語也其後向子固易名歌吹亭</hi>歌吹是揚州<hi>鮑照蕪城賦歌吹沸天徐悱妻詩風</hi>
<hi>傳鼔吹聲一統志揚州漢初為淮南國更為吳國東漢為廣陵郡隋始改為揚州唐以後因之世説諺云揚州</hi>
<hi>獨步王文度盧僎詩歸流赴淮海征帆下揚州杜甫詩東閣官梅動詩興還如何遜在揚州</hi>
　　薛能<hi>字太拙汾州人登㑹昌六年進士第大中末書判中選補盩厔尉李福鎮滑表置觀察判</hi>
　　　<hi>官歴御史都官刑部貟外郎福徙西蜀奏以自副咸通中攝嘉州刺史遷主客度支刑部郎中</hi>
<pb n="KR4h0145_WYG_021-19a"/>
　　　<hi>知京兆尹事授工部尚書節度徐州徙忠武軍廣明元年徐州軍戍溵水經許能以舊卒館之</hi>
　　　<hi>城中軍懼見襲大將周岌乘衆疑逐之因屠其家能癖於詩日賦一章</hi>
　　　贈隠者<lb/>
門前雖有徑<hi>李適之詩借問門前客今朝幾箇來杜甫詩車馬何蕭索門前百草生六帖蔣詡歸</hi>
<hi>杜陵門有三徑劉長卿詩門徑蒼苔合</hi>絶向世間行<hi>史記魏豹傳人生一世間如白駒過隙耳</hi>
<hi>江淹詩不逐世間人鬬雞東郊道胡師耽詩且對一壺酒安知世間名</hi>薙草因逢藥<hi>周禮薙氏</hi>
<hi>掌凡殺草之政令江總棲霞寺碑刋木架峯薙草開徑庾信馬射賦河湄薙草渭口澆泉説苑鋭金石雜草藥</hi>
<hi>以攻疾石崇金谷詩序余有别廬在金谷澗中衆果竹柏藥草之屬莫不畢具劉峻山棲志丘阿陵曲衆藥灌</hi>
<pb n="KR4h0145_WYG_021-19b"/>
<hi>叢</hi>移花便得鶯<hi>王筠蜀葵花賦惟茲異革遷花蜀道丘遲與陳伯之書雜花生樹羣鶯亂飛杜</hi>
<hi>甫詩鶯花隨世界陽愼詩新樹已遷鶯郎士元詩鶯花不獻貧</hi>甘貧原是道<hi>蔡邕釋誨安貧樂賤</hi>
<hi>與世無營王維詩與我同心人樂道安貧者</hi>苦學不為名<hi>後漢書桓榮少學長安貧窶無資傭</hi>
<hi>力自給力學不倦列子凡為名者必㢘㢘斯貧為名者必讓讓斯賤漢書直不疑傳不好立名稱為長者</hi>莫<lb/>
怪蒼髭晚<hi>鮑照詩流浪漸冉經三齡忽有白髮素髭生增韻口上曰髭在下曰鬚</hi>無機任<lb/>
世情<hi>庾信詩無機抱甕汲張九齡龍池聖德頌序無機而神池浸廣陶𢎞景尋山志倦世情之易擾乃䇿</hi>
<hi>杖而尋山張説詩香臺豈是世中情</hi>
　　趙嘏<hi>字承祐山陽人㑹昌二年登進士第官至渭南尉杜牧嘗愛其長笛一聲人倚樓之句因</hi>
<pb n="KR4h0145_WYG_021-20a"/>
　　　<hi>日為趙倚樓</hi>
　　　靈巖寺<hi>捫蝨新話姑蘇靈巖寺本吳王别館一統志江南蘇州府靈巖山在府城西二</hi>
　　　　<hi>十五里靈巖寺在靈巖山梁建</hi>
明月溪頭寺<hi>宋玉神女賦其少進也皎若明月舒其光班媫妤樂府裁成合歡扇團團似明月南</hi>
<hi>史謝譓傳入吾室者但有清風對吾飲者惟當明月王績詩歸來南陌上更坐北溪頭王維詩暮持笻節杖相</hi>
<hi>待虎溪頭</hi>蟲聲滿橘洲<hi>文心雕龍一葉且或迎意蟲聲有足引心人物志采蟲聲之善音贊愚人</hi>
<hi>之偶得杜甫詩萬壑樹聲滿千崖秋氣髙吳志孫休傳注李衡於武陵龍陽汎洲上種甘橘千株敕兒曰吾州</hi>
<hi>里有千頭木奴不責汝衣食嵗上一匹絹亦足用耳水經注湘水又北逕南津城西西對橘州張九齡詩兩邊</hi>
<pb n="KR4h0145_WYG_021-20b"/>
<hi>楓作岸數處橘為洲蘇舜欽水月院記有山七十二惟洞庭稱雄民俗以橘柚為常産</hi>倚船香逕<lb/>
晚<hi>盧照鄰詩倚櫂春江上横舟石岸前孟浩然詩河縣栁林邊河橋晚泊船白居易詩娃宫屧廊尋已傾硯</hi>
<hi>池香徑又欲平李賀詩緑蓋獨穿香逕歸白馬花竿前了了元和郡縣志吳王闔閭起響屧廊采香徑一統志</hi>
<hi>靈巖山有西施洞翫花池采香逕琴臺諸勝</hi>移石太湖秋<hi>南史江革傳遷㑹稽郡丞除都官尚</hi>
<hi>書將還惟乘臺所給一舸舸艚偏欹或請徙重物以迮輕艚乃於西陵岸取石十餘片以實之大業拾遺大業</hi>
<hi>七年造釣臺運石者困於役一統志太湖石洞庭西山出以生水中者為貴形嵌空性温潤扣之鏗然書三江</hi>
<hi>既入震澤底定傳震澤吳南太湖名越絶書太湖周三萬六千頃一統志江南蘇州府太湖在府城西南五十</hi>
<hi>里周官爾雅謂之具區國語史記謂之五湖跨蘇常嘉湖四府界孫逖詩懸燈千嶂夕巻幔五湖秋</hi>樹老<lb/>
<pb n="KR4h0145_WYG_021-21a"/>
雲歸盡<hi>王維詩問年松樹老有地竹林多耿湋詩樹色迎秋老蟬聲過雨稀李賀詩今日菖蒲花明朝</hi>
<hi>楓樹老宋之問緱山廟詩徒聞滄海變不見白雲歸杜甫詩歸雲擁樹失山村許渾月詩中秋雲盡出滄海半</hi>
<hi>夜露寒當碧天</hi>苔荒水更流<hi>案苔荒品彚本作臺荒杜甫贈鄭廣文詩先生早賦歸去來石田茅</hi>
<hi>屋荒蒼苔易水流而不盈張華詩仰䕃髙林茂俯臨緑水流杜甫詩水流心不競雲在意俱遲</hi>無人見<lb/>
惆悵<hi>易窺其户闃其無人梁簡文帝冬曉詩㑹是無人見何用早紅粧吳均閨怨詩四時無人見誰復重</hi>
<hi>羅紈宋玉九辨廓落兮羈旅而無友生惆悵兮而私自憐晉書習鑿齒傳與桓秘書曰縱目檀溪念崔徐之友</hi>
<hi>肆睇魚梁追二德之逺徘徊移日惆悵極多</hi>獨上最髙樓<hi>北齊祖鴻勲傳心悠悠以孤上身飄</hi>
<hi>飄而將逝古詩西北有髙樓上與浮雲齊魏志公孫瓚傳注瓚諸將家家各作髙樓樓以千計晉書宋纎傳隠</hi>
<pb n="KR4h0145_WYG_021-21b"/>
<hi>居酒泉南山太守馬岌具威儀造焉纎髙樓重閣距而不見張籍詩下藥逺求新熟酒看山多上最髙樓</hi>
　　于武陵<hi>㑹昌時人詩一巻通考大中進士</hi>
　　　夜尋僧不遇<lb/>
數歇渡烟水<hi>宋之問詩攀幽紅處歇躋險綠中行庾信春賦沙頭渡水人南史孫瑒傳秋風動竹</hi>
<hi>烟水驚波張正見詩水狹度浮烟祖詠詩細烟生水上</hi>漸非塵俗間<hi>任昉王儉集序司徒表粲</hi>
<hi>有髙世之度脱落塵俗劉潛和鍾山解講詩雖窮理逰盛終為塵俗喧李白詩桃花流水沓然去别有天地非</hi>
<hi>人間</hi>泉聲入秋寺<hi>王勃詩逺近聽泉聲王維詩泉聲咽危石蓮社髙賢傳逺法師居東林其處流</hi>
<hi>泉匝寺下入於溪符載陟屺寺畫松贊髙秋古寺僧室虛白顧非熊詩夜僧同靜語秋寺近嚴城</hi>月色<lb/>
<pb n="KR4h0145_WYG_021-22a"/>
遍寒山<hi>晉書王徽之傳月色清朗四坐皓然江淹詩譬如明月色流采映嵗寒駱賔王詩山空月色深</hi>
<hi>梁簡文帝詩山峯染月寒謝朓詩蒼翠望寒山劉希夷詩寒山夜月明</hi>石路幾迴雪<hi>水經注石</hi>
<hi>路崎嶇巖鄣峻嶮謝朓賦明沙宿莽石路相懸徐陵詩山寒微有雪石路本無塵</hi>竹房猶閉闗<lb/>
<hi>劉長卿詩竹房遙閉上方幽苔逕蒼蒼訪昔遊江淹書子陵閉闗於東越仲蔚杜門於西秦李白詩向晚竹林</hi>
<hi>寂無人空閉闗又築室在人境閉闗無世喧</hi>不知雙樹客<hi>翻譯名義集娑羅樹東西南北四方</hi>
<hi>各雙故曰雙樹方面悉皆一榮一枯隂鏗游巴陵空寺詩網交雙樹葉輪㫁七燈輝</hi>何處與雲閒<lb/>
<hi>庾信詩不知何處天邊李白詩心與浮雲閒</hi>
　　　贈王隱人<lb/>
<pb n="KR4h0145_WYG_021-22b"/>
石室掃無塵<hi>謝靈運詩石室冠林陬飛泉發山椒庾肩淮吾贈周處士詩九丹開石室三徑沒荒林</hi>
<hi>南子風伯掃塵陶潛詩户庭無塵雜</hi>人寰與此分<hi>鮑照舞鶴賦去帝鄉之岑寂歸人寰之喧卑江</hi>
<hi>總詩每從芳杜性須與俗人分成公綏賦爾乃清濁剖分江淹詩涇渭各異流恩情於此分</hi>飛來南<lb/>
浦樹<hi>杭州圖經西域僧惠理登飛來峯歎曰此靈鷲山之小嶺不知何年飛來江淹别賦送君南浦傷如</hi>
<hi>之何王勃詩畫棟朝飛南浦雲張説詩浦樹懸秋影</hi>半是華山雲<hi>杜甫詩今之畫圖無乃是爾雅</hi>
<hi>華山為西嶽山海經太華之山削成而四方其髙五千仞其廣十里王維詩西嶽出浮雲積氣在太清連天凝</hi>
<hi>黛色百里遙青㝠</hi>浮世幾多事<hi>阮籍大人先生傳逍遙浮世李商隠詩浮世本來多聚散魏氏</hi>
<hi>春秋阮籍曠逺不羈遺落世事李山甫秋詩來時將得幾多鴈神仙傳人苦多事杜甫詩多少残生事</hi>先<lb/>
<pb n="KR4h0145_WYG_021-23a"/>
生應不聞<hi>禮記冠義遂以摯見於卿大夫鄉先生戰國策梧下先生魏之隠士韓詩外傳古之謂知</hi>
<hi>道者曰先生何也猶之先醒也杜甫詩應用酒為年詩不聞亦式韓愈詩人皆勸我酒我若耳不聞</hi>寒川<lb/>
滿斜日<hi>謝靈運賦起春波於寒川閻防詩陽雁照平楚秋風急寒川皇甫曽詩返照寒川滿梁簡文帝</hi>
<hi>詩斜日晚駸駸虞世南詩緑野明斜日</hi>空照雁來羣<hi>駱賔王詩潭虛夕照空上官儀詩池色搖</hi>
<hi>晚空巖花斂餘照淮南子季秋之月候鴈來賔崔塗詩晴逢雁正來沈佺期詩北望衡陽雁幾羣</hi>
　　李羣玉<hi>字文山澧州人性曠逸赴舉一上而止唯以吟詠自適裴休觀察湖南延致之及為</hi>
　　　<hi>相以詩論薦授𢎞文館校書郎</hi>
　　　湖濶<hi>一作閣</hi>
<pb n="KR4h0145_WYG_021-23b"/>
楚色籠青草<hi>崔國輔石頭灘作楚色有微靄夏侯湛文籠畢靡前一統志青草湖一名巴丘湖北</hi>
<hi>連洞庭南接瀟湘東納汨羅之水每夏秋水泛與洞庭為一水涸則此湖先乾青草生焉張志和詩青草湖中</hi>
<hi>月正圎杜甫詩洞庭猶在目青草續為名</hi>秋風洗洞庭<hi>漢武帝秋風辭秋風起兮白雲飛杜甫詩</hi>
<hi>秋風渡江來水經注洞庭湖廣貟五百餘里日月若出沒於其中博物志吳左洞庭右彭蠡謝莊月賦洞庭始</hi>
<hi>波木葉微脱孟浩然詩洞庭秋正闊一統志洞庭湖在岳州城西南</hi>夕霏生水寺<hi>謝靈運詩雲霞收夕霏劉</hi>
<hi>孝綽詩淹留望夕霏白居易詩行吟水寺前</hi>初月盡雲汀<hi>何遜七召映景星於初月陳後主詩</hi>
<hi>初月似愁眉杜甫詩鶴下雲汀近</hi>棹響來空濶<hi>𢎞執恭詩棹聲喧岸度盧照鄰七夕泛舟詩連</hi>
<hi>橈渡急響鳴棹下浮光李百藥洞簫賦對吟空濶之情復感神仙之術張九齡自彭蠡湖初入江詩江岫殊空</hi>
<pb n="KR4h0145_WYG_021-24a"/>
<hi>濶</hi>漁歌發杳冥<hi>王勃上已浮江宴序榜謳齊引漁歌互起晉書夏統傳風波振駭雲霧杳冥孟</hi>
<hi>浩然泛湖歸越詩杳冥雲外去誰不羨鴻飛</hi>欲浮䦨下艇<hi>淮南子越舲蜀艇不能無水而浮劉</hi>
<hi>孝綽詩解纜覺船浮白居易詩花堂闌下月明中</hi>一到斗牛星<hi>晉書張華傳斗牛之間常有紫</hi>
<hi>氣博物志近世有人居海渚者年年八月有浮槎去來乃乘槎而去至一處有城郭狀遙望宫中有織婦見一</hi>
<hi>丈夫牽牛渚次飲之此人拜問曰此是何處答曰君還問嚴君平則知之因還至蜀問君平曰某年某月有客</hi>
<hi>星犯牽牛宿計其年月正是此人到天河時也孫萬夀詩天津望牛斗李邕詩今日還同犯牛斗乘槎共泛海</hi>
<hi>潮歸</hi>
　　　送秦鍊師<hi>唐六典道士德髙思精謂之鍊師</hi>
<pb n="KR4h0145_WYG_021-24b"/>
紫府靜沈沈<hi>抱朴子項曼都言到天上先過紫府金床玉几晃晃昱昱庾信黄帝見廣成子贊治</hi>
<hi>身紫府問政青丘劉孝綽詩舒雲類紫府標霞同赤城史記陳涉傳注沈沈宫室深䆳之貌上林賦沈沈隠隠</hi>
<hi>砰磅訇磕李白詩秋夜沈沈此送君</hi>松軒思别吟<hi>王勃九成宫頌竹殿栖寒松軒秘景蕭子良詩</hi>
<hi>蘿徑轉連綿松軒方杳藹東觀漢記東平王蒼與諸王朝京師月餘還臨送歸官悽然懐思乃遣使手詔諸國</hi>
<hi>曰辭别之後獨坐不樂因就車歸乃伏軾而吟</hi>水流寧有意<hi>山海經注水别流為派張華詩仰䕃</hi>
<hi>髙林茂俯臨緑水流史記蘇秦傳今乃有意西面而事秦世説郗司空家有傖奴知及文章事事有意</hi>雲<lb/>
從本無心<hi>易雲從龍風從虎淮南子食土者無心而慧陶潛歸去來辭雲無心以出岫劉勰新論網</hi>
<hi>無心而鳥有情顔眞卿詩白雲留不住緑水去無心</hi>錦洞桃花逺<hi>天台山記桃源洞即漢永平中</hi>
<pb n="KR4h0145_WYG_021-25a"/>
<hi>劉晨阮肇遇仙處張正見衰桃賦爾乃萬株成錦千林似翼王維桃花源行出洞無論隔山水庾信詩流水桃</hi>
<hi>花香李白詩夾岸桃花錦浪生</hi>青山竹葉深<hi>入蜀記姑熟溪東南數峯如黛蓋青山也謝朓詩不</hi>
<hi>對芳春酒還望青山郭駱賔王詩明月臨溝水青山幾萬重格物總論竹種族最多大抵皆自根而莖莖皆有</hi>
<hi>節莖間節處生枝枝每兩之枝亦有節枝間節處生葉葉每三之杜甫詩竹深留客處</hi>不因時賣<lb/>
藥<hi>髙士傳韓康採藥賣於長安市中口不二價者三十餘年搜神記薊子訓不知所來時有百嵗公説小兒</hi>
<hi>時見訓賣藥㑹稽市顔色如此王翰詩故人家在西長安賣藥往來投此山左思詩韓公論賣藥梅生隠市門</hi>
何路更相尋<hi>武夷山志許眞人少學道於王屋山周遊名山洞府常至武夷絶頂險處題云許碏</hi>
<hi>自莪山尋偃月子到此陸機詩纒綿自相尋張翰詩賤與老相尋</hi>
<pb n="KR4h0145_WYG_021-25b"/>
　　　遊玉芝觀<lb/>
尋仙向玉清<hi>郭璞詩尋仙萬餘日今乃見子喬靈寳本元經四人天外曰三清境玉清太清上清</hi>
<hi>亦名三天太眞經三清之間各有正位聖登玉清真登上清仙登太清西王母傳紫虛元君魏華存夫人清齋</hi>
<hi>於隠元之臺西王母與金闕聖君降于臺中乘八景輿同詣清虛上官傳玉清隠書四巻授華存陶𢎞景賦謁</hi>
<hi>三素於玉清</hi>獨倚雪初晴<hi>楚辭澹容與而獨倚兮蟋蟀鳴此西堂梁元帝詩栁絮飄晴雪荷珠</hi>
<hi>漾水銀王胄詩初晴物候涼夕景照山莊張正見詩春樓曙鳥驚蠶妾候初晴</hi>木落寒郊迥<hi>周禮</hi>
<hi>疏雁隨陽南北木落南翔氷泮北徂謝靈運詩鳥鳴識夜栖木落知風發鮑照詩木落江度寒鴈還風送秋江</hi>
<hi>淹詩寒郊無留影秋日懸清光庾信詩送客風塵擁寒郊霜露濃謝朓詩地迥翻旗迴</hi>烟開疊嶂<lb/>
<pb n="KR4h0145_WYG_021-26a"/>
明<hi>梁簡文帝詩景落商飈靖烟開四郊謐鮑照採菱歌烟曀越嶂深箭迅楚江急庾信文烟霾沓嶂霧失遙</hi>
<hi>村唐太宗文叠嶂參差凝烟含翠梁武帝詩夕池出濠渚朝雲生叠嶂顔延之詩山明望松雪</hi>片雲盤<lb/>
鶴影<hi>梁簡文帝詩可憐片雲生陳子昂詩片雲生極浦斜日隠離亭梁簡文帝頌盤雲轉蝶塵開沈佺期</hi>
<hi>詩青玉紫騮鞭矯首影屢盤李端詩盤雲雙鶴下隔水一蟬鳴鮑照舞鶴賦叠霜毛而弄影振玉羽而臨霞駱</hi>
<hi>賔王鶴詩虛言恒警露孤影尚凌烟</hi>孤磬雜松聲<hi>詩既和且平依我磬聲髙唐賦不見其底虛聞</hi>
<hi>松聲鮑照詩複澗隠松聲重厓伏雲色李那詩松聲薄暮來</hi>且共探𤣥理<hi>南史朱百年傳頗言</hi>
<hi>𤣥理時為詩詠往往有髙勝之言又謝舉傳舉托情𤣥勝尤長佛理</hi>歸途月未生<hi>陸機詩感彼歸</hi>
<hi>途艱孔德紹詩今日桃源客相顧失歸途禮記大明生于東月生于西此隂陽之分夫婦之位也古兩頭纎纎</hi>
<pb n="KR4h0145_WYG_021-26b"/>
<hi>詩兩頭纎纎月初生</hi>
　　李郢<hi>字楚望長安人大中十年第進士終侍御史</hi>
　　　遊天柱觀<hi>名勝志大滌山在餘杭縣西南十八里其中峯一名嚴山有許邁升天壇</hi>
　　　　<hi>及丹竈遺跡兩旁崖石委曲夾道中一石若柱倒懸過柱一穴如竇内濶丈餘中有圎井</hi>
　　　　<hi>無底惟聞琅琅聲漢元封三年建洞霄宫壇於洞前唐𢎞道元年有潘先生者建天柱觀</hi>
　　　　<hi>於洞下有少年寄止傳以符篆祛疾赴之者如市</hi>
聽鐘到靈觀<hi>庾信詩尚聞仙閣梵猶聽竹林鐘孔德紹詩映流看夜月臨風聽曉鐘太上決疑經</hi>
<hi>元始天尊在協辰靈觀</hi>仙子喜相尋<hi>孟浩然詩方知仙子宅未有世人尋李白詩伯陽仙家子</hi>
<pb n="KR4h0145_WYG_021-27a"/>
<hi>梁書劉孝綽傳殿下降情白屋存問相尋庾信詩何處相尋𤣥武陂</hi>茅洞幾千載<hi>司空曙詩茅洞</hi>
<hi>玉聲流水暗孔稚主北山移文山阿寂寥千載誰賞吳均賦古樹荒烟幾千百年</hi>水聲寒至今<lb/>
<hi>劉孝綽詩夜水聲帷薄江總詩罕有知音者空勞流水聲山海經齊前之山上有水焉甚寒而清帝臺之漿也</hi>
<hi>庾信詩中流覺水寒</hi>讀碑丹井上<hi>後漢書禰衡傳衡與黄祖子射俱游共讀蔡邕所作碑文射愛</hi>
<hi>其辭還恨不譜冩衡曰吾猶能識之因書出之射使寫碑還校如衡所書莫不歎服江淹詩丹井復㵳泬劉長</hi>
<hi>卿詩潄玉臨丹井</hi>坐石澗亭隂<hi>晉書謝安寓居㑹稽嘗往臨安山坐石室臨濬谷悠然歎曰此</hi>
<hi>去夷齊何逺庾信詩度橋猶徙倚坐石未傾壺鮑照詩刈禾寒澗隂李頎詩黄花生澗隂</hi>清興未云<lb/>
盡<hi>晉書王徽之傳嘗居山隂夜雪初霽忽憶戴安道在剡乘船訪之到門而返人問其故曰我本乘興而來</hi>
<pb n="KR4h0145_WYG_021-27b"/>
<hi>興盡而返何必見戴安道耶</hi>烟霞生夕林<hi>江淹賦究烟霞之繚繞具林石之巑岏劉孝綽詩烟</hi>
<hi>霞起將夕鮑照詩鳥還暮林喧</hi>
　　張喬<hi>池州人咸通中進士黄巢之亂罷舉隠九華詩二巻</hi>
　　　尋桃源<hi>陶潛桃花源記晉太元中武陵人捕魚為業縁溪行忽逢桃花林夾岸數百步</hi>
　　　　<hi>林盡水源便得一山山有小口髣髴若有光便捨舟從口入初極狹復行數十步土地平</hi>
　　　　<hi>曠屋舍儼然有良田美池桑竹之屬見漁人乃大驚云先世避秦時亂來此絶境遂與外</hi>
　　　　<hi>人間隔問今是何世乃不知有漢無論魏晉一統志湖廣常德府桃源山在桃源縣南三</hi>
　　　　<hi>十里其西南有桃源洞一名秦人洞洞北有桃花溪</hi>
<pb n="KR4h0145_WYG_021-28a"/>
武陵春草齊<hi>張九齡詩且言臨海郡兼話武陵溪一統志湖廣長德府漢初為武陵郡梁置武州</hi>
<hi>後改曰沅州隋罷郡改沅州為朗州治武陵縣大業初改為武陵郡唐復為朗州天寶初又改武陵郡古詩青</hi>
<hi>袍似春草謝靈運詩池塘生春草楊凝詩暄風草色齊</hi>花影隔澄溪<hi>梁簡文帝詩雲斜花影沒</hi>
<hi>日落荷心香謝靈運長溪賦潭結緑而澄清瀨揚白而戴華鮑照詩霞輝兮澗朗日靜兮川澂</hi>路逺無<lb/>
人去<hi>古詩馨香盈懐袖路逺莫致之揚雄河東賦既發軔於平盈兮誰謂路逺而不能從沈約詩神交疲</hi>
<hi>夢寐路逺隔思存晉子夜歌塗澁無人行冒寒逺相覔</hi>山空有鳥啼<hi>陶𢎞景詩空山霜滿髙烟</hi>
<hi>平鮑照詩願遂宿知意不使舊山空王維詩人閒桂花落夜靜春山空詩有鳥髙飛亦傅于天劉琨詩有鳥翻</hi>
<hi>飛不遑休息沈充前溪曲當曙與未曙百鳥啼怱忽梁武帝詩别時鳥啼户今晨雪滿墀庾信詩野戍孤烟起</hi>
<pb n="KR4h0145_WYG_021-28b"/>
<hi>春山百鳥啼</hi>水垂青藹㫁<hi>鮑照詩回風蕩流霧珠水逐條垂水經注洩谿有三洩上洩懸二百</hi>
<hi>餘文望若雲垂鮑照登大雷岸與妹書左右青藹表裊紫霄王筠詩日坂散朱氛天隅斂青藹江淹詩虛堂起</hi>
<hi>青藹孫綽遊天台山賦瀑布飛流以界道</hi>松偃緑蘿低<hi>孔德紹詩嵗積松方偃年深椿欲秋曹植</hi>
<hi>詩緑蘿縁玉樹光曜粲相暉水經注沅水東歴三石澗又東帶緑蘿山頽巖臨水懸蘿鈎渚儲光羲詩澗靜緑</hi>
<hi>蘿深陶𢎞景尋山志髙松上兮亟停雲低蘿下兮屢迷鳥</hi>世上迷途客<hi>徐陵諫深法師罷道書世</hi>
<hi>上白衣可訾何限王維詩科頭箕踞長松下白眼看他世上人莊子黄帝將見大隗于具茨之山方明為御昌</hi>
<hi>㝢驂乘七聖皆迷無所問途陶潛桃花源記漁人辭去詣太守説如此即遣人隨往遂迷不復得路又歸去來</hi>
<hi>辭實迷途其未逺覺今是而昨非</hi>經茲盡不迷<hi>詩天子是毗俾民不迷班固幽通賦乘髙而遌</hi>
<pb n="KR4h0145_WYG_021-29a"/>
<hi>神兮道遐邇而不迷魏略劉雄鳴每出行霧中識道不迷時人因謂能為雲霧</hi>
　　　再題敬亭清越上人山房<hi>一統志敬亭山在寧國府城非十里</hi>
重來訪惠休<hi>宋書沙門惠休善屬文徐湛之與之甚厚世祖命還俗本姓湯位至揚州從事</hi>已<lb/>
是十年遊<hi>王勃文半面十年一别千里李頎詩與子十年舊其如離别何魏文帝與吳質書追思昔</hi>
<hi>遊猶在心目戴叔倫詩闗山明月到悽愴十年遊</hi>向水千松老<hi>阮籍賦背險向水古詩鬱鬱澗</hi>
<hi>底松周景式廬山記石門北巖有數百樹松大皆連拱攢生絶崖上南臨石門澗常建題法院詩勝景門閒對</hi>
<hi>逺山竹深松老半含烟王維詩瀑水映杉松</hi>空山一磬秋<hi>陶𢎞景詩空山霜滿髙烟平王維詩</hi>
<hi>空山新雨後天氣晚來秋五經要義磬立秋之樂也</hi>石窓清吹入<hi>江總詩風窓穿石竇月牖拂霜</hi>
<pb n="KR4h0145_WYG_021-29b"/>
<hi>松陶潛詩今日天氣佳清吹與鳴彈薛道衡詩浮雲半空上清吹隔池來</hi>河漢夜光流<hi>詩維天有</hi>
<hi>漢注河漢天河也江淹賦於是乘河漢之光氣古詩明月皎夜光傅休奕詩光流而星布</hi>久别多<lb/>
新作<hi>古詩上言長相思下言久離别梁元帝閨怨詩適言新作裂紈詩誰悟今成纎素辭李白鳴臯歌送</hi>
<hi>君之歸兮動鳴臯之新作</hi>長吟洗俗愁<hi>魏文帝詩短歌微吟不能長江總賦聊暇日以須臾每長</hi>
<hi>吟以鬱紆杜甫詩陶冶性靈存底物新詩改罷自長吟梁昭明太子詩塵根久未洗劉孝威詩聊驅塵俗累杜</hi>
<hi>甫詩迥然洗愁辛</hi>
　　王貞白<hi>字有道永豐人乾寧二年張貽憲榜進士後七年始授校書郎嘗與羅隠方干貫休</hi>
　　　<hi>同倡和有靈溪集七巻</hi>
<pb n="KR4h0145_WYG_021-30a"/>
　　　御溝水<hi>古今注長安御溝謂之楊溝以植楊於其上也吳均歌青瑣門外安石榴連枝</hi>
　　　　<hi>接葉夾御溝蕭鈞詩龍門依御溝鳳轄轉芳洲</hi>
一派御溝水<hi>李紳詩洪河一派接清淮許渾詩先劈崑崙一派流</hi>緑槐相䕃清<hi>魏文</hi>
<hi>帝槐賦修幹紛其璀錯緑葉萋而重隂梁簡文帝昭明太子集序致深黄竹文冠緑槐左思魏都賦疏通溝以</hi>
<hi>濵路羅清槐以䕃塗庾儵大槐賦赤松王喬馮夷之倫逍遙茂䕃濯纓其濵武元衡詩古槐髙栁夏隂清</hi>此<lb/>
中涵帝澤<hi>陶潛詩此中有真意曹植求自試表沐浴聖澤潛潤徳教可謂厚幸矣</hi>無處濯<lb/>
塵纓<hi>宋玉髙唐賦風止雨霽雲無處所楚辭滄浪之水清兮可以濯我纓李陵詩臨河濯長纓念子悵悠</hi>
<hi>悠孔稚圭北山移文昔聞投簮逸海岸今見解蘭縛塵纓</hi>鳥道來雖險<hi>南中八志鳥道四百里以</hi>
<pb n="KR4h0145_WYG_021-30b"/>
<hi>其險絶獸猶無蹊特上有飛鳥之道耳隂鏗詩瞻雲望鳥道對栁憶象園庾信佛龕銘鳥道下窮羊腸或㫁又</hi>
<hi>詩道險卧轆轤案長安志及雍錄御溝之水出於龍首山山髙四十丈故云</hi>龍池到自平<hi>唐六</hi>
<hi>典興慶宫在王城之東南初上居此第宅東有舊井忽涌為小池嘗有雲氣見黄龍於其中至景龍中其沼浸</hi>
<hi>廣遂洪洞為龍池焉長安志龍池在躍龍門南本是平地垂拱初因雨水流潦成小池後又引龍首渠分溉之</hi>
<hi>至景龍中彌亘數里深至數丈管子水平而不流陶潛詩昭昭天宇濶皛皛川上平杜甫詩秦川對酒平如掌</hi>
朝宗心本切<hi>書江漢朝宗于海詩沔彼流水朝宗于海王維詩君王來祓褉灞滻亦朝宗李白詩</hi>
<hi>詞單意窮心切理直</hi>願向急流傾<hi>薛道衡詩仗節遵嚴㑹揚舲泝急流髙適詩湍上急流聲若箭</hi>
<hi>管輅别傳樹上有少女微風樹間隂鳥和鳴須臾大雨河傾杜甫詩相期一諾重歘使寸心傾</hi>
<pb n="KR4h0145_WYG_021-31a"/>
　　　遊仙<hi>郭璞遊仙詩注凡遊仙之篇皆所以滓穢塵網錙銖纓紱飡霞倒景餌玉𤣥都而璞</hi>
　　　　<hi>之製文多自叙雖志狹中區而辭無俗累見非前識良有以哉</hi>
我家三島上<hi>北史楊愔傳此兒駒齒未落己是我家龍文曹植詩崑崙本吾宅中州非我家神仙</hi>
<hi>傳海上有三神山曰蓬萊曰方丈曰瀛洲謂之三島東方朔與友人書怡然長笑脱去十洲三島相期拾瑤草</hi>
<hi>吞日月光華共輕舉耳徐陵天台山徐則法師碑來去二島賔遊二童</hi>洞户枕波濤<hi>後漢書梁</hi>
<hi>冀傳冀大起第舍堂寢皆有隂陽奥室連房洞户柱壁雕鏤茅君内傳大天之内有地之洞天三十六所乃真</hi>
<hi>仙所居虞茂歌雕軒洞户青蘋吹徐陵詩簷前初月照洞户朱帷垂班固西都賦揚波濤于碣石顧愷之觀濤</hi>
<hi>賦既藏珍而納景且激波而揚濤</hi>醉背雲屏卧<hi>劉希夷詩醉罷卧明月乗夢遊天台七命雲屏</hi>
<pb n="KR4h0145_WYG_021-31b"/>
<hi>爛汗瓊壁青蔥王延齡夢遊仙庭賦蕊珠履地雲屏匝廊</hi>誰知海日髙<hi>詩其誰知之屈原卜居吁</hi>
<hi>嗟嘿嘿兮誰知吾之㢘貞李白詩半壁見海日空中聞天雞唐太宗詩心隨朗日髙</hi>露香紅玉樹<lb/>
<hi>李白清平調一枝濃艷露凝香山海經開明北有珠樹文玉樹玗琪樹注玗琪赤玉屬也吳天璽元年臨海郡</hi>
<hi>吏伍曜在海水際得石樹髙二尺餘莖葉紫色詰曲傾靡有光彩即玉樹之類也李白詩清都緑玉樹灼爍瑤</hi>
<hi>臺春</hi>風綻碧蟠桃<hi>續博物志海中有庭朔山上有桃木蟠屈三千里十洲記東海有山名度索山</hi>
<hi>有大桃樹屈盤數千里曰蟠桃</hi>悔與神仙别<hi>史記孝武本紀天子既聞公卿及方士之言黄帝以</hi>
<hi>上封禪皆致怪物與神通欲放黄帝以嘗接神仙人蓬萊士髙世比德于九皇漢書郊祀志燕齊方士言有神</hi>
<hi>仙祭祀致福者以萬數大隱子在人曰人仙在天曰天仙在地曰地仙在水曰水仙能通變曰神仙郭璞詩神</hi>
<pb n="KR4h0145_WYG_021-32a"/>
<hi>仙排雲出謝靈運詩與子别山阿</hi>思歸夢釣鼇<hi>魏武帝苦寒行思欲一東歸魏文帝燕歌行慊</hi>
<hi>慊思歸戀故鄉列子龍伯國之大人一釣而連六鼇合負而歸孟浩然詩今日觀東海垂綸學釣鼇</hi>
　　張蠙<hi>字象文清河人初與許棠張喬齊名登乾寧二年進士第為校書郎櫟陽尉犀浦令入蜀</hi>
　　　<hi>拜膳部貟外郎</hi>
　　　過山家<lb/>
避暑得探幽<hi>班固扇詩來風堪避暑靜夜致清涼梁昭明太子七契紾絺避暑緼袍禦冬梁</hi>
<hi>簡文帝納涼詩避暑髙梧側輕風時入襟王僧孺詩迴鑾避暑宫下輦迎風館晉書隠逸傳序文繫探幽貞遯</hi>
<hi>以成其象陸龜䝉詩探幽非遯世又不必探幽上鬱岡公齋吟嘯亦何妨</hi>忘言遂久留<hi>莊子言者</hi>
<pb n="KR4h0145_WYG_021-32b"/>
<hi>所以在意得意而忘言晉書山濤與嵇康吕安善後遇阮籍便為竹林之交著忘言之契鄭曼季詩誠在心德</hi>
<hi>愛結忘言陶潛詩此中有真意欲辨已忘言易山上有火疏火在山上逐草而行勢不久留故為旅象招隠士</hi>
<hi>王孫兮歸來山中兮不可久留李陵詩行人難久留</hi>雲深窗失曙<hi>張正見詩龍橋丹桂偃鷲嶺白</hi>
<hi>雲深武元衡詩㑹因南國使得放海雲深庾信對燭賦蓮帳寒檠窗拂曙李白宫中行樂詞繡户香風暖紗窗</hi>
<hi>曙色新王維洛陽女兒行春窗曙滅九微火九微片片飛花璅</hi>松合徑先秋<hi>祖鴻勲與陽休之書</hi>
<hi>月松風草縁庭綺合劉孝先詩洞户臨松徑虛窗隠竹叢庾信文松徑寒深盧照鄰詩桃源迷漢姓松徑有秦官李嘉祐呈嚴維詩</hi>
<hi>潘生秋徑草嚴子意如何錢起詩苦雨暗秋徑寒花垂紫苔</hi>響谷傳人語<hi>水經注每至晴初霜</hi>
<hi>旦林寒澗肅常有髙猿長嘯屬引淒異空谷傳響又風泉傳響於青林之下謝萬蘭亭詩谷流清響條鼓鳴音</hi>
<pb n="KR4h0145_WYG_021-33a"/>
<hi>禮記五方之人言語不通嗜欲不同李白詩若耶溪邊採蓮女笑隔荷花共人語</hi>鳴泉洗客愁<lb/>
<hi>陳子昂詩巖庭交雜樹石瀨瀉鳴泉李嶠賦風烈烈而鳴泉何遜詩客心愁日暮從倚空望歸劉孺詩詎使客</hi>
<hi>愁生庾信詩倡樓驚别怨征客動愁心</hi>家山不在此<hi>錢起詩蓮舟同浦宿栁岸向家山左傳子</hi>
<hi>太叔賦褰裳宣子曰起在此敢勤子至于他人乎</hi>至此可歸休<hi>漢書孔光傳光沐日歸休兄弟</hi>
<hi>妻子燕語終不及朝省政事陶潛歸去來辭感吾生之行休韋應物詩府中徒冉冉明發可歸休</hi>
　　翁承贊<hi>字文堯閩人乾寧二年進士又擢宏詞科任京兆府叅軍天佑元年以右拾遺受詔</hi>
　　　<hi>冊王審知為王梁開平四年復為閩王冊禮副使尋擢諫議大夫福建鹽鐵副使就加左散騎</hi>
　　　<hi>常侍御史大夫留相閩</hi>
<pb n="KR4h0145_WYG_021-33b"/>
　　　晨興<lb/>
晨起竹軒外<hi>温庭筠詩晨起動征鐸杜牧詩多為裁詩步竹軒有時凝思過朝昬陸海詩一磬竹</hi>
<hi>林外</hi>逍遙清興多<hi>詩所謂伊人于焉逍遙莊子逍遙遊注夫大小雖殊而放於自得之場則逍遙</hi>
<hi>一也離騷折若木以拂日兮聊逍遙以相羊潘岳詩修日朗月攜手逍遙李商隠詩清興恭聞命言詩未敢迴</hi>
<hi>李白詩狂客歸舟逸興多</hi>早涼生户牖<hi>陸倕詩葭葦日蒼蒼親知慎早涼楊炯詩池風泛早涼韋</hi>
<hi>應物詩河漢有秋氣南宫生早涼洛陽伽藍記靈芝釣臺風生户牖雲起梁棟阮籍詩蟋蟀在户牖蟪蛄號中</hi>
<hi>庭張華詩昔邪生户牖庭内自成隂</hi>孤月照闗河<hi>梁簡文帝詩夕波照孤月薛道衡賦横長河之耿耿挂孤月之團團</hi>
<hi>李頻詩毗陵孤月出詩月出照兮張華詩晨月照幽房史記蘇秦傳秦被山帶渭東有闗河謝朓歌旌節去闗</hi>
<pb n="KR4h0145_WYG_021-34a"/>
<hi>河李乂詩闗河雲外連</hi>旅食甘藜藿<hi>魏文帝與吳質書馳騁北場旅食南館王維詩出門當旅</hi>
<hi>食杜甫詩旅食京華春七啓余甘藜藿未暇此食阮籍詩甘彼藜藿食樂是蓬蒿廬晉書葛洪傳藜藿有八珍</hi>
<hi>之甘王維詩幸沾同舍甘藜藿</hi>歸心憶薜蘿<hi>杜甫詩滿目飛明鏡歸心折大刀韓翃詩過江秋色</hi>
<hi>在詩興與歸心楚辭九歌若有人兮山之阿被薜荔兮帶女蘿南史宗測傳量腹而進松术度形而衣薜蘿賈</hi>
<hi>島詩一路白雲裏飛泉灑薜蘿</hi>一尊如有地<hi>沈約詩勿言一尊酒明日難重持王昌齡詩一尊廣</hi>
<hi>陵酒十載衡陽心杜牧詩留我一尊酒前山看春雨王維詩問年松樹老有地竹林多</hi>放意且狂<lb/>
歌<hi>列子不治世故放意所好陶潛詩放意樂餘年杜甫詩代公尉通泉放意何自若樂府解題古辭曰將進</hi>
<hi>酒乘大白大畧以放歌為言王維詩復值接輿醉狂歌五栁前杜甫詩躭酒須微祿狂歌托聖朝</hi>
<pb n="KR4h0145_WYG_021-34b"/>
　　任翻<hi>唐末人詩集一巻</hi>
　　　春晴<lb/>
楚國多春雨<hi>國語赫赫楚國而君臨之甯戚飯牛歌吾當與爾適楚國孫楚韓王臺賦薄邯鄲之</hi>
<hi>叢臺陋楚國之章華謝朓詩多雨亦淒淒杜甫詩峽内多雲雨管子春發五政一論孤幼赦有罪二賦爵列授</hi>
<hi>祿位三脩溝洫復亡人四治封疆正阡陌五無殺麛卵無絶華萼五政得時春雨乃來夏侯湛愍桐賦納谷風</hi>
<hi>以疏葉含春雨以濯莖梁簡文帝菩提頌序秋荼不設廢九律之嚴科春雨愛生解三驅之宻網庾信豆盧公</hi>
<hi>碑春雨潤木自葉流根</hi>柴門喜晚晴<hi>陶潛文翳翳柴門事我宵晨范雲詩還聞穉子説有客欵</hi>
<hi>柴扉杜甫詩白沙翠竹江村暮相送柴門月色新何遜喜晴詩振衣喜初霽褰裳對晚晴</hi>幽人臨水<lb/>
<pb n="KR4h0145_WYG_021-35a"/>
坐<hi>易履道坦坦幽人貞吉陳後主樂府花落幽人徑賀循詩欲識幽人蘭杜徑山窓芳桂復叢生楚辭登山</hi>
<hi>臨水兮送將歸南史蕭子顯傳登髙目極臨水送歸陶潛詩望雲慙髙鳥臨水愧遊魚白居易詩弄日臨溪坐</hi>
<hi>尋花繞寺行</hi>好鳥隔花鳴<hi>曹植詩好鳥鳴髙枝杜甫詩美花多映竹好鳥不歸山庾信結客少</hi>
<hi>年塲行隔花遙勸酒就水更移牀詩伐木丁丁鳥鳴嚶嚶謝靈運詩鳥鳴識夜栖木落知風發王籍詩蟬噪林逾靜</hi>
<hi>鳥鳴山更幽李白詩覺來盼庭前一鳥花間鳴</hi>野色連空濶<hi>李白詩芳草換野色杜甫詩竹風連</hi>
<hi>野色李嶠楚望賦霜盡川長雲平野濶李百藥洞簫賦對吟空濶之情復感神仙之術杜甫馬詩所向無空濶</hi>
江流接海平<hi>謝朓詩大江流日夜客心悲未央又結軫青郊路迴瞰蒼江流王維詩江流天地外山</hi>
<hi>色有無中江淹四時賦冬隂北邊永夜不曉平蕪際海千里飛鳥</hi>門前向溪路<hi>陶潛詩舫舟䕃</hi>
<pb n="KR4h0145_WYG_021-35b"/>
<hi>門前梁元帝詩門前楊栁亂如絲徐陵諫深法師罷道書門前擾擾我且安眠謝靈運歸塗賦背海向谿乘潮</hi>
<hi>傍山王勃序何年風月三山滄海之春何處風花一曲清溪之路崔曙詩寥寥逺天淨溪路何空濛張籍詩幾</hi>
<hi>時更踏門前路</hi>今夜月分明<hi>庾信夜聽搗衣詩今夜長門月應如晝日明張九齡詩故鄉臨桂水</hi>
<hi>今夜渺星河杜甫詩露從今夜白月是故鄉明晉子夜歌秋夜涼風起天髙星月明李白寄吳山人詩夫君弄</hi>
<hi>月明滅景清淮裏周𢎞正詩斜光入丹扇的的最分明</hi>
　　薛瑩<hi>文宗時人洞庭詩集一巻</hi>
　　　秋晚同友人閒步<lb/>
藉草與行莎<hi>北史達奚武傳藉草而宿江總修心賦經行藉草宴座臨渠王維詩藉草飯松屑爾</hi>
<pb n="KR4h0145_WYG_021-36a"/>
<hi>雅翼莎莖葉似三稜根周匝多毛謂之香附子一名雀頭香謝朓詩幸留青尊味言藉故田莎</hi>相看日<lb/>
未斜<hi>梁簡文帝賦脉脉兩相看李白詩相看兩不厭顔延之詩序歡洽日斜梁元帝詩西山晚日斜梁簡</hi>
<hi>文帝詩北窗聊就枕南簷日未斜</hi>斷崖分鳥道<hi>鮑照蕪城賦崪若斷岸周賀詩逺洞省穿湖底</hi>
<hi>過斷崖曽向壁中禪李巨仁臨名山篇分崖若斷烟南中志鳥道西百里以其險絶獸猶無蹊特上有飛鳥之</hi>
<hi>道耳隂鏗詩瞻雲望鳥道王褒詩鳥道無蹊徑</hi>疎樹見人家<hi>庾肩吾詩疎樹出龍樓何遜詩疎樹</hi>
<hi>翻髙葉蕭慤詩葉疎知樹落庾信小園賦名為野人之家是謂愚公之谷蘇頲詩竹妨山鳥路藤蔓野人家王</hi>
<hi>維詩雨中春樹萬人家</hi>望逺臨孤石<hi>穀梁傳望逺者察其貌而不察其形王勃思春賦惜青樓</hi>
<hi>之望逺崔湜詩春樓望逺背朱城梁書沈約傳開閣室以逺臨釋惠標詠孤石詩中原一孤石地理不知年劉</hi>
<pb n="KR4h0145_WYG_021-36b"/>
<hi>刪詩孤石滄波裏杜甫詩倚杖看孤石</hi>吟餘落片霞<hi>楚辭立江介而長吟兮禇遂良詩獨有狂</hi>
<hi>歌客來承歡宴餘梁簡文帝詩落霞乍續斷王勃滕王閣序落霞與孤鶩齊飛杜甫詩流霞分片片</hi>野情<lb/>
看不足<hi>庾信詩野情風月曠山心人事疎王績詩野情貪藥餌詩唯日不足陶潛遊斜川詩序遙想靈</hi>
<hi>山有愛嘉名欣對不足率爾賦詩沈約六憶詩相看常不足相見乃忘饑</hi>歸路思猶賒<hi>陶潛詩行</hi>
<hi>行循歸路計日望舊居謝靈運詩始得傍歸路梁簡文帝阻歸賦終知客遊之阻無解歸路之賒庾肩吾詩方</hi>
<hi>愁别路賒王績詩策杖尋隠士行行路漸賒隋煬帝望江南清賞思何賒</hi>
　　　宿東巖寺曉起<lb/>
野寺寒塘曉<hi>杜甫詩野寺隠喬木山僧髙下居岑參詩野寺荒臺晚謝朓詩露濕寒塘水劉長卿</hi>
<pb n="KR4h0145_WYG_021-37a"/>
<hi>詩秋草無三徑寒塘獨一家栁宗元詩露白秋江曉</hi>遊人一夢分<hi>王勃詩歸驂將别棹俱是倦遊</hi>
<hi>人杜審言詩獨有宦遊人偏驚物候新列子神遇為夢吕氏春秋一體而兩分同氣而異息沈佺期詩春夢失</hi>
<hi>陽闕王筠詩倐忽方千里戀茲岐路分</hi>鐘殘數樹月<hi>李白詩霜清東林鐘水白虎溪月杜審言</hi>
<hi>詩霜白宵鐘徹張祜詩碁罷嶽鐘殘洛陽伽藍記叢樹數株枝條繁茂庾信詩古松栽數樹王粲詩殘月半山</hi>
<hi>低</hi>僧起半巖雲<hi>權德輿詩龎眉倚杖禪僧起錢起登玉山詩半巖採珉者一㸃如片雪温庭筠</hi>
<hi>老君廟詩紫氣氤氲抱半巖何遜詩薄雲巖際出謝靈運詩巖髙白雲屯</hi>宿鳥驚初見<hi>唐太宗賦</hi>
<hi>露宿鳥之全翮李白詩花枝宿鳥喧劉希夷詩河洲宿鳥驚庾信詩山鳥一羣驚公羊傳六鷁退飛記見也楚</hi>
<hi>辭左見兮鳴鵙</hi>幽泉落不聞<hi>蜀都賦火井沈熒於幽泉孫楚井賦幽泉騰涌津澤傍潤鄭巢詩石</hi>
<pb n="KR4h0145_WYG_021-37b"/>
<hi>中泉暗落韓愈詩人皆勸我酒我若耳不聞傳燈錄道樹禪師曰野人多色伎倆只消老僧不見不聞</hi>吟<lb/>
餘凭前楹<hi>杜甫詩吟多意有餘楊師道詩髙吟覺思寛白居易詩五字新題思有餘王粲賦慿軒檻</hi>
<hi>以遙望兮向北風而開襟李商隠詩後門前檻思無窮</hi>紅葉下紛紛<hi>張均詩園紅柿葉稀吕温</hi>
<hi>詩迎霜紅葉早錢起詩村落通白雲茅茨隠紅葉長孫無忌詩颯颯風葉下庾信詩桑葉紛紛落薊門吳均詩</hi>
<hi>落葉向紛紛</hi>
　　郭良<hi>金部負外郎</hi>
　　　早行<lb/>
早行星尚在<hi>詩三星在户謝靈運詩星闌命行役鮑照詩侵星赴早路晉書夏統傳每採梠求食</hi>
<pb n="KR4h0145_WYG_021-38a"/>
<hi>星行夜歸</hi>數里未天明<hi>左傳銅鞮之宫數里詩東方未明吳越春秋吳師臨晉夫差昬秣馬食士</hi>
<hi>服兵被甲勒馬銜枚闇行而進雞鳴而定陳去晉軍一里天尚未明王逸九思天庭明兮雲霓藏三光朗兮鏡</hi>
<hi>薾方</hi>不辨雲林色<hi>禮記朝辨色而入陸雲九思虎鳴飈以拂谷螭囘雲而結林宋之問詩雲林浩</hi>
<hi>蔽虧儲光羲詩清露洗雲林江淹書浮雲色曉</hi>空聞風水聲<hi>梁簡文帝詩空聞北窗彈庾信詩空</hi>
<hi>聞吹笛悲易風行水上渙吳地記闔閭使靈威大人再入洞庭穴經二十日却返云不似前也惟聞風水波濤</hi>
<hi>前去不得庾信終南山義谷銘松桂危懸風泉虛韻</hi>月從山上落<hi>張正見詩闗山度曉月王褒詩</hi>
<hi>殘月半山低吳均詩山上萬雲重鮑照賦星翻漢迴曉月將落伏知道詩四更星漢低落月與山齊</hi>河入<lb/>
斗間横<hi>物理論水之精氣上浮宛轉隨流水名曰天河史記天官書漢中四星曰天駟旁有八星絶漢</hi>
<pb n="KR4h0145_WYG_021-38b"/>
<hi>曰天潢南斗為廟牽牛為犧牲其北河鼓梁元帝詩星稀月初上雲開河尚横宋之問明河篇昬見南樓清且</hi>
<hi>淺曉落西山縱復横</hi>漸至重門外<hi>易重門擊柝梁簡文帝樂府重門皆已閉謝朓詩平明振衣坐</hi>
<hi>重門猶未開</hi>依稀見洛城<hi>丘遲還林賦依稀子陵之釣髣髴滄浪之歌庾信詩依稀映村塢漢</hi>
<hi>樂府驅車出北門遙觀洛陽城謝朓詩徘徊憐春暮惟有洛城隔庾信詩寧知洛城晚</hi>
　　禇朝陽<hi>天寶進士</hi>
　　　登少室山寺<hi>戴延之西征記嵩髙山中岳也東謂太室西謂少室相去十七里嵩</hi>
　　　　<hi>髙其總名也謂之室者以其下各有石室焉少室髙八百六十丈上方十里與太室相埒</hi>
　　　　<hi>但小耳一統志少林寺在登封縣西少室山北麓後魏時建梁時逹摩居此面壁九年</hi>
<pb n="KR4h0145_WYG_021-39a"/>
飛閣青雲裏<hi>班固西都賦輦路經營修除飛閣王屮頭陀寺碑飛閣逶迤下臨無地魏文帝詩置</hi>
<hi>酒坐飛閣逍遙臨華池楚辭涉靑雲以泛濫遊兮忽臨睨夫舊鄉曹植賦青雲鬱其西翔飛鳥翻而上匿古樂</hi>
<hi>府上葉拂青雲江總詩鳥聲雲裏出樹影浪中搖</hi>新秋獨早涼<hi>南齊書世祖在東宮賜禇淵銀</hi>
<hi>柱琵琶又嘗㑹宴袁粲舍時初秋涼夕風月甚美淵援琴奏别鶴之曲張正見詩髙軒揚麗藻自是賦新秋陸</hi>
<hi>倕詩葭葦日蒼蒼親知慎早涼</hi>天花映窗近<hi>髙僧傳梁僧法雲講次天花散墜梁簡文帝述聽講</hi>
<hi>事書法水晨流天花夜落王褒突厥寺碑香隨微雨自灑風塵幡雜天花常調絲竹崔涯詩傍窗緑砌遍庭栽</hi>
月桂拂簷香<hi>酉陽雜俎舊言月中有桂有蟾蜍故異書言月桂髙五百丈下有一人常斫之樹創</hi>
<hi>隨合江總詩河邊月桂秋梁元帝詩拂簷應有意崔琪桂林一枝賦光雨露之新沐拂香風以徐吹</hi>華岳<lb/>
<pb n="KR4h0145_WYG_021-39b"/>
三峯小<hi>名山志華山五岳之西岳也郭璞華山贊華岳靈峻削成四方白虎通西方太隂用事萬物生</hi>
<hi>華故曰華山是山削成四方髙五千仞有芙蓉明星玉女三峯述征記華山有三峯直上數千仞</hi>黄河<lb/>
一帶長<hi>漢書注孟津號黄河一統志黄河自潼闗界流入闕鄉縣境經靈寶陜州澠池新安洛陽孟津</hi>
<hi>鞏縣入開封府界梁簡文帝京洛篇黄河入洛水丹泉繞射熊史記漢髙祖封功臣誓曰黄河如帶</hi>空間<lb/>
指歸路<hi>陶潛詩行行循歸路計日望舊居謝靈運詩始得傍歸路</hi>烟處有垂楊<hi>梁簡文帝</hi>
<hi>詩逺烟生兮含山勢庾信小園賦觀受釐于宣室賦垂楊于直廬梁元帝詩落花洒行路垂楊拂砌塵乂巫山</hi>
<hi>巫峽長垂栁復垂楊謝朓詩飛甍夾馳道垂楊䕃御溝</hi>
　　顧在鎔<hi>蘇州人光啓二年進士第</hi>
<pb n="KR4h0145_WYG_021-40a"/>
　　　宿麻平驛<lb/>
及到怡情處<hi>中論學也者所以疏神達思怡情理性聖人之上務也王融靜行詩心怨動紛繞情</hi>
<hi>怡輒遷互</hi>暫忘登涉勞<hi>易説以先民民忘其勞晉書苻朗載記苻朗為方伯有若素士登涉山水</hi>
<hi>不知老之將至詩山川悠逺維其勞矣</hi>青山看不厭<hi>何遜詩家本青山下愛上青山上張正見</hi>
<hi>詩雪盡青山路氷銷緑水池陶潛詩晨夕看山川事事悉如昔張謂詩晝行不厭湖上山李白詩相看兩不厭</hi>
<hi>只有敬亭山</hi>明月坐來髙<hi>魏武帝樂府明明如月子夜歌冶遊步明月别賦秋帳含茲明月光</hi>
<hi>王昌齡詩昨夜風開露井桃未央前殿月輪髙</hi>犬為孤村吠<hi>潛夫論一犬吠形百犬吠聲新語犬</hi>
<hi>不夜吠鳥不夜鳴陶潛詩荒路曖交通雞犬互鳴吠王維山中與裘秀才書寒犬吠聲如豹隋煬帝詞寒鴉飛</hi>
<pb n="KR4h0145_WYG_021-40b"/>
<hi>數㸃流水繞孤村</hi>猿因冷木號<hi>淮南子猿得木而㨗魚得水而騖又楚有白猿王自射之則搏</hi>
<hi>矢而顧使養由基射之始調弓矯矢未發而猿抱樹號矣幽通賦養流睇而猿號兮李虎發而石開唐太宗詩</hi>
<hi>蟬啼覺樹冷螢火不温風岑參詩杉冷曉猿悲楚客心欲絶</hi>微吟還獨酌<hi>魏文帝燕歌行短歌</hi>
<hi>微吟不能長魏都賦干戚羽毛之飾好清歌微吟之要妙南史謝惠連傳不妄交接有時獨酌曰入吾室者但</hi>
<hi>有清風對吾飲者惟當明月又顔延之傳布衣蔬食獨酌郊野江淹自序傳獨酌虛室沈炯獨酌謠獨酌獨長</hi>
<hi>謠再酌吟許史三酌傲松喬</hi>多興憶同袍<hi>文心雕龍觸興致情因變取㑹王勃滕王閣序遙吟</hi>
<hi>俯暢逸興遄飛詩豈曰無衣與子同袍</hi>
　　僧靈一<hi>姓吳氏廣陵人居餘杭宜豐寺禪誦之暇輒賦詩歌與朱放張繼皇甫曽諸人為塵</hi>
<pb n="KR4h0145_WYG_021-41a"/>
　　　<hi>外友</hi>
　　　宜豐新泉<lb/>
泉源新湧出<hi>詩泉源在左張説詩白雲慙幽谷清風愧泉源祖詠詩引水開泉源後漢書光武帝</hi>
<hi>紀中元二年京師醴泉湧出北史齊趙郡王叡傳無水處禱而掘井泉源湧出</hi>洞澈映纎雲<hi>水經</hi>
<hi>注明月池白璧灣灣清潭鏡澈王獻之帖鏡湖澄澈清流瀉注沈約新安江詩洞澈隨深淺皎鏡無冬春傅休</hi>
<hi>奕詩纎雲時髣髴渥露沾我衣</hi>稍落芙蓉沼<hi>薛道衡詩水溢芙蓉沼花飛桃李蹊魏元忠詩前對</hi>
<hi>芙蓉沼旁臨杜若洲</hi>初淹苔蘚文<hi>何遜詩水緑半含苔又隂岸生駁蘚劉孝威曲澗詩石岸生寒</hi>
<hi>蘚沈根漬水苔沈佺期詩乳竇何淋漓苔蘚更彩錯岑參詩雨滋苔蘚侵階緑</hi>素將空意合<hi>鮑照</hi>
<pb n="KR4h0145_WYG_021-41b"/>
<hi>觀漏賦抱空意其如玉江淹詩烟景抱空意蘅杜綴幽心張九齡詩日夕懐空意人誰感至精</hi>淨與衆<lb/>
流分<hi>水經注漣水徑連道縣控引衆流合成一溪謝靈運山居賦衆流所凑萬泉所回汎濫異態首毖終</hi>
<hi>肥石林詩話禪宗論雲門有三種語其二為截斷衆流句謂超出言外非情識所到班固幽通賦道混成而自</hi>
<hi>然兮術同源而分流庾肩吾詩分流合智津</hi>每到清宵月<hi>梁武帝詩清宵一已曙藐爾泛長洲</hi>
<hi>杜甫詩思家步月清宵立</hi>泠泠夢裏聞<hi>宋玉風賦清清泠泠愈病析酲陸禨文賦音泠泠以盈耳</hi>
<hi>湘中記衡山有懸泉滴瀝嵓間泠泠如弦吳均與朱元思書泉水激石泠泠作響張九齡望月詩所思如夢裏</hi>
<hi>相望在庭中李白詩漁歌月裏聞</hi>
　　皎然<lb/>
<pb n="KR4h0145_WYG_021-42a"/>
　　　題沈少府書齋<hi>錦繡萬花谷李白贈瑕丘王少府别西河劉少府贈秋浦栁少</hi>
　　　　<hi>府杜甫貽華陽栁少府如此則當是唐時縣尉多稱少府也王字安成記太和中陳郡殷</hi>
　　　　<hi>府君引水入城穿池仲堪又于池北立小屋讀書百姓于今呼曰讀書齋</hi>
不下南昌縣<hi>漢書韓延夀傳入守左馮翊嵗餘不肯出行縣一統志江西南昌府南昌縣附郭本</hi>
<hi>漢舊縣為豫章郡治隋改為豫章縣屬洪州大業初復名南昌縣</hi>書齋每日閒<hi>王勃詩直當花</hi>
<hi>縣裏書齋望曉開陶潛詩户庭無塵雜虚室有餘閒</hi>野花當砌落<hi>江總詩野花不識采旅行本無</hi>
<hi>行王冏詩野花奪人眼山鶯紛可喜陶𢎞景詩枯葉未落寒花委砌宋子侯董嬌嬈詩纎手折其枝花落何飄</hi>
<hi>颺沈玩前溪歌花落逐水去何當順流還</hi>溪鳥逐人還<hi>庾信詩愛静魚爭樂依人鳥入懐陶潛歸</hi>
<pb n="KR4h0145_WYG_021-42b"/>
<hi>去來辭雲無心以出岫鳥倦飛而知還又詩山氣日夕佳飛鳥相與還</hi>有興常臨水<hi>晉書庾亮</hi>
<hi>傳亮在武昌諸佐吏殷浩之徒乘秋夜登南樓俄而亮至諸人將起避之亮徐曰諸君少住老子於此處興復</hi>
<hi>不淺宋玉九辨登山臨水兮送將歸梁簡文帝詩金門玉堂臨水居蕭銓詩共君臨水别勞此送將歸</hi>無<lb/>
時不見山<hi>孟子出入無時沈約早發定山詩夙齡愛逺壑晚蒞見竒山</hi>千峯數可盡<lb/>
<hi>孫綽遊天台山賦或倒景於重溟或匿峯於千嶺吳均與朱元思書自富陽至桐廬一百許里夾岸髙山皆生</hi>
<hi>寒樹爭髙直指千百成峯禮記悉數之乃留更僕未可終也</hi>不出小窗間<hi>謝朓詩窗中列逺岫</hi>
<hi>庭際俯喬林王筠詩閒牖聽奔濤開窓延疊嶂陳後主詩夕陽如有意偏傍小窓明</hi>
　　　送重鈞上人遊天台<hi>臨海記天台山超然秀出有八重視之如一周迴八</hi>
<pb n="KR4h0145_WYG_021-43a"/>
　　　　<hi>百里孫綽賦序天台山者蓋山嶽之神秀者也涉海則有方丈蓬萊登陸則有四明天台</hi>
　　　　<hi>天台山志是山髙一萬八千丈上應台星一統志天台山在天台縣西一百一十里</hi>
漸看華頂出<hi>徐防觀濤詩漸看遙樹沒稍見逺天浮陽休之詩漸看階<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蔓稍覺池蓮長洞天福</hi>
<hi>地記華頂峯在天台縣東北六十里蓋天台第八重最髙處髙一萬丈西征賦眺華頂之隂崖釋慧標詩霧巻</hi>
<hi>蓮峰出</hi>幽賞意隨生<hi>鮑照詩目逺幽情周王融詩結賞自貟嶠移宴乃方壺劉洎詩㑹賞叶幽</hi>
<hi>棲上官昭容詩逐仙賞展幽情謝靈運詩且申獨徃意梁簡文帝詩春風隨意來庾信詩細草横堦隨意生張</hi>
<hi>説詩空山寂歴道心生</hi>十里行松色<hi>拾遺記洞庭山有靈洞采藥之人入行十里迥然天清覆</hi>
<hi>耀花芳栁暗庾信詩千尋文杏照十里木蘭香天台山志至古石門左柱旁上有舊刻曰萬松徑約數十步建</hi>
<pb n="KR4h0145_WYG_021-43b"/>
<hi>浮圖二松廢而徑猶存</hi>千重過水聲<hi>謝靈運傳巖嶂千重莫不備盡唐太宗望雪詩入牖千重</hi>
<hi>碎陶潛別傳淵明嘗聞田水聲倚杖聽之曰此水過吾師丈人矣江總詩罕有知音者空勞流水聲蕭慤詩望</hi>
<hi>知雲氣合聽識水聲秋天台山志福溪水險而清又中有三溪冬温夏冽</hi>海容雲正盡<hi>洞天福地</hi>
<hi>記華頂峯絶頂東望滄海俗號望海尖草木薰郁殆非人世謝靈運登海口盤嶼山詩彷彿含嚬容徐防詩雲</hi>
<hi>容雜浪起髙氏騷略月澄午兮收雲劉孝綽詩白雲夏峯盡</hi>山態雨初晴<hi>梁簡文帝詩登樓望</hi>
<hi>曖曖山川自分態又南郊頌序澎湃嶤屼山川異態潘岳閒居賦微雨新晴六合清朗張九齡詩試上髙樓望</hi>
<hi>初逢山雨晴唐太宗詩晚霞聊自怡初晴彌可善</hi>事事將心證<hi>陶潛詩聖賢留餘跡事事在中</hi>
<hi>都又晨夕看山川事事悉如昔楊衡宿陟岵寺詩心證紅蓮喻跡羈青眼律</hi>知君道可成<hi>謝朓</hi>
<pb n="KR4h0145_WYG_021-44a"/>
<hi>詩知君宻見親寸心傳玉盌隋書經籍志佛經有四等之果一曰須陁洹二曰斯陁含三曰阿羅含四曰阿羅</hi>
<hi>漢阿羅漢已上至菩薩者深見佛性以至成道太極眞人歌勤研𤣥中思道成更相過阮籍達莊論形神在我</hi>
<hi>而道可成</hi>
　　　題沈道士新亭<lb/>
何處好攀躋<hi>小長干曲君家住何處崔顥詩日暮鄉闗摯何處是元結詩問我常偃息泉上何處好</hi>
<hi>虞賦攀招搖而上躋兮岑參詩山髙徒仰止不得日攀躋</hi>新亭俯舊溪<hi>庾信詩樹似新亭岸杜甫</hi>
<hi>詩新亭結搆罷張華詩俯臨緑水流岑參詩悔别青山憶舊溪</hi>座中千里近<hi>盧僎詩吹笙玉座中</hi>
<hi>禮記自恒山至于南河千里而近自南河至于江千里而近</hi>簷下四山低<hi>陶潛詩藍縷茅簷下</hi>
<pb n="KR4h0145_WYG_021-44b"/>
<hi>未足為髙棲吳均詩蜘蛛簷下挂水經注浙江又東逕靈隠山山在四山之中謝靈運山居賦四山周迴雙流</hi>
<hi>逶迤岑參詩玉壘天晴望諸峯盡覺低</hi>小浦依林曲<hi>劉楨京口記過長岡五里得屠兒浦者昔</hi>
<hi>諸屠兒居此小浦因以為名也薛道衡詩曲浦騰烟霧任昉文依林構宇傍巖拓架杜甫詩結宇依空林范雲</hi>
<hi>詩乃鑒長林曲</hi>回塘繞郭西<hi>南都賦收歡命駕分背迴塘梁簡文帝詩泛水入迴塘又迴塘繞碧</hi>
<hi>莎杜甫雨詩正灑郭西田</hi>桃花春滿地<hi>禮記仲春之月桃始華王維詩水上桃花紅欲然李白詩</hi>
<hi>池花春映日釋氏通鑑樂聲振空雨花滿地</hi>歸路莫相迷<hi>陶潛詩行行循歸路計日望舊居謝</hi>
<hi>靈運詩始得傍歸路杜甫莫相疑行不爭好惡莫相疑徐安貞詩唯愁仙路迷</hi>
　　　若邪春興<hi>水經注若邪溪水上承嶕峴麻溪溪之下孤潭周數畝下注若邪溪水至</hi>
<pb n="KR4h0145_WYG_021-45a"/>
　　　　<hi>清照衆山倒影窺之如畫一統志若邪溪在紹興府城東南二十五里與鏡湖合西施採</hi>
　　　　<hi>蓮歐冶鑄劍於此</hi>
春生若溪水<hi>春秋繁露少陽因木而起助春之生也陸機周處碑春水方生揮插同於雲雨杜甫</hi>
<hi>詩好雨知時節當春乃發生李白詩宛似雲門對若溪王維詩言入桃花川每逐青溪水</hi>雨後漫流<lb/>
通<hi>淮南子春風至則甘雨降元稹詩繞郭烟嵐新雨後仲長統昌言澶漫瀰流無所底極宋之問詩漸見江</hi>
<hi>勢濶行嗟水流漫蕭琛詩荆吳渺何際烟波千里通</hi>芳草行無盡<hi>班固西都賦竹林果園芳草甘</hi>
<hi>木杜甫詩但訝鹿皮翁忘機對芳草左思吳都賦草則布濩臯澤蟬聨陵丘夤縁山岳之岊羃䍥江海之流</hi>
清源去不窮<hi>張衡賦旦余沐于清源兮晞余髪於朝陽沈約詩清源泛緑苔杜甫詩湛湛長江去</hi>
<pb n="KR4h0145_WYG_021-45b"/>
<hi>枚乘七發汨乘流而下降兮或不知其所止</hi>野烟迷極浦<hi>梁簡文帝詩古樹無枝葉荒郊多野</hi>
<hi>烟劉禹錫詩揚子江頭烟景迷九歌望涔陽兮極浦江淹詩停艫望極浦</hi>斜日起微風<hi>梁簡文帝</hi>
<hi>詩斜日晚駸駸虞世南詩緑野明斜日青山淡晚烟吳筠詩獵獵起微風</hi>數處乘流望<hi>左思吳都</hi>
<hi>賦汨乘流以砰宕何遜詩單艫時向浦獨楫乍乘流髙適詩春流自茲逺倚楫時一望</hi>依稀似剡<lb/>
中<hi>李賀詩依稀和氣排冬嚴一統志漢剡縣地屬㑹稽郡南史隠逸傳㑹稽剡縣多名山晉書王徽之字子</hi>
<hi>猷嘗雪夜泛舟剡溪訪戴安道造門即返或問之曰乘興而來興盡而返李白詩此行不為鱸魚膾自愛名山</hi>
<hi>入剡中</hi>
　　僧泚<hi>大厯時人</hi>
<pb n="KR4h0145_WYG_021-46a"/>
　　　北原别業<lb/>
野外車騎絶<hi>杜甫詩野外堂依竹籬邊水向城又不愁野外無供給史記蘇秦傳過洛陽車騎輜</hi>
<hi>重諸侯各發使送之甚衆又司馬相如傳相如之臨卭車騎雍容閒雅甚都陶潛詩結廬在人境而無車馬喧</hi>
古原松柘隂<hi>李商隠詩驅車登古原潘岳詩春草鬱青青松柘何奕奕江淹詩翩翩征鳥翼蕭蕭</hi>
<hi>松柏隂</hi>流鶯出谷靜<hi>張説詩繞殿流鶯凡幾樹賈至詩百囀流鶯繞建章詩出於幽谷遷於喬</hi>
<hi>木梁昭明太子啓啼鶯出谷爭傳求友之音李白詩花飛出谷鶯陳書武帝紀谷靜山空</hi>春草閉門<lb/>
深<hi>謝靈運詩池塘生春草後漢書陳寔傳閉門懸車棲遲養老孟浩然詩吾昔與爾輩閉門常讀書杜甫詩</hi>
<hi>草深迷市井王維詩一向石門裏任君春草深</hi>學稼農為業<hi>論語樊遲請學稼子曰吾不如老農</hi>
<pb n="KR4h0145_WYG_021-46b"/>
<hi>漢書蕭望之傳杜陵家世以農為業</hi>忘情道作心<hi>晉書王衍傳聖人忘情最下不及於情情之所</hi>
<hi>鍾正在我輩髙適詩感時常激切於己即忘情王僧達詩珪璋既文府精理亦道心李端詩月明潭影澄空性</hi>
<hi>夜靜猿聲證道心</hi>因知上皇日<hi>詩譜序詩之興也諒不於上皇之世疏上皇謂伏羲三皇之最</hi>
<hi>先者王績詩何忝上皇人沈約詩堯年舜日歡無極</hi>鑿井在雲林<hi>擊壤歌日出而作日入而息鑿</hi>
<hi>井而飲耕田而食李白詩鑿井當及泉儲調光羲詩清露洗雲林孟浩然詩雲林有同</hi>
　　法振<hi>大厯貞元間以詩名</hi>
　　　越中贈程先生<lb/>
紗帽度殘春<hi>宋書徐瑗曰帽名猶冠也古者有冠無幘冠下有纚以繒為之後世施幘於冠因裁</hi>
<pb n="KR4h0145_WYG_021-47a"/>
<hi>纚為帽隋書禮儀志帽自天子下及士人通冠之以白紗者名髙頂帽又有繒皂雜紗為之髙屋下裙蓋無定</hi>
<hi>准鮑令暉詩經秋復度春李嘉祐詩山木暗殘春</hi>虛舟寄一身<hi>陶潛詩虚舟縱逸棹回復遂無</hi>
<hi>窮謝靈運詩溟漲無端倪虚舟有超越晉書託虛寂以寄身世説一身之外無長物</hi>溪邊逢越女<lb/>
<hi>韋元旦賦越女浣紗眇鮮明之莫及李白詩西施越溪女出自苧羅山杜甫詩越女天下白鑑湖五月涼</hi>花<lb/>
裏問秦人<hi>王融詩花裏寄春情陶潛桃花源記太元中武陵人捕魚忽逢桃花林林盡便得一山捨</hi>
<hi>舟從口入其中種作人見漁人問所從來便要還家自云秦時來此絶境</hi>古塞連山靜<hi>岑參詩古</hi>
<hi>塞千年空隂山獨崔嵬崔國輔詩山深古塞秋水經注兩岸連山畧無闕處沈約樂府連山無斷絶易疏艮象</hi>
<hi>山山體靜止故留止也</hi>隂霞落海新<hi>謝靈運詩水宿淹晨暮隂霞屢興沒王籍詩隂霞生逺岫</hi>
<pb n="KR4h0145_WYG_021-47b"/>
<hi>王勃滕王閣序落霞與孤鶩齊飛杜審言詩雲霞出海曙</hi>有時城郭去<hi>陶潛詩有時不肯言釋名</hi>
<hi>城盛也盛受國都也又郭廓也廓落在城外也汲冡周書城郭溝渠髙厚是量陸機樂府命駕登北山延佇望</hi>
<hi>城郭</hi>暗與酒家親<hi>淮南子酤酒買肉不離屠酟之家列仙傳酒客梁市上酒家客也杜甫飲中八</hi>
<hi>仙歌李白一斗詩百篇長安市上酒家眠曹植酒賦和睚眥之宿憾雖怨讐其必親</hi>
　　處黙<hi>初與貫休同薙染後入廬山與脩睦棲隠</hi>
　　　聖果寺<hi>一統志聖果寺在杭州鳳凰山右寺有排衙石石洞郭公泉月巖</hi>
路自中峯上<hi>庾信詩鵠蓋上中峯沈佺期詩諸嶺皆峻秀中峯特美好王績黄頰山詩步步攀藤</hi>
<hi>上</hi>盤回出薜蘿<hi>韓愈桃源圖詩流水盤回山百轉杜甫詩拄策忘前期出蘿已亭午楚辭被薜</hi>
<pb n="KR4h0145_WYG_021-48a"/>
<hi>荔兮帶女蘿李紳詩山城小閣臨青嶂紅樹蓮宫接薜蘿</hi>到江吳地盡<hi>郭璞地理註錢唐浙江水</hi>
<hi>經建德合婺溪過富春江入於海史記正義吳地斗牛之分野今之㑹稽九江丹陽豫章廬江廣陵六安臨淮</hi>
<hi>郡皆是也郎士元詩客來吳地早霜久岑參詩尋河愁地盡</hi>隔岸越山多<hi>駱賔王詩碎影涵流</hi>
<hi>動浮香隔岸聞錢起詩隔岸江流若千里吳越春秋越王至浙江之上望見大越山川重秀韋應物詩尋陽山</hi>
<hi>水多草木俱紛衍</hi>古木叢青靄<hi>江總詩閒階薙宿薺古木斷懸蘿陳子昂詩深山古木平江淹</hi>
<hi>詩虛堂起青靄王筠詩天隅斂青靄王維詩白雲迴望合青靄入看無</hi>遙天浸白波<hi>張正見詩</hi>
<hi>風伯靜遙天白居易詩别時茫茫江浸月莊子白波若山海水震蕩李白詩白波連山倒蓬壺</hi>下方城<lb/>
郭近<hi>張九齡白羽扇賦彼鴻鵠之弱羽出江湖之下方國語清風至而脩城郭宫室陸機詩命駕登北山</hi>
<pb n="KR4h0145_WYG_021-48b"/>
<hi>延佇望城郭李乂詩城邑南樓近</hi>鐘磬雜笙歌<hi>左思蜀都賦庭叩鐘磬堂撫琴瑟又詩南鄰擊</hi>
<hi>鐘磬戴叔倫詩蕩搖清管雜王維詩嚴城時未啓前路擁笙歌白居易詩笙歌歸院落</hi>
　　齊已<hi>初名得生姓胡氏潭之益陽人出家大溈山同慶寺復棲衡嶽東林後經江陵髙從誨留</hi>
　　　<hi>為僧正居之龍興寺</hi>
　　　早梅<lb/>
萬木凍欲折<hi>梁簡文帝賦層城之宫靈苑之中竒木萬品庶草千叢髙適詩驚飈蕩萬木秋氣屯</hi>
<hi>髙原杜甫詩含風翠壁孤雲細背日丹楓萬木稠李嶠詩氷深遙架浦雪凍近封條王績古意不知嵗月久稍</hi>
<hi>覺枝幹折</hi>孤根暖獨回<hi>國語孤其根本宻其枝葉古詩冉冉孤生竹結根太山阿庾信啓黍谷長</hi>
<pb n="KR4h0145_WYG_021-49a"/>
<hi>寒於今更暖孟浩然詩帶雪梅初暖</hi>前村深雪裏<hi>儲光羲田舍詩自説年來稔前村酒可賒詩傳</hi>
<hi>豐年之冬多積雪沈約雪贊委谷不辭深因岩豈知峻梁簡文帝詩絶訝梅花晚爭來雪裏窺庾信詩不信今</hi>
<hi>春晚俱來雪裏看</hi>昨夜一枝開<hi>鮑照詩昨夜宿南陵杜甫詩江浦雷聲喧昨夜陸凱贈范蔚宗</hi>
<hi>詩折梅逢驛使寄與隴頭人江南無所有聊贈一枝春何遜詩銜霜當路發映雪犯寒開江總詩梅花芬芳臨</hi>
<hi>玉臺朝攀晚折還復開王昌齡詩昨夜風開露井桃</hi>風遞幽香出<hi>梁簡文帝賦標半落而飛空香</hi>
<hi>隨風而逺度晉書摯虞傳芳處幽而彌馨兮寶在夜而愈光</hi>禽窺素艷來<hi>鶡冠子籠中之鳥空</hi>
<hi>窺不出梁簡文帝詩荇間魚共樂桃上鳥相窺杜甫詩細葉帶浮毛踈花披素艷</hi>明年如應律<lb/>
<hi>庾信詩明年花樹下月月來相尋晉書律厯志隂陽和則景至律氣應則灰飛梁簡文帝文倉庚應律</hi>先<lb/>
<pb n="KR4h0145_WYG_021-49b"/>
發望春臺<hi>王筠詩今春競時發猶是昔年枝陳變詩迎春故早發獨自不疑寒唐書地理志京兆萬</hi>
<hi>年縣有望春宫臨滻水西岸有北望春宫蘇頲詩東望望春春可憐更逢晴日栁含烟宋之問詩青旗遙倚望</hi>
<hi>春臺</hi>
　　韋應物<lb/>
　　　月夜㑹徐十一草堂<lb/>
空齋無一事<hi>史記游俠傳季次原憲終身空室蓬户褐衣蔬食不厭南齊書劉善明傳質素不好</hi>
<hi>聲色所居茅齋斧木而已漢書朱雲傳薛宣謂雲曰在田野無事且留我東閣可以觀四方竒士曹植賦靜閒</hi>
<hi>居而無事</hi>岸幘故人期<hi>晉書謝奕傳辟為安西司馬岸幘嘯咏無異常日蔡邕獨斷幘者古之卑</hi>
<pb n="KR4h0145_WYG_021-50a"/>
<hi>賤執事不冠者之所服也李白詩日暮岸幘歸謝朓詩山中上方月故人清尊賞何遜詩故人篤久要何承天</hi>
<hi>詩逺期千里客肅駕候良辰</hi>暫輟觀書夜<hi>江淹為蕭太尉讓表特輟策書時停鴻冊左傳晉候</hi>
<hi>使韓宣子來聘觀書于太史氏左思詩卓犖觀羣書庾信詩池水朝含墨流螢夜聚書</hi>還題翫月<lb/>
詩<hi>三輔黄圖滄池在長安城中武帝鑿以翫月謝靈運賦滅華燭兮弄曉月謝莊月賦愬皓月而長歌</hi>逺<lb/>
鐘髙枕後<hi>考工記鐘小而長則聲舒而聞逺喬潭霜鐘賦不鼓而鳴者其聲逺謝朓詩髙枕東窗下</hi>
清露捲簾時<hi>張衡西京賦承雲表之清露阮籍詩清露被臯蘭陸雲詩清露墜素輝古樂府捲簾</hi>
<hi>天自髙海水搖空緑梁簡文帝詩迎春試捲簾</hi>暗覺新秋近<hi>李白詩不覺碧山暮陶潛詩空庭多</hi>
<hi>落葉慨然知己秋張正見詩髙軒揚麗藻自是賦新秋</hi>殘河欲曙遲<hi>漢昭帝歌雲光開曙月低</hi>
<pb n="KR4h0145_WYG_021-50b"/>
<hi>河梁簡文帝文曉河未落拂桂棹而先征謝朓詩秋河曙耿耿晉書循吏傳鄧攸歌曰紞如打五鼔雞鳴天欲</hi>
<hi>曙</hi>
　　李端<lb/>
　　　雨後輞川<hi>唐書王維傳維别墅在輞川地竒勝一統志輞川在藍田縣西南輞谷口</hi>
驟雨歸山盡<hi>老子驟雨不終日盧照鄰詩驚濤亂水脉驟雨暗峯文杜審言詩江聲連驟雨曹植</hi>
<hi>詩朝雲不歸山霖雨成川澤</hi>頽陽入輞川<hi>謝朓詩頽陽照通津夕隂曖平陸王冷然賦望頽陽</hi>
<hi>之初落見凝月之孤生岑參詩聞道輞川多勝事玉壺春酒正堪攜</hi>看虹登晚墅<hi>江淹詩下視雄</hi>
<hi>虹照俯㸔綵霞明蔡邕月令虹螮蝀也隂陽交接之氣著於形色者也梁簡文帝詩晴天歇晚虹蕭慤詩飛梁</hi>
<pb n="KR4h0145_WYG_021-51a"/>
<hi>照晚虹晉書謝安傳安於土山營墅樓館林竹甚盛廣韻墅田廬也</hi>踏石過春泉<hi>孫綽天台山賦</hi>
<hi>踐莓苔之滑石摶壁立之翠屏左思詩石泉潄瓊瑤梁昭明太子書志與秋天競髙理與春泉爭溢庾信詩白</hi>
<hi>石春泉滿薛道衡文春泉如醴出自京師</hi>紫葛藏仙井<hi>洞㝠記地花氣葛於地下生花入地十丈</hi>
<hi>乃得此葛其根倒出名紫花葛亦名金虎鬚草王昌齡詩紫葛蔓黄花娟娟寒路中張正見詩雲歸仙井暗霧</hi>
<hi>解石橋通張九齡詩仙井今猶在洪崖久不還</hi>黄花出野田<hi>禮記鞠有黄華張協詩寒花發黄彩</hi>
<hi>秋草含緑滋魏文帝詩野田廣開闢川梁互相經潘岳詩譬如野田蓬幹隨流風飄鮑照詩酒出野田稻菊生</hi>
<hi>髙岡草</hi>自知無去路<hi>杜甫詩車箱/入谷無歸路</hi>迴步就人烟<hi>謝偃賦始綽約而迴</hi>
<hi>步乃遷延而就列宋之問詩望諧舟客趣思發海人烟李白詩人烟寒橘柚秋色老梧桐</hi>
<pb n="KR4h0145_WYG_021-51b"/>
　　錢起<lb/>
　　　酬寄皇甫侍御<hi>書正于侍御之臣唐書百官志御史臺其屬有二院一臺院侍</hi>
　　　　<hi>御史𨽻焉二殿院殿中侍御史𨽻焉三察院監察御史𨽻焉</hi>
欲知愚谷好<hi>南史陳後主紀欲知吾家處朱門當水開説苑齊桓逐鹿入谷中見一老公問為何</hi>
<hi>谷對曰為愚公之谷以臣名之臣故畜大牸牛生子大賣之而買馬少年曰牛不能生馬遂持駒去鄰人以臣</hi>
<hi>為愚故名愚公谷水經注時水又北逕杜山北有愚公谷南史隠逸傳藏景窮巖蔽名愚谷</hi>久别與<lb/>
春還<hi>古詩上言長相思下言久離别王羲之帖濶别稍久眷與時長宗楚客人日詩九重中禁啓七日早</hi>
<hi>春還</hi>鶯暖初歸樹<hi>陸璣詩疏黄鳥黄鸝留也或謂之黄栗留幽州人謂之黄鶯朱超詩近日毛雖</hi>
<pb n="KR4h0145_WYG_021-52a"/>
<hi>暖聞弦心尚驚唐太宗詩緑樹巧鶯啼盧照鄰詩鶯啼非選樹魚戲不驚綸</hi>雲晴却戀山<hi>蕭子</hi>
<hi>雲詩泬寥晚霖霽重疊晴雲新庾信詩雨住便生熱雲晴即作峯春秋元命苞山者氣之包含所以含精藏雲</hi>
<hi>吳均詩水中千丈月山上萬重雲</hi>石田耕種少<hi>左傳子胥曰得志于齊猶獲石田也無所用之</hi>
<hi>易林石田無稼苦費功力漢書食貨志二千石遣令長三老力田及里父老善田者受田器學耕種養苗法獨</hi>
<hi>斷春扈氏趣民耕種法苑珠林村落次比雞鳴相聞耕種雖少收實巨多</hi>野客性情閒<hi>杜審言詩</hi>
<hi>遊宴成野客形勝得山家易乾元者始而亨者也利貞者性情也孫綽天台山賦遊覽既周體靜心閒</hi>求<lb/>
仲應難見<hi>三輔決錄蔣詡字元卿隠於杜陵舍中三徑惟羊仲求仲從之遊二仲皆挫廡逃名之士</hi>
殘陽且掩闗<hi>梁簡文帝詩夕陽斜景俱成拂鏡之暉謝莊詩迴舲拓繩户收櫂掩荆闗梁昭明太</hi>
<pb n="KR4h0145_WYG_021-52b"/>
<hi>子荅湘東王啓陟龍樓而靜拱掩鶴闗而髙卧</hi>
　　楊巨源<lb/>
　　　池上竹<lb/>
一叢嬋姢色<hi>謝朓詩窗前一叢竹青翠獨言竒隂鏗詩夾池一叢竹垂翠不驚寒宋之問詩脩竹</hi>
<hi>嬋姢同一色杜甫詩嬋姢碧蘚淨蕭槭寒籜聚</hi>四面清泠波<hi>湘中記邵陵髙平縣有文竹山上有</hi>
<hi>石牀四面緑竹扶疎常隨風委拂此牀王維詩桃源四面絶風塵張説詩四面清風來張協洛禊賦川流清泠</hi>
<hi>以汪濊陸雲詩雲垂靄下泉洌清泠魏文帝詩俯視清水波仰看明月光虞羲江邊竹賦秋波潄下趾冬雪封</hi>
<hi>上枝</hi>氣潤曉烟重<hi>曹植表草木荷恩含氣受潤張説賀雨表雲平雨細氣潤風和劉孝綽詩翠蓋</hi>
<pb n="KR4h0145_WYG_021-53a"/>
<hi>承朝景朱旗曳曉烟武元衡詩暮色秋烟重</hi>光閒秋露多<hi>駱賔王詩汎掌光通淨江淹别賦秋</hi>
<hi>露如珠秋月如珪薛道衡老氏碑秋露凝甘遍於竹葦詩豈不夙夜謂行多露</hi>翠筠入疎栁<hi>江淹</hi>
<hi>靈丘竹賦於是緑筠繞岫翠篁綿嶺蕭慤詩芙蓉露下落楊栁月中疎</hi>清影拂圎荷<hi>杜甫詩隂</hi>
<hi>壑生靈籟月林散清影又圎荷浮小葉韋應物詩圎荷既出水廣厦可淹留</hi>嵗晏琅玕實<hi>楚辭</hi>
<hi>留靈脩兮憺忘歸嵗既晏兮孰華予顔延之秋胡行慘名悽嵗方晏山海經琅玕出崑崙山實如珠一名石珠一</hi>
<hi>青珠阮籍詩朝食琅玕實夕宿丹山際</hi>心期有鳳過<hi>南史宋向栁與顔竣友善竣貴栁貧曰我</hi>
<hi>與士遜心期久矣豈可以勢利處之任昉詩中道遇心期梁元帝賦竹詩冠學芙蓉樣花堪威鳳遊江洪竹詩</hi>
<hi>願抽一莖實試看翔鳳來賀循詩來風韻晚徑集鳳動春枝</hi>
<pb n="KR4h0145_WYG_021-53b"/>
　　嚴維<hi>字正文越州山隂人至德二載進士擢辭藻𢎞麗科調諸暨尉辟河南幕府終秘書省校</hi>
　　　<hi>書郎</hi>
　　　秋夜船行<lb/>
扁舟時屬暝<hi>史記貨殖傳范蠡既雪㑹稽之恥乃乘扁舟浮于江湖隂鏗詩大江靜猶浪扁舟獨</hi>
<hi>徂征廣韻暝夕也盧思道採蓮曲菱歌惜不唱須待暝歸時</hi>月上有餘輝<hi>庾信七夕賦兔月先</hi>
<hi>上羊燈次安劉希夷𢷬衣篇東南月上浮纎手王粲從軍詩白日半西山桑梓有餘暉陶潛詩晨鳥暮來還懸</hi>
<hi>車斂餘暉</hi>海燕秋還去<hi>宋玉九辨燕翩翩其辭歸兮吳均詩一燕海上來沈佺期詩海燕雙栖玳</hi>
<hi>瑁梁古樂府秋去春還雙燕子沈君攸雙燕詩雙入幕雙出惟秋風去春風歸</hi>漁人夜不歸<hi>管子</hi>
<pb n="KR4h0145_WYG_021-54a"/>
<hi>漁人入海利在水也徐訪詩漁人迷舊浦詩我徂東山滔滔不歸劉安招隠士王孫遊兮不歸春草生兮萋萋</hi>
中流何寂寂<hi>鶡冠子中流失船一壺千金漢武帝秋風詞泛樓船兮濟汾河横中流兮揚素波丘</hi>
<hi>遲詩櫂歌發中流梁簡文帝詩寂寂暮簷響何遜詩沙汀暮寂寂蘆岸晚脩脩</hi>孤棹也依依<hi>陶潛</hi>
<hi>詩渺渺孤舟逝綿綿歸思紆詩昔我往矣楊栁依依李陵荅蘇武書望風懐想能不依依岑參詩可憐汾上栁</hi>
<hi>相見也依依</hi>一㸃前村火<hi>江淹詩始獲瓊歌贈一㸃重如金儲光羲詩前村酒可賒杜甫詩前</hi>
<hi>村山路險庾信詩空山夜火明</hi>誰家未掩扉<hi>曹植詩借問誰家子劉孝先詩誰家有明鏡暫借照</hi>
<hi>心看陶潛詩白日掩荆扉虚室絶塵想沈約詩去去掩柴扉</hi>
　　司空曙<lb/>
<pb n="KR4h0145_WYG_021-54b"/>
　　　望水<lb/>
髙原晴見水<hi>爾雅髙平曰原揚雄羽獵賦相與列乎髙原之上王維詩天邊獨鳥髙原儲光羲詩</hi>
<hi>逍遙望晴川古詩臨髙臺下見清水李白詩下見江水流</hi>楚色藹相和<hi>崔國輔詩楚色有微靄鮑</hi>
<hi>照詩廣望周千里江郊藹微明又白紵曲天色淨渌氣妍和杜甫詩日出清江望暄和散旅愁</hi>野極空<lb/>
如雪<hi>張衡西都賦原野蕭條目極四裔湘中記湘水至清雖深五六丈見底了了然白沙如霜雪</hi>天<lb/>
遙不辨波<hi>錢起詩河廣篷難度天遥雁漸低爾雅風吹水涌曰波劉向九歎水波逺以冥冥兮眇不</hi>
<hi>覩其東西梁簡文帝書白雲在天蒼波無極宋務光詩天波混莫分</hi>永無人跡到<hi>漢書嚴助傳人</hi>
<hi>跡所絶車道不通張協詩溪壑無人跡司馬相如難蜀父老文舟車不通人跡罕到</hi>獨有鳥聲過<lb/>
<pb n="KR4h0145_WYG_021-55a"/>
<hi>盧照鄰詩澗户無人跡山窗聽鳥聲張説詩虛谷迢遙野鳥聲宋之問詩書幌見禽過</hi>況在蒼茫<lb/>
外<hi>庾信詩蒼茫餘落暉姚崇詩夜渚帶浮烟蒼茫晦逺天王維詩秋原人外閒</hi>殘陽照更多<lb/>
<hi>耿湋詩髙樹有殘陽孟浩然詩夕陽開返照皇甫冉詩岸明殘雪在潮滿夕陽多</hi>
　　皎然<lb/>
　　　夏日集裴錄事北亭避暑<hi>干寶司徒儀錄事之職掌總錄衆曹管其</hi>
　　　　<hi>文案唐書百官志省臺寺監衞府皆有錄事</hi>
前林夏雨歇<hi>張載詩秋風吐商氣蕭瑟掃前林張正見詩魏帝指前林禮記季夏之月土潤溽暑</hi>
<hi>大雨時行説苑管仲曰吾不能以春風風人夏雨雨人庾信詩雨歇殘虹斷虞世南詩雨歇連峯翠</hi>為我<lb/>
<pb n="KR4h0145_WYG_021-55b"/>
生涼風<hi>杜甫詩悲風為我從天來王勃詩肅肅涼景生爾雅北風謂之涼風潘岳詩涼風自逺集輕衿</hi>
<hi>隨風吹劉孝威詩出林避炎景步逕逐涼風</hi>一室煩暑外<hi>後漢書陳蕃傳蕃嘗閒處一室繁欽</hi>
<hi>暑賦温風淟涊動靜増煩李德林詩夏景多煩蒸潘岳西征賦開襟乎清暑之館程曉詩閉門避暑卧杜甫詩</hi>
<hi>脩竹不受暑</hi>衆山清影中<hi>法言升東嶽而知衆山之峛崺也謝靈運詩羣木既羅户衆山亦對</hi>
<hi>窗孟浩然詩泉山遙對酒杜甫詩隂壑生靈籟月林散清影</hi>忘歸親野水<hi>晉書許邁傳邁入臨</hi>
<hi>安西山登巖茹芝眇爾自得有終焉之志羲之造之未嘗不彌日忘歸相與為世外之交九歌留靈修兮</hi>
<hi>憺忘歸管子食野草飲野水</hi>適性許雲鴻<hi>張華瓌材枕箴興寝有節適性和神張載賦遣</hi>
<hi>憂消患適性順情江淹詩雲鴻盡來翔稽康設難将舒翼揚聲若雲間之鴻乎</hi>蕭散都曹吏<lb/>
<pb n="KR4h0145_WYG_021-56a"/>
<hi>隋書文學傳左琴右書蕭散烟霞之外謝朓詩因此得蕭散垂竿深澗底江淹詩蕭散得遺慮釋名同事曰曹</hi>
<hi>蜀志古者官職不言曹漢未名官盡言曹吏言屬曹卒言侍曹</hi>還將靜者同<hi>謝靈運過始寧墅詩</hi>
<hi>拙疾相倚薄還得靜者便孟浩然詩所居最幽絶所住皆靜者李益詩心將靜者論孟子善典人同</hi>
　　　題鄭容江畔桐齋<lb/>
客齋開别徑<hi>王維詩栁條疎客舍謝靈運山居賦翦榛開徑尋石覔崖楊炯詩亂竹開三徑</hi>坐<lb/>
占緑江濆<hi>曹植閒居賦遂乃背通谷對緑波詩遵彼汝墳註水涯曰墳謂大防也陸雲詩于時翻飛</hi>
<hi>虎嘯江濆</hi>流水非外物<hi>詩沔彼流水韓詩外傳伯牙鼔琴志在流水梁書陶𢎞景傳雖在朱門閉</hi>
<hi>影不交外物陸機文繫情累於外物留曲念於閨房</hi>閒雲長屬君<hi>崔峒詩清磬度山翠閒雲來竹</hi>
<pb n="KR4h0145_WYG_021-56b"/>
<hi>房李白詩孤雲獨去閒又秦山楚山皆白雲白雲處處長隨君</hi>浮榮未可累<hi>王融淨行頌實相豈</hi>
<hi>或照浮榮未能捨李白詩浮榮安足珍江總修心賦久遺榮於勢利庶忘累於妻子嵇康詩未若捐外累肆志</hi>
<hi>養浩然</hi>曠達若為羣<hi>晉書裴頠傳奉身散其㢘操謂之曠達北史王晞傳意識深逺曠達不羈</hi>
<hi>梁書劉顯傳聰明特達出類拔羣江總碑幽棲抗志獨往絶羣李白詩沈㝠道為羣</hi>風起髙桐下<lb/>
<hi>楚辭衝風起兮横波謝靈運詩習習和風起李白詩岩髙長風起枚乘七發龍門之桐髙百尺而無枝何遜遊</hi>
<hi>山記吹臺有髙桐皆百圍嶧陽孤桐方此為劣蕭瑱詩垂栁對髙桐庾信賦桐間露落栁下風來</hi>清絃<lb/>
日日聞<hi>郭璞詩中有寂寞士靜嘯撫清絃鮑照詩當户弄清絃杜甫詩朝回日日典春衣又江草日日</hi>
<hi>喚愁生</hi>
<pb n="KR4h0145_WYG_021-57a"/>
　　李端<lb/>
　　　題從叔沆林園<lb/>
阮宅閒園暮<hi>晉書阮咸傳咸字仲容與叔父籍為竹林之游咸與籍居道南諸阮居道北杜甫詩</hi>
<hi>俱過阮宅來江洪詩閒園有孤鶴元結詩其陽有閒園</hi>窗中見樹隂<hi>謝朓詩窗中列逺岫庭際</hi>
<hi>俯喬樹北史魏收傳收折節讀書夏日坐板牀隨樹隂諷誦諸葛穎詩髙樹肅清隂</hi>樵歌依逺草<lb/>
<hi>杜甫詩樵歌稍出村梁書丘遲傳遲詩㸃綴映媚如落花依草劉長卿詩新年草色逺萋萋</hi>僧語過<lb/>
長林<hi>廬山記惠逺法師送陶元亮陸静修與語道合不覺送過虎溪嵇康書思長林而志在豐草王筠詩</hi>
<hi>長林息衆籟</hi>鳥弄花間曲<hi>陶潛詩鳥弄歡新節徐悱妻劉氏詩戲蝶花間舞蘇頲詩往往花間</hi>
<pb n="KR4h0145_WYG_021-57b"/>
<hi>逢綵石王僧孺詩復聞黄鳥聲全作相思曲</hi>人彈竹裏琴<hi>崔尚詩鳥和樂人彈何遜詩竹裏見</hi>
<hi>螢飛庾信詩竹裏蟬爭散晉書嵇康傳濁酒一杯彈琴一曲李白詩琴彈竹裏風王維詩獨坐幽篁裏彈琴復</hi>
<hi>長嘯</hi>自嫌身未老<hi>杜甫詩畏人嫌我真/李白詩朱顧君未老</hi>已有住山心<hi>丘為詩住</hi>
<hi>山年已逺庾信詩野情風月曠山心人事疎</hi>
　　　送友人遊江東<lb/>
江上花開盡<hi>江淹詩雷萌雪中草雲煦江上花庾信詩檻前聞鳥囀園裏對花開蕭慤詩不畏花</hi>
<hi>不飛倒畏花飛盡</hi>南行見杪春<hi>詩悠悠南行邵伯勞之廣韻杪末也宋玉賦向春之末迎夏之</hi>
<hi>陽</hi>鳥聲悲古木<hi>鮑照詩春山茂春日明園中鳥多佳聲庾信詩昨夜鳥聲春驚啼動四鄰駱賔</hi>
<pb n="KR4h0145_WYG_021-58a"/>
<hi>王詩層雲籠古木</hi>雲影入通津<hi>蕭綸詩霧濃光若晝雲駛影疑流王胄詩複道含雲影重簷照</hi>
<hi>日暉王凝之蘭亭詩駕言與時遊逍遙映通津</hi>返景斜連草<hi>山海經注日入則景返東照劉孝綽</hi>
<hi>詩返景入池林餘光照泉石庾信詩夕陽含水氣返景照河堤江淹詩蕭條晚秋景旻雲承影斜岑參詩春草</hi>
<hi>連袍緑</hi>迴潮暗動蘋<hi>梁元帝詩復聞朱鷺曲鉦管雜廻潮夏侯湛浮蘋賦流息則寜濤擾則動</hi>
<hi>沈約詩時嚶起稚葉蕙氣動初蘋</hi>謝公今在郡應喜見詩人<hi>南史謝靈運傳為永</hi>
<hi>嘉太守郡有名山水靈運所好愛肆意遊遨所至輒為詩咏以致其意在郡一周稱疾去職又為臨川内史在</hi>
<hi>郡遊遨不異永嘉李白詩夕向北樓上臨風懐謝公漢書司馬相如傳詩人之賦麗以則辭人之賦麗以浮楚</hi>
<hi>辭竊慕詩人之遺風兮</hi>
<pb n="KR4h0145_WYG_021-58b"/>
　　盧綸<hi>字允言河中蒲人大厯初以元載薦補閥鄉尉累遷監察御史渾城鎭河中辟元帥判官</hi>
　　　<hi>遷檢校户部郎中</hi>
　　　題雲際寺上方<hi>長安志雲際山大定寺在鄠縣東南六十里維摩詰經時化菩</hi>
　　　　<hi>薩即於㑹前昇於上方</hi>
松髙蘿蔓徑<hi>詩蔦與女蘿施于松柏注女蘿兔絲也蔓連草上黄赤如金晉書史祥傳松柏之髙</hi>
<hi>蔦蘿斯托謝靈運嶺表賦蘿蔓絶攀苔衣深滑陶潛歸去來辭三徑就荒松菊猶存</hi>中有石牀平<lb/>
<hi>郭璞詩清溪千餘仞中有一道士水經注夷水束徑石室村人駱都到此室邊採蜜見一仙人坐石牀上劉珊</hi>
<hi>詩石牀新溜乳王維詩雨花應共石牀平</hi>下界水長急<hi>劉孝威啓氣馥上天薰流下界顧況五原</hi>
<pb n="KR4h0145_WYG_021-59a"/>
<hi>訣下界功滿方超上界晉書蔡謨傳自沔以西水急岸髙疎後主詩水急溜輕杯</hi>上方燈自明<lb/>
<hi>解琬詩金輿幸上方郎士元詩月在上方諸品靜隋唐嘉話江寧縣寺有晉常明燈嵗久火色變青而不熱沈</hi>
<hi>約啓惟願燈明道成長為八喜之侣何處士詩花燈慧火明</hi>空門不易啓<hi>北山移文談空空於</hi>
<hi>釋部榜嚴經歸元性無二方便有多門郃陵王啓髙門洞啓不因銅馬之飾唐明皇詩元元妙門啓</hi>初地<lb/>
本無程<hi>法苑珠林十地頌曰如竹破初節餘節速能破得初地真智諸地即當得解琬詩瑞塔臨初地</hi>
<hi>劉長卿詩已依初地長杜甫詩山行有常程</hi>回步忽山盡<hi>謝偃賦始綽約以迴步顧況詞回步</hi>
<hi>遊三洞朱超詩落照依山盡王之渙詩白日依山盡</hi>萬縁從此生<hi>傳燈錄達摩謂二祖汝但外息</hi>
<hi>諸緣可以入道二祖從此皆息萬緣心如枯木郎士元詩心持半偈萬縁空</hi>
<pb n="KR4h0145_WYG_021-59b"/>
　六言律<lb/>
　　韓翃<lb/>
　　　送陳明府赴淮南<hi>書導淮自桐柏漢書諸侯王年表北界淮瀕畧廬衡為淮</hi>
　　　　<hi>南唐書地理志淮南採訪使治揚州初學記淮南道者禹貢揚州之域又得荆州之東界</hi>
　　　　<hi>自淮以南畧江而西盡其地也</hi>
年華近過清明<hi>陳叔達詩玉律動年華孝經緯春分後十五日斗指乙為清明淮南子距冬至</hi>
<hi>四十五日條風至條風至四十五日明庶風至明庶風至四十五日清明風至皇甫冉詩已度清明節</hi>落<lb/>
日微風送行<hi>謝靈運撰征賦望新晴於落日李白詩烟花宜落日絲管醉春風吳均詩獵獵起微</hi>
<pb n="KR4h0145_WYG_021-60a"/>
<hi>風又李白詩送行駐金羈髙適詩無那春風欲送行</hi>黄鳥綿蠻芳樹<hi>詩綿蠻黄鳥傳綿蠻小鳥</hi>
<hi>貌詩義疏黄鳥鸝鶹或謂黄栗留幽州謂之黄鶯阮㙖詩黄鳥鳴髙桑盧照鄰詩出谷有綿蠻韋應物詩綿綿</hi>
<hi>蠻蠻如有情宋之問詩芳樹搖春晚李嶠詩芳樹雜花紅</hi>紫騮躞蹀東城<hi>詩騏騮是中箋馬赤</hi>
<hi>身黒鬣曰騮陳後主詩蹀躞紫騮馬又陳後主樂府蹀躞紅塵飛李白詩暫出東城邊</hi>花間一杯<lb/>
促膝<hi>徐悱妻劉氏詩戲蝶花間舞蘇頲詩往往花間逢綵石晉書嵇康傳濁酒一杯彈琴一曲庾信詩眼</hi>
<hi>前一杯酒南史王瞻傳嘗詣劉彦直曰引滿促膝唯余二人何遜詩促膝今何在銜杯誰復同</hi>烟外千<lb/>
里含情<hi>梁簡文帝詩浮烟槐外通沈約詩以我徑寸心從君千里外劉長卿詩故人千里道滄波一年</hi>
<hi>别杜甫詩漸衰那此别忍淚獨含情</hi>應渡淮南信宿<hi>隋煬帝早渡淮詩淮甸未分色李白詩復</hi>
<pb n="KR4h0145_WYG_021-60b"/>
<hi>作淮南客因逢桂樹留詩於汝信宿傳宿猶處也再宿曰信</hi>諸侯擁斾相迎<hi>孟浩然詩行縣</hi>
<hi>擁諸侯儲光羲詩今之太守古諸侯出入雙旌垂七旒劉長卿詩長驅擁斾旌易林我有好爵與喜相迎源乾</hi>
<hi>曜詩歡娛此無限詩酒自相迎</hi>
　　盧綸<lb/>
　　　送萬臣<lb/>
把酒留君聽琴<hi>杜甫詩把酒從衣濕丁仙芝詩醉後留君待明月禮記君子聽琴瑟之聲則思</hi>
<hi>志義之臣李孝貞鳴雁行聽琴旋蔡子</hi>難堪嵗暮離心<hi>詩曰歸曰歸嵗亦暮止顔延之詩嵗</hi>
<hi>暮臨空房涼風起坐隅楚詞衆駭遽以離心兮又何以為此伴也宋孝武帝詩連嵗矜離心今茲幸良集</hi>霜<lb/>
<pb n="KR4h0145_WYG_021-61a"/>
葉無風自落<hi>謝靈運詩曉霜楓葉丹范雲詩霜葉㫁霜枝張正見賦風落新枝霜飛故葉</hi>秋<lb/>
雲不雨空隂<hi>鮑照詩散漫秋雲逺蕭蕭霜月寒栁惲詩亭臯木葉下隴首秋雲飛易宻雲不雨易</hi>
<hi>林不風不雨白日皎皎唐太宗詩雲空㸃綴隂</hi>人愁荒村路細<hi>沈約詩望逺使人愁孫萬夀詩</hi>
<hi>人愁慘雲色隂鏗詩村路入江窮杜甫詩石古細路行人稀</hi>馬怯寒溪水深<hi>江淹别賦馬寒</hi>
<hi>鳴而不息庾信詩寒水細澄沙沈約詩溪水徒自清張衡詩我所思兮在桂林欲往從之湘水深隋煬帝詩蟬</hi>
<hi>鳴秋氣近泉吐石溪深</hi>望盡青山獨立<hi>水經注望諸山畧盡其勢謝朓詩還望青山郭江總</hi>
<hi>詩青山去去愁梁武帝詩嬌怨獨立特為誰</hi>更知何處相尋<hi>庾信詩不知何處天邊又何處</hi>
<hi>更相尋李德林詩相尋欲逐名</hi>
<pb n="KR4h0145_WYG_021-61b"/>
　　温庭筠<hi>字飛卿太原人宰相彦博裔孫工為詞章小賦與李商隠齊名稱温李然行無檢愊</hi>
　　　<hi>數舉進士不第思神速每入試押官韻作賦凡八叉手而成時號温八又徐商鎮襄陽署為巡</hi>
　　　<hi>官不得志去歸江東後商知政事欲白用㑹商罷相楊收疾之貶方城尉再遷隋縣尉</hi>
　　　送李億東歸<lb/>
黄山逺隔秦樹<hi>漢書地理志右扶風槐里縣有黄山宫張衡西京賦掩長楊而聨五柞繞黄山</hi>
<hi>而欵牛首王維詩黄山舊繞漢官斜李白詩雲陽一去已逺隔杜甫詩兩行秦樹直</hi>紫禁斜通渭<lb/>
城<hi>張衡西京賦正紫宫於未央謝莊文掩影瑤光收華紫禁韓翃詩緑水斜通宛轉橋水經注太史公曰長</hi>
<hi>安故咸陽也髙帝更名新城武帝别為渭城</hi>别路青青栁弱<hi>徐陵詩朱鳶别路遙王勃詩去</hi>
<pb n="KR4h0145_WYG_021-62a"/>
　　<hi>驂嘶别路王維詩渭城朝雨裛輕塵客舍青青栁色新杜審言詩烟銷垂栁弱霧巻落花輕</hi>前溪漠<lb/>
　　漠苔生<hi>樂府前溪歌憂思出門倚逢郎前溪度謝朓遊東田詩逺樹暖阡阡生烟紛漠漠梁元帝詩露</hi>
　　<hi>出浦流紅苔生岸泉緑沈約詩賔階緑泉滿客位紫苔生</hi>和風澹蕩歸客<hi>王羲之蘭亭序惠風</hi>
　　<hi>和暢陶潛詩日暮天無雲春風扇微和杜甫詩吹面受和風鮑照白紵曲春風澹蕩佚思多謝靈運詩歸客謝</hi>
　　<hi>海隅</hi>落月殷勤早鶯<hi>鮑照舞鶴賦星翻漢迥曉月將落杜甫詩落月在屋梁司馬遷報任少卿</hi>
　　<hi>書未嘗銜杯酒接殷勤之餘惟李白詩惜别空殷勤梁書蕭子顯傳風動春朝月明秋夜早雁初鶯開花落葉</hi>
　　<hi>孫萬夀詩幽谷早鶯鳴</hi>灞上金樽未飲<hi>三輔黄圖霸水出藍田谷西北入渭霸橋在長安東</hi>
　　<hi>跨水作橋漢人送客至此橋折栁贈别史記髙帝紀漢元年十月沛公兵遂先諸侯至霸上謝靈運詩金尊盈</hi>
<pb n="KR4h0145_WYG_021-62b"/>
　　<hi>清湑陳子昂詩金樽對綺筵梁簡文帝與蕭臨川書黒水初旋未申十千之飲</hi>讌歌己有餘聲<lb/>
　　<hi>北齊書宋游道傳時將還鄴㑹霖雨行旅擁於河橋遊道於幕下朝夕讌歌杜甫詩吟多意有餘陶潛詩來雁</hi>
　　<hi>有餘聲文心雕龍韻氣一定故餘聲易遣</hi>
　<lb/>
　<lb/>
　<lb/>
　<lb/>
御選唐詩巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0518_WYG_000-1a"/>
欽定四庫全書　　　　集部五<lb/>
　提要<lb/>
　　瓢泉吟稿五卷　　　　别集類四<hi>元</hi>
　　　　臣等謹案瓢泉吟稿五卷元朱晞顔撰考元<lb/>
　　　　代有兩朱晞顔其一為作鯨背吟者其一為<lb/>
　　　　長興人字景淵即著此稿者也晞顔始末無<lb/>
　　　　可考惟吳澄集有晞顔父文進墓表載及晞<lb/>
　　　　顔稱其能詩文而為良吏亦不詳其為何官<lb/>
<pb n="KR4d0518_WYG_000-1b"/>
　　　　今以集中諸詩考之則初以習國書被選為<lb/>
　　　　平陽州䝉古掾又為長林丞司煮鹽賦又曾<lb/>
　　　　為江西瑞州監稅盖以郡邑卑吏終其身者<lb/>
　　　　其集藏書之家罕見著録惟焦竑國史經籍<lb/>
　　　　志載有瓢泉集四卷而世無傳本顧嗣立録<lb/>
　　　　元詩三百家亦不及其名今据永樂大典所<lb/>
　　　　載抄撮編次釐為詩二卷詩餘一卷文二卷<lb/>
　　　　又牟巘鄭僖原序二首尚存仍以弁諸卷首<lb/>
<pb n="KR4d0518_WYG_000-2a"/>
　　　　集中所與酬贈者為鮮于樞揭奚斯楊載諸<lb/>
　　　　人故耳目薰濡具有法度所作雖邊幅稍狹<lb/>
　　　　而神理自清牟巘序所稱擬古之作今具在<lb/>
　　　　集中頗得漢魏遺意異乎以割剥字句為工<lb/>
　　　　其雜文亦刻意研練不失繩墨惟鄭僖所賞<lb/>
　　　　麴生菊隠二傳沿毛頴革華之體自羅文葉<lb/>
　　　　嘉以來已為陳因之窠臼僖顧以竒贍許之<lb/>
　　　　殆所謂士俗不可醫歟乾隆四十六年九月<lb/>
<pb n="KR4d0518_WYG_000-2b"/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0518_WYG_000-3a"/>
瓢泉吟稿原序<lb/>
前輩教人静坐正欲使學者於静處下工夫設不得已<lb/>
處事物應酬狎至之際有所摇奪將遂成間斷乎天下<lb/>
之理散在事物觀於静未若觀於動求於簡未若求於<lb/>
繁為得也為詩亦然退之嘗謂吏人休白事公作送春<lb/>
詩鄭五作相亦謂詩思在㶚橋驢子上此猶戱語若孟<lb/>
東野喜平陵水木幽深每坐石上吟哦至暮乃歸曹務<lb/>
盡廢則詩與事果判為二矣謀於野則獲於邑則否以<lb/>
<pb n="KR4d0518_WYG_000-3b"/>
禆諶一人之身心随境遷智愚懸絶又不可曉豈東野<lb/>
之詩亦求之於野乎朱晞顔年甚少篤志於學士大夫<lb/>
多従之遊顧其居近市盖㕓隠也坌壒之蓬勃里巷之<lb/>
喧啾車馬之阨塞日旁午於前而晞顔方乃挾冊危坐<lb/>
若擺落世事初不介意然其承親賔友泛應曲當未嘗<lb/>
廢事亦未嘗違俗而詩輙成軸紙長三過讀之愈出愈<lb/>
竒擬古則不失古人作者之意詠史則能得當時之情<lb/>
至於他詩各有思致大抵老蒼雋健尤非近學所能窺<lb/>
<pb n="KR4d0518_WYG_000-4a"/>
俗情所能汨良可喜也予謂晞顔儻能於事物應酬之<lb/>
際常存主静之心不為外奪則此理卓然随在而見亦<lb/>
随在而有得何莫非學學進則詩益進他日又當求之<lb/>
於此軸之外庚子夏五月十有八日陵陽牟巘序<lb/>
瓢泉朱君曩仕予鄉州交分相得也當是時君之才氣<lb/>
鋭甚自謂天地間風月無盡蔵平章在我化裁在我故<lb/>
日以詩謌與騷翁墨客相頡頏不厭别二十餘年復胥<lb/>
㑹於錢唐而其氣益鋭詩益竒其騫騰迅邁如大鵬御<lb/>
<pb n="KR4d0518_WYG_000-4b"/>
風之脱氛壒也其連軒清警如舞鹤出林之引圓吭也<lb/>
人所彳亍我獨紆餘由是知坡老所謂昌其詩不如昌<lb/>
其氣者益信君嘗丞長林鹺事厖茸窽導棼疏日就成<lb/>
緒乃能與李君五峰恣覧雁蕩山瓌容瑋狀倡和彪休<lb/>
風雲協其律吕烟霞為之澄廓於時運使本齋王公方<lb/>
廵眎其所職也即改容禮貌之無操約鐫譙意其在江<lb/>
西事尤劇吟詠不廢以是知君之才周於世用不獨昌<lb/>
於詩而已至其為文規䋲古制不事浮靡麴生菊隠二<lb/>
<pb n="KR4d0518_WYG_000-5a"/>
傳尤為竒贍幽蔚又不獨昌於詩而已予嘗觀吳草廬<lb/>
先生為其先翁墓表稱君能詩能文有猷有守可為良<lb/>
吏為聞人盖紀實云鄭僖序<lb/>
</p>
<p>
</p>
  </div>
</body>
</text>
</TEI>
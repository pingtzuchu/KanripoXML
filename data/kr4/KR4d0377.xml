<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蘭臯集巻一</head>
    <p>
<pb n="KR4d0377_WYG_001-1a"/>
欽定四庫全書<lb/>
　蘭臯集巻一　　　　　　宋　吳錫疇　撰<lb/>
　　春望<lb/>
春事今如此憑高興未䦨半簾疎雨過一院落花閒草<lb/>
色迷幽逕禽聲出晚山東風能育物不改鬢毛斑<lb/>
　　迂拙<lb/>
迂拙安吾分炎涼任世情簞瓢自鐘鼎風月即勲名春<lb/>
樹重重暗晴雲片片明滄波山閣外浩蕩一鷗輕<lb/>
<pb n="KR4d0377_WYG_001-1b"/>
　　晚步<lb/>
晚日弄晴陰徐行野逕深山寒梅韻峭林杳鶴聲沈緩<lb/>
水元無響飛雲豈有心頗知閒最樂天地入清吟<lb/>
　　煙波竒觀寫興<lb/>
層樓一望立斜暉三兩人家出翠微淺瀨欲流山影去<lb/>
疎簾不礙月明歸自來樵釣無榮辱到底功名有是非<lb/>
識得老天窮我意免教世俗踐危機<lb/>
　　林和靖墓<lb/>
<pb n="KR4d0377_WYG_001-2a"/>
遺稿曽無封禪文鶴歸何處但<hi>一作認</hi>孤墳清風千載梅<lb/>
花共說著梅花定說君<lb/>
　　春日<lb/>
韶光大半去匆匆幾許幽情遞不通燕未成家寒食雨<lb/>
人如中酒落花風一忩草憶<hi>一作逆</hi>濓溪老五畆園思<hi>一作</hi>
<hi>私</hi>涑水翁無賦招魂成獨嘯<hi>一本云難獨笑</hi>且排春句荅春工<lb/>
　　蘭<lb/>
石畔稜稜翠葉長葳㽔紫蕊吐幽芳靈均去後無人問<lb/>
<pb n="KR4d0377_WYG_001-2b"/>
林密山深只自香<lb/>
　　夕陽<lb/>
夕陽牛背數家邨一笛聲中欲斷魂人世百年雙短鬢<lb/>
不知禁得幾黄昏<lb/>
　　洲上<lb/>
藜杖步芳洲風花㸃碧流詩情鳬泛泛心事水悠悠有<lb/>
約山長翠無名草自幽聲聲啼布穀夜雨足西疇<lb/>
　　寄漫客汪子美兼簡竹牖東美<lb/>
<pb n="KR4d0377_WYG_001-3a"/>
鴈斷無書到筆峰暮雲空自滿江東漫郎一片襟期杳<lb/>
子美三生習氣同身外有貲惟老硯竹邊無價是清風<lb/>
何時共聽簷花雨小醉㣲吟夜燭紅<lb/>
　　晚春<lb/>
書䇿爐熏了日閒雨餘庭砌緑迴環一春又是尋常過<lb/>
兩鬢誰知容易斑輕薄楊花芳草岸凄凉杜宇夕陽山<lb/>
不嫌貧有雙飛燕依舊銜泥自往還<lb/>
　　新荷<lb/>
<pb n="KR4d0377_WYG_001-3b"/>
園林春去後幽景屬池塘過雨鈿猶小吹襟風已香莫<lb/>
期包作饋好待集為裳太極翁何在花時愛敢忘<lb/>
　　夜坐<lb/>
蕭蕭下庭葉未晚閉柴門故篋捜詩讀殘燈喚酒温砧<lb/>
鳴深巷月犬吠隔溪邨人世如無夜勞生事更繁<lb/>
　　聞鶯<lb/>
湖邊春壓柳絲低雲淡風輕一杖藜伐木詩亡交道絶<lb/>
綿蠻空為盡情啼<lb/>
<pb n="KR4d0377_WYG_001-4a"/>
　　漁父<lb/>
笭箵儘自了生涯岸尾沙頭即是家入夜醉歸横短笛<lb/>
滿江明月浸蘆花<lb/>
　　春日從伯氏領子姪郊行<lb/>
寒食清明共一時柔紅開徧野棠梨繁禽聲樂風光麗<lb/>
弱柳陰濃日脚遲身外生涯何似酒人間局面只如棊<lb/>
行春莫待花飛却藉草開樽剰賦詩<lb/>
　　棣華堂先大父國録叔大父安撫教授之地堂前<lb/>
<pb n="KR4d0377_WYG_001-4b"/>
　　　古桂巋然獨存花時踏月徘徊其下誦先君舊<lb/>
　　　隠之詩次韻追感<lb/>
古桂吹香秋月明當年曾聽讀書聲角弓有賦門人在<lb/>
邂逅猶須問悴榮<lb/>
　　醉吟<lb/>
一徑碧苔深蕭閒幾醉吟野花開自落春色霽還陰涉<lb/>
世謀多拙逢人口欲瘖門前流水淨洗盡利名心<lb/>
　　山邨問宿<lb/>
<pb n="KR4d0377_WYG_001-5a"/>
問宿山村裏人烟斷復連高峰明落日危石響幽泉世<lb/>
事雙眉上年華兩鬢邊滄洲森萬玉飛夢月娟娟<lb/>
　　郡侯奏請為先竹洲易名因送逢原入京<lb/>
一封奏入五雲開褒錄儒先動九垓生意欲回洲上竹<lb/>
好風已遞隴頭梅誌銘標揭留幽隧諡法昭彰在曲臺<lb/>
去去片帆春水滑捧持飛誥看歸來<lb/>
　　友人有約未至<lb/>
梅破疎英餞嵗華尋梅有約過山家短牕昨夜占佳晤<lb/>
<pb n="KR4d0377_WYG_001-5b"/>
挑盡寒燈未肯花<lb/>
　　分題牡丹<lb/>
此花誰實與封王公道東皇有品量宿露低垂蒼玉佩<lb/>
暄風輕振紫羅裳精神因為得春久富貴何妨到晚芳<lb/>
醉把一枝簪帽側從教人笑老夫狂<lb/>
　　荷葭塢呈秋崖方工部<lb/>
怕驚啼鳥推棊罷為愛落花迂屐行窈窈緑雲春一塢<lb/>
遊絲飛絮弄新晴<lb/>
<pb n="KR4d0377_WYG_001-6a"/>
　　晚眺<lb/>
日未沈西月色東一山秋葉染霜紅鮮明恰勝春花好<lb/>
不似春花耐得風<lb/>
　　聞鴈<lb/>
暮霞天角正紅酣渺渺飛鳴鴈兩三萬里中原消息斷<lb/>
賴能帶得過江南<lb/>
　　僮諭<lb/>
小隠生涯無別事䕶持蓑笠傍鷗沙清泉頻注吟邊硯<lb/>
<pb n="KR4d0377_WYG_001-6b"/>
活火隨煎飯後茶趂蚤須來添鶴料便忙也去看梅花<lb/>
焚香掃地齊書帙客到鄰牆有酒賖<lb/>
　　遇梅初花<lb/>
隴上無人寄一枝疎花忽見喜生眉巖稜面瘦霜明裏<lb/>
瀟灑香寒月上時比姑射仙同調度與林逋老共襟期<lb/>
孤芳不競能堅守肯向離騷怨未知<lb/>
　　秋日<lb/>
西風吹雨故將寒斗室盤旋宇宙寛蘆已成花衰鬢白<lb/>
<pb n="KR4d0377_WYG_001-7a"/>
楓猶染葉醉容丹人間嵗月幾羊胛身外勲名一䑕肝<lb/>
領略秋光無限意東籬閒掇落英餐<lb/>
　　聞笛<lb/>
乾坤沈萬籟風露杳雙清城近更初轉山空月正明攬<lb/>
裘寒意重看劍壯心驚迢遞誰家笛淒涼此夜情<lb/>
　　楊花<lb/>
為見春風不久歸顛狂上下弄晴暉只饒天與無拘束<lb/>
入幕穿簾任意飛<lb/>
<pb n="KR4d0377_WYG_001-7b"/>
飛舞隨春去不停空條留得罩郵亭狂心未肯沾泥死<lb/>
猶作輕浮水上萍<lb/>
　　次韻答吳仲山<lb/>
聲利驅人萬轂忙何如林下翫幽芳一池草色春不盡<lb/>
半樹梅花月也香古錦忽分詩眼巧短牋難寄話頭長<lb/>
相望正恨相逢晚莫惜來過剪韭黄<lb/>
　　舟中<lb/>
一笑起推篷烟雲望眼中艫鳴無調樂帆飽有情風山<lb/>
<pb n="KR4d0377_WYG_001-8a"/>
近水偏緑䳌啼花正紅前途足竒觀行色莫怱怱<lb/>
　　次韻題純老房竹<lb/>
有竹便不俗蕭疎三數竿雲深茶竈濕雨過佛燈寒紀<lb/>
壁何年種停經了日看塵勞應可滌幾欲借蒲團<lb/>
　　元日<lb/>
寂寞柴門賀客疎已輸漸後飲屠蘇花情柳思開新嵗<lb/>
竹簡蒲團只故吾獻楚有誰能辨玉求齊正自不工竽<lb/>
朝來笑挽春風問亦解重青兩鬢無<lb/>
<pb n="KR4d0377_WYG_001-8b"/>
　　臨川憶舊<lb/>
漫浪同為逆旅人倐然離合入思頻清明上已多愁雨<lb/>
芍藥荼䕷各殿春不改交情山翠舊漸添老色鬢華新<lb/>
近來世念寒烟薄已辦青蓑理釣綸<lb/>
　　擘蟹<lb/>
寒蒲就縛失横行巳矣甘從五鼎烹憑恃甲戈名以躁<lb/>
貯藏風露敗於清蘆花洲冷霜威健竹葉杯深飲興生<lb/>
且與老饕成後賦正須一笑付薑橙<lb/>
<pb n="KR4d0377_WYG_001-9a"/>
　　次韻逢原偶興<lb/>
曽共清燈坐夜䦨依然故我只儒酸昏眸但覺看山易<lb/>
倦足方知行路難捫虱坐談思傲睨聞雞起舞歎衰殘<lb/>
閒中恰續無功記以醉為鄉儘自寛<lb/>
　　晚晴<lb/>
雨脚風收斷斜陽漏晚天徑蕪蛙張王花霽蝶輕儇畫<lb/>
思平林外詩情步屧邊無山將亦隠底用買山錢<lb/>
　　還友人詩巻<lb/>
<pb n="KR4d0377_WYG_001-9b"/>
壇荒杜陵後何以續詩名千里江山秀一襟風露清淡<lb/>
中無淺短豪處有和平細讀松間集如聞雅奏聲<lb/>
　　籠鶴<lb/>
本是雲霄萬里身樊籠著向緑槐陰雖然禄料曽無欠<lb/>
孤却寛閒自在心<lb/>
　　送春<lb/>
紅襯晴霞一角天小樓重上眺前川莫言春去無蹤迹<lb/>
盡在枝頭嫩緑邊<lb/>
<pb n="KR4d0377_WYG_001-10a"/>
惆悵春歸自不禁日長門巷静沈沈應知不止為花地<lb/>
沃沃桑麻雨露深<lb/>
新緑迴環暗竹扉靜中物物總天機啼鶯戯蝶渾如舊<lb/>
莫是春風尚未歸<lb/>
　　九日集客<lb/>
佳節欲酬須酩酊東籬不記幾飛觴從教烏帽吹將去<lb/>
且對黄花領取香世事漫勞三太息人生寛破百重陽<lb/>
英雄葢代今何在戯馬高臺久已荒<lb/>
<pb n="KR4d0377_WYG_001-10b"/>
　　聽雨<lb/>
細細簷花雨青燈耿客魂輕烟騰栢子流水響桐孫日<lb/>
月雙車轂乾坤一酒樽螘柯分已定人自苦追奔<lb/>
　　次韻謝元壽<lb/>
曽被儒冠誤謀生事事疎洲無千樹橘家有五車書疊<lb/>
石和苔斸移梅帶雪鉏好非人所好習氣未能除<lb/>
　　贈寫照陳生<hi>審鑑</hi>
燕頷鳶肩總屬天幾何人得上凌烟且煩寫在山巖裏<lb/>
<pb n="KR4d0377_WYG_001-11a"/>
野服黄冠看瀑泉<lb/>
　　山中雜言<lb/>
小小柴門傍竹開幽深不慣有人來頗嫌老鶴無情思<lb/>
啄損庭前一徑苔<lb/>
老作山翁行輩人素衣曽不化京塵只應猿鶴無驚怨<lb/>
從自龍蛇有屈伸<lb/>
數家雞犬小成村一帶岡巒近入門怕有漁人來問訊<lb/>
溪流那得截雲根<lb/>
<pb n="KR4d0377_WYG_001-11b"/>
草色侵除雨後深天教閒靜在山林無田種秫供桑落<lb/>
有地栽蘭當水沈<lb/>
移春有檻徧京華剰種人間富貴花誰識山中窮活計<lb/>
眼前沃沃只桑麻<lb/>
得失升沈是與非紛紛世上局如棊白雲谷口横遮斷<lb/>
萬事山中總不知<lb/>
謬有生涯類蠧魚蕭然四壁一牀書兒曹未信儒冠誤<lb/>
猶事青燈廢耒鉏<lb/>
<pb n="KR4d0377_WYG_001-12a"/>
　　次韻題璜原僧舎<lb/>
魚鼔無聲晝閴沈荒碑積雨古苔侵忽飛寒雀窺齋鉢<lb/>
偶有馴猿聽梵音<lb/>
　　寂寂<lb/>
寂寂閉門坐身閒心太平豆花含雨重梧葉坐秋鳴道<lb/>
路風波惡山林夢寐清少狂無復在未減是詩情<lb/>
　　鸂鶒<lb/>
滿身文彩漫成愁一曲清池強滯留翹足有時雙睡去<lb/>
<pb n="KR4d0377_WYG_001-12b"/>
夢魂依舊繞滄洲<lb/>
　　桂花<lb/>
許多香却不多花灝氣浮空月滿家明日石壇金屑富<lb/>
旋收賸馥入龍茶<hi>近作桂花茶供</hi>
　　次韻寫興<lb/>
不學韓公咎斗牛此心無愧許沙鷗陰晴明日自難料<lb/>
得失頻年已熟籌癡計空為千載慮虛名翻誤一生憂<lb/>
閒中菘韭皆真味絶勝羊腔進膳羞<lb/>
<pb n="KR4d0377_WYG_001-13a"/>
　　老境<lb/>
老境已駸駸功名負壯心昏眸雲霧隔短鬢雪霜侵身<lb/>
為貧長客詩因病懶吟春山歸未得門徑蘚花深<lb/>
　　客枕聞䳌<lb/>
烟新寒食過月皎子規來萬里他鄉恨千年故國哀忩<lb/>
深攲枕聴夢短到家回為爾添愁寂春風不耐催<lb/>
　　尋梅<lb/>
迤邐尋梅過別村歸來新月照黄昏更無可覔春風面<lb/>
<pb n="KR4d0377_WYG_001-13b"/>
撚斷冰髭立斷魂<lb/>
　　晚春喜友人至<lb/>
柳門竹巷靜生苔節序俄驚物物催一雨拉將寒食過<lb/>
百花讓與牡丹開若為繾綣留春日正可淋漓縱酒杯<lb/>
呼舞忽聞猿鶴喜兒童忙報故人來<lb/>
　<lb/>
　<lb/>
　蘭臯集卷一<lb/>
</p>
<p>
</p>
  </div>
<div>
                <head>蘭臯集卷二</head>
    <p>
<pb n="KR4d0377_WYG_002-1a"/>
欽定四庫全書<lb/>
　蘭臯集卷二　　　　　　宋　吳錫疇　撰<lb/>
　　竹洲重葺仁壽堂<lb/>
抗章當日勇辭榮三詠循陔世念輕娛悦高堂仁者壽<lb/>
壅培遺植聖之清雲涵翠葆添新蔭秋逼青琅戛舊聲<lb/>
故址依然成棟宇水心題扁尚晶明<hi>先文肅建以娱親</hi>
　　雨中過昱嶺<lb/>
下輿扶杖過山蹊雨濺征裾屐濺泥正自不禁行路苦<lb/>
<pb n="KR4d0377_WYG_002-1b"/>
一聲何處竹雞啼<lb/>
　　湖上聞䳌<lb/>
湧金門外買湖船緑樹陰陰叫杜䳌恰莫叫從城裏去<lb/>
有誰人肯辦歸田<lb/>
　　獨酌<lb/>
獨酌悠然醉應無語笑譁百年柯上螘萬事琖中蛇詩<lb/>
定重刪草燈挑又作花不煩眠遣客長嘯岸烏紗<lb/>
　　秋懐<lb/>
<pb n="KR4d0377_WYG_002-2a"/>
鴈聲叫斷一天秋寒氣憑陵季子裘莫恨蛾眉偏薄命<lb/>
曽知猿臂自難侯繞黄花有詩消遣持紫螯兼酒拍浮<lb/>
未用淒涼如宋玉月明清思滿前洲<lb/>
　　悼鶴<lb/>
乗化歸遼海雙籠一不開墜翎畱片雪遺迹印荒苔月<lb/>
朗憐孤唳琴閒憶共來瘞銘為琢石雞鶩不須猜<hi>洲上二鶴</hi>
<hi>忽斃其一</hi>
　　次韻孫艮夫贈別<lb/>
<pb n="KR4d0377_WYG_002-2b"/>
第一江山第一程新詩快讀逼梅清碧雲不斷飛帆急<lb/>
立盡檣竿晚日明<lb/>
揚子江頭欸乃歌一天星斗絡斜河怕無才思堪風月<lb/>
拾入奚囊未必多<lb/>
　　次韻葉介夫<lb/>
芳草垂楊浥嫩寒苔痕新過雨斑斑一年春付花開落<lb/>
長日庭分燕往還世事祇堪頻對酒詩情自可飽看山<lb/>
儘窮莫用文為送郊島曽容季孟間<lb/>
<pb n="KR4d0377_WYG_002-3a"/>
　　秋夜<lb/>
寂寂虛堂風露涼邊聲驚聽鴈南翔短笻夢涉秋三逕<lb/>
長笛思乗月一航老眼添昏如濁鏡吟懐多感類寒螿<lb/>
久知拙不趍時様肯羨東鄰鬬靚妝<lb/>
　　荆溪舟中對月<lb/>
歴眼旬餘半終宵月在天若將今嵗看僅有此畨圓寒<lb/>
逼鴻洲外光摇螘甕邊家山千里逺應共一嬋娟<hi>十二月十</hi>
<hi>五夜</hi>
<pb n="KR4d0377_WYG_002-3b"/>
　　姑蘇晚泊<lb/>
有味吟邊景無愁醉裏身如何連夜夢只是到家頻更<lb/>
永遲留月梅寒漏泄春吳王臺下泊訪古待清晨<lb/>
　　山行<lb/>
䇿蹇又山行看山不識名平林秋後薄疊嶂日邊明雲<lb/>
近侵衣濕泉幽照影清歸樵饒樂意笛弄兩三聲<lb/>
　　醉起<lb/>
水宿篙師報歇程維舟聊此問旗亭醉來頓覺鄉愁失<lb/>
<pb n="KR4d0377_WYG_002-4a"/>
苦被霜風吹又醒<lb/>
　　嚴灘<lb/>
極目飛鴻外蒼茫一渺然風清垂釣瀨月淡放梅天展<lb/>
卷評詩句探囊結酒緣舟中無此樂但只閉篷眠<lb/>
　　新城<lb/>
短棹泊新城江寛風易生帆隨潮共上烟接岸俱平冷<lb/>
蘂江南信孤鴻塞北聲詩成休朗誦怕有老龍驚<lb/>
　　晚山<lb/>
<pb n="KR4d0377_WYG_002-4b"/>
晚山欣靜對杳杳碧無垠病葉明殘照飛鴻帶斷雲自<lb/>
憐麋鹿性宜入鷺鷗羣世路多殊轍升沈迹已分<lb/>
　　夜感<lb/>
少年未識隄防老不辦坡翁大字書猶有壯心躭萬巻<lb/>
其如昏目負三餘睡遲祗怕中宵覺交淡從教俗軌疎<lb/>
瞑坐漫搜詩撥遣靈臺一片炯如初<lb/>
　　憑欄<lb/>
劉伯龍如鬼笑何居然幻境螘南柯世間知止人應少<lb/>
<pb n="KR4d0377_WYG_002-5a"/>
天下難言事最多梧葉淒涼依節序鴈聲依約自闗河<lb/>
憑欄莫起悲秋意老色何妨借酒酡<lb/>
　　無弦古琴<lb/>
寥寥誰是識琴心得趣元來不在音可惜伯牙猶未達<lb/>
絶弦當日恨徒深<lb/>
　　偶成<lb/>
酒能成病姑停飲詩怕傷時莫浪吟客又不來春欲去<lb/>
一簾花影哢鳴琴<hi>琴疑禽</hi>
<pb n="KR4d0377_WYG_002-5b"/>
釀宻山蜂初割户銜泥梁燕已成家春愁漠漠連芳草<lb/>
閒過東園數落花<lb/>
　　多景樓<lb/>
欄干投北是神州莫怪諸公怯上樓千載潮聲如有恨<lb/>
猶能含怒到𤓰洲<lb/>
　　姑蘇臺<lb/>
歌舞聲消迹已陳危臺今日壓城闉麋遊莫恨終亡國<lb/>
誰把鴟夷載諫臣<lb/>
<pb n="KR4d0377_WYG_002-6a"/>
　　三高祠<lb/>
去越思吳居甫里並祠千載説三高到頭杞菊饒餘味<lb/>
不涉人間富貴勞<lb/>
　　旅舟度嵗呈范堯臣<lb/>
柏琖椒盤且罷休吕蒙城下泊孤舟昏燈獨照還鄉夢<lb/>
久客新添別嵗愁爆竹無聲驚寂寞梅花有意伴淹留<lb/>
明朝例是加年事不信公侯不白頭<lb/>
　　夏日<lb/>
<pb n="KR4d0377_WYG_002-6b"/>
雨作年豐計涼為午睡媒不煩思飲露已可洗飛埃延<lb/>
月簾高捲看山牖盡開心閒逢事懶褦襶且休來<lb/>
　　菊邊持螯<lb/>
奔火狂難改横戈事已非形模雖可恠風味故應稀玉<lb/>
斫雙螯潔金披一殻肥持杯籬菊畔又見醉忘歸<lb/>
　　對月有懐<lb/>
破晴斜月入簾陰鬢影蕭騷老不禁九十日春風與雨<lb/>
百千年事後猶今牡丹紅褪殘妝面杜宇聲寒故國心<lb/>
<pb n="KR4d0377_WYG_002-7a"/>
眼底交游期又誤飛鴻杳杳鯉沈沈<lb/>
　　哭趙成徳<lb/>
鶴悵東巖夜聲悲不可聞有圖留水月無句管烟雲身<lb/>
後空傳稾生前事作墳忍思攜手日濺淚漫紛紛<lb/>
　　重午於潛道中<lb/>
逢人篸艾知重午漫把青錢問酒杯豈是醉狂慵弔古<lb/>
獨醒不禁客愁來<lb/>
　　六和塔<lb/>
<pb n="KR4d0377_WYG_002-7b"/>
直上浮屠最上頭茫茫渺渺入雙眸斜陽斷鴈新秋意<lb/>
惹起西風一段愁<lb/>
　　次韻汪仁甫<lb/>
斜河炯炯鴈飛飛老却斯人天未知三逕秋光猶在菊<lb/>
一年心事可無詩歲華迅似離弦箭愁思多於盈杼絲<lb/>
寂寂空山明月裏誰拈霜竹倚風吹<lb/>
　　結屋<lb/>
結屋須教坐對山把茅纔此有三間澆花抱甕調停懶<lb/>
<pb n="KR4d0377_WYG_002-8a"/>
洗硯裁牋準備閒未問丹砂能蛻骨久知緑酒可酡顔<lb/>
江湖浪迹成何事抖擻歸囊句不慳<lb/>
　　夜雨<lb/>
漠漠春陰未肯晴空階滴㸃到平明應知不入笙歌耳<lb/>
來作愁人枕畔聲<lb/>
　　客思<lb/>
淹留為客久蕭散與心違妻病家緣廢奴逃書問稀雨<lb/>
荒招鶴逕苔滑釣魚磯愧爾汀頭驚滄波自在飛<lb/>
<pb n="KR4d0377_WYG_002-8b"/>
　　藍溪道中<lb/>
緑窈雨初歇清和日正長乳禽穿薄靄弱蔓上頹牆村<lb/>
市筍厨美田家麰餌香老翁扶杖出小立看移秧<lb/>
　　看山<lb/>
一寒未辦買山貲隨處看山總可詩人事無常山換主<lb/>
青山依舊不曽移<lb/>
　　秋來<lb/>
秋來病葉不禁風漸覺虛櫩墜片紅斜日半溪人喚渡<lb/>
<pb n="KR4d0377_WYG_002-9a"/>
斷雲千里鴈横空詩情得似馴鷗子世事徐觀失馬翁<lb/>
忻戚莫將為我役此懐拍拍自春融<lb/>
　　九日<lb/>
九日今朝是風吹㡌欲斜愁惟添白髪貧莫負黄花蟹<lb/>
上橙初熟秋登酒易賖茱萸休把玩且辦醉生涯<lb/>
　　江氏靜山堂<lb/>
一炷清香萬叠山依仁體艮寂然間油雲自去為霖雨<lb/>
千古蒼蒼只恁閒<lb/>
<pb n="KR4d0377_WYG_002-9b"/>
　　楚東嵗暮<lb/>
樓高霜冷漏聲遲獨立䦨干憶別離明月一奩磨後鏡<lb/>
踈星幾㸃刼殘棊歲寒時節難為客老日頭顱盡付詩<lb/>
頗覺淒涼無晤語臨風說與凍梅知<lb/>
　　重題釣臺<lb/>
不向雲臺戀故袍清風固自釣臺高渭川八十年烟雨<lb/>
豈是漁竿把不牢<lb/>
　　除夜<lb/>
<pb n="KR4d0377_WYG_002-10a"/>
日月跳丸嵗又除書生作計太迂踈也知窮鬼難驅逐<lb/>
鬱壘神荼莫用渠<lb/>
守嵗兒童語笑頻老翁醉擁地爐春欠伸起喚梅花說<lb/>
明日平頭五十人<lb/>
　　冬日<lb/>
日薄霜清水見沙水邊偶到野人家滿階風葉渾慵掃<lb/>
爲愛深紅似落花<lb/>
夕陽孤倚立溪頭三兩漁舟遡碧流驚起一行新宿鴈<lb/>
<pb n="KR4d0377_WYG_002-10b"/>
斜飛又過別汀洲<lb/>
誰人雅趣似林逋繞屋栽梅入畫圖淡日籠晴霜轉暖<lb/>
從頭看過有花無<lb/>
　　癸酉元日<lb/>
一聲爆竹又驚春荼壘中間寫此心忽忽行年周六甲<lb/>
便便癡腹擬三壬酒泉郡裏寜甘飲飯顆山頭尚苦吟<lb/>
強健得閒元是福何妨終老住雲林<lb/>
　　琴枕<lb/>
<pb n="KR4d0377_WYG_002-11a"/>
三尺焦桐稱醉眠邯鄲底用遇囘仙夢中髣髴聞流水<lb/>
元是山間響瀑泉<lb/>
　　別吳仲俊<lb/>
背人春事水趍東淺紫深紅次第空宿靄未乾桑葉雨<lb/>
薄羅初試楝花風詩聨鍛鍊微吟裏豪氣施行半醉中<lb/>
此去相逢堪幾度別懐作惡老來同<lb/>
　　山居寂寥與世如隔是非不到榮辱兩忘因憶秋<lb/>
　　　崖工部嘗教以我愛山居好十詩追次其韻聊<lb/>
<pb n="KR4d0377_WYG_002-11b"/>
　　　寫窮山之趣<lb/>
我愛山居好扶藜步晚晴俗醇存古意境寂快詩情杜<lb/>
老銀絲膾坡翁玉糝羮隨緣清供足儘可佚餘生<lb/>
我愛山居好蔬畦間蒔花筧泉歸爨舎篝火乞鄰家茁<lb/>
嫩貓頭荀焙芳雀舌茶野人曾拜號何用給黄麻<lb/>
我愛山居好乾坤自在身林泉睎隠士風月謚閒人村<lb/>
釀添春困庖蔬勝鼎珍幾攜蓑笠去保社在鷗津<lb/>
我愛山居好軒忩傍水開遊魚吹墮絮閒鶴啄荒苔有<lb/>
<pb n="KR4d0377_WYG_002-12a"/>
字人誰問無租吏不來寂寥門逕側數尺長蒿萊<lb/>
我愛山居好陶然與世忘細聽泉潄玉那羨珮鳴璫乳<lb/>
燕飛閒宇新篁出矮牆靜觀機不息天地為誰忙<lb/>
我愛山居好崖雲濕爨烟琴横雙鶴舞犁閣一牛眠酒<lb/>
熟花開日詩成雨霽天逢塲聊適意總結喜歡縁<lb/>
我愛山居好枌榆老故丘好峯當戸立逺水䕶田流鼓<lb/>
響移秧日耞鳴穫稻秋年豐身老健一飽外無求<lb/>
我愛山居好蒼<hi>一作荒</hi>磯一釣竿白鷗春水濶黄犢緑坡<lb/>
<pb n="KR4d0377_WYG_002-12b"/>
寛徑菊香秋晚溪梅約<hi>一作報</hi>歲寒人間幽意足詩思倚<lb/>
䦨干<lb/>
我愛山居好茶甌困解圍松邊横蘚石柳下敞漁扉細<lb/>
雨噞喁出斜陽觳觫歸交情殊貴賤似覺故人非<lb/>
我愛山居好田園在力耘樵歌風外斷猿嘯月中聞舴<lb/>
艋夜招鶴轆轤曉汲雲久慚呼處士未必應星文<lb/>
　　對雪<lb/>
婆娑舞忽凌空去散漫狂還掃地來幾片飛黏梅樹上<lb/>
<pb n="KR4d0377_WYG_002-13a"/>
恍疑昨夜有花開<lb/>
　　友人幽居<lb/>
空谷境常寂幽居趣最真蛙鳴聊當樂花發即為春白<lb/>
首惟詩酒青山自主賓惜無騷雅筆寫寄市朝人<lb/>
　<lb/>
　<lb/>
　<lb/>
　<lb/>
<pb n="KR4d0377_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘭臯集巻二<lb/>
</p>
<p>
</p>
  </div>
<div> <lb/>
    <p>
<pb n="KR4d0377_WYG_003-1a"/>
蘭臯詩集跋<lb/>
蘭臯吳君元倫以吟編三十首見示予讀之如螢光水<lb/>
上下林影月高低簞瓢自鍾鼎風月即勲名草色迷幽<lb/>
徑禽聲出晚山髙峯明落日危石響幽泉此五言之佳<lb/>
也輕薄楊花芳草岸淒涼杜宇夕陽山以詠晚春幽夢<lb/>
長隨明月去寸心難逐片雲通以和友人見寄清風千<lb/>
載梅花共說著梅花便說君以題林和靖墓此七言之<lb/>
竒也至題友人幽居小檻秋忩九日與漁父聞鶯等作<lb/>
<pb n="KR4d0377_WYG_003-1b"/>
皆全篇有思致以三十首之詩而句妙已如此他可概<lb/>
見已始余每念竹洲先生以文章行義驚動一世豈無<lb/>
有能繼家聲者近歲逢原以詩名寔先生曽孫今蘭臯<lb/>
又先生之孫吳氏世不乏季子矣雖然未說因風翻柳<lb/>
絮須看和月上梅花非先生雪詩乎人家深蔽樹野水<lb/>
濶浮空非先生弋陽道中詩乎其在郡城與客夜坐達<lb/>
旦詩曰淡月微雲對倚樓無聲河漢自西流髙城忽起<lb/>
梅花弄散作晴空萬里秋其以烏紗巾餉客詩曰落托<lb/>
<pb n="KR4d0377_WYG_003-2a"/>
烏紗墊角巾已將清泚滌京塵請君便漉淵明酒醉後<lb/>
從他雪滿簪詞意清新而豪氣勃勃不可遏直與坡杜<lb/>
相周旋一洗郊島之寒瘦真可畏而可仰也敢為蘭皋<lb/>
誦之淳祐九年五月望日竹坡吕午書<lb/>
余嘗於何人卷中見左史公稱說著梅花定說君之句<lb/>
不知其竹洲後人也意王愷之珊瑚扶疎二尺美止此<lb/>
矣比吳君過予崖下出其寶則髙三四尺者六七株如<lb/>
燕未成家寒食雨人如中酒落花風者尚多也子其秘<lb/>
<pb n="KR4d0377_WYG_003-2b"/>
之毋使豆粥韭虀為帳下兒所笑<hi>宋詩紀事作賣</hi>彼愷輩那得<lb/>
與君爭長寶祐甲寅十月既望秋崖方岳拜手書<lb/>
蘭皋稿多竒句信如秋崖翁所謂珊瑚三四尺髙者六<lb/>
七株然予嘗恨王愷奢華誇一時而為如意所折遂至<lb/>
恍然自失使予為愷當復碎崇所示而出吾穀粟絲麻<lb/>
之富以誇之夫穀粟絲麻竒不如珊瑚而吾欲以此誇<lb/>
彼何也此適用而彼則玩而已愷能為此論崇又當恍<lb/>
然自失惜愷不足以知此觀蘭皋壓卷擬古深得此意<lb/>
<pb n="KR4d0377_WYG_003-3a"/>
而卷中感慨之作又多匪徒珊瑚之玩也茍類以是求<lb/>
詩則嘲風㺯月無補世教雖竒亦末矣君如不信其歸<lb/>
而問諸竹洲咸淳改元正月梧岡程鳴鳳拜手敬書<lb/>
余嘗愛竹洲先生之為偉丈夫也遊戯翰墨如戛玉鏗<lb/>
金迨慷慨論事顧飄飄然有封狼居胥意葢其胸中義<lb/>
理磅礴鬱積舉而措之事業且無留連文章特其土苴<lb/>
予來守是邦嘗恨老成之不可見而見其孫蘭皋人與<lb/>
詩俱清者也特未知視當世事還肯如竹洲先生規模<lb/>
<pb n="KR4d0377_WYG_003-3b"/>
布置否雖然余觀蘭臯詩集骯髒不遇之意多卞和之<lb/>
璞固未嘗獻非獻而不售也嗚呼其珍毖之竹洲之澤<lb/>
未艾也咸淳甲戌仲春華陽宇文十朋龜從父書於觀<lb/>
風驛<lb/>
以字以句以聨觀詩不若以趣觀詩字句聨驪黄也趣<lb/>
驪黄外也識詩之趣然後識詩之用涵用於體然後謂<lb/>
之詩山中雲出雨太虛此五峯翁所以進紫陽夫子之<lb/>
意讀吳君元倫蘭皋編體而用者與山居之什虛谷之<lb/>
<pb n="KR4d0377_WYG_003-4a"/>
什闇而章藏而顯鬱而不積怨而不瘁糅今古惜時日<lb/>
不得已而付人間事于難言使見之用厥用溥矣雖然<lb/>
微吟緩節歸來晚一任輕風拂面吹此紫陽後來所造<lb/>
也體自昭然用在何許元倫更參之則紫陽必自攷亭<lb/>
而返君東家云咸淳甲戌季春之朔廬陵羅椅書<lb/>
余年二十餘以詩遊于竹坡秋崖二先生之間二先生<lb/>
喜稱道蘭皋吳元倫佳句說著梅花定說君坡喜之人<lb/>
如中酒落花風崖喜之坡今仙去二十餘年崖亦十餘<lb/>
<pb n="KR4d0377_WYG_003-4b"/>
年而元倫年六十余亦四十七矣細讀摘稿如泉幽影<lb/>
照清者余擊節喜之幽淡靚深有賈浪仙之風而人世<lb/>
如無夜勞生事更繁亦古人所未道昔者山谷喜宛丘<lb/>
潄井掃花之詞誠齋謂後來全集別有天珍恨山谷未<lb/>
見余於元倫亦云葢坡崖所見者元倫中年詩而余所<lb/>
見者又有晚年詩元倫進而余不進則余之老矣可恥<lb/>
哉咸淳九年中秋前一日里人虛谷方囘敬跋<lb/>
晦翁言詩以三百五篇為根本翁詩為中興冠冕豈劌<lb/>
<pb n="KR4d0377_WYG_003-5a"/>
目鉥心有意於詩哉本深而末茂實大而華榮竹洲亦<lb/>
然節行事業之外詩文超軼絶塵宜鳳毛之世美也竹<lb/>
坡摘蘭皋五七言佳句而以竹洲吟詠妙處勉其進審<lb/>
言之有子美余既見之矣滎陽之有東萊豈直以詩鳴<lb/>
而已哉嗣徳有繼將不一書咸淳辛未仲秋浚儀王應<lb/>
麟題巻後<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹軒雜著巻六</head>
    <p>
<pb n="KR4d0214_WYG_006-1a"/>
欽定四庫全書<lb/>
　竹軒雜著巻六　　　　　宋　林季仲　撰<lb/>
　　祭文<lb/>
　　　祭林給事母文<lb/>
猗歟夫人夙有淑姿歸於徳門室家具宜良人偕老鬢<lb/>
髪雪埀同坐堂上環立佳兒金章焜燿間錯彩衣終始<lb/>
光榮恨一無遺其如孝子罔極是思某嘗獲升堂瞻拜<lb/>
令儀展誠薄醊侑以斯詞尚饗<lb/>
<pb n="KR4d0214_WYG_006-1b"/>
　　　祭林尚友文<lb/>
嗚呼我居安固君在横楊良覿伊阻隔水相望兹有北<lb/>
湖竹净泉香君一見之愛而勿忘迺經廼營于垣于牆<lb/>
林巒䢔還棟宇髙凉時其従之度彴越岡期以卒嵗杖<lb/>
屨徜徉事不可知命不於常轉盻之間君遽云亡嗚呼<lb/>
哀哉公自妙齡落筆成章我等驚歎縮首觀旁試吏於<lb/>
閩政聲載揚民歌舞之見所未嘗剡牘交上召自逺方<lb/>
權輿寺簿曰未遽央譬如秣驥馳彼康荘問途方騁蹶<lb/>
<pb n="KR4d0214_WYG_006-2a"/>
於微霜嗚呼哀哉我思天道自古茫茫欲詰其然非癡則<lb/>
狂孰愚而鄙孰智而臧百年之後相逐北邙况我斯邑<lb/>
不弔彼蒼大浸稽天禍及九鄉殘骸露胔姓氏勿詳烏<lb/>
琢其腦魚嘬其膓儻死牖下斂以冠裳不曰幸歟奚用<lb/>
䀌傷嗚呼尚友舉我一觴尚饗<lb/>
　　　祭沈元量文<lb/>
頃吾二人同與計偕風檣雨篷于江于淮戾彼辟水寒<lb/>
燈冷齋共論身世浩歎傷懐予忝科名君困塲屋隔濶<lb/>
<pb n="KR4d0214_WYG_006-2b"/>
興思亂我心曲兹焉寓居門巷相屬匪唯求舊實鄰是<lb/>
卜念初至止庭穢勿治分我佳菊植彼短籬相期九日<lb/>
賞此霜姿花竟瘁矣人復何之水木相生命自不夭松<lb/>
鶴其形相亦難老疾之方殆載咨載考乃大不然叵測<lb/>
穹昊嗟彼友朋半在鬼籍老眼欲枯無淚可滴今又哭<lb/>
君斯夕何夕陳辭侑觴聊叙平昔鳴呼哀哉尚饗<lb/>
　　　祭劉光祖文<lb/>
伊余初第試吏東陽時有四人同寮同鄉同入公門同<lb/>
<pb n="KR4d0214_WYG_006-3a"/>
上公堂休則就閒同引壺觴事不可知樂不可常轉首<lb/>
之間各在一方兹余來歸訪舊鄰曲伯髙之亡墓草已<lb/>
宿君與興宗皆在鬼錄井邑如故游從去目念之傷懐<lb/>
涕淚相屬惟君平生心事坦夷豁以示人不設藩籬雅<lb/>
好劇飲客至如歸缾之或罄餔歠糟醨我有白酒老妻<lb/>
所為公在東陽頗喜甞之因思所嗜攜以來斯不見滿<lb/>
引如疇昔時嗚呼哀哉尚饗<lb/>
　　　祭鮑提舉母文<lb/>
<pb n="KR4d0214_WYG_006-3b"/>
鮑于吾鄉雅為著姓夫人有子實襲餘慶位列多賢或<lb/>
參國政藹藹門䦨孰方其盛維鄰之卜竊借輝映矧復<lb/>
聫姻猥及不競旋𦵏武林曰有治命遣陳薄奠匪禮之<lb/>
稱尚饗<lb/>
　　　祭薛康朝文<lb/>
人之韞材匪曰媒身天實生之将以庇民吾鄉之評莫<lb/>
材於君疏明練逹見謂縉紳爰以能選将漕七閩譽處<lb/>
日休移守宜春積年之屈一日之伸未究所長奄即幽<lb/>
<pb n="KR4d0214_WYG_006-4a"/>
淪憶昔餞别載笑載醺今日何日迎哭江濵古來共盡<lb/>
悲弔相因申酌陳辭淚灑秋旻嗚呼哀哉尚饗<lb/>
　　　祭諸葛通直文<lb/>
治人匪難自治實艱居家理者可移於官友愛之篤行<lb/>
義之尊我求其人莫如公賢居常澹黙似不能言肅肅<lb/>
孫子奉意周旋上下輯睦吾無間然不施有政政在其<lb/>
間平生所好雅在古編蒐求缺遺不惜金錢藏蓄之富<lb/>
至充棟椽祕閣所無於以取焉伊余聞之願見無縁行<lb/>
<pb n="KR4d0214_WYG_006-4b"/>
役經由識公稽山挿架萬軸導我縦觀如好好色喜發<lb/>
於顔登彼愛堂花竹幽妍屢陪賔豆色若初筵不鄙賤<lb/>
息許締姻㜕繫船岸下别情更延書墨未乾訃音遽傳<lb/>
誰其尸之不畀以年可知者人叵知者天寓哀千里辭<lb/>
不能宣嗚呼哀哉尚饗<lb/>
　　　代康侍郎祭趙寳學文<lb/>
嗚呼維昔之夏我來自閩迎笑江滸時有四人良辰勝<lb/>
日聨鑣接茵不鄙老朽亦託有塵公尤豪放喜舉大白<lb/>
<pb n="KR4d0214_WYG_006-5a"/>
酒酣氣張天低地窄虎矕雄辭螭走妙畫議論風生連<lb/>
拄座客嵗曰莫止季任西征賦詩祖行霰雪其零江城<lb/>
春動卉木載榮地主仲謨移守宛陵慘慘寒蕪悠悠畫<lb/>
鷁公不出餞方親藥石余與懿成相對太息疇昔之歡<lb/>
那可再得迨兹端午公疾有瘳觀彼竸渡集於城樓曰<lb/>
我衰恙嘗辱君憂今日不樂有來嵗不人静湖平簷掛<lb/>
初月林靄霏微漁舠出没憑髙寫望得句清絶翰墨未<lb/>
乾奄焉永訣嗚呼哀哉以公敏悟宗枝之秀以公老誠<lb/>
<pb n="KR4d0214_WYG_006-5b"/>
從班之舊謀謨事業鮮出其右帝實睠之異於常胄人<lb/>
之望曰位不稱才盍如李唐用勉用回我思搢紳兵火<lb/>
以來朱門華屋空閟莓苔公之享夀六十有七儼立其<lb/>
旁孫子秩秩以彼易此孰得孰失公毋憾我舉我椒苾<lb/>
尚饗<lb/>
　　　路祭席少傅福國太夫人文<lb/>
　公家於洛葬彼南陽回眎永嘉在天一方世變時移盗<lb/>
賊紛起遂偕夫人合葬於此嗟此僻陋賢者攸歸松茂<lb/>
<pb n="KR4d0214_WYG_006-6a"/>
栢悦川媚山輝出祖於途其敢廢禮且戒兒童㒺或樵<lb/>
採尚饗<lb/>
　　　代人祭表姊文<lb/>
嗚呼嚴霜夏零少小孤露以訓以育繄誰之助奉以周<lb/>
旋償心晚暮天不我憐遽奪之去富夀有子去也奚顧<lb/>
兄弟無知知有怨慕寒雲掩晨長風攪樹平生之淚與<lb/>
酒同注嗚呼哀哉尚饗<lb/>
　　　祭徳和弟文<lb/>
<pb n="KR4d0214_WYG_006-6b"/>
嗚呼同祖所出兄弟八人十年之間半委埃塵天寒鴈<lb/>
逺哀呌求羣每論此事相對酸心那知今日禍又及汝<lb/>
誰同奉祀誰與禦侮門户衰頽誰撑誰拄子姪頑㝠誰<lb/>
告誰語况我老矣萬事休休所望諸弟收骨山丘何辜<lb/>
於天不汝少留後者先之孰測其由人之為言昏嫁未<lb/>
畢我思男女誰無家室獨哀賢弟去無還日文以辨衷<lb/>
千百之一嗚呼哀哉尚饗<lb/>
　　　徳和弟卒哭祭文<lb/>
<pb n="KR4d0214_WYG_006-7a"/>
維紹興十四年九月四日從弟徳和卒哭斯臨某以園<lb/>
蔌時醪俛而酹之曰嗚呼吾家汝頼如鼎依足足之折<lb/>
矣禍莫斯酷日居月諸奄焉卒哭去去何之庭空草緑<lb/>
哀切乎衷物改于目尚想平生陳此肴蔌嗚呼哀哉尚<lb/>
饗<lb/>
　　　祭察院弟文<lb/>
嗚呼吾弟其信然耶其不然耶其信然耶旬日以來書<lb/>
問連綿取而眎之墨猶未乾其不然耶何潮得逺來必<lb/>
<pb n="KR4d0214_WYG_006-7b"/>
非謬以傳也嗚呼五弟何辜於天何豐其才而嗇其年<lb/>
志氣凌厲横騖孤騫瞬息千里不俟著鞭磨以嵗月之<lb/>
悠久資以師友之淵源置諸古人中未知孰後而孰先<lb/>
也嗚呼已矣吾復何言八十之親華髪埀顛汝為季子<lb/>
尤所愛憐赴官江左期此承顔日夕望汝來至膝前那<lb/>
知禍變起於轉首之間邪嗚呼凡今之人誰無弟昆惟<lb/>
我與汝自㓜多艱險阻萬状辛勤一官僅立門户劣免<lb/>
飢寒方飛折翼半涉失船誰慰庭闈之衰晚誰救原隰<lb/>
<pb n="KR4d0214_WYG_006-8a"/>
之急難誰受子姪之付託誰同文藝之討論誰陪杖屨<lb/>
於嵗晚誰對燈火於夜䦨吾方吞聲飲泣含悲茹酸詭<lb/>
音訊以茍日月強笑語以奉晨昏吾親之寛亦汝之安<lb/>
也吾已瀝懇於朝言旋故園謀爾嗣於宗族歸爾骨於<lb/>
山樊至於弱婦㓜女責我當專縦溘先於朝露有仲兄<lb/>
之尚存汝可以無恨於九泉也嗚呼痛哉嗚呼寃哉尚<lb/>
饗<lb/>
　　　察院弟小祥祭文<lb/>
<pb n="KR4d0214_WYG_006-8b"/>
維紹興十年四月望察院弟服制一周某以酒肴之奠<lb/>
俛而酹之曰嗚呼哀哉凡今之人誰無弟兄唯我與汝<lb/>
變故洊更年纔幼學大難是丁汝存母腹數月乃生我<lb/>
保我抱迨爾能行我訓我誨期爾有成天卒相之否終<lb/>
則傾而我三人皆竊科名版輿就養奉以将迎往往隣<lb/>
里指以為榮方汝俶装赴官金陵我守東陽道路所經<lb/>
庭闈傒望不寐至明禍起倉猝迺訃之承愛鍾少子母<lb/>
之至情銜哀忍泣不敢以驚詭通音訊示若生平終所<lb/>
<pb n="KR4d0214_WYG_006-9a"/>
不忍惱其餘齡睠言疇昔窮苦自懲殘編斷簡寒窻短檠<lb/>
得句相賞疑辭共評豈唯愛弟實曰良朋汝尤競爽蚤<lb/>
嵗有聲意氣邁往翰墨縱横王良秣駒千里于征出門輒<lb/>
縶㒺究脩程兹予來歸寂寂户庭奄及小祥百感填膺<lb/>
花藥草翳几席塵凝境隨念改淚應心零八十之親誰<lb/>
省誰寧一門之事誰經誰營哀哀嫠婦呱呱孺嬰儻予<lb/>
塞責相見佳城嗚呼哀哉尚饗<lb/>
　　　察院弟大祥祭文<lb/>
<pb n="KR4d0214_WYG_006-9b"/>
嗚呼日没復出木落再榮哀我人斯于何其征門巷苔<lb/>
委几席塵凝空存遺像迴對青燈嵗月流邁霜露洊更<lb/>
奄及祥除百感填膺惟死與生晝夜之經匪我不知涕<lb/>
實自零勿念老人甘㫖觕寧勿念諸女終當有行我獨<lb/>
念汝才力從横□焉不施遂即幽冥酒汝所嗜酌之孔<lb/>
盈對我不飲若為此情嗚呼哀哉尚饗<lb/>
　　　祭劉知言文<lb/>
劉于吾鄉實多孫子公自妙齡見謂秀薿果以材諝取<lb/>
<pb n="KR4d0214_WYG_006-10a"/>
知于時進用伊始丞于宗司秣馬脂車方即夷路出門<lb/>
縶之孰知其故有生同盡寧計短長毋化之怛來舉我<lb/>
觴嗚呼哀哉尚饗<lb/>
　　　劉知言𦵏祭文<lb/>
嗚呼春去復來木悴再滋曷云其往哀我人斯容止詳<lb/>
整器局䆳夷遐想平生庶或見之鬰彼新阡卜曰且宜<lb/>
往其従之先壟是依酌我芳酒于以告違非君之悲誰<lb/>
悲之為嗚呼哀哉尚饗<lb/>
<pb n="KR4d0214_WYG_006-10b"/>
　　墓誌銘<lb/>
　　　方聖時墓誌銘<lb/>
方君聖時諱昱永嘉之賢者也其父端嘗以文行為歐<lb/>
陽文忠公所器重不幸早死君生未晬而孤稍長知自<lb/>
讀書涉獵文史論議袞袞可聽獨於科舉之學非所好<lb/>
也大觀初詔求行義之士州縣以君應選固辭及郷大<lb/>
夫欵謁延致于學以表多士則悠然従之殆古之有道<lb/>
不可得而親疏者居常蓬鬢垢面敝衣糲食勞不坐乗<lb/>
<pb n="KR4d0214_WYG_006-11a"/>
暑不張盖他人所不能堪而處之裕如也自號愚迂翁<lb/>
而朱君敏功贊之曰顔子之愚仲尼之迂既愚而迂嗟<lb/>
乎斯名也信不誣觀今之人馳騖聲利役役至於老死<lb/>
而閒居野處之士澹然無營志安而體舒較之兩者不<lb/>
知孰為愚孰為迂當有能辨之者妻朱氏有賢行前君<lb/>
二十五年卒生子三人曰冠曰覽曰峴冠吾同舍友也<lb/>
屢試春官不利而志愈勵女四人荆湖北路提刑司檢<lb/>
發官薛昌言鄉貢進士王言處州松陽縣令黄衮其婿<lb/>
<pb n="KR4d0214_WYG_006-11b"/>
也季未行君年七十有二紹興十三年正月庚寅卒於<lb/>
家是年某月某日穿朱氏之墓而合塟之實在其縣竹<lb/>
浦之北山君性真率無矯激與之友者數十年不見有<lb/>
一言之偽出入里巷見童稚若皂𨽻悉與鈞禮没之日<lb/>
往徃為之出涕其平日所游従與夫後進之士嘗質疑<lb/>
而問業者尤所傷悼相率奔弔為文以哭之其畧曰君<lb/>
之至行里閭是師如彼圭璧瑩絶瑕疵又曰温温先生<lb/>
不事縁飾和懌曠達見者恱懌又曰先生詩文匪雕匪<lb/>
<pb n="KR4d0214_WYG_006-12a"/>
琢追陶自然似白不俗嗚呼吾何以銘其墓哉視鄉人<lb/>
之評可也濟南林某撰<lb/>
　　　劉知言墓誌銘<lb/>
永嘉劉公舍人諱安節與其従弟給事諱安上相繼以<lb/>
奥學粹行修于家由於州里達於朝廷聲名籍甚時人<lb/>
謂之二劉至今吾黨之士聞其風想其為人無異親承<lb/>
謦欬於長者之側而况子弟朝夕見所以事親従兄處<lb/>
宗族御僮婢與夫語黙嚬笑飲食起居之間無非教也<lb/>
<pb n="KR4d0214_WYG_006-12b"/>
薫陶濡染宜有不學而能者君諱讜字知言給事之長<lb/>
子也㓜頴悟讀書止一再過即成誦弱冠郡試有司曾<lb/>
與計偕一不利輙棄去曰學止為科舉邪守門户不墜<lb/>
先訓斯足矣以父任補承務郎監蔡州税自後給事倦<lb/>
於宦游築室治圃日賦詩将老焉母碩人張氏亦苦多<lb/>
病君不忍逺適從容滕下務盡其歡由是不調者殆二<lb/>
十年比二親即世乃始束装趨行在所㑹有詔得侍從<lb/>
各薦所知今參知政事王公時為工部侍郎首以君應陛<lb/>
<pb n="KR4d0214_WYG_006-13a"/>
對之日敷奏詳雅上頗喜語執政曰劉某佳士也由監<lb/>
尚書六部門遷知太宗正丞駸駸進用矣屬微恙庸毉<lb/>
誤投餌一夕卒於臨安府官舍年纔四十三官止宣義<lb/>
郎哀哉曾祖諱瑩祖諱去非累贈正議大夫君之配曰<lb/>
孺人鄭氏故中散大夫詳之孫生男五人嗣忠登仕郎<lb/>
嗣值將仕郎嗣恭未仕嗣昌嗣亨及女二人皆幼其卒<lb/>
也以紹興十二年四月辛夘弟右承務郎監平江府粮<lb/>
料院告棄官奉喪以歸卜明年二月庚申𦵏於其縣建<lb/>
<pb n="KR4d0214_WYG_006-13b"/>
牙鄉玉清觀之前山距給事墓百步君之從兄鄉貢進<lb/>
士詡叙次行事以其状來乞銘某與知言游久且通婚<lb/>
姻非敢以是私於知言也知言循循孝謹無子弟之過<lb/>
嘗登其堂見大書唐栁玼家訓于屏風用以自警志尚<lb/>
如此且自宜銘銘曰墻髙易圮門髙易毁自昔聞家鮮<lb/>
濟厥羙于赫二劉華鄂韡韡誰其似之粤有令子其令<lb/>
維何克慎克祇揚彼清芬于宗有輝位卑無年吁其已<lb/>
而維躬不有後人之貽<lb/>
<pb n="KR4d0214_WYG_006-14a"/>
　　　朱府君墓誌銘<lb/>
永嘉絶在海隅民生老死不識兵革其俗習於燕安以<lb/>
浮侈相髙靡衣鱻食崇飾室廬嫁娶喪𦵏大抵無度坐<lb/>
是至貧窶不悔有鄉長者朱君元顯性獨儉素恥事華<lb/>
好一袍至數十年不易有晏平仲之風嘗造其别墅見<lb/>
所坐牀止以一版窳甚問之曰是先祖所用不忍易也<lb/>
里人初有嗤其陋者比見其奉祭祀饗賔客延師教子<lb/>
率從豊厚又斥其餘周宗族鄉黨之貧者至是始歎服<lb/>
<pb n="KR4d0214_WYG_006-14b"/>
焉君少孤事兄如父聚居餘二十年内外之言無間者<lb/>
外祖劉無後嵗時薦享如事其祖且刋石墓左以戒子<lb/>
孫俾勿㤀其篤厚類如此君諱京元顯字也曽大父珪<lb/>
大父珏父輔忠徙自括蒼於君盖三世矣初娶戴氏先<lb/>
卒再娶林氏有子二人曰義明知明皆預薦書義明蚤<lb/>
死孫男三人公度公量公愿孫女四人君自幼頴悟有<lb/>
聲塲屋連試春官不利晩以特奏名補和州助教雖功<lb/>
名不偶少負平生之志顧視儕輩數十年間無百一在<lb/>
<pb n="KR4d0214_WYG_006-15a"/>
者獨君夀考康寧備享五福朱顔華髪時出阡陌人過<lb/>
之徃徃皆斂袵歎息豫為棺槨取釋氏寂滅之語刻諸<lb/>
前用以自省遇勝日引所親酌酒其側曰亂離以來身<lb/>
膏山野者何可勝數儻吾得斂手足於此志願畢矣尚<lb/>
何求紹興十二年十月壬午寢疾終于家得年八十有<lb/>
三埀没而一語不亂以十四年三月癸酉𦵏於其縣建<lb/>
牙鄉茭洋之西山某先大夫於君為外弟粤自總角得<lb/>
以子姪禮趨走於几席之下憐其孤瘁每呼而進並慰<lb/>
<pb n="KR4d0214_WYG_006-15b"/>
勉良厚今知明來乞銘以識諸墓其敢辭銘曰豐於人<lb/>
約於已宜多受祉尚以貽其孫子<lb/>
　　　周季明墓誌銘<lb/>
孤子周華祖踵余門泣曰先人𦵏有日矣願得銘以刻<lb/>
諸幽余曰銘墓非古也儻未免俗止書鄉里世系始終<lb/>
日月内諸壙不可乎而奚以余為華祖曰君之言誠是<lb/>
也抑自痛念有不能自已者盖先人資稟樸厚不事縁<lb/>
飾與人交終身無一語之偽幼孤祖母教以讀書通夕<lb/>
<pb n="KR4d0214_WYG_006-16a"/>
不寐燭燎毛髪弗覺也其専如此祖母没殆二十年矣<lb/>
毎一念之嗚咽不自禁尤厚於親戚鄰里死之日徃徃<lb/>
為之出涕凡此君雖知之他人未必盡知者兄弟太孫<lb/>
纔六嵗異時省事問先人平生所為誰將執其咎者君<lb/>
無庸辭余曰我習知先君子銘之宜也竊自思之昔我<lb/>
壯而無室人莫肯與者先君子不以我為不才獨以女<lb/>
弟妻之今銘其墓人将不以我私耶華祖曰事顧實否<lb/>
亦何嫌之有不然以前所云并大概書之可乎余曰諾<lb/>
<pb n="KR4d0214_WYG_006-16b"/>
君諱達節字季明永嘉人曾大父諱偉大父諱道父諱<lb/>
宗政以力田世其家紹興十三年十二月乙酉君以疾<lb/>
卒年五十五明年十二月壬午𦵏吹臺鄉俞奥山祖塋<lb/>
之東娶杜氏二男華祖其長也次太孫君晚得此兒甚<lb/>
愛之嘗求名於余今命名曰承祖尚慰泉下之念云<lb/>
　　記<lb/>
　　　温州樂清縣學記<lb/>
鄉貢進士賈如規來自樂清語余曰吾邑廟夫子而祀<lb/>
<pb n="KR4d0214_WYG_006-17a"/>
之舊矣初未有學也治平中令焦君千之始増堂廡為肄業<lb/>
所由是士稍知學崇寧舍法行迺自縣東南遷於望來<lb/>
橋之西距故址百餘步丁君湛鮑君輝實終始之盗起<lb/>
青溪蹂數郡茲邑焚燬殆盡學屹然獨存紹興改元守<lb/>
者弗䖍一夕燼於火自是春秋二祭寓於縣治或傳舍<lb/>
僧廬凡百草創有司蹙額以從事五年尉呉君芾閔之白令<lb/>
丞再遷而南定卜於隆儒坊於是邑人義其為争出力<lb/>
捐金佐之不數月學成然儲廪無有也十五年春今令<lb/>
<pb n="KR4d0214_WYG_006-17b"/>
趙君從事下車揖諸生首與之謀曰養士而無以為養<lb/>
奈何有喻其意者相率買田五頃計其入日可食百人<lb/>
又撤滛祠營市舍取僦直以資之遂斥基阯周垣牆闢<lb/>
齋序貯書籍造器用凡學之百須罔不悉備是宜有言<lb/>
以記始末敢請余曰子之邑大夫㢘介自将事無劇易<lb/>
盡心力而為之雖悍暴之民或有不恱而抑强扶弱人<lb/>
恃以不恐此亦學也邑人當有記之者子慷慨好義撫<lb/>
孤姪如已子嵗歉富室方閉糴獨發倉庾捐費以濟囏<lb/>
<pb n="KR4d0214_WYG_006-18a"/>
阨此亦學也里人當有記之者奚用求記於余獨不知<lb/>
學之數遷何謂也曰學自焦君以來無一登仕版者人<lb/>
多言其不利雖某不能違也余慨然久之因問曰子之<lb/>
學也為利乎為道乎道不逺人人自云逺絶倫類滅禮<lb/>
學游心物外以求之非吾所謂道者以子之居家也而<lb/>
能父父子子兄兄弟弟夫夫婦婦道即在是矣今一世<lb/>
之人惟利是騖吾為此論誰不笑且怪者抑聞諸夫子<lb/>
曰學也祿在其中矣盖學不期禄而禄自至似亦無負<lb/>
<pb n="KR4d0214_WYG_006-18b"/>
於學者若誦斷簡緝陳言徼倖取科第一得志棄之如<lb/>
涕唾無復有顧藉心吾恐未見其利而羞承之矣况非<lb/>
朝廷建學之意亦非邑大夫所望於諸生也大夫名敦<lb/>
臨字庇民四明人紹興十七年五月既望記<lb/>
　　序<lb/>
　　　送趙庇民序<lb/>
余狹中不能容物有面謾者必詰之不肯受其黯閹一<lb/>
日讀陳後山詩云潛魚避流光歸鳥投重昏信有千丈<lb/>
<pb n="KR4d0214_WYG_006-19a"/>
清不如一尺渾不覺拊几而嘆悔平生之非趙庇民之<lb/>
為樂清也事無留難迎刃解落邑人䝉恵多矣獨姦宄<lb/>
之民不能欺欺必得之頗以為已病焉譬如郄雍能視<lb/>
盗察其眉睫之間盡得情偽無一有幸免者雖晉民恃<lb/>
之外户不閉而羣盗坐是以窮相與謀而逐之噫亦殆<lb/>
哉今罷官歸四眀訪别城中語我三年不能堪之状余<lb/>
舉陳後山詩庇民喜曰此正我之疾也願書以砭我庶<lb/>
幾吾疾有瘳乎<lb/>
<pb n="KR4d0214_WYG_006-19b"/>
　　跋<lb/>
　　　諸公送子敦詩後<lb/>
裏除則喜外遷則愠此謀身者之所為也内相顧公出<lb/>
為朔漕諸公喜而贈之以詩顧之報章有曰大河失故<lb/>
道六月浮天流諸公廊廟器更為人行謀嗚呼是謀也<lb/>
為身邪為國邪觀此則治亂見矣紹興癸亥二月幾望<lb/>
某跋<lb/>
　　　蘇詔君贈王道士詩後<lb/>
<pb n="KR4d0214_WYG_006-20a"/>
文章盖自造化窟中來元氣融結胷次古今謂之活法<lb/>
所以血脉貫穿首尾俱應如常山蛇勢又如風行水上<lb/>
自然成文又如優人作戲出場要須留笑退思有味非<lb/>
獨為文凡涉世建立同一闗鍵吾友養直平生得禪家<lb/>
自在三昧片言隻字無一㸃塵埃宇宙山川烟雲草木<lb/>
千變萬態盡在筆端何曽氣索此篇頃見别本尚餘一<lb/>
聨云故嵗去超忽來日俄趣裝方入斷章雖曰逺人大<lb/>
觀然太涉悲戚殆似鬼中太白真語䜟也養直下世今<lb/>
<pb n="KR4d0214_WYG_006-20b"/>
将一紀矣九原可復作耶讀之愴然併為從周之子庭<lb/>
藻記之巻末庶幾風流不泯紹興丁丑夏至後七日蘆<lb/>
川老人書<lb/>
　　　資政與端明帖後<lb/>
古人有言曰死者可生生者不愧故資政許公以厚徳<lb/>
碩望入㕘大政排迮異議不得以有為而死今端明李<lb/>
公乃其平日之深相期者方以直道事君不肯少貶以<lb/>
追時好真無愧於九原者也雖然吾黨之士盖亦自勉<lb/>
<pb n="KR4d0214_WYG_006-21a"/>
云紹興丁巳六月幾望永嘉林某題<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0214_WYG_006-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹軒雜著巻六<lb/>
</p>
<p>
</p>
  </div>
</body>
</text>
</TEI>
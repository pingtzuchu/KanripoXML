<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹軒襍著巻一</head>
    <p>
<pb n="KR4d0214_WYG_001-1a"/>
欽定四庫全書<lb/>
　竹軒襍著巻一　　　　　宋　林季仲　撰<lb/>
　　四言古詩<lb/>
　　　有客<hi>并序</hi>
　　　　有客思英伯也英伯山居嵗莫雪零故作是<lb/>
　　　　詩以貽之<lb/>
有客有客託于空谷問何以樂樂彼幽獨矯矯其松籊<lb/>
籊其竹㣲風過之泠然成曲嵗曰莫止霰雪交揮誰與<lb/>
<pb n="KR4d0214_WYG_001-1b"/>
晤語懐我人斯我之懐矣褰裳從之泥淖伊阻中心悵<lb/>
而豈無他人以翺以翔意氣所親不能弭忘遥遥遺緒<lb/>
乆矣弗敭之子之秀吾宗之光我有薄酒子試歠兮雪<lb/>
霽江明共此月兮企焉新詩到蟄窟兮老子鬅鬙正愁<lb/>
絶兮<lb/>
　　五言古詩<lb/>
　　　觀徐孺子畵像<lb/>
伯淮卧彭城遶屋生蓬茨天子呼不起思見巗壑姿俾<lb/>
<pb n="KR4d0214_WYG_001-2a"/>
工圖其形衘命日夜馳落筆竟不得韜面以疾辭豫章<lb/>
有孺子同時隱江湄栖栖非我事結廬對風漪時人亦<lb/>
罕識阿堵誰寫之我聞郭有道曽遣輕騎追疑此言語<lb/>
生即是茅畵師<lb/>
　　　送真歇禪師<lb/>
我與真歇師同年五十八對之意頽然百事付華髪買<lb/>
舟繫籬傍一日來告别挽之不肯留徑山演法切佛法<lb/>
果何如請師為指訣俛首無一言苦欲相泯滅余漫述<lb/>
<pb n="KR4d0214_WYG_001-2b"/>
所聞此法本無缺山河連大地鳥獸暨魚鼈㣲至一蠛<lb/>
蠓中含大千闊試即此身求萬象皆森列聲色臭味等<lb/>
六根能剖决阿誰使之然未可計巧拙盍亦反故鄉子<lb/>
細自披抉當有無價珍終身用不徹胡為浪馳走千里<lb/>
訪名刹環立廣座下覷人揺輔頰譬如坐海底巨浸從<lb/>
頭没反問岸上人覔水濟我渴師聞抵掌笑却道我饒<lb/>
舌徑山堂未開居士法先説儒生玩韋編貝葉師所閲<lb/>
兩家相詬病乆矣互侵伐孰如吾二人一見意軒豁縱<lb/>
<pb n="KR4d0214_WYG_001-3a"/>
談這箇事逈出言詞末古人知造車不較出門轍看誰<lb/>
到長安寧論吴與粤因書問答語聊以贈真歇去去亦<lb/>
何之千水㴠一月<lb/>
　　　秋熱次髙仲貽韻<lb/>
乗時火初流執熱病未脱踏氷思少蘓坐甑哀茍活雲<lb/>
意斷渰渰雨聲閟<graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>
                    <graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>安用天官為不悟秋序奪巫尫<lb/>
暴何辜夸父僵且渴熂山將焚燒翻海欲灑潑蛟龍遁<lb/>
寂寞蠅蚋恣喧聒瘴鳶時墮水涸魚暫濡沫斯焉禾不<lb/>
<pb n="KR4d0214_WYG_001-3b"/>
登往矣穗奚掇衆心禱不昧羣望走莫遏殷勤聞雷行<lb/>
閃閃驚電抺嘉樹疑盆翻脱葉逾帚捋汲井憶羸缾承<lb/>
霤争羅鉢新涼來不斷濁水去如割未論沴氣銷陡覺<lb/>
煩襟豁遂囘望電眼免蹙憂稼頞一飽兹可營百慮何<lb/>
勞㔇明公軫慈仁此道歸包括世事有反覆愁腸屢迴<lb/>
斡栖栖同里甿閔閔憂旱魃賦詩輸悃悰盈軸辦嗟咄<lb/>
句圓珠走盤意定弦在筈千仭徒仰髙一葦敢杭闊韜<lb/>
疵知含洪䇿蹇終臲卼<lb/>
<pb n="KR4d0214_WYG_001-4a"/>
坐我甑釡中逾月不得脱勞生亦何聊喘喘覔少活駕<lb/>
言往空谷卧聴驚瀬<graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>遭逢褦襶子此事又中奪天公<lb/>
不我憐定為化鄧渴一夜翻河漢散作珠璣潑簷垂素<lb/>
練直栢枕鳴聒聒更饒牕户間蕭瑟濺飛沫老火謝餘<lb/>
暉削跡去如掇乃知造化心潜通本無遏繁暑移清涼<lb/>
變化在一抺田父有喜言儂得壟穗捋却憶灌溉時搰<lb/>
搰抱甕鉢王者仁如天寸物惡傷割獨愛夏日長器度<lb/>
何不豁向隅泣一夫滿堂蹙其頞餘凉止殿閣蕪垢直<lb/>
<pb n="KR4d0214_WYG_001-4b"/>
可㔇我願均此施逺邇歸囊括措意膚寸間六合可旋<lb/>
斡寧容凶逆儔肆虐為旱魃掣電備麾旟鞭雷供叱咄<lb/>
號令挾風行聲飛齊萬筈煙塵悉蕩攘再見天地闊孰<lb/>
與長畏人朝夕懐臲卼<lb/>
癡暑如癡人吝權不肯脱凉風戒七月尚貪朝夕活雲<lb/>
雷動地來一夜雨聲<graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>老火無晶光奔迸氣褫奪我思<lb/>
疏仲翁千載猶飢渇父子腰金黄照眼光潑潑車馬趨<lb/>
其門市井等讙聒從容相與言身名如聚沬功成不還<lb/>
<pb n="KR4d0214_WYG_001-5a"/>
鄉患至將誰掇相隨出闗去浩然不可遏挽飲東都門<lb/>
頹顔酒㣲抺迎迓走兒童争取霜髯捋歌呼接日夜彈<lb/>
筑雜擊鉢時時問餘金趣賣供釃割落落丈人行器度<lb/>
自軒豁子孫汝何知徒蹙求田頞邇來官途險憑誰為<lb/>
鏟㔇冥行罥荆棘進退俱有括胡不觀四時寒暑遞推<lb/>
斡強聒不知幾斥逐齊旱魃得失何恠事書空漫咄咄<lb/>
要須慎其初毋輕弦去筈我本一散翁涉世多迂闊何<lb/>
如二大夫安枕無臲卼<lb/>
<pb n="KR4d0214_WYG_001-5b"/>
　　七言古詩<lb/>
　　　謝李端明惠李翰林集<lb/>
江漢滔滔去不囘幾人留得詩名來要須洗以千斛水<lb/>
莫令胷臆生纎埃清狂我愛李太白亂之鷗鷺誰嫌猜<lb/>
一生事業在杯酒富貴於我何有哉長安市上喚不醒<lb/>
醉眼徐為君王開揮毫散霧金鑾殿氣使權倖如奴儓<lb/>
風騷獨歩千載上鞭撻揚馬咍鄒枚長流夜郎得不死<lb/>
定知造物須憐才文采至今獨未泯耳孫氣象何崔嵬<lb/>
<pb n="KR4d0214_WYG_001-6a"/>
寤言世士少風骨慨然力欲扶衰頹刋傳家集流海内<lb/>
亷頑立懦兹為媒分頒亦及蓬蓽士使者踏破堦前苔<lb/>
神交不待讀終巻騎鯨恍惚來瑶臺氣酣日落酒不足<lb/>
更挽天河注玉杯嗚呼俗隘直可哀吾非斯人誰與陪<lb/>
朝遊蓬萊夕方丈去去相隨翔九垓<lb/>
　　　次韻酬黄季章<lb/>
長安公子意氣豪笑我憔悴居蓬蒿人生棲託一枝足何<lb/>
用搏風九萬髙我今百事付流水歸卧北窻心獨喜<lb/>
<pb n="KR4d0214_WYG_001-6b"/>
林表春禽自在啼絶勝豢養金籠裏誰能胷臆無塵垢<lb/>
木鴈未論才不才子陵事業亦何有風月凄然一釣臺<lb/>
　　　天柱峯<lb/>
尋勝權輿自天姥芒鞵踏遍春山雨要得山如磊落人<lb/>
紛紛拳石何足數忽逢一柱揷天寒行茅最尊疑父祖<lb/>
羣峯往往皆兒孫環列膝前仍俯傴我憂穹昊欲撑柱<lb/>
莫笑杞人心獨苦伊誰有力能致之大庇蒼生使安堵<lb/>
　　五言律詩<lb/>
<pb n="KR4d0214_WYG_001-7a"/>
　　　陪館中諸人遊天竺分得香字<lb/>
不到八年乆重來雙鬢蒼珠璣濺寒溜笙磬咽風篁啼<lb/>
鳥千林晚飛花一路香吾宗故廬在立馬傍殘陽<lb/>
　　　中秋不見月<lb/>
淹淹一夜雨脉脉萬方情勿恠雲多妬從來物惡盈水<lb/>
渾珠自瑩垢盡鏡還明共賞此時月無論隂與晴<lb/>
　　　次韻陳明錫見寄<lb/>
一别從京洛相逢向海邦倦遊憐舌在多病覺眉龎佳<lb/>
<pb n="KR4d0214_WYG_001-7b"/>
處隨山屐餘生付酒缸新詩眩老眼細讀傍寒窻<lb/>
合去趍華闕難教滯陋邦悲鳴憐老驥迎吠厄羣龎便<lb/>
腹書千篋濡頭酒一缸懐君夜不寐落葉打空窻<lb/>
卑棲安故里薄宦倦他邦依社願為櫟滌牲寧用龎利<lb/>
名蛾赴燭身世蟻浮缸多謝江邊月相尋到小窻<lb/>
　　　周希父見寄次韻<lb/>
松菊荒三徑風塵走十年家山憶到骨世路厭摩肩懶<lb/>
計詩工拙寧分酒聖賢從他消便腹老去只貪眠<lb/>
<pb n="KR4d0214_WYG_001-8a"/>
　　　次韻蕭徳起見寄<lb/>
漫求三釡禄浪走十年塵白髮不饒我虛名能中人溪<lb/>
山閒始見魚鳥静相親共對一庭月誰非吾近鄰<lb/>
　　　陪趙守登樓賞紅梅<lb/>
大㓗時争嫉獨醒人更疑漫隨春色媚不改嵗寒姿霞<lb/>
帯壽陽臉酒融姑射肌慿誰慰孤寂新有倚樓詩<lb/>
　　　錢塘别諸同年<lb/>
晚色明沙際春愁挂柳邊相逢一尊酒難值七同年聚<lb/>
<pb n="KR4d0214_WYG_001-8b"/>
散鴈遵渚行藏魚在淵西興殘夜月獨照渡頭船<lb/>
　　　昨夜夢陪後乗次前韻<lb/>
落峯迷曉徑零露㸃秋畦節物驚衰鬢登臨憶故棲蒼<lb/>
苔㾗過履修竹濕新題昨夜寒窻夢相隨疊嶂西<lb/>
　　　感興<lb/>
慶吊何時已勞生不自閒野情雖脱畧人事足機闗附<lb/>
尾初無意同塵半强顔柴門當却掃未敢負雲山<lb/>
　　　和人對雪<lb/>
<pb n="KR4d0214_WYG_001-9a"/>
匽薄一樽酒棲遲雙鬢毛隨風散簷雪巻地作秋濤漢<lb/>
使去不返邊城寒更勞誰當如李愬乗間制雄豪<lb/>
　　　贈别陳給事<lb/>
仕途多汩没歸袖獨飄颺要伴赤松子終辭青瑣郎水<lb/>
雲寛處好日月静中長萬事休囘首停橈即故鄉<lb/>
　　　陪樞宻諸丈遊赤松迫於還城阻為寳峯之集<lb/>
　　　情見于詩<lb/>
村逈雲連屋溪晴水繞畦半生嗟薄宦隨處愜幽棲散<lb/>
<pb n="KR4d0214_WYG_001-9b"/>
䇿尋遺跡披塵識舊題夕陽催上馬不到寳峯西<lb/>
　　　中秋次韻<lb/>
一葉下庭木初敲窻户秋隂雲偏妬月衰病懶登樓勲<lb/>
業頭先白江河淚未收停橈是吾土休夢野當遊<lb/>
　　　憇瑞安北湖詩三首<lb/>
去去春無語融融物自驕餉耕憐野老隨犬過山橋晚<lb/>
唱縁溪口晴暉絆柳腰迂儒欲何往只合伴漁樵<lb/>
逕深松翠重風軟馬蹄驕水繞誰家屋門飛小竹橋龜<lb/>
<pb n="KR4d0214_WYG_001-10a"/>
開平野兆蜂引斷山腰生理吾能免趨林拾墮樵<lb/>
吐晴林雨薄弄水夕陽驕風定雲横野馬鳴人度橋蘚<lb/>
斑封石骨花影動溪腰誰破南窻夢空山落斷樵<lb/>
　　　次韻婺州蕭教授見寄<lb/>
不到雙溪乆渾疑一夢間把君詩在手見我别來山薄<lb/>
宦故不惡危塗難自閒翩翩出林翼飛倦合知還<lb/>
　　　贈趙遂甫别<lb/>
才擅金枝秀名標桂籍先有如此公子不負我同年風<lb/>
<pb n="KR4d0214_WYG_001-10b"/>
落松間雪沙明竹外船天涯人老矣尊酒憶悽然<lb/>
　　　贈李舉之别<lb/>
摛藻才何贍哦松志未酬奉祠得南嶽戲綵向丹丘賈<lb/>
誼方年少馮唐已白頭桃花烟浪暖看子上瀛洲<hi>舉之明春</hi>
<hi>試詞學</hi>
　　　晚眺二首<lb/>
秋色澹修渚夕光明小樓溪虛烟漠漠天逈鴈悠悠短<lb/>
髪存堪數黄花揷自羞青山本無事歛黛為誰憂<lb/>
<pb n="KR4d0214_WYG_001-11a"/>
病與老相守慵思静自便故園三徑菊歸路一蓑烟髙<lb/>
下雲連谷從横水䕶田凄凉千古事簇簇夕簷前<lb/>
　　　項居士挽詞<lb/>
孝友從初嵗温恭見隱居誰云不為政只此是知書末<lb/>
俗惟多偽何人得似渠春江照丹旐恨亦到龜魚<hi>居士禁殺</hi>
<hi>常買鱗介縱之</hi>
　　　潘居士挽詞<lb/>
君家多隂徳自昔賦閒居不用毛錐子甘乗下澤車李<lb/>
<pb n="KR4d0214_WYG_001-11b"/>
衡千樹橘范琰一園蔬夫婦仍同穴亂離誰似渠<lb/>
　　　袁居士挽詞<lb/>
君看袁居士蒼然松柏姿生涯一樽酒事業五言詩去<lb/>
跨月邊鶴空餘床下龜江村相送處尚憶杖過眉<lb/>
　　　挽林潜聖先生詞<lb/>
省已知為政忘言是讀書世儒誰說此學子可憐渠文<lb/>
物思前輩風烟翳故廬倚楹獨長嘆吾道竟何如<lb/>
　　　胡夫人挽詞<hi>呉巨鎮妻</hi>
<pb n="KR4d0214_WYG_001-12a"/>
自昔衣冠盛人言胡與呉詩書漸漬乆婦女見聞殊鳯<lb/>
去憐雛弱鸞吟嘆影孤靈龜表賢徳卜地得慈湖<lb/>
　　　柳夫人挽詞<lb/>
風俗日云薄典刑終未泯請㸔列女傳今有柳夫人色<lb/>
養金章貴褒封鈿軸新凄凉板輿路却見小梅春<lb/>
　　　悼潘君秀才<lb/>
投筆辭場屋攜錢送酒家身名俱夢幻醒醉是生涯沙<lb/>
晩號寒鴈林髙慘暮鴉嗟予方哭弟清淚墮悲笳<lb/>
<pb n="KR4d0214_WYG_001-12b"/>
　　　沈朝議挽詞<lb/>
擢第繇元祐封侯迨紹興曠懐初不競薄俗漫多能勲<lb/>
業一壺酒交遊八尺藤諸生話鄉老揮淚濕寒燈<lb/>
　　　趙寳學挽詞二首<lb/>
珠海光無盡瑶山氣自温鴻基開烈祖餘慶襲賢孫妙<lb/>
墨潜虬動雄詞駭浪翻九重應震悼同姓失毛原<lb/>
粲粲霜蕤晚凄凄烟渚秋長隨山簡馬同上謝公樓詩<lb/>
句入飛鶩歌聲落釣舟那知倚欄處直北是松楸<hi>九日集於</hi>
<pb n="KR4d0214_WYG_001-13a"/>
<hi>謝樓嵗嵗以為常公今不在而佳城在望坐客皆為之愴然</hi>
　　　程顯學挽詞二首<lb/>
卓犖千人傑飛騰四十秋才應有餘刃事不見全牛持<lb/>
節半諸道分符知幾州終遺搢紳恨不作富民侯<lb/>
憶向沙頭别誰知地下遊祠堂只如舊庭竹自生秋囘<lb/>
首山埋玉傷心月滿樓慎江日夜去中有淚俱流<lb/>
　　　哭薛吏部<lb/>
伯仲皆登第人言薛與林凄凉五年事摧折兩家心漫<lb/>
<pb n="KR4d0214_WYG_001-13b"/>
醉春來酒誰仝别後襟空餘釣磯在落日見孤岑<lb/>
白鹿春城下黄牛古隴頭年年喚兄弟兩兩酹松楸今<lb/>
日逢寒食哀君返故丘縈懐多少恨不逐晩雲收<hi>兩家兄弟</hi>
<hi>相繼登第五年之間淪落幾半又祖壟相鄰嵗時展省往往同日今吏部之葬適在清明故云白鹿城黄牛塾</hi>
<hi>其葬地也見圓經</hi>
　　　周希父挽詞<lb/>
憶昔同年友吾鄉有六人而今如夢寐強半委埃塵雲<lb/>
䕶霜天晚梅含野逕春<hi>希父常賦此詩屬余和往復數篇</hi>囘頭賦詩處<lb/>
<pb n="KR4d0214_WYG_001-14a"/>
清淚墮江濱<lb/>
　　　許厚之挽詞<lb/>
䟦馬西州路山川淚眼傍看君有遺範如我見横塘寒<lb/>
日低瓜步浮雲接建康隔江多少恨付與鴈南翔<lb/>
　　　戴唐鄉挽詞<lb/>
湖海長為客干戈僅脫身來尋林下友半與鬼為鄰馬<lb/>
上人何在庭前草自春平生饒意氣寂寞委荆榛<lb/>
　<lb/>
<pb n="KR4d0214_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹軒雜著巻一<lb/>
</p>
<p>
</p>
  </div>
</body>
</text>
</TEI>
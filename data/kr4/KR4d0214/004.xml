<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹軒雜著巻四</head>
    <p>
<pb n="KR4d0214_WYG_004-1a"/>
欽定四庫全書<lb/>
　竹軒雜著巻四　　　　　宋　林季仲　撰<lb/>
　　唘<lb/>
　　　賀程守進職啓<lb/>
竊審祗膺明綍榮陟華資凡屬撫臨舉深抃蹈伏惟慶<lb/>
慰恭以判府顯學逺猷稽古偉望冠時聲名逾四十年<lb/>
恵愛及七八郡惟兹孤嶼再枉雙旌轉愁嘆以為歡謡<lb/>
化煨塵而成大壮輿情交悦治迹彌彰果有功而見知<lb/>
<pb n="KR4d0214_WYG_004-1b"/>
何浮言之胥動投閒里社乆依桃李之餘隂輔政廟堂<lb/>
莫忘鑪錘之舊物永言感幸罔罄敷宣<lb/>
　　　謝復職啓<lb/>
試仙都之守初玷使令復延閣之名更霑恩霈冐寵榮<lb/>
之逾分積兢懼以失容伏念某樸陋何知覊孤少與妄<lb/>
意淵源之學恥從章句之儒寒窻短檠兄弟自為師友<lb/>
斷編蠧簡朝夕竊對聖賢蘄志業之内修遑聲華之外<lb/>
慕偶塵末第遂踵常途實不副於師言名輙詒於吏議<lb/>
<pb n="KR4d0214_WYG_004-2a"/>
咎由已致怨欲誰歸希爵賞而媚帥臣節亷安在託火<lb/>
災而遷原廟夷戮何傷軫宥罪之深仁從鐫職之薄罰<lb/>
人亡人得甘同楚子之弓一去一来頗類塞翁之馬靖<lb/>
思所自䝉幸何多此蓋伏遇某人合四海以為公閔一<lb/>
夫之不獲寛其大戾開以自新知我有親再分符於便<lb/>
郡待人以恕一洗過於丹書乃睠危蹤稍還舊物某敢<lb/>
不恪敦素履祗佩良規不謹於前方息黥而補劓思善<lb/>
其後當刻骨以銘肌<lb/>
<pb n="KR4d0214_WYG_004-2b"/>
　　　賀閭侍郎啓<lb/>
伏審疏榮中扆作鎮便藩凡在撫臨舉深慶慰恭惟知<lb/>
府侍郎襟情夷逺風度粹清政事以古人為師文章唯<lb/>
陳言是去寖隆朝論親結主知爰自宰司擢貳銓部乆<lb/>
聮華於法從暫問俗於侯邦除目初騰輿情胥悦蓋舊<lb/>
令尹之政甞冠於東南而賢大守之聲遂孚於遐邇矧<lb/>
兹慎水實接仙都原隰相望聞晨昏之鷄犬池塘屢到<lb/>
識疇昔之龜魚春序正融次舍非逺願疾驅於棨㦸慰<lb/>
<pb n="KR4d0214_WYG_004-3a"/>
逺出之兒童某黌館舊㳺姻家末屬方投閒於梓里將<lb/>
託庇於棠隂感幸攸深敷言罔究<lb/>
　　　賀樓樞宻冬居<lb/>
一陽襲筦初迎長至之祥五物書雲預識中興之象恭<lb/>
惟樞宻端明股肱邦體柱石政基謀謨極治亂之原啓<lb/>
沃罄忠嘉之益暫歸錦里載弄綵衣以百年埀白之翁<lb/>
有兩地鼎貴之子適逢榖旦親上夀觴父老歎所未甞<lb/>
名教樂至於此某涖官有守趨賀無從共期隔坐之榮<lb/>
<pb n="KR4d0214_WYG_004-3b"/>
永叶充閭之慶惟深歡抃徒切悃誠<lb/>
　　　賀樞宻啓<lb/>
伏審疏榮中扆作鎮近藩凡在撫臨舉深慶抃恭惟判<lb/>
府樞宻政基柱石邦體股肱謀謨極治亂之原啓沃罄<lb/>
忠嘉之益遂繇獨坐參賛洪樞望實洽乎中區名譽馳<lb/>
乎異域冐秦庭而致聘風義凛然仗漢節以還朝功名<lb/>
卓爾懋惟賢業宜表國鈞尚資共理之良暫倚承流之<lb/>
寄江山為之増價道路豫以騰謡炎序方隆次舍匪逺<lb/>
<pb n="KR4d0214_WYG_004-4a"/>
幸隼旟之速戒慰竹馬之争迎某跂徳彌年承顔伊邇<lb/>
将託棠隂之庇獲修梓里之恭欣頌攸深敷陳罔既<lb/>
　　書<lb/>
　　　與趙㕘政書<lb/>
某惶恐再拜僕射相公近曹通判行甞貢起居問度未<lb/>
到㑹稽召命已下不知得呈凂否兹覩詔書登庸舊徳<lb/>
方秋髙馬肥之時踵將叛卒離之後任大責重未敢為<lb/>
執事賀但告庭之初逺邇胥慶咸謂自此有息肩奠枕<lb/>
<pb n="KR4d0214_WYG_004-4b"/>
之期是亦可以卜人心也舊店重開尤須慎始勉為恢廓毋<lb/>
效狹劣前人所引不必盡逐問其賢否可也前事所行不必<lb/>
槩廢問其當否可也多用朴茂之士則虚名亡實者不<lb/>
得逞在相公他日亦免反覆傾䧟之禍不侵吏部之闕<lb/>
則依流平進者有所歸在相公每日亦免請謁應接之<lb/>
煩甞以職事牴牾朝廷而其心本無他者終棄之斯無<lb/>
以慰人之望雖以才能取知相公而衆議或不然者亟<lb/>
用之斯有以致人之議衛士單寡宜防肘腋之虞諸帥<lb/>
<pb n="KR4d0214_WYG_004-5a"/>
子弟迭令入侍可乎戍兵遁亡宜謹藩籬之守諸卒老<lb/>
小漸令南徙可乎都督即吕元直御營使也御營司既<lb/>
罷督府罷之可乎機速房即王將明經撫房也樞宻院<lb/>
兼領機速房併之可乎其餘軍馬事宜不敢遥度願相<lb/>
公精思詳考以救一時之急然相公平生學問何止為<lb/>
救時之相而已大抵議論不患異而患同君子不能無<lb/>
少異小人専務於茍同茍同者他日必異少異者他日<lb/>
必同此事相公不可不置思也禍亂未平日月易失速<lb/>
<pb n="KR4d0214_WYG_004-5b"/>
求俊彦列于庶位繼繼承承以為可乆之道雖相公功<lb/>
成名遂奉身而退猶在廟堂之上若欲求同適成孤立<lb/>
轉首之頃盡廢前功是在相公一身不足多較獨不念宗<lb/>
社阽危生靈塗炭乎所懐無窮不敢盡吐氣序漸冷乞<lb/>
為海内加厚不宣<lb/>
　　　又<lb/>
某惶恐上覆僕射相公鈞座比傳通判人行甞具禀目<lb/>
諒已凂下執事之聴冬序晴寒恭惟鈞候起居萬福某<lb/>
<pb n="KR4d0214_WYG_004-6a"/>
迂愚亡以比數於人収迹田里事耕鑿以寄餘齡志願<lb/>
畢矣相公過聼引而置諸朝鹿鹿三年蔑有報稱亦累<lb/>
門下一人之數也今相公再秉鈞軸革其舊而新是圗<lb/>
宜博求雋彦聳動觀聴如僕已試何所用之前所謂見<lb/>
知於相公而衆論或不然者即其人也乃辱首舉人言<lb/>
謂何顧僕與相公初昧平生槩之於心若無甚嫌者但<lb/>
以相公開府之初先衆人而至輩出輩入㡬似朋比此<lb/>
等形迹要不可不避也然區區臆説畧見前書如察其<lb/>
<pb n="KR4d0214_WYG_004-6b"/>
愚而聴其言雖在江湖猶親舄履不然日倚門墻何啻<lb/>
秦越之隔也况復母老多病艱於逺宦得待泉南之闕<lb/>
似於私養差便耳輙具劄子少叙區區仍别有狀控告<lb/>
朝廷儻䝉埀憐特賜敷奏幸甚新陽聿臨無繇展拜仰<lb/>
㡬宻賛聖明均福四海不勝叩叩<lb/>
　　　又<lb/>
某拜覆少傳相公丈鈞座前月婺卒回䝉報教之辱仰<lb/>
佩謙惓不勝下情春晚暄㬉鈞體近復何如聞齒痛足<lb/>
<pb n="KR4d0214_WYG_004-7a"/>
腫莫不至甚惱否相公屏嗜欲甘淡漠精神内守病安<lb/>
從来縱有小小不平當不藥自愈矣頃在東陽㑹一二<lb/>
過客言相公横被口語頗不堪之豈其然乎魯國之聖<lb/>
叔孫毁之鄒國之賢臧倉沮之惟應平心以處横逆寧<lb/>
復尚口以辯是非伯夷似隘也不念舊惡何寛如之顔<lb/>
子若怯也犯而不校何勇如之攻其惡無攻人之惡慝<lb/>
之所以修也躬自厚而薄責於人怨之所以逺也佛氏<lb/>
以忍辱為最健又以能行忍者為有力大人至為孤利<lb/>
<pb n="KR4d0214_WYG_004-7b"/>
王所害亦不嗔恨可謂能處是事矣而其設心則曰今<lb/>
子罵我我亦不納子自持歸禍子身矣與其歸禍於其<lb/>
人孰若銷恨於其身况人之禍未必應騐而已之禍先<lb/>
自焚燒此佛之設心所以不如吾聖人之裕也夫子曰<lb/>
人而不仁疾之已甚亂也論者多曰刻核太至則不肖<lb/>
之心應之殊不知憤疾已甚方寸先亂亂不在人在乎<lb/>
心也一氣之結水即成冰一氣之融冰即為水非意相<lb/>
干能以理遣向之結者今則融矣芥蔕胷次浪自苦耳<lb/>
<pb n="KR4d0214_WYG_004-8a"/>
相公生平之學正在於是過客云云將非以狹劣之見<lb/>
妄自窺測乎僕麋鹿之姿不偶於世自合歸田以畢此<lb/>
生顧以八十之親鍾愛亡弟至今回䕶不敢實告告則<lb/>
事有叵測者勢須僑寓他邦以茍嵗月今杜門暨陽無<lb/>
所用心時以聖賢埀世之訓反覆詠思雖汪洋漙博沒<lb/>
處下手反而求之不過身分上事所懼物之感人無窮<lb/>
而人之好惡無節吝驕忿欲日環其疆吾乃以一壘之<lb/>
㣲遮百萬方来之衆食少力屈勢孤援寡安知不意怯<lb/>
<pb n="KR4d0214_WYG_004-8b"/>
膽弱屈膝以降之耶豫借一言以為堅守之計至叩至<lb/>
叩亡弟甞為慈溪令風俗淳朴與他處不同鈞眷寄居<lb/>
良為得所當自交安訊也未有瞻近之日鄉熱倍祈為<lb/>
海宇保重不宣<lb/>
　　　又<lb/>
某拜覆少傅相公丈鈞座即日冬寒共惟神物䕶持鈞<lb/>
候起居萬福前日文斾經從敝里不獲一望光儀迨今<lb/>
歉恨未知㳂路勞頓痁疾不至再作否凡㡬日達潮陽<lb/>
<pb n="KR4d0214_WYG_004-9a"/>
居處飲食種種如何逺投荒裔禍亦極矣而數月間連<lb/>
有哭子之戚雖他人聞之莫不惨怛况慈愛所鍾詎易<lb/>
堪耶頃劉㕘政喪子悲悼憂悴若不能生者僕甞以東<lb/>
門吴之言寛之吴之言曰吾甞無子無子之時不憂今<lb/>
子死乃與嚮無子同吾何憂焉㕘政答書曰既有子矣<lb/>
安得為無竟不釋鬰鬰成疾而至于死顧孽婢亂家無<lb/>
一日有好懐又抱無窮之恨以即幽壤人生如此亦何<lb/>
聊哉相公宜以劉㕘政之事為戒而以東門吴之言自<lb/>
<pb n="KR4d0214_WYG_004-9b"/>
寛寛則其心和平而血氣亦將安佚恬愉素問所謂精<lb/>
神内守病安從来雖有小小瘴癘亦當不見侵矣鳳將<lb/>
三雛鷹奪其二天性所在誠有不易處者然晉望學士<lb/>
尚在侍側而諸孫詵詵環繞膝下不猶愈於無子且無<lb/>
孫者乎向止一兒必不思二今有諸孫何異多男願相<lb/>
公宛轉寛譬毋多戚也中年以後齒髪向衰飬之未遽<lb/>
有益耗之寧不倍傷且恨將誰訴咎將誰歸苦將誰集<lb/>
病將誰受前日富貴天所以厚我也今日悲惱天所以<lb/>
<pb n="KR4d0214_WYG_004-10a"/>
成我也人之於天猶子之於親東西南北惟命之從從<lb/>
之是受命也逆之是方命也隨在而安無所怨尤此古<lb/>
之人所以能素患難無入而不自得也某行年五十三<lb/>
矣無子非無也屢失之也省憶失子之時曽有一絶句<lb/>
云簷鵲哺雛時自喜壟牛䑛犢互相嘘老妻覷我無他<lb/>
語歡笑何年得似渠已而収淚自恕曰兄弟之子猶子<lb/>
也譬諸草木枝葉旁出其本一也遂子從弟之子無他<lb/>
念矣正月間偶得一兒今纔匍匐未能行也顧我得子<lb/>
<pb n="KR4d0214_WYG_004-10b"/>
之初仍在相公得孫之後孫亦子也復何憾哉區區祈<lb/>
懇政在於此至於仕路升沉人情遷改古今所同不足<lb/>
多怪仰空作字未遣諸懐謝客署門益見其褊詎敢以<lb/>
此妄自窺測大君子之度哉某近自永嘉復来暨陽亡<lb/>
弟之訃至今未告老者委曲回䕶尚可以茍嵗月但以<lb/>
縣尉弟将替不免問舍括蒼或天台也如聞鈞眷遷居<lb/>
閩中相去稍邇時時可以交訊矣無由侍見慚負何言<lb/>
新陽甫臨丐為天下自夀不宣<lb/>
<pb n="KR4d0214_WYG_004-11a"/>
　　　又<lb/>
某拜覆少傅相公丈鈞座初暑在序共惟明神祐䕶鈞<lb/>
候動止萬福某違離左右嵗行兩周春首辱賜書雖少<lb/>
慰寅夕惓惓之懐而回卒能言相公微瘦之狀反以為<lb/>
念邇来飲食起居復何如聞潮陽外邑多有瘴而城中<lb/>
獨無審爾亦幸事也鈞眷在福唐安訊當自不絶事徃<lb/>
矣勿苦追憶何如以數月間連有哭子之戚自他人言<lb/>
之真不堪忍顧人之氣血有限而恩愛無窮追無窮之<lb/>
<pb n="KR4d0214_WYG_004-11b"/>
恩愛而耗有限之氣血非徒無益而又害之相公嚬笑<lb/>
闗天下之惨舒安否係天下之休戚毋以衆惱萃於一身當<lb/>
養一身以及萬物區區此懇實與天下共之也至叩至<lb/>
叩劉㕘政溘然之後其家極狼狽近報范内翰休官休<lb/>
官知其素所欲也而云疾勢危篤似可疑耳二人修短<lb/>
數已黙定好議論人者乃以為憂憤所致何料人之淺<lb/>
耶是身如寄官爵乃其外府又所寄之寄也貴而王公<lb/>
適来爾賤而匹夫適去爾適来於我何加適去於我何<lb/>
<pb n="KR4d0214_WYG_004-12a"/>
損頃見馬世甫誦相公慨念少年横槊風流醉膽海㴠<lb/>
天濶之句回顧區宇之間爭雞蟲得失者一何隘也相<lb/>
公試思在聞喜為舉子時曽萌意他日為宰相否直以<lb/>
富貴相逼姑順受之而已前日隱約既不逆意於將来<lb/>
今日遷謫豈可留情於既往盖知相公素達此理而又<lb/>
申言之亦云贅矣某近自暨陽侍老兄歸永嘉私計曲<lb/>
折不敢入城姑寓外邑之瑞安凡百觕爾敢厪逺念之<lb/>
及相望數千里無由侍見永言慨慕實勞此情或需藥<lb/>
<pb n="KR4d0214_WYG_004-12b"/>
物力亦可辦乞勿委他人也時暑寖隆為海内増䕶<lb/>
　　　又<lb/>
某拜覆少傅相公丈鈞座四月三日甞以咫尺之書附<lb/>
龍翔一僧行屬其必達當不至浮沉也㣲暑在序數日<lb/>
来益以相公為念區區此心粲寐以之所未知居處不<lb/>
卑濕否飲食得如舊不减少否人言外邑有瘴而城中<lb/>
獨無又不知審如是否中作所遣人回具説風土之惡<lb/>
仍窺見相公㣲瘦令人不懌者累日以極西人處極南<lb/>
<pb n="KR4d0214_WYG_004-13a"/>
地不一二月間連有哭子之慼自他人觀之誠不易堪<lb/>
所頼相公器度恢廓平時不以得喪累心今日遷謫蚤<lb/>
是减得强半憂惱獨天性之愛未能遽捨情之所鍾固<lb/>
在我輩然追慟沈痛豈有盡期死者不可回生者徒有<lb/>
損中年之人氣血㡬何戚戚嗟嗟疾疢將作使死者有<lb/>
知亦不安於九泉之下也况瘴癘之地毒霧熏蒸心平<lb/>
無事可禦外患譬如垣墻之固宫室之宻雖有暴風凌<lb/>
雨當不見侵矣覆水不可収破甑何足顧以智慧刀裂<lb/>
<pb n="KR4d0214_WYG_004-13b"/>
煩惱網四海皆吾家也不獨家其家百姓皆吾子也不<lb/>
獨子其子此達人大觀物無不可之道也遷謫人所有<lb/>
也未必有哭子之慼哭子人所有也未必在遷謫之日<lb/>
如此等語勿存諸懐人不遷謫吾獨遷謫耶人不哭子<lb/>
吾獨哭子耶禍福糾纒如畫有夜如寒有暑自古及今<lb/>
誰能免者不幸二事萃於一時相公所以不能處耳范<lb/>
内翰每有掛冠之意近見邸状報其休官私謂雅志遂<lb/>
矣今乃不然亦可憐也某寓居瑞安聊茍延嵗月餘無<lb/>
<pb n="KR4d0214_WYG_004-14a"/>
足云有親在堂不能觸氛霧從知己於貶斥之所聞表<lb/>
聖之風但有慚負願相公少抑悲傷强飯自愛匪惟小<lb/>
子私禱實與天下共之不宣<lb/>
　　　又<lb/>
某拜覆少傳相公丈鈞座中夏趙監押赴官曽附禀目<lb/>
竟得呈凂否龍翔僧回却領前此所賜教具審渉春以<lb/>
来起居狀慰惬萬萬所未知邇日鈞候何如聞諸道路<lb/>
似以目疾為梗莫亦療治有損不至増乎治目藥方最<lb/>
<pb n="KR4d0214_WYG_004-14b"/>
多經騐無如磁石與地黄圓必自有之漫録别紙上呈<lb/>
昔范寗甞患目痛求方於張湛湛曰古方用損讀書一<lb/>
减思慮二専内視三簡外觀四旦晚起五夜早眠六凡<lb/>
六物熬以神火下以氣蓰藴於胷中然後納諸方寸長<lb/>
服不已洞見墻壁之外非但明目乃亦延年此雖戲劇<lb/>
之言亦自有理相公謫官喪子併在一時恐於思慮未<lb/>
必能减宜於此一味更加分兩可也至叩至叩福唐安<lb/>
訊必絡繹不絶今二卒行戒令去取書矣兩房孀稚晉<lb/>
<pb n="KR4d0214_WYG_004-15a"/>
望學士獨當之諒亦費力孫亦子也孫在猶子之在毋<lb/>
苦悲惱以傷天和况中年之人邈處瘴煙之地尤所不<lb/>
宜也頃有喪子者戚甚一僧以方外之語寛譬之竟弗<lb/>
解僧曰休休相次日月自勸得君去人問其故曰據如<lb/>
今日豈復能生只恐日乆月長悲念自衰耳二令似不<lb/>
幸兹已逾年頗復能自遣否功名富貴搃是禍本今日<lb/>
遷謫秪縁前日做他宰相得失寵辱二事甞厮對着必<lb/>
欲有得而無失有寵而無辱自古及今沒是事也區區<lb/>
<pb n="KR4d0214_WYG_004-15b"/>
之見與他人異只願相公安樂不願相公再入試思再<lb/>
入煩惱越多與其有譽於前孰若無毁於後與其渉危<lb/>
途惕然而日戒孰若履安地泰然而無虞則事之大小<lb/>
輕重不待較而明矣某以亡弟之訃至今未敢以告老<lb/>
母姑寓居瑞安為回䕶計括蒼之闕止數月間終不如<lb/>
里居為便近已請祠廟矣凡百粗適勿置相公之念潮<lb/>
陽雖逺只在地上不能披氛觸霧以省左右有愧古人<lb/>
深以為咎二卒到日告相公一出而見之欲知近来頥<lb/>
<pb n="KR4d0214_WYG_004-16a"/>
飬如何歸以告我庶代千里之覿面也嵗莫矣乞為天<lb/>
下保重<lb/>
　　　又<lb/>
某拜覆少傅相公丈鈞席即日大暑共惟厚徳所嚮有<lb/>
物䕶之鈞候起居萬福某聞諸道路未知信否似云相<lb/>
公目疾邇來較前頗甚欲辦一奴専問消息竟未果去<lb/>
冬今春曽兩拜書一附吕泉州一附龍翔僧亦既數月<lb/>
寂無音耗惟是朝夕切門墻之念此卒回乞戒記史批<lb/>
<pb n="KR4d0214_WYG_004-16b"/>
數字與之但知安樂慰我數千里之思足矣餘皆不足<lb/>
言也福唐安訊諒自不絶方兹庚伏更乞為天下愛重<lb/>
不宣<lb/>
　　　又<lb/>
某拜覆少傅相公丈鈞座春首䝉報教之勤忻慰千萬<lb/>
夏末曽以尺牘附瑞安一僧行當即闗達聴瑩邇辰初<lb/>
寒恭惟明神翊相鈞候起居萬福某去違榘範四見黄<lb/>
落雖節物屢改而慕徳之心初未與之俱也相公謫官<lb/>
<pb n="KR4d0214_WYG_004-17a"/>
之日寖乆矣喪子之慼亦少衰矣凡百自處頗復勝前<lb/>
日否天下之事執則有釋則無有無不在乎事而在乎<lb/>
心儻能空其有而不實其無是乃顔子所以為屢空也<lb/>
小人有母年逾八十不能觸氛霧相從於南海之濵書<lb/>
疏云云漫成虛語誰顔之厚寄以我羞某七月間得痰<lb/>
眩疾㡬至不捄傳者皆以為已死矣恐或詒執事憂因<lb/>
舍弟某莆田教官道路經由令求見晉望學士託以此<lb/>
轉達於左右庶㡬知不肖之尚存也病餘目眩艱於作<lb/>
<pb n="KR4d0214_WYG_004-17b"/>
字區區願言未既百一非乆續自有書申候記史顧蒲<lb/>
栁之質日就衰槁未知他日得復見相公否言至此不<lb/>
覺隕兒女之涕氣令益凜乞為海内黔黎倍百崇䕶不<lb/>
宣<lb/>
　　　又<lb/>
某拜覆少傅相公丈鈞座即日霜寒伏惟鈞候起居萬<lb/>
福某不侍相公四閲冬序區區念徳之心未隨日月移<lb/>
也六月間瑞安一僧行曽奉記十月初某弟赴官莆田<lb/>
<pb n="KR4d0214_WYG_004-18a"/>
道出福唐令求見晉望學士因以尺牘附安訊轉達未<lb/>
知一一得闗聴否相公之處遷謫必自有道獨是連喪<lb/>
愛子實有難堪忍者今嵗月寖乆而哀慼之情亦須少<lb/>
衰不復云云頻玷清眎所願相公强飯省飲酒處瘴煙<lb/>
地免至生疾足矣餘皆不足言也某秋間忽得痰眩之<lb/>
疾今雖平而説者以謂不宜再来来則當去来也着衫<lb/>
去也脱褲此理之常亡足懼者但以老親新嵗八十有<lb/>
二同巢三鷇已斃其一今不孝之子復以疾憂之罪莫<lb/>
<pb n="KR4d0214_WYG_004-18b"/>
大焉未期他日復見相公否興言及此重以惘惘往嵗之<lb/>
卒偶病足艱於逺行值有便舟往泉南就令往問消息<lb/>
乞批一二字見報庶㡬少慰寅夕之思新陽聿臨敢祝<lb/>
為海宇蒼生増毖饔寝<lb/>
　　　又<lb/>
某拜覆少傅相公丈鈞座即日冬寒共惟神明呵衛鈞<lb/>
候動止萬福某不望光儀五見嵗律之盡嵗律則盡矣<lb/>
而戀慕之誠那有既耶春首人回仰䝉報教之辱披味<lb/>
<pb n="KR4d0214_WYG_004-19a"/>
累日如承謦欬於長者之側初不知此身隔於數千里<lb/>
之外也私居乏人假於州縣復多疑礙數月以来欲辦<lb/>
一夫往問起居不可得不知相公邇来何如目疾亦既<lb/>
平愈未耶澹聲利者然後能處隱約輕權勢者然後能<lb/>
甘窮顇相公平時於功名富貴眎之如土莽然今日謫<lb/>
居海嶠須大得力獨以天性之愛有不可割於心者諒<lb/>
日月寖逺而哀痛之情亦少衰矣比閲潮陽圖經有黄<lb/>
岡鎮因思相公寓居三衢作亭於黄岡號曰獨往今日<lb/>
<pb n="KR4d0214_WYG_004-19b"/>
思之相公獨往黄岡不以一人自隨豈其䜟先見於此<lb/>
耶䜟古無有也學者不道也萬一有之是亦天而已矣<lb/>
天可不順乎順天者存非天存之也夷愉恬淡不失其<lb/>
平實自存爾逆天者亡非天亡之也憂愁窮蹙重傷其<lb/>
和實自亡爾某至愚不肖一無可以逾人者獨守是説<lb/>
奉以周旋庶㡬安貧守分不至貪冐名位自取顛隮以<lb/>
詒知已之羞更惟相公有以振其不逮幸甚本辦少土<lb/>
物遣家奴附漳泉客舟行偶聞海上有多槳船往来為<lb/>
<pb n="KR4d0214_WYG_004-20a"/>
冦坐是逡廵而不敢前先以寸牘附龍翔僧上記且以<lb/>
禀知區區之意候海冦稍息専遣人往矣福唐安訊當<lb/>
自不絶嵗晏寒苦願為天下蒼生深自寛重<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0214_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹軒雜著巻四<lb/>
</p>
<p>
</p>
  </div>
</body>
</text>
</TEI>
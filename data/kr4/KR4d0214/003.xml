<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹軒雜著巻三</head>
    <p>
<pb n="KR4d0214_WYG_003-1a"/>
欽定四庫全書<lb/>
　竹軒雜著巻三　　　　　　宋　林季仲　撰<lb/>
　　疏<lb/>
　　　謝雨疏<lb/>
比愆膏澤甞控微誠倐興觸石之雲旋致隨車之雨銷<lb/>
旱魃於方虐起嘉穟於將萎農知有秋吏遂塞責何以<lb/>
酬於厚施願不在於多儀惟既乃心其斯為報<lb/>
　　表<lb/>
<pb n="KR4d0214_WYG_003-1b"/>
　　　知婺州謝上表<lb/>
起於罪籍付以名城祇服恩華惟深感涕中謝伏念臣孤愚<lb/>
自信樸直無他但求分義之安不計宦游之拙誤䝉識拔頻<lb/>
玷使令旋蹈禍機横遭口語方杜門而省咎遽分竹以承流<lb/>
矧惟是邦素號無事昔陪掾屬備悉土風道不逺於之官情<lb/>
獲伸於將母誰云庸廢更被寵私此蓋伏遇皇帝陛下天覆<lb/>
推仁日新圖治以臣甞為縣道粗䆒民情謂臣數對便朝具<lb/>
知徳意遂承人乏不以望輕臣敢不深體淵衷仰遵明訓恪<lb/>
<pb n="KR4d0214_WYG_003-2a"/>
勤奉法妄希循吏之良平易近民痛戒庸人之擾臣無任<hi>闕</hi>
　　劄子<lb/>
　　　論軍費劄子<lb/>
竊以天下之勢猶一身病在四支不足憂病在心腹為<lb/>
可畏天變見於上坤載震於下水旱不時強敵内侮此<lb/>
四支之病也爵賞及於無功府藏困於冗食賦斂仍數<lb/>
人民怨咨此心腹之病也邇者國運中否金人渝盟二<lb/>
聖六宫逺征沙漠兩河之地淪於兵革生靈瘡痏迄今<lb/>
<pb n="KR4d0214_WYG_003-2b"/>
未瘳斯病也亦云劇矣然而陛下入承大統海内之民<lb/>
悲喜若更生無懐二心以他適者繇祖宗以來除煩解<lb/>
澆輕徭薄賦涵養埀二百年深仁厚澤有以結其心爾<lb/>
臣以是知天下之病在四支不在心腹也然國以民為<lb/>
本民以財為命取之過多予者亦怨官曰和買買者初<lb/>
不和也民曰樂輸輸者初不樂也錙銖之求不能給億<lb/>
萬之費涓滴之積不能實尾閭之泄日削月朘寖以大<lb/>
窮禍有不可知者或曰兵貴精不貴多太祖削平僣偽<lb/>
<pb n="KR4d0214_WYG_003-3a"/>
不過十萬所得蜀兵擇其精者止留一百二十人餘悉<lb/>
遣之則嶺南諸國之兵所留者可知矣今列戍相望冗<lb/>
食尚衆盍亦擇勇鋭而汰老弱給以閒田使耕鑿於其<lb/>
中可乎或又曰惟器與名不可以假人曹彬平江南太<lb/>
祖不與使相但賜錢數十萬其他隨以平難者皆厚賞<lb/>
之終惜名器不肯輕予今邊陲有警全軍轉官有功者<lb/>
侮無功者怠非所以示懲勸也盍亦告戒諸帥覆實奏<lb/>
功斬獲顯著方許第賞至於給厯乃朝廷之異恩宜留<lb/>
<pb n="KR4d0214_WYG_003-3b"/>
以待立竒於淮北者其餘碌碌從軍止以金帛犒之可<lb/>
乎不然軍費日滋民力愈屈今年月支一百萬明年月<lb/>
支二百萬又明年月支三百萬地未恢復即前日之地<lb/>
也民未蕃庻即前日之民也坐以自困事窮變生臣恐<lb/>
天下之病不在四支而在心腹矣惟陛下蚤圖之幸甚<lb/>
取進止<lb/>
　　狀<lb/>
　　　乞遴選諸將賓佐狀<lb/>
<pb n="KR4d0214_WYG_003-4a"/>
臣甞讀韓愈文見其論述孔戡之賢竊有感於心者試<lb/>
為陛下言其始末戡為昭義節度盧從史幕官從史為<lb/>
不法戡必爭之從史羞愧立為更改者前後數十事平<lb/>
居與從史説古今君臣父子之道順則受福逆則危辱<lb/>
誅死且曰公當為彼不得為此從史甞聳聴喘汗唯唯<lb/>
從之戡後有所不合棄之而去從史専恣遂至於敗夫<lb/>
以幕官之賢否繫將帥之成敗則選用賓佐可不慎哉<lb/>
今三四大帥統重兵於外能懐忠赤共濟艱難固無從<lb/>
<pb n="KR4d0214_WYG_003-4b"/>
史之事矣獨未知賓佐皆如戡賢否也近時文士鄙薄<lb/>
武人過甚指其僚屬無賢不肖謂之從軍雖有賢如戡<lb/>
者往往未必屑就文武一道也何至如是之區别哉臣<lb/>
愚欲望陛下遴選老成練逹之士往助諸將稍優禮秩<lb/>
以寵其行遲以嵗月不見闕遺擢居清要以示激勸使<lb/>
之身在幕府心係朝廷出有禆賛之益入有榮進之望<lb/>
上可以鞏固王室下可以保全功臣非小補也惟陛下<lb/>
留神幸甚取進止<lb/>
<pb n="KR4d0214_WYG_003-5a"/>
　　　乞戒敕諸將狀<lb/>
臣聞合則强離則弱天下之勢皆然昔吐谷渾阿豺有<lb/>
子十九人一日令各奉一箭來命母弟慕利延曰汝取<lb/>
一箭折之慕利延折之又令取十九箭折之慕利延不<lb/>
能折阿豺曰汝曹知否單者易折衆則難摧戮力一心<lb/>
然後社稷可固夫阿豺之言固不足法用之以聫軍旅<lb/>
似有可采者竊見國家帯甲之士屯戍江淮無慮數十<lb/>
萬頃嵗敵馬慿陵士卒駭𣪚乃使强敵得以肆其摶噬<lb/>
<pb n="KR4d0214_WYG_003-5b"/>
顧芻粟非不多也兵革非不堅利也城池非不髙且深<lb/>
也委而去之莫有固吾圉者誠以此數大帥各自為謀<lb/>
勝則爭功敗不相救其勢離而弱爾一自陛下爰整六<lb/>
飛親征江上指麾諸帥如臂使指將士賈勇以爭前驕<lb/>
敵望風而引郤則軍聲之壯怯國勢之强弱民情之安<lb/>
危今日自可見矣臣愚欲望陛下因兹廵幸之際戒敕<lb/>
諸帥戮力一心以固社稷凡應援可及坐視不救者軍<lb/>
有常法必罰無赦庻㡬勢合力并如十九箭之難折而<lb/>
<pb n="KR4d0214_WYG_003-6a"/>
士氣益張國威愈振恢復之期可指日以俟矣取進止<lb/>
　　　乞進退大臣以禮狀<lb/>
臣聞風俗治亂之所係也士大夫風俗之所自出也禍<lb/>
亂未平不足憂風俗未革深可畏比年以來大臣去位<lb/>
凡其所行之事所引之人率皆廢而逐之輩出輩入相<lb/>
傾相擠彼亦一是非此亦一是非至於今未决也遂使<lb/>
陛下願治之心憒憒然無所底定而在位之臣亦或畏<lb/>
首畏尾不敢展四體以從事盖懼後患之必至也嗚呼<lb/>
<pb n="KR4d0214_WYG_003-6b"/>
士大夫如此亦已甚矣今日何日而忍為是哉臣願陛<lb/>
下體貎大臣進退以禮唯當疇咨於未用之前誠得其<lb/>
人則委以庻政責以成功使夫讒間之口不得以入焉<lb/>
必不得已而罷黜之姑示涵容勿露彈章於天下如漢<lb/>
故事䇿免三公但以隂陽失度盗賊未弭為言雖不斥<lb/>
言其罪人亦自知之矣孰與滛言醜語狼籍白簡内見<lb/>
侮於中國外取笑於敵人使之輕其臣以及其君乎至<lb/>
於所行之事不必槩廢問其當否可也所引之人不必<lb/>
<pb n="KR4d0214_WYG_003-7a"/>
槩逐問其賢否可也如此則皇極建私黨銷而風俗可<lb/>
革矣取進止<lb/>
　　　論守令狀<hi>監司互見</hi>
臣聞事有切於治道不可一日非其人而前後沿襲視<lb/>
以為常者監司守令是已監司外臺之耳目郡守一方<lb/>
之師帥委任之意顧不重哉今之補外者率懐不滿以<lb/>
從事視官府如傳舍然席未暇煖則請官辭去矣况一<lb/>
人之闕伺者三四在職者知更徙之不常待次者幸交<lb/>
<pb n="KR4d0214_WYG_003-7b"/>
代之速去茍且如此欲其䆒心於民事可乎至於縣令<lb/>
位輕責重尤為卑陬可憐者監司郡守吾之父兄也目<lb/>
指氣使固所甘心下至屬官慿藉侵辱無所不至雖一<lb/>
卒臨門亦得而玩侮之以故稍自好者耻就此職往往<lb/>
罷癃而暗懦殘虐而貪暴者乃始屑而為之嗚呼令非<lb/>
其人一邑受其弊積諸路而言之其弊有不可勝言者<lb/>
將何利於國家而輕是選耶陛下憂憫黎元思得良吏<lb/>
以共理天下比降明詔銓量監司郡守以示黜陟雖資<lb/>
<pb n="KR4d0214_WYG_003-8a"/>
考應得才非所長者厚以祠禄終不輕畀之其於縣令<lb/>
尤所遴選且令館職以上各舉所知所以惠顧斯民者<lb/>
可謂至矣然薦章之上今既數月孰當孰否缺然未聞<lb/>
豈所薦者皆不得其實歟抑將有以處之而臣未之知<lb/>
也人固不可易知言固不可盡信盍亦参酌衆言斷以<lb/>
聖意曰某人某人可為監司用某人之薦也某人某人<lb/>
可為守令用某人之薦也少須嵗月以觀能否治狀尤<lb/>
著者受進賢之賞亷聲不聞者被繆舉之罰周官曰舉<lb/>
<pb n="KR4d0214_WYG_003-8b"/>
能其官惟爾之能稱匪其人惟爾不任不任之罰其得<lb/>
而辭乎近世薦舉率親故之私廹權貴之請鮮有出於<lb/>
公者至其曠敗事在有司乃始以狀首免曰今聞某人<lb/>
改莭云爾盖由犯贓同罪其罰太重遂使令典久為虚<lb/>
文且如近日池州貴池縣丞黄大中枉法受賕流配海<lb/>
外若使舉者同罪事亦難行議者欲止於降官或薄罰<lb/>
以愧耻之期在必行不許首免人亦孰肯輕於舉人自<lb/>
貽他日之羞乎况今嵗亢旱所及者廣榖未登場民已<lb/>
<pb n="KR4d0214_WYG_003-9a"/>
告飢撫字凋廢尤在得人臣材力緜薄不敢為其上者<lb/>
願從陛下丐一縣令往以自効倘能宣布徳意少禆聖<lb/>
治他日備陛下使令復未晩爾臣承乏郎曹求為縣令<lb/>
若不情者然官職輕重惟陛下如何以省部為重則重<lb/>
在郎官以斯民為重則重在縣令夫亦何常之有漢館<lb/>
陶公主為子求郎明帝不許曰郎官出宰百里茍非其<lb/>
人民受其殃盖非以郎官為重重其出宰百里也古人<lb/>
有言曰請自隗始郎官出宰百里請自臣始取進止<lb/>
<pb n="KR4d0214_WYG_003-9b"/>
　　　乞察羣臣奏對狀<lb/>
臣聞臣之事君猶子之事父也子之事父情話而無嫌<lb/>
臣之事君亦直言而無隱盖天叙有典君臣父子皆天<lb/>
也内之事父外之事君其道一而已矣以唐虞三代之<lb/>
盛當時臣子若無可言者而賡歌之章告戒之辭惴惴<lb/>
然惟恐政治之不克終如曰無若丹朱傲又曰無若殷<lb/>
王受之迷亂酗於酒徳哉舜聖人也成王亦賢君也何<lb/>
至於是以其平居相戒如家人之禮雖或過甚不以為<lb/>
<pb n="KR4d0214_WYG_003-10a"/>
嫌耳陛下勵精圖治自朝至於日中昃訪問羣臣亹亹<lb/>
不倦凡此國疵時病吏蠧民艱二三執政暨臺諫之臣<lb/>
當自悉言之矣又令百官以次靣對從容而咨問之尚<lb/>
慮四方之逺不及聞知乃延見監司郡守兼聴而廣納<lb/>
焉下至州縣一命之㣲草萊一介之賤賜對於庭殆無<lb/>
虚日是宜明目張膽輸忠竭誠盡言於不諱之朝也議<lb/>
者謂崇飾虚言指摘細故姑為文具者尚多有之至或<lb/>
専事導䛕曲相怡悦兾得所欲則私計畢矣還視朝廷<lb/>
<pb n="KR4d0214_WYG_003-10b"/>
無一分顧惜心嗚呼陛下負羣臣乎羣臣負陛下乎臣<lb/>
愚欲望陛下因羣臣奏對之際察其似此者而罷黜之<lb/>
但使直聲日聞乃治世之事也天下幸甚取進止<lb/>
　　　論用人狀<lb/>
臣聞人各有能有不能授之以其所能則職修而事舉<lb/>
强之以其所不能則職廢而事隳猶耳目之官各有所<lb/>
司使耳司眎而目司聴其誰不謂不可哉唐虞之時禹<lb/>
平水土稷播百榖契作司徒臯陶作士久於其職咸成<lb/>
<pb n="KR4d0214_WYG_003-11a"/>
厥功未聞前日共工而今日作虞今日納言而明日典<lb/>
禮樂也今中外之臣不知皆賢於九官乎抑才智與之<lb/>
等也賢於九官臣固不得而知矣若才智與之等亦隨<lb/>
其能而器使之可也况復有不及者乎古今人材不相<lb/>
逺必曰身兼數器無施不可者今多有之非誣則欺也<lb/>
自臣觀之不過厯職任養資考以為仕進之階而已階<lb/>
以仕進為臣子計則得矣國家何望焉都城失守敵人<lb/>
得軍器監丞者使之繕兵器辭以不能詰之曰爾不能<lb/>
<pb n="KR4d0214_WYG_003-11b"/>
而居此官何也答曰朝廷用人以此為假塗而已敵人<lb/>
笑而遣之噫名存實廢弊亂隨之卒為敵人所笑良可<lb/>
痛哉臣愚欲望陛下為官擇人毋為人擇官其人能此<lb/>
事也則令居此官其官振此職也則令久此任盖位天<lb/>
位也職天職也上之人量能而授之不為恩惠之私下<lb/>
之人度才而受之不起覬覦之望内而朝廷外而郡縣<lb/>
各揚厥職不懐茍且以從事然後天下之務無不舉矣<lb/>
漢宣帝功光祖宗業埀後嗣獨為中興之主者亦曰信<lb/>
<pb n="KR4d0214_WYG_003-12a"/>
賞必罰綜核名實使政事文學法理之士咸精其能而<lb/>
已惟陛下圖之取進止<lb/>
　　　論役法狀<lb/>
臣聞民以君為心君以民為體體之癢疴心必知之民<lb/>
之疾苦君必知之陛下宵衣旰食勤恤民隱凡兹疾苦<lb/>
宜無不知者矣而臣閒居日久出入田里知之尤詳試<lb/>
為陛下言之夫役法以十小保為一大保而保有長以<lb/>
十大保為一都保而都有正二者必以物力之髙人丁<lb/>
<pb n="KR4d0214_WYG_003-12b"/>
之多者為之也然法久而弊人偽日滋富而與貧為伍<lb/>
預知差役之必至也乃賂鄉佐求於富者為伍焉於是<lb/>
富與富為伍物力雖鉅萬而幸免貧與貧為伍物力雖<lb/>
數千而必差盖由猾胥造弊於排甲之初致使下户受<lb/>
弊於被差之後征求之頻追呼之擾以身則鞭箠而無<lb/>
全膚以家則破蕩而無餘産思所以脱此者而不可得<lb/>
時則有老母在堂抑令出嫁者兄弟服闕不敢同居者<lb/>
指已生之子為他人之子者寄本户之産為他户之産<lb/>
<pb n="KR4d0214_WYG_003-13a"/>
者或盡室逃移或全户典賣或强逼子弟出為僧道或<lb/>
毁傷肢體規為廢疾習俗至此何止可為慟哭而已哉<lb/>
臣伏覩紹興二年閏四月十日及四年正月二十四日<lb/>
臣僚上言欲不拘甲分總以一鄉物力次第選差非第<lb/>
一等不得為都正非第二等不得為保長其單丁而力<lb/>
應充者許其募人官司不得輙追正身臣詳其説實為<lb/>
利便欲乞檢㑹㕘酌而行之庻㡬可以厚風俗息争訟<lb/>
安流移恤貧匱不煩戒敕州縣而弊源自塞矣伏望陛<lb/>
<pb n="KR4d0214_WYG_003-13b"/>
下持睿斷施行天下幸甚取進止<lb/>
　　　論薦對狀<lb/>
臣聞臣之事君非以為身君之用人凡以為民陛下搜<lb/>
羅俊彦逺逮巖穴賜對便殿問天下疾苦至於日昃不<lb/>
遑暇食憂勤如此盖為民也豈固縻以好爵徒寵其身<lb/>
而已哉然比年以來召對之人例皆遷轉而去其薦之<lb/>
者與夫被薦者亦㡬幸如是足矣雖除授差遣在數年<lb/>
之後所不較也獨不知其人才邪不才邪其人果才朝<lb/>
<pb n="KR4d0214_WYG_003-14a"/>
至而夕用之猶以為晚其人果不才報罷可也若憐<lb/>
其逺赴槩以容之賢愚能否混為一區則僥倖啟心<lb/>
請謁成俗徒使紛紛之論以薦對為仕途㨗徑爾比挂<lb/>
於白簡追寢前命其傷朝廷事體不已多乎况人君不<lb/>
能盡知天下之才必以問執政執政不能盡知天下之<lb/>
才必以問士大夫士大夫為國薦士要無愧於心可也<lb/>
若假公舉而伸私情人以為賢則引恩於已議所不容<lb/>
則歸過於朝廷恐非所以仰稱陛下側席求賢之意孰<lb/>
<pb n="KR4d0214_WYG_003-14b"/>
若坐所薦之人載所薦之辭得人有賞繆舉有罰曉然<lb/>
使天下知之而不受其䝉蔽夫人固不易知知人亦未<lb/>
易誠知其才無論擢用之速誠知其不才何恤報罷之<lb/>
嫌乃若才否未分難於億度姑試以職事遲以嵗月它<lb/>
日褒陞未晩也書曰敷奏以言明試以功車服以庸其<lb/>
錫以車服固在試功之後也記曰論辨然後使之任事<lb/>
然後爵之位定然後禄之其予以爵禄固在任事之後<lb/>
也奚必一見之頃一話之間遂欲盡知天下之士乎然<lb/>
<pb n="KR4d0214_WYG_003-15a"/>
巧令鮮仁木訥近仁鯁直忤意者不皆徼譽以沽名軟<lb/>
美偷惰者未必恤民而憂國願因聴納之際更加察焉<lb/>
凡兹臣庻諒皆不逃淵鑒而臣猶區區言之亦云贅矣<lb/>
惟陛下赦其狂瞽幸甚取進止<lb/>
　　䇿問<lb/>
　　　科舉<lb/>
問科舉之設尚矣自昔懐材抱藝之士由此塗出卓然<lb/>
為名臣者代不乏人然嚴程式謹聲律糊名易字以授<lb/>
<pb n="KR4d0214_WYG_003-15b"/>
有司第取紙上語惘不知為何人涉於親故則移試他<lb/>
所自唐以來又謂之别頭嗚呼别嫌防㣲其法亦宻矣<lb/>
假有人魯如曽參終日不違如顔子平居朴呐言不能<lb/>
出諸口其能操觚和墨角藝於寸晷之下乎吾知其不<lb/>
能也假有人樂耕釣隱版築爵禄之心銷於夢卜之初<lb/>
不屑屑然以聘幣為也其能擔簦負笈不逺千里而來<lb/>
乎吾知其不能也夫求賢佐理固欲得若人而用之莫<lb/>
我肯來亦病矣嚮者國家甞念遺逸之士幽棲遐蹈遂<lb/>
<pb n="KR4d0214_WYG_003-16a"/>
往山林而不返與夫孝友信義之人浮沈閭里嬾從宦<lb/>
達亦既下詔羅而致之矣榮利啟心請託成俗往往貪<lb/>
競之流多與計偕還而思之又不若科舉之為公也議<lb/>
者欲令縣令察亷薦於刺史刺史考驗升於禮部庻㡬<lb/>
三代徳行之舉或曰衣冠南渡僑寓者多宜廣學校以<lb/>
收遺材保桑梓者鄉里舉焉在流寓者庠序推焉或曰<lb/>
科舉行之已久士子循習難於速變紛紛之説將誰從<lb/>
而可乎此事也當與諸君議之<lb/>
<pb n="KR4d0214_WYG_003-16b"/>
　　　守禦<lb/>
問呉恃蜀以為固蜀依秦以為疆輔車之勢也國家承<lb/>
平日久武備不修慨彼秦關淪於邊境强敵之心難以<lb/>
信結肆其威虐復擾坤維今日之慮莫先於是矣試思<lb/>
彼之闚𨵦詭計安出我之經理要術奚先將乘鋭以深<lb/>
入邪則僥倖一戰事危而變生將保險以固守邪則轉<lb/>
輸千里師老而財費將分兵以屯田邪驕惰之久操耰<lb/>
者必怨將募兵以助耕邪死亡之餘復業者全寡况湖<lb/>
<pb n="KR4d0214_WYG_003-17a"/>
湘之盗逾年未禽尚假游䰟出没叢薄將緩是誅邪或<lb/>
謂虚内事外腹心之患不可留將靖是難邪或謂舍大<lb/>
圖細事㡬之㑹不可失然則攻取之方守禦之䇿若緩<lb/>
若急孰後孰先必有能明是者幸悉言之天子方遣元<lb/>
帥以圖恢復斯有取焉爾<lb/>
　　　道學<lb/>
問道不因有經而存亦不因無經而亡其出於人心者<lb/>
常在也仲尼黙識何假語言顔氏心齋不立文字學者<lb/>
<pb n="KR4d0214_WYG_003-17b"/>
仰之以為宗師至於曽子易簀不亂於死生季路結纓<lb/>
不屈於威武咸用此學見於所行厥後揚雄韓愈最為<lb/>
尊吾道者雄之言曰遜於不虞以保天命其意欲逺害<lb/>
也然美新之書亦得已而不已矣愈以市道望於權貴<lb/>
屑屑然從求芻米僕賃之資識者恨之由前之學如彼<lb/>
由後之學如此其故何哉然則囘稱好學所好者何學<lb/>
軻死不得其傳所傳者何事聞一知十與夫𨽻事之學<lb/>
同乎否也博學於文與夫纉言之文同乎否也諸君朝<lb/>
<pb n="KR4d0214_WYG_003-18a"/>
夕所論將不在於斯乎願與聞之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0214_WYG_003-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹軒雜著巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>竹軒襍著巻二</head>
    <p>
<pb n="KR4d0214_WYG_002-1a"/>
欽定四庫全書<lb/>
　竹軒襍著巻二　　　　　宋　林季仲　撰<lb/>
　　七言律詩<lb/>
　　　次韻希父見寄二首<lb/>
晚窻落莫雪飛花㸃綴山翁兩鬢華好辦青銅買村酒<lb/>
共撑小艇訪漁家覺非便合如陶令得趣何勞問孟嘉<lb/>
只怕故人騰踏去短檠誰與話天涯<lb/>
臘前墻角見梅花雪後墻頭見月華滿引濁醪無一事<lb/>
<pb n="KR4d0214_WYG_002-1b"/>
盡收好處入吾家結廬君待歸安固抱甕儂今老永嘉<lb/>
莫道青山便遮斷春風浩蕩没津涯<lb/>
　　　次髙季應韻<lb/>
杖屨相從秋水濱便將公作社中人酒行苦要深浮白<lb/>
醉去那知倒着巾把手共憐江國月囘頭休憶野堂春<lb/>
太平未見身先老㸔取呉霜㸃鬢新<lb/>
　　　次韻林茂南見寄<lb/>
轉首今吾非故吾問君何用惜居諸流年已作悠悠夢<lb/>
<pb n="KR4d0214_WYG_002-2a"/>
往事徒勞咄咄書濁酒半壺時自酌醉頭一月不曽梳<lb/>
阿誰似我渾無事睡到日髙三丈餘<lb/>
隂隂松竹滿東山聞說君家六月寒若得封胡同里巷<lb/>
底須屈宋作衙官酒中有趣人誰識琴上無絃我亦彈<lb/>
試問廬江何彦徳貂蟬孰似鹿皮冠<lb/>
　　　移竹次林英伯韻四首<lb/>
蒼苔斵破斧㾗新移傍頹簷慰病身見我渾如舊相識<lb/>
此君端是箇中人孤髙自比西山潔澹泊寧甘南巷貧<lb/>
<pb n="KR4d0214_WYG_002-2b"/>
夢斷啼鵶窻轉月憐渠猶把影相親<lb/>
不向窻前着色新老夫無處可安身寒梢已㧞千尋<lb/>
劍空腹堪容數百人染淚浪傳湘水恨結根終伴杜陵<lb/>
貧囬頭萬事皆衰歇嵗晚相從爾獨親<lb/>
手種琅玕照眼新老來深寄五湖身連宵留得枝間月<lb/>
邀我同為物外人封殖不貪千户富依棲可慰一生貧<lb/>
武夫稱謂殊麄俗却恨樊川語未親<lb/>
姢姢猶帶露㾗新分得江潭未化身嵗晩定知堪傲雪<lb/>
<pb n="KR4d0214_WYG_002-3a"/>
生來不肯强隨人心如龎老空諸有節比原思不恨貧月<lb/>
淡風清卧寒谷倡予和女復誰親<lb/>
　　　婁夫人挽詞<lb/>
曽將句讀授兒童記得何侯待我隆肯闢髙堂舍孫寳<lb/>
定知賢室賛張忠蘭陔未遂三山養霜樹俄驚一夜風<lb/>
湯沐追封他日事哀榮應在淚㾗中<lb/>
　　　髙太傅挽詞<lb/>
聲利塲中意獨消端如處士翳蓬蒿渡江一馬神先助<lb/>
<pb n="KR4d0214_WYG_002-3b"/>
夾日五龍功更髙不願本朝私戚里長稱文毋訓兒曹<lb/>
十年共說無生話却對東風淚滿袍<lb/>
　　　贈劉舍人次徳裕弟韻<lb/>
鴈塔聨名記昔年天涯一見破衰顔人言巧宦何曽巧<lb/>
我欲閒居未得閒弱植自憐葭倚樹雄文纔許管窺斑<lb/>
明公舊有經綸手今日寧當縮袖間<lb/>
　　　次韻林楙南秋興見寄<lb/>
秋陽晃朗秋江前秋山<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒飛鳥邊待扶僊人九節杖<lb/>
<pb n="KR4d0214_WYG_002-4a"/>
去采玉井千葉蓮一丘一壑不在我或用或舍其如天<lb/>
故人謫官卧空谷誰與晤語情凄然<lb/>
　　　陪郡守趙介然泛舟<lb/>
邦人夾岸覷龔黄畫鷁夷猶轉曲塘風定波平溪練淨<lb/>
沙寒石出木奴香冥搜萬象詩肩聳流盻千山醉眼長<lb/>
此興在公真不淺更乗霜月倚胡牀<lb/>
　　　趙守泛舟康侍郎有詩次韻<lb/>
彈壓湖山有主人我如鴻鴈亦來賓連雲島嶼參差見<lb/>
<pb n="KR4d0214_WYG_002-4b"/>
過雨林塘取次新霜橘似誇千古富雪梅欲放一枝春<lb/>
酒醒月落愁無那聴徹殘更斷曉闉<lb/>
　　　周希父賦梅次韻二首<lb/>
村舍江南雪意遲月邊初破兩三枝輸他一㸃先傳得<lb/>
囘首千花總後期春事循環寧有盡嵗華晼晩漫多悲<lb/>
君詩到眼如圖畵寫出行人立馬時<lb/>
嵗華物意兩俱遲開到前村第幾枝抱影自憐春有信<lb/>
衝寒長指雪為期音傳隴首人相憶恨入樓頭覺正悲<lb/>
<pb n="KR4d0214_WYG_002-5a"/>
花瘦惱教人共瘦月明風定酒醒時<lb/>
　　　次韻康侍郎詠雪<lb/>
天公昨夜醉如泥擘碎浮雲散漫飛謝女饒他歌柳絮<lb/>
曹人堪笑比麻衣平鋪寳貝知何限豫表豐祥不待祈<lb/>
最是松林難畫處晚晴猶吐玉霏霏<lb/>
　　　次韻劉敷言詠梅四首<lb/>
梅花笑我無佳句慚媿詩翁亦姓林細㸔窻前隕秋葉<lb/>
誰知雪底得春心斷橋斜徑光將夕澹月疎雲趣更深<lb/>
<pb n="KR4d0214_WYG_002-5b"/>
何處清香惱行客江頭䟦馬試教尋<lb/>
江空木落出遥岑何處佳人獨倚林不負雪期如有信<lb/>
偶先花事夲無心日低脩渚雲容薄路轉寒塘暝色深<lb/>
莫怪山翁數囘首暗香十里更相㝷<lb/>
粉㾗欲破雪相禁如妬孤英㸃暮林九陌未傳花底信<lb/>
一枝先寄隴頭心月横瘦影池塘淺風度㣲香院落深<lb/>
挿向鬢邊猶得在未須笑我老浸尋<lb/>
霜清木脫峭寒侵驚見佳花吐逺林冷落自憐池上影<lb/>
<pb n="KR4d0214_WYG_002-6a"/>
孤髙誰賞月邊心簡文剪綵談何易<hi>梁簡文梅詩定須還剪綵效作兩三</hi>
<hi>枝</hi>杜老巡簷意最深寂寂溪橋斷行跡吹香獨與我追<lb/>
尋<lb/>
　　　春日感懐<lb/>
憶昔青春去不來深慿百舌喚將囘尊前便覺和風轉<lb/>
鏡裏生憎白髮催青破輕寒歸驛柳香和宿雨落江梅<lb/>
人生七十從來少待挽長河作壽杯<lb/>
　　　挽程大夫詞<lb/>
<pb n="KR4d0214_WYG_002-6b"/>
金章朱轂爛盈門春入仙翁笑頰温曳杖時時過他客<lb/>
含飴日日弄諸孫風髙值水驚霜葉月落黟山泣曉猿<lb/>
丹旐悠揚轉寒日尚疑簾下綵衣翻<lb/>
　　　贈李端明<lb/>
洗盡烟嵐見海山池塘春草亦怡顔野沉犬警清宵逈<lb/>
簷轉堂隂白晝閒移鎮又傳三疉鼔告庭行促百官班<lb/>
攀轅父老休相憶緫在鑪錘橐籥間<lb/>
　　　三椽休斧陳開祖有詩次韻<lb/>
<pb n="KR4d0214_WYG_002-7a"/>
經營草舍得能難甫及斜川八九間傍砌更移牆後竹<lb/>
鈎簾獨盼雨餘山月投窻隙如相覔雲過簷端却復還<lb/>
長憶少陵規畫逺要令寒士緫歡顔<lb/>
　　　次韻酬劉延仲<lb/>
　　　　僕别劉丈五年矣千里之情深寄于詩次韻<lb/>
　　　　奉酬殊愧不工耳<lb/>
門翳蒿萊誰往還憶君更覺鬢毛斑何時共對吟邊月<lb/>
相别猶憐雪後山<hi>東陽之别時值大雪僕曽留詩云北山未忍輕相别更許行人雪後㸔</hi>
<pb n="KR4d0214_WYG_002-7b"/>
清夜忍聞庭鶴怨餘年應伴海鷗閒有人問我今何似<lb/>
兀兀長如醉夢間<lb/>
　　　次韻酬趙寳學<lb/>
髙軒曽過我柴闗笑㸔莓苔滿地斑隱約誰憐許居士<lb/>
風流得倚謝東山詩鏘金石音尤古筆走龍蛇意自閑<lb/>
後日陪公那可得飄然身在五雲間<lb/>
　　　再次前韻酬趙寳學<lb/>
佳章一見一開顔讀向寒窻到日斑筆陣知公來似雨<lb/>
<pb n="KR4d0214_WYG_002-8a"/>
詩肩笑我聳如山皂鵰氣欲凌千里老驥身猶絆六閑<lb/>
聞說漢庭思祭酒詔書相繼促河間<lb/>
　　　用前韻酬髙仲貽見贈<lb/>
杖藜谷口佇歸雲生理蕭條一葛巾未敢軒眉焚芰製<lb/>
更期晚節伴霜筠江山約我盟猶在風月於人意自新<lb/>
木落寒林水清淺小橋共㸔雪梅春<lb/>
　　　再次前韻<lb/>
野性由來愛水雲強將麋鹿着冠巾救時或用魯連子<lb/>
<pb n="KR4d0214_WYG_002-8b"/>
談古空如司馬筠邊雁驚心雙淚落呉霜㸃鬢二毛新<lb/>
腐儒無用終羞死只合歸耕壟上春<lb/>
　　　樂夀閣<lb/>
　　　　康平仲建閣名曰樂壽取仁智樂山水之意<lb/>
　　　　索詩次韻<lb/>
看山玩水適吾情此語從來誤後生喚起萬端因好樂<lb/>
静觀一理本圓成與人不競春長在對物無心鏡自清<lb/>
更就阿誰求樂壽當時分付最分明<lb/>
<pb n="KR4d0214_WYG_002-9a"/>
　　　贈虞教授别<lb/>
儒生底用苦知書學到根源物物無曾子當年多一唯<lb/>
顔淵終日只如愚水流萬折心無競月落千家境自孤<lb/>
把手沙頭莫言别與君元不隔江湖<lb/>
　　　次韻追和錢穆父内翰勰趙伯堅大卿令鑠㳺<lb/>
　　　潁湖呈正字實學即伯堅子也<lb/>
潁水如聞得月多黄金萬頃漾㣲波登臨未送平生目<lb/>
賡唱空傳故老歌宦意請看頭上雪盃行且覆掌中荷<lb/>
<pb n="KR4d0214_WYG_002-9b"/>
吾鄉亦有西湖好舴艋相從意若何<lb/>
　　　次韻呉清叟書懐<lb/>
誤落樊籠二十年蒼顔白髮意頽然解紛無用空彈鋏<lb/>
揣分唯堪備執鞭乗鴈去來何足數涸魚濡沫自相憐<lb/>
扁舟東下雖云晚及見梅花破臘前<lb/>
　　　次韻宋待制晩春書懐<lb/>
春事何曽解有窮枝頭尋覔漫怱怱去來燕認誰家户<lb/>
開落花因一夜風萬古英雄殘照裏半生勲業醉魂中<lb/>
<pb n="KR4d0214_WYG_002-10a"/>
騷人往往多詩瘦却怪老夫顔色紅<lb/>
　　　次韻沈叔權書懐<lb/>
忽思身世愴然驚漫學雕龍藝未成尸素空糜太倉粟<lb/>
辛勤有愧老農耕只須鬢上㸔勲業休向人前道姓名<lb/>
嵗晩相從白巖下一尊芳酒話深情<lb/>
　　　再次前韻書懐<lb/>
兩眼昏花近十年簡編惟見字斑斑養生正合師黄石<lb/>
招隱寧須待小山薄宦本無朱組願髙眠得伴白雲閒<lb/>
<pb n="KR4d0214_WYG_002-10b"/>
清風却似憐孤寂時送禽聲到枕間<lb/>
　　　魏府君挽詞<lb/>
霜露長悲陟岵人見翁強健却酸辛家徒四壁知無恨<lb/>
掌有雙珠未是貧老去米鹽渾不問病來藥石強相親<lb/>
歸從先壟平生志松下應逢月色新<lb/>
　　　次韻和康文真率之集<lb/>
行步欹危老病身勝遊那敢厠荀陳試思珠履三千客<lb/>
何似風雲六七人雪意遲疑終未決詩筒來往莫辭頻<lb/>
<pb n="KR4d0214_WYG_002-11a"/>
曉窻新得東君訊已放梅梢一㸃春<lb/>
　　　次韻和康侍郎游仙巖<lb/>
林巒争入馬蹄來宿霧殘雲撥不開石卧松根横碧玉<lb/>
瀑懸天外轉晴雷仙家長鎖青春好老子猶堪竟日陪<lb/>
収拾此身知有所一間茅屋傍山隈<lb/>
　　　送梁尚書移守宛陵<lb/>
堂堂體貎照簪纓天與君王佐太平拭眼待㸔蕭相國<lb/>
舉杯且屬謝宣城花間未聴歌聲徹笛裏先催别恨生<lb/>
<pb n="KR4d0214_WYG_002-11b"/>
説與邦人休卧轍過家聞欲趁清明<lb/>
　　　蕭朝宗旅寓有途窮之歎次韻以廣其意<lb/>
路入長安處處同斷橋絶港自相通地髙何羡三公貴<lb/>
境樂那知四壁空萬象森羅皆拱北百川曲折定趨東<lb/>
懶從宦達如曾閔也有芳猷到不窮<lb/>
　　　表之索詩為别<lb/>
踏着禪門步歩新布衣蔬食欲終身解顔一笑如深契<lb/>
拭眼相㸔尚未真世事盡歸簪上雪我生聊寄甕頭春<lb/>
<pb n="KR4d0214_WYG_002-12a"/>
夜深坐對柯山月應念滄江獨釣人<lb/>
　　　次髙承宣韻題劉知言郊居<lb/>
荷鋤歸伴隴頭雲懶傍侯門更整巾卜築君能如沈約<lb/>
題詩吾亦效王筠<hi>約郊居筠題詩於其齋壁</hi>湖光皛皛千山合竹色<lb/>
姢娟一徑新酒後笑歌應耳熱西園驚破海棠春<hi>諸公遊日</hi>
<hi>一枝海棠先開</hi>
　　　陳升仲挽詞<lb/>
莫歎交情大署門交情如子復何云友恭便是能為學<lb/>
<pb n="KR4d0214_WYG_002-12b"/>
樸訥由來自少文曽解綈袍憐范叔當留寳劔報徐君<lb/>
雪梅時節尤相憶長話平生到夜分<lb/>
　　　迎華觀落成蘇侍郎賦詩次韻<lb/>
亂山爭挾我先登拭眼還驚見未曽不為遊觀事斥築<lb/>
可憐撑拄費薪蒸竹依䆫牖秋鳴玉月墮樽壘夜飲冰<lb/>
説與溪船莫吹笛斷腸人在最髙層<lb/>
　　　早春有懐<lb/>
青春無語到天涯百舌枝頭漫自誇紅破輕寒入桃萼<lb/>
<pb n="KR4d0214_WYG_002-13a"/>
香和宿雨落梅花風吹杖屨千山晩水照林塘兩鬢華<lb/>
萬事蕭條兵革裏北飛愁見鴈行斜<lb/>
　　　寄婺州周知録<lb/>
不到東陽六七年干戈身世兩依然每思三慮堂中退<lb/>
徑向雙溪樓上眠空翠霏㣲浮酒斚林烟杳藹没漁船<lb/>
有人問我今何似頭秃昏昏瘴海邊<lb/>
　　　寄劉知言<lb/>
年來何止二宜休合把身名付釣舟寒食又衝花下雨<lb/>
<pb n="KR4d0214_WYG_002-13b"/>
晩塘漸狎棹前鷗推居誰復如公瑾種竹猶憐似子猷<lb/>
<hi>子猷假人宅必種竹余假知言宅故云</hi>來坐梅隂引春酒㣲酸㸃㸃着枝<lb/>
頭<lb/>
　　　次曽谹甫韻寄賀子忱<lb/>
狂客當年隱四明至今孫子愛林坰掛冠無愠亦無喜<lb/>
抱膝自歌還自聴時弄清琴懐賀若何妨後乗載樵青<lb/>
結鄰能踐前言否春色方深絶境亭<lb/>
　　　州將設宴諸薦士<hi>時有十九人</hi>
<pb n="KR4d0214_WYG_002-14a"/>
化蜀文翁竟好文坐令風物一番新爭飛方朔三千牘<lb/>
何止平原十九人棫樸佇觀周室富茆芹先傍魯宫春<lb/>
使君勸駕無多語莫學公孫只為身<lb/>
　　　盧守攜酒過薛直老草堂次韻<lb/>
畫㦸森森轉水湄草堂顔色帯恩私亂離海上多簪紱<lb/>
槃礴風前卸馽覊醉㡌半欹花近眼賡歌間發墨翻池<lb/>
諸公明日朝天去且為南陽借杜詩<lb/>
　　　寄題蔣封州三徑堂堂本在丹陽後避地四明<lb/>
<pb n="KR4d0214_WYG_002-14b"/>
　　　再創<lb/>
三徑開從蔣兖州至今孫子亦風流鈎簾雖對鄮山月<lb/>
聞笛應悲京口秋往事漫勞書咄咄餘生只合賦休休<lb/>
問君辦得蓑衣否便好相隨上釣舟<lb/>
　　　春日郊行<lb/>
困倚春風半醉醒小橋流水欲相平晩蹊窈窕行桃李<lb/>
野老逢迎畧姓名浦漵逺兼江色瞑鳬鷗迴立夕陽明<lb/>
田家作苦吾何恨無補公家合退耕<lb/>
<pb n="KR4d0214_WYG_002-15a"/>
　　　次韻趙表之郊行<lb/>
㸔取吳霜㸃鬢新利名塲裏合抽身去從宦路謀多拙<lb/>
歸伴田夫味最真落木正饒窓外月小梅猶靳臘前春<lb/>
他時更有郊行句逺寄臞溪獨卧人<hi>余之别墅名曰臞溪</hi>
　　　次韻梁守登富覽亭<lb/>
朝來爽氣自横空躡屐寧須學謝公似此江山何處有<lb/>
合分風月與人同消磨萬古潮聲裏揺兀千林酒浪中<lb/>
欲和陽春無好語尊前莫笑囁嚅翁<lb/>
<pb n="KR4d0214_WYG_002-15b"/>
絳人老矣休問年萬事灰心寧復然有客雅知林下趣<lb/>
憐渠獨得酒中天摩空雁影沉波底照眼梅花破臘前<lb/>
雪意方濃君且住行歌同掛杖頭錢<lb/>
　　　又用前韻二首<lb/>
雕甍華棟照晴空更憶簷前十八公四望川流何富有<lb/>
一時歌詠許誰同海吞萬壑蒼烟外地湧雙峯白浪中<lb/>
洞接仙都春色早桃花認得鶴溪翁<lb/>
遺跡榛蕪四十年使君䟦馬獨依然要將舊觀還騷客<lb/>
<pb n="KR4d0214_WYG_002-16a"/>
幻出新亭倚半天井邑叅差圖障裏烟霞明滅酒尊前<lb/>
我今不是貧居士買斷江山莫計錢<lb/>
　　　寄題趙丞相獨往亭詩<lb/>
海内英豪還有誰寧容丘壑著臯䕫欲知今日中興業<lb/>
已定黄岡獨往時謝傅本無朱組願留侯應念赤松期<lb/>
更須整頓乾坤了我亦芒鞵隨所之<lb/>
　　　趙彦挽詞<lb/>
鐵靣聲名滿九州爾來孫子亦風流怡雲自比陶𢎞景<lb/>
<pb n="KR4d0214_WYG_002-16b"/>
下澤誰如馬少游醉袖舞低千嶂月鈎綸翻動五湖秋<lb/>
可憐舊日飛觴處波影空揺百尺樓<lb/>
　　　侯公謹挽詞<lb/>
富貴功名等弁髦何如聲迹翳蓬蒿倦游正被㣲官縛<lb/>
辭禄方知處士高華萼向來榮父行<hi>余所居華萼坊以君家諸伯父得名</hi>
芝蘭重見秀兒曹寄言䕶國山頭月莫照山猿夜夜號<lb/>
　　　林楙南挽詞<lb/>
新詩寄我五年前讀向寒窓倍黯然自古伊優多得志<lb/>
<pb n="KR4d0214_WYG_002-17a"/>
如君疎直竟誰憐去凶何愧如行父深詆那知中咸宣<lb/>
<hi>咸音减</hi>遊世若為能逺過試收清淚問蒼天<lb/>
　　　薛康朝挽詞<lb/>
意氣平生百不伸一麾晚出守宜春功名到此當言命<lb/>
才術如公豈後人庭集鵷雛知有種柈堆苜蓿未全貧<lb/>
江寒木落悲無那詩寄蓬牎墨尚新<lb/>
　　　九日諸人集于資福閣次髙季應韻三首<lb/>
秋入江山晚更妍登髙臨逺意凄然且浮緑蟻眼前樂<lb/>
<pb n="KR4d0214_WYG_002-17b"/>
底用虛名身後傳舊隱未教幽鶴怨清溪終伴白鷗眠<lb/>
老來舉措多羞澁強挿黄花趁少年<lb/>
隔竹通暉月自妍樽前寳炬不須然毫飛閣上千林濕<lb/>
句落雲間萬井傳佳節敢辭通夕醉宿酲還傍小窓眠<lb/>
鬢邊黄菊應相笑白髮較多似去年<lb/>
戲馬臺前草自妍英雄何在竟茫然江河猶帶重陽恨<lb/>
父老空將舊事傳去雁來鴻波浩蕩夕陽流水樹芉眠<lb/>
休休世味從來惡細嚼霜英慰暮年<lb/>
<pb n="KR4d0214_WYG_002-18a"/>
　　　和髙少保九日<lb/>
誰將淡墨掃秋山乞與衰翁獨倚欄白髪試思何處去<lb/>
黄花今有㡬人觀老來自覺情懐惡客衷長嗟㑹靣難<lb/>
巻盡浮雲放明月與公同倒百杯盤<lb/>
　　　次韻張子猷賦凱旋之什<lb/>
十萬貔貅擁鼓鞞雲間聴得一聲齊祥開虎帳妖氛落<lb/>
威疊鯨江怒浪低曉日彩旌沙外轉春風歸馬栁邊嘶<lb/>
幕中自有燕公筆合把竒功勒建溪<lb/>
<pb n="KR4d0214_WYG_002-18b"/>
　　　題薛獻可新居次髙仲貽韻<lb/>
髙居占得野塘横竹徑桃蹊取次成宿靄半兼朱户濕<lb/>
好山常傍晩窻明風吹酒靣春情渺月落詩腸夜味清<lb/>
今日主人歸定否試聴枝上子規聲<lb/>
　　　送思深赴泉州録參<lb/>
南郭先生卧病餘瘦如騏驥服鹽車厭嘗漆葉青黏𣪚<lb/>
旋理司空城旦書長陌欲登秋色薄一樽相對鬢毛疎<lb/>
晉江波與温江接消息頻傳雙鯉魚<lb/>
<pb n="KR4d0214_WYG_002-19a"/>
　　五言排律<lb/>
　　　和梁守餞諸貢士<lb/>
右文逄聖代首善自神京延及呉中士咸稱洛下英我<lb/>
邦雖僻陋此學號専精耆舊風流在山川氣象新元侯<lb/>
來作牧後進頼提衡有美僖公頌誰髙蜀守名能書偕<lb/>
計吏燕豆列賓榮萬里雲霄路摶風㸔去程<lb/>
　　　張叔靖詠螢次韻<lb/>
榛莽荒秋雨郊坰接暮隂挾明如自喜穿隙互相尋晝<lb/>
<pb n="KR4d0214_WYG_002-19b"/>
伏終羞日宵征欲亂参林驚光不定葉脱勢俱沉代燭<lb/>
時臨巻隨風屢拂琴青熒行爝火的皪漾沙金巧自縁<lb/>
簾幙翻令念藁砧徘徊憐扇影婉孌傍衣衿窻曙星河<lb/>
落江寒霜露深危蹤悵何往腐質諒難任<lb/>
　　五言絶句<lb/>
　　　不見胡仲𨽻題蘇溪僧壁<lb/>
念别三年久相望一舍間無人寄消息風雨暗前山<lb/>
　　七言絶句<lb/>
<pb n="KR4d0214_WYG_002-20a"/>
　　　宿天台石橋<lb/>
卧聴泉聲似雨聲直愁泥滑馬難行世間疑事多如許<lb/>
千百年來誰與明<lb/>
今人議論只從多簣土那能鄣大河我有室廬亦方廣<lb/>
歸途不向石橋過<lb/>
　　　釣臺<lb/>
脱身歸去亦何求剛被聲名落釣鈎買得扁舟在祠下<lb/>
從公覔取舊羊裘<lb/>
<pb n="KR4d0214_WYG_002-20b"/>
　　　泊鴈蕩能仁寺<lb/>
萬壑千巖簇馬蹄羞將塵鬢照清溪晩雲帯雨東風急<lb/>
無數飛花過竹西<lb/>
　　　墨梅<lb/>
一枝炯炯照人寒絶似溪橋立馬看秪恐春風解香怨<lb/>
漏他消息入毫端<lb/>
　　　次韻十叔父書懐<lb/>
咸陽市上欲思歸人到於今笑李斯老去何如我癡叔<lb/>
<pb n="KR4d0214_WYG_002-21a"/>
了無一事獨支頥<lb/>
　　　郊行感懐<lb/>
路轉溪廻草木香有人荷笠山之陽定知我是金華守<lb/>
笑道牧民如牧羊<lb/>
羽仗霓旌去不還空餘菊水照人寒至今山下無枯草<lb/>
便是田家九轉丹<lb/>
竹光野色凈祠堂古木千章儼在傍矯矯先生竟何往<lb/>
癡兒猶認石為羊<lb/>
<pb n="KR4d0214_WYG_002-21b"/>
一夫容易縛淮隂辟榖留侯念已深去伴赤松聊爾爾<lb/>
後人真向海山尋<lb/>
　　　題外兄毛國器壁<lb/>
尊酒相逄海一涯娟娟沙月照人衣重來時節君須記<lb/>
流水桃花魚正肥<lb/>
　　　題廣照院壁<lb/>
晩溪飛出小橋斜流水縈迂帯落花生怕人來問時事<lb/>
杖藜聊復過僧家<lb/>
<pb n="KR4d0214_WYG_002-22a"/>
　　　罷金華留别雙青<lb/>
手植雙青十八年墻頭一見一凄然飽嘗霜露休相憶<lb/>
我欲歸耕瘴海邊<lb/>
　　　蕭徳起諸人約遊西湖小疾不赴<lb/>
倚杖臞然一病夫羡君聫騎出西湖若逄佳處能相憶<lb/>
寄與新詩作畫圖<lb/>
　　　遊智者寺<lb/>
一逕縈迂上翠㣲亂紅無數撲人衣怱怱來往成何事<lb/>
<pb n="KR4d0214_WYG_002-22b"/>
不似山禽自在飛<lb/>
　　　過荆山寺<lb/>
叢條曽欲截來轅應訝行人數往還歸老故園猶得在<lb/>
滿斟盃酒謝荆山<lb/>
　　　趙殿撰賞紅梅次韻<lb/>
西湖獨未賦紅梅留待知音細細開好把新詩補遺逸<lb/>
不才空與作雲來<lb/>
　　　秉燭照紅梅再次前韻即席<lb/>
<pb n="KR4d0214_WYG_002-23a"/>
玉妃初醉下瑶臺紫霧深深撥不開却恐錯穿桃杏徑<lb/>
髙燒銀燭照歸來<lb/>
　　　猒於行役感梅賦詩<lb/>
歸袖曽攀墻外子征鞍又拂雪中花往來應被江梅笑<lb/>
笑我經年不在家<lb/>
　　　次韻和康侍郎雪後小雨二首<lb/>
殘霙初伴梅梢月小雨仍禁栁底春莫厭酒揺金盞浪<lb/>
更聴歌繞畫梁塵<lb/>
<pb n="KR4d0214_WYG_002-23b"/>
白頭羞見尊前燭頳頰深慿甕裏春不分落梅紛似雪<lb/>
更兼疎雨細如塵<lb/>
　　　登張知省溪樓<lb/>
木落霜清橘柚香榜歌迢遞起滄浪來鴻去鶩紛無數<lb/>
怕上西樓望夕陽<lb/>
鴈横霜渚水痕收簷外㣲雲去復留多謝西風解人意<lb/>
盡驅爽氣入溪樓<lb/>
　　　登望湖樓<lb/>
<pb n="KR4d0214_WYG_002-24a"/>
風塵漠漠暗中州無力持顛漫自憂花鳥相逄非昔日<lb/>
不堪重上望湖樓<lb/>
　　　次韻苖彦先題薛獻可新居四首<lb/>
仙隱深深竹徑中杖藜還許我相從君能惜取清隂在<lb/>
斤斧須令赦籜龍<lb/>
方塘環植緑楊新朱户重重欲閉春若許茆茨傍清泚<lb/>
敢教鵝鴨惱比隣<lb/>
西山拏得落簷前飛翠侵簾夕更妍心逺地偏如靖節<lb/>
<pb n="KR4d0214_WYG_002-24b"/>
江湖處處是斜川<lb/>
軒檻青紅壓水濱小橋斜出樹横陳功名豫計殊非計<lb/>
且與龜魚作主人<lb/>
　　　袁居士來自桐廬索詩贈二絶句<lb/>
霜髯埀臆杖過眉得得桐廬江上來<hi>力之反</hi>對我休談釣<lb/>
臺好姓名方挂北山移<lb/>
木落空山霜露寒却驅羸馬傍長安君看仕路風波惡<lb/>
孰與嚴陵七里灘<lb/>
<pb n="KR4d0214_WYG_002-25a"/>
　　　過東陽諸人餞别獨劉叔明不至<lb/>
松竹森森灝氣生一簾疎雨故人情扁舟還載離愁去<lb/>
不見西城劉叔明<lb/>
　　　游大龍湫宿壽昌竹軒<lb/>
晚驅羸馬下層丘路轉寒塘憶舊遊半夜雨聲碎庭竹<lb/>
更疑飛沫濺龍湫<lb/>
　　　題䕶國院竹光軒<lb/>
茶罷移床就竹眠泠然風起和流泉山禽未絶東歸客<lb/>
<pb n="KR4d0214_WYG_002-25b"/>
時送清音到枕邊<lb/>
　　　罷官金華手植秋香而去通判賦詩勉强次韻<lb/>
孤根憶向雪中移蚤被春風次第知奪汝巖栖近城郭<lb/>
多應相怨不相思<lb/>
　　　重九前一日宿靈巖<lb/>
馬上衰頽只自嗟驚心那復見黄花花如相問終羞澁<lb/>
底甚重陽不在家<lb/>
　　　送張侍郎歸省<lb/>
<pb n="KR4d0214_WYG_002-26a"/>
時時去弄老萊衣也似何蕃嵗一歸相送江頭無一語<lb/>
寸心遥與白雲飛<lb/>
　　　失題<lb/>
平生丘壑自相於幽意悠然入畫圖好向溪邊石磯上<lb/>
羊裘披我作狂奴<lb/>
　　　題康待所所居二首<lb/>
閒居正怕門庭雜學道仍嫌岐路多仲蔚當時開一逕<lb/>
問渠初意果如何<hi>一徑堂</hi>
<pb n="KR4d0214_WYG_002-26b"/>
莫道水清偏得月須知水濁亦全天請㸔風定波平後<lb/>
一顆靈珠依舊圓<hi>止鑑亭</hi>
　　　富季申賦梅次韻四首<lb/>
容易煩公問訊梅昨宵還有㡬花開牕寒月落知相憶<lb/>
細細吹香過竹來<lb/>
雪意商量欲放梅破寒先遣一條開去年花下人何在<lb/>
䇿我蹇驢歸去來<lb/>
誰將消息報江梅一㸃先從雪裏開怪見逄迎有深意<lb/>
<pb n="KR4d0214_WYG_002-27a"/>
我家曽與冩真來<lb/>
未知何處是真梅雪擁溪橋撥不開莫訝行人數囘首<lb/>
西風十里送香來<lb/>
　　　訪梅值雪示覺慈昇老<lb/>
林巒出没晩雲低旋放寒梅照淺溪雪意殷勤解留客<lb/>
不教歸馬識東西<lb/>
　　　和康侍郎喜雪二首<lb/>
六出隨軒逞厥祥天人應感得能忙使君未到然香處<lb/>
<pb n="KR4d0214_WYG_002-27b"/>
先有心香叩上蒼<lb/>
不掃林間一逕開夜深留伴月皚皚問誰踏我瓊瑶碎<lb/>
新有詩筒破曉來<lb/>
　　　宿中竺碧梧軒<lb/>
夢破初驚枕簟秋懶思身世獨搔頭山禽强欲知人事<lb/>
葉底移詩語未休<lb/>
　　　宿錢塘江詩<lb/>
大江推月上層霄夜色分人此最饒鄉國未成千里夢<lb/>
<pb n="KR4d0214_WYG_002-28a"/>
海門又捲五更潮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0214_WYG_002-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹軒雜著巻二<lb/>
</p>
<p>
</p>
  </div>
</body>
</text>
</TEI>
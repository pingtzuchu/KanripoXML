<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻二十一</head>
    <p>
<pb n="KR4d0031_WYG_021-1a"/>
欽定四庫全書<lb/>
　鐔津集巻二十一　　　　宋　釋契嵩　撰<lb/>
　　此與楊公濟晤冲䀲山游唱和詩<hi>自有序見前序録中</hi>今緫<lb/>
　　編于此貴後賢披覽以見一時文㑹之清勝焉<lb/>
　　嵗暮值雪山齋焚香獨坐命童取雪烹茗因思栁<lb/>
　　絮随風起之句遂取謝道藴傳讀之見其神情散<lb/>
　　朗故有林下風氣益發幽興乃為詩兼簡居士公<lb/>
　　濟彼上人冲晦<lb/>
<pb n="KR4d0031_WYG_021-1b"/>
　　　東山沙門契嵩上<lb/>
簷外驚風幽鳥歸窓間獨坐事還稀初看厯日新年近<lb/>
喜見山林驟雪飛但憶故人能有詠寧懐久客此無衣<lb/>
鮑昭湯老能乘興城郭何如在翠㣲<lb/>
　　　章安楊蟠次韻<lb/>
零落東山老佛師古來獨往似君稀雪邊氣候春將破<lb/>
林下神情句欲飛後日當尋慧逺社何人更贈大顛衣<lb/>
一萹感發渾閒事湏脫青衫動少㣲<lb/>
<pb n="KR4d0031_WYG_021-2a"/>
　　　錢湖艸堂沙門惟晤次韻上<lb/>
雪滿西山春未歸泉聲凍咽鳥聲稀静觀眼境人間渺<lb/>
驅逐詩魔天外飛一飽毎將松作飯大寒重換紙為衣<lb/>
我憐詩是君家事更約論心極細㣲<lb/>
　　　約冲晦宿東山禪寺精舎先寄　蟠<lb/>
上人合動林間興吾恨衰遲學謝安納屐操笻那有限<lb/>
吹雲落雨漫無端先憑報信春枝破預想分題雪屋寒<lb/>
林下不諳人世苦笑將雙鬂與君看<lb/>
<pb n="KR4d0031_WYG_021-2b"/>
　　　次韻和詶　契嵩<lb/>
襄陽習子不貪官欲友幽人擬道安冒雪履霜臨嵗杪<lb/>
攀蘿挽翠到雲端初論浮世慚年老久對清規苦夜寒<lb/>
空感知音何以報但誇山水富君看<lb/>
　　　將訪永安東山禪師先寄　惟晤<lb/>
庵在千株松桂下更無塵事到夫君髙蹤罕過呼猿澗<lb/>
静思唯看抱石雲日暮坐間禽影集雪晴岸畔路形分<lb/>
揚雄約我須投宿月裏禪餘怯論文<lb/>
<pb n="KR4d0031_WYG_021-3a"/>
　　　次韻和詶　契嵩<lb/>
嵗晩隂沈天宇昬宗雷訪我更㩦君相期石屋宜投宿<lb/>
獨憩山茨學卧雲雪映窓櫺人已静風吟燈影夜初分<lb/>
自憐恵永多閒散强接清言媿不文<lb/>
　　　宿永安方丈書呈東山禪師　蟠<lb/>
千年道在髙僧傳未論詩人更有評曽著文章原大道<lb/>
獨推性命濟羣生白雲已鎻山間寺流水空傳世上名<lb/>
林逺不聞鐘磬作五更幽鳥轉春聲<lb/>
<pb n="KR4d0031_WYG_021-3b"/>
　　　次韻和詶　契嵩<lb/>
詩豪何遜宿嵒扄品格髙卑徹曉評未省窓前無月到<lb/>
唯驚席上有風生郄超年少偏髙隠莊子才雄不近名<lb/>
明日君歸草堂去莫將平叔擬虗聲<lb/>
　　　次韻奉和　惟晤<lb/>
道安獨繼襄陽踵詩好慵窺霅晝評竹屋數間經幾載<lb/>
草衣三事傲平生縱陪林下收孤迹難學人間走大名<lb/>
燈火已殘談未倦曉風斜雨打牕聲<lb/>
<pb n="KR4d0031_WYG_021-4a"/>
　　　嘉公濟冲晦見訪　契嵩<lb/>
數曲青溪山數重山深日暮已鳴鐘忽聞行客門前語<lb/>
來覔幽人林下蹤初接風流殊歴落更張燈火倍迎逢<lb/>
不湏便去疑無待已有黄粮在宿舂<lb/>
　　　次韻和詶　蟠<lb/>
數百招提隠亂峰蒼茫豈復辨君鐘春含未得黄鸝報<lb/>
路轉唯尋白鹿蹤庵在月邉長不鎻興來天外忽相逢<lb/>
山人莫笑衣冠客亦有鴻來待賃舂<lb/>
<pb n="KR4d0031_WYG_021-4b"/>
　　　次韻和詶　惟晤<lb/>
白雲蒼海一重重傍舎遥聞隔塢鐘月上更無人語閙<lb/>
雪深空認虎行踪詩書共喜燈前論茗果翻疑夢裡逢<lb/>
脫麈髙談無限樂煴爐寒擁日髙舂<lb/>
　　　遊靈隠遇雨呈普慈及二詩翁　蟠<lb/>
山老未容山客去故將雲陣鎻山門雨催晚色凝諸嶺<lb/>
雷送春聲落後村今夜青林妨月上故人白首把詩論<lb/>
來朝山水終瀰汎筞杖相隨討澗源<lb/>
<pb n="KR4d0031_WYG_021-5a"/>
　　　次韻和詶　契嵩<lb/>
暮雲將雨苦紛紛看雨攜君倚寺門飛鳥驚雷歸後塢<lb/>
落梅流水出前村名山當爾何湏去勝事而今更好論<lb/>
况有禪翁通妙理徘徊重欵扣真源<lb/>
　　　次韻和詶　惟晤<lb/>
雨洗羣山秀色分一笻雙屐到松門天邉雲散争歸洞<lb/>
島外樵還各占村乆著青袍心巳厭相㸔白首事休論<lb/>
請君細問黄梅老當信禪河别有源<lb/>
<pb n="KR4d0031_WYG_021-5b"/>
　　　同公濟冲晦宿靈隠夜晴　契嵩<lb/>
不睡還烹北苑茶寒風落盡適來花夜深雨過山形出<lb/>
天静雲空月色佳且喜僧窓晴似晝莫論人世事如麻<lb/>
况陪支許皆能賦豈厭留詩在碧紗<lb/>
　　　次韻和詶　蟠<lb/>
山風亦㑹山人意巻盡天紛掃雪花明月當樓情已興<lb/>
碧雲落紙句還佳霜威忽霽應通物仙侣相便合姓麻<lb/>
羣動已消林木響卧看星斗隔窓紗<lb/>
<pb n="KR4d0031_WYG_021-6a"/>
　　　次韻和詶　惟晤<lb/>
戰退睡魔重酌茗再披文巻眩生花喜逢長夜身雖健<lb/>
勉和新詩興未佳風細猿聲清似梵月明杉影宻如麻<lb/>
臘寒燈炷飛蛾滅何必殷勤護薄紗<lb/>
　　　早過天竺呈明智及同逰二老　蟠<lb/>
雨夜靈峰卧竹床平明屐齒到雲堂門前雨過新溪滿<lb/>
石上風回舊草香山抱鐘聲圓不散雪鋪瓦面冷無光<lb/>
理公莫恠詩相惱今日偕行緫姓湯<lb/>
<pb n="KR4d0031_WYG_021-6b"/>
　　　次韻和詶　契嵩<lb/>
澗北夜依禪舎宿峰南今訪講師堂初行松路愛清曉<lb/>
及過石橋聞異香日色煖烘諸壑浄晴嵐翠潑幾峰光<lb/>
道標尚客何髙趣更飲吾曺栢葉湯<lb/>
　　　次韻和詶　惟晤<lb/>
曉過翻經䑓下寺與君同謁祖師堂庭前紫桂葉頻脫<lb/>
石上紅梅花正香出洞隂雲分逺影挂松寒日漏清光<lb/>
謝公勸飯湏無讓不許非時薦茗湯<lb/>
<pb n="KR4d0031_WYG_021-7a"/>
　　　南澗傍逰戯呈公濟冲晦　契嵩<lb/>
相引朝來碧澗傍山林雪盡水流長未應驚鳥下苔岸<lb/>
先共觀魚跨石梁日淡沙寒鷗自聚嵗䦨春入草含芳<lb/>
鮑昭湯老湏同詠何必人間萬事忙<lb/>
　　　次韻和詶　蟠<lb/>
澗南一嘯清風發林下重來白日長雲逺石深連鷲嶺<lb/>
水寒沙淺似魚梁漫因野老詢前事閒伴幽人擷衆芳<lb/>
更欲窮源情未已知君嗔我索歸忙<lb/>
<pb n="KR4d0031_WYG_021-7b"/>
　　　次韻和詶　惟晤<lb/>
撥雲過得南隴去流水激濺一澗長磐石誰堆補缺岸<lb/>
老松自倒成危梁沙禽呼雌頻呌噪山藥吐色常芬芳<lb/>
臘去春歸山愈好喜君共無塵事忙<lb/>
　　　逰天竺上寺呈東山仲靈冲晦　蟠<lb/>
入林巳忻猿鳥樂共傲浮生勝大還身外是非雲不繋<lb/>
社中留戀雨相闗籃輿寂寞媿彭澤拄杖風流肖德山<lb/>
寄語葛洪嵒下水莫流清夢落人間<lb/>
<pb n="KR4d0031_WYG_021-8a"/>
　　　次韻和詶　契嵩<lb/>
共訪迢遥深塢寺仍随野老賣樵還鳥栖已定人方到<lb/>
暮色雖濃門未闗今宿嵒房休問法來朝臘屐重登山<lb/>
平生勝友殊難㑹莫厭相㩦寂寞間<lb/>
　　　次韻和詶　惟晤<lb/>
天寒雨細日將暮泥滑誰禁䇿馬還砂穴吐泉鳴决决<lb/>
竹叢歸鳥語闗闗聊睎謝客湏穿屐莫羡支公獨買山<lb/>
方外論交情未淺願陪投老白雲間<lb/>
<pb n="KR4d0031_WYG_021-8b"/>
　　　同公濟冲晦逰天竺兼簡呈<lb/>
　　　伯周禪老　契嵩<lb/>
愛此蕭然松塢深詩流邀我此相尋蒼茫寒日纔開霧<lb/>
靉靆濃雲又結隂安石放懐還劇賞皎然乘興合清吟<lb/>
主人勤駐禪扉宿况值梅香正滿林<lb/>
　　　次韻和詶　蟠<lb/>
不問猿崖鳥道深擕笻著屐伴君尋山中桂子驚寒夜<lb/>
雪後梅花逼嵗隂欲住更逢青眼顧相看湏盡白頭吟<lb/>
<pb n="KR4d0031_WYG_021-9a"/>
他年若讀髙僧傳未放湯休與道林<lb/>
　　　次韻和詶　惟晤<lb/>
平昔詩禪友契深更來人外事幽尋雨餘澗壑流寒響<lb/>
嵗晏檉杉老翠隂袒跣不妨陶令醉風流多傚洛生吟<lb/>
山翁解榻延清賞未放前賢勝竹林<lb/>
　　　宿天竺再贈東山禪師與冲晦　蟠<lb/>
仲靈述作慙知已冲晦萹章竊賞音勝侣俱恬山水樂<lb/>
神交已過雪霜深燈前自笑平生事雨後重論一夜心<lb/>
<pb n="KR4d0031_WYG_021-9b"/>
相檢莫教詩間斷更䦨同聽夜猿吟<lb/>
　　　次韻奉和　契嵩<lb/>
沈侯才雋冠儒林詩語驚人金玉音學海平生慙我淺<lb/>
詞源今日羡君深强睎老格湏張膽喜聽清言更洗心<lb/>
賡唱苟能容累句漫陪梁甫續髙吟<lb/>
　　　次韻奉和　惟晤<lb/>
燈火青熒雲塢寺清猿呌斷有餘音檻梅雪白春風近<lb/>
山雨盆傾澗水深背世迹憐髙鳥迹結交心契老松心<lb/>
<pb n="KR4d0031_WYG_021-10a"/>
詶君秀句無新語徒攪詩腸徹曙吟<lb/>
　　　宿天竺寺賦聞泉呈二老　蟠<lb/>
我有泉中興平生愛水經山空時决决夜静轉泠泠暗<lb/>
脉來湍急清聲出混㝠月寒風不響髙枕與君聽<lb/>
　　　同賦聞泉　契嵩<lb/>
嵗晏林間宿初聞况夜晴漱寒醒客夢飛響應山鳴深<lb/>
澗松風静幽人石室清誰人能為我寫此入琴聲<lb/>
　　　同賦聞泉　惟晤<lb/>
<pb n="KR4d0031_WYG_021-10b"/>
澗泉吾所好山舎寂無喧春脉生雲底夜聲來枕前風<lb/>
休不動竹月上未啼猿石上鳴逾急冷然清夢魂<lb/>
　　　送公濟冲晦出山兼簡駐泊所諸公索和奉寄<lb/>
　　　李思文　契嵩<lb/>
幾日山逰霰雪稀相隨野老亦忘機始憐洞裏雲堪臥<lb/>
又憶人間嵗杪歸夜落梅花應滿路風含春色自吹衣<lb/>
憑君為語王孫道音信終湏寄鳥飛<lb/>
　　　次韻奉詶　蟠<lb/>
<pb n="KR4d0031_WYG_021-11a"/>
臘後東風掃翠㣲同㸔芳桞破鋒機三宵聼水都無夢<lb/>
四日登山未肯歸野老且憑雲送客家人應笑雨霑衣<lb/>
君詩兼簡佳公子只恐囊傾一夜飛<lb/>
　　　次韻奉和　惟晤<lb/>
招擕緑野村邊去累日青山曠世機惜向永安蘭若别<lb/>
還經靈隠渡頭歸雲峰積雪迷樵徑石罅新泉濺客衣<lb/>
詩㑹末由陪帝戚心随雲鳥入城飛<lb/>
　　　遊山歸遇雨呈仲靈冲晦　蟠<lb/>
<pb n="KR4d0031_WYG_021-11b"/>
九里松門雪過時籃輿裊裊礙松枝雨留宿客還斜落<lb/>
風送行人亦倒吹華表忽驚黄鶴反耳中猶帯白猿悲<lb/>
來朝弗著登山屐可避君呼謝客兒<lb/>
　　　次韻和詶　契嵩<lb/>
嚴維靈澈出山時避雨曽聞礙木枝嵗杪霜寒何足畏<lb/>
管中春色已堪吹風含鐘韻凝還散水結溪聲咽又悲<lb/>
闘草野逰君莫笑初平元是牧羊兒<lb/>
　　　次韻奉和詶　惟晤<lb/>
<pb n="KR4d0031_WYG_021-12a"/>
興髙未肯輟清詩捨轎重扶櫛栗枝松栢青肥春雨洗<lb/>
烟雲輕健澗風吹樵歸後塢連聲唱鹿過前溪失隊悲<lb/>
莫道還家甘寂黙陶潜自有五男兒<lb/>
　　　山中回憶東山老　蟠<lb/>
山㳺興發特尋君屐齒笻枝繞四鄰峰北㸔雲忘世務<lb/>
澗南聽水得天真名髙寂寞存僧史林下風流似晉人<lb/>
何日枇杷苦笋熟却逰未减去年春<hi>君去年有苦笋上枇杷熟之句</hi>
　　　次韻奉詶　契嵩<lb/>
<pb n="KR4d0031_WYG_021-12b"/>
君事逍遥入亂雲與君躡屐遍溪鄰林間聽鳥聞偏好<lb/>
烟際觀山見匪真澗水只能忙送客岩花不解乆留人<lb/>
樂天更有龍門約勝㑹應湏趂早春<lb/>
　　　連得公濟出山道中見示二篇鄙思枯涸奉和<lb/>
　　　不暇且乞罷唱　契嵩<lb/>
詩萹留落野人窓又得虞卿璧一雙恠似蛟龍出古水<lb/>
清如日月浸秋江𢋫吟何止夸山澤變雅終湏繫國邦<lb/>
為報詩家驍將道雪闌休唱已心降<lb/>
<pb n="KR4d0031_WYG_021-13a"/>
　　　次韻奉詶　蟠<lb/>
幾夕論詩坐石牎憐君百首妙無雙勾牽野興侵孤月<lb/>
惱亂詞源湧大江數紙忽然來竺嶺千年猶可照吳邦<lb/>
相思未免還相挑莫竪旗旛却詐降<lb/>
　　　出山至中塗寄永安禪師　惟晤<lb/>
松行未盡却回頭寒雨霶𩃱巳漸收望海閣邊雲繚繞<lb/>
行春橋下水奔流山庵驟别髙談逺城寺將歸滿面羞<lb/>
湏傚著書同説法悠悠人事漫拘囚<lb/>
<pb n="KR4d0031_WYG_021-13b"/>
　　　次韻和詶　契嵩<lb/>
忽憶山中人白頭嵗䦨喜㸔雪初收詩萹見賞皆髙興<lb/>
謝客相随非俗流却有嵓雲供夜卧況無土食備晨羞<lb/>
愛君吟詠殊堪聼金玉聲音勝楚囚<lb/>
　　　公濟冲晦出山次日奉寄　契嵩<lb/>
孫綽曽陪支遁逰千年人謂兩風流羡君慕此乘雙屐<lb/>
結侣還來共一丘衣冷雪霜猶未去興髙雲月肯甘收<lb/>
耽詩重道皆無比應敵當時萬户侯<lb/>
<pb n="KR4d0031_WYG_021-14a"/>
　　　次韻奉詶　蟠<lb/>
猿聲未落鳥聲愁笱發花開澗水流還對春風驚莭物<lb/>
漫思野老傍林丘古人得道多深隠賢守知名貴早收<lb/>
林下頻過君莫恠自看骨相匪封侯<lb/>
　　　次韻奉詶　惟晤<lb/>
今日追懐昨日逰二君乗興似奔流逺尋幽壑行拖屐<lb/>
累到深雲卧枕丘崖竹蕭踈晴影亂塢梅零落晩香收<lb/>
㑹湏重訪藤州老更約髙才沈隠侯<lb/>
<pb n="KR4d0031_WYG_021-14b"/>
　　　次韻奉和　契嵩<lb/>
樂天已與廣宣逰更出風塵外俗流酒聖盡能非畢卓<lb/>
詩仙皆欲接浮丘<hi>聞公濟與冲晦逰㫁此葷酒多随其奉戒</hi>萹章逸處江山<lb/>
動筆硯閒時雲雨收况有聲名俱籍甚並飛南北動王<lb/>
侯<lb/>
　　　嵗暮還西塢寄公濟無𧦬　契嵩<lb/>
乗興溪邊去仍從林下歸梅香帯春信日色煖人衣白<lb/>
髮思還逺清流遇更稀野禽寧㑹意相顧向柴扉<hi>日色暖人</hi>
<pb n="KR4d0031_WYG_021-15a"/>
<hi>衣或云日暮入人衣</hi>
　　　次韻奉和　蟠<lb/>
聞説西庵好藤州恐不歸延年松可食避世草堪衣山<lb/>
塢雪應壊林端梅亦稀猶憐二禪老佳句及城扉<lb/>
　　　次韻奉詶　𧦬元<lb/>
野歩溪流静源深興未歸晩禽栖雪竹殘霰洒禪衣放<lb/>
意天涯逺狂吟人落稀詩成寄吾侣清氣動林扉<lb/>
　　　次韻奉和　惟晤<lb/>
<pb n="KR4d0031_WYG_021-15b"/>
白髮東山老青林西塢歸聼猿時駐錫厲水自褰衣髙<lb/>
論才難敵孤蹤行亦稀慚君寄樵採佳句出嵓扉<lb/>
　　　寄東山禪師　蟠<lb/>
髙卧西林月孤閒獨見君杖蔾探澗水欹枕看山雲鹿<lb/>
過何人見猿啼只自聞篇章知幾首寄我莫辭勤<lb/>
　　　次韻奉詶　契嵩<lb/>
翛然林下隠吾道異夫君習忍如幽草觀身類片雲人<lb/>
情無意染鶴唳有時聞謝客詩懐寄憐君此興勤<lb/>
<pb n="KR4d0031_WYG_021-16a"/>
　　　蟠雪夜登湧金樓逺望西山憶仲靈洒然有邁<lb/>
　　　世之風因思山隂王徽之雪夜獨酌四望皎然<lb/>
　　　徘徊詠左太冲招隠詩忽憶戴逵扁舟乗興余<lb/>
　　　恨未能遂往聊寄此詩<lb/>
家占西湖島上雲雪光月色更氷魂興來爛漫投空老<lb/>
<hi>投或作心</hi>詩罷蒼茫眼正昬晉國衣冠何處覔梁朝殿閣儼<lb/>
猶存思君不及山隂夜遥望青松聼雪猿<lb/>
　　　次韻奉詶　契嵩<lb/>
<pb n="KR4d0031_WYG_021-16b"/>
瞑色隂森雪和雲故人當此動吟魂烟凝火冷萬家静<lb/>
水色山光竟夜昬興發晉賢前古逺詩傳蕭寺邇今存<lb/>
春歸嵓壑多芳樹漫欲邀君同聼猿<lb/>
　　　寄勉冲晦速和拙什　蟠<lb/>
冲晦僧儒詩者豪尤憐賴汝壯方袍一千萹興時無敵<lb/>
三十年功格最髙白髮逢春今更勇清吟徹老莫辭勞<lb/>
何朝始肯將珠玉却報仙人換木桃<lb/>
　　　次韻奉詶　惟晤<lb/>
<pb n="KR4d0031_WYG_021-17a"/>
杜門誰復念吾曹老畏春寒擁毳袍懶慢從來徒自笑<lb/>
唱詶今更怯君髙曽無道譽喧喧播厭把肝脾苦苦勞<lb/>
佳句忽來催野句譬將凡果逼仙桃<lb/>
　　　新嵗連雨不止因寄公濟兼簡維晦禪丈暨賢<lb/>
　　　令强公　契嵩<lb/>
寒郊纔喜嵗華新景物隂隂又一旬雲帯天低垂壓野<lb/>
雨蔵春晝暗迷人寧愁燈火妨明月却嘆詩家惜令辰<lb/>
陶令而今臥江國倚樓吟望更誰親<lb/>
<pb n="KR4d0031_WYG_021-17b"/>
　　　次韻和詶　蟠<lb/>
林扉厭聽雨聲頻為惜春風只九旬裛擈山花將放杏<lb/>
侵尋嵗月已過人何時好去逰南澗毎夜空來望北辰<lb/>
愁坐更無車馬客獨憐詩筆謾相親<lb/>
　　　竊觀仲靈乆雨詩且道余與公濟吟從之意輙<lb/>
　　　次韻奉和　至<lb/>
詩興勾牽日日新年光初破雨彌旬舊逰已得新工部<lb/>
佳句今逢休上人<hi>仲靈文章大手非特休比此比以詩言耳</hi>雲外馳心闗水<lb/>
<pb n="KR4d0031_WYG_021-18a"/>
石江邊搔首望星辰泥深未愛尋山屐誰與西庵杖屨<lb/>
親<lb/>
　　　重次元韻　至<lb/>
吟思那知嵗月新初鸎啼雨早經旬姢姢野竹通寒水<lb/>
洗洗江梅冷照人鷲嶺並逰勞夢寐虎溪一笑尚參辰<lb/>
千金襃字形篇尾迹未相同意已親<lb/>
　　　又次韻奉寄强令　契嵩<lb/>
冉冉流年年厯新仲春春日未盈旬何為萬里青雲士<lb/>
<pb n="KR4d0031_WYG_021-18b"/>
來問雙峰白髮人詩思雅驚含老格風神清爽惜芳辰<lb/>
况聞傲令陶元亮臘屐湏來與我親<lb/>
　　　重次韻奉詶　至<lb/>
千年支許事如新欲寄前逰漫歴旬雨帯黑雲遮俗客<lb/>
猿呼飛鳥伴幽人從容劇論知何日感激佳篇慰此辰<lb/>
四海聲光非鑿齒道安名重若為親<lb/>
　<lb/>
　鐔津集巻二十一<lb/>
</p>
<p>
</p>
  </div>
</body>
</text>
</TEI>
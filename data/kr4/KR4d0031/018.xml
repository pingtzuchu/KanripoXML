<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻十八</head>
    <p>
<pb n="KR4d0031_WYG_018-1a"/>
欽定四庫全書<lb/>
　鐔津集巻十八　　　　　宋　釋契嵩　撰<lb/>
　　非韓中<lb/>
　　　第二<lb/>
始眎韓子原道止以仁義為道徳謂韓子如此當絶不<lb/>
識儒之道徳也其後見彼顔子不貳過論曰聖人抱誠<lb/>
明之正性根中庸之正徳又引中庸曰自誠明謂之性<lb/>
自明誠謂之教又曰皆謂不能無生於其心而不暴之<lb/>
<pb n="KR4d0031_WYG_018-1b"/>
於外考之於聖之道差為過耳夫中庸誠明者真聖賢<lb/>
道徳仁義百行之根原也如此韓子固亦知有中庸誠<lb/>
明之道徳原道何故棄之而不言也謂人不足與知此<lb/>
道耶謂人固不可忽歟或將匿善而不盡言耶君子固<lb/>
不可匿善也是必韓子徒見其誠明中庸之語而心未<lb/>
通其理乎然理最為㡬微精審而不易至也七十二子<lb/>
之徒孔子於此獨與顔淵乃曰其殆庶㡬乎而顔子至<lb/>
之故其言鮮過今韓子推本乎聖人之道徳仁義與人<lb/>
<pb n="KR4d0031_WYG_018-2a"/>
何尚其文字前無後有自相反亂是可謂至其至乎心<lb/>
不達誠明中庸至理雖益著書可傳以為法乎<lb/>
　　　第三<lb/>
韓子取孔子所謂唯上智與下愚不移與其曰中人以<lb/>
上可以語上也中人以下不可以語上者為性而著原<lb/>
性曰性之品有三而其所以為性者五曰何也曰性之<lb/>
品有上中下三上焉者善焉而巳矣中焉者可道而上<lb/>
下也下焉者惡焉而巳矣其所以為性者五曰仁曰義<lb/>
<pb n="KR4d0031_WYG_018-2b"/>
曰禮曰智曰信上焉者主於一而行之四中焉者之於<lb/>
五一也不少有焉則少及焉其於四也混下焉者之於<lb/>
五也反於一而悖於四<hi>自上焉者主於一而行之四以至悖於四元不書此今備檢入</hi>
謂上焉者善也故能行其五者之道中焉者可道而為<lb/>
善惡也其於五者雖不甚有亦可進而反之也下焉者<lb/>
惡也其於五者反悖而不能為之也性之於情視其品<lb/>
情之品亦有上中下三其所以為情者七曰喜曰怒曰<lb/>
哀曰懼曰愛曰惡曰欲上焉者之於七也動而處其中<lb/>
<pb n="KR4d0031_WYG_018-3a"/>
中焉者之於七也有所甚有所亡然而求合其中也下<lb/>
焉者之於七也亡與甚直情而行也然韓子如此而言<lb/>
之者善惡與夫佛老之言同乃特異其説也夫性豈止<lb/>
佛老乎天下之人皆得蓋至公之道者也烏可私之而<lb/>
臆説耶嘻韓子惡佛老遂至以其性命而曲説何其愛<lb/>
惡如是之甚乎夫孔子所謂惟上智與下愚不移者蓋<lb/>
言人之有才智與聰明及愚㝠而無識耳非言性也夫<lb/>
智之與愚乃其性通塞之勢耳非性命之本末若夫性<lb/>
<pb n="KR4d0031_WYG_018-3b"/>
者即在物靈焉而有知者是也今天下之人靈然利至<lb/>
而知趨害至而知避孰不皆然豈有上下之別耶但其<lb/>
所知有逺近其能有多寡是蓋通塞之勢異爾論語所<lb/>
謂性相近者蓋言其性則同也曰習相逺者蓋言其因<lb/>
學習故則人善惡異矣其後曰唯上智與下愚不移也<lb/>
者是亦承㑹前語之意耳謂人苟不為不善之習所移<lb/>
易者唯是上智高才者也不為善習而率易者亦唯是<lb/>
下愚絶頑者也此外罔不由其所學習而為善為惡也<lb/>
<pb n="KR4d0031_WYG_018-4a"/>
是亦聖人篤於勸教而化之也夫上焉者聖人也下焉<lb/>
者愚人也善惡者好惡也好惡與生皆生人皆有之豈<lb/>
聖人唯好而愚人唯惡苟曰聖人愚人皆有好惡是善<lb/>
惡均也豈上者唯善下者唯惡乎韓子必謂上智與下<lb/>
愚不移為上下之人其性善惡各已定矣何孔子既曰<lb/>
性相近習相逺謂人性之不差遽又曰唯上智與下愚<lb/>
不移謂人性之善惡各定豈聖人之言前後不相副反<lb/>
覆而如此也不直不相副抑亦非示教也謂聖人之言<lb/>
<pb n="KR4d0031_WYG_018-4b"/>
反覆可乎韓子讀書不求其文之意如何耳乃輒勍其<lb/>
語遂以為立言夫仁義五常蓋人情之善者也而韓子<lb/>
不審知乃曰所以為性者五彼徒見五常者出於性而<lb/>
遂以為性殊不知性之所出者皆情也今問其人曰爾<lb/>
為五常仁愛與爾七情愛惡之愛異耶同乎是必曰同<lb/>
也爾五常好仁義之好與爾七情喜好之好同乎異耶<lb/>
是必曰不異也如此則韓子之謂五謂七謂善謂惡者<lb/>
豈不皆情耶著在乎情而始處性之邊徼也<hi>著或作顯</hi>韓子<lb/>
<pb n="KR4d0031_WYG_018-5a"/>
之所師者孔子也欲為書安得不審其師之言而然後<lb/>
發何輒作謬乎聖人之意也如此孔子之言性曰人生<lb/>
而靜天之性也感物而動性之欲也又曰寂然不動感<lb/>
而遂通天下之故夫人生而靜者寂然不動者是豈非<lb/>
人之性唯寂唯靜何嘗有善有惡有其品乎夫感物而<lb/>
動性之欲者感而遂通天下之故者豈非接乎外物乃<lb/>
成其善惡之情耶中庸曰喜怒哀樂未發謂之中發而<lb/>
皆中節謂之和中也者天下之大本也和也者天下之<lb/>
<pb n="KR4d0031_WYG_018-5b"/>
達道也是亦備見乎情性之分矣嗚呼古聖人其言情<lb/>
性如此之效白而後世不遵競務異而苟為其説雖欲<lb/>
求異乎佛老殊不識大悖其師之言而亂乎聖人之道<lb/>
也易曰利貞者性情也者謂性正也情邪也必以性制<lb/>
情乃中正也後之學者方不知其性乃為狂為悖為邪<lb/>
為佞為貪為惑鮮有成其徳性<hi>本或無性字</hi>者也豈堪立言<lb/>
垂法者乃復以情以性不辨其真偽而傳之其人吾恐<lb/>
夫益惑也聖人之道斯將廢矣<lb/>
<pb n="KR4d0031_WYG_018-6a"/>
　　　第四<lb/>
韓子作原人曰形於上日月星辰皆天也形於下草木<lb/>
山川皆地也命於其兩間夷狄禽獸皆人也曰然則吾<lb/>
謂禽獸人可乎曰非也指山而問焉曰山乎曰山可也<lb/>
山有草木禽獸皆舉之矣指山之一草而問焉曰山乎<lb/>
曰山則不可也故天道亂而日月星辰不得其行地道<lb/>
亂而草木山川不得其平人道亂而夷狄禽獸不得其<lb/>
情天者日月星辰之主也地者草木山川之主也人者<lb/>
<pb n="KR4d0031_WYG_018-6b"/>
夷狄禽獸之主也主而暴之不得其為主之道矣是故<lb/>
聖人一視而同仁篤近而舉逺噫韓子何為言之不辨<lb/>
也謂韓子善著書吾不知也彼其意亦類乎祭統曰夫<lb/>
人生於天地之間者皆曰命其萬物死皆曰折人死曰<lb/>
鬼如孔子曰折曰鬼者蓋分辨乎人與禽獸草木異矣<lb/>
韓子雖曰吾謂禽獸人可乎曰非也指山而問焉曰山<lb/>
乎曰山可也山有草木禽獸皆舉之矣者欲以別其禽<lb/>
獸與人而文不分明而取喻不切當韓子之意其實謂<lb/>
<pb n="KR4d0031_WYG_018-7a"/>
人與夷狄禽獸皆同其性命之道也不直云爾是必欲<lb/>
異乎他教之説也<hi>韓於此謂不可云禽獸人者有外乎佛老夷狄之教而明教不深辨惜乎</hi>
然韓子如此而異亦猶狙公賦芧曰朝三而暮四朝四<lb/>
而暮三果何能為異耶其曰人者夷狄禽獸之主者此<lb/>
又混漫蓋不足為訓也韓子苟謂人為血氣之主彼夷<lb/>
狄者亦人爾自可主乎禽獸也安得謂如禽獸而主乎<lb/>
人耶然禽獸亦非人為之主也萬類各自有其主焉人<lb/>
自主於其人類之長禽獸亦乃自主於其類之長者也<lb/>
<pb n="KR4d0031_WYG_018-7b"/>
天下何有禽獸馴狎人而為之主耶彼韓子苟恤乎夷<lb/>
狄禽獸與吾同其性命欲人不暴之也為之原人當曰<lb/>
人者夷狄禽獸之同其生也同生而暴其生者不得其<lb/>
所以為生之道也如此則庶㡬可乎<lb/>
　　　第五<lb/>
韓子為本政曰周之政文既其弊也後世不知其承大<lb/>
敷古先遂一時之術以明示民民始惑教百氏之説以<lb/>
興又曰聞於師曰古之君天下者化之不示其所以化<lb/>
<pb n="KR4d0031_WYG_018-8a"/>
之之道及其弊也易之不示其所以易之之道政以是<lb/>
得民以是淳其有作者知教化之所繇廢抑詭怪而暢<lb/>
皇極伏文貌而尚忠質茫乎天運窅爾神化道之行也<lb/>
其庶巳乎韓子此説豈非厭以文之過惡為教之有迹<lb/>
者也然其言似欲天下如三王之政以文質相救又若<lb/>
欲天下如三皇以易簡之道以為化其言不端倪令學<lb/>
者惑之韓子苟欲如三皇之政則三皇安得不示其所<lb/>
以政之之道耶<hi>或無所以二字</hi>苟欲如三皇之無為其茫乎天<lb/>
<pb n="KR4d0031_WYG_018-8b"/>
運窅爾神化則類乎老子之所謂其道徳者也如古之<lb/>
君天下者化之而不示其所以化之之道者莫盛乎伏<lb/>
犧神農黄帝三皇氏者也三皇乃老氏之道之所師宗<lb/>
者也韓子當譏老子謂其道徳而為一人之私言也老<lb/>
氏之説果私則韓子斯言烏得為公耶韓子為書何其<lb/>
不思不審而如此也使學者何以考而為法<lb/>
　　　第六<lb/>
韓子作原鬼謂適丁民之有是時也故原鬼為其辯之<lb/>
<pb n="KR4d0031_WYG_018-9a"/>
也噫鬼何必原乎使民不知鬼於政何損也使民知鬼<lb/>
於教亦何益耶古之君子以道辯惑以政平妖如斯而<lb/>
巳矣昔殷政弊而其民以鬼先王患而殺之<hi>殺或救字</hi>以鬼<lb/>
者謂其多威儀似乎事鬼神者也況又原鬼真以鬼而<lb/>
示民豈先王之法乎語曰未能事人焉能事鬼韓子之<lb/>
為言不唯悖先王之道抑又昧乎孔子之意也謬乎甚<lb/>
哉若此也<lb/>
　　　第七<lb/>
<pb n="KR4d0031_WYG_018-9b"/>
韓子為獲麟解曰麟之出必有聖人在乎位麟為聖人<lb/>
出也聖人者必知麟麟之果不為不祥此謂麟為孔子<lb/>
出孔子知麟麟為祥以解夫魯人昔謂麟為不祥者也<lb/>
韓子之所謂何其未識經也麟所以興春秋苟不能發<lb/>
明孔子作春秋之意何用解麟夫麟學者亦能辨之也<lb/>
孔子聖人豈止能知麟爾言麟謂孔子出者苟取雜家<lb/>
妄説無經據謬論也韓子為知聖人稱麟非徒為其出<lb/>
不出也昔孔子因麟而作春秋者蓋以麟鳯四靈大率<lb/>
<pb n="KR4d0031_WYG_018-10a"/>
係於王政故禮運曰聖人作則四靈以為畜孔子之時<lb/>
周室積衰王道巳絶有麟而無政聖人感此遂以度吾<lb/>
將存乎王法也故其書起於平王而絶筆獲麟而杜預<lb/>
注獲麟其説漫漶不決既曰麟為聖王之嘉瑞又曰時<lb/>
無明王感嘉瑞而無應既無明王何以感其出耶此蓋<lb/>
杜氏不能考其出不出之意也禮運孔子謂聖王之政<lb/>
大順故鳯凰麒麟皆在郊棷龜龍在宫沼郊謂其逼王<lb/>
城也棷謂其樵薪之淺叢也謂大順所感則麟鳯如其<lb/>
<pb n="KR4d0031_WYG_018-10b"/>
所畜養也此言處乎近郊樵薪之間耳其謂麟之出也<lb/>
如此左氏曰西狩大野獲麟大野者蓋魯之大澤也其<lb/>
荒逺險絶眎楚之雲夢吳之具區皆天下所謂十藪者<lb/>
也然深山大澤固異物之所隠伏也麟不幸為魯捜而<lb/>
致之豈感而自出耶吾故曰麟未始出必謂此為麟之<lb/>
出也則禮運孔子之言為謬矣聖人豈謬乎哉經曰西<lb/>
狩獲麟麟不自然而出可知也聖人筆此非善之之謂<lb/>
也春秋凡稱獲者不單訓於得蓋兵戈勍勁得勝之謂<lb/>
<pb n="KR4d0031_WYG_018-11a"/>
也經曰獲晉侯之例是也今曰西狩者蓋惡其非時而<lb/>
暴物也獲麟乃有譏耳異義者曰孔子脩春秋立言為<lb/>
素王之法麟乃應之或曰興者為瑞亡者為災謂麟為<lb/>
後代受命者之符瑞此皆經傳所不見載苟以臆裁殊<lb/>
不足取之謂孔子為素王其誣聖人之甚也<lb/>
　　　第八<lb/>
韓子以三書自薦求用於宰相吾讀之未始不為歎息<lb/>
世謂韓子若繼聖之賢之出也余謂聖賢進退語黙動<lb/>
<pb n="KR4d0031_WYG_018-11b"/>
有師法不宜與常士相浮沈也古之士皆欲用非其禮<lb/>
不與之用三代之士仕以天下自任無如伊尹周之末<lb/>
憂天下無如孔子戰國之時欲行其道無如孟軻雖然<lb/>
皆以禮聘而為政不聞以書自舉而求其用也禮曰儒<lb/>
有席上之珍以待聘夙夜强學以待問懐忠信以待舉<lb/>
力行以待取語曰夫子温良恭儉讓以得之夫子之求<lb/>
之也其諸異乎人之求之歟陳子謂孟子曰古之君子<lb/>
何如則仕孟子曰所就三所去三迎之致敬以有禮言<lb/>
<pb n="KR4d0031_WYG_018-12a"/>
將行其言也則就之禮貌未衰言弗行也則去之云云<lb/>
夫古之聖賢待而不求也如此待而不求蓋貴義而守<lb/>
道也此其所以為聖賢也韓子既不能守道而貴義如<lb/>
古之聖賢也又以書而自舉於其上固宜恭其言平其<lb/>
氣自道可也烏得躁以忿遽非人之政治耶孔子曰言<lb/>
未及之而言謂之躁又曰今之矜者忿戾韓子推周公<lb/>
之事而較其時之政治非其不至夫身未及居位而輒<lb/>
誚其政非躁乎自舉不得而責人非矜乎忿耶儒行曰<lb/>
<pb n="KR4d0031_WYG_018-12b"/>
澡身而浴徳陳言而伏靜而正之上弗知也麤而翹之<lb/>
又不急為也陳言而伏也者謂儒有所陳説必伏而待<lb/>
上之命也靜而正之也者謂雖不得命必靜而守之正<lb/>
不以傾躁也上弗知麤而翹之又不急為也者謂巳雖<lb/>
有善言正行上弗之知則同其顔色麤略而發之不必<lb/>
急暴而為也聖人如此之謂蓋欲人遵禮而逺辱也遵<lb/>
禮所以為儒也韓子慕孔子謂為純儒而其所為反聖<lb/>
人之法如此可謂真儒乎不唯不至於儒亦恐誤後世<lb/>
<pb n="KR4d0031_WYG_018-13a"/>
之人失禮而招辱也韓子之書欲其朝廷因已爵禄以<lb/>
誘致天下遺逸之士韓子以此言待天下何其淺且謬<lb/>
也天下固亦有不隕穫於貧賤不充詘於富貴大能守<lb/>
道抱節而賢過韓子者如傅説諸葛亮輩傅説諸葛亮<lb/>
豈止因人而遽來徉徉然以趨禄利耶此猶略舉其世<lb/>
之聞見之盛者時主可以禮義誠聘而致之有為者也<lb/>
況有沈名絶迹逃越世網者耶益有視分國如錙銖而<lb/>
不臣不仕若泰伯伯夷者雖爵命百逼蔑如也韓子亦<lb/>
<pb n="KR4d0031_WYG_018-13b"/>
何能誘而致之乎吾恐韓子之䇿未必能為國家取其<lb/>
至賢者也韓子曰古之人三月不仕則相弔此引孟子<lb/>
滕文公下章初答周霄之問也韓子徒略孟子之言<hi>略或</hi>
<hi>作掠</hi>而不能以盡其意其卒章孟子乃曰古之人未嘗不<lb/>
欲仕也又惡不由其道不由其道而往者與鑚穴隙之<lb/>
類也其意正謂士雖急於仕也亦待其命而用不可苟<lb/>
進而求用也苟進而求用者固如男女不待父母之命<lb/>
媒妁之言鑚穴隙相窺踰牆相從為人之所賤者也今<lb/>
<pb n="KR4d0031_WYG_018-14a"/>
韓子自薦而求用乃援孟子此章為諭何忽自彰其失<lb/>
禮亡義也哉吾聞古者欲有所見唯以其所贄而前天<lb/>
子則贄鬯諸侯則贄玉卿則贄羔大夫則贄鴈士則贄<lb/>
雉故孟子曰孔子出疆必載質不聞以書而見其上者<lb/>
蓋後世者之苟為也漢孝武時四方之士如東方朔之<lb/>
徒矜誕衒鬻蓋以書而自薦天下乃相效靡然而成風<lb/>
孟子謂自鬻以成君鄉黨自好者不為而謂賢者為之<lb/>
乎然而孰嘗以此而為媿也嗚呼後世益衰風教浮薄<lb/>
<pb n="KR4d0031_WYG_018-14b"/>
愈甚學者以藝相夸以能相勝傲誕自大孰不然也温<lb/>
良恭儉讓其道殆廢當是時韓子固宜力行聖人之道<lb/>
以身率先天下而正其風俗可也又從事其事而矜夸<lb/>
忿躁愈盛後生者學不知根本徒見韓子之書乃相謂<lb/>
曰韓子大儒吾輩宜傚其所為也如此不唯益損其風<lb/>
教抑又害其臣之節辱其人之身故曰韓子之書不法<lb/>
吾無所取也或曰韓子之時其取士之道異乎古也韓<lb/>
子蓋因其時而為之也必若守古之道待其聘而後用<lb/>
<pb n="KR4d0031_WYG_018-15a"/>
士君子之道必至死而不得其行也曰不然韓子尚以<lb/>
周公之道而責其時之宰相當是何不念今之時與古<lb/>
異矣不可以古道而求今也豈謀身即謂隨時而責人<lb/>
即謂必如古道君子果如是為意耶然聘士之禮何世<lb/>
無之唐之時亦尚聞以禮而詔其隠者也豈有遺聖賢<lb/>
而不聘耶語曰不患無位患所以立不患莫巳知求為<lb/>
可知也此韓子之徒亦宜思之也<lb/>
　　　第九<lb/>
<pb n="KR4d0031_WYG_018-15b"/>
韓子為對禹問謂禹雖以天下傳之子而其賢非不及<lb/>
乎堯舜傳賢之賢也予少時著評讓初亦取韓子所謂<lb/>
禹傳子之説其後審思之即考虞夏之書竟不復見禹<lb/>
傳賢傳子之説唯孟子曰禹薦益於天七年禹崩三年<lb/>
之喪畢益避禹之子於箕山之隂朝覲獄訟者不之益<lb/>
而之啓曰吾君之子也謳謌者不謳謌益而謳謌啓曰<lb/>
吾君之子也及證之史夏本紀太史公亦謂禹以天下<lb/>
授益益讓啓天下遂奉啓以為君此始明禹未嘗自以<lb/>
<pb n="KR4d0031_WYG_018-16a"/>
其天下與之子也荀卿揚雄雖皆言傳授之事亦未始<lb/>
稱禹自與其子之天下也因怪韓子疎謬不討詳經史<lb/>
輒為此言假謂韓子苟取百家雜説謂禹與子天下其<lb/>
賢不減於堯舜也又與禮運之言不類禮運謂大道之<lb/>
行天下為公者以其時為大同謂大道既隠天下為家<lb/>
者以其時為小康而鄭氏解曰天下為公者禪讓之謂<lb/>
也天下為家者謂傳位於子也夫禪讓既為大同而家<lb/>
傳之時乃為小康而禹苟果以天下與之子其為賢也<lb/>
<pb n="KR4d0031_WYG_018-16b"/>
安得不肖於堯舜耶韓子雖欲賢禹而反更致禹之不<lb/>
賢然韓子揣堯舜禹所以傳授而乃為其言曰堯舜之<lb/>
傳賢也欲天下之得所也禹之傳子也憂天下爭之之<lb/>
亂也又曰堯以傳舜為憂後世禹以傳子為慮後世何<lb/>
其文字散漫不曉分而如此也然得所即不爭爭即不<lb/>
得所也憂猶慮也慮猶憂也其為義訓亦何以異乎大<lb/>
凡爭鬭其必起於私與不平也既謂禹欲使後世不爭<lb/>
乃當不與其子於事理為得也既與之子安得制其不<lb/>
<pb n="KR4d0031_WYG_018-17a"/>
爭之亂耶禹之後及其子孫方二世而羿遂奪其天下<lb/>
而有之與寒浞輩紊絶夏政㡬二百年少康立乃稍復<lb/>
夏政繼禹之道也所謂不爭安在耶夫禹聖人也豈聖<lb/>
人而不識其起爭之由耶韓子雖苟為此説而不累及<lb/>
夫禹乎語曰巍巍舜禹之有天下也而不與焉孔氏之<lb/>
注迂疎固不足發明乎聖人之意此乃謂舜禹雖有天<lb/>
下不我私而有之皆謂常有所讓也不幸禹之禪讓其<lb/>
事不果遂乃與其子相承而有天下孔子以其世數姑<lb/>
<pb n="KR4d0031_WYG_018-17b"/>
列禹於三代之端故禮運曰禹湯文武成王周公由此<lb/>
其選也然而堯舜禹其則未始異也夫天下者天下之<lb/>
天下也與賢與子而聖人豈苟専之而為計乎苟當其<lb/>
時天下之人欲以天下與之賢而堯舜雖欲傳子不可<lb/>
得也當其時天下之人欲以天下與之子禹雖欲傳賢<lb/>
亦不可得也故時當與賢則聖人必與之賢時當與子<lb/>
則聖人不能不與之子聖人之傳天下也正謂順乎時<lb/>
數人事而巳矣豈謂憂之慮之為後世强計而與其天<lb/>
<pb n="KR4d0031_WYG_018-18a"/>
下異也堯謂舜曰天之厯數在爾躬舜亦以此命禹禮<lb/>
曰堯授舜舜授禹湯放桀武王伐紂時也是故易曰天<lb/>
下隨時之義大矣哉韓子之説無稽何嘗稍得舜禹傳<lb/>
授之意歟惡乎謬哉<lb/>
　　　第十<lb/>
韓子既謫潮州乃奏書謝天子因諷其天子封禪謂巳<lb/>
文章可以振錫功徳編乎詩書而不讓古人吾竊笑韓<lb/>
子所發輕率而事不稽古封禪乃國家大典帝王之盛<lb/>
<pb n="KR4d0031_WYG_018-18b"/>
事臣子平時猶不可使人主遽為況乎在其斥逐齟齬<lb/>
而輒言之韓子豈善自宜之耶如陸贄以宰相黜忠州<lb/>
十年杜門絶人事不復為私書贄不唯能慎蓋亦知其<lb/>
自不當預朝廷之事也陸公可謂識大體矣若夫封禪<lb/>
者非二帝三王之事也其始於秦之始皇而甚乎漢之<lb/>
孝武其事勢雄侈貲費蓋百巨萬禮度與古所謂類上<lb/>
帝望山川豈等耶當時儒者雖引舜典至于岱宗柴望<lb/>
秩于山川之義以傅㑹其説似是而非殊不得實復援<lb/>
<pb n="KR4d0031_WYG_018-19a"/>
管夷吾對齊桓公封禪之言是亦非出二帝三皇之書<lb/>
也漢書稱倪寛議封禪曰然其薦享之義不著于經誠<lb/>
然也昔太史公雖以之為書蓋避其當時依違不敢灼<lb/>
然是非第曰余從巡祭天地諸神名山而封禪焉退而<lb/>
論次自古以來用事於鬼神者具見其表裏後有君子<lb/>
得以覽焉至于班固議論郊祀至封禪或可或否亦不<lb/>
灼然是之非之但推谷永之奏為正後世宜有卓識賢<lb/>
者毅然推二帝三王之制度折中夫秦漢舊事以資乎<lb/>
<pb n="KR4d0031_WYG_018-19b"/>
後世之為封禪者可也吾嘗慨先儒如揚子雲之徒徒<lb/>
善著書是非今古萬世而卒不及此文中子雖稍辨之<lb/>
欲警隋之封禪者而其説甚略於穆後世如有功徳不<lb/>
充符瑞未至輒以其法而苟為之者其何以質之耶韓<lb/>
子平生自負謂能専二帝三王之道而善斥百家古今<lb/>
之謬妄安得一朝稍黜乃自衰謬反以秦皇漢武之雄<lb/>
侈夸誕者以事其君乎韓子其所守如何哉就令其君<lb/>
稍有功徳可封禪也猶宜斟酌比較太宗之時而然後<lb/>
<pb n="KR4d0031_WYG_018-20a"/>
舉之唐之文皇帝平數百年之積亂獨振王道其功徳<lb/>
崇盛宜比乎禹湯文武雖漢之文景尚恐其不足預其<lb/>
所有如此太宗猶不敢議封禪故曰如朕本心但使天<lb/>
下太平雖缺封禪亦可比徳堯舜如百姓不足雖修封<lb/>
禪亦何異桀紂昔秦始皇登封岱宗奢侈自矜漢文竟<lb/>
不登封躬行儉約今皆謂始皇為暴虐之主而漢文為<lb/>
有徳之君由此而言無假封禪唐太宗可謂聖賢有道<lb/>
之君者也而章武之時其治道功徳符瑞其勝於太宗<lb/>
<pb n="KR4d0031_WYG_018-20b"/>
乎不直不勝亦恐不及貞觀之風逺矣而韓子乃欲其<lb/>
封禪何其不思之甚也然則秦漢之封禪者豈専告其<lb/>
成功於天地耶乃慕神仙求長生永壽而為之者也是<lb/>
故其書曰封禪即不死黄帝是也又曰上封則能僊登<lb/>
天矣元和之末天子方惑神仙長生之説引方士栁泌<lb/>
服餌其金丹而為患殊甚況又推秦皇漢武欲其重之<lb/>
韓子舉事其見㡬乎豈其遭斥逐窮窘欲媚人主以自<lb/>
苟解免歟中庸曰君子素其位而行不願乎其外素富<lb/>
<pb n="KR4d0031_WYG_018-21a"/>
貴行乎富貴素貧賤行乎貧賤素夷狄行乎夷狄素患<lb/>
難行乎患難君子無入而不自得焉斯謂所向苟不失<lb/>
其理皆可安之而無以寵辱禍福亂其志也明夫君子<lb/>
能以中庸而異於小人也昔孫叔敖相楚三進三黜而<lb/>
無喜愠之色白居易斥潯陽不以遷謫介其意二子如<lb/>
此蓋亦以中庸而自處也韓子既勇於言事方降為郡<lb/>
吏乃舉動躁妄矜夸嗟咨不能少安不及孫子白樂天<lb/>
也逺矣<lb/>
<pb n="KR4d0031_WYG_018-21b"/>
　　　第十一<lb/>
韓子與馮宿書論文謂人不知其文遂自比揚子雲為<lb/>
太𤣥之時乃引雄之言曰世不知我無害也後世復有<lb/>
揚子雲必好之矣因謂子雲死近千載竟未有揚子雲<lb/>
可歎也其時桓譚亦以雄書勝老子老子未足道也子<lb/>
雲豈止與老子爭彊而巳乎此不為知雄者其弟子侯<lb/>
芭頗知之以為其師之書勝周易然侯之他文不見於<lb/>
世不知其人果何如耳以此而言作者不祈人之知也<lb/>
<pb n="KR4d0031_WYG_018-22a"/>
明矣<hi>巳上皆退之文</hi>吾視此未嘗不撫書而為其太息謂韓子<lb/>
可賢耶何其為言之易也夫聖賢之所以著書豈欲與<lb/>
人爭彊乎聖賢唯恐道不明而人不治故為之書欲以<lb/>
傳其道也豈意與人爭彊也不爭而乃有所為耳夫以<lb/>
其所為而與人欲爭彊鬭勝者此特流俗使氣不逞者<lb/>
之所尚也聖賢如此而為其去衆人也何逺哉其道至<lb/>
自形人之不至其言是自形人之不是其人有知遂自<lb/>
服而尊美也豈有爭之而得人尊美乎自古著書而其<lb/>
<pb n="KR4d0031_WYG_018-22b"/>
文章炳然藹如也孰如孔子而孔子曰文莫吾猶人也<lb/>
聖人豈以其道而苟勝乎中庸曰寛柔以教不報無道<lb/>
南方之强君子居之是豈以爭之而為强耶語曰由也<lb/>
兼人故退之是聖人豈欲儒者而與人爭彊乎韓子師<lb/>
儒為言不類其法不亦誤後世之學者也若老子之書<lb/>
其所發明三皇五帝之道徳者也其文約而詳其理簡<lb/>
而至治國治家修身養神之方出師用兵之法天地變<lb/>
化之道莫不備之矣孔子嘗從事而師問其人豈非以<lb/>
<pb n="KR4d0031_WYG_018-23a"/>
其如此也而老子豈易勝之乎又況其所尚以不爭為<lb/>
徳也子雲平生學問於蜀人嚴遵君平故其法言盛稱<lb/>
於君平君平乃治老子者也及子雲為太𤣥乃以一生<lb/>
三為創制之本是亦探老子所謂一生二二生三者也<lb/>
<hi>此説見太𤣥解義</hi>故子雲曰老子之言道徳吾有取焉耳雄書<lb/>
之宗本既出於老子而謂𤣥勝老氏亦其未知思也然<lb/>
桓譚豈為能知子雲乎而韓子乃援桓譚之言則巳可<lb/>
笑矣乃又曰其弟子侯芭頗知之以為其師之書勝周<lb/>
<pb n="KR4d0031_WYG_018-23b"/>
易此又韓子之大謬矣若雄之太𤣥設方州部家四位<lb/>
者乃易之四象六畫耳布八十一首者易之六十四卦<lb/>
也二百四十二表存之而不盡書者依周武口訣也展<lb/>
七百二十九賛者乃易之三百六十爻耳其本不出乎<lb/>
隂陽二儀其生剋不出乎七八九六五行之數其紀綱<lb/>
不出乎三極之道而雄之書大底資易而成之耳其法<lb/>
言曰其事則述其書則作漢書稱雄亦曰以為經莫大<lb/>
於易故作太𤣥皆斟酌其本相與放依而馳騁云吾嘗<lb/>
<pb n="KR4d0031_WYG_018-24a"/>
治易得其四象八卦之數凡𤣥之所存者六氣五行三<lb/>
才七政四時十二月二十四節七十二候五紀五方五<lb/>
神五音十二律九宫十日十二辰莫不統而貫之蓋聖<lb/>
人含章天機秘而不發耳至漢而焦贛京房輩輒分爻<lb/>
直日而易之道遂露矣子雲蓋得意于焦氏之分爻也<lb/>
復㕘之以渾天之法然其巧思推數自起其端為位為<lb/>
首為賛以鈐乎一嵗傚易以占天人之事此其賢也夫<lb/>
易者資河圖洛書以成之蓋天地自然至神之法非聖<lb/>
<pb n="KR4d0031_WYG_018-24b"/>
人之創制也然非聖人亦不能發明之雖其時世更歴<lb/>
三古藉聖人發揮者九人焉唯伏犧文王孔子事業尤<lb/>
著若子雲之書其始何出而何得之其為書之人何如<lb/>
於伏犧文王仲尼乎然𤣥之法蓋出於人之意思經營<lb/>
之致耳與夫天地自然之道固不可同日而言哉子雲<lb/>
之賢不及伏犧文王孔子雖童䝉亦知其然也而韓子<lb/>
以侯芭為頗知之而謂𤣥勝易何其惑之甚也晉書謂<lb/>
王長文嘗著書號通𤣥有文言卦象可用卜筮時人比<lb/>
<pb n="KR4d0031_WYG_018-25a"/>
之揚雄太𤣥是亦可謂勝易乎彼侯芭者尚不知其師<lb/>
之所祖述何妄為之説掩抑聖人之經亂後世學者之<lb/>
志非細事也此足以識芭之狂愚何甚也不必待見其<lb/>
他文而知其為人也韓子於此當辨斥之以尊證聖人<lb/>
之道可也乃更從事其説苟以資其自矜儒者果當爾<lb/>
耶吾恐以文爭强而後生習為輕薄人人無謙敬之徳<lb/>
未必不自韓子之造端也吾嘗謂揚子因易以成書其<lb/>
謂述之可也不應作經自為其家與夫大易抗行孔子<lb/>
<pb n="KR4d0031_WYG_018-25b"/>
述而不作信而好古竊比於我老彭仲尼猶不敢作子<lb/>
雲乃作之歟漢書謂諸儒譏揚子非聖人而作經蓋亦<lb/>
以其不能尊本也何復用其書勝易以重儒者之相非<lb/>
耶<lb/>
　　　第十二<lb/>
韓子以上書斥佛骨得罪謫之潮陽舟過洞庭湖懼謫<lb/>
死乃求祐於黄陵二妃之廟韓子自謂比之聖賢正直<lb/>
不徇邪斥佛何遽乞靈於婦人之鬼耶昔孔子疾病子<lb/>
<pb n="KR4d0031_WYG_018-26a"/>
路請禱子曰丘之禱久矣夫聖賢乃自信其誠素合乎<lb/>
天地神祇也不待禱而求福韓子禱之其亦有所未合<lb/>
乎及其得還乃出財治其廟以具禮物祀之為書以誌<lb/>
其事夫黄陵廟者古今相傳云二妃從舜南巡有苖道<lb/>
死遂瘞洞庭之山由是廟焉然此但世俗相傳耳雖稍<lb/>
有所見皆雜家或辭或志非六藝備載舜典唯曰陟方<lb/>
乃死檀弓亦止曰舜葬蒼梧之野蓋二妃未之從也他<lb/>
書或曰二妃葬於衡山或曰洞庭山二女所居自天帝<lb/>
<pb n="KR4d0031_WYG_018-26b"/>
之女也非舜之妃也韓子自負師經為聖人之徒當此<lb/>
宜執經以正其世之疑訛可也反從事而益為其説孔<lb/>
子曰非其鬼而祭之者謟也二妃其事未正復非巳祖<lb/>
禰而韓子事之韓子不信佛而方遭毁佛骨之譴何苟<lb/>
欲鬼神之福也如此而不畏夫孔子之言耶<lb/>
　　　第十三<lb/>
韓子為處州孔子廟碑以孔子社稷句龍弃比而校其<lb/>
祭禮之豐約謂孔子以徳得盛禮之祀勝於社稷與句<lb/>
<pb n="KR4d0031_WYG_018-27a"/>
龍弃其詞曰其位所不屋而壇豈如孔子用王者事巍<lb/>
然當座以門人為配自天子而下北面拜跪薦祭進退<lb/>
誠敬禮如親弟子者云云夫社稷者用其達天地之氣<lb/>
正以不屋而壇為尊唯喪國之社乃屋示絶陽而通隂<lb/>
戒之也故社稷屋之乃其辱耳韓子欲以社稷之無屋<lb/>
與孔子較其榮何其不知經之如此耶夫孔子者自以<lb/>
其教為儒者之先聖固當享其釋菜釋奠之禮烏可以<lb/>
句龍弃等比功徳乎是又韓子其評論之謬甚也<lb/>
<pb n="KR4d0031_WYG_018-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐔津集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻十五</head>
    <p>
<pb n="KR4d0031_WYG_015-1a"/>
欽定四庫全書<lb/>
　鐔津集巻十五　　　　　宋　釋契嵩　撰<lb/>
　　碑記銘表辭<lb/>
　　　文中子碑<lb/>
原天下之善者存乎聖人之道又天下之理者存乎聖<lb/>
人之才有其才而不有其道敎不及化也有其道而不<lb/>
有其才化不及敎也堯舜得聖人之道者也禹湯文武<lb/>
周公得聖人之才者也兼斯二者得於聖人孔子仲尼<lb/>
<pb n="KR4d0031_WYG_015-1b"/>
者也故曰夫子賢於堯舜逺矣仲尼沒百餘年而有孟<lb/>
軻氏作雖不及仲尼而啟乎仲尼者也孟軻沒而有荀<lb/>
卿子作荀卿歿而楊子雲繼之荀與楊賛乎仲尼者也<lb/>
敎專而道不一孟氏為次焉去仲尼千餘年而生於陳<lb/>
隋之間號文中子者初以十二䇿探時主志視不可與<lb/>
為乃巻而懐之歸於汾北大振其敎雷一動而四海尋<lb/>
其聲來者三千之徒肖乎仲尼者也時天下失道諸侯<lb/>
卿大夫不能脩之獨文中子動率以禮務正人拯物嘗<lb/>
<pb n="KR4d0031_WYG_015-2a"/>
曰天下有道聖人藏焉天下無道聖人章焉返一無迹<lb/>
庸非藏乎因二以濟能無章乎昔二帝三王之政正而<lb/>
未記諸侯五伯之政失而未辯仲尼文之為六經俻敎<lb/>
化于後世也後兩漢有天下雜用王覇治至其政之正<lb/>
者幾希矣魏三國抵南北朝紛紛乎而人道失極<hi>或作拯字</hi>
往者不可追來者猶可規先王之道膴膴将明夷于地<lb/>
文中子憂後世無法且曰千載以下有治仲尼之業者<lb/>
吾不得而讓矣因採漢魏與六代之政文之為續經廣<lb/>
<pb n="KR4d0031_WYG_015-2b"/>
敎化于後世也非有聖人之道聖人之才而孰能與于<lb/>
此乎文中之于仲尼猶日而月之也唐興得其弟子輩<lb/>
發文中之經以治天下天下遂至乎正禮樂制度炳然<lb/>
四百年比隆于三代噫仲尼之往也幾百年其敎禍于<lb/>
秦弟子之行其敎而仕者不過為列國陪臣文中子之<lb/>
弟子為天子相将其敎也播及于今何其盛哉高示逺<lb/>
邁之如此也天其以仲尼之徳假乎文中子耶吾不得<lb/>
而知之讀王氏世家愛文中之所得大矣哉故碑云<lb/>
<pb n="KR4d0031_WYG_015-3a"/>
六經後兮治道不精大倫厖兮權譎興行文中作兮頽<lb/>
波澄清六經續兮天下化成孔子如日兮文中兩明彌<lb/>
萬世兮莫之與京<lb/>
　　　杭州武林天竺寺故大法師慈雲式公行業曲<lb/>
　　　記<hi>石刻夲見天竺山</hi>
法師諱遵式字知白本姓葉氏臨海郡寕海人也初其<lb/>
母王媪乞靈于古觀音氏求男一夕夢其舍灑然有美<lb/>
女子以明珠授使嚥之及生法師方七月巳能從母稱<lb/>
<pb n="KR4d0031_WYG_015-3b"/>
乎觀音稍長不樂與其兄為賈遂潜往東掖師義全出<lb/>
家先一夕義全夢有童子處其寺佛像之左者翌日法<lb/>
師至其夢適驗十八落髮二十納戒于禪林寺明年習<lb/>
律于律師守初當時台之郡校方盛諸生以法師俊爽<lb/>
屢以詩要之業儒法師即賦而答之其詩略曰真空是<lb/>
選場大覺為官位已而入國清普賢像前燼其指誓習<lb/>
乎天台敎法徐鼓笈趨寳雲義通大師講席道中夢一<lb/>
老僧自謂吾文殊和尚也及見通乃其所夢之僧也即<lb/>
<pb n="KR4d0031_WYG_015-4a"/>
服膺北面受學未幾凡天台宗之所傳者其㣲言奥㫖<lb/>
而法師皆得智解嶄然出其流輩㑹其祖師智者入滅<lb/>
之日遂自燃頂終日誓力行其四禪三昧因說偈以效<lb/>
其誠<hi>凡其詩偈並見于文集此皆畧不書</hi>通師既逝而法師即還天台以<lb/>
苦學嘗感疾嘔血自謂必死毅然入靈墟佛室用消伏<lb/>
咒法而詛曰若四敎興行在我則其病有療不爾願畢<lb/>
命于此方三七之夕忽聞空中呼曰遵式不久将死法<lb/>
師益不懈至五七之日遽見死屍盈室法師不惑踐之<lb/>
<pb n="KR4d0031_WYG_015-4b"/>
以行道其屍即隠七七之日懴訖復聞空中聲謂曰十<lb/>
方諸佛増汝福夀其夕殊寐恍惚見一鉅人持金剛杵<lb/>
擬其口驚且覺而其病遂愈俊辯益發聲貌形神美於<lb/>
平日法師大感益欲從事于此遂著書曰觀音禮文方<lb/>
題筆遽有竒僧遺之書名自意趣與已著本略同淳化<lb/>
初法師年方二十有八衆命續居其師之寶雲講席講<lb/>
四大經積年<hi>法華維摩湼槃金光明經</hi>一旦有施氏胎驢馳來伏其<lb/>
座下若有聴意其後以時而至者凡四十日産而乃已<lb/>
<pb n="KR4d0031_WYG_015-5a"/>
驢果有人之意不亦異乎至道丙申之嵗法師結乎黒<lb/>
白之衆信者按經習夫浄土之業著書曰誓生西方記<lb/>
復擬普賢益為念佛三昧師處寶雲更十有二載未嘗<lb/>
持謁與俗人往還自幸得觀音幽賛命匠氏以栴檀為<lb/>
大悲之像刻已像而載之益撰十四大願之文其後工<lb/>
有誤折像所執之楊枝者法師敬且恐即自以接之不<lb/>
資膠膠而脗合如故咸平三載四明郡大旱郡人資以<lb/>
祈雨法師用請觀音三昧㝠約若三日不雨當自焚也<lb/>
<pb n="KR4d0031_WYG_015-5b"/>
期果雨其郡蘇太守以為異乃即碑其事咸平五年法<lb/>
師復歸于台欲東入屏居而徒属愈繁乃即其西陽益<lb/>
宏精舍據經造無量夀佛大像相率修念佛三昧著浄<lb/>
土行法之說其邑先有淫祠者皆為考古法正之濫饗<lb/>
者徹去其所謂白鶴廟者民尤神之競以牲作祀法師<lb/>
則諭其人使變血食為之齋及其與衆舟往白鶴而風<lb/>
濤暴作衆意謂神所為法師即向其廟說佛戒殺之縁<lb/>
而其浪即平尋命其神受佛之戒此後以牲祀者遂絶<lb/>
<pb n="KR4d0031_WYG_015-6a"/>
即著野廟誌乃與神約而民至于今依之也祥符四年<lb/>
㑹章郇公適以郎官領郡丁僧夏制乃命僧正延法師<lb/>
入其郡之景徳精舍講大止觀其夏坐畢有三沙門被<lb/>
衲無因而至請與盂蘭盆<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>席方揖坐而忽不見法師<lb/>
嘗以勝事他適道出黄巖有一豕犇來繞師所乗已而<lb/>
伏前意若有所求衆嗟咨不測其然徐推之乃豕避屠<lb/>
而來也遂償其直敎屠者釋之命豢于妙喜寺名之曰<lb/>
遇善夫豕之果饗徳邪人其何哉台有赤山寺高爽而<lb/>
<pb n="KR4d0031_WYG_015-6b"/>
瀕海法師嘗謂人曰此宜建塔其衆郷人樂聞皆曰是<lb/>
山之巔毎有異光照耀海上其光之間益見七層浮圖<lb/>
之影然其所照之至處四十里皆捕魚者簄梁周之法<lb/>
師知其法光欲有所警益勵衆必塔之及其事址發土<lb/>
果得石函之效塔成亦以七級應其先兆而斯民不復<lb/>
漁也法師方百日修懴于東掖山也㑹其時大旱水不<lb/>
給用乃出舍相之俄以其錫杖卓之石泉從而發激今<lb/>
東掖所謂石眼泉是也初杭之人欲命法師西渡講法<lb/>
<pb n="KR4d0031_WYG_015-7a"/>
雖使者往還歴七嵗而未嘗相從及昭慶齊一者率衆<lb/>
更請乃來至是已十有二嵗矣先此法師嘗夢在母之<lb/>
胎十二年校其出台而入杭廼其夢之效也至杭始止<lb/>
乎昭慶寺講說大揚義學者嚮慕沛然如水趨澤杭之<lb/>
風俗習以酒餚㑹𦵏法師特以勝縁諭之其俗皆化率<lb/>
變葷為齋因著文曰誡酒肉慈慧法門以正其事其人<lb/>
至今尚之明年蘇人以其州符迓法師就開元精藍晝<lb/>
夜專講法㑹盛集黒白之聴者謂日萬夕千其人不飲<lb/>
<pb n="KR4d0031_WYG_015-7b"/>
酒噉肉者殆頃郭邑酒官屠肆頗不得其售也遂謂其<lb/>
徒曰吾祖智者遺晉王之書六恨其一適以法集動衆<lb/>
妨官為之患余今徳薄安可久當此㑹去之乃翻然復<lb/>
杭方祥符乙<hi>闕</hi>之嵗也刺史薛公顔即以靈山精廬命<lb/>
居法師昔樂其勝槩已有棲遁之意及是適其素願也<lb/>
其地乃隋高僧真觀所營之天竺寺也歴唐而道標承<lb/>
之然隋唐來逾四百載而觀公遺迹湮沒殆不可睹法<lb/>
師按舊誌探于莽蒼之間果得其兆即賦詩作碑記之<lb/>
<pb n="KR4d0031_WYG_015-8a"/>
此始謀復乎天竺也初其寺之西有隋世所植之檜枯<lb/>
枿僅存至此而復榮盖其寺再造之證也因名之曰重<lb/>
榮檜益以其香林洞口之石上梅其山之本腹内竹石<lb/>
面竹者與檜為天竺四瑞作四詩紀其勝異居無幾而<lb/>
來學益盛乃即其寺之東建日觀庵撰天竺高僧傳補<lb/>
智者三昧行法之說以正學者祥符之九年天台僧正<lb/>
慧思至都以其名奏之遂賜紫服尋復請講於夀昌寺<lb/>
罷講過舊東掖謂其徒曰靈山乃吾卜終焉之所也治<lb/>
<pb n="KR4d0031_WYG_015-8b"/>
行吾當返彼尋援筆題壁為長謡以别東掖還天竺凡<lb/>
夏禁則勵其徒共行金光明懴法嵗以七晝夜為程宫<lb/>
保馬公既老益更奉佛尤慕法師之言遂為著净土决<lb/>
疑論馬公鏤板傳之逮王文穆公罷相撫杭聞其高風<lb/>
因李明州<hi>夷庾</hi>要見于府舍既見王公竒之不數日率其<lb/>
僚属訪法師于山中即命之講乃說法華三法妙義其<lb/>
才辯清發衣冠属目王公曰此未始聞也即引天台敎<lb/>
之本末欲其揄揚王公唯然尋奏復其寺得賜天竺之<lb/>
<pb n="KR4d0031_WYG_015-9a"/>
名王公書其榜尊君命也王公始以西湖奏為放生之<lb/>
池者亦法師以智者䕶生之意諷而動耳其王公出尹<lb/>
應天方㣲疾夢與相見而其疾即瘳乃遺之書盛道其<lb/>
亊以謂相遇平生有勝縁移江寧更迓于府舍問法留<lb/>
且三月王公始欲為僧伽像疑而未果法師乃為其推<lb/>
觀音應化徧知無方者示之先此法師嘗夢與王公在<lb/>
佛塔中有老僧者擘金鈴而分之二人益說此以驗適<lb/>
論王公曰實金陵之謂也既造像卒持與法師因撰泗<lb/>
<pb n="KR4d0031_WYG_015-9b"/>
州大聖禮文以尊其事王公益與其秦國夫人施錢六<lb/>
百餘萬為其寺之大殿者法師以復寺乃自皇家與王<lb/>
公也特有所感遂重集天台四時禮佛之文勉其徒行<lb/>
之欲以報徳㑹乾元莭王公以其道上聞遂錫號慈雲<lb/>
自是相與為方外之遊益親形于詩書者多矣若其所<lb/>
著圎頓十法界觀心圖注南岳思師心要偈之類皆為<lb/>
王公之所為也天聖中公終以天台敎部奏預大藏天<lb/>
台宗北傳盖法師文穆公有力焉始章獻太后以法師<lb/>
<pb n="KR4d0031_WYG_015-10a"/>
熏修精志乾興中特遣使齎金帛而兩命于山中為國<lb/>
修懴遂著護國道塲之儀上之請與其本敎入藏天聖<lb/>
改元内臣楊懐吉東使又賜之乳香臨别楊以法師善<lb/>
書求其筆迹即書詩一闋與之楊遂奏之明年又賜銀<lb/>
一百兩飯山中千僧然其時之卿大夫聞其風而樂其<lb/>
勝縁者若錢文僖楊文公章郇公他公卿益多恐斥名<lb/>
不悉書法師閑雅詞筆篇章有詩人之風其文有曰金<lb/>
園集者天竺别集者曰靈苑集然修潔精苦數自燼其<lb/>
<pb n="KR4d0031_WYG_015-10b"/>
指而存者一二耳逮其持筆書翰精美得鍾王之軆靈<lb/>
山秋霽嘗天雨桂子法師乃作桂子種桂之詩尚書胡<lb/>
公見而盛賞之乃與錢文僖公賡之胡公領郡錢唐益<lb/>
施金而為其寺之三正門者法師領寺既久嘗欲罷去<lb/>
史君李公諮即㑹郡人苦留之又二載當天聖九祀之<lb/>
孟春方講净名經未幾顧謂其徒曰我昔在東掖亦講<lb/>
是經嘗夢荆溪尊者室中授其經巻及出視日已没矣<lb/>
今者吾殆終于此講也一日果與衆决曰我住台杭二<lb/>
<pb n="KR4d0031_WYG_015-11a"/>
寺垂四十年長用十方意時務私傳今付講席宜從吾<lb/>
之志即命其高苐弟子祖韶曰汝當紹吾道我持此爐<lb/>
拂勿為冣後斷佛種人汝宜勉之遂作謝三縁詩<hi>謂謝絶徒</hi>
<hi>属賔友筆硯也</hi>命學者刻石示之秋八月二十有八日孑然入<lb/>
其寺之東嶺草堂自晦也明年十月之八日示㣲疾不<lb/>
復用醫藥命取嘗和晉人劉遺民晦迹詩改其結句云<lb/>
翔空迹自絶不在青青山使磨崕刻之翌日之晩復曰<lb/>
吾報縁必盡敢忘遺訓乎爾曺耶益說法以朂其属及<lb/>
<pb n="KR4d0031_WYG_015-11b"/>
後日之晩使請彌陀像以正其終其徒尚欲有所禱且<lb/>
以觀音像應命法師即炷香瞻像而祝之曰我觀世音<lb/>
前際不來後際不去十方諸佛同住實際願住此實際<lb/>
受我一炷香<hi>云云</hi>或問其所歸者猶以寂光浄土對之至<lb/>
其夕之三鼓奄然坐終先此法師自製其櫬曰遐榻而<lb/>
銘之學者務奉其師之前志必卧其靈體于遐榻更七<lb/>
日其形貌完潔如平昔其夀六十有九臘五十當其化<lb/>
之夕山中見大星隕乎鷲峰爀然有紅光發于其寺之<lb/>
<pb n="KR4d0031_WYG_015-12a"/>
前度弟子若虛輩垂百人授講禀法者如文昌諸上人<lb/>
者僅二十人登門而學者其人不啻千數明年仲春之<lb/>
四日奉遐榻歸𦵏于其寺之東月桂峰下與隋高僧真<lb/>
觀之塔鄰也䝉識韶公幾三十年晩山中與其游益親<lb/>
韶公耆年淳重亦名徳之法師也嘗以大法師實録命<lb/>
余筆削始以敝文不敢當及䝉奏書為法以㣲效還而<lb/>
韶公已物故方感慨今辨師益以録見託願成就其師<lb/>
之意辯師端審善繼又明智之賢弟子也㑹余避言適<lb/>
<pb n="KR4d0031_WYG_015-12b"/>
去山中囑之愈勤顧重違其先師之命姑按韶公實録<lb/>
而論次之命曰曲記盖曲細而記其事也然慈雲聰哲<lb/>
志識堅明故其以佛法大自植立卓然始終不衰雖古<lb/>
高名僧不過也世以方之真觀不其然乎天台之風敎<lb/>
益甚于吴越者盖亦資夫慈雲之徳也吾恨不及見其<lb/>
人是嵗嘉祐癸卯之八年季秋已亥朔適在京口龍游<lb/>
之東圃記之也<lb/>
　　　秀州資聖禪院故和尚懃公塔銘<hi>并敘</hi>
<pb n="KR4d0031_WYG_015-13a"/>
嘉祐壬寅之仲秋秀人以故大和尚懃公骨身歸塔餘<lb/>
杭之安樂山從始也其禀法弟子省文儒者聞人安逺<lb/>
廼命契嵩書且銘之和尚諱盛懃本姓謝氏不書其得<lb/>
姓之本末從釋氏也象郡之夀陽人也童真出家北面<lb/>
事象之白容山惟齊禪師祥符中以誦經中試遂得落<lb/>
䰂其年納戒于桂筦之延齡寺還白容㑹其師適滅𦵏<lb/>
巳遂浩然西出更訪其師宗者和尚天資淳深懿厚夙<lb/>
有道識童之時以自發明徧學衡湘鄢郢老禪碩師而<lb/>
<pb n="KR4d0031_WYG_015-13b"/>
獨大盡𤣥㫖于徳山逺和尚初以雲門語句請决于逺<lb/>
師雖叩問勤至垂三月逺未嘗稍辯盡欲其自契耳一<lb/>
旦悟已詣逺質之逺師一見即謂之曰汝已徹矣當此<lb/>
和尚頓覺身超虛空不覺屋廬為閡復其立處即徧軆<lb/>
雨汗其悟道靈驗如此也先此和尚嘗師他僧傳習乎<lb/>
安般定法始授其法廼蓆地然頂于其師前遽有異光<lb/>
上發圎赫如日光熄而元畧無所損其師曰汝最上乗<lb/>
法器也勉之無以此自盡焉其感通又若此也其後禪<lb/>
<pb n="KR4d0031_WYG_015-14a"/>
之學者乃蔚然嚮慕來浙西混迹于餘杭之安樂山皇<lb/>
祐初嘉禾太守聶公厚載聞其風率郡人遂命領徒于<lb/>
此更十有二年而秀之人無賢愚男女風徳大化法侣<lb/>
趨其㑹者日不下數百精廬完葺僧儲充備而秀有禪<lb/>
居自和尚興起也以嘉祐庚子之五載仲夏壬寅示㣲<lb/>
疾正坐說偈而盡世夀六十八臘四十二以嘉祐庚子<lb/>
五月已酉遵敎火之得五色舍利絢如不可勝數度弟<lb/>
子者宗益嗣其法而領衆一方曰省文曰有昌和尚平<lb/>
<pb n="KR4d0031_WYG_015-14b"/>
昔嘗綴右之語要目其書曰原宗集而其徒方傳之然<lb/>
其所得之法實諸佛之祕要羣生之所宗諸祖之所傳<lb/>
者也非語黙可到然非語黙又不能稍發故和尚莅衆<lb/>
接人雖勤敎誨而其語嘗簡其機縁不煩大較其要道<lb/>
慈徳入人最深故其亡也秀人傾城號慟若喪所親諸<lb/>
君以契嵩于和尚道交相知尤深詳得其出處廼以文<lb/>
見托雖固亦不得讓焉銘曰<lb/>
惟骨殊圎惟道亦然非生非滅無陂無偏惟小夷石泐<lb/>
<pb n="KR4d0031_WYG_015-15a"/>
而此法常傳<lb/>
　　　秀州資聖禪院故暹禪師影堂記<lb/>
禪師疾病予自杭往問醫藥嘗顧謂曰我老且病是必<lb/>
已矣死且累子坎而揜之為我誌其嗣法遂授其所以<lb/>
然余還杭未幾果溘然而化學者不悉即焚其喪卒不<lb/>
得而塔之故列其名迹于影堂命今長老懃師勒石以<lb/>
傳之禪師諱慶暹其先建陽人也姓范氏范氏世為士<lb/>
族其父大父皆仕不復書也始禪師因父宦生于㑹稽<lb/>
<pb n="KR4d0031_WYG_015-15b"/>
及其父官死海鹽縣即與母治産居秀至是禪師方五<lb/>
嵗而秀氣藹然其母異之命從浄行子昭出家于今資<lb/>
聖精舍踰十嵗落髮納戒于靈光寺習楞嚴圎覺於講<lb/>
師居素又十嵗經明明年即廣游方外徧參禪要又十<lb/>
歳且還初秀郡未始有禪居待來者亦有所缺然禪師<lb/>
既歸乃一更其院務與衆處諭其属即如十方禪規主<lb/>
之院稍治遂結廬獨處于園林篤為杜多之行不出不<lb/>
寢更十九年雖惡衣惡食自視晏如也居無何㑹故雪<lb/>
<pb n="KR4d0031_WYG_015-16a"/>
竇清禪師至其廬曰善乎仁者乃至是哉因盡示其所<lb/>
證之法而清禪師大韙之卒亦承于清師至天聖中郡<lb/>
太守張公幾聖高之命復方文使舉行禪者故事逮故<lb/>
翰林學士葉公道卿以中允領郡見而益喜遂尊為長<lb/>
老命傳其法垂二十年竟以此物故嗚呼其世夀已七<lb/>
十六而僧臘六十二禪師治兹院自壮及耄凡四十六<lb/>
載于人甚荘處已至約飲食資用必務素儉與時俗不<lb/>
合以故其徒稱難而少親附唯士大夫重其修潔不忍<lb/>
<pb n="KR4d0031_WYG_015-16b"/>
以葷酒溷其室先時吴中僧之坐法失序輙以勢高下<lb/>
不復以戒徳論禪師慨然嘗數以書求理于官世人雖<lb/>
皆不顧其說而禪師未始自沮及葉公道卿轉運吴越<lb/>
而禪師復致其書而葉公然之遂正其事于所部既而<lb/>
秀衆果推禪師于高座方再㑹即謝絶踵不入俗殆十<lb/>
五年然亦天性公正切于䕶法耳昔嘗與余語曰吾不<lb/>
能以道大惠于物徳行復不足觀以媿于先聖人矣苟<lb/>
忍視其亂法是益媿也予即應之曰不必謙也曺溪宗<lb/>
<pb n="KR4d0031_WYG_015-17a"/>
門天下之道妙也而學者罕至十二頭陁出世之至行<lb/>
也吾徒之所難能為法而奮不顧身亦人之所難也是<lb/>
三者師皆得而行之又何媿乎師曰此吾豈敢也雖然<lb/>
予庸以是而稱之于吾人盖欲其有所勸也禪師之遷<lb/>
化也至是皇祐之已亥實五載矣悲夫<lb/>
　　　故靈隠普慈大師塔銘<hi>并敘</hi>
師法諱㓜旻信陽玉山人也本姓葉氏童時即有出俗<lb/>
之志告父母得命遂入其邑之興敎蘭若師僧省覃出<lb/>
<pb n="KR4d0031_WYG_015-17b"/>
家既納戒乃訪道四方來虎林見惠明禪師頽然有道<lb/>
器即服膺執弟子禮盡學其法法務無難易者偹嘗之<lb/>
矣久之惠明命師監其寺事未幾㑹其寺大火蕩盡方<lb/>
根其所失其同事者危之皆憂及禍師謂之曰我緫寺<lb/>
事罪盡在我吾獨當之爾曺不必懼也吏果不入寺問<lb/>
師弟坐其爨者耳此豈古所謂臨難毋苟免者耶其後<lb/>
惠明告終畢其喪師即帥衆曰本府請大長老惠照聰<lb/>
公鎮其寺以繼惠明所統仍以監寺輔之戮力相與復<lb/>
<pb n="KR4d0031_WYG_015-18a"/>
其寺不十年而葺屋廬嶷然千餘間益偉于舊慶厯中<lb/>
朝廷用其薦而錫之章服其後又賜號普慈及惠照謝<lb/>
世師方大疾亦力病治其喪事始惠照垂終遺書舉師<lb/>
自代官疑其事不與以靈隠更命僧主之師事其僧愈<lb/>
恭無毫髪鄙悋心見于聲彩而人益徳之當此知府龍<lb/>
圖季公知之乃以上天竺精舍命師以長老居之及觀<lb/>
文孫公初以資政大學士涖杭特遷之主靈隠始其演<lb/>
法之日孫公大師衣冠貴游不翅百人預㑹爇香聴其<lb/>
<pb n="KR4d0031_WYG_015-18b"/>
所說而道俗老少貴賤摩肩而趋來者萬計是日人聲<lb/>
馬跡溢滿山谷法席之盛其如此者鮮矣師天性寛平<lb/>
慈恕與人周而多容而人亦頗美之故居其寺方六年<lb/>
寺益修衆益靖度弟子二十三人嘉祐乙亥仲冬初忽<lb/>
感㣲疾而卧先終一日與䝉語将授寺與今知禪徳語<lb/>
氣詳正如平昔不衰十三日雞鳴起潄洗問時辰乃安<lb/>
坐而盡世夀六十一僧臘四十一以是月二十九日入<lb/>
塔于呼猿澗之直北寺垣之内塔已知師以其行狀求<lb/>
<pb n="KR4d0031_WYG_015-19a"/>
蒙文而銘之然在古高僧傳其法凡吾人于其敎有徳<lb/>
有言及其有功者乃得書之若今靈隠最天下名寺固<lb/>
吾佛法倚之弛張也嗚呼普慈於其寺平生如此之效<lb/>
豈不曰于法有功乎余故不譲乃引其事而書之也銘<lb/>
曰<lb/>
惟功在法惟徳在法法既不生其勝縁豈有熄耶惟師<lb/>
之盛善常然不泯不墜斷可見矣<lb/>
　　　杭州石壁山保勝寺故紹大徳塔表<lb/>
<pb n="KR4d0031_WYG_015-19b"/>
石壁寺去杭越三十里走龍山而西窅然入幽谷有溪<lb/>
流岩石之美雖其氣象清淑而世未始知之自紹大徳<lb/>
與其兄行靖法師居之而其名方播亦地以人而著也<lb/>
大徳諱行紹杭之錢唐人也本姓沈氏初其母夢得異<lb/>
僧舍利吞之因而有娠及生其性淳美不類孺子不喜<lb/>
肉食嗜聞佛事方十二嵗趨智覺禪師延夀求為其徒<lb/>
父母從之及得戒通練律部當是時韶國師居天台山<lb/>
其道大振大徳乃攝衣從之國師見且器之即使往學<lb/>
<pb n="KR4d0031_WYG_015-20a"/>
三觀法于螺溪羲寂法師因與其兄行靖皆事寂法師<lb/>
講求大義居未㡬而所學已就還杭即葺其舊寺尋亦<lb/>
讓其寺與靖法師以㑹講衆靖法師與大徳皆師智覺<lb/>
出家而大徳為法兄靖師為俗兄靖法師以素徳自發<lb/>
先此六十年雖吴中宿學名僧皆推其高人當時故為<lb/>
學者所歸及靖法師遷講他寺而大徳復往居石壁其<lb/>
前後五十年守其山林之操未始苟游于鄉墅閭里處<lb/>
身修潔識者稱其清約一旦示感輕疾至其三日之夕<lb/>
<pb n="KR4d0031_WYG_015-20b"/>
囑累其徒與衆㑹茶授器已即坐盡至是其夀已八十<lb/>
嵗僧蠟六十八嵗垂二十年余始來石壁㑹其弟子簡<lb/>
長因聞其風長亦介潔能守其先範遂與其同學之弟<lb/>
簡㣲固以大徳塔誌見託吾嘗謂之曰敎所謂人生難<lb/>
遇者數端而善知識尤難論語曰善人吾不得而見之<lb/>
矣得見有恒者斯可矣賢善誠難其㑹也若師出家于<lb/>
夀公學法于寂公見知于國師韶公韶公不測人也竒<lb/>
節異徳道行藹然而夀寂二公亦吾徒之有道者也天<lb/>
<pb n="KR4d0031_WYG_015-21a"/>
下豈可多得若師皆遇而親炙之假全得一見之已甚<lb/>
善也况因人而得法耶若此師之美多矣復兄弟于靖<lb/>
師同其務學親道栖養于山林又平生之美可書也其<lb/>
塔在寺之西圃故筆而表之是嵗皇祐癸巳三月之十<lb/>
一日也<lb/>
　　　致政侍郎中山公哀辭<hi>并敘</hi>
故侍郎中山公其喪下𦵏日客有感其舊徳而為哀辭<lb/>
以見意也然客本佛氏者外遺形質内融情偽不宜有<lb/>
<pb n="KR4d0031_WYG_015-21b"/>
所感而哀之也盖不忍視其賢人殁而君子之道益寡<lb/>
嗟歎之不已姑托哀而辭之雖然公之功徳在人名與<lb/>
迹太史氏播之而其人未必悉知公道徳之本至者也<lb/>
公之所本者誠也故其始也修身事親而鄉人傚之其<lb/>
中也仕于朝廷守大節不變而天子擢之其老也以禮<lb/>
而退表師乎士大夫而天下儀之然士之行道于世多<lb/>
初銳而中懈先是而後謬孰如公進退始卒無毫髮之<lb/>
失盖其修誠厚本而致是爾公既謝去軒冕益以清净<lb/>
<pb n="KR4d0031_WYG_015-22a"/>
養其夀命故蒙忝公之交游亦親識知公之道徳所以<lb/>
至者且詳可法也矣嗚呼辱公之顧待異矣不復睹矣<lb/>
辭曰<lb/>
鱗羽穰穰兮龍鳳所尸龍不可隠兮鳳不可衰人倫整<lb/>
整兮聖賢所資聖不可亡賢不可虧老成之人兮已與<lb/>
化移典刑雖在兮奚可邇窺大夜奄夕兮復曉何時神<lb/>
明一去兮寂寥何知道徳垂世兮羣心所思清白傳家<lb/>
兮世世可師五福貴全兮公得于斯天分獨好兮誰與<lb/>
<pb n="KR4d0031_WYG_015-22b"/>
等夷人夀百嵗兮公欲及期孝子順孫兮胡必増悲伊<lb/>
我所傷兮賢者寖稀純誠不紹兮君子道㣲萬類紛綸<lb/>
兮邪正相非特立獨行兮不爾疇依秋風肅肅兮白露<lb/>
霏霏草木零落兮丘隴巍巍靈車獨舉兮丹旐飜飛顧<lb/>
此别離兮杳杳長違<lb/>
　　　李晦叔推官哀辭<hi>并序</hi>
隴西李晦叔死有以相報者予聞悼之且有所感也晦<lb/>
叔有俊才素以其才之力氣自豪故于文章辯論不甚<lb/>
<pb n="KR4d0031_WYG_015-23a"/>
推讓去年仲春将施生來吾室與吾語終日不能去嘗<lb/>
曰昔謂方袍平叔予今顧師<hi>或師作子</hi>不足比也叵自慨相<lb/>
知之晩及䝉移書讓其過稱復曰方今天下賢而有識<lb/>
者㡬其人哉在仲靈何讓其後數數以重語推致于交<lb/>
游間期将復來劇論雖然余非其人酌其意愛豈不謂<lb/>
之知我乎别去一年志方壮豈悟其忽然而巳亡邪古<lb/>
人以人生比之浮雲奄忽不可常保如此信之矣辭曰<lb/>
昨别晦叔志氣强今聞晦叔忽已亡始知未信便必爾<lb/>
<pb n="KR4d0031_WYG_015-23b"/>
定聞不覺心自傷心傷君子何所切念君素懐殊未張<lb/>
賢良不遂<hi>㴚或召字</hi>死從事可惜謫仙才艶長陸機弟兄皆<lb/>
早世芝蘭零落何相望高堂有親髮被領白日悠悠悲<lb/>
未央憶君去年來我室抵掌俉語聲琅琅坐人驚歎幾<lb/>
絶倒是是非非窮否臧當時然諾頗相得聲色慷慨多<lb/>
揄揚乃云平叔不足比齷齪自疑何敢當白雲有期尚<lb/>
相待豈意游魂成渺茫哲人自古寡眉夀天理如何不<lb/>
可量<lb/>
<pb n="KR4d0031_WYG_015-24a"/>
　　　周叔智哀辭<hi>并序</hi>
周叔智名測九江潯陽人也少聰悟讀書能强記自六<lb/>
籍楊孟洎司馬氏史漢老莊列禦冦之說與吾佛經歴<lb/>
目則往往通之商較古今援引故事動有典據嘗駭坐<lb/>
人率皆伏其高論為文學易繫辭竒峭頗工恥于奔競<lb/>
造次不移其守故名不籍甚朋游屢以其家貧親老朂<lb/>
之逾四十始以茂才異等舉尋斥于有司歸鄉曲務以<lb/>
其道訓𨗳後進江州風俗剽輕其人寡能莊整叔智侃<lb/>
<pb n="KR4d0031_WYG_015-24b"/>
然處于鄉黨而後學小生不敢恣放去年孟夏得叔智<lb/>
之子明服書且聞叔智以癸未孟秋死矣嗚呼吾嘗與<lb/>
叔智友凡議論不以道相契未始發其言交道之中正<lb/>
自謂古人不至如是也及來吴越不相見已六七年日<lb/>
夕浩然思歸潯陽慕永逺<hi>一作恵逺</hi>宗炳劉遺民之風同叔<lb/>
智相與老于林下逮此信吾事不果濟也嗚呼交道之<lb/>
已矣乎哀其人不復見矣故辭之以揚其徳也辭曰<lb/>
江之山兮康廬效靈江之水兮九江泚清合其氣兮誕<lb/>
<pb n="KR4d0031_WYG_015-25a"/>
為人英君得之兮既聦且明道徳修兮器識恢宏竟不<lb/>
展兮奪化代并公之夀兮令名不朽君之福兮學問富<lb/>
有仁義家傳兮子孫寶守孰謂既往兮不光其後湓江<lb/>
浮天兮綠净漪漪白石青草兮日暮參差若人不歸兮<lb/>
萬古别離相望丘墓兮千里依依<lb/>
　<lb/>
　<lb/>
　<lb/>
<pb n="KR4d0031_WYG_015-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐔津集巻十五<lb/>
</p>
<p>
</p>
  </div>
</body>
</text>
</TEI>
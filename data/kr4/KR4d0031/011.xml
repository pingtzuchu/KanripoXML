<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻十一</head>
    <p>
<pb n="KR4d0031_WYG_011-1a"/>
欽定四庫全書<lb/>
　鐔津集巻十一　　　　　宋　釋契嵩　撰<lb/>
　　書啓狀<hi>共四十四封</hi>
　　　與闗彦長祕書書<lb/>
月日沙門某謹奉書於彦長祕校前辱彦長闗侯得潜<lb/>
子輔教之說喜與巳合遺書論大公之道百餘言迺相<lb/>
稱太多而潜子因彦長西行方致書丞相盛推此道惟<lb/>
恐書不盡其意復叙彦長見丞相為益言之夫大公之<lb/>
<pb n="KR4d0031_WYG_011-1b"/>
道者聖人之道之至者也大公之道行則不以天下苟<lb/>
親踈不以忠孝要勢利葢臣合忠子合孝可親者親之<lb/>
可疎者疎之是皆堯舜嘗之者也故大公之道其本<lb/>
在乎誠與明也聖人存誠所以與天地通聖人發明所<lb/>
以與皇極合猶中庸曰喜怒哀樂未發謂之中發而皆<lb/>
中節謂之和中也者天下之大本也和也者天下之逹<lb/>
道也堯舜所以至其道者葢能誠明而持其本也夫誠<lb/>
明之道而聖人猶難之孔予曰大道之行也丘未之逮<lb/>
<pb n="KR4d0031_WYG_011-2a"/>
也而有志焉後世忠孝以勸慕致則以忠孝矜之逞之<lb/>
而勢利忠孝者競作紛綸漫漶交於天下誠忠誠孝不<lb/>
苟不黨者柰何與其混淆一世又豈能自白彼矜者逞<lb/>
者亦以自謂人之為心而與巳相類不復信有誠之之<lb/>
謂也故誠明之道蕩然不復見矣大公之道之本亦不<lb/>
復知之矣況復能守而持之者也彦長當是獨能毅然<lb/>
推誠與明而持論大公之道豈天資自得其髙逺非習<lb/>
之炙之而然乎始潜子之書既出而搢紳先生之徒苐<lb/>
<pb n="KR4d0031_WYG_011-2b"/>
稱之其文善吾粗能讀百氏之書耳獨彦長謂我存心<lb/>
於大公其書勤且至矣非篤好其道相知之深安能若<lb/>
此耶方今大聖大賢相㑹於朝適以至公之道而治天<lb/>
下宜彦長振其本原力以誠明之道駕說資其所以為<lb/>
教化則功徳勝業效白益又大矣勉之哉勉之哉不宣<lb/>
某謹白<lb/>
　　　荅茹祕校書<lb/>
月日沙門某謹奉書祕校茹君足下近辱示手筆稱美<lb/>
<pb n="KR4d0031_WYG_011-3a"/>
甚盛謙謙以未相識為恨愚何人也當此大惠幸甚幸<lb/>
甚愚本庸陋自度無以處心因求聖人之說以之為善<lb/>
既治吾道復探儒術兩有所得則竊用文詞發之而當<lb/>
世賢豪不以其僣竊狂斐相拒尚以為可語引之與㳺<lb/>
雖然接其㳺處綢繆至如朋友者而未嘗軒豁以盡乎<lb/>
心葢以人黨於教罕不齟齬雖欲道之自顧其言豈能<lb/>
必信於世故常嗟咨悒怏頗不自得及觀祕校送瑩上<lb/>
人序亦謂佛教教人為善有益於世不隨時軰訩訩以<lb/>
<pb n="KR4d0031_WYG_011-3b"/>
相詆訶此非踈達知逺窺見聖人之深心則何能如是<lb/>
之至論耶不待相識固信祕校識度卓卓逺出時軰而<lb/>
宜吾傾懐盡心相與語之況又辱書推道與文屈節肯<lb/>
相愛慕雖盛有道徳如古髙世之僧亦宜大進其説以<lb/>
廣祕書之志況吾區區當此寧可黙黙自祕耶夫佛道<lb/>
大至推而行之無所不可以之窮理盡性則能使人全<lb/>
神乎死生變化之外雖三皇五帝之道未始及之此誠<lb/>
非經營世間者所可擬議也以之治世導俗則能使人<lb/>
<pb n="KR4d0031_WYG_011-4a"/>
慈心潔身遷善逺罪止諍不殺乎國家天下其五戒十<lb/>
善之教與夫五常仁義者一體而異名此又有為者之<lb/>
所宜守也古今之儒辯之者多矣皆不揣其本以齊其<lb/>
末徒以佛為者謂過與不及而因之云云其相訾百端<lb/>
嗟乎舜樂取於人以為善禹聞善言則拜孔子擇其善<lb/>
者而從之顔子得一善言則拳拳服膺而不敢失之古<lb/>
聖賢人如此以帥於後世而後之人尚不能從之至有<lb/>
悖亂喪性滅身破家亡國者也況復妄斥善道沮人為<lb/>
<pb n="KR4d0031_WYG_011-4b"/>
之如此則何以勸於後世邪嗚呼使後世之人不盡為<lb/>
善亦妄辯者之罪也祕校方為國家為政果能推之以<lb/>
廣堯舜之道則為之政為之治不亦愈大愈逺乎臨風<lb/>
且布所懐為荅以謝厚意不宣某謹白<lb/>
　　　與章表民祕書書<lb/>
月日沙門某謹奉書於祕校表民足下某讀所示書䆒<lb/>
其意義所歸凡三數日方窺見其㣲浩乎若瞰河海而<lb/>
莫知其源邈乎如望星辰而未得其故猶弸彪而令人<lb/>
<pb n="KR4d0031_WYG_011-5a"/>
驚愕疑今世之無有也始未相識表民來吾廬問文以<lb/>
取不肖忘其家勢貴盛肯與枯槁沈潜者用道義而相<lb/>
徃來適見其識度智見逺矣及他日從之㳺觀其行已<lb/>
誠與人信卓卓與時流不同益見表民之賢也今得其<lb/>
文又見其所以用心以聖賢事業為己任詞理淵而淳<lb/>
意義約以正誠可信而可行也雖古之人能文者宜無<lb/>
以異於此也將拳拳服膺之不暇曷止賢其賢乎哉某<lb/>
山林者也固宜黙黙自守安可論是與非而可言而不言<lb/>
<pb n="KR4d0031_WYG_011-5b"/>
亦有志者之不忍也吾聞君子之學欲深探其道深探<lb/>
欲其自得之也於道苟自得之則其所發無不至也所<lb/>
謂道者仁義之謂也仁義出乎性者也人生紛然莫不<lb/>
有性其所不至於仁義者不學故也學之而不自得者<lb/>
其學淺而習不正故也夫聖之與賢其推稱雖殊而其<lb/>
所以為聖賢者豈異乎哉其聖者得之於誠明而賢者<lb/>
得之於明誠誠也者生而知之也明也者學而知之也<lb/>
及其至於仁義一也表民其學切深於道有所自得故<lb/>
<pb n="KR4d0031_WYG_011-6a"/>
其文詞之發也懋焉韓子所謂仁義之人其言藹如也<lb/>
十篇之文皆善而議禹辯命解尤善視乎世之謂為文<lb/>
者蔑如也苟發之未已將大發之掀天地揭日月則韓<lb/>
也孟也不謂無其徒矣且謬進狂言以回盛編不宣某<lb/>
謹白<lb/>
　　　與章潘二祕書書<lb/>
具位某致書於二名儒足下近辱以詩見招而叔治繼<lb/>
之其風調相髙皆宜其服人矣某雖欲為之報若視喬<lb/>
<pb n="KR4d0031_WYG_011-6b"/>
木而髙不可攀且書此以張其相感之意也然表民謂<lb/>
余以文而叔治謂余以才而相與云爾夫文與才皆聖<lb/>
賢之事而野人豈宜與焉如貧道始之甚愚因以佛之<lb/>
聖道治之而其識慮僅正逮探儒之所以為葢務通二<lb/>
教聖人之心亦欲以文輔之吾道以從乎世俗之宜非<lb/>
苟虚名於世而然也大凡恩於人而有誠者雖窮達不<lb/>
敢忘其始今得聖人之道而誠之至其可忘乎貧道常<lb/>
病夫庸僧輩寡識吾道不修迨乎名作徳空紛然以其<lb/>
<pb n="KR4d0031_WYG_011-7a"/>
末事求儒文字欲為其飾及其致譏也並教道而辱之<lb/>
不能曉了然復刋之石刻之板誇於世俗終日洋洋然<lb/>
以為其徳若此軰尤宜擯於吾佛貧道也益不得於人<lb/>
此豈宜舎吾道而自欲以區區之文之才而竊譽於賢<lb/>
者雖死不敢也故受所惠時幾捐書而泣曰方今天子<lb/>
大明踈通知逺適閲意於南宗正法某固而自棄於草<lb/>
莽終不能以其道稍進以上資於吾君之明聖烏可又<lb/>
以其不肖而累於教道乎諸君亦嘗視我以佛教修之<lb/>
<pb n="KR4d0031_WYG_011-7b"/>
其為誠不欺於天地不怍於神明苟謂其未至也宜以<lb/>
僧徳勉之不然則已若謂之寄迹專以文字見教則不<lb/>
敢聞命弊名恐汙盛集幸為削之其嘉章一一奉納不<lb/>
宣<lb/>
　　　與馬著作書<lb/>
具位某奉書於著作馬侯執事辱貺獨秀石銘叙詞甚<lb/>
俊放意義髙簡若不勞思慮一舉筆以成其文然此宜<lb/>
發揮聖人之盛徳大業豈山石㳺物可當其美也執翫<lb/>
<pb n="KR4d0031_WYG_011-8a"/>
終日愛慕而顧無所能之人何以醻酢降服降服始此<lb/>
石與山俱溺於莽蒼中不知其幾千百年近世㑹好事<lb/>
者出之然南屏巖石大都皆竒而此石尤竒其山見於<lb/>
世數十年矣獨秀石混然與衆石不分豈其怪特古秀<lb/>
非俗軰之所識疑待其真賞精鑒以辨乎一旦執事果<lb/>
以其文發之傳聞於人未數日遊觀者求其石而來徃<lb/>
徃有之此獨秀石遭遇執事不隠而顯也某由此乃感<lb/>
慨古今人有懐竒挾異終沈棄草莽不如其石者何限<lb/>
<pb n="KR4d0031_WYG_011-8b"/>
其人雖抱希世之才識而無知已止與庸俗相上下假<lb/>
如一遇學者䝉其不妬且謗亦其幸矣況敢望其以重<lb/>
語相推耶嗟乎世不樂道人之善者衆矣若執事視一<lb/>
物不棄其美尚以文詞稱揚於世信執事心量倜儻過<lb/>
於人百千輩使執事得位於朝廷推此心於人則天下<lb/>
沈洽混俗之士孰不得奮其才業而執事之為徳又盛<lb/>
於今也聞古者有舜與顔子最能與人之善故後代歌<lb/>
頌其聖賢雖萬世不休執事果如是決進不已吾將見<lb/>
<pb n="KR4d0031_WYG_011-9a"/>
其世歌頌執事之賢之徳洋洋乎盈四海而不已也仍<lb/>
裁獨秀石古詩一首塵奉髙意詞句凡下極負慚靦不<lb/>
宣某謹白<lb/>
　　　與周感之員外書<lb/>
具位某謹奉書於感之員外足下前日欲過所居語其<lb/>
新園其地甚佳將置先父墳於其間既與天休公論之<lb/>
其人亦喜當時倉卒而未悉所談伺晩復見也㑹事偶<lb/>
不暇接見先時雖聞此言而疑感之等閒語耳既聞於<lb/>
<pb n="KR4d0031_WYG_011-9b"/>
尊官始信感之果然為之驚怪數日來不能自處嗟乎<lb/>
感之忠孝之有稱者也何故忽然離其所守之如此也<lb/>
始感之與吾說其先父漸時教以骸骨歸故里與賢妣<lb/>
並葬初時感之拳拳然造次懼違遺訓謂感之奉父之<lb/>
道雖終身不改也然賢考意豈不以其身長於封又生<lb/>
感之軰為南人質直可愛其於封為故地亦其志耳歸<lb/>
葬之志是欲子孫懐故舊而不忘本也嗚呼賢父之志<lb/>
亦甚逺矣苟如他邦之地神靈清淑能使人今日葬之<lb/>
<pb n="KR4d0031_WYG_011-10a"/>
明日子孫便乃將相若孝子孫豈肯違父母之訓而為<lb/>
子孫計邪況萬萬無此效也感之讀書不忘道義寜不<lb/>
思易之謂葬者止取其過厚之義也孟子謂孝子掩其<lb/>
親但不忍視其形之暴露也至於三代惟恐貴賤僣偪<lb/>
奢儉失所故為禮經欲人喪葬有節不聞求山川土地<lb/>
葬其親以為富貴之資為此説者葢隂陽家妄張禍福<lb/>
以鼔動世俗而世俗汲汲於富貴不顧修徳紛紛然樂<lb/>
從其説望如其志不亦惑乎若感之賢而有識宜亦出<lb/>
<pb n="KR4d0031_WYG_011-10b"/>
㧞追古之聖賢為法惡得與俗浮沉此吾為感之之不<lb/>
取也聞古有周公者其為人子孫也有聖徳大業相天<lb/>
下萬世無比實由其祖宗累代積徳而致之今感之為<lb/>
子孫計者當念忠孝仁義苟有所未至則勉力至之彼<lb/>
隂陽家區區之說奚足留意某心素竒感之好節操慷<lb/>
慨有古人之風及此大懼有所虧損故不敢黙黙可否<lb/>
益宜更酌之若自謂有異見我果行其志非䝉所敢知<lb/>
也餘竢相見更論不宣<lb/>
<pb n="KR4d0031_WYG_011-11a"/>
　　　荅王正仲祕書書<hi>巳上七書先自為巻</hi>
具位某奉書祕校正仲足下近有客自藥肆中傳到七<lb/>
月所惠書一通發讀若與正仲風度相接甚慰所懐也<lb/>
然以我常為徃來者之稱道所以特相推髙此似未嘗<lb/>
有也吾佛氏者又其徳不足聞達黙於山林而時所不<lb/>
齒固其宜矣何足云云而正仲之賢足以大自樹立而<lb/>
尚孜孜以不得志劘切為憂如此則何慮其道徳不至<lb/>
耶昔樂正子為政而孟子喜之謂其人好善將有輕千<lb/>
<pb n="KR4d0031_WYG_011-11b"/>
里而以其善來告之者也正仲好善之意比於樂正子<lb/>
豈直千里來告乎宜資於天下善人可矣此雖屈彼邑<lb/>
幸且勉之其道將有所張之也所謂文集此雖近成一<lb/>
書僅五千言葢發明吾道以正仲方專儒恐未遑於此<lb/>
不敢輙通秋杪如成嘉祐集當首請於下執事者未相<lb/>
見間幸倍保衛不宣<lb/>
　　　受佛日山請先狀上蔡君謨侍郎<lb/>
右某今者伏䝉知府端明侍郎台造特差衙前徐新䓁<lb/>
<pb n="KR4d0031_WYG_011-12a"/>
逺賫牋䟽并帖四道就潤州請召某徃淨惠禪院住持<lb/>
今月二十日於登雲禪寺已恭受鈞命訖伏念某道徳<lb/>
虚薄器識浮淺當預大賜實為忝竊然而教法衰弊緇<lb/>
仵隳怠斯葢侍郎念西聖付託之意特欲振起頽風曲<lb/>
采庸聲授以師位詞䟽婉雅𢎞奬勤重惟恐不勝所舉<lb/>
塵累髙明且媿且幸卑情無任皇恐感激之至謹具狀<lb/>
上謝<lb/>
　　　與通判而下衆官<lb/>
<pb n="KR4d0031_WYG_011-12b"/>
某近者伏䝉特自大府逺貺移文召蒞名山授以師位<lb/>
既省巳之虚薄及聞命以驚惶顧遜讓之靡遑媿忝竊<lb/>
而無狀伏惟某官道極一貫識該九流總羣言以為公<lb/>
咨衆善而致治樂從西聖之教廣其勝縁榮貳東侯之<lb/>
藩重其明命辭意斯美惠愛亦深既被徳而有由卜趨<lb/>
風而匪邈謹先差僧馳状上聞披露下悃伏惟尊慈俯<lb/>
賜照察<lb/>
　　　與在山尊宿僧官<lb/>
<pb n="KR4d0031_WYG_011-13a"/>
右某兹者猥以虚聲謬當盛命預侯府之𢎞奬冠禪林<lb/>
之住持循分撫心誠謂忝竊此葢某人念聖法之無量<lb/>
推風義以相先曲采㣲才容參大職擇善徳之未積為<lb/>
道力之斯充雖汲引以有由媿陞座而無狀趨覲非逺<lb/>
叙賛罔周謹先差僧馳狀披露下懇仍伸上謝<lb/>
　　　與諸檀越書<lb/>
某状兹者猥以虚聲擢當嘉命預府侯之奬譽冠禪林<lb/>
而住持自審愚𠂻誠為忝竊此葢某人曲推道義篤信<lb/>
<pb n="KR4d0031_WYG_011-13b"/>
善縁奉外䕶之清修廣難思之勝事將趨雅㑹當卜良<lb/>
辰欽仰下忱諸容面叙不宣<lb/>
　　　赴佛日山請起離申狀<lb/>
右某今者伏䝉知府端明侍郎台命俾就淨慧禪院住<lb/>
持祗荷恩輝豈任感悚於今月初五日巳起離潤州參<lb/>
見在即謹具狀申聞<lb/>
　　　接杭州知府觀文胡侍郎先狀<lb/>
某此者伏審得請北闕拜命東藩重雨露之殊恩輟樞<lb/>
<pb n="KR4d0031_WYG_011-14a"/>
機之宻任來蘇之頌已作坐鎮之風聿揚伏惟知府觀<lb/>
文侍郎藝苑碩儒生靈上哲蹈聖人之閫奥擅文章之<lb/>
師宗灑麗藻於詞林發揮帝詔儲鴻勲於樞府増大聖<lb/>
功倚注方濃請陳逾恪惠全呉之美俗聳故國之榮觀<lb/>
民望傾城待瞻父母壺迎滿道願覩旌幢某忝主祗園<lb/>
濫當師仵顧惟昔日幸接清塵豈謂暮年獲栖貴部念<lb/>
衰憊之斯甚媿參迓之未前伏惟台慈俯賜念察卑情<lb/>
無任瞻望欽頌之至<lb/>
<pb n="KR4d0031_WYG_011-14b"/>
　　　接錢塘知縣先狀<lb/>
某啓伏審榮奉詔命光臨縣封敷百里父母之仁副一<lb/>
時雲霓之望人樂利見頌起來蘇伏惟知縣司門才識<lb/>
髙明器量逺大襲奕世之軒冕揭名家之規模美聲溢<lb/>
於盛朝東侯企慕髙迹著於惠政西浙欽風鄉原預不<lb/>
敢欺壺漿已爭先接某濫綱禪席塵與華疆共白日以<lb/>
傾心仰青雲而垂䕃謹先狀迎伏惟鍳念云云<lb/>
　　　接大覺禪師先書<lb/>
<pb n="KR4d0031_WYG_011-15a"/>
某啓近者竊聆俯從衆命臨鎮弊山祖席増光吾道復<lb/>
振伏惟比日法候休粹某僑寓龍山北趨尤為不便不<lb/>
及逺迎法御甚媿畏也謹先奉啓咨聞不宣<lb/>
　　　謝王侍讀侍郎<lb/>
某再啓切以知府侍讀侍郎偉器淳誠實乃聖世名臣<lb/>
薦陞顯位奕葉貴重而又愽通知逺𢎞奬佛乗天下緇<lb/>
流仰為城壍某昨者愚不自度輙奉私書詣闕以扶至<lb/>
教侍郎念其㣲效特與薦諭天子允從遂成就其素志<lb/>
<pb n="KR4d0031_WYG_011-15b"/>
是葢侍郎全成其美鉅力賛䕶乃致若斯當與天下緇<lb/>
徒勵力行道以報其大恩盛惠而不敢忘也卑情無任<lb/>
懐風詠徳祝頌知歸之至<lb/>
　　　謝沈司封提刑<lb/>
某啓昨日伏䝉降重獲揖風素殊慰乆違之思然而幸<lb/>
聞鐔津風俗之差美是乃太守仁賢風化致然葢斯民<lb/>
之大幸也某嘗慨彼逺方異俗佛乘不備雖甚衰老尚<lb/>
欲以能仁氏之遺衆勸𨗳邑子以為上善猶頼公儀遺<lb/>
<pb n="KR4d0031_WYG_011-16a"/>
愛資助使其一二載得遂鄙志又猛陵人俗之幸甚而<lb/>
勝縁有在也仙舟首程顧不能出闗相送徒益黯悒乍<lb/>
逺千萬乞惟善視尊履謹令僧馳啓參謝<lb/>
　　　謝王宻諌知府惠詩<lb/>
某啓今月十四日杭州送到所賜佳什一封開發披讀<lb/>
且驚且喜仰戴恩輝無任感媿伏惟知府宻諌位尊望<lb/>
重聖宋名臣才識髙逺臺閣師範乃特俯念物外幽陋<lb/>
之人以其荒蕪鄙俚之言和而發之格律雅重風韻髙<lb/>
<pb n="KR4d0031_WYG_011-16b"/>
邁是謂假日月餘輝於爝火借韶頀大音於土鼓賁其<lb/>
㣲善勸爾小學忝此大賜實為甚幸方屬居山訓領少<lb/>
衆不遑躬趍下執事者謹先附啓上謝伏乞台慈俯賜<lb/>
念察<lb/>
　　　與瀛州李給事<lb/>
某惶恐啓去嵗因使者北還甞得上狀諒必已呈髙明<lb/>
即辰伏惟台候嘉勝髙陽政治簡靜安衛道氣必益得<lb/>
妙理某山栖幽陋且此潜宻苐媿違逺風儀兹為眷然<lb/>
<pb n="KR4d0031_WYG_011-17a"/>
秘校告徃榮侍輙此少申卑素之萬一惟兾鑒念不宣<lb/>
　　　與廣西王提刑<lb/>
某啓無狀之人輙䝉其黨相嫉且訩訩不已以此故不<lb/>
敢徃來實為彰於鄉邑之棄昨日幸光臨慰沃多矣此<lb/>
得預大賢按部弊屬將製䞇於路隅先沐賜教豈勝感<lb/>
媿某獨立無繫言多忤物<hi>或云以言忤物</hi>將逺匿羅浮藤守沈<lb/>
公儀賢儒相與有期冬杪春初決浩然南還當首候使<lb/>
車違逺尊明萬乞為國重愛謹上啓少布區區不宣<lb/>
<pb n="KR4d0031_WYG_011-17b"/>
　　　與陳令舉賢良<lb/>
某啓自湖旁冒雪相適已數月矣别後但眷眷然仲秋<lb/>
時接所示書乃知令舉至官甚善不以遷謫介意公餘<lb/>
揭牕對雲而坐道情清勝乃下視塵俗超然自樂雖白<lb/>
樂天九江之時何以過之風聞人但景服不暇令舉當<lb/>
世賢豪更以外物自如此其清規素徳益絶人逺矣老<lb/>
<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>浮雲落葉飄泊尚若不定雖有陪三峽五老之興安<lb/>
得遂之猶逺髙論萬乞善保尊履不宣<lb/>
<pb n="KR4d0031_WYG_011-18a"/>
　　　與潤州王給事<lb/>
某惶恐啓上知府給事几下某山棲荒僻不便行李乆<lb/>
闕馳狀不勝瞻系伏審旌珮已鎮南徐況彼比比數萬<lb/>
之家不亦復荷大賜乎無任欽頌景服之至大熱伏乞<lb/>
上為國朝自重䖍祝謹附啓上覆不宣<lb/>
　　　與王提刑學士<lb/>
某啓伏自京師罷奉貴逰還山雖聞廣按江外終無以<lb/>
奉書適知軒從已届此郡伏惟尊履休美某近自蘇挈<lb/>
<pb n="KR4d0031_WYG_011-18b"/>
書欲圖奏納以疾未暇前趍容稍平復當以㣲意上扣謹<lb/>
此先布區區伏惟念察不宣<lb/>
　　　與陸推官<lb/>
某啓自曠清談驟更良節林木幽隠圜堵寂寥了亡世<lb/>
紛足以自得其餘追復舊好睇想清才懸揺之心狀貌<lb/>
難盡猶聆蒞事明敏越於時輩萬舌一詞所共稱賞況<lb/>
在顧盻之頃寜不欣愉暑中萬希善保不宣<lb/>
　　　與張國博知縣<lb/>
<pb n="KR4d0031_WYG_011-19a"/>
某啓孟夏漸熱伏惟知縣國愽尊候起居萬福某即日<lb/>
䝉廕如宜比者伏審榮奉明命臨鎮縣封敦惠斯民雅<lb/>
副物望某未遑叅賀卑情無任忻慶瞻依激切之至謹<lb/>
奉啓不宣<lb/>
　　　謝錢塘方少府<lb/>
具銜右某此者伏䝉仙尉秘校特枉軒葢臨賞岩扄衡<lb/>
宇増輝緇屬稱慶限以夏制尚緩趨風媿畏良深景服<lb/>
徒切謹上狀咨謝伏惟尊慈俯賜念察不宣<lb/>
<pb n="KR4d0031_WYG_011-19b"/>
　　　與仁和趙少府<lb/>
某啓前日伏承臨訪山舍無以為待不勝媿畏繼以佳<lb/>
什見寵稠重風調髙雅豈幽陋之可攀續不揆荒唐勉<lb/>
强和之但以取笑大手名匠暑濕惟自重不宣<lb/>
　　　與沈少卿見訪<lb/>
某惶恐啓昨日奉䝉降訪客舎仰荷尊賜不任感媿但<lb/>
以老<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>弗堪人事未果即趍几下謹令弟子馳啓上謝<lb/>
伏惟少垂鍳念不宣<lb/>
<pb n="KR4d0031_WYG_011-20a"/>
　　　與祖龍圖罷任杭州<lb/>
某啓此者伏審知府龍圖罷鎮名藩即日趨詔歸闕行<lb/>
舟首路某山林逋病不能逺郊馳送徒増黯戀仁徳慺<lb/>
慺奉此咨露伏惟台慈念察<lb/>
　　　送詩與楊公濟<lb/>
某啓不披晤來倐越旬日春氣尚淺景色猶寒惟體中<lb/>
無恙否近縁禪闗不固習氣寜忘因得斯謬妄葢適性<lb/>
而已豈敢風雅可與哉然拙人用鎪不若智人揮钁況<lb/>
<pb n="KR4d0031_WYG_011-20b"/>
足下才力有餘可能為我一鋤勿使傍觀揜口胡盧而<lb/>
笑也<lb/>
　　　還章監簿門狀<lb/>
某啓昔日伏䝉特墜清名榮賁旅寄不任感荷容宿恙<lb/>
稍痊當走左右以謝盛刺謹具狀上納伏惟垂察不宣<lb/>
　　　與石門月禪師<hi>自此元各為巻</hi>
某啓昨三月得公晦書并所制悲風謡後序慰諭勤至<lb/>
非深交至友何肯如此於感佩萬一也然序文殊佳但<lb/>
<pb n="KR4d0031_WYG_011-21a"/>
其徳薄不任稱奬也此為忝耳公晦乆别所諭何老而<lb/>
益賢如是喜且非常我但白首偃蹇不能自振況暇於<lb/>
教道也視此得不媿乎栖居石壁殆二年矣雖然自適<lb/>
頗樂顧人生如夢何足堪恃紙衾瓦鉢外惟圖書雜然<lb/>
於室中耳流俗所尚一無留也近著孝論十二章擬儒<lb/>
孝經發明佛意亦似可觀吾雖不賢其為僧為人亦可<lb/>
謂志在原教而行在孝論也今以相寄葢以公晦善於<lb/>
親也所栖雖牢落於佛法其意亦不敢怠徐當為教門<lb/>
<pb n="KR4d0031_WYG_011-21b"/>
著一大典但慮其功浩大若果就先當相聞公晦道已<lb/>
振一方吾復何云但善將身世此為至祝專人還特此<lb/>
上聞<lb/>
　　　與黄龍南禪師<hi>别幅</hi>
某再啓和尚有大勝縁所止則學者雲從景附實末代<lb/>
之盛事萬幸益勉尊用某濫主禪席徳薄言㣲不為時<lb/>
之所信徒勞耳目自近有匿羅浮之意果行必道出江<lb/>
南當拜求髙㑹公晦和尚平生心交今老在一涯二年<lb/>
<pb n="KR4d0031_WYG_011-22a"/>
化僧不至不聞其音或因遣書乞為呼名黄龍古之名<lb/>
寺應稱清棲法澄每談及積翠風景聽之使人神動心<lb/>
飛今何人得其居也愚甥孫早辱教誨亦僅似人顧小<lb/>
子何以報重恩路逺不及以麤物輙陳左右惟拳拳欽<lb/>
詠耳<lb/>
　　　荅黄龍山南禪師<hi>次幅</hi>
某稽首雖聞祖圖宗記已辱采覽而未奉評品鄙心得<lb/>
無慊然辱賜教墨乃過形奬飾豈大善知識為法欲有<lb/>
<pb n="KR4d0031_WYG_011-22b"/>
所激勸爾且感且媿某平生雖猥懦無大樹立然亦勇<lb/>
聞清逺髙識之士三十餘載徒景服道素不得一與勝<lb/>
㑹此為眷眷知復領大衆於龍山其欽尚好善之誠何<lb/>
書可盡春煦幸千萬為法自重僧還謹布區區<lb/>
　　　與圓通禪師<lb/>
某啓去年夏首聞移錫崇勝喜慰喜慰廬阜天下勝壤<lb/>
宗教所出得大知識鎮嚴乃學者之大幸也珠上人至<lb/>
果聆清規益舉又喜之也惟乆之可矣乞罔起他方之<lb/>
<pb n="KR4d0031_WYG_011-23a"/>
念尤佳某衰老翛然客寄𢎞法無力徒欽羡於能迹耳<lb/>
逾逺風論千萬善保因介謹此咨露不宣<lb/>
　　　又與圓通禪師<lb/>
某啓東林莊僕至辱手筆知退法席專育髙趣欽羡欽<lb/>
羡但廬阜不得鎮嚴亦禪林之不幸見邀虎溪之居足<lb/>
仭風義盛重但某濡滯不能即拜雅㑹殊為慊然餘具<lb/>
别幅未披覲間千萬善愛<lb/>
　　　荅圓通禪師讓院<lb/>
<pb n="KR4d0031_WYG_011-23b"/>
某啓前日專人傳到華緘承已得美罷潜道於此縁徳<lb/>
方盛年臘相然何遽爾驚衆耳目又聆黒白復請留此<lb/>
千萬且從輿論某老弊徳薄不能為之綱紀天下共知<lb/>
潜道何悞以此人為代在潜道推讓之義雖自髙冠而<lb/>
鄙劣之人終何以當克萬萬須自回雅意為衆少留老<lb/>
弊東西南北人也固無定迹奉見未期千萬留意<lb/>
　　　荅萬壽長老<lb/>
某啓專人至辱手教慰諭足仭乆要之不忘也萬感萬<lb/>
<pb n="KR4d0031_WYG_011-24a"/>
感法印和尚不可救療遂至如此愴感無已索文志其<lb/>
塔雖腆忝相知至於厚善當此豈可飾讓耶且以拙直<lb/>
之筆聊奉佳命亦表生平交契之誠耳用舎更在裁之<lb/>
益熱千萬為法自重謹此咨荅不宣<lb/>
　　　與萬壽長老<lb/>
某啓音信雖不相通而欽服道素徒此懃切<hi>或云懃懃</hi>某無<lb/>
狀老更彌篤春季問罷去佛日深匿龍山蕭然人不堪<lb/>
其憂而余之未嘗自厭比欲致奉問聆道葢淮南未還<lb/>
<pb n="KR4d0031_WYG_011-24b"/>
故不果然適㑹曹君乃知起居清勝善慰孤迹不肖見<lb/>
謀徃廬山治行當首拜道塲冬寒未見間萬乞善愛謹<lb/>
此布區區不宣<lb/>
　　　謝杭州寶月僧正<lb/>
某啓比者以衰恙告免住持特䝉垂訪過形存恤仰荷<lb/>
道眷豈勝感媿尚以夏制未遑前禮謹奉啓上謝<lb/>
　　　退金山茶筵<hi>回荅</hi>
某啓適早監寺至辱牋命就所栖以預精饌意愛之勤<lb/>
<pb n="KR4d0031_WYG_011-25a"/>
豈可言諭乃盡誠素某雖不善與人交豈敢以今日之<lb/>
事自虧節義無煩相外清集方當大暑告且為罷之書<lb/>
謹令人回納伏冀慈照<lb/>
　　　與東林知事<lb/>
某啓今者伏承逺馳价使特贈書問以昔賢勝集之所<lb/>
假無狀自匿之便嘉命逺至光賁殊多某人曲采虚聲<lb/>
更推髙誼循省其愚何以當克媿以老憊復牽事縁趨<lb/>
赴未遑但深媿忸乆滯來人益憎慊悚价還奉狀布謝<lb/>
<pb n="KR4d0031_WYG_011-25b"/>
伏惟慈念<lb/>
　　　與楚上人<lb/>
今月十六日人來獲贈筆語所喜道意清淨不事他縁<lb/>
人生世間閒為苐一此事勿使俗眼見之一二年来甚<lb/>
不喜聞也思慮消盡無事可堪古云千里同風斯之謂<lb/>
矣所問賢弟不獨愚迷兼亦倒置予為劇言來諭如風<lb/>
過樹秪益嘈嘈耳病在膜内無由除之足下雖有弟兄<lb/>
之情奈何柰何<lb/>
<pb n="KR4d0031_WYG_011-26a"/>
　　　發供養主與檀那<lb/>
某啓萃兹勝侣允頼檀賢雖素欽於令猷尚未披於粹<lb/>
表企慕徒切揖晤未期秋氣稍清珍育是禱化人行專<lb/>
此奉啓不宣<lb/>
　<lb/>
　<lb/>
　<lb/>
　<lb/>
<pb n="KR4d0031_WYG_011-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐔津集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻十二</head>
    <p>
<pb n="KR4d0031_WYG_012-1a"/>
欽定四庫全書<lb/>
　鐔津集巻十二　　　　　宋　釋契嵩　撰<lb/>
　　叙<lb/>
　　　傳法正宗定祖圖叙<hi>與圖上進</hi>
原夫菩提達磨實佛氏之教之二十八祖也與乎大迦<lb/>
葉乃釋迦文如來直下之相承者也傳之中國年世積<lb/>
逺譜牒差繆而學者寡識不能推詳其本真紛然異論<lb/>
古今頗爾某平生以此為大患適考其是非正其宗祖<lb/>
<pb n="KR4d0031_WYG_012-1b"/>
其書垂出㑹頒祖師傳法授衣之圖布諸天下而學佛<lb/>
者雖皆榮之猶聽瑩未諭上意某幸此竊謂識者曰吾<lb/>
佛以正法要為一大教之宗以宻傳受為一大教之祖<lb/>
其宗乃聖賢之道原生靈之妙本也其祖乃萬世學定<lb/>
慧之大範十二部説之真驗也自書傳亂之曖昧漫漶<lb/>
天下疑之幾千百載矣今上大聖特頒圖以正其宗祖<lb/>
然聖人教道必聖人乃能正之是豈惟萬世佛氏之徒<lb/>
大幸也亦天地生靈之大幸也某固不避其僣越愚妄<lb/>
<pb n="KR4d0031_WYG_012-2a"/>
之誅敢昧死引其書之舊事推衍上聖之意仰箋於祖<lb/>
圖亦先所頒祖師傳法授衣之謂也然其始亂吾宗祖<lb/>
熒惑天下學者莫若乎付法藏傳正其宗祖㫁萬世之<lb/>
諍者莫若乎禪經禪經之出乃先乎付法傳六十二載<lb/>
始終備載二十八祖已見於晉之世矣付法藏傳乃真<lb/>
君廢教之後闕然但謂二十四世方見魏之時耳適以<lb/>
禪經驗而付法藏傳果其謬也若如來獨以正法眼藏<lb/>
密付乎大迦葉者則見之大涅槃經智度論禪經與其<lb/>
<pb n="KR4d0031_WYG_012-2b"/>
序也以意求之而佛之㣲㫖存焉上叡性髙妙獨得乎<lb/>
言謂之外是乃天資佛記也故其發揮禪祖雅與經合<lb/>
宜乎垂之萬世永為定斷三學佛子遵之仰之天下不<lb/>
復疑也其圖所列自釋迦文佛大迦葉至於曹溪六祖<lb/>
大鑑禪師凡三十四位又以儒釋之賢其言吾宗祖素<lb/>
有證據者十位列於諸祖左右謹隨其傳法正宗記詣<lb/>
闕上進塵黷宸眷不任惶恐震懼之至謹叙<lb/>
　　　六祖法寶記叙<hi>此郎侍郎作附</hi>
<pb n="KR4d0031_WYG_012-3a"/>
按唐書曰後魏之末有僧號達磨者本天竺國王之子<lb/>
以䕶國出家入南海得禪宗妙法自釋迦文佛相傳有<lb/>
衣鉢為記以世相付受達磨賫衣鉢航海而來至梁詣<lb/>
武帝帝問以有為之事達磨不說乃之魏隱於嵩山少<lb/>
林寺以其法傳慧可可傳僧粲粲傳道信信傳𢎞忍忍<lb/>
傳慧能而復出神秀能於達磨在中國為六世故天下<lb/>
謂之六祖法寶記葢六祖之所説其法也其法乃生靈<lb/>
之大本人焉鬼神焉萬物焉遂與其清明廣大者紛然<lb/>
<pb n="KR4d0031_WYG_012-3b"/>
而大異六祖憫此乃諭人欲人自求之即其心而返道<lb/>
也然天下之言性命者多矣若其言之之至詳理之之<lb/>
至當推之之至悉而釋氏得之矣若其示之之至直趨<lb/>
之之至徑證之之至親而六祖之於釋氏又其得之也<lb/>
六祖於釋氏教道可謂要乎至哉今天子開善閣記謂<lb/>
以本性證乎了義者未有舎六祖之道而有能至於此<lb/>
者也是則六祖者乃三界之慈父諸佛之善嗣歟偉乎<lb/>
惟至聖而能知至道也然六祖之說余素敬之患其為<lb/>
<pb n="KR4d0031_WYG_012-4a"/>
俗所増損而文字鄙俚繁雜殆不可考㑹沙門契嵩作<lb/>
壇經賛因謂嵩師曰若能正之吾為出財模印以廣其<lb/>
傳更二載嵩果得曹溪古本校之勒成三巻粲然皆六<lb/>
祖之言不復謬妄乃命工鏤板以集其勝事至和三年<lb/>
三月十九日序<lb/>
　　　明州五峯良和尚語録叙<lb/>
始釋迦文佛經教之外以大三昧命其髙弟弟子大龜<lb/>
氏傳之然非不闗經教葢經教之所明也將以印正一<lb/>
<pb n="KR4d0031_WYG_012-4b"/>
切法門決定為妙覺之宗極及其菩提達磨承大龜氏<lb/>
二十八世方傳諸夏諸夏之至曹溪第六祖益傳之徃<lb/>
之時世未習熟諸祖師猶傍經以諭學者未即純以真<lb/>
要示之後世至人觀機而宜之遂直用此發人故其所<lb/>
為人不復以經語故天下之守章句者聽瑩謂其背經<lb/>
立異以非之噫是豈知夫變而通之殊契經也然學者<lb/>
不易至之至之復難繼之繼之復難辨之猶人皆畫龍<lb/>
而未始得其真龍形者逮有以真龍告之而世亦不信<lb/>
<pb n="KR4d0031_WYG_012-5a"/>
葢天下識龍者寡也今世孰不説道紛然皆傳其所傳<lb/>
至其與否豈能盡得其所辨耶吾故嘗憂其混亂道真<lb/>
為學者大病但媿匿而不能張之也今見吾所知五峯<lb/>
良公善知識也益喜其言良公亦忻然相得遂出其語<lb/>
録示余讀之多其所發殊妙所謂善變而通之者也良<lb/>
公受於慈明圓禪師慈明傳臨際斷際大智大寂之所<lb/>
傳此良公宜禪者師也若其修潔之美而邑人四方盛<lb/>
稱之此不復論<lb/>
<pb n="KR4d0031_WYG_012-5b"/>
　　　武陵集叙<lb/>
慧逺和尚以有道稱於四方在天禧乾興間其名甚振<lb/>
學者無逺近歸之如水沛然就下予少聞之恨不識其<lb/>
人晩游呉得其語於懃暹二師觀其發演詳悉應對次<lb/>
序語言必文不以凡近雜出雖出入大經大論傍及治<lb/>
世文書老子莊周之說而不疑閒䆒其意義所歸而與<lb/>
佛法奥妙似乎不可以智窮神而明之其庻幾乎始達<lb/>
磨大師以佛心印至中國㑹梁天子耽有為不省其言<lb/>
<pb n="KR4d0031_WYG_012-6a"/>
達磨北入嵩山面壁終日黙坐九年華人之疑稍解而<lb/>
達磨之道遂傳矣以故後世傳髙僧者以禪觀定其所<lb/>
傳又後世學者無逺識頗信傳者為然其言亦不思之<lb/>
甚也達磨之道豈止於禪觀而已矣夫禪者靜也觀者<lb/>
觀也聖人教初學者使靜思慮以觀其道也若達磨所<lb/>
傳承於髙足弟子大迦葉昔如來將化以正法眼可以<lb/>
言語發不可言語到故命大迦葉以心相傳所謂正法<lb/>
者也大教之所以出衆經之所以明也得乎此者雖以<lb/>
<pb n="KR4d0031_WYG_012-6b"/>
萬端言之其所言未始雜也不得乎此者雖絶言而守<lb/>
之其所守未始不惑也今和尚之言其得正法之謂也<lb/>
禪觀焉能盡之和尚出於雲門大師三世雲門出於大<lb/>
鑒禪師八世嗚呼去聖人益逺學者疑惑錯謬當其時<lb/>
和尚去雲門大師未百年獨抱正法與其人相望毅然<lb/>
引學者以其正法眼藏以正其傳授學者真若得止以<lb/>
息狂走其於教道而徳亦至矣既没弟子輩緝其言以<lb/>
其所居之地名之曰武陵集慶歴壬午嵗孟冬二十日<lb/>
<pb n="KR4d0031_WYG_012-7a"/>
序<lb/>
　　　原宗集叙<hi>或名宗原</hi>
象郡懃師聚禪學百家之說探而取其言之尤至者次<lb/>
為一家之書繇釋迦如來而下至於雲門摳衣弟子凡<lb/>
三百三十三人其語有六百二十則總一萬八千餘言<lb/>
書成命不腆名而叙之大㫖以不循語言生所解㑹平<lb/>
常簡宻而不失其宗者為得之矣故曰原宗懃師證法<lb/>
於徳山逺公印可於三角澄公澄逺皆雲門匡真大師<lb/>
<pb n="KR4d0031_WYG_012-7b"/>
之法孫也雲門秉雪峰存禪師雪峯承徳山宣鍳徳山<lb/>
續龍潭信龍潭嗣天皇悟天皇繼石頭大師石頭紹廬<lb/>
陵思和尚思和尚受法於苐六祖大鍳禪師廣菩提達<lb/>
磨所傳之道故天下學佛者尊其徳如孔子承周公而<lb/>
振堯舜之道聖人舉其用所以謂教也大用不可卒究<lb/>
即文字以為詣洎乎種智差别法門萬殊復懼後世多<lb/>
聞者過困學者不及故釋迦如來直以正法授大迦葉<lb/>
雖示有言說而不迹文字菩提達磨去如來二十九代<lb/>
<pb n="KR4d0031_WYG_012-8a"/>
受之東來人始莫曉時皆擯棄及其傳至大鍳世且大<lb/>
信趨學者猶水之沛然就下噫像法之季去聖人益逺<lb/>
學者穿鑿迷失道真懃師長為之太息故楷其宗極庻<lb/>
幾有所正也是嵗康定辛巳孟冬月望日也<lb/>
　　　移石詩叙<hi>自此元别為巻</hi>
移石詩君子之美移石也始其棄於道傍雖其瑰怪偉<lb/>
然可觀而路人不顧無𧦬師思取而顯之乃用工者計<lb/>
不崇朝遂致於户庭巉崪嵌虚若山聳洞壑前瞰清沼<lb/>
<pb n="KR4d0031_WYG_012-8b"/>
後䕃茂樹左右益闢三堂曰石筵曰照古曰禪燕者臨<lb/>
之使人悠然有幽思自是誇者相告觀者趨來石之美<lb/>
一旦遂顯無𧦬復作詩以歌之賢士大夫與方袍能詩<lb/>
者亦從而賦之必欲余為叙然人皆有所嗜之事而有<lb/>
雅有俗有滛有正視其物則其人之賢否可知也若石<lb/>
之為物也其性剛其質固其形靜其勢方方者似乎君<lb/>
子彊正而不苟也靜者似乎君子不為不義而動也固<lb/>
者似乎君子操節而不易也剛者似乎君子雄鋭而能<lb/>
<pb n="KR4d0031_WYG_012-9a"/>
立也然移石之名益美乎是其外峰岠似乎賢人嚴重<lb/>
而肅物也其中空洞似乎至人虚心而合道也今無𧦬<lb/>
以吾道為禪者師以翰墨與儒人游取其石而樹之於<lb/>
庭朝觀夕視必欲資其六者以為道徳之外奬操修之<lb/>
黙鍳也及讀其詩求其所以為意者則未始與此不合<lb/>
然無𧦬其心如此之逺也而與世俗之虚玩物者固不<lb/>
足相望諸君美而賦詩不亦宜乎其詩凡若干首皆詩<lb/>
之豪者也視之可見豈卑論所能悉評某嵗月日某序<lb/>
<pb n="KR4d0031_WYG_012-9b"/>
　　　法雲十詠詩叙<lb/>
法雲晝上人繕其居之西厦曰翠樾堂以其得山林之<lb/>
美䕃也户其北垣曰陟崖門示其乗髙必履正也始其<lb/>
入林之徑曰嘯月徑髙其所適也䟽其泉曰夏凉泉貴<lb/>
其濯熱也表昔僧之塋曰華嚴塔徳其人也指其嶺之<lb/>
峻絶者曰樵歌嶺樂野事也名其亭曰暎發亭取王子<lb/>
敬山川相暎發之謂也目其山之谷<hi>音浴</hi>曰楊梅塢别嘉<lb/>
果也榜其閣曰清隱閣以其可以靜也就竹闢軒曰脩<lb/>
<pb n="KR4d0031_WYG_012-10a"/>
竹軒擬其操也是十詠者舉屬法雲精舎法雲宅大慈<lb/>
山之中與郭相去迨十里北瞰徹浙江南通錢唐湖過<lb/>
重崗複嶺翛然㳂溪渉澗水聲泠泠雲木杳靄校乎垂<lb/>
江瀕湖之山而大慈最為幽深法雲庭宇瀟洒林嶺盤<lb/>
欝環翠比乎慈山之他寺其又絶出者也昔吏部郎公<lb/>
以侍郎致政還故鄉多優㳺名山尤樂此以為髙蹈之<lb/>
佳處也每來則踰旬跨月陶陶而忘反吏部名徳熏於<lb/>
天下既好是也人亦斐然從而尚之故法雲勝槩遂逺<lb/>
<pb n="KR4d0031_WYG_012-10b"/>
聞播晝師猶以為未盡其山水之美乃益揭其十景者<lb/>
拳拳引詩人詠之搢紳先生之流與呉中名僧聞皆樂<lb/>
為之賦競出乎竒詞麗句而風韻若出金石鏗然起人<lb/>
清思所謂勝槩者益聞益播將傳之而無窮也然物景<lb/>
出没亦猶人之懐竒挾異者隱顯窮通必有時數若此<lb/>
十詠之景所布於山中固亦乆矣棄置而未甞稍發今<lb/>
晝師振之衆賢詩而光之豈其數相㑹亦有時然乎故<lb/>
賢者雖終身晦之時命也不足歎之忽然曜之時命也<lb/>
<pb n="KR4d0031_WYG_012-11a"/>
亦不足幸之上人既樂得諸君之詩特屬予以為序然<lb/>
無謂遂能盡其詩之美也矣<lb/>
　　　法喜堂詩叙<lb/>
好事者刻法喜堂詩將傳而淨源上人預其編次以其<lb/>
事謂潜子曰幸子志之也夫法喜堂乃寶月廣師所居<lb/>
之室也君子善其以法喜自處故作詩而稱之也其詩<lb/>
凡若干篇乃搢紳先生鉅公偉人之所為也髙逸殊絶<lb/>
不可得而評也若寶月居心休美寓醫以廣其行章表<lb/>
<pb n="KR4d0031_WYG_012-11b"/>
民叙之詳矣吾不復論也苐發其法喜之謂耳夫法也<lb/>
者道也喜也者恱適也道固天人之正也人而不適道<lb/>
烏乎為心也夫死生人生之大變也非適道不能外其<lb/>
變以至神完也榮辱盛衰人事之變也非適道不能順<lb/>
其變以至分安也愛惡取捨人情之變也非適道不能<lb/>
理其變以至性勝也故謂道無不存一貫乎内外也惟<lb/>
聖賢常以道凝生之不亂死之不汩出之不渝處之不<lb/>
悶貧之不窮富之不滛山林也朝市也惟道所適也俗<lb/>
<pb n="KR4d0031_WYG_012-12a"/>
不顧道而碌碌以其變弊嗟乎古今豈少乎哉寶月杭<lb/>
人也其國樂土風俗以奢侈相髙甫方服之人幾忘道<lb/>
而趨其所尚也寶月廬其市井紛華之間乃翹然獨脩<lb/>
法喜之樂是豈惟務其自恱而巳矣其將有所師而勸<lb/>
之乎羣公賦詩而美之是也辛丑仲冬八日潜子序題<lb/>
　　　山茨堂叙<lb/>
南宗智嚴師主慶善精舍而邑人宜之將一年所居已<lb/>
葺白雲堂人亦新之且以書邀其侣契嵩曰吾虛是室<lb/>
<pb n="KR4d0031_WYG_012-12b"/>
以待子㑹予方專意於習禪著書其年遂來視厥堂控<lb/>
半峯嶷然出其居之後户牖南敞前望連山青嶂邐迤<lb/>
與村疇雲樹而相暎帶若見好畫蕭然發人幽思余喜<lb/>
處之經嵗心甚自得而塵事寡日益清淨因思其舊名<lb/>
取義太近輙命以山茨之號更之山茨者葢取梁之髙<lb/>
僧惠約所居之名也昔約方以徳髙見重於天子而汝<lb/>
南周顒乃營山茨寺於鍾山而命之居故顒美之曰山<lb/>
茨約住清風滿世若約者可謂吾徒之有道者也吾徒<lb/>
<pb n="KR4d0031_WYG_012-13a"/>
宜慕之愚何敢跂望其人也取其山茨而名是堂者誠<lb/>
欲警愚之不及也慶歴丁亥孟春之晦日序<lb/>
　　　趣軒叙<lb/>
慈化都僧正所居之北軒者在精舍為窮奥於他牖最<lb/>
虛明靜可以宴安可以休適慈化喜此欲潜子名而掲<lb/>
之潜子謂慈化曰了性師人皆有好而子之好喜近道<lb/>
其殆庻幾乎靜乃正明乃鑑虛乃容深奥所造乃清雖<lb/>
其方丈環堵之室至道則清風浩氣光天地貫古今妙<lb/>
<pb n="KR4d0031_WYG_012-13b"/>
乎人間世而絶出窅然不必在乎青山白雲也寥廓無<lb/>
際不必在乎世表方外也上人其好既有至道之趣而<lb/>
潜子乃以趣軒名其北軒而文之益示慈化志之所尚<lb/>
清勝潜子猛陵之契嵩也<lb/>
　　　山㳺唱和詩集叙<lb/>
楊從事公濟與冲晦晤上人訪潜子明日乃邀宿靈隱<lb/>
又明日如天竺遂宿於天竺也三人者㳺且詠得詩三<lb/>
十六篇公濟請潜子前叙潜子讓公濟曰吾不敢先朝<lb/>
<pb n="KR4d0031_WYG_012-14a"/>
廷之士公濟曰此山林也論道不論勢潜子叙非忝也<lb/>
潜子曰諾吾叙然公濟與潜子輩儒佛其人異也仕進<lb/>
與退藏又益異也今相與於此葢其内有所合而然也<lb/>
公濟與冲晦以嗜詩合與潜子以好山水閒適合潜子<lb/>
亦粗以詩與冲晦合而冲晦又以愛山水與吾合夫詩<lb/>
與山水其風味淡且靜天下好是者幾其人哉故吾屬<lb/>
得其合者甞鮮矣適從容山中亦以此㑹為難得故脗<lb/>
然㗳然終日相顧相謂幾忘其形迹不知孰為佛乎孰<lb/>
<pb n="KR4d0031_WYG_012-14b"/>
為儒乎晉之時王謝許子以樂山水友支道林唐之時<lb/>
白公隱廬阜亦引四釋子為方外之交其意豈不然哉<lb/>
合之道其可忽乎雲與龍貴以氣合風與虎貴以聲合<lb/>
聖與賢貴以時合君與臣貴以道合學者貴以聖人之<lb/>
道合百工貴以其事合昆蟲貴以其類合不相合雖道<lb/>
如仲尼伯夷亦無所容於世也天下烏得不重其所合<lb/>
乎方二君之來也逼嵗除山欝欝以春意然代謝相奪<lb/>
乍隂乍晴朝則白雲青靄絢如也晩則餘氷殘雪瑩如<lb/>
<pb n="KR4d0031_WYG_012-15a"/>
也飛泉泠泠若出金石幽林梅香或凝或㪚樹有啼鳥<lb/>
澗有㳺魚而二人者嗜山水則所好益得嗜閒適則其<lb/>
情益樂勝氣充浹而更發幽興優游紆餘吟嘯自若雖<lb/>
傍人視之不知其所以為樂也坐客接之不知其所以<lb/>
為得也獨潜子蒼顔敝履幸其末㳺而謂之曰二君之<lb/>
樂非俗之所樂也二君之得非俗之所得也是乃潔靜<lb/>
逍遥乎趨競塵累之外者之事也終之可也因評其詩<lb/>
曰公濟之詩贍冲晦之詩典如老麗雅健則其氣格相<lb/>
<pb n="KR4d0031_WYG_012-15b"/>
髙焉潜子黙者於詩不專雖其薄弱病拙逺不及二君<lb/>
豈謂盡無意於興也<lb/>
　　　山游唱和詩集後叙<lb/>
公濟初與潜子約為詩前後叙潜子不自知量既緒其<lb/>
端公濟乃謙讓不復為之然詩之意所叙未盡始公濟<lb/>
視潜子山中值雪詩愛其孤興獨徃謂瀟灑有古人風<lb/>
遂浩然率冲晦䄂詩尋之留山之意極欵曲潜子亦以<lb/>
公濟既相喜好其意非常頗不自拘介樂與游詠潜子<lb/>
<pb n="KR4d0031_WYG_012-16a"/>
禪者罕以思慮亂在呉中二十餘載辱士大夫游從數<lb/>
矣如故侍郎郎公之顧其最厚深郎公又以詩名顯天<lb/>
下而潜子奉其唱和亦不類今恣肆而不自慎也然潜<lb/>
子雖固平生長欲晞於髙簡雅素如支道林廬山逺者<lb/>
為方外人患力不足及之雖然老矣而吾方袍之徒肯<lb/>
相喜而從其游者幾其人乎公濟儒者才俊與予異教<lb/>
乃相善如此之懃也此不與游且詠而孰與游乎唱和<lb/>
總六十四篇始山中游詠而成者三十七篇其後相别<lb/>
<pb n="KR4d0031_WYG_012-16b"/>
而諸君懐寄賡唱徃來者又二十七篇並編之為集嘉<lb/>
祐已亥仲春之五日潜子復題云<lb/>
　　　與月上人更字叙<lb/>
上人名曉月字竺卿余以始字其義不當不可以為訓<lb/>
義以公晦易之名以月者葢取其髙明之義也然明不<lb/>
可終明必受之以晦日月終明則晝夜之道不成故日<lb/>
晦於隂而月晦於陽也天地日月之至明者也聖賢烏<lb/>
可終勞其明乎聖賢終明則進退動靜之道固不足法<lb/>
<pb n="KR4d0031_WYG_012-17a"/>
於世也故古之聖賢者明於有為而晦於無事也舜明<lb/>
於政治而晦於得人以讓天下文王建箕子明於與九<lb/>
疇而晦於大難周公明於輔相而晦於成功孔子明於<lb/>
春秋六經之文而晦於旅人顔子孟軻子思揚雄皆相<lb/>
望而晦明於後世也故其事業甚大道徳益揚作法於<lb/>
世而萬世傳之今上人有器識明於為學知道其將有<lb/>
所晦乎上人吾徒也與世俗事物邈然不相接又益宜<lb/>
晦焉余於上人故人也别去十年果得法自瑯琊來㑹<lb/>
<pb n="KR4d0031_WYG_012-17b"/>
於呉中觀其處心空寂能外於身世而不累其得喪是<lb/>
非真所謂能向晦者也字之以晦抑亦發其藴也一旦<lb/>
以道歸覲其所親索文為别故序其字而贈之云<lb/>
　　　周感之更字叙<lb/>
周君初字感之余以其義未極請用誠之以更之周君<lb/>
名應然萬物莫不以類相應而不能應非其類也惟人<lb/>
誠乃能與天地殊類相應故誠應者應物之公也類應<lb/>
者應物之私也私則寡得而公則寡失君子恥失所於<lb/>
<pb n="KR4d0031_WYG_012-18a"/>
一物是故君子貴以誠應天下也誠也者至正之謂也<lb/>
易曰中孚中孚正也以其柔正乎内而剛正乎外也況<lb/>
下而順乎隂陽之得其道亦推乎人事則可以教大信<lb/>
彖曰乃化邦也豚魚吉信及豚魚也中孚以利貞乃應<lb/>
乎天地也誠之義不亦至矣哉周君始事父母則鄉人<lb/>
稱其孝及仕而㢘明歴官品凡一簿一尉其人若緇黄<lb/>
儒素皆喜其仁徳此非以誠待物焉能其善之之如是<lb/>
邪而君勞於縣吏積十餘年自不以其濡滯而苟薦於<lb/>
<pb n="KR4d0031_WYG_012-18b"/>
知巳問之則曰命也士病不為政豈汲汲於人知此又<lb/>
見其誠之之至也所謂誠之不亦宜乎既始之而又終<lb/>
之是之謂誠也天地以誠終始所以愽厚而髙明聖人<lb/>
以誠終始所以垂法於萬世雖然君子之誠推所自得<lb/>
之苟其富貴也不以驕佚其老也不以耄紛其酒也不<lb/>
以醉亂斷斷乎始於是終乎是則聖賢之道得所傳也<lb/>
周君之徳將不虧而得其全也其名聞孰可磨滅余與<lb/>
君皆南人也又特友善其相識知深且詳矣故因字所<lb/>
<pb n="KR4d0031_WYG_012-19a"/>
以序而勉之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0031_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐔津集巻十二<lb/>
</p>
<p>
</p>
  </div>
</body>
</text>
</TEI>
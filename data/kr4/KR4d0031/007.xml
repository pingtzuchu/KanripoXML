<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻七</head>
    <p>
<pb n="KR4d0031_WYG_007-1a"/>
欽定四庫全書<lb/>
　鐔津集巻七　　　　　　宋　釋契嵩　撰<lb/>
　　論原<hi>文勢稍短於前總㑹二十篇成巻也</hi>
　　　物宜<lb/>
君子發身以道不以財庶人謀生以力不以詐大夫趨<lb/>
事以義不以利是三者正然後天下可以觀王道也夫<lb/>
王道也者正宜也小大之物正其宜則何有乎亂世也<lb/>
夫道義固君子大夫之所宜也利力固庶人之所宜也<lb/>
<pb n="KR4d0031_WYG_007-1b"/>
曰君子而專財曰大夫而專利曰庶人而玩智詐是䘮<lb/>
其宜也矣大夫處上猶衣也庶人䖏下猶裳也上宜衣<lb/>
而下宜裳必也苟上而下之下而上之不亦倒且亂乎<lb/>
道其何效哉冉求甞為季氏宰為季氏而聚歛孔子惡<lb/>
之曰求非吾徒也小子鳴鼓而攻之若求者以人而利<lb/>
之尚不容於君子而如此也矧以已而利之孰可容乎<lb/>
孟子曰上下交征利而國危矣亮乎安國家天下者在<lb/>
義不在利也<lb/>
<pb n="KR4d0031_WYG_007-2a"/>
　　　善惡<lb/>
有形之惡小也不形之惡大也有名之善次也無名之<lb/>
善至也有名之善教而後仁者也無名之善非教而仁<lb/>
者也有形之惡殺人者也不形之惡讒人者也讒人之<lb/>
惡存其心殺人之惡存其事事可辨而心不可見也教<lb/>
者情也非教者性也情可移而性不可變也玩隣人之<lb/>
子也好語誘之可以喜惡語激之可以怒及其趨於父<lb/>
母也雖美惡之言而不能親踈之也其盗跖饍人肉而<lb/>
<pb n="KR4d0031_WYG_007-2b"/>
人皆能惡之少正卯顯於朝而衆不能辨之是故君子<lb/>
善善也必審其名同惡惡也必辨其情異夫賞罰者所<lb/>
以正善惡也聰明不能盡其善惡則不足與議賞罰也<lb/>
故察讒在㣲誅讒在持刑殺宜議性善者宜任情善者<lb/>
宜使察讒不微則不能觀其心之所之也誅讒不持則<lb/>
不能遏其大惡也刑殺不議則不能究其誠也任性善<lb/>
則安危不振也使情善則威福不專也善善得其宜也<lb/>
則大賢盡其徳而小賢盡其才也惡惡得其所也則讒<lb/>
<pb n="KR4d0031_WYG_007-3a"/>
人悛其心而殺人伏其罪也孰有正善惡而治道不至<lb/>
乎哉<lb/>
　　　性情<lb/>
性貴乎静故性變而不可太易情患乎煩故情發而不<lb/>
可太早太早則傷和太易則傷中反中和則隂陽繆損<lb/>
民壽而物多疵癘是故聖人之隆治也仁以厚人性義<lb/>
以節人情是所以隂陽和而遂生物者也禮教二十而<lb/>
冠者盖以其神盛而可以用思慮也教三十而娶者盖<lb/>
<pb n="KR4d0031_WYG_007-3b"/>
以其氣充而可以勝配耦也故古之君子觀隂陽而所<lb/>
以知其性情之得失觀情性所以知聖人之道行否然<lb/>
後以其得失究其本末相與人主起天下之病癖雖伊<lb/>
尹匹夫之賤而猶曰匹夫匹婦有不被堯舜之澤若已<lb/>
推而納諸溝中嘗五就桀五干湯而不沮其以天下自<lb/>
任如此之勤也今天下之民方髫鬌未剪而以利害相<lb/>
欺父母則<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>之唯其姦巧之不早也僅童而男已室女<lb/>
已家過之則滛奔是不亦性變之太易乎情發之太早<lb/>
<pb n="KR4d0031_WYG_007-4a"/>
乎將不有所傷乎欲世蹈中和則何異乎適胡而南轅<lb/>
其安能至之也吾觀隂陽繆則寒暑風雨庸有及時百<lb/>
穀種植未始不疾其人則斃夭者世嘗多有而仁壽者<lb/>
寡焉適見情性失之之效也人失情性既如此也而聖<lb/>
人之道行也豈曰至乎謨者尚曰天下甚寧是亦䛕也<lb/>
而嚚嚚不肯知其失操其本為人主起天下之病則又<lb/>
奚貴其當時者古語云日中則熭操刀則害言適用於<lb/>
當時也若伊尹始窮賤之不暇彼欲適用豈當用耶而<lb/>
<pb n="KR4d0031_WYG_007-4b"/>
伊尹為之今乘適用之時攝當用之柄而不肯為之不<lb/>
亦為伊尹媿乎<lb/>
　　　九流<lb/>
儒家者流其道尚備老氏者流其道尚簡隂陽家者流<lb/>
其道尚時墨家者流其道尚節法家者流其道尚嚴名<lb/>
家者流其道尚察縱横家者流其道尚變雜家者流其<lb/>
道尚通農家者流其道尚足然皆有所短長也苟拂短<lb/>
而會長亦足以資治道也班固本其所出尊儒也司馬<lb/>
<pb n="KR4d0031_WYG_007-5a"/>
遷會其所歸尊始也尊始者其心𢎞也尊儒者其心專<lb/>
也固嘗非馬氏以其先黄老為甚繆是亦固不見其尊<lb/>
儒之至者也若黄帝之道其在易矣易也者萬物之本<lb/>
六藝之原也其先之不亦宜乎豈班氏之智亦有所不<lb/>
及乎伯夷之所長者清而所短者隘柳下惠之所長者<lb/>
和而所短者不恭孟子尊二子之所長則曰聖人百世<lb/>
之師也伯夷柳下惠是也遷之心抑亦與孟氏合矣故<lb/>
君子善之<lb/>
<pb n="KR4d0031_WYG_007-5b"/>
　　　四端<lb/>
司馬長卿揚子雲其人其文皆世之稱也及揚子為劇<lb/>
秦美新長卿為封禪書也封禪之言恠乎滛徒加其夸<lb/>
大之心者也美新之言苟言也記曰國無道其黙足以<lb/>
容賢而不黙孰與黙邪是皆不宜為而為之也晁錯論<lb/>
五帝三王之道諧其極也宜賢于管子仲晏子嬰及其<lb/>
請削諸侯之封舌未巻而眺氏以赤其族盖時未可言<lb/>
而言之也東方朔枚乘其才俊坌涌飛書走檄不足其<lb/>
<pb n="KR4d0031_WYG_007-6a"/>
奮筆然皆不能效一官就一政盖徒才而不得其實能<lb/>
也劉向劉歆皆漢室之賢儒暨治傳也父子各專師說<lb/>
而家自是非盖得道而不得其極也道而不極非道也<lb/>
才而不效徒才也發而不時逆理也為而不宜失義也<lb/>
是故事貴合宜智貴識時器貴適用法貴折中中也者<lb/>
道義之端也用也者器效之端也時也者動静之端也<lb/>
宜也者事制之端也四端者君子之道之至者也善學<lb/>
者不得其端不盡也善為者不得其端不舉也是故古<lb/>
<pb n="KR4d0031_WYG_007-6b"/>
之聖賢學道而有道興事而濟事存其端而已漢世之<lb/>
二三子雖激昂而無所成其徳抑亦未得端而然也<lb/>
　　　中正<lb/>
物理得所謂之中天下不欺謂之正適中則天下無過<lb/>
事也履正則天下無亂人也中正也者王道之本也仁<lb/>
義道徳之紀也人以强弱愛惡亂其倫而聖人作之教<lb/>
道以致人於中正者也教者效也道者導也示之以仁<lb/>
義使人所以效之也示之以禮樂名器導人所以趨之<lb/>
<pb n="KR4d0031_WYG_007-7a"/>
也洪範曰會其有極歸其有極此君子所以自行其道<lb/>
者也時人斯其唯皇之極此君子所以進人趨其道者<lb/>
也詩云士也罔極二三其徳此君子所以惡人不由是<lb/>
而適其道者也是故治人者非以中正存其誠則不足<lb/>
以與議仁義禮法也教人者不以中正脩其誠則亦不<lb/>
可以與議仁義禮法也夫聖人之法猶衡也斗也而持<lb/>
之在人者也持之不得其人器雖中正而人得以欺之<lb/>
也金石之音中正則其所響也震而其所應也和人之<lb/>
<pb n="KR4d0031_WYG_007-7b"/>
誠中正則其所作也至而其所感也詳是故古之君子<lb/>
也謹其所守行其所得雖貧賤也處其窮閭幽室而不<lb/>
渝也雖富貴也乘崇髙之勢當天下之尊而不變也及<lb/>
其感物也不威而人畏不語而人信不勞心不役力而<lb/>
其教化行者鬼神助之天地祐之曷其然也盖天地之<lb/>
理與人同也何以同乎其中正者也<lb/>
　　　明分<lb/>
萬物有數大小有分以數知變化之故以分見天地之<lb/>
<pb n="KR4d0031_WYG_007-8a"/>
理是故君子於天道無所惑焉於人道無所疑焉氣凝<lb/>
而生生則有飲食氣散而死死則與土靡是人道之分<lb/>
也穹窿無窮日月星辰而已餘物不容是天道之分也<lb/>
載山振水資生金石草木<hi>或無草木二字</hi>是地道之分也人數<lb/>
極雖天地<hi>或無地字</hi>不能重之天地變雖人不能與之是又<lb/>
天地之定分也今曰天可昇海可入黄金可以巧成噏<lb/>
雲氣與神遇而不死是焉知變化之故而見天地之理<lb/>
乎雖庸人亦謂其不然也而齊威燕昭秦王漢武紛綸<lb/>
<pb n="KR4d0031_WYG_007-8b"/>
趨之留連而忘返亂廵狩之制繆祭祀之禮孰謂是四<lb/>
人主者聰明聖智度越於庸人乎天道大公也人道大<lb/>
同也同者同其死生也公者公其與人相絶也苟其公<lb/>
衆人而私一人孰謂天乎苟其同形生而獨不死豈謂<lb/>
人乎是故聖人皆罕語天道盖不以天而惑人者也甞<lb/>
正祭祀盖不以人而瀆神道者也<lb/>
　　　察勢<lb/>
兼金百鎰借盗而監守雖未亡金其隣人固以疑矣臨<lb/>
<pb n="KR4d0031_WYG_007-9a"/>
赤子于不測之淵雖未溺子其父母固以憂矣然其勢<lb/>
既當憂且疑也而人不得不憂疑也夫威權者天下之<lb/>
利器也其重豈直乎百鎰之金乎而委之于佞倖不肖<lb/>
之人佞倖豈直盗乎而昔君子不疑百萬師旅其性命<lb/>
之衆豈直乎一赤子之生乎而暴之于戎狄之鄙戎狄<lb/>
豈直乎不測之淵乎而昔君子不憂然往古其國亂且<lb/>
亡者曷嘗不因乎可疑而不疑者耶可憂而不憂者邪<lb/>
往古能存其國者亦曷嘗不因乎疑可疑憂可憂者邪<lb/>
<pb n="KR4d0031_WYG_007-9b"/>
或曰疑如之何曰疑之不如歛其柄而正之曰憂如之<lb/>
何曰憂之不如保民推恩而布信曰曩豈無恩信邪而<lb/>
戎狄不懐曰曩之恩信者聲而未實也必得仁人而後<lb/>
恩加必得義人而後信行彼守鄙者孰誠仁乎孰誠義<lb/>
乎<lb/>
　　　刑勢<lb/>
勢以刑張其亡也速刑以勢行其濫也甚堯舜非無刑<lb/>
於天下也而天下不怨盖用其刑以徳不以勢也桀紂<lb/>
<pb n="KR4d0031_WYG_007-10a"/>
非無勢於天下也而天下忽亡盖張其勢不以徳而以<lb/>
刑也夫物莫不有勢也而國家朝廷之勢勢之大也世<lb/>
莫不有刑也而堯舜之刑刑之正也駕大勢以刑民民<lb/>
雖苟而不服秦氏以刑懼天下而道路無敢偶言方二<lb/>
世而秦亡武王奮其威以誅紂有天下不啻三十世然<lb/>
其用刑一也而延促之數不鈞者盖其所以用之者異<lb/>
也故古之君子其在人之上者崇徳而不崇勢其在人<lb/>
之下者不務其勢而務其徳也所以為刑正而為政治<lb/>
<pb n="KR4d0031_WYG_007-10b"/>
也後世則反于是矣為人上者以刑而鼓勢為人下者<lb/>
乘勢而侮刑欲人無怨其可得乎<lb/>
　　　君子<lb/>
有客問曰君子之學有所欲乎曰有而客笑曰君子亦<lb/>
有欲邪曰然君子學欲至而道欲正正則於事無繆至<lb/>
則於心無惑是故君子安安終其身而無競小人則不<lb/>
爾小人學欲利而道欲售售則不能無繆於事利則不<lb/>
能無惑於心是故小人忽忽終其身而自役此堯舜與<lb/>
<pb n="KR4d0031_WYG_007-11a"/>
人同而聖賢所以與人異者也客拜而去<lb/>
　　　知人<lb/>
知其人而不能育之非智也愛其人而不能教之非義<lb/>
也善其人而不能試之非信也任其人而不能全之非<lb/>
仁也育賢者智之實也教賢者愛之正也用賢者善之<lb/>
效也全賢者任之功也任而無功孰為仁乎善而無效<lb/>
孰為信乎愛而不正孰為義乎育而無實孰為智乎君<lb/>
子之與人也不失智不虧義不愆信不歉仁所以道脩<lb/>
<pb n="KR4d0031_WYG_007-11b"/>
而徳備身名尊而天下稱之故曰知賢不如養賢養賢<lb/>
不如教賢教賢不如用賢用賢不如成賢成賢者終也<lb/>
知賢者始也終始者天地四時存而不忒也人其不慎<lb/>
乎與其失始寧與其得終又不若終始之為休也齊桓<lb/>
公初以讐視管仲逮取以為相遂同霸天下桓公所謂<lb/>
不能始而能終也漢文帝喜得賈生慨得之之晩也及<lb/>
其以絳灌之惡出而踈之卒無大用文帝可謂能始而<lb/>
不能終乎殷之髙宗起傅說於刑人資以治天下天下<lb/>
<pb n="KR4d0031_WYG_007-12a"/>
至今以聖相稽之髙宗可謂能始而能終也<lb/>
　　　品論<lb/>
唐史以房杜方蕭曺然房杜文雅有餘蕭曹王佐不足<lb/>
徳則房杜至之矣觀房則半才視杜則純道君子曰杜<lb/>
益賢也姚崇宋璟其不逮丙魏乎姚宋道不勝才而魏<lb/>
則猒兵丙則知相燕公文過始興而公正不及大將軍<lb/>
光不若狄梁公之終無私也袁安之寛厚則婁相近之<lb/>
正與仁則異施房琯顔真卿方之李固陳蕃其世道雖<lb/>
<pb n="KR4d0031_WYG_007-12b"/>
異而守忠持正一也汾陽王省武而尚信仁人也叚太<lb/>
尉忠勇相顧義人也晉公終始不伐仁人也荀子之言<lb/>
近辯也盡善而未盡美當性惡禪讓過其言也揚子之<lb/>
言能言也自謂窮理而盡性洎其遇亂而投閣則與乎<lb/>
子路曽子之所處死異矣哉太史公言雖慱而道有歸<lb/>
班氏則未至也宜乎世所謂固不如遷之良史也賈傅<lb/>
抗王制而正漢法美夫宜無有加者焉三表五餌之術<lb/>
班固論其踈矣誠踈也董膠西之對䇿美哉得正而合<lb/>
<pb n="KR4d0031_WYG_007-13a"/>
極所謂王者之佐非為過也繁露之言則有可取也有<lb/>
可舎也相如之文麗義寡而詞繁詞人之文也王充之<lb/>
言立異也桓寛之言趨公也韓吏部之文文之傑也其<lb/>
為原鬼讀墨何為也栁子厚之文文之豪也剔其繁則<lb/>
至矣正符詩尤至也李習之之文平考其復命之說宜<lb/>
有所疑也<hi>疑有作發</hi>陳子昻之文不若李華華之文不若梁<lb/>
肅肅之文君子或有所取也李元賔之文詞人之文也<lb/>
皇甫湜之文文詞之簡者也<hi>或無詞上文字</hi>郭泰黄憲之為人<lb/>
<pb n="KR4d0031_WYG_007-13b"/>
也賢人也訥言而敏行顔子之徒歟徐穉之為人哲人<lb/>
也識時變而慎動静焉袁奉髙之遁世也不忘孝不傷<lb/>
和中庸之士也論曰引其器所以稽其範之工拙辨其<lb/>
人所以示其道之至否然範工資世之所用道至正世<lb/>
之所師所師得則聖賢之事隆而異端之說息也是故<lb/>
君子區之别之是之非之俟有所補也豈徒爾哉記曰<lb/>
文理宻察<hi>或作察察</hi>足以有别也孟子曰是非之心智之端<lb/>
也斯亦辨道之謂也<lb/>
<pb n="KR4d0031_WYG_007-14a"/>
　　　解譏<lb/>
為人雖同而同趨於亂可以拒也而不拒傷容也為道<lb/>
雖異而同趨於治可以與也而不與傷拘也君子以義<lb/>
則無所傷也適吾郝子本至心天下正情性者也推至<lb/>
仁天下全性命者也資之治抑亦極矣世儒援其末而<lb/>
固排之豈不傷歟謂君子可乎哉仲尼曰吾道一以貫<lb/>
之聖人之㣲言也吾甞盡之矣安得中庸之士與之語<lb/>
　　　風俗<lb/>
<pb n="KR4d0031_WYG_007-14b"/>
秦人用進取之法而其俗人人欲自富至有婦不假姑<lb/>
以箕箒而詬病漢人用鹽鐵代農而其俗趨利至有民<lb/>
與利肆之吏<hi>利有作市</hi>以直相給仁義詘而貨利興禮讓㢘<lb/>
節之風亡矣故秦俗日以亂漢俗日以敝夫秦漢其基<lb/>
勢豈不大且固也而卒亡亂盖傷其風壞其俗而致然<lb/>
也風俗者膚腠也國家者人體也膚腠既敝而其體能<lb/>
不亡乎是故先王不舉不法之物慎習俗也詩曰無以<lb/>
太康職思其居好樂無荒良士瞿瞿盖言動以禮義以<lb/>
<pb n="KR4d0031_WYG_007-15a"/>
正其風俗也今流俗之人苟效自託之功以利而削民<lb/>
使閭里翕然肖之以利而相髙不亦傷風乎不亦敗俗<lb/>
乎君子不亦憂乎<lb/>
　　　仁孝<lb/>
父子不以道雖禽獸亦能親則君子何以别乎是故聖<lb/>
人愛子以義謂之仁事父以禮謂之孝舜之為子文王<lb/>
之為父可謂仁孝者也天下宜法<lb/>
　　　問經<lb/>
<pb n="KR4d0031_WYG_007-15b"/>
問曰史謂易與春秋天道也然則春秋易尤至於詩書<lb/>
禮經乎予欲尊而專之子謂之何如曰豈然乎五經皆<lb/>
至也奚止乎易春秋邪夫五經之治猶五行之成隂陽<lb/>
也苟一失則乾坤之道繆矣乃今尊二經而舍乎詩書<lb/>
禮則治道不亦缺如禮者皇極之形容也詩者教化之<lb/>
效也書者事業之存也易者天人之極也春秋者賞罰<lb/>
之衡也故善言春秋者必根乎賞罰善言易者必本乎<lb/>
天人善言書者必稽乎事業善言詩者必推於教化善<lb/>
<pb n="KR4d0031_WYG_007-16a"/>
言禮者必宗其皇極夫知皇極可與舉帝王之制度也<lb/>
知教化可與語移風易俗知事業可與議聖賢之所為<lb/>
知天人可與畢萬物之始終知賞罰可與辨善惡之故<lb/>
也是故君子舍禮則偏舎詩則滛舎書則妄舎易則惑<lb/>
舎春秋則亂五者之於君子之如此也詩書禮其可遺<lb/>
乎孟子言春秋之所以作見作之之權也文中子言春<lb/>
秋之所以起見作之之心也范寗折中於聖人睹春秋<lb/>
之理也文中子見易之所存故振之也揚子雲見易之<lb/>
<pb n="KR4d0031_WYG_007-16b"/>
所設故廣之也王輔嗣言天而不滛於神言人而必正<lb/>
於事其見作易者之心乎子夏序關雎之詩知詩之政<lb/>
<hi>或無政字</hi>為教也孟子之言詩見詩之所為意也毛萇之言<lb/>
詩詩之深也鄭𤣥之言詩詩之淺也說詩不若從毛公<lb/>
之為簡也五行傳作書道之始亂也皇極義行書道之<lb/>
將正也孔安國釋訓而已矣聖賢之事業則無所發焉<lb/>
戴氏於禮未得禮之實者也<hi>實或作真</hi>鄭氏釋禮又不若子<lb/>
太叔之知禮也問者再拜曰若發矇爾忻然而退<lb/>
<pb n="KR4d0031_WYG_007-17a"/>
　　　問交<lb/>
客問曰子欲擇交恐傷乎介予欲汎交恐傷乎雜中庸<lb/>
曰天下國家有九經而朋友之交在其一詩曰相彼鳥<lb/>
矣猶求友聲矧伊人兮不求友生然則予欲無交其可<lb/>
得乎將交則猶豫於二者不决吾子為我必何以處之<lb/>
曰以人從道則君子擇交以道從人則君子汛交以道<lb/>
汎交廣其道也以人擇交審其道也傳曰汎愛衆而親<lb/>
仁言汎交而推其道也繫辭曰定其交而後求言詳道<lb/>
<pb n="KR4d0031_WYG_007-17b"/>
而從其交也必有道而後汎交道不充已而為汎交交<lb/>
必混也故君子不為混交必正道而後擇交道不正已<lb/>
而為擇交交必徒也君子不為徒交郭泰古之賢人也<lb/>
與屠酤農傭而交之而泰也不猒其交盖有道而推其<lb/>
道者也伯夷又古之賢人也與鄉人處如以朝之衣冠<lb/>
坐諸塗炭望望逺之而不與接盖無所質道而自篤其<lb/>
道者也曰世之以其宜相交者豈一端也兹曷以正而<lb/>
求其所交之道者也曰然交之道亂久也吾嘗懐而未<lb/>
<pb n="KR4d0031_WYG_007-18a"/>
暇辨之因子今所以盡之也夫古今人有以勢交者有<lb/>
以利交者有以氣交者有以名交者以名交則無誠以<lb/>
氣交則或同惡以利交利散則絶以勢交勢去則解列<lb/>
國之時王公將相求交於布衣馳騁車馬趨乎抱關屠<lb/>
肆而不暇匹夫上交至有朝雜鬻販之人而暮極富貴<lb/>
懐金佩玉聲振敵國終不免家破國亡而所交者反為<lb/>
仇讐此以名利氣勢相交之敝而不稽其交道之故也<lb/>
後世猶以是而相尚故閭里之人平時遇於酌酒慷慨<lb/>
<pb n="KR4d0031_WYG_007-18b"/>
皆欲死生以之也一朝利散勢去則故抵忤仇讐之隙<lb/>
而生於朋友之好張耳陳餘蕭育朱博此其效也是故<lb/>
君子慎交乎此也孟子曰友者友其徳也君子之交相<lb/>
與以義相正以徳故君子之交久而益善小人之交久<lb/>
而益欺君子寧語市道而不言小人之交者也客忻然<lb/>
而去<lb/>
　　　師道<lb/>
君子不以非師而師人不以非師而師於人故君子教<lb/>
<pb n="KR4d0031_WYG_007-19a"/>
尊而道正也師者標道也標者表方也標不正則使人<lb/>
失其嚮師不正則使人失其志堯師扵君疇舜師於務<lb/>
成昭禹師於西王國湯師於成子伯文王師於時子思<lb/>
武王師於郭叔而孔子師七十二子子夏師諸侯子思<lb/>
師孟軻孟子荀卿皆師其徒堯舜禹湯文武善師於人<lb/>
而後世嗣帝王者稽之也孔子子夏子思諸子善師人<lb/>
而後世踐聖賢者稽之也天下者教為其本也教者道<lb/>
為其主也道者師為其端也正其端所以為道也正其<lb/>
<pb n="KR4d0031_WYG_007-19b"/>
主所以為教也正其本所以為天下也故古之君子不<lb/>
苟尊而師人不苟從而師於人其存心扵天下乎今天<lb/>
下其教未至不亦苟為人師者之罪乎不亦不擇師於<lb/>
人者之罪乎<lb/>
　　　道徳<lb/>
尊莫尊乎道美莫美乎徳道德之所存雖匹夫非窮也<lb/>
道徳之所不存雖王天下非通也伯夷叔齊昔之餓夫<lb/>
也今以其人而方之而人樂桀紂幽厲昔之人主也今<lb/>
<pb n="KR4d0031_WYG_007-20a"/>
以其人而比之而人怒是故大人患道徳之不充其身<lb/>
不患勢位<hi>或作利字</hi>之不在己<lb/>
　　　治心<lb/>
客以見余扵巖谷恬無所營而問曰子黙黙必何為耶<lb/>
應曰無為也吾治其<hi>其或作吾</hi>心耳曰治心何為乎曰治心<lb/>
以全理曰全理何為乎曰全理以正人道夫心即理也<lb/>
物感乃紛不治則汩理而役物物勝理則人其殆哉理<lb/>
至也心至也氣次也氣乘心心乘氣故心動而氣以之<lb/>
<pb n="KR4d0031_WYG_007-20b"/>
趨今滛者暴者失理而茫然不返者不治心之過也曰<lb/>
心則我知之矣理則若未之達焉子思之言與子之言<lb/>
同之歟曰同老子之言與子之言同之歟曰大較同而<lb/>
窮神極化異也曰子異二子則何所驗乎曰吾正之於<lb/>
吾師古聖人之說者也曰然則子之正幸得聞乎曰是<lb/>
未易語也吾之所正通死生之變超天地之故張之則<lb/>
俗必大恠而相訾也必欲求之子當探吾所為之内書<lb/>
者客拜而去<lb/>
<pb n="KR4d0031_WYG_007-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0031_WYG_007-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐔津集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻十三</head>
    <p>
<pb n="KR4d0031_WYG_013-1a"/>
欽定四庫全書<lb/>
　鐔津集巻十三　　　　　宋　釋契嵩　撰<lb/>
　　叙<hi>九篇</hi>
　　　送潯陽姚駕部叙<lb/>
駕部姚公將之潯陽<hi>亦謂潯州</hi>道過鷰<hi>鷰乃余卿</hi>潜子欲因其從<lb/>
者致信吾伯氏李主簿姚公不以其賢自髙乃更遺書<lb/>
累紙盛稱潜子善用六經之筆著書發揮其法以正乎<lb/>
二教之學者謂雖古之大禪鉅師未有如潜子之全也<lb/>
<pb n="KR4d0031_WYG_013-1b"/>
其廣且博也此姚公汲引人為善欲使其至至耳潜子<lb/>
無謂豈果若是耶雖然潜子初著原教書其心誠為彼<lb/>
執文習理者也<hi>執文儒者習理釋者習以俗語以諭其法此姚公來書云</hi>二者皆蔽<lb/>
道而不自發明適欲救此耳其書既出雖四方稍傳而<lb/>
文者徒玩吾文不文者不辨吾道亦復不見潜子所趨<lb/>
之至潜子孤無有徒與講求尚皇皇憂其道之未詳於<lb/>
人也潜子之道生靈之大本天下為善之至也苟其本<lb/>
不明其至未審天下之人欲其所歸也何之行道之士<lb/>
<pb n="KR4d0031_WYG_013-2a"/>
安忍而不為惻然邪故潜子甞不避流俗嗤笑乃以其<lb/>
書而求通於天子宰相賢士大夫者葢為斯也然搢紳<lb/>
先生之徒知潜子如是之心者幾人乎姚公乃謂我所<lb/>
得之法如此也所為之志又如此引古之髙僧鉅師相<lb/>
與較之又如此也是豈不為之知已乎相知之深乎姚<lb/>
公始以大臣薦自布衣徒歩不由常科而直擢入官其<lb/>
文章才業卓卓過人可知今來出潯潯故南方也潜子<lb/>
南人習知其山川風俗頗詳姑為公言之嶺外自邕管<lb/>
<pb n="KR4d0031_WYG_013-2b"/>
之東潮陽之西桂林之南合浦之北環數千里國家政<lb/>
教所被即其霜露雪霰霑洽巳繁瘴癘之氣消伏不發<lb/>
秀民瑞物日出其風土日美香木桂林寶花琦菓<hi>寶花琦菓</hi>
<hi>南人舊稱</hi>殊名異品聮芳接茂而四時不絶若梧若藤若容<lb/>
若潯凡此數郡者皆帶江五戴山山尤佳江尤清有神<lb/>
仙洞府有佛氏樓觀村郭相望而人烟縹緲朝暾夕陽<lb/>
當天地澄霽則其氣象清淑如張畫圖然其俗質其人<lb/>
淳寡争訟而浸知嚮方吾知姚公治此民也則其仁義<lb/>
<pb n="KR4d0031_WYG_013-3a"/>
之化易行臨此景也則其清明之志益得姚公心通又<lb/>
能以大道自勝潜子輔教之說亦頼之而益傳也待公<lb/>
趨詔北還當與數得此道者其人之幾何耶道途上下<lb/>
舟車之勞公宜自適自慎<lb/>
　　　送郭公甫朝奉詩叙<lb/>
郭子喜潜子之道欲資之以正其脩辭立誠潜子可當<lb/>
耶郭子搢紳先生之徒乃獨能揭然跂乎髙世之風可<lb/>
重可媿吾說不足以相資也然郭子俊爽天才逸發少<lb/>
<pb n="KR4d0031_WYG_013-3b"/>
年則能作歌聲累千百言其氣不衰而軆平淡韻致髙<lb/>
古格力優贍多多愈切含萬象於筆端動乎則辭句驚<lb/>
出而無窮與坐客聽其自誦雖千言必記語韻清暢若<lb/>
出金石使人驚動而好之雖梅聖俞章表民以為李太<lb/>
白復生以詩張之四海九州學輩未識郭子者何限朝<lb/>
廷公卿孰甞覩郭子如此之盛耶夫龜龍麟鳯其亦偉<lb/>
竒之物也使其汩於泥塗委於荆枳則君子之所惜吾<lb/>
恐郭子盡是紆餘誕謾遂與世浮沉因别故賦詩以祝<lb/>
<pb n="KR4d0031_WYG_013-4a"/>
之<lb/>
白石鑿鑿藴爾美璞君子道晦君子斯樂幽蘭猗猗振<lb/>
爾芳姿淑人不顯淑人不虧惟是方寸為爾之本違之<lb/>
物揺窮之物亂靜之收之黙黙悶悶熟水泚泚兮可潄<lb/>
可滌熟山亭亭<hi>或作寥寥</hi>兮可休可適胡歉屏居胡羡首迪<lb/>
　　　送王仲寜秘丞謌叙<lb/>
去年詔秘省王侯徃宰扶風縣王侯以父喪在淺土請<lb/>
俟封樹而後趨官朝廷佳其有子道從之復告曰禮畢<lb/>
<pb n="KR4d0031_WYG_013-4b"/>
當聽命於闕下於時錢塘士人慕王侯官有能名相與<lb/>
議曰扶風秦地也方為戎狄驚動豈宜徃之天子不知<lb/>
以王侯來惠我邦識者非之曰此常人之情非知賢之<lb/>
謂也夫王侯賢而有器識讀書探文武之道發慷慨立<lb/>
大節方當國家舉大刑將誅去兇醜以條理太平之治<lb/>
是必奮然以效其才能詎肯碌碌從衆人苟避艱難幸<lb/>
宴安於靜地或曰朝廷以王侯乆屈於冗局且發其賢<lb/>
將受之顯官乎辛巳嵗隆暑中果自新定來將趨京道<lb/>
<pb n="KR4d0031_WYG_013-5a"/>
出錢塘潜子因歌議者之意以為别歌曰<lb/>
賢豪之志兮脫略不羈髙厲逺邁兮俗豈易知倜儻大<lb/>
節兮臨事不移安實敗名兮君子恥為天闕蒼蒼兮宫<lb/>
殿參差王侯藴志兮將發胸中之竒秦海浩蕩兮隴樹<lb/>
依依王侯之徃兮决去莫辭惠彼一邑兮起民之疲亦<lb/>
將徳彼兮清秦之陲當妖氛廓兮景運増熈功名相將<lb/>
兮千載葳㽔<lb/>
　　　送周感之入京詩叙<lb/>
<pb n="KR4d0031_WYG_013-5b"/>
感之以父喪罷官即錢塘僦屋而居三年雖無擔石之<lb/>
儲泊如也未甞踵權豪之門以聲其窮接交㳺以誠不<lb/>
以其才故與其交故士大夫而下逮閭巷之人識與不<lb/>
識皆賢其為人然此未足為知感之者也夫行巳自信<lb/>
其道不妄與人辯者至於窮達不踰其節義此亦君子<lb/>
之常道耳葢流俗輕悍不能守之宜其歸美於感之耶<lb/>
如感之仁義出於其天性讀書為學識度明逺論古今<lb/>
禮樂刑政指其當否無有不是者使其得志行於一州<lb/>
<pb n="KR4d0031_WYG_013-6a"/>
一邑以至天下國家必能政教惠百姓令人無怨望豈<lb/>
止自信而固窮為賢耶䝉與感之相知為最深甞慨無<lb/>
力以張之今春服闕復調官京師䝉亦將返廬阜惜其<lb/>
為别且逺因作詩以散眷戀之思云<lb/>
與君游兮我心日休與君别兮我心日憂君之去兮春<lb/>
水湯湯青霄九重兮雲闕蒼茫氣望豪華兮接翼翺翔<lb/>
懐徳孤進兮人誰與揚米貴如玉兮薪若桂枝京國乆<lb/>
留兮曷為所資江南五月兮瑶草蘺蘺早歸來兮慰此<lb/>
<pb n="KR4d0031_WYG_013-6b"/>
相思<lb/>
　　　送周公濟詩叙<lb/>
潜子昔在潯陽公濟丱年方師吾友周叔智務學而沈<lb/>
詳言不妄發與諸生絶不類潜子常謂叔智曰潯陽江<lb/>
山氣象清淑宜鍾於其人在此諸生周氏之子疑其得<lb/>
之矣余觀其學有所成及潜子去潯陽十有餘年果聞<lb/>
公濟以進士陞第其後又聞以賢監司李公之舉得宰<lb/>
建徳不一載而道路傳為賢令去秋以事來杭乃權錢<lb/>
<pb n="KR4d0031_WYG_013-7a"/>
塘遂得徃還山中見其治民少以吏術而多用仁義視<lb/>
事敬而勤行已端而㢘與人交乆而益敬未逾月而杭<lb/>
人翕然稱之潜子竊喜幸吾前言之驗矣然稱之叔智<lb/>
有道之士也平生最好以仁義進人而激勵其風俗悵<lb/>
其早亡不見公濟今所樹立雖然公濟來資自得豈謂<lb/>
不肖假其賢師善𨗳之所助耶㑹潜子始以傳道為志<lb/>
所藴未伸公濟不平力為吾振之其誠且勤雖古之慷<lb/>
慨之士不過是也將别䝉意甚感之乃為詩以贈其行<lb/>
<pb n="KR4d0031_WYG_013-7b"/>
詩曰<lb/>
秀氣鬰兮在若人之躬吾昔覩之兮卓異羣不同驗治<lb/>
迹兮今也炳融慨爾師兮不覿乎君子之風方别離兮<lb/>
江涘趨雙闕兮千里帝座煌煌兮君門嚴深勉自進兮<lb/>
勿使陸沉<lb/>
　　　送周感之秘書南還叙<lb/>
杭去交廣陸出江南驛堠五六千里轉大海得飄風舟<lb/>
日行千里否則留他島動彌年月故南人來吴常以此<lb/>
<pb n="KR4d0031_WYG_013-8a"/>
為艱余客錢塘已見二春矣視南之來者幾希庚辰之<lb/>
三月有客以周尉告余曰尉臨封人也子盍見之乎余<lb/>
一旦詣其門㑹其出歸悒悒頗不自得越數日尉果騎<lb/>
從求余所居而來入室與語鄉曲事歴歴燭耳目發平<lb/>
生如故舊言亹亹而不能休襟抱軒豁見其為人有大<lb/>
體及暮引去余乃異之謂識者曰尉以文詞奮誓言非<lb/>
由進士得官不為也甞四舉屈於有司而不變其心及<lb/>
得之未始以所官逺於家而讓君命由京師如故鄉迎<lb/>
<pb n="KR4d0031_WYG_013-8b"/>
其親而來錢唐道且萬里不以禄薄未甚有力為勞處<lb/>
官過㢘雖水必欲買夫士患無節也不患不立苟朝臨<lb/>
事而夕失其所守喔咿戚施苟容不暇當所利則爭不<lb/>
利則辭去鄉邑未百里則終日慊然作兒女態又何望<lb/>
盛名能迹赫赫然照天下後世若尉者也持其節行始<lb/>
終一如不亦真慷慨大丈夫哉吾聞古老傳言南方全<lb/>
陽有得其氣正者必剛健中正而聰明余於尉皆南人<lb/>
也獨性怯暗鈍無一善以自發藥其性又不能騫然髙<lb/>
<pb n="KR4d0031_WYG_013-9a"/>
謝與物磅礴乎一世視尉能不愧其所生耶因以發故<lb/>
鄉之情豈莊周所謂去人滋逺而思人滋深乎<lb/>
　　　送林野夫秀才歸潮陽叙<lb/>
世稱潮陽多君子而林氏最盛余初謁野夫先父田曹<lb/>
於杭觀其寛明淳粹力行古道為政不齷齪飾吏事乃<lb/>
信稱者之不妄美也及㑹范陽盧元伯語野夫仲父曰<lb/>
巽先生者生而知學六經探百氏悉能極深研幾聖人<lb/>
之道卓然自得以謂易者備三極之道聖人之藴也獨<lb/>
<pb n="KR4d0031_WYG_013-9b"/>
病揚雄氏雖欲明之而𤣥也未至因著草範將以大明<lb/>
易道之終始也又謂興王者禮樂為大復著禮樂書以<lb/>
示帝王治政之始本為儒不汲汲於富貴而髙節逺邁<lb/>
追古聖賢之風教余又益信林氏之盛也有在矣是時<lb/>
田曹秩滿將趨闕下而元伯南還余亦東適㑹稽越是<lb/>
二年余復來杭且聞田曹寢疾於京師有至於漸趨三<lb/>
年野夫果扶行櫬歸葬故地乗舟呉江而來他日余徃<lb/>
弔之焉野夫伯仲皆悲戚癯瘠殆不勝其哀及戒行事<lb/>
<pb n="KR4d0031_WYG_013-10a"/>
且謂余曰子盍歌以贈我歸余因思林氏於潮陽為最<lb/>
盛歌何以盡其美不若詞而布之吾聞天生賢者故以<lb/>
代天工使輔相天地之道是賢者宜壽且顯於位可也<lb/>
則顔淵夭伯牛疾孟軻轗軻荀況揚雄落莫於時賈誼<lb/>
董仲舒數輩相望而不幸不知運物者反何意邪如南<lb/>
安田曹之仁其弟之智識明徳不二十未既大施而卒<lb/>
皆早世雖明哲之士聞之孰不為之惑哉或者謂林氏<lb/>
之壽不在其躬而在其子孫乎聞野夫刃取股肉以問<lb/>
<pb n="KR4d0031_WYG_013-10b"/>
其父欲其病愈終不如志君子謂之純孝也野夫苟能<lb/>
率其伯仲履田曺之仁孝同志巽先生之學則林之壽<lb/>
其將有在篤實光輝益大乎後元伯亦有道者也於野<lb/>
夫為姻婭苟與之營勵名節則林氏之盛美豈止煥於<lb/>
潮陽與今日將輝耀乎天下後世也矣<lb/>
　　　送梵才吉師還天台謌叙<lb/>
夫為佛者脩出世之道因以清淨自守與俗不接非以<lb/>
其教道推於世勸於人豈宜逐逐與於世間游乎梵才<lb/>
<pb n="KR4d0031_WYG_013-11a"/>
大師少以詩鳴於京師晩歸天台益勤吾道一朝思以<lb/>
佛事以勸搢紳先生之徒前年來浙西淮甸間所遇卿<lb/>
大夫有名聲於人者皆樂從其事不翅百數此非精誠<lb/>
篤志推尊於聖人真教道妙何能得仁賢君子如是之<lb/>
多耶嗟乎吾人有出入乎權豪之門趨進乎勢利之塗<lb/>
徳不能發人之信疑然而莫告毁焉而不辨喔唯突譎<lb/>
相與以佛為戯幸其顔色假其事勢以苟利乎一身趨<lb/>
死不顧教道者彼聞師之風宜何為心哉吾偉乎吉師<lb/>
<pb n="KR4d0031_WYG_013-11b"/>
之所為故歌以贈其歸歌曰若人之來兮賢俊將迎若<lb/>
人之歸兮勝事告成春色佳兮春風輕擥雲䄂兮趨遥<lb/>
征台山凌虛兮氣象淑清宜真賞適兮休顧浮名彼循<lb/>
利忘道兮流俗時情既亡吾徒兮何足與評<lb/>
　　　送真法師歸廬山叙<lb/>
余去潯陽五年而法師真公自廬山來㑹於錢唐聞其<lb/>
始至且喜且驚師曽不顧宰相所待拂衣去濠入山中<lb/>
誓終其身不踐俗境此胡為而來哉及相與語始知其<lb/>
<pb n="KR4d0031_WYG_013-12a"/>
謀為佛塔非以常事而移其志也余在潯陽甞與周叔<lb/>
智評人物以師潔清能以其道訓學者叔智頗以重語<lb/>
相推故與吾洎郭叔寶裴長言數造其門迭為歌詩以<lb/>
揚其美師亦忻然相得今出數千里復與之㑹迨將半<lb/>
載接其言益文其道益親契義篤厚百倍於初也秋之<lb/>
八月而真師以所謀事集命拏舟欲行杭人敬慕稽首<lb/>
告留者甚勤終亦引去不顧余游四方獨去潯陽戀戀<lb/>
若懐父母之國而不能忘葢以其有仁賢君子篤實誠<lb/>
<pb n="KR4d0031_WYG_013-12b"/>
信於交游用道徳而相侵潤又以匡廬奠其左嶄崒髙<lb/>
㧞其氣象窅然深幽使人翫之有髙天下之志今真師<lb/>
復歸焉余牽於事不得偕徃惟浩然之思益紛於胷中<lb/>
因師為我謝潯陽君子窮達榮悴勞吾之形謀慮得喪<lb/>
萬端勞吾之心人生適如一夢焉何長與物磅礴乎世<lb/>
此宜深探佛道澄汰其神明真師其引道者宜命之游<lb/>
可也<lb/>
　鐔津集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻九</head>
    <p>
<pb n="KR4d0031_WYG_009-1a"/>
欽定四庫全書<lb/>
　鐔津集巻九　　　　　　宋　釋契嵩　撰<lb/>
　　書<lb/>
　　　萬言書上仁宗皇帝<lb/>
年月日杭州靈隱永安蘭若沙門臣契嵩謹昧死上書<lb/>
皇帝陛下某聞窮不忘道學者之賢也亡不忘義志士<lb/>
之德也於此有人雖非賢德而未始忘其道義也今欲<lb/>
究其聖人之法之微此所謂不忘道也今憂虧損陛下<lb/>
<pb n="KR4d0031_WYG_009-1b"/>
之政治是所謂不忘義也某其人也某嘗以古今文興<lb/>
儒者以文排佛而佛道浸衰天下其為善者甚惑然此<lb/>
以闗陛下政化不力救則其道與教化失故山中嘗竊<lb/>
著書以諭世雖然亦冀傳奏陛下之丹墀而微誠不能<lb/>
上感嘗恐老死巖壑與其志背今不避死亡之誅復抱<lb/>
其書趨之轂下誠欲幸陛下察其謀道不謀身為法不<lb/>
為名發其書而稍視雖伏斧鑕無所悔也若今文者皆<lb/>
曰必拒佛故世不用而尊一王之道慕三代之政是安<lb/>
<pb n="KR4d0031_WYG_009-2a"/>
知佛之道與王道合也夫王道者皇極也皇極者中道<lb/>
之謂也而佛之道亦曰中道是豈不然哉然而適中與<lb/>
正不偏不邪雖大略與儒同及其推物理而窮神極妙<lb/>
則與世相萬矣故其法曰隨欲曰隨宜曰隨對治曰隨<lb/>
苐一義此其教人行乎中道之謂也若隨欲者姑勿論<lb/>
其所謂隨宜者盖言凡事必隨其宜而宜之也其所謂<lb/>
隨其對治盖言其善者則善治之惡者則惡治之是二<lb/>
者與夫王法以慶賞進善以刑罰懲惡豈逺乎哉但佛<lb/>
<pb n="KR4d0031_WYG_009-2b"/>
心大公天下之道善而已矣不必已出者好之非已出<lb/>
者惡之然聖人者必神而為之而二帝三皇庸知其非<lb/>
佛者之變乎佛者非二帝三皇之本耶詩曰神之格思<lb/>
不可度思矧可射思是盖言神之所謂不可測也苟有<lb/>
以其所宜而宜之陛下乃帝王之真主也宜善帝王之<lb/>
道也今陛下專志聖斷益舉皇極以臨天下任賢與才<lb/>
政事大小必得其所號令不失其信制度文物不失其<lb/>
宜可賞者賞之可罰者罰之使陛下堯舜之道德益明<lb/>
<pb n="KR4d0031_WYG_009-3a"/>
益奮則佛氏之道果在陛下之治體矣經曰治世語言<lb/>
資生業等皆順正法此之謂也此推聖人之逺體不止<lb/>
論其近迹耳然逺體者人多不見近迹者僧多束執惟<lb/>
陛下聖人逺近皆察幸陛下發其逺體使儒者知之諭<lb/>
其近迹使僧者通之夫迹者屬教而體者屬道非道則<lb/>
其教無本非教則其道不顯故教與道相須也昔唐德<lb/>
宗欲慕其道而不奉其教非知道也懿宗泥其教而不<lb/>
體其道非知教也武宗蔑佛盖不知其教道者也某竊<lb/>
<pb n="KR4d0031_WYG_009-3b"/>
窺陛下讚誦佛乗之文陛下可謂大明夫佛氏教道者<lb/>
也而學者乃有不諭陛下聖德如此何其未之思也洪<lb/>
範曰㑹其有極歸其有極此總謂之皇建其有極之意<lb/>
明王道唯以大中為准必無黨無偏無反無側其合㑹<lb/>
其有中道者同歸其中道耳春秋之法尊中國而卑夷<lb/>
狄其時諸侯雖中國或失其義亦夷狄之雖夷狄者苟<lb/>
得其義亦中國之是亦孔子用其大中之道也故傳曰<lb/>
君子之於天下也無適也無莫也義之與比義者理也<lb/>
<pb n="KR4d0031_WYG_009-4a"/>
聖人唯以適理為當豈不然乎而學者胡不審洪範春<lb/>
秋之旨酌仲尼之語以為議論何其取捨與聖人之法<lb/>
相盩徒欲苟三代而無佛耶夫三代之時其民初宜一<lb/>
教治之故獨用其一教也三代之後其民一教將不暇<lb/>
治或曰天以佛教相與而共治之乎夫天下之不可欺<lb/>
莫甚乎天人之際也今欲明此不若以天人而驗之佛<lb/>
教傳之諸夏垂千載矣舉其法必天地鬼神順之人民<lb/>
從之深感而盛化者益以多矣其事古今之所聞見者<lb/>
<pb n="KR4d0031_WYG_009-4b"/>
皆可以條對而籌數也凡所謂教者皆古聖人順天時<lb/>
適民所宜而為之以救世治者也然聖人之心宜與天心<lb/>
相同但在於逐人不䧟惡而巳矣豈局其教之一二乎<lb/>
書豈不曰為善不同同歸乎治也今論者不探其所以<lb/>
為教之深逺者苐見其徒不事事在家逃脱外形骸不<lb/>
躬衣食以為詭異與俗相逺而切深譏之徒惡黑黧為<lb/>
患而不見脉患之深也黑黧不過變其皮膚矣脉患至<lb/>
深則絶人性命也今聖人導之剸情愛委身世表欲其<lb/>
<pb n="KR4d0031_WYG_009-5a"/>
全性命之至本以治生死之大病所謂治其出世者也<lb/>
猶老氏曰吾所以有大患者為吾有身及吾無身吾有<lb/>
何患矣今人不稍謝其能與天下療其大病乃輒比世<lb/>
教而譏是亦其所見之未達也抑又聞凡事造形者則<lb/>
易見在理者則難覩盖形之者灼然而理之者幽微也<lb/>
若今之佛教宏益天下之事甚多但其為理幽奥而學<lb/>
者寡能見之某雖不足與知今試推其大槩者歟端以<lb/>
進之陛下冀陛下垂之以諭天下學者則其死生之大<lb/>
<pb n="KR4d0031_WYG_009-5b"/>
幸也某聞佛法者大要在人正其心其心果正則其為<lb/>
道也至為徳也盛盖其所說情性辨而真妄審也若今<lb/>
陛下以太和養誠以仁恩禮義懷天下雖其盛美巳效<lb/>
苟以佛法正心則其為道德益充益茂矣經曰妙浄明<lb/>
心性一切心此之謂也昔唐明皇初引釋老之徒以無<lb/>
為見性遂自清浄從事於熏修故開元之間天下大治<lb/>
三十年蔚有貞觀之風而天子之夀七十八歲享國四<lb/>
十五載是庸知非因佛法助其道德如此也歟梁武帝<lb/>
<pb n="KR4d0031_WYG_009-6a"/>
齋戒修潔過於髙僧亦享垂五十年而江表小康其夀<lb/>
特出於長夀此亦佛法助治之驗也使唐不溢情梁不<lb/>
過卑知人任人其為德皆慎始終也豈不盡善盡美乎<lb/>
然此陛下素所留意其密資陛下之睿聖者乃陛下自<lb/>
知而自得也豈藉蒭蕘之言乎然此必陳之云云者盖<lb/>
欲幸陛下詔以示學者使其知佛之法有益於帝王之<lb/>
道德者如此也某又聞佛之法以興善止惡為其大端<lb/>
此又最益陛下之教化者也請試校之若今天下國家<lb/>
<pb n="KR4d0031_WYG_009-6b"/>
州置庠序邑置學校以興起教化者也詩書禮義之說<lb/>
習民欲其為善日益而冀其奸惡不萌於心官師者又<lb/>
資以宣政化而文儒之昌盛雖三代兩漢無以過也然<lb/>
而里巷鄉墅之家其人猶有耳未始聞詩書之音口不<lb/>
道禮義之詞如此者何限盖又習聞佛說為善致福為<lb/>
惡致罪罪則通於鬼神福則通於生死其人下自男女<lb/>
夫婦之愚上抵賢哲之倫鮮不以此而相化克己齋戒<lb/>
縱生而止殺或日月年或修其身者稱頌佛經天下四<lb/>
<pb n="KR4d0031_WYG_009-7a"/>
海之内幾徧乎閭里營戍也然其間悛心改行為仁為<lb/>
慈為孝為㢘為恭為順為真為誠其意亦不少也乃今<lb/>
古耳目之所常接耳脫若家至户到而接之如此者恐<lb/>
不啻半天下也雖其趨習之端與儒不同至於入善成<lb/>
治則與夫詩書禮義所致者何異乎所謂最益陛下之<lb/>
教化者此其是也唐書曰雖其異方之教無損理原盖<lb/>
此之謂也抑又聞佛氏之法以五戒十善為教導世俗<lb/>
者謂五戒修也所以成人十善修也所以生天二端皆<lb/>
<pb n="KR4d0031_WYG_009-7b"/>
不治之而縱心乎十惡者不惟不至乎天人而後䧟其<lb/>
神於負處也今天下之人以五戒十善而自修者固以<lb/>
多矣大凡循善則無惡無惡則不煩刑罰今以戒善而<lb/>
不煩陛下之刑法者天下豈謂無有益也盖不按而自<lb/>
覺矣而天下郡邑其刑有時而省其獄有時而空庸知<lb/>
其非因隂助而然也宋之何尚之謂其君曰能行一善<lb/>
則去一惡去一惡則息一刑一刑息於家萬刑息於國<lb/>
則陛下之言坐致太平是也然佛法能與陛下省其刑<lb/>
<pb n="KR4d0031_WYG_009-8a"/>
獄又如此也抑又聞佛者其人神靈睿哲古云大不測<lb/>
人也死生變化自若而死生不能變化盖其所得之道<lb/>
大妙妙乎天地鬼神而天地鬼神嘉之其為聖人也亦<lb/>
與世之所謂聖人異也范煜西域論曰靈聖之所降集<lb/>
賢懿之所挺生裴休亦曰知佛為大聖人其教有不可<lb/>
思議之事是二者始知佛之所以為聖人也故其為法<lb/>
為言乃能感天地而懷鬼神幽㝠要其法欽其言而古<lb/>
人嘗發於巫覡卜祝接於夢寐者固亦多矣河海方波<lb/>
<pb n="KR4d0031_WYG_009-8b"/>
濤汹湧其舟欲没人之欲溺及投佛之經則波清水平<lb/>
民得無害民欲暘若以其法而禱之天地而天地暘民<lb/>
欲雨若以其法而禱之尠不之效然其遺風餘法與天<lb/>
下為福為祥而如此此又人耳目之所常接者也與陛<lb/>
下禋天地祀社稷禱乎百神而與民為福者何以異乎<lb/>
祭法曰法施於民則祀之能禦大菑能捍大患則祀之<lb/>
若今佛法也上則密資天子之道德次則與天下助教<lb/>
化其次則省刑獄又其次則與天下致福却禍以先王<lb/>
<pb n="KR4d0031_WYG_009-9a"/>
之法裁之可斥乎可事乎然儒者以佛道為異端惡其<lb/>
雜儒術以妨聖人之道行乃比楊墨俗法而排之是亦<lb/>
君子之誤也而佛老與孔周自古帝王並用其教以治<lb/>
其世俗幾乎百代是佛之教巍巍然闗乎天地人神豈<lb/>
以楊墨為比盖論者未思其所以相妨之謂也大凡其<lb/>
事異而意異者鮮能濟事意同而事不同者鮮不濟事<lb/>
夫於事不濟乃謂相妨而濟事豈謂相妨乎今佛者其<lb/>
教固同導人而為善雖其所作者而有前後盖以前後<lb/>
<pb n="KR4d0031_WYG_009-9b"/>
而相資也孰謂有妨聖人之道乎若夫儒經有與佛經<lb/>
意似者數端含而藴之若待佛教而發明之然意密且<lb/>
逺而後儒注解牽於教不能逺見聖人之奥㫖豈非傳<lb/>
所謂夫子之文章可得而聞也夫子之言性與天道不<lb/>
可得而聞也今試較之亦幸陛下垂之學者若中庸曰<lb/>
自誠明謂之性自明誠謂之教是豈不與經所謂實性<lb/>
一相者似乎中庸但道其誠未始盡其所以誠也及乎<lb/>
佛氏演其所以誠者則所謂彌法界遍萬有形天地幽<lb/>
<pb n="KR4d0031_WYG_009-10a"/>
鬼神而常示而天地鬼神不見所以者此言其大略耳<lb/>
若其重𤣥疊妙之謂則羣經存焉此疑若與聖人廣其<lb/>
誠說而驗之乎孔子曰質諸鬼神而無疑而百世以俟<lb/>
聖人而無惑其意豈非如此也又曰惟天下至誠能盡<lb/>
其性能盡其性則能盡人之性盡人之性則盡物之性<lb/>
以至與天地參耳是盖明乎天地人物其性通也豈不<lb/>
與佛教所謂萬物同一真性者似乎中庸雖謂其大同<lb/>
而未發其所以同也及佛氏推其所以同則謂萬物其<lb/>
<pb n="KR4d0031_WYG_009-10b"/>
本皆一清浄及其染之遂成人也物也乃與聖人者差<lb/>
異此所謂同而異異而同者也明其同所以使其求本<lb/>
以修迹趨乎聖人之道也明其異所以使其修迹而復<lb/>
本不敢濫乎聖人之道德也其又曰至誠無息不息則<lb/>
久久則徵徵則悠逺以至悠久所以成物博厚配地髙<lb/>
明配天悠久無疆如此者不見而章不動而變無為而<lb/>
成天地之道可一言而盡矣豈不與佛所謂法界常住<lb/>
不増不減者似乎中庸其意尚謙未踰其天地者也及<lb/>
<pb n="KR4d0031_WYG_009-11a"/>
佛氏所論法界者謂其廣大靈明而包褁乎十方者也<lb/>
其謂博厚髙明豈止與天地相配而已矣經曰不知色<lb/>
身外洎山河大地虚空咸是妙明真心中物豈不然乎<lb/>
而孔子未發之者盖尊天地而欲行其教也其所謂悠<lb/>
久所以成物是亦可求其包含之意耳其又曰其為物<lb/>
不貳則其生物不測天地之道博也厚也髙也明也悠<lb/>
也久也今夫天斯昭昭之多及其無窮也日月星辰繫<lb/>
焉萬物覆焉以至夫地一撮土之多云云者是豈不與<lb/>
<pb n="KR4d0031_WYG_009-11b"/>
佛教所謂世界之始乃有光明風輪先色界天其後有<lb/>
安住風輪成乎天地者似乎中庸雖尊其所以生而未<lb/>
見其所以生也及佛氏謂乎天地山河之所以生者其<lb/>
本由夫羣生心識之所以變乃生此諸有為之相耳故<lb/>
經曰想澄成國土知覺乃衆生孔子所謂其為物不貳<lb/>
其生物不測者似此而不疑亦以分明者也若洪範五<lb/>
福六極之說者此儒者極言其報應者也嘗竊考之其<lb/>
意微㫖若闗乎佛氏所云其三界者也注疏者亦牽於<lb/>
<pb n="KR4d0031_WYG_009-12a"/>
教不復能逺推之豈為然也其一曰凶短折夀其五曰<lb/>
惡惡醜也若其殤子者纔生則死豈亦惡政所加而致<lb/>
凶短折耶盖人生其相狀妍醜者乃父母所生其形素<lb/>
定豈必謂當世惡政而致之乎然聖人含其意而未發<lb/>
者豈不以人情便近而昧逺未即以他生語之疑其亦<lb/>
有所待者也及乎佛教謂人生之美惡適以其往世修<lb/>
與不修致如此也此世修與不修則其美惡之報復在<lb/>
其後世耳用此以求孔子之意可盡也若繫辭曰原始<lb/>
<pb n="KR4d0031_WYG_009-12b"/>
要終故有死生之説精氣為物游魂為變是故知鬼神<lb/>
之情狀是豈不與佛氏所謂生死者皆以神識出没諸<lb/>
趣者似乎孔子略言盖其發端耳及佛氏所明夫生死<lb/>
變化者非謂天地造化自然耳盖生死者各以其業感<lb/>
為人為鬼神為異類而其生死變化之所以然者于此<lb/>
不亦益明乎詩曰神之格思不可度思矧可射思書曰<lb/>
兹致多生先哲王在天是不唯聖人但欲致敬於鬼神<lb/>
耳亦意謂人之精明不滅不可不治之也此與佛教人<lb/>
<pb n="KR4d0031_WYG_009-13a"/>
人為德為善資神以清升者何以異乎孔子但不顯說<lb/>
耳及佛氏則推而盡之矣晉書王坦之與竺法師相約<lb/>
報驗之事其亦明矣佛教其言不虛多此類也而如此<lb/>
數說者皆造其端於儒而廣推效於佛豈聖人自以㝠<lb/>
數濳通不使人而輒識乎不爾何其道理之相貫如此<lb/>
也漢書曰盖遵俗無方適物其㑹取諸同歸指諸疑說<lb/>
則大道通耳豈不然乎而列子亦謂孔子嘗曰西方之<lb/>
人有聖者焉不治而不亂不言而自信不化而自行蕩<lb/>
<pb n="KR4d0031_WYG_009-13b"/>
蕩乎民無能名焉然列子之說雖不載於五經六籍盖<lb/>
尊中國聖人以立教或雖有其言而不宜書之諸子得<lb/>
以誚之耶此儒佛不可相非又益明矣抑又聞佛謂於<lb/>
其道未有了者謂之權教於其道了然者謂之實教實<lb/>
者受人以頓權者受人以漸所謂人天乗者盖言其漸<lb/>
之漸者也今以儒五常之教較之正與其五教十善人<lb/>
天乗者同也豈儒之聖人不亦以佛之權者而教人以<lb/>
漸乎佛經所謂孔子乃是昔儒童聖人焉或其然也故<lb/>
<pb n="KR4d0031_WYG_009-14a"/>
傳曰可與適道未可與權權者不亦甚而不易知乎然<lb/>
佛法播此故亦已久矣見重於人君臣之聖賢者胡可<lb/>
勝數而陛下之聖祖宗奉其法而張之其又過於古之<lb/>
天子也先皇帝至聖最知其然雖作崇釋論廣之今陛<lb/>
下明聖又悉究其道妙天下方向風慕德欲因陛下而<lb/>
以佛為善也世之學者何其未知信也然惟大公之世<lb/>
可以顯大道大明之人可以斷大疑今陛下聖人誠大<lb/>
明也陛下盛世誠大公也而正夫儒佛二聖人之道斷<lb/>
<pb n="KR4d0031_WYG_009-14b"/>
天下之疑豈不屬陛下今日耳某幸陛下出其書與公<lb/>
卿詳之苟其說不甚謬妄願垂天下使儒者儒之佛者<lb/>
佛之各以其法贊陛下之化治如前所論遺為萬世定<lb/>
鑑而後制絶其相訾之說俾佛法而更始自陛下聖朝<lb/>
是不唯佛之徒之幸抑亦天下生靈之幸豈唯生靈之<lb/>
幸亦天下鬼神之大慶也抑又聞陛下存佛教於天下<lb/>
者必欲其與生為福之效天下之人以為其徒者必欲<lb/>
行其教法也欲其教行則必欲以其法而導人為善也<lb/>
<pb n="KR4d0031_WYG_009-15a"/>
如此則天下為善為福誠繫于其法法行與否誠繫於<lb/>
其徒也是以天下務其徒而為急苟存其法而其徒不<lb/>
得其人其法亦何以為效也易曰苟非其人道不虚行<lb/>
豈不然哉然則得人在制其徒及其時而學習之使成<lb/>
其器及其時則其學習易成人過其時則其教諭難入<lb/>
也昔佛制使人年盈二十乃使得受具足戒出家則聽<lb/>
以其沙彌從事沙彌者盖容以其童子而出家也其意<lb/>
以後世其人根器益鈍而頓解者鮮必資其早教少習<lb/>
<pb n="KR4d0031_WYG_009-15b"/>
及其心未濫而漸之於道也二十乃得受具足戒者盖<lb/>
以習性已成志慮已定可使守戒而行道也其自既爾<lb/>
必能推之以善於人也故謂三寳之間相承而續佛慧<lb/>
命者唯藉於僧寳耳其出家之制在律部最為定法不<lb/>
可輒踰也昔進言於陛下者曰其人未年二十者不得<lb/>
聽之出家何其與佛制大相戾耶二十而出家者姑使<lb/>
其預僧勝縁可也苟欲其大成器行道而與陛下導人<lb/>
為善恐其未然也此可自驗夫二十而始出家者使其<lb/>
<pb n="KR4d0031_WYG_009-16a"/>
稍聰且明誦一經矻矻不暇他習三四年僅就及其試<lb/>
之一舉而得者百不一二其次五六年乃誦一經其次<lb/>
暗鈍者或十年而僅能誦之苟其如此幸得納戒而為<lb/>
僧其人年不三十巳四十矣就使其人三十五六而使<lb/>
預大戒猶恐其扞格而不勝其學習也况以三四十者<lb/>
而欲其通明練習其所謂禪者講者律者戒定慧者他<lb/>
教聖人之道異方殊俗之言語者此又恐其不能也必<lb/>
爾使其二十而始出家者不亦誤乎進言又以其少預<lb/>
<pb n="KR4d0031_WYG_009-16b"/>
僧倫加於耆宿之上為嫌乃謂制之然此以僧坐列之<lb/>
法而律成之可也夫僧坐列之法亦有以聲德而相推<lb/>
上下者也不止其年臘髙者須上有名德而年少者必<lb/>
下也今以其坐列髙下而遂定其出家制豈謂得其事<lb/>
宜耶夫佛制出家之律盖其徒所生之本源耶苟汩其<lb/>
源而欲其流之清是亦惑矣大凡人知道而有所守者<lb/>
其為非則鮮矣其不知道而無所守者其作過必多矣<lb/>
若近世僧輩以過而觸陛下刑禁者盖其習學不正罔<lb/>
<pb n="KR4d0031_WYG_009-17a"/>
有所守而致然耶某竊恐其徒而今而後益無所守頻<lb/>
觸刑禁并其教道而辱之又憂其法益不得其人而聖<lb/>
人之法微而遂滅矣用此常寢不安食不甘實欲陛下<lb/>
復其舊制遵行先帝之法務與佛制而相近也出家則<lb/>
不限年之少壯其業稍精則宜廣之其心益誠則宜正<lb/>
之如此庶幾萬一得其人也又幸陛下精其師率者宜<lb/>
勸之正其正者而廣之如此亦庶幾其徒萬一軌道而<lb/>
鮮過也所謂其師率者今天下主禪之衆者主其講之<lb/>
<pb n="KR4d0031_WYG_009-17b"/>
衆者所謂置正者今郡國之僧正者也果不以其僥倖<lb/>
為誠能張其教法者幸少加以禮服脫以其公而失之<lb/>
亦將宥之察吏誣而無屈䧟之刑如此可以使其徒而<lb/>
慕之尚之也是亦勸誘之一道也其徒苟欲求師訪道<lb/>
千里之逺有司不以慿由而阻之使人無廹戚之心往<lb/>
來裕如也然慿由之制本用防惡及其小吏侮之而返<lb/>
更防善此又在百執事而宜深察之若某委於山谷不<lb/>
數數於世亦巳久矣方其著書欲出山中而耆舊者抱<lb/>
<pb n="KR4d0031_WYG_009-18a"/>
袂而相留曰爾以道自勝於山林可謂得矣乃一旦而<lb/>
輒動何不自重其去就且留某謂其人曰吾佛法實聖<lb/>
賢之道源天下之善本今其人不知乃相與譏佛而沮<lb/>
法吾憂其損天下之善本欲往賴吾帝而勸誘之亦欲<lb/>
資其治世也神明在上實聞斯語非如他術衒鬻僥倖<lb/>
欲有求也然平生為法不為已不亦重乎而某一介守<lb/>
死豈足自為輕重也其人又曰吾帝以寺廟與爾徒布<lb/>
諸四海豈不盛矣亦云何哉某又謂之曰爾屬知其一<lb/>
<pb n="KR4d0031_WYG_009-18b"/>
不知其二夫聖人之道在正不在盛也而某區區螻蟻<lb/>
之志其實如此儻陛下垂天地之察則其幸爾契嵩之<lb/>
書其前後臣之其中名之者亦有所云也夫君臣之謂<lb/>
盖聖人以定在公者尊卑也自古唯衣冠縉紳者歟今<lb/>
為僧祝髮隳形儀範與人間雖異而輒與衣冠所稱相<lb/>
濫不乃失其事宜耶孔子曰必也正名乎僧人預其人<lb/>
臣之謂其名豈為正哉儒有上不臣天子下不事諸侯<lb/>
昔王覇嚴光不臣不名於漢豈其然也僧本蹈道世外<lb/>
<pb n="KR4d0031_WYG_009-19a"/>
又敢冒其人臣之稱也然僧而臣之者善出近世不稽<lb/>
之例也以其書前後稱臣者表始終不敢違例其中名<lb/>
之者表不敢果以非其所宜者以見陛下也干冒天威<lb/>
不任皇恐之至不宣<lb/>
　　　　　　　　　沙門臣　契嵩　昧死上書<lb/>
　　此書恂和尚収𢎞明集中今得其本較正補刋入<lb/>
　　本集以便觀覽元貞乙未改元佛誕日比丘慧芳<lb/>
　　謹書<lb/>
<pb n="KR4d0031_WYG_009-19b"/>
　契嵩嘉祐之辛丑歲十二月六日以此正宗輔教編<lb/>
　進明年三月十七日先皇帝賜入大藏使與經律偕<lb/>
　傳盖留于政府七十一日丞相諸鉅公躬屈詳閲佛<lb/>
　教光賁雖振古未有如此者也契嵩佛子輩豈不榮<lb/>
　且幸宜何以報其大賜還吳之三年吳郡人有曰曹<lb/>
　仲言苐玘仲彛者樂聞其勝事乃募工于其明之萬<lb/>
　夀禅院施財鏤板仰贊國家之鴻休也傳法覺初守<lb/>
　堅知一詳較善慧宗遇治平改元甲辰四月十一日<lb/>
<pb n="KR4d0031_WYG_009-20a"/>
　題<hi>出正宗論</hi>
　　　再書上仁宗皇帝<lb/>
十二月日杭州靈隱寺永安蘭若沙門賜紫臣僧某謹<lb/>
昧死上書皇帝陛下臣聞事天者必因於山事地者必<lb/>
因於澤然所因髙深則所事者易至也若陛下之崇髙<lb/>
深大則與夫山澤相萬矣適人有從事其道者舎陛下<lb/>
而不即求之雖其渠渠終身絶世烏能得其志也抑又<lb/>
聞佛經曰我法悉已付屬國王大臣者此正謂佛教損<lb/>
<pb n="KR4d0031_WYG_009-20b"/>
益弛張在陛下之明聖矣如此則佛之徒以其法欲有<lb/>
所云為者豈宜不賴陛下而自棄于草莽乎臣忝佛之<lb/>
徒實欲扶持其法今者起巖穴不逺千里抱其書而趨<lb/>
闕下願幸陛下大賜以成就其志也臣嘗謂能仁氏之<lb/>
垂教必以禪為其宗而佛為其祖祖者乃其教之大範<lb/>
宗者乃其教之大統大統不明則天下學佛者不得一<lb/>
其所詣大範不正則不得質其所證夫古今三學輩競<lb/>
以其所學相勝者盖由宗不明祖不正而為其患矣然<lb/>
<pb n="KR4d0031_WYG_009-21a"/>
非其祖宗素不明不正也特後世為書者之誤傳耳又<lb/>
後世學佛者不能盡考經論而校正之乃有束教者不<lb/>
知佛之微㫖妙在乎言外語禪者不諒佛之所詮槩見<lb/>
乎教内雖一圓顱方服之屬而紛然自相是非如此者<lb/>
古今何嘗稍息臣自不知量平生竊欲推一其宗祖與<lb/>
天下學佛輩息諍釋疑使百世知其學有所統也山中<lb/>
嘗力探大藏或經或傳校驗其所謂禪宗者推正其所<lb/>
謂佛祖者其所見之書果繆雖古書必斥之其所見之<lb/>
<pb n="KR4d0031_WYG_009-21b"/>
書果詳雖古書必取之又其所出佛祖年世事迹之差<lb/>
訛者若傳燈之類皆以衆家傳記以其累代長厯校之<lb/>
修之編成其書垂十餘萬言命曰傳法正宗記其排布<lb/>
狀畫佛祖相承之像則曰傳法正宗定祖圖其推㑹宗<lb/>
祖之本末者則曰傳法正宗論總十有二巻又以吳縑<lb/>
繪畫其所謂定祖圖者一面在臣愚淺自謂吾佛垂教<lb/>
僅二千年其教被中國殆乎千歲禪宗傳乎諸夏僅五<lb/>
百年而乃宗乃祖其事迹本末於此稍詳可傳以補先<lb/>
<pb n="KR4d0031_WYG_009-22a"/>
聖教法萬分之一耳適當陛下以至道慈德治天下天<lb/>
地萬物和平安裕而佛老之教得以毗贊大化陛下又<lb/>
垂神禪恱彌入其道妙雖古之帝王更百代未有如陛<lb/>
下窮理盡性之如此也是亦佛氏之徒際㑹遭遇陛下<lb/>
之一時也臣所以拳拳懇懇不避其僣越冒犯之誅輒<lb/>
以其書與圖上進欲幸陛下垂于大藏與經律偕傳臣<lb/>
螻蟻之生已及遲暮於世固無所待其區區但欲其教<lb/>
法不微不昧而流播於無窮人得以資之而務道為善<lb/>
<pb n="KR4d0031_WYG_009-22b"/>
則臣雖死之日猶生之年也非敢僥倖欲沗陛下雨露<lb/>
之渥澤耳其所證據明文皆出乎大經大論最詳其所<lb/>
謂傳法正宗論與其定祖圖者儻陛下天地垂察使其<lb/>
得與大賜願如景德傳燈録玉英集例詔降傳法院編<lb/>
入大藏即臣死生之大幸不惟臣之大幸抑亦天下教<lb/>
門之大幸也如陛下睿斷允臣所請乞以其書十有二<lb/>
巻者特降中書施行其傳法正宗記與其定祖圖兼臣<lb/>
舊著輔教編印本者一部三策其書亦推㑹二教聖人<lb/>
<pb n="KR4d0031_WYG_009-23a"/>
之道同乎善世利人矣謹書上進干黷冕旒臣不任激<lb/>
切屏營之至臣誠惶誠恐謹言<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0031_WYG_009-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐔津集巻九<lb/>
</p>
<p>
</p>
  </div>
</body>
</text>
</TEI>
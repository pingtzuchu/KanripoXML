<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集</head>
    <p>
<pb n="KR4d0031_WYG_000-1a"/>
欽定四庫全書　　　　　集部三<lb/>
　鐔津集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案鐔津集二十二巻宋釋契嵩撰契<lb/>
　　　　嵩姓李氏字仲靈自號潜子藤州鐔津人七<lb/>
　　　　嵗出家通經書章句肆意游覽慶厯間至杭<lb/>
　　　　州樂其風土因居靈隠寺皇祐間入京師作<lb/>
　　　　萬言書上之仁宗賜號明敎大師尋還山而<lb/>
<pb n="KR4d0031_WYG_000-1b"/>
　　　　卒契嵩深通内典鋭然以文章自任嘗作原<lb/>
　　　　教孝論十餘篇明儒釋之一貫以與當時排<lb/>
　　　　佛者抗又作非韓三十篇以力詆韓愈又作<lb/>
　　　　論原四十篇以隂申其援儒入墨之㫖其説<lb/>
　　　　大抵偏駁不可信而其筆力雄偉辨論蠭起<lb/>
　　　　實能自成一家之言盖亦彼教中之健於文<lb/>
　　　　者也是編為明𢎞治已未嘉興僧如巹之所<lb/>
　　　　刋凡文十九巻詩二巻附他人所作序贊詩<lb/>
<pb n="KR4d0031_WYG_000-2a"/>
　　　　題䟽一巻巻首有陳舜俞所撰行業記稱契<lb/>
　　　　嵩所著自定祖圖而下為嘉祐集治平集凡<lb/>
　　　　百餘巻盖兼宗門語録言之此集僅載詩文<lb/>
　　　　故止有此數王士禎居易録稱其詩多秀句<lb/>
　　　　而云集止十三巻是所見篇帙更少不及此<lb/>
　　　　本之完備矣乾隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR4d0031_WYG_000-3a"/>
鐔津集引<lb/>
吾佛以法付諸王臣盖欲久其傳也自商周流虹貫炎<lb/>
漢夢金人西方大教於是乎東流真丹際遇金輪世主<lb/>
會三教角立焉佛化行乎中國愈久益盛代有其人與<lb/>
像季已還教門削弱日益薄矣盖人與世異故也豈佛<lb/>
法有所損益乎逮宋仁廟時大士嵩禪師者出具爾正<lb/>
眼觀乎人根未可則諭性命之道宜乎人天乗而質之<lb/>
盖沿淺而及邃處故援六經百氏之說絶出至公之論<lb/>
<pb n="KR4d0031_WYG_000-3b"/>
合乎二教乃著是書曰輔教編獻之天子大賜與藏典<lb/>
偕傳時韓丞相當國至公以史筆見稱之深也公卿詳<lb/>
之而不眇忽也明乎大士受西聖之屬而應世與夫王<lb/>
臣扶護宗乗者於其内攝外護而綿歴無窮孰能諒乎<lb/>
今亦昭其馮有以也然𢎞治丁已吾寺為統禪講名僧<lb/>
開士坐厦間而老蔽言于衆曰正法既沒像教陵夷有<lb/>
若一絲懸九鼎乎嘅夫鐔津文集時所尚之誠輔教之<lb/>
書也板將漫滅矣可欲復前人之大業用是重梓而廣<lb/>
<pb n="KR4d0031_WYG_000-4a"/>
傳其殆庶幾乎余槩而言之也卒未知其孰賢禾城之<lb/>
東去一舎地有刹幢曰景徳寺業其中者璠瑩然其人<lb/>
行道布徳士也雖混衆而不羣欲因間隙有請白于我<lb/>
曰爾書圖刻也璠思與衆擎易舉一人何力之有哉曰<lb/>
無貳爾心但行中捨罄已之有可使行檀而助之瑩然<lb/>
心亦有所之也既有以為未備者以其語深難便初學<lb/>
有得㸃句音釋亦或有助也於是往往視予意有所託<lb/>
果然擬之而後言也嘻綆短者不可以汲深然河海不<lb/>
<pb n="KR4d0031_WYG_000-4b"/>
擇其細流故能就其深矣雖然第愧其審克之而未詳<lb/>
則如之何勿思深惟天下之士世之著顯者皆英偉雄<lb/>
傑之才負天下台輔之望盖明乎治世聖賢之道克輔<lb/>
皇明之政治殷何暇眷彼佛乗允通經旨佛氏之徒悉<lb/>
屏文字唯脩静慮若夫二氏之教有異乎而在道必然<lb/>
也於其吐言持論不出乎情見動輙有礙焉得不為之<lb/>
異若是語黙動静不墮落藝境圎融無礙而一趨於大<lb/>
同豈不然乎令時尚竒騁異粘綴成編何太駸駸至于<lb/>
<pb n="KR4d0031_WYG_000-5a"/>
頗僻者無裨於教不若夫丕休哉余寔膚淺嘗讀壇□<lb/>
得見大鑒遺意而知明教之心扶樹正宗功何懋焉於<lb/>
是如巹繆承瑩然之志音釋句讀苟又差互不少者當<lb/>
坐愚之無識舊板微有誤䖏則校也時有興聖徳海為<lb/>
書而剞<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>盡工猶夫佛印所謂印施有盡若書而刻之<lb/>
則無盡巹也固願是書溥海流布日望君子韙之試一<lb/>
披覽何惑結而不自解如轉丸耳盖使人人咸崇佛化<lb/>
同厎于道也如是則隂翊皇度無窮焉大明𢎞治十二<lb/>
<pb n="KR4d0031_WYG_000-5b"/>
年四月八日蔤庵沙門嘉禾如巹引<lb/>
<pb n="KR4d0031_WYG_000-6a"/>
鐔津明教大師行業記<lb/>
宋熈寧五年六月初四日有大沙門明教大師示化于<lb/>
杭州之靈隱寺世壽六十有六僧臘五十有三是月八<lb/>
日以其法茶毗斂其骨得六根之不壊者三頂骨出舎<lb/>
利紅白晶㓗状若大菽者三及常所持木數珠亦不壞<lb/>
於是邦人僧士更相傳告駭歎頂禮越月四日合諸不<lb/>
壞者葬于故居永安院之左其存也嘗與其交居士陳<lb/>
舜俞極談死生之際而已屬其後事兹用不能無述也<lb/>
<pb n="KR4d0031_WYG_000-6b"/>
師諱契嵩字仲靈自號潜子藤州鐔津人姓李母鍾氏<lb/>
七歲而出家十三得度落髮明年受具戒十九而遊方<lb/>
下江湘陟衡廬首常戴觀音之像而誦其號日十萬聲<lb/>
扵是世間經書章句不學而能得法於筠州洞山之聰<lb/>
公慶厯間入吴中至錢唐樂其湖山始稅駕焉當是時<lb/>
天下之士學為古文慕韓退之排佛而尊孔子東南有<lb/>
章表民黄聱隅李泰伯尤為雄傑學者宗之仲靈獨居<lb/>
作原教孝論十餘篇明儒釋之道一貫以抗其說諸君<lb/>
<pb n="KR4d0031_WYG_000-7a"/>
讀之既愛其文又畏其理之勝而莫之能奪也因與之<lb/>
㳺遇士大夫之惡佛者仲靈無不懇懇為言之由是排<lb/>
者浸止而後有好之甚者仲靈唱之也所居一室蕭然<lb/>
無長物與人清談靡靡至於終日客非修㓗行誼之士<lb/>
不可造也時貳卿郎公引年謝歸最為物外之友嘗欲<lb/>
同游徑山有行色矣公亦風邑豪預焉冀其見仲靈而<lb/>
有以尊養之仲靈知之不肯行使人謝公曰從吾所好<lb/>
何必求富而執鞭哉凡其㓗清類如此皇祐間去居越<lb/>
<pb n="KR4d0031_WYG_000-7b"/>
之南衡山未幾罷歸復著禪宗定祖圖傳法正宗記仲<lb/>
靈之作是書也慨然憫禪門之陵遲因大考經典以佛<lb/>
後摩訶迦葉獨得大法眼藏為初祖推而下之至于達<lb/>
磨為二十八祖皆宻相付囑不立文字謂之教外别傳<lb/>
者居無何觀察李公謹得其書且欽其髙名奏賜紫方<lb/>
袍仲靈嘗念幸生天子大臣護道達法之秊乃抱其書<lb/>
以㳺京師府尹龍圖王仲儀果奏上之仁宗覽之詔付<lb/>
傳法院編次以示襃寵仍賜明教之號仲靈再表辭不<lb/>
<pb n="KR4d0031_WYG_000-8a"/>
許朝中自韓丞相而下莫不延見而尊重之留居憫賢<lb/>
寺不受請還東南已而浮圖之講解者惡其有别傳之<lb/>
語而恥其所宗不在所謂二十八人者乃相與造説以<lb/>
非之仲靈聞之攘袂切齒又益著書博引聖賢經論古<lb/>
人集録為證幾至數萬言士有賢而好佛者往往詣而<lb/>
訴其寃久之雖平生厚於仲靈者猶恨其不能與衆人<lb/>
相忘於是非之間及其亡也三寸之舌所以論議是是<lb/>
非非者卒與數物不壞以明之嗚呼使其與奪之不公<lb/>
<pb n="KR4d0031_WYG_000-8b"/>
辯説之不契乎道則何以臻此哉雖然仲靈之所以自<lb/>
得而樂諸已者盖不預於此豈可為淺見寡聞者道耶<lb/>
仲靈在東南最後宻學蔡君謨之帥杭也延置佛日山<lb/>
禮甚厚居數年然言髙而行卓不少假學者人莫之能<lb/>
從也有弟子曰慈愈洞清洞光所著書自定祖圖而下<lb/>
謂之嘉祐集又有治平集凡百餘巻總六十有餘萬言<lb/>
其甥沙門法燈克奉藏之以信後世云熈寧八年十二<lb/>
月五日記尚書屯田貟外郎陳舜俞撰<lb/>
</p>
<p>
</p>
  </div>
</body>
</text>
</TEI>
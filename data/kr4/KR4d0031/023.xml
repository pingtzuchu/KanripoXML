<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0031_WYG_023-1a"/>
鐔津集後叙<lb/>
文道之所寓也離乎道而不合公論謂之文可乎宋明<lb/>
教大師究最上乗佩傳法印為法亡軀不顧人或詆之<lb/>
擠之未嘗色喪氣沮真可為一代師表也以文章自任<lb/>
著書輔教僅數十萬言總曰鐔津集其議論抑揚也神<lb/>
變雄偉如怒猊抉石金翅擘海非韓盧斥鷃可形象乎<lb/>
哉其融㑹貫通也浩博汪洋如江海如溟渤非澗沚溝<lb/>
渠可涯涘乎哉時大臣既敬服而讃誦之天子又褒寵<lb/>
<pb n="KR4d0031_WYG_023-1b"/>
而旌號之文不合公論能致此乎嘉禾蔤庵□禪師瑩<lb/>
然璠講師愍其板失募同志縁兼傾已槖重梓流行俾<lb/>
大師𢎞道之心千古不死也二師之勤可嘉可尚功既<lb/>
命<hi>源</hi>識嵗月于左嗚呼道固寓於文因其文而於心傳<lb/>
之絶者續道之晦者明其誰乎興言至此自益顔汗𢎞<lb/>
治十二年嵗次己未陽月初吉雲山廣源識<lb/>
</p>
<p>
</p>
  </div>
</body>
</text>
</TEI>
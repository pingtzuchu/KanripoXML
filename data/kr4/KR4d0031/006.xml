<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻六</head>
    <p>
<pb n="KR4d0031_WYG_006-1a"/>
欽定四庫全書<lb/>
　鐔津集巻六　　　　　　宋　釋契嵩　撰<lb/>
　　論原<hi>次前十篇</hi>
　　　問兵<lb/>
客以論兵問而叟愀然曰何是問之相屬也叟野人也<lb/>
安知兵乎客曰謂子其學兼儒儒之道具扵文武兵也<lb/>
者武之效也不知兵孰謂之道曰道也者何真兵亦仁<lb/>
義而已矣客不達且引去叟介然謂席人曰兵者刑也<lb/>
<pb n="KR4d0031_WYG_006-1b"/>
發於仁而主於義也發於仁以仁而憫亂也主於義以<lb/>
義而止暴也以義而止暴故相正而不相亂以仁而憫<lb/>
亂故圖生而不圖殺是故五帝之兵謂之正刑三王之<lb/>
兵謂之義征義征舉而天下莫不懐也正刑行而天下<lb/>
莫不順也炎帝之後不逞而軒轅氏陳于涿鹿兵未接<lb/>
而其人已服共工氏封豕其民而顓帝伐之亦未戰而<lb/>
遂服湯東面而征西夷怨南面而征北狄怨曰奚為後<lb/>
我民望之若大旱之望雲霓也紂為無道而武王征之<lb/>
<pb n="KR4d0031_WYG_006-2a"/>
至于孟津不誥而諸侯㑹紂有億兆夷人不用於商而<lb/>
用於周周衰而兵道一變所謂仁義者遂妄矣乃發於<lb/>
暴而至於詐強國以兵横大國以兵驕忿國以兵亂貪<lb/>
國以兵侵齊始勝於楚而齊後負於晉晉始勝齊而晉<lb/>
復負於秦迭興迭亡類乎博塞之為玩夫兵逆事也無<lb/>
已則君子用之是故聖人尚徳而不尚兵所以明兵者<lb/>
不可專造天下也穀梁子曰被甲嬰胄非所以興國也<lb/>
則以誅暴亂也文中子曰亡國戰兵霸國戰智王國戰<lb/>
<pb n="KR4d0031_WYG_006-2b"/>
仁義帝國戰徳皇國戰無為聖王無以尚可以仁義為<lb/>
故曰仁義而已矣孤虛詐力之兵而君子不與吾其與<lb/>
乎席人咨嗟曰未之聞也羅拜而罷<lb/>
　　　評讓<lb/>
世所謂讓者宜有輕重而學者混一而論之於禮無别<lb/>
則後世何以取法乎若夫天子以其天下讓諸侯以其<lb/>
國讓卿大夫以爵位讓士庶以名利讓是皆有所以而<lb/>
讓之者也其所以讓之得其正則其禮可取也所以讓<lb/>
<pb n="KR4d0031_WYG_006-3a"/>
之不得其正則其禮何所取乎夫讓也有以時而讓者<lb/>
有以義而讓者有以名而讓者有以勢而讓者有以苟<lb/>
而讓者以時讓者仁以義讓者勸以名讓者矯以勢讓<lb/>
者窮以苟讓者亂魯之隠公其苟讓者也漢之孝平其<lb/>
勢讓者也吳季札曹子臧其名讓者也太伯伯夷其義讓者<lb/>
也堯舜其時讓者也堯之時大同其時可讓故遜于賢<lb/>
而天下戴其仁也故曰以時讓者仁禹之世浸異其時<lb/>
不可讓于人故其子承之而天下亦戴其仁也太伯伯<lb/>
<pb n="KR4d0031_WYG_006-3b"/>
夷以賢相推而其義可讓也讓之足以勸百世故曰以<lb/>
義讓者勸季札子臧當列國相爭而父子交殘乃以讓<lb/>
名奮所以矯激其時也故曰以名讓者矯漢之孝平廹<lb/>
于强臣之勢而其身窮困殆不能振遂以其天下讓故<lb/>
曰以勢讓者窮魯之隱公不以正讓非其人而苟去之<lb/>
卒至乎滛亂故曰以苟讓者亂孟子曰天與賢則與賢<lb/>
天與子則與子荀子曰堯舜禪讓<hi>或作擅字依荀子文也此乃專擅意也在</hi>
<hi>理當作擅與禪契</hi>是不然也天子勢位至尊無敵於天下者夫<lb/>
<pb n="KR4d0031_WYG_006-4a"/>
有誰與讓矣揚子曰允哲堯擅舜之重則不輕於由矣<lb/>
韓子曰堯舜之傳賢也欲天下得所也然四子皆不達<lb/>
乎聖賢之時也其言孰為詳乎如堯非其時則豈肯以<lb/>
天下讓于他人乎使禹得堯之時而天下豈及其子乎<lb/>
所謂堯舜禹其奮於萬世之上者正以其時而為之者<lb/>
也堯舜禹其聖之時者也嗚呼後世者其人自私甚乎<lb/>
禹之時也而傳授者不能本禹曰吾慕堯舜為之禪讓<lb/>
是亦妄矣其知時乎<lb/>
<pb n="KR4d0031_WYG_006-4b"/>
　　　問霸<lb/>
問者曰君子稱王或不稱霸謂霸執權謂王脩信也而<lb/>
霸孰謂無信邪固疑其道也幸吾子辯之使桓文之事<lb/>
皆悉也曰王尚徳覇尚功夫王有權王者以權而行徳<lb/>
也覇有權霸者以權而取功也取功故其權未必不私<lb/>
也行徳故其權未必不公也故公者為權而私者為詐<lb/>
也王有信誠信也霸有信假信也假信故愈久而愈渝<lb/>
誠信故愈久而愈信齊桓公方㑹諸侯自北杏底幽十<lb/>
<pb n="KR4d0031_WYG_006-5a"/>
一主盟而諸侯皆順其信存也及城縁陵而諸侯皆散<lb/>
其信渝也晉文公其戰克楚踐土之盟以功自髙遂召<lb/>
天王其章詐也是故君子稱之稱其當時之功也不稱<lb/>
者<hi>或無者字</hi>惡其詐且不誠也詩稱投我以木𤓰報之以瓊<lb/>
琚匪報也永以為好也善罰之功也子曰管仲之器小<lb/>
哉卑霸之道也中古之霸有異禮而無異道後古之霸<lb/>
有異道而無異禮守職命而不擅征不亦有異禮乎信<lb/>
征伐而尚詐力不亦有異道乎故曰霸非古也亂王政<lb/>
<pb n="KR4d0031_WYG_006-5b"/>
自桓文始也今俗曰霸道適變治者不可不用也仲尼<lb/>
曰管仲相桓公霸諸侯一匡天下民到于今受其賜微<lb/>
管仲吾其被髪左衽矣我其舎諸噫致合天下之猖狂<lb/>
詭譎傳㑹于孫子吴起之説滛溺而不反者也此誠愚<lb/>
者之言烏足與知聖人之意邪所謂適變者盖君子因<lb/>
事而正之以義者也豈曰以智詐而變正道者也春秋<lb/>
之譏變古正以諸侯用私而變公者也夫至道之世不<lb/>
顯權至徳之世不懐功懐功恐其人因功而競利也顯<lb/>
<pb n="KR4d0031_WYG_006-6a"/>
權恐其人因權而生詐也是故堯舜之化淳而文王之<lb/>
化讓漢氏曰吾家雜以王霸而治天下暫厚而終薄少<lb/>
譲而多諍<lb/>
　　　巽説<lb/>
易曰巽以行權何謂也曰君子乘大順而舉其事者也<lb/>
時不順雖堯舜未始為也重巽順之至也陽得位而中<lb/>
正當位也剛正以用巽用之當也故君子為之也乗其<lb/>
順履其中效其用其道莫不行也其物莫不與也然則<lb/>
<pb n="KR4d0031_WYG_006-6b"/>
時之順必大權然後帥其正也權之作必大人然後理<lb/>
其變也權也者適變之謂也夫大人其變也公小人其<lb/>
變也私權也者治亂安危之所繫也故權也不可以假<lb/>
人也孔子曰可與學未可與適道可與適道未可與立<lb/>
可與立未可與權盖慎之至也至順者大有為之時也<lb/>
位中正者君之位也剛正則用巽天下之大權也唯天<lb/>
子居其位行其權以順其時也用巽則以制其物也用<lb/>
巽不可以示其民而使知之也制莫之制則亂也慎宻<lb/>
<pb n="KR4d0031_WYG_006-7a"/>
則民不知其所以而姦不生也故文言曰同聲相應同<lb/>
氣相求水流濕火就燥雲從龍風從虎聖人作而萬物<lb/>
睹本乎天者親上本乎地者親下則各從其類也九二<lb/>
曰巽在床下盖言卑而失其正也不可以用巽也用巽<lb/>
則物不與而且亂也上九曰巽在床下䘮其資斧其貞<lb/>
凶盖言過其時則用斷不可是失其權也九五曰先庚<lb/>
三日後庚三日盖言慎其出號令也故號令不可輕發<lb/>
而屢改也是故用巽不宜在九二也上九用巽固不可<lb/>
<pb n="KR4d0031_WYG_006-7b"/>
也<hi>用或作則或無固字</hi>九五其用巽者也宜專乎號令者也<lb/>
　　　人文<lb/>
辯者曰是世文隆天下其將成乎其隆者文言也而文<lb/>
言烏足以驗乎天下成邪何文其可騐乎曰必也人文<lb/>
也易曰觀乎人文而天下化成斯之謂也曰何謂人文<lb/>
乎曰文武王之道也文武相濟以賁人道故曰人文也<lb/>
文者徳也武者刑也徳以致大業刑以扶盛徳徳其至<lb/>
也刑其次也會文武者所以以文總之故曰人文也夫<lb/>
<pb n="KR4d0031_WYG_006-8a"/>
聖人以盛徳教天下而天下保其徳也示大刑所以約<lb/>
之也既正則停刑而達徳也徳也者待刑而輔之也刑<lb/>
也者待徳而忘之也<hi>忘或司字</hi>是故文武皆得則其政和而<lb/>
其民安刑徳皆敝則其政失而其民散此君子所以見<lb/>
天下之成敗也吾觀周文文武至之也宣其甚刑而平<lb/>
其徳衰也吾觀漢文髙文僅至也恵其減徳武其多兵<lb/>
也吾觀唐文文皇大正而小繆也曰三代之道有質焉<lb/>
有文焉曰文而亡質王道其可盡乎故曰質文者聖人<lb/>
<pb n="KR4d0031_WYG_006-8b"/>
之所以適變而救敝也質文本正而末敝也質如不敝<lb/>
何以文為文如不正何以質為故吾所謂文者盖言文<lb/>
治之正也孔子曰虞夏之質殷周之文至矣曰言文將<lb/>
無用乎曰孰不用也人文至焉言文次焉以言文而騐<lb/>
其人人其廋哉以人文而驗其世世其廋哉故人文者<lb/>
天下之道之所存也言文者聖賢之志之所寓也先天<lb/>
下而後聖賢者聖賢發已也天下至公也故公者至而<lb/>
已者次也孰曰言文其無用乎<lb/>
<pb n="KR4d0031_WYG_006-9a"/>
　　　性徳<lb/>
性生人者之自得者也命生人者之得於天者也徳能<lb/>
正其生人者也藝能資其生人者也然性命有厚薄而<lb/>
徳藝有大小也性命者生所雖得而未嘗全得其厚薄<lb/>
者也徳藝者人所宜能而未必全能其大小者也古之<lb/>
人厚其性而薄其命有也而古人不惑古之人達於藝<lb/>
而窮於徳有也而古人不亂故曰聖賢無全徳君子無<lb/>
全能有其内而無其外聖賢之所以無全徳也能於徳<lb/>
<pb n="KR4d0031_WYG_006-9b"/>
而不能於藝君子之所以無全能也徳上也藝下也君<lb/>
子脩其上而正其下也故其不必工於百工而尊扵百<lb/>
工也性内也命外也聖賢正其性而任其命故其窮之<lb/>
不憂而通之不疑也伊尹古之賢人也方耕于莘田田<lb/>
之耕夫以其能尚之而伊尹不敢與之校吕望古之賢<lb/>
人也方漁于棘津津之漁人以其能尚之而吕望不敢<lb/>
與之校迨乎二子徳顯于商周也而天下百姓由之正<lb/>
矣孔子古之聖人也方力聘之秋猶一旅人而不暇息<lb/>
<pb n="KR4d0031_WYG_006-10a"/>
也方時命大謬而亂物物焉不失其道也顔子子思原<lb/>
憲孟軻古之賢人也窮於幽閻委巷樂然将終其身而<lb/>
衆子也不易其樂夫徳也者總仁義忠孝之謂也性也<lb/>
者原道徳思慮之謂也仁義忠孝修而足以推扵人矣<lb/>
君子之學學其正也何必多乎道徳思慮明而足以安<lb/>
其生矣聖賢之盡盡其生也何必皆乎是故聖賢之世<lb/>
而占相卜祝者無所張其巧也君子之前而孫吴申商<lb/>
者無所夸其法也夏人之學曰教殷人之學曰序周人<lb/>
<pb n="KR4d0031_WYG_006-10b"/>
之學曰庠夫三代之學皆所以詔人而學扵徳也徳義<lb/>
者學之本也文藝者學之末也三代之盛其教天下所<lb/>
以學其本也三代之敝其教天下所以學其末也學末<lb/>
故天下皆偽也學本故天下皆厚也是故君子貴其敦<lb/>
本也聖賢貴其盡理也古人有言曰晉楚之富不可及<lb/>
也彼以其富我以吾仁彼以其爵我以吾義吾何慊哉<lb/>
古人有言樂天知命吾何憂乎窮理盡性吾何疑乎<lb/>
　　　存心<lb/>
<pb n="KR4d0031_WYG_006-11a"/>
教人者正其所存能教也存心者省其所感能存也存<lb/>
心乎善則善類應之存心乎惡則惡類應之心其非定<lb/>
象也在其所存者也應之非定名也在其所感者也其<lb/>
所感苟存而應之豈不速乎而感應之數未始失也吾<lb/>
嘗驗之其人聞其為心始善而人鮮不愛之也聞其為<lb/>
心始惡而人鮮不惡之也雖喜怒未出其已而彼之愛<lb/>
惡已來故存心者必慎其所以感之者也而辨人者必<lb/>
觀其所以應之者也是以聖人感人心而天下和平故<lb/>
<pb n="KR4d0031_WYG_006-11b"/>
曰觀其所感而天地萬物之情可見矣有人于此曰人<lb/>
莫之知以惡心而欺人迨惡積而禍至孰曰心不可知<lb/>
乎有人于此曰心不可欺以善心而待人迨善積而福<lb/>
至孰曰人可欺乎故曰禍福與善惡相交也嗚呼人之<lb/>
不信久矣哉信其所心而不信其所感也夫天地至逺<lb/>
而誠感之通性理至神而物感之滅堯舜不家勸而天<lb/>
下厚厚之感也桀紂不人誘而天下偽偽感之也感應<lb/>
之謂其可忽乎休徴者所以應其善政之所感也咎徴<lb/>
<pb n="KR4d0031_WYG_006-12a"/>
者所以應其惡政之所感也五福者善人所存吉之驗<lb/>
也六極者惡人所存凶之驗也天人相與未嘗暌也吁<lb/>
豈天為之人實召之夫政者示天下之同之者也萬民<lb/>
之所由也政之善惡民所以而從之者也故驗之雨暘<lb/>
燠寒風五者示天下之同之者也人者一身之自也人<lb/>
之善惡身所以而振之者也驗之福極者示一身之自<lb/>
之者也方諸感月而水焉陽燧感日而火焉雲從龍也<lb/>
風從虎也南人發歌而<hi>此脱地名二字</hi>草舞銅山始崩而景陽<lb/>
<pb n="KR4d0031_WYG_006-12b"/>
鍾響此物之相感然也人道以情感故生生不窮聖人<lb/>
以神感故幽明一通是故存心于賢而賢至存心于不<lb/>
肖而不肖来存心于親則其子孝存心于學則其徒勸<lb/>
所謂出乎爾反乎爾者斯言近之<lb/>
　　　福解<lb/>
世之曰福專利而言之者也吾之曰福專道而言之者<lb/>
也利道故而判福為兩端焉利福者嘗多有也道福者<lb/>
嘗寡有也多謂衆人也寡謂聖賢也故曰聖賢之福聖<lb/>
<pb n="KR4d0031_WYG_006-13a"/>
賢之所得也衆人之福衆人之所得也聖賢所得而聖<lb/>
賢樂之衆人所得而衆人欲之欲之故天下競利也樂<lb/>
之故天下安性也是故世之人無樂之者不為樂也有<lb/>
欲之者非為安也得聖賢之得謂之重也得衆人之得<lb/>
謂之輕也重所重所以率天下敦道也輕所輕所以教<lb/>
天下薄利也齊侯楚子其富貴天下不逮也及其以之<lb/>
與侯相爭相殺也雖曰福之其實禍之顔回原憲其貧<lb/>
賤天下之至也及其樂道全徳而後世慕其美名也雖<lb/>
<pb n="KR4d0031_WYG_006-13b"/>
曰極之其實福之今世俗視君子之樂然其身不振曰<lb/>
福奚為聖賢邪視髙明之家恣勢充欲曰唯福也將䟦<lb/>
意而圖其富貴是安福之謂乎使天下之相率背道而<lb/>
趨利斯言者之罪也夫聖賢之福福之本也衆人之福<lb/>
福之末也脩本以來末者古人有之舜其是也以末而<lb/>
行本者古人有之周公其是也猶吾先聖人曰道為福<lb/>
基可以修行也矣故君子有道而無富貴曰時也而君<lb/>
子不慊有富貴而無道曰忝也君子恥之富貴而有道<lb/>
<pb n="KR4d0031_WYG_006-14a"/>
君子廣之也後世舍聖賢而從衆人不亦輕本而重末<lb/>
乎本末顛倒則天孰與厚也哉<lb/>
　　　評隱<lb/>
文王太伯其同道者哉文王始之事紂其隱徳焉泰伯<lb/>
終之遜吴其隱名焉君子之出處語黙也皆所以訓也<lb/>
文王太伯之同道同其作訓也故曰世亂隱徳世治隱<lb/>
名隱名者所以警其争名者也隠徳者所以逺其害徳<lb/>
者也逺害者聖人之時也警争者聖人之化也化以感<lb/>
<pb n="KR4d0031_WYG_006-14b"/>
人其聖人之至徳也時以教人其聖人之大義也㣲大<lb/>
義則後世之君臣安得以其道全也微至徳則後世之<lb/>
昭穆安得以其禮序也天地之道逺也其生可見而其<lb/>
所以生不可見也聖賢之道亦逺也其為可見而其所<lb/>
以為不可見也辯生曰有許由者輕天下而遯去其義<lb/>
髙而其事疑也苟事誠而義博亦可以媿其盗國者之<lb/>
心乎曰若由者苟不為也未若聖人之為不苟也可為<lb/>
則為之也不可為則不為之也是故舜依乎中庸而隠<lb/>
<pb n="KR4d0031_WYG_006-15a"/>
也可則行之否則巳之舜哉至矣不失其道也一鄉之<lb/>
賢隱則其鄉之禮可知也一書之道隱則其書之文可<lb/>
知也故謂文必工文不工則失其道也謂禮必脩也禮<lb/>
不脩則失其賢也是故一天下之治亂由賢人之隱見<lb/>
而所以章也可不重乎一賢人之動静將天下之教化<lb/>
而所以勸也可不慎乎吕望東海之隱稱隱也伯夷西<lb/>
山之隱憤隠也顔回之隱不須時不怨世樂隱也原憲<lb/>
之隱不卑論以儕俗驕隱也四皓之隱去以避亂來以<lb/>
<pb n="KR4d0031_WYG_006-15b"/>
補政達隱也谷口鄭子真脩隱也成都嚴君平和隱也<lb/>
曼倩隱於朝玩隱也子雲隱於官苟隱也孫思邈盧鴻<lb/>
一處不汙道出不屈節髙隱也張果之隱詭隱也李泌<lb/>
者身朝而名野接祿而尚君假隱也李<hi>脫名</hi>者身伏而達<lb/>
言釣隱也<lb/>
　　　喻用<lb/>
水固勝火而善固勝惡也苟用之不得其道雖水火善<lb/>
惡亦不可得其勝矣水之制火必於火之方然而水可<lb/>
<pb n="KR4d0031_WYG_006-16a"/>
勝矣善之制惡必於惡之未形而善可勝矣及其惡至<lb/>
乎不可掩而欲推善以救惡火至乎不可熄而欲激水<lb/>
以沃火其勢可勝之乎君子小人者其善惡之所出者<lb/>
也是故君子用則其政善小人用則其政惡也斯欲政<lb/>
善而專用小人暨其惡熾至乎暴戾上下欲君子而拯<lb/>
之也是奚異乎激水而沃者邪雖有彦聖之人如彼堯<lb/>
舜禹吾知其無如之何也故古之善用人者用君子必<lb/>
先而小人必後君子先用善得以而制惡也小人後使<lb/>
<pb n="KR4d0031_WYG_006-16b"/>
惡得以而遷善也禮不容小人加乎君子不使不肖髙<lb/>
於其賢所以隆善而沮惡也詩云我心匪石不可轉也<lb/>
我心匪席不可巻也威儀棣棣不可選也憂心悄悄愠<lb/>
于羣小覯閔既多受侮不少静言思之寤辟有摽我心<lb/>
匪石不可轉也者君子有志可以與守也威儀棣棣不<lb/>
可選也者君子有法可以與為也憂心悄悄愠于羣小<lb/>
者惡小人之加乎君子也覯閔既多受侮不少者疾小<lb/>
人之玩政也静言思之寤辟有摽者怨不用君子也雖<lb/>
<pb n="KR4d0031_WYG_006-17a"/>
小人之道不能不加於盛徳之家雖君子之道不能不<lb/>
沮於已破之國用舎之政然也一小人壊之于其前雖<lb/>
百君子莫能脩之于其後一君子治之于其上雖百小<lb/>
人莫能亂之于其下邪正之勢然也越之漁者使其子<lb/>
漁于夷溪鄙者專之能者散之<hi>散疑筆悮宜作助兼</hi>及鄙負其所<lb/>
使也網則隳其紀綱而命能者治之能者終不能也<lb/>
　<lb/>
　<lb/>
<pb n="KR4d0031_WYG_006-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐔津集巻六<lb/>
</p>
<p>
</p>
  </div>
</body>
</text>
</TEI>
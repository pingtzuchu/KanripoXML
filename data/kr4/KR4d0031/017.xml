<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐔津集巻十七</head>
    <p>
<pb n="KR4d0031_WYG_017-1a"/>
欽定四庫全書<lb/>
　鐔津集巻十七　　　　　宋　釋契嵩　撰<lb/>
　　非韓上<lb/>
　　　非韓子三十篇<hi>并叙</hi>
叙曰非韓子者公非也質於經以天下至當為之是非<lb/>
如俗用愛惡相攻必至聖至賢乃信吾説之不苟也其<lb/>
書三十篇僅三萬餘言<lb/>
　　　第一<lb/>
<pb n="KR4d0031_WYG_017-1b"/>
韓子議論拘且淺不及儒之至道可辨予始見其目曰<lb/>
原道徐眡其所謂仁與義為定名道與徳為虛位考其<lb/>
意正以仁義人事必有乃曰仁與義為定名道徳本無<lb/>
緣仁義致爾迺曰道與徳為虛位此説特韓子思之不<lb/>
精也夫緣仁義而致道徳苟非仁義自無道徳焉得其<lb/>
虛位果有仁義以由以足道徳豈為虛耶道徳既為虛<lb/>
位是道不可原也何必曰原道舜典曰敬敷五教蓋仁<lb/>
義五常之謂也韓子果専仁義目其書曰原教可也是<lb/>
<pb n="KR4d0031_WYG_017-2a"/>
亦韓子之不知考經也其曰博愛之謂仁行而宜之之<lb/>
謂義由是而之焉之謂道足於已無待於外之謂徳夫<lb/>
道徳仁義四者迺聖人立教之大端也其先後次第有<lb/>
義有理安可改易雖道徳之小者如道謂才藝徳謂行<lb/>
善亦道徳處其先彼曰仁義之道者彼且散説取其語<lb/>
便道或次下耳自古未始有四者連出而道徳處其後<lb/>
也曲禮曰道徳仁義非禮不成説卦曰和順道徳而理<lb/>
於義論語曰志於道據於徳依於仁游於義禮運曰義<lb/>
<pb n="KR4d0031_WYG_017-2b"/>
者藝之分仁之節也協於藝講於仁得之者强此明游<lb/>
於義者乃聖人用義之深㫖耳楊子曰道以導之徳以<lb/>
得之仁以人之義以宜之老子雖儒者不取其稱儒亦<lb/>
曰道而後徳徳而後仁仁而後義道先開通釋曰開通<lb/>
即繫辭云開物成務又曰通天下之志是也由開通方<lb/>
得其理故徳次之得理為善以恩愛惠物而仁次之既<lb/>
仁且愛必裁㫁合宜而義又次之道徳仁義相因而有<lb/>
之其本末義理如此聖人為經定其先後蓋存其大義<lb/>
<pb n="KR4d0031_WYG_017-3a"/>
耳今韓子戾經先仁義而後道徳臆説比大開通得理<lb/>
不乃顛倒僻紆無謂邪然儒之道徳固有其小者大者<lb/>
焉小者如曲禮別義一説道謂才藝徳謂行善在巳是<lb/>
也大者如繫辭一隂一陽之謂道繼之者善也成之者<lb/>
性也仁者見之謂之仁智者見之謂之智百姓日用而<lb/>
不知故君子之道鮮矣説卦曰昔者聖人之作易也將<lb/>
以順性命之理立天之道曰隂與陽立地之道曰柔與<lb/>
剛立人之道曰仁與義中庸曰天命之謂性率性之謂<lb/>
<pb n="KR4d0031_WYG_017-3b"/>
道修道之謂教是也繫辭以其在隂陽而妙之者為道<lb/>
人則稟道以成性仁者智者雖資道而見仁智遂滯執<lb/>
乎仁智之見百姓雖日用乎道而茫知是道故聖人之<lb/>
道顯明為昧少耳<hi>昧或作衰</hi>然聖人之道豈止乎仁義而巳<lb/>
矣説卦以性命之理即至神之理也天地萬物莫不與<lb/>
之故聖人作易重卦順從此理乃立天地人三才之道<lb/>
天道資始則有隂有陽地道成形則有柔有剛人道情<lb/>
性則有仁有義乃資道而有之也中庸以循率此性乃<lb/>
<pb n="KR4d0031_WYG_017-4a"/>
謂之道脩治此道乃謂之教教則仁義五常也是豈道<lb/>
止仁義而仁義之先果無道乎若説卦者若論語者若<lb/>
曲禮之別義者若老子楊子者其所謂道徳皆此之大<lb/>
道也然是道徳在禮則中庸也誠明也在書則洪範皇<lb/>
極也在詩則思無邪也在春秋則列聖大中之道也孔<lb/>
子謂曽子曰參乎吾道一以貫之曽子曰唯又謂子貢<lb/>
曰非也予一以貫之但曽子緣弟子問之而曽子以其<lb/>
弟子小子未足以盡道故以近道者諭之乃對之曰夫<lb/>
<pb n="KR4d0031_WYG_017-4b"/>
子之道忠恕而巳矣曽子蓋用中庸所謂忠恕去道不<lb/>
逺之意也後儒不通便以忠恕遂為一貫誤矣繫辭曰<lb/>
天下之動貞夫一又曰一致而百慮禮運曰禮必本於<lb/>
太一中庸曰其為物不二其生物也不測以此較而例<lb/>
諸<hi>或曰例較</hi>烏得以忠恕而輒為其一貫乎顔淵喟歎曰仰<lb/>
之而彌高鑚之而彌堅瞻之在前忽焉在後夫子循循<lb/>
然善誘人顔子正謂聖人以此一貫之道教人循循然<lb/>
有其次緒是為善進勸於人也此明聖人唯以誠明大<lb/>
<pb n="KR4d0031_WYG_017-5a"/>
道開通一理為其教元為衆善百行之本中庸曰中也<lb/>
者天下之大本也豈不然乎于此輒三本略經正以仁<lb/>
義二者曲為其道徳其於聖人之法豈不闕如中庸曰<lb/>
道之不行我知之矣賢者過而不肖者不及兹謂賢智<lb/>
之人忽道而所以為過也愚不肖輩逺道而所以為不<lb/>
及也韓子忘本豈不為過乎輕亡至道而原道欲道之<lb/>
辨明是亦惑也繫辭所謂仁智云者為昧道執滯其見<lb/>
致迺聖人之道衰少不備顯若韓子局仁義而為其道<lb/>
<pb n="KR4d0031_WYG_017-5b"/>
徳者正繫辭所患也夫義乃情之善者矣於道徳為次<lb/>
以情則罕有必正而不失故論語曰大徳不踰閑小徳<lb/>
出入可也又曰賜也過商也不及又曰色取人而行違<lb/>
居之不疑表記子曰仁有三與仁同功而異情與仁同<lb/>
功其仁未可知也與仁同過然後其仁可知也莊子曰<lb/>
諸侯之門而仁義存焉其欲偏以仁義而為可乎然子<lb/>
貢子夏為仁義之賢者猶有過與不及況其不如賜與<lb/>
商者後世何可勝數此烏得不究大本與人教其以道<lb/>
<pb n="KR4d0031_WYG_017-6a"/>
徳而正其為善乎中庸曰道其不行矣夫是乃聖人憫<lb/>
傷其不與至道至徳而教人也或曰韓子先仁義而次<lb/>
道徳者蓋専人事而欲別異乎佛老虛無之道徳耳曰<lb/>
昔聖人作易以正乎天道人事而虛無者最為其元苟<lb/>
異虛無之道則十翼六十四卦乃非儒者之書伏羲文<lb/>
王孔子治易之九聖人亦非儒者之師宗也孔子非儒<lb/>
宗師可乎果爾則韓子未始讀易易尤為儒之大經不<lb/>
知易而謂聖賢之儒吾不信也其曰老子之小仁義非<lb/>
<pb n="KR4d0031_WYG_017-6b"/>
毁之也其見者小也坐井而觀天曰天小者非天小也<lb/>
然老子曰失道而後徳失徳而後仁失仁而後義失義<lb/>
而後禮此誠不毁小仁義也<hi>或無小字</hi>蓋為道徳與仁義為<lb/>
治有隆殺而其功有優劣耳夫明此不若以禮運較孔<lb/>
子曰大道之行也天下為公選賢與能講信脩睦故人<lb/>
不獨親其親不獨子其子又曰謀閉而不興盜竊亂賊<lb/>
而不作故外通而不閉是謂大同是豈非大道與徳為<lb/>
治而優乎又曰今大道既隠天下為家各親其親各子<lb/>
<pb n="KR4d0031_WYG_017-7a"/>
其子又曰禹湯文武成王周公由此其選也此六君子<lb/>
者未有不謹於禮者也以著其義以考其信著其有過<lb/>
刑仁講讓示民有常如有不如此者在執者去衆以為<lb/>
殃是為小康是豈非仁義為治於道徳為劣乎如此何<lb/>
獨老子而小仁義耶韓子何其不自忽儒經而輒誚老<lb/>
子乎又曰老子所謂道徳云者去仁與義言之也一人<lb/>
之私言也此韓子之言所以大不公也夫老子之所言<lb/>
者大道也果道私乎所謂大道者豈獨老子之道蓋三<lb/>
<pb n="KR4d0031_WYG_017-7b"/>
皇五帝列聖之大道也韓子不知徒見老氏道家自為<lb/>
其流與儒不同欲抑而然也夫目老氏為之道家者其<lb/>
始起於司馬氏之書而班固重之若老子者其實古之<lb/>
儒人也在周為主藏室之史多知乎聖人神法之事<hi>或本</hi>
<hi>無聖人字</hi>故孔子於禮則曰吾聞諸老聃是蓋老子嘗探三<lb/>
皇五帝之書而得其大道之㫖乃自著書發明之韓子<lb/>
不能揣本齊末徒欲排之而務取諸儒名不亦易乎禮<lb/>
運曰大道之行與三代之英丘未之逮也而有志焉鄭<lb/>
<pb n="KR4d0031_WYG_017-8a"/>
𤣥解曰大道謂五帝時也然他書多謂大道為皇道而<lb/>
鄭獨謂五帝之時也其意以謂三皇與帝其道相通故<lb/>
也五帝本紀而黄帝當其首然黄帝與虙犧神農其實<lb/>
三皇而經史但為帝者蓋皇帝與王古亦通稱耳故鄭<lb/>
謂五帝之時而皇在其間矣但黄帝乃三皇處五帝之<lb/>
初而冠乎堯舜雖本末小異而大道一也繫辭曰黄帝<lb/>
堯舜垂衣裳而天下治此其然也孔安國謂三皇之書<lb/>
為三墳言大道也五帝之書為五典言常道也孔穎達<lb/>
<pb n="KR4d0031_WYG_017-8b"/>
正其義曰皇優於帝其道不但可常行而巳又大於常<lb/>
故為墳也此謂對例耳雖少有優劣皆乃大道並可常<lb/>
行亦引兹禮運大道之行謂五帝時為之證然五帝三<lb/>
皇之書莫至於易以易與老子較而其道豈異乎哉如<lb/>
繫辭曰天下之動正夫一者也而老子曰王侯得一以<lb/>
為天下正此其大略也苟考其無思無為之理隂陽變<lb/>
化之説二書豈不皆然班固漢書曰老氏流者蓋出史<lb/>
官又曰合於堯之克讓易之謙謙此之謂也吾少聞於<lb/>
<pb n="KR4d0031_WYG_017-9a"/>
長者曰老子蓋承於黄帝氏者也及見莊周廣成子曰<lb/>
得吾道者上為皇下為王益信老氏誠得於三皇五帝<lb/>
者也此明老子之道徳者實儒三皇五帝道徳仁義之<lb/>
根本者也章章然<hi>或止一章字也</hi>豈出於老氏一人之私説耶<lb/>
必以老子為非則易與禮運可燔矣文王孔子則為槌<lb/>
提仁義者也夫先儒之好辯者孰與孟子孟子之時老<lb/>
子之書出百有餘年矣而莊周復與孟氏並世如其可<lb/>
排則孟巳排之矣豈待後世之儒者辯之耶司馬遷謂<lb/>
<pb n="KR4d0031_WYG_017-9b"/>
老子之道約而易操<hi>上或無之字</hi>事少而功多儒者或不然<lb/>
譏其先黄老而後六經是亦不知其意也太史公之書<lb/>
孔子即為之世家老子即為列傳此豈尊老氏之謂耶<lb/>
蓋以老氏之道乃儒之本也所以先之者正欲尊其本<lb/>
耳非苟先其人也子長之言微且逺矣韓子不能深思<lb/>
而逺詳之輒居於先儒乃曰周道衰孔子没火于秦黄<lb/>
老于漢佛于晉宋齊梁魏隋之間其言道徳仁義者不<lb/>
入于楊則入于墨不入于墨則入于老不入于老則入<lb/>
<pb n="KR4d0031_WYG_017-10a"/>
于佛入于彼則出于此入者主之出者奴之入者附之<lb/>
出者汚之嗚呼何其言之不遜也如此其曰出入奴汚<lb/>
謂出於楊墨乎出於佛老乎佛老豈致人惡賤之如是<lb/>
耶夫佛法居家者果以誠心入道其所出逺則成乎殊<lb/>
勝之賢聖其所出近則乃身乃心潔靜慈惠為上善人<lb/>
出處閭里則人敬之而不敢欺是亦人間目擊常所見<lb/>
也安有出者奴之汚之之辱耶古者有帝王而入預佛<lb/>
法者自東漢抵唐不可悉數如唐太宗於崇福寺發願<lb/>
<pb n="KR4d0031_WYG_017-10b"/>
稱皇帝菩薩戒弟子者𤣥宗務佛清淨事其熏修者是<lb/>
亦佛教而出果奴乎汚耶韓子徒以梁武為尤而不知<lb/>
辱類其本朝祖宗此豈有識慮耶然梁武之事吾原教<lb/>
雖順俗稍評之而未始劇論如較其舍身於俗則過於<lb/>
道則徳非爾人情輒知唯天地神明乃知之耳故當梁<lb/>
武舍身之際而地為之振此特非常之事而史臣不書<lb/>
<hi>或云失書亦云梁史不直不書</hi>而後世益不識知梁天子幽勝之意也<lb/>
其發志固不同庸凡之所為未可以奴眡之也韓子既<lb/>
<pb n="KR4d0031_WYG_017-11a"/>
攘斥楊墨佛老如此矣而其師説乃曰孔子以禮師老<lb/>
聃其讀墨曰孔子必用墨子墨子必用孔子不相用不<lb/>
足為孔墨其為絳州馬府君行狀曰司徒公之薨也刺<lb/>
臂出血書佛經千餘言以祈報福又曰居喪有過人行<lb/>
其稱大顛序高閑亦皆推述乎佛法也韓子何其是非<lb/>
不定前後相反之如是耶此不唯自惑亦乃誤累後世<lb/>
學者矣佛老果是而韓子非之後學不辨徒見韓子大<lb/>
儒而其文工乃相慕而非之楊墨果非而韓子是之學<lb/>
<pb n="KR4d0031_WYG_017-11b"/>
輩亦相效而是之夫以是而為非者則壊人善心以非<lb/>
而為是者則𨗳人學非壊善之風傳之後世誤人之所<lb/>
以為心非小事也損刻隂徳而𡨕増其過不在乎身必<lb/>
在其神與其子孫後世亦可畏也儒有附韓子者曰孔<lb/>
子但學禮於老聃氏耳非學其道也曰不然禮亦道也<lb/>
樂記曰大禮與天地同節又曰中正無邪禮之質也禮<lb/>
運曰禮必本於太一夫中正太一禮之質本也儀制上<lb/>
下禮之文末也苟聖人但學文末而不究乎質本何為<lb/>
<pb n="KR4d0031_WYG_017-12a"/>
聖人耶唯聖人固能文質本末備知而審舉之也學者<lb/>
徒知曽子問孔子學禮於老聃之淺者耳而不知史記<lb/>
老聃傳孔子問禮之深明者也彼韓子雖學儒之言文<lb/>
豈知禮之所以然耶其曰聞古之為民者四今之為民<lb/>
者六古之教者處其一今之教者處其二農之家一而<lb/>
食粟之家六工之家一而用器之家六賈之家一而資<lb/>
焉之家六奈之何民不窮且盜也夫所謂教者豈與乎<lb/>
天地皆出而必定其數耶是亦聖人適時合宜而為之<lb/>
<pb n="KR4d0031_WYG_017-12b"/>
以資乎治體者也然古今迭變時益差異未必一教而<lb/>
能周其萬世之宜也昔舜當五帝之末其時漸薄其人<lb/>
漸偽聖人宜之乃設五教制五刑各命官尸之而契為<lb/>
司徒専布五教遂遺後世使率人為善而天下有教自<lb/>
此始也及周公之世復當三王之際其時益薄其人益<lb/>
偽而天下益難治聖人宜之遂廣其教法而備之天下<lb/>
謂儒者之教自周公起焉其後孔子述而載之詩書六<lb/>
經<hi>或云六藝</hi>而儒之教益振周季三代之政弊善人恃術而<lb/>
<pb n="KR4d0031_WYG_017-13a"/>
費智不善人假法而作偽天下靡靡役生傷性而不知<lb/>
其自治老子宜其時更以三皇五帝道徳之説以救其<lb/>
弊而天下遂有老子之教也兩漢之際視周末則愈薄<lb/>
愈偽賢與愚役於智詐紛然相半萬一雖習於老子之<lb/>
説而不能甚通乎性命奥妙推神明往來救世積昧指<lb/>
其死生之所以然天下遂有佛之教也楊子曰夫道非<lb/>
天然應時而造損益可知也是豈不然哉夫自周秦漢<lb/>
魏其薄且偽者日益滋甚皆儲積於後世之時天其或<lb/>
<pb n="KR4d0031_WYG_017-13b"/>
資乃佛教以應其時欲其相與而救世也不然何天人<lb/>
與其相感應久且盛之如是耶韓子泥古不知變而不<lb/>
悟佛教適時合用乃患佛老加於儒必欲如三代而無<lb/>
之是亦其不思之甚也夫三皇之時無教五帝之時無<lb/>
儒及其有教有儒也而時世人事不復如古假令當夏<lb/>
禹之時有人或曰古之治也有化而無教化則民化淳<lb/>
吾欲如三皇之世用化而不用教當此無教可乎當周<lb/>
秦之時亦有人曰古之為治用教也簡今之為治用儒<lb/>
<pb n="KR4d0031_WYG_017-14a"/>
也煩煩則民勞而苟且吾欲如二帝之世用教而不用<lb/>
儒當是時無儒可乎然以其時而裁之不可無教無儒<lb/>
必也矣比之韓子之説欲後世之時無佛無老何以異<lb/>
乎韓子曰今其言曰曷不為太古之無事是亦責冬之<lb/>
裘者曰曷不為葛之之易也責饑之食者曰曷不為飲<lb/>
之之易也韓子其亦知後世不可専用太古之道而譏<lb/>
其言之者不知乎時之宜也方益後世而韓子欲無佛<lb/>
與老何為迺自反不知其時之宜耶豈有所黨而然耳<lb/>
<pb n="KR4d0031_WYG_017-14b"/>
將欲蔽而特不見乎若夫四民之制六家食用之費吾<lb/>
原教論之詳矣今益以近事較之周漢而來治天下垂<lb/>
至於王道者孰與唐之太宗當正觀之間佛與老氏其<lb/>
教殊盛其人殊繁其食用殊廣而國之斷獄卒嵗死刑<lb/>
者不過三十人東至于海南至嶺外皆外户不閉行旅<lb/>
不齎糧𤣥宗開元中天下治平㡬若正觀之時而佛老<lb/>
之作益盛是豈無佛老之人耶而唐天下富羨攘竊杜<lb/>
絶若爾吾謂民窮且盜但在其時與政非由佛老而致<lb/>
<pb n="KR4d0031_WYG_017-15a"/>
之也然佛教苟可以去之則唐之二宗以其勢而去之<lb/>
久矣烏得後世之人訩訩徒以空言而相訾也或謂韓<lb/>
子善擯佛老而功侔於禹較其空言實效無乃屈於禹<lb/>
乎狂夫之言何其不思也其曰今其法曰必棄而君臣<lb/>
去而父子禁其相生養之道以求其所謂清淨寂滅者<lb/>
也此乃韓子惡佛教人出家持戒遂尤其詞夫出家修<lb/>
道豈如是之酷耶夫出家者出俗從真臣得請于君父<lb/>
肯命其子乃可非叛去而逆棄也持戒者唯欲其徒潔<lb/>
<pb n="KR4d0031_WYG_017-15b"/>
清其淫嗜之行俗戒則容其正偶非一切㫁人相生養<lb/>
之道也然情之為累淫累為謹諸教教人慎淫窒欲無<lb/>
欲而天下猶紛然溺於淫嗜至于喪心陷身者巳韓子<lb/>
何必恐人男女之不偶見人辟穀遽憂其滅絶五穀之<lb/>
種無乃過慮乎夫清淨謂其性之妙湛寂謂至靜滅謂<lb/>
滅其情感之累非取其頑寂死滅之謂也夫出家持戒<lb/>
者佛用其大觀耳聖人大觀乎人間世天地夫婦常倫<lb/>
萬端皆以情愛所成都一浮假如夢貪斯著斯苦斯樂<lb/>
<pb n="KR4d0031_WYG_017-16a"/>
斯榮斯辱斯徇斯弊斯恩愛斯煩惱斯以至死不覺其<lb/>
為大假大夢不知其為大患而大寧至正之妙誠乎亡<lb/>
矣出家者乃逺塵絶俗神専思一固易覺而易修眎身<lb/>
無我奚著眎心無意奚貪眎有為之事不足固何必徇<lb/>
是故大寧矣至正矣勝徳可得而聖道可成也語曰子<lb/>
絶四毋意毋必毋固毋我老子曰吾所以有大患者為<lb/>
吾有身及吾無身吾有何患是二者與佛出家法其因<lb/>
似是唯大聖人皆知而究之使聖人只徇浮世迷不知<lb/>
<pb n="KR4d0031_WYG_017-16b"/>
出虛死生一世與凡人何逺乎故孔子稍言之蓋微存<lb/>
於世書耳其廣説大明研㡬極妙行而效之若待乎佛<lb/>
出世之教宜為然爾此蓋可以㝠數審也今佛以其出<lb/>
家持戒特欲警世之浮假大夢揭人業障而治其死生<lb/>
之大患也而韓子反以此為患者假其介胄其障者而<lb/>
毅然排佛謂佛詭擾我世治此韓子以巳不見而誣人<lb/>
之見其情弊如此之甚也佛尚何云異書云古有夢國<lb/>
舉其國人皆以夢而為覺及其以真覺者諭之而偽覺<lb/>
<pb n="KR4d0031_WYG_017-17a"/>
之人反皆詬曰爾何以夢而欺我耶彼覺者黙然無如<lb/>
之何是頗與韓子屬拒佛類也韓子詩曰莫憂世事兼<lb/>
身事須著人間比夢間是必因於大顛稍省乃信有外<lb/>
形骸以理自勝者始爾雖然其前説已傳欲悔言何及<lb/>
也又曰嗚呼其幸而不出於三代之後不見黜於禹湯<lb/>
文武周公孔子也其亦不幸而不出於三代之前不見<lb/>
正於禹湯文武周公孔子也此韓子疑耳無㫁君子臨<lb/>
事即以理決之何必賴古人使韓子出入為將相臨國<lb/>
<pb n="KR4d0031_WYG_017-17b"/>
大事尚曰此未可黜未正于禹湯文武周公孔子冘豫<lb/>
則其大事去矣何用將相為夫百行潔身禁非不出乎<lb/>
齋戒也羣善致政不出乎正心也佛法大率教人齋戒<lb/>
正心無惡不㫁有善不宰今世後世蓋當有聖賢自以<lb/>
其道理辨奚必其既死之文武周公正之黜之乃為信<lb/>
耶儒書之言性命者而中庸最著孔子於中庸特曰質<lb/>
諸鬼神而不疑百世以俟聖人而不惑質諸鬼神而無<lb/>
疑知天也百世以俟聖人而不惑知人也是必俟乎大<lb/>
<pb n="KR4d0031_WYG_017-18a"/>
知性命之聖人乃辨其中庸幽奥而不惑也然自孔子<lb/>
而來將百世矣専以性命為教唯佛者大盛於中國孔<lb/>
子微意其亦待佛以為證乎不然此百世復有何者聖<lb/>
人太盛性命之説而過乎佛歟斯明孔子正佛亦巳效<lb/>
矣韓子何必疑之又曰斯何道曰斯吾所謂道也非向<lb/>
所謂老與佛之道也堯以是傳之舜舜以是傳之禹禹<lb/>
以是傳之湯湯以是傳之文武周公孔子孔子傳之孟<lb/>
軻軻之死不得其傳焉按韓子此文乃謂堯舜禹湯文<lb/>
<pb n="KR4d0031_WYG_017-18b"/>
武周公孔子孟子九聖賢皆繼世相見以仁義而相傳<lb/>
授也若禹與湯湯與文武周公周公與孔子孔子與孟<lb/>
子者烏得相見而親相傳稟耶哂韓子據何經傳輒若<lb/>
是云乎孟子曰舜禹至乎湯五百有餘嵗湯之至乎文<lb/>
王五百有餘嵗由文王至乎孔子五百有餘嵗由孔子<lb/>
而來至今百有餘嵗而禹湯文武周公孔子孟子其年<lb/>
世相去賒邈既若此矣而韓子不顧典籍徒尊其所傳<lb/>
欲其説之勝强而不悟其文之無實得不謂謾亂之也<lb/>
<pb n="KR4d0031_WYG_017-19a"/>
而韓子之言可尚信乎論語謂堯將傳天下于舜乃告<lb/>
之曰咨爾舜天之厯數在爾躬允執厥中舜亦以命禹<lb/>
而堯舜禹其傳授如此未聞止傳仁義而巳至于湯文<lb/>
武周公孔子孟子之世亦皆以中道皇極相慕而相承<lb/>
也中庸曰從容中道聖人也孟子亦曰中道而立能者<lb/>
從之豈不然哉如其不脩誠不中正其人果仁義乎如<lb/>
其誠且中正果亡仁義耶韓子何其未知夫善有本而<lb/>
事有要也規規滯迹不究乎聖人之道奥耶韓氏其説<lb/>
<pb n="KR4d0031_WYG_017-19b"/>
數端大率推乎人倫天常與儒治世之法而欲必破佛<lb/>
乗逺教嗟夫韓子徒守人倫之近事而不見乎人生之<lb/>
逺理豈暗内而循外歟夫君臣父子昆弟夫婦者資神<lb/>
而生神有善惡之習而與神皆變善生人倫惡生異類<lb/>
斯人循法不循法皆蔽一世茫乎未始知其身世今所<lb/>
以然也謂生必死死而遂滅乃恣欲快其一世雖内自<lb/>
欺亦莫知媿乎神明焉及乎佛法教人内省不滅必以<lb/>
善法修心要其生生不失於人倫益修十善蓋取乎天<lb/>
<pb n="KR4d0031_WYG_017-20a"/>
倫其人乃知其萬世事之所以然上下千餘載中國無<lb/>
賢愚無貴賤高下者遂翕然以佛説自化縱未全十善<lb/>
而慎罪募福信有㝠報則皆知其心不可欺此屬㡬滿<lb/>
天下今里巷處處所見者縱然佛猶於高城重垣闢其<lb/>
門而與人通其往來者若於大暗之室揭其窓牖而與<lb/>
人内外之明也比以詩書而入善者而以佛説入者益<lb/>
普益廣也比以禮義脩身事名當世者而以善自内脩<lb/>
入神者切親也益深益逺也較其不煩賞罰居家自脩<lb/>
<pb n="KR4d0031_WYG_017-20b"/>
其要省國刑法而隂助政治其效多矣此不按而不覺<lb/>
耳彼悟浮生謂死生為夢為幻而出家修潔以其道徳<lb/>
報父母為重甘㫖之勤為輕者是亦生人萬分而其一<lb/>
乃爾也雖然猶制其得減衣資以養於親非容其果棄<lb/>
父母也夫佛之設法如此其於世善之耶惡之乎其於<lb/>
人倫有開益耶無濟益歟與儒之治道其理教乎順耶<lb/>
韓子屬盍深探而逺詳之老子之教雖其法漸奥與佛<lb/>
不侔若其教人無為無欲恬淡謙和蓋出於三皇五帝<lb/>
<pb n="KR4d0031_WYG_017-21a"/>
之道也烏可與楊墨槩而排之孔子以列聖大中之道<lb/>
㫁天下之正為魯春秋其善者善之惡者惡之不必乎<lb/>
中國夷狄也春秋曰徐伐莒徐本中國者也既不善則<lb/>
夷狄之曰齊人狄人盟于刑狄人本夷狄人也既善則<lb/>
中國之聖人尊中國而卑夷狄者非在疆土與其人耳<lb/>
在其所謂適理也故曰君子之於天下也無適也無莫<lb/>
也義之與比若佛之法方之世善可謂純善大善也在<lb/>
乎中道其可與乎可拒乎苟不以聖人中道而裁其善<lb/>
<pb n="KR4d0031_WYG_017-21b"/>
惡正其取舍者乃庸人愛惡之私不法何足道哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐔津集巻十七<lb/>
</p>
<p>
</p>
  </div>
</body>
</text>
</TEI>
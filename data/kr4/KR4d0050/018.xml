<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻十八</head>
    <p>
<pb n="KR4d0050_WYG_018-1a"/>
欽定四庫全書<lb/>
　鄖溪集巻十八　　　　　　宋　鄭獬　撰<lb/>
　　解<lb/>
　　　四凶解<lb/>
堯果不能去四凶乎非不能也以有舜也堯之大憂在<lb/>
不得舜既已得舜則天下之事舉矣善人者將自進而<lb/>
惡人者將自誅亦何必堯親去之也於時堯老矣已老<lb/>
且倦則萬幾之大必有窳而不啟者迺咨嗟衆臣將求<lb/>
<pb n="KR4d0050_WYG_018-1b"/>
天下聖人而禪以天下之大位以持其窳而不起者乃<lb/>
得舜既攝治而四凶之惡適以暴發由是一取而鋤去<lb/>
之則四凶之去固在舜不在堯理然也必責堯之不能<lb/>
去四凶猶之責舜不堙水也堯之不去四凶以有舜也<lb/>
惡之未肆也而無舜則堯自去之矣舜不堙水以有禹<lb/>
也如無禹則舜自堙之矣故四凶之去舜事也能不能<lb/>
不在堯也聖人初作欲揭天下之大法必有首誅焉使<lb/>
天下慴然骨次而心螫則其鼓號令不須力而天下可<lb/>
<pb n="KR4d0050_WYG_018-2a"/>
服也周公相周則以管蔡為首誅而天下不為周公服<lb/>
者無有也孔子作魯司冦以少正夘為首誅而魯不為<lb/>
孔子服者無有也則舜之於四凶豈獨異周公孔子哉<lb/>
一誅惡而天下定聖人之機用深矣故曰堯之大憂在<lb/>
不得舜如得舜則天下之事皆舉善人者皆進而惡人<lb/>
者皆誅安在乎堯親去之也或曰有說者謂堯不自誅<lb/>
之而俾舜誅者堯權也堯將禪舜恐天下尚未服故豢<lb/>
而遺諸舜誅之用以威天下之未服者也曰奚有是耶<lb/>
<pb n="KR4d0050_WYG_018-2b"/>
是逆詐於聖人也使繼堯者有不能則或遺之以樹威<lb/>
今舜已能繼矣又曷席此為權耶借堯已自誅四凶舜<lb/>
乃即位天下果有未服者亦自能起而誅之矣未服者<lb/>
誅則天下亦自服舜矣舜之攝治三十年未聞有不服<lb/>
者也說者果有是是不以聖人期舜也<lb/>
　　辯<lb/>
　　　黄叔度辯<lb/>
黄叔度之器汪汪若千頃波澄之不清撓之不濁信乎<lb/>
<pb n="KR4d0050_WYG_018-3a"/>
其廣且深乎則水若倍千頃而集漫然就圮矣奚睹其<lb/>
所謂澄之不清撓之不濁者耶曰然則稱之曰山川之<lb/>
高深歟日月之光明與天地之高厚與若是者則可以<lb/>
極叔度之器乎曰否舉山川日月天地而為之擬則信<lb/>
美矣然猶涉乎器也必欲極其論則曷若拂其器而處<lb/>
山川日月天地之外乎曰此何也曰此誠也非器之謂<lb/>
也誠也者常虛而亡形山川日月天地器之極也古之<lb/>
以器擬之者蓋有之矣而皆有形之極也猶不若是之<lb/>
<pb n="KR4d0050_WYG_018-3b"/>
隘者焉今稱叔度曰千頃之波吾為叔度羞之曰然則<lb/>
於叔度宜何言而後可也曰就林宗之論裁之宜拂其<lb/>
所謂干頃者止曰撓之不濁澄之不清豈不盡叔度之<lb/>
道耶<lb/>
　　雜著<lb/>
　　　讀史<lb/>
酇侯入闗即收秦圖籍以業高祖眞王佐也天下既平<lb/>
懲秦之弊用清凈以安海内後世言漢相者稱蕭曹學<lb/>
<pb n="KR4d0050_WYG_018-4a"/>
者多咎參因循不能格君於王獨以强論格惠帝是不<lb/>
然此器有極也蕭曹之輔於漢可謂亡遺力矣而又責<lb/>
之以王譬之責旊以斵玉豈其任耶如舉以周召繩之<lb/>
則三代以還殆亡完人學者奚不顧覽哉<lb/>
哀帝捐天下元后屬莽以政于時宗室年德巉然在列<lb/>
矣乃立平帝年甫九嵗然則莽之簒心其芽於此乎自<lb/>
三代迄於秦漢世系年月不齊故司馬遷錯綜今古以<lb/>
為十表班固因之純用漢世亦為八篇然其古今人表<lb/>
<pb n="KR4d0050_WYG_018-4b"/>
吾不知其所作也善惡謬戾不足以傳信又無與於漢<lb/>
事固苟欲就其為八篇然則削之可也<lb/>
高后不履外闑横制天下雖平勃之知縮栗不敢發乘<lb/>
隙際機迺用克定其操術有足以為憚者已及其封植<lb/>
産禄盤據根穴欲為久固而其亡益速悲夫私愛之溺<lb/>
人也<lb/>
禹既為舜用鑿地走水燥九州之土顔黧膚焦足病盭<lb/>
過廬而不入此豈一息之間忘天下哉固不忍其赤子<lb/>
<pb n="KR4d0050_WYG_018-5a"/>
無罪而趨溺地不若是禍民之源不塞聖人之得位其<lb/>
急當世之心如此孔子為布衣轍磨天下而不遇既窮<lb/>
且老乃贊易春秋載其道于後世苟能推而用之使天<lb/>
下盡䝉其澤是亦我之功不必身見之也聖人之不得<lb/>
位其待後世之心如此是聖人得不得皆未嘗忘諸民<lb/>
得則急當世恐其治之不至也不得則待後世欲其道<lb/>
之可傳也此非進退之際為公者邪進乎進以禹之志<lb/>
退乎退以孔子之心則庶乎學為聖人者矣<lb/>
<pb n="KR4d0050_WYG_018-5b"/>
聖賢之人秉天下之公議推仁恕以待物故其樂道人<lb/>
之善光華擬乎日月機智通乎神明措民治國同迹乎<lb/>
伊尹周公者不為過言也公議而已<lb/>
桀紂虐於民湯武起而誅之至其易世則桀紂之惡亡<lb/>
餘矣漢武鑱功四夷天下耗竭乃尊用賈豎更皮弊筭<lb/>
緍錢專鹽鐵𣙜酒酤立平準税舟車凡牟利之源皆自<lb/>
武帝始遂至於後世數百千載尚有以遵用之則其遺<lb/>
毒餘虐乃愈於桀紂桀紂之暴於民吾見其止也漢武<lb/>
<pb n="KR4d0050_WYG_018-6a"/>
之暴於民吾未見其止也<lb/>
昔成王聞管蔡流言而疑周公上下相隙豳詩所以隠<lb/>
憂也昭帝年十四上官飛書用間霍光而能辨其詐卒<lb/>
以誅讒而光得盡其忠則其君臣之際顯白交固賢於<lb/>
成王逺矣而光亡學術使昭帝之治不如成周者光之<lb/>
罪也惜夫<lb/>
　　　書主父偃傳<lb/>
主父偃方困於齊梁間故人親戚皆厭棄之及為齊相<lb/>
<pb n="KR4d0050_WYG_018-6b"/>
乃以五百金謝之曰始我貧賤昆弟不我衣食賓客不<lb/>
我内門今迎者乃至千里與諸君絶矣亡復入偃之室<lb/>
嗚呼羶者螘之所聚也羶盡則去趨冨貴惡貧賤此世<lb/>
俗之所同也又奚獨以為怪偃既顯用頗能移人主意<lb/>
故其賓客亦千數此豈盡慷慨服義慕高風而來者也<lb/>
冨貴之所趨貧賤之所棄有以異乎哉而偃且謝絶之<lb/>
者豈得以平生所拂欝苟快其一時之志歟何見乎往<lb/>
而未睹其來也其後被誅果無一人視獨孔車收葬焉<lb/>
<pb n="KR4d0050_WYG_018-7a"/>
悲夫<lb/>
　　　書文中子後<lb/>
王氏中説所載門人多貞觀時知名卿相而無一人能<lb/>
振師之道者故議者往往致疑其最所稱高弟曰程仇<lb/>
董薛考其行事程元仇璋董常無所見獨薛收在唐史<lb/>
有列傳蹤跡甚為明白收以父道衡不得死於隋不肯<lb/>
仕聞唐高祖興將應義舉郡通守堯君素覺之不得去<lb/>
及君素東連王世充遂挺身歸國正在丁丑戊寅嵗中<lb/>
<pb n="KR4d0050_WYG_018-7b"/>
丁丑為大業十三年又為義寧元年戊寅為武德元年<lb/>
是年三月煬帝遇害於江都蓋大業十四年也而杜淹<lb/>
所作文中子世家云十三年江都難作子有疾召薛收<lb/>
謂曰吾夢顔回稱孔子歸休之命乃寢疾而終殊與休<lb/>
事不合嵗年亦不同是為大可疑者也又稱李靖受詩<lb/>
及問聖人之道靖既云丈夫當以功名取冨貴何至作<lb/>
章句儒恐必無此也今中說之後載文中次子福畤所<lb/>
録云杜淹為御史大夫與長孫太尉有隙予按淹以貞<lb/>
<pb n="KR4d0050_WYG_018-8a"/>
觀二年卒後二十一年高宗即位長孫無忌始拜太尉<lb/>
其不合于史如此故或者疑為阮逸所作如所謂薛收<lb/>
元經傳亦非也<lb/>
　　　書賈誼傳<lb/>
屈平竄而死誼詆之曰何必懷此都也又著鵩賦以自<lb/>
開揚子雲亦曰何必湛身哉及誼傅梁懷王王墮馬死<lb/>
誼哭泣亦死子雲迫於莽投之閣此又何也士君子介<lb/>
窮屈憂急之際果難自置與惜誼死之不審所處也至<lb/>
<pb n="KR4d0050_WYG_018-8b"/>
欲創制度興禮樂厝漢於三代乃曰色尚黄數用五則<lb/>
吾曷知於誼也哉<lb/>
　　　讀荀孟<lb/>
孟子之法先王荀子之法後王二子未為偏論也孟子<lb/>
之法先王必法其是者而去其非是者荀子之法後王<lb/>
亦必法其是者而去其非是者俱法其是又何先後之<lb/>
異哉據其時而言則唐虞商周俱欲其民之仁壽俱欲<lb/>
其賢不肖之辨是先王與後王俱可以為法也唐虞以<lb/>
<pb n="KR4d0050_WYG_018-9a"/>
禪商周以兵唐虞建官百商周數倍之唐虞以質商周<lb/>
極其文禮樂正朔器服名數各不同是先王後王又未<lb/>
可以為法也蓋孟子見當世之戕賊仁義謂古之為仁<lb/>
義者無出于堯舜故其言必以堯舜為法荀子犄其論<lb/>
特為孟子而發也迺有私意矣必格以聖人則無先王<lb/>
無後王惟擇其是者取之云耳孔子曰行夏之時乘商<lb/>
之輅服周之冕樂則韶舞孔子之于正朔與樂則法先<lb/>
王于輅冕則法後王不用虞夏之輅冕則亦不法先王<lb/>
<pb n="KR4d0050_WYG_018-9b"/>
不用商周之時正朔與舞則亦不法後王又何先後之<lb/>
同乎予以謂二子法雖不同亦必俱法其是者也因牽<lb/>
就之使合于一又折之以孔子之言庸非通乎<lb/>
　　　南子問<lb/>
或問孔子曰子見南子欲以行道有諸孔子見南子於<lb/>
聖人何害而謂之欲以行道則未之聞也孟子曰冨貴<lb/>
不能滛貧賤不能移此之謂大丈夫况孔子乎而一見<lb/>
南子何害謂之欲以行道則未之聞也曰然則子路何<lb/>
<pb n="KR4d0050_WYG_018-10a"/>
為不説曰子路以衞君與夫人俱為不善固若不可見<lb/>
者也故不説夫聖人者可行則行可止即止顔子曰仰<lb/>
之彌高鑽之彌堅瞻之在前忽焉在後宜子路之不説<lb/>
也夫承天下之重者莫若繼祖宗之社稷宜不可授人<lb/>
而堯舜更相為禪正天下之大義者莫若事君宜不可<lb/>
以有伐而湯武用兵君者不可以廢置也而伊尹放太<lb/>
甲君者不可以假為也而周公攝王此何也聖人之作<lb/>
可行即行可止即止又何害於堯舜湯武伊尹周公哉<lb/>
<pb n="KR4d0050_WYG_018-10b"/>
故公山弗擾與佛肸畔俱召子子欲往曰吾其為<hi>于偽反</hi>
東周乎又欲居九夷又曰乘桴浮于海聖人之道不容<lb/>
于中國遂欲之夷狄乎然而禪舜禪禹伐桀紂放太甲<lb/>
攝王是亦聖人云耳從公山弗擾與佛肸之夷狄是亦<lb/>
聖人云耳其心豈少有靡哉詩不云乎左之左之君子<lb/>
宜之右之右之君子有之然則為聖人者則可如欲學<lb/>
為聖人則不可昔者魯人有學桞下惠者曰栁下惠則<lb/>
可吾固不可則孟子之不見諸侯譏枉尺以直尋豈非<lb/>
<pb n="KR4d0050_WYG_018-11a"/>
孟子為孔子之魯人也與<lb/>
　　　晏子問<lb/>
或問太史遷稱晏子曰假令晏子而在余雖為之執鞭<lb/>
所忻慕焉何遷之獨嘉晏子也顧遷之所書俱不足忻<lb/>
慕之耶曰否遷有激云耳蓋晏子者嘗解左驂贖越石<lb/>
父以歸又薦其御者為大夫而遷之當武帝時坐李陵<lb/>
事被刑遂廢不用是時朝廷之大臣無有一人如晏子<lb/>
者為之振發之故特憤之曰假令晏子而在余雖為之<lb/>
<pb n="KR4d0050_WYG_018-11b"/>
執鞭所忻慕焉此非過言也痛知已之難逢雖異世而<lb/>
相慕兹所以勤勤而為之言也遷之著書見志不獨晏<lb/>
傳至於序伯夷叔齊屈原傳皆所以寄其悲焉耳班固<lb/>
謂遷之自傷悼猶巷伯之流有是夫<lb/>
　　　論丙吉問牛喘<lb/>
丙吉不問鬭死而問喘牛因牛欲知天時說者謂吉知<lb/>
大體人而鬭死政教已可見牛雖不喘吉遂不知寒暑<lb/>
耶借若時過又欲以何術治之魏相有言憂不在匈奴<lb/>
<pb n="KR4d0050_WYG_018-12a"/>
而在殺人者予謂魏相乃眞知大體矣<lb/>
　　　記畫<lb/>
淮陽王監兵有畫十餘軸而吳生之天王最為詭卓絹<lb/>
已塵舊其鬼神羽衞如隠見於濃煙黑霧間不見其筆<lb/>
墨迹自子之閱畫來未嘗見也次王維白衣老跨黄犢<lb/>
之一軸亦奇也立大石一軸李成畫也四幅海棠臨水<lb/>
旁飛花零落水上有二魚逐花者尤有意思又有水鴨<lb/>
紫莧三數軸皆徐熈畫也純淡墨畫竹樹黄雀者雖墨<lb/>
<pb n="KR4d0050_WYG_018-12b"/>
為之如具五彩云僧貫休畫皆能筆也鈐轄夏宫苑愛<lb/>
翫之以吳生之筆不可少髣髴乃取王維之跨牛老徐<lb/>
熈之水鴨紫莧命畫工模之後出以示予雖神氣風力<lb/>
有不足者然其骨格猶王維徐熈之畫也使畫工自為<lb/>
之則不能予觀之而歎以謂古之為政者可幾於為畫<lb/>
乎古亦有作之者有因之者若堯舜禹湯文武周公作<lb/>
之者也其國體治具典章文物精醇爛白後世無加焉<lb/>
孔子曰行夏之時乘殷之輅服周之冕使孔子用於世<lb/>
<pb n="KR4d0050_WYG_018-13a"/>
必改周公之制而自作之也繇周公而下莫如漢唐猶<lb/>
不能自作之乃模畫前世堯舜禹湯文武周公之餘迹<lb/>
而行則其所施設者尚得為善治也哉是猶今畫工之<lb/>
模冩前人之善本而猶足為能使其自作之則亦不為<lb/>
謬工矣始予讀韓退之畫記愛其文尤工謂如禹貢周<lb/>
官然其言趙御史得國本而模之則退之之意無乃亦<lb/>
類于此乎又足以起予因題之為記<lb/>
　　　題石衖<lb/>
<pb n="KR4d0050_WYG_018-13b"/>
章子厚大夸石衖之奇而予未之信也及往觀之然後<lb/>
知子厚之精於賞物然石之發露者才其牙角疑其藏<lb/>
伏于下者必益奇聊用卒夫搜之果得石門石壁上下<lb/>
屹屹又非子厚之所稱道者因欲窮治之使至其根踞<lb/>
而後止又將構亭於其上㑹予易守東秦而不果也孰<lb/>
能繼予之志窮山而作亭予當為文以紀之且以快予<lb/>
之夙懷也熈寧庚戌六月三日翰林侍讀學士户部郎<lb/>
中知青州鄭某題<lb/>
<pb n="KR4d0050_WYG_018-14a"/>
　　　悔戒<lb/>
耳目之蔽有所不及動而為悔咎將誰執事變之來必<lb/>
求諸理審之復之有悖則止勿為愛奪勿為惡移猶曰<lb/>
未獲明者謨之往者悔之既已莫追來事方殷如何勿<lb/>
思悔不可數數斯害成今不汝戒汝則小人<lb/>
　　　紀事<lb/>
故事命㕘知政事及樞密副使宰相封詞頭送當制舍<lb/>
人草詞畢復封送中書遂出誥治平四年九月二十五<lb/>
<pb n="KR4d0050_WYG_018-14b"/>
日予當制是夕中使召入對於内東門别殿命草張方<lb/>
平趙抃除㕘知政亊舊㕘吳奎出知青州三制賜雙燭<lb/>
送歸舍人院翌日具狀進詞草方降付中書出誥於時<lb/>
二府無有知者蓋上初攬大權宰相不得預聞故獨召<lb/>
舍人授㫖撰詞自本朝以來未有乃自予始也其后兩<lb/>
日上面授以翰林學士<lb/>
　　　劉丞相生辰辭并序<lb/>
靈粹之氣湛酣磅礴乎乾坤之元積鬱而后發騰而上<lb/>
<pb n="KR4d0050_WYG_018-15a"/>
之則燦而為景星霏而為卿雲融而下之則潏而為醴<lb/>
泉霮而為甘露吁而為薰風動之則翔為鳯趨為麟植<lb/>
之則草為芝林為桂輝然而光則為渾金璞玉琅然而<lb/>
聲則為黄鍾大吕其寓於人大則聖次則賢藴為籌謀<lb/>
攄為文章皆其氣之所鍾歟然氣之渾流於無間如佐<lb/>
之以江山之怪麗挾之以五行之清淑衆美具并則偉<lb/>
然廓然所謂必有名於世者矣豫章之域廬陵屏其東<lb/>
駛江沄沄穹山盤盤澒洞開闔靈粹之氣所停蓄當秋<lb/>
<pb n="KR4d0050_WYG_018-15b"/>
氣高金德剛絜霜肅風厲與江山相透徹如層氷積玉<lb/>
倚疊乎雲霞之表而靈粹之氣繇是相與混合而一發<lb/>
之則出於其間者當如何也今丞相集賢公得靈粹之<lb/>
氣在豫章之域當季秋九月十八日載誕之辰故其聰<lb/>
明挺特傑才魁德為聖天子相臣宜矣於是日也皇帝<lb/>
有晏賜公卿更貺問士大夫爭前而拜壽者車闐巷馬<lb/>
塞門冠衣相戛磨而某也獨官於外不得肩佳賓之次<lb/>
以上千百壽輙撰成祝壽辭一篇謹遣詣黄閣之下其<lb/>
<pb n="KR4d0050_WYG_018-16a"/>
辭曰石可裂松可摧不敢為公夀也三台主輔相與天<lb/>
常存願公之夀如其星兮右提鉞左佩印不敢為公冨<lb/>
且貴也臯䕫作輔相與舜同勲願公冨且貴如其人兮<lb/>
　　　鄭氏世録<lb/>
鄭氏世居秦以財擅闗中五代末高祖諱保雍行賈於<lb/>
湖湘間至安陸樂其風土遂去秦而居之安陸人喜以<lb/>
為長者之來吾鄉邑也有寓錢數百萬者積十餘年異<lb/>
日客過之乃其子也悉出錢予之封題如故客辭曰先<lb/>
<pb n="KR4d0050_WYG_018-16b"/>
人殁已久豈有錢留此也强之固不受公施之浮屠氏<lb/>
以明不欺聞者俱賢二人以為難也公有三男子長損<lb/>
之軍事推官次嶼東頭供奉官季某不仕推官少時喜<lb/>
蒱博與客戲盡取其囊金客遂大困它日遇之則丐者<lb/>
也公惻然大悔立償其金于是終身不為戲故鄭氏世<lb/>
以行義聞于荆楚間供奉有才武姿貌偉然將兵秦隴<lb/>
間以二十騎徑至敵中奪其一障推官有子敏中既亡<lb/>
而絶其季亦亡嗣獨供奉二子長建中贈屯田員外郎<lb/>
<pb n="KR4d0050_WYG_018-17a"/>
次亦亡聞屯田舉進士喜賓客四方之來遊者傾所有<lb/>
以濟之星厯地理隂陽數術無不通覽供奉既沒而卜<lb/>
葬曰吾其有後乎遂生侍郎鄭氏自高祖以來既以財<lb/>
顯而俱好施里閭故客有于今嵗時祭于其家者曰無<lb/>
忘鄭氏也<lb/>
</p>
<p>
</p>
  </div>
</body>
</text>
</TEI>
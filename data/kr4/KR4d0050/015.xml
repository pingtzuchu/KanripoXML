<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻十五</head>
    <p>
<pb n="KR4d0050_WYG_015-1a"/>
欽定四庫全書<lb/>
　鄖溪集巻十五　　　　　　宋　鄭獬　撰<lb/>
　　記<lb/>
　　　襄州宜城縣木渠記<lb/>
木渠襄沔舊記所謂木里溝者也出於中廬之西山擁<lb/>
<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>水走東南四十五里徑宜城之東北而入于沔後漢<lb/>
王寵守南郡復鑿蠻水與之合於是溉田六千餘頃遂<lb/>
無饑歳至曹魏時夷王梅敷弟兄於其地聚民萬餘家<lb/>
<pb n="KR4d0050_WYG_015-1b"/>
據而食之謂之柤中故當時號柤中為天下膏腴吳將<lb/>
朱然嘗兩提精兵爭其地不得其後渠益廢老農輟耒<lb/>
而不得耕治平二年淝川朱君為宜城令治邑之明年<lb/>
按渠之故道欲再鑿之曰此令事也安敢不力即募民<lb/>
治之凡渠之漸及之家悉出以授功投鍤奮杵呼躍而<lb/>
從之惟恐不及公家無束薪斗粟之費不三月而數百<lb/>
歳已壞之迹俄而復完矣其功蓋起於靈堤之北築巨<lb/>
堰鄣渠而東行蠻<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>二水循循而並來南貫于長渠東<lb/>
<pb n="KR4d0050_WYG_015-2a"/>
徹清泥間附渠之兩涘通舊陂四十九渺然相屬如聯<lb/>
鑒高畜下泄其所治田與王寵時數相若也餘澤之所<lb/>
及浸滛中廬南漳二邑之遠異時之耕者窮力而耨之<lb/>
不得槁苖則得稗穗今見其苕然嶷然皆秀而並實也<lb/>
刈熟之日囷廥之容則委而為露積雖然此猶未足以<lb/>
見惠也至於歲大旱赤地焚裂而如赬則木渠之田猶<lb/>
豐年也於是民始知朱君之惠爲深也穫而食之曰此<lb/>
吾朱令之食我也以其餘發之於他邑亦曰此吾朱令<lb/>
<pb n="KR4d0050_WYG_015-2b"/>
之食汝也然而朱君之為是邑纔踰歲而去經始之作<lb/>
其美利未盡發如其來者繼緝之則地力可無遺而襄<lb/>
沔之間厭食香稻矣則將委藉而有不及斂者矣則將<lb/>
腐朽而燔燒之矣夫如是木渠之利詎可較邪予既爲<lb/>
之作記且將鑱之於石則又欲條其事附於圖志王寵<lb/>
之下庶乎其後世復有修木渠之利者於此又可考也<lb/>
已朱君名紘字某嘉祐中登進士第<lb/>
　　　江寧縣思賢堂記<lb/>
<pb n="KR4d0050_WYG_015-3a"/>
自太祖皇帝得天下命曹冀王以舟師取江南拔其都<lb/>
以為江寧府當時之富貴繁華隨而磨滅乎荒壟斷塹<lb/>
之間然其左江右山龍虎蟠蜛猶有故都之氣象故東<lb/>
南爲㑹府江南以東諸郡皆屬焉朝廷選用刺史常以<lb/>
宿德老儒俊乂之臣以鎮故其施設條教皆有美蹟以見<lb/>
於時及其既去則遺風餘烈猶灑然在人耳目樵子耕<lb/>
夫里巷之老或能稱道之好事者又圖其像藏之於家<lb/>
濮陽吳仲庶以龍圖閣直學士來奠是邦一之日吏畏<lb/>
<pb n="KR4d0050_WYG_015-3b"/>
二之日民懐事無鉅細從容辦於尊酒笑談之間遂能<lb/>
於閒暇時搜訪前人爲治之遺迹恐其零落而不復傳<lb/>
<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>然思以表襮之因得民間所藏畫像自給事中賈公<lb/>
而下凢二十有二人命善工悉圖於翠光亭而易其牓<lb/>
曰思賢堂卬卬如大圭振振如白鷺纓冠束帶𣺌然有<lb/>
愛君澤民之意登是堂者則必想像乎其爲人遂從而<lb/>
知向之治行得失之效以襲以革與時而弛張之則庶<lb/>
乎於此亦可以謀政矣以仲庶之才懿美守金陵固足<lb/>
<pb n="KR4d0050_WYG_015-4a"/>
以爲良刺史而猶惓惓愛慕昔賢之不巳且以告來者<lb/>
兹非樂善之君子哉仲庶嘗爲御史諌官數更藩府朝<lb/>
廷益知其能不乆當去此則郡人又將圖其像以綴其<lb/>
次異時來者思仲庶猶今日之思衆賢也無疑熈寧二<lb/>
年三月鄭某記<lb/>
　　　黄州重建門記<lb/>
治平二年予佩荆州印浮舟跨長江而南道出于黄往<lb/>
見刺史陳侯入其南門傍扶下支隤然其將顛引鞚疾<lb/>
<pb n="KR4d0050_WYG_015-4b"/>
驅而後過之予意陳侯甚有才而敏於爲政是將緝之<lb/>
矣而不以告也明年春果有書來新作州門幸遺我數<lb/>
十百字以識之奚予之料之必耶葢陳侯之爲治有所<lb/>
緩急而後先之必有獲於黄人環境之内皆若家視而<lb/>
人撫之庭下肅然遂至於無事乃始爲之檢察内外之<lb/>
隳仆而募工斂財稍繕治之由是壊者徹完者立賓有<lb/>
館燕有亭粟得新廪馬得新廐遂作州門盡易其腐<lb/>
朽而一掃之其隅言言其楹業業赫然甚壯黄人改觀<lb/>
<pb n="KR4d0050_WYG_015-5a"/>
焉然而作者之意其特以郡邑之尊雄而誇大之耶而<lb/>
以闗鑰啓閉之爲嚴固耶是亦有意於爲刺史者耶葢<lb/>
夫刺史之治其美惡必繇此而出焉坐乎黄堂之上操<lb/>
方尺之紙挾筆而裁之作爲符約以令乎民民莫不環<lb/>
起繳繞而奔走之其出也甚美則黄人欣然相告而喜<lb/>
焉其出也甚惡則黄人怵然相顧而病焉其甚美與甚<lb/>
惡在乎人而何所累於斯以其寓之而出也必有表焉<lb/>
者耳故曰兩觀灾魯侯有不職焉若陳侯者猶有歉然<lb/>
<pb n="KR4d0050_WYG_015-5b"/>
者邪予知陳侯者也嘗恨其所處未能窮其材如得其<lb/>
大且衆者而治之則固若强弩之發振機未絶而其所<lb/>
當者忽以破壊矣然後以為得意今老於尚書郎而於<lb/>
窮淮之南治一奕棊地其蹂躪民事顧不易爲力哉况<lb/>
若門者耶謦欬之餘可以立辦矣春秋之説動於衆者<lb/>
必書新作南門者譏不時也則陳侯之作起於九月霜<lb/>
降之後而訖於十一月大雪之初斯其於時得矣可美<lb/>
不可譏於是爲文以遺之治平三年十一月十七日右<lb/>
<pb n="KR4d0050_WYG_015-6a"/>
司諌知荆南軍府事安陸鄭某記<lb/>
　　　養生記<lb/>
茅山隱君子示予以攝生圖并書數軸閲之累日其摩<lb/>
按偃屈熊蹲鳥躍之形與夫鼓漱呼納存思左日右月<lb/>
龍虎之氣及採鍊金石草木雄黄丹砂芝术之訣莫不<lb/>
備焉考其要歸則本於順天地四時寒燠晦明之節<lb/>
黜其思慮不妄起居飲食以時無暴喜怒無大哀樂以<lb/>
畜其氣以持其神春夏之時縱衣解髪旦作而歩趨以<lb/>
<pb n="KR4d0050_WYG_015-6b"/>
助乎蕃毓秋冬之時早卧宴起避寒趨温以固守閉藏<lb/>
此雖雜於黄帝書而亦頗與禮之月令者合又其言曰<lb/>
天地之運日月之明山川之高深而能亘乎無窮而無<lb/>
仆壊者非夫渾淪之氣寒暑晝夜升降上下有休息<lb/>
而然邪至於鳥獸魚蟲之類處乎陽則動振鳴呼出而<lb/>
走飛暑甚則擇乎深林茂樹之棲凉泉深淵之游處乎<lb/>
隂則或引而潛伏不相孕字以全其真以順天地四時<lb/>
寒燠晦明之節惟其飲啄之適固無有計慮營畫之<lb/>
<pb n="KR4d0050_WYG_015-7a"/>
撓其心故得終其天年而長肥息焉惟機穽網罟彈射<lb/>
縶縛之所中害而未嘗有以疾病而死者至於馬牛服<lb/>
役於人爲之羈縶爲之鑿燒爲之鞭叱蹄而渉者無險<lb/>
易無遠邇一不得有肆焉則天下之馬牛病且死者嘗<lb/>
多焉予以是益知天地四時寒燠晦明之節而信其生<lb/>
之可攝也然予之泊於世務者繇幼及壯夜誦而晝書<lb/>
考評古人之是非得失歴世之治亂間爲辭章辨説動<lb/>
累編簡又爲吏來修辭檄理獄訟校民之利害盜賊甲<lb/>
<pb n="KR4d0050_WYG_015-7b"/>
兵庫庾粟帛之務日連屬於其懐加之素踈愚醉酒飲<lb/>
食哀哭歌樂之過奔走衝薄風露之苦所以撓其生者<lb/>
萬塗而出故世之好生者兹皆一切棄絶之以謂一蚊<lb/>
蠅之動猶將害其養也乃遠逃於山巖林壑絶迹之境<lb/>
以致其術焉則予安得從事於此書哉雖然予方盡心<lb/>
於子思中庸之説務誠其意以通於物意誠則神定神<lb/>
定則慮精而物可以通也則是書也庶乎其亦有以佐<lb/>
吾浩然之氣者乎若夫按摩鼓潄採鍊金石之術則予<lb/>
<pb n="KR4d0050_WYG_015-8a"/>
未之逹也既歸其圖與書因録其要者而記其後云<lb/>
　　　福源觀大殿記<lb/>
玉仙女真也葢炎帝時人爲神仙之術能飛鍊九丹躡<lb/>
凌雲氣嘗居於仙都山山在大海之南高麗之域山有<lb/>
玉仙峯峯有玉仙溪因其所居遂號為玉仙而洛陽之<lb/>
東南山亦為玉仙山而溪爲玉仙溪其上有玉仙祠豈<lb/>
爲神靈之别都耶道士陳景顥始作玉仙祠於都城之<lb/>
南前作方池取玉仙溪水而貯之於其東别爲大殿塑<lb/>
<pb n="KR4d0050_WYG_015-8b"/>
玉仙像及靈官侍衛左右嚴列肅如也都人皆往祠焉<lb/>
嘉祐六年夏予疾甚家人禱踰秋疾良已始謁于祠下<lb/>
與陳君䕃綠藤而坐出書一巻曰此玉仙傳也我方圖<lb/>
爲殿而君適至其遺我以文予諾之其傳不著撰者名<lb/>
氏而蜀道士杜光庭編集之傳又言玉仙武陽人少時<lb/>
欲嫁之不可乃乗舟浮大溟爲風所引至於仙都山黄<lb/>
帝時嘗廵于海上築壇而請見之光庭博於道家之學<lb/>
其言必有所出而於予無所考然則玉仙古仙人也莊<lb/>
<pb n="KR4d0050_WYG_015-9a"/>
生所謂吸風飲露御飛龍遊者耶其威靈福應葢有感<lb/>
動於世者故世人共祠之而不厭也然陳君初來此獨<lb/>
處于荒莾空野之間無尺柱寸瓦爲之資人笑之以爲<lb/>
張空説必不能有所成就而陳君不悔也丐取收拾凡<lb/>
三十年於是祠成又作真君殿及道院齋館庖房廥畜<lb/>
之室皆具其南闢爲花圃植雜花數千株則向之腐壊<lb/>
汚塹狐鼠之徑俄而爲飛亭曲閣修林翠竹之美觀也<lb/>
都人之來遊者恍然相顧不知物境從何而來者也豈<lb/>
<pb n="KR4d0050_WYG_015-9b"/>
天地變怪之忽有之邪葢世之人惟見其成而不知陳<lb/>
君經營之勞而持之堅也故有爲於世者未必盡爲材<lb/>
材者未必能有所立惟其强力能乆固執而不懈者乃<lb/>
克有立焉予既有所祈而嘉陳君之用心由是作記以<lb/>
遺之<lb/>
　　　安州重修學記<lb/>
慶厯初仁宗皇帝欲以人文陶一世乃下書俾郡邑立<lb/>
學藩守之臣震慄犇走以經以度罔敢不䖍督工伐材<lb/>
<pb n="KR4d0050_WYG_015-10a"/>
斷之削之其聲肱肱繇京師而薄四海于是天下葢多<lb/>
學矣而安陸瀕大湖之北去京師才千里而遠當時守<lb/>
臣獨恬安而不立學長老先生抱經而嘆息里巷之童<lb/>
不聞絃誦之聲邦人恥焉於後六年得秘閣校理孫君<lb/>
甫且將作之下隨漢之材匠者執繩以待奮未及程功<lb/>
而孫君去環梁桀棟散而爲粟廪馬廐吏胥之舍不復<lb/>
有遺札矣嘉祐初司農少卿魏君琰慨然圖之乃於州<lb/>
域之南門外東偏作夫子殿及東西二堂八齋室安陸<lb/>
<pb n="KR4d0050_WYG_015-10b"/>
之民始適然相與環聚而觀之而喜我邦之有學也而<lb/>
猶未覩教育之盛及職方郎中張君先始集諸生鼔箧<lb/>
而升堂講明六經之奥今虞部郎中司馬君旦又絶<lb/>
壕爲梁通朔望㕔入于學徹其舊講堂而新之挾以兩<lb/>
廊門之右爲藏書之室其左爲泉榖之府庖厨沐浴皆<lb/>
具焉凡増七十五楹昕鼓作先生登座抗首而談經學<lb/>
者侁侁恂恂相與揖讓乎丈席之間發疑解難虛來而<lb/>
實歸安陸之學于此而大備夫庠序之不修長民者之<lb/>
<pb n="KR4d0050_WYG_015-11a"/>
過也既修而不能教鄉先生之過也教而不能入學者<lb/>
之過也上焉者有以道之下焉者有以從之日劘月鍊<lb/>
至于有所成就則高才軼足于是轢羣豪而出焉遂而<lb/>
進之天子小用之則小利大用之則大利以其所學措<lb/>
之于事業而施澤乎當世則吾刺史之功豈不博哉某<lb/>
里人也嘗得告南歸謁諸生於學顧不能倡率諸生朝<lb/>
夕從事於其間而猶得爲文託名於巨石之末竊有喜<lb/>
焉葢學之成在仁宗下書之後二十六年歴四刺史乃<lb/>
<pb n="KR4d0050_WYG_015-11b"/>
克大備其難也如此來者幸無以廢之爲易則吾鄉之<lb/>
學雖與鄖溪夢澤並存可也熈寧元年七月十五日記<lb/>
　　　三司續磨勘司題名記<lb/>
題名舊有記龕於西壁天禧巳未歲彭城錢易始爲之<lb/>
自贊善大夫劉式而降訖于太常丞直集賢院馮京合<lb/>
六十有八人石盡不復録嘉祐壬寅九月安陸鄭某再<lb/>
斵石刻其名氏以補于後<lb/>
　　賦<lb/>
<pb n="KR4d0050_WYG_015-12a"/>
　　　圜丘象天賦<hi>圜丘就陽上憲天體為韻案此首從宋文鑑中補入</hi>
禮大必簡丘圎自然葢推尊於上帝遂擬象於高天必<lb/>
在國南燔宏基之高厚用符陽體取大運之周旋王者<lb/>
揆禮之文爲民之唱脩明大禘導迎景貺有祭焉格神<lb/>
于下有祀焉享帝於上謂丘也其形特異我所以貴其<lb/>
自成葢天也其體亦圎我所以法之相尚爾乃旋仲冬<lb/>
之序迎至日之長掃以除地升而詔王是必肇靈壤以<lb/>
高峙模圎清而上當擇吉土之成基乃定其位倣高穹<lb/>
<pb n="KR4d0050_WYG_015-12b"/>
之大體以就乎陽由是懽然神意交穆然天貺授徧羣<lb/>
靈以從之祀嚴太祖以爲之侑煥爾盛容配乎大就成<lb/>
非人力聳寳勢以下蟠仰合乾儀環太虛而高覆然則<lb/>
禮有物也其制可象天無形也其端可求故我相法于<lb/>
厚地取類于重丘崇崇其高隱若積土之固浩浩其大<lb/>
渾如洪覆之周是故有藁秸以藉誠有陶匏以薦禮大<lb/>
裘焉以彰其質蒼璧焉以象其體固異周朝授政築層<lb/>
級之三成漢祀命郊兆重階之八陛是則事至神者物<lb/>
<pb n="KR4d0050_WYG_015-13a"/>
無以稱其德接至高者丘所以表其䖍與地居上如天<lb/>
轉圜對方澤之成形乃殊其象規大儀之冥運自貴其<lb/>
全聖人所以明禮大原建邦茂憲兆其成迹符於至健<lb/>
夫然因天事天得先民之至論<lb/>
　　　勵志賦<lb/>
慶厯皇祐間予兩㸃於廷下躓而不得收者將十年矣<lb/>
間仍苦疾一病更寒暑血氣耗<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>顔癯而髮踈目花翳<lb/>
然其已衰矣因竊自感悼平居時學古人事業口誦心<lb/>
<pb n="KR4d0050_WYG_015-13b"/>
記俯讀仰思根其得失存亡之原葢亦勤矣而揆之古<lb/>
人尚有以愧之即遂病已於此則何異一草木螻蟻之<lb/>
偃仆哉得非天之將有警於余乎夫天地變動日月之<lb/>
凌蝕五行之𤯝沴鳥獸魚蟲之孽皆所以告戒人君而<lb/>
爲之恐懼也則布衣之士既窮且病獨不爲上天之警<lb/>
與安知吾不得之於桑榆之下哉猶懼其懈也因作賦<lb/>
以自誨曰嗟予之愧於古人兮増翹翹而自惻騖駛景<lb/>
以㡬時兮猥憂病之來蝕因倚伏之相轍兮未始根乎<lb/>
<pb n="KR4d0050_WYG_015-14a"/>
倪極立端以靜俟兮尚有渉岐而中惑力進蹈於往脩<lb/>
兮豈一跌而乃畫孔不容於隘世兮孟見傷於讒國彼<lb/>
皆豪聖兮卒窮老而無得幸予齒之完利兮載以燠而<lb/>
以熈嘗剽名於薦書兮非棄放於當時天既厚予之生<lb/>
兮或以顛而復馳雖葅䵄之品兮尚可登宗廟之祠豈<lb/>
生之至然兮靳吾道而獨私前闢一涂兮不可逆窺哲<lb/>
人優處兮隘者厄悲惟伏誦之無忘兮願蚤暮以自思<lb/>
　　　登山臨水送將歸賦<hi>以題中四字為韻</hi>
<pb n="KR4d0050_WYG_015-14b"/>
　　　　安定梁天機歸岢嵐予同汪正夫作此賦以<lb/>
　　　　送之<lb/>
登秋山之翠微澹寒水兮晩煙霏鬰予懐之不開送遊<lb/>
子兮從此歸馬躑躅以顧影風蕭寥而滿衣來已遲兮<lb/>
屢更約去太速兮復相違獨羣峯兮顧予留不如滄<lb/>
波兮與歸塵而並飛嗟子之去兮何所止鶩晉陽兮行<lb/>
故里朝升大行兮短草埋雪暮絶清汾兮白沙浸水堂<lb/>
有親兮髪如黳入門拜慶兮方宴喜紫穗繁兮葡萄熟<lb/>
<pb n="KR4d0050_WYG_015-15a"/>
玉乳肥兮酥酪美人間之樂兮無以樂於此方予之失<lb/>
朋兮獨怊悵而傷心又自痛夫艱棘兮淚溢下而沾衣<lb/>
襟駕羸驂兮出郭傷落照兮登臨俯游魚兮戯舊浦仰<lb/>
啼鳥兮安故林兹殊類之不相失撇有慕乎飛沉山將<lb/>
暝兮望欲絶水轉遠兮意踰深惟車轍之印路隱紅塵<lb/>
兮不可尋倚蒼崖兮如待遶寒汀兮獨吟予願跨白鱗<lb/>
兮俾子之乗丹鳯頓汗漫之修翮兮縱青冥之飛鞚寤<lb/>
不聞於笑言兮寐無求於見夢奚有煩於賦言兮酌别<lb/>
<pb n="KR4d0050_WYG_015-15b"/>
酒而相送<lb/>
　　　劒池賦<lb/>
皇祐初元秋九月予解帆豐城迹寳劔之遺事得故穴<lb/>
焉夫神物靈不能自用也當其幽壤潛伏其氣激烈乃<lb/>
上燭於天是必思有以奮於世者焉遇匪其人昵而見<lb/>
佩雖濯之以紫淵礲之以碣石姦血不濡豈劒之意哉<lb/>
於是晉室晻晻豺狼滿朝老龍弭首蟠于一匣寂寞雄<lb/>
鋩終以飛去烏乎其可悲也予以謂至精神變雖亡而<lb/>
<pb n="KR4d0050_WYG_015-16a"/>
存疑其尚潛於天地間顧未躍珌而再出爾不然則周<lb/>
鼎不薦於漢廟荆璧不傳於秦璽孰謂斯劒之不伸於<lb/>
浮者哉因賦云弛予橈兮晨泊岸晴沙兮少息巋頽城<lb/>
之遺封摉劒池之故蹟若臼若缶窳然䫜黒靈光邈兮<lb/>
注雄心而増惻昔之老龍蟠伏金背鱗蝕屈不伸角疲<lb/>
巳見骨憤汚壤之乆蟄兮氣貫斗以横蜚覬雄斷於當<lb/>
世兮倒乾坤於一麾有微先識奕然肆爥兆精英之軼<lb/>
發䇿兹地之所屬剖幽植以中闢駢雄鋩而下伏玉浪<lb/>
<pb n="KR4d0050_WYG_015-16b"/>
無聲從匣涌出虹氣兮見紫天光兮漏碧横西山以載<lb/>
磨兮照澄瀾而動色始期我知兮終冺焉而莫伸匪横<lb/>
而佩兮蓄蒼地之修鱗退不當藁街兮梟立朝之大憝<lb/>
進不在兩觀兮血外戚之奸臣掩連環以怊悵兮寄風<lb/>
雨而長鳴彼司馬之奮䇿刃加頸以猶疑天子青衣兮<lb/>
磨牙髪髵公蔓其禍兮其將尤誰怒鬛奮兮躍雲濤而<lb/>
去之嗚呼至化揉變邈無遺音儵然而徠曷闚以尋吾謂<lb/>
夫棄於晉去於晉而將復試於今者與<lb/>
<pb n="KR4d0050_WYG_015-17a"/>
　　　小松賦<lb/>
北風號空大雪飛注長林高木兮或亦爲之摧仆雖鴻<lb/>
鵠之健飛兮翅粘氷而不度獨寒松蓊然兮鬰蒼崖而<lb/>
自固若周公之排禍亂兮何獨立而不懼又如比干之<lb/>
事紂兮直犯雷霆之震怒若楸梧與楩楠兮媚風煙而<lb/>
自附何今日之梗莾兮窮本心而盡露葢夫粹美之氣<lb/>
蓄乎此山白玉如肪赤金如丹美璞良礦兮磊砢璀璨<lb/>
於其間合二寳之精剛兮又生此松於山顛故高節之<lb/>
<pb n="KR4d0050_WYG_015-17b"/>
特立宜殺氣之不可干嘗見美於仲尼謂不凋於歲寒<lb/>
猶稱伯夷與叔齊兮遂與賢人而並傳斵蒼雲以移植<lb/>
兮回佳玩於前軒辭丹林之煙霧兮濯玉井之波瀾茁<lb/>
然翠鬛三尺琅玕若蒼虬之飛來兮戯靈珠而不肯蟠<lb/>
顧得地以託根兮尚繁枝之未大當老霜之摶物兮固<lb/>
勁氣之踰邁雖鳳羽之未成兮葢已異山鷄之文采對<lb/>
秋桂於高蟾友靈桃於碧海竦脩幹以凌雲終孤心之<lb/>
無改<lb/>
</p>
<p>
</p>
  </div>
</body>
</text>
</TEI>
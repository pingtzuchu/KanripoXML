<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0050_WYG_000-1a"/>
欽定四庫全書　　　　　集部三<lb/>
　提要<lb/>
　　鄖溪集二十八巻　　　　别集類二<hi>宋</hi>
　　　　<hi>臣</hi>等謹案鄖溪集二十八巻宋鄭獬撰獬字毅<lb/>
　　　　夫安陸人皇祐五年進士第一通判陳州入<lb/>
　　　　直集賢院知制誥英宗即位數上疏論事出<lb/>
　　　　知荆南還判三班院神宗初召拜翰林學士權<lb/>
　　　　知開封府以不肯行新法忤王安石出知杭州<lb/>
<pb n="KR4d0050_WYG_000-1b"/>
　　　　徙青州又力言青苖之害引疾提舉鴻慶宫<lb/>
　　　　卒事跡具宗史本傳初獬以進士較試於廷<lb/>
　　　　舍人劉敞得獬巻曰此文似皇甫湜獬嘗與<lb/>
　　　　敞書亦言韓退之時用文章雄立一世者獨<lb/>
　　　　李翶皇甫湜張籍耳然翺之文尚質而少工<lb/>
　　　　湜之文務實而不肆張籍歌行乃勝於詩至<lb/>
　　　　於他文不少見計亦在歌詩下使之質而工<lb/>
　　　　竒而肆則退之作也云云觀其所言知文章<lb/>
<pb n="KR4d0050_WYG_000-2a"/>
　　　　宗㫖實源出韓門矣宋志載鄖溪集五十巻<lb/>
　　　　淳熈十三年秦焴嘗序而刋之今已久佚惟<lb/>
　　　　從永樂大典内裒輯編次又以宋文鑑兩宋<lb/>
　　　　名賢小集諸書所載分類補入勒為二十八巻<lb/>
　　　　王得臣塵史稱鄭内翰久逰塲屋詞藻振時<lb/>
　　　　唱名之日同試進士皆歎曰好狀元仁宗為<lb/>
　　　　慰悦本傳亦稱其文章豪偉峭整議論剴切<lb/>
　　　　精練民事今以所存諸作核之殆非虛美秦<lb/>
<pb n="KR4d0050_WYG_000-2b"/>
　　　　焴序稱於論綏州見其計深慮遠於論毁譽<lb/>
　　　　見其居寵思危辨楊繪救祖無擇則特立不<lb/>
　　　　詭隨今其文雖不盡傳然大槩亦可想見矣<lb/>
　　　　乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　<hi>官</hi>　臣　陸　費　墀<lb/>
<pb n="KR4d0050_WYG_000-3a"/>
原序<lb/>
本朝鄭獬為人俊邁不羣舉進士第授將作監丞通判<lb/>
陳州召試直集賢院修起居注遂以右司諫知制誥京<lb/>
師大雨水詔求直言獬上疏曰臣竊觀陛下發徳音下<lb/>
明詔以求忠言然臣愚未知陛下將欲實用之邪抑欲<lb/>
因災異舉應故事以文之邪苟欲文之則固無可議必<lb/>
欲實用之則于此時四方交章累疏繁叢委至而陛下<lb/>
以一日萬幾之餘未能周覽亦不過如平時章疏關機<lb/>
<pb n="KR4d0050_WYG_000-3b"/>
宻者則留中不出繫政體者則下中書屬兵機者則下<lb/>
樞宻院兩府覆奏又以下羣有司及郡邑卒無所施行<lb/>
而後止如是則有求諫之名而無求諫之實所為應故<lb/>
事者等耳以臣所見謂宜選官置屬令專掌羣臣所上<lb/>
章疏日許兩府及近臣番休更直便殿坐與之從容條<lb/>
講其可者則熟究而行之不可則罷之有疑焉則廣詢<lb/>
而後决之使羣言得而衆事舉此應天之實也出知荆<lb/>
南府神宗即位除翰林學士知開封府王安石㕘知政<lb/>
<pb n="KR4d0050_WYG_000-4a"/>
事不悦獬宰相富弼在告遂除獬翰林侍讀學士知杭<lb/>
州府徙青州以疾提舉鴻慶宫卒右内相鄭公毅夫鄖<lb/>
溪集五十巻公之才行出處具見誌銘焴假守安陸得<lb/>
公集讀之其氣節髙邁議論精確可考不誣於論綏州<lb/>
見其計深慮逺於論毁譽見其居寵思危若夫辨楊繪<lb/>
救祖無擇則特立不詭隨蓋曉然矣昔孔文舉謂盛孝<lb/>
章要是天下有名人如公之聲名赫然于世固不在孝<lb/>
章下而臨事實用復表表如是者使天假之年究其施<lb/>
<pb n="KR4d0050_WYG_000-4b"/>
設當如何哉安陸公鄉里而公之文集不傳為郡者得<lb/>
無恧乎乃嗇公帑之用刋而寘諸校官將俾此邦人士<lb/>
知鄉之先逹所立如此因以勸慕興起其於風教抑有<lb/>
補云淳熈丙午秋七月郡守建康秦焴書<lb/>
<pb n="KR4d0050_WYG_000-5a"/>
鄖溪集原序考證<lb/>
原序第二頁前六行　盛孝章盛原本作成案孔融集<lb/>
　有薦盛孝章書成字誤今据改正<lb/>
</p>
<p>
</p>
  </div>
</body>
</text>
</TEI>
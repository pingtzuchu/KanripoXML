<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻二十七</head>
    <p>
<pb n="KR4d0050_WYG_027-1a"/>
欽定四庫全書<lb/>
　鄖溪集巻二十七　　　　　宋　鄭獬　撰<lb/>
　　七言律詩<lb/>
　　　昔逰<lb/>
小旗短棹西池上青杏煮酒寒食頭緑楊隂裏穿小巷<lb/>
閙花深處藏髙樓紫絲絡馬客欲起錦袖挽衣人相留<lb/>
逢春倚醉不自醒明朝始對春風羞<lb/>
　　　夜懐<lb/>
<pb n="KR4d0050_WYG_027-1b"/>
獨倚青桐聼鼓聲參旗歴落上三更凉風巻雨忽中斷<lb/>
明月背雲還倒行頼有清吟消意馬豈無羙酒破愁城<lb/>
是非人世何須校方外曾師阮歩兵<lb/>
　　　獨逰<lb/>
馬後獨擕一壺酒林間更解紫綸巾飛來白鷺即佳客<lb/>
相對好花為羙人萬事易忘唯劇醉四時難判是殘春<lb/>
吳兒曾識陶彭澤又見羲皇一散民<lb/>
　　　野歩<lb/>
<pb n="KR4d0050_WYG_027-2a"/>
留着雲扉儘晩關穿林踏破紫苔斑虹蜺渴雨欲下澗<lb/>
魍魎避人還入山石觜露烟孤歴刺溪腰纒草緑灣環<lb/>
野僧有意待明月獨倚一笻松竹間<lb/>
　　　清明郊外<lb/>
桃葉青青杏子肥清明雨後舊花稀草翻蝴蝶日將晩<lb/>
門掩鞦韆人未歸春艷濃堪燒羙酒湖光緑好染羅衣<lb/>
柳條滿挿金車上一路香塵去似飛<lb/>
　　　驟寒<lb/>
<pb n="KR4d0050_WYG_027-2b"/>
四擁蒼雲拂浪驚北風飛下海濤聲水揺氷骨凍未得<lb/>
雨作雪花開不成玉匣寳刀鋒欲折鐵衣戰騎力還生<lb/>
杏梢柳葉無聊頼為祝鳴鳩探晩晴<lb/>
　　　晩發關山<lb/>
燭前行客捲征衣路轉平林入翠微家在白雲鄉裏住<lb/>
人從明月嶺邉歸來時未見梨花破别後方驚燕子飛<lb/>
緑樹連隂十三驛從今歸夢到家稀<lb/>
　　　宿白雪驛<lb/>
<pb n="KR4d0050_WYG_027-3a"/>
春酒味濃殊不觧繞廊倚柱獨徘徊蒼山碧樹共沉寂<lb/>
明月斷雲相徃來細雨忽飄溪外去好風却傍竹間回<lb/>
朝來巳有西歸燕為問庭花幾日開<lb/>
　　　再至㑹稽<lb/>
自憐多病趂朝稀合引朱轓東路歸名姓未通丹陛下<lb/>
夢魂已過浙江飛人生如意即為樂世事驚心漸覺非<lb/>
正是春風催酒熟蝤蛑霜飽蛤蜊肥<lb/>
　　　金陵道中<lb/>
<pb n="KR4d0050_WYG_027-3b"/>
六國相排一局棊岸頭百草野烟微樹深啼鳥自相失<lb/>
山静晩雲猶未歸濡口潮回殘照滿石城春盡亂花飛<lb/>
周郎屈指圖天下誰道江南玉鱠肥<lb/>
　　　汴河夜行<lb/>
汴流長恐日夜落夜行愁殺刺船郎櫓聲驚破老龍睡<lb/>
船底觸飜明月光大兒燈下尋難字小女忩間學剪裳<lb/>
自笑病夫無所事一尊身世兩相忘<lb/>
　　　下第後與孫仲叔飲<lb/>
<pb n="KR4d0050_WYG_027-4a"/>
萬里青雲失意深畫樓酒羙共登臨不羞獨落衆人後<lb/>
却是重辜親老心一缺不完非折劒至剛無屈是精金<lb/>
男兒三十年方壯何必尊前泪滿襟<lb/>
　　　江上<lb/>
蘆葉蕭蕭江上秋鰣魚清酒觧消憂雲纔散後月當浦<lb/>
潮欲來時風滿樓好景未應輸白鷺飛塵終不到扁舟<lb/>
晩來天巻蒼霞盡萬頃玻瓈爛不収<lb/>
　　　次韻汪正夫對雨<lb/>
<pb n="KR4d0050_WYG_027-4b"/>
雨氣飄蕭動竹齋驚秋髙思若為裁壯心雖被愁催去<lb/>
懽意須慿酒借來雲脚一從邊地合風頭半是海潮回<lb/>
長汀從此傷揺落獨有騷人最費才<lb/>
　　　雨餘<lb/>
飛雨淙淙萬弩奔雨餘氣象變朝曛長虹掛雨出青嶂<lb/>
落日飜光燒赤雲得水跳蛙惟召閙投林棲雀自求羣<lb/>
欲尋方外無窮樂更滿梨花四五分<lb/>
　　　水館<lb/>
<pb n="KR4d0050_WYG_027-5a"/>
繞舍清流淙碧玉塵懐開闊灑然醒牕櫺風入秋氣活<lb/>
橋脚倒撑天面清露濕風標紅芰老雨生鱗甲伏龍腥<lb/>
將書借取琴髙鯉從此横騎入杳㝠<lb/>
　　　春盡二首<lb/>
春盡行人未到家春風應恠在天涯夜來過嶺忽聞雨<lb/>
今日滿溪俱是花前樹未回疑路斷後山纔轉便雲遮<lb/>
夜間絶少塵埃汚惟有青泉漾白沙<lb/>
禁籞平明帳殿開華芝初下未央來人間彩鳯儀韶曲<lb/>
<pb n="KR4d0050_WYG_027-5b"/>
天上流霞滿御杯花近赭袍偏燦爛魚窺仙仗亦徘徊<lb/>
蓬萊絶景何曽到自愧塵蹤此一陪<lb/>
　　　松陵道中<lb/>
蕭蕭落日荻花林秋浪陂陀快醉襟江上碧峯偏入眼<lb/>
沙邉白鳥最知心百分羙酒酬雙鬂一覺髙眠敵萬金<lb/>
聞道鱸魚屬張翰飛㠶欲過五湖尋<lb/>
　　　次韻丞相柳湖席上<lb/>
湖上春深不見沙畵橋飛影入晴霞園林到處消得酒<lb/>
<pb n="KR4d0050_WYG_027-6a"/>
風雨等閑飛盡花令罰艷歌傳盞急詩成醉墨落牋斜<lb/>
蘭亭樂事無絲管待與羲之子細誇<lb/>
　　　早朝馬上口占<lb/>
赤城横絶六鰲頭夾道欄干覆御溝殘月畫樓雙闕曉<lb/>
凉風緑樹萬家秋聨飛羣鵠媿豪彦醉卧落花思舊逰<lb/>
御史臨班望天陛紫雲飛繞翠雲裘<lb/>
　　　早朝<lb/>
花鬛斑虬駕早朝玉欄宫殿壓雲濤九州畫地中原壯<lb/>
<pb n="KR4d0050_WYG_027-6b"/>
萬象横天紫極髙日月輝明留闕角龍蛇蟠結動旌旄<lb/>
羣仙遥望蓬萊拜五色非烟繞赭袍<lb/>
　　　恭和御製賞花釣魚<lb/>
輦路鮮雲五色開一聲清蹕下天來水光翠繞九重殿<lb/>
花氣醲薰萬夀杯繡幕烟深紅匼匝文竿風引緑徘徊<lb/>
蓬山絶景無人到詔許羣仙盡日陪<lb/>
　　　題垂虹橋寄同年叔楙祕校<hi>劉孜字叔楙原父之弟時為吴江尉</hi>
　　　<hi>乗虹橋又名利徃橋</hi>
<pb n="KR4d0050_WYG_027-7a"/>
三百䦨干鎖畵橋行人波上踏靈鰲挿天螮蝀玉腰濶<lb/>
跨海鯨鯢金背髙路險截開元氣白影寒壓破大江豪<lb/>
此中自與銀河接不必仙槎八月濤<lb/>
　　　檇李亭<lb/>
閒抱琴書檇李逰仙壇古屋一笻留驛橋通市人沽酒<lb/>
湖水依城客放舟葵扇桃笙聊却暑蘋花楓葉巳知秋<lb/>
坡翁仙去詩聲在寂寞林塘卧白鷗<lb/>
　　　月波樓<lb/>
<pb n="KR4d0050_WYG_027-7b"/>
古壕鑿出明月背樓角飛來兎影中野色更無山隔斷<lb/>
大光直與水相通溪藏畵舫青紋接人住荷花碧玉叢<lb/>
誰把金魚破清暑晩雲深處待歸風<lb/>
　　　題淮隂侯廟<lb/>
漢髙不得淮隂將天下雌雄未可知力勸君王回蜀道<lb/>
便擕諸將破秦師故人斬首誠非䇿女子隂謀遂見欺<lb/>
終使英雄鍳成敗未圖功業自先疑<lb/>
　　　初春欲為小飲先寄運使唐司勲運判張都官<lb/>
<pb n="KR4d0050_WYG_027-8a"/>
人生長與賞心違莫遣樽前笑語稀老去未羞花挿㡌<lb/>
醉來不怕酒淋衣免聽畵皷催朝去且駐金鞍待月歸<lb/>
休道東風猶早在落梅巳撲翠苔飛<lb/>
　　　九日登有羙堂<lb/>
㸃檢東山窈窕娘直須醉倒為重陽山光湖水一時好<lb/>
酒面菊花同色黄便好共謀長夜飲未應排出少年塲<lb/>
傷時感舊知何限還憶荆州落寞鄉<lb/>
　　　次韻張公逹逰西池<lb/>
<pb n="KR4d0050_WYG_027-8b"/>
醉漾蘭舟不忍歸斜陽已落碧雲西天開銀漢水初滿<lb/>
春入武陵人自迷殿倚鼇頭連繡幕橋飛虹影度金堤<lb/>
遊人不惜殘花地無限落紅粘馬蹄<lb/>
　　　吕稚卿<hi>公孺</hi>唐彦範<hi>詔</hi>並賦遊西池亦成斐句<lb/>
青翰龍舟雲外横黄金殿閣鏡中明波光柳色恰相似<lb/>
酒味人心俱有情醉灑珠璣留滿紙晩騎鸞鳯下層城<lb/>
遊人應觧笑狂客隔水映花聞語聲<lb/>
　　　同彦範謁仲巽飲之甚樂仲巽且有北歸之期<lb/>
<pb n="KR4d0050_WYG_027-9a"/>
　　　情見卒章輙用寫呈<lb/>
明珠堆滿赤金盤未買花前笑倚欄特地尋春難約伴<lb/>
等閑擕酒却成歡人生試把從頭筭世事何煩著眼㸔<lb/>
莫怪夜深猶換燭它時相望在長安<lb/>
　　　再和<lb/>
海棠亂挿滿琱盤為愛繁梢更繞欄顧我有情還惜别<lb/>
問君未去且留歡錦裀只就花邉卧紅袖偏宜燭下㸔<lb/>
若背荆州容易去故人於義未為安<lb/>
<pb n="KR4d0050_WYG_027-9b"/>
　　　逰金明池<lb/>
萬座笙歌醉復醒繞池羅幕翠烟生雲藏宫殿九重碧<lb/>
春入乾坤五色明波底畵橋天上動岸邉逰客鑑中行<lb/>
金輿時幸龍舟宴花外風飄萬嵗聲<lb/>
　　　盆池<lb/>
緑髪柔莎碧甃連湛如蛟穴貯寒泉誰將寶鏡遺在地<lb/>
照見浮雲浸破天數鬛逰魚纔及寸一層緑荇小於錢<lb/>
待將閙物都除却放出秋蟾夜夜圓<lb/>
<pb n="KR4d0050_WYG_027-10a"/>
　　　李都尉<hi>瑋</hi>芙蓉堂<lb/>
堂上芙蓉花最饒開時不見玉欄橋來從洛浦見羅韈<lb/>
生在楚宫俱細腰何處仙人來跨鳯夜深明月好吹簫<lb/>
剩収秋蕊為佳釀醉入飛雲解畫橈<lb/>
　　　東園招孫中叔<lb/>
花路横梢已礙馬斷無人迹賞年芳緑楊成穗㸃著地<lb/>
胡蝶作團飛過墻不柰夢回多黯欎長因酒後得凄凉<lb/>
期君待與春翁約買取東風任醉鄉<lb/>
<pb n="KR4d0050_WYG_027-10b"/>
　　　次韻元肅兄汴口阻風<lb/>
風阻浪頭如駴馬險於天塹欲催車却隨宿雁留寒渚<lb/>
深羡飛雲籋碧虗對酒客懐真土梗滿船生計只圖書<lb/>
世無勇奡擕之去不得連鰲作鱠魚<lb/>
　　　次韻元肅兄三題汴渠夜泛<lb/>
汴渠夜泛亦快意月射長波如斷氷不見湘靈揮寳瑟<lb/>
空教水怪避犀燈烟雲疊影相虧蔽星斗飜芒互降升<lb/>
好蓄金錢多買酒滿船載去覓嚴陵<lb/>
<pb n="KR4d0050_WYG_027-11a"/>
　　　雨夜懐唐安<lb/>
歸心日夜逆江流官柳三千憶蜀州小閣簾櫳頻夣蝶<lb/>
平湖烟水已盟鷗螢依濕草同為旅雨滴空堦别是愁<lb/>
堪笑邦人不觧事區區猶借陸君留<hi>蜀人舊語謂唐安有三千官柳四十</hi>
<hi>琵琶濕螢依草没梅宛陵詩</hi>
　　　過魏都<lb/>
憶把貂裘買玉壺重來不敢解金魚當時曽謁將軍府<lb/>
今日還乘使者車歌管漸非人去後樓臺依舊雪消初<lb/>
<pb n="KR4d0050_WYG_027-11b"/>
韓門弟子偏怊悵泪滿潮陽耆舊書<lb/>
　　　勸客飲<lb/>
誰解西囬滄海波且聽白苧數聲歌人生所得只如此<lb/>
世事到頭無奈何酒海莫教空濩落金堆安用欎嵯峨<lb/>
古今共是一丘土只有劉生得計多<lb/>
　　　初入姑蘇㑹飲<lb/>
凉風飄灑入髙閣滿城緑樹飛雲濤渴來夣吞滄海濶<lb/>
醉後眼掛青天髙湘江姹女碧瑶佩金谷謫仙紅錦袍<lb/>
<pb n="KR4d0050_WYG_027-12a"/>
呉兒柔軟不慣見應笑儂家詩酒豪<lb/>
　　　江正夫飲遐舉家留佳什僕酷愛其金斗玉泉<lb/>
　　　之句輙次髙韻<lb/>
相逢漸向白頭年世路諳來盡付天六印雖多終是客<lb/>
一壺纔倒即為仙穿天入月捉詩句搥皷挿旂飛酒船<lb/>
長願醉眠渾不醒虗名安用俗兒傳<lb/>
　　　次韻梁天機見寄<lb/>
一聽秋聲鬢已凋孤心驚起拂星杓輪囷自分為蟠木<lb/>
<pb n="KR4d0050_WYG_027-12b"/>
濩落寜堪作大瓢新篋唱酬詩草滿舊衣傾潑酒㾗消<lb/>
髙篇已許臨佳菊更作欄杆䕶翠條<lb/>
　　　徃年與劉元忠諸公尋春夜歸今茲卧病感而<lb/>
　　　成篇<lb/>
巳醒又醉倦逰客乍雨却晴寒食天共繫紫騮芳樹下<lb/>
却隨紅燭落花前層城已報黄金鎻外苑猶貪碧草眠<lb/>
明月春風依舊好竹溪散盡酒中仙<lb/>
　　　喜呉㡬道遷右正言知諫院<lb/>
<pb n="KR4d0050_WYG_027-13a"/>
精金喜入陶鎔手玉鑑直須明主知志士本來能許國<lb/>
古人所恨不逢時漢成不用朱雲劍舜帝嘗聞大禹辭<lb/>
莫道孤居無感激挼挲兩耳聽京師<lb/>
　　　戲學張水部贈河南少尹<lb/>
河南少尹鬢如絲甪里先生是吏師花下放衙因試酒<lb/>
竹間留客為尋棊年勞只許抄書數月俸長留買藥資<lb/>
已説開春須上表終南山下乞分司<lb/>
　　　施君作詩贈謙師亦求拙句乃作五十六字綴<lb/>
<pb n="KR4d0050_WYG_027-13b"/>
　　　其後<lb/>
聞道天台謙上人溪魚野鳥共忘形林間無事結跏坐<lb/>
石上更安圓覺經定處只應山鬼䕶講時還有海龍聽<lb/>
何年蠟屐縁雲逕一叩靈仙不死庭<lb/>
　　　送曹比部赴袁州<lb/>
船頭獵獵兩旗飜六月江風灑面寒一日却稱新太守<lb/>
十年曽是舊郎官中間憂患誠為甚向老風情亦未䦨<lb/>
紫背蛤蜊白醪酒開尊長解憶長安<lb/>
<pb n="KR4d0050_WYG_027-14a"/>
　　　次韻元肅兄見喜知荆州二首<lb/>
踰年謬掌鳯凰詔擇日拜章芸若庭擁節笑歸江漢國<lb/>
飛㠶醉拂斗牛星留連物景詩千首凖擬交親酒百缾<lb/>
共採芳蘭晨事畢不妨兒姪夜横經<lb/>
西風原上鶺鴒鳴喜見朱旗畫獸獰塵袖漸抛秦地逺<lb/>
雲㠶聊作楚江行人家掩映寒塘水秋物鮮明緑樹橙<lb/>
欲表新阡在鄖國不同張翰浪逃名<hi>余以襄事乞守荆州</hi>
　　　憶泛西湖<lb/>
<pb n="KR4d0050_WYG_027-14b"/>
四面青山紫繡圍平湖萬頃碧羅衣風揺酒面金鱗活<lb/>
月弄波光玉篆飛醉客半眠紅燭下畵船行唱採蓮歸<lb/>
十年衣袖遮塵土惆悵飛雲滿翠微<lb/>
　　　次韻石秀才淮上偶作<lb/>
出汴忽如魚脱網長淮萬里斷煩囂白雲已抱日光轉<lb/>
碧浪更和天面揺自此乘槎須犯斗誰能鞭石解為橋<lb/>
玉京醉客無消息不及蓬山兩信潮<lb/>
　　　酬盧載<lb/>
<pb n="KR4d0050_WYG_027-15a"/>
三百年來無作者杜陵氣象乆焦亁縱吟一夜鬼神哭<lb/>
開巻滿天星斗寒渾脫無蹤疑造化塵泥有意汚波瀾<lb/>
傷懐刻句無人㑹寄與江南庾信看<lb/>
　　　舟次蕪湖却寄維揚刁學士<lb/>
柳葉初黄未解飛東風還與賞心違縱逢春處花期少<lb/>
自過江來酒病稀平子解酬青玉案秋娘能唱縷金衣<lb/>
揚州二十四橋月長憶醉乘明月歸<lb/>
　　　夏夜淮上寄隨子直<lb/>
<pb n="KR4d0050_WYG_027-15b"/>
天面玻瓈滑欲流淮光浮動浩難収夜凉明月都如水<lb/>
雨後清風却似秋㡬日重來還把酒一回相憶却登樓<lb/>
窮愁著得新書就好寄雙魚碧海頭<lb/>
　　　曹伯玉駕部<hi>琰</hi>相㑹於姑孰既别得書及詩因<lb/>
　　　以拙句奉寄<lb/>
東風綽約過前溪碧草纎纎苦未齊春到好花隨處有<lb/>
醉來佳客不相擕髙眠未博黄金印秀句如鐫白玉圭<lb/>
倒指驛程今甚處畵船應過楚江西<hi>君將退居故有髙眠之句</hi>
<pb n="KR4d0050_WYG_027-16a"/>
　　　素風堂<lb/>
頴水纎纎清露石仙翁於此買烟村唐朝三百盛冠蓋<lb/>
丞相㡬家餘子孫耀世文章雖已逺傳家清白至今存<lb/>
由來人物能相繼又見芝蘭秀一畨<lb/>
　　　致政李祠部<lb/>
畵省仙翁緑鬢斑林間髙掛兩朱轓更無歸計買泉石<lb/>
欲以清名遺子孫閑作好詩消白日都將生事付清尊<lb/>
嗟予憂病為疎濶不得擕笻奉笑言<lb/>
<pb n="KR4d0050_WYG_027-16b"/>
尊酒還成世外名二千石印一毫輕驥雖老去壯心伏<lb/>
鶴自病來仙骨清<hi>祠部以病引退今益清徤</hi>林下已能忘嵗月人間<lb/>
何必仕公卿淮陽塵土無佳賞毎見山翁眼乍明<lb/>
　　　寄長沙燕守度<lb/>
魏都南館相逢日鬭向春風倒一尊連夜花門駐歸騎<lb/>
即時席上挿降幡雲藏夣澤烟蒲老秋卷湘江雪浪飜<lb/>
聞道玉厨新釀熟莫將餘瀝酹潺湲<lb/>
　　　送頴川使君韓司門<lb/>
<pb n="KR4d0050_WYG_027-17a"/>
喜君又佩魚符去駟馬雍容朱兩轓自昔諸侯頴隂國<lb/>
太平宰相魏公孫水邉日落旌旗暗花外風髙皷角喧<lb/>
到部行春應未晩緑村正是杏梢繁<lb/>
　　　次韻程丞相牡丹<lb/>
曽倒金壺為牡丹矮床設座繞花壇有人偷挿玉釵上<lb/>
到夜更留銀燭看醉裏春風遺翠㡌歸時寒月送琱鞍<lb/>
如今蘭棹催西去惆悵明年誰倚欄<lb/>
　　　寄關彦長<hi>景仁</hi>
<pb n="KR4d0050_WYG_027-17b"/>
黄金斗印未垂腰繞舍湖山弄翠濤飢鳯羽毛寒不鎩<lb/>
卧龍頭角老方髙罇前襟抱生平盡醉裏文章氣格豪<lb/>
休論升沉向衰俗功名到底屬吾曹<lb/>
　　　次韻酬項城姚子張到縣感事<lb/>
膠西童子近之官坐按春秋討隠桓<hi>子張善春秋</hi>休歎折腰<lb/>
向彭澤猶勝索米困長安來篇喜見萬金字厚報恨無<lb/>
雙玉盤莫就白雲買烟艇磻溪乆已棄魚竿<lb/>
　　　送郭元之東下<lb/>
<pb n="KR4d0050_WYG_027-18a"/>
梢梢十幅徤㠶風大醉長歌下浙東甲乙未能求將相<lb/>
詩書多是誤英雄百年盡寄閑心外萬事都抛冷笑中<lb/>
白面書生少竒䇿不知誰建太平功<lb/>
　　　送隋孝亷之官桐廬<lb/>
萬乘君王曽降詔弊裘瘦馬入咸秦太平䇿畧三千字<lb/>
天下英豪二十人<hi>隋君用詔書特起試䇿同時舉者二十餘人</hi>自合乘時攀<lb/>
日月如何隨衆走風塵桐廬主簿官雖小百里之間亦<lb/>
有民<lb/>
<pb n="KR4d0050_WYG_027-18b"/>
　　　賀張公逹暮春寄宋使君<lb/>
獨繞欄杆正惜春不堪西望隴頭雲弄烟細柳纔三尺<lb/>
着地殘花厚一分梁苑草深平似熨秦關山煖翠如薫<lb/>
騎鯨李白時過我未引金尊先説君<lb/>
　　　再和<lb/>
使君擕酒送餘春縹緲髙懐倚白雲新曲旋教花下按<lb/>
好題只就席間分阮公醉㡌玉山倒謝女舞衣沉水薫<lb/>
自笑塵埃滿朱紱良辰樂事兩輸君<lb/>
<pb n="KR4d0050_WYG_027-19a"/>
　　　寄題冲雅虗心亭<lb/>
髙僧酷愛翠雲枝雨後新隂翠入衣為恨烟溪生處逺<lb/>
自尋雲逕斸將歸有時風雨鬭不解只恐蛟龍活欲飛<lb/>
好向繁梢結秋實丹山正是鳯凰饑<lb/>
　　　張寺丞<hi>次山</hi>見訝乆不致書兼惠佳篇輙用奉<lb/>
　　　答<lb/>
數日㸔花生怕遲杭州更有亂花圍為貪擕酒尋春去<lb/>
不及修書趂雁歸且擊壯懐期篆鼎莫縁華髪便沾衣<lb/>
<pb n="KR4d0050_WYG_027-19b"/>
<hi>來詩有二毛之歎</hi>誰知寂寞寒山外萬里蒼鷹正苦饑<hi>叔髙有壯志而</hi>
<hi>少有知者</hi>
　　　奉詔赴瓊林苑燕餞太尉潞國文公出鎮西都<lb/>
都門秋色滿旌旗祖帳容陪醉御巵功業逈髙嘉祐末<lb/>
<hi>公至和中首陳建儲之䇿</hi>精神如破貝州時<hi>白居易獻裴晋公詩云聞説風情筋力在只如</hi>
<hi>初破蔡州時</hi>匣中寳劍騰霜鍔海上仙桃壓露枝<hi>公之子近有登瀛之</hi>
<hi>命</hi>昨日更聞褒詔下别看名姓入烝彛<lb/>
　　　送程公闢給事出守㑹稽兼集賢殿脩撰<lb/>
<pb n="KR4d0050_WYG_027-20a"/>
越州太守何瀟灑應為能吟住集仙雪急紫濛催玉勒<lb/>
<hi>公奉使方歸紫濛北方館名也</hi>日長青𤨏聽薫絃一時冠蓋傾離席半<lb/>
醉珠璣落彩箋自恨君恩渾未報五湖終負釣魚舩<lb/>
　　　寄程公闢<lb/>
念昔都門手一擕春禽㡬向苧蘿啼夣回金殿風光别<lb/>
吟到銀河月影低舞急錦腰迎十八酒酣金盞照東西<lb/>
何時得遂扁舟去雪棹同君泛剡溪<lb/>
　　　送公闢給事自青州致政歸呉中<hi>公闢即程師孟</hi>
<pb n="KR4d0050_WYG_027-20b"/>
青𤨏仙人解玉符秋風一夜滿江湖曽歌郢水非凡曲<lb/>
未掃旄頭負壯圖<hi>公昔北使憤然屢抑敵人</hi>終日望君天欲盡平生<lb/>
知我世應無扁舟應約元宫保瀟灑蓮涇二丈夫<hi>按元宫保</hi>
<hi>即錢唐元章簡公絳葢嘗寓居于蘇州</hi>
　　　鄖陽道中<lb/>
白馬春風緑草長行人踏破碧溪光隔山啼鳥自相應<lb/>
臨水幽花應更香壠上驚飛青尾雉桑間閑立蒨裙娘<lb/>
白頭關吏還相問不信相如是故鄉<hi>予去安陸二十六年矣</hi>
<pb n="KR4d0050_WYG_027-21a"/>
　　　送石中允<hi>象之</hi>致仕歸新昌<lb/>
鳯凰山下網羅疎翠翮搖空去有餘陶令已抛彭澤印<lb/>
謝敷今作㑹稽居碧峰四向晩吟處啼鳥數聲春醉初<lb/>
更放魚舠鑑湖上芙蓉香裏卧㸔書<lb/>
　　　呉比部瑛致仕歸蘄陽<lb/>
蘧公四十已知非長揖公卿卧翠微結綬才還雙闕下<lb/>
上書便乞故鄉歸伏轅赤驥相隨老出網𡨕鴻自在飛<lb/>
應向黄梅訪逋客白雲飄灑紫荷衣<lb/>
<pb n="KR4d0050_WYG_027-21b"/>
　　　送宋屯田之湖南轉運判官<lb/>
緑綬郎官笑白頭更擕龍節領諸侯摶風初擊三千水<lb/>
投刃方排十二牛行色未抛京洛地先聲已壓洞庭秋<lb/>
漢家刺部官雖小一鑑寒氷照八州<lb/>
　　　送陳睦赴河中幕<lb/>
紫皇初放第三牓中有英豪絶世無<hi>君之先公與予先大夫同年登科</hi>
天廐本生騏驥子雲霄又得鳯凰雛<hi>今君又取甲科</hi>不須虎鬭<lb/>
終全趙自是龍驤首破吳<hi>廷試君本第一</hi>雖作蓮花帳前客丹<lb/>
<pb n="KR4d0050_WYG_027-22a"/>
臺到了姓名殊<lb/>
　　　南歸呈王樂道<lb/>
漸少塵沙眼漸開駸駸歸騎不須催春風自過燕山好<lb/>
寒色還從易水回歸雁却飛天北去白雲應傍日邉來<lb/>
行行上苑花如綴共獻君王萬夀杯<lb/>
　　　聞南陽吕諫議誨長逝<lb/>
子文三仕去何頻一卧南陽竟沒身明主自應容直道<lb/>
皇天何事殺忠臣拄天力屈空留草貫日心存不化塵<lb/>
<pb n="KR4d0050_WYG_027-22b"/>
黄壤不知人世事為君慟哭楚江濱<lb/>
　　　哀蘇明允<lb/>
豐城寳劍忽飛去玉匣靈蹤自此無天外已空丹鳯穴<lb/>
世間還得二龍駒百年飄忽古無奈萬事凋零今已殊<lb/>
惆悵西州文學老一丘空掩蜀山隅<lb/>
　　　傷賈老<lb/>
世事一毫不掛眼放懐只用酒為年巳從車後擕一榼<lb/>
更向杖頭留百錢顧我曾傳丹鼎訣疑君便是紫芝仙<lb/>
<pb n="KR4d0050_WYG_027-23a"/>
忽如蟬蛻不復見雨壊茅齋八九椽<lb/>
　　　樊秀才下第<lb/>
平時愛子多集句此日金刀得剪裁自謂羅中先得雋<lb/>
豈知天外巳遺才爐開遂失黄金鑛石劃猶藏白玉杯<lb/>
獨倚西風倍惆悵却憂車馬到門來<lb/>
　　　張李二君獲薦喜而成篇兼簡岑令蔣椽<lb/>
榜帖初傳見姓名喜來把讀繞欄行長風又送二龍去<lb/>
<hi>二君俱嘗為解頭</hi>明月已㸔雙桂生羣玉聚來俱是寳真金鍊<lb/>
<pb n="KR4d0050_WYG_027-23b"/>
出始為精<hi>省試七千人而解二君</hi>雖知自是文章得須待秦臺寳<lb/>
鑑明<lb/>
　　　勉學者<lb/>
繞座羣書如累玉夜燈忘睡晝忘飢文章須用聖賢斷<lb/>
議論要通今古疑孟子豈無仁義國荀卿猶作帝王師<lb/>
太平岐路安於掌好跨大宛萬里馳<lb/>
　　　自貽<lb/>
烏巾笻杖白雲夫寄謝黄公舊酒壚懶性惟㸔髙士傳<lb/>
<pb n="KR4d0050_WYG_027-24a"/>
歸心空展舊山圖病來痩骨支離在老去懽情積漸無<lb/>
啼鳥落花應怪問緑塵何事滿金壺<lb/>
　　　衰疾<lb/>
大夣為生固有涯屢攻衰疾可驚嗟時於耳竅嘯秋蚓<lb/>
併向目睛飛黒花門外掛羅同翟尉座隅占鵩類長沙<lb/>
<hi>予病輙有眼疾</hi>支離猶食三鍾粟買取溳溪好住家<lb/>
　　　山中桃花<lb/>
春入關山亦未遲苧蘿山下見西施不羞白髪欺雙鬢<lb/>
<pb n="KR4d0050_WYG_027-24b"/>
且對清尊挿一枝縱落不隨流水去儘開惟有白雲知<lb/>
何須惆悵無人賞自有春風二月時<lb/>
　　　同賈運使昌衡章職方俞王推官輔之賞梅<lb/>
花前留客解金鞍揀徧繁梢盡折殘翠㡌挿來無處著<lb/>
玉盤収取與人㸔無言有意空相對欲去重來更繞欄<lb/>
把酒殷勤須㑹取風頭只待作春寒<lb/>
　　　雪中梅<lb/>
臘雪欺梅飄玉塵早梅鬭巧雪中春更無俗艷能相雜<lb/>
<pb n="KR4d0050_WYG_027-25a"/>
惟有清香可辨真姑射仙人氷作體秦家公主粉為身<lb/>
素娥已自稱佳麗更作廣寒宫裏人<lb/>
　　　菊<lb/>
寳釘萬數擁寒枝寂寞幽香蝶亦稀未把玉欄移得去<lb/>
直須翠㡌挿將歸定逢野客尋常折忍逐秋風取次飛<lb/>
好佩一樽相就飲醉來從遣露霑衣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集卷四</head>
    <p>
<pb n="KR4d0050_WYG_004-1a"/>
欽定四庫全書<lb/>
　鄖溪集卷四　　　　　　　宋　鄭獬　撰<lb/>
　　制<lb/>
　　　三司鹽鐵副使衞尉少卿陳述古可光祿卿充<lb/>
　　　河北都轉運使制<lb/>
大河之北蟠亘數千里北與匈奴接雖無事時束其弓<lb/>
甲而藏之然官吏有治否糧餽有虚實槩於一道可無<lb/>
督視廉按者哉具官某名家之雋高材勁邁事無劇易<lb/>
<pb n="KR4d0050_WYG_004-1b"/>
沛然而有餘遂用佐吾大農以蕃衆貨海王之國厥賦<lb/>
出焉按籍醻庸俾陞於大僚維是北道皆以屬汝攬轡<lb/>
而行朕何爲而顧憂哉可<lb/>
　　　天章閣待制可都轉運使制<lb/>
漢之麒麟天祿以藏圖籍於内禁今實中祕之書悉貯<lb/>
於天章閣博求道德經術之士以待制命兹實儒林之<lb/>
佳選以爾辭學中科治行明茂嘗任諫列數進忠言有<lb/>
仲山甫補袞之美遂用佐吾大司農以計國用財貨流<lb/>
<pb n="KR4d0050_WYG_004-2a"/>
衍厥政用乂醻庸有典乃陞爾以圖籍之選夫關隴之<lb/>
右宿兵數十萬拱手以待哺爾其爲朕將漕以飽吾師<lb/>
仗節而西吾何爲而西憂哉可<lb/>
　　　逐便人高師說可檢校水部員外郎深州團練<lb/>
　　　使制<lb/>
朕既即位解其衆故思與天下更新於其敗累而失職<lb/>
者皆得敘進於有司而加之秩命則於汝之久斥其可<lb/>
獨遺耶可<lb/>
<pb n="KR4d0050_WYG_004-2b"/>
　　　莊宅使康州刺史折繼祖可本州團練使制<lb/>
折氏世爲守臣以障西夷忠孝顯著編在令甲乃祖乃<lb/>
父咸被褒寵今爾繼祖開爽有計數控服部族偃旗而<lb/>
息先皇帝時既有俞命而使者剡章又列其治效請賜<lb/>
爵秩服維先皇帝之俞命敢不恭承哉夫不規近利以<lb/>
存遠略此正汝之所務而朕之所取也勉終來譽以嗣<lb/>
汝之先烈可<lb/>
　　　秦鳳路鈐轄左騏驥使向寳可皇城使再任制<lb/>
<pb n="KR4d0050_WYG_004-3a"/>
魏侯廟廷之饗上功席前行次功席中行無功者處後<lb/>
秦人奪氣不敢窺西河者以賞罰素具也幕府言爾提<lb/>
兵絶塞明習事機艾旗斬馘數履行陣更書甫及宜有<lb/>
以褒擢朕甚嘉之增秩留任併示醻庸爾其率勵壯猷<lb/>
行取銘鼎之勲奚特饗於前仃而已哉可<lb/>
　　　京苑使王易可皇城使制<lb/>
朕列師屯於坤維擇爾爲之偏帥其行也進律一等以<lb/>
爲戎列之雄維爾之明果夙建武節屢擁麾符咸以治<lb/>
<pb n="KR4d0050_WYG_004-3b"/>
績聞今付以蜀郡之兵兼䕶西道蓋亦重矣夫威克厥<lb/>
愛乃能濟務董齊士衆爾其勉之可<lb/>
　　　内藏庫使曹佺可皇城使制<lb/>
朕聞曹冀王用兵破數大國而不妄殺一人故其子孫<lb/>
蕃大佩紱而朝者比諸將之家爲尤盛非隂德之然耶<lb/>
惟爾忠謹自脩涖官稱治重以母后之近屬累日計勞<lb/>
遂冠乎使列然則大勲之後自以材能不獨以外家私<lb/>
恩進秩也可<lb/>
<pb n="KR4d0050_WYG_004-4a"/>
　　　皇城副使石守正可儀鸞使制<lb/>
羣司之置使所以宅才武之臣序遷次而明陞黜與夫<lb/>
尚書諸曹郎相等用課最而至此者亦已爲通顯矣以<lb/>
爾祗靖愿慤赴功以敏比課於有司法當增秩躐等而<lb/>
進庸示我之嘉寵可<lb/>
　　　皇城副使知安肅軍兼權兵馬鈐轄張德志可<lb/>
　　　儀鸞使仍落權字制<lb/>
易水之南敵之往來道設障屯師以塞其衝汝用才武<lb/>
<pb n="KR4d0050_WYG_004-4b"/>
被選俾守其軍壁畜馬訓士邊烽不作蓋勤已久矣朕<lb/>
方圖汝功而引章自言按籍增秩庸正使列勉力殊績<lb/>
以取不次之賞可<lb/>
　　　宫苑副使兼閤門通事舍人鄭餘懿可西上閤<lb/>
　　　門副使制<lb/>
朕日御法宫以朝大丞相及百執事而閤門諸使列侍<lb/>
於紫庭之下以贊其進退拜跽陟降之數濟濟翼翼其<lb/>
有儀也哉具官某出於名胄蔚有才美久服禁省習貫<lb/>
<pb n="KR4d0050_WYG_004-5a"/>
乎朝廷之儀朕圖爾勞俾介諸使列而四方之侯伯及<lb/>
蠻夷荒忽之君時而來享亦將以觀禮矣爾其愼哉思<lb/>
稱厥職可<lb/>
　　　亓贇責授崇儀副使制<lb/>
連兵拒敵遂能搴旗而勝者非郡帥之合謀共力而成<lb/>
耶而汝早以忠勤勇奮收功於蠻徼已嘗經吏議廢官<lb/>
之久方且結綬而復進又以不協聞豈其未思耶昔之<lb/>
引車以避怨者蓋先國事而後私仇爾其遠鑒古人之<lb/>
<pb n="KR4d0050_WYG_004-5b"/>
烈以自圖焉可<lb/>
　　　崇儀副使荆湖北路駐泊王知和可六宅副使<lb/>
　　　制<lb/>
荆楚之間剽疾而易擾今雖弭伏無事而於湖之北常<lb/>
屯勁兵以壓其未萌乃以汝風力開壯往䕶其師既已<lb/>
就職士氣增倍鈞考功狀宜有以進秩勉圖忠績朕豈<lb/>
久滯汝於逺方哉可<lb/>
　　　勒停人賈師雄可如京使制<lb/>
<pb n="KR4d0050_WYG_004-6a"/>
日者付汝以邕管抗辭不行於時獠奴窺邊方責任於<lb/>
守臣遂挂吏議已更癸酉赦令言者又稱其材不宜久<lb/>
擯於田隴間朕亦惜之其還汝舊服將究其用夫國有<lb/>
騏驥之馬以一蹶而遂弗乘者非知馬者也今取而乘<lb/>
之矣奮轡疾馳亦惟汝之致力焉可<lb/>
　　　左藏庫使張承衍可文思使制<lb/>
某出於公侯之後不溺於流俗恭以持位敏以赴功大<lb/>
河之衝往䕶師衆今有司會課於歲當遷陞之使名用<lb/>
<pb n="KR4d0050_WYG_004-6b"/>
伸寵擢勉爾壯猷用明我之嘉惠可<lb/>
　　　左藏庫副使三陵都監馮易簡可文思副使制<lb/>
諸陵園寢皆有令長而都䕶之職按行守衞以督不恪<lb/>
汝掌其治今已歲成松檟茂遂藩垣完葺亦能舉其職<lb/>
矣躐等以遷用酬爾之嘉績可<lb/>
　　　西京左藏庫副使梁寔可文思副使制<lb/>
存則竭其能沒則撫其後此古之褒元功繼絶世以爲<lb/>
内恕之至也維爾之父著籍中省歴踐有勞今其淪亡<lb/>
<pb n="KR4d0050_WYG_004-7a"/>
遺章徹聽請澤加於爾我有茂恩逝者不昧亦知朕不<lb/>
忘其家世也可<lb/>
　　　西京左藏庫副使冀徳可文思使制<lb/>
勑自闢新疆戰多屢上䕶輸效級復應優科躐進使聨<lb/>
時惟厚賞盍圖報稱更懋功名可<lb/>
　　　西京左藏庫副使劉宜孫服除可舊官制<lb/>
士大夫當擾攘時捐家徇國故以墨衰從事今四海内<lb/>
外無鳴弦之警則金革之士有親喪者皆得釋位而去<lb/>
<pb n="KR4d0050_WYG_004-7b"/>
取以重風化之本而伸孝子之志而爾以才武在列䕶<lb/>
兵於常山遭罹内憂銜恤三年亦可以復籍矣還爾舊<lb/>
次勉奮忠力以圖其報焉可<lb/>
　　　文思副使柴貽忠可左藏庫副使制<lb/>
揚子雲稱眞僞實則政核然則考績者所以實其眞偽<lb/>
者也爾忠謹自顯服於武事蓋有明效載在閥閲苟無<lb/>
褒進則何以示吾考績之公哉可<lb/>
　　　文思副使青州駐泊于莘可左藏庫副使制<lb/>
<pb n="KR4d0050_WYG_004-8a"/>
列使之有介視命居次乃如文昌外郎累閥閱而至此<lb/>
者豈非美官哉爾廉能顯幹通習戎政駐兵藩府士卒<lb/>
豫附樞庭言其歲次可遷左帑增秩往拜嘉命虞氏陟<lb/>
明之典於是乎在可<lb/>
　　　秦鳳路鈐轄康慶可供備庫使制<lb/>
朔騎之不踐吾境鷙擊之士無所暴其材則外閫之屬<lb/>
帥能以畏愛循治之亦足以有功矣閱歲已久計兹閥<lb/>
閱之最宜用遷秩爾其修斥候明約束無恃彼之不來<lb/>
<pb n="KR4d0050_WYG_004-8b"/>
得非善師者乎可<lb/>
　　　内殿承制渭州都監趙元張濟可供備庫副使<lb/>
　　　制<lb/>
齊莊公設勇爵以褒驍雄先鳴之士今朕之名使列亦<lb/>
所以待材武之臣維爾忠力致果有志於事功數䕶戎<lb/>
律訓濟有方比其歲功宜有褒進勉圖報塞以明我勇<lb/>
爵之得人可<lb/>
　　　内殿承制鎭戎軍巡檢趙元可供備庫副使制<lb/>
<pb n="KR4d0050_WYG_004-9a"/>
爾以忠愿沈壯䕶兵於近塞以爲支軍之帥於其無事<lb/>
時能簡練約束俾麾下之士常若大敵之至固可以書<lb/>
最矣夫履平則見功難要險則爲效速奚必屬鞬躍馬<lb/>
推白刃而蹈之然後議遷乎可<lb/>
　　　右衞大將軍致仕李繼忠男守仁可供備庫副<lb/>
　　　使制<lb/>
耆艾之臣引年而家居豈無優澤以成夫去位之美者<lb/>
哉爾父某既以解紱得遂乎安佚露章來上請加賜其<lb/>
<pb n="KR4d0050_WYG_004-9b"/>
子可無從乎列使維介躐次以遷爾惟佩服忠教無忘<lb/>
延賞之慶可<lb/>
　　　客省使制<lb/>
由閤門使而上至客省使結綬而列大庭者謂之横行<lb/>
非若羣司有使可計級而至也以爾端敏開濟治兵有<lb/>
文理久委戎節暴見功烈今又登最可用以掌客之秩<lb/>
恩優爵厚汝惟務稱其報可<lb/>
　　　中書舍人可宣州觀察使制<lb/>
<pb n="KR4d0050_WYG_004-10a"/>
漢以丞相史出刺郡國後爲部刺史以六條察二千石<lb/>
之不法者則今之觀察使蓋亦源於此乎淮海之域古<lb/>
丹陽之地長山大湖挾維左右必得文章侍從之老以<lb/>
爲之師帥誰其尸之無以易汝某官某純德奥學擢之<lb/>
西掖典治辭命之行風飛雷厲俾朕號令能信於天下<lb/>
者惟爾之能宛陵易帥乃以魚符犀節俾奠南土昔吾<lb/>
丘夀王爲東郡都尉年歲不熟多盜賊璽書讓之以爲<lb/>
不稱在上前時以汝廉明慈惠必能綏服江表朕將以<lb/>
<pb n="KR4d0050_WYG_004-10b"/>
璽書褒美之以詘夫漢武侍從之臣出守而有不能者<lb/>
焉可<lb/>
　　　觀察使可節度觀察留後制<lb/>
古者擇諸侯之賢者以爲方伯故屬有長連有帥卒有<lb/>
正皆所以考察諸侯而爲之黜陟則今之觀察使蓋源<lb/>
於此乎某官某長材大略勇而有義提兵捍邊士卒豫<lb/>
附歴補雄藩尤著風績朕將究其才用以遂功業披圖<lb/>
列地莫如宛陵其以龍節麟符往帥西土欽哉按部一<lb/>
<pb n="KR4d0050_WYG_004-11a"/>
道無忘方伯之職焉可<lb/>
　　　駙馬都尉可越州觀察留後制<lb/>
先皇帝以汝敦敏質重雖出於鼎門而有古寒士之操<lb/>
重以章懿之旁屬遂屬以愛女肆朕之初德澤漸於四<lb/>
海况其藩戚者哉廉車舊節改奠淮康而御史堯俞以<lb/>
爲賜薄宜如本朝故事章下丞相亦以爲宜如御史章<lb/>
豈惟丞相御史之爲言蓋朕所慊然者亦久矣其以會<lb/>
稽之節俾爲留務上以副先皇帝念親之意下以慰言<lb/>
<pb n="KR4d0050_WYG_004-11b"/>
者之職朕亦釋然無慊矣可<lb/>
　　　東上閤門使果州團練使李定可遥郡防禦使<lb/>
　　　制<lb/>
防禦使主治兵師以折衝乎四方雖不賜旄鉞蓋亦古<lb/>
之連帥之職焉以爾忠勇有謀臨事而斷屬兹遴選俾<lb/>
總戎於關南就部之初吏士增氣今樞府又言其功狀<lb/>
計歲校能宜居此美秩夫邊防之機忽如脫兔謹之持<lb/>
之思稱我褒嘉之意焉可<lb/>
<pb n="KR4d0050_WYG_004-12a"/>
　　　如京副使閤門通事舍人石宗尹可南作坊副<lb/>
　　　使制<lb/>
大昕而朝臚傳乎紫庭之下俾予之列辟進退拜立翼<lb/>
而有儀者維爾之能樞府會其課閱歲宜遷維使介於<lb/>
武爵差高仍職上閤俾宿業焉可<lb/>
　　　兩府制四首<lb/>
門下太一躡階天柱乃三公之象端門左掖東蕃居四<lb/>
輔之星維皇極之建官憲乾文而列耀若時雋老久緝<lb/>
<pb n="KR4d0050_WYG_004-12b"/>
庶工雖高鼎席之勲未冠槐庭之拜掲兹魁柄屬我宗<lb/>
臣具官某德表碩膚智資大雅茂山甫將明之業遵平<lb/>
陽畫一之謀自踐疑丞再罹艱棘截然獨立倚以爲平<lb/>
議不旋踵而王室安計不移晷而天下定億載之期彌<lb/>
紹太平之望將符顧虚位於冢司尚屈尊於次輔褒章<lb/>
爲晚羣聽以疑舍舊德以弗圖殆元勲之無勸宜煥大<lb/>
庭之號載陞祕殿之嚴俾正上台永綏帝載於戲文武<lb/>
是憲久資申伯之謨堯舜其心更祝阿衡之志弼成大<lb/>
<pb n="KR4d0050_WYG_004-13a"/>
化以格休期可<lb/>
門下帝尊六相大封爲司馬之官周建三公吕望乃太<lb/>
師之職惟天兵之密議兼相府之開榮我有耆朋實孚<lb/>
異數籌講帝文之化暴揚神武之威宜誕綸言進登袞<lb/>
路具官某沈機善照偉度絶隣投刀無大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之難決策<lb/>
若建瓴之易在昔烈祖已擢冢司掃聚螘之妖氛格安<lb/>
瀾之嘉治再魁宥密旋復艱虞大雪凋年識寒松之獨<lb/>
茂疾風摶海知勁草之不傾載錄懿勲特揚褒冊進上<lb/>
<pb n="KR4d0050_WYG_004-13b"/>
公之衮服開大國之苴茅功號加隆食封增衍於戲上<lb/>
將上相天官所以面朝宜民宜人君子於焉受祿兼寵<lb/>
名之至渥優哲輔以能膺對掌國鈞永綏王室可<lb/>
門下古者講仁義以訓師尊詩書而謀帥濯征淮浦則<lb/>
召公由是燀其威薄伐昆夷則南仲於以奮其武豈貴<lb/>
乎扛鼎抃牛之絶力必資乎輕裘緩帶之深謀祭遵所<lb/>
以雅歌臨戎安石所以弈棊制勝兹有雋老夙蘊壯猷<lb/>
載築齋壇俾專將閫具官某傑才絶出賢業素優試之<lb/>
<pb n="KR4d0050_WYG_004-14a"/>
以疑而愈明擾之以繁而益辦老於器使爛著能名勁<lb/>
節自完足以當漢庭之大事沈謀不再足以破朔騎之<lb/>
先聲眷秦谷之价藩控西羌之右地戎車千乘鐵馬萬<lb/>
羣無如老成付以方面賜許田之帥節䕶隴北之師屯<lb/>
於戲後有纛旄前有鈇鉞恭於命則有明賞慢於令則<lb/>
有顯誅用此勵於三軍遂可圖於百勝無隳兵律以暢<lb/>
皇靈可<lb/>
門下仗鉞專征外則重齋壇之拜秉鈞熙載内則專宰<lb/>
<pb n="KR4d0050_WYG_004-14b"/>
府之司蓋文武之至權并勲賢之兼處咨余耆哲倚在<lb/>
藩維將震疊於皇靈宜褒華於異數具官某高才俊烈<lb/>
偉度沈雄計數燭乎蓍龜忠勁動乎金石夙專戎律嘗<lb/>
冠軍鋒草木服其威名龍虎祕其遠略曏緣謀帥首副<lb/>
僉言敞玉帳以建牙擁繡旗而行部獨居方面盡䕶屯<lb/>
師自將萬兵舉得伐謀之算不破一甲坐收靜勝之功<lb/>
邊燧絶煙胡馬遁迹宜甄茂賞以報膚公俾聨公鼎之<lb/>
榮仍領帥旄之寄於戲宰相國之柱石示鎭安於四方<lb/>
<pb n="KR4d0050_WYG_004-15a"/>
將軍王之爪牙庶折衝於萬里寵名兩極嘉命併新副<lb/>
我疇咨勉圖忠報可<lb/>
　　　知開封府制二首<lb/>
開封典治京師其浩穰爲天下之極故其選任亦宜有<lb/>
才能之傑者乃勝其任焉某精敏廉白屢更蕃府奏刀<lb/>
游刃肯綮之間愈利而不鈍宜可以尹吾開封矣昔趙<lb/>
廣漢張敞輩爲京兆尹顯名漢世其後寥寥莫有能及<lb/>
者非夫浩穰之劇尤難其才者邪爾其奮勵方略無俾<lb/>
<pb n="KR4d0050_WYG_004-15b"/>
前人之迹由此而遂絶焉可<lb/>
漢析長安以東爲京兆以西爲右扶風以北爲左馮翊<lb/>
然俱治長安中雖號爲繁劇其地分而治狹則亦易於<lb/>
爲力矣今開封環京師千里之畿歸於大尹較之前世<lb/>
蓋亦難矣以爾廉明通敏所至有方略課爲諸郡最乃<lb/>
以延閣之清選往司内史昔趙廣漢嘗欲得三輔而兼<lb/>
治之以快究其能今爾兼治之矣其究明方略以攄廣<lb/>
漢之宿憤焉可<lb/>
<pb n="KR4d0050_WYG_004-16a"/>
　　　翰林侍讀學士右正言馮京改翰林學士知制<lb/>
　　　誥權知開封府制<lb/>
勑學士職清地顯而開封典治京師非夫忠厚仁恕而<lb/>
有文學政事之能孰可以任此具官某造行直方受材<lb/>
博敏踐更中外休顯有稱論思禁林尹正畿甸詢謀惟<lb/>
允其往懋哉可<lb/>
　　　知成都府制<lb/>
眞宗皇帝嘗用張詠守蜀有異政其施設方略後世莫<lb/>
<pb n="KR4d0050_WYG_004-16b"/>
能更其法凡言蜀治者必以詠爲首由詠而來高才傑<lb/>
德之臣不少矣而卒莫能繼朕將圖之乃考羣臣之次<lb/>
以爾某嘗守江陵囂訟屏息元元便安再守金陵厥治<lb/>
如江陵觀其成績必能爲朕守蜀若夫西控戎落東湊<lb/>
中國其防兵杜漸之術詠已得之矣至於漸摩風俗俾<lb/>
之醇篤興行禮教躋之於君子之塗者爾其深思之兹<lb/>
朕所以任卿之專也可<lb/>
　　　參知政事吳奎可資政殿學士知青州制<lb/>
<pb n="KR4d0050_WYG_004-17a"/>
舜咨十有二牧柔遠以安近此則治外之臣也九官濟<lb/>
濟共熙帝載此則治内之臣也在舜之世都俞俾乂疇<lb/>
賢德而進之豈重内而輕外哉具官某天資渾厚善建<lb/>
嘉謀游刃所投衆理必解初發策於大廷遂摶風而逺<lb/>
列薦登二府國所倚毗頃以親憂執喪草次以哀致毁<lb/>
羸疾癯然尚何攖之以庶政不遂其安養者乎麟符虎<lb/>
節陞華祕殿俾偃藩於青社以輔相天下之業去而奠<lb/>
一方顧不易爲力哉汲黯雖病可以臥治爾其專精神<lb/>
<pb n="KR4d0050_WYG_004-17b"/>
近醫藥補完靈氣期於夀康則朕之眷懷豈忘汝於外<lb/>
可<lb/>
　　　龍圖閣直學士吏部郎中唐介可樞密直學士<lb/>
　　　知瀛州制<lb/>
入則更直諫垣以嘉言鯁論闓切於上出則獨專方面<lb/>
以惠澤美政漸潤於下我有能臣履踐衆職兹有内外<lb/>
之效焉具官某事上以忠臨下以恕撓之以繁而見其<lb/>
斷試之以難而見其明治行燦然暴於衆聽俾直樞府<lb/>
<pb n="KR4d0050_WYG_004-18a"/>
往帥乎南關夫北朝之事汝皆累黍而熟計之矣然政<lb/>
事修完常在閒暇時今遼遠之人沒齒不聞鳴鏑之聲<lb/>
可謂閑暇矣均爾賦役明爾法禁厲兵畜馬先事而預<lb/>
防之夫如是誰敢侮之哉可<lb/>
　　　朝奉大夫提舉杭州洞霄宫章衡可知滁州制<lb/>
勑某早以藝文亟更華要比疇勞久登列禁嚴而弗圖<lb/>
其終以墜厥服浸更歲月法應甄收起於詞館之閑錫<lb/>
以州符之重往欽厥止尚永無愆可<lb/>
<pb n="KR4d0050_WYG_004-18b"/>
　　　給事中集賢院學士吕溱可龍圖閣直學士知<lb/>
　　　杭州制<lb/>
宣王之命申伯之詩曰我圖爾居莫如南土古之擇國<lb/>
以授其臣顧不厚哉錢塘雄富甲天下兹實朕之南土<lb/>
汝嘗擁節而守之再以命汝得無宣王之意哉具官某<lb/>
材高行美蔚然獨秀富貴自致不爲權利所訹垂翅既<lb/>
久將有漸陸之進乃以延閣之拜俾往涖焉錢塘之故<lb/>
老喜汝之來壺漿相攜將爭道以候汝矣若是者朕何<lb/>
<pb n="KR4d0050_WYG_004-19a"/>
爲而憂東南哉可<lb/>
　　　溪洞永晤可襲知富州制<lb/>
南荒之險五姓所盤處而向氏屬州亦得世其爵今永<lb/>
昭不幸淪謝而羣議以汝爲代其可廢哉惟忠以事上<lb/>
惟惠以綏下無驁無肆以服我之休命可<lb/>
　　　知雄州制<lb/>
朕之藝祖嘗任李允則守關南匈奴息謀不敢飲馬於<lb/>
長河朝廷倚之如伏百萬之兵何其得將臣之至此哉<lb/>
<pb n="KR4d0050_WYG_004-19b"/>
故朕常思得如允則者以爲關南守以爾沈厚有謀爲<lb/>
五虎臣授律提師凜然有將帥之風必能爲吾安邊守<lb/>
境折衝方面之難庶乎朕有以繼美於藝祖矣仍進秩<lb/>
某官以寵其行可<lb/>
　　　兵部郎中知潭州制<lb/>
昔黄霸守潁川詔令使民咸知上意今長沙之域土<lb/>
廣民稠比歲榖不登雖敕長吏賑給其重困而德澤之<lb/>
政或未盡發以爾某廉潔守節明於治道嘗在豫章有<lb/>
<pb n="KR4d0050_WYG_004-20a"/>
異等之效故擢以七兵郎俾牧長沙爾其寒者衣之饑<lb/>
者哺之道朕愛民之心於其下令知朝廷徳澤之厚無<lb/>
有遠邇則朕尚何憂乎長沙也哉可<lb/>
　　　知洪州制<lb/>
豫章據大江之西爲一都會陳蕃嘗爲之守解榻以禮<lb/>
徐孺子想其遺風餘烈固足以爲二千石師矣具官某<lb/>
清心以勵俗美行以表物按節右蜀課爲第一入佐計<lb/>
府霈然有餘今豫章更守屬在茂選進爾右曹以守鍾<lb/>
<pb n="KR4d0050_WYG_004-20b"/>
陵爾其希慕先哲裁爲善政鍾陵賢士有如徐孺子者<lb/>
其薦諸朝朕將以束帛聘之豈特解榻而已哉可<lb/>
　　　樞密副使陳升之可觀文殿學士知越州制<lb/>
鄭武公爲司徒緇衣頌其美此自外以入輔也申伯奠<lb/>
南國崧高歌其功此自内以出封也予之宥密碩徳之<lb/>
老解機軸以開藩蓋有成周褒功之數奚出入之爲異<lb/>
乎具官某器業精深通於治國之體贊道樞極先帝所<lb/>
以倚屏逮予之初謀不旋踵而天下之業已定勲望益<lb/>
<pb n="KR4d0050_WYG_004-21a"/>
高執徳益下衷言懇懇請辭西府維會稽之甸邦湖山<lb/>
挾維乎左右夀親白髪採蘭而爲養是足以成其雅志<lb/>
優游而致樂矣文昌左轄兼榮祕殿出封加等是以成<lb/>
周之法焉可<lb/>
　　　登州防禦使向傳範可齊州防禦使知滄州制<lb/>
邊燧不作六十餘年桑果之畦交植於南北故於牧圉<lb/>
之臣朕常擇其忠厚有謀者付以折衝之任焉景城缺<lb/>
帥將圖其人差籍較能無易於汝具官某材高器閎有<lb/>
<pb n="KR4d0050_WYG_004-21b"/>
將帥之略設施經畫動有美效今易其使節俾守兹土<lb/>
夫景城齊地也東負大海而北與匈奴接風俗渾厚有<lb/>
魚鹽絲枲之饒惟鎭靜可以懐殊俗惟明厲可以破姦<lb/>
黨足食足兵且使知教兹朕所以命汝之意也可<lb/>
　　　知廣州制<lb/>
交廣之地距京師幾萬里其民俗與山獠雜居固未嘗<lb/>
見天子旗旄之美車輿之音則其聲教之所偃薄徳澤<lb/>
之所漸漬由上國而施四方蓋亦有近者詳而遠者略<lb/>
<pb n="KR4d0050_WYG_004-22a"/>
矣故朝廷常擇文武近臣爲之綏撫乃以爾俊老碩徳<lb/>
智足以破羣疑才足以服不譓休聲茂烈著於衆聞付<lb/>
以麾符俾守南海爾其宣布我惠澤發明我威烈俾萬<lb/>
里之民涵仁泳義如在朕京師則朕何有南顧憂乎可<lb/>
　　　户部副使太常少卿燕度可右諫議大夫知潭<lb/>
　　　州制<lb/>
湖湘之南溪蠻剽悍而易擾阹而馴之則亦弭伏至其<lb/>
失御遂出而嚙邊其禍亦不細得無肅乂廉治之帥爲<lb/>
<pb n="KR4d0050_WYG_004-22b"/>
之良牧者哉以爾具官某醇明忠厚通於世務更踐要<lb/>
劇芒刃愈出俾副大農厥功茂焉宜加賜諫議大夫魚<lb/>
符犀節往甸南服内以惠斯民外以柔殊俗朕方端扆<lb/>
面朝以遲爾之奏課矣可<lb/>
　　　棣州防禦使知鄭州王仁旭可博州防禦使知<lb/>
　　　滄州制<lb/>
朕惟眞宗皇帝以長轡逺御控服匈奴六十餘年灌其<lb/>
烽燧而滅之得善師不陣之術今無棣東瀕於海北與<lb/>
<pb n="KR4d0050_WYG_004-23a"/>
敵境相踵可謂兵車四衝之地也屬兹謀帥考之羣公<lb/>
咸曰莫如某者沈勇忠實老於戎服可屬以疆場之事<lb/>
朕其俞哉夫安不忘戰治不棄兵爾其訓吏士謹斥候<lb/>
無恃彼之不來而恃我有以待之斯足以爲善守者矣<lb/>
可<lb/>
　　　慈州寧鄉縣令王良臣可河陽節度推官知洛<lb/>
　　　州曲周縣制<lb/>
汝以慈惠敏肅爲朕墨綬吏民皆宜之既有成績則當<lb/>
<pb n="KR4d0050_WYG_004-23b"/>
敘進河陽大府也從事屬官也寵此新命而尚俾之治<lb/>
邑者蓋朕之美錦不欲使未學者製之耳可<lb/>
　　　同谷令李敦復可節度推官知乾寧軍乾寧縣<lb/>
　　　制<lb/>
董生謂縣令民之師帥是自古未有遺民而可爲治者<lb/>
也爾以高第選爲邑長吏奉詔宣化薦者言其最程功<lb/>
考實稍遷以郡從事而猶與之邑者是不敢遺吾之民<lb/>
也可<lb/>
<pb n="KR4d0050_WYG_004-24a"/>
　　　郎官可赤縣令制<lb/>
王渙爲洛陽令摘發姦伏京師疑其有神算及渙之去<lb/>
連詔三公選令皆不稱職蓋夫神州赤縣浩穰之都非<lb/>
神明之牧則不能致治以爾某清方以厲俗明斷以肅<lb/>
物更履事任而皆著美績郎闈久次衆惜其滯材今特<lb/>
試以劇邑批大卻導大窽非庖丁之刀不能解也昔子<lb/>
産謂惟有德者可以寛服人其次莫如猛爾其勉修厥<lb/>
德以務寛猛之中庶乎姦黨震慄而善人伸矣可<lb/>
</p>
<p>
</p>
  </div>
</body>
</text>
</TEI>
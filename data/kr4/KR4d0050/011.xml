<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻十一</head>
    <p>
<pb n="KR4d0050_WYG_011-1a"/>
欽定四庫全書<lb/>
　鄖溪集巻十一　　　　　　宋　鄭獬　撰<lb/>
　　表<lb/>
　　　賀冬表<lb/>
律次黄鍾日躔南極尊一王之履至舉萬國以来同亞<lb/>
於歲朝著在甲令中賀恭惟皇帝陛下陶成庶類照臨<lb/>
四方推神䇲以授時奉天元而御統觀陽氣之升則以<lb/>
進賢者之類鑒陰爻之剥則以斥小人之羣庶求大端<lb/>
<pb n="KR4d0050_WYG_011-1b"/>
用資明徳臣等叨榮表位趨慶大庭適及嘉辰共期善<lb/>
祝<lb/>
　　　賀正表<lb/>
臣某言伏以春重三朝尊明辟履端之始禮嚴元㑹謹<lb/>
諸侯受計之初品物逹新萬邦獻祉臣誠懽誠忭頓首<lb/>
頓首恭惟皇帝陛下緝熈民極恵廸天元福與衆均慶<lb/>
光華日月之旦物㳺澤茂萃清明玉燭之和大業延洪<lb/>
懽誠同向臣限以守麾遐土引領中宸瞻雲闕之觚稜<lb/>
<pb n="KR4d0050_WYG_011-2a"/>
逺虎罇之㪺挹徒深頌祝莫極傾馳<lb/>
　　　天慶節謝内中露香表<lb/>
炎精御厯大帝錫符孚嘉號以紀辰協靈文而瑞世㡬<lb/>
及冲渺敢怠欽承維是羣生悉歸洪造燎好香而升薦<lb/>
祝美貺以来膺<lb/>
　　　天祺節謝内中露香表<lb/>
珍符薦瑞佳節紀辰恭祓精𠂻宻升寳炷叢霄在望靈<lb/>
鑒可期冀錫茂祥以昌皇祚<lb/>
<pb n="KR4d0050_WYG_011-2b"/>
　　　同天節内中露香表<lb/>
膺顧上靈繼明大統属長贏之首月紀震夙之嘉辰洽<lb/>
此億寧實繇右序庶格緝熈之福丕承桓撥之期<lb/>
　　　冬節内中露香表<lb/>
天元統紀神䇲吿符維上帝之佑民執大鈞而播物恭<lb/>
燃寳炷宻薦精𠂻凡在羣靈悉䝉嘉福<lb/>
　　　年節内中露香表<lb/>
玉儀改度寳典推元茂履之朝總綏四極恭燎寳薰之<lb/>
<pb n="KR4d0050_WYG_011-3a"/>
薦式孚丹欵之𠂻圎極炳靈函生隤祉<lb/>
　　　中書賀夀星見表<lb/>
乾厯紀元適開於景祚星符見象爰示於嘉祥中外具<lb/>
瞻遐邇均慶中賀恭惟皇帝陛下躬膺寳籙祗遹先猷<lb/>
大孝通乎神明至誠格乎天地上帝申錫瑞物荐臻燦<lb/>
若休光發乎景緯出離方而動色俯南極以騰精考以<lb/>
經躔不失仲春之夕見言其驗證盖符人主之夀昌臣<lb/>
等備位宰司獲觀靈貺将延洪於睿筭彌聳躍於丹悰<lb/>
<pb n="KR4d0050_WYG_011-3b"/>
　　　又樞宻院賀夀星見表<lb/>
玉琯分秋珠躔見象對拱北辰之逺迥臨西位之髙馮<lb/>
相發占靈基紀瑞中賀恭惟皇帝陛下繼明如日至意<lb/>
通神衍協氣以旁流總美祥而翕受燦然靈貺發於乾<lb/>
文昏曉互推獨騐一星之次天人合應兹為萬夀之符<lb/>
臣等誤列近司獲逢熈旦将益無期之筭彌增交抃之<lb/>
誠<lb/>
　　　賀皇太后表<lb/>
<pb n="KR4d0050_WYG_011-4a"/>
體包坤順道配天元絶外舍之私恩服中宫之儉徳輔<lb/>
佐先帝夙聞陰教之修保䕶聖躬益著母儀之愛<lb/>
　　　請建夀聖節表<lb/>
樞星炳耀華渚流祥盖神靈之吿期兹帝王之應運是<lb/>
為慶節適在聖時蔚有舊章敢申䖍請中賀恭惟皇帝<lb/>
陛下授堯厯數邁舜聰明踐祚云初庶務兹始惟發春<lb/>
之首月實誕聖之嘉辰逺夷奉琛以来庭華封交手而<lb/>
獻祝将昭嘉㑹宜紀鴻名臣等不勝大慶請以正月三<lb/>
<pb n="KR4d0050_WYG_011-4b"/>
日為夀聖節舉體道之徽稱演後天之遐筭庶使需雲<lb/>
報燕罄四海之驩心北斗浮觴上萬年之眉夀<lb/>
　　　集禧觀鴻福殿祈雪道場表<lb/>
地媪不宻壮陽泄溫民癘愆和農疇匱澤求愆謝咎徧<lb/>
走羣祠加精致誠未昭美證載循禬法祗絜齋場震發<lb/>
靈休庶㡬嘉應飛霙灑潤延首以需<lb/>
　　　集禧觀洪福殿開啟宰鵞祈雨道場表<lb/>
薰風首序甘澤愆期慮嘉種之将蕪結老農之浩歎載<lb/>
<pb n="KR4d0050_WYG_011-5a"/>
臨靖館肅啟清場陳舒雁以封牲象神龍而作繪冀零<lb/>
嘉霔竚應䖍誠恐懼側身庶消咎證<lb/>
　　　知杭州謝到任表<lb/>
剡章初上願乗一障以衛藩䟽寵過優更奠三吴而出<lb/>
牧擁連檣之華艦戲綵服於親闈不失家居俄臨治境<lb/>
磅礴湖山之秀繁華郛郭之雄已見吏民甫宣威徳中<lb/>
謝伏念臣踈愚自信樸陋無堪厲鎩羽於鸞鵠之羣託<lb/>
危根於芝蘭之圃動多得咎誰肯為容苟非科級之使<lb/>
<pb n="KR4d0050_WYG_011-5b"/>
然安得仕宦之至此惟陛下廓無私之鑒知臣孤立而<lb/>
無朋惟陛下推不報之恩俾臣偷安而乆處日虞蹇薄<lb/>
恐負奨提方衆賢引類以並升宜拙者懐慙而逺去重<lb/>
以食口之衆窘於京華之居瀝懇冒聞俞音報可改經<lb/>
帷之宻侍徙民版之清曹仍領東藩兼督一道矧武林<lb/>
之名部實母氏之故鄉井舍猶存松楸未改㫖甘易具<lb/>
豈惟啜菽以承歡親戚至前時得稱觴而上夀此人子<lb/>
之所樂亦當世之至榮不料便安出於意望此盖伏遇皇<lb/>
<pb n="KR4d0050_WYG_011-6a"/>
帝陛下仁包覆載知燭幽深在蟲魚則未甞有涸澤之<lb/>
傷在草木則未甞有童山之暴况朝紳之舊列參翰苑<lb/>
以叨榮曲沛天慈俯從人欲付之都府寵以帥權敢不<lb/>
益勵初心勤求善治詔條具在唯當承命以恭行訟牒<lb/>
雖繁亦冀清心而少息緩以歲月之乆效此㳙塵之勞<lb/>
仰副清𠂻少酬鴻造<lb/>
　　　謝翰林學士表<lb/>
天光下燭帝語親聆恩不他歸命由上出孤生得路榮<lb/>
<pb n="KR4d0050_WYG_011-6b"/>
遇最多臣某中謝竊以翰苑參華儒林劇選詎獨玩其<lb/>
詞藻蓋欲觀其器能謀足以破天下之疑文足以鼔天<lb/>
下之動兹為内相乃無間言伏念臣庸瞀無能聱牙少<lb/>
合結髪而知事主登朝絶不因人在仁祖時初自諸生<lb/>
擢在羣豪之首於英考世還從右史次居西掖之嚴将<lb/>
卜兆於先疇遂佩符於南國松阡未列芝檢促還惟慙<lb/>
補報之未能敢以遲晚之為嘆寒葵有意獨傾向日之<lb/>
心頑植何知不入大鈞之手蘭無人而自秀鶴在陰而<lb/>
<pb n="KR4d0050_WYG_011-7a"/>
必聞不圗陛下知其至愚察其寡援面加奨借力賜提<lb/>
攜墜蓬俄奮於九霄寒熖立增於萬丈遽承詔節入直<lb/>
禁林驛馬驟来榮生里巷綵衣拜慶喜動親闈華組馭<lb/>
乎名駒渾金炫乎寳帶愧已深而汗浃感至極以涕零<lb/>
伏惟皇帝陛下獨持帝王之大權復見祖宗之雄斷號<lb/>
令四發耳目一新日月不開開則及逺雷霆不發發則<lb/>
驚人咨棟梁以柬求兼椽櫨之采拾敢不益殫忠藎少<lb/>
效㳙埃義有可為必思於圗報死如得所敢憚於捐生<lb/>
<pb n="KR4d0050_WYG_011-7b"/>
　　　謝知制誥表<lb/>
西掖代言儒生榮遇猥䝉序擢震懼惟深中謝竊以皇<lb/>
帝陛下繼丕天之業方發政之初縉紳延頸以希采獲<lb/>
内自朝廷外及林藪金馬石渠之羣秀飯牛版築之遺<lb/>
彦奮袂相趨聳冠相属思欲入侍太微之座日直西省<lb/>
之闥奮其鴻筆攄其嘉論以快一時之遇而取不次之<lb/>
賞以駭四海之望而成非常之蹟者顒顒於下曽不得<lb/>
吐其憤懣而少瞻斧幄之末光乃用常格首及陋愚塞<lb/>
<pb n="KR4d0050_WYG_011-8a"/>
賢豪之来徑招衆口之沸言黒白倒置士不竦勸殆非<lb/>
陛下考核名實以新庶政之意然臣在先帝時誤以文<lb/>
墨擢之上第漸列儒館遂直螭階適㑹缺員例當次補<lb/>
而陛下順守累聖人成憲仰遵先帝之餘烈謂後来之<lb/>
薪既以居上而下體之葑不忍棄遺特發明詔俾掌絲<lb/>
綸生育成就恩踰天地惟當盡節以報洪私<lb/>
　　　謝賜對衣鞍轡馬表<lb/>
主恩何厚雖私在笥之衣臣徳未昭復辱康侯之馬惟<lb/>
<pb n="KR4d0050_WYG_011-8b"/>
寵榮之曲被顧驚靦之彌增竊以詞苑宏開洛門宻召<lb/>
實冠邇寮之選爰須超世之英如臣匪才敢此非望詔<lb/>
寳衣於内府頒駿産於天閑爛若寵光合兹蕃錫雖衮<lb/>
冕而下存采菽之舊文在繁纓以朝有丘明之致誚盖<lb/>
器與名非假人之物而負且乗乃致冦之資永惟濡翼<lb/>
之羞徒切刻肌之感<lb/>
　　　謝賜飛白書表<lb/>
寳軸初傳雲章交燭驟若奎鈎之見象忽如綠字之成<lb/>
<pb n="KR4d0050_WYG_011-9a"/>
圗賜自明廷榮增蔀屋中謝恭惟尊號皇帝陛下精探<lb/>
聖奥欽述先猷敞秘府以宏開詔羣工而肆閱因飛寳<lb/>
墨縱落輕綃觀聖作以駭驚絢神蹤而妙絶龍騰鳳躍<lb/>
自成王者之書雲布星陳兼得諸家之體猥煩使指特<lb/>
貺陋居既捧拜以增光敢秘藏而為永<lb/>
　　　代漕臣賀收復表<lb/>
虎士鷹揚屈人於不戰羌戎鳥竄交臂而来臣遐荒震<lb/>
驚四國交慶蠢爾吐蕃之種世為西夏之雄螳怒當前<lb/>
<pb n="KR4d0050_WYG_011-9b"/>
鴟張弗茹豢成封豕之惡乆逃京觀之誅迨兹舜徳之<lb/>
誕敷始効苖頑而来格連雲瘠野千里桑麻被髪遺黎<lb/>
一日冠帶此盖伏遇皇帝陛下淵泉溥博聖武布昭莫<lb/>
敢不来繼湯孫之遺緒無思不服廣文考之休聲臣四<lb/>
被明恩謬持使節悵捧觴之無路徒向日以傾葵盡復<lb/>
故封行謝玉闗之質吿成清廟傒聞天馬之歌<lb/>
　　奏疏<lb/>
　　　請聴政納言疏<hi>案此首從名臣奏議中補入</hi>
<pb n="KR4d0050_WYG_011-10a"/>
伏見陛下初即位四方傳聞以謂陛下聰明英斷同符<lb/>
太祖也有志之士莫不投袂嘆息傾望陛下之風采然<lb/>
自授政以来號令所發蹈常習故不聞赫然有以鼓動<lb/>
天下者始以聖躬微疾猶足以為辭玉膳既復尚恭黙<lb/>
而不言者實未知所諭将以陰拱自晦徐觀天下之動<lb/>
而后出而制之耶則於此殆将周歲萬機之變槩可見<lb/>
已将以慕商宗之節思得聖人而后用以為政耶傅説<lb/>
何可數有哉果無之則遂一世而不言耶将以左右牽<lb/>
<pb n="KR4d0050_WYG_011-10b"/>
制動有畏憚而不敢明為之耶則二府大臣與禁庭侍<lb/>
從皆足以寄腹心又何疑而不與之謀耶是三者皆非<lb/>
所以為術也非帝王南面聴斷之大權也先皇帝時純<lb/>
用仁徳以涵育萬物及其乆也盖有偏而不舉者矣夫<lb/>
仁主愛義立斷猶春之為生而秋之為殺也生而不殺<lb/>
則萬物潰爛而不成其如歲功何陛下承先皇之仁愛<lb/>
宜用義斷以整齊天下所謂義斷者主柄也今夫唯唯<lb/>
而不斷可否决於輔臣則主柄屈而不尊如輔臣樸忠<lb/>
<pb n="KR4d0050_WYG_011-11a"/>
不敢亂大法而為陛下奉行條例止可閱日月而已一<lb/>
旦有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>甈誰可横身而為陛下當大事者乎萬一奸人<lb/>
朋比參厠於其間則天下之大勢去矣陛下眂今日為<lb/>
治耶亂耶必以為亂則邉兵不試境内無䟦扈強臣孰<lb/>
謂之亂必以為治則威令寖削大綱解而不緝孰謂之<lb/>
治是治與亂正在陛下留意之秋也左顧則為治右視<lb/>
則為亂盖陛下一舉首而天下之勢分矣陛下何不日<lb/>
求賢者與之圗議今所與共大政者不過七八輔臣則<lb/>
<pb n="KR4d0050_WYG_011-11b"/>
所聞所見盡於此而已烏能窮天下之聰明哉古者謀<lb/>
及卿士清問下民詢於芻蕘於是羣言集而治道成乃<lb/>
欲以七八輔臣之言而望大治豈不為濶略哉臣願陛<lb/>
下特詔天下許盡所言有可採者與之召對至於臣下<lb/>
進見少賜數刻之景訪以得失虚意以求之精察以審<lb/>
之明斷以行之庶㡬天下之勢将亂而復治矣如其優<lb/>
㳺冺黙日復一日有志之士解體而去士望去則民從<lb/>
而去陛下尚欲恃四海之衆而保萬世之安乎臣實不<lb/>
<pb n="KR4d0050_WYG_011-12a"/>
勝愚者之慮<lb/>
　　　請罷河北夫役疏<hi>案此首從名臣奏議中補入</hi>
臣竊聞河北繕城塹儲粟藁以支北冦諸郡奔走怵惕<lb/>
以從事至有帥臣躬督役夫以穿濠池殊可怪笑北敵<lb/>
雖遼逺其舉動亦顧曲直今無釁隙何縁遽有南牧之<lb/>
計比者黥兩地税户手背兹雖事生亦未為踰盟之大<lb/>
失臣素知幽燕間鄉民皆黥之非顓以為兵也無屯兵<lb/>
營火伍糧糗器甲之制惟将迎漢使歲役之三月又其<lb/>
<pb n="KR4d0050_WYG_011-12b"/>
黥之者似聞非北主意乃其酋豪妄為之既已黥之則<lb/>
可移文訊其所以然彼如自屈則宜約以不可再補苟<lb/>
能聴我則又何求議者或為敵乗我與西羌有嫌欲用<lb/>
此為牽制此亦非也其聲勢不足以為牽制耳西羌之<lb/>
嫌奚與於彼必未能棄六十年聘好而為弱羌絶盟其利<lb/>
害固可較也今不計其虚實而想像乎沙磧萬里之外<lb/>
風揺草動則以為朔騎已挟弓而羣至矣於是繕城塹<lb/>
儲粟藁奚其易動哉河北歲連旱既動力役則不免斂<lb/>
<pb n="KR4d0050_WYG_011-13a"/>
率於民是未見敵人之一迹而先已自擾其民因虚聲<lb/>
而受實弊是豈為静勝者耶而必使敵人真入冦我遂<lb/>
不戰而獨城守乎攻城者非敵人之長且将直驅而南<lb/>
則奈何乎廟堂之上哉日者廣州妄奏交趾之入而遽<lb/>
為之易帥調兵以驚動南方之民今又無故而備河北<lb/>
無他将帥不擇兵衆不練財力不充直出於畏怯而已<lb/>
亦何足以明方略之成敗乎臣欲乞陛下宻下河北勿<lb/>
令繕修務在安養其民如平時而已則我中國之持重<lb/>
<pb n="KR4d0050_WYG_011-13b"/>
不為敵人所窺亦可以有成筭矣<lb/>
　　　論种諤擅入西界疏<hi>案此首從名臣奏議中補入</hi>
臣伏見十月二十四日召兩府大臣入議外言竊皆傳<lb/>
种諤已提兵入據綏州横山豪酋挈族内附審如是是<lb/>
豈朝廷之福耶聚謀累日䇿将安出事雖隠秘不漏針<lb/>
芒然趣賈逵竇舜卿就道以毋沆為轉運使發京師兵<lb/>
及銀數十萬兩備芻餉出錦袍銀帶賜降者觀此則殆<lb/>
将兩持首尾未有决然判安危之至䇿也臣前言不可<lb/>
<pb n="KR4d0050_WYG_011-14a"/>
納横山及見手詔以諒祚順向深戒邉臣無得生事臣<lb/>
以為信今廼知朝廷外示綏静内包陰計兹豈帝王之<lb/>
大畧哉尊用變詐之士務為掩襲之謀乃戰國強暴之<lb/>
君所為也况陛下初履天位猶處諒闇宜念祖宗䝉成<lb/>
太平之業以淵静鎮海内仁澤結天心不及慮此而過聼一<lb/>
二邪臣之説欲以竒譎幸邉功此天下盡知其不可而<lb/>
陛下獨以為可冒而行之聞者莫不寒心然种諤之奪<lb/>
綏州若不奉陛下之風指安敢一日不俟上報徑驅數<lb/>
<pb n="KR4d0050_WYG_011-14b"/>
千卒直𢷬夏境乎不然則擅興有罪陛下何為而不行<lb/>
誅夫中國以信義撫四夷既約束邉臣無得生事詔墨<lb/>
未乾而奪其地信義俱棄其曲在我彼将謾辭以請罪<lb/>
則朝廷何以報之如彼懐不順袵氊裘而犯邉我不得<lb/>
已而起應之則士卒雖肝腦塗野而不辭盖舉天下之<lb/>
怨在彼也今無故而先擾之彼将率其一國之衆而来<lb/>
争則士卒有旅拒躊躇而不行者矣盖舉天下之怨在<lb/>
我也豈惟士卒之不樂哉府庫之空乏此四海所共患<lb/>
<pb n="KR4d0050_WYG_011-15a"/>
千金之費不給則必賦諸民則将見隳産壊家棄父母<lb/>
鬻子孫以供軍期者矣萬一有奸雄之徒窺隙而乗之<lb/>
嘯為盜賊小則剽屋廬大則跨郡縣於此之時潰爛而<lb/>
不救則於社稷生靈得無有負乎事有謀小而妨大者<lb/>
正為此也而种諤不顧國家始末之大計乃欲以一螻<lb/>
蟻之命以天下為兒戲苟貪微功以邀富貴此正天下<lb/>
之姦賊若不誅之則無以厲其餘臣以為陛下必欲逆<lb/>
折禍亂之機牙使不為異日之悔則莫若下詔聲諤之<lb/>
<pb n="KR4d0050_WYG_011-15b"/>
罪誅於塞下及薛向髙遵裕楊定張穆之等皆付有司<lb/>
次第以治其罪然後遣一介之使持手詔還諒祚以綏<lb/>
州及横山之降民遂明吿以諤等生事已次第伏罪則<lb/>
彼又将何求於我如此則顯示中國履信之美而復收<lb/>
逺人向化之心無遺鏃折㦸之費而事立解矣如有言<lb/>
者希望猶以為不然此皆非忠臣豈敢以犬馬之餘生<lb/>
而保天下之事乎臣以太白經天四方地震皆為兵象<lb/>
竊恐兵禍起於横山之議今見其端矣無使臣言之騐<lb/>
<pb n="KR4d0050_WYG_011-16a"/>
則朝廷之福也伏望陛下上觀天戒下察人事以宗廟<lb/>
社稷為念以四海生靈為意無令天下無罪之民為姦<lb/>
臣所誤今誅一姦臣而天下定其利害較然可見陛下<lb/>
决意行之無疑臣不勝區區之懇<lb/>
　　　論水災地震疏<lb/>
臣竊見去歲自京師西南至於海隅地皆震今歲自京<lb/>
師而北至於朔方又大震迄今不已城郭䧟入地民廬<lb/>
悉摧仆長河決溢灌深冀間兹豈細故哉震者陰盛而<lb/>
<pb n="KR4d0050_WYG_011-16b"/>
廹於陽其發必有所肇而不為虚應考之古而騐於今<lb/>
似可究其涯略漢和帝永元二年郡國十三震説者謂<lb/>
竇太后由房闥而制天下今二宫非竇氏之比則不為<lb/>
宫闈發也安帝建光元年郡國三十五震或地拆裂壊<lb/>
城郭説者謂中常侍江京樊豐擅天子權今内省非江<lb/>
京樊豐之比則不為寺人發也晉元帝太興元年一震<lb/>
説者謂王敦擁兵陵上哀帝興寧二年震説者謂桓溫<lb/>
䟦扈顓朝今大臣非王敦桓温之比則不為執政者發<lb/>
<pb n="KR4d0050_WYG_011-17a"/>
也是數者無所當則殆将有兵禍乎光武時郡國四十<lb/>
二地震而武谿蠻反晉成帝時豫州震而蘇峻亂近者<lb/>
仁宗時忻代間大震而元昊不庭用此以較之則非兵<lb/>
而何臣之所憂不在河北而在陕西何者河北雖被災<lb/>
而南方大稔流離之民相擕而南亦可就榖此惟煩朝<lb/>
廷戒敕所在務為存恤不令餒死於草莽則無慮矣至<lb/>
於陕西則自城綏以来至今兩議不决首尾一年凡自<lb/>
京師所餉縑金已費四百萬至於發卒乗器甲轉芻糧<lb/>
<pb n="KR4d0050_WYG_011-17b"/>
雜出於民者尚不在此數即不知國家以四百萬縑金<lb/>
而與羌人争何事耶雖得一綏州而所費如此其利害<lb/>
亦可槩見矣事不早决何止於此則将見國力殫於内<lb/>
民財屈於外怨黷並起姦人揺之其将奈何此不可不<lb/>
深慮也如聞羌人率其螻蟻之衆窺我境土料其裹糧<lb/>
畜牧必未能乆駐殆将遁矣然而數出兵而無所攻取<lb/>
者此所以困我彼来則我不可不應兵師既發糧芻既<lb/>
集彼復解而去異時則又来使我犇走為備之不暇此<lb/>
<pb n="KR4d0050_WYG_011-18a"/>
正墮其術内也則朝廷亦宜破其姦謀以静自守不為<lb/>
之動彼無所得而退我無所失而守若是者彼来雖數<lb/>
而我備有餘也夫世之治乆而之亂不過百年世之亂<lb/>
乆而之治亦不過百年此大勢也本朝自藝祖平定四<lb/>
方已来将百年矣治亂之際正在陛下臣以為治今之<lb/>
難難於祖宗之時何則自安史之亂至於五代之末四<lb/>
方之強諸侯已沒其立者皆孱子弱孫勢與數俱窮故<lb/>
太祖太宗一起而掃刈之若去菅草然易於為力也至<lb/>
<pb n="KR4d0050_WYG_011-18b"/>
於真宗仁宗之初民已離兵革喜見太平故收功報成<lb/>
垂拱而天下治亦甚易也今陛下非開基之日過已盛<lb/>
之時萬事寖以衰弊此所以難於為力而甚於祖宗之<lb/>
時也則豈得不深思逺慮講求所以致治之術乃欲以<lb/>
玩夷狄取武功苟有蹉跌則遂成衰亂之勢可不慎哉<lb/>
如羌人引衆而遁則陛下斷之正論早與通好涵養生<lb/>
靈俾之安處則天災自息雖有震揺亦不能以勝我矣<lb/>
　　　論臣寮極言得失疏<lb/>
<pb n="KR4d0050_WYG_011-19a"/>
臣伏見詔書以京師大水為沴壓溺者衆許中外臣寮<lb/>
極言得失者兹實陛下側身求過思有以消復之天𠂻<lb/>
懇懇至於魚蟲草木莫不感動况於能言者哉臣竊伏<lb/>
思今陛下發詔以求忠言将欲用之耶将欲因災異舉<lb/>
故事而藻飾之耶苟藻飾之則固無可議者必欲用之<lb/>
則臣願陳其方臣觀前世之君因變異而求諫者甚衆<lb/>
書之史冊張以為美事及考其實則能用其言而載於<lb/>
行事者盖亦鮮矣徒使後世襲蹈以為帝王之值災異<lb/>
<pb n="KR4d0050_WYG_011-19b"/>
者於此空言而足矣曷足謂之罪已修徳耶今詔音一<lb/>
發天下忠義之士必有極其所蘊以薦諸朝者此當有<lb/>
益於治道不為妄作然而疊章累疏繁委而並集則陛<lb/>
下果能環復而究覽之耶計陛下一日萬㡬必未能爾<lb/>
而将欲入平時章疏事闗深宻者則留中不出事繫政<lb/>
體者則下中書事属兵要者則下樞宻院兩府覆奏則<lb/>
又下羣有司及郡邑至於無所行而後止如此則是有<lb/>
求諫之名而無求諫之實與前世之為空言者等耳臣<lb/>
<pb n="KR4d0050_WYG_011-20a"/>
竊謂陛下萬㡬之繁既未能徧覽則宜選置官属令専<lb/>
掌之今之羣臣所上章疏日許兩府及近臣番休更直<lb/>
便殿賜坐與之從容條陳講貫其可者則熟究而行之<lb/>
不可則罷之有疑焉則廣詢而後决之羣言得而衆事<lb/>
舉此應天之實也夫下之為言甚難而上之聴者常忽<lb/>
焉自非忠憤激於心則孰敢隳肝膽而冒忌諱者古之<lb/>
能建立功業者未甞不好諫也好之者繇其能褒進而<lb/>
招徕之也太祖太宗時言事者多被甄賞自近年以来<lb/>
<pb n="KR4d0050_WYG_011-20b"/>
兹事寥濶仁宗寛仁最能容直言而不能甄賞也願陛<lb/>
下采羣臣之章疏如其宏謀偉論可施於當時者則召<lb/>
見之與之共議不惟質其言且以觀其材大者擢之以<lb/>
職任次者加賜金帛無取焉報罷之如此則陛下下詔有<lb/>
實言得言有實用且使史冊書之以為某年大水詔求<lb/>
直言用某人言行某事以絀夫前世之為空言者則無<lb/>
令陛下詔書藏於有司復為數幅空紙而已惟乞陛下<lb/>
斷而行之則臣不勝大願<lb/>
<pb n="KR4d0050_WYG_011-21a"/>
　　　論人材疏<hi>案此首從名臣奏議中補入</hi>
臣比因賜對論及房喬杜如晦陛下問臣今世有此人<lb/>
否臣對以房杜者曠世無之苟所見未至則安知今世<lb/>
無有如房杜者哉臣退思陛下思得房杜用之此唐太<lb/>
宗之用心也而在陛下求之至與未至耳自古帝王何<lb/>
甞求異世之士而用之當大業之際富貴乎廟堂之上<lb/>
者天下止知有宇文述虞世基而已又孰知有房杜也<lb/>
則房杜者乃隋室之棄士也及太宗龍躍乎太原於是<lb/>
<pb n="KR4d0050_WYG_011-21b"/>
二人者攀鱗而起左攜右挈遂定天下當是時天下灑<lb/>
然始知有房杜焉則今之處幽約甘藜糝者焉知其人<lb/>
不及房杜者耶顧陛下網之未宻捜之未至耳夫天下<lb/>
之士有材在已者思有為於世猶寒者之欲衣飢者之<lb/>
欲食其求用之心尢切於世主求賢之意而其迹無繇<lb/>
而至前或湮廢而不遂者可勝言哉惟有道之士以義<lb/>
自勝則雖老死於巖穴間無憾也至於雄傑之士則不<lb/>
然如其差跌則潜心世變幸有風埃之警遂躡而擾之<lb/>
<pb n="KR4d0050_WYG_011-22a"/>
故劉備乆不跨馬而髀肉生見而流涕此其志豈斯須<lb/>
忘功業哉而欲漢室之不揺豈可得乎故世主必渠渠<lb/>
懇懇欲得賢而為我用者正為此也虚懐屈已以訪之<lb/>
髙爵厚禮以来之上之所好其下必有應者好之而未<lb/>
至不可遽曰今世無房杜髙宗思賢其精誠乃通乎夢<lb/>
寐於是得傅説焉此用心之顓也臣願陛下推此心繼<lb/>
之以不倦則必有如房杜者杖䇿而至矣言陋意拙惟<lb/>
陛下裁赦<lb/>
<pb n="KR4d0050_WYG_011-22b"/>
　　　論薦士求直言疏<hi>案此首從名臣奏議中補入</hi>
臣聞舉天下之事者不患乎知不及而常患乎力不足<lb/>
則舉而不勝其勢必屈故知之而不能窮天下之理必<lb/>
任羣力而舉之兹所以汲汲而求賢也自陛下即位以<lb/>
来未聞卓然褒進一賢者天下之事猶如前日而欲起<lb/>
太平之治者難矣然陛下深拱九重固未能周知羣臣<lb/>
之能否夫天子所以寄耳目者公卿大夫也公卿大夫<lb/>
日與庶官接宜熟知其所為其下固有豪偉非常之士<lb/>
<pb n="KR4d0050_WYG_011-23a"/>
而未奮者臣願陛下降明詔俾按察官及兩制正刺史<lb/>
已上各許特薦文武官之有才能者舉如不實令御史<lb/>
劾奏請論以法如此則宜得實才陛下按其籍眂其所<lb/>
舉者衆則兹人必有過人者美官有缺因而次補之績<lb/>
效既明則又顯擢之不下席天下之賢能積於此矣臣<lb/>
又聞天下之事無窮雖堯舜之明而欲盡無窮之事臣<lb/>
知其必殆然卒所以能為堯舜者以其能兼聴無窮之<lb/>
言也事機出於彼羣言㑹於此雖至深至隠皆可羅列<lb/>
<pb n="KR4d0050_WYG_011-23b"/>
而陳於前矣傳曰舜好問其弗信已乎臣亦願陛下降<lb/>
明詔許中外臣僚草莱之士皆得上封事極言無諱陛<lb/>
下總羣䇿而處之則明徹乎萬里之外矣豈惟得言哉<lb/>
又将以得士矣言如詣理或可賜對柔顔懌色以索其<lb/>
所蘊則天下之才何逃乎二者皆陛下基命之初急務<lb/>
也如可施用則乞付翰林草詔中書具為條約詔下之<lb/>
日必有畜才而待用者翹然而出矣敢冀陛下留意<lb/>
</p>
<p>
</p>
  </div>
</body>
</text>
</TEI>
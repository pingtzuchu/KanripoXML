<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻十</head>
    <p>
<pb n="KR4d0050_WYG_010-1a"/>
欽定四庫全書<lb/>
　鄖溪集巻十　　　　　　　宋　鄭獬　撰<lb/>
　　口宣<lb/>
　　　白溝驛撫問大遼賀同天節人使及賜御筵口<lb/>
　　　宣<lb/>
有勅卿等恭修禮聘来慶誕辰適臨封館之初載錫賔<lb/>
筵之盛兼申慰諭并示眷慈<lb/>
　　　都亭驛賜大遼人使賀正畢御筵口宣<lb/>
<pb n="KR4d0050_WYG_010-1b"/>
有勅卿等寳鄰修聘文陛㑹元顧還玉以成儀俾加籩<lb/>
而錫燕體兹至意諒洽多歡<lb/>
　　　瀛州賜大遼人使却回御筵口宣<lb/>
有勅卿等鄰歡畢講使傳旋歸已次上開將逾畫壤宜<lb/>
頒嘉燕庸慰遐征<lb/>
　　　賜大遼賀同天節人賜入驛御筵口宣<lb/>
有勅卿等肅將鄰聘来慶誕辰已祗見於王庭宜宣慈<lb/>
於賔席庶臻樂衎庸示睠懷<lb/>
<pb n="KR4d0050_WYG_010-2a"/>
　　　賜大遼賀同天節人使回北京御筵口宣<lb/>
有勅卿等旋軫鄰邦解鞍留府屬炎風之侵欝渉長道<lb/>
以良勤宜錫燕私用申寵眷<lb/>
　　　賜大遼賀正旦人使入見訖歸驛御筵口宣<lb/>
有勅卿等肇履嵗元来修鄰聘已奉造庭之對適居授<lb/>
館之安宜賜燕私用符睠矚<lb/>
　　　賜人使朝辭歸驛御筵口宣<lb/>
有勅卿等展幣成儀旋車復命方違顔於震極爰申貺<lb/>
<pb n="KR4d0050_WYG_010-2b"/>
於賓筵宜用拜嘉副兹將意<lb/>
　　　賜人使回至瀛州御筵口宣<lb/>
有勅卿等肅馳歸馭甫望鄰封方少憩於征車宜寵頒<lb/>
於燕席眷言行邁庸示均慈<lb/>
　　　北京賜大遼賀同天節人使御筵口宣<lb/>
有勅卿等誕辰啟節鄰聘備儀眷言使傳之華適戒别<lb/>
京之次特申燕賚庸示榮恩<lb/>
　　　班荆館賜大遼賀正旦人使到闕御筵口宣<lb/>
<pb n="KR4d0050_WYG_010-3a"/>
有勅卿等恭修鄰聘來奉嵗朝飭使傳以載馳俯都城<lb/>
而暫舍特申燕賜庸示寵嘉<lb/>
　　　北京賜大遼賀正旦使副御筵口宣<lb/>
有勅卿等巧厯推元寳鄰修聘方擁旜於北道聊稅鞅<lb/>
於别都特示燕私用勤行邁<lb/>
　　　雄州賜大遼賀正旦人使御筵兼撫問口宣<lb/>
有勅卿等肅講鄰歡荐朝嵗首適乗軺之及境宜折爼<lb/>
以均慈兼諭詔言併申嘉矚<lb/>
<pb n="KR4d0050_WYG_010-3b"/>
　　　閤門賜宗樸告勅口宣<lb/>
有勅卿宗藩所倚聖考維嘉屬天祚之丕承首皇支而<lb/>
惇叙已孚大號宜服褒章<lb/>
　　　閤門賜起復皇伯祖允弼告勅口宣<lb/>
有勅卿王庭夾輔天族儀刑茂資屏翰之忠式變苴麻<lb/>
之制徃膺褒册祗服内朝<lb/>
　　　賜大遼賀正旦人陳春幡勝春盤等口宣<lb/>
有勅卿等將命鄰邦修歡正嵗適春元之肇建嘉節物<lb/>
<pb n="KR4d0050_WYG_010-4a"/>
以彌新彩蘤彫盤併申寵錫<lb/>
　　　雄州賜大遼賀正旦人使却回御筵兼傳宣撫<lb/>
　　　問口宣<lb/>
有勅卿等建旃来聘促轡言歸顧仁境之相望即使車<lb/>
之亟邁載申燕貺用表恩私<lb/>
　　　賜宗樸第二表不允斷来章批答口宣<lb/>
有勅卿進褒近戚孚告大庭雖需奏之屢辭豈俞音之<lb/>
可輟無稽成命以鬱僉言<lb/>
<pb n="KR4d0050_WYG_010-4b"/>
　　　賜皇伯祖東平郡王允弼生日禮物口宣<lb/>
有勅朕熙隆邦教惇叙藩宗矧維耆哲之尊夙茂挟持<lb/>
之望屬兹誕日載渙醇恩俾爾夀臧以符善祝<lb/>
　　　二月一日賜宰臣曽公亮生日禮物口宣<lb/>
有勅夾鍾變律甫及初交大昴淪精誕生碩哲載將蕃<lb/>
錫俾衍多祥期輔王家永熙天厯<lb/>
　　　賜檢校太尉兼侍中曹佾生日禮物口宣<lb/>
有勅卿貴極珥貂雄兼授鉞屬林鍾之炎序啟蓬矢之<lb/>
<pb n="KR4d0050_WYG_010-5a"/>
嘉祥特厚賚恩以綏夀祉<lb/>
　　　賜皇伯彰徳軍節度使同中書門下平章事宗<lb/>
　　　樸生日禮物口宣<lb/>
有勅嵗屬窮隂日臨下浹維靈源之發秀誕英戚以稱<lb/>
賢特示珍頒用申夀祝<lb/>
　　　恩州賜大遼皇太后賀正旦人使茶藥口宣<lb/>
有勅卿等修睦鄰歡展儀嵗聘方祈寒之増冽涉長道<lb/>
以良勤將輔至私宜申稱貺<lb/>
<pb n="KR4d0050_WYG_010-5b"/>
　　　賜黔州觀察使涇原路副都總管盧政赴闕茶<lb/>
　　　藥口宣<lb/>
有勅卿等荐膺召節還衛周廬逺冐寒威已趨圻甸特<lb/>
申彌賚庸示眷懐<lb/>
　　　賜盧政赴闕生科口宣<lb/>
有勅卿夙駕戎軒祗趨召節載凌風露已及闕廷爰有<lb/>
分頒備兹牽餼勤歸之寵宜用欽承<lb/>
　　　賜永興軍韓琦茶藥口宣<lb/>
<pb n="KR4d0050_WYG_010-6a"/>
有勅卿辭榮宰席總帥咸京究民政以初頒履天和而<lb/>
滋茂爰加珍錫兼諭至言<lb/>
　　　賜觀使留後賈逵赴闕茶藥口宣<lb/>
有勅卿召從帥閫入衛王宫夙驅戎乗之嚴載冐征岐<lb/>
之阻特頒品劑庸示眷隆<lb/>
　　　恩州賜大遼皇太后賀同天節使副茶藥口宣<lb/>
有勅卿等逺馳使傳来講鄰歡顧衝渉以在途宜便蕃<lb/>
而申貺珍芽靈劑併示眷懐<lb/>
<pb n="KR4d0050_WYG_010-6b"/>
　　　恩州賜大遼皇帝賀同天節使副茶藥口宣<lb/>
有勅卿等恭持鄰聘来慶誕辰屬春律之載暄渉征塗<lb/>
之彌永特申珍貺庸示殊私<lb/>
　　　撫問河北西路㳂邉臣寮口宣<lb/>
有勅卿等比膺朝選分幹邉陲屬年籥之戒寒飭使軺<lb/>
而申問再加勤瘁庸示眷懐<lb/>
　　　撫問西京永興軍并陕西轉運司臣寮口宣<lb/>
有勅卿等遵職於外服勞在公適嵗紀之戒寒飭使華<lb/>
<pb n="KR4d0050_WYG_010-7a"/>
而申勞永言盡瘁彌屬予懐<lb/>
　　　撫問宣徽南院使郭逵口宣<lb/>
有勅卿顯膺温詔出總中權屬朔琯之凝寒擁戎旃而<lb/>
就道特馳使指爰示恩私勉爾邁征體予至意<lb/>
　　　撫問判北京臣寮口宣<lb/>
有勅卿維時雋徳久殿留都晏嵗乗寒衆祥来輔諭言<lb/>
斯及嘉矚彌深<lb/>
　　　撫問陜西安撫使韓琦已下口宣<lb/>
<pb n="KR4d0050_WYG_010-7b"/>
有勅卿等夙被朝僉出膺邉寄維窮冬之紀序視吉履<lb/>
以協祥簡在服懐特申詔諭<lb/>
　　　撫問南京張方平口宣<lb/>
有勅卿解紱宰庭寢苫里閈載維巨創特遣諭言副此<lb/>
注懐無為過毁<lb/>
　　　撫問涇原鎮戎軍路臣寮口宣<lb/>
有勅卿等夙膺朝委分蒞邉衝服官次以良勤集春祺<lb/>
而増厚因兹命使諭以詔言<lb/>
<pb n="KR4d0050_WYG_010-8a"/>
　　　撫問判永興軍韓琦口宣<lb/>
有勅卿輟從公鼎出拊侯藩乗春籥之布元味道腴而<lb/>
均粹載申勞問彌渇儀刑<lb/>
　　　撫問邠寧環慶等路臣寮口宣<lb/>
有勅卿等並膺朝寄分蒞邉衝屬當嵗律之和益茂春<lb/>
祺之嚮載嘉盡瘁特示諭言<lb/>
　　　雄州撫問大遼國賀同天節人使口宣<lb/>
有勅卿等並講鄰歡恭趨誕節馳使軺而載逺授境舍<lb/>
<pb n="KR4d0050_WYG_010-8b"/>
以惟寧特示諭言用申嘉矚<lb/>
　　　撫問判河陽富弼口宣<lb/>
有勅卿鈞衡舊徳屏翰元臣載乗春律之和彌集天祺<lb/>
之茂時申諭問庸示倚毗<lb/>
　　　雄州撫問大遼國賀正旦人使口宣<lb/>
有勅卿等甫届嵗元来修鄰聘顧遵途之方永屬渉境<lb/>
之云初特示拊存用昭嘉矚<lb/>
　　　撫問判大名府韓琦口宣<lb/>
<pb n="KR4d0050_WYG_010-9a"/>
有勅卿宰府元臣留都重寄茂履陽春之季諒綏吉禄<lb/>
之蕃特示拊存用昭眷倚<lb/>
　　　賜判汝州富弼赴闕詔口宣<lb/>
有勅卿國之耆雋朕所倚毗宜解紱於近藩亟騰裝於<lb/>
便道特馳召節日佇朝儀<lb/>
　　　閤門賜岐王顥加恩告勅口宣<lb/>
有勅陪獻郊宫協成嚴祀均釐屏翰首被褒恩孚號維<lb/>
行宜拜而受<lb/>
<pb n="KR4d0050_WYG_010-9b"/>
　　　賜景靈宫使曹佾加恩告勅口宣<lb/>
有勅禮成大報恩洽外親宻露至誠懇辭嘉命顧渙恩<lb/>
之已及豈私請之能從<lb/>
　　　賜新除宰臣富弼辭恩命不允批答口宣<lb/>
有勅朕稽於僉論斷自深𠂻必圖任於老成可倚成於<lb/>
大政毋煩懇避徃拜恩章<lb/>
　　　賜富弼斷来章批答口宣<lb/>
有勅卿奮績三朝更柄二府顧孰踰於舊老宜入冠於<lb/>
<pb n="KR4d0050_WYG_010-10a"/>
中階無徇謙辭以稽羣望<lb/>
　　　賜使相宗樸辭恩命第一表不允批答口宣<lb/>
有勅肆朕繼文若時均澤維戚藩之尊屬祗宰席之褒<lb/>
章無執撝謙即宜祗踐<lb/>
　　　賜大遼賀正旦人使銀鈔鑼唾盂子錦被褥等<lb/>
　　　口宣<lb/>
有勅卿等建旃来聘適慶於元正授館甫寧宜推於珍<lb/>
賜用昭嘉矚至可欽承<lb/>
<pb n="KR4d0050_WYG_010-10b"/>
　　　賜大遼賀同天節人使生餼口宣<lb/>
有勅卿等乗軺荐至授館甫安眷言跋履之勞爰備餼<lb/>
牽之錫即宜欽受以副眷懐<lb/>
　　　賜文武臣寮并大遼賀同天節人使錫慶院御<lb/>
　　　宴口宣<lb/>
有勅卿等奉觴稱夀載逢誕月之祥酌醴御賓宜錫需<lb/>
雲之宴均兹衎樂示我寵懐<lb/>
　　　賜大遼賀同天節人使鈔鑼唾盂子被褥等口<lb/>
<pb n="KR4d0050_WYG_010-11a"/>
　　　宣<lb/>
有勅卿等協講鄰歡恭循使範適解鞍而暫息顧授館<lb/>
以初寧爰示賚頒庶資服用<lb/>
　　　召翰林學士王安石入院口宣<lb/>
有勅卿賢具素優徳名絶出行潔而才茂學深而志通<lb/>
嘗奮髙文入司雅誥適佩符於藩府宜促駕於鋒車更<lb/>
宜禁林發潤天藻攄忠嘉之閎論補宻勿之沈謀副我<lb/>
虗懐服兹優數今差某官召卿入院充學士<lb/>
<pb n="KR4d0050_WYG_010-11b"/>
　　　賜宰臣以下錫慶院罷𣪚同天節道塲酒果口<lb/>
　　　宣<lb/>
有勅卿等共傾精懇肅設净筵慶甲觀之誕祥獻華封<lb/>
之夀祝醇醪甘實宜示燕私<lb/>
　　　賜宰臣以下大相國寺𣪚同天節道塲香合口<lb/>
　　　宣<lb/>
有勅卿等以朱明啟序誕慶標辰䖍依妙覺之慈共祝<lb/>
延洪之筭載嘉忠恪宜示分頒<lb/>
<pb n="KR4d0050_WYG_010-12a"/>
　　　班荆館賜大遼賀正旦人使到闕酒果口宣<lb/>
有勅卿等講修歡䀻渉冐寒威適稅駕於都城宜肆筵<lb/>
於候館醇醪珍實併示寵頒<lb/>
　　　賜大遼賀正旦人使内中酒果口宣<lb/>
有勅卿等夙馳使傳繼講鄰歡方朔吹之届寒宜醇醪<lb/>
之寵錫副之珍實併示隆恩<lb/>
　　　同天節錫慶院宴賜文武臣寮并人使酒果口<lb/>
　　　宣<lb/>
<pb n="KR4d0050_WYG_010-12b"/>
有勅玉虹紀節湛露均歡有溢爵之芳醪有加籩之甘<lb/>
實并為珍賜用示渥恩<lb/>
　　　賜大遼賀同天節人使内中酒果口宣<lb/>
有勅卿等旅朝丹陛恭薦夀觴顧嘉事之甫成講兩儀<lb/>
而用享珍苞良醖併示寵頒<lb/>
　　　就驛賜大遼人使朝辭後酒果口宣<lb/>
有勅卿等建旃来聘展幣甫成旋軫于歸遵途兹始載<lb/>
錫珍醇之品用申優渥之恩<lb/>
<pb n="KR4d0050_WYG_010-13a"/>
　　　賜大遼賀正旦人使却回班荆館酒果口宣<lb/>
有勅卿等修歡甫畢復命載歸飭使傳以遵途俯都門<lb/>
而留燕清壺甘實爰示寵頒<lb/>
　　　就驛賜人使射弓例物口宣<lb/>
有勅鄰聘荐修使華増美方屬憂國之制猶存賔射之<lb/>
儀特賜恩頒用申寵待<lb/>
　　　賜富弼轉官對衣鞍轡馬口宣<lb/>
有勅卿懇辭衮鉞復奠藩垣適開揆路之榮宜享康侯<lb/>
<pb n="KR4d0050_WYG_010-13b"/>
之錫内閑良驥上褚兼衣特遣使華徃申君賜<lb/>
　　　賜宗樸生日禮物口宣<lb/>
有勅卿内朝之雋近戚維尊屬朔琯之窮隂誕靈源而<lb/>
毓秀特優珍貺以祝夀祺<lb/>
　　表<lb/>
　　　英宗皇帝大祥永厚陵奏告表<lb/>
四氣回薄忽如過隙創鉅未已奄及首除馳心神闕摧<lb/>
咽奚勝<lb/>
<pb n="KR4d0050_WYG_010-14a"/>
　　　河北地震奏告表<lb/>
五行大經沴而為震咎在匪徳兹民何辜彌嵗驚虞靡<lb/>
獲寧處惟神聰直庇祐一方載遣使軺恭造靈館冀䝉<lb/>
涓伏憫此淪胥延首馳心遲聞善應<lb/>
隂廹陽伏地乃震揺跨河以北迄今不寧咎匪自他發<lb/>
於𣺌徳俾兹黎庶日虞䧟騫敢祓齋誠仰干神造冀䝉<lb/>
孚佑以獲静安隠惻於懐曷勝懇禱<lb/>
　　　宣祖永安陵太祖永昌陵等處帝后為改年奏<lb/>
<pb n="KR4d0050_WYG_010-14b"/>
　　　告表<lb/>
䖍遵遺訓紹履真圖稽㕘五始之文叙建一元之法誕<lb/>
兹鴻號表以初年載擇榖辰敢忘祗告<lb/>
　　　英宗皇帝小祥奏告永厚陵表<lb/>
欽承遺業藐然在疚起居出入思見慈顔日月駛馳俄<lb/>
及祥練泣望神寢哀哽奚勝<lb/>
　　　同前内中奏告表<lb/>
白雲在望何處攀龍落景不留忽如犇駟改練冠而遵<lb/>
<pb n="KR4d0050_WYG_010-15a"/>
變傃玉座以含哀恭惟尊諡皇帝駿命溥將休光淳烈<lb/>
世傳禹跡之異人畏軒丘之威屬祥祭之来承推孤心<lb/>
而永慕<lb/>
　　　同天節内中奏告真宗仁宗英宗皇帝表<lb/>
赤煒首序炎律應期辰推上浹之初天祚誕彌之吉欽<lb/>
惟三后對越上靈綿𤓰瓞之蕃支錫岡陵之茂祉祗承<lb/>
寳系䖍奉珍圖載臨震夙之辰適紀長贏之序惟在天<lb/>
之靈徳流奕世之休光饗此治安實由燕翼<lb/>
<pb n="KR4d0050_WYG_010-15b"/>
　　　永昭陵二月旦表<lb/>
氣冐於夘日躔在奎驚濡露以變辰感堅冰而入薦恭<lb/>
惟尊諡皇帝休功奕世大業格天皇威不冺於軒臺盛<lb/>
徳空傳於舜樂阻趨晨闕増極孝思<lb/>
　　　南郊禮畢奏謝諸陵帝后表<lb/>
躬執籩豆祗見上帝嘉薦翼翼熙事告成神靈顧饗隤<lb/>
祉如茨實賴先烈畢兹禋祀<lb/>
　　　東嶽帝生日奏告㑹聖宫三清玉皇聖祖九曜<lb/>
<pb n="KR4d0050_WYG_010-16a"/>
　　　嶽帝佑聖真君表<lb/>
岱嶽炳靈魯邦作鎮司春元而毓物竦震位以極天適<lb/>
膺載誕之期敢致潔誠之告即臨珍館肅展齋儀仰祈<lb/>
隆鑒之靈来集龎洪之祉永延宗祏庇此羣生<lb/>
　　　年節上永安陵等處諸皇帝表<lb/>
維帝出震以王次春屬雲陛以朝元瞻神軒而阻謁恭<lb/>
惟尊諡皇帝功包太極治洽鬼方越靈徳以在天震休<lb/>
光而奕世逖懐丕烈彌劇時思<lb/>
<pb n="KR4d0050_WYG_010-16b"/>
　　　同前諸后表<lb/>
三陽作嵗萬寳萌春茂臨初吉之辰阻奉上丁之謁恭<lb/>
惟尊諡皇后堯門益聖軒曜儲祥咏美化以攸存望徽<lb/>
音而已逺履端伊始結慕彌深<lb/>
　　　年節上南京鴻慶宫等處諸帝表<lb/>
攝提建嵗太簇統元允屬履端聿懐追孝恭惟尊諡皇<lb/>
帝堯仁未逺禹跡空存地經清蹕之遊世奉靈宫之薦<lb/>
靡遑躬謁倍積遐思<lb/>
<pb n="KR4d0050_WYG_010-17a"/>
　　　冬節上永安陵等處諸后表<lb/>
象見珠躔氣萌玉琯覽初爻之来復仰慈範以如存恭<lb/>
惟諡號皇后徳懋嬪虞功隆翼夏邈真遊之永閟潔時<lb/>
薦以空陳進牘馳誠彌増怵惕<lb/>
　　　同前諸帝表<lb/>
斗移子位日御巽維對越上靈永懐聖烈恭惟諡號皇<lb/>
帝澤漸萬世威存百年厭黄屋之深居從白雲而逺駕<lb/>
徒瞻神闕増積孝思<lb/>
<pb n="KR4d0050_WYG_010-17b"/>
　　　冬節上南京鴻慶宫等處諸帝表<lb/>
晷長南表氣動黄宫方協序於天元益追懐於祖武恭<lb/>
惟諡號皇帝享隆駿命燕翼大猷冀真馭以少留敞靈<lb/>
宫而如在與時茂對結慕増深<lb/>
　　　皇帝南郊禮畢謝皇太后表<lb/>
臣某言恭嗣寳圖首嚴大事即髙丘而展采違慈幄以<lb/>
増懐奠玉已燔回鑾在駕顧協成於祀典實仰賴於母<lb/>
儀内竭深𠂻曷勝忭賀<lb/>
<pb n="KR4d0050_WYG_010-18a"/>
　　　楚國保寧安徳夫人景氏等賀南郊禮畢表<lb/>
執籩豆以薦嘉肇成毖祀罄舟車而兼覆均浃歡心屬<lb/>
我休辰載敷縟典恭惟皇帝陛下事親以孝移忠之教<lb/>
行治民以仁好恕之風洽惟上穹之對越適大報以告<lb/>
成靈禧簡簡以下孚精意顒顒而上格龎恩霮䨴羣動<lb/>
歡呼臣妾等仰芘嚴宸久㕘内掖竊觀熙事彌忭丹𠂻<lb/>
　　　左右直御侍邢氏等賀南郊禮畢表<lb/>
郊丘昭報適觀聖饗之能海㝢均歡並荷神禧之被矧<lb/>
<pb n="KR4d0050_WYG_010-18b"/>
兹内掖彌浃柔悰恭惟皇帝陛下如日繼明體天行健<lb/>
法宫親事已諧萬國之雍和吉土就陽載洽三靈之眷<lb/>
祐至誠孚格縟禮備成臣妾等㕘列禁庭親逢聖旦欣<lb/>
愉允切鼔舞奚勝<lb/>
　　　請皇帝聼政第一表<lb/>
上穹降禍大行皇帝奄棄萬國天覆地載㒺不攀號中<lb/>
謝恭惟皇帝陛下長發其祥敷聞在下遂奉綴衣之遺<lb/>
訓以傳神器之至公羣元有歸大業斯定惟是庶政未<lb/>
<pb n="KR4d0050_WYG_010-19a"/>
親省覽凡百在公無所禀承中外羣心不勝傾望冀上<lb/>
顧宗廟之重少節哀疚之情從順變之禮文行先朝之<lb/>
故事勉臨聼斷以慰邇遐<lb/>
　　　請皇帝聼政第二表<lb/>
嘗露封章懇祈臨政未䝉俞可彌負兢惶中謝恭惟大<lb/>
行皇帝昭示至公深惟大本惟神器之至重得聖子以<lb/>
能傳四海於是有歸萬化所以無曠天下顒顒而想望<lb/>
號令羣臣懇懇而思見威儀而陛下泣血特深銜哀過<lb/>
<pb n="KR4d0050_WYG_010-19b"/>
毁狥禮文之常制廢庶務之大經凡在事機未垂聼鑒<lb/>
伏望上遵遺訓俯順羣情屈孺慕之至懐為生靈之盛<lb/>
福時臨便殿躬攬大權庶使朝廷皆有矜式<lb/>
　　　請皇帝聼政第三表<lb/>
臣等屢貢血誠冀回天聼羣心傾望未賜允俞竊以為<lb/>
民立君庶政不可久曠以日易月後王所以制宜雖哀<lb/>
慕之無窮豈聼覽之遂廢滯務積而不發大號鬱而未<lb/>
宣羣臣惶惑無以禀命而况大行在殯山陵未修凡百<lb/>
<pb n="KR4d0050_WYG_010-20a"/>
事機動闗奏請必資宸斷方敢奉行伏望皇帝陛下逺<lb/>
稽故事近奉遺音以列聖之基業為懐以先皇之付託<lb/>
為重俯從大計少屈孝思躬攬權綱以御天下臣等叨<lb/>
榮在列義所不安銜泣叙言期於得請<lb/>
　　　賀明堂禮畢表<lb/>
三星居火角之次載考於乾圖五帝列太㣲之庭並隆<lb/>
於國祀罄精𠂻而贊見極厚禮以告成清風翔而羣靈<lb/>
回叶氣流而嘉福應中賀恭惟皇帝陛下纘興聖緒躬<lb/>
<pb n="KR4d0050_WYG_010-20b"/>
履炎符祗栗著事天之誠明發懐思親之感詔季秋而<lb/>
錯事即衢室而告䖍並斥繁儀咸資故實蓋聖人為能<lb/>
以享帝必盡乎至誠惟嚴父莫大於配天用追乎来孝<lb/>
嘉幣升而既奠純犧奉以告牷禮容雜乎天光恭意見<lb/>
乎玉色兹實希濶之典屬我昌明之朝中外䝉休人神<lb/>
胥悅臣等備觀熙事獲庀攸司傳清蹕以言還望赤墀<lb/>
而増忭<lb/>
　　　賀皇太后立皇后表<lb/>
<pb n="KR4d0050_WYG_010-21a"/>
作嬪京室將嗣於徽音恭事慈闈庶成於孝養詔言所<lb/>
被民頌交騰中賀恭惟皇太后殿下坤道静専母儀光<lb/>
大早茂降媯之徳遂成翼夏之功佐佑皇猷發揮鉅典<lb/>
念瑶齊之曠祀舉寳册之隆文治必自家蓋有太任之<lb/>
成法化行於國將復周南之正風臣等備列明庭欽聞<lb/>
嘉命忻愉之極忭蹈攸深<lb/>
　　　賀皇帝立皇后表<lb/>
芝函發詔蘭殿圖儀形治國之髙風尊俔天之懿徳凡<lb/>
<pb n="KR4d0050_WYG_010-21b"/>
居履蹈罔不歡愉中賀恭惟皇帝陛下寳厯在躬至仁<lb/>
撫世武繼文而受命舜協帝以重華思格治平實資内<lb/>
輔乃詳求於鉅典俾刋著於徽章玉璽燦乎瑞文金車<lb/>
賁乎法從翬衣進受永承宗廟之祠麟趾来游行應闗<lb/>
睢之化臣等恪居朝次側聼皇猷觀慶禮之將行溢羣<lb/>
心而交忭<lb/>
　　　賀尊皇太后表<lb/>
誕告天庭聿遵於先訓奉榮長樂増大於鴻名舟車所<lb/>
<pb n="KR4d0050_WYG_010-22a"/>
通罔不相屬中賀恭惟皇帝陛下仁如天覆聖與日躋<lb/>
適當纂業之初彌切顯親之志首圖懿號躬上慈闈即<lb/>
深詔於有司俾㕘求於故實差擇元辰之吉鋪宣寳册<lb/>
之文行展盛儀用昭前烈聖人至徳孰加孝治之風天<lb/>
下羣心得奉母儀之訓臣等猥緣盛際獲綴通班方側<lb/>
聼於制音竚竦觀於典禮欣榮踊躍倍萬常鈞<lb/>
</p>
<p>
</p>
  </div>
</body>
</text>
</TEI>
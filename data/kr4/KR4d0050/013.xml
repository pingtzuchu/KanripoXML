<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻十三</head>
    <p>
<pb n="KR4d0050_WYG_013-1a"/>
欽定四庫全書<lb/>
　鄖溪集巻十三　　　　　　宋　鄭獬　撰<lb/>
　　劄子<lb/>
　　　知開封府劄子<lb/>
臣比者進對伏䝉陛下稱臣攝尹京府爲治甚好百姓<lb/>
便之臣内惟承乏纔四十餘日實無善狀可副陛下褒<lb/>
諭之意故不敢祗拜以謝又以隆暑日旰不敢久對是<lb/>
以私懷鬱塞恐悚而不安臣才能朽下安能治劇夙夜<lb/>
<pb n="KR4d0050_WYG_013-1b"/>
勉强粗免罪戾若曰百姓便之萬無此理且所謂便之<lb/>
者蓋知其閭里之疾苦除弊興利使元元之衆去愁嘆<lb/>
而就安佚庻乎可也今臣於此未有毫髪則百姓何便<lb/>
之有然不識陛下從何而得之陛下聰明好問繇逮訪<lb/>
於下多言者或以此譽臣此妄譽也當其進言時陛下<lb/>
何不使條臣新行便民之事彼必窮而無對設使有對<lb/>
且實則陛下亦當深察之然後以爲信今臣無是而陛<lb/>
下遽信之如有以臣不肖而毁之者陛下亦必聽之矣<lb/>
<pb n="KR4d0050_WYG_013-2a"/>
何則善惡之來不考其實既容妄譽亦必容妄毁此臣<lb/>
不敢喜而有懼也昔者列子居鄭客有言之於鄭子陽<lb/>
子陽遺之粟列子再拜而辭曰君非自知我也以人之<lb/>
言而遺我粟至其罪我也亦必以人言則吾所以不受<lb/>
也臣雖至愚安知陛下不以妄毁而黜臣哉故帝王聽<lb/>
納之際不可不察不察其實則天聽可得而欺姦臣乗<lb/>
之以逞其欲於是以白爲黒以是爲非附已者進背已<lb/>
者斥分布朋類彌縫其失使朝廷之上惟聞黨人之論<lb/>
<pb n="KR4d0050_WYG_013-2b"/>
而不知有天下公議善乎孟子之言左右皆曰賢未可<lb/>
也諸大夫皆曰賢未可也國人皆曰賢然後察之見賢<lb/>
焉然後用之左右皆曰不可勿聽諸大夫皆曰不可勿<lb/>
聽國人皆曰不可然後察之見不可然後去之如此則<lb/>
當進者無苟得之幸當退者無私嘆之恨進退各當其<lb/>
分又孰有致疑於其間者哉伏願陛下髙視逺照毋牽<lb/>
私言使天下曉然知毁譽之不能亂政則非獨臣之願<lb/>
實天下之願伏候進止<lb/>
<pb n="KR4d0050_WYG_013-3a"/>
　　　論責任有司劄子<lb/>
臣聞舉天下者繁治之則難周簡治之則易通此理然<lb/>
也凡天下一日萬幾事陛下必欲手挈而縷解之不亦<lb/>
難爲力乎此陛下所以御朝至日旰或不暇食不避苦<lb/>
寒酷暑之凌薄曉夕不得休息而二府亦焦然相駢聚<lb/>
而議其文牒之判字日不足則斂而歸諸私第至薄晩<lb/>
闔扉乃出至於繫安危之大計則又何暇賜清閑之對<lb/>
君臣從容講摩于都俞之間哉此其故是所以繁治之<lb/>
<pb n="KR4d0050_WYG_013-3b"/>
也是陛下未嘗明職分而以賞罰責下也故羣有司之<lb/>
事則取决二府二府之事則取决陛下如此則上愈勞<lb/>
而下愈不治大綱愈廢而小目愈繁從何而得優爲之<lb/>
哉昔舜謂禹曰汝作司空平水土契爲司徒敷五教臯<lb/>
陶作士五刑有服各任以職而舜無爲若舜者可謂知<lb/>
爲君哉唐太宗謂房喬曰公爲僕射當助朕訪賢材比<lb/>
聞閲牒訟豈暇求人乎若太宗者真能責宰相哉臣以<lb/>
爲天子者宜以安危大計責二府以庻事廢置責羣有<lb/>
<pb n="KR4d0050_WYG_013-4a"/>
司凡文治委之東府武治委之西府俾其定議以聞不<lb/>
得取决於上陛下畫可而行之行之而害天下則定議<lb/>
者受責於羣有司之事不得取决二府據理以行行之<lb/>
而害於事則有司受責故上所治者彌簡而下所治者<lb/>
彌專簡則易舉而明專則不勞而通則萬事有所歸矣<lb/>
臣願陛下先詔二府凡事之叢冗不繫於利害者一切<lb/>
省之令歸於有司可專而行也二府之事省則俾之專<lb/>
慮以謀國慮之不精謀之不明行而害天下於是黜而<lb/>
<pb n="KR4d0050_WYG_013-4b"/>
去之提大柄以臨羣下此至要之術也則陛下不勞髙<lb/>
拱乎巖廊之上以觀乎天下之治與萬民共承無疆之<lb/>
福豈不休哉<lb/>
　　　論知人劄子<lb/>
日者陛下陞黜大臣出於獨斷二府不得與謀中外聞<lb/>
風莫不震動抑鬰之士至有通夕不寐拊髀而起躍者<lb/>
以爲自天禧以來五六十年間未有此等事攄祖考之<lb/>
宿憤快四海之公議則孤立特出之臣可以出氣以髙<lb/>
<pb n="KR4d0050_WYG_013-5a"/>
眠於天地間矣然而慶於始者未必不憂於後見於㣲<lb/>
者未必不昧於著今進退之柄在於宰相無雄傑䟦扈<lb/>
之志竊取其柄以植私家故陛下一日攝而歸已此不<lb/>
爲難而所以爲難者乃在知人昔堯之聖猶曰知人惟<lb/>
帝其難之則自堯而後愈爲難矣今賢不肖雜然以進<lb/>
深情厚貌言與行違陛下雖聪明焉能探其肝膽而辨<lb/>
其真偽乎辨之術則莫若試之凡陛下所得士未便遽<lb/>
賜褒擢如曰我能治民則且試之治民如曰我善治財<lb/>
<pb n="KR4d0050_WYG_013-5b"/>
則且試之治財如曰我善爲禮則且試之爲禮如曰我<lb/>
善爲樂則且試之爲樂凡其所長者宜從其長而用之<lb/>
用之有效羣臣以爲然未也大臣以爲然亦未也陛下<lb/>
察之見其有效然後賞之如其不然則宜黜之賞罰明<lb/>
而人自勸雖堯舜不踰於此則其知人者豈不爲難乎<lb/>
既用其賢矣時以不肖者參焉既用其智矣時以愚者<lb/>
參焉於是黒白淆亂邪正倒置則天下之事去矣昔者<lb/>
秦始皇自侈以爲天下無賢及漢祖之起蕭張韓黥乃<lb/>
<pb n="KR4d0050_WYG_013-6a"/>
秦之棄士也隋煬帝自大亦以爲天下無賢及唐太宗<lb/>
之起而房杜英衛乃隋之棄士今天下之廣豈無賢者<lb/>
惟無棄士以資後人乃幸矣然陛下既得士宜用其所<lb/>
長在三司者則宜擇錢榖吏尹京者則宜擇通政事之<lb/>
臣在御史則宜擇强毅之臣在侍從則宜擇文學通古<lb/>
今之臣如此則才盡其所藴而官宿其所業天下之事<lb/>
不舉者未之有也故舜之命䕫典樂則不復典禮命禹<lb/>
作司空則不復作司徒命稷播農則不復作士以䕫禹<lb/>
<pb n="KR4d0050_WYG_013-6b"/>
之賢而不能兼二事况以庸庸之才而欲兼天下之任<lb/>
可乎故今世不爲官擇人而爲人擇官惟履踐之多則<lb/>
爲大臣不問其治與不治此天下所以未能沛然也今<lb/>
天下之士如有自薦或因大臣所舉且試召之使論其<lb/>
事而觀其所藴然後命之以職試其所爲如此則人焉<lb/>
廋哉<lb/>
　　　論用材劄子<hi>案此首從名臣奏議中補入</hi>
臣以爲今之急務莫急於得士士之材不材必試而後<lb/>
<pb n="KR4d0050_WYG_013-7a"/>
見臣觀陛下勞於求賢而疑於任使有兼采之名而無<lb/>
必用之實故天下治功未能興起者繇此乎夫求士必<lb/>
於其賢者其人苟賢矣進言曰某士可用也陛下乃以<lb/>
爲未又參訪之他人他人以爲非也則陛下沈豫徃復<lb/>
終疑而不用也以疑心而欲覺天下士安得豪傑之徒<lb/>
犇走而盡力哉昔魏文公謂唐太宗曰貞觀之初賢者<lb/>
所舉即信而任之比來以衆賢舉而用以一人毁而棄<lb/>
不察其原而使讒佞得行也陸贄亦謂德宗求才不如<lb/>
<pb n="KR4d0050_WYG_013-7b"/>
武后時非徒人薦士亦許自薦而德宗賞鑒獨任難於<lb/>
公舉武后以易得人德宗以精失士此皆世主疑於任<lb/>
人之弊也然而陛下不能遂用者豈聖意恐用非其才<lb/>
而招四方之指議乎故必審訪其真偽直須材而后試<lb/>
之如此則其擇愈詳其失愈逺矣何則人非美䏑安能<lb/>
飽衆人之口蓋有愛憎忌疾者厠其間以仲尼之才將<lb/>
用於齊其勢易進也而晏子一言遂逐之况幽昧一介之<lb/>
士欲求遇於天下之主具勢至甚難也而不知幾晏子<lb/>
<pb n="KR4d0050_WYG_013-8a"/>
攅頰而議是以天下士絶望於陛下而相與争馳於大<lb/>
臣之門其志豈遂甘於背陛下哉蓋附陛下不如附大<lb/>
臣附陛下則不得用附大臣則得用其參㨿於要地者<lb/>
必多於陛下之所自擢其某人爲某門下士可槩而數<lb/>
也此陛下不能自信舉而棄之以資大臣之黨耳然而<lb/>
陛下用人而不精亦復何患乎天下之指議哉陛下之<lb/>
所持賞罰之柄者將焉用之昔之舜與鯀皆四岳之薦<lb/>
一爲聖人一爲㓙人而堯且用之以四岳賢者也不用<lb/>
<pb n="KR4d0050_WYG_013-8b"/>
且恐失士及其試而績不成於是舜起而誅之是堯舜<lb/>
之進退豈不明白哉苟賢者進言曰某士可用陛下何<lb/>
不隨其所長而用之圖其新不計其素録其長不責其<lb/>
短兼收而并用之則天下豈有遺材如其有成績則賞<lb/>
而進之有敗事則罰斥之至於所舉陞黜亦如之不過數<lb/>
年其進而在上者必敦實材力之士其退而在下者必<lb/>
空踈躁妄之徒則又孰敢以虛名不材者以欺陛下哉<lb/>
　　　論河北流民劄子<hi>案此首從名臣奏議中補入</hi>
<pb n="KR4d0050_WYG_013-9a"/>
臣竊見河北之民自去秋以來相携老㓜皆徙於南方<lb/>
纍纍道途迄今不絶不知幾萬户兹非細事也臣詢得<lb/>
其繇或云以歳饑無食或云地震不得寜居或云河决<lb/>
失耕業或云以避塞河之役臣參考以計之若以歲饑<lb/>
則百十年來豐凶常事何昔之凶年猶得安居而今遽<lb/>
爲去計乎若以地震則震有時而必止雖暫有不寜猶<lb/>
宜未至棄夲土而去若以河決則恩冀德博罹害者宜<lb/>
遷而真定邢趙非河所累則又何爲而輙去若以河役<lb/>
<pb n="KR4d0050_WYG_013-9b"/>
則朝廷巳有詔罷而遷者至今不已由是言之蓋其原<lb/>
起於唐州之開曠土而成於河北之譌言何者唐州官<lb/>
吏冒賞貪功遣牙校齎牓於三邊招誘户民十有餘年<lb/>
於是三邊始有遷民及去秋地震其父老皆言真廟時<lb/>
地震遂有澶淵之役今地復震北人又將擾邊矣如何<lb/>
不爲引避加以歳㓙河決於是相牽連而大去之夫民<lb/>
故愚而無知一人揺之百人酬之一鄉之聞但見南徙<lb/>
者衆故相隨而亦遷即詢究其所以遷之理則不出前<lb/>
<pb n="KR4d0050_WYG_013-10a"/>
之所言是彼亦未能熟較利害但云南方榖賤有曠土<lb/>
可爲生耳若然者豈得縱其流亡而不爲禁止乎河朔<lb/>
去歳雖被灾而諸郡亦有秋穫之處民間未至横衢路<lb/>
而餓死易嬰兒以食借使今之有寒餓不能自活者雖<lb/>
縱而之南無害也至於中户以上乃連車牛負囊篋驅<lb/>
僕躍馬其資足以爲養者又何爲而不禁止端使流離<lb/>
而南徙乎屬者朝廷雖屢敕本道安集而至今去者如<lb/>
故此蓋刺史縣令有不能者無方略以安之耳朝廷誠<lb/>
<pb n="KR4d0050_WYG_013-10b"/>
能深責刺史縣令俾之從便宜務令安集勿令中户以<lb/>
上隨衆而遷刺史縣令有不能者則亟令監司舉劾别<lb/>
選有能者代之刺史縣令知懼則庻乎有爲可以禁止<lb/>
矣或云遷者不可止止則餓死或急而爲盜爲患浸深<lb/>
臣以爲寒餓者聽之去可以自資者留之今河北亦有<lb/>
常平粟未曽賑發宜舉以貸民今冬宿麦得雪向去收<lb/>
成則民復安堵矣兼聞河北便糴官價殊髙豪民亦有<lb/>
藏粟邀價者及官配糴甚急而粟價愈貴若便糴配糴<lb/>
<pb n="KR4d0050_WYG_013-11a"/>
宜一切罷之如又貸以常平粟則民間得賤粟可以自<lb/>
存矣或者又謂河北之民久離兵戰生息既繁遂不能<lb/>
相養譬之舊爲家十口有田二頃今田不加多而増口<lb/>
爲二十還值凶年故析其食口就粟南方適得其宜矣<lb/>
此又非通論二十口之息豈能一日而具何前日猶能<lb/>
相養而今日遂不能乎夫民者重遷如刺史縣令有安<lb/>
集之術則孰肯棄墳墓去親戚鄉井而輕爲流民乎以<lb/>
此又知刺史縣令不爲朝廷養民也北方之人乍入南<lb/>
<pb n="KR4d0050_WYG_013-11b"/>
地不習水土向春必生癘疾伏願陛下嚴立科罪下提<lb/>
刑轉運司責在刺史縣令隨宜處畫必令存留無得縱<lb/>
令流移庻幾河朔不爲墟矣幸冀陛下留神特賜裁察<lb/>
　　　請駕出祈雨劄子<hi>案此首從名臣奏議中補入</hi>
臣竊以首冬已來久愆雨澤旱氣相薄屢發火災乘此<lb/>
春温恐生癘氣雖陛下焦心引咎夙夜祗懼天地四方<lb/>
靡神不禱霈發德音解釋纍囚盻蠁無應未見嘉澤下<lb/>
民狼顧實亦不寜臣欲望陛下暫飭鑾駕近幸神祠躬<lb/>
<pb n="KR4d0050_WYG_013-12a"/>
自䖍祈以表誠至必有美證期于旦夕况陛下宅憂踰<lb/>
年不出禁闥京都士民想望天表俾之一聞清蹕瞻見<lb/>
威顔民心感悦天意自解甘霈之來或可符應臣不勝<lb/>
拳拳<lb/>
　　策問<lb/>
　　　問平西羌策<lb/>
問西羌之桀驁昔嘗擾邊集數十萬之師以逐之僅得<lb/>
其槖弓而請命然彼之慓兵徤馬亦以殘喪而不支矣<lb/>
<pb n="KR4d0050_WYG_013-12b"/>
故自慶厯以來不復爲盜日者擅殺邊吏歲朝不貢固<lb/>
爲有罪矣而羌酋方殁其弱子未能爲國累歳旱饑部<lb/>
族攜貳我因其内屬之衆遂城綏州儻以偏師乘之鼓<lb/>
行而前則漢唐之遺壌席巻而可取兼弱攻昧此乃其<lb/>
時如欲因而撫之立其嗣子貰其顓殺不貢之誅結以<lb/>
仁德則綏懷之義亦不爲失不然則責之以慢禮絶而<lb/>
不通謹邊備以禦其來則可以省金縑之賜不然則俾<lb/>
之屈膝匍匐割地而内附則亦足以示吾中國之威是<lb/>
<pb n="KR4d0050_WYG_013-13a"/>
數者奚䇿而可古之有大事謀及庻人况纓弁而列朝<lb/>
者耶宜較其利害而悉著之聊以觀子之發云<lb/>
　　唘<lb/>
　　　國學謝解唘<lb/>
猥彼甄收衆爲指議慄然驚汗浹於愧顔本朝濬古治<lb/>
源樹學教本揭丕天之大律震不世之休光玲瓏人文<lb/>
黼黻象類蒸於和氣則爲慶雲景星發於和聲則爲黄<lb/>
鐘大吕燦乎萬俗陶於一坯孕周育商掃唐薙漢號爲<lb/>
<pb n="KR4d0050_WYG_013-13b"/>
盛際若旡古初間仍詔於丘樊率興亷於郡國劘轂四<lb/>
起攝袂交趨英英朱鸞而來自南岡濯濯白麟而遊彼<lb/>
靈畤相望賢俊並騎星辰殆此較能蓋寡中度嘈然如<lb/>
金石冥冥乙乙者時有純音蔚然如蕭萊翹翹煌煌者<lb/>
始爲靈草去之太半得此幾希不其才難兹乃公進以<lb/>
李廣之才氣孰謂無雙若杜牧之文章止得第五况某<lb/>
者拙不曉事技無他能誤釋耡耰猥誦詩禮有一簞食<lb/>
則足以無飢有一頃田則足以爲養乃希前烈强窺名<lb/>
<pb n="KR4d0050_WYG_013-14a"/>
途兩瞻天子之清光累玷有司之優等青𡨕一跌塵埃<lb/>
十年予豈著於空言天或降其大任老當益壯未爲窮<lb/>
人今不得侯猶是故將日期一戰取先諸公鋭於敢爲<lb/>
實犯不韙獸既困而愈鬬禽曾傷而自驚巨鼇何知固<lb/>
有靈山之在上騏驥已老甘爲駑馬之争先尚賴恕明<lb/>
過辱題品引置上列増激懦心自顧甚明苟得爲幸此<lb/>
蓋伏遇某官長育材類佐佑聖謨掩所不能隂與爲地<lb/>
援於稠衆俾預貢書炳炳乎燭之以虹蜺之輝浩浩乎<lb/>
<pb n="KR4d0050_WYG_013-14b"/>
濯之以江漢之潤踸然短步企乎絶蹤譬木之生培之<lb/>
植之使乎茂如金之鑄鎔之磨之期於成被賜厚深銘<lb/>
心報塞劬劬之懇罔知所戴<lb/>
　　　謝及第啓<lb/>
程能駛晷交勝一時之功唱第明庭獨據衆材之上拜<lb/>
恩書之優渥佩賜服之光華寵數疊臻震惶失措國家<lb/>
三靈擁祐四聖重光憲古掄賢暢文陶俗總兼四代之<lb/>
法跨越兩都之風首善于京摩民以義郡學縣校士舉<lb/>
<pb n="KR4d0050_WYG_013-15a"/>
可以三物興家塾黨庠人皆足以四科攷用時爲數歲<lb/>
之限一日頒深詔之行由郡吏計偕至省㑹集閲赴廷<lb/>
中千人而下雖十僅去三舉海内萬計之中而百不收<lb/>
一况復裒然選首擢以掄魁豈徒角能否之間實惟繫<lb/>
休戚之大宜當間出士類挺生世賢副上意忠孝之求<lb/>
慰衆人名實之望如某者拙不曉事才無他能緤官組<lb/>
以世嬰親士倫而㓜勉鍊精心術陶冶性真放不知求<lb/>
常虞于路捨資非自得舉昧于逢原亦常沈𡨕乎六經<lb/>
<pb n="KR4d0050_WYG_013-15b"/>
端慤乎百氏雖登髙自下僅止學山之丘猶是勝非不<lb/>
入向墻之户曩希仕進浸就科條幸縁勸駕之甚勤始<lb/>
預品題之最末聯國子倅薦登揭板之書居方物先兩<lb/>
被充廷之貢顧惟覊蹇分巳棄捐復偶詳延益思奮起<lb/>
差名禮部巍過考秀之門頒藝宸庭還踐尊賢之地天<lb/>
威下懾文氣内殫盡揚子之深湛困枚生之敏疾固當<lb/>
引退敢倖甄收何意召對中宸倡先羣雋夬揚王庭之<lb/>
下震虩稠人之中奏御千篇盛踰于漢室論功一等首<lb/>
<pb n="KR4d0050_WYG_013-16a"/>
議于鄼侯夫何極陋之生濫此獨優之選積薪居上雖<lb/>
亡用人之譏傴僂升髙已多指頂之笑循涯思越溢量<lb/>
知盈此蓋伏遇某官協暢帝猷計安天步盡中材而樂<lb/>
育窮物色以訪求致此儇㣲假之殊特敢不勵修身檢<lb/>
畏逺官瘝强鼯鼠之短能奮鳲鳩之累翮言無已顧公<lb/>
不家爲庻盡愚𠂻仰酬大造<lb/>
　　　上知郡郎中啟<lb/>
右某伏念聞誼素髙趨塵獨晩猥縁署第繫此瘝官歉<lb/>
<pb n="KR4d0050_WYG_013-16b"/>
然向德之深慨若臨風之嘆曽是冗墮益缺裁修竊自<lb/>
省心日惟忍愧適南風之長養自公食之逶迤護以神<lb/>
明納之百福恭惟某官沉心善照至數旁通英英乎朱<lb/>
鸞之翔翹翹乎靈芝之秀而自鶱翔膴仕震耀昌時進<lb/>
蘭省以飛榮佩虎符而更治齊方五月已報于治成漢<lb/>
用九卿即期乎次補謹具狀伸問尊候<lb/>
　　　上交代趙資政啓<lb/>
伏審懇辭政府出鎮侯藩豈惟慰逺俗之心抑亦爲儒<lb/>
<pb n="KR4d0050_WYG_013-17a"/>
林之幸恭以某官爲朝元老實世寳臣富臯陶弼諧之<lb/>
謀守伊摯純一之徳進必顧義孰知軒冕之爲榮退以<lb/>
奉身將與湖山而自樂露章得請引紱遂行矧兹武林<lb/>
旁連仁里鄉老攜壺而屬道邑令負弩而前驅未違北<lb/>
闕之清光已浹東吳之和氣載惟頑植久累洪鈞屬承<lb/>
授節之初復預交符之末新政必舊尹之告甚愧于無<lb/>
知前失乃後事之師庻資于改作望使旟之甚邇履賔<lb/>
所之有期企悚欣愉無任屏營<lb/>
<pb n="KR4d0050_WYG_013-17b"/>
　　　賀駙馬王太傅啟<lb/>
伏承講求世勲尚以王姬之貴登榮賢德寵之國伯之<lb/>
崇逖仰光華伏深忭蹈某官才猷端亮儀度嚴深抱德<lb/>
美以和明富文華而炳蔚載加帥鉞坐鎮邊防行期簡<lb/>
在之知别御重榮之渥疊煩音貺中切感誠<lb/>
　　　賀機宜趙學士啟<lb/>
伏審席寵明庭校文内殿伏惟慶慰某官餙躬以法造<lb/>
道有原繇文章以䇿榮沉機籌而應變㑹課登最剡薦<lb/>
<pb n="KR4d0050_WYG_013-18a"/>
文章宻簡瓌材延登近職惟麗正圗書之府乃天子禮<lb/>
樂之司實資講求以備顧問寵光兹始柄用有階馳慶<lb/>
牘以未遑辱長牋而爲貺祗懷謙厚益用兢惶<lb/>
　　　賀判寺蔡少卿啟<lb/>
伏審寵進卿曹任專理寺哲人當選庻獄倚成伏惟慶<lb/>
慰某官才邵彊明謀猶端直主上方嚴于簡注憲章有<lb/>
賴于平反民在哀矜用臯陶不仁者逺刑惟欽恤命甫<lb/>
侯訓法于輕此足以厚德澤之風仁生靈之命行期逺<lb/>
<pb n="KR4d0050_WYG_013-18b"/>
奮庻厭羣情愧馳慶之未遑辱飛音之先至感銘之極<lb/>
忭躍攸深<lb/>
　　　賀定州知府滕侍郎啟<lb/>
右某啟伏承超拜懋恩就加寵秩伏惟歡慶某官材周<lb/>
於物術造其原自更職於劇司常有功於當世國家以<lb/>
中山重地朔北大邦襟帶乎一方節制乎諸將自乃威<lb/>
名憺物無復不庭雖夫侍從急賢顧誰宜代尚稽入輔<lb/>
之嚴召特進二卿之極聨更俟膚功以光柄用某雅深<lb/>
<pb n="KR4d0050_WYG_013-19a"/>
眷盼喜有褒榮嗟賀染之未遑愧誨題之已及西行寢<lb/>
晩北路早寒伏覬保頥少符依誦<lb/>
　　　知荆南府謝啟<lb/>
兹者恭被明綸徃諧南服凌跨江漢之逺回繞吳楚之<lb/>
衝已及夏交獲氶官乏伏念某資性底滯與時闊踈誤<lb/>
排翰墨之塲偶入英雄之彀觀書藏室嘗接武于雋遊<lb/>
視草紫垣遂連袪於法從徒以早鍾鉅痛奄失先疇家<lb/>
貧因寄於臯橋葬逺未歸於蜀郡况兹羸質屢困沉疴<lb/>
<pb n="KR4d0050_WYG_013-19b"/>
恐溘先於路塵遂不克於大事刳心露奏昧死請行煩<lb/>
鈞造之敷陳獲詔言之開可載惟南楚古號王都士風<lb/>
頗醇民訟甚簡蠻獠安其巢穴争競息乎里閭幸日力<lb/>
之有餘庻曩事之可畢兹蓋伏遇某官翼宣孝治斟酌<lb/>
化功通物情之大原遂人子之至願俾守荆渚仍近故<lb/>
關三月有期冀漸圗於兆域九原可作亦永荷於洪恩<lb/>
　　　又知荆南府謝啟<lb/>
露章車府得請楓宸佩南郡之左符掩重湖之絶壌殊<lb/>
<pb n="KR4d0050_WYG_013-20a"/>
多私便實冐洪恩伏念某技無所長材唯甚下自直圗<lb/>
書之府即攀英俊之邦如仰髙山嘗自慙於不及若逰<lb/>
朝霧顧爲潤以尤多屬以先域未完旅攅猶寄援松林<lb/>
而灑血指漢水以馳心願治便藩俾圗襄事遂領荆州<lb/>
之守榮甚會稽之行緬惟故關實居提部事偕願得感<lb/>
與愧并伏遇某官登翼辰猷將明國論激相先之髙義<lb/>
推逮下之深仁曲致孤根徃諧要地盡䕶一道兼領百<lb/>
城奉以周旋顧朞年之可化得䝉餘惠庻逺日之可圗<lb/>
<pb n="KR4d0050_WYG_013-20b"/>
　　　謝知制誥啟<lb/>
寵章不次弱植無能佩大賜以若驚沸羣言而可畏竊<lb/>
以古之詔令主于文章明如星斗之光動若風霆之震<lb/>
于周則召公呂侯之制作繼有訓言于商則仲虺傅説<lb/>
之謀謨發爲雅誥辭將事稱名與實偕故讀湯誓則赫<lb/>
然見神武之竒勲讀洛誥則斂然識太平之偉績溢于<lb/>
目而不惑貫于耳而不疑鼔舞四方斡施萬類以至羸<lb/>
老扶杖而徃聽蓋思美化將成悍卒揮涕而竦聞即知<lb/>
<pb n="KR4d0050_WYG_013-21a"/>
大盜之易破宜得名世之傑用掌代天之言片辭足以<lb/>
參造化之機折簡足以奔夷狄之命不容幸位以竊勢<lb/>
榮如某者本出寒鄉誤攀時俊與世聱牙而不入信已<lb/>
顓䝉而獨行原憲甚貧樂道久甘於藜藿馮公善敗收<lb/>
功僅得于桑榆遂縁科甲之優獲綴朝紳之末神經祕<lb/>
牒竊窺東觀之圗書積粟流金豈副大農之心計訖無<lb/>
補報空廢歲時值柱史之缺貟許螭階之入侍惟能謹<lb/>
其日月豈足斷乎是非常執簡以自慚思投紱而引去<lb/>
<pb n="KR4d0050_WYG_013-21b"/>
忽趨嚴召俾預試言禁皷傳呼而屢移給筆停綴之不<lb/>
暇奏編莫入俞㫖朝行遂直紫垣妄司綸詔錫之以組<lb/>
綬之服副之以金鱗之章喜動親堂榮傳里巷兹爲峻<lb/>
選實出殊恩豈無伏龍鳯雛之遺英尚嗟于泥滯亦有<lb/>
金馬石渠之舊德空老于䇿書環視惷愚坐生震慄此<lb/>
蓋伏遇某官協心天縡秉正國維巨溟靡間于鱨鯋零<lb/>
露不遺于蕭艾提攜末路度越稠人一盼之榮駑足可<lb/>
追于逸驥一言之重蠅聲遂掩于黄鍾廓偉量以爲容<lb/>
<pb n="KR4d0050_WYG_013-22a"/>
坦公塗而與進致兹寵數驟及柬求惟當畢力訓辭勵<lb/>
心忠勁少圗來効仰答大恩<lb/>
</p>
<p>
</p>
  </div>
</body>
</text>
</TEI>
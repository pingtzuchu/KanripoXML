<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻二十一</head>
    <p>
<pb n="KR4d0050_WYG_021-1a"/>
欽定四庫全書<lb/>
　鄖溪集巻二十一　　　　　宋　鄭獬　撰<lb/>
　　墓誌銘<lb/>
　　　衛尉少卿劉公墓誌銘<lb/>
衛尉少卿劉公既卒之明年二月甲子將𦵏于潤州之<lb/>
延陵縣某原其孤凱列公之羙行馳私奴趨京師請銘<lb/>
於著作郎鄭某於是考公之遺録而嘆曰嗚呼劉公可<lb/>
銘也夫公諱忠順字某贈刑部侍郎諱簡之子其曽大<lb/>
<pb n="KR4d0050_WYG_021-1b"/>
父諱崇魯仕江南李氏宣州觀察推官大父諱晟公以<lb/>
明經賜第補潭州攸縣尉江寜府句容尉丞相王欽若<lb/>
言公之能遂為句容令改大理丞知江州之徳安資州<lb/>
之資陽縣三遷國子博士通判袁州權知建昌軍選為<lb/>
三門發運判官又三遷駕部員外郎連刺解坊邢三郡<lb/>
用三司使王拱辰薦入為度支判官出為䕫州路轉運<lb/>
使賜金魚紫袍又徙兩浙路遷主客金部司勲郎中知<lb/>
蔡州改衛尉少卿知泉州移福州坐失所舉奪卿罷歸<lb/>
<pb n="KR4d0050_WYG_021-2a"/>
延陵嘉祐四年上親享太廟復用為司勲郎中公曰吾<lb/>
老矣烏能以白髪凂外庭遂不起後二年以疾終於家<lb/>
享年七十有五公樂易而愛人君子人也為治寛而不<lb/>
廢察獄必盡其恕疑者嘗抵于輕初為資陽邑有史氏<lb/>
田自唐時以𦵏貧死者嵗乆豪猾稍盗耕之滅冢萬餘<lb/>
公収掩遺骸盡斥耕者復取為𦵏田邑人懷感及在建<lb/>
昌暴水夜至壊民舍公募工操舟以援其溺處之署内<lb/>
朝哺夜眠如其故廬死弔祭藏瘞又以庫錢給其家發<lb/>
<pb n="KR4d0050_WYG_021-2b"/>
官粟及富民所畜悉以糶飢者活數十萬人其最後居<lb/>
䕫州以南川溱溪諸郡皆用黔中吏為守垂涎相殘類<lb/>
為不法惡民得以伏山林挾羣獠入刼無嵗無之公既<lb/>
至即出兵至境呼其酋人告之曰宜悉縛惡民送府我<lb/>
言於天子赦汝罪不則盡滅汝種酋人畏恐皆聽命公<lb/>
遂言羣獠為盜過在惡民可赦不問而南川繚邊獨不<lb/>
擇守臣宜詢用武人提兵以鄣南服朝廷用其議公又<lb/>
以天子之命召酋人宥之刲羊釃酒與之燕樂皆呼舞<lb/>
<pb n="KR4d0050_WYG_021-3a"/>
出誓言願世世保邊由是姦宄盡破壊逺民蘓息公之<lb/>
治狀類若此者多其槩主於仁愛宜其有厚報於富貴<lb/>
以遂其功晩而運蹇卒以窮廢家貧借屋以居旁無長<lb/>
物予嘗憂之數遣書致問而公方飲酒嘯歌自放乎田<lb/>
野間其心休休然若據大厦味九鼎前有鼔鐘金石嘈<lb/>
嘈樂而不厭者則予又為之釋然喜笑何其有餘裕哉<lb/>
公能為神仙引𨗳熊蹲虎躍之術顔髪甚壯嘗過宛丘<lb/>
以語予而予未之能志也悲夫娶長安縣君張氏子男<lb/>
<pb n="KR4d0050_WYG_021-3b"/>
夙故江寜府溧水簿凱漳州漳浦簿純忠州豐都簿統<lb/>
䖍州信豐簿長女早世次適都官員外郎臧論道次適<lb/>
南康軍星子令李賔王次在室銘曰恂恂劉公不劌其<lb/>
剛力於厚下有發惟臧還田壠丘義感過兒汝孰為弱<lb/>
方桴予之汝孰為飢裹粟徃飴蠻夫囓邊擕其符于支<lb/>
刈其孽牙靡耳以隨惟公有為俾民是宜胡然聱牙老<lb/>
於故居食無腴田處無完廬我施維豐我行維屯不饗<lb/>
於身利其子孫<lb/>
<pb n="KR4d0050_WYG_021-4a"/>
　　　尚書都官郎中呉君墓誌銘<lb/>
君諱僅字庻幾天聖五年進士擢第厯歸州推官定國<lb/>
軍節度推官大理寺丞知江州徳安綿州彰明二縣饒<lb/>
池等州提舉鑄錢事通判婺州君亷悍於事無所顧避<lb/>
<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>
                    <graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>有芒角在彰明時韓丞相使蜀知君才郡縣寃訟<lb/>
多以屬君蜀人訴鹽井雖泉涸官猶捕繫責課入至壊<lb/>
産或榜死獄中不得免君請更法泉竭鹽不出則官閉<lb/>
其井人獲利焉嘉州王䝉正有羙田居木川肥腴甲西<lb/>
<pb n="KR4d0050_WYG_021-4b"/>
蜀其祖方與昆弟居獨遺言付䝉正之父族人數訟不<lb/>
平官司莫能决君以為祖有昆弟在安得專為遺言柝<lb/>
其田均受之訴者感涕為君作生祠曰用以報呉君也<lb/>
是時䝉正連外戚氣勢能傾動人而君一斷以法韓丞<lb/>
相尤喜以為難也翰林宋公祁提舉在京諸庫務薦君<lb/>
為屬官羣司狃于廢墮上下蓋覆一切闊畧不問以為<lb/>
大體君佐宋公為治披姦搜蠧窮其根穴収什包羅尺<lb/>
寸無所漏失主吏怵惕始知有公法老人至今有能言<lb/>
<pb n="KR4d0050_WYG_021-5a"/>
宋公時事者維君有助焉選知開封縣中貴人常遣吏<lb/>
持公移訴某事君曰中貴人誠貴重然所訴乃私事尚<lb/>
得為公移耶箠其吏遣之貴家㳺觀多借縣民牛有干<lb/>
君者君曰吾家鄱陽乃有牛逺不能致奈何竟不與于<lb/>
是莫能有撓縣者君平生所持皆如此與人聱牙常不<lb/>
合而卒亦用此取困及為楚州愈厲刻自信不肯隨衆<lb/>
楚為東南衝舟車日叩境接聒不得休息前為守者率<lb/>
置民事專治賔客君輙謝罷孤坐聽民事賔客至者雖<lb/>
<pb n="KR4d0050_WYG_021-5b"/>
烜赫巨官餉之壺酒盤飱而已未嘗留連歌呼醉飲以<lb/>
結恩意徃來者皆索莫遂得毁言又與提㸃刑獄持曲<lb/>
直相排擊由是被謫降監池州酒知君者為君咨齎而<lb/>
嘆息也以親嫌不之官歸京師朝廷復欲攜挈用君以<lb/>
君使江南督責有勞復君職任韓丞相為山陵使又以<lb/>
君營繕下宫還至汜水縣得疾卒嘉祐八年某月日也<lb/>
享年六十二君饒州鄱陽人曽祖延進祖承鑒考宗右<lb/>
厯三世不得仕至君登第由大理寺丞三遷至屯田員<lb/>
<pb n="KR4d0050_WYG_021-6a"/>
外郎由員外郎四遷至都官郎中服五品服追贈其考<lb/>
太常少卿妣某氏某縣太君男有官女嫁仕籍虞部員<lb/>
外郎周偕試校書郎劉凱大理評事章祐之秘書丞髙<lb/>
照皆其婿也初娶江夏黄氏又娶清河張氏廣平宋氏<lb/>
封徳安縣君今夫人麻氏封金華縣君子四人知損某<lb/>
官知白某官知讓知和女一人尚㓜其𦵏在饒州鄱陽<lb/>
縣懐仁鄉某原日用治平元年十月某甲子銘曰世之<lb/>
喑噎孰疵其為掲負而呼衆乃驚疑虎以鬭傷不如童<lb/>
<pb n="KR4d0050_WYG_021-6b"/>
麋嗟嗟夫子宜其阽危毁譽不公不獲於時告諸大幽<lb/>
俾觀我辭<lb/>
　　　戶部員外郎直昭文館知桂州呉公墓誌銘<lb/>
公諱及字㡬道嘉祐中為審刑院詳議官於時仁宗春<lb/>
秋浸髙國嗣未立宦官猥多公歎曰吾於此豈得黙耶<lb/>
即䟽言古者重絶人之世故去肉刑不用今閹人多取<lb/>
他人子腐之蕃其黨是宫刑復用也傷絶莫甚焉宜稍<lb/>
為條禁則上天報貺宜有文王百男之慶蓋不夭胎不<lb/>
<pb n="KR4d0050_WYG_021-7a"/>
毁卵鳯凰至重其類也仁宗異之以為言者未嘗有此<lb/>
論也頃之諫官缺仁宗謂執政曰可除呉某時公巳丁<lb/>
中允君憂去職服闋即除祕閣校理月餘遂拜右正言<lb/>
於是公復言陛下未有太子朝廷羣臣相與為諱而不<lb/>
言陛下不於此時早定他日使異姓生心非至計也願<lb/>
擇宗室之賢者而立之天下知有所奉則孰敢有揺足<lb/>
而上下者哉仁宗由此感悟其後二年遂以主上入繼<lb/>
公又請責二府以實効去虗名苟簡之政用李吉甫裴<lb/>
<pb n="KR4d0050_WYG_021-7b"/>
垍故事俾選用天下豪俊有不職者斥罷之擇賢將帥<lb/>
以肅軍法而繩墮卒刺史縣令有治最者可褒進以勸<lb/>
良吏宫掖掃除之臣宜依開寳詔書三十無飬父者聽<lb/>
飬一子裁減諸司浮費更定任子令諸所論奏事甚多<lb/>
其家所藏藁尚存二百餘紙朝廷稱之然亦用此取嫉<lb/>
於人磁湖程氏以冶鑄世得一官言者以為幸請罷之<lb/>
公以謂程氏於國興利不宜罷與議者亦不合遂以工<lb/>
部員外郎出知廬州公既去朝廷究其事卒以公議為<lb/>
<pb n="KR4d0050_WYG_021-8a"/>
是而賜程氏官治廬之三月五峒蠻冦欽州邊兵屢戰<lb/>
没乃進公户部員外郎直昭文館知桂州經畧廣西事<lb/>
公至則搜其利害無所遺落瘡痍之士皆起以奮始築<lb/>
州城鑿甘棠水以注壕繚邊之地障塞完固蠻人納土<lb/>
請吏特摩安南皆來獻踰明年得暴疾以卒年四十九<lb/>
嘉祐壬寅九月某日也公初年十七中進士第為楚州<lb/>
鹽城簿邑人以少年視公公至邑與令争民事可否令<lb/>
數絀伏邑人驚曰是少年簿可畏哉其後為福州候官<lb/>
<pb n="KR4d0050_WYG_021-8b"/>
尉知秀州華亭俱有能名候官民忮狠與仇家鬭自飲<lb/>
䑕莽而死仇家因抵法官司雖明知莫能辨蓋習之已<lb/>
乆公折其獄仇家勿論活五十三人提㸃刑獄移其法<lb/>
於七郡被誣者皆得活而毒死者遂絶人謂公之徳施<lb/>
於閩越無窮矣在華亭縁海築堤百餘里得羙田萬餘<lb/>
頃嵗出糓數十萬斛民于今食其利大理寺嘗奏公為<lb/>
檢法官持法尤平三司請重鑄錢法至死判審刑者主<lb/>
之公獨争為不可判刑恚曰立天下法豈由一檢法耶<lb/>
<pb n="KR4d0050_WYG_021-9a"/>
公曰法者天下法衆所不欲而執事獨欲之立天下法<lb/>
又豈獨由執事耶判刑者竟不能奪公得仕雖早而進<lb/>
用絶晩既用矣還復斥去遂至於死然其所施設亦可<lb/>
槩見嗚呼使予之述止於是而巳乎公姓呉氏曽大父<lb/>
諱某大父諱某父諱某公在朝累贈太子中允自曽大<lb/>
父以上居金陵至大父徙于通州而再世𦵏通至公之<lb/>
喪不克歸别𦵏于揚州廣陵縣某原其後遂為廣陵人<lb/>
乎初娶太常博士趙某之女再娶比部員外郎劉某之<lb/>
<pb n="KR4d0050_WYG_021-9b"/>
女為保寜縣君子寛甫太廟齋郎長女適進士李南季<lb/>
次適泗州盱眙簿趙覿一男二女尚㓜其𦵏在治平乙<lb/>
巳某月日銘曰呉在金陵黜於世衰既極而復自公發<lb/>
之再世𦵏通祔土累累公歿桂林素棺南來鄉老引紼<lb/>
請公𦵏歸乃𦵏廣陵在淮右山孔子稱賢嬴博之間古<lb/>
有鼎銘維公方之不騫不滅萬世藏之<lb/>
　　　尚書都官郎中王公墓誌銘<lb/>
世之所謂長厚君子者予嘗得而拜之及其死也予嘗<lb/>
<pb n="KR4d0050_WYG_021-10a"/>
得而銘之今夫予之銘王公也王公為外郎時在京師<lb/>
予與常山董伋徃拜而丈事焉王公之為人恂恂而謹<lb/>
雖對妾𨽻肅然有禮而加愛焉其為政尚恕民之飢者<lb/>
發粟以食之屬吏有過專為諱匿而終不肯發其所施<lb/>
設無甚異於人至其乆則吏民習服而益親向之人謂<lb/>
公曰今之為吏者屹屹以為強揭揭以為察横羅旁擊<lb/>
不較曲直攘取世俗之譽以取貴仕公亦以少厲爪距<lb/>
以自奮公笑曰人耳人耳奚異於我哉吾豈忍殺人以<lb/>
<pb n="KR4d0050_WYG_021-10b"/>
自售耶言者慙伏嗚呼非所謂長厚君子者耶公之初<lb/>
登進士第再調潭州司理㕘軍湘鄉有盜五人已具獄<lb/>
當死公覆之曰此非盗也窮之果然已而亦獲真盗醴<lb/>
陵富民殺人邑胥受賕執其佃客客被掠自誣服叩頭<lb/>
乞死公視之惻然取案熟讀有缺其日月而忘填者公<lb/>
曰吾無疑矣於是盡發其姦狀上官聞之争薦其能及<lb/>
滿法當遷而得職官翰林胥公偃掌選言於上曰王某<lb/>
嘗活寃人宜有以進秩遂改大理寺丞知興國軍永興<lb/>
<pb n="KR4d0050_WYG_021-11a"/>
縣再徙潭州通判猺人為㓂公調發糧餉師得宿飽安<lb/>
撫使以聞乃知臨江軍又移吉州信州七遷尚書郎中<lb/>
公時已老矣而新安太夫人猶在堂乞監同安靈仙觀<lb/>
以便安飬嵗餘太夫人卒公侍靈輿歸豫章白髪扶杖<lb/>
哀慕如孺子因得疾以嘉祐七年六月八日終於家享<lb/>
壽七十五諱固字伯充其先居南康之建昌五代兵亂<lb/>
徙於豫章之分寜自曽祖而來世以儒名家而未嘗得<lb/>
仕李氏既入朝公之伯祖某始舉進士禮部奏名第五<lb/>
<pb n="KR4d0050_WYG_021-11b"/>
於時太宗皇帝兼用才武取人見公狀貎𦕈然不稱所<lb/>
聞因罷去遂終身不復出伯父某亦以文學老於鄉里<lb/>
公以再世不顯因刻厲讀書終以成名焉曽王父諱某<lb/>
王父諱某考諱某以公贈光禄少卿母㳺氏馮翊縣太<lb/>
君繼母章氏新安縣太君娶祝氏河南縣君男五人建<lb/>
中筠州司户叅軍黄中太廟齋郎早世莘純中俱登進<lb/>
士第莘饒州餘干縣尉純中鼎州桃源令三女皆適士<lb/>
人孫十九人曽孫四人蕃衍成就其亦有顯者歟初河<lb/>
<pb n="KR4d0050_WYG_021-12a"/>
南之𦵏公自理穴曰吾將處此遂以其年九月某日𦵏<lb/>
於分寜縣仁義鄉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頭原從其志也銘曰煜煜而燔者<lb/>
吾知其為光闐闐而震者吾知其為聲惟固守於内者<lb/>
不耀而鳴徳既老而益成嗚呼何哉豈為善而不近名<lb/>
歿而可祀為鄉先生者耶<lb/>
　　　殿中丞魯君墓誌銘<lb/>
君諱宗顔字潛甫贈太保某之曾孫贈太傅諱某之孫<lb/>
贈太師諱某之子參知政事贈某官肅簡公諱某之季<lb/>
<pb n="KR4d0050_WYG_021-12b"/>
弟魯氏世為青州壽光人既仕而徙居於亳君與肅簡<lb/>
俱為進士肅簡既登科入朝浸以顯貴而君猶困於有<lb/>
司廼益治田為生事以佐其家故肅簡為大臣得以畧<lb/>
去私計而專意於朝廷者君實有助焉肅簡深念之將<lb/>
致之於禄仕君固辭曰願進諸族之甚貧者肅簡益以<lb/>
為賢而君遂以布衣終于家享年四十六肅簡廼任其<lb/>
子有開為將作監主簿今為比部員外郎君用有開之<lb/>
恩亦贈殿中丞嵗時薦享君以殿中丞繼太師而北向<lb/>
<pb n="KR4d0050_WYG_021-13a"/>
有開朱袍銀魚奉祀諸孫執事拜伏趨走滿前魯氏榮<lb/>
之然君嘗居臨淮多施予臨淮人見君出入皆敬愛之<lb/>
以為長者人也則雖不及享一時之報而終能被後世<lb/>
之澤也亦宜哉有開以某年某月歸𦵏君於鄭州之新<lb/>
鄭縣某原夫人邊氏封仙源縣君一女適少府監馬尋<lb/>
封扶風郡君孫四人皆良子弟也銘曰壅之後決其流<lb/>
必長鬱之後發出而愈光孰謂魯君不實其藏決之發<lb/>
之其出穰穰有子有孫頎頎在行既𦵏而銘千萬年無<lb/>
<pb n="KR4d0050_WYG_021-13b"/>
忘<lb/>
　　　殿中丞鮑君墓誌銘<lb/>
鮑公諱宗師字從聖再舉進士不中以䕃補常州司戶<lb/>
叅軍乆之用大臣薦改大理寺丞兩遷至殿中丞為人<lb/>
深黙而不校泯然若與世相遺者然好讀書無所不記<lb/>
亦未嘗自言人叩問之則纍纍語不絶取書覆視無差<lb/>
者又能治官監睦州酒嘗攝獄官立為辨出寃死者三<lb/>
人為昌化令邑民誣訴于州按之無狀異日民復有犯<lb/>
<pb n="KR4d0050_WYG_021-14a"/>
公釋之或謂此氓嘗誣公者冝寘以法公曰民雖妄幸<lb/>
巳辨矣吾何忍以私忿傷吾民邪其明恕多如此嘉祐<lb/>
七年例得蜀官貧不能具行求監廣州税既到官日悲<lb/>
吟思歸遂欲解官去親舊勸止之踰二年竟得疾卒于<lb/>
廣州年五十六訃至江陵其甥鄭某哭問故設位奠哭<lb/>
之盡哀其季復遣使來曰從聖𦵏有期願以銘累甥嗟<lb/>
乎吾舅常以友視我銘之也豈為私于吾舅邪蓋鮑氏<lb/>
出于夏禹之後或居東海㤗山間鮑叔始見于齊而昭<lb/>
<pb n="KR4d0050_WYG_021-14b"/>
以文辭顯于江南公之先乃在㑹稽豈昭之裔邪然其<lb/>
五世祖君福佐錢氏王呉越及其子修讓俱為呉越相<lb/>
遂為錢塘人修讓生漢文為湖州刺史漢文生仁爽從<lb/>
錢俶歸京師家益衰漢文生當公之考也復仕至職方<lb/>
郎中贈諌議大夫以清名顯于世妣陳氏萬夀縣君公<lb/>
初娶林氏再娶傅氏今夫人亦傅氏其姊也封長安縣<lb/>
君子延早亡次遐年喬年一女適進士黄敏中卒之明<lb/>
年治平丙午正月甲子𦵏于杭州仁和縣亷讓鄉諌議<lb/>
<pb n="KR4d0050_WYG_021-15a"/>
之塋次公舉進士時與富丞相聯試席及丞相帥陕西<lb/>
欲公為陕官且將薦引之公終不肯徃人服其有守銘<lb/>
曰我卜我吉利子斯室更萬千年兹銘不復出<lb/>
　　　贈懷州防禦使河内侯趙公墓誌銘<lb/>
公諱克賢貴出於宣祖皇帝之後其曽祖曰廷羙贈秦<lb/>
王諡曰悼祖曰某贈某官考曰承詡右衛大將軍深州<lb/>
防禦使贈安徳軍節度觀察留後閬中郡公妣曰崔氏<lb/>
博陵郡君公累官至右監門衛大將軍嘉祐八年九月<lb/>
<pb n="KR4d0050_WYG_021-15b"/>
甲子以疾卒年二十一詔贈懷州防禦使河内侯以某<lb/>
年十月甲子從𦵏于汝隂縣某原秦悼王之瑩次銘曰<lb/>
既厚其生不侈以壽彼食藜藿白髪滿首有角去齧蹄<lb/>
者善走又豈必然於何歸咎<lb/>
　　　贈陳州觀察使趙公墓誌銘<lb/>
公諱克闢辨道宣祖皇帝之四世孫曽祖諱廷羙是為<lb/>
秦悼王悼王生徳彛是為頴川郡王頴川生承錫今為<lb/>
雄州防禦使即公之父也公生於冨貴家恂恂樂善未<lb/>
<pb n="KR4d0050_WYG_021-16a"/>
嘗以財為侈亦可尚也已累遷左武衛大將軍建州刺<lb/>
史嘉祐八年八月某日以疾卒享年二十八皇帝為之<lb/>
不視朝詔贈陳州觀察使淮陽侯夫人陳氏陳留縣君<lb/>
先公而亡一女尚㓜以其年十月某日從𦵏于汝州之<lb/>
汝隂縣某原秦悼王之塋次銘曰淮陽維膚維履不汙<lb/>
冝老於紈襦黎顔而居厥室惟虗一女芚如福不漸世<lb/>
公乎巳乎<lb/>
　　　郡主趙氏墓誌銘<lb/>
<pb n="KR4d0050_WYG_021-16b"/>
萬年郡主趙氏太祖皇帝之曽孫永興軍節度使越懿<lb/>
王諱徳昭之孫威徳軍節度使冀康孝王諱惟吉之子<lb/>
妣為譙國夫人杜氏初封福安縣主年十八嫁今濰州<lb/>
防禦使向侯傳範後四十二年以疾終于京師敦義坊<lb/>
之私第享年六十康孝㓜為太祖所愛毓于禁中龍輿<lb/>
出則抱之于前民間號公孫太子至真宗時乃出就外<lb/>
邸而主亦生于禁中故其恩禮與宗室諸女絶等矣真<lb/>
宗書其小字賜之語其家曰此女無以妄與人于是得<lb/>
<pb n="KR4d0050_WYG_021-17a"/>
向侯歸之向侯故丞相魏國文簡公子數治大府有雅<lb/>
才所與遊皆一時賢士大夫而其自待顧重于繩墨間<lb/>
猶布衣之士也而主亦能以禮法自約結事姑以孝謹<lb/>
娣姒稱其順妾御撫以仁烝祭賔友烹溉肴醴之煩縟<lb/>
必親履之而不厭猶寒家之婦也是以能承向氏之家<lb/>
而不失魏公之世者以此初上為頴王時娶后于向氏<lb/>
有詔向侯主婚主悉力佽助無所遺及進見或謂主可<lb/>
因此時有所謁主曰寜有是耶皇恐稱謝而巳先帝亦<lb/>
<pb n="KR4d0050_WYG_021-17b"/>
欽歎之及有疾上屢遣使挾大醫診視既卒哀惻乆之<lb/>
錫以黄金贈賵加等使者臨奠給一品鹵簿以殯于資<lb/>
福浮圖舍熈寜元年八月庚申遂𦵏于開封縣褒親鄉<lb/>
豐臺里先塋之次子男三人縝國子博士縡右侍禁繪<lb/>
太子右賛善大夫早卒女六人二人早卒次適隴西李<lb/>
侔次適譙國曹諶俱后族也二人尚在室孫男九人女<lb/>
七人銘曰卦于家人風自火出内嚴不犯乃能化物詩<lb/>
之肅雍首乎王姬其教自上四履且儀皇祖之孫有嫟<lb/>
<pb n="KR4d0050_WYG_021-18a"/>
其羙嬪于濰州丞相之子授于公宫我承我師賓豆祭<lb/>
簋㒺不祗祗壼徳以成有發孰咎濰州之聲韡韡並茂<lb/>
天子維姑先帝維姉中宫維尊叔祖之妣厥初迨終既<lb/>
多受祉哀榮之享實亦絶擬翟車畫扇出送國門秋風<lb/>
八月遂𦵏髙原白玉為泥黄金為土我辭在碑愈乆彌<lb/>
固<lb/>
　　　宋夫人墓誌銘<lb/>
夫人宋氏其先安陸人自伯祖庠為仁宗宰相遂居京<lb/>
<pb n="KR4d0050_WYG_021-18b"/>
師今為開封人曾王父諱在中王父諱世基贈殿中丞<lb/>
父京今為尚書比部員外郎母劉氏安定郡君治平三<lb/>
年歸于皇叔右監門衛將軍宗史為呉王之孫而定王<lb/>
允良之子夫人既歸二年以熈寜元年三月丙子以疾<lb/>
卒壽十九嵗明年二月十七日𦵏于河南府永安縣銘<lb/>
曰夫人宋氏安陸之先乃自相國開封以遷世不家食<lb/>
佩紱再傳而生夫人幽閑静專厥配維何定王之子翟<lb/>
車以歸亦維得止雝雝其儀進饋維時姑嫜則喜盥服<lb/>
<pb n="KR4d0050_WYG_021-19a"/>
是冝賓客有奉烝嘗禴祠黽勉夙夜曽匪憚為天豈不<lb/>
聰胡嗇之壽既實而獲則又奚咎大化拘拘或亟或徐<lb/>
要之終極同於一墟<lb/>
　　　傅夫人墓誌銘<lb/>
試將作監主簿向紘之夫人傅氏生於慶厯之丙戌終<lb/>
于治平之丁未為婦二年有二嬰兒踰明年熈寜之戊<lb/>
申八月庚申𦵏於開封府開封縣汴陽鄉豐臺村其曽<lb/>
大父某某官大父某贈某官父求今為龍圖閣學士刑<lb/>
<pb n="KR4d0050_WYG_021-19b"/>
部侍郎其將𦵏也向氏之族甚哀之屬予為之銘夫人<lb/>
無墮容無慢徳其行巳也約其趍事也敏其處家也睦<lb/>
上焉者有以愛之下焉者有以敬之向君由是無内顧<lb/>
之憂而其所履之實如是是可銘也已銘曰結帨兮如<lb/>
歸童容兮倭遲馬巳返兮幾時挽素紼兮忽束之汴之<lb/>
流兮祈祈左有隴兮挾以馳日出艮兮奮參旗吁嗟夫<lb/>
人兮藏于斯<lb/>
</p>
<p>
</p>
  </div>
</body>
</text>
</TEI>
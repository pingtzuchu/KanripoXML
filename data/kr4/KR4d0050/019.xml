<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻十九</head>
    <p>
<pb n="KR4d0050_WYG_019-1a"/>
欽定四庫全書<lb/>
　鄖溪集巻十九　　　　　　宋　鄭獬　撰<lb/>
　　祝文<lb/>
　　　華州西嶽等處祈雨祝文<lb/>
陽氣憤盈土已冐橛膏澤弗濡宿麥將槁丁夫倚耒一<lb/>
墢不起眇視雲漢心焉如焚兹民無辜將罹艱食惟神<lb/>
聰直綏佑一方爰修筴祝祗祓以祈恭冀明靈俯歆精<lb/>
意霈之甘液沾漬農疇嘉種函活堅好成就以時潔祀<lb/>
<pb n="KR4d0050_WYG_019-1b"/>
敢忘美報<lb/>
　　　五嶽四瀆四海等處祈雪祝文<lb/>
背歴冬辰延涉春序凍閉不宻華霰未零永念災符如<lb/>
薄深谷恭禮端祝遥訴上靈䖍冀飛霙沛沾庶壤馳精<lb/>
延首日竚嘉祥<lb/>
　　　諸廟謝晴文<lb/>
夫民報神以力而神食民以功惟刺史職在守土仰思<lb/>
所以事於神而俯思所以庇於民故旱乾水溢罔不究<lb/>
<pb n="KR4d0050_WYG_019-2a"/>
懐比屬霖雨將以害稼而不遑寧居是用遍祈於境内<lb/>
之神神饗其衷既貺之日雲隂解駁天地澄霽嵗穀告<lb/>
登室家胥慶既得以寛吏之責而敢不答神之貺神其照<lb/>
鑒以享厥誠尚饗<lb/>
　　　景靈宫修盖英宗皇帝神御殿興工告土地祝<lb/>
　　　文<lb/>
聖考登真萬靈號慕増琳宫而嚴奉期雲馭以來遊穀<lb/>
日是諏庶工經始式修潔薦昭叩時靈庶孚錫於厖禧<lb/>
<pb n="KR4d0050_WYG_019-2b"/>
永圖寧於寳御<lb/>
　　　太廟后廟剏開水渠告土地祝文<lb/>
宫廟之嚴水絡弗治必資疏鑿俾無停流穀日載差僝<lb/>
工其始惟靈主土期於來相罇酒薦䖍是用致告<lb/>
　　　舒國長公主宅上梁告太歲祝文<lb/>
邑賜蘭陵園開沁水維梁斯構我室用成甫冀明靈永<lb/>
綏福祉<lb/>
　　　廣州南海謝南郊禮畢祝文<lb/>
<pb n="KR4d0050_WYG_019-3a"/>
宗社郊廟鉅典甫成實頼明靈宻資孚佑特馳軺使載<lb/>
欵嚴祠䖍薦忱辭用申美報<lb/>
　　　開撥汴口祭汴口之神河侯之神靈津之神祝<lb/>
　　　文<lb/>
巨河之壖決而東注漕舟是頼啓塞維時春氣發陳理<lb/>
當疏鑿神其綏閟獲此安流<lb/>
　　祭文<lb/>
　　　祭英宗文<lb/>
<pb n="KR4d0050_WYG_019-3b"/>
噫嘻惟皇髙視萬古文類神宗武如太祖龍之初潛錙<lb/>
銖大業既躍而出震駭騰踏其謨淵淵其斷烈烈指揮<lb/>
乾坤掃除六合<lb/>
　　　祭普寧郡太君文<lb/>
謹以清酌庶羞之奠致祭於普寧郡太君之靈惟太君<lb/>
育徳禀操温惠柔明珪璧之潔蕙蘭之馨婦道母訓咸<lb/>
播淑聲肅然閨閫示以儀刑乃有令子為時名卿盡厥<lb/>
孝養出於天成朝晡視膳莫敢遑寧自天沛澤寵數繁<lb/>
<pb n="KR4d0050_WYG_019-4a"/>
开疏封命號一時之榮既享備福又臻遐齡尚宜延永<lb/>
奄忽以傾嗚呼哀哉太君之子亷按百城乃叨屬部實<lb/>
仰威名遽聞斯變内鬰其情翩翩丹旐歸祔先塋聊陳<lb/>
薄奠以侑悲誠嗚呼哀哉尚饗<lb/>
　　　祭劉丞相文<hi>沆</hi>
昔年拜公光華溢顔體貌騫竦螭虎桓桓今公之去音<lb/>
容漠然柱天之氣藏於一棺愚自北行先域在陳亦冀<lb/>
見公少奉笑言未克走謁公問益勤明日出讌曲湖之濵<lb/>
<pb n="KR4d0050_WYG_019-4b"/>
衆客羅後華裾翠紳鼓簫駭發斾旌錯紛左右夾侍紅<lb/>
眉綠鬟公既下馬揖我於堂置之右座布席未安孰知<lb/>
倚伏忽若機翻公疾遽作俄而不還世亦有言朝暮悲<lb/>
歡公去何速少刻之間嗚呼哀哉陳氏纍纍驚走後先<lb/>
解衣買酒哭奠公前而况吾徒公恩丘山拊心一慟清<lb/>
血如瀾性命之際理固不疑感公之分安得無悲飄然<lb/>
丹旐歸舟何之蒼煙晩日長江之湄不如帆風送公以<lb/>
歸死生以訣永無見期嗚呼哀哉伏惟尚饗<lb/>
<pb n="KR4d0050_WYG_019-5a"/>
　　　祭太常博士石君文<lb/>
玉山蟠薄或銳或垤天骨聳擢一峯秀絶盛年登仕亟<lb/>
引歸籍望塞實副孰議孰失世之右豪或者趨之他人藐<lb/>
藐靳顔在眉焦手濡衣君獨勇為報有薄厚天胡自斯<lb/>
芃芃衆草幽蘭易衰逐逐羣連逸足先摧彼兩間者何<lb/>
有何無毫眉齯齒非鄙即愚印金瑞玉非欺即諛嗇之<lb/>
太甚於君何誅嗚呼潛夫某藉姻末曏連㑹覯客舟俱<lb/>
西棊奕罇酒笑語永日益親益厚曠懐洞然不有畦畛<lb/>
<pb n="KR4d0050_WYG_019-5b"/>
平生知心一言而盡事物之變逢原可推夭夀之隙曽<lb/>
不逆窺纔失一臂遽哭寢門古亦有然今復何言嗚呼<lb/>
潛夫春風如嘻春物如怡我爲故人心焉獨悲臨江洒<lb/>
血君乎何之<lb/>
　　　祭張郎中文<lb/>
嗚呼元常碩貌兮魁魁蒼豪兮龎眉衆以爲夀兮迺止<lb/>
於斯一日疾兮惙然以衰髙宇濩落兮神將去之衆以<lb/>
爲憂兮果如所期嗚呼哀哉謂之爲夀則爲妄焉謂之<lb/>
<pb n="KR4d0050_WYG_019-6a"/>
爲憂已而信然豈禍之易驗兮福不可逆料於前嗟嗟元<lb/>
常兮至此以奚言蜀江兮飜飜蜀山兮聨聨道之逺兮<lb/>
不得棲於故原封之西郭兮何時而還哭奠以送兮去<lb/>
不可攀嗚呼哀哉<lb/>
　　　祭程中令文<lb/>
士之處世恨不逢時既壽而貴則又何悲死生之分淹<lb/>
速有期猶旦及暮亦又何疑<lb/>
　　行狀<lb/>
<pb n="KR4d0050_WYG_019-6b"/>
　　　右諫議大夫充天章閣待制知滄州兼駐泊馬<lb/>
　　　歩軍部署田公行狀<lb/>
曽祖可範祖守忠父仲宣皇贈光禄少卿本貫亳州鹿<lb/>
邑縣渦源鄉虞詡里公諱京字簡之其先蓋出於陳氏<lb/>
陳公子完奔於齊始受地更爲田氏其後遂有齊國列<lb/>
於諸侯齊既滅其子孫之顯者多出於青冀之間而公<lb/>
之髙祖乃世居滄州至曽王父又徙於亳之鹿邑烈考<lb/>
舉明經多與四方賢士大夫遊妣郭氏樂安郡太君公<lb/>
<pb n="KR4d0050_WYG_019-7a"/>
生十六嵗而孤居䘮有禮法不飲酒食肉盛寒不衣裘<lb/>
𥜗鄉里稱髙之初就鄉人宋炎爲學得王黄州詩和之<lb/>
一夕成百篇炎見之嘆曰吾子千里足也天聖初登進<lb/>
士第補蜀州司法參軍還爲祥符縣尉有能名居常自<lb/>
陋其位下不足以自發乃求試書判㧞萃至廷試輙罷<lb/>
之雖然朝廷駸駸益知其才矣龍圖閣直學士王博文<lb/>
鎮秦州請公權節度推官秦爲兵車之衝而公悉力處<lb/>
之儲芻粟至三百六十餘萬轉運使李紘至秦以爲王<lb/>
<pb n="KR4d0050_WYG_019-7b"/>
公有賢從事矣㑹詔近臣舉賢材二公合薦之召對以<lb/>
嘗誤斷獄徙河中節度推官入大理爲詳斷官再遷秘<lb/>
書丞知青州千乘縣趙元昊叛夏州天子求可捍邊者<lb/>
侍讀學士李仲容薦公召赴中書堂試以䇿畫遂中上<lb/>
第除通判鎮戎軍從宣徽夏守贇出陜西因見上陳方<lb/>
畧上甚悅賜五品服遂為經畧判官守贇還闕復參<lb/>
夏竦軍事初朝廷設六科以羅天下英豪有運籌决勝<lb/>
之目而獨無應者公以謂夷狄驕於豢養將有倔强而<lb/>
<pb n="KR4d0050_WYG_019-8a"/>
不制者乃草書數萬言求應是科及就秘閣試而題與<lb/>
賢良同公曰吾豈來此較記誦耶因罷去及賊冦邊雖<lb/>
見名使然其謀議率爲巧說所壊不得究其功及上遣<lb/>
翰林學士晁宗慤賚詔問攻守之䇿衆言攻之便公獨<lb/>
謂賊久蓄謀一朝發之其計利害勝負固已精矣其勢<lb/>
非有以加勝於我則不止今朝廷息兵四十年將愚卒<lb/>
惰怯於兵鬭惟望敵内附爲無事賊知其然故其入冦<lb/>
必聲言納欵乘我之懈而來來故必捷殆未可以力破<lb/>
<pb n="KR4d0050_WYG_019-8b"/>
也衆又言出近塞示之以威彼或畏而可降也公又謂<lb/>
賊未嘗少挫安肯坐爲降計今驅不習之師置之散地<lb/>
犯賊鋭鋒此正兵家所忌兵出必敗公爭之不從竟用<lb/>
衆議聞上已而賊謀知之果遣黄延徳叩延州乞降以<lb/>
竒兵出源渭遂敗大將任福於好水川例降通判廬州<lb/>
公雖有前議而朝廷莫得聞其後諸公頗有知者遂還<lb/>
爲開封府推官再遷祠部員外郎保州兵亂以公爲河<lb/>
北提㸃刑獄公案視河朔利病畫二十事上之復爲開<lb/>
<pb n="KR4d0050_WYG_019-9a"/>
封府判官坐囚與吏鬭死出知蔡州連移相邢二州再<lb/>
爲河北提㸃刑獄貝州妖賊入府取庫兵爲亂上下倉<lb/>
卒不知所爲公召吏人爲檄募兵将討之而賊已大熾<lb/>
自刺史已下皆被執公遂縋城以出於時城外兵有隂<lb/>
與賊通者燒民居刼財以應賊公逕入一營得兵百餘<lb/>
乃梟其爲刼者躬至諸營撫遏之衆皆不敢動又募得<lb/>
死士數百人然皆無兵持白挺與賊爭南闗敗之殺數<lb/>
十人乃遁去盡督諸營兵出戰馳檄旁郡亦稍稍遣兵<lb/>
<pb n="KR4d0050_WYG_019-9b"/>
來遂圍其城賊不復敢出矣賊之始爲謀欲連河北山<lb/>
東十數郡期以同日俱起㑹其黨有繋獄者賊懼遂先<lb/>
期而發猶欲斷河橋取北都以自居故屢出兵奪南闗<lb/>
而輙爲公破走之由此賊勢遂窮於一城中公之三子<lb/>
皆來奔軍中歡噪以報公曰寧知不爲賊來乎止之軍<lb/>
門外參訊無詐然后見之公躬率諸軍攻城益急賊乃<lb/>
虜公家屬乘城以示公士卒皆却公即爲書射城中曰<lb/>
吾獨知爲國耳汝曹欲屠吾家者吾弗顧也叱諸軍益<lb/>
<pb n="KR4d0050_WYG_019-10a"/>
進羣弩俱發公之家死者四人是日城下兵皆爲公涕<lb/>
下而公意自若也及賊平執政者以公不能預察賊左<lb/>
降監鄆州稅先是駐泊都監田斌者亦以不能捕賊待<lb/>
罪兵間及得城從諸將以入以功特遷宫苑副使而公<lb/>
獨被謫御史徐宗况資政殿學士范仲淹俱言公失察<lb/>
賊過輕忠節爲重且有功不宜左遷乃移通判兖州復<lb/>
爲淮南提㸃刑獄京西轉運再遷兵部員外郎大河壊<lb/>
汴口踰時不能塞而浸及京師敕公専治之中使督視<lb/>
<pb n="KR4d0050_WYG_019-10b"/>
旁午公乃揵薪實其上流引河入故道汴水遂無害京<lb/>
西舊嘗徙民稅之他州民重苦之公一切除去嵗不足<lb/>
則調緍錢以増糴之諸郡皆有餘粟滄州河决嵗饑民<lb/>
皆流亡詔公以直史館徃蒞之公請得以便宜治事遂<lb/>
賜金紫至則斥其宿弊躬自儉約燕勞餉遺皆有尺度<lb/>
設科以均其賦役招徠流民爲之給田除租稅於是去<lb/>
者皆來日至府請田爲耕比三嵗増户萬七千使者上<lb/>
其治狀以爲第一天子下璽書褒焉特遷工部郎中至<lb/>
<pb n="KR4d0050_WYG_019-11a"/>
和元年除天章閣待制陜西都轉運使闗右盗鑄鐵錢<lb/>
甚惡法不能勝公更爲大錢肉好精緻僞者莫能雜以<lb/>
一當三盡收其惡錢付鑪官市易以爲便特遷兵部郎<lb/>
中復知滄州公之再爲治吏民愈愛之每臺使至輙相<lb/>
率遮道乞留惟恐公去公嘗謂敵騎出於廣信安肅定<lb/>
保間者皆畜塘水以遮其來徑獨滄孤居東北隅旁觜<lb/>
大海而無尺寸之險以拒冦乃圖其形勢且言首尾捍<lb/>
禦之畧馳奏之嘉祐二年遷諌議大夫明年以疾求便郡<lb/>
<pb n="KR4d0050_WYG_019-11b"/>
除知頴州仍賜太醫護行未拜命而薨三月二十二日<lb/>
也享年六十七詔以其第五子君度爲將作監主簿賻<lb/>
䘏有加焉公爲人慷慨重氣節嘗以功名自任既進矣<lb/>
輙復困折遭甘陵之變忠節尤顯著而見憎於執政者<lb/>
久之上益知其故乃賜一子官及爲陜西轉運使宰相<lb/>
始以除目進上又曰田某忠義之士可便與待制遂除<lb/>
天章閣待制然終以此顯於天下蓋爲善之効初雖有<lb/>
以害之其久也則愈逺而愈明終欲掩之而莫能也公<lb/>
<pb n="KR4d0050_WYG_019-12a"/>
嚴於御家勤於爲政未嘗以燕墮自廢新物未薦輙不<lb/>
食列郡嵗時饋遺皆歸之公府薦士五百餘人至於再<lb/>
薦屢薦期用於朝廷而後已其後故多顯者少時與常<lb/>
山董士亷汾陽郭京爲友善二人者俱以才氣聞於時<lb/>
而俱困不偶士亷又坐事失官公爲之經營賙恤甚厚<lb/>
然而剛明少合嘗以吏事劾其監軍及公爲滄州監軍<lb/>
乃爲本道按察使者公既薨使者徑至郡鞭其吏卒求<lb/>
公所短而竟不得一毫人益知公清白矣所著文集二<lb/>
<pb n="KR4d0050_WYG_019-12b"/>
十巻奏議十巻應制集十三巻又習於兵戰歴等雜家<lb/>
之術著天人流衍通儒子十數書術者咸傳受之夫人<lb/>
何氏齊安郡君從公在北河落於賊中語其諸子曰汝<lb/>
父以忠義自守必不顧妻子輩今賊擾攘未可知我婦<lb/>
人至不得已惟有一死耳不幸賊并脅汝以死則田氏<lb/>
無種矣汝亟去就汝父無以我爲念也諸子欲更相留<lb/>
夫人固遣之乃留其季子而三子者俱得出而夫人亦<lb/>
免於難六子長曰君陳定州曲陽簿次曰君俞陳州司<lb/>
<pb n="KR4d0050_WYG_019-13a"/>
户參軍次君平大理評事登進士第次君卿君彦君度<lb/>
皆守將作監主簿三女長適霍丘縣尉謝規次適進士<lb/>
羅䕶次㓜將以某年月日葬於陳州之宛丘縣某鄉以<lb/>
齊安祔焉某與君平爲同年生得公之家録條次之謹<lb/>
狀<lb/>
　　　樞宻直學士刑部郎中何公行狀<lb/>
公諱中立字公南其先池陽人避五代亂徙居宣城今<lb/>
爲許昌人曽祖某祖某贈都官郎中考某職方員外郎<lb/>
<pb n="KR4d0050_WYG_019-13b"/>
累贈尚書左丞妣趙氏文安郡太君康氏同安郡太君<lb/>
公即同安出也左丞號爲知人既生公而喜曰吾有子<lb/>
矣及左丞將終之夕家人以貧爲憂左丞指公曰是兒<lb/>
後二十年禄及家矣至初拜官正以左丞終之日果二<lb/>
十年公與諸兄講學鄉里時工部侍郎狄公領京西漕<lb/>
其子遵度以竒俊自處少所許可而獨與公爲友狄公<lb/>
聞之召公與語曰吾子迺肯與之遊果爲竒也遂以愛<lb/>
女歸之景祐元年登進士甲科授大理評事簽滑州判<lb/>
<pb n="KR4d0050_WYG_019-14a"/>
官㕔公事以親嫌改陳州晏丞相守陳言公文學宜備<lb/>
館閣再遷殿中丞簽署鄧州及歸遂召試充集賢校理<lb/>
丁太夫人憂服闋判登聞皷院開封府推官判三司都<lb/>
理欠憑由司翰林葉公爲三司使言公才不宜在散局<lb/>
即徙爲度支判官皇祐元年同修起居注遷祠部員外<lb/>
郎知制誥判三班院三班差除皆武人不曉文墨胥吏<lb/>
輩得以持其可否公皆召之庭下明告之某人當除某<lb/>
處莫不厭伏而去明堂覃慶三班改官者千餘人公早<lb/>
<pb n="KR4d0050_WYG_019-14b"/>
暮課督吏人不數日而畢兼判審官院權發遣開封府<lb/>
先是盜取章獻神御服物久之不獲上督責益急公始<lb/>
視事有告某人疑爲盜捕之則已嘗疑而置獄笞掠無<lb/>
狀遣之所司亦言其非公輙不聽窮其獄果爲真盜罷<lb/>
尹糾察在京刑獄改龍圖閣學士秦鳳路馬步軍都部<lb/>
署經畧安撫使言事者以公未嘗補郡不可爲一路帥<lb/>
臣迺徙知慶州公上言臣既不能治秦安能治慶徒使<lb/>
邊人生心有以輕陛下之守臣也願還故官守汝墳詔<lb/>
<pb n="KR4d0050_WYG_019-15a"/>
不許公初至慶慶人未見其施設皆相觀聽以爲之髙<lb/>
下有富賈夜飲相鬭者邏者得之迺用賂遂歸罪於他<lb/>
民公察之知其情按具服以謂並邊豪猾侵夜不禁復<lb/>
能行賂以自免不痛繩之後必生姦皆抵以峻法由是<lb/>
人大驚伏以爲不可欺軍士有言急者公訊之迺告其<lb/>
隊長受賂爾公曰隊長誠受賂爾迺敢言之是下常得<lb/>
以持上不可以爲軍即杖其背流之嶺南餘一切不問<lb/>
公之爲治多類此約而不繁易而可行事無鉅細必先<lb/>
<pb n="KR4d0050_WYG_019-15b"/>
破其根節而使衆理自析故不甚力而政成慶人皆宜<lb/>
之在鎮二年入判太常寺銀臺司秘閣遷刑部郎中嘉<lb/>
祐元年以樞宻直學士知許州公以許爲故鄉多故人<lb/>
親戚不願爲之守改知陳州先是邊臣罷歸多得中朝<lb/>
要官獨公外補遂以爲例公至陳而大水瀦於城下居<lb/>
人皆恐有卒醉呼於市曰水來公即命擒之斬以徇衆<lb/>
遂安是嵗移杭州明年七月二十四日卒於杭公署享<lb/>
年五十四公外疎闊而内精宻果於决事尚亷節家未<lb/>
<pb n="KR4d0050_WYG_019-16a"/>
嘗畜財鄰州嵗時問遺皆歸之公府然而喜酒尤能劇<lb/>
飲雖爲顯官與故人飲酒戯笑如布衣時公於慶陽有<lb/>
美政慶人畫像立生祠及聞薨皆相哭於祠下每至七<lb/>
日則又爲公設浮屠齋盡百日迺止其見思如此夫人<lb/>
狄氏安樂郡君即侍郎棐之女也男十一人景元景先<lb/>
太常寺太祝景初景耑將作監主簿景闓袐書省正字<lb/>
景俶以公遺命官其二弟今未仕景甫景倩亦正字景<lb/>
龍景安景輿皆蚤卒謹錄如右謹狀<lb/>
<pb n="KR4d0050_WYG_019-16b"/>
　　　先公行實<lb/>
公字武仲其祖妣傅氏妣王氏楊氏天水縣太君劉氏<lb/>
河間縣太君公河間之出也鄭氏富於財公専於爲學<lb/>
不計生事家之所蓄或爲親舊攜負而去絶口不問由<lb/>
是貲益衰初爲明經人或易之公怫然曰進士顧難哉<lb/>
即舉進士遂登天聖八年第主安州應城簿越州司法<lb/>
參軍改大理寺丞殿中丞知婺之蘭溪越之餘姚益之<lb/>
新都貧不能行求監楚之北神稅湖南安撫王絲薦簽<lb/>
<pb n="KR4d0050_WYG_019-17a"/>
書桂陽監判官㕔公事劉丞相沆鎮潭州以公攝長沙<lb/>
長沙民最喜訟號難治公處之若無事者轉運使聞其<lb/>
能過之曰願觀公決事公據按辦問訟者皆厭伏頃之<lb/>
而畢轉運大驚郴州宜章民執僞劵奪人田更數獄莫<lb/>
能辨俾公按之視劵即曰此僞也縣邑故爲義章以太<lb/>
宗舊諱更爲宜章今劵用宜章印而置田之嵗乃義章<lb/>
時也於是僞者叩頭伏公曰吾不忍自我致汝於死爲<lb/>
推其已没者為首而得減死焉三遷都官員外郎皇祐<lb/>
<pb n="KR4d0050_WYG_019-17b"/>
初爲審刑詳議官蠻人入邕州龍圖閣直學士孫公沔<lb/>
討之請公行至嶺下後行者多以事避去惟公至邕州<lb/>
軍夜驚幾亂孫公執公手曰平時特以公爲才乃真義<lb/>
士也以勞遷職方員外郎入權大理寺少卿殿直曹旦<lb/>
坐獄抵死公曰旦父瑛以戰死宜少貸之仁宗爲之减<lb/>
死於時四方獄疑而不能决者率文致私以可哀憐狀<lb/>
以丐末減公以爲此特州郡不明於法獄亡疑也請覈<lb/>
其本情凡一切出於文致者皆勿用如此則法不失有<lb/>
<pb n="KR4d0050_WYG_019-18a"/>
罪矣詔以公議著於令潮州民爲後妻所殺其子復殺<lb/>
之郡以疑獄聞有司莫能決或曰繼母如母是殺母也<lb/>
請如律公曰如之者有間矣昔文姜與弑魯桓春秋去<lb/>
其氏絶不爲親也與弑焉猶絶之况身履之耶當其推<lb/>
刃之時母名絶矣是有罪者也律捕罪人不拒而殺之<lb/>
法當流衆大服皆以爲不及也某氏死而世絶有母已<lb/>
適他族官將籍其産公以謂不為伋也妻則不爲白也<lb/>
母是得罪於父者也此非有罪者不可以絶請以産歸<lb/>
<pb n="KR4d0050_WYG_019-18b"/>
母氏或者爲不然異日得故案其所斷正與公同或者<lb/>
乃慚服其引比倫類如此者絶多有司皆記其事相傳<lb/>
以為法遷祠部郎中嘉祐元年五月壬午卒於官壽五<lb/>
十有六觀書無不記覽爲詩清麗峭絶有唐人風格又<lb/>
善於牋尺諸公多請爲之具草細字謹宻自可以喜也<lb/>
雖精於刑名其爲論嘗據經引義不爲世俗吏苛撓專<lb/>
以文法故其全活者數百人然齟齬不得志所居職多<lb/>
不過期月輙罷去常徃來留滯於江湖間者甚久故其<lb/>
<pb n="KR4d0050_WYG_019-19a"/>
所有不得盡見於行事云<lb/>
</p>
<p>
</p>
  </div>
</body>
</text>
</TEI>
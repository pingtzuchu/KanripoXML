<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻二十八</head>
    <p>
<pb n="KR4d0050_WYG_028-1a"/>
欽定四庫全書<lb/>
　鄖溪集巻二十八　　　　　宋　鄭獬　撰<lb/>
　　五言絶句<lb/>
　　　齊山晚歸<lb/>
飲散齊山晚夕陽秋浦紅不須鞭五馬十里聽松風<lb/>
　　　出都次南頓<lb/>
駐馬綠隂下離人正憶家可憐桃李樹猶有未開花<lb/>
　　　酴醿<lb/>
<pb n="KR4d0050_WYG_028-1b"/>
清香無物敵粉葉自成圍白玉瓏璁髻真珠纓絡衣<lb/>
　　　題僧文瑩所居壁<lb/>
西湖頻送客緑波舟檝輕春入蘿徑静浪花翻逺晴<lb/>
　　七言絶句<lb/>
　　　詠史<lb/>
漢地龍蛇始遘迍曹公崛起定經綸隂謀用盡得天下<lb/>
誰道彼雛解笑人<lb/>
魏生被責灌將軍股慄如何不自陳若使當時有英氣<lb/>
<pb n="KR4d0050_WYG_028-2a"/>
肯為丞相掃門人<lb/>
漢家行賞盡論功禍福于人豈易窮解把舊恩酬項伯<lb/>
獨將大義斬丁公<lb/>
　　　讀蜀志<lb/>
曹公屈指當時輩天下英雄數使君髀肉消來還感泣<lb/>
争教漢鼎不三分<lb/>
　　　莊鵾辭海<hi>初離安陸詩</hi>
歸路漸驚紅葉老舊山已落白雲深莊鵾聊欲辭滄海<lb/>
<pb n="KR4d0050_WYG_028-2b"/>
越鳥終須憶故林<lb/>
　　　下第遊金明池<lb/>
騎殺青都白玉麟歸來狂醉後池春人間得䘮尋常事<lb/>
不避郎君走馬塵<lb/>
　　　久泊餘杭關外水涸不能行晚雨甚快解舟有<lb/>
　　　日矣<lb/>
初看紅芰小開頭今見青房結子稠深謝晚雲憐滯客<lb/>
故飛凉雨送歸舟<lb/>
<pb n="KR4d0050_WYG_028-3a"/>
　　　書屏<lb/>
翠篠疎明臨晚水紫葵㸃綴落晴沙山雞對卧緑蒲葉<lb/>
野鴨争銜黄荇花<lb/>
　　　夷陵張仲孚顒以荆州無山為戲輙書二絶<lb/>
使君終日倚朱欄緑樹髙樓掩映間自有碧江無限好<lb/>
荆州佳境不須山<lb/>
雨後飛雲冉冉回碧天都似鏡初開只應峽口多山處<lb/>
不見秋光萬里來<lb/>
<pb n="KR4d0050_WYG_028-3b"/>
　　　再賦如山<lb/>
小堂草草屋三間暇日徜徉養夀閒掲榜如山還自笑<lb/>
何人不老似青山<lb/>
　　　客意<lb/>
已换春衫别後衣此心長共白雲飛髙堂夀酒年年事<lb/>
趂取榴花及早歸<lb/>
　　　讀司馬君實撰呂獻可墓誌<lb/>
一讀斯文泪㵼襟摩天直氣萬千尋知君不獨悲忠義<lb/>
<pb n="KR4d0050_WYG_028-4a"/>
又有兼憂天下心<lb/>
　　　讀李英公傳<lb/>
李宻被誅猶不負文皇顧命更何疑豈將當日奔亡後<lb/>
比得當年富貴時<lb/>
　　　曉凉<lb/>
銀河垂角斗星稀曉簟微凉夢破遲落月半庭人未起<lb/>
好風揺動碧桐枝<lb/>
　　　三月<lb/>
<pb n="KR4d0050_WYG_028-4b"/>
三月江南梅子青春遊已過畫船横酒懐索寞人初倦<lb/>
已喜金盃弄水聲<lb/>
　　　夜寒<lb/>
欄干徙倚未能眠雲破初開碧玉天滿地雪花寒不掃<lb/>
恨無明月對嬋娟<lb/>
　　　晚晴<lb/>
漸覺沙頭碧草乾開簾更把晚雲看波光月色俱清絶<lb/>
應有新花怯夜寒<lb/>
<pb n="KR4d0050_WYG_028-5a"/>
　　　雪晴<lb/>
一抹明霞暗淡紅瓦溝已見雪花溶前山未放曉寒散<lb/>
猶鎖白雲三兩峯<lb/>
　　　秋晴<lb/>
雨洗秋空明似水瓦光浮動碧差差好風晴日虚忩净<lb/>
正是幽人養病時<lb/>
　　　塵埃<lb/>
袖裏金鎚白㲲袍塵埃自古出英豪胷中憤氣蟠不得<lb/>
<pb n="KR4d0050_WYG_028-5b"/>
一夜虹蜺萬丈髙<lb/>
　　　明月<lb/>
一環明月午初停自挂虚忩不可扃恰見梧桐一雙影<lb/>
緑隂漠漠覆中庭<lb/>
　　　聽泉<lb/>
為愛飛泉灑雪凉無縁移近曲欄傍直須買斷清溪住<lb/>
引取寒聲繞卧床<lb/>
　　　湖上<lb/>
<pb n="KR4d0050_WYG_028-6a"/>
湖山只合住真僊家在鄖溪未有縁欲把金錢三百萬<lb/>
萬松嶺上買雲眠<lb/>
　　　採江<lb/>
江上雲亭霽景鮮畫屏展盡一山川遲遲欲去猶回首<lb/>
目盡孤烟白鳥邊<lb/>
　　　江行五絶<lb/>
馬當之西絶險處青山獨出無四鄰且繫畫船楓樹下<lb/>
行人去賽小姑神<lb/>
<pb n="KR4d0050_WYG_028-6b"/>
三日禁船官不容波如連屋萬千重莫向長江争道路<lb/>
如今風雨屬蛟龍<lb/>
清明村落自相過小婦簪花分外多更待山頭明月上<lb/>
相招去踏竹枝歌<lb/>
快帆美滿送船去忽值髙沙船不行只道今朝風色好<lb/>
不知還有暗灘生<lb/>
西江廟前飛來鳥紫金作翅尾畢逋翻空趂船接紅果<lb/>
銜去却哺林中雛<lb/>
<pb n="KR4d0050_WYG_028-7a"/>
　　　觀濤<lb/>
怒濤沃日為之隂下有蛟龍不測深若比人間惡風浪<lb/>
長江風浪本無心<lb/>
　　　水淺舟滯解悶十絶<lb/>
聞道春流下斗門扁舟應得解南村欲看竹箭開新漲<lb/>
更挿楊枝記舊痕<lb/>
正愛春波妥妥長微吟倚棹落花傍狂風忽送蛟龍雨<lb/>
翻動一天星斗光<lb/>
<pb n="KR4d0050_WYG_028-7b"/>
柳枝拂水萬千縷水去栁枝還却回不似桃花愛飄蕩<lb/>
等閒流出碧溪來<lb/>
壩上春流滑滑來行人相語笑相催解舟直入碧天去<lb/>
天上晚雲行處開<lb/>
小鳥羣飛獨木隂笑聲騷屑如鳴琴見人接翅却飛去<lb/>
還入前村楓樹林<lb/>
稚子持竿坐芳草魚兒跋尾出浮萍㑹稽巨犗沉猶脫<lb/>
滄海驪龍睡不醒<lb/>
<pb n="KR4d0050_WYG_028-8a"/>
酒徒不復少年時白髪狂歌亦未衰更與春風酬一醉<lb/>
好花猶有兩三枝<lb/>
青天萬里放醉眼啼鳥一聲傷客心携手尋春春盡日<lb/>
此時真直萬黄金<lb/>
春水駸駸抺舊㾗兒童乘浪戲青雲去如跳鯉忽驚散<lb/>
來似遊鳬還作羣<lb/>
斗城縹緲浮雲裏歸路坡陁碧草斜北極巳看龍虎氣<lb/>
神州漸近帝王家<lb/>
<pb n="KR4d0050_WYG_028-8b"/>
　　　登第後作<lb/>
文闈數戰奪先鋒變化須知自古同霹靂一聲從地起<lb/>
到頭身是白雲翁<hi>公病中嘗夢浴玉龍池驚見體生鱗角而寤</hi>
　　　探花<lb/>
粉蓓團梢相並開醉中走馬探花回春衫不惜露痕汚<lb/>
直入閙花深處來<lb/>
　　　上朝<lb/>
秋風御路冠蓋滿曉月畫樓鐘鼓遲卧聽傳呼丞相入<lb/>
<pb n="KR4d0050_WYG_028-9a"/>
可憐正是上朝時<lb/>
　　　翰林夜直<hi>召草富丞相制</hi>
中使傳宣學士家君王令草侍中麻紫泥金印才封了<lb/>
蓮燭燃殘一寸花<lb/>
　　　夜宿秘閣<lb/>
金馬藏書大帝家繞簷鳴玉滴氷牙晚雲不動寒風斷<lb/>
殘雪時飛三兩花<lb/>
　　　乞郡<lb/>
<pb n="KR4d0050_WYG_028-9b"/>
曉日銀臺再上書相君何日奏丹塗紫皇有意憐衰老<lb/>
乞與揚州第五符<lb/>
　　　省中栽花<lb/>
凌晨上馬晚方回不省好花開未開誰把金錢買花樹<lb/>
帶將春色入城來<lb/>
　　　試院中懐公逹<lb/>
黄衫自掌貢闈𤨏强刷塵心酒一杯天上謫仙如見憶<lb/>
可能騎取老鯨來<lb/>
<pb n="KR4d0050_WYG_028-10a"/>
　　　被恩出使<lb/>
鏡湖清淺越山寒好倚秋雲刮眼看萬里塵沙巻飛雪<lb/>
却持漢節使呼韓<hi>予時求㑹稽郡</hi>
　　　出北關<lb/>
去年此地送行客俯仰之間迹已陳今日復來相别處<lb/>
使君却是北歸人<lb/>
　　　過十丈山<lb/>
慣向長安事朝謁滿衫塵土厚於泥行人若愛青山好<lb/>
<pb n="KR4d0050_WYG_028-10b"/>
何不暫時留馬蹄<lb/>
　　　白雲道中<lb/>
翠璧連環三百里行人不柰愛山何莫辭下馬尋雲逕<lb/>
前到淮西塵巳多<lb/>
　　　過三十六洞<lb/>
草深樹宻不見溪但聞地底溪聲迴忽從山口渡流水<lb/>
始知此溪山北來<lb/>
蒼山連環不斷頭溪聲繞山無時休後溪已穿緑樹去<lb/>
<pb n="KR4d0050_WYG_028-11a"/>
前溪却向山前流<lb/>
髙溪却㵼低溪水溪裏分明見白沙夜來山上暴風雨<lb/>
溪口流出紅桃花<lb/>
　　　離蔡州<lb/>
風吹醉面出南州兩行紅裙立馬頭已過落花時節晚<lb/>
不須再拜苦相留<lb/>
　　　離雲中一首<lb/>
南歸喜氣滿東風草軟沙平馬足鬆料得家人相聚說<lb/>
<pb n="KR4d0050_WYG_028-11b"/>
也知今日發雲中<hi>漢使離北庭常限正月四日</hi>
　　　入涿州<lb/>
飲馬桑乾流水渾燕山未晚已黄昬衣襟猶帶長安酒<lb/>
不分江湖浣舊㾗<lb/>
　　　回至涿州<lb/>
來時正犯長安雪今見春風入塞初為問行人多少喜<lb/>
燕山南畔得家書<lb/>
　　　五松山<hi>李白嘗遊此今有寳雲寺</hi>
<pb n="KR4d0050_WYG_028-12a"/>
天上仙人謫世間醉中偏愛五松山錦袍已跨鯨魚去<lb/>
惟有山僧自往還<lb/>
　　　秦淮<lb/>
秦氏無過一再傳欲圖萬里據秦川漢家只在芒山下<lb/>
却謂金陵五百年<lb/>
四海龍蛇日沸騰秦皇萬世欲相承漢家王氣芒山起<lb/>
却事東巡鑿秣陵<lb/>
　　　淮上<lb/>
<pb n="KR4d0050_WYG_028-12b"/>
桐栢山中草木靈淮源潏潏繞山鳴誰人鑿出渾河水<lb/>
汚却長波萬丈清<lb/>
車蓋飛雲不放船長疑水府貯神仙淮靈須信疎慵甚<lb/>
欲住荆州不計年<lb/>
　　　自天竺遇雨却回靈隠<lb/>
月桂峯前快雨飛林間避雨亦沾衣才晴便出西山路<lb/>
却共斷雲相趂歸<lb/>
　　　舟行次南都遇雨<lb/>
<pb n="KR4d0050_WYG_028-13a"/>
雨聲飄斷忽南去雲勢旋生從北流料得凉風消息近<lb/>
蕭蕭只在栁稍頭<lb/>
老火燒空未易收忽驚快雨破新秋晚雲濃淡落日下<lb/>
已似楚江南岸頭<lb/>
　　　自靈隠回謁孤山勤上人<lb/>
獵獵長松十里風歸時路與北山通陶濳今日無餘事<lb/>
更過虎溪尋逺公<lb/>
　　　贈冲雅師<hi>善草書</hi>
<pb n="KR4d0050_WYG_028-13b"/>
姑孰上人溪上居碧松揺雨晚凉初誰將六角竹枝扇<lb/>
來問羲之覔草書<lb/>
　　　赤壁<lb/>
帳前斫案决大議赤壁火船燒戰旗若使曹公忠漢室<lb/>
周郎争敢破王師<lb/>
　　　早起<lb/>
頭疼宿酒未能解獨怕曉寒簾捲遲懊恨桃花愛飄蕩<lb/>
夜來壓折海棠枝<lb/>
<pb n="KR4d0050_WYG_028-14a"/>
　　　送禪雅歸姑蘇<lb/>
秋風江上白雲飛江氣飄蕭欲灑衣正是荷花滿吳國<lb/>
詩人靈徹故山歸<lb/>
　　　嘲范蠡<lb/>
千重越甲夜成圍宴罷君王醉不知若論破吳功第一<lb/>
黄金只合鑄西施<lb/>
　　　湖上晚歸<lb/>
江梅向臘雪初飛莫向花前酒數稀為報玉堂批詔客<lb/>
<pb n="KR4d0050_WYG_028-14b"/>
夜來乘月北山歸<lb/>
　　　柳湖晚歸<lb/>
碧天寫入柳湖底天上醉遊春日斜便留畫舫入城去<lb/>
不忍馬蹄踏落花<lb/>
　　　舟中睡起<lb/>
銅盤緑水浸紅蕖風巻紗㡡睡足初金殿故人如借問<lb/>
為言病酒嬾修書<lb/>
　　　重到城東有感三首<lb/>
<pb n="KR4d0050_WYG_028-15a"/>
曽訪花翁醉玉壺重來花下盡平蕪東風繞袖應相識<lb/>
記得當年舊酒徒<lb/>
好春初滿杏園花十里曽携載酒車今日黄雲衰草地<lb/>
不堪更送賈長沙<hi>李子思謫官又於此相别也</hi>
仙桃移在玉欄初紅抹臙脂嫩㸃酥聞道飄零落人世<lb/>
清香得似舊時無<lb/>
　　　逄賈老<lb/>
買得虚名東路歸自憐鷗鳥本㤀機吾師不用苦迎送<lb/>
<pb n="KR4d0050_WYG_028-15b"/>
亦是當時一布衣<lb/>
　　　贈徐登先生<lb/>
鬢髪如黧眼正青鍊來玉骨巳通靈我來欲問金丹訣<lb/>
三日林間醉不醒<lb/>
　　　柳湖席上呈夏宫苑<lb/>
千條萬條楊柳絲好花不過三兩枝<hi>淮陽多牡丹然竒絶者每圃不過數</hi>
<hi>枝</hi>今日樽前為君飲明朝酒病終不辭<lb/>
　　　阻風遊銅陵䕶法寺<lb/>
<pb n="KR4d0050_WYG_028-16a"/>
白浪浮江打白沙江頭緑竹對僧家春風也似玉京好<lb/>
一樹殘紅山杏花<lb/>
　　　正夫草巻巳就余例亦奏牘今得絶筆<lb/>
琳琅之寳出荆山合作珪璋與佩環楚澤白茅最微陋<lb/>
何縁亦在貢書間<lb/>
　　　送王殿直<lb/>
玉尺新裁白紵衣楊花紛泊滿衫飛少年不怕風塵惡<lb/>
汚却鄣泥走馬歸<lb/>
<pb n="KR4d0050_WYG_028-16b"/>
一尊聊寄洞元師既到山中春未遲料得醉眠巖石上<lb/>
曉風零落小桃枝<lb/>
洞元道士酒中仙散髪人間五十年醉後不知山月上<lb/>
竹間横枕一琴眠<lb/>
　　　送曉容<lb/>
龎睂蒼面已衰翁猶踏天衢塵土中收得閒名好歸去<lb/>
鮮魚白酒醉秋風<lb/>
　　　寄郭祥正<lb/>
<pb n="KR4d0050_WYG_028-17a"/>
天門翠色未饒雲姑孰波光欲奪春怪得溪山不寂寞<lb/>
江南又有謫仙人<lb/>
　　　寄題峽州宜都縣古亭<lb/>
古人已逐秋草沒明月空隨秋浪翻安得古人似明月<lb/>
長來此地對金罇<lb/>
　　　戲言寄霅溪使君唐司勲<lb/>
水精宮殿從來小<hi>霅上號水精宮</hi>寂寞蓬萊不可遊<hi>㑹稽號小蓬萊</hi>十<lb/>
萬人家明鏡裏神仙都㑹是杭州<lb/>
<pb n="KR4d0050_WYG_028-17b"/>
　　　出金陵却寄蔣山元師<lb/>
不及林間紅鶴羣飛泉却得夜深聞風帆又絶秦淮去<lb/>
回望北山空白雲<lb/>
　　　招余補之<lb/>
赤泥圓印木蘭酒欲飲無人共把杯只隔春江一潮信<lb/>
可能閒訪故人來<lb/>
　　　憶南中兄弟<lb/>
河上青青榆葉稀湘童何日報南歸可嗟不及衡陽雁<lb/>
<pb n="KR4d0050_WYG_028-18a"/>
兄弟相將作隊飛<lb/>
　　　遺興勉友人<lb/>
人生三萬六千日二萬日中愁苦身惟有無心消遣得<lb/>
有心到了是癡人<lb/>
　　　傷王霽<lb/>
欲鍊此心成古鏡清光直透太虚明朝來一灑故人淚<lb/>
依舊塵埃滿匣生<lb/>
　　　稚子<lb/>
<pb n="KR4d0050_WYG_028-18b"/>
稚子誰憐衰病餘戲殘鬭草繞庭除朝來竟學黄家<lb/>
畫畫破新傳幾本書<lb/>
　　　田家<lb/>
數畝低田流水渾一樹髙花明逺村雲隂拂暑風光好<lb/>
却將微雨送黄昬<lb/>
　　　汪正夫為人撰墓誌有中金之贈因以二絶戲<lb/>
　　　之<lb/>
飄然才思是真仙鳯字仍留碧玉鐫换得黄金滿書篋<lb/>
<pb n="KR4d0050_WYG_028-19a"/>
可能獨具買山錢<lb/>
寳字竒文刻夜臺黄金論價未當才諸生可是無豪氣<lb/>
不就韓公乞取來<lb/>
　　　病中<lb/>
丞相新詩懶未酬一編藥録在牀頭何時病骨健於鶻<lb/>
直與秋風萬里遊<lb/>
病來翻喜此身閒心在浮雲去住間休問遊人春早晚<lb/>
花開花落不相關<lb/>
<pb n="KR4d0050_WYG_028-19b"/>
　　　謝病<lb/>
自縁謝病慙朝紱漸有心期訪舊廬為問桃花巖下客<lb/>
有田肯貰子真無<lb/>
　　　昔日<lb/>
昔日揮毫多壯思半天拂下鳯凰兒夜來雪灑松窓急<lb/>
開巻先逢白髪詩<lb/>
　　　藍橋送客回謁張郎中<lb/>
都無歌管伴金杯草草藍橋送客回寒雨飄零不成雪<lb/>
<pb n="KR4d0050_WYG_028-20a"/>
剡溪閒訪戴逵來<lb/>
　　　酬公逹<lb/>
小吏扣關聲啄啄山夫驚落手中杯不知天上何縁到<lb/>
袖裏擕將明月來<lb/>
　　　哭重伋兼穰令<lb/>
古劒沉來不可尋白沙堆下葬黄金憑君莫向大江哭<lb/>
泪入黄泉寃更深<lb/>
　　　自嘲<lb/>
<pb n="KR4d0050_WYG_028-20b"/>
樂府休翻白苧歌樽前已怯巻紅螺壯心雖欲未伏老<lb/>
争柰秋來白髪何<lb/>
　　　嘗酒<lb/>
病髪搔來不滿簪一樽聊復灑煩襟只應從此歡心减<lb/>
不及年年酒味深<lb/>
　　　飲醉<lb/>
小鍾連罰十玻瓈醉倒南軒爛似泥睡起不知人已散<lb/>
斜陽猶在杏花西<lb/>
<pb n="KR4d0050_WYG_028-21a"/>
　　　巽亭小飲<lb/>
花開花落何須問勸爾東風酒一杯世事正如滄海水<lb/>
早潮才去晚潮來<lb/>
　　　酒寄通州吳先生<lb/>
徃年醉倒先生家今寄緑酒滄海涯此酒到時春已晚<lb/>
猶應趂得賞殘花<lb/>
　　　酒寄郭祥正<lb/>
第一荆州白玉泉蘭舟載與酒中仙却須捉住鯨魚尾<lb/>
<pb n="KR4d0050_WYG_028-21b"/>
恐怕醉來騎上天<lb/>
　　　次韻程丞相觀牡丹<lb/>
滿車桂酒爛金醅坐繞春叢醉即回争得此花長在眼<lb/>
一朝只放一枝開<lb/>
碧凉繖下罩羅敷只恐晴暉透錦襦醉倚玉欄問春色<lb/>
此花勝得洛中無<lb/>
第一名花洛下開馬䭾金餅買將回西施自是越溪女<lb/>
却為吳王賺得來<hi>陳人常賫金就洛中市花一圃或至千餘緡</hi>
<pb n="KR4d0050_WYG_028-22a"/>
　　　絲頭黄芍藥<lb/>
揚州絶格巳為稀北土花翁載得歸白玉圓盤圍一尺<lb/>
滿堆金縷淡黄衣<lb/>
　　　招同僚賞雙頭荷花<lb/>
為愛荷花並蔕開便將荷葉作金杯桃根桃葉俱殊色<lb/>
且看相携渡水來<lb/>
　　　酬張仲巽見督龍山之遊<lb/>
渚宫曾燕菊千枝落日須將急棧追料得山花也相愛<lb/>
<pb n="KR4d0050_WYG_028-22b"/>
使君來晚不嫌遲<lb/>
倒尊擲㡌愧新詩後日歡遊亦可追自是東風多逸興<lb/>
不關南郡出遊遲<lb/>
　　　梁天機約重陽見訪而汪正夫簡報書齋叢菊<lb/>
　　　輙有小蘂因書一絶呈正夫<lb/>
簡報菊叢生小蘂枝頭應似撥氷醅故人有信來相訪<lb/>
好祝秋風及早開<lb/>
　　　重九後見新菊<lb/>
<pb n="KR4d0050_WYG_028-23a"/>
年年時節菊初開滿挿花枝倒酒杯今日秋風欺病客<lb/>
惟將白髪上頭來<lb/>
　　　江梅<lb/>
杭州别乘有餘才戲作佳篇寄我來已教吳娘學新曲<lb/>
鳯山亭下賞江梅<lb/>
　　　雪裏梅<lb/>
武皇未識長卿才多向吳王故國來誰見江南佳賞處<lb/>
月中詞客雪中梅<lb/>
<pb n="KR4d0050_WYG_028-23b"/>
　　　和汪正夫梅<lb/>
少陵老杜獨憐才長句還如鐡馬來酒味漸佳春漸好<lb/>
苦教陸凱詠寒梅<lb/>
世上庸兒苦忌才脫身曽把虎鬚來他年若隠吳門去<lb/>
從此真仙不姓梅<lb/>
江南江北謫仙才為愛湖山特地來願得春寒過三月<lb/>
尊前留得臘前梅<lb/>
禁林自笑老無才覔得杭州刺史來飲散慿欄却怊悵<lb/>
<pb n="KR4d0050_WYG_028-24a"/>
不堪憶著故園梅<lb/>
好花賦與本天才料得靈根天上來應為長安惡風土<lb/>
故教北地不栽梅<lb/>
妖花爛熳敵清才鄴騎還驚寳玦來鄭國枉教蘭作佩<lb/>
定應不識楚江梅<lb/>
座中豪客洛陽才醉舞春風拂袖來明日却尋歌管地<lb/>
中庭空有折殘梅<lb/>
麗賦多傳楚客才新詩還自楚江來雪痕未漲龍池水<lb/>
<pb n="KR4d0050_WYG_028-24b"/>
風信先飛庾嶺梅<lb/>
探花最費庾郎才欲把琱盤折取來不奈雪花苦相誤<lb/>
梢頭無處認真梅<lb/>
詩入雞林白傅才當年曽佩左符來尊前依舊江山好<lb/>
不見章臺驛使梅<lb/>
劉蕡直氣壓羣才却束塵衣取次來開府剛腸破金石<lb/>
可能刻意賦寒梅<lb/>
欲酬彊韻若為才昨夜歸時趁月來寂寞後堂初醉起<lb/>
<pb n="KR4d0050_WYG_028-25a"/>
金盆猶浸數枝梅<lb/>
好花有意似憐才時泛清香入袂來待得繁梢都結實<lb/>
莫將細核比楊梅<lb/>
流俗休教見美才不如長入醉鄉來江南蚤是多風雨<lb/>
莫向花前唱落梅<lb/>
江南還有謝娘才試數春期幾日來綵勝未隨釵上燕<lb/>
玉臺先挿鬢邊梅<lb/>
木秃風摧正為才幾將擠䧟九淵來見君說著須酸鼻<lb/>
<pb n="KR4d0050_WYG_028-25b"/>
何必尊前更食梅<lb/>
窮通繫命不由才富貴偏宜老後來花草猶教有先後<lb/>
慿君試看北枝梅<lb/>
姑射仙人冰作體秦家公主粉為身素娥自已稱佳麗<lb/>
更作廣寒宫裏人<lb/>
　　　落梅<lb/>
醉墨紛紛盡雅才等閒携酒探花來笙歌已散遊人去<lb/>
更逐東風拾落梅<lb/>
<pb n="KR4d0050_WYG_028-26a"/>
　　　竹<lb/>
經時不到紫雲溪新筍斕斑青玉枝生怪南山惡風雨<lb/>
夜來長得碧龍兒<lb/>
氷骨清疎緑玉君連環髙節粉花紋截來好作仙翁箒<lb/>
獨倚扶桑掃白雲<lb/>
鸞節朝元昨日歸玲瓏玉佩解雲衣幾多碧玉鳯凰尾<lb/>
鬭向秋烟不肯飛<lb/>
　　　鷺鷥<lb/>
<pb n="KR4d0050_WYG_028-26b"/>
小屏飛鷺雪䙰褷窓影初揺晚竹枝獨倚枕函無一事<lb/>
無何鄊裏覺來時<lb/>
　　　食魚憶新開湖<lb/>
栁條穿頰一雙鯉鱗挿金錢腰尾長何日酒泉飛白浪<lb/>
湖邊先問把罾郎<lb/>
曽擊畫船湖北樹船家新撇白醪醅紫荷蓋下黄金尺<lb/>
只就罾頭買得來<lb/>
　　　頃年嘗與董伯孫數子獵兎抵馬欄今日重來<lb/>
<pb n="KR4d0050_WYG_028-27a"/>
　　　解鞍佛舍見髙儀之題云躍馬飛鶻至此追念<lb/>
　　　疇昔因紀一絶兼呈儀之<lb/>
昔年甞臂海東鶻醉客髙飛鐡馬羣今日見君題壁處<lb/>
自憐曾是舊将軍<lb/>
　　　浚溝廟蜥蜴<hi>或云能知風雨</hi>
不歸大海不藏山碧瓦朱欄緑樹閑應待老龍纔睡著<lb/>
便偷雲雨落人間<lb/>
　　　雨雪雜下<lb/>
<pb n="KR4d0050_WYG_028-27b"/>
雨鬭雪聲相雜下飄蕭宻勢灑空來北風有意待寒臈<lb/>
只放飛花一半開<lb/>
楚江雲暖凍未得雪粒飄來著地稀恰似小園寒食後<lb/>
梨花零亂雨中飛<lb/>
　　詞<lb/>
　　　初春<hi>好亊近</hi>
江上探春囬正值早梅時節雨行小槽雙鳯按凉州初<lb/>
徹　謝娘扶下繡鞍來紅靴踏殘雪歸去不須銀燭有<lb/>
<pb n="KR4d0050_WYG_028-28a"/>
山頭明月<lb/>
　　長短句<lb/>
　　　雞冠<lb/>
蜀山雞啄我黍呉童截其冠持之埋在土西風吹得一<lb/>
枝生峩向秋烟飛不去<lb/>
　　　蓼花<lb/>
蓼花開如赤組誰織成銀漢女黄金機白玉杼費盡朝<lb/>
霞千萬縷<lb/>
<pb n="KR4d0050_WYG_028-28b"/>
　　佚句附<lb/>
東飛江雲北飛燕同寄青春不相見　夜來過嶺忽聞<lb/>
雨今日滿溪俱是花<lb/>
</p>
<p>
</p>
  </div>
</body>
</text>
</TEI>
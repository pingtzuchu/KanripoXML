<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻五</head>
    <p>
<pb n="KR4d0050_WYG_005-1a"/>
欽定四庫全書<lb/>
　鄖溪集巻五　　　　　　　宋　鄭獬　撰<lb/>
　　制<lb/>
　　　開封府判官制<lb/>
少尹缺選之於朝朕得二人焉惟某辭學自奮嘗擁節<lb/>
湖外有澄清之效惟某文中甲科嘗請麾晉疆有慈惠<lb/>
之稱並為遴柬孰謂不然京兆之政有成有不成則亦<lb/>
惟吾二人之左右焉可不欽哉可<lb/>
<pb n="KR4d0050_WYG_005-1b"/>
　　　孫長卿可開封府判官制<lb/>
勑某都邑郡國之首京府市獄之淵雖繄尹正之明亦<lb/>
賴僚職之敏協相以濟用祛其煩以爾才通而明行安<lb/>
且美詳試藩政其治愛人而不煩糾䖍邦刑所察應條<lb/>
而輙舉吏文無害囚繫用稀比奉更書委居計局睠言<lb/>
劇府㑹缺佐員用圖彊濟之材輒涖浩穰之地足舒芒<lb/>
刃且脱米鹽善承上官勿誤庶獄可<lb/>
　　　度支郎中知都水監丞事孫琳可本官充開封<lb/>
<pb n="KR4d0050_WYG_005-2a"/>
　　　府判官制<lb/>
京師浩穰於天下為劇關治其府事必須材勝而力餘<lb/>
乃可以稱之具官某明敏强濟通於文理丞屬水曹以<lb/>
勤任職厥功懋焉今用以佐吾京師之政為官擇人孰<lb/>
有不稱者哉可<lb/>
　　　開封府推官司封員外郎李壽朋可開封府判<lb/>
　　　官制<lb/>
京師雖號天下劇非如漢世之京兆洛陽豪猾犯禁都<lb/>
<pb n="KR4d0050_WYG_005-2b"/>
市殺人之為暴蓋吾民安於太平涵毓徳澤之深能自<lb/>
引於網羅之外耳故朕亦擇通敏不擾於文理者使關<lb/>
治其政而汝閎雅俊厲果於任繁擢於衆才佐京師有<lb/>
治功夫庖丁之刀愈久而芒刃不鈍兹朕所以因舊職<lb/>
而遷汝也可<lb/>
　　　滕甫服闋可依前太子中允集賢校理三司鹽<lb/>
　　　鐵判官制<lb/>
昔子夏既祥而御琴油然而成聲以謂聖人之制不敢<lb/>
<pb n="KR4d0050_WYG_005-3a"/>
過也仲尼是之學者紀之惟爾甫才氣豪邁嘗中科等<lb/>
已陞朝綴而親闈棄養解紱而去霜露既易哀疚有殺<lb/>
亦可以紆紳而復仕矣允正校讐皆爾之舊乃易以計<lb/>
庭之劇司寵命惟新其佩服無懈可<lb/>
　　　荆湖刺史制<lb/>
荆江之南比嵗不登旱土如赭民流冗於道路朕甚哀<lb/>
之乃下丞相府擇良二千石以綏疲瘵丞相以爾寛惠<lb/>
不苛嘗守湘水有善政民于今稱之是用進爾以七兵<lb/>
<pb n="KR4d0050_WYG_005-3b"/>
副郎徃奠南土捐瘠之民待爾而活召父杜母之謡毋<lb/>
久虛朕之傾聽可<lb/>
　　　侍從可刺史制<lb/>
子謂由也果賜也逹求也藝皆可使之從政則朕之禁<lb/>
闥之臣某之開敏而斷某之深博而通並以風力謀議<lb/>
在朕左右露章丐郡其不可以從政也哉淮西天平藩<lb/>
翰相維厥田上上樹桑蓺麻足以為衣矣深耕力種足<lb/>
以爲食矣既富而敎仁義之政出焉可不勉歟可<lb/>
<pb n="KR4d0050_WYG_005-4a"/>
　　　諸衛將軍可鄭州刺史制<lb/>
圃田朕之右内史也當秦洛之交蜀漢之衝驅車秣馬<lb/>
四馳而並出安得通敏强力之臣為朕守此乎以爾某<lb/>
髙才俊偉早厲武經忠勇之節動乎金石嘗提虎旅宿<lb/>
衞周廬俾朕奠枕而安者惟汝之力可謂有夙夜之勞<lb/>
矣其以麟符犀節朱幡之車出奠乎滎澤夫約已以亷<lb/>
足以檢下<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>事以恭足以有感御民以恕足以得衆兼<lb/>
此三者以治鄭則庶乎子産之髙躅彼游於鄉校者又<lb/>
<pb n="KR4d0050_WYG_005-4b"/>
何議焉可<lb/>
　　　武臣可刺史制<lb/>
甘陵之盜汝甞擐甲援旗破其巢穴圖其功次擢處使<lb/>
列功懋賞厚可謂相值矣容管之戌據瘴海之南蠻獠<lb/>
含毒時出爲盜揆能授職汝其爲朕扞禦而綏服之甘<lb/>
陵之賞行復至矣可<lb/>
　　　邊郡刺史制<lb/>
朕緬懷燕代之北亷頗李牧之爲將其風烈凛然雖千<lb/>
<pb n="KR4d0050_WYG_005-5a"/>
百嵗而聳人耳目如前日事於是趙南距强晉北却匈<lb/>
奴幾霸天下夫安得頗牧爲朕將帥哉昔文帝有一魏<lb/>
尚而不能盡其用及廹於匈奴乃拊髀而歎息馮唐激<lb/>
而譏之今朕之用汝可使後世無復遺恨矣可<lb/>
　　　遥郡刺史制<lb/>
本朝原唐制以置使列至於職効尤異則又以部刺史<lb/>
之秩兼之在於武選號爲通顯以爾秉忠勵操明於方<lb/>
略秉障於外敵人絶警考之功狀宜有以酬之南粤方<lb/>
<pb n="KR4d0050_WYG_005-5b"/>
州寄之左魚凌霄之漸由斯而始也可<lb/>
　　　入内内侍省供奉官蘇利涉等可如京使遥郡<lb/>
　　　刺史制<lb/>
爾以銀璫左貂出入禁闥小心忠密並司劇要積其勞<lb/>
閥累擢使介今兹遷外可無増秩以嘉爾之夙夜乎欽<lb/>
哉往踐無怠予之寵命可<lb/>
　　　刺史制<lb/>
瀕海之地積潦猥至大田之稼化爲腐壤憂吾民之不<lb/>
<pb n="KR4d0050_WYG_005-6a"/>
粒食且將離南畝而去矣惟得良刺史可用綏安勞來<lb/>
俾之安堵如故聞某官某向守姑蘇以愷悌之政得其<lb/>
民心乃以祠曹副郎俾領某郡符可謂得人瀕海之民<lb/>
亦必相屬而喜天子爲我擇良刺史今其至矣可<lb/>
　　　閤門使可刺史制<lb/>
飛黄之駿秣之閑櫪則奮鬛長鳴其心固巳馳乎流沙<lb/>
之西燕山之北矣惟吾之虓勇之臣固嘗搴旗俘馘明<lb/>
著功效而久留京師典治内閣固不宜以閑櫪處之大<lb/>
<pb n="KR4d0050_WYG_005-6b"/>
河之北瓦橋之戌實障匈奴乃進爾以刺史之任而往<lb/>
蒞焉飛黄之駿其得以展其絶足矣可<lb/>
　　　太常丞集賢校理竇卞充開封推官制<lb/>
强察所以督奸猾刻者爲之則立威以示名寛裕所以<lb/>
厚惸弱弛者爲之則慢禁以養望惟閎博獨邁之君子<lb/>
有志於斯民者乃合是二說而中取焉京師獄市劇天<lb/>
下而汝辭學髙第才美浸以顯發請守於絳遂以殊績<lb/>
聞是必通於二說而優爲之夫强察而不苛則民服寛<lb/>
<pb n="KR4d0050_WYG_005-7a"/>
裕而不弛則民愛兹朕所以遲汝之報可<lb/>
　　　太子中允郝戭可奉寧軍節度推官制<lb/>
翰林公著言爾顏髪尚壯解紱而亟去者丐一命以及<lb/>
其親耳夙懐不就遽失榮養銜血草次捧土培墳鄉閭<lb/>
士子悉師其行義今以外除宜用甄擢夫旌一善人而<lb/>
天下勸兹正朕之所欲聞何愛一郡從事以褒善人乎<lb/>
需其課成又將増秩以進之夫如是天下其有不勸者<lb/>
哉可<lb/>
<pb n="KR4d0050_WYG_005-7b"/>
　　　三司後行孫有慶可曹州司馬制<lb/>
汝祗事計庭頗為幹敏苦於疾恙願解所職今兹引去<lb/>
得無一命以榮汝之歸耶可<lb/>
　　　皇兄仲銳等服闋可舊官制<lb/>
創鉅者其日久痛甚者其愈遲縗衣苴杖寢苫乎堊室<lb/>
豈將放爲無窮之哀乎文與情稱再期而後釋此人道<lb/>
之至隆也爾公族之秀執䘮得禮祥祭既徹方委珮而<lb/>
登朝宜申嘉詔俾服舊次勉圖令名以盡顯親之美可<lb/>
<pb n="KR4d0050_WYG_005-8a"/>
　　　皇弟右監門衞大將軍克頠可遥郡刺史制<lb/>
王者之於宗族尚恩而不責義所以睦其本根廣天下<lb/>
以愛也具官某生于王家有此爵號向以微累久能自<lb/>
脩其賜以郡刺史之秩徃哉祗踐永服我光寵可<lb/>
　　　皇姪右千牛衛將軍叔諏服除可舊官制<lb/>
人子之於親有三年之愛故其亡也蔬食飲水以致其<lb/>
哀亦三年而後復今汝執喪與時為變於禮已得矣旣<lb/>
冠而佩其可不還於舊次乎可<lb/>
<pb n="KR4d0050_WYG_005-8b"/>
　　　太子中舍張玘服除可舊官制<lb/>
子夏既除喪予之琴衎衎而成聲蓋孝子之於親雖有<lb/>
終身之戚而霜露既遷不可不俯就之具官某修辭慎<lb/>
行逹於從政適以内憂解紱而去今祥祭既徹固可服於<lb/>
舊籍春坊内舍汝其祗踐可<lb/>
　　　將作監主簿劉士爕服除可舊官制<lb/>
爾以外艱釋位而去既以禫除宜復舊秩服我明命無<lb/>
忘厥修可<lb/>
<pb n="KR4d0050_WYG_005-9a"/>
　　　勒停人前秘書丞蘇畋可復舊官制<lb/>
汝罹於深文久而不得解上書自訟俾有司覆實遂從<lb/>
末減已更赦令還汝朝紱汙累湔去可以伸眉於後矣<lb/>
可<lb/>
　　　左司郎中知制誥張瓌可左諫議大夫依前職<lb/>
　　　制<lb/>
漢之諫大夫常選通才蹇正之士故其忠言鯁論以開<lb/>
悟世主之聰明後世鮮及焉今以汝明於古學髙簡而<lb/>
<pb n="KR4d0050_WYG_005-9b"/>
有亷隅久次掖垣脩其詔令數處駮議抗而不撓於嵗<lb/>
當遷乃進以為諫議大夫代王者之訓言兼争臣之美秩<lb/>
朕於帷幄之臣可謂徳懋懋賞矣可<lb/>
　　　太子中允集賢校理趙彥若可太常丞依前職<lb/>
　　　制<lb/>
金馬石渠是為蓬山藏室殫見洽聞之士於此而登公<lb/>
相者班班而出以爾之博學强記守之以醇固沈酣乎<lb/>
書林蓋已久矣丞貳奉常兹爲次補摶風而翔則在爾<lb/>
<pb n="KR4d0050_WYG_005-10a"/>
之所勉焉可<lb/>
　　　太常博士詹彦廸服除授舊官制<lb/>
居親之喪苴杖而倚廬至痛極也而聖人以期斷故既<lb/>
祥而練冠中月而后禫周旋四時之變蓋亦久矣今汝<lb/>
之銜泣三年於喪已除固可以出而從政奉常撰禮維<lb/>
其舊次履忠率職往其欽哉可<lb/>
　　　東宫傅制二首<lb/>
長於齊不能不齊言長於楚不能不楚言是習於齊楚<lb/>
<pb n="KR4d0050_WYG_005-10b"/>
之俗而能也居而與正士遊則耳聞仁義之訓目視詩<lb/>
書之文行而中和鸞處而覽諷誦少而漸漬長有成徳<lb/>
則雖有邪僻暴慢之逰不復能奪矣具官某徳美膚敏<lb/>
白髪不懈在先皇帝時以髙文大冊入直禁闥嘉謀大<lb/>
猷遂參國論肆予冲人信倚如一今吾子出居春坊而<lb/>
思得師保之賢以輔成其徳則耆艾明哲無如卿者其<lb/>
爲吾以禮義道習之夫周公爲傅召公爲保周召之事<lb/>
業爾嘗讀其遺書而學之矣宜用以爲法則朕尚何有<lb/>
<pb n="KR4d0050_WYG_005-11a"/>
慮耶可<lb/>
成王在襁褓則以周召爲之保傅况吾子年浸及冠美<lb/>
質將就其不為之擢叙賢哲以為之輔道者哉具官某<lb/>
材茂行潔爲時偉人强學深博足以謀王猷而斷國論<lb/>
純忠明勁足以勵羣辟而鎮浮俗屬在老成以為保傅<lb/>
夫天下安危繫於太子太子之邪正繫於保傅然則天<lb/>
下之安危未成於太子而其萌芽已形於保傅矣可不<lb/>
勉歟可<lb/>
<pb n="KR4d0050_WYG_005-11b"/>
　　　絳州防禦判官潘旦可太子中舍致仕制<lb/>
某壯而竭其能今其齒衰矣亦將以休息而佚吾之老<lb/>
者焉乃命爾以春坊内舍之秩俾榮歸于郷里几杖安<lb/>
養不亦優裕乎可<lb/>
　　　録事參軍崔中立可太子中舍致仕制<lb/>
年未至于耆耄而以疾引去兹亦異夫行而不知止者<lb/>
焉宜賜秩俾休于家綏爾眉壽以服我之明命可<lb/>
　　　王中庸可國子監丞致仕制<lb/>
<pb n="KR4d0050_WYG_005-12a"/>
强有力焉則仕疾不能而辭去奚汝之裕于進退哉然<lb/>
朕憫汝之任職未久遽聞其告歸宜加優秩以遂其頥<lb/>
養可<lb/>
　　　西頭供奉官劉正顔可清道率府率致仕制<lb/>
某以蔭補官積其勤勞遂列于近廷今齒將逾七十而<lb/>
以老告歸是亦有知足之義焉春坊候率用示優渥汝<lb/>
其往哉以佚其餘年可<lb/>
　　　右騏驥使麥知微可左驍衞將軍致仕制<lb/>
<pb n="KR4d0050_WYG_005-12b"/>
汝以謹信出入禁闥銀鐺左貂簉于諸使亦已寖顯矣<lb/>
而年力未衰乃以親老為辭致其君事而去朕甚嘉之<lb/>
其以衞將軍之秩俾休于家庸示朕之優于近臣也可<lb/>
　　　左監門衞大將軍鳯州團練使宋緒年八十特<lb/>
　　　除致仕制<lb/>
古之八十安養于家一子不從政况身服戎務領緹騎<lb/>
以備環列者邪朕誠憫其耆耄以左衞之師解紱而去<lb/>
焉往踐嘉命退爲逸老豈不優裕哉可<lb/>
<pb n="KR4d0050_WYG_005-13a"/>
　　　致仕制<lb/>
爾結綬登仕三十餘年今以黄髪告歸朕尚得以吏職<lb/>
煩爾哉然朕聞之越山之下蓋嘗有美遁先生處焉既<lb/>
致吾政而去亦將與之游乎往矣朕厚爾以秘省之秩<lb/>
又除其一子官庶幾天下知朕之優佚老也可<lb/>
　　　致仕制<lb/>
古者大夫年至而請老藏其車蓋以傳之子孫朝廷稱<lb/>
其賢鄉里榮其禄今爾以白髪耆徳拜章告歸慨然有<lb/>
<pb n="KR4d0050_WYG_005-13b"/>
古大夫之風節朕甚嘉之其賜以某官之秩禄其一子<lb/>
俾就養焉其不爲朝廷之稱而鄉里之榮乎可<lb/>
　　　大臣致仕制<lb/>
某守節秉義白髪不懈先皇帝屬以大任遂長樞府忠<lb/>
言嘉謨著于事業可謂王者之佐天子之老矣數引禮<lb/>
經以年告歸誠愊懇懇至於三四顧朕不可以少留耶<lb/>
乃遂其美志以成一世之髙其以春坊師保用優其秩<lb/>
勅有司上其子若孫若近親朕將録焉昔董生退居膠<lb/>
<pb n="KR4d0050_WYG_005-14a"/>
西漢有大議使使者就其家問之今朝廷將有大疑不<lb/>
可斷之謀亦用咨爾舊徳矣爾其近醫藥善食飲以輔<lb/>
爾之靈氣不可遂忘吾朝廷之慮可<lb/>
　　　龍圖閣直學士右諫議大夫韓贄可給事中制<lb/>
天子之視朝給事中平尚書奏事古之大儒抗節而不<lb/>
撓者多爲之故劉向以博洽聞而龔勝以質直顯兹二<lb/>
者可謂名卿矣今以汝贄履道秉義白首不倦早司諫<lb/>
列數有忠言出領藩府所居稱治於其序擢乃賜以給<lb/>
<pb n="KR4d0050_WYG_005-14b"/>
事中之秩左右諷議其不爲朕之名卿與可<lb/>
　　　父琇贈祕書少監特贈給事中制<lb/>
出而䇿輕車坐而累華茵鳴鍾而鼎食此爵位之至美<lb/>
而時來而可爲也啜菽飲水三釜之粟以盡其歡此孝<lb/>
養之至微而親没而不可見也雖然禄養之與親常不<lb/>
相逮則崇秩厚禮以賁泉壤猶足以伸霜露之感而追<lb/>
南陔之思也某官某父某脩忠履信隱徳於下積厚流<lb/>
長載有令嗣乃登司㑹奮其功庸髙門之慶非自爾而<lb/>
<pb n="KR4d0050_WYG_005-15a"/>
來耶考其風烈宜用褒進青門夕拜古之尊官歿而有<lb/>
知蓋亦榮耀於九泉矣可<lb/>
　　　樞密直學士周沆父圭贈尚書右僕射制<lb/>
論思宥密之臣詭辭造膝與予共濟大事者非其先烈<lb/>
緒餘義方之訓所致乎推本燕翼不爲褒賁則勸善之<lb/>
典於此缺焉具官某執徳不囘以道爲樂豐報自天慶<lb/>
鍾後嗣迨予承統澤漸幽隱宜以文昌右揆以襚於九<lb/>
原俾夫天下之爲父者以忠敎子亦將有勸乎可<lb/>
<pb n="KR4d0050_WYG_005-15b"/>
　　　觀文殿學士知杭州胡宿可贈太子太傅制<lb/>
柳莊死衞侯脱祭服而襚之君子謂之親賢况夫舊徳<lb/>
之老嘗輔先帝彌綸萬機之業者乎宜申顯命以極哀<lb/>
榮之典具官某秉忠履潔白首不踰邃謀密議亹亹而<lb/>
荐至擢貳樞筦膚公參乎帝載而雅操素尚蕭然自逺<lb/>
懇解繁務得請呉藩庶乎湖山之樂足以資靈氣而毓<lb/>
眉壽如何不淑遽委大化而去朕甚痛之得無褒賁以<lb/>
慰其已沒蜜章緺綬春宫道徳之傅用以告第不侈於<lb/>
<pb n="KR4d0050_WYG_005-16a"/>
柳莊之襚乎可<lb/>
　　　職方員外郎吕希道父翰林侍讀學士右司郎<lb/>
　　　中公綽可贈尚書户部侍郎制<lb/>
仁皇帝時丞相之子孫能自奮於世累富貴而不傾者<lb/>
惟吕氏比諸家爲最顯何其積善之爲多耶具官某父<lb/>
具官某丞相齊公之後淹通雅正深於文學嘗侍先帝<lb/>
誦古史有闓切諷諭之勞未能究其用先時以歿今其<lb/>
子又以治行方爲尚書郎履其平而趣吾見其進也則<lb/>
<pb n="KR4d0050_WYG_005-16b"/>
襚章蜜印將重累以告其廟詎止於此而已乎可<lb/>
　　　三司使給事中蔡襄祖恭贈尚書工部員外郎<lb/>
　　　制<lb/>
物莫不本於天而人莫不本於祖故自天子至於適士<lb/>
皆有祖廟天子則尊其所自出推而配天適士止於王<lb/>
考而時祭之夫以適士之卑其澤猶及於祖禰則吾之<lb/>
大司農之世而獨不䝉顯命非所以進賢者勸有功以<lb/>
爲後嗣之勸某官祖某行誼甚髙鬰而不顯畜其大源<lb/>
<pb n="KR4d0050_WYG_005-17a"/>
遂昌於厥孫肆朕之初廼以夕郎真拜大司農迹其餘<lb/>
慶之來宜用追賁其以名曹起部外郎之秩往告其第<lb/>
超躐彛等其不爲尊顯也哉夫王侯之貴其世或堙沒<lb/>
而無聞而名卿大臣多出於布衣之後蓋其積善之效<lb/>
乃有以致之矣可<lb/>
　　　集賢校理裴煜父可贈尚書都官郎中制<lb/>
椎牛而葬不如雞豚之爲養蓋痛夫榮禄不逮乎其親<lb/>
也朕既承先帝之業灑其天澤在庭之搢紳得無襚服<lb/>
<pb n="KR4d0050_WYG_005-17b"/>
蜜章以榮其先烈者哉具官某父某隱徳于身積而不<lb/>
發及有令子將大其門疏恩累秩宜以中都郎告其第<lb/>
雖不及雞豚之樂其猶足以慰曽子北向之悲乎可<lb/>
　　　樞密直學士兵部郎中秦州蔡杭贈禮部侍郎<lb/>
　　　制<lb/>
孔子哭舊館而哀遂脫驂馬以賻之蓋夫感深則哀至<lb/>
哀至則賻厚而予有雋艾之老逺歿乎秦隴如之何不<lb/>
撫几投餐惻怛而零涕優申襚典以寄長懐者哉具官<lb/>
<pb n="KR4d0050_WYG_005-18a"/>
某髙才經務有匪躬之節先帝初潛傾屬已異遂攀日<lb/>
月矯翼而横飛曩以上邽謀帥仗鉞西行號令隱然見<lb/>
漢將之風采方資碩畫共乂王家維天不弔奪之太速<lb/>
夫先帝之所咨謀可謂舊徳矣予聞其喪而傷之可謂<lb/>
哀盡矣特襚以小宗伯之秩不爲賻之厚乎然而孔子<lb/>
之志予竊取之矣可<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻二十三</head>
    <p>
<pb n="KR4d0050_WYG_023-1a"/>
欽定四庫全書<lb/>
　鄖溪集巻二十三　　　　　宋　鄭獬　撰<lb/>
　　五言古詩<lb/>
　　　雜興三首<lb/>
女媧鍊五石上補天之缺如錮黄金液萬古無由裂堯<lb/>
舜首制度巨防髙<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲後世日破穿通為萬䑕穴譬彼<lb/>
果蓏蟲熟爛恣攻嚙豈無良工手一起為施設非若天<lb/>
之難前輩有䕫卨苟或不闗心女媧亦為拙<lb/>
<pb n="KR4d0050_WYG_023-1b"/>
塊泥封兩耳師曠亦為聾離朱揑兩目觸面不得通折<lb/>
弓斷其臂安得為逢䝉白日照六合光耀當天中苟為<lb/>
物所蝕齯齒猶成童君子誠其意黙通大化工所以虞<lb/>
舜明不在雙重瞳<lb/>
秦皇按長劍殺人如刈草何獨李斯輩竟以丞相老漢<lb/>
元服儒衣収諫如蓄寶何獨蕭望之誅鉏恨不早滄海<lb/>
飛天波枯澤淤行潦劉累嬰其喉蛟龍不為暴魯士固<lb/>
多賢親師仲尼道至於出處間惟有顔生到<lb/>
<pb n="KR4d0050_WYG_023-2a"/>
　　　感秋六首<lb/>
落日在髙木輝輝淡秋容白雲起天鏡飛去忽無蹤雨<lb/>
蘚爛漫紫幽徑誰相從孤慮如有根糾結生心胸良時<lb/>
忽巳晩撇耳過晨鐘事業餘濩落撫巳真何庸投箸不<lb/>
能食却立倚長松酒敲百萬兵此憂不可攻<lb/>
短松青鐡幹童童三尺餘花實少姿媚獨與寒心俱暴<lb/>
霜時侵凌奮怒張雄鬚長楸擁腫材旁䕃可容車秋風<lb/>
一夕來解剥惟朽株物性在堅柔何必長短殊楸葉巳<lb/>
<pb n="KR4d0050_WYG_023-2b"/>
泥滓松幹猶青膚無煩問髙下且辨榮與枯<lb/>
我思洞庭橘赤金三寸圓磊落火齊珠綴樹團紫烟病<lb/>
肺燥不治嘘吐氣欲燃玉醴埋九地鑿井不得泉我欲<lb/>
渉洞庭採橘秋雲邉駭浪破我舟蛟龍怒騰騫安得萬<lb/>
里風吹落墮我前<lb/>
日車輾東井一陰穿土生死草出飛火殺機從此萌况<lb/>
及八月秋大昴騰光精氣勢日發勵乾坤露峥嶸萬木<lb/>
赤立死百蟲相弔鳴菲菲黄菊花幽叢發孤英採擷對<lb/>
<pb n="KR4d0050_WYG_023-3a"/>
樽酒悲歌不能傾所悲陽徳消日與羣陰争<lb/>
林杪一蟬噪翛翛凉風來清響斷復連裂耳增餘哀浩<lb/>
露洗明月珠樹凉璀璀蜕飛各有時詎能人力裁儒生<lb/>
守文字舌腐猶蒿萊空腸貯古書獨立誰為媒咄哉丈<lb/>
夫氣胡為久徘徊<lb/>
軒軒蒼角鷹殺氣凌髙秋一息一萬里獨與長風逰獵<lb/>
騎走霹靂落臂無虗投古塚白鼻狐立死不得留飛霜<lb/>
未殺草擁翅寒胡愁畜力以待奮仁如林中鳩今兹順<lb/>
<pb n="KR4d0050_WYG_023-3b"/>
天誅狡穴破姦謀羙哉青骹姿識時誰與儔<lb/>
　　　秋聲<lb/>
蚯蚓如嘒管逢時土中鳴秋蝉抱枝死不敢鼓秋聲聼<lb/>
者何無厭忽如鳴秦筝大雨漂九土曠蕩空太清<lb/>
　　　囬次媯川大寒<lb/>
地風如狂兕來自黒山旁坤維欲傾動冷日青無光飛<lb/>
沙擊我面積雪沾我裳豈無玉壺酒飲之氷滿腸鳥獸<lb/>
不留跡我行安可當雲中本漢土㡬年遭殺傷元氣遂<lb/>
<pb n="KR4d0050_WYG_023-4a"/>
隳裂老陰獨盛强東日拂滄海此地埋寒霜况在窮臘<lb/>
後墮指乃為常安得天子澤浩蕩漸窮荒掃去妖氛俗<lb/>
沐以楚蘭湯東風十萬家畫樓春日長草踏錦靴緑花<lb/>
入羅衣香行人巻雙袖長歌歸故鄉<lb/>
　　　大寒呈張太博<lb/>
寒風怒蓬勃排戸入吾室沙灰漲天黒白日赤黄色捉<lb/>
衣擁肩坐心脾寒憀慄須臾天氣變陰黯如塗漆跳空<lb/>
雨雹飛四走珠璣出數子方歎驚共怪天公逸先生携<lb/>
<pb n="KR4d0050_WYG_023-4b"/>
書來昂頥杖飛策乃召二三子環坐與之席呼童令取<lb/>
酒盤飣雜棃栗酒行寒氣除春陽生四壁先生說大義<lb/>
馳騖何纎悉洞徹人精神兩耳飛霹靂老語植根節九<lb/>
牛不可屈堯眉與舜目緬若曽相識如當夜黒中光耀<lb/>
見赤日退思聖賢業所積在劘剔韋皮畫山龍塊泥亦<lb/>
瓦礫人固有識智非如物之植而不自刻苦晝夜如刀<lb/>
尺年齒方壮健男兒宜努力方今太平民尚未獲蘇息<lb/>
誰能拱兩手㸔人樹勲績<lb/>
<pb n="KR4d0050_WYG_023-5a"/>
　　　廹晩風雪出省詠張公達紅梅之句<lb/>
雪花障路飛飄濕紅杏韉歸馬碧蹄疾踏破白玉田攬<lb/>
轡獨長想物境真可憐朝紱未掛身豪逸倚少年結客<lb/>
上髙樓珠箔遮碧天燒酒紫煙沸割炙白膏鮮羙人挪<lb/>
素手笑㺯琵琶絃醉眼生亂雲不省到家眠俊逰或如<lb/>
失倒指還摻然薄莫出華省下馬燈巳燃强笑破老顔<lb/>
寄恨揮華箋翫世張公子嗜酒真神仙抛擲詠紅梅負<lb/>
伊清樽前<hi>公逹詩云紅梅花下一樽酒抛擲清香是負伊</hi>再讀再三歎心斷空<lb/>
<pb n="KR4d0050_WYG_023-5b"/>
悁悁起予如蠒絲織愁成短篇<lb/>
　　　雷震<lb/>
四月老陽盡蟄雷方發聲七月連大雨碾天三日鳴夜<lb/>
或發狂震卧者皆起驚奔電曄然作忽如烈火明髙樹<lb/>
大百尺霹倒燒其根往徃光曜中時見怪物形飛雹大<lb/>
如指萬弩相奔傾椎擊鳥雀羣掩地交縱横雷者主號<lb/>
令為天之常經奮豫既過時及此何匉訇無乃號令失<lb/>
安得四時平春秋書震電推之在五行天道儻可信使<lb/>
<pb n="KR4d0050_WYG_023-6a"/>
我心不寧<lb/>
　　　冬日同仲巽及府寮逰萬夀寺<hi>兼有龍山之約</hi>
峻阜如蟠虹蓄泄氣象靈紺宇隠紅樹繚若畫在屏聫<lb/>
騎轉城角沙歩俯回汀野寺對寒水白壁敞雲扄嶛深<lb/>
松桂黒地古莓苔青朱橘擁繁梢懸綴黄金鈴横梯出<lb/>
虗閣古像銅青熒眺聼揖秋境豁露無藏形清氣換俗<lb/>
骨蕭爽毛髮醒汲泉煑露芽却坐竹間亭髙談落四座<lb/>
金石朗衆聼脫落見逸調驟如馬在坰眇然遺組紱太<lb/>
<pb n="KR4d0050_WYG_023-6b"/>
山一浮萍落景不我顧簷角出寒星燕客未渠央歸鞍<lb/>
安得停歳宴幸豐樂楚人飽且寧蟋蟀刺褊陋及時灑<lb/>
子庭傳聞落㡌山風凉久凋零巳釀白玉泉連車載百<lb/>
缾行期一佳賞相與快煩冥<lb/>
　　　直宿省中<lb/>
娟娟海棠花小蕋春來瘦斑斑青竹枝踈葉未生就碧<lb/>
砌畫欄干雨斷黄昏後厭酒未能眠時拾殘花嗅<lb/>
　　　奉使過居庸闗<lb/>
<pb n="KR4d0050_WYG_023-7a"/>
鐵山五十里<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>獸不能踰兩壁如夾城行人貫衆魚巨<lb/>
闗隔元氣寒暑南北殊一夫扼其鍵萬馬不能趨石氏<lb/>
窺三川荒唐誰與謨不能仗大義割地事匃奴封樹未<lb/>
拱把敵騎巳長驅後嗣竟銜璧白衣拜穹廬自此失天<lb/>
險一柱折坤輿世宗有英氣手撼崑崙墟闗南下六城<lb/>
卧病歸東都太祖得天下僣竊即為誅右顧取蜀漢左<lb/>
顧平荆吴欲藏百萬縑萬里購頭顱可用一赤組坐使<lb/>
縳單于竒䇿秘九地白日忽西徂壮士折其弓慟哭望<lb/>
<pb n="KR4d0050_WYG_023-7b"/>
鼎湖先帝務養民束箒不忍除歳時遺繒絮天府藏丹<lb/>
書桑柘入燕山牛羊卧平蕪我行謬使節踏氷出中塗<lb/>
路傍二三老幅巾垂白鬚喜見漢衣冠叩首或欷歔不<lb/>
能自㧞掃百年落鬼區天數終有合行上督亢圖酹酒<lb/>
弔遺民淚濕蒼山隅<lb/>
　　　湖上<lb/>
秋影落西湖渌波净如眼揺船入芰荷船裏清香滿花<lb/>
深不見人但聼歌聲逺還從過船處折倒青荷傘為採<lb/>
<pb n="KR4d0050_WYG_023-8a"/>
秋芳多不覺飛霞晚囬船未到堤更引金蓮盞<lb/>
　　　湖上遇雨<lb/>
老龍怒相搏快雨忽噴灑天公白羽箭竦竦射萬瓦電<lb/>
眼窺人屋狂雷震欲下直疑惡溪山掃除重造化頃之<lb/>
蒼雲裂天光出縫罅變怪忽寂寥乾坤似新畫秀靄翠<lb/>
堪包清風健可跨林影走羣龍溪聲回萬馬更無一塵<lb/>
飛清光熨平野沙路净無泥侵凉宜早駕髙堂應念歸<lb/>
屈指期到舍<lb/>
<pb n="KR4d0050_WYG_023-8b"/>
　　　入采石<lb/>
始飲秦淮水巳湔京洛纓自嫌塵土迹恐汚江山清太<lb/>
虗淡秋影霜物尤疎明擬問白雲公貰此秋嵒耕<lb/>
　　　汴河曲<lb/>
朝漕百舟金暮漕百舟粟一歳漕㡬舟京師猶不足此<lb/>
河百餘年此舟日往復自從有河來宜積萬千屋如何<lb/>
尚虗乏僅若填空谷歳或數未登飛傳日逼促嗷嗷衆<lb/>
兵食巳憂不相屬東南雖奠安亦宜少儲蓄奈何盡取<lb/>
<pb n="KR4d0050_WYG_023-9a"/>
之曾不留斗斛秦漢都闗中厥田號衍沃二渠如肥膏<lb/>
㓙年亦生榖公私富囷倉何必収珠玉因以轉實邉邉<lb/>
兵皆飽腹不聞漕汴渠尾尾舟銜軸闗中地故存存渠<lb/>
失淘斸或能尋舊源鳩工鑿其陸少緩東南民俾之具<lb/>
饘粥兹豈少利哉可為天下福<lb/>
　　　寄題辰州沅陽館<lb/>
張侯守辰溪作館清溪上峻趾擁崇岡䟦海鰲足壯石<lb/>
嶝盤山囬逰人出屏障林壑互蔽虧昏明各異狀辰溪<lb/>
<pb n="KR4d0050_WYG_023-9b"/>
俯洞夷登臨少佳况不知自何人於此廢真賞䨟池失<lb/>
蛟龍破屋藏魍魎如持萬黄金棄之在汚壤張侯一芟<lb/>
掃耳目復清曠坤倪伏詼譎閃倐見氣象素壁照清秋<lb/>
簷牙屹相望啼鳥共徘徊飛雲自來往擕樽聼鳴泉便<lb/>
可傾佳釀煙披舞袖潤谷應歌聲響客醉未容歸明月<lb/>
纎纎上幽懐儻自得所適即為放兹地雖陋僻境静猶<lb/>
足尚壯士偃旗眠落日惟樵唱緩帯一來逰清風日蕭<lb/>
爽<lb/>
<pb n="KR4d0050_WYG_023-10a"/>
　　　戍邕州<lb/>
兵符下西州將軍催部伍鳴鑼張大旗早發邕州戍家<lb/>
家送出城走哭遮行路邕州萬里餘北人那可去毒草<lb/>
見人揺雄虺大如樹二月瘴烟發薫蒸劇甑釡病者如<lb/>
倒林十纔起四五偶有脫死歸扶杖皆病僂逃生既不<lb/>
暇安能捕冦虜跳踊一蠻來取之易攫䑕顧彼有土人<lb/>
揮金可召募狃練得精卒亦足為爪距妻兒蓄里閭於<lb/>
心必愛䕶較之勇怯間相去猶豚虎一朝有緩急伸縮<lb/>
<pb n="KR4d0050_WYG_023-10b"/>
用臂肢何必遣戍兵觳觫就死所願留中州人無填嶺<lb/>
南土<lb/>
　　　留侯廟<lb/>
留侯仗竒䇿十年藏下邳徂擊秦始皇獨䄂紫金椎兹<lb/>
為少年戲聊夸㳺俠兒退學黄石書始見事業竒兩龍<lb/>
鬭不解天地血淋漓攝袖見髙祖成敗由指麾重寶㗖<lb/>
諸將嶢闗遂不支斥去六國謀輟食罵食其卒言信布<lb/>
越羽以為騎馳餘䇿及太子四老前致詞立談天下事<lb/>
<pb n="KR4d0050_WYG_023-11a"/>
坐作帝王師功名竟糠粃撥去曾亡遺往從赤松逰世<lb/>
網不能覊韓彭死鐵鉞蕭樊困囚纍榮辱兩不及孤翮<lb/>
愈難追陳留本故封道左空遺祠兩鬼守其門帳坐盤<lb/>
蛟螭威靈動風雲飄爽囘旌旗我來謁祠下文章竟何<lb/>
為長嘯咏髙風三日不知饑<lb/>
　　　遊清凉寺<lb/>
野思不可収瞥若孤雲生船頭挿芳草閒踏飛花行<lb/>
春江揺夕陽綠波鱗鱗明更欲待潮歸髙城聞鼓聲<lb/>
<pb n="KR4d0050_WYG_023-11b"/>
　　　夜半<lb/>
夜半羣動息髙車始停輪白日苦不没役死天下人黄<lb/>
金埋九地家家惡賤貧安得充所欲不蹈通衢塵<lb/>
　　　記夢<lb/>
赤城老仙翁面發日月華獨立石巖下手把蟠桃花授<lb/>
我碧簡文竒篆蟠丹砂讀之不可曉飜身凌紫霞<lb/>
　　　蘇刑部自湖北移漕淮南<lb/>
先公道義交晚得蘇公佐俾予往拜之兄事安敢墮漂<lb/>
<pb n="KR4d0050_WYG_023-12a"/>
忽十五年日月如旋磨近佩荆州符吏牘方自課蘇侯<lb/>
乃外臺庻㡬容謬懦若獲巨木陰似翳桑下餓相約待<lb/>
秋深事隙得髙卧風灑渚宫凉碧溪絶塵涴穿林或倦<lb/>
行拂石還分坐夙懐詎髣髴幽事信坎坷除書走馬來<lb/>
換節長淮左嗟予踽踽逰有唱期誰和楚老遮郭門扳<lb/>
㽞知不可别酒雖無懽歸㠶幸少垜蘇侯賢大夫厯數<lb/>
今誰過議論抵廟堂有力莫能破挺如白玉圭稜角不<lb/>
可挫大匠斵明堂宜居左右个猶馳使者車挾䇿均萬<lb/>
<pb n="KR4d0050_WYG_023-12b"/>
貨淮人久焦枯蘇息在欬唾傾酒吐長言遥為淮人賀<lb/>
　　　送吕稚卿郎中奉使江西<lb/>
赤蛟卧淺水頭角不可藏天公果見之叱起南山傍吴<lb/>
侯蓄竒才投刃誰能當百吏如羣鴉簿領埋屋梁據案<lb/>
即時决眸子愈精光不試巨鰲足包裹百鍊鋼如何若<lb/>
漫浪華省亦為郎日署百十字支頥對修篁酒醒晚意<lb/>
悶睡羙春味長閒甚却索寞相遇必壺觴平子亦疎放<lb/>
爾我兩相忘<hi>君領勾院事絶簡與予友張公逹為隣舍尊酒過從相得甚樂也</hi>昨日鳳<lb/>
<pb n="KR4d0050_WYG_023-13a"/>
凰下詔書五色行特賜黄金魚付以十州强江山亦畏<lb/>
威指顧隨低昂乃知飛龍廐放出真乗黄一秣一萬里<lb/>
争路㸔騰驤此行况秋色碧江襟䄂凉啄黍黄雀肥鰣<lb/>
魚如截肪願加數匕飯以慰長相望<lb/>
　　　送元待制絳知福州<lb/>
常公廊廟姿龍節殿南區鑿開文章源儒學比蜀都儀<lb/>
儀天章老秀色發東吴相望三百載還擁朱轓車風㠶<lb/>
入天境雲際如飛鳬到郡省風俗少住使君旟邦人愛<lb/>
<pb n="KR4d0050_WYG_023-13b"/>
文字小吏亦詩書歐生死北土仙山失璠璵魁怪遂横<lb/>
行聖人惡奪朱願公正禮法引之君子塗騤騤萬馬羣<lb/>
必有真龍駒它時楊得意自可薦相如<lb/>
　　　送岷山楊道士逰廬山<lb/>
獨鶴志萬里不肯安故林排翮下岷山浩蕩窮幽尋初<lb/>
來識京師魏闕欝蕭森講書勤萬乗賜服照華簮羣公<lb/>
作詩贈却轉清淮潯振䇿寄靈隠採芝宿孤岑明月落<lb/>
西湖澒洞萬頃金遂斷浙江潮噴薄白日陰芙蓉滿越<lb/>
<pb n="KR4d0050_WYG_023-14a"/>
國耶溪秋水深欲追二老迹赤城窈嶔崟海月入長嘯<lb/>
山風吹醉襟回橈姑孰溪相逢慰予心緑髪頎而長蕭<lb/>
灑見球琳共飛秋浦㠶飄若雲間禽捨我入廬阜烟蘿<lb/>
極登臨瀑布㵼天來飛雪寒涔涔手攀清桂枝側聼白<lb/>
猿吟倚石讀周易臨流揮素琴於此可忘老身世隨浮<lb/>
沉若見荆州客為傳金玉音<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻一</head>
    <p>
<pb n="KR4d0050_WYG_001-1a"/>
欽定四庫全書<lb/>
　鄖溪集巻一　　　　　　　宋　鄭獬　撰<lb/>
　　制<lb/>
　　　觀文殿大學士富弼除依前尚書左僕射門下<lb/>
　　　侍郎同中書門下平章事昭文館大學士兼譯<lb/>
　　　經潤文使鄭國公制<lb/>
門下秉籙膺圖將繼配天之大業銓時論道必資名世<lb/>
之元臣以言乎體貌則舊徳之英以言乎望實則羣材<lb/>
<pb n="KR4d0050_WYG_001-1b"/>
之表爰立作相宜莫如公丕昭寵數之殊孚告治朝之<lb/>
聽具官富弼智資大雅徳懋碩膚學足以造聖人之微<lb/>
幾足以通天下之變繇賢科之得雋攄逺業以奏功在<lb/>
仁祖時則首冠廟堂有弼諧九徳之美在英考世則再<lb/>
登樞府有折衝萬里之謀庶績已熈太平將洽屬留侯<lb/>
之多病容裴度以為藩愷悌所宜神明自復方王家之<lb/>
不造固賢者之有為昔居畎畝而志猶在於愛君今處<lb/>
朝廷而義豈忘於憂國是用召從方守進拜元台仍左<lb/>
<pb n="KR4d0050_WYG_001-2a"/>
揆之舊班兼東臺之茂秩爰田衍賦盟府易勲茲實異<lb/>
恩庸昭注意於戲上理乎天工則日月星辰以之順下<lb/>
遂乎物宜則山川草木以之蕃近則諸夏仰徳以承流<lb/>
逺則四夷傾風以待命凡予欲治惟爾責成勉盡嘉猷<lb/>
用光丕訓可<lb/>
　　　皇子和州防禦使樂安郡公仲糾可觀察使封<lb/>
　　　國公仍賜名顥制<lb/>
朕既即位賜封諸子下國褊陋厥名不稱非所以安彊<lb/>
<pb n="KR4d0050_WYG_001-2b"/>
王室而厚吾仁愛之意也皇子某生而頴秀敏行日聞<lb/>
出就外傅不煩師訓是宜推擇名都以建爾于北方而<lb/>
進之以亷車之任俾長侯國嗚呼維善人乃可以為藩<lb/>
維宗子乃可以為城爾惟寵至益戒毋作棐徳則庶乎<lb/>
為藩之固而城之不壊矣仍易之美名併示優異可<lb/>
　　　皇子博州防禦使大寜郡公仲格可觀察使封<lb/>
　　　國公仍賜名頵制<lb/>
具官某昔周文王之子孫蓋為之宗者皆百世而不絶<lb/>
<pb n="KR4d0050_WYG_001-3a"/>
朕維吾子之孝悌幼而有美志思所以蕃大本枝之屬<lb/>
乃詔丞相考圖按籍以定厥封崇之以連帥之任進之<lb/>
以上公之爵可為優渥矣爾維敏于學愼于習毋好佚<lb/>
豫毋侮老成惟時戒哉勿貽後羞仍賜令名庸示我休<lb/>
嘉之命可<lb/>
　　　三司使工部尚書可邉鎭節度使制<lb/>
門下金皷作乎昏明雷霆類乎威罰撫師以處則大國<lb/>
勢以銷未萌仗鉞而行則耀天誅而征不譓屬之統帥<lb/>
<pb n="KR4d0050_WYG_001-3b"/>
我有能賢俾盡䕶於邉屯用交修於戎警輟吾司㑹徃<lb/>
奠要藩咨爾羣工明聽嘉命具官某天資俊偉國所倚<lb/>
毗隤然文武之兼才展矣朝廷之重器純忠自立華髪<lb/>
不渝頃由起部之崇專莅大農之政萬貨畢入九賦咸<lb/>
均金錢演於泉流紅粟腐於露積蔚有羙績暴於衆聞<lb/>
將大任於賢謀宜專司於將閫是用前諏嘉日誕布徽<lb/>
章建六纛以啓行擁萬兵而開府茲為異數併示優<lb/>
恩於戲授以中權蓋重腹心之寄控其逺馭無圖首<lb/>
<pb n="KR4d0050_WYG_001-4a"/>
級之功勉盡壯猷遲聞殊効可<lb/>
　　　龍圖閣直學士知諫院趙抃可右諫議大夫㕘<lb/>
　　　知政事制<lb/>
鄭國之政創始於禆諶定論於世叔成文於子産舉而<lb/>
措諸民故無悔事况夫履四海之籍圖回萬變以佐予<lb/>
丞相之治者宜有通方亮直之臣為之㕘貳具官某純<lb/>
明不雜金玉自昭至行足以羙俗雅材足以經世建斾<lb/>
坤維有愷悌之化蜀民歌之伏蒲中禁嘉言諤諤以時<lb/>
<pb n="KR4d0050_WYG_001-4b"/>
而入告朕識其公器可屬大事不謀於左右陞之諫輔<lb/>
俾佐廟堂以與夫二三舊徳坐而環議或善謀以先之<lb/>
或能斷以後之質於古而不謬行於今而不跲相須而<lb/>
成施之天下遂無悔事豈惟鄭國之陪臣與之争烈哉<lb/>
可<lb/>
　　　户部尚書張方平可㕘知政事制<lb/>
㕘議大政雖下丞相一等至於坐斷廟堂之論上則斡<lb/>
元化以調四時下則鬯至仁以澤萬類近則羣元仰首<lb/>
<pb n="KR4d0050_WYG_001-5a"/>
以承徳逺則殊俗交臂以待命蓋與丞相之職業均焉<lb/>
具官某徳性冲深撓之不濁髙風秀氣灑落乎塵外在<lb/>
仁祖時發明大册竦動天下結紳禁闥擁節藩垣出入<lb/>
三朝最為先進游談之助不至於前斷自朕心擢陪宰<lb/>
席書曰寜王遺我大寳龜紹天明即命夫龜以兆吉㓙<lb/>
猶足以為寳况仁祖遺予以雋老哉徃踐厥位汝其勿<lb/>
辭可<lb/>
　　　樞宻直學士邵亢可樞宻副使制<lb/>
<pb n="KR4d0050_WYG_001-5b"/>
昔大禹受命伯益臯陶皆帝舜舊臣故禹有天下拱手<lb/>
而無捄弊之政今予不敏猥承大器二三論議之臣皆<lb/>
先皇帝所以遺予藉之成太平之業者也具官某髙文<lb/>
奥學竦聞當世風力勁邁足以經乎萬務佐予春坊忠<lb/>
論亹亹屬厭於上聽俾尹王府豪右屏跡予之求舊宜<lb/>
擢樞庭諫垣進拜可無訓言維髙宗之命說曰股肱惟<lb/>
人良臣惟聖此上勉下之辭也維說之復王曰木從繩<lb/>
則正后從諫則聖此下諷上之辭也上下相飭至於大<lb/>
<pb n="KR4d0050_WYG_001-6a"/>
治爾其伏念髙宗之訓而予亦不忘傅說之言庶乎合<lb/>
謀同力拱揖乎穆清之上豈不休哉可<lb/>
　　　三司使吏部侍郎韓絳可樞宻副使制<lb/>
先皇帝付予以大器四海内外至於夷貊昆蟲之類莫<lb/>
不仰首傾耳以需朕之號令徳澤其可懼哉其可畏哉<lb/>
維是一二夾輔之臣謀謨左右共濟太平則庶夫有以<lb/>
副先皇帝之遺志耳具官某髙材敏識善斷而不回試<lb/>
之劇要風采益峻大農之政飫乎衆聞固足以入贊樞<lb/>
<pb n="KR4d0050_WYG_001-6b"/>
廷以成萬機之務夫為君難為臣不易予以先皇帝付<lb/>
之大器而又擇爾以共持之其不為難且不易哉爾其<lb/>
以仁恕公忠佐天下俾予無疵政則孰能間爾之功哉<lb/>
可<lb/>
　　　工部郎中知制誥王安石可翰林學士制<lb/>
文王有四友孔子曰自吾得回門人益親亦有四友焉<lb/>
維予之翰林先生文章議論以輔不逮者蓋為先後左<lb/>
右之臣矣具官某學為世師行為人表亷於自進優處<lb/>
<pb n="KR4d0050_WYG_001-7a"/>
於東藩茲有僉言宜還中禁俾夫左右先後以道義輔<lb/>
於予豈特專文墨視草而巳哉可<lb/>
　　　知制誥可翰林學士制<lb/>
昔漢武帝尊儒學問子虗而歎息於是嚴助徐樂之徒<lb/>
攝袂而起我仁考皇帝以文章取將相故英傑豪偉之<lb/>
士釋芒屩解裋褐而摩肩乎玉堂之上今爾某乃吾仁<lb/>
考用文章選中甲科旣亦試吏風績蔚然及在掖垣代<lb/>
予號令訓辭深厚有西漢之風格宜置之金鑾以備謨<lb/>
<pb n="KR4d0050_WYG_001-7b"/>
議爾其以古之賢人君子事業以開道予于治豈特為<lb/>
嚴助徐樂文章諷議而已哉可<lb/>
　　　翰林學士給事中王珪可承㫖制<lb/>
唐學士六人而年徳最茂者遷為承㫖深謀祕論率得<lb/>
預聞當時諸公由此以攝大柄者踵相躡也具官某風<lb/>
華秀整處謙履順文章雄駛如羣馬之四馳更直玉堂<lb/>
已踰一紀比之數子乃為舊徳進承宻詔僉曰然哉朕<lb/>
方以乾剛斷天下又得爾老筆輔之風飛霆擊以令四<lb/>
<pb n="KR4d0050_WYG_001-8a"/>
方其孰有不從哉可<lb/>
　　　知制誥制<lb/>
號令所以鼓舞萬民一言為慶賞則天下莫不砥名礪<lb/>
節矯然思所以為善也一言為刑戮則天下莫不刳心<lb/>
剔慮𢥠然思所以去惡也天何言哉惟予左右之臣實<lb/>
代予言某官某績文毓徳為世望人珥筆螭陛之下以<lb/>
書言動蓋亦勤矣乃召試于政事堂訓辭深厚可用為<lb/>
余代言之任揚子曰商書灝灝爾周書噩噩爾俾予之<lb/>
<pb n="KR4d0050_WYG_001-8b"/>
誥命灝灝而且夷大也噩噩而且明察也兼商周之羙<lb/>
而成之書屬汝而後備焉可<lb/>
　　　侍讀制二首<lb/>
入則聞正言出則行正道此古聖王所以闓切約束自<lb/>
致于善也况朕之渉道未深思得宏博通敏之士為之<lb/>
講解以爾禁林舊老學有師法宜入侍帷幄發明大義<lb/>
俾朕究知古聖王塞亂致治之源庶幾聞正言行正道<lb/>
由爾之勸講成之也可<lb/>
<pb n="KR4d0050_WYG_001-9a"/>
朕嘗觀古史自聖帝明王暴亂之君莫不具載燦然如<lb/>
觀星火然多聞闕疑孰從而質問宜有博碩之師明其<lb/>
大義以爾儒林之老通於古學乆直禁闥朕所倚重其<lb/>
入侍金華以誦古史為朕講明前世聖帝所以致治之<lb/>
源而暴君所以傾亂之繇以昔鑒今日之得失可不勉<lb/>
與可<lb/>
　　　太子家令率更令制<lb/>
家令治刑獄榖貨率更令治殿門刻漏皆屬詹事府以<lb/>
<pb n="KR4d0050_WYG_001-9b"/>
備司存以爾謹善老於儒學並次新秩進之然則鼂錯<lb/>
嘗居此官以政術顯是不獨專於沉務而已可<lb/>
　　　秘書丞制<lb/>
魏置秘書令及丞以待文學博通之士故前世謂之天<lb/>
下清官今者亦自蘭臺著作之局廼得領職猶足以異<lb/>
乎常選者矣惟爾材業明茂嘗以治邑有聲使者言狀<lb/>
遂掌史氏三載奏課復授以清官其不為榮寵乎可<lb/>
　　　太子賓客制<lb/>
<pb n="KR4d0050_WYG_001-10a"/>
朕旣擇其師傅皆鼎鉉調元之臣乃朕碩徳之老然而<lb/>
位尊徳重燕見有時至於逰衍相講習則宜得端士為<lb/>
之賓從具官某道徳深醇有不肅之訓嘗侍禁闥老而<lb/>
彌謹其令與吾子㳺以備四客調䕶之義可<lb/>
　　　太子司議郎制<lb/>
進善有旌誹謗有木記過有史徹膳有宰則尚何職於<lb/>
司議哉蓋道太子之善者欲其起居左右前後無不得<lb/>
其正也具官某致忠於國守節不傾屢更朝綴人稱其<lb/>
<pb n="KR4d0050_WYG_001-10b"/>
能今以為司議用典箴誡昔馬周恨不居此官今爾之<lb/>
被選可以無太息矣可<lb/>
　　　東宫官制<lb/>
士之生未有不須友以成之者今吾子㓜而向學方有<lb/>
立志以爾諄諄耆艾行方而學醇可謂有師友之法矣<lb/>
俾夫與吾兒遊言而聞正道動而行正事少而習焉長<lb/>
有成徳非爾之功誰邪可<lb/>
　　　雜學士制<lb/>
<pb n="KR4d0050_WYG_001-11a"/>
濯濯之麟儀儀之鳯集我靈囿以為王者之嘉瑞惟朕<lb/>
之有文章議論之臣有在予左右者若某道業精深通<lb/>
於治國家之體某祖徳師經明於古人之變並處禁垣<lb/>
蚤夜不懈寖成挾維之功朕甚嘉之其遷某以某官遷<lb/>
某以某官以徳詔爵孰謂不然方朕之憂得賢者以為<lb/>
嘉瑞詎比夫濯濯之麟儀儀之鳯而已哉可<lb/>
　　　學士出鎭制<lb/>
爾以文章諷議出入玉堂之署燕見紬繹詭辭宻對飫<lb/>
<pb n="KR4d0050_WYG_001-11b"/>
聞于朕聽而厭直承明之廬拜章懇懇願以試郡自效<lb/>
惟東平之區南負梁山北並鉅野土衍而民淳足以卧<lb/>
治乃易金華之羙號而徃莅焉昔嚴助請守㑹稽數年<lb/>
不聞問武帝以璽書讓之以爾之才固足以辦一郡勉<lb/>
樹休績朕當以璽書褒之以詘夫漢之侍從之臣有不<lb/>
能者矣可<lb/>
　　　起居舍人制<lb/>
前世謂左右史正用第一流其選大精於尚書郎蓋執<lb/>
<pb n="KR4d0050_WYG_001-12a"/>
筆天子庭下以記言動較之古人則史佚董狐之職業<lb/>
也今爾某文詞清奥得雋甲科入直西掖以王言鼓動<lb/>
天下揆其才羙宜以右史處之與夫前世之論第一流<lb/>
者吾無所媿耳可<lb/>
　　　頴王府翊善守太常少卿直昭文館齊恢可守<lb/>
　　　尚書左司郎中依前直昭文兼太子左諭徳諸<lb/>
　　　王府記室㕘軍尚書司封員外郎直集賢院陳<lb/>
　　　薦可工部郎中依前直集賢院太子右諭徳制<lb/>
<pb n="KR4d0050_WYG_001-12b"/>
唐制左右諭徳掌諭太子以道徳其内外庶政有司為<lb/>
規諷者隨事而贊論焉則處其官者其選可以不重哉<lb/>
以爾恢清謹亷正不失其常以爾薦質直和厚可任以<lb/>
事而或入道經訓或贊為書記使王有聞繄爾能力屬<lb/>
儲闈之肇啟擇郎曹而並進夫語道者非序而安取論<lb/>
徳者惟行之為艱毋或易言以墜予訓可<lb/>
　　　龍圖閣直學士知河南府韓贄知鄭州祖無擇<lb/>
　　　應奉山陵加恩制<lb/>
<pb n="KR4d0050_WYG_001-13a"/>
英考皇帝馭飛龍以昇眞藏衣冠於橋山萬國攬涕竭<lb/>
蹶以趨事而一二藩輔之臣實奮厥績予嘉爾勞茲有<lb/>
優數維汝贄敏於行實濟之以夙給而司洛都之管籥<lb/>
維汝無擇老於辭學將之以仁厚而擁圃田之麾節各<lb/>
率所部協力以赴功米鹽精宻無所漏遺廟祔已安宜<lb/>
醻慶典増國舊封衍之眞食以庸制禄茲非懋賞之公<lb/>
乎可<lb/>
　　　給事中可禮部侍郎制<lb/>
<pb n="KR4d0050_WYG_001-13b"/>
朕即政之初思欲考禮之文與其古今損益之數著為<lb/>
大典副於有司其孰能任予之事而為小宗伯者哉丞<lb/>
相以爾某性寛而莊重居簡而有亷隅老成之徳可以<lb/>
為世師鄉以序擢入拜青𤨏而閒燕賜對數有嘉論據<lb/>
經引義皆究本元宜可以奉明詔司大禮為少宗伯朕曰<lb/>
俞哉夫禮失乆矣三代之純懿朕不得揖讓乎其間爾<lb/>
其摘去訛俗附以古文俾不詭於時義朕將執之以從<lb/>
事焉可<lb/>
<pb n="KR4d0050_WYG_001-14a"/>
　　　給事中可工部侍郎制<lb/>
臯陶之謨九徳曰日宣三徳夙夜浚明有家謂能行三<lb/>
徳則可任卿大夫以爾純忠勁節剛强而有立合臯陶<lb/>
之慮是可以為卿大夫矣起部副郎亦古之卿職也嵗<lb/>
次序遷徃踐爾位無忘浚明之誡焉可<lb/>
　　　右正言知制誥滕甫可右諫議大夫擢御史中<lb/>
　　　丞制<lb/>
漢武不冠不見汲黯以萬乘之威而猶尊禮之况淮南<lb/>
<pb n="KR4d0050_WYG_001-14b"/>
之叛王乎然朕竊怪漢武不任黯以御史大夫止於主<lb/>
爵都尉而已豈眞直道之難行獨見遺於盛世邪具官<lb/>
某閎才勁氣獨立無朋演訓西垣兼資諫列引議慷慨<lb/>
動中事機俾朕聰明徹乎萬里宜進秩於東臺以長憲<lb/>
府夫猛獸在山藜藿為之不採爾其奮勵骨鯁横身朝<lb/>
廷助獨斷之大權闢衆正之夷路思報殊恩無憚後害<lb/>
如是則朕豈遺歎於汲黯哉可<lb/>
　　　中書舍人除御史中丞制<lb/>
<pb n="KR4d0050_WYG_001-15a"/>
昔貢禹為御史大夫忠言蹇蹇書數十上時稱其質直<lb/>
傅宣為御史中丞明法繩下朝廷震肅人服其有威朕<lb/>
嘗重此二人以為眞稱其職矣以爾某學純行修騫然<lb/>
介立不為利訹不為勢懾有古君子之操向處西掖典<lb/>
治誥命俾朕之言雷行而風動取信於四方者惟爾之<lb/>
能今擢之執憲以長乎烏府僉曰俞哉夫雖舜之聖猶<lb/>
上下相戒飭爾其拂邪納忠於内如貢禹焉夫雖堯之<lb/>
明猶賢不肖雜處爾其摧擊姦豪於外如傅宣焉俾朕<lb/>
<pb n="KR4d0050_WYG_001-15b"/>
不為受印之羞豈不休哉可<lb/>
　　　諫官制五首<lb/>
拾遺品雖微而任莫重焉朝廷之得失天下之利病皆<lb/>
得以抗言而論夫舉朝廷天下之事以責之非為任重<lb/>
者邪才能勝其責則其施設於當然者猶有餘力否則<lb/>
官雖在七品猶為髙位矣以爾忠直介立侃然不回宜<lb/>
可以任其責其以某為右正言可<lb/>
某嘗以直言極諫對䇿於大廷下忠論亹亹陳指世政<lb/>
<pb n="KR4d0050_WYG_001-16a"/>
直出諸生之右朕嘗志之今諫列有缺擇之於衆豈可<lb/>
先他人而後汝邪既以直言極諫充其科又以正言踐<lb/>
其職可謂有名實矣爾其發憤吐懣披露得失毋忝爾<lb/>
科毋隳爾職以稱朕之夙志焉可<lb/>
朕嘗怪武帝以汲黯之質直而不用為諫大夫俾之出<lb/>
入禁闥補過拾遺以副黯之所願乃出為淮陽守朕甚<lb/>
少之以爾性寛而莊重居簡而有亷隅入直西掖發其<lb/>
辭令數有駮議今茲遷次又以諫大夫處之既授以紫<lb/>
<pb n="KR4d0050_WYG_001-16b"/>
垣之秩而兼以議論之職庶乎朕於帷幄之臣可謂無<lb/>
遺歎矣可<lb/>
舜為漆器禹雕其俎諫者十餘人漆器雕俎小過也何<lb/>
其諫者之相屬也然不若是不足以為舜禹後世之過<lb/>
有甚雕俎者然其折檻引裾蓋亦曠世而一有焉况朕<lb/>
之不明不敏猥承大器豈自必於無過哉此朕之所以<lb/>
蚤夜而懼恐者也以爾俊茂脩潔濟之以經術命以司<lb/>
諫以補不逮朕之過失有如雕俎者爾其引義極言無<lb/>
<pb n="KR4d0050_WYG_001-17a"/>
有所諱夫以舜禹之心事於君其有不為忠臣者耶可<lb/>
古之聖王懼其不逮必求骨鯁之士俾之盡言於是有<lb/>
引裾折檻叩頭丹墀之士以致其直某官某深於儒學<lb/>
明悟强正可以處諫列以司朕過無為黙黙以取愧於<lb/>
古人也可<lb/>
　　　侍御史制<lb/>
朕以某方正有經術能處大事乃任以為御史中丞朝<lb/>
廷以直為宜今中丞言爾介立無朋不畏彊禦可中侍<lb/>
<pb n="KR4d0050_WYG_001-17b"/>
御史朝廷亦以為宜夫以朕之知某遂為稱職中丞繇<lb/>
中丞之言從而任卿其亦為稱職御史邪可<lb/>
　　　御史制<lb/>
侍御史國之司直督視不法以肅朝廷以爾骨鯁盡節<lb/>
心不外顧可以執白簡以任御史之職昔侯文為東部<lb/>
督郵京兆尹劾之以為鷹隼始擊當取姦惡以成嚴霜<lb/>
之威况為朕之司直者邪秋氣至矣御史亦可以擊矣<lb/>
勉哉毋為東部督郵之羞可<lb/>
<pb n="KR4d0050_WYG_001-18a"/>
　　　御史知雜制<lb/>
御史冠法冠以察不法蓋巳為雄重矣而知雜事獨據<lb/>
南牀衆御史下之不得抗席則其風采之震薄尤可憚<lb/>
巳某禔身檢行折而不撓向在言職引義慷慨愕愕有<lb/>
爭臣之風今擢處憲府緫其雜事可謂有素節矣爾其<lb/>
據正彈畫肅清京師以稱御史之職焉可<lb/>
</p>
<p>
</p>
  </div>
</body>
</text>
</TEI>
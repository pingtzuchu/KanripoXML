<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻二十六</head>
    <p>
<pb n="KR4d0050_WYG_026-1a"/>
欽定四庫全書<lb/>
　鄖溪集巻二十六　　　　　宋　鄭獬　撰<lb/>
　　七言古詩<lb/>
　　　上李太傅<lb/>
陳人嘗傳李太傅云作太守来此州頃遭暴水拉隄出<lb/>
設施畫略排横流大偷嘗欲宂隄腹掩之即日斷其頭<lb/>
至於小猾幸民禍鈎羅姓名皆不留<hi>太傅諱士衡天聖中守陳是嵗蔡水</hi>
<hi>溢而居民袁氏者夜以繩齧堤太傅即掩誅之盡遷今所謂袁家口是也又水盛恐其善泅者乗之為盜乃浮</hi>
<pb n="KR4d0050_WYG_026-1b"/>
<hi>𤓰扵河募民投取之得一𤓰輙賜以巵酒由是盡得善泅者而藉縻之</hi>陳人恬恬但眠食<lb/>
恃公牢固如山丘今兹水暴瀦外郭眼見盜賊何由仇<lb/>
况我方在艱阨中竄奔日懼蛟龍求烏乎不見李太傅<lb/>
使我涕淚成沈憂<lb/>
　　　次韻程丞相重九日示席客<lb/>
湖光飛出洞庭秋拍手齊看山公遊墨雲抱日離東海<lb/>
蒼霞穿漏紅光浮我公重惜此佳節擕賔留燕停鳴騶<lb/>
城角直穿一氣外碧鱗縹緲飛髙樓晩花纎麗金靨閙<lb/>
<pb n="KR4d0050_WYG_026-2a"/>
平莎䝉宻緑髪稠手把玻瓈笑當坐飄然逸氣凌雲遒<lb/>
湏㬰大巻出新作鐵網色住鯨與虬四座傳觀賞佳句<lb/>
絲管不發清歌留茱茰著酒紫香透芙蓉挿髻雙眉修<lb/>
後堂新壓菊花釀傾在玉盆凝不流美人再拜勸公飲<lb/>
一飲可忘今古愁誰謂長戈可駐景誰謂萱草能忘憂<lb/>
斯言寥闊不可考樂事湏向尊前求霓裳法曲古来絶<lb/>
小槽琵琶天下尤只此醉鄉有佳境此境不與人間侔<lb/>
<hi>公之佳妓善霓裳法曲而胡琴尤絶</hi>
<pb n="KR4d0050_WYG_026-2b"/>
　　　酬余補之見寄<lb/>
吾友補之㑹稽家髙眉大眼稱才華入京共收大學第<lb/>
姓名頭角相撑磨髙樓管絃相與雜黄金酒面溶成波<lb/>
罇前軒昻如孤鷹四顧不見雀與蛙試招紙筆恣揮掃<lb/>
縱横噴薄不可遮我疑君心如春風呵吐草樹皆成花<lb/>
忽然驚爆險絶句旱天霹靂雷霆車我輩觀之瞪兩眼<lb/>
汗流滿面空長嗟眀年南北别君去落照滿帆秋風斜<lb/>
天涯朋歡少披豁還如穴鰋跳泥沙兩耳喧聒久厭苦<lb/>
<pb n="KR4d0050_WYG_026-3a"/>
思君便欲飛僊槎前時得君山陽書副之長句封天葩<lb/>
筆墨勁徤愈精絶鐵繩鈕縳虬爪牙有時風雨恐飛去<lb/>
嘗自宻鎻金鴉义嗟我文字苦慳短才力不敵兩角蝸<lb/>
下筆欲答輙自止如君一句已可誇持此聊且謝勤叩<lb/>
念君不見愁無涯<lb/>
　　　酬隨子直十五兄<lb/>
通州窮並大海涯厥壤不毛坤徳虧床下矍索穴蟛蜞<lb/>
我初来居常吟悲見君顔采方伸眉眸子清徹鬢垂頥<lb/>
<pb n="KR4d0050_WYG_026-3b"/>
中懐洞然無由岐鐫鑱文字干有司古書細抄指生胝<lb/>
弟妷鳬鴈行纍纍脱衣易粟飴其饑慈祥孝友鄉里推<lb/>
前者天子親饗祠黄紙赦書疾風馳掛羅山林網逸遺<lb/>
守臣奉詔敢言遲外臺使者爭薦之野廬供餼禮所宜<lb/>
白袍大袖何紛披来居太學森蘭芝世俗譏議喜瑕疵<lb/>
蒼蠅往来工讒詞椎鑿璞玉生瘡痍猛虎不如墻下貍<lb/>
聽者雖眀豈無疑紫薇羣公文章師發以鉅策健筆隨<lb/>
鋪紙吐論語亦奇綴名紙末何其卑藻火為裳誠倒施<lb/>
<pb n="KR4d0050_WYG_026-4a"/>
赤驥不得黄金羈編之下櫪耳羸垂令我包羞心鬱伊<lb/>
一舸東入長淮湄勿言顯發遂無期青衫猶足慰妻兒<lb/>
海陵得君七字詩重謝觧謗稱相知我雖有言如鈍錐<lb/>
説之不入何能為願子加餐善自持髙山峩峩寸土基<lb/>
前塗如壁不可窺榮落窮通各有時<lb/>
　　　戲酬正夫<lb/>
汪子怪我不作詩意欲窘我荒唐辭自顧拙兵苦頓弱<lb/>
安敢犯子之鼓鼙子之文章既勁敏屢從大敵相摩治<lb/>
<pb n="KR4d0050_WYG_026-4b"/>
左立風后右立牧黄帝秉鉞来指麾蚩尤跳梁從風雨<lb/>
電師雷鬼相奔馳頃之截首挂大斾兩肩塜塟髙峩危<lb/>
如何韜伏不自發欲用古術先致師遺之巾幗武矦策<lb/>
司馬豈是尋常兒應須敵氣已衰竭然後鐵騎来相追<lb/>
回戈坐致窮龎伏得非欲學韓退之嗟我豈敢與子校<lb/>
唯圖自守堅城陴况兹憂窘久廢絶空餘衰老扶瘡痍<lb/>
開巻舊守或不識豈能有意爭雄雌朝来據鞍試矍鑠<lb/>
是翁獨足相撑支檢勒稍稍就部伍亦欲一望将軍旗<lb/>
<pb n="KR4d0050_WYG_026-5a"/>
曹公東壁不羞走周郎未得相凌欺便湏持此邀一戰<lb/>
非我無以發子奇<lb/>
　　　送蔡同年守四明<lb/>
尚書蔡公在廊廟器業文章第一人繡墪賜坐議大政<lb/>
天子稱之社稷臣渥洼遺種出驥子纔生七日超其羣<lb/>
蔚如長松倚絶壁灑落不雜人間塵東風共醉杏花下<lb/>
滄波浩蕩天地春近者諸公薦御史宰相未識真麒麟<lb/>
却借朱袍下南國畫船醉眠官不嗔吾徒對酒共歎息<lb/>
<pb n="KR4d0050_WYG_026-5b"/>
破車快犢誠難馴陳蕃髙才雖少對辟書聊慰汝南民<lb/>
溪山見君亦須喜飛雲遮路迎車輪朱雲風采久寂寞<lb/>
豈宜逺處滄海濵<lb/>
　　　送仲㢲歸闕下<lb/>
老驥不妄行蒼鷹不虚擊髙車折軸棄路旁蠒栗犢兒<lb/>
負其力指麾萬事自有理不湏破海驚霹靂君不見張<lb/>
侯白頭郎仗節雍容在南國事如倒山落面来談笑當<lb/>
之不遺策往時夸者欲驚俗揭浪翻風一千尺屢成大<lb/>
<pb n="KR4d0050_WYG_026-6a"/>
獄沸如糜六月飛霜觸白日張侯不矜亦不倚老驥蒼<lb/>
鷹稱其徳洞庭之北十二州吏民帖帖甘眠食有詔奪<lb/>
歸不得留正值風雨花狼籍離思浩蕩入青春楚澤荆<lb/>
山淡無色此行况是赤縣官<hi>君新除府畧提舉</hi>賢者宜令天子<lb/>
識公雖已老心尚存今不急用真可惜但用河南張漢<lb/>
陽何必東山謝安石<lb/>
　　　送人東上<lb/>
騏驥太俊不得馭塵埃尚走髙陽翁奇文泣下鬼神血<lb/>
<pb n="KR4d0050_WYG_026-6b"/>
髙議鑿開天地聾平眀仗劔背我去老蛟奮鬛歸江東<lb/>
　　　送李處士南歸<lb/>
駕車跨馬聲嘈嘈長劍濶佩横滿朝塵埃走趨顔髪老<lb/>
先生久客得無勞夜来氣味有秋色歸心鬬與秋風髙<lb/>
揭竿跨浪好歸去扁舟爛醉眠雲濤大小不能薦天子<lb/>
遣詩有意徒嘵嘵<lb/>
　　　題名碑石琢之已成求章伯益友直先生篆額<lb/>
老匠隳山斬蒼石偃然巨璞長於席鋭鑿飛椎日鑱擊<lb/>
<pb n="KR4d0050_WYG_026-7a"/>
金錞嘲轟滿虚室白沙礲就大禹圭紺滑自同青玉色<lb/>
兩螭攫挐相鬭立欲求大篆冠其額先生絶妙不湏言<lb/>
引墨為我一落筆蟠屈玉筋入石壁吾曹名氏遂輝赫<lb/>
異物不復容侵蝕赤尾鯉魚問消息丐我數字得不得<lb/>
　　　讀朝報<lb/>
天子曉坐朝眀光丞相叩頭三拜章乞還相印避賢路<lb/>
願為天子專城隍上恩深厚未聞可丞相退讓聞四方<lb/>
濃書大紙批聖語鳴騶却入中書堂<lb/>
<pb n="KR4d0050_WYG_026-7b"/>
　　　滯客<lb/>
五月不雨至六月河流一尺清泥渾舟人擊鼓挽舟去<lb/>
牛頭刺地挽不行我舟繫岸已七日疑與緑樹同生根<lb/>
忽驚黒雲湧西北風號萬竅秋濤奔截斷兩脚不到地<lb/>
半夜霹靂空殺人湏㬰雲破見星斗老農嘆息如銜寃<lb/>
髙田已槁下田痩我為滯客何足言<lb/>
　　　感懐<lb/>
北風哭夜星辰寒竹籬敲戞鳴琅玕老蟾痩噤失光采<lb/>
<pb n="KR4d0050_WYG_026-8a"/>
天地凍合魚龍乾嘅然憶歸幾千里長江大山交屈蟠<lb/>
湘水東去注不極我心夜夜如鳴湍弟兄起居諒懽適<lb/>
髙堂綵衣翩飜飜嗟我摧頽落滄海兩腋恨無雙飛翰<lb/>
逺方就學何所得數年短髪才勝冠何時拂袖得歸去<lb/>
春風笑滿南陔蘭<lb/>
　　　木渠<lb/>
木渠逺自西山来下漑萬頃民間田誰謂一石泥數斗<lb/>
直是萬頃黄金錢去年出穀借牛耕今年買牛車連連<lb/>
<pb n="KR4d0050_WYG_026-8b"/>
湏知人力奪造化膏雨不如山下泉雷公不用苦震怒<lb/>
且放乖龍閒處眠安得木渠通萬里坐令四海成豐年<lb/>
　　　道傍稚子<lb/>
稚兒怕寒床下啼兩骭赤立仍苦饑天之生汝豈為累<lb/>
使汝不如鳬鶩肌官家桑柘連四海豈無寸縷為汝衣<lb/>
羡爾百鳥有毛羽冰雪滿山猶觧飛<lb/>
　　　買桑<lb/>
出持舊粟買桑葉滿斗纔換幾十錢桑貴粟賤不相直<lb/>
<pb n="KR4d0050_WYG_026-9a"/>
老蠶仰首将三眠前日風雨乖氣候凍死箔巻埋中田<lb/>
蠶不見絲粟空鬴安得衣食窮嵗年<lb/>
　　　題正夫小齋栽新竹<hi>竹皆雙植</hi>
斵開俗境栽新竹滿地冰圓映玉膚髙梢爭出翠鳯尾<lb/>
孤根對植蒼龍鬚雨聲曽洗越溪石風影冩成湘水圖<lb/>
獨有素娥留夜月與君相對倒金壺<lb/>
　　　捕蝗<lb/>
翁嫗婦子相催行官遣捕蝗赤日裏蝗滿田中不見田<lb/>
<pb n="KR4d0050_WYG_026-9b"/>
穂頭櫛櫛如排指鑿坑篝火齊聲驅腹飽翅短飛不起<lb/>
囊提籯負輸入官換官倉粟能得幾雖然捕得一斗蝗<lb/>
又生百斗新蝗子只應食盡田中禾餓殺農夫方始死<lb/>
　　　獐猿<lb/>
翠樹不從青嶂出蟠根却向屏中生黄獐引脰探緑葉<lb/>
老猿䕶雛枝上驚獝然相顧見異態誰言野物能忘情<lb/>
我来賞激繞屏下亦疑此身林中行自古畵工無畵者<lb/>
今得絶筆方傳名吾廬昔在鄖溪上滿溪桃花春水眀<lb/>
<pb n="KR4d0050_WYG_026-10a"/>
曽隨麋鹿藉芳草更倚白雲聽嘯聲<lb/>
　　　省中畵屏蘆雁<lb/>
髙堂傾動長江流黄蘆羣雁滿滄洲掃開長安塵土窟<lb/>
冩出江南煙水秋兩雁斜飛入空濶四雁顧慕横沙頭<lb/>
髙風拉折蒼玉榦蘆花雪盡無人收赤日飛光不敢近<lb/>
但覺爽氣屏間浮嘗聞畵龍入神變坐馳雲雨天地逰<lb/>
只恐此雁亦飛去瀟瀟萬里誰能留<lb/>
　　　黄雀<lb/>
<pb n="KR4d0050_WYG_026-10b"/>
啾啾黄雀竹間飛日晚復歸枝上棲雪粒盖地三寸玉<lb/>
地膚凍裂不作泥錦韝公子臂蒼鶻快馬踏下黄雲低<lb/>
馬前紫兎躍白草老拳下批饑兒啼啄鮮裂血飽腹去<lb/>
可憐黄雀空死饑<lb/>
　　五言排律<lb/>
　　　和御製賞花釣魚<lb/>
曉日開閶闔春風滿未央水揺天仗影花雜御衣香覆<lb/>
檻紅梢接連鈎紫鬛長千鍾浮帝酒五色染天章鄒馬<lb/>
<pb n="KR4d0050_WYG_026-11a"/>
摛嘉頌䕫龍拜夀觴金輿歸晩處正在五雲傍<lb/>
　　　程丞相生日<lb/>
大昴光芒正荆河氣象渾始知真相出遂見本朝尊漢<lb/>
地汝陽國程侯司馬孫精剛得金氣深厚體乾元申甫<lb/>
生周嶽臯䕫拱舜軒山河歸妙算社稷繫昌言九鼎羣<lb/>
生重洪鑪一氣奔羣雛忌鵰鶚衆草失蘭蓀慷慨提千<lb/>
騎扶揺下九閽秦闗春草短洼水暮雲屯詩必曹劉敵<lb/>
兵湏衛霍論談餘珠委積筆落鳯騰鶱秀髪煙霞外丹<lb/>
<pb n="KR4d0050_WYG_026-11b"/>
心金石存未歸真宰柄猶倚大師藩日月回龍角星辰<lb/>
㑹紫垣氣凌金節潤風入繡旗飜歌筦傾南國簮裾拜<lb/>
慶門飛黄下天廐縹酒賜堯樽固有神靈䕶應知福祿<lb/>
蕃蟠桃三結實未見老雲根<lb/>
　　　後閣四松<lb/>
丞相當時植幽襟對此開人知舟檝器天假棟梁材錯<lb/>
落龍鱗出襹褷鶴翅回重陰羅武庫細響靜山臺得地<lb/>
公堂裏移根澗水隈吴城夢寐逺泰嶽嵗年催轉覺飛<lb/>
<pb n="KR4d0050_WYG_026-12a"/>
纓謬何因繼組来幾尋珠履蹟願比角弓培栢悦猶依<lb/>
社星髙久照台後凋應共操無復問良媒<lb/>
　　　夜意<lb/>
卧北斗柄直挿西月角横風吹病骨醒秋入壮心驚騏<lb/>
驥老方健太阿靈有聲山河寄功業樽酒識平生豺虎<lb/>
湏探穴朝廷可息兵山西少勁氣天外縱長庚自古輸<lb/>
成算誰人觧請纓干戈五十萬何日到燕城<lb/>
　　　出城<lb/>
<pb n="KR4d0050_WYG_026-12b"/>
塵土滿城黒出城雙眼寛山川秋氣惡風雨晩潮寒物<lb/>
象颯以變泥汚不可蟠英豪重節概兒女感衰殘霜老<lb/>
琱弓勁風焦畵鼔乾蛟螭正無頼好擲六鰲竿<lb/>
　　五言律詩<lb/>
　　　晩晴<lb/>
人間久厭雨最快是初晴驟見碧林影喜聞歸鴈聲乾<lb/>
坤一蘇醒耳目兩聰明寄語浮雲意休来汚太清<lb/>
　　　乍凉<lb/>
<pb n="KR4d0050_WYG_026-13a"/>
雲湧海潮黒軒窻涼氣侵清風醒病骨快雨破煩心噴<lb/>
薄紫荷盖飄颻青桂林作詩招醉友方外一相尋<lb/>
　　　淮西道中<lb/>
夾道栁梢長竹橋風影涼行人殘照裏歸路白雲傍泉<lb/>
淺帶土味嵓深聞草香到家花已盡杏頰擁枝黄<lb/>
　　　舟泊<lb/>
鳴櫓觧雙纜寒蒸江氣昏春雲兼雨重晚水帶潮渾小<lb/>
市魚蝦集空亭燕雀喧一尊得濃睡行計不湏論<lb/>
<pb n="KR4d0050_WYG_026-13b"/>
　　　江行<lb/>
碧草巳堪剪長江二月頭林深藏宿雨岸豁聚春流潮<lb/>
背燕支浦山横桑落州松醪欺客病易醉苦難投<lb/>
　　　雨後江上<lb/>
船泊碧鑑裏清風晩思長江臯過㣲雨秋色滿斜陽浮<lb/>
野山光動侵衣水氣涼好尋紫溪叟共醉碧荷香<lb/>
　　　雲中憶歸<lb/>
何日燕南去平生此別稀定知花已發不及雁先歸寒<lb/>
<pb n="KR4d0050_WYG_026-14a"/>
日連雲慘驚沙帶雪飛雲中風土惡換盡別家衣<lb/>
　　　臨淮大水<lb/>
大水沒樹杪渉冬原隰平蛟龍移窟宅蒲稗出縱横壊<lb/>
屋久不補汙田晩更耕接春恐流散何策活蒼生<lb/>
　　　邇英閣早直<lb/>
緑樹蔭脩廊雲深別殿涼星文開帝座玉色泛天光大<lb/>
典尊周孔名家盛漢唐<hi>時講春秋讀漢唐二詩</hi>自憐携釣手持筆<lb/>
翠旒傍<lb/>
<pb n="KR4d0050_WYG_026-14b"/>
　　　朝退<lb/>
朝退洗雙耳厭聞人是非不知春意晚時有燕聲歸散<lb/>
木還容老孤雲亦倦飛趨時自踈闊不是學忘機<lb/>
　　　閒居二首<lb/>
空庭羅雀網應似翟侯居多病惟尋藥忘機不著書僧<lb/>
来留石鼎人在典金魚惟有南窻睡春来分不踈<lb/>
不從山下住若箇似山家留地教移竹開門自掃花林<lb/>
踈容鶴卧溪淨怕雲遮落日杖藜去塍頭看稻牙<lb/>
<pb n="KR4d0050_WYG_026-15a"/>
　　　閑悶<lb/>
閑悶萬千縷金刀不可裁逢人心不記見酒眼方開亂<lb/>
夢無時斷殘春數日回東風固相惱時送落花来<lb/>
　　　晩悶<lb/>
晚悶牢難破秋懐勇未降何人歸楚國竟日憶溳江鼠<lb/>
跡排書簏蟲絲網酒缸江都章未報枕手卧南牕<lb/>
　　　小軒<lb/>
鑿見碧天影秋光注小軒消閑惟蠧簡破悶有金尊怪<lb/>
<pb n="KR4d0050_WYG_026-15b"/>
石中邉透老松鬚鬛繁人生有佳尚塵土暗朱門<lb/>
　　　不出<lb/>
髙卧即經旬林間掛葛巾野雲閑照水山鳥自啼春釀<lb/>
酒期佳客開書見古人莓苔漬雙履不識洛陽塵<lb/>
　　　憶在晉陽<lb/>
憶在晉陽日曽為痛飲家披衣投宿酒把燭覔殘花莫<lb/>
觧玉驄馬且留金鈿車壮逰今不復愁卧鬢将華<lb/>
　　　送周宻學知真定府<lb/>
<pb n="KR4d0050_WYG_026-16a"/>
白髪漢中郎旌旗下建章雪通沙路潤春入塞雲黄地<lb/>
勢井陘口天文大昴旁平時巻金甲壮畧寄壺觴<lb/>
　　　送恵思歸杭州<lb/>
湖上秋風滿歸懐豈易寛身隨秦樹老夢入浙江寒為<lb/>
客久應厭到家貧亦安石房舊書在重拂綠塵看<lb/>
　　　送盛寺丞<lb/>
蕭相闗中守元瑜鄴下豪秋風嘶白馬路草照青袍地<lb/>
入參旗近河連積石髙當年兵戰處尊酒屬吾曹<lb/>
<pb n="KR4d0050_WYG_026-16b"/>
　　　送張景山知康州<lb/>
遂溪張太守懇意乞南州家在白雲下郡當滄海頭旌<lb/>
旗瀧水晚風雨瘴山秋觧却淮西印輕為萬里遊<hi>擇甫初授</hi>
<hi>蔡州確山知縣也</hi>
　　　贈任某<lb/>
寂寞任夫子窮山秋氣寒塵埃雙鬢白金石寸心丹不<lb/>
悔窮經老所嗟行道難太阿終亦斷寜久匣中蟠<lb/>
　　　寄汪正夫<lb/>
<pb n="KR4d0050_WYG_026-17a"/>
汪子清徹骨竦如秋竹竿髙名九鼎重俊氣一峯寒議<lb/>
論今誰對文章古所難青蠅變白黒無汙碧琅玕<lb/>
　　　寄陸憲元<lb/>
陸子處乎順雖窮志愈剛劍埋金不蝕圭折玉猶方古<lb/>
意閑中見浮名静外忘行藏吾自得可笑接輿狂<lb/>
　　　李道士<lb/>
金鼓破南粤山中冷不聞是非同一馬富貴自浮雲吐<lb/>
納龍虎氣遨遊麋鹿羣朝来問丹訣已酌凍醪醺<lb/>
<pb n="KR4d0050_WYG_026-17b"/>
　　　次韻酬張擇甫<lb/>
別後正春孟溪頭黄栁牙相思滿芳草獨自照殘花晚<lb/>
樹秦川闊黄雲瘴海賖上樓無別望歸路向西斜<lb/>
　　　留別汪正夫<lb/>
夫子青雲士聲名孰與齊心經時事老顔向俗人低氣<lb/>
象必衝斗風雷猶蟄泥行看萬里志聊爾謝羣鷄<hi>正夫方舉</hi>
<hi>賢良</hi>
　　　贈儀真宻禪師<lb/>
<pb n="KR4d0050_WYG_026-18a"/>
渾淪老學佛到處説支郎<hi>施君自號渾淪男子盛談宻禪師為淮南禪宗</hi>斷臂<lb/>
求諸法浮杯徧十方自栽雙栢樹獨坐一繩床惟有林<lb/>
間客時来扣竹房<lb/>
　　　即事簡友人<lb/>
門巷徧芳草相期春醉稀可憐雙燕到還似故人歸幽<lb/>
鳥隔溪語落花穿竹飛誰知静者樂石上脫朝衣<lb/>
　　　久不得孫中叔信<lb/>
秋風起天末之子在窮途久客住應悶故鄉歸得無清<lb/>
<pb n="KR4d0050_WYG_026-18b"/>
淮不到渭晚樹自沈吴願寄一樽酒與君消壮圖<lb/>
　　　眀皇<lb/>
四海不揺草九重藏禍根十年傲堯舜一笑破乾坤羌<lb/>
貊皆冠冕豺狼盡子孫潼闗兵已破㑹憶老臣言<lb/>
　　　晉陽宫基<lb/>
金屋無寸瓦蒼然老樹青海枯露龍穴火盡見坤靈自<lb/>
惜流血處扵今土氣腥廢興千載事過耳一飛霆<lb/>
　　　題招提院静照堂<lb/>
<pb n="KR4d0050_WYG_026-19a"/>
招提去山逺還似在山家晚日惟歸鳥春風自落花空<lb/>
談銷劍火醉墨灑天葩更欲拏舟去清溪月正華<lb/>
　　　題處士居<lb/>
髙卧太湖石自嫌名利腥網羅當道路鴻鵠出青㝠氣<lb/>
貯秋琴淡心蟠古劔靈我来閑劇論山鬼不湏聽<lb/>
　　　王氏園<lb/>
車馬少行跡鄰僧為掩門飛泉鳴似雨老竹瘦於孫幽<lb/>
鳥静相語晩花寒亦繁主人雙綬重遊客倒金樽<lb/>
<pb n="KR4d0050_WYG_026-19b"/>
　　　簡夫別墅<lb/>
靜境清無敵門前繫鹿車買山慿野客覔竹到鄰家棊<lb/>
為尋圖勝書因借本差平時非厭仕所樂在桑麻<lb/>
　　　簡夫北墅<lb/>
先生已到舍稚子未歸樵草晩牛羊病場登雀䑕驕孔<lb/>
顔雖困魯䕫契未忘堯自笑非逋客煩君重見招<lb/>
　　　挽程中書令三首<lb/>
社稷方為繫乾坤豈不容廟堂遺劍履風雨失蛟龍漢<lb/>
<pb n="KR4d0050_WYG_026-20a"/>
将蓮花幕周人馬鬛封小羌猶慢禮先折太阿鋒<lb/>
舊愛霓裳曲飜聞薤露謌賢人今已矣天道竟如何泉<lb/>
下一抔盡人間萬事多空餘幕中客冩淚劇懸河<lb/>
湖上千條栁山翁舊日栽自從春水綠不見相車来眀<lb/>
月何湏好餘花忽更開平生歌舞地零落濕蒼苔<lb/>
　　　挽仁宗皇帝辭五首<lb/>
恭儉同堯舜憂勤固損年悲風来萬國白日下中天薄<lb/>
𦵏遵周室初陵兆洛川至仁推廟號百世不能遷<lb/>
<pb n="KR4d0050_WYG_026-20b"/>
四海一眀鑑舟車萬里通名王花賜綬戰士錦韜弓孝<lb/>
武曽疲戰眀皇亦召戎爭如四十載終始太平中<lb/>
付託神靈器子孫千萬年果為天下福遂得聖人傳已<lb/>
定無疆業方成顧命篇眀朝無一事脱屣或登仙<lb/>
歌舞西陵望衣冠渭北遊應從天上樂不為世間留龍<lb/>
去鼎湖晩鴈飛汾水秋羣臣淚横臆空拜翠雲裘<lb/>
曽從西池幸宫花落未稀日隨黄繖轉雲繞赭袍飛臨<lb/>
水樓臺在傷心歌管非都門舊行處却望夀山歸<lb/>
<pb n="KR4d0050_WYG_026-21a"/>
　　　挽吴宣徽育<lb/>
平生負髙節至死寸心丹眀主雖容進孤臣豈易安神<lb/>
歸嵩嶽黒人哭洛川寒不識平津面臨風亦涕汍<lb/>
大策三千字朝廷耳目醒髙名動牛斗直氣破雷霆美<lb/>
行皆成法閑談盡可銘悲哉真玉樹風雨一飄零<lb/>
　　　傷田肅秀才<lb/>
慟哭遂滅性誰言天道長未收雙寶劍已失一飛黄稚<lb/>
子遥虚祭孤棺寄異鄉可憐江夏守不得薦黄香<lb/>
<pb n="KR4d0050_WYG_026-21b"/>
　　　石榴<lb/>
髙枝重欲折霜老裂丹膚試剖紫金椀滿堆紅玉珠根<lb/>
雖傳大夏種必近僊都題作江南信人應賤橘奴<lb/>
　　　貢麟<lb/>
麟本出中國無聞貢海濵豈将逺方獸煩我太平民烹<lb/>
割羅牲餼奔趨掃路塵漢髙甞聘士此禮屬蠻人<lb/>
</p>
<p>
</p>
  </div>
</body>
</text>
</TEI>
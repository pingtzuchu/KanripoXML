<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻六</head>
    <p>
<pb n="KR4d0050_WYG_006-1a"/>
欽定四庫全書<lb/>
　鄖溪集巻六　　　　　　　宋　鄭獬　撰<lb/>
　　制<lb/>
　　　登極覃恩轉官制<lb/>
朕伏涕几下勉受英考之遺訓以御大器顧兹庶尹百辟<lb/>
共熈天縡宜霈榮恩顯示維新之命其飭有司具為條<lb/>
次按籍序遷以應戊午赦令稱朕意焉可<lb/>
　　　翰林書畫等待詔覃恩轉官制<lb/>
<pb n="KR4d0050_WYG_006-1b"/>
天下之士能以一藝自名者咸列乎翰苑以需詔令肆<lb/>
朕之初厚澤霈然漸乎四海則于爾之服勤可無寵秩<lb/>
以示我維新之命乎可<lb/>
　　　屯田貟外郎王善長等可轉官制<lb/>
爵禄公器也非朕所敢專蓋在乎賢能者有之維爾志<lb/>
潔行廉盡瘁于所職歴歲滋久有司受其㑹宜用褒進<lb/>
懋官懋賞兹非天下之公歟可<lb/>
　　　南安軍大庾縣令程博文等可轉官制<lb/>
<pb n="KR4d0050_WYG_006-2a"/>
爾等以銅章墨綬秩六百石為朕治邑得仁恕篤誠吾<lb/>
民服其政齎課吏部在詔條宜遷蘭臺佐著寵命為著<lb/>
周之法曰以庸制禄則民興功勞而獲禄固可以勸有<lb/>
功矣可<lb/>
　　　比部郎中孫周等可轉官制<lb/>
司駕為乘輿之職而中都官掌督軍事是皆古尚書俊<lb/>
乂之選今汝等秉心方潔出為郡刺史考其能最又進<lb/>
以尚書之屬官禹曰明試以功車服以庸朕之賜秩庻<lb/>
<pb n="KR4d0050_WYG_006-2b"/>
乎及有功者矣可<lb/>
　　　虞部員外郎章延之等四人轉官制<lb/>
廉能者上過累而不任事者下或遷焉或斥焉此有司<lb/>
比羣吏之大法也某等端靖祇肅敏于為治有司言其<lb/>
廉能應詔條可遷差籍序次並加優秩可<lb/>
　　　供備庫副使王繼遠等二人轉官制<lb/>
蠻戎屈膝而面内中國無風塵之警才武之臣畜力懐<lb/>
勇不得暴其所長以取不次之賞乃用歲月歴級而叙<lb/>
<pb n="KR4d0050_WYG_006-3a"/>
進雖然朕亦嘉爾等通敏有壯志不撓法以圖功恂恂<lb/>
相與垂紳于多士之列則彼逢時不寧攝弓而疾馳以<lb/>
求首級之効者又何足貴哉可<lb/>
　　　虞部貟外郎陳世卿等六人轉官制<lb/>
文昌之司計貟外奉常成均之博士與夫殿省之屬丞<lb/>
皆著籍禁中委佩而預朝謁者也汝等咸奮嘉績課<lb/>
在有司歲月之勞率用次補勉圖忠力以副我懋官<lb/>
之意可<lb/>
<pb n="KR4d0050_WYG_006-3b"/>
　　　都官貟外郎翁彥升等五人轉官制<lb/>
本朝之制凡秩滿三歲有司考其治狀而進之加次一<lb/>
等焉今有司言爾等砥節首公以莅所職第其年績宜<lb/>
用彚升朕惟祖宗之甲令何敢有失哉可<lb/>
　　　比部貟外郎孫慶祖等四人轉官制<lb/>
有功者進則羣臣勸不能者退則庻工熈三載黜陟古<lb/>
今之常制也爾等樂職秉義治行有聞兹惟奏課咸用<lb/>
增秩夫尚書六曹其屬二十四司皆所以進有功者也<lb/>
<pb n="KR4d0050_WYG_006-4a"/>
勉爾嘉績無忘我寵命可<lb/>
　　　左蔵庫副使知丹州王懐勳西京左蔵庫副使<lb/>
　　　充岢嵐軍使王懿並轉官制<lb/>
控弦之不鳴戰士偃旗而息鼓無漸襟蹀血之勞然而<lb/>
封疆之臣於無事時能撫循吾士大夫明分部逺斥候<lb/>
以待彼之不來亦可為善守者矣爾等才武自奮通于<lb/>
兵畧乗鄣絶塞當夷狄之衝校以歲月宜酬厥庸夫惟<lb/>
竭忠致力以圖爾之厚報焉可<lb/>
<pb n="KR4d0050_WYG_006-4b"/>
　　　大藩通判轉官制<lb/>
大鹵之鎮為西北巨屏嘗以道徳元老為之牧帥則其<lb/>
關治大政别乘之任亦宜有以稱之具官某文學深博<lb/>
縁飾吏事佐大府有勞歲滿當遷酬庸制爵乃以中都<lb/>
副郎進之以稱元老之副焉可<lb/>
　　　朝臣轉官制<lb/>
匠石之林無軸解不材之木者匠石擇之則吾明庭之<lb/>
下結紱而朝者何嘗不考實而進之邪維爾清約靖恭<lb/>
<pb n="KR4d0050_WYG_006-5a"/>
顯幹庻職比其歲課功狀明白則朕之所擇明庭之士<lb/>
皆可以為嘉材矣可<lb/>
　　　集慶軍節度使張孜遺表男内殿崇班諷等轉<lb/>
　　　官制<lb/>
朕惟仁宗皇帝為太子時左右舊臣顧亡一人在者惟<lb/>
汝父孜以才自顯在國有勞夀考富貴煒然獨見于後<lb/>
今復淪謝兹朕所以慨歎之無巳故加賜其子若孫凡<lb/>
十人遺澤之盛殆與諸家異矣然朕亦聞汝之兄弟忠<lb/>
<pb n="KR4d0050_WYG_006-5b"/>
謹有立能守其業則朕之兹授又不為幸恩矣可<lb/>
　　　翰林醫官李居中等可轉官制<lb/>
朕既授天下大賚于爾庻工而禁林上醫鍼盲起廢並<lb/>
以其術顯宜比其名數以次加賜爾惟欽哉祗服我之<lb/>
休命可<lb/>
　　　職方貟外郎萬及等五人轉官制<lb/>
具官某等咸以廉明祗于事事舍君命而不渝者也程<lb/>
能㑹課按籍而遷乃以中臺之司田郎中都虞曹之外<lb/>
<pb n="KR4d0050_WYG_006-6a"/>
郎與上庠之博士差其秩以進之夫有功不勸謂之止<lb/>
善朕何敢止羣吏之為善耶某可<lb/>
　　　殿中丞鄭才等三人轉官制<lb/>
周變舜之法三歲則大計羣吏之治而誅賞之今士大<lb/>
夫之進亦用三歲爾等秉節在公恂恂不懈㑹其行事<lb/>
宜用進律夫無功不徒廢必罪之有功不徒置必賞之<lb/>
朕于廢置可謂明白矣某可<lb/>
　　　梓州觀察推官陳安仁等轉京官制<lb/>
<pb n="KR4d0050_WYG_006-6b"/>
小宰之正羣吏以叙進其治今吏部覈其功狀而叙進<lb/>
于上正小宰之職也爾等廉方奉法佐幕有成吏部言<lb/>
其最宜進秩京寺懋官懋賞兹非至公之論歟某可<lb/>
　　　太常博士徐師旦等三人轉官制<lb/>
大舜之治三載考功三考而黜陟至神宗迹其舊法比<lb/>
羣臣之功狀閱三載而進秩焉爾等皆以方潔服勤王<lb/>
家有司第其課而上之宜加爵一等朕惟大舜神宗之<lb/>
定論其敢少易哉某可<lb/>
<pb n="KR4d0050_WYG_006-7a"/>
　　　簽判轉官制<lb/>
日者朕以將軍鈇鉞賜丞相某俾鎮關中爾以辟書實<lb/>
參其軍事丞相之政既成則合謀同力以濟厥務非爾<lb/>
而誰耶可進秩殿省以酬其左右之功可<lb/>
　　　比部貟外郎孫勳等轉官制<lb/>
今之郎官雖不領職而尚書北斗之司諸曹猶爾高選<lb/>
爾等志潔行廉以能任事奏課來上法當遷次司駕中<lb/>
都虞衡之掌並為懋官勸功樂進兹朕所以馭羣吏之<lb/>
<pb n="KR4d0050_WYG_006-7b"/>
術也可<lb/>
　　　殿中丞致仕申陟等登極轉官制<lb/>
古之禮高年所以逹孝悌于天下今朕之膺駿命凡辭<lb/>
榮而里居者咸俾增秩陞于舊次詎惟示恩榮以優吾<lb/>
老者哉是亦將勸夫孝悌者焉可<lb/>
　　　登極覃恩致仕轉官制<lb/>
華髮之老致吾事而去雖寵之不能及而屬予之襲天<lb/>
禄豐澤浸乎毫芒宜增秩次以嘉其素履維爾冲尚遺<lb/>
<pb n="KR4d0050_WYG_006-8a"/>
榮于時我有褒章猶不為鄉里之榮乎可<lb/>
　　　英宗南郊今上即位加恩轉官制<lb/>
先帝薦鬯于中壇澤被方内錫命未究而登真迨朕之<lb/>
纂武復用大賚恩榮可謂隆矣賜勳增秩并示寵嘉往<lb/>
維祗踐以光于朝次可<lb/>
　　　立太子賜為人後者勳一轉官制<lb/>
漢之立元子賜為人後者爵一級所以正大本凡為人<lb/>
後者錫以勳官蓋有古之成憲是豈為幸恩者哉可<lb/>
<pb n="KR4d0050_WYG_006-8b"/>
　　　駕部貟外郎顧元六人轉官制<lb/>
羔羊之詩曰羔羊之皮素絲五紽謂大夫之在位者羔<lb/>
裘以居其節儉正直皆如羔羊也惟爾等並陞朝序履<lb/>
正奉公不以私汙義有羔羊之徳朕豈不與其進也哉<lb/>
次其功狀賜秩有差服我寵章無為古大夫之羞可<lb/>
　　　六宅副使葛宗晟等可轉官制<lb/>
列使之有介所以待才武之臣而為等級之漸某等並<lb/>
以忠力勉于事任有司稽其閥閱宜有叙進圖乃勳效<lb/>
<pb n="KR4d0050_WYG_006-9a"/>
以稱我陟明之典可<lb/>
　　　沿邊都監轉官制<lb/>
訓貔虎之士聞鼓聲而進金聲而退左右折旋而不可<lb/>
亂者其職在都䕶耳爾以開敏强毅御下有理積歲累<lb/>
功樞府言其當遷如有鳴弦之警者當責爾之成功可<lb/>
　　　沿邊巡檢轉官制<lb/>
爾奮身于絶塞之地以乗一障圖忠報國真壯士也暴<lb/>
露歲月邊警不作考之治功宜進優秩勉勵武節以觀<lb/>
<pb n="KR4d0050_WYG_006-9b"/>
爾之後政可<lb/>
　　　邊將轉官制<lb/>
古者得一首而賜金得一級而𨽻五家功與賞相值焉<lb/>
然則朕豈樂為哉蓋吾封疆之臣牧圉于外敵人之為<lb/>
冦不敢南向而馳朕得以視聽乎昭曠之外兹非爾禦<lb/>
捍之力耶宜其進爵加等以明夫任徳而勝不責戰功<lb/>
之意也可<lb/>
　　　武臣轉官制三首<lb/>
<pb n="KR4d0050_WYG_006-10a"/>
爾勳閥之後以才武自奮服于内朝率職無廢今復進<lb/>
之華叙以介諸使我之勸賞蓋不為濫寵矣可<lb/>
爾通籍于禁闥而護朝那之兵亦為顯列矣今又課最<lb/>
當用遷擢俾列内朝以奉制㫖夫奮身于戎馬之間機<lb/>
變之生間不容髮宜思所憂以永終譽可<lb/>
朕宿兵于回中擇爾為之都護訓勵以時士樂而勇鉤<lb/>
考功狀宜進厥官賜之内帑之秩以介諸使此歲遷之<lb/>
常也宜思竒績以取不次之賞可<lb/>
<pb n="KR4d0050_WYG_006-10b"/>
　　　郎官轉官制<lb/>
傳曰忠信重禄所以勸士惟爾之端誠近義可謂有忠<lb/>
信矣文昌天府陞以郎次可謂重禄矣而盈庭企之而<lb/>
思進者某亦有以為勵乎可<lb/>
　　　朝官轉官制<lb/>
京房之議曰日蝕久青陰霧不精此以毁譽取人而致<lb/>
也考課之法不明遂干乎天地之變邪然大舜嘗重之<lb/>
朕何敢疑某或以才選或以言進皆朕熈百工之臣也<lb/>
<pb n="KR4d0050_WYG_006-11a"/>
各試其功並著明效宜進序朝次以擬大舜之法焉可<lb/>
天道之行三歲一閏于是四氣序而萬物成則夫代天<lb/>
工而凝庻績者亦用三載考其治否而陞黜之于是百<lb/>
職序而萬化平汝等清方廉正並攢于朝夙夜之績載<lb/>
于功狀而當一閏之期宜用增秩以序百職而平萬化<lb/>
焉可<lb/>
　　　登極致仕官可轉官制<lb/>
先帝屬予以大器思以澤浸周乎土域而序之耆艾掛<lb/>
<pb n="KR4d0050_WYG_006-11b"/>
車而家處者得無增秩以慰夫高年者耶有司較籍咸<lb/>
用加等豈惟及人之老哉亦將勸夫鄉閭孝悌之士以<lb/>
事其親者焉可<lb/>
　　　國子監直講轉官制<lb/>
孟子稱樂得天下英才而教育之王者不與焉朕闢太<lb/>
學以待四方之英俊而又擇明師為之講解則王者何<lb/>
嘗不與此樂哉具官某以經行聞于世橫席喻學者于<lb/>
兹再歲矣宜有以酬其勤以畢諸生之業然則教育英<lb/>
<pb n="KR4d0050_WYG_006-12a"/>
才其亦有孟子之樂乎可<lb/>
　　　殿前馬歩軍諸班廂禁軍指揮使巳下兩經恩<lb/>
　　　加勳階制<lb/>
仁宗皇帝躬饗乎明堂天下蒙福封拜未畢而屬朕纂<lb/>
承復加大賚于此將及歲矣宜令有司趣行褒命懋勳<lb/>
優級咸與均及以稱朕之意焉可<lb/>
　　　諸班直廂禁軍指揮使已下一次經恩加勳階<lb/>
　　　制<lb/>
<pb n="KR4d0050_WYG_006-12b"/>
朕既受神器徳澤被天下凡相臣將臣至于在庭之士<lb/>
咸蒙寵命王師内外有屬有正可無加賜以為軍中之<lb/>
榮乎可<lb/>
　　　英宗南郊百官加勳制<lb/>
繇上柱國而下至武騎尉凡十有二轉雖無所治職而<lb/>
用以酬有功是亦榮名存焉爾先帝既親事于南郊燔<lb/>
柴薦鬯熈事備成嘉與士大夫共饗其福慶賜未畢倐<lb/>
駕升真其趣有司務行詔令差次而授焉可<lb/>
<pb n="KR4d0050_WYG_006-13a"/>
　　　殿中丞分司南京馬淵可國子博士加勳落分<lb/>
　　　司制<lb/>
朕之初授神器推其徳澤以及于士大夫而汝以疾恙<lb/>
分務留都今既巳完壯則亦欲引吾之徳澤復出以就<lb/>
職其可不從乎成均博士與其勳品皆為新恩以光舊<lb/>
服可<lb/>
　　　西平州進奉都部押石光陳等加保順郎將制<lb/>
朕方承天序以臨萬國汝奉其琛賮凌渉海嶠而來稱<lb/>
<pb n="KR4d0050_WYG_006-13b"/>
慶乎闕下豈無渥恩以嘉爾之勞乎郎將古官往惟祗<lb/>
踐庸示我柔逺之義焉可<lb/>
　　　登極賜為人後者勳一轉官制<lb/>
朕之眇末猥傳聖考之業維吾之士大夫蓋有刻行立<lb/>
名能顯其親者焉故深詔有司凡親在而為之後者以<lb/>
悉賜勳官兹豈私恩哉將以明予道勉夫承家幹父之<lb/>
難耳可<lb/>
　　　登極賜為人後者勳一轉官制<lb/>
<pb n="KR4d0050_WYG_006-14a"/>
朕既受先帝之神器亦思天下之為子者將以均澤焉<lb/>
而汝勵節登朝乃父在堂安几而就養既巳為人後宜<lb/>
錫勳閥以應赦令往哉欽予之嘉命可<lb/>
　　　徳順軍副知客蕭徳等進奉登極加恩制<lb/>
先帝履位爾嘗奉幣而來渉道之逺未有以嘉其勞今<lb/>
其自言宜用均澤是亦先帝之著令耳可<lb/>
　　　客省承受謝應期等加恩制<lb/>
朕既繼大綂灑澤乎天下罔有不均而汝等𨽻職于兹<lb/>
<pb n="KR4d0050_WYG_006-14b"/>
以待四方蠻夷之㑹蓋已勤矣得無遷次以示吾湛恩<lb/>
之及可<lb/>
　　　諸州衙前押登極進奉加恩制<lb/>
朕初繼大綂連帥岳牧之臣擇其屬校奉土貢以慶于<lb/>
闕下水陸間關渉履之逺兹亦勤矣可無渥澤以慰其<lb/>
來乎可<lb/>
　　　中書主書吴溉等加恩制<lb/>
朕即政之初大賚于四海罔有不暨兹惟衆史服勞相<lb/>
<pb n="KR4d0050_WYG_006-15a"/>
府蓋已舊矣宜較乃籍以次遷授庸示朕之茂恩可<lb/>
　　　英宗南郊致仕官可加恩制<lb/>
先帝既見天神汎澤于下未及周洽乗鼎龍而去肆朕<lb/>
之纂承不敢怠廢其敕有司趣行褒命則引年耆俊之<lb/>
老其可後乎宜増勳閥以為鄉閭之榮可<lb/>
　　　御前忠佐周徳等加恩制<lb/>
朕初踐阼思沛其徳澤下浸乎萬物况吾衆忠力之士<lb/>
嘗提虎旅以備軍衞者哉惟汝等趫武被選有此勇爵<lb/>
<pb n="KR4d0050_WYG_006-15b"/>
服勞宿夜至于白首疏恩之及豈宜遺汝之遲暮耶可<lb/>
　　　太樂局院官鄭永和授金城縣主簿制<lb/>
太常言汝祗服大祭祀閱歲最久無有咎罰宜在序遷<lb/>
以酬其勞視秩勾稽其往無怠可<lb/>
　　　集賢院楷書成永泰可江陵府公安縣主簿制<lb/>
汝以勤敏𨽻于冊府者久矣累加歲月訖無過咎今出<lb/>
佐一邑將觀其成慎爾所守以祗服我渥澤可<lb/>
　　　稅户張政年一百歲可本州助教制<lb/>
<pb n="KR4d0050_WYG_006-16a"/>
古之高年咸得賜爵以汝期頥之夀安養田廬霈澤之<lb/>
及特陞一命告爾鄉人庻知吾之老老焉可<lb/>
　　　賜出身制<lb/>
將相之胄多陵遲于世固非其世徳之薄蓋膏梁厚味<lb/>
不能自立誠可惜哉爾讀書業文枤然獨秀用其遺澤<lb/>
俾試于禁林辭律可採遂陞以造士之第勉修道義以<lb/>
繼于先烈可<lb/>
　　　屯田郎中致仕王希男博古可試祕書省校書<lb/>
<pb n="KR4d0050_WYG_006-16b"/>
　　　郎制<lb/>
國之甲令自尚書外郎引年而祈去者咸得官其一子<lb/>
今爾用是試以芸閣之校讎不為優澤乎爾其佩服深<lb/>
恩思其肯構之難無自怠焉可<lb/>
　　　廣西轉運使董詢遺表男基可試袐書省校書<lb/>
　　　郎制<lb/>
日者爾父詢持使節出南粤蒙犯乎海煙嶺霧之間卒<lb/>
以不幸聞朕甚憫之故雖爾幼子眇然在襁負者亦得<lb/>
<pb n="KR4d0050_WYG_006-17a"/>
以推恩焉庻乎爾父之魂知朕不遺其家世也可<lb/>
　　　故户部侍郎致仕周沆親孫孜可試祕書省校<lb/>
　　　書郎制<lb/>
乃祖沆請老而歸顧其諸孫頎然尚未有在仕者即以<lb/>
孜徹聞願賜之一命芸閣試秩吏選差高往服明命無<lb/>
忽貽謀之訓可<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻三</head>
    <p>
<pb n="KR4d0050_WYG_003-1a"/>
欽定四庫全書<lb/>
　鄖溪集巻三　　　　　　　宋　鄭獬　撰<lb/>
　　制<lb/>
　　　郎官制<lb/>
某官某精明能斷而人服其才某官某通博有文而世<lb/>
稱其孝各以風績列於郎署有司奏課謂宜賜秩惟職<lb/>
方氏掌九州之圖惟中都佐司𨽻以察不法並為前世<lb/>
之要官亦足以為寵數矣可<lb/>
<pb n="KR4d0050_WYG_003-1b"/>
　　　户部郎中天章閣待制劉元瑜可左司郎中制<lb/>
爵賞之公自貴者始今夫文章諷議迭居乎内外者皆<lb/>
爲士大夫之望閱歲寖乆濡滯而未遷則何以勸于下<lb/>
哉具官某風力開濟動必觧其理踐服衆職雅爲先進<lb/>
計其功狀蓋有藩輔宣化之勞俾升都公以貳左轄庶<lb/>
乎朕之爵賞仁于貴者以示于下其亦有勸者乎可<lb/>
　　　發運使可兵部郎中制<lb/>
劉晏典漕事常曰一粒不運願負米以先趨其自任如<lb/>
<pb n="KR4d0050_WYG_003-2a"/>
此今京師之餉畢出于東南故擇爾領使粟行數千里<lb/>
而無膠舟之害京師充實可謂有勞矣歲滿遷秩其以<lb/>
七兵郎處之勉思職業自任之重如劉晏朕何患無宿<lb/>
飽之師哉可<lb/>
　　　屯田郎中祝諮作坊酬奬可都官郎中制<lb/>
甲不堅密與袒裼同射不中逺與亡矢同汝以才敏總<lb/>
治衆巧齊金鍜革莫不精利畜之武庫足以待國事而<lb/>
威四方古者治不去兵安不忘戰兹朕所以進爾以美<lb/>
<pb n="KR4d0050_WYG_003-2b"/>
秩也可<lb/>
　　　三司度支判官兵部員外郎祕閣校理李大臨<lb/>
　　　可工部郎中制<lb/>
爾以文辭中第遂更事任佐吾大司農之職取贏化滯<lb/>
本用强而不屈有司稽其最于法當遷起部清曹事膺<lb/>
寵命凡汝之强學力行將致其所有于人者已嘗志之<lb/>
矣尚煩朕之爲訓邪可<lb/>
　　　禮部員外郎御史知雜事龔鼎臣可吏部郎中<lb/>
<pb n="KR4d0050_WYG_003-3a"/>
　　　制<lb/>
先帝以爾敦敏有經術不爲豪勢所屈擢居御史府以<lb/>
知雜事持重守義務通大體時有所發則中外莫不憚<lb/>
服豈惟先帝爲知人哉雖朕亦以汝爲識所任矣夫仕<lb/>
至尚書郎皆爲顯官而多不得居首曹今汝以御史之<lb/>
重兼首曹之選以榮制禄可謂充其德矣可<lb/>
　　　近侍加吏部郎中制<lb/>
晉文帝嘗求吏部郎或以裴楷王戎進然而獨用楷則<lb/>
<pb n="KR4d0050_WYG_003-3b"/>
戎者猶以爲少耶今吏部郎雖不領職以其冠左曹之<lb/>
首非道德侍從之臣不得參焉以某淹通有雅識出入<lb/>
禁林高文大册爲朝廷光歲次宜遷乃以吏部郎處之<lb/>
使之在晉文之朝亦必置戎而授矣可<lb/>
　　　吏部郎中制<lb/>
尚書郎皆爲妙選然多不得居首曹惟才哲之美委于<lb/>
事任者乃得居之以爾明勁不撓屢更器使付以淮右<lb/>
百城震懾嶄然益見其風力齎課來上乃用吏曹郎處<lb/>
<pb n="KR4d0050_WYG_003-4a"/>
之可謂才與職稱矣可<lb/>
　　　度支郎中致仕李宗易可司封郎中制<lb/>
壽祺之老以年引去超然自遂乎逍遥之境者雖寵辱<lb/>
之不能及逮予之履位可無汎澤以嘉其素尚乎具官<lb/>
某履夷處順風塵不雜解紱而歸嘯詠乎樽酒之樂適<lb/>
兹大賚進秩名曹寵命儻來尚不爲鄕里之榮乎可<lb/>
　　　水部郎中劉緬四人改官制<lb/>
尚書郎更直建禮門奉常博士出導乘輿是皆古之美<lb/>
<pb n="KR4d0050_WYG_003-4b"/>
官廉俊喬雅之士多居之今爾等宿道修方見於治狀<lb/>
以時次補宜選之美官既已加賜又需汝之奏功焉耳<lb/>
可<lb/>
　　　職方員外郎周革可屯田郎制<lb/>
先帝遷玉座于壽陵羣司犇走以率厥職暴露草次夙<lb/>
夜之勞兹亦乆矣以汝懇心奮力敏以趨事復土告成<lb/>
相府上其功予惟汝嘉賜秩田曹祗復優數以昭我大<lb/>
孝之烈可<lb/>
<pb n="KR4d0050_WYG_003-5a"/>
　　　司門員外郎分司李㣲之可庫部員外郎制<lb/>
爾有嘉材敏識服次郎省年髪未衰屏處乎廬阜之下<lb/>
可尚也哉朕之即政澤漸乎動植况兹留務易退之臣<lb/>
得無增秩之賜乎介爾壽祺以永我之榮命可<lb/>
　　　都官員外郎謝鴻知瓊州可職方員外郎制<lb/>
瓊管距中土萬里環以大海孤居於風濤絶險之間朝<lb/>
廷嘗飭使者擇本道能吏以爲之守及其罷歸則又第<lb/>
其功狀而加秩一等今汝任職三歲爲治有條次馴伏<lb/>
<pb n="KR4d0050_WYG_003-5b"/>
黎蠻逺人蘇息顧汝之勞應詔條可遷且明吾賞罰之<lb/>
功不遺乎萬里之外矣可<lb/>
　　　屯田員外郎任逸可都官員外郎制<lb/>
尚書謂之文昌天府漢選孝廉之能文者以爲郎隋始<lb/>
置外郎或釐其曹事今考次而陞者蓋異乎古法而特<lb/>
以歲遷爾然爾之敦實清修治官有善狀課在有司亦<lb/>
不可以掩程能授職是猶不爲高選者哉可<lb/>
　　　比部員外郎知濰州蕭渤可駕部員外郎制<lb/>
<pb n="KR4d0050_WYG_003-6a"/>
汝以精明達于爲政遂佩左符以長乎北海阡陌靜安<lb/>
無桴皷之警有司較年遷以司駕漢世二千石有殊績<lb/>
者咸被褒異勉爾職業增秩賜金行復至矣可<lb/>
　　　太常博士祕閣校理雍子方可祠部員外郎制<lb/>
豪雋之士羣居於册府講究藝文養其美德兹所以備<lb/>
天下之器使也以爾資性端敏秀于西州以文中科遂<lb/>
逰東觀尚書典詞今爲名曹此累日之遷也如其器使<lb/>
則朕將爲爾圖之可<lb/>
<pb n="KR4d0050_WYG_003-6b"/>
　　　知西山保州董允仲可檢校户部尚書制<lb/>
朕之初踐阼德澤浸於無垠東漸乎日域西浹乎月竁<lb/>
罔有不及而况蜀土之徼縻我爵號歲奉琛賮而來庭<lb/>
者哉具官某以才武之雄授節西土綏撫族類不渝不<lb/>
震胥附而面内適兹大賚思被寵光將誇美于有衆朕<lb/>
甚嘉之夫賞籯金而賜龜綬蓋倣古焉宜用進秩以榮<lb/>
我之休命可<lb/>
　　　綿州錄事參軍杜鎬加檢校水部員外郎制<lb/>
<pb n="KR4d0050_WYG_003-7a"/>
先帝躬執豆籩以饗上帝斂時福禧用錫于天下汝惟<lb/>
服宷爲郡紀綱掾請如詔書俾均優澤水曺視秩往其<lb/>
祗踐毋怠可<lb/>
　　　少府監劉允中可司農卿制<lb/>
舜之命稷曰黎民阻饑播時百穀司農之任也蓋自舜<lb/>
時已在二十有二人之列今雖失其職而挈名在籍猶<lb/>
居三品可不謂之尊顯哉以汝服勞王采治行有聞剖<lb/>
符西土吏民服其敎予維汝嘉遷汝農正勉思祗服以<lb/>
<pb n="KR4d0050_WYG_003-7b"/>
永來譽可<lb/>
　　　大理少卿制<lb/>
舜爲君臯陶爲士其用刑可謂明矣猶曰欽哉欽哉况<lb/>
朕之眇末敢不盡心故常擇通恕之君子爲之讞議大<lb/>
理卿言爾明允詳刑罔不協中既已試功宜用遷陟爾<lb/>
其體朕之訓言終厥績焉可<lb/>
　　　荆湖南路轉運使衞尉少卿杜植可光禄少卿<lb/>
　　　制<lb/>
<pb n="KR4d0050_WYG_003-8a"/>
汝出於名家以才能自奮數更事任美績發聞惟湖湘<lb/>
之南薄于蠻徼蟠亘數千里汝爲部刺史相府上其課<lb/>
宜有遷次光禄古官維司少列凡南道之利害汝蓋以<lb/>
精心懇力講求之矣於朕之訓辭可略焉可<lb/>
　　　宗正寺丞制<lb/>
先皇帝初即位時宗屬之在玉牒者才百人本支蕃衍<lb/>
結佩而仕朝者今餘八百員矣親疏之序隆殺之節有<lb/>
丞有卿以統之以爾器質端雅通於文理可用典治以<lb/>
<pb n="KR4d0050_WYG_003-8b"/>
序九族祗率明訓以副朕之甄擢焉可<lb/>
　　　蘄州廣濟縣令張安雅等二人可著作佐郎制<lb/>
仲由宰蒲三年孔子入其境而善之今汝爲朕治邑亦<lb/>
三年矣而部刺史交薦其能夫吾民之所仰法者刺史<lb/>
縣令而已朕方將進循吏以懷吾民其可不為之增秩<lb/>
耶可<lb/>
　　　華州下邽縣令李元瑜等可著作佐郎制<lb/>
詩有之芃芃棫樸薪之槱之言賢者多而國家得以採<lb/>
<pb n="KR4d0050_WYG_003-9a"/>
用之也夫萬官之列于下猶山木之蕃茂廉按牧守之<lb/>
臣歲得以擢其高第者進補於朝惟爾等履忠樂職<lb/>
皆以高第聞宜疏優澤俾佐秘省所以申棫樸之詠而<lb/>
爲國家之用也可<lb/>
　　　西頭供奉官常用之可右清道率府率致仕右<lb/>
　　　侍禁李襄可率府副率致仕<lb/>
古之仕者量其可任則受至於不能而止所以逺殆辱<lb/>
也朕嘉斯人之徒故於謝事而歸者必增秩以遣之往<lb/>
<pb n="KR4d0050_WYG_003-9b"/>
欽茂恩以安末路可<lb/>
　　　内殿常班永寧寨都監石炳可内殿承㫖制<lb/>
爾奮身于絶塞之地以乘一障圖忠報國真壯士也訓<lb/>
兵秣馬戎備以修考之成績宜用醻賞勉厲武節以遲<lb/>
爾之來效也可<lb/>
　　　内殿崇班梁從政可内殿承㫖制<lb/>
某以强敏見稱通于戎務乆次内朝厥有的効稽之官<lb/>
簿宜在陞秩往承詔㫖汝惟欽哉可<lb/>
<pb n="KR4d0050_WYG_003-10a"/>
　　　兵部員外郎天章閣侍講知諫院傅卞可寳文<lb/>
　　　閣待制制<lb/>
惟予之仁祖皇帝以人文陶一世雲章炳炳下燭乎萬<lb/>
物藏之内閣以與夫伏羲堯舜氏之遺書並傳乎無窮<lb/>
宜得閎雅敦敏之士以需詔命具官某禔身檢行不愆<lb/>
於義勸講金華授學有師法與於諫列數進忠言蓋有<lb/>
夙夜挾維之勞首被兹選孰不爲宜惟其執經便坐發<lb/>
明聖人之義者則不易汝職可<lb/>
<pb n="KR4d0050_WYG_003-10b"/>
　　　劔南節度推官張士澄等可大理寺丞制<lb/>
萬官之才豈朕一耳一目之可盡之哉然而卒所以能<lb/>
盡之者寄朕之耳目於岳牧連帥推而進之耳維汝修<lb/>
方宿業以廉治日顯薦牘交上可勿聽乎宜寵以廷尉<lb/>
丞以示我擇材之公可<lb/>
　　　陜州司理㕘軍柳說等二人可大理寺丞制<lb/>
本道使者曹元舉等言爾亷謹治官有善狀章下有司<lb/>
有司亦以爲績效明白如章所言可用進秩乃陞爾以<lb/>
<pb n="KR4d0050_WYG_003-11a"/>
廷尉丞爾其祗踐以稱我懋功之意可<lb/>
　　　高麗國進奉使可大理寺丞制<lb/>
朕聞太䝉之人仁太䝉東方之國也爾等奉其國琛踰<lb/>
不測之海以集于此其忠孝之心其得於太䝉之仁者<lb/>
耶朕嘉乃誠俾有真命丞於廷尉仍賜腰章歸而佩之<lb/>
足以夸榮於逺人矣可<lb/>
　　　延陵縣令監原州折博務王頥可大理寺丞制<lb/>
爾以幹敏被薦掌貨於邊積幣通發歲用登衍第其成<lb/>
<pb n="KR4d0050_WYG_003-11b"/>
課法應賞次丞佐卿曹是爲優渥往踐乃服益圖報塞<lb/>
可<lb/>
　　　國子監直講可大理寺丞制<lb/>
太學有材之地必有英豪卓異之士羣處焉講之以詩<lb/>
書勸之以道德聳之以名譽至於成人而後已此國子<lb/>
先生之所職也某經明行修爲時儒師朝夕誨導厥功<lb/>
茂焉其選大理之屬丞以厲夫敎育之勤可<lb/>
　　　常州司法參軍監汾州永利鹽監柳真公可大<lb/>
<pb n="KR4d0050_WYG_003-12a"/>
　　　理寺丞制<lb/>
煮水爲鹽征而積之以佐元元之賦其可廢哉爾以幹<lb/>
潔謹司鹽筴美利增衍溢於萬鍾歲滿齎課薦者又言<lb/>
其能進秩廷尉庸非醻勞之公乎可<lb/>
　　　河東節度推官胡朝宗可大理寺丞制<lb/>
才能之士落於郡縣猶遺金之在通衢俯而取之其有<lb/>
不顧者耶如汝之學通行周動而敏於事自帥臣而下<lb/>
薦書交屬乃用廷尉丞以勸其功朕之此授可謂得士<lb/>
<pb n="KR4d0050_WYG_003-12b"/>
矣可<lb/>
　　　永寧軍判官鈕華國可大理寺丞制<lb/>
荀子稱賢能者不待次而舉以汝之才實暴炙於羣士<lb/>
間奚須曠日月而后進耶蓋甲令所著必其考言試功<lb/>
乃得以遷秩焉然而士之絶蹤而逺到者莫不由此而<lb/>
進則汝之奮翼騰上蓋亦自今日始焉可<lb/>
　　　刑部法直官夏侯圭可大理寺丞制<lb/>
刑部以汝持議明恕罹文法者皆稱其平已閱再歲請<lb/>
<pb n="KR4d0050_WYG_003-13a"/>
賜以優秩此故事也宜陞之廷尉丞夫于公爲郡法曹<lb/>
陰德乃逮于子孫况其寵禄之及身者庸可辭耶可<lb/>
　　　合州巴川縣令張仲容等二人可大理寺丞制<lb/>
有地方百里以行仁政此仲由冉有之事而汝等皆爲<lb/>
百里長廉達信愛其民宜之賫其閥閱以上有司謂當<lb/>
遷秩顧朕何所愛哉將以勸夫善爲政者耳可<lb/>
　　　山南西道節度推官孫亞夫可大理寺丞制<lb/>
真宗皇帝時嘗較天下士以汝祖曁爲第一及仁宗臨<lb/>
<pb n="KR4d0050_WYG_003-13b"/>
試汝又中甲科何其不相逺耶然汝父曁早世以殁未<lb/>
能宄其功烈今汝方發其軔而馳未見其止也則汝祖<lb/>
之志儻可以伸乎可<lb/>
　　　䖍州信豐縣令鄭晉獲盜可大理評事制<lb/>
羣盜剽奪伏於林谷間汝親帥吏士以擣其巢穴績効<lb/>
明著合於甲令其遷廷尉六百石用醻其勞朕之賜賞<lb/>
可謂當功矣可<lb/>
　　　太常博士龎元英將屯田員外郎回授弟元直<lb/>
<pb n="KR4d0050_WYG_003-14a"/>
　　　光禄寺丞制<lb/>
朕以汝父先帝之大臣既已淪謝乃均其遺澤以及諸<lb/>
子而汝兄篤於友愛願上一官易以授汝朕何有不從<lb/>
哉將以成汝兄之美志爾可<lb/>
　　　大理評事朱初平可光禄寺丞制<lb/>
汝以文得雋擢次科甲主畫幕府蔚有成績進見庭下<lb/>
稍遷京寺丞佐司宰厥維茂恩勉爾清修以需光顯可<lb/>
　　　袐書監可左散騎常侍制<lb/>
<pb n="KR4d0050_WYG_003-14b"/>
天子之乘輿出則以散騎陪乘處則以散騎侍左右故<lb/>
屬車之間便殿之燕未嘗不與散騎㳺也所以聞正言<lb/>
見正道將成乎聖德朕之初御天下思得賢者與之㳺<lb/>
其不爲慎柬耶具官某潔白高雅飾之以儒術至于華<lb/>
髪玉節不渝向處袐府典治圖籍有考合校讎之勞朕<lb/>
甚器之其以左貂金蟬𨽻於門下以侍宸極昔文王有<lb/>
四友孔子曰自吾得回門人益親則朕之命爾亦將爲<lb/>
左右先後也可<lb/>
<pb n="KR4d0050_WYG_003-15a"/>
　　　追官人孫亢等二人可文學制<lb/>
爾忽于官箴自底于罰已更赦令與之自新稍遷散秩<lb/>
以觀其後可<lb/>
　　　靈臺郎制<lb/>
荀子曰天行有常不爲堯存不爲桀亡然則日月之經<lb/>
㑹天星之隱見至於虹蜺冠珥凌蝕之變不可不察也<lb/>
具官某考步天路窮其精藴占測祥祲咸有經騐稽其歳<lb/>
勞可用遷次靈臺之正俾之專領可<lb/>
<pb n="KR4d0050_WYG_003-15b"/>
　　　原州司户陳汝玉可司天監丞制<lb/>
禆竈言鄭火子産以爲人道邇則朕奚取於占天者哉<lb/>
誠不欲廢薦者之論俾之奏伎聊觀其所學爾因能授<lb/>
職蒞於太史必先正名兹非爲政之要乎可<lb/>
　　　曹詧曹煜並可太常寺奉禮郎制<lb/>
朕舉天下以養皇太后猶歉然懼不足稱而况外家之<lb/>
親以時加澤其可獨靳哉屬朕誕辰萬國䝉慶其以皇<lb/>
太后近屬二人陞秩京寺以表朕烝烝大孝之道焉可<lb/>
<pb n="KR4d0050_WYG_003-16a"/>
　　　太子太師致仕張昪奏醫人張舜民可國子四<lb/>
　　　門助敎制<lb/>
朕之舊德之臣言爾習于黄帝俞跗之術丐以一命將<lb/>
旌其能可不聽哉國庠試職爾維祗踐庸示我之優恩<lb/>
焉可<lb/>
　　　晉州醫博士武㤗等二人可國子四門助教制<lb/>
日者下書以搜能醫守藩之臣以爾治術頗精疑可以<lb/>
應詔既以名聞何愛一命不爲之甄采耶可<lb/>
<pb n="KR4d0050_WYG_003-16b"/>
　　　殿中丞張太寧可太常博士制<lb/>
博士爲秦官常擇通古今者處之今雖以次陞然非詞<lb/>
學中科則猶不得與焉有司比課言汝以文取勝蘊藉<lb/>
有雅才閱其治實應法可遷夫爵禄公器惟能者得之<lb/>
勉爾職業豈特爲博士而已哉可<lb/>
　　　翰林醫官少府監宋永昌可殿中省尚藥奉御<lb/>
　　　制<lb/>
汝以醫名家而精於金匱玉版之術乆籍禁林稽其治<lb/>
<pb n="KR4d0050_WYG_003-17a"/>
驗蓋一二之失者鮮矣以事制禄其遷以殿省六尚之<lb/>
局益修汝職用祗服我寵命可<lb/>
　　　職方郎中馮沆致仕一子可試校書郎制<lb/>
爾之父以忠潔自修白首不懈引章抗言請佚其餘年<lb/>
詔音財及而奄已淪謝加賜一子庸示朕之茂恩可<lb/>
　　　敦遣人韓盈可試校書郎知縣制<lb/>
勅吏言爾行義甚高鄕里師之善積于家而賞行于朝<lb/>
古之道也其以某試蘭臺校書爾其勉敕不懈以師其<lb/>
<pb n="KR4d0050_WYG_003-17b"/>
民俾至於爲善而後已則於時豈小補也哉可<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻二十</head>
    <p>
<pb n="KR4d0050_WYG_020-1a"/>
欽定四庫全書<lb/>
　鄖溪集巻二十　　　　　　宋　鄭獬　撰<lb/>
　　墓誌銘<lb/>
　　　南康郡王墓誌銘<lb/>
太祖皇帝有八子諱徳昭者為越懿王越懿王生冀康<lb/>
孝王惟吉康孝王生守節為丹陽郡僖穆王王即僖穆<lb/>
之子諱世永字文億母安定郡太夫人楊氏任城郡夫<lb/>
人魏氏王初補右侍禁年十嵗入謝章聖皇帝帝撫其<lb/>
<pb n="KR4d0050_WYG_020-1b"/>
背曰若亦誦書乎曰誦孝經經言何事曰忠孝之事也<lb/>
帝喜賜之珍菓輒不食懷去帝問其故曰欲歸遺所親<lb/>
耳帝益竒之仁宗為太子初就學資善堂王入侍左右<lb/>
及即位累遷東宫外作副使改左千牛衞大將軍趙元<lb/>
昊叛王求對便殿具陳可討狀因請自將兵以行帝壯<lb/>
之以飛白書世永忠孝及通天犀帶賜之慶厯間封諸<lb/>
王後遂拜惠州刺史改右屯衞大將軍光州團練使特<lb/>
封弋陽郡公於時水災有詔求直言王進十策一取士<lb/>
<pb n="KR4d0050_WYG_020-2a"/>
二禳災三除叛逆四富國五安民六强兵七省胥吏八<lb/>
去濫官九蠲苛政十備邊帝嘉納之至和初為瀛國公<lb/>
又遷登州防禦使嘉祐七年天子祀明堂以藝祖之後<lb/>
殆無顯者特遷隴州防禦使英宗初進蔡州觀察使上<lb/>
即位拜鎮南軍觀察留後熈寜元年二月已已薨於邸<lb/>
之正寢享年五十九車駕臨奠優贈昭信軍節度使南<lb/>
康郡王諡曰修孝詔宣政使内侍押班張若水治葬事<lb/>
三月丁酉殯於京城之北普濟寺娶王氏引進使陵州<lb/>
<pb n="KR4d0050_WYG_020-2b"/>
團練使贈上將軍克基之女封同安郡君子男十二人<lb/>
令圖左羽林大將軍壁州團練使令瑤右羽林大將軍<lb/>
袁州團練使令樞右羽林大將軍道州團練使令倩率<lb/>
府副率早卒令穀右羽林大將軍萬州團練使令繹右<lb/>
武衞大將軍渠州刺史令朔右武衞大將軍蘄州刺史<lb/>
令羽令<hi>闕</hi>並右千牛衞將軍三人幼卒女六長適東頭<lb/>
供奉官時觀次適左侍禁呉真卿次適東頭供奉官徐<lb/>
鎮次適左班殿直馮綱次適左班殿直樊中立一人幼<lb/>
<pb n="KR4d0050_WYG_020-3a"/>
卒孫男五人子張右武衞大將軍池州刺史子野子赤<lb/>
並千牛衞大將軍子昭右内率副率次未名曽孫女尚<lb/>
幼王孝於事親忠於事國喜經術通文章晝夜自飭厲<lb/>
若布衣生丹陽王有疾王刺背血出冩佛書疾遂平及<lb/>
仁宗不豫王率宗室候起居憂切誠至即詣浮圖灼臂<lb/>
聞者莫不歎服初東平吕造為其宫學官授以經義造<lb/>
既卒追畫其像居常瞻奉之其樂善如此英宗時勸督<lb/>
宗室為學常遣中貴人入宫視之學官姜潜方講周易<lb/>
<pb n="KR4d0050_WYG_020-3b"/>
疾暴作王於是攝齊升座為之代講聽者竦服中貴人<lb/>
以聞帝深嘆其好學王平生所著甚多歌詩雜文數百<lb/>
篇鈎考經傳為周易大義春秋纂例及諸邸恩華録又<lb/>
能通釋老星厯之學註金剛經祖師授衣圖六氣圖登<lb/>
真秘訣皆藏於家以熈寜二年二月某日葬於河南府<lb/>
永安縣先王之塋次銘曰泐辭刻石永誌弗忘<lb/>
　　　贈太尉勤惠張公墓誌銘<lb/>
嘉祐八年十二月庚辰集慶軍節度使檢校司空知曹<lb/>
<pb n="KR4d0050_WYG_020-4a"/>
州張公薨於郡之正寢詔輟視朝一日賜其家黄金百<lb/>
兩内司賔致奠贈太尉諡曰勤惠明年二月甲申葬於<lb/>
開封府祥符縣鄧公鄉從先中令之塋次公諱孜開封<lb/>
祥符人曽祖贈太尉諱思謙曽祖妣安定郡太夫人陳<lb/>
氏祖贈太師諱守恩祖妣永安郡太夫人元氏考贈太<lb/>
師中書令兼尚書令隋國公諱景宗妣普寜郡太夫人<lb/>
蔡氏沛國夫人朱氏而公沛國之子也祥符四年中令<lb/>
從真宗皇帝幸汾陰奏補三班奉職時年十四繇奉職<lb/>
<pb n="KR4d0050_WYG_020-4b"/>
凡十有三遷至寜逺軍節度使人以其材選而不爲速<lb/>
也真宗嘗召見而顧謂中令曰此兒異日必勝於爾選<lb/>
爲太子春坊司祗候太子即位擢為供奉官閤門祗候<lb/>
天聖元年以内殿崇班出為陳州兵馬都監塞壞堤以<lb/>
止水害城廬得完降璽書褒異之改冀州兵馬都監轉<lb/>
東染院副使供備庫使加連州刺史恩州團練使定州<lb/>
潞州駐泊兵馬鈐轄徙知莫州又知貝州踰月知瀛州<lb/>
兼髙陽關駐泊兵馬鈐轄屯兵有龍騎者皆故盜剽猾<lb/>
<pb n="KR4d0050_WYG_020-5a"/>
不畏法長吏莫能制有隔垣盜婦人一釵者公即取斬<lb/>
之以徇舉軍震慄訖公之去無敢有犯者轉運使張昷<lb/>
之請罷貝冀上關員寮驍捷銀鞵錢章下瀛州公以為此<lb/>
界河司䇿先鋒北騎叩邊則此輩先登不可絶其常賜<lb/>
朝廷以為然其後獨奏罷保州雲翼銀鞵錢而軍怨不<lb/>
平竟殺其官吏以亂慶厯二年復知貝州於是元昊反<lb/>
西鄙用兵契丹乗我之隙遣使求關南地且將入冦乃<lb/>
用冨丞相弼徃使而以公為副北人辭甚嫚而公與冨<lb/>
<pb n="KR4d0050_WYG_020-5b"/>
丞相合議卒破其謀復舊盟而還初丞相雖専使亦不<lb/>
得見國書行至關上公方自貝州徃謂丞相曰萬里將<lb/>
命而使者不得見國書則若何致辭可發眎之丞相曰<lb/>
公遂擅發國書耶公曰此公家事何懼即合其璽封而<lb/>
取眎之果有可疑者丞相復馳奏京師易書而後行契<lb/>
丹得書由是有定議超遷西上閤門使公固辭以無功<lb/>
不敢竊厚賞仁宗許之然終以公有勞踰數月復授西<lb/>
上閤門使知瀛州六年改單州團練使勾當軍頭引見<lb/>
<pb n="KR4d0050_WYG_020-6a"/>
司明年除龍神衛四廂都指揮使并代馬步軍副都總<lb/>
管鐵錢更法民間失利惡少輩相聚譁呌叩府府閤門<lb/>
拒之上下恟懼左右曰事倉卒以兵自隨公笑曰是促<lb/>
其為亂耳索馬領數卒徃諭以禍福即時散去是日非<lb/>
公并州幾危轉待衛親軍步軍都虞候遷濟州防禦使<lb/>
馬軍殿前都虞候加持節桂州䖍州觀察使侍衛副都<lb/>
指揮使公為軍嚴而不苛眡其勞逸而均使之至有犯<lb/>
立决而不可奪吏士樂其平而畏法虎翼兵閲習不中<lb/>
<pb n="KR4d0050_WYG_020-6b"/>
程本部指揮使問狀倨立不肯置對是夕十餘輩大噪<lb/>
趨指揮使將害之公擒獲即斷手斬於軍中然後以聞<lb/>
朝廷稱美以為有將帥之風遷昭信軍節度觀察留後<lb/>
馬軍副都指揮使自仁宗為太子時巳知公忠厚可屬<lb/>
以事及奉詔走北庭驟成竒功撫民馭兵所在稱治於<lb/>
是天子深倚重之㑹狂人遮公馬首出妄言事下有司<lb/>
訊繋實病心證逮明白而言事者用此汙詆不已公亦<lb/>
抗章願罷宿衛言於上曰臣首尾出入陛下盡知而惡<lb/>
<pb n="KR4d0050_WYG_020-7a"/>
臣者以疑似中臣臣不去則不解廼以寜逺軍節度容<lb/>
州管内觀察處置等使知潞州及辭仁宗諭之曰言者<lb/>
至欲殺卿朕不疑卿卿亦不當自疑也公俯伏流涕稱<lb/>
謝嘉祐二年移知陳州踰嵗知河中府騎兵缺帥朝廷<lb/>
以為莫如公者復召為馬軍副都指揮使加淮康軍節<lb/>
度使公五拜章懇辭不得巳就職言者猶指前事牽攣<lb/>
及宰相天子為之斥言者公惶恐連請補外天子顧不<lb/>
可留加賜檢校司空知曹州公再用再以毁去益為畏<lb/>
<pb n="KR4d0050_WYG_020-7b"/>
謹至所賜公帑不敢自名一錢最被仁宗知遇每與親<lb/>
舊語及被逐時事則漼然下泣曰主上實知我及聞仁<lb/>
宗崩愈自感悼嵗中得疾遂薨享夀六十七公本諱茂<lb/>
實字濟叔避上藩邸名乃更焉為人樂易氣貌甚和而<lb/>
忠勁有智畧他人所畏縮而不敢為者公處之從容而<lb/>
可辦故其有所成就則卓然過絶於人尤樂善士往來門<lb/>
下者皆有恩意在陳州南頓令忤轉運使勢且得罪公<lb/>
日一徃為請曰與其罪令不若罪長吏竟得解當世稱<lb/>
<pb n="KR4d0050_WYG_020-8a"/>
爲厚徳長者平生疎財俸四十萬率以其半給親舊未<lb/>
嘗藏蓄爲後日計嘗曰異時但完一居貯數千巻書以<lb/>
教子孫足矣及公之薨如其言僅得一宅而未完也初<lb/>
娶趙氏天水縣君繼以王氏太原縣君劉氏同安郡夫<lb/>
人有子七人承説右侍禁閤門祗候承誼供奉官並早<lb/>
亡承詁侍禁閤門祗候諷内殿崇班諭諤並供奉官詢<lb/>
侍禁皆恂恂謹厚爲公之良子弟女十三人長適内殿<lb/>
承制馬用舟次適供備庫副使劉昌孫並早亡次適侍<lb/>
<pb n="KR4d0050_WYG_020-8b"/>
禁杜諫次適殿直呉承祐早亡次適莫州軍事推官朝<lb/>
復次早亡次適安肅軍判官呉覃次適内殿崇班王正<lb/>
次適殿直馮維舉二人未行孫十九人偃侍禁任奉職<lb/>
億佾並殿直侁侍禁偕伉倚傑僅儉佑倜仲伸並未仕<lb/>
倩修偓並早亡女孫十三人長適河中府司法參軍錢<lb/>
正卿次適殿直馮補之並早亡餘在室公壯年居邊勇<lb/>
於立事其所條奏皆攻守形勢兵戰間事予得其遺藁<lb/>
而讀之可喜也及其被毁書數十上繳繞終不能自解<lb/>
<pb n="KR4d0050_WYG_020-9a"/>
予讀之又為之感動悲夫銘曰嗚呼張侯有發維果方<lb/>
其達時孰不在我綢繆東宫匪顓舊恩以材自售恥於<lb/>
衆犇羌人跳踔冦乗以譁拱手而談折其機牙破璽取<lb/>
書世聞公勇為國解鬭在公何恐北道載開涂者行歌<lb/>
濡血淋甲數功孰多在昔提師以威則克如畜嬌子安<lb/>
能事敵敢有狂呼截頸掛門諸軍屏息飛鳥不聞天子<lb/>
所毗爰持我師誰敢妄言以召羣疑再入復逐自公有<lb/>
辭公心如丹天子識之事為之已猶或殺身均徳較義<lb/>
<pb n="KR4d0050_WYG_020-9b"/>
况於君臣公拜遺詔伏首下涕孤根易揺胡為久世大<lb/>
梁之西鄧公之野刻石幽墟以告來者<lb/>
　　　尚書比部員外郎王君墓誌銘<lb/>
太原王宗彦將葬其先大夫號泣於其親戚故人曰孰<lb/>
能哀余者為予紀次先君之遺烈於是南陽張塾為之<lb/>
著其行事巳而又號曰孰能哀予者為予銘於先君之<lb/>
墟於是安陸鄭某為之考其世系與其官閥而誌之君<lb/>
世居於濮州之鄄城諱惟恭者為君之曽王父諱紹勍<lb/>
<pb n="KR4d0050_WYG_020-10a"/>
贈太僕少卿者為君之王父太僕有子文震始仕而顯<lb/>
為主客郎中贈刑部侍郎即君之考也君諱仲莊字師<lb/>
禮為人醇厚而謹不為刻厲詭激以釣世譽於其父憂<lb/>
三年食蔬為㑹稽尉嵗凶羣盜伏山谷以術鈎致之無<lb/>
遺擢為義烏令鄰邑有訟不能决者部刺史嘗用君决<lb/>
之訟者皆言其平遂再遷大理寺丞知蘭溪縣民大飢<lb/>
鬻子而食君取粟於富室而飼之旁邑民皆来曰獨吾<lb/>
蘭溪有父母耳其後為大名府司録以縁坐降監江州<lb/>
<pb n="KR4d0050_WYG_020-10b"/>
鹽酒連蹇十年復知定陶縣遂卒於定陶享年六十八<lb/>
君嘗在下邑領縣卒四千治汴渠道經離驛一夫渴飲<lb/>
於河清營俄有營卒出唱曰渴飲者已戮死矣役夫大<lb/>
噪將刼營取之君趨徃諭之曰爾何敢草草如此衆皆<lb/>
引去乃縳其唱言者寘之法於時非君幾為亂君初用<lb/>
刑部蔭補郊社齋郎七遷至比部員外郎賜五品服初<lb/>
為仙游簿又知下邑縣徳陽縣監婺州税妣馬氏扶風<lb/>
縣太君夫人羅氏㑹稽縣君生子宗彦宗道宗古二女<lb/>
<pb n="KR4d0050_WYG_020-11a"/>
長適龍泉簿汪湛次適山南東道節度推官張塾卜以<lb/>
嘉祐癸夘十月壬申葬於應天府宋城縣新興之原舉<lb/>
㑹稽而祔焉予於君亦婚家也由是為之銘而不辭銘<lb/>
曰壯而致力滑軸以馳孰為盜侮孰為飢疲羣夫走呼<lb/>
躍馬止之縮首靡耳孰驚孰疑既老而衰卒困於羸埋<lb/>
石鑽辭亦維我悲<lb/>
　　　禮賔使王君墓誌銘<lb/>
予守荆南府時君為湖北路兵馬都監熟知其為人夷<lb/>
<pb n="KR4d0050_WYG_020-11b"/>
易而有守謹於持法軍中稱其平本道使者合言澧陽<lb/>
及谿蠻相抵正控其出入道願得王某為之守遂知澧<lb/>
州君既至果以治狀聞澧之所最病者惟谿蠻與澧江<lb/>
谿蠻凡十二族入貢皆賜以劵錢酋豪嘗更相侵奪因<lb/>
而殺漢民朝廷為増劵以平之君以為蠻性貪騖一起<lb/>
爭則増劵異時復爭則將奈何乃與羣酋約籍其錢入<lb/>
於官至入貢則令主均與之蠻人大喜澧江水溢壞民<lb/>
舍君築長堤十三里明年水暴至賴以無害君既去方<lb/>
<pb n="KR4d0050_WYG_020-12a"/>
春時君民攜酒餗遊樂其下必相顧徘徊以爲君之惠<lb/>
不可忘也轉運使課湖北守臣以君為第一罷歸行次<lb/>
㑹亭以疾終歸柩於京師予徃哭弔之其孤哭拜請予<lb/>
銘予曰由南郡而徃予知之矣由南郡而前子其録示<lb/>
我踰三月使来速銘乃考次其行事而論著之於是知<lb/>
君之始末可銘者不獨在澧陽也北平軍有羣盜二百<lb/>
餘掩捕無遺跡威州蠻入剽境上君提兵躍馬驅出之<lb/>
斬䤋數十朝廷知其名擢同兩浙路提㸃刑獄君氣貌<lb/>
<pb n="KR4d0050_WYG_020-12b"/>
柔仁遇人謹厚有禮至其當官行事難易無所擇故其<lb/>
所至為稱職君初以任子為三班借職監頓固㪷門廵惠<lb/>
民河蔡河穀熟定武監押貝州駐泊累遷供奉官選為<lb/>
閤門祗候邠汾廵檢絳州都監益彭威茂都廵檢監在<lb/>
京商税三遷禮賔副使在兩浙時以累降筠州都監又<lb/>
四遷至禮賔使享年六十四曽祖諱延嗣建雄軍節度<lb/>
副使贈左衞大將軍祖廷節樞宻副承使贈太保父元<lb/>
祐趙州刺史贈左神武衞大將軍娶張氏鄭氏贈夀安<lb/>
<pb n="KR4d0050_WYG_020-13a"/>
縣君李氏三子允則左侍禁餘先亡五女左侍禁髙承<lb/>
吉供奉官髙遵道文思副使蔚世長比部員外郎趙昌<lb/>
齡皇兄左驍騎大將軍茂州刺史仲誘皆其婿也孫惟<lb/>
慎殿侍三班差使惟孫惟良未仕熈寜二年十一月甲<lb/>
子葬於開封府某縣某原君諱知和字逺夫開封人銘<lb/>
曰生也知其才殁也誌其墓維金土之合嵗完所寢而<lb/>
乃去渾渾汴流西北絶漫漫幽宫存其處<lb/>
　　　右侍禁贈工部侍郎王公墓誌銘<lb/>
<pb n="KR4d0050_WYG_020-13b"/>
君諱某祖有功名在國史官至禮部侍郎贈太子太傅<lb/>
始徙於開封之浚儀父諱扶刑部貟外郎直集賢院君<lb/>
少時有竒操不肯從蔭補欲以辭學自奮於一時及舉<lb/>
進士輒黜於有司久之陳文惠公言君功臣之家有行<lb/>
誼不冝使終身為布衣乃補三班借職君辭不就親舊<lb/>
更相謂曰家世落寞如此尚擇禄耶乃受命初監秀州<lb/>
海鹽廣陳酒税又監南京都商税留守張文節見君步<lb/>
趨淹緩異之曰王使者豈儒者耶召與語驚曰公乃太<lb/>
<pb n="KR4d0050_WYG_020-14a"/>
傅公之孫耶吾固欲見子矣繇是竒待之置其所為文<lb/>
於座右士大夫来即出以誇示之及文節為宰相且欲<lb/>
用君未及而文節薨君遂不獲用於世雖然君不屑官<lb/>
所至懇心蒞職為端州兵馬監押攝郡事踰年民愛之<lb/>
及罷官相與泣涕遮道不得去京東大蝗詔發民塞河<lb/>
君為青州夀張縣以書抵安撫使陳恭公言民飢欲死<lb/>
又調以塞河且將迫而為盗則奈何請以諸埽兵夫代<lb/>
之朝廷為之罷役京東民驩呼連繞數千里不絶君之<lb/>
<pb n="KR4d0050_WYG_020-14b"/>
居下位所為猶如此使之居上位盡其材冝有以異於<lb/>
人者焉君為人樂愷而通達家無私蓄喜與豪偉之士<lb/>
游在南都與濟陽石延年曼卿太原王洙原叔南陽張<lb/>
亢退夫㑹稽頴公實相從於尊酒間甚相樂其從諸公<lb/>
躡跡於貴仕曼卿雖潦倒猶一登文館而君最為連蹇<lb/>
不遇仕至左侍禁監通州利和鹽場以卒既卒之三十<lb/>
二年其子廣淵為兵部貟外郎直龍圖閣京東轉運使<lb/>
廣臨為左騏驥使河北沿邊安撫副使廣㢘為太常博<lb/>
<pb n="KR4d0050_WYG_020-15a"/>
士河北都轉運司勾當公事連名贈君至工部侍郎遂<lb/>
舉君之䘮葬於鄭州新鄭縣臨洧鄉賈村從先塋之次<lb/>
不享於其身而享於其後信矣夫初娶朱氏兵部貟外<lb/>
郎直史館台符之女追封大名縣太君繼室許氏水部<lb/>
郎中元豹之女封長安縣太君男七人廣延廣臣未仕<lb/>
二人早卒女四人長適進士林充國早卒次適著作佐<lb/>
郎董詵次復適充國亦卒次適汲縣令髙復孫五人得<lb/>
與鄭州司户㕘軍得君為進士承三班差使得凝郊社<lb/>
<pb n="KR4d0050_WYG_020-15b"/>
齋郎得象未仕孫女五人長適右班殿直孟在餘尚幼<lb/>
曽孫二人其葬在熈寜二年八月某日銘曰履之修屬<lb/>
乎已難其逢天所俾孰為亡惟有子鄭之原洧之水固<lb/>
無窮利於此<lb/>
　　　户部侍郎致仕周公墓誌銘<lb/>
周公姬姓秦奪之地遷於南陽彭城譙汝南古之傑徳<lb/>
鉅人多出於汝南後又徙渤海公之祖乃居青州遂為<lb/>
青之益都人曽祖諱仁貴世亂自匿不仕祖諱子元傳<lb/>
<pb n="KR4d0050_WYG_020-16a"/>
戴氏禮中其科為涇州司法參軍雍熈間胡騎剽州與<lb/>
田夫人俱歿忠義明白詔贈大理寺丞夫人仙逰縣君<lb/>
官其子圭某官是為公之考也仕至太子中舍累贈兵<lb/>
部尚書夫人李氏常山郡太君公諱沆字子真天聖二<lb/>
年擢進士科主萊州膠水簿又主宻州諸城簿遷鎮寜<lb/>
軍節度推官知濵州渤海縣荐者言其才召為著作佐<lb/>
郎公渾厚有氣節勤而敏於事初補膠州治文案穿䧟<lb/>
根節已若宿吏邑令老疲不任事公除引之使就繩墨<lb/>
<pb n="KR4d0050_WYG_020-16b"/>
而未嘗暴辭氣人以為難其去渤海也民叩轉運使乞<lb/>
留天子聞之即詔還渤海公曰親老矣盍歸養故鄉乎<lb/>
辭不行監青州税連以憂去職服除知秀州嘉興縣兵<lb/>
誅西羌擢同知鳳翔府再遷太常博士諸道初建轉運<lb/>
判官以察不法公首得之賀者踵門公方辭以親未葬<lb/>
遂知沂州歸葬於青已窆而召命至入開封府為推官<lb/>
累奏事進退羣辯仁宗大異之及溪蠻出為盜兵拏而<lb/>
不復解求可以治蠻者近臣以公聞上大喜曰朕已識<lb/>
<pb n="KR4d0050_WYG_020-17a"/>
之矣必能辦吾事擢刑部貟外郎荆湖南路轉運使馳<lb/>
至徼下蒐講賊計以謂僚人伏於窮山荒林絶險之間<lb/>
持盾出鬭僄如羣鳥之躍此兵雖壯大被鎧挾矛而刓<lb/>
鈍不可支故屢奔折不救此未易倒穴而誅獨可鈎致<lb/>
之耳乃募土豪鐫諭之繇是盤唐之族四百餘人携持<lb/>
而出伏於旗下餘黨悉解散遁去賊遂平湖湘間方恃<lb/>
公而召為度支判官議者謂奪之非宜復以直史館知<lb/>
潭州吏民相傳告譁呌以喜公即舊政益為久完策分<lb/>
<pb n="KR4d0050_WYG_020-17b"/>
屯衛士諸檔増置武吏以邏賊出入戍兵被瘴病十七<lb/>
入多物故乃請以嵗更士愈感奮為用居二年南方益<lb/>
堅固乃除河東路轉運使入為度支副使南越罹儂賊<lb/>
戕燬俾公為西路安撫使詔非賊所經厯不須行公謂<lb/>
不可使逺民不遍知天子意遂行不顧所至宣布徳澤<lb/>
荒障茅草之鄉皆被天子涵毓之恩還為龍圖閣待制<lb/>
改直學士河東河北都轉運使環慶路經畧安撫使知<lb/>
慶州入判三班院銀臺司太常寺兼禮儀事契丹遣使<lb/>
<pb n="KR4d0050_WYG_020-18a"/>
来獻於時仁宗已厭世北人欲置幣於上前公遽以義<lb/>
折之北人辭沮卒授幣有司朝廷偉之以樞密直學士<lb/>
真定路安撫使知成徳軍累遷工部侍郎以疾願解成<lb/>
徳印遂以户部侍郎致仕歸於青鄉里故人來謁必扶<lb/>
力具尊酒相勞道生平甚樂疾甚家人進藥揮去之遂<lb/>
不復召醫治平四年八月甲子終於正寢年六十九夫<lb/>
人王氏繼室劉氏彭城郡君子莘守將作監主簿早卒<lb/>
百藥大理寺丞常大理評事女適秘書丞榮安道次適<lb/>
<pb n="KR4d0050_WYG_020-18b"/>
滁州來安令江懋簡卒以其年十月甲子葬於益都縣<lb/>
永固鄉東鄧村袝先尚書之塋次文集二十一巻奏議<lb/>
十五巻其為治清簡不張鋩角議政必先屬官有未盡<lb/>
乃出已意酬問蹂至極當而後行之然嫉惡専斷則無<lb/>
所屈猾盜囊槖薰捜之無遺種滛祠怪神一切撤去學<lb/>
為浮屠而籍不應法者悉放為農焉嘉興于今三十年<lb/>
或問父老令孰賢必以公對在湖湘時詔以閑田為官<lb/>
吏食租受田者皆不如詔自嶺以南皆被劾得罪罷去<lb/>
<pb n="KR4d0050_WYG_020-19a"/>
公移文屬部應受田者悉還之湖南一道獨不掛吏議<lb/>
當時稱其長者其施設鉅細緩急各中文理如此自結<lb/>
髪至引年而歸操履醇潔老益不懈其可銘也哉銘曰<lb/>
周自豐鎬后稷之孫赦遷<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐禠爵於秦漢嗣王公維<lb/>
號之存法曹孝㢘俱出汝墳毁家見忠廷尉維仁維公<lb/>
自奮纍然布衣遂以仕顯白髪儀儀出入完潔曽莫我<lb/>
疵苟有可誅公發不疑度可掩覆孰能公窺長於治人<lb/>
古稱吏師湘南之功湘人歌之病知所止引車以歸于<lb/>
<pb n="KR4d0050_WYG_020-19b"/>
何考銘自公成徳埋之幽墟維年維億<lb/>
</p>
<p>
</p>
  </div>
</body>
</text>
</TEI>
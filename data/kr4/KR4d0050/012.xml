<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻十二</head>
    <p>
<pb n="KR4d0050_WYG_012-1a"/>
欽定四庫全書<lb/>
　鄖溪集巻十二　　　　　　宋　鄭獬　撰<lb/>
　　狀<lb/>
　　　乞罷青苗法狀<hi>案此首從名臣奏議中補入</hi>
臣竊見青苗之法朝廷非不丁寜不欲强民而使其自<lb/>
便也故臣奉行亦不敢强以率民牓於諸邑召其所願<lb/>
請至於累月而無一人至者此其所以不願也明矣常<lb/>
潤蘇秀類皆如此近自提舉官入境所過諸郡方以次<lb/>
<pb n="KR4d0050_WYG_012-1b"/>
支散且將及杭州杭民聞之皆相告以為憂張牓累月<lb/>
而無一人願請一日提舉官入境則郡縣更相希合舉<lb/>
民以與之此非强民而何是豈朝廷立法之意兩浙方<lb/>
今荒歉處處食糟温台大疫十死七八將來豐凶未可<lb/>
知兼為増和買絹及置塲市絹商賈阻絶物價不登若<lb/>
更散青苗錢則取於民者毋乃太甚乎民得數百錢隨<lb/>
亦費盡不計後日之輸納苟納之不足則陛下若貰之<lb/>
邪必期於盡取也必期盡取則非酷吏苛法不能行於<lb/>
<pb n="KR4d0050_WYG_012-2a"/>
是鞕撻纍錮以督之則將見徹屋廬賣妻子計甚窮則<lb/>
棄鄉里而逃矣當此之時陛下安忍以飢羸之赤子加<lb/>
箠以求債邪若緩而不理則是朝廷無故捐數百萬緡<lb/>
於糞壤間虧損國用亦非細故未覩青苗之為利而其<lb/>
害巳如此宜其天下之致論多也臣初不論奏者以臣<lb/>
在杭必能為陛下守立法之意不敢强民以徇時今既<lb/>
易守青州方將去此而提舉官到且與諸邑合議而行<lb/>
臣實不忍杭州之民將有無辜而䧟刑網者所以不能<lb/>
<pb n="KR4d0050_WYG_012-2b"/>
自巳也伏乞陛下指揮兩浙路如已散支處則依條施<lb/>
行未支散處特賜寢罷庶使一路疲民逺沾聖澤臣無<lb/>
任傾竭待罪之至<lb/>
　　　乞罷兩浙路增和買狀<lb/>
臣檢㑹本州和買絹自嘉祐已前歳不過二十萬其后<lb/>
歳有所増今所市乃二十八萬每疋給錢一貫文省及<lb/>
収斂之際下户輸約不迨催科人吏頗有倍費已為煩<lb/>
撓去冬發運司以為兩浙罷糴民間乏錢將以通民用<lb/>
<pb n="KR4d0050_WYG_012-3a"/>
遂又増市十萬每疋給錢一貫一百文省凡兩浙一路<lb/>
共増五十萬又於本州富陽縣置場収買五萬新城餘<lb/>
杭<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>頭曹橋各數千臣一州之地不知所出絹幾何今<lb/>
官所取乃四十四萬疋又有正税絹二十餘萬疋如此<lb/>
是杭州之民盡不得衣帛發運司又謂絹多難出今本<lb/>
州酌中立定絹價許民情願納錢去嵗本州蠶不登今<lb/>
年亦薄蠶出既少新絹必貴若將來定價每疋不減一<lb/>
貫數十文足始以民間乏錢遂散和買以濟其用及其<lb/>
<pb n="KR4d0050_WYG_012-3b"/>
斂也俾納絹價取其贏錢是以恵民為名其實窺小利<lb/>
而已今民輸絹一疋費錢一貫二三百文足既不可使<lb/>
輸又變而為錢亦宜然定價過於本錢不免有誅剥之<lb/>
議兩浙累年以來大乏泉貨民間謂之錢荒若納絹價<lb/>
亦不易出兼本路飢饉官出廩米賑救温台之民或至<lb/>
相食其將何物易錢納官臣以為額定和買二十八萬<lb/>
即合依舊送納所増十萬疋只令納元錢一貫一百文<lb/>
省其富陽等處置場並宜停市不惟臣之一州兩浙諸<lb/>
<pb n="KR4d0050_WYG_012-4a"/>
郡類皆如此伏望陛下憐念疲民特賜開允如臣所奏<lb/>
下兩浙一路除遞年合行和買外所有發運司増買絹<lb/>
數更不立定絹價許令百姓只納所請元錢如願納絹<lb/>
者亦聽其諸處置場収買竝乞停罷<lb/>
　　　論冗官狀<lb/>
臣竊見言者患入官之冗故有省任子之議臣輒條其<lb/>
一二者昔之兩制至宰相正刺史至節度使歳補一人<lb/>
出入特恩不預焉今二府郊祀則補二人兩制及正刺<lb/>
<pb n="KR4d0050_WYG_012-4b"/>
史而上一人是省於舊三之二矣帶職貟外郎至諸司<lb/>
使以上舊郊祀一人今兩郊祀一人是省於舊已半矣<lb/>
昔之遷官以三年今遷以四年及其至可以任子時已<lb/>
六七十矣人而至六七十其心覬一子承家豈不惓惓<lb/>
可憐哉今誠再省之恐太刻薄有以傷陛下仁愛之心<lb/>
其猶有可省者嬪御而巳或有一二而不在此也雖然<lb/>
患入官之冗者奚不擇焉而後仕今無黒白一槩以入<lb/>
官雖有司試以格詩類皆倩人茲與不試同如欲省任<lb/>
<pb n="KR4d0050_WYG_012-5a"/>
子則莫若有擇焉凡任子已補欲出身仕者從其所能<lb/>
而試之或以一經或以禮學或以法律或以文辭武臣<lb/>
則試武伎或以策略每歳二月集于有司如試進士武<lb/>
舉法差官糊名較實中程乃得仕如此則得仕者必少<lb/>
而所取者才子弟各相勉强於學又有勸焉如有不能<lb/>
文墨而獨可以才幹者則請家一人不試而得入官此<lb/>
所以盡人之能而且不及其世禄也至於俱無能焉則<lb/>
終身不得仕是不才而巳又何憾焉臣又以臣下至病<lb/>
<pb n="KR4d0050_WYG_012-5b"/>
眊不欲去者顧禄而巳至不得巳乃求宫觀留臺監㩁<lb/>
是終無去意臣欲乞分司致仕官其俸錢皆勿奪俾終<lb/>
其身病眊者有所養則必有相引而去彼居閭里待次<lb/>
累年俸錢亦不絶也縣官何惜一二十千錢俾之得以<lb/>
禮而引退且有優遇老臣之恩至於貪贓酷吏一有所<lb/>
犯此可終身勿令仕茲亦有省官之術焉臣誠不欲陛<lb/>
下初即位德澤未及宣究而遽有刻薄之更制此臣所<lb/>
惜也如臣議可采欲乞付中書與衆人之奏論定其可<lb/>
<pb n="KR4d0050_WYG_012-6a"/>
者焉伏候進止<lb/>
　　　論縣令改官狀<lb/>
臣伏見引見磨勘選人内有六考者多被黜不得遷官<lb/>
羣議未能猒服蓋六考選人悉係舉縣令初仁廟時患<lb/>
縣令非材不能通曉民事故詔用薦者三人方得選令<lb/>
令滿三考無過咎又用薦者五人已上乃得轉京官以<lb/>
其為親民之任故差減其考第有出身通為六考無出<lb/>
身通為七考皆得磨勘其他選人有出身七考無出身<lb/>
<pb n="KR4d0050_WYG_012-6b"/>
八考方許磨勘蓋縣令者已經兩次薦舉共用舉者八<lb/>
人比之常調已為精擇今不問舉令與不舉令有出身<lb/>
與無出身應七考已上一槩得選遷官如此則有出身<lb/>
舉令不如無出身舉令若有出身六考不合改官即無<lb/>
出身七考亦當罷去二者相形殊為未平大抵選人自<lb/>
入仕至磨勘雖成六考通計待闕及候磨勘引見最速<lb/>
者已十年稍為差跌則至十五二十年近雖䝉聖旨更<lb/>
令候二年無過犯令與改官則在任二年及其待次又<lb/>
<pb n="KR4d0050_WYG_012-7a"/>
須三四年方可改官州縣吏動有罣誤萬一纎過在身<lb/>
則又改官無期是縣令者於選人中最為不幸如此則<lb/>
孰肯求為縣令洗手奉公為陛下愛養赤子者但隨衆<lb/>
養資得及七考者自可轉官此非奬勸良吏之意也然<lb/>
臣不識陛下之法向有汚累者亦復改官是豈陛下欲<lb/>
賞罰之大權顓於已俾天下若不可測度者乎則臣未<lb/>
見其善若賢能者不待次而舉罷不能者不待次而廢<lb/>
此當持之不可以假人故天下𢥠然而歸服焉若選人<lb/>
<pb n="KR4d0050_WYG_012-7b"/>
磨勘乃有司之成法法行已久天下信之一旦不先告<lb/>
而臨時變更茲豈能服天下之心哉州縣之間固有賢<lb/>
豪竒偉之士陛下方且兼収竝采不宜壅遏之萬有一<lb/>
賢者被黜則所失多矣今選人六考者決知不得改官<lb/>
故多謁告居外不敢引見以待陛下之盛澤臣欲乞陛<lb/>
下且依舊法凡舉官合選格許引見者竝與改官所兾<lb/>
選人均被聖澤臣之所言縣令者親民之官朝廷優待<lb/>
縣令者乃所以為民也則陛下何惜一京官不為民乎<lb/>
<pb n="KR4d0050_WYG_012-8a"/>
　　　論定武臣遷官條例狀<hi>案此首從名臣奏議中補入</hi>
臣近䝉降到詞頭除東上門門使果州團練使李定為<lb/>
遙郡防禦使臣雖進草竊恠議者籍籍不已熟究其然<lb/>
誠為濫寵何則諸司使副在祖宗朝例無磨勘天聖中<lb/>
方許四年一遷至昭宣使止閤門使副四年一遷至客<lb/>
省使止皇祐中擴行始有定貟不得溢數近時横行遷<lb/>
者以謂貟既有定則更授以遙郡及諸司使遷至皇城<lb/>
使者又惜昭宣使不除亦授以遙郡但恐數十年間帶<lb/>
<pb n="KR4d0050_WYG_012-8b"/>
遙郡防禦觀察者比比皆是則所顧者小而所失者更<lb/>
大正任團防有十餘年不遷者觀察使有終身不遷者<lb/>
心覬其遷則謂非有戰功則不可平時息兵從何而求<lb/>
戰功哉朝廷愛惜名器如此之重何為遙郡則接踵而<lb/>
授人計之自刺史累十二年便可至觀察使一日有横<lb/>
恩解其使名即為真拜豈重於彼而獨輕於此邪屬者<lb/>
劉永年為團練使十餘年以邊任方除防禦使既除而<lb/>
言者指為非是於時即行追罷今定團練使纔四年以<lb/>
<pb n="KR4d0050_WYG_012-9a"/>
磨勘轉遙郡防禦使又四年則遂為觀察使非濫寵而<lb/>
何宜議者之不已也此弊不可遂長於此猶可以為救<lb/>
宜詔兩府更定武臣遷官條例使淹速各得其叙以革<lb/>
前失如欲定之此授亦宜追還庶幾清朝官無幸位<lb/>
　　　論免丁身錢狀<lb/>
臣任荆南府日江陵枝江縣人户正税外有丁身鹽麴<lb/>
錢此錢自髙氏以前増出無名横賦真宗時雖曽除放<lb/>
而二邑餘數尚有存者兼本户人丁多已亡没只是催<lb/>
<pb n="KR4d0050_WYG_012-9b"/>
科户長及地鄰人均陪代納臣尋究本末頗得詳悉兩<lb/>
曽仔細條析事理敷奏乞行蠲免雖䝉朝旨追索勘㑹<lb/>
至今未見施行兼聞湖南北及諸路亦有似此丁錢未<lb/>
經除減今陛下初踐祚正是推恩布澤之時欲乞檢㑹<lb/>
臣前來奏狀特賜詳察與行除放<lb/>
　　　論安州差役狀<lb/>
伏見安州衙前差役最為困弊其合差役之家類多貧<lb/>
苦每至差作衙前則州縣差人依條估計家活直二百<lb/>
<pb n="KR4d0050_WYG_012-10a"/>
貫已上定差應是在家之物以至雞犬箕箒七筋巳來<lb/>
一錢之直苟可以充二百貫即定差作衙前既巳充役<lb/>
入於衙司為吏胥所欺縻費巳及百貫方得公參及差<lb/>
着重難綱運上京或轉徃别州脚乗闗津出納之所動<lb/>
用錢物一次須三五百貫又本處酒務之類尤為大弊<lb/>
主管一次至費一千餘貫雖重難了當又無酬奬以至<lb/>
全家破壊棄賣田業父子離散見今有在本處乞丐者<lb/>
不少縱有稍能保全得些小家活役滿後不及年歳或<lb/>
<pb n="KR4d0050_WYG_012-10b"/>
止是壹兩月便却差充不至乞丐則差役不止蓋本州<lb/>
土人貧薄以條貫滿二百貫者差役則為生計者盡不<lb/>
敢滿二百貫雖歳豐穀多亦不敢収蓄隨而破散惟恐<lb/>
其生計之充以避差役以此民愈貧差役愈不給雖不<lb/>
滿二百貫亦差作衙前一丁既充衙前巳令主管場務<lb/>
或有差押送綱運則又不免令家人權在場務其正身<lb/>
則親押綱運及本州或有時暫差遣則又别令家人應<lb/>
副是一家作衙前須用三丁方能充役本家農務則全<lb/>
<pb n="KR4d0050_WYG_012-11a"/>
無人主管兼家人在場務生疎動是失陷官物及界滿<lb/>
則勒正身陪填近時朝廷雖罷衙前而綱運役次猶不<lb/>
減則見充衙前者其病愈甚本州最所重難者紬絹錢<lb/>
綱其入京錢綱或可直給與衙前召保約以日限許令<lb/>
直便入京送納其轉江綱運風濤遼逺動經半年則許<lb/>
令真州發運司送納真州别附綱入京如此則所費稍<lb/>
得減損重難滿日亦許作分數指射不係酬奬酒坊或<lb/>
三五名併作一處以為優饒其已經一次衙前者亦乞<lb/>
<pb n="KR4d0050_WYG_012-11b"/>
立作年限方得再差兼自来條貫衙前與免科配及本<lb/>
户税皆納本色而本州科率折變竝亦不免亦乞今後<lb/>
與依條施行臣所親見止於安州訪聞湖北一路類皆<lb/>
如此欲乞聖旨下寛恤民力所令差去湖北路臣寮子<lb/>
細相度裁定其場務利害繫自州縣亦乞令就本處訪<lb/>
聞擘畫以從寛簡謹具狀奏伏候勑旨<lb/>
　　　進鮑極注周易狀<lb/>
易與天地俱出而隱於視聽之表伏羲始鈎而得之象<lb/>
<pb n="KR4d0050_WYG_012-12a"/>
之以卦經文王孔子然後其道益完以顯故其為書最<lb/>
古最為宏衍幽深魁卓而不可窮後世學者雖終身窮<lb/>
攷而欲究其奥極常患不至故其注釋者比他經為最<lb/>
多如康成之博學其所解經莫不傳於世至於注易則<lb/>
學者所不齒晩乃有王弼者自弼而降有陸希聲劉牧<lb/>
此最可稱道然弼為義多老莊無用之説希聲削文王<lb/>
孔子繫象而著以巳說茲非罪人耶然其注差勝弼牧之<lb/>
注本沿蹈於希聲而又益以茫昧荒虚不可究之象數<lb/>
<pb n="KR4d0050_WYG_012-12b"/>
茲數子者俱不免於詆訾則宜説者之不息也臣伏見<lb/>
某官强力積學深於易義致思十年别為注解斥諸家<lb/>
之浮雜抗聖經而獨騖包羅大義横穿直貫其有髙處<lb/>
超然出於學者之意外臣實惜其堙鬱而未能光明於<lb/>
世輒令繕冩編成五册共一十巻謹隨狀進呈乞下儒<lb/>
臣看詳特賜施行庶幾傳經之士有所聞益矣<lb/>
　　　繳陳汝玉詞頭狀<lb/>
今月二十八日中書送到原州司户㕘軍陳汝玉除奉<lb/>
<pb n="KR4d0050_WYG_012-13a"/>
禮郎致仕詞頭臣竊知汝玉本成都術士因近臣論薦<lb/>
遂授原州司户㕘軍巳為優幸今又許上殿從容賜對<lb/>
復授以優秩外庭傳聞莫不謂非蓋其所學不過言災<lb/>
祥而巳設使億中又何補於治今巖穴負竒之士欲少<lb/>
望陛下之清光逺如天日乃不如一術士自草茅而來<lb/>
遽得引對又加之恩誠恐四方觀聽有以謂陛下輕公<lb/>
爵好小數所損不細欲乞陛下追還成命以厭輿議所<lb/>
有詞頭已具狀繳納中書訖<lb/>
<pb n="KR4d0050_WYG_012-13b"/>
　　　論舉遺逸狀<lb/>
臣伏見日者嘗詔諸郡敦遣遺逸之士致之闕下者蓋<lb/>
二十餘人覆試袐閣皆命之以官於時猥有謬舉者士<lb/>
論譁沸於是不獲再舉古之薦士以謂拔十失五猶得<lb/>
其半向之所失未至十五而遽以浮言罷之夫所舉謬<lb/>
則宜坐舉者今釋舉者不問而并以罷薦士是豈理邪<lb/>
今問年以進士擢第者二百餘人其所失者不為不少<lb/>
矣而士大夫不以為恠一為敦遣而疵謗百出蓋進士<lb/>
<pb n="KR4d0050_WYG_012-14a"/>
習熟之久而敦遣特起於一日此論者未足以為輕重<lb/>
而亦有媢嫉者問之也臣以為敦遣者正所以兼收竝<lb/>
采網羅遺滯者也不宜因而就廢臣欲乞復置此科而<lb/>
稍為増損蓋孔子為政必先正名漢之聘士不應召者<lb/>
則令敦遣就道豈有朝入科場暮為敦遣者哉宜正其<lb/>
名謂之舉遺逸間歳隨科場發解後有不預薦者開封<lb/>
國學及諸路舉一人又至禮部奏名後有不預薦者許<lb/>
主文共舉五人竝至御試時試䇿三兩道中第者别為<lb/>
<pb n="KR4d0050_WYG_012-14b"/>
一榜命官入仕則與正進士同如以為歳増中第者差<lb/>
多則却乞於進士數内減不合格者二十人以均之庶<lb/>
幾郡縣豪俊不至遺於草萊矣伏望聖慈特令近臣㕘<lb/>
定施行<lb/>
　　　論求遺逸狀<lb/>
臣兩奉詔音俾推舉可任繁劇及過累沉廢之士此陛<lb/>
下思得天下賢豪竝采而竝用欲使朝廷内外遂無遺<lb/>
材真帝王之舉也然猶有未及者蓋亦有布衣士竒材<lb/>
<pb n="KR4d0050_WYG_012-15a"/>
異行逸於網羅之外則不宜遂濶畧而不收臣欲乞陛<lb/>
下復詔兩府及内外大臣自待制巳上武臣自觀察使<lb/>
巳上各舉一人轉運使提刑獄於本路各舉一人其所<lb/>
舉不須専名一行或經術博通或節義明著或智謀足<lb/>
以達事變或辭學足以通古今或髙才不羈而有負俗<lb/>
之累或隱德自晦而鮮當世之譽至於兵鈐武畧縱橫<lb/>
之家咸得以聞俾薦者明言其所長候到京師則各隨<lb/>
其所長而試之量其髙下而授之官無能者賜以束帛<lb/>
<pb n="KR4d0050_WYG_012-15b"/>
而罷或有謬舉則令御史彈奏如此則草萊之間又見<lb/>
得遺士矣比之䇿試方畧則為清舉如愚言可采幸陛<lb/>
下行之<lb/>
　　　薦李抃狀<lb/>
伏見前隨州司理叅軍李抃皇祐中進士及第嘉祐二<lb/>
年因父阮毆殺佃客於時抃請納出身及所居官以贖<lb/>
父罪朝廷遂減阮罪免其決編管道州後來累逢赦令<lb/>
已放逐便而抃至今廢官已十五年不得齒仕路臣竊<lb/>
<pb n="KR4d0050_WYG_012-16a"/>
謂阮之殺佃户其法當讞奏亦得減死而所贖之罪止<lb/>
免真決今來又已逐便則抃之純孝亦宜褒貸不可遂<lb/>
廢終身抃見居襄州履行益修鄉里髙其義前後近臣<lb/>
及本路轉運提刑知州累有薦論惜其沉廢未見収采<lb/>
如陛下復抃一官不惟振舉淹滯兼足以厚風化於天<lb/>
下臣今同罪保舉堪充牽復陞擢任使<lb/>
　　　薦汪輔之狀<lb/>
臣伏見守京兆府法曹㕘軍前充陳州教授汪輔之進<lb/>
<pb n="KR4d0050_WYG_012-16b"/>
士出身累舉南省國學第一第二人奏名及應才識兼<lb/>
茂明於體用科筞試已中選為臺官沈起妄有彈奏遂<lb/>
不䝉朝廷推恩後來累有前宰相侍從臣寮知州轉運<lb/>
使論薦其人材通學博該練古今經術文藝為世稱伏<lb/>
名迹彰著近三十年而剛介亷正不能趨附遂致隂纎<lb/>
之徒憎忌排陷昨因丁父憂日復遭知陳州王贄羅織<lb/>
百端誣陷及置院推勘並無顯過特䝉依衝替人例施<lb/>
行合入逺官退居累年衆所憤惜天下遺材淹廢之久<lb/>
<pb n="KR4d0050_WYG_012-17a"/>
無復甚於此者臣今保舉堪充館閣校勘及編校書籍<lb/>
國子監直講<lb/>
　　　薦隨翊呉孜狀<hi>同錢公輔奏</hi>
臣等伏見將仕郎試袐書省校書郎隨翊將作監主簿<lb/>
呉孜並以文行著稱鄉里昨來本路各敦遣以聞其隨<lb/>
翊即獲就試例得授官仍令守選今巳經兩次霈恩同<lb/>
時被命及守選者並巳補吏而去獨翊盤桓未就銓調<lb/>
近聞淮南及本郡咸有薦章乞就除一官其呉孜雖不<lb/>
<pb n="KR4d0050_WYG_012-17b"/>
曽赴試而朝廷亦以其行義之髙特推褒澤近亦有臣<lb/>
僚乞召為國子監直講茲二人者臣等實知其經行修<lb/>
明久滯場屋既被一命且未得仕進殆非朝廷始議敦<lb/>
遣之本意也欲乞賜甄采並與特除一差遣庶幾國家<lb/>
招徠遺逸將以用其實不獨為空發也<lb/>
　　　薦劉摯管師常狀<lb/>
臣伏見江陵府觀察推官劉摯為學開敏所守醇正觀<lb/>
其器能必須逺到昨因朝廷選擢文雅以備館閣如摯<lb/>
<pb n="KR4d0050_WYG_012-18a"/>
之材不見收采臣甚惜之欲望陛下稍賜進擢俾充三<lb/>
館編校或國子監直講及見本府教授進士管師常講<lb/>
學為文動有師法履行明著士人共知累舉不第實謂<lb/>
遺才臣欲乞依敦遣人例特許召試授以一命緣臣在<lb/>
荆南日熟知二人之所為苟不如所舉臣甘伏罔上之<lb/>
誅<lb/>
　　　薦陳舜俞狀<lb/>
右臣等伏見國子博士知鄧州南陽縣事陳舜俞學術<lb/>
<pb n="KR4d0050_WYG_012-18b"/>
政事見稱於時在仁宗朝應制科筞入優等而至今淹<lb/>
屈尚在散地衆論惜之臣等備位禁林思有補報竊謂<lb/>
如舜俞者在於聖世實為遺才欲乞早賜召還處之臺<lb/>
閣以備器使干冐宸慈伏深戰慄<lb/>
　　　薦陳求古狀<lb/>
臣伏奉勑舉官一員堪充錢穀繁難任使者臣竊詳敇<lb/>
意蓋務求才能之士將加器使至於文章髙行不適於<lb/>
時用者咸不預于此今臣所舉駕部郎中陳求古實有<lb/>
<pb n="KR4d0050_WYG_012-19a"/>
才幹臣之所熟知在通判以上少有及求古者然與宰<lb/>
臣曽公亮沾親而求古為人剛方未嘗厯權貴之門與<lb/>
公亮雖親知聞其不甚協好若以宰臣親戚不舉則臣<lb/>
誠惜求古之才堙鬱淹倒終不得徹於冕旒之下欲望<lb/>
陛下許應詔書俾之引對委以煩劇必有能名如其敗<lb/>
事臣甘罔上之誅<lb/>
　　　薦錢公輔狀<lb/>
右臣伏奉聖恩召充翰林學士巳稱謝訖緣臣於嘉祐<lb/>
<pb n="KR4d0050_WYG_012-19b"/>
八年内與天章閣待制兵部貟外郎知鄧州錢公輔同<lb/>
日除知制誥次年公輔以封還樞宻副使王疇辭頭責<lb/>
授滁州團練副使首尾四年兩經恩霈方遷鄧州而臣<lb/>
巳被采擇入登翰苑在臣之分實有未安公輔辭學登<lb/>
科俱在臣前志節堅方勇於事為論事得罪原情可恕<lb/>
近西掖缺貟縉紳竦望以為宜當還職於今寂寥未聞<lb/>
詔音欲乞陛下赦過用才召還舍人院依舊供職<lb/>
　　　舉張司封自代狀<lb/>
<pb n="KR4d0050_WYG_012-20a"/>
臣竊見司封郎中知福州張伯玉冰玉挺操湼之不緇<lb/>
錦繡摛文老而益壯顧丹心之雖在益白髮之巳衰獨<lb/>
遇明時宜登近綴如使少攄底藴獲奉清光必能辨對<lb/>
鬼神副陛下前席之問思頃河海應陛下倚馬之求臣<lb/>
實非材不及逺甚<lb/>
　　　論減仁宗山陵制度狀<hi>案此首從名臣奏議中補入</hi>
今國用空乏近賞軍巳見橫斂富室嗟怨流聞京師先<lb/>
帝節儉愛民蓋出天性凡服用器玩極於朴陋此天下<lb/>
<pb n="KR4d0050_WYG_012-20b"/>
所共知也而山陵制度乃欲效乾興最盛之時獨不傷<lb/>
儉德乎願飭有司損其名數<lb/>
</p>
<p>
</p>
  </div>
</body>
</text>
</TEI>
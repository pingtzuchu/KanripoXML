<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鄖溪集巻八</head>
    <p>
<pb n="KR4d0050_WYG_008-1a"/>
欽定四庫全書<lb/>
　鄖溪集巻八　　　　　　　宋　鄭獬　撰<lb/>
　　詔<lb/>
　　　登極訓飭諸臣詔<lb/>
古者禹稷相稱不為朋黨孔顔相譽不為比周葢夫聖<lb/>
賢之人秉天下之公議推仁恕以待物故其樂道人之<lb/>
善光華擬乎日月機智通乎神明措民治國同迹乎伊<lb/>
尹周公不為過言也公議而已今夫攬大權處貴仕其<lb/>
<pb n="KR4d0050_WYG_008-1b"/>
有所譽也則皆諂言諛色蒲伏逶迤嘗卑役以事之矣<lb/>
其有所為也則皆詭論怪行以驚動流俗而嘗被寵矣<lb/>
其有所毁也皆其履道自髙而不為隂附者矣向已者<lb/>
榮之背已者辱之朕何望乎公道之化行也縉紳之士<lb/>
相與議朝廷之政幸而有賢者不次而進焉則莫不囂<lb/>
然相訾以謂不足以與進也暴其瑕釁顯於岳牧諷動<lb/>
臺諫以力圖排斥至於沉溺而不用則又相與嗟戚私<lb/>
怪朝廷之不進也葢其進則與已之相軋其不用則無<lb/>
<pb n="KR4d0050_WYG_008-2a"/>
累於已是非相貿黒白相渝洶如波濤無有止息之期<lb/>
言者不公聽者不明無切磋規戒之美有翕訿讒搆之<lb/>
謀首公奉上之節廢徇已死黨之義成於是賢不肖相<lb/>
乗更相陵奪雖有師曠之聰聽之安得不惑哉朕初嗣<lb/>
位涉道甚淺當朝奏議惟三數大臣而已至于百執事<lb/>
之列才否邪正昧然不知故於朋比所宜深曉小毖之<lb/>
詩曰莫予荓蜂自求辛螫謂成王初授政以戒夫懐諼<lb/>
而罔上將置於法焉咨爾具寮深圖善道無干朕之有<lb/>
<pb n="KR4d0050_WYG_008-2b"/>
司故茲訓勵體朕意焉<lb/>
　　　訪逸書詔<lb/>
朕惟先聖人之書不傳則後世無以見其迹故古之網<lb/>
羅遺逸雖山巖屋壁之藏皆搜抉而出上藏之以金馬<lb/>
石渠之署延閣祕室之深自仲尼之所論著至於諸子<lb/>
雜説天文地理術數方伎兵農之書罔不畢集又擇明<lb/>
博通辨文章之士以羣居講解刊正其繆戾朕甚慕焉<lb/>
日者常飭有司増葺儒林之舍置校文之官更為善本<lb/>
<pb n="KR4d0050_WYG_008-3a"/>
以充四部而遺編墜簡漫滅歳月亡者不補缺者不完<lb/>
校其舊藏十失四五其令有司具為條例購之束帛訪<lb/>
於天下庶乎淹中之逸禮汲冢之遺史金匱之竒經名<lb/>
山之祕牒亦源源而來上矣<lb/>
　　　戒諭郡國舉賢良詔<lb/>
漢氏以災異詔策賢良將以圖過失以答天譴然則賢<lb/>
良者宜國家素具諮訪講摩消伏未萌奚至乎天變地<lb/>
震山壊川溢驚動人耳目然後懇懇詔諭以索其大對<lb/>
<pb n="KR4d0050_WYG_008-3b"/>
耶朕甚不取今朕初授政涉道未深萬事之源未能洞<lb/>
徹此正宜博攬豪傑之士以新大政之時也故謀預慮<lb/>
則不蹶事預脩則不撓賢者素具則禍亂弭而善祥來<lb/>
朝廷已治百姓已安則雖有天地之異孰為神怪哉其<lb/>
令郡國搜舉賢良助朕不逮至于蒿萊巖石之間深藏<lb/>
而不市者亦宜以厚禮聘之且告朕之意曰與其樂於<lb/>
畎畆曷若推其澤於天下哉豐祿厚爵非汝而誰居乎<lb/>
　　　下州縣勸農詔<lb/>
<pb n="KR4d0050_WYG_008-4a"/>
朕憫夫四民之務而農者之為廑也闢土而耕暴於烈<lb/>
日既溉既種手足為瘡西成之日吏賦民逋曾不得充<lb/>
腹而食囷窖益空杼軸益廢執耒之民由此而去南畆<lb/>
游手於末業遂使天下之疇化為荼莠此葢刺史縣令<lb/>
不務勸督之過也夫五畆之桑植之為帛可以無寒一<lb/>
㕓之田耨之為粟可以無飢元元免於寒飢則仁義可<lb/>
行故曰既富矣又何加焉曰教之葢王道之本也方東<lb/>
作時其令郡縣躬之阡陌以勸耕桑稱朕劭農之意焉<lb/>
<pb n="KR4d0050_WYG_008-4b"/>
　　　求直言詔<lb/>
惟成王初即政懼不能承父之業乃訪羣言於廟中故<lb/>
其詩曰訪予落止率時昭考訪謀也落始也昭考武王<lb/>
也以成王之賢猶恐懼以謀於下况朕之不敏處乎深<lb/>
宫之中未嘗試諸艱難猥受神器之重可不懼哉今萬<lb/>
事之初未能徧燭其果有偏謬而悖理者耶大則動天<lb/>
地來災變以害元元次則傷教化戾仁義以萌禍亂其<lb/>
令羣工百辟皆得上封事刺朕過失朕非惟用其言固<lb/>
<pb n="KR4d0050_WYG_008-5a"/>
能以崇秩厚祿尊寵其人矣夫成王懼其不能此所以<lb/>
為能也則朕庶乎可以守先帝之業矣傳曰武王以諤<lb/>
諤昌桀紂以黙黙亡則亦庶乎賴爾士大夫以昌也宜<lb/>
告天下俾識朕意<lb/>
　　　戒勵求訪猛士詔<lb/>
齊湣以技擊强魏惠以武卒奮以齊魏之褊陋猶以勇<lb/>
士詘諸侯况朕之兼有天下哉今夫寇盜滅跡行萬里<lb/>
而不持兵荒忽之場獸言鳥舌蒲伏而請吏可謂得不<lb/>
<pb n="KR4d0050_WYG_008-5b"/>
戰之術矣然士不素練不可應卒雖甚盛德不可去兵<lb/>
故朕於預備之謀豈敢忘哉於内則羽林佽飛交㦸而<lb/>
倚侍以宿衞乎京師於外則材官騎士屬鞬而乗邊以<lb/>
折衝乎夷狄武衞之威赫然震懾四夷猶慮夫鷙强之<lb/>
士伏而未出顧必有抃牛扛鼎超乗拔距之徒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>弛於<lb/>
屠釣之間者其令郡縣精加采獲咸以實聞國有勇爵<lb/>
朕與爾縻之凡百吏民當體朕意<lb/>
　　　戒諭天下廣儲蓄詔<lb/>
<pb n="KR4d0050_WYG_008-6a"/>
古之豐年皆有露積以為收入故其詩曰曽孫之庾如<lb/>
坻如京於是乎求千倉以處之萬車以載之乃厚賜農<lb/>
夫而休息之故其詩曰黍稷稻粱農夫之慶如此則雖<lb/>
有水旱民不狼狽以其有素備也今夫刺地而耕者徧<lb/>
於阡隴歳或大收則未嘗葢畜或糜而為酒醪委其餘<lb/>
以食犬彘水旱之來於是乎鳥驚獸駭弱者委骨乎溝<lb/>
壑而强者轉而為盜賊此由刺史縣令不務教民以儲<lb/>
畜之過也今秋實以登畆皆倍入其許公上之賦與終<lb/>
<pb n="KR4d0050_WYG_008-6b"/>
歳之食及夫賔客祭祀送死養生弔慶之具外皆聚之<lb/>
囷窖無得妄費其令郡縣常察其不率者庶乎家給人<lb/>
足以强富視天下西成之日亦當有以勞賜爾之勤也<lb/>
故茲詔示當體朕懐<lb/>
　　　求賢詔<lb/>
昔髙宗宅憂三年不言思求賢以共天禄至誠感發厥<lb/>
惟見夢乃得傅説於巖險之間舉而為相遂享大治後<lb/>
世之君思賢之心不篤不能通於潛伏故寤寢之間莫<lb/>
<pb n="KR4d0050_WYG_008-7a"/>
能召致朕惟不敏猥承大器深慕髙宗恭黙之德而蚤<lb/>
莫起居亦未嘗不以進賢為念隠顯之應寥寥無聞非<lb/>
天下無才傑之士葢朕致誠之未至耳其令郡國務加<lb/>
搜訪無以勢媒無以譁譽擇其實德朕將尊用之庶幾<lb/>
乎胥靡之下有以輟板築而至矣<lb/>
　　　安撫沿邊將士詔<lb/>
王者居細旃之上披繡黼之裘則思夫民之有寒者焉<lb/>
列九鼎之味享大牢之珍則思夫民之有飢者焉况吾<lb/>
<pb n="KR4d0050_WYG_008-7b"/>
荷干戈之士竭忠力以衞國奔王命以乗邊日月遷貿<lb/>
客寄之久朕憫夫去其里廬捐其妻子其有不念逺而<lb/>
懐歸者耶持兵以出夙夜警衞其不有勤勞之歎者耶<lb/>
氷雪之域風沙暴露野宿而草次其不有飢渴而苦寒<lb/>
者耶此朕之所以投餐輟寢而為之動心者也其詔將<lb/>
臣務加優恤時其番休而毋俾乎不均厚其餉賜而毋<lb/>
俾乎不周羸病疾苦咸用省視凉風晩矣踐更有期朕<lb/>
將歌枤杜之詩以遲汝之歸也秋凉汝比安好否遣書<lb/>
<pb n="KR4d0050_WYG_008-8a"/>
指不多及<lb/>
　　　賜中書門下詔<lb/>
勅中書門下朕以為欲致治於天下者必富之而後可<lb/>
今縣官之費不給而民財大屈雖焦勞昃食之間其将<lb/>
何所施哉故特詔輔臣置司於内用以革其大弊而使<lb/>
美利之原通流而不竭則庶乎孔子適衛之言朕有所<lb/>
冀焉夫事專於所習則能明乎失得之原今将權天下<lb/>
之財利葢亦宜資之于有司能習知其事者焉則其所<lb/>
<pb n="KR4d0050_WYG_008-8b"/>
得必精所言必通聚而求之固足以成吾富民之術若<lb/>
夫苛刻之論務欲朘削于下而歛怨于上者斯亦朕之<lb/>
所不取宜令三司判官置制發運諸路轉運使副判官<lb/>
及提舉輦運便糴市舶𣙜場提㸃鑄錢制置解鹽等臣<lb/>
寮限受詔後兩月内各具所知本職財用利害事聞奏<lb/>
仍令三司勘㑹逐官姓名直牒催促令依限聞奏如違<lb/>
限不奏即檢舉施行故茲詔示想宜知悉<lb/>
　　　勅中書門下詔<lb/>
<pb n="KR4d0050_WYG_008-9a"/>
朕惟理財之臣失于因循其法遂至于大壊而天下之<lb/>
貨流積而不通故特詔輔臣俾之置司以講求其利病<lb/>
将救其宿弊而更張之上以禆于國下以足于民而或<lb/>
者不察以為專務苛碎刻削以趨公家之急茲豈朕之<lb/>
意哉然商天下之利者必致天下之衆智而集成之則<lb/>
理盡而不悖事行而不跲于是利源通而富庶之俗成<lb/>
矣其令内外臣僚有能知財用利害者詳具事状聞奏<lb/>
其諸色人亦具事理經置制三司條例司陳状在外者<lb/>
<pb n="KR4d0050_WYG_008-9b"/>
即經所屬州軍投状逐處繳申制置三司條例司夫有<lb/>
言不酧不足以申勸事如可行何吝于賞如諸色人所<lb/>
言財利有可採録施用者朕當量其事之大小而加甄<lb/>
賞之故茲詔示想冝知悉<lb/>
　　　賜于闐國王詔<lb/>
朕兼覆天下至於日出月没海外之國辮髪卉衣氈裘<lb/>
之長莫不絶不測之險奉琛獻幣交臂乎魏闕之下茲<lb/>
豈朕之能致哉葢上天之顧饗祖宗之盛烈然耳今于<lb/>
<pb n="KR4d0050_WYG_008-10a"/>
闐距京師萬餘里在疏勒之西而王以忠勇繼世用惠<lb/>
愛以撫其國人境内咸乂以謂夫方貢之禮久而不講<lb/>
思所以覿中國之盛以修舊職故遣其酋豪奉其寳玉<lb/>
珠璣與夫竒畜駔駿之馬連屬乎道涂背葱嶺越流沙<lb/>
譯十數國踰再歳而乃至可謂勤矣朕嘉王之誠欵不<lb/>
忘世見之儀委摯而載來朕亦思王之享中國之賜也<lb/>
故於旋使亦用寵答治民之餘王其善食飲以自輔養<lb/>
　　　賜岐王顥辭免南郊亞獻行事不允詔<lb/>
<pb n="KR4d0050_WYG_008-10b"/>
勅顥省所劄子奏舉奉勅差充亞獻行事欲乞寝罷事<lb/>
具悉朕尊配烈祖祗見天神畢四海以駿奔㑹百靈而<lb/>
裒對卿親惟介弟位冠英藩屬越紼以報功宜重觴而<lb/>
薦絜相成縟禮均厚繁禧毋用執辭往欽嘉命所乞宜<lb/>
不允<lb/>
　　　賜皇弟髙密郡王頵賀南郊禮畢答詔<lb/>
勅頵介弟之重列藩之英屬越紼以恭祠迨徹籩而已<lb/>
事遽形奏牘來上公車叙慶惟勤歎言于再<lb/>
<pb n="KR4d0050_WYG_008-11a"/>
　　　賜楚國保寧安徳夫人景氏等賀南郊禮畢答詔<lb/>
勅景氏等乆服禁庭率循内職屬燔柴之成禮遽飛牘<lb/>
以致恭載閱誠辭不忘嘉欵<lb/>
　　　賜左右直御侍邢氏巳下賀南郊禮畢答詔<lb/>
勅邢氏巳下備數掖庭參聨女御欵圜丘而甫畢抗方<lb/>
牘以函來載省忠勤良深嘉尚<lb/>
　　　賜西蕃邈川首領保順軍節度使檢校太傅董<lb/>
　　　戩加恩勅詔<lb/>
<pb n="KR4d0050_WYG_008-11b"/>
勅董戩朕望柴㤗壇天地並貺嘉與四海均鬯靈釐卿<lb/>
忠勇兼資珪符傳世外圉不庭實維屏翰宜渙龎恩用<lb/>
嘉而績茂對寵靈永綏西土今賜卿加恩告勅<lb/>
　　　賜皇弟岐王顥乞免行冊命允詔<lb/>
勅顥省所上表乞免所司備禮册命事具悉古之封侯王<lb/>
皆選日㑹朝臨軒賜冊所以嚴王命裒有徳今朕圗爾於政<lb/>
宜襲故常以榮異數寵至益戒避之弗處且言方在哀疚非<lb/>
金石奏庭之時載挹來章乃懐增惻其勿奪王之志所乞宜允<lb/>
<pb n="KR4d0050_WYG_008-12a"/>
　　　賜新除守司徒檢校太師兼侍中判相州韓琦<lb/>
　　　乞免冊禮允詔<lb/>
勅韓琦省所上表乞免所司備禮冊命事具悉朕之丞<lb/>
相舉大軸而辭乃以司徒公出鎮于鄴方飭尚書郎奉<lb/>
璽綬引拜庭下疇功録徳顯示四方亟聞衷言復避優數<lb/>
履謙獲吉仲尼贊之宜輟策授以成吾丞相之美所乞冝允<lb/>
　　　賜樞密使文彦博乞免行冊禮詔<lb/>
勅彦博省所上表乞免所司備禮冊命事具悉冊拜三<lb/>
<pb n="KR4d0050_WYG_008-12b"/>
公古禮也雖世乆缺而不講方朕褒寵元臣位以大司<lb/>
空蒐綴漏文一臨軒陛以觀夫古禮之行胡為不察抗<lb/>
書而力辭竟不能為朕引紱庭下勉強而為之耶嗚呼<lb/>
茲典何時而可復雖從衷請予亦憮然所乞宜允<lb/>
　　　賜䕶葬使錢公輔等茶藥并傳宣撫問詔<lb/>
勅公輔公族送終王臣銜命顧爾遵途之逺諒多将事<lb/>
之勤載示諭言式昭至意<lb/>
　　　賜絳州團練使羅榮進奉賀冬馬詔<lb/>
<pb n="KR4d0050_WYG_008-13a"/>
勅羅榮省所進奉賀冬馬一疋事具悉一陽協宇萬國奉<lb/>
珍嘉上駟之逸羣執右綏而來獻載圗勤藎彌切嘆嘉<lb/>
　　　賜景靈宫使昭徳軍節度使檢校太尉兼侍中<lb/>
　　　曹佾生日詔<lb/>
親惟元舅位實上台星占大火之中神降維嵩之秀寵<lb/>
茲蕃錫祝爾耆齡豈特增戚里之榮将以表勲門之慶<lb/>
　　　賜叅知政事趙抃生日詔<lb/>
元精維粹碩輔載生屬玉琯以生陽表桑弧而襲慶厥<lb/>
<pb n="KR4d0050_WYG_008-13b"/>
有頒式以佑誕祥膺予寵嘉祝爾耆艾今賜卿生日羊<lb/>
酒等具如别録至可領也<lb/>
　　　賜樞密副使居諫議大夫邵亢生日詔<lb/>
攀鱗横騖竦翼絶羣月推三統之成氣協四寅之貴神<lb/>
靈來相雋哲誕生優君賜以載蕃助天祥而彌熾茂延<lb/>
耆齒上輔琛圗今賜卿生日羊酒等具如别録至可領也<lb/>
　　　恩州賜大遼皇太后賀同天節大使茶藥詔<lb/>
勅卿聘玉交馳夙敦於隣好使騑言邁適冒於春陽顧<lb/>
<pb n="KR4d0050_WYG_008-14a"/>
將命之良勤宜申頒而特厚露芽靈劑併示恩殊<lb/>
　　　恩州賜大遼皇太后賀同天節副使茶藥詔<lb/>
勅卿甫屆誕辰來脩驩聘簉車夙駕方冒於夷涂珍劑<lb/>
載頒俾資於靈氣即宜欽受庸表眷懐<lb/>
　　　恩州賜大遼皇太后同天節大使茶藥詔<lb/>
勅卿擁旜將命屬誕月之開辰結轍在途適杪春之次<lb/>
律念茲跋履彌切眷懐爰申命於珍頒庶養和於冲氣<lb/>
　　　恩州賜大遼皇帝賀同天節副使茶藥詔<lb/>
<pb n="KR4d0050_WYG_008-14b"/>
勅卿來脩鄰睦出貳使華驛騎遵塗念此遄征之永寶<lb/>
函錫命用頒珍品之殊茲實優恩庶伸嘉矚<lb/>
　　　恩州賜大遼皇帝賀正旦大使茶藥詔<lb/>
勅卿通歡二國講㑹三元氣栗烈以乗寒道逶遲而遄<lb/>
邁載嘉勤勣特示匪頒今差入内侍省西頭供奉官李<lb/>
輔堯賜卿茶藥具如别録至可領也<lb/>
　　　恩州賜大遼皇帝賀正旦副使茶藥詔<lb/>
勅卿參㑹王正薦修鄰聘方墐扉於嚴氣爰結轍於中<lb/>
<pb n="KR4d0050_WYG_008-15a"/>
塗載示深衷用申寵錫<lb/>
　　　恩州賜大遼皇太后賀正旦大使茶藥詔<lb/>
勅卿拭圭講好擁節遵行方偃薄於寒威宜輔綏於靈<lb/>
氣爰申嘉惠庸示豐恩<lb/>
　　　恩州賜大遼皇太后賀正旦副使茶藥詔<lb/>
勅卿敦講隣歡輔承使指顧折膠而増凜適竦轡以遐<lb/>
征爰命寵頒庶將至意<lb/>
　　　賜黔州觀察使涇原路副都總管盧政赴闕茶<lb/>
<pb n="KR4d0050_WYG_008-15b"/>
　　　藥詔<lb/>
勅盧政卿夙擁師屯久臨邊鎖特促鋒車之召還司蘭<lb/>
錡之嚴凌此祁寒駕言逺道載加寵錫以示勤歸<lb/>
　　　賜宣徽南院使判延州郭逵朝見茶藥詔<lb/>
勅郭逵卿就更帥閫甫涉王圻抗大斾以前驅奉介圭<lb/>
而來覲儀刑方竚寵賚爰頒宜體眷懐益隆注意今差<lb/>
某官賜卿茶藥<lb/>
　　　賜侍衞親軍馬軍副都指揮使賈逵茶藥詔<lb/>
<pb n="KR4d0050_WYG_008-16a"/>
勅賈逵卿顯被召音復歸環列征驂涉逺適冒餘寒靈<lb/>
劑繼頒庶均茂氣膺茲優渥併示至懐今差某官賜卿<lb/>
茶藥<lb/>
　　　賜觀文殿大學士尚書左僕射判河南富弼赴<lb/>
　　　闕茶藥詔<lb/>
勅富弼恭趨召節來覲嚴宸載惟夙駕之勤甫次中畿<lb/>
之㑹爰加珍貺用表至懐今差某官賜卿茶藥<lb/>
　　　賜西京并汝州路祔葬隨䕶世岳等茶藥詔<lb/>
<pb n="KR4d0050_WYG_008-16b"/>
勅世岳等逺日有期長途方涉言念送終之禮固多如<lb/>
慕之懐特示珍頒用符深眷<lb/>
</p>
<p>
</p>
  </div>
</body>
</text>
</TEI>
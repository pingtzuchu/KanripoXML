<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文章縁起</head> <lb/>
    <p>
<pb n="KR4i0004_WYG_000-1a"/>
欽定四庫全書　　　　　集部九<lb/>
　文章縁起　　　　　　　詩文評類<lb/>
　　提要<lb/>
　　　　<hi>臣</hi>等謹案文章縁起一巻舊本題梁任昉撰<lb/>
　　　　考隋書經籍志載任昉文章始一巻稱有録<lb/>
　　　　無書是其書在隋已亡唐書藝文志載任昉<lb/>
　　　　文章始一巻註曰張績補績不知何許人然<lb/>
　　　　在唐已補其亡則唐無是書可知矣宋人修<lb/>
<pb n="KR4i0004_WYG_000-1b"/>
　　　　太平御覽所引書一千六百九十種摯虞文<lb/>
　　　　章流别李充翰林論之類無不備收亦無此<lb/>
　　　　名今檢其所列引據頗疎如以表與讓表分<lb/>
　　　　為二類騷與反騷别立兩體挽歌云起繆襲<lb/>
　　　　不知薤露之在前篇云起凡將不知蒼頡之<lb/>
　　　　更古崔駰達㫖即揚雄解嘲之類而别立㫖<lb/>
　　　　之一名崔瑗草書勢乃論草書之筆勢而強<lb/>
　　　　標勢之一目皆不足據為典要至於謝恩曰<lb/>
<pb n="KR4i0004_WYG_000-2a"/>
　　　　章文心雕龍載有明釋乃直以謝恩兩字為<lb/>
　　　　文章之名尤屬未協疑為依托併書末洪适<lb/>
　　　　一跋亦疑從盤洲集中鈔入然王得臣為嘉<lb/>
　　　　祐中人而所作麈史有曰梁任昉集秦漢以<lb/>
　　　　來文章名之始目曰文章縁起自詩賦離騷<lb/>
　　　　至於藝約凡八十五題可謂博矣阮載相如<lb/>
　　　　喻蜀不録揚雄劇秦美新録解嘲而不収韓<lb/>
　　　　非説難取劉向列女傳而遺陳夀三國志評<lb/>
<pb n="KR4i0004_WYG_000-2b"/>
　　　　又曰任昉以三言詩起晉夏侯湛唐劉存以<lb/>
　　　　為始鷺于飛醉言歸任以頌起漢之王褒劉<lb/>
　　　　以始于周公時邁任以檄起漢陳琳檄曹操<lb/>
　　　　劉以始於張儀檄楚任以碑起於漢惠帝作<lb/>
　　　　四皓碑劉以管子謂無懐氏封太山刻石紀<lb/>
　　　　功為碑任以銘起於秦始皇登會稽山劉以<lb/>
　　　　為蔡邕銘論黄帝有巾几之銘云云所説一<lb/>
　　　　一與此本合知北宋已有此本其殆張績所<lb/>
<pb n="KR4i0004_WYG_000-3a"/>
　　　　補後人誤以為昉本書歟明陳懋仁嘗為之<lb/>
　　　　註<lb/>
　　　國朝方熊更附益之凡編中題註字者皆懋仁<lb/>
　　　　語題補註字者皆熊所加其註毎條之下蔓<lb/>
　　　　衍論文多捃拾摯虞李充劉勰之言而益以<lb/>
　　　　王世貞藝苑巵言之類未為精要於本書間<lb/>
　　　　有考證而失於糾駁者尚多議論亦往往紕<lb/>
　　　　謬如謂枚乗七發源於孟子莊子之七篇殊<lb/>
<pb n="KR4i0004_WYG_000-3b"/>
　　　　為附會又謂鄉約之類當仿王褒僮約為之<lb/>
　　　　庶不失古意不知僮約乃俳諧游戯之作其<lb/>
　　　　文全載太平御覽中豈可以為鄉約之式尤<lb/>
　　　　為乖舛以原本所有姑附存之云爾乾隆四<lb/>
　　　　十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4i0004_WYG_000-4a"/>
欽定四庫全書<lb/>
　文章縁起<lb/>
　　　　　　　　　　　　梁　任　昉　撰<lb/>
　　　　　　　　　　　　明　陳懋仁　註<lb/>
六經素有歌詩誄箴銘之類尚書帝庸作歌毛詩三百<lb/>
篇左傳叔向貽子產書魯哀公孔子誄孔悝鼎銘虞人<lb/>
箴此等自秦漢以來聖君賢士㳂著為文章名之始故<lb/>
因暇錄之凡八十四題聊以新好事者之目云爾<lb/>
<pb n="KR4i0004_WYG_000-4b"/>
<hi>註</hi>魯莊公誄縣賁父在哀公前<lb/>
<hi>補註</hi>馬端臨經籍志文章縁起一巻陳氏曰梁太常卿樂<lb/>
　安任昉彥升撰但取秦漢以來不及六經<lb/>
　聖人之經不當與後世同錄<lb/>
三言詩晉散騎常侍夏侯湛所作<lb/>
<hi>註</hi>國風江有汜三言之屬也漢元鼎四年馬生渥洼水<lb/>
　中作天馬歌乃三言起<lb/>
四言詩前漢楚王傅韋孟諫楚夷王戊詩<lb/>
<pb n="KR4i0004_WYG_000-5a"/>
<hi>註</hi>詩家直說四言體起於康衢歌滄浪謂起於韋孟誤<lb/>
　矣詩紀按四言詩三百五篇在前而嚴云起於韋孟<lb/>
　蓋其叙事布詞自為一體漢魏以來逓相師法故云<lb/>
　始於韋或又引康衢以為權輿又烏知康衢之謠非<lb/>
　列子因雅頌而為之者邪然明良五子之歌載在典<lb/>
　謨可徵也劉勰曰四言正體雅潤為本李白曰寄興<lb/>
　深微五言不如四言王世貞曰四言須本風雅間及<lb/>
　韋曹然勿相襍也<lb/>
<pb n="KR4i0004_WYG_000-5b"/>
五言詩漢騎都尉李陵與蘇武詩<lb/>
<hi>註</hi>國風誰謂雀無角五言之屬也劉勰曰召南行露始<lb/>
　肇半章孺子滄浪亦有全曲暇豫優歌逺見春秋邪<lb/>
　徑童謠近在成世閱時取證則五言乆矣詩品夏歌<lb/>
　曰鬱陶乎予心楚謠曰名余曰正則雖詩體未全然<lb/>
　是五言之濫觴也逮漢李陵始著五言之目矣古詩<lb/>
　眇邈人世難詳推其支體固自炎漢之製非衰周之<lb/>
　倡也<lb/>
<pb n="KR4i0004_WYG_000-6a"/>
六言詩漢大司農谷永作<lb/>
<hi>註</hi>國風我姑酌彼金罍六言之屬也文選註董仲舒琹<lb/>
　歌二句樂府滿歌行尾亦六言<lb/>
七言詩漢武帝栢梁殿聯句<lb/>
<hi>註</hi>周頌學有緝熙於光明七言之屬也七言自詩騷外<lb/>
　栢梁以前有皇娥白帝子擊壤箕山大道狄水獲麟<lb/>
　南山采葛婦成人易水諸歌俱七言或曰始於擊壤<lb/>
　或曰已肇南山或曰起自垓下然兮哉類於助語句<lb/>
<pb n="KR4i0004_WYG_000-6b"/>
　體非全惟少昊時皇娥白帝二歌勾踐時河梁歌體<lb/>
　具世逺非其始乎但悉見之後人書中似出述作之<lb/>
　手故自漢魏六朝下及唐宋以來迭相師法者實祖<lb/>
　栢梁也<lb/>
<hi>補註</hi>漢祖大風歌汪洋自恣不必三百篇遺音實開漢一<lb/>
　代氣象實為漢後詩開創若武帝瓠子秋風柏梁諸<lb/>
　作從湘纍脫化有詞人本色也<lb/>
九言詩魏高貴鄉公所作<lb/>
<pb n="KR4i0004_WYG_000-7a"/>
<hi>註</hi>大雅泂酌彼行潦挹彼注兹文章流别謂九言之屬<lb/>
　按泂酌三章章五句夏書五子之歌凜乎若朽索之<lb/>
　馭六馬九言也<lb/>
賦楚大夫宋玉所作<lb/>
<hi>註</hi>司馬相如曰合綦組以成文列錦繡而為質一經一<lb/>
　緯一宫一商此賦之迹也賦家之心包括宇宙總覽<lb/>
　人物斯乃得之於内不可得而傳勰曰原夫登高之<lb/>
　㫖蓋覩物興情情以物興故義以明雅物以情觀故<lb/>
<pb n="KR4i0004_WYG_000-7b"/>
　詞必巧麗麗詞雅義符采相勝如組織之品朱紫畫<lb/>
　繪之著𤣥黄文雖新而有質色雖糅而有本此立賦<lb/>
　之大體也吳納云祝氏曰揚子雲云詩人之賦麗以<lb/>
　則詞人之賦麗以淫夫騷人之賦與詩人之賦雖異<lb/>
　然猶有古詩之義辭雖麗而義可則詞人之賦則辭<lb/>
　極麗而過於淫蕩矣蓋詩人之賦以其吟咏性情也<lb/>
　騷人之賦有古詩之義者亦其發於情也其情不自<lb/>
　知而形於辭其辭不自知而合於理情形於辭故麗<lb/>
<pb n="KR4i0004_WYG_000-8a"/>
　而可觀辭合於理故則而可法如或失於情尚辭而<lb/>
　不尚意則無興起之妙而於則也何有後代賦家之<lb/>
　俳體是也又或失於辭尚理而不尚辭則無歌詠之<lb/>
　遺而於麗也何有後代賦家之文是也是以三百五<lb/>
　篇之詩二十五篇之騷無非發於情者故其辭也麗<lb/>
　其理也則而有賦比興風雅頌諸義漢興賦家專取<lb/>
　詩中賦之一義以為賦又取騷中贍麗之辭以為辭<lb/>
　若情若理有不暇及故其為麗也異乎風騷之麗而<lb/>
<pb n="KR4i0004_WYG_000-8b"/>
　則之與淫遂判矣古今言賦自騷之外或以兩漢為<lb/>
　古蓋非魏晉已還所及心乎古賦者誠當祖騷而宗<lb/>
　漢去其所以淫而取其所以則庶不失古賦之本義<lb/>
　徐禎卿曰桓譚學賦揚子雲令讀賦千首則善為之<lb/>
　蓋所以廣其資亦得以參其變也<lb/>
<hi>補註</hi>按詩有六義其二曰賦所謂賦者敷陳其事而直言<lb/>
　之也古者諸侯卿大夫交接鄰國揖讓之時必稱詩<lb/>
　以喻意以別賢不肖而觀盛衰如晉公子重耳之秦<lb/>
<pb n="KR4i0004_WYG_000-9a"/>
　秦穆公饗之賦六月魯文公如晉晉襄公饗公賦菁<lb/>
　菁者莪鄭穆公與魯文公宴於棐子家賦鴻雁魯穆<lb/>
　叔如晉見中行獻子賦圻父之類皆以吟咏性情各<lb/>
　從義類春秋之後聘問咏歌不行於列國學詩之士<lb/>
　逸在布衣賢士大夫失志之賦作矣屈子楚辭是也<lb/>
　趙人荀況遊宦於楚攷其時在屈原之前所作五賦<lb/>
　工巧深刻純用隱語君子蓋無取焉兩漢而下獨賈<lb/>
　生以命世之才俯就騷律非一時諸人所及它如相<lb/>
<pb n="KR4i0004_WYG_000-9b"/>
　如長於叙事而或昧於情揚雄長於說理而或略於<lb/>
　辭至於班固辭理俱失若是者何凡以不發乎情耳<lb/>
　然上林甘泉極其鋪張終歸於諷諫而風之義未冺<lb/>
　兩都等賦極其炫曜終折以法度而雅頌之義未冺<lb/>
　長門自悼等賦縁情發義託物興詞咸有和平從容<lb/>
　之意而比興之義未冺故君子猶取焉以其為古賦<lb/>
　之流也三國兩晉以及六朝再變而為俳唐人又再<lb/>
　變而為律宋人又再變而為文夫俳賦尚辭而失於<lb/>
<pb n="KR4i0004_WYG_000-10a"/>
　情故讀之者無興起之妙趣不可以言則矣文賦尚<lb/>
　理而失於辭故讀之者無咏歌之遺音不可以言麗<lb/>
　矣至於律賦其變愈下始於沈約四聲八病之拘中<lb/>
　於徐庾隔句作對之陋終於隋唐宋取士限韻之制<lb/>
　但以音律諧協對偶精切為工而情與辭皆置弗論<lb/>
歌荆卿作易水歌<lb/>
<hi>註</hi>夏侯𤣥辨樂論伏羲因時興利教民田漁有網罟之<lb/>
　歌山海經帝俊作歌歌聲永而導鬱者也猗吁抑揚<lb/>
<pb n="KR4i0004_WYG_000-10b"/>
　永言謂之歌史記歌者上如抗下如隊曲如折止如<lb/>
　稾朩居中矩句中鉤纍纍乎端如貫珠故歌之為言<lb/>
　也長言之也<lb/>
離騷楚屈原所作<lb/>
<hi>註</hi>史記離騷者猶離憂也屈平之作離騷蓋自怨生也<lb/>
　國風好色而不淫小雅怨誹而不亂若離騷者可謂<lb/>
　兼之蔣之翰稱離騷經若驚瀾奮湍鬱閉而不得流<lb/>
　若長鯨蒼虬偃蹇而不得伸若渾金璞玊泥沙掩匿<lb/>
<pb n="KR4i0004_WYG_000-11a"/>
　而不得用若明星皓月雲漢䝉而不得出王世貞曰<lb/>
　騷辭所以總雜重複興寄不一者大抵忠臣怨夫惻<lb/>
　怛深至不暇致詮故亂其叙使同聲者自尋修郄者<lb/>
　難摘耳今若明白條易便乖厥體<lb/>
<hi>補註</hi>按楚辭詩之變也詩無楚風然江漢間皆為楚地自<lb/>
　文王化行南國漢廣江有汜諸詩則於二南乃居十<lb/>
　五國風之先是詩雖無楚風實為風首也風雅既亡<lb/>
　乃有楚狂鳳兮孺子滄浪之歌發乎情止乎禮義與<lb/>
<pb n="KR4i0004_WYG_000-11b"/>
　詩人六義不甚相逺但其辭稍變詩之本體而以兮<lb/>
　字為讀則楚聲固已萌蘗於此矣屈平後出本詩義<lb/>
　為騷蓋兼六義而賦之意居多厥後宋玉繼作竝號<lb/>
　楚辭自是辭賦家悉祖此體故宋祁云離騷為辭賦<lb/>
　祖後人為之如至方不能加矩至圓不能過規信哉<lb/>
　斯言也<lb/>
詔起秦時璽文秦始皇傳國璽<lb/>
<hi>註</hi>易九五渙汗其大號穆天子傳乃發憲命詔六師之<lb/>
<pb n="KR4i0004_WYG_000-12a"/>
　人詔始此特其辭未著耳詔告也釋名詔炤也人闇<lb/>
　不見事則有所犯以此炤示使昭然知所繇也按秦<lb/>
　漢詔辭深純爾雅近代則尚偶儷間用散文真徳秀<lb/>
　曰當以書之誥誓命為祖吕祖謙曰散文深純溫厚<lb/>
　為本四六須下語渾全不可尚新竒華而失大體慎<lb/>
　曰通典秦得藍田白玉為璽曰受天之命既壽永昌<lb/>
　北齊制傳國璽烏篆書文曰受天之命皇帝壽昌漢<lb/>
　書註衞宏曰秦璽題是李斯書其文曰受命於天既<lb/>
<pb n="KR4i0004_WYG_000-12b"/>
　壽永昌十國紀年晉開運末北戎犯闕少帝重貴遣<lb/>
　其子延煦獻傳國璽於遼遼主訝其非真宋哲宗元<lb/>
　符元年五月咸陽民段義斸地得玉璽蔡京及講議<lb/>
　玉璽官十三員奏曰皇帝壽昌者晉璽也受命於天<lb/>
　者後魏璽也有徳者昌唐璽也惟徳元昌者石晉璽<lb/>
　也則既壽永昌者秦璽可知蔡京輩小人媚上不憚<lb/>
　誣天矣而況於欺人乎縱使真是秦璽亦無道之物<lb/>
　亡國之器豈舜之五瑞禹之𤣥圭乎<lb/>
<pb n="KR4i0004_WYG_000-13a"/>
<hi>集補</hi>按劉勰云古者王言若軒轅唐虞同稱為命至三代<lb/>
　始兼誥誓而稱之今見於書者是也秦并天下改命<lb/>
　曰制令曰詔於是詔興焉漢初定命四品其三曰詔<lb/>
　後世因之夫詔者昭也告也古之詔辭皆用散文故<lb/>
　能深厚爾雅感動乎人六朝而下文尚偶儷而詔亦<lb/>
　用之然非獨用於詔也後代漸復古文而専於四六<lb/>
　施之詔誥制勑表箋簡啟等類則失之矣然亦有用<lb/>
　散文者不可謂古法盡廢也<lb/>
<pb n="KR4i0004_WYG_000-13b"/>
策文漢武帝封三王策文<lb/>
<hi>註</hi>周禮凡命諸侯及孤卿大夫則策命之成王顧命曰<lb/>
　御王冊命此太史口陳於康王者釋名策書教令於<lb/>
　上所以驅策諸下也漢制約勅封侯曰冊說文冊符<lb/>
　命也字本作策獨斷策者簡也漢制命令其一曰策<lb/>
　書當是之時惟用朩簡文章明辨云古者策書施之<lb/>
　臣下後世則郊祀祭享稱尊加謚寓哀之屬亦俱用<lb/>
　之　今制郊祀立后立儲封王封妃及尊上徽號皆<lb/>
<pb n="KR4i0004_WYG_000-14a"/>
　用冊而玉金銀銅之制則有等差<lb/>
<hi>集補</hi>漢制命令其一曰策書長二尺短者半之其次一長<lb/>
　一短兩編下附篆書以命諸侯王三公亦以誄謚而<lb/>
　三公以罪免則一朩兩行𨽻書而賜之其長一尺當<lb/>
　是之時惟用朩簡故其字作策至於唐人逮下之制<lb/>
　有六其三曰冊字始作冊蓋以金玉為之說文所謂<lb/>
　諸侯進受於王象其孔一長一短中有二編之形者<lb/>
　是也又按古者施之臣下而已後代文漸繁其目凡<lb/>
<pb n="KR4i0004_WYG_000-14b"/>
　十有一一曰祝冊郊祀祭享用之二曰玉冊上尊號<lb/>
　用之三曰立冊立帝立后立太子用之四曰封冊封<lb/>
　諸王用之五曰哀冊遷梓宫及太子諸王大臣薨逝<lb/>
　用之六曰贈冊贈號贈官用之七曰謚冊上謚賜謚<lb/>
　用之八曰贈謚冊贈官并賜謚用之九曰祭冊賜大<lb/>
　臣祭用之十曰賜冊報賜臣下用之十一曰免冊罷<lb/>
　免大臣用之<lb/>
表淮南王安諫伐閩表<lb/>
<pb n="KR4i0004_WYG_000-15a"/>
<hi>註</hi>下言於上曰表表明也標著事緒明告乎上也諸葛<lb/>
　亮出師李密陳情韓愈佛骨之類皆散文後代始尚<lb/>
　偶儷<lb/>
<hi>集補</hi>按字書表者標也明也古者獻言於君皆稱上書漢<lb/>
　定禮儀乃有四品其三曰表但用以陳情而已後世<lb/>
　因之其用寖廣於是有論諫有請勸有陳乞有進獻<lb/>
　有推薦有慶賀有慰安有辭解有陳謝有訟理有彈<lb/>
　劾所施既殊故其辭亦異至論其體則漢晉多用散<lb/>
<pb n="KR4i0004_WYG_000-15b"/>
　文唐宋多用四六而唐宋之體又自不同唐人聲律<lb/>
　時有出入而不失乎雄渾之風宋人聲律極其精切<lb/>
　而有得乎明暢之㫖蓋各有所長也然有唐宋人而<lb/>
　為古體者有唐人而為宋體者此又不可不辨宋人<lb/>
　又有笏記書詞於笏以便宣奏蓋當時面表之詞也<lb/>
　表文書於牘則其詞稍繁笏記宣於廷則其詞務簡<lb/>
讓表漢東平王蒼上表讓驃騎將軍<lb/>
<hi>註</hi>書曰舜讓於徳弗嗣勰曰漢末讓表以三為斷三讓<lb/>
<pb n="KR4i0004_WYG_000-16a"/>
　公封理周辭要引義比事必得其偶<lb/>
上書秦丞相李斯上始皇書<lb/>
<hi>註</hi>戰國時君臣同書如燕惠王與樂毅毅報燕王之類<lb/>
　是也秦以後始為表奏焉<lb/>
<hi>集補</hi>按字書書者舒也舒布其言而陳之簡牘也古人敷<lb/>
　奏諫說之辭見於尚書春秋内外傳者詳矣然皆矢<lb/>
　口陳言不立篇目故伊訓無逸等篇隨意命名莫協<lb/>
　於一然亦出自史臣之手劉勰所謂言筆未分此其<lb/>
<pb n="KR4i0004_WYG_000-16b"/>
　時也降及七國未變古式言事於王皆稱上書秦漢<lb/>
　而下古制猶存蕭統文選欲其别於臣下之書也故<lb/>
　自為一類而以上書稱之<lb/>
書漢太史令司馬遷報任少卿書<lb/>
<hi>註</hi>易繫辭書不盡言言不盡意勰曰書體宜條暢以任<lb/>
　氣優游以懌懷文明從容亦心聲之獻酬也若夫尊<lb/>
　貴差序則肅以節文<lb/>
<hi>集補</hi>按劉勰云書記之用廣矣攷其雜名古今多品是故<lb/>
<pb n="KR4i0004_WYG_000-17a"/>
　有書奏記啓簡狀疏牋劄而書記則其總稱也書者<lb/>
　舒也舒布其言陳之簡牘也記者志也謂進巳志也<lb/>
　啓開也開陳其意也一云跪也跪而陳之也簡者略<lb/>
　也言陳其大略也或曰手簡或曰小簡或曰尺牘皆<lb/>
　簡略之稱也狀之為言陳也疏之為言布也以上六<lb/>
　者秦漢以來皆用於親知往來問答之間也<lb/>
對賢良策漢太史家令晁錯<lb/>
<hi>註</hi>王通曰洋洋乎晁董公孫之對古言曰策莫盛於漢<lb/>
<pb n="KR4i0004_WYG_000-17b"/>
　漢策莫過於晁大夫晁策就事為文文簡徑明暢事<lb/>
　皆鑿鑿可行賈太傅不及也<lb/>
<hi>集補</hi>按古者選士詢事攷言而已未有問之以策者也漢<lb/>
　文中年始策賢良其後有司亦以策試士蓋欲觀其<lb/>
　博古通今與夫剸劇解紛之識也然對策存乎士子<lb/>
　而策問發於上人尤必善為疑難<lb/>
上疏漢中大夫東方朔<lb/>
<hi>註</hi>漢文帝止輦受疏疏者條其事而陳之蓋論諫之總<lb/>
<pb n="KR4i0004_WYG_000-18a"/>
　名也亦作去聲杜詩匡衡抗疏功名薄<lb/>
啓晉吏部郎山濤作選啓<lb/>
<hi>註</hi>說文啓傳信也服䖍通俗文官信曰啓高宗云啓乃<lb/>
　心沃朕心莊周欵啓寡聞之人欵空也啓開也如空<lb/>
　之開所見小也<lb/>
<hi>補註</hi>按書啓狀疏亦以進御獨兩漢無啓則以避景帝諱<lb/>
　而置之也啓有古體俗體世俗施於尊者多用儷語<lb/>
　以為恭則啓與狀疏大抵皆俗體為多<lb/>
<pb n="KR4i0004_WYG_000-18b"/>
奏記漢江都董仲舒詣公孫𢎞奏記<lb/>
<hi>註</hi>說文奏進也進上之義記疏也謂一一分别記之也<lb/>
牋漢䕶軍班固說東平王牋<lb/>
<hi>註</hi>詩註箋或作牋表識書也箋記之為式上闚乎表下<lb/>
　睨乎書<lb/>
<hi>補註</hi>按劉勰云牋者表也識表其情也字亦作箋古者君<lb/>
　臣同書至東漢始用牋記公府奏記郡將奏牋若班<lb/>
　固之說廣平黄香之奏江夏所稱郡將奏牋者也是<lb/>
<pb n="KR4i0004_WYG_000-19a"/>
　時太子諸王大臣皆得稱牋後世専以上皇后太子<lb/>
　於是天子稱表皇后太子稱箋而其它不得用矣今<lb/>
　制奏事太子諸王稱啓而慶賀則皇后太子仍並稱<lb/>
　箋云<lb/>
謝恩漢丞相魏相詣公車謝恩<lb/>
<hi>註</hi>謝恩亦表章之類<lb/>
令淮南王謝羣公令<lb/>
<hi>註</hi>藝文志書者古之號令於衆其言不立具則聴受秦<lb/>
<pb n="KR4i0004_WYG_000-19b"/>
　法皇后太子稱令令命也出命申禁俾民從也周書<lb/>
　慎乃出令令出惟行風俗通時所制曰令承憲履繩<lb/>
　不失律令釋名令領也理領之使不相犯也<lb/>
<hi>補註</hi>按劉良云令即命也七國之時並稱曰令秦法皇后<lb/>
　太子稱令至漢王有赦天下令淮南王有謝羣公令<lb/>
　則諸侯王皆得稱令<lb/>
奏漢枚乘奏書諫吳王濞<lb/>
<hi>註</hi>書曰敷奏以言奏書之義也<lb/>
<pb n="KR4i0004_WYG_000-20a"/>
<hi>補註</hi>按奏疏者群臣論諫之總名也奏御之文其名不一<lb/>
　七國以前皆稱上書秦初改書曰奏漢定禮儀則有<lb/>
　四品一曰章以謝恩二曰奏以按劾三曰表以陳情<lb/>
　四曰議以執異然當時奏章或上災異則非専以謝<lb/>
　恩至於奏事亦稱上疏則非専以按劾也又按劾之<lb/>
　奏則稱彈事尤可以徵彈劾為奏之一端也又置八<lb/>
　儀密奏隂陽皂囊封板以防宣洩謂之封事而朝臣<lb/>
　補外天子使人受所欲言乃有事下議者並以書對<lb/>
<pb n="KR4i0004_WYG_000-20b"/>
　則漢之制豈特四品而已哉然自秦有天下以及漢<lb/>
　孝惠未聞有以書言事者至孝文開廣言路於是賈<lb/>
　山言治亂之道名曰至言則四品之名亦非叔孫通<lb/>
　之所定明矣魏晉以下啓獨盛行唐用表狀亦稱書<lb/>
　疏宋人則監前制而損益之故有劄子有狀有書有<lb/>
　表有封事而劄子之用居多蓋本唐人牓子錄子之<lb/>
　制而更其名上書章表已列前編其篇目有八曰奏<lb/>
　奏者進也曰疏疏者布也漢時諸王官屬於其君亦<lb/>
<pb n="KR4i0004_WYG_000-21a"/>
　得稱疏曰對曰啓曰狀狀者陳也曰劄子劄者刺也<lb/>
　曰封事曰彈事論其文則皆以明允篤誠為本辨析<lb/>
　疏通為要酌古御今治繁總要此其大體也奏啓入<lb/>
　規而忌侈文彈事明憲而戒善罵此又所當知也今<lb/>
　制論政事曰題陳私情曰奏皆謂之本以及讓官謝<lb/>
　恩之類竝用散文間為儷語亦同奏格至於慶賀雖<lb/>
　用表辭而首尾與奏同唯史館進書全用表式然則<lb/>
　當今進呈之目唯表與本二者而巳<lb/>
<pb n="KR4i0004_WYG_000-21b"/>
駮漢侍中吾丘壽王駮公孫𢎞禁民不得挾弓弩議<lb/>
<hi>註</hi>漢興始立駮議雜議不純故謂之駮李光曰駁不以<lb/>
　華藻為先易乾為駮馬馬色不純曰駮與駁同<lb/>
論漢王褒四子講徳論<lb/>
<hi>註</hi>荀子禮論樂論莊周齊物論慎子十二論俱在褒前<lb/>
　論辨然否辭忌枝碎彌縫莫見其隙敵人不知所乘<lb/>
　斯體要也李充曰論貴於允理不求支離<lb/>
<hi>集補</hi>莊周蓋齊不齊之物論也劉勰誤引今註非是<lb/>
<pb n="KR4i0004_WYG_000-22a"/>
　按字書云論者議也劉勰云論倫也彌綸群言而研<lb/>
　衆理者也其為體則辨正然否窮有數追無形迹堅<lb/>
　求通鉤深取極乃百慮之筌蹄萬事之權衡也至於<lb/>
　條流實有四品陳政則與議說合契釋經則與傳註<lb/>
　㕘體辨史則與贊評齊行詮文則與序引其紀此論<lb/>
　之大體也蕭統文選則分為三設論居首史論次之<lb/>
　論又次之較諸勰說差為未盡惟設論則勰所未及<lb/>
　而乃取答客難答賓戲解嘲三首以實之夫文有答<lb/>
<pb n="KR4i0004_WYG_000-22b"/>
　有解巳各自為一體統不明言其體而槩謂之論豈<lb/>
　不謬哉<lb/>
議漢韋𤣥成奏罷郡國廟議<lb/>
<hi>註</hi>李斯上秦皇罷封建議在前詩周爰諮謀謂徧於諮<lb/>
　議也易節象君子以制數度議徳行周書議事以制<lb/>
　政乃弗違議貴節制經典之體也文以辨㓗不以繁<lb/>
　縟事以明覈不以深隱<lb/>
<hi>補註</hi>按劉勰云議者宜也周爰諮謀以審事宜也昔管仲<lb/>
<pb n="KR4i0004_WYG_000-23a"/>
　稱軒轅有明臺之議則議之來逺矣至漢始立駁議<lb/>
　駁者雜也雜議不純故曰駁也蓋古者國有大事必<lb/>
　集羣臣而廷議之若罷鹽鐵擊匈奴之類是也厥後<lb/>
　下公卿議乃始撰辭書之簡牘以進而學士偶有所<lb/>
　見又復私議於家又有諡議别為一體　按禮記曰<lb/>
　先王諡以尊名節以壹惠故行出於巳而名生於人<lb/>
　使夫善者勸而惡者懼也天子崩則臣下制諡於南<lb/>
　郊明受之於天也諸侯薨則太子赴告於天子明受<lb/>
<pb n="KR4i0004_WYG_000-23b"/>
　之於君也蓋子不得議父臣不得議君故受之於天<lb/>
　於君若卿大夫則有司議而諡之故周制太史掌小<lb/>
　喪賜諡小史掌卿大夫之喪賜諡秦廢諡法漢乃復<lb/>
　之然僅施於君侯而公卿大夫皆不得與唐制太常<lb/>
　博士掌王公以下擬諡宋制擬諡定於太常覆於考<lb/>
　功集議於尚書省其法漸密故厯代以來有帝后諡<lb/>
　議臣僚美惡諡議其體有四曰諡議改議駮議答駮<lb/>
　議今制雖設太常博士然不掌諡議大臣没其家請<lb/>
<pb n="KR4i0004_WYG_000-24a"/>
　諡則禮部覆奏或與或否惟上所命與則内閣擬四<lb/>
　字以請而欽定之皆得美名初無惡諡以示懲戒而<lb/>
　諡議廢矣至於名臣處士法不得諡則門生故吏相<lb/>
　與作議而加私諡焉其事起於東漢至今相沿不絶<lb/>
　亦可見古法之不盡廢於今也故曰私議<lb/>
反騷漢揚雄作<lb/>
<hi>註</hi>雄摭騷文而反之投諸江流以弔屈原故曰反騷徐<lb/>
　禎卿曰雄反騷論者多過之原含忠隕鬱且復獲謗<lb/>
<pb n="KR4i0004_WYG_000-24b"/>
　故為之賦反騷<lb/>
彈文晉冀州刺史王深集襍彈文<lb/>
<hi>註</hi>彈糾劾也繩愆糾繆之謂省臺中憲之職也<lb/>
<hi>補註</hi>漢王尊劾丞相衡等奏翟方進劾陳咸等奏皆字挾<lb/>
　風霜傾邪顧而生懼不自覺所劾之私<lb/>
薦後漢雲陽令朱雲薦伏湛<lb/>
<hi>註</hi>薦舉也進也舉其功能而進乎上也<lb/>
教漢京兆尹王尊出教告屬縣<lb/>
<pb n="KR4i0004_WYG_000-25a"/>
<hi>註</hi>天垂文象人行事謂之教秦法諸侯王稱教教效也<lb/>
　言出而民效也白虎通王者設教承衰捄敝欲民反<lb/>
　正道也<lb/>
<hi>補註</hi>李周翰云教示於人也秦法王侯稱教而漢時大臣<lb/>
　亦得用之如出教告屬縣是也故陳繹曾以為出教<lb/>
　告衆之辭<lb/>
封事漢魏相奏霍氏專權封事<lb/>
<hi>註</hi>漢官儀諫院凡章草皆皂囊封事慎機密也<lb/>
<pb n="KR4i0004_WYG_000-25b"/>
<hi>補註</hi>又蔡邕陳七事封事<lb/>
白事漢孔融主簿作白事書<lb/>
<hi>註</hi>白告語也告明其事也<lb/>
移書漢劉歆移書讓太常博士論左氏春秋<lb/>
<hi>註</hi>勰曰劉歆之移太常辭剛而義辨文移之首也按喬<lb/>
　瑁詐三公移書傳驛州郡說董卓罪惡此在歆前<lb/>
<hi>補註</hi>按公移者諸司相移之詞也其名不一唐世凡下達<lb/>
　上其制有六其二曰狀百官於其長亦為之其五曰<lb/>
<pb n="KR4i0004_WYG_000-26a"/>
　辭庶人言為辭其六曰牒有品已上公文皆稱牒諸<lb/>
　司自相質問其義有三一曰闗謂闗通其事也二曰<lb/>
　刺謂刺舉之也三曰移謂移其事於他司也宋制宰<lb/>
　執帶三省樞密院出使者移六部用劄六部移宰執<lb/>
　帶三省樞密院事出使者及從官任使副移六部用<lb/>
　申狀六部相移用公牒今制上逮下者曰炤㑹曰劄<lb/>
　付曰案驗曰帖曰故牒下達上者曰咨呈曰案呈曰<lb/>
　呈曰牒呈曰申諸司相移者曰咨曰牒曰闗上下通<lb/>
<pb n="KR4i0004_WYG_000-26b"/>
　用者曰揭帖<lb/>
銘秦始皇登㑹稽山刻石銘<lb/>
<hi>註</hi>不切而妙者有武王諸銘考工記量銘古銘也勰曰<lb/>
　帝軒刻輿几以弼違大禹勤筍簴而招諫成湯盤盂<lb/>
　著日新之規武王户席題必戒之訓周公慎言於金<lb/>
　人仲尼革容於欹器則先聖鑒戒其來久矣銘兼褒<lb/>
　讃體貴𢎞潤取事必覈以辨摛文必簡而深<lb/>
<hi>補註</hi>按鄭康成曰銘名也劉勰曰觀器而正名也故曰作<lb/>
<pb n="KR4i0004_WYG_000-27a"/>
　器能銘可以為大夫矣考諸夏商鼎彞尊卥盤匜之<lb/>
　屬莫不有銘而文多殘缺獨湯盤見於大學而大戴<lb/>
　禮備載武王諸銘其後作者寖繁凡山川宫室門井<lb/>
　之類皆有銘詞蓋不但施之器物而巳然要其體不<lb/>
　過有二一曰警戒二曰祝頌陸機曰銘貴博文而溫<lb/>
　潤斯言得之矣<lb/>
箴漢揚雄九州百官箴<lb/>
<hi>註</hi>箴者規戒以禦過者也勰曰箴者所以攻疾防患喻<lb/>
<pb n="KR4i0004_WYG_000-27b"/>
　箴石也斯文之興盛於三代夏商二箴餘句頗存及<lb/>
　周之辛甲百官箴闕惟虞人箴一篇體義備焉<lb/>
<hi>補註</hi>按說文云箴者試也蓋醫者以鍼石刺病故有諷刺<lb/>
　而救其失者謂之箴古有夏商二箴見於尚書大傳<lb/>
　解及吕氏春秋然餘句雖存而全文巳缺及周太史<lb/>
　辛甲命百官箴王闕而虞人一篇備載於左傳於是<lb/>
　揚雄倣而為之大抵用韻語以垂警戒<lb/>
封禪書漢文園令司馬相如<lb/>
<pb n="KR4i0004_WYG_000-28a"/>
<hi>註</hi>白虎通王者始受命之時改制應天天下太平功成<lb/>
　封禪以告太平也升封泰山者增高也下禪梁父之<lb/>
　山基廣厚也厥體備乎書中非雕龍所可幾及也<lb/>
<hi>補註</hi>相如封禪書文幾三千言而前後貫串如一句<lb/>
讚司馬相如荆軻讚<lb/>
<hi>註</hi>讚颺言以明事而嗟歎以助辭也四字為句數韻成<lb/>
　章蓋文約而寓褒貶也又句可短長惟韻不可失真<lb/>
　徳秀曰贊頌體式相似貴乎贍麗宏肆而有雍容俯<lb/>
<pb n="KR4i0004_WYG_000-28b"/>
　仰頓挫起伏之態乃佳<lb/>
<hi>補註</hi>按字書贊稱美也字本作讚昔漢司馬相如初讚荆<lb/>
　軻後人祖之著作甚衆唐時用以試士則其為世所<lb/>
　尚乆矣其體有三一曰雜贊意専褒美若諸集所載<lb/>
　人物文章書畫諸贊是也二曰哀贊哀人之殁而述<lb/>
　徳以贊之者是也三曰史贊詞兼褒貶若史記索隱<lb/>
　東漢晉書諸贊是也劉勰有言贊之為體促而不曠<lb/>
　結言於四字之句盤桓乎數韻之辭其頌家之細條<lb/>
<pb n="KR4i0004_WYG_000-29a"/>
　乎<lb/>
頌漢王褒作聖主得賢臣頌<lb/>
<hi>註</hi>樂書黄帝有龍衮頌頌所以揚厲休功而述美盛徳<lb/>
　者勰曰帝嚳臣咸墨為頌頌惟典雅辭必清鑠敷寫<lb/>
　似賦而不入華侈之區敬慎如銘而異乎規戒之域<lb/>
　抑揚以發藻汪洋以樹義唯纎巧曲致與情而變其<lb/>
　體如斯<lb/>
<hi>補註</hi>按詩有六義其六曰頌頌容也美盛徳之形容以其<lb/>
<pb n="KR4i0004_WYG_000-29b"/>
　成功告於神明者也若商之那周之清廟諸什皆以<lb/>
　告神乃頌之正體也至於魯頌駉閟等篇則用以頌<lb/>
　僖公而頌之體變矣後世所作皆變體也其詞或用<lb/>
　散文或用韻語<lb/>
序漢沛郡太守作鄧后序<lb/>
<hi>註</hi>序起詩大序序所以序作者之意謂其言次第有序<lb/>
　也史通云書列典謨詩含比興若不先序其意難以<lb/>
　曲得其情漢書言之所起逺矣至孔子篹焉上斷於<lb/>
<pb n="KR4i0004_WYG_000-30a"/>
　堯下訖於秦凡百篇而為之序按孔安國序尚書未<lb/>
　嘗言孔子作劉歆亦云識見淺陋無所發明非孔子<lb/>
　作甚明<lb/>
<hi>補註</hi>按爾雅云序緒也字亦作叙言其善叙事理次第有<lb/>
　序若絲之緒也又謂之大序則對小序而言也其為<lb/>
　體有二一曰議論二曰叙事宋真氏嘗分列於正宗<lb/>
　之編其叙事又有正變二體至唐栁氏有序略之名<lb/>
　其題稍變而其文益簡矣又有名序字序則列於名<lb/>
<pb n="KR4i0004_WYG_000-30b"/>
　字說<lb/>
引琴操有箜篌引<lb/>
<hi>註</hi>衞女作思歸引箜篌引則朝鮮津卒霍里子高妻麗<lb/>
　玉所作也品秩先後叙而推之謂之引<lb/>
<hi>補註</hi>按唐以前文章未有名引者漢班固雖作典引然實<lb/>
　為符命之文如雜著命題各以已意耳非以引為文<lb/>
　之一體也唐以後始有此體大略如序而稍為短簡<lb/>
　蓋序之濫觴也<lb/>
<pb n="KR4i0004_WYG_000-31a"/>
志錄揚雄作<lb/>
<hi>註</hi>志識也錄領也書曰書用識哉謂錄其過惡以識於<lb/>
　冊古史世本編以簡冊領其名數故曰錄也<lb/>
<hi>補註</hi>按字書云志者記也字亦作誌其名起於漢書十志<lb/>
　後人因之大抵記事之作也　紀事者記志之别名<lb/>
　野史之流也古者史官掌記時事而耳目所不逮文<lb/>
　士遇有見聞隨手紀錄以備史官採擇禆史籍之遺<lb/>
　亡故以紀事<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之史失而求諸野不賴是歟<lb/>
<pb n="KR4i0004_WYG_000-31b"/>
記揚雄作蜀記<lb/>
<hi>註</hi>禹貢顧命乃記之祖記所以叙事識物非尚議論<lb/>
<hi>補註</hi>記者紀事之文名昉於學記厥後揚雄作蜀記文選<lb/>
　不列其類劉勰不著其說則知漢魏以前作者尚少<lb/>
　盛自唐始也文以叙事為主後人不知其體顧以議<lb/>
　論雜之故陳師道云韓退之作記記其事今之記乃<lb/>
　論也然燕喜亭記已涉議論歐蘇以下議論寖多又<lb/>
　有託物以寓意者有首之以序而以韻語為記者有<lb/>
<pb n="KR4i0004_WYG_000-32a"/>
　末系以詩歌者<lb/>
碑漢惠帝四皓碑<lb/>
<hi>註</hi>說楛云無懷氏太山刻石紀功此碑之始惠帝四皓<lb/>
　碑為與臣下立碑之始勰曰標予盛徳必見清風之<lb/>
　華昭紀鴻懿必見峻偉之烈此碑之制也抱朴子云<lb/>
　宏邈淫艶非碑誄之施<lb/>
<hi>補註</hi>劉勰云碑者埤也上古帝皇始號封禪樹石埤岳故<lb/>
　曰碑周穆紀跡於弇山之石秦始刻銘於嶧山之巔<lb/>
<pb n="KR4i0004_WYG_000-32b"/>
　此碑之所從始也然攷士婚禮入門當碑揖註云宫<lb/>
　室有碑以識日影知蚤晩也祭義云牲入麗於碑註<lb/>
　云古宗廟立碑繫牲是知宫廟皆有碑以為識影繫<lb/>
　牲之用後人因於其上紀功徳則碑之所從來逺矣<lb/>
　後漢以來作者漸盛故有山川之碑有城池之碑有<lb/>
　宫室之碑有橋道之碑有壇井之碑有神廟之碑有<lb/>
　家廟之碑有古迹之碑有土風之碑有災祥之碑有<lb/>
　功徳之碑有墓道之碑有寺觀之碑有託物之碑皆<lb/>
<pb n="KR4i0004_WYG_000-33a"/>
　因庸器漸闕而後為之所謂以石代金同乎不朽者<lb/>
　也故碑實銘器銘實碑文其序則傳其文則銘此碑<lb/>
　之體也又碑之體主於叙事其後漸以議論雜之則<lb/>
　非矣<lb/>
　按史記載秦刻石辭凡八篇嶧山泰山之罘東觀碣<lb/>
　石㑹稽各一篇琅邪臺二篇碑版金石之祖也<lb/>
　湯岩夫曰碑者悲也此又紀前人之功徳而思之安<lb/>
　得不悲<lb/>
<pb n="KR4i0004_WYG_000-33b"/>
碣晉潘尼作潘黄門碣<lb/>
<hi>註</hi>碣特立石也方曰碑圓曰碣其文如碑<lb/>
<hi>補註</hi>唐碣制方趺圓首五品以下官用之而近世復有高<lb/>
　廣之等則其制益密矣古者碑之與碣本相通用後<lb/>
　世乃以官階之故而別其名其為文與碑相類而有<lb/>
　銘無銘惟人所為故其題有曰碣銘有曰碣有曰碣<lb/>
　頌并序至於専言碣而却有銘或兼言銘而却無銘<lb/>
　則亦猶誌銘之不可為典要也銘與韻亦與誌同<lb/>
<pb n="KR4i0004_WYG_000-34a"/>
誥漢司𨽻從事馮衍作<lb/>
<hi>註</hi>成王封康叔作康誥易曰后以施命誥四方誥告也<lb/>
　訓飭戒勵之言也爾雅曰誥誓謹也古者上下有誥<lb/>
　仲虺之誥下以誥上也大誥洛誥之類上以誥下也<lb/>
　今誥封贈五品以上覃恩考績之臣及大臣勲戚贈<lb/>
　謚咸用之詞多溢美殊乖誥下之體朱子所謂君諛<lb/>
　其臣此代製王言者之過也<lb/>
<hi>補註</hi>按字書云誥者告也告上曰告發下曰誥古者上下<lb/>
<pb n="KR4i0004_WYG_000-34b"/>
　有誥故下以告上仲虺之誥是也上以誥下大誥洛<lb/>
　誥之類是也攷於書可見矣周禮士師以五戒先後<lb/>
　刑罰其二曰誥用之於㑹同以諭衆也秦廢古法正<lb/>
　稱制誥漢武帝元狩六年始復作之然亦不以命官<lb/>
　唐世王言亦不稱誥至宋始以命庶官而追贈大臣<lb/>
　貶謫有罪贈封其祖父妻室凡不宣於庭者皆用之<lb/>
　故所作尤多然攷歐蘇曾王諸集通謂之制故稱内<lb/>
　制外制而誥實雜於其中不復識別蓋當時王言之<lb/>
<pb n="KR4i0004_WYG_000-35a"/>
　司謂之兩制是制之一名統諸詔命七者而言若細<lb/>
　分之則制與誥亦自有别故文鑑分類甚明不相混<lb/>
　雜足以辨二體之異惟唐無誥名惟稱制其詞有散<lb/>
　文有儷語今制命官不用制誥至三載考績則用誥<lb/>
　以褒美五品以上官而贈封其親及賜大臣勲階贈<lb/>
　諡皆用之六品以下則用勅命其詞皆兼二體<lb/>
誓漢蔡邕作艱誓<lb/>
<hi>註</hi>甘誓六事之人予警告汝釋名誓制也以拘制之也<lb/>
<pb n="KR4i0004_WYG_000-35b"/>
<hi>補註</hi>勰曰盟者明也祝告於神明亦稱曰誓謂約信之辭<lb/>
　也三代盛時初無詛盟雖有要誓結言則退而巳周<lb/>
　衰人鮮忠信於是刑牲揷血要質鬼神而盟繁興然<lb/>
　俄而渝敗者多矣以其為文之一體也故列之夫盟<lb/>
　誓之文必序危機奬忠孝共存亡戮心力祈幽靈以<lb/>
　取鑒指九天以為正感激以立誠切至以敷詞此其<lb/>
　所同也然義存則克終道廢則渝始存乎其人焉耳<lb/>
露布漢賈洪為馬超伐曹操作<lb/>
<pb n="KR4i0004_WYG_000-36a"/>
<hi>註</hi>露布者露而不封布諸視聴者也按通典元魏克捷<lb/>
　欲天下聞知乃書帛建於漆竿上名為露布文章明<lb/>
　辨云豈露布之初告伐告捷與檄通用而後始専為<lb/>
　奏捷云然二文世既不傳而後人所作皆用儷語與<lb/>
　表文無異不知其體本然乎抑源流之不同也真徳<lb/>
　秀云貴奮發雄壯少麤無害<lb/>
檄漢丞相祭酒陳琳作檄曹操文<lb/>
<hi>註</hi>檄二尺書張儀從楚相飲楚相亡璧意儀盜之既相<lb/>
<pb n="KR4i0004_WYG_000-36b"/>
　秦為文檄楚相曰吾從汝飲不盜汝璧善守汝國吾<lb/>
　且盜汝城李克曰檄不切厲則敵心陵言不誇壯則<lb/>
　軍容弱<lb/>
<hi>補註</hi>按釋文云檄軍書也說文云以木簡為書長尺二寸<lb/>
　用為號召若以急則揷雞羽而遣之故謂之羽檄言<lb/>
　如羽之疾也古者用兵誓師而巳至周乃有文告之<lb/>
　辭而檄之名則始見於戰國史記載張儀為檄告楚<lb/>
　相是也後人代有著作而其詞有散文有儷體儷語<lb/>
<pb n="KR4i0004_WYG_000-37a"/>
　始於唐人蓋唐人之文皆然不専為檄也論其大體<lb/>
　則劉勰所稱植義颺詞務在剛健或述此休明或叙<lb/>
　彼苛虐指天時審人事算强弱角權勢標蓍龜於前<lb/>
　騐懸盤銘於已然揷羽以示信不可使詞緩露板以<lb/>
　宣衆不可使義隱此其要也可謂盡之矣其他報答<lb/>
　諭告亦並稱檄又州邦徵吏亦稱為檄蓋取明舉之<lb/>
　義<lb/>
明文漢泰山太守應邵作<lb/>
<pb n="KR4i0004_WYG_000-37b"/>
<hi>註</hi>明文者昭然曉示也<lb/>
<hi>補註</hi>後世有大赦之法於是為文以告四方而赦文興焉<lb/>
　又謂之徳音蓋以赦為天子布徳之音也　又鐵劵<lb/>
　文字書云劵約也契也劉熙云綣也相約束繾綣以<lb/>
　為限也史稱漢高帝定天下大封功臣剖符作誓丹<lb/>
　書鐵劵金匱石室藏之宗廟其誓詞曰使河如帶泰<lb/>
　山如礪國以永寧爰及苗裔後代因此遂有鐵劵文<lb/>
樂府古詩也<lb/>
<pb n="KR4i0004_WYG_000-38a"/>
<hi>註</hi>漢書漢武帝立樂府按樂書高祖過沛歌三侯之章<lb/>
　令小兒歌之高祖崩令沛得以四時歌儛宗廟孝惠<lb/>
　文景無所增更於樂府故知樂府之立不起於武帝<lb/>
　武帝第作郊祀十九章而巳且孝惠二年巳命夏侯<lb/>
　寛為樂府令矣秦始皇坑焚後亦使博士為仙真人<lb/>
　詩及行所遊天下令樂人歌絃之似亦樂府第仙真<lb/>
　之詩非所以殷薦上帝而配祖考耳世貞曰擬古樂<lb/>
　府如郊廟房中須極古雅發以峭峻鐃歌諸曲勿使<lb/>
<pb n="KR4i0004_WYG_000-38b"/>
　可解勿遂不可解須斟酌淺深質文之間漢魏之辭<lb/>
　務尋古色相和瑟曲諸小調係北朝者勿使勝質齊<lb/>
　梁以後勿使勝文近事毋俗近情毋纎拙不露態巧<lb/>
　不露痕寧近毋逺寧朴毋虚有分格有來委有實境<lb/>
　一涉議論便是鬼道古樂府自郊廟宴㑹之外不過<lb/>
　一事之紀一情之觸作而備太師之采云爾擬者或<lb/>
　舍調而取本意或舍意而取本調甚或舍意調而俱<lb/>
　離之姑仍舊題而創出吾見六朝浸淫以至四傑青<lb/>
<pb n="KR4i0004_WYG_000-39a"/>
　蓮俱所不免少陵乃能即事命題此千古卓識也<lb/>
<hi>補註</hi>按史記十九章令侍中李延年次序其聲拜為協律<lb/>
　都尉通一經之士不能獨知其辭皆集㑹五經家相<lb/>
　與共講習讀之乃能通知其意多爾雅之文<lb/>
對問宋玉對楚王問<lb/>
<hi>註</hi>詩云對揚王休書曰好問則裕蓋對問者載主客之<lb/>
　辭以著其意者也<lb/>
<hi>補註</hi>按問對者文人假託之辭其名既殊其實復異故名<lb/>
<pb n="KR4i0004_WYG_000-39b"/>
　實皆問者屈平天問江淹邃古篇之類是也其它曰<lb/>
　難曰諭曰答曰應又有不同皆問對之類也古者君<lb/>
　臣朋友口相問對其詞可考後人倣之設詞以見志<lb/>
　於是有應對之文而反覆縱横可以舒憤鬱而通意<lb/>
　慮<lb/>
傳漢東方朔作非有先生傳<lb/>
<hi>註</hi>博物志賢者著行曰傳傳者轉也紀載事跡以轉示<lb/>
　後來也其式貴實書毋泛論<lb/>
<pb n="KR4i0004_WYG_000-40a"/>
<hi>補註</hi>按字書云傳者傳也自漢司馬遷作史記創為列傳<lb/>
　而後世史家卒莫能易或有隱徳而弗彰或有細人<lb/>
　而可法則皆為之作傳寓其意而馳騁文墨者間以<lb/>
　滑稽之術雜焉皆傳體也其品有四一曰史傳二曰<lb/>
　家傳三曰托傳四曰假傳<lb/>
上章孔融上章謝大中大夫<lb/>
<hi>註</hi>漢定禮儀有四其一曰章後漢論諫慶賀間亦稱章<lb/>
　獨斷曰章者需頭稱稽首上書謝恩陳情詣闕通者<lb/>
<pb n="KR4i0004_WYG_000-40b"/>
　也<lb/>
解嘲揚雄作<lb/>
<hi>註</hi>嘲相調也解釋結滯徴事以對<lb/>
<hi>補註</hi>按字書解者釋也與論說議辨蓋相通焉論議既見<lb/>
　說辨附此<lb/>
　按字書說解也述也解釋義理而以巳意述之也說<lb/>
　起於說卦漢許慎作說文亦祖其名以命篇而魏晉<lb/>
　以來作者少獨曹植集中有二首而文選不載故其<lb/>
<pb n="KR4i0004_WYG_000-41a"/>
　體闕焉要之傅於經義而更出巳見縱横抑揚以詳<lb/>
　贍為上與論亦無大異此外又有名說字說名雖同<lb/>
　而所施實異<lb/>
　按字書云辨判别也其字從言或從刂近世魏校謂<lb/>
　從刀而古文不載漢以前初無作者至唐韓栁乃始<lb/>
　作焉然其原實出於孟莊蓋本乎至當不易之理而<lb/>
　以反覆曲折之詞發之韓文諱辨一篇全不直說破<lb/>
　盡是設疑佯為兩可之辭而待人自釋此作辨之體<lb/>
<pb n="KR4i0004_WYG_000-41b"/>
　裁若直直判斷失學者更端之意矣<lb/>
訓漢丞相主簿繁欽祠其先主訓<lb/>
<hi>註</hi>書曰伊尹乃明言烈祖之成徳以訓於王訓者導也<lb/>
　順理以迪之也祠者告祭於廟也<lb/>
辭漢武帝秋風辭<lb/>
<hi>註</hi>感觸事物託於文章謂之辭<lb/>
旨漢後漢崔駰作達旨<lb/>
<hi>註</hi>旨美也令也達簡言取達意也<lb/>
<pb n="KR4i0004_WYG_000-42a"/>
勸進魏尚書令荀攸勸魏王進文<lb/>
<hi>註</hi>上有讓徳弗嗣之真下有欽崇勲業之實勸而進之<lb/>
　斯兩無恧若宋彭城王義康所謂謝述勸吾進劉湛<lb/>
　勸吾退述亡湛存所以得罪也<lb/>
喻難漢司馬相如喻巴蜀并難蜀父老文<lb/>
<hi>註</hi>喻喻告以知上意也難難也以巳意難之以諷天子<lb/>
　也<lb/>
誡後漢杜篤作女誡<lb/>
<pb n="KR4i0004_WYG_000-42b"/>
<hi>註</hi>淮南子有堯誡誡警也慎也易小懲而大誡書戒之<lb/>
　用休語君子有三戎則戒者箴規之别歟<lb/>
<hi>補註</hi>班昭作女誡七篇散文也文法警練詳明朱子集註<lb/>
　因而效之縁起載杜篤所作豈以七言有韻耶<lb/>
弔文賈誼弔屈原文<lb/>
<hi>註</hi>左傳莊十一年秋宋大水公使弔焉周禮曰弔禮哀<lb/>
　禍災遭水火也詩云神之弔矣弔至也神之至猶言<lb/>
　來格也<lb/>
<pb n="KR4i0004_WYG_000-43a"/>
<hi>補註</hi>古者弔生曰唁弔死曰弔或驕貴而殞身或狷忿而<lb/>
　乖道或有志而無時或美才而兼累後人追而慰之<lb/>
　並名曰弔文濫觴於唐故有弔戰塲弔鏄鐘之作大<lb/>
　抵彷彿楚騷而切要惻愴似稍不同否則華過韻緩<lb/>
　化而為賦其能逃乎奪倫之譏哉<lb/>
告魏阮瑀為文帝作舒告<lb/>
<hi>註</hi>告啓也報也命也又覺也使覺悟知巳意也<lb/>
<hi>補註</hi>又告饗神之辭周禮設太祝之職掌六祝之辭攷其<lb/>
<pb n="KR4i0004_WYG_000-43b"/>
　大旨實有六焉一曰告二曰修三曰祈四曰報五曰<lb/>
　辟六曰謁用以饗天地山川社稷宗廟五祀羣神漢<lb/>
　昭烈祭告天地神祇文<lb/>
傳贊漢劉歆作列女傳贊<lb/>
<hi>註</hi>傳著事贊叙美也<lb/>
謁文後漢别駕司馬張超謁孔子文<lb/>
<hi>註</hi>謁白也訪也請見也<lb/>
祈文後漢傅毅作高闕祈文<lb/>
<pb n="KR4i0004_WYG_000-44a"/>
<hi>註</hi>祈求重肅修辭貴端<lb/>
祝文董仲舒祝日蝕文<lb/>
<hi>註</hi>伊祈始蜡以祭八神其辭曰土反其宅水歸其壑昆<lb/>
　蟲毋作草朩歸其宅此祝辭之祖古者祝享史有冊<lb/>
　祝載所以祝之之意冊祝祝版之類也詩云祝祭於<lb/>
　祊祀事孔明言甚備也<lb/>
行狀漢丞相倉曹傅胡幹作楊元伯行狀<lb/>
<hi>註</hi>狀者貌也類也貌本類實備史官之采或乞銘志於<lb/>
<pb n="KR4i0004_WYG_000-44b"/>
　作者之辭也<lb/>
<hi>補註</hi>先賢表諡並有行狀蓋具死者世系名字爵里行治<lb/>
　壽年之詳或牒考功太常使議諡或牒史館請編錄<lb/>
　或上作者乞墓誌碑表之類皆用之而其文多出於<lb/>
　門生故吏親舊之手以謂非此輩不能知也其逸事<lb/>
　狀但錄其逸者其所巳載不必詳焉<lb/>
哀策漢樂安相李尤作和帝哀策<lb/>
<hi>註</hi>簡其功徳而哀之釋名哀愛也愛而思念之也<lb/>
<pb n="KR4i0004_WYG_000-45a"/>
哀頌漢㑹稽東郡尉張綋作陶侯哀頌<lb/>
<hi>註</hi>說文閔也閔痛之形於聲也頌揚厥徳思以美之也<lb/>
墓誌晉東陽太守殷仲文作從弟墓誌<lb/>
<hi>註</hi>漢崔瑗作張衡墓誌銘洪适云所傳墓誌皆漢人大<lb/>
　𨽻此云始於晉日蓋丘中之刻當其時未露見也周<lb/>
　必大云銘墓三代已有之薛考功鐘鼎欵識十六巻<lb/>
　載唐開元四年偃師畊者得比干墓銅盤篆文云右<lb/>
　林左泉後岡前道萬世之靈兹焉是寶然則銘墓三<lb/>
<pb n="KR4i0004_WYG_000-45b"/>
　代時巳有之矣晉隱士趙逸曰生時中庸人耳及死<lb/>
　也碑文墓誌必窮天地之大徳盡生民之能事為君<lb/>
　共堯舜連衡為臣與伊皋等迹牧民之臣浮虎慕其<lb/>
　清塵執法之吏埋輪謝其梗直所謂生為盜跖死為<lb/>
　夷齊妄言傷正華辭損實又按楚子囊議恭王諡曰<lb/>
　先其善不從其過白虎通以為人臣之義莫不欲褒<lb/>
　大其君之徳掩惡揚善義固如是然使後世有稽無<lb/>
　徵何以為戒搆文宜少鑒於逸言湯顯祖云墓銘須<lb/>
<pb n="KR4i0004_WYG_000-46a"/>
　夜為之其有感於逸言深矣<lb/>
<hi>補註</hi>按誌者記也銘者名也古之人有徳善功烈可名於<lb/>
　世殁則後人為之鑄器以銘而俾傳於無窮若蔡中<lb/>
　郎集所載朱公叔鼎銘是也至漢杜子夏始勒文埋<lb/>
　墓側遂有墓誌後人因之蓋於葬時述其人世系名<lb/>
　字爵里行治壽年卒葬日月與其子孫之大畧勒石<lb/>
　加蓋埋於壙前三尺之地以為異時陵谷變遷之防<lb/>
　而謂之誌銘其用意深逺而於古意無害也迨夫末<lb/>
<pb n="KR4i0004_WYG_000-46b"/>
　流乃有假手文士以謂可以信今傳後而潤飾太過<lb/>
　者亦往往有之則其文雖同而意斯異矣至論其題<lb/>
　則有曰墓誌銘有誌有銘者是也曰墓誌銘并序有<lb/>
　誌有銘而又先有序者是也然云誌銘而或有誌無<lb/>
　銘或有銘無誌者則别體也曰墓誌則有誌而無銘<lb/>
　曰墓銘則有銘而無誌然亦有單去誌而郤有銘單<lb/>
　去銘而郤有誌者有題云誌而郤是銘題云銘而郤<lb/>
　是誌者皆别體也其未葬而權厝者曰權厝誌曰誌<lb/>
<pb n="KR4i0004_WYG_000-47a"/>
　某殯後葬而再誌者曰續誌曰後誌殁於他所而歸<lb/>
　葬者曰歸祔誌葬於他所而後遷者曰遷祔志刻於<lb/>
　蓋者曰蓋石文刻於磚者曰墓磚誌曰墓磚銘書於<lb/>
　朩版者曰墳版文曰墓版文又有葬誌曰誌文曰墳<lb/>
　記曰壙誌曰壙銘曰槨銘曰埋銘其在釋氏則有曰<lb/>
　塔銘曰塔記凡二十題或有誌無誌或有銘無銘皆<lb/>
　誌銘之别題也其為文則有正變二體正體惟叙事<lb/>
　實變體則因叙事而加議論焉又有純用也字為節<lb/>
<pb n="KR4i0004_WYG_000-47b"/>
　段者有虚作誌文而銘内始叙事者亦變體也若夫<lb/>
　銘之為體則有三言四言七言雜言散文有中用兮<lb/>
　字者有末用兮字者有末用也字者其用韻有一句<lb/>
　用韻者有兩句用韻者有三句用韻者有前用韻而<lb/>
　末無韻者有前無韻而末用韻者有篇中既用韻而<lb/>
　章内又各自用韻者有隔句用韻者有韻在語辭上<lb/>
　者有一字隔句重用自為韻者有全不用韻者其更<lb/>
　韻有兩句一更者有四句一更者有數句一更者有<lb/>
<pb n="KR4i0004_WYG_000-48a"/>
　全篇不更者皆雜見於作者之林也<lb/>
誄漢武帝公孫𢎞誄<lb/>
<hi>註</hi>周禮大祝作六辭其六曰誄檀弓魯莊公誄縣賁父<lb/>
　士之有誄始此禮記賤不誄貴幼不誄長禮也唯天<lb/>
　子稱天以誄之諸侯相誄非禮也勰曰尼父卒哀公<lb/>
　作誄勸其憖遺之切嗚呼之歎雖非叡作古式存焉<lb/>
　至栁妻之誄惠子則辭哀而韻長矣誄之為體蓋選<lb/>
　言錄行傳體而頌文榮始而哀終論其人也曖乎若<lb/>
<pb n="KR4i0004_WYG_000-48b"/>
　可覿道其哀也悽然如可傷摯虞曰唯誄無定制故<lb/>
　作者多異焉<lb/>
悲文蔡邕作悲温舒文<lb/>
<hi>註</hi>傷痛之文也有聲無淚曰悲<lb/>
祭文後漢車騎郎杜篤作祭延鍾文<lb/>
<hi>註</hi>禮祭以誠止於告饗書曰黷於祭祀時謂弗欽言所<lb/>
　以交鬼神之道㒺有過也檀弓唯祭祀之禮主人自<lb/>
　盡焉耳豈知神之所饗亦以主人有齋敬之心也<lb/>
<pb n="KR4i0004_WYG_000-49a"/>
<hi>補註</hi>按祭文奠親友之辭也古之祭祀止於告饗中世以<lb/>
　還兼讃言行以寓哀痛之意蓋祝文之變也其辭有<lb/>
　散文有韻語有儷語而韻語之中又有散文四言六<lb/>
　言雜言騷體儷體之不同善乎劉勰之說曰祭奠之<lb/>
　楷宜恭且哀若夫辭華而靡實情鬱而不宣非工於<lb/>
　此者也<lb/>
哀辭漢班固梁氏哀辭<lb/>
<hi>註</hi>摯虞曰哀詞者誄之流也勰曰情主於痛傷辭窮乎<lb/>
<pb n="KR4i0004_WYG_000-49b"/>
　愛惜幼未成徳故譽止於察惠弱不勝務故悼加乎<lb/>
　膚色隱心而結文則事愜觀文而屬心則體奢奢體<lb/>
　為辭則雖麗不哀必使情往㑹悲文來引泣乃為貴<lb/>
　乎<lb/>
挽詞魏光祿勲繆襲作<lb/>
<hi>註</hi>挽詞者悼往哀苦之意也古今註薤露蒿里並喪歌<lb/>
　也田横自殺門人傷之為之悲歌言人命如薤上之<lb/>
　露易晞滅也亦謂人死魂魄歸乎蒿里至孝武時李<lb/>
<pb n="KR4i0004_WYG_000-50a"/>
　延年分為二曲薤露送王公貴人蒿里送大夫庶人<lb/>
　使挽柩者歌之世呼為挽歌按虞殯紼謳已見左莊<lb/>
　非始於横之門人<lb/>
七發漢枚乗作<lb/>
<hi>註</hi>七對問之别為楚騷七諫之流後遂以七為文之一體<lb/>
　勰曰七竅所發發乎嗜欲始邪末正所以戒膏梁子也<lb/>
<hi>補註</hi>古人戒冊用九與七屈子九章九歌孟子莊子七篇<lb/>
　命名<lb/>
<pb n="KR4i0004_WYG_000-50b"/>
　按七者文章之一體也詞雖八首而問對凡七故謂<lb/>
　之七則七者問對之别名而楚詞七諫之流也蓋自<lb/>
　枚乗而撰七發而傅毅七激張衡七辨崔駰七依崔<lb/>
　瑗七蘇馬融七廣曹植七啓王粲七釋張協七命陸<lb/>
　機七徵桓麟七説左思七諷相繼有作<lb/>
離合詩孔融作四言離合詩<lb/>
<hi>註</hi>字可折合而成文故曰離合<lb/>
連珠揚雄作<lb/>
<pb n="KR4i0004_WYG_000-51a"/>
　北史李先傳魏帝召先讀韓子連珠二十二篇韓子<lb/>
　韓非子書中有連語先列其目而後著其解謂之連<lb/>
　珠据此則連珠已兆韓非其體辭麗而言約不指說<lb/>
　事情必假喻以達其旨合於古詩勸興之義厯厯如<lb/>
　貫珠易覩而可悅故謂之連珠<lb/>
篇漢司馬相如作凡將篇<lb/>
<hi>註</hi>篇者積句成章出情布事明而徧也<lb/>
歌詩漢枚乘作麗人歌詩<lb/>
<pb n="KR4i0004_WYG_000-51b"/>
<hi>註</hi>書曰詩言志歌永言馬融曰歌所以長言詩之意也<lb/>
遺命晉散騎常侍江統作<lb/>
<hi>註</hi>漢酈炎作遺令臨殁顧命所以託後事也<lb/>
圖漢河間相張衡作𤣥圖<lb/>
<hi>註</hi>易繫辭河出圖聖人則之釋名圖度也盡其品度也<lb/>
<hi>補註</hi>揚雄太𤣥十一篇首衝錯測攡瑩數文掜圖告漢書<lb/>
　藝文志兵形勢圖十八巻陰陽圖十巻技巧三巻<lb/>
勢漢濟北相崔瑗作草書勢<lb/>
<pb n="KR4i0004_WYG_000-52a"/>
<hi>註</hi>蔡邕作篆勢云揚波振擊龍躍烏震延頸脅翼勢欲<lb/>
　凌雲又云若行若飛岐岐翾翾逺而望之若鴻鵠羣<lb/>
　遊絡驛遷延迫而視之湍際不可得見指揮不可勝<lb/>
　原<lb/>
約漢王褒作僮約<lb/>
<hi>註</hi>約約束之也如沛公入闗以法三章約父老之約<lb/>
<hi>補註</hi>按字書約束也言語要結戒令檢束皆是也鄉約之<lb/>
　類亦當倣褒為之庶不失古意<lb/>
<pb n="KR4i0004_WYG_000-52b"/>
右文章緣起一巻梁新安太守任公書也按隋經籍志<lb/>
公文章緣始一巻有錄無書郡之為郡且千嵗守將不<lb/>
知幾人獨公至今有名字並城四十里曰村曰溪皆以<lb/>
任著旁有僧坊亦借公為重則遺愛在人蓋與古循吏<lb/>
比後公六百年而适為州嘗欲㑹梓遺文刻識朩石以<lb/>
慰邦人無窮之思而不可得三館有集六巻悉見蕭氏<lb/>
歐陽氏類書中疑後人掇拾傳著於所傳無益獨是書<lb/>
僅存世所傳墓誌皆漢人大𨽻此云始於晉日蓋丘中<lb/>
<pb n="KR4i0004_WYG_000-53a"/>
之刻當其時未露見也洪适題<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0004_WYG_000-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文章緣起<lb/>
</p>
<p>
</p>
  </div>
</body>
</text>
</TEI>
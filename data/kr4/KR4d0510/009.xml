<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集卷九</head>
    <p>
<pb n="KR4d0510_WYG_009-1a"/>
欽定四庫全書<lb/>
　禮部集卷九　　　　　　元　吳師道　撰<lb/>
　　七言絶句<lb/>
　　　山行<lb/>
林中禽語意相關池上魚遊心共閒忽到水窮雲起處<lb/>
悠然回首見南山<lb/>
　　　桐江道中二首<lb/>
東風緑水動微波晚泊灘頭理釣蓑喚起江湖昔年夢<lb/>
<pb n="KR4d0510_WYG_009-1b"/>
一㠶寒雨聽漁歌<lb/>
　　　又<lb/>
連山紅緑照清溪倚棹行人思欲迷多少鳴禽好音語<lb/>
止嫌杜宇作哀啼<lb/>
　　　病起<lb/>
單衣小立怯西風病骨詩愁冷淡中一片清秋在何處<lb/>
豆花籬落雨濛濛<lb/>
　　　追凉書所見三首<lb/>
<pb n="KR4d0510_WYG_009-2a"/>
小風不掃晚來雲天色澄澄紺碧痕囘首銀盤孤湧處<lb/>
火峰化作雪濤奔<lb/>
　　　又<lb/>
沙渡歸人已罷船石樓遙樹自生烟溪囘路轉知何處<lb/>
一塢斜陽數萬蟬<lb/>
　　　又<lb/>
凉風瑟瑟響千崖漸出平原草樹開欲墜飛螢已無力<lb/>
瞥然數丈過池來<lb/>
<pb n="KR4d0510_WYG_009-2b"/>
　　　秋江晚渡圖<lb/>
十年呉楚客西東展巻高歌興未窮渺渺孤舟呼不得<lb/>
好山無數夕陽中<lb/>
　　　烟寺晚鍾圖<lb/>
半空孤塔擎飛杵四壁長烟漲白波落木踈林秋色老<lb/>
㫁鍾殘磬暮樓多<lb/>
　　　郊行<lb/>
浴鳥翻晴日色暄平蕪千頃豁春烟何時擺落窮愁事<lb/>
<pb n="KR4d0510_WYG_009-3a"/>
濯足清江藉草眠<lb/>
　　　杜鵑<lb/>
春風望帝寂餘魂臣甫離愁錦水濱千載此禽同姓杜<lb/>
哀吟唾血定前身<lb/>
　　　元夕<lb/>
桞臺梅巷鎻春晴酒思燈光負賞心聽徹宣和太平曲<lb/>
獨看明月到更深<lb/>
　　　赤松二仙圖<lb/>
<pb n="KR4d0510_WYG_009-3b"/>
四海弟兄誰慰眼半生書册政亡羊赤松有路不歸去<lb/>
花落春山百草長<lb/>
　　　夏夜江上二首<lb/>
繞屋清江竹萬竿水風蕭瑟竹光寒夜深月上門不掩<lb/>
卧聽釣歸船過灘<lb/>
　　　又<lb/>
洪濤半夜發前山月明風急魚龍翻呼兒江邉縛艇子<lb/>
蒼藤白石青楓根<lb/>
<pb n="KR4d0510_WYG_009-4a"/>
　　　溪上<lb/>
栁花漠漠杏花乾一寸青蒲刺碧漣春色滿溪人不到<lb/>
野鳬背上小雛眠<lb/>
　　　次韵黄晉卿清明遊北山十首<lb/>
千峰烟雨亂崢嶸中湧芙蓉一朶青想見登高能賦客<lb/>
吸呼山氣聚英靈<lb/>
　　　又<lb/>
幽賞𤣥談總背時青山自識我曹竒不知同結東林社<lb/>
<pb n="KR4d0510_WYG_009-4b"/>
還有當年遠法師<lb/>
　　　又<lb/>
蘭若青林數里程孤峯當道送還迎歸來寒食清明夜<lb/>
猶夢松風澗水聲<lb/>
　　　又<lb/>
珠懸黍米容千衆芥納須彌等一塵始信約師瓶浴事<lb/>
故將靈幻駭庸人<lb/>
　　　又<lb/>
<pb n="KR4d0510_WYG_009-5a"/>
煜煜丹光澗壑紅牧羊先在嶺雲東赤松花落春風老<lb/>
未得相逢一笑同<lb/>
　　　又<lb/>
仙佛偏于勝處多飛空金碧倚峩峩白雲深鎻藏深屋<lb/>
誰記北山人姓何<lb/>
　　　又<lb/>
林間尊宿澹衿期不減當年許與支十載相思不相識<lb/>
雲山應笑俗縁卑<lb/>
<pb n="KR4d0510_WYG_009-5b"/>
　　　又<lb/>
藥草生苗宿雨微梢梢野筍脱斑衣桐花開盡櫻桃過<lb/>
山北山南謝豹飛<lb/>
　　　又<lb/>
行歌共訪採芝翁絶壑層雲一盪胸誰念愁吟溪上客<lb/>
落花微雨獨搘笻<lb/>
　　　又<lb/>
一壑風烟自可留十年湖海漫狂遊短衣射虎真堪樂<lb/>
<pb n="KR4d0510_WYG_009-6a"/>
莫恨將軍老不侯<lb/>
　　　輓車圖<lb/>
短轅長馭後先驅逐利奔名恣所如落日中原天萬里<lb/>
我貧正坐出無車<lb/>
　　　讀陳后山詩有感<lb/>
我名異世偶然同身迹沉微轉更窮寄食尚憐從郭槩<lb/>
賞音未易見蘓公<lb/>
　　　和陳景傳寄方韶文韵四首<lb/>
<pb n="KR4d0510_WYG_009-6b"/>
北里髙樓笛夜吹酒懐詩夢與秋宜惠連無限凄凉思<lb/>
獨背寒燈聽雁時<lb/>
　　　又<lb/>
風流文采弟兄難落月懐人㡬夜闌俗子寜堪披牘對<lb/>
俊㳺聊作采詩看<lb/>
　　　又<lb/>
黄塵那解汚清流客裏千尊莫負秋閒采芙蓉弄江水<lb/>
笑攜凉月上沙頭<lb/>
<pb n="KR4d0510_WYG_009-7a"/>
　　　又<lb/>
風流遺老曙星殘湖海知心夜夢間欲訪𤣥英向何處<lb/>
猿聲木葉滿秋山<lb/>
　　　山雞<lb/>
斕斑五色出深叢顧影徐行氣自雄飛去漢廷應作鳯<lb/>
野人慣見任西東<lb/>
　　　偶題<lb/>
塵土侵懐屋打頭出門市道摠悠悠南山萬古長青眼<lb/>
<pb n="KR4d0510_WYG_009-7b"/>
莫怪相看不下樓<lb/>
　　　眀皇聽笛圖<lb/>
小立華清院宇春側身横玉笑迎恩秋風吹斷歡娛曲<lb/>
凝碧池頭急管喧<lb/>
　　　羣雁圖<lb/>
飛影成行止共餐稻梁易足水雲寛誰知江海離羣客<lb/>
獨對秋風不忍看<lb/>
　　　孟浩然跨驢圖二首<lb/>
<pb n="KR4d0510_WYG_009-8a"/>
風雪蕭蕭破帽敧玉堂囘首夢應非鹿門松徑寒門裡<lb/>
擁鼻微吟定憶歸<lb/>
　　　又<lb/>
直語無因住禁垣清游随意蹋寒原風流鄭五雖相似<lb/>
應愧詩庸位轉尊<lb/>
　　　班姬吟扇圖二首<lb/>
已信當年有緑衣漫將團素寫新詩才眀自斷衰榮夢<lb/>
肯對西風作怨悲<lb/>
<pb n="KR4d0510_WYG_009-8b"/>
　　　又<lb/>
當暑提攜識暫憐安身篋笥任長捐昭陽極寵昭君怨<lb/>
得似斯人晚自全<lb/>
　　　息齋墨竹三首<lb/>
長憶東陽舊使君秋風吟倚瘦休文石根數葉蕭蕭碧<lb/>
長伴幽人一壑雲<lb/>
　　　又<lb/>
碧鮮迎舞翠華臨一日清風滿禁林得士雖聞諸老薦<lb/>
<pb n="KR4d0510_WYG_009-9a"/>
報恩誰識此君心<lb/>
　　　又<lb/>
彭城一派接洋州千載真傳屬薊丘舉世随風翻墨水<lb/>
凝神誰識與天游<lb/>
　　　春日獨坐二首<lb/>
茶煙澹澹風前少庭葉沉沉雨後添何處楊花念幽獨<lb/>
殷勤入室更穿簾<lb/>
　　　又<lb/>
<pb n="KR4d0510_WYG_009-9b"/>
幽禽著樹一兩語小雨隨風十数番無酒無詩亦無客<lb/>
澹然終日自清歡<lb/>
　　　次韵七夕二首<lb/>
織女黄姑有定居河梁底處度空虚世兒擾擾寜知此<lb/>
應笑書生苦信書<lb/>
　　　又<lb/>
流俗無知祗陋愚矜能於道亦浮虚鄰衣自富何關我<lb/>
不用逢人詫腹書<lb/>
<pb n="KR4d0510_WYG_009-10a"/>
　　　除夕<lb/>
瘦竹蕭蕭一樹梅閉門俗客少曽來眀朝遮莫新元日<lb/>
不用山童掃雪開<lb/>
　　　昭君出塞圖二首<lb/>
平城圍後㡬和親不斷邊烽與戰塵一出寜胡終漢世<lb/>
論功端合勝前人<lb/>
　　　又<lb/>
巫峽故山花樹紅村村婚嫁樂春風琵琶馬上無窮恨<lb/>
<pb n="KR4d0510_WYG_009-10b"/>
最恨當年誤入宫<lb/>
　　　楊妃上馬圖<lb/>
花擁金鞍歩歩遲君王别殿待多時延秋門外驚塵起<lb/>
夜半無人見疾馳<lb/>
　　　秋日二首<lb/>
酷暑煩蒸日望秋耳根恨不聽颼颼夜來庭樹秋風起<lb/>
獨覺却添無限愁<lb/>
　　　又<lb/>
<pb n="KR4d0510_WYG_009-11a"/>
少時倔强不知愁每笑詩人嘆白頭四十行年還自笑<lb/>
風前梳墮一莖秋<lb/>
　　　霓裳圖<lb/>
一曲霓裳衆樂催相傳親聽月宫來當時果有飛神術<lb/>
末路因何厄馬嵬<lb/>
　　　即事三首<lb/>
日炙風吹野岸傍形容塵土汗如漿平生三伏寜知此<lb/>
髙竹當門獨倚牀<lb/>
<pb n="KR4d0510_WYG_009-11b"/>
　　　又<lb/>
解衣坐憇野人家滿樹紅茸夜合花河水悠悠纓可濯<lb/>
我來非是羨魚蝦<lb/>
　　　又<lb/>
離家始識家居樂渉世深知世法疎豈是一行能作吏<lb/>
已慚數月廢觀書<lb/>
　　　堯民醉歸圖<lb/>
騎行巾服俱非古儀狄以前誰飲醇寫出太平真樂意<lb/>
<pb n="KR4d0510_WYG_009-12a"/>
陶然如此即堯民<lb/>
　　　七夕<lb/>
木槿籬邉絡緯哀卧看河漢遶天迴西風不管扁舟客<lb/>
吹下樓頭笑語來<lb/>
　　　春暉堂<lb/>
草心何此報春暉游子遠游歸更遲甘旨髙堂日娛飬<lb/>
願君不識孟郊詩<lb/>
　　　芙蓉翠羽圖<lb/>
<pb n="KR4d0510_WYG_009-12b"/>
一幅宣和舊畫圖芙蓉紅擁翠禽梳龍沙萬里秋風道<lb/>
此景君王夢見無<lb/>
　　　紫極宫太古圖<lb/>
突兀眼前安得堅人生變幻等飛煙混成有物知誰識<lb/>
長向千秋萬古傳<lb/>
　　　漁樂圖<lb/>
罾網縱横來去船老妻含笑小童顛旁人競羨漁家樂<lb/>
不道羣魚正可憐<lb/>
<pb n="KR4d0510_WYG_009-13a"/>
　　　吳城山阻風<lb/>
吳城堤下放船初津吏催程畏簡書却謝北風多雅意<lb/>
留人兩日看匡廬<lb/>
　　　留李王河驛<lb/>
宦况不如歸興濃何人知我愛疎慵江濵荒話三更月<lb/>
聽說松楊夘酉峰<lb/>
　　　集句二首贈荅潘季通<lb/>
江上春風送客舟鳥啼花落水空流勸君更盡一杯酒<lb/>
<pb n="KR4d0510_WYG_009-13b"/>
與爾同消萬古愁<lb/>
　　　又<lb/>
梅花梨花參差開如何不飲甘心哀百年莫作千年調<lb/>
二月已破三月來<lb/>
　　　還里二首<lb/>
鄰屋荒塘巷陌非故廬在眼獨依依祝融回禄偏憐我<lb/>
莫恨知心一世稀<lb/>
　　　又<lb/>
<pb n="KR4d0510_WYG_009-14a"/>
東家滿装千斛船西家腰纒十萬錢我歸無物堪誇客<lb/>
方寸夜光長炯然<lb/>
　　　寒村雪暮圖<lb/>
木杪棲鴉景已殘沙邉落雁雪猶寒江南江北曽行路<lb/>
今日山窻借畫看<lb/>
　　　桃源圖<lb/>
翠嶂清溪遠近春柴荆鷄犬接比鄰花開酒熟身無事<lb/>
便是桃源畫裡人<lb/>
<pb n="KR4d0510_WYG_009-14b"/>
　　　玉澗禪師山水<lb/>
玉澗詩多畫上題如何此畫不題詩依稀樹石皆遊戯<lb/>
一筆全無却更竒<lb/>
　　　雨中即事<lb/>
山雨冥冥水滿溪倚闌望斷轉凄迷黄鸝不管人愁緒<lb/>
盡日髙林相對啼<lb/>
　　　贈醫者陸生<lb/>
三十年前識乃翁鳴絃釃酒近隣東閉門秋院梧桐雨<lb/>
<pb n="KR4d0510_WYG_009-15a"/>
却話人生如夢中<lb/>
　　　邯鄲灼黍圖<lb/>
勇棄功名一覺餘千年重有此翁無昏昏醉夢人間客<lb/>
争向君家看畫圖<lb/>
　　　大洋灘<lb/>
漠漠青煙障白陂遶船千百雁聲悲喚醒羇旅十年夢<lb/>
似泊高沙湖裡時<lb/>
　　　凍蝇<lb/>
<pb n="KR4d0510_WYG_009-15b"/>
僵不能飛静若痴忽敲窻紙戀晴曦主人偶見猶憐汝<lb/>
不念營營擾擾時<lb/>
　　　題陶士元䨇溪櫂歌二首<lb/>
緑蓑青蒻老𤣥真流水桃花曲尚新故里雙溪誰復識<lb/>
櫂歌今喜見斯人<lb/>
　　　又<lb/>
漫郎孤唱發清妍甫里豪吟思傑然更聽正音韶濩曲<lb/>
武夷山上有飛仙<lb/>
<pb n="KR4d0510_WYG_009-16a"/>
　　　蘭亭圖二首<lb/>
京洛銅駝草莽深春風脩竹滿山隂右軍憂國心如許<lb/>
也伴蘭亭醉客吟<lb/>
　　　又<lb/>
觴咏餘情落筆時後來感慨已先知山隂道士衣冠少<lb/>
竹裡荒祠澗水悲<lb/>
　　　西江圖<lb/>
西山翠湧大江流歴歴開圖記昔游寂寞滕王舊時閣<lb/>
<pb n="KR4d0510_WYG_009-16b"/>
秋風斜日下城頭<lb/>
　　　磧雪騎竹圖桞道傳提舉自作此圖并題其所<lb/>
　　　爲詩有百年行役今如此安用文章氣吐蜺之句<lb/>
自寫新篇自製圖記曽萬里從鑾輿莫嫌不得文章力<lb/>
風雪詩人老跨驢<lb/>
　　　題山水圖送人歸仙居<lb/>
仙居直接天台路無數青山與雲樹行人已在畵圖中<lb/>
又復攜圖入山去<lb/>
<pb n="KR4d0510_WYG_009-17a"/>
　　　正月六日七日舟中即事<lb/>
雨聲入夜波翻天梦回月出春風顛雪香亂落衣被濕<lb/>
知是梅花吹滿船<lb/>
　　　又<lb/>
江清日净午風柔潑眼煙嵐紫翠浮楊桞未描花未動<lb/>
無人來共早春舟<lb/>
　　　贈虚舟道士<lb/>
我愛虚舟豈浪名無心隨處任流行抱琴却出龍門峽<lb/>
<pb n="KR4d0510_WYG_009-17b"/>
眀日江湖春水生<lb/>
　　　唐陳宏畵眀皇擊桐圖<lb/>
三郎半醉玉顔開手戞青桐舞節催老樹無情應解笑<lb/>
曲成那得鳯皇來<lb/>
　　　贈日東僧清無夢<lb/>
萬里滄溟斷去途閒雲野鶴共羇孤祗應清夜禪床月<lb/>
解照平生夢有無<lb/>
　　　葉敬甫所得息齋墨竹爲火燎其半<lb/>
<pb n="KR4d0510_WYG_009-18a"/>
李侯妙畵奪天機回禄祝融將取之頼是清風滿盤谷<lb/>
不令虐燄盡髙枝<lb/>
　　　捕魚鳥<lb/>
翻身舞影瞰重淵百計求魚飽爾咽巧拙並生還自足<lb/>
何曽饑死信天縁<lb/>
　　　春日雜書<lb/>
澹無宦况有詩情馬上微吟太瘦生楊桞杏花山市閙<lb/>
一畨風雨近清眀<hi>是時僧志南有沾衣欲濕杏花雨吹面不寒楊桞風之句</hi>
<pb n="KR4d0510_WYG_009-18b"/>
　　　止建德梅山寺四首<lb/>
玉峰春色動晴煙白白紅紅取次妍病眼却無看花分<lb/>
卧聽簫鼔度山顛<lb/>
　　　又<lb/>
清眀長是雨綿綿今日晴光勝去年山縣閉門花事過<lb/>
正愁無水救春田<lb/>
　　　又<lb/>
黒蟻蠶生桑葉小河豚魚上荻芽肥雨晴野外人聲動<lb/>
<pb n="KR4d0510_WYG_009-19a"/>
吏㪚庭前燕子飛<lb/>
　　　又<lb/>
山藥甞多心共苦案書抛乆眼渾迷舍南舍北團團樹<lb/>
無奈子規朝暮啼<lb/>
　　　雨宿招賢寺二首<lb/>
山路殘春已厭行僧房今夜有餘清岩前流水窻前雨<lb/>
兩耳一年無此聲<lb/>
　　　又<lb/>
<pb n="KR4d0510_WYG_009-19b"/>
招賢寺裡解招誰笑我今年兩度斯山雨留人行不得<lb/>
憂民心事有誰知<lb/>
　　　村行<lb/>
煙樹交交桑扈嗚雨泥滑滑竹雞聲青畦白水迷漫渡<lb/>
幽徑濃隂詰曲行<lb/>
　　　禹栢圖<hi>漢陽縣大别寺中</hi>
栢貢荆州任土風漢陽遺樹尚葱蘢休誇此是親曽植<lb/>
四海青青盡禹功<lb/>
<pb n="KR4d0510_WYG_009-20a"/>
　　　梅聖俞四禽言此建德爲令時作也官舍四周<lb/>
　　　皆山春夏之交禽聲喧然因感梅公詩集爲一<lb/>
　　　絶<lb/>
餅焦亦足療朝饑止飲壺盧豈用提風雨蕭蕭泥滑滑<lb/>
不如歸去去來兮<lb/>
　　　贈郷人說相者<lb/>
秋浦相看眼爲開與談鄉井㡬時回故吾骨相應難改<lb/>
祗有新霜上髩來<lb/>
<pb n="KR4d0510_WYG_009-20b"/>
　　　題梅溪詩畵卷<lb/>
淮海張公昔好竒畵圖一幅寫清溪慿誰添取詩人屋<lb/>
更看梅花雪壓堤<lb/>
　　　玉腕騮圖<lb/>
滿身霞彩尾蕭稍玉腕騰凌意氣驕率向赤墀人駐目<lb/>
只疑踏雪未曽消<lb/>
　　　逰赤壁圖<lb/>
燒天烈火萬艘空横槊英雄智力窮何似扁舟今夜客<lb/>
<pb n="KR4d0510_WYG_009-21a"/>
洞簫聲在月眀中<lb/>
　　　秋江獨釣圖<lb/>
峩冠古服理絲綸恐是𤣥真軰行人今日官征筭舟舫<lb/>
水雲莫倚自由身<lb/>
　　　清溪道士㸃易圖二首<lb/>
圖像堙微乆失傳或從方外得先天姓名不落人間世<lb/>
亦有清溪㸃易仙<lb/>
　　　又<lb/>
<pb n="KR4d0510_WYG_009-21b"/>
每愛研硃滴露篇飄然清氣已如仙時人不悟仙人術<lb/>
木鶴何曽得上天<lb/>
　　　子昻蘭竹圖<lb/>
湘娥清泪未曽消楚客芳魂不可招公子離愁無處寫<lb/>
露花風葉共蕭蕭<lb/>
　　　揚州四首<lb/>
畵鼔清簫估客舟朱竿翠幔酒家樓四城列屋數十萬<lb/>
依舊淮南第一州<lb/>
<pb n="KR4d0510_WYG_009-22a"/>
　　　又<lb/>
長壕如帯故城荒猶說英雄李與姜唐人愛向揚州死<lb/>
爾死何曽有耿光<lb/>
　　　又<lb/>
后土祠前走鈿車無雙亭上看仙葩一年聞道開三度<lb/>
不是春風玉蝶花<lb/>
　　　又<lb/>
富貴驕奢志已迷無端更欲上天梯庭前木鶴真兒戯<lb/>
<pb n="KR4d0510_WYG_009-22b"/>
况說雲中犬與鷄<hi>腰纒十萬貫騎鶴上揚州昔人以爲戯言譏兼得之惑盖誠有是事也劉</hi>
<hi>安髙駢是已</hi>
　　　張子固秋泉卷<lb/>
麗澤盤溪記昔游白雲人去自悠悠秋風何處寒泉路<lb/>
應有清泠一勺流<hi>曽游益之門</hi>
　　　胡古愚後京華雜興詩<lb/>
京華風物太平時瘦馬青山髩欲絲二十年來留滯客<lb/>
祇應䞉公槖中詩<lb/>
<pb n="KR4d0510_WYG_009-23a"/>
　　　十一月十二日崇文閣下祗試二十三日出和<lb/>
　　　張仲舉<lb/>
宫燭風簾徹夜眀屋髙人静易寒生不知卧聽蕭蕭雪<lb/>
何似山窻洒竹聲<lb/>
　　　又<lb/>
棘鎻深闈夜不歸宫庭步遶月輝輝書床塵動牙籖亂<lb/>
茶鼎聲喧蚓竅微<lb/>
　　　𤣥教堂獨坐二首<lb/>
<pb n="KR4d0510_WYG_009-23b"/>
槐栢成行擁緑陰鈎簾獨坐屋深深日長清思無人共<lb/>
祇有黄鸝送好音<lb/>
　　　又<lb/>
庭下髙槐葉乍張風吹嫩緑有㣲香忩摇簾動玲瓏影<lb/>
付與羇人一夏凉<lb/>
　　　唐馬圖<lb/>
飽食天閑逸氣生只愁伏櫪誤長鳴青絲挽入奚官手<lb/>
俛首何妨逐隊行<lb/>
<pb n="KR4d0510_WYG_009-24a"/>
　　　段節婦<lb/>
南國征人去不歸春妍懶著舊時衣至今門外冬青樹<lb/>
不與風花上下飛<lb/>
　　　劉節婦<hi>醫者妻</hi>
勤苦良人學煉丹丹成早已攝飛鸞姮娥亦仗刀圭力<lb/>
不恨單栖向廣寒<lb/>
　　　趙節婦<hi>縣尹妻</hi>
夫子曽彈單父琴琴聲忽斷杳沉沉夜深一掬寒窻淚<lb/>
<pb n="KR4d0510_WYG_009-24b"/>
莫聽秋風别鶴吟<lb/>
　　　送夏學正赴奉聖州<lb/>
書巻囊衣共一車出關千里漫風沙祥雲五色天西<lb/>
角喜及髙秋望翠華<lb/>
　　　又<lb/>
弓刀射獵古雲中聲敎明時萬里同莫向果園誇異品<lb/>
䞉栽丹桂待秋風<lb/>
　　　趙子固畵梅<lb/>
<pb n="KR4d0510_WYG_009-25a"/>
千樹西湖浸碧漪醉拈玉笛遶花吹祗今無限凄凉意<lb/>
留得春風雪一枝<lb/>
　　　方方壺道士為危太朴畵雲林圗二首<lb/>
抱朴先生學大還偶然為客未歸山迎陽坊里看圗罷<lb/>
夢遶白雲青樹間<lb/>
　　　又<lb/>
海上三山樓觀開壺仙早晚御風囬畵成定勝人間境<lb/>
為問何因寄得來<lb/>
<pb n="KR4d0510_WYG_009-25b"/>
　　　崇術堂前棠梨<lb/>
西廡棠梨一樹遮諸生長候夕陽斜清明休暇無人過<lb/>
落盡風前玉雪花<lb/>
　　　張果對御圗<lb/>
多欲求仙亦已痴老翁幻怪等兒嬉騎驢却向何山去<lb/>
不救青螺蜀道時<lb/>
　　　送人歸宣城<lb/>
聞道宣城刼火餘城東民屋半蕭疎舊時録事今頭<lb/>
<pb n="KR4d0510_WYG_009-26a"/>
白自寫平安父老書<lb/>
　　　旴江朱孟章母壽詩卷<lb/>
杏園晏罷三春雨萱草歸看五月花想見瑶池迎阿母<lb/>
麻姑山下擁雲車<lb/>
　　　送人之蘇杭<lb/>
江國蕭條刼火餘繁華無復似當時西湖依舊青山色<lb/>
莫向秋風咏黍離<lb/>
　　　又<lb/>
<pb n="KR4d0510_WYG_009-26b"/>
吳鄉水落稻平疇蓴菜鱸魚滿意秋為問西風斜日裡<lb/>
有誰能泛五湖舟<lb/>
　　　郭天錫雲岫圗<lb/>
撩亂春雲雜曉嵐時于湧雪出青藍依稀一筆誰傳與<lb/>
北固山前海岳菴<lb/>
　　　送人之宣城<lb/>
昭亭山下宛溪頭楊栁芙蓉岸岸秋總是舊時迎送處<lb/>
夢魂猶逐故人舟<lb/>
<pb n="KR4d0510_WYG_009-27a"/>
　　　宋高宗書杜陵騘馬行<lb/>
江沱燕息共恬熈無復中原壯志馳眼見騏驎死刀下不<lb/>
須更寫杜陵詩<hi>賜志忠</hi>
　　　宋顯夫司業出乃兄誠夫尚書中秋五首并逹<lb/>
　　　兼善侍郎詩因次其韻<lb/>
良夜清尊一笑開水邊亭榭禁城隈祗今惟有青天月<lb/>
曾照當時太白來<lb/>
　　　　又<lb/>
<pb n="KR4d0510_WYG_009-27b"/>
曲江聮轡踏春雲二十年前逐後塵今日重來隔存沒相<lb/>
看祇有兩三人<lb/>
　　　又<lb/>
宋公髙製擬昌黎筆勢雄竒見怒猊短氣祗令人物<lb/>
𣺌狂瀾誰障百川低<lb/>
　　　又<lb/>
翠華南下拂秋天龍虎臺髙古塞邊誰料江南白頭客<lb/>
連宵清語對床眠<lb/>
<pb n="KR4d0510_WYG_009-28a"/>
　　　又<lb/>
㑹稽太守出清朝追逐揚鑣過㶚橋想見相思浙江夜<lb/>
月眀酒醒卧聞簫<lb/>
　　　憶建德五首<lb/>
茹蘭溪頭春水生玉峯髙下雜花明縣廷清坐無公事<lb/>
閒聽游人鼓吹生<lb/>
　　　又<lb/>
石佛巖前山逕幽曾因禱雨得清游至今六月夜深夢<lb/>
<pb n="KR4d0510_WYG_009-28b"/>
長見飛泉兩派流<lb/>
　　　又<lb/>
石門相向立東西側過行人踏峻梯山下鴛鴦忽飛起<lb/>
風吹草樹見清溪<lb/>
　　　又<lb/>
水澹山平石潭曙記向城中舊時路秋風吹雨破寺凉<lb/>
數日吟哦不能去<lb/>
　　　又<lb/>
<pb n="KR4d0510_WYG_009-29a"/>
父老依依想未忘我無遺愛比甘棠兩亭手插閒花木<lb/>
五六年來幾許長<lb/>
　　　元旦朝回書事四首<lb/>
朱衣髙唱御樓東清漏遲遲畵景中黄繖寳幢㣲影動<lb/>
一時吹面受東風<lb/>
　　　又<lb/>
𥘉聞觱粟叫雲清次第春雷萬鼔鳴最愛鳳笙形製别<lb/>
衆中不識是何聲<lb/>
<pb n="KR4d0510_WYG_009-29b"/>
　　　又<lb/>
金犀千列照春雲綴迹猶容蟣虱臣白獸尊前那得到<lb/>
遥看拜舞但隨人<lb/>
　　　又<lb/>
朝散紛紛下紫微揮鞭争道疾如飛同來各向朱門去<lb/>
祗有西山伴我歸<lb/>
　　　閏二月朔日<lb/>
病過春光兩月程幾番風雨幾番晴不知開到何花樹<lb/>
<pb n="KR4d0510_WYG_009-30a"/>
今日纔聞燕子聲<lb/>
　　　三月十六日至二十一日雨不止<lb/>
閉關因病得深居客至猶嗔禮缺疎連日雨深無屐跡<lb/>
且拈丹筆了殘書<lb/>
　<lb/>
　<lb/>
　<lb/>
　<lb/>
<pb n="KR4d0510_WYG_009-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部集卷九<lb/>
</p>
<p>
</p>
  </div>
</body>
</text>
</TEI>
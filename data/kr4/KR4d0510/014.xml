<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集卷十四</head>
    <p>
<pb n="KR4d0510_WYG_014-1a"/>
欽定四庫全書<lb/>
　禮部集卷十四　　　　　元　吳師道　撰<lb/>
　　序<lb/>
　　　忠義録序<lb/>
嗚呼天下之生久矣亂亡之國代有而忠義之士靡國<lb/>
無之盖天地降𠂻君臣大分亘萬世而不冺者也故開<lb/>
國之君其待亡國之臣抗命仇已者雖殺之而未嘗不<lb/>
嘉其節賣降輸國者雖賞之而未嘗不愧其行所以旌<lb/>
<pb n="KR4d0510_WYG_014-1b"/>
義勸忠懲委質而懐二心立垂世之大法也往者宋厯<lb/>
告終我朝神武方興兵威所加望風稽首然一時仗節<lb/>
死義以為其主者往往而有之後秉史筆者固不得廢<lb/>
時平事息三紀于兹㣲者將弗遂湮滅乎吾友張子良<lb/>
慷慨好義者也于是博采旁搜傳信覈真凡得死節之<lb/>
士八十有七人女子四人焉所録雖前朝之臣而著民<lb/>
彛輔世教固亦聖代之樂聞也予嘗論宋三百年傳世<lb/>
十六惟道君荒淫餘無甚失徳其守國以仁其用人以<lb/>
<pb n="KR4d0510_WYG_014-2a"/>
儒其待民近厚當其末年賈似道専柄誤國進用者皆<lb/>
依阿患失之徒風俗委靡熟爛勢必及亡而我朝乗其<lb/>
敝是以興師致討惟切責首釁數其失信背盟之罪而<lb/>
已天時人事可見也世之議宋者曰崇文太甚抑武太<lb/>
過兵勢衰弱以予觀之特委巷之末談耳今所録如文<lb/>
如二李陸謝軰盖宋之真儒也其武臣握强兵膺重寄<lb/>
者遂爾降叛而偏禆小校卑臣散𨽻死者不可勝數彼又<lb/>
何以得此於若人哉於戲忠義之效觀于存者而知其<lb/>
<pb n="KR4d0510_WYG_014-2b"/>
亡徳澤之報觀于賤者而知其國覽是録者或因予言<lb/>
而有攷云<lb/>
　　　送方夀父之道州序<lb/>
士生志四方盖游宦所必至古之人皆行之獨悲夫今<lb/>
之不幸也科目未興而無以為官從師道息好士禮廢<lb/>
而無所于游當今南北曠蕩之時而老於茅茨林穴之<lb/>
下者豈無贏粮之資哉勢有所不能也曩予聞浦陽方<lb/>
君存雅名及見其詩文慕交之朋從間徃徃為予言其<lb/>
<pb n="KR4d0510_WYG_014-3a"/>
人雖老得予將益愧焉不若是而止也<lb/>
　　　送趙伯器序<lb/>
甚哉為學之難也資至焉師非其人未至也師得焉父<lb/>
兄不以道未得也天予之以其資而人繼之不以善豈<lb/>
皆果於自棄哉固有父師之間不能交遇而相成爾有<lb/>
玉於此工人彫琢之幸得善工主人信其技付之以所<lb/>
甚愛聴其自為而無敢撓敗然後器成用適而稱天下<lb/>
之良玉焉吁成人之材而欲交盡其善若是者亦希矣<lb/>
<pb n="KR4d0510_WYG_014-3b"/>
故程大中知周子之賢而遂興河南之道吕正獻伸焦<lb/>
君之教而卒成滎陽之名孰謂千載之下無人哉趙生<lb/>
伯器生有道者家清淳沉厚夙有異質從游来南得師<lb/>
之良寔惟許君討論指授夜以繼日凡羣經六藝之㫖<lb/>
亦充乎其有聞矣余觀其從師而進於學琅乎若宫鳴<lb/>
而商應也涣乎若日出而氷消也勃乎若時雨既至草<lb/>
木振起而莫之禦也崇業茂美往與齒俱得師如是知<lb/>
其不能舍而去也今將有行則如之何而流風醖藉樂<lb/>
<pb n="KR4d0510_WYG_014-4a"/>
道人善嘗挟其二季游江湖賢士夫間而恨未之識也<lb/>
今幸秋識夀父於客舍一見語未卒掉鞅去髙姿勝韻<lb/>
烱烱心目間旬月未已既而夀父復来過門言別曰里<lb/>
故人之官舂陵邀我俱往雅聞南方風物山水之勝將<lb/>
覽以自廣胸中之竒也余聞其言為之蹙蹙然汗浃不<lb/>
自禁平生少年時意氣激昂萬里咫尺謂司馬子長特<lb/>
易易安知局束困頓至此哉今君汎然而遊無假於仕<lb/>
獨遇好士者之求馳騖東西靡不如志安得企而隨之<lb/>
<pb n="KR4d0510_WYG_014-4b"/>
乎矧今所游尤余所動心者道蒼梧瀟湘之墟望九疑<lb/>
之聨綿舜峯之蒼莽重華二妃之遺跡尚有可見者乎<lb/>
歌七泉之詞弔侏儒之民元次山陽亢宗之文章行事<lb/>
尚有可考者乎雖然子誠有志於學也其為我出城西<lb/>
度營川訪濂溪瞻丘園之尚存問子孫于異代歸而誦<lb/>
其遺書潜思無極太極之妙想像光霽洒落之襟以一<lb/>
洗萬古之塵陋顧不偉歟他日遲君之歸當累日劇談<lb/>
告予以所見雖然學主于正而已道于正者必至焉許<lb/>
<pb n="KR4d0510_WYG_014-5a"/>
君之學上宗紫陽今之求聖人道未有舍紫陽而徑者<lb/>
也自今其尊前聞緝舊功求紫陽之徒而從之焉是亦<lb/>
許君也韓子不云乎江河而下苟不止雖有進疾必至<lb/>
于海學者必慎其所道子之所道正矣既善其始而據<lb/>
其源矣循而不止有不至海者哉勉臻厥成以揚父師<lb/>
文人善教之美吾於爾乎望<lb/>
　　　趙子敬復墓後序<lb/>
自聖人之道不行而異端恣横浮屠氏尤甚非特遭時<lb/>
<pb n="KR4d0510_WYG_014-5b"/>
然也其徒率多强力忍難并志齊一衣冠之士有不逮<lb/>
焉故塔廟被八區而吾有鞠蔬之宫財施傾萬家而吾<lb/>
憂不足之飯取輕見譏疾視披猖或與之抗而不勝<lb/>
則益以為笑吁異端之不勝久矣特患夫為之者氣餒<lb/>
而才慊爾事有出于綱常之所不容神人之所共疾聲<lb/>
其罪而擊之才足以集事氣足以配義然而不勝者未<lb/>
之有也持吾必勝之具雖千萬人往况一夫之敵哉趙<lb/>
君子敬先世居蘭臯其墳墓在郭東與今集賢公實同<lb/>
<pb n="KR4d0510_WYG_014-6a"/>
自出他子孫散處呉越間祠田墓亭守者不支并于豪<lb/>
僧君聞之走數百里以質於有司兩年于外啗誘撓怵<lb/>
者百計弗屈卒逢賢眀遂底于直愚聞浮屠氏以禍福<lb/>
語愳世而奪攘舞奸殊不自懼何也盖其為教也棄倫<lb/>
滅親絶葬廢祀于他人尚奚恤哉矧狃于無所忌而施<lb/>
之吾儒微趙君得不被無人之譏乎君既訖事告歸祇<lb/>
謁𤣥堂脩治缺夷松楸鬱然祠像如故睇瞻徬徨以喜<lb/>
以悲予因君亦重有感也五陵之愁雲北邙之悲風金<lb/>
<pb n="KR4d0510_WYG_014-6b"/>
盌珠襦不知流落何許而君家一抔土獨存于衆壤之<lb/>
餘復還于既失之後孝子慈孫之功有誠不可冺已况<lb/>
乎抑異端崇世教一舉而二善獲耶予既喜其事因序<lb/>
而貽之俾示其後之人而且以厲吾黨之士<lb/>
　　　送元生序<lb/>
公卿大夫之子異於庶民者非為其仕之異為也謂其<lb/>
才之易成也昆岡無凡珉鄧林無散木其所據者固異<lb/>
焉典樂之官既逺世之欲得仕者且無用學焉膏粱綺<lb/>
<pb n="KR4d0510_WYG_014-7a"/>
紈移其體博奕貨色奪其志異時積驕踵愚墮先敗官者<lb/>
十而八九彼孰無才也哉直自棄耳薊丘元生侯伯之<lb/>
家眀雋好脩氣和而行謙屬文為詩尤工書畫人皆賢<lb/>
之愚謂以子之為賢於世固萬萬責以君子之備則尤<lb/>
有所當勉者子之學外也非内也華也非實也盍亦求<lb/>
之為經乎聖人之經子非不習也習之於心身則吾所<lb/>
謂内而實者也夫如是則有大過人者矣子之来獨深<lb/>
慕交予方將切磨相從以久而復不可留故其意彌切<lb/>
<pb n="KR4d0510_WYG_014-7b"/>
而尤知其言之直也今之法世宦者必通於一經雖㣲<lb/>
予言子亦將有黽勉程督而不容自已者焉然或疑予<lb/>
言之過則將曰子責我以學則子庶㡬學於此矣是何<lb/>
迂踈困頓世之不取子也嗚呼子非予比也予固庶民<lb/>
也<lb/>
　　　送王文學序<lb/>
文學卑官也今之衣冠而儒者舍是而無以為仕而或<lb/>
者重不滿焉謂其以雜混正少妨老也夫其貴老成而<lb/>
<pb n="KR4d0510_WYG_014-8a"/>
賤新進者豈不以持守縱肆之異歟至其隠利欲而謬<lb/>
名義則以縱為能守為拘矣是故君子之論無彼此先<lb/>
後一以賢否為斷耳王君仁境以文名四十年而来教<lb/>
吾州其老成有守者歟君年倍予而辱視以友相與道<lb/>
古今較文藝如源泉之不窮如良賈之善鑒如宿將之<lb/>
將兵深溝峻陴應敵整暇然予之所敬不恃此耳抑其<lb/>
操若有合焉曩余負果鋭意輕天下事謂人生取快意<lb/>
而已奚必規規然自束縛哉及究觀聖人之書乃知天<lb/>
<pb n="KR4d0510_WYG_014-8b"/>
下之事無不至于理而止安焉而聖執焉而賢悖焉而<lb/>
衆人夫吾之學固將去衆人而希聖也守其庶乎以是<lb/>
戰兢自持弗敢一引首揺足以出於理之外而指目之<lb/>
者莫不以為拘也今觀王君之為簡重而少與沉潜而<lb/>
寡耀進不希合于公卿退不責恨于諸生其所守何如<lb/>
哉今夫世之機詐誕慢便姢捷給號為䟽通者方探取<lb/>
富貴以驕其妻妾耀其鄉黨閭里而吾徒乃相從于寂<lb/>
寞之道果能有遇否乎雖然君仕者也去此殆未可量<lb/>
<pb n="KR4d0510_WYG_014-9a"/>
若余之莫宜方歸休城南卜居於清流脩竹間又將動<lb/>
揺其體膚筋力以奉教老人杜門飲水之餘誦歌謡吟<lb/>
先生之道以自適其適而君將歸仙都弗能相留以居<lb/>
相從而逰也因感而為之書<lb/>
　　　送石抹州判序<lb/>
儒之絀于世甚矣平居而羣被服談説据古道則交手<lb/>
揶揄之動有所營則几席之下不能跬歩或矯衆直遂則<lb/>
咎責捷至况以之趨仕應時而概欲匿其志難矣哉真<lb/>
<pb n="KR4d0510_WYG_014-9b"/>
堅者不折真潔者不汚真懦者無敵人特未識真爾蘭<lb/>
溪為州来宦者㡬何人而以儒名者自今州判石抺公<lb/>
始方其至也人已聞其聲而知非時俗之儒矣顧以卑<lb/>
而承尊以獨而捍衆小人狃其習舞其詐以窺吾之淺<lb/>
深也惟公言足以排羣議文足以駭俗吏髙下弛張動<lb/>
中樞㑹至于是非曲直之大奮然抗積重之威犯不測<lb/>
之怒而必争衆皆危之而公以有成彼窺伺挟持者卒<lb/>
亦無得也愚嘗痛儒之受誣而恨真者之未遇乃今而<lb/>
<pb n="KR4d0510_WYG_014-10a"/>
神王氣張非幸其私也七聖賢之脉凛凛復生功烈亦<lb/>
不細矣聞特以為贊而公憮然曰子徒知夫成之之易<lb/>
而未究夫為之之難也仁之勝不仁固也膠於迹而不<lb/>
知變則摧格撓敗者亦豈少哉然後知學之未至于公<lb/>
者不足以知之矣公之居是邦與愚道若以為有契者<lb/>
至是且别則謂之曰予何樂于仕合于同塵上下詭隨<lb/>
今詎止是耶且至于道彌篤耳使别去十數年南北方<lb/>
里外子試以問諸人其必不變矣夫以區區之信公豈<lb/>
<pb n="KR4d0510_WYG_014-10b"/>
俟他日哉出者難工處者易為愚生無適時用矣惟治<lb/>
躬過固窮守義自度可以㡬及他時亦有以復于公焉<lb/>
既書以識别又當以是日夜服膺而無㤀<lb/>
　　　送北野蕭侯序<lb/>
國朝以武定天下垂五十年民不識兵老臣宿將傳子<lb/>
若孫變習而徙志或挟冊吟誦操數寸管以與數行墨<lb/>
者競于是時方右文矣愚聞文武一致也古之人入則<lb/>
訏謨廟堂之上出則折衝萬里之外而為之民者力于<lb/>
<pb n="KR4d0510_WYG_014-11a"/>
農業于學有急則擐甲胄而為兵其道之出于一上下<lb/>
同之莫或異焉夫尊君忠上之方應事制變之宜所謂<lb/>
文者夫豈曲學末藝然哉北野蕭侯世勲庸家早從碩<lb/>
師游天分素髙而又學以充之其包涵渾䧺若湖海渺<lb/>
漫不見垠㟁也開霽明逹如晴月麗空物無遺炤也操<lb/>
要機宰羣動若隂陽闔闢晦明倐忽而元氣自若也故<lb/>
其累鎮巨藩<graphic n="KR4280" url="https://raw.githubusercontent.com/kanripo/KR-Gaiji/master/images/KR4280.png" mimeType="image/png"/>爾不羣去年江西洞寇竊發師環境不<lb/>
進侯乗傳馳赴召諸將切責膝行受指不數日縛至戲<lb/>
<pb n="KR4d0510_WYG_014-11b"/>
下人莫不多其功自侯視之其所試者毫末耳嗚呼世<lb/>
非無竒才也或棄而不用或用而不竟或限之而不能<lb/>
以他及若是侯者其可謂竟于用而無所限否乎夫文<lb/>
武之事與時弛張豫而思患武之所以必飾也陋而思<lb/>
振文之所以不墜也非有道者不能兼盡于此侯固優<lb/>
為之然愚觀於侯之為往往待下不代愚知晦眀以善<lb/>
其用尤人所難能也今方由金華易鎮括蒼山水郡也<lb/>
地僻而俗閑戎政之暇優游髙居玩心神明氣老識融<lb/>
<pb n="KR4d0510_WYG_014-12a"/>
委順俟天侯之志其得矣是行也喜而為之辭<lb/>
　　　送王教授之南康序<lb/>
士生抱軼羣之才㧞俗之韻宦游四方往往得山水勝<lb/>
處亦至樂也江以西匡廬最大林谷泉石之觀絶天下<lb/>
王君傳明教授南康行且有日君故相家文雅濟美為<lb/>
時羽儀前官桂林窮荒探幽厯覽萬里今復得是山以<lb/>
游抑何幸歟夫愚之樂稱匡廬者以其古多髙人名士<lb/>
之所息遺跡具在焉耳山川清英之氣日夜不乏絶今<lb/>
<pb n="KR4d0510_WYG_014-12b"/>
無其人第聞虚荒誕妄之徒張侈異教髙宫瑰宇瀰漫<lb/>
綿絡奔走攝誘者肩摩袂屬而已抑深蔵髙蹈者不求<lb/>
人知人固不得而知之邪又惟昔之守是邦者前則濂<lb/>
溪後則紫陽道徳仁義之風入人也深固當久而不忘<lb/>
科目方興尊右正學蠻陬夷徼猶知挟其書以吟誦生<lb/>
乎是邦者當何如其興起耶因君之行其有以知之矣<lb/>
若未焉則夫表賢以章化作人以淑類者君之職也愚<lb/>
生好游羈于憂患弗獲相與哦雲松嗽飛瀑放歌長謡<lb/>
<pb n="KR4d0510_WYG_014-13a"/>
往来澗谷中以滿其願然企君之教有成齊芳昔人垂<lb/>
榮是山則其區區慕羨于君者不既深矣乎<lb/>
　　　送葉審言巡簡序<lb/>
國家未設科舉士舍學校無所于仕故嘗多而壅十年<lb/>
来舊制既復士出且有途而其壅益倍何耶或謂貢士<lb/>
數狭不足容或謂由下升髙者業必有成嘗試萬一者<lb/>
不可必未能以此而易彼斯言信矣而未深燭夫弊端<lb/>
也盖向者學校之制専故有司之察選也加詳而嚴前<lb/>
<pb n="KR4d0510_WYG_014-13b"/>
軰在列猶有典刑清議未冺猶有畏忌雜出而躐進者<lb/>
間見於其間而未若今之甚也夫其弊成於外而吏部<lb/>
受之而始議澄汰抑難矣近議者建白俾或别授警曹<lb/>
友人葉君審言與焉余觀君迴翔黌序間且三十年而<lb/>
至于是使循常調以出一命之獲必尚淹數年老且及<lb/>
之矣彼其一旦凌越為等夷者嵗月未艾暇豫以待之<lb/>
為計不已得乎以君之才得職教一郡匪徒償其平生<lb/>
之勞其于宣昭文化作新多士亦素所蓄積也顧使之<lb/>
<pb n="KR4d0510_WYG_014-14a"/>
儗歩他岐溷之下吏投簡編而督兵戰輟揖遜而司警<lb/>
邏舍所宜有者不可得彼萬不逮君者投可乗之機輙<lb/>
僥倖而得之此余之所為深憾而竊嘆者也雖然文武<lb/>
一道也君樂易而䟽通非守章句而不知變者往就是<lb/>
職吾知其稱已抑是選例授闗海嶺嶠絶逺處而君所<lb/>
占乃括蒼縉雲之境便養而邇家無道里之艱君尤自<lb/>
以為幸夷然無不平之色詎知愚之介介於懐者獨不<lb/>
能已乎嗚呼世之易處而倒置者又奚止此哉余何迂<lb/>
<pb n="KR4d0510_WYG_014-14b"/>
之甚也<lb/>
　　　送劉教授序<lb/>
天下之官卑而實貴者無如學官其名則師其職則教<lb/>
雖風紀之尊與為禮他有司固弗責以跪拜之節羣居<lb/>
則坐者尚右説經則聽者在下官箴之所貸吏責之所<lb/>
不加雍容委蛇亦何樂如之彼任州縣者則有奔走俯<lb/>
仰之勞文法期㑹之責固皆分之所當為而不敢鄙厭<lb/>
然視此則有間矣往年予嘗慕為學官而不可得後忝<lb/>
<pb n="KR4d0510_WYG_014-15a"/>
與計偕末第奉常受一命為丞而見為學官者被優異<lb/>
若此未嘗不内愧也抑聞由學官而改調者例得簿曹<lb/>
則其身之所處前後頓異計其遇事激發未必不悔為<lb/>
之而有羨于昔也余来髙郵識教授劉大賔其人莊重<lb/>
温讓信能稱其職之貴者時方以秩滿去過余言别將<lb/>
告之曰余欲子之官不可得矣今子將舍子之貴而效<lb/>
我之所為雖然得無悔乎或者語予曰大賔典教是邦<lb/>
一新學宫功最巨當役廢並興介然無所汚去之日財<lb/>
<pb n="KR4d0510_WYG_014-15b"/>
粟猶羨溢以遺後之人方受知羣公用薦者去為㢘掾<lb/>
為省郎不復俛首州縣間矣夫騏驥驊騮一日千里者<lb/>
决不在凡馬之列然則愚之昧于料事而所以知大賔<lb/>
者不其淺耶<lb/>
　　　戰國䇿校經序<lb/>
先秦之書惟戰國䇿最古文最沉博自劉向校定已病<lb/>
之南豐曽鞏再校亦疑其不可考者後漢髙誘為注宋<lb/>
尚書郎括蒼鮑彪詆其踈畧謬妄乃序次章條補正脱<lb/>
<pb n="KR4d0510_WYG_014-16a"/>
誤時出已見論説其用意甚勤愚嘗並取而讀之髙氏<lb/>
之踈畧信矣若謬妄則鮑氏自謂也東莱吕子大事記<lb/>
間取鮑説而序次之世亦或從之若其謬誤雖未嘗顯<lb/>
列而用此考彼居然自見遂益得其詳焉盖鮑専以史記<lb/>
為據馬遷之作固采之是書不同者當互相正史安得<lb/>
全是哉事莫大於存古學莫善於闕疑夫子作春秋仍<lb/>
夏五殘文漢儒校經嘗去本字但云某當作某某讀如<lb/>
某示謹重也古書字多假借音亦相通鮑直去本文徑<lb/>
<pb n="KR4d0510_WYG_014-16b"/>
加改字豈傳疑存舊之意哉比事次時當有眀徵其不<lb/>
可定知者闕焉可也豈必强為傅㑹乎又其所引書止<lb/>
於淮南子後漢志説文集韻等多摭彼書之見文不問<lb/>
本事之當否史註自裴氏外索隠正義皆不之見而通<lb/>
鑑諸書亦莫考淺陋如是其致誤固宜顧乃極詆髙氏<lb/>
以陳賈為孟子書所稱以伐燕為齊宣用是發憤更注<lb/>
不思宣王伐燕乃孟子眀文宣閔之年通鑑謂史失其<lb/>
次也鮑以赧王為西周君而指為正統此開卷大誤不<lb/>
<pb n="KR4d0510_WYG_014-17a"/>
知河南為西周洛陽為東周韓非子説秦王以為何人<lb/>
魏惠王盟臼里以為他事以魯仲連約矢之書為後人<lb/>
所補以魏㡬鄢陵為人名以公子牟非魏牟以中山司<lb/>
馬期為楚昭王卿此類甚多尚安得詆髙氏哉其論説<lb/>
自謂翼宣教化則尤有可議者謂張儀之誑齊梁為將<lb/>
死之言善周人詐以免難為君子所恕張登狡獪非君<lb/>
子所排蘇代之辭為不可廢陳軫為絶類離羣蔡澤為<lb/>
明哲保身聶政為孝樂羊為隠忍君王后為賢智婦人<lb/>
<pb n="KR4d0510_WYG_014-17b"/>
韓㡬瑟為義嗣衛嗣君為賢君皆悖義害正之甚者其<lb/>
視名物人地之差失又不足論也鮑之成書當紹興丁<lb/>
夘同時剡川姚宏亦註是書云得㑹稽孫朴所校以閣<lb/>
本標出錢藻劉敞校字又及見晉孔衍春秋後語參校<lb/>
補註是正存疑具有典則大事記頗引之而世罕誦傳<lb/>
知有鮑氏而已近時浚儀王應麟嘗斥鮑失數端而廬<lb/>
陵劉辰翁盛有所稱許以王之博洽知其未暇悉數而<lb/>
劉特愛其文采其他固弗之察也予既悉睹其失豈容<lb/>
<pb n="KR4d0510_WYG_014-18a"/>
不正乎吕子有云觀戰國之事取其大㫖不必字字為<lb/>
據盖以游士増飾之詞多矧重以訛舛乎輙因鮑註証<lb/>
以姚本參之諸書而質之大事記存其是而正其非庶<lb/>
㡬眀事跡之實求義理之當焉或曰戰國䇿者六經之<lb/>
棄也子深辨而詳究之何其戾鮑之區區又不足攻也<lb/>
夫人患理之不眀耳知至而識融則異端雜説皆吾進<lb/>
徳之助而不足以為病也曽氏之論是書曰君子之禁<lb/>
邪説其將眀其説於天下使皆知其不可為然後以禁<lb/>
<pb n="KR4d0510_WYG_014-18b"/>
則齊以戒則眀愚有取焉耳是非之在人心天下之公<lb/>
也是雖芻蕘不遺非謂大儒必斥愚何擇於鮑氏哉將<lb/>
寡學謏聞謬誤復恐類之世之君子有正焉固所願也<lb/>
　　　又<lb/>
國䇿之書自劉向第録逮南豐曽氏皆有序論以著其<lb/>
大㫖向謂戰國謀士度時君所能行不得不然曽氏譏<lb/>
之以為惑流俗而不篤於自信故因之推言先王之道<lb/>
聖賢之法而終謂禁邪者固將眀其説於天下其論正<lb/>
<pb n="KR4d0510_WYG_014-19a"/>
矣而鮑彪以為是將求其故而為之説者非其本㫖䇿<lb/>
乃史家者流善惡兼書初無决擇其善者孔孟之所不<lb/>
能違若之何置之鮑氏之言殆後出者求備耶夫天下<lb/>
之道王伯二端而已伯者猶知假義以為名㐲正以為<lb/>
功戰國名義蕩然攻鬭并吞相詐相傾機變之謀惟恐<lb/>
其不深捭闔之辭惟恐其不工風聲氣習舉一世而皆<lb/>
然間有持論立言不戾乎正殆千百之一二爾若魯仲<lb/>
連盖絶世者然其排難解紛慷慨激烈每因事而發而<lb/>
<pb n="KR4d0510_WYG_014-19b"/>
亦未聞其反正眀本超乎事變之外也况其下者乎當<lb/>
是之時本仁祖義稱述唐虞三代居然不為世俗之説<lb/>
者孟軻氏一人而凡求之是書無有也荀卿亦宗王者<lb/>
今惟載其絶春申之書而不及其他田子方接聞孔氏<lb/>
之徒其存者僅僅一書又何畧於此而詳於彼耶史莫<lb/>
大於春秋春秋善惡兼書而聖人之心則欲寓褒貶以<lb/>
示大訓是書善惡蕪録無所是非而作者又時出所見<lb/>
不但記載之為談季子之金多位髙則沾沾動色語安<lb/>
<pb n="KR4d0510_WYG_014-20a"/>
陵嬖人之固寵則以江乙為善謀此其最陋者奮從親<lb/>
之利以為秦兵不出函谷十五年諸侯二十九年不相<lb/>
攻雖甚失實而不顧也厠雅於鄭則其音不純置薰於<lb/>
蕕則其氣必奪善言之少不足以勝不善言之多君子<lb/>
之所以舉而謂之邪説者盖通論當時習俗之弊以其<lb/>
重而名之也且其所列固有忠臣義士之行不繫於言<lb/>
者而其繼春秋抵秦漢載其行事不得而廢曽氏固已<lb/>
言之是豈不知其為史也哉竊嘗謂天下之説有正有<lb/>
<pb n="KR4d0510_WYG_014-20b"/>
邪其正焉者主於一而其非正者君子小人各有得焉<lb/>
君子之於是書也考事變究情偽則守益以堅知益以<lb/>
眀小人之於是書也見其始利而終害小得而大䘮則<lb/>
悔悟懲創之心生世之小人多矣固有未嘗知是書而<lb/>
其心術行事無不合者使其得是書而究之則有不然<lb/>
者矣然則所謂眀其説於天下為弛絶之善者詎可訾<lb/>
乎<lb/>
　　　送包山孫山長序<lb/>
<pb n="KR4d0510_WYG_014-21a"/>
今州縣學復有書院往往處山林間幽深曠逈長吏過<lb/>
客之所不至校官廪俸自給日與諸生咏歌誦經其中<lb/>
暇則升髙望逺仰林俯壑坐磐石而濯清泉亦足以散<lb/>
塵慮盖境静則志専志専則業精士之嗜學者未有不<lb/>
樂此也躁競者不然占通都劇郡金粟衍裕處出内<lb/>
㑹計詣有司無虚日造請公卿揚袂矜衒朋從酒食游<lb/>
戲徵逐於講習何有又有利僻逺自逸僅一至輙去曠<lb/>
主席而家食僥倖終滿則取牒資仕進若是者其賢不<lb/>
<pb n="KR4d0510_WYG_014-21b"/>
肖如何哉衢包山書院𨽻開化開化山邑包山之勝可<lb/>
知宣城孫某任山長將往徵言為别予與之交雖淺而<lb/>
知其曽大父處士敬甫從朱子游某實世其學大能挹<lb/>
雲谷武夷之風是行也將充然有得其為此而不為彼<lb/>
也决矣因書以為贈<lb/>
　　　送芈希曽之江西序<lb/>
士之負清才而行直道者使之處風紀之司遂其髙志<lb/>
而有以自見宜也然寡恃少諧不能與機捷者競進則<lb/>
<pb n="KR4d0510_WYG_014-22a"/>
邅廻欝抑齟齬拂戾勢有所必至處之者宜何如哉東<lb/>
平芈君希曽早游真揚間從學名師工書善古篆質直<lb/>
耿介士也往嵗受知江東僉按篤刺公辟從事幕下既<lb/>
而調江西不遇推挽者復以牒而東今嵗凡再至宣城<lb/>
顧以例不可則復之西焉去家數年往返㡬千里羇旅<lb/>
之蕭條江濤之險艱風雪之荒寒人不能堪君方諷吟<lb/>
攷古汲汲不少休察其心夷然而自得視其氣浩然而<lb/>
不衰抑賢已雖然吾徒之所賢詎知非世俗所謂迂逺<lb/>
<pb n="KR4d0510_WYG_014-22b"/>
而濶於事情者顧君之自處已定而愚亦以信已者信<lb/>
人焉耳今江西一道賢使林立豈無復有知君如按篤<lb/>
刺公者君寜乆淹哉<lb/>
　　　送吳子彦縣尹之辰溪序<lb/>
仕以行道古人皆然才足以自見志足以直遂信已而<lb/>
不拘乎人而又廪禄充厚足以養其父母妻子供輿馬<lb/>
道里費故得安意守職而無私憂嗟乎奚為今之不然<lb/>
也大者不能伸其道而禄又弗給夫何樂於仕哉士生<lb/>
<pb n="KR4d0510_WYG_014-23a"/>
斯世雖才有髙下平居讀書史考古人成跡開口論天<lb/>
下事幸遭明時可以自致其身自一命以上苟存心及<lb/>
物必能有濟豈甘槁項黄馘遂與草木俱腐所以若區<lb/>
區之愚過不自量亦進而與時流偕焉迨其焦勞州縣<lb/>
間屈心摧剛靦顔蒙詬前虺後蜴抗獨以捍衆十歩九<lb/>
穽擇地而避害耗資於無益挈家以自困未嘗不幡然<lb/>
悔赧然愧飄然欲去之也比来宣城識同姓子彦君盖<lb/>
宋故相許公履齊曽孫忠清相傳克濟其美歴仕筦庫<lb/>
<pb n="KR4d0510_WYG_014-23b"/>
丞佐今授辰溪尹以君家世之盛文雅政譽之懿固非<lb/>
予所敢望而平夷冲澹心事畧同故相得為最深每言<lb/>
當今仕宦獨吾徒為難盖欲已未能無以釋髙蹈者之<lb/>
譏然羣囂雜處中山林之氣清苦之習無往不在未易<lb/>
與俗人言也予聞其言心竊悦之為之相視一笑君方<lb/>
徃治辰溪辰溪雖簡逺聞其俗質而事簡斯民得賢尹<lb/>
實將被其賜今無庸賛姑識其耿耿者為别以見予之<lb/>
深契于子彦者子彦一觀之其念予否乎<lb/>
<pb n="KR4d0510_WYG_014-24a"/>
　　　送吳教授歸番陽序<lb/>
余来宣城得同姓三人僚則徳良友則子彦而教授仲<lb/>
退君則丈人行也今年春子彦出宰辰溪未旬日仲退<lb/>
以告老歸番陽二君者與余以文交遊莫逆相繼別去<lb/>
何能無介介於懐子彦行既序以道之於君欲無言得<lb/>
乎余觀世之為教官者往往以廪帑之富為善地夫其<lb/>
厚于此則薄于彼志之所存可知宣學最江東積餘饒<lb/>
至貸予人溢于無所用君漠若弗聞出内之署嘗懼已<lb/>
<pb n="KR4d0510_WYG_014-24b"/>
凂嗚呼若君者可謂絶無而僅有矣去年君預以老請<lb/>
憲使成公勉留之今監公暨羣屬官以下咸謂師表宜<lb/>
齒宿矧君清强未衰不當以例去而君堅不可大書致<lb/>
仕其門具舟亟行恐弗及其言曰余幼學于父師垂老<lb/>
弗離書冊間幸復際賔興名薦書被一命不負厥職足<lb/>
矣年及而弗去人謂斯何嗚呼若君者可謂無愧於進<lb/>
退之際矣余聞君子愛人以徳故於君之去未嘗不嘉<lb/>
其志而健其决然惜君之僅有而重夫離别之戚者又<lb/>
<pb n="KR4d0510_WYG_014-25a"/>
豈為直區區一已之私也哉君之學行嘗見於予所為<lb/>
徳讓堂記并是而觀之足以得其人焉<lb/>
　　　贈黄伯庸序<lb/>
至大中黄公可玉在杭時友人寄余詩一卷中有公名<lb/>
字恨未及識嘗賦以道意後益見其詩文開已即世意<lb/>
尤恨今年還豫章將遊匡廬抵南康風雨横作艤舟上<lb/>
觀瀾閣識伯庸於學宫知為可玉子也學祠九賢其一<lb/>
名灝字商伯者考亭門人曽大父也可玉之父子麟字<lb/>
<pb n="KR4d0510_WYG_014-25b"/>
麒卿不為郡守草行表不食學廪粟以狷介稱文亦精<lb/>
覈今賢祠記托名他人寔其筆也於是又知其家世之<lb/>
詳而伯庸一見如平生歡聞余嗜山㳺忻然從眀日由<lb/>
五老峯下拜白鹿洞祠出坐枕流亭勘書臺徘徊風泉<lb/>
雲壑間復尋源至風雩潄石覧崖上鐫字慨然想道徳<lb/>
之遺烈去過白鶴觀弔坡老遺跡前趨栖賢院臨玉淵<lb/>
上憇三峡橋下瞰深險觀湍石奔怒竒壮震蕩心目即<lb/>
陸羽祠酌泉而返又眀日訪開先寺屢渉溪抵橋徑行<lb/>
<pb n="KR4d0510_WYG_014-26a"/>
閲恠松數里入門左雙劍峯插天歴萬竹亭登潄玉亭<lb/>
踏澗立石上仰青壁萬仞兩飛流自絶頂下合注澄潭<lb/>
中復散分去日暮凄風幽谷若聞龍吟乆之乃去乗月<lb/>
夜返星子灣舟中當其尋幽抉勝君輙攝衣披榛前導<lb/>
遇栖遯名蹟或殘碑舊題則指以相告徐行偕坐則縱<lb/>
談詩文樂而忘疲恨不旬月贏粮盡山南北之勝以永<lb/>
兹樂也既作詩記㳺贈伯庸而伯庸復出可玉文及所<lb/>
自為詩謂余盍評之余謂先隐君學有淵源又質諸聞<lb/>
<pb n="KR4d0510_WYG_014-26b"/>
人碩師文已名世伯庸妙悟卓識規摹家法出語趣過<lb/>
人不待愚言贊矣獨自念今兹之来所游處者孰非文<lb/>
學之選竟兩月連席未嘗有如伯庸相視莫逆得一吐<lb/>
所懐者矧伯庸賔興上有司竒寳横棄頋不以見尤而<lb/>
乃周旋弗置是何愛之深待之厚嗜好之獨異耶愚既<lb/>
獲從匡廬游又竊窺賢父子製作之盛是行所得在此<lb/>
而不在彼矣輙序其事以識余之遇焉伯庸謹毋示他<lb/>
人一為匡廬誦之<lb/>
<pb n="KR4d0510_WYG_014-27a"/>
　　　送黄仲仁歸嚴陵序<lb/>
嚴陵蘭溪壤相接黄君仲仁猶鄉人也其為宣城郡學<lb/>
録始辱與㳺及三載告余以别其言曰宣城之敎官前<lb/>
此幾何人矣或不安於職或不待終更今幸依大府之<lb/>
光被諸公之知徜徉其間至是秩且滿滿宜去奚必俟<lb/>
代哉愚方羈縶下曹踰滿望代代者未見雖欲效仲仁<lb/>
之去不可得聞其言殆若處樊籠而羨飛翮者矣當春<lb/>
和時舟行泝桐江上宛轉兩峡間連峰摩天江水清徹<lb/>
<pb n="KR4d0510_WYG_014-27b"/>
紛紅眩緑卉木葱舊子規號鳴響應巖谷余嘗歴遊處<lb/>
也神馳魂飛愴恨何極雖然萬一有憐余者俾長林麋<lb/>
鹿得遂野性及時拏輕舟載斗酒與之追逐豈不快哉<lb/>
夫鄉物之思離别之感人情之所不能禁者故余因而<lb/>
極道所懐若夫仲仁之才美與其展力是學而可稱頌<lb/>
者則有諸君子之詩在<lb/>
　　　送梁仲庸御史序<lb/>
至順元年六月甲辰江東憲使宻蘭公副使李公暨經<lb/>
<pb n="KR4d0510_WYG_014-28a"/>
歴梁公以祝釐朝出民之老者焚香夾道羅拜曰我曹<lb/>
頃遭飢凶數十萬口而公寔生之父母妻子不謂復見<lb/>
今日公恩徳盛大不知所以報惟使公壽考福禄保我<lb/>
民既退議相與圖像而祠祝焉不數日梁公擢南臺監<lb/>
察御史報至民又喜甚予惟江東捄荒之切雖使與副<lb/>
圖於其上而梁參賛居多誠不可冺也先是公始至有<lb/>
所按治掾曹或隂左右之既露懼不自安乃連黨與詭<lb/>
謀飛語相搆扇以撓憲綱公持之堅貞憸邪自屈臺府<lb/>
<pb n="KR4d0510_WYG_014-28b"/>
清眀褒斥之公卒當物議而厭人心南臺所𨽻十道江<lb/>
東最簡事而公適當其擾幸今使之来相安清静而天<lb/>
灾非常又有以濟其艱難焦勞弗寕而才績因以著宜<lb/>
其顯被是擢也公早踐華要方盛年司朝廷耳目之寄<lb/>
清風惠澤所被益廣豈惟江東而已然江東之民懐思<lb/>
於公若此瞻甘棠之遺䕃念桐鄉之故壤亦豈㤀之驅<lb/>
軺車持使節異時重來而父老尚有存者庶及見之豈<lb/>
非盛哉<lb/>
<pb n="KR4d0510_WYG_014-29a"/>
　　　贈申彦直序<lb/>
士平居尚志孰不曰患不吾用用必濟物一旦得職則<lb/>
汨沒利欲而不酬其言者多矣然用有小大故所及有<lb/>
廣狭而又有不能如其志者焉若夫職小而施廣志遂<lb/>
而事成者不亦難乎始余至寕國申掾彦直遷自番陽<lb/>
來與之語而異之後見其府中所立無不卓然可稱嵗<lb/>
己巳宣城旱飢甚彦直受命司憲以拯捄為己責方秋<lb/>
時城中米絶細民無所得糴皇皇且旦夕殆則首督富<lb/>
<pb n="KR4d0510_WYG_014-29b"/>
者糶為之節量規畫以安之已而流亾四出勢益廹念<lb/>
官庾發必俟命將後弗及盍先議勸分適予自江右還<lb/>
申攝邑而相謀於是民之訴不能自食者餘五十萬口<lb/>
老弱纍纍日數千百擁府縣門不去豪民大家方懼已<lb/>
削顯抗隂沮怨怒謗讟羣起而吾二人日夜坐縣中疲<lb/>
精竭力為所欲為者一夕甚寒予以<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>歸休及門而彦<lb/>
直至語余以事之難仰屋太息繼而痛哭余語之曰利<lb/>
於人而害其躬者天必不爾第安之是時亦姑相寛譬<lb/>
<pb n="KR4d0510_WYG_014-30a"/>
而事之濟否未可知也頼部使者清眀見任不疑事卒<lb/>
以集亦云幸矣其後發廪散財分任以出彦直勞益多<lb/>
議者嘉其為且名薦書進之清途是固激勸之公余聞<lb/>
有所為而為善者不誠因上之人以成功而掠以歸已<lb/>
者悖彦直豈有是哉所深喜者為人之所難盡力於已<lb/>
知而得以遂其濟物之志焉耳彼乗時以利其私扼餓<lb/>
莩之吭而奪之餐者方鷔然自以為得而媢疾有技違<lb/>
之俾不通者亦何足與議哉屬余將歸追念前事猶痛<lb/>
<pb n="KR4d0510_WYG_014-30b"/>
定思痛因并書所欲言者以為彦直告彦直堅於為善<lb/>
而於世之毁譽乖合皆不必計是亦區區之志也<lb/>
　　　送李慶昌憲副序<lb/>
士由一命而上即可以攄志利物况乎乗騘戴豸駕軺<lb/>
秉節處清肅之司者哉然風力堅强者或鷙而少惠庶<lb/>
務眀察者或廹而鮮𢎞全是道者盖難其人乃今於江<lb/>
東憲副李公見之公御物甚嚴疾惡不少貸莊毅之容<lb/>
望之凛然而遇循良㢘潔吏有禮崇奬扶植惟恐或傷<lb/>
<pb n="KR4d0510_WYG_014-31a"/>
之詢訪周詳綜理精覈若不能毫髮遺而粹夷之徳冲<lb/>
雅之量恢乎其有容焉盖其踐歴三臺為材御史聲望<lb/>
之著非一朝而逹於風憲之體亦其積習然也兩年分<lb/>
部徧竟内宣化振俗鉏弊滌寃清風所激庻彚昭蘇遭<lb/>
嵗荐飢宣歙間流民千餘人自署部屬横擾且不測公<lb/>
痛懲之離其黨發粟勸分賑救寧國廣徳建平諸縣所<lb/>
全活者數十萬口惠澤尤博以大及物之志亦足以無<lb/>
愧矣驅馳焦勞至於嬰疾謁告謝事飄然北歸度去之<lb/>
<pb n="KR4d0510_WYG_014-31b"/>
心固非薄淮陽然去是且羽儀天朝澄清諸道特六郡<lb/>
數十縣之民遽失所依而下官末屬囿於安全之内而<lb/>
藉以自立若區區之愚者不少豈能無悒然也哉某嘗<lb/>
學為文辭自公之偉績頗欲見之頌述而公實傳静軒<lb/>
閻先生之業若李漢之於韓公者故不敢以蕪陋進屬<lb/>
將有行而某亦且去官聞宣之人士復為詩歌謡吟輙<lb/>
不能自巳序其梗槩以伺觀者擇焉<lb/>
　　　張屏岩文集序<lb/>
<pb n="KR4d0510_WYG_014-32a"/>
士傳世不專以言而言固徳之符也夫子曰有徳者必<lb/>
有言夫徳修於身不見於言有之矣其見於言則亦皆<lb/>
心術行事之所寄如景之出於形耳不然聖人豈為是<lb/>
確然深信之論哉若吾東陽屏岩先生之為人純眀而<lb/>
粹美夷坦而淵深孝愛友讓敦義篤行自其鄉之人及<lb/>
吾黨之士識與不識皆稱其為君子長者也當宋季年<lb/>
以詩義第浙士第一入太學纔二十有六載英華之氣<lb/>
發於文辭同時軰流固望而敬之矣未幾國亡隨其君<lb/>
<pb n="KR4d0510_WYG_014-32b"/>
北遷道途之凄凉羇旅之鬰悒閔時悼已悲歌長吟又<lb/>
有不能自已者焉方中朝例授諸生官獨以親老丐歸<lb/>
遂得婺學教授改調時年甫强仕即陳情辭禄以遂志<lb/>
養杜門深居沉潜經籍縷析羣言益造精微不為苟作<lb/>
盖其自少至老雖所遭不同而履度若一故所著述皆<lb/>
本性情義理舂容和平粹然一出於正較其生平所為<lb/>
殆無一毫不合者所謂有徳之言豈不信哉公既殁其<lb/>
子樞裒遺藁屬愚為序雅聞公晚年屏棄筆硯以汨性<lb/>
<pb n="KR4d0510_WYG_014-33a"/>
害道區區以言語求公特其淺者也况子長超卓之才<lb/>
閎肆之學方大振於文異時并其前人而尊顯之宜也<lb/>
於愚何取焉獨念初與子長定交逮今且三十年聞公<lb/>
嘗囑以吳某無他来必許其周旋見則自延之荘坐竟<lb/>
日談學館舊遊及留燕時事嘗出數編相示毎讀一篇<lb/>
已析言其所作之故盖公平居人未嘗見其面也藐焉<lb/>
不才負公期待衣冠道盡風流日微故書以致其拳拳<lb/>
之思有不知其僣矣公名觀光字直夫屏岩其號里系<lb/>
<pb n="KR4d0510_WYG_014-33b"/>
事行詳見子長所自志兹不著特别取其出處之槩有<lb/>
係於文者云<lb/>
　　　春秋胡傳附辨雜說序<lb/>
讀春秋者必自三傳始甚矣三傳之不可盡信也公穀<lb/>
傳義不傳事是以詳於經而義未必盡左氏傳事不傳<lb/>
義是以詳於史而事未必實說者謂三子皆口傳受之<lb/>
學者乃著竹帛而題之以其師之目本皆不謬而濫說<lb/>
徃徃附益其中其信然歟前儒固守其說啖趙氏以来<lb/>
<pb n="KR4d0510_WYG_014-34a"/>
始有所去取折𠂻至宋而二孫二劉蘇許呂氏各稱名<lb/>
家槩不能無異於三傳至河南程夫子敎人讀是書以<lb/>
傳為案經為斷推眀聖人經世之法而於大義嘗發其<lb/>
端中更王氏以私意廢格咸所憤嘆胡文定公當紹興<lb/>
中專進讀是經大綱本孟子微辭祖程氏根據正矣自<lb/>
謂事按左氏義取公穀之精傳有乖謬則棄而信經又<lb/>
謂左氏博通諸史叙事使人見本末傳説既乆浸失本<lb/>
真要在詳攷而精擇之可謂通而不固者也然<hi>闕</hi>
<pb n="KR4d0510_WYG_014-34b"/>
　<lb/>
　<lb/>
　<lb/>
　　　　故其為言哉初而<hi>闕</hi>
　不足以示勸戒者<hi>闕</hi>　　　　　　　　　　亂賊<lb/>
闢邪説正人心用夏變夷為主則不可訾也故子朱子<lb/>
之論謂其以義理穿鑿夫曰穿鑿則不可謂之義理盖<lb/>
義理正而事情未必然故曰以義理穿鑿爾且朱子攷<lb/>
<pb n="KR4d0510_WYG_014-35a"/>
訂諸經畧偹獨春秋一字弗之及嘗恨不見國史終莫<lb/>
知聖人筆削之意又曰已與聖人神交心契然後可斷<lb/>
其書吁國史豈復可見聖人如天天豈易知盖有測焉<lb/>
而偶合者矣朱子雖不滿於胡氏而終許其大義之正<lb/>
則談春秋而宗胡氏未有不先焉者也方今設科表章<lb/>
與三傳並學者宗之宜矣而議者猶或病之間嘗誦咏<lb/>
反覆輙以所未安者䟽而辨之其或事義足相發眀者<lb/>
附以見焉雖冒昧不諱而庻幾察於胡之大意因以識<lb/>
<pb n="KR4d0510_WYG_014-35b"/>
陋存疑將質之當世通經之士騐諸他日進學之工願<lb/>
為是書忠臣而異於讒賊者是則區區之志也<lb/>
　　　香溪先生文集後序<lb/>
子朱子集註孟子全載范浚心箴由是天下莫不聞其<lb/>
名且與天壤俱敝也浚字茂眀婺之蘭溪人因其里居<lb/>
稱香溪先生祠於學宮舊矣某㓜即訪其文集不可得<lb/>
嘗讀黙成潘公與范賢良書而知其交讀徐忠莊公徵<lb/>
言傳而知其所取又得前軰誦傳姑蘇臺賦雜興諸詩<lb/>
<pb n="KR4d0510_WYG_014-36a"/>
滋欲見其餘而仁山金氏四書考證謂范集近亡以金<lb/>
之洽聞而云然殆無有矣居其鄉思其人而不得誦其<lb/>
詩而讀其書不能不致予恨焉至順辛未始得先生文<lb/>
七卷於親友應氏盖其首編也陳公岩有序稱從子端<lb/>
臣右史所纂凡二十一卷則逸者尚多一日先生族孫<lb/>
来言家藏缺自一至五卷惜其無從補也於是忻然畀<lb/>
之足以成編嗚呼百年之閟一朝而顯兩家之藏不期<lb/>
而合抑亦有數存其間耶先生當紹興中舉賢良方正以<lb/>
<pb n="KR4d0510_WYG_014-36b"/>
秦檜當國不起本節偉矣其學多本於經貫穿精覈諸<lb/>
文皆嶄絶矯健鑿鑿眀整卓然名家鄉先正有集盖自<lb/>
先生始也古之賢者嘗患無子孫之傳而有子孫者每<lb/>
患其不知學近時范氏之族豈乏富貴者恨其不能專<lb/>
為先生置祠奉常至於斯集之傳又不過當時一餉費<lb/>
爾浮榮悖貨倐焉澌盡而不忘者固自若亦足以有儆<lb/>
矣今右史裔孫璹念殘闕之復完恐冺沒之荐至首刋<lb/>
數卷將卒其族人之力而終之不私其美又以右史䝉<lb/>
<pb n="KR4d0510_WYG_014-37a"/>
齋集未及刋則以其與香溪唱酬諸詩先附見焉俾予<lb/>
序其事予於是編固願有述又嘉璹之能光昭其先庶<lb/>
賢子孫已凡與於此者豈不與有榮乎<lb/>
　　　送徐生序<lb/>
學未有不原於知者也理散乎萬微而心殃乎毫忽非<lb/>
有以極其精則粗畧膚淺之習勝沉潛切實之功少昧<lb/>
迷其真而何以措諸事為哉此古今學者之首務而甚<lb/>
難者也愚少也非不學騁乎末流既而反求諸經粗知<lb/>
<pb n="KR4d0510_WYG_014-37b"/>
渉獵慨然念鄉之前修皆已淪謝而無存矣幸而遺規<lb/>
緒論未盡泯滅毎嘆其窮深析微精研妙契句求字察<lb/>
其用心若深文之吏然非過為煩宻也以為不如是則<lb/>
不足以得天下之理也理不患其不一所難者分殊耳<lb/>
因是而悟先儒之言確乎不我欺也然又必持義踐蹈<lb/>
交相發而後為至焉竊嘗志於此矣間者忝末科綴微<lb/>
官出入世故退而思其所為可愧可悔者何限政坐未<lb/>
能精知耳近嵗歸休屏處復且安心方策日求其所未<lb/>
<pb n="KR4d0510_WYG_014-38a"/>
至孑焉寡儔無與切磨者亦非盡善之道也三衢徐生<lb/>
来吾州亟見而益親其天資眀鋭而纂言考義甚富且<lb/>
歴訪予以前修及一二畏友必欲聞其梗槩汲汲孜孜<lb/>
將窮日夜而追之其用志可謂勤矣於是且歸復治其<lb/>
故業予方資朋友之助而生不可留又恨未能盡其所<lb/>
欲言者而辱徵言於予遂以平日向學而嘗歴者告之<lb/>
非以已律人也顧已之道乃先儒之道而不悖於聖賢<lb/>
者也生於予言果能不疑否也三衢多君子生歸而與<lb/>
<pb n="KR4d0510_WYG_014-38b"/>
之㳺居必非若窮鄉寡陋之所得者有得焉幸以告我<lb/>
若其决科成名以取顯耀直易事耳姑少須之<lb/>
　　　送浦江邑長元凱公序<lb/>
科舉之選所以望天下之士者重矣由科目而仕者要<lb/>
必以有異乎人然異乎人者豈有他故哉正身眀敎守<lb/>
職奉法一循聖人之道而不戾眀天子之意則所謂異<lb/>
者又不過即其常而已彼其矜智能侈事功思踰其分<lb/>
於赫赫之譽者君子顧弗取焉愚識斯説乆其嘗為吏<lb/>
<pb n="KR4d0510_WYG_014-39a"/>
則未能自信否也浦陽與吾里壤接頃見前太常博士<lb/>
桞先生談其長官元凱公之賢知其一出是道也盖浦<lb/>
陽山邑號少事易治公既臨之以不煩蕭然堅清之操<lb/>
薰然慈良之風恒乆不渝而租賦簿書之餘惟興講學<lb/>
藝是務故不令而民自化子㳺不云乎學道則愛人仲<lb/>
弓亦曰居敬而行簡斯人也非有得於是與未之多見<lb/>
也今其滿去邑人士争為頌歌而逺以屬予序之誠嘉<lb/>
夫公之政有以契予心其所立真足以増科目之重勵<lb/>
<pb n="KR4d0510_WYG_014-39b"/>
吾黨又信桞先生之不誣不敢以未識辭為其無合耶則<lb/>
當所擯斥而何乃至是非相為黨也非有為而然也吾<lb/>
聞君子之善善雖小弗遺亟稱而樂道有以激而進之<lb/>
彼將益勉其不足於已為盛徳於人為令名古之道也<lb/>
書曰人之有技若已有之人之彦聖其心好之不啻若<lb/>
自其口出秦穆之言夫子齒之帝王之列而大學之論<lb/>
平天下亦引以終聖賢之歸重於好善者如此充君之<lb/>
心異時居糾察之官必能扶持善類處文衡之任必能<lb/>
<pb n="KR4d0510_WYG_014-40a"/>
奨㧞後進為輔相大臣必能使賢人端士咸得其職保<lb/>
子孫黎民而利國家其效大矣豈直愚慶幸其私而已<lb/>
哉雖然朋友之交則有規切之義焉非聖賢孰能盡善<lb/>
此愚不肖所凛凛也君其規我眀以告我毋徒譽我為<lb/>
也聞將解官西還書以識别且因末簡而請焉嗚呼敢<lb/>
不敬蚤夜以毋㤀君知<lb/>
　<lb/>
　<lb/>
<pb n="KR4d0510_WYG_014-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集卷一</head>
    <p>
<pb n="KR4d0510_WYG_001-1a"/>
欽定四庫全書<lb/>
　禮部集卷一　　　　　　元　吳師道　撰<lb/>
　　賦<lb/>
　　　望嶧山賦<lb/>
　　　　友人黄君晉卿向嘗為予言鄒縣之境東望<lb/>
　　　　嶧山峭然孤起孟子實生於是可想見其人<lb/>
　　　　焉予過其地睇瞻興懐信斯言之有徵因賦<lb/>
　　　　以道之其詞曰<lb/>
<pb n="KR4d0510_WYG_001-1b"/>
濟重江而北征兮漫千里之平陸過邾婁之故墟兮極<lb/>
東鄉以騁目羣山委蛇而奔凑兮青遥遥其相属崒峻<lb/>
峯之孤起兮儼雄踞而特尊絶浮雲而上出兮俯培塿<lb/>
其無隣曰兹惟東魯之嶧山兮實岱宗之陪輔杳日觀<lb/>
其猶未覿兮乃獨快兹先睹表積石之嶙峋兮却朽壤<lb/>
而弗附勢絡繹而綿延兮宜著名于終古惜行邁之靡<lb/>
靡兮盼遼邈而不可登披圖牒而考稽兮嘉詩書之所<lb/>
稱神禹定其職貢兮繄孤桐之挺植魯侯荒於大東兮<lb/>
<pb n="KR4d0510_WYG_001-2a"/>
遂保有以為域彼祖龍其何知兮窮萬里之轍迹升遐<lb/>
巔而頌功兮斯獻諛而助賊咸陽既已飛灰兮野火宜<lb/>
不赦夫頑石侈心忽其安在兮惟樹德之罔極吾獨羨<lb/>
夫山川之精英兮微聖賢其孰當偉孟氏之特起兮在<lb/>
戰國而堂堂氣浩然而剛大兮壓后土而蟠穹蒼雖儗<lb/>
聖之有迹兮邈餘子其奚敢望屹兹山之猶故兮信並<lb/>
立而俱長微予友之昔言兮羌有懐而不見悵欲語其<lb/>
誰同兮徒激昻而増嘆<lb/>
<pb n="KR4d0510_WYG_001-2b"/>
　嶧山一名邾嶧山亦名鄒山<hi>邾後改鄒故山從邑變</hi>史記正義<lb/>
　引括地云在兖州鄒縣南二十二里鄒山記云鄒山<lb/>
　古之嶧山言絡繹相属也今猶多桐樹然則詩鳬繹<lb/>
　之繹書之嶧陽同此山也書蔡傳地志云東海郡下<lb/>
　邳縣西有葛嶧山古文以為嶧山下邳今淮陽軍下<lb/>
　邳縣此據鄭氏說按此則徐有兩嶧竊恐鄒嶧為是<lb/>
　也<lb/>
　　　雲卧八極賦<hi>并序</hi>
<pb n="KR4d0510_WYG_001-3a"/>
　　　　集賢都事李君溉之風神髙邁夙有山林之<lb/>
　　　　趣題其室曰雲卧八極取太白詩語也且命<lb/>
　　　　東陽吳某賦之愚觀君方以才業用而其言<lb/>
　　　　將飄然獨往者故為之具道其樂而復因末<lb/>
　　　　簡以致意焉其詞曰<lb/>
承𤣥元之遐胄兮復孕靈于長庚夐髙姿之絶塵兮中<lb/>
湛然而潔清餐玉芝以為粮兮吸沆瀣于金莖襲蓀蘭<lb/>
之芳菲兮憂明璫之晶熒渺獨立乎物表兮嗌濁壤之<lb/>
<pb n="KR4d0510_WYG_001-3b"/>
營營羨山林之幽遐兮有白雲之英英攀謝公之遺躅<lb/>
兮契希夷之髙情澹怡恱而自足兮誰與共兹一壑撫<lb/>
盤石以為牀兮翳長林以為幄被純素之幽光兮睨浮<lb/>
游之㝠漠羅孤彈之清琴兮送雙翔之黄鶴嚥飛泉而<lb/>
漱松風兮渺天宇之寥廓歘飛神而輕舉兮凌倒景而<lb/>
上浮建采虹以為旗兮挾迅雷以為輈前飛廉而後豐<lb/>
隆兮並羲和而奔流始發軔于暘谷兮拂予袂兮扶桑<lb/>
遵巽隅而行邁兮遂窮歴乎炎荒軼朱天之曠莽兮直<lb/>
<pb n="KR4d0510_WYG_001-4a"/>
參井之所當跨崑崙而越流沙兮求曜靈之所藏不周<lb/>
呀其欲合兮余超凌以徑度馳闇野之重隂兮命燭龍<lb/>
使先路循尾閭而抵艮維兮復蕩蕩其無終予游曷其<lb/>
有尼兮聊弭節而從容曠一息而萬里兮睇窮髮于咫<lb/>
尺俯齊州之九㸃兮曽不啻夫蟻垤嘅下土之擾擾兮<lb/>
紛萬蚋之起滅志彷徉而廣大兮揆厥初而不越散充<lb/>
溢于無垠兮斂不滿夫錙銖妙元化之於穆兮信機要<lb/>
之有樞擴方宇之内外兮顧何適而非途時動靜而不<lb/>
<pb n="KR4d0510_WYG_001-4b"/>
愆兮與造物而為徒委余心而一致兮又何必遯世而<lb/>
離居亂曰雲蟠林栖荒以寂兮埃壒溷濁不可息兮至<lb/>
人之心不滯于迹兮惟時惟中自大一兮<lb/>
　　　懐别賦<hi>留别楊志行待制父子</hi>
余悲古人之不見兮每撫卷而長嘆幸斯文之未湮兮<lb/>
有作者其猶可觀行四方而歴求兮嗟遇合之良難驅<lb/>
余車于宛陵兮忝卑冗之微官際碩師之戾止兮挾文<lb/>
采之鵷鸞仰門墻之咫尺兮從几杖之盤桓鼓經笥之<lb/>
<pb n="KR4d0510_WYG_001-5a"/>
芳塵兮挹詞海之餘瀾誠内充以自慰兮忘栖栖之解<lb/>
歡既往造夫承明之廬兮邈遐睇乎雲端忽幡然其来<lb/>
歸兮踐良期于歲寒方金匱之紬書兮競羣英之彈冠<lb/>
邇清光以奏伎兮衒竒賈于琅玕何翁季之齊志兮追<lb/>
嘯歌於考槃蹇余抱此幽懐兮憎怫鬱乎肺肝望白雲<lb/>
之悠悠兮昧飛雪之漫漫念不可以此留兮返余舎乎<lb/>
叢蘭惜芳宻而遽暌兮尚勤勸夫加餐俗滔滔而日靡<lb/>
兮慨脩名之孰完時動靜公則然兮夫豈非小子之所<lb/>
<pb n="KR4d0510_WYG_001-5b"/>
安雖千里其非遥兮烱相炤于中丹<lb/>
　　　至治四御史詩成憲甫廉使徵賦<lb/>
至治之元英主當御時崇梵教大啓宫宇都城嗟咨民<lb/>
勞役巨蹇蹇執法四臣列疏臣直伊何由聖明故維時<lb/>
權姦實激霆怒誅竄亟加誣以謗愬粤若古先誹木諫<lb/>
鼓我元造邦責在憲府列聖虛心忠諤繼武偉兹弗褒<lb/>
名節奚樹皇化更新直氣斯吐生榮殁賚寵以異數嗟<lb/>
嗟在位有目斯睹恪恭爾職正直是與明明國是赫赫<lb/>
<pb n="KR4d0510_WYG_001-6a"/>
王度毋利而回毋禍而懼明於一時千載彌著小儒作<lb/>
詩用賛言路<lb/>
　　　山中人二章贈方壽甫并寄尊翁存雅<lb/>
山中人兮幽棲渺仙華兮翠微水㝠㝠兮谷凄凄秋莽<lb/>
蒼兮煙霏緑熊兮𤣥猿吟嘯兮林間楓刁刁兮欲落桂<lb/>
青青兮生寒弔玉女兮寂寞瞻故宫兮㠝岏紛雲旗兮<lb/>
翠蕤儼欲降兮復還復還兮何許愁慘戚兮不得語送<lb/>
滄溟兮白日盡思軒轅兮涕如雨昔粤客兮同遊今獨<lb/>
<pb n="KR4d0510_WYG_001-6b"/>
居兮白頭欲往從兮路阻脩倚秋風兮弗見仰雲空兮<lb/>
悠悠<hi>粤客謂謝臯父</hi>
山中人兮相羊衣芳蓀兮蓉裳佩飛霞兮戛明璫挾兩<lb/>
驂兮上驤飄絳節兮北荒蹇胡為兮石房空原無人兮<lb/>
白雲茫茫山之英兮不来羌日暮兮徊徨歸來兮誰語<lb/>
振雅音兮超前人以騁武揮五絃兮松風洗雙魚兮澗<lb/>
中攀桂枝兮長相従我所思兮微兹人其誰與同<lb/>
　　　南寕軍載酒堂祠神樂章<lb/>
<pb n="KR4d0510_WYG_001-7a"/>
　　　　宜春彭君震卿佐治儋耳訪求眉山先生遺<lb/>
　　　　跡得故所鑿井渫之又新作載酒堂肖先生<lb/>
　　　　像買田奉祀其表賢化俗之志誠非今世為<lb/>
　　　　吏者所及諸公為文若詩紀之當矣第想夫<lb/>
　　　　考成招薦之初當有樂神之章因補其遺昔<lb/>
　　　　韓子為栁栁州羅池廟碑末係以歌而先生<lb/>
　　　　作韓碑效之間採韓語輙取斯意即先生所<lb/>
　　　　以道韓者還事先生焉先生其吐諸其詞曰<lb/>
<pb n="KR4d0510_WYG_001-7b"/>
荔子丹兮蕉黄瀝桂酒兮芬香昔無席兮今堂聖欲居<lb/>
夷兮賢蹈海時不容兮何害吾未離人兮豈與元氣而<lb/>
齊天睨翻天兮雲濤負瓢以歌兮著屐以遨神彷彿兮<lb/>
猶豪風詩書兮公之教民飲食兮知報井有源兮寧室<lb/>
而淖公神在天兮猶地有泉公昔言之兮我今亦然相<lb/>
此邦兮尚千萬年<lb/>
　　　揆初堂詞<lb/>
揆初兮兹堂思予親兮不忘羅甘毳兮酒漿親不在兮<lb/>
<pb n="KR4d0510_WYG_001-8a"/>
曷其敢甞揆初兮兹日思予親兮罔極吹笙兮鼓瑟親<lb/>
不在兮曷其自逸嗟予身之在兹豈予親之逺而揆予<lb/>
初而惕然盍今歸以為期<lb/>
　　　鶴野詞<hi>為蕭存道元帥作</hi>
鶴東飛兮遼海之涯海澄澄兮不驚波鶴西飛兮蜀山<lb/>
之外山蒼蒼兮草木斾斾鶴飛来兮中州闗河廓兮煙<lb/>
霧收望神京兮魏闕侣威鳳兮遨遊風髙兮月白警清<lb/>
唳兮中夕歘矯翼兮遐征超滇池兮一息嗟昻昻兮爾<lb/>
<pb n="KR4d0510_WYG_001-8b"/>
姿孰在野兮能羈摩層霄兮放八極渺曠逈兮難為期<lb/>
　　　白雲詞<hi>贈龍虎山孫道士</hi>
白雲兮溶溶朝躋兮太空白雲兮冉冉暮歸来兮山之<lb/>
崦斂不盈兮散彌八區變化歘忽兮嗟孰吸而孰噓粤<lb/>
有人兮神明游乘元氣兮上浮洒清泠之甘㴻騰蜿蜒于<lb/>
靈湫鄉人兮歌舞繼自今兮罹熾陽其無苦琳宫兮瑶<lb/>
宇澹逍遥兮容與欲往従之路脩阻雲遥遥兮獨懐人<lb/>
其延佇<lb/>
<pb n="KR4d0510_WYG_001-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0510_WYG_001-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部集卷一<lb/>
</p>
<p>
</p>
  </div>
</body>
</text>
</TEI>
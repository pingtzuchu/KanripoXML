<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集巻十一</head>
    <p>
<pb n="KR4d0510_WYG_011-1a"/>
欽定四庫全書<lb/>
　禮部集巻十一　　　　　元　吳師道　撰<lb/>
　　書<lb/>
　　　與許益之書<lb/>
僕生幼而讀書為文盛氣而鋭思貪博而騁能自以為<lb/>
適也既而悔之聞義理之學聖人之道于是乎在時則<lb/>
仁山金子講道淑婺之人而弗果從家貧無書里良師<lb/>
友又少閉門矻矻弗知所向切自念道散于羣經㑹于<lb/>
<pb n="KR4d0510_WYG_011-1b"/>
四書周程朱張諸儒又表章發揮之微言精義抉露無<lb/>
餘矣遂嘅然曰吾他無書獨無四書乎吾無所與㳺獨<lb/>
弗能尚友古人乎于是誦其書思其人優㳺涵泳乎性<lb/>
命道徳者㡬時始而茫乎其失也繼而粲乎其明也久<lb/>
而確乎其信也嗚乎道迄孟氏不傳毅如荀謂性惡慤<lb/>
如揚謂善惡混醇如董子謂性者生之質懿如王通以<lb/>
性為五常之本正如韓愈氏言性有三品斯五人者其<lb/>
絶類離倫非不卓卓然著矣而皆昧于論性今予之愚<lb/>
<pb n="KR4d0510_WYG_011-2a"/>
一朝而識之天之予我者如此先儒所以啟我者又如<lb/>
彼奈何忍而棄耶然聞之不如見之之親見之不如授<lb/>
之之精無師友以為資亦終焉寡陋是懼環視當世汙<lb/>
染淪胥訕笑迂濶友且未多見况于師乎足下早登仁<lb/>
山之門深探王何之傳質純而氣清道信而學篤于僕<lb/>
則又道先齒長實師而非友也比嘗幸得見退而廹困<lb/>
世故弗獲有請一年于兹足下又警廸之以文字者屢<lb/>
矣僕誠不佞試以所得于先儒而欲終身行者誦言之<lb/>
<pb n="KR4d0510_WYG_011-2b"/>
涵養須用敬進學則在致知學者工夫惟居敬窮理二<lb/>
事正容謹節存心主一敬之事也讀書問道應事接物<lb/>
窮理之方也二者皆主于敬焉斯言也先儒所以㑹聖<lb/>
賢之精微而示人以約者與備體用本末而入徳之要<lb/>
與僕之生也愚而師之求也久方將請事于敬未能習<lb/>
而安也而缺焉親炙復若是如進學何足下倘嘉其志<lb/>
矜其愚而辱教之賜一言以自証則先儒之啓我也足<lb/>
下之成我也幸孰大焉幸孰大焉<lb/>
<pb n="KR4d0510_WYG_011-3a"/>
　　　謝趙子英憲副書<lb/>
盖聞公卿大夫求士士不敢求于公卿大夫古之道也<lb/>
後世失所以求而干進眩名者靡不至上之人惟樂于<lb/>
諂佞者之已售其道遂大壊若夫窮居草茅修已俟命<lb/>
非其人不見非其招不徃終身無聞而不愠者彼孰從<lb/>
而求之幸而在位者以道徳學問接天下之才進忠實<lb/>
而黜浮華奬退静而抑躁競則向所謂士宜投足乎其<lb/>
間然而勢分之不可干介贄之不可以易猶有不得而<lb/>
<pb n="KR4d0510_WYG_011-3b"/>
進者欲為善而有遇不其難哉某竊伏窮閻粗知讀書<lb/>
學古道才品不異乎凡庸術業不企乎髙明吾斯之未<lb/>
信而奚知之求生三十年不一登貴人之門道不同者<lb/>
州里或未之識非敢為亢也士當如是焉爾乃者閤下<lb/>
持節浙東聞其以道得君以正學用世以崇化厲賢為<lb/>
心其所設施卓卓乎古人之風一道之士顒然作興如<lb/>
某之愚亦將刻厲思奮終恐非才望其門而無以進也<lb/>
一旦閤下招而見之予而進之衆人之上譽之而不置<lb/>
<pb n="KR4d0510_WYG_011-4a"/>
閤下求士同異世俗而某奚以得此哉退省其私戰掉<lb/>
而弗寧因自誓曰繼今以徃蚤夜孜孜慎厥身脩佩服<lb/>
敬義循蹈中正窮不失守逹不悖道惟孝與忠則為之<lb/>
以無負閤下之知又進而祝曰惟閤下益近天子之光<lb/>
大究所學正誼明道使吾君為堯舜之君斯民為堯舜<lb/>
之民功施當時澤被後世以慰天下士大夫之望幸身<lb/>
親見之閤下或有問焉亦將有以自復矣<lb/>
　　　答謝君植書<lb/>
<pb n="KR4d0510_WYG_011-4b"/>
徃承寄示詩文繼以鄙作為復此亦書生習氣思少自<lb/>
見非能有所開發于足下也使來辱書稱許甚盛且謂<lb/>
古今文人才士不乏而患不知道若僕議論胷中必出<lb/>
于正又惜其浮沉無聞不汲汲于世好而為是也伏讀<lb/>
以還愧不敢當而又有不敢不勉者願畧陳其愚夫古<lb/>
人之子文率皆徳盛而立言中積而外形愚何敢希望<lb/>
萬一文固所好而不可名能為文也名能為文且不可<lb/>
而可謂之知道乎雖然名不能文可也謂不知道則不<lb/>
<pb n="KR4d0510_WYG_011-5a"/>
可人不知道則無以充其形而號稱為人况于文乎昔<lb/>
人謂文為貫道之器自今觀之道能貫文非文能貫道<lb/>
也使其心果有得于道所發必出于正則不待求工于<lb/>
言語文字之間是惟無作作則必傳僕雖不才切有志<lb/>
于是若其不合于世好則已知之盖昔者上以文取人<lb/>
士以文致顯耀舉世翕然而豪傑特起之士獨深愧之<lb/>
曰是科舉之文而非古文之文也于是立意追古若韓<lb/>
退之蘓明允之徒然以逸羣之氣盖世之譽公卿將相<lb/>
<pb n="KR4d0510_WYG_011-5b"/>
之知或所至炊不及熟或老死布衣繼而作者亦有人<lb/>
焉通顯又無㡬為古文于用文之時猶如此其不遇也<lb/>
為古文于不用文之世直將何所望哉君子之于衆人<lb/>
固有分矣所貴乎君子能篤于自信不肯毁行<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>操以<lb/>
随俗而已僕之愚非徒欲古其文而欲古其行古其行<lb/>
者志在古道耳生二十有九年束髮以上即嬰世故危<lb/>
苦廹呃沛然而安之天分狷狹所向少諧自度與人無<lb/>
求亦弗以為意獨念朋友道息居無與言出無與遊闕<lb/>
<pb n="KR4d0510_WYG_011-6a"/>
失誤疑無所與正平生知已數人散在四方貧弗能遠<lb/>
游以相從若足下者風聲意氣未嘗不曠千里而相接<lb/>
然後知僕雖不合于俗而合于當世磊落之人使累千<lb/>
萬而皆磊落之人則我軰奚足道哉足下與僕視世之<lb/>
奴顔婦膝口行虵蝎胷腑蛻糞而志得意滿者肯為之乎<lb/>
雖萬死不與易也竊觀足下髙<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>明雋文行著于西州<lb/>
而落落弗偶優游嘯歌其自信亦篤矣顧與僕同病而<lb/>
益以是勉焉方將共此道以為千載之期凡窮逹毁譽<lb/>
<pb n="KR4d0510_WYG_011-6b"/>
乖合尚何言哉<lb/>
　　　上趙侍御書<lb/>
當今天下之官朝廷之所甚尊宰相所不得而治貴臣<lb/>
大職莫之與抗者風憲而已士之仕者必此而行志凡<lb/>
國家利害民生休戚官吏賢否無不得言而行者號令<lb/>
所加如迅風奔霆無有嬰其勢而逆其指焉然君子居<lb/>
其官則思盡其職職風憲者宣教化肅紀綱而已寛𢎞<lb/>
清浄化之所以宣也採察彈劾綱之所以肅也後先雖<lb/>
<pb n="KR4d0510_WYG_011-7a"/>
異而體用相資而世之為者多失之天資險薄好為苛<lb/>
細者網羅文深鷙忍毛擊而失之過矣反是者又以姑<lb/>
息為仁含糊為量保全禄仕為徳其長暴縱貪積寃壅<lb/>
善尤有甚者是皆不知正道而乖離于風憲之職也惟<lb/>
閤下則不然曩者起布衣草廬之中擢在此位踐中外<lb/>
任數十年弗絶天下咸信其有道比者按節東方環轍<lb/>
海上荒陬窮垠之民歡傾相告復見成周盛漢使臣之<lb/>
風盖其清心以省事而察姦不遺敦化以弭刑而懲惡<lb/>
<pb n="KR4d0510_WYG_011-7b"/>
不貸體用之間坦然一出于正若閤下者可以為法矣<lb/>
天子嘉其功升之臺端其儒鉅人之澤將演溢于無窮<lb/>
夫南臺監攝天下之半閤下當登進之初其設施必有<lb/>
非常者愚不得而知也今風俗弊壊莫甚于南貪汚窟<lb/>
穴其中民之寃苦失職何可勝數夫堯舜知仁猶不能<lb/>
徧物而急于親賢天子選擇而任閤下閤下所得薦黜<lb/>
者諸臣憲臣耳是不可以不急也總而計之㡬何人向<lb/>
也閤下之在浙東雖一人而足于此得數十軰參峙而<lb/>
<pb n="KR4d0510_WYG_011-8a"/>
錯布之必能以閤下之心為心而奉揚閤下之政使東<lb/>
南數千里皆若身履而親臨之守約施博者在此道也<lb/>
竊觀閤下平居議論未嘗以位為樂其愛君憂民之念<lb/>
忠誠懇惻上通于天天將大其為而不止是也以區區<lb/>
之意輙因其職之所在而薦其説焉惟進退之幸甚<lb/>
　　　上敬威卿參政書<lb/>
某聞天地間有清明正大之氣不在人則在物故在天<lb/>
為列星在地為河海泰華在飛動為龍鸞麒麟皆㧞類<lb/>
<pb n="KR4d0510_WYG_011-8b"/>
而出羣者乃若鍾而為人其姿必魁梧而磊落其量必<lb/>
𢎞廓而淵深其徳必敦厚而粹美其文學渾以雄其議<lb/>
論閎以實其功業雋偉而滿盛聲昭當時澤流無窮莫<lb/>
不稱其氣之為愚生讀書上下數千百年得見若人者<lb/>
少矣方今際一元之㑹宇宙混同君明臣良意必有當<lb/>
其數者焉而不可以泛泛遇也比者閤下之使浙東竊<lb/>
嘗聞其為人慨然起而徃拜之向之所謂清明而正大<lb/>
者真有以得之于心目之間為之忻然而自慶今閤下<lb/>
<pb n="KR4d0510_WYG_011-9a"/>
起拜大參揚舲東下又有亟見之機焉夫區區之愚願<lb/>
亟見于閤下者非他也嗟賢哲之靡常樂盛徳之可慕<lb/>
平生之志思少自見遡餘波而挹流風以沾被其終身<lb/>
夫天之星辰遠而不可即也河海泰華足跡有不至也<lb/>
龍鸞麒麟曠世或弗之識也而某也方承教于大人君<lb/>
子之門非徒一識之而已又何幸歟謹奉書以聞伏惟<lb/>
鑒納焉<lb/>
　　　謝傅知事書<lb/>
<pb n="KR4d0510_WYG_011-9b"/>
十一月廿六日某稽顙再拜奉書嘗謂士有切身之憂<lb/>
則于其所樂為者有不暇顧處甚難之勢則其于知已<lb/>
者有不得伸由古以來所為發憤而太息者此也某生<lb/>
無他長以家世儒粗知讀書為文其始也未嘗不欲慨<lb/>
然自奮于古人而自十五六時即苦憂患廢格其後日<lb/>
愈甚挈身外依而復孑孑其獨也家有數老人下而昆<lb/>
弟無田以為資飢寒亂心纎悉營給嘗痛其業之不脩<lb/>
而挾冊之無所也里中有屬以子而教者遂徃而從之<lb/>
<pb n="KR4d0510_WYG_011-10a"/>
殆亦逃其膠擾以補其空疎修已及人未能有益惟幸<lb/>
其甚近而朝夕之養得以不廢計出此而已比承傳命<lb/>
者謂閤下欲延致而舘之私竊念矣閤下清名美政表<lb/>
儀臺府某誠駑下固將扳光榮以自附答知遇之萬一<lb/>
環顧其私如沐漆以求解重以母氏初喪神志迷瞶雖<lb/>
欲徃有不得而徃者其命也夫而聞惓惓未已今復以<lb/>
訓導之職處之將優之以廪粟寵之以生徒以致其來<lb/>
夫以雄城名區耆俊林立豈乏其人而使庸陋者超躐<lb/>
<pb n="KR4d0510_WYG_011-10b"/>
其不可一也某于世素疎樂放曠而習偃蹇也久使之<lb/>
應公家之程督事上官之將迎必闕敗而不支其不可<lb/>
二也然又有大不可者訓導雖小職列在學宫而可使<lb/>
被衰絰者于于然居之乎雖然閤下之愛我者至矣某<lb/>
之所以感者深矣畸人窮士之于世或對面千里或白<lb/>
頭如新甚則鳴號于其前而不一顧省者不少矣某也<lb/>
前無介紹之素後無左右之譽而何以致此哉有一于<lb/>
此環堵且成將以定其居而寧其親不祥之服有時而<lb/>
<pb n="KR4d0510_WYG_011-11a"/>
除天幸惠浙河東閤下未即還朝某將叩門曳裾奔走<lb/>
俯伏惟所命之其何辭以為讓區區所懐恐言者不能<lb/>
悉用敢干冒罪戾奉書以聞伏惟矜察不宣<lb/>
　　　謝李溉之都事書<lb/>
盖聞脩其實而不求人之知古之道也然彼誠衆人耶<lb/>
不知吾夫何愠誠大人君子耶不吾知吾愧焉幸而吾<lb/>
知則天下之樂孰大于是科舉方興士投牒自進操數<lb/>
寸之管書數幅之楮以角一日之長謂之不求知可乎<lb/>
<pb n="KR4d0510_WYG_011-11b"/>
雖然易有之君子以同而異同于求知而固有不同者<lb/>
焉盖自唐虞敷納以言非言固不能以知人也彼其抱<lb/>
美懐竒因以自見篤學信古不阿時好者豈無出于其<lb/>
間因其言而得其人則非賢且明者不能也某南方之<lb/>
鄙人也少而嗜學習為文詞當未設科之時日夜刻厲<lb/>
以庶㡬乎古人素非志于求也其抱負篤信雖不逮夫<lb/>
向所云者然亦頗知自異于衆人家有垂白之親覬其<lb/>
成名而償其夙昔業儒之勞也是以冒昧而來獲偕貢<lb/>
<pb n="KR4d0510_WYG_011-12a"/>
於京師京師鴻儒碩士比肩立而稱執事者則曰是博學善<lb/>
古文才氣超邁鑒裁精絶樂善而不遺者也及試于有<lb/>
司執事實賛持衡而愚不才置諸選執事誦其文而賞<lb/>
之識其名而稱之傳者藉藉而某初未之知執事誠賢<lb/>
且明而某不足以當之也嗚呼人固未易知而知人亦<lb/>
未易某之此來厠名英俊之後諸公之知也而執事獨<lb/>
賞之至稱之篤知我為最深使其聲流于時而其歸也<lb/>
將以白于親誇于鄉終其身以為榮其報宜何如也輙<lb/>
<pb n="KR4d0510_WYG_011-12b"/>
奉書以道其區區之私其詩文一巻或賜觀覽亦足以<lb/>
得其所存唯進退之幸甚<lb/>
　　　上袁伯長學士書<lb/>
古之學者必有師其授受之次可歴數雖去之數十百<lb/>
年談其道徳論其文章宛然如其人之在目何哉以其<lb/>
傳之真也後生小子不幸不及見而知又不幸而不遇<lb/>
其所傳授之人則雖接其居誦其書終不足以得其似<lb/>
焉東萊吕子之在乾淳間而婺實其僑居流風遺化深<lb/>
<pb n="KR4d0510_WYG_011-13a"/>
矣易世搶攘衣冠淪謝雖欲考徳問業而求之故老皆<lb/>
無存者矣先生世鄞中大家聞人與吕子軰行言論風<lb/>
㫖相及先生漸漬其淵源而博聞精蓺之學親從其徒<lb/>
而得其書又嘗憇金華之下坐麗澤之上致其景行之<lb/>
思而脩其教育之方得之于吕子者多矣以先生家世<lb/>
之懿天分之髙充而大之閎中而肆外是以流聲天朝<lb/>
與掌帝制當代所倚重而天下之士莫不以為宗師况<lb/>
于並浙河之東而夙昔所向慕者哉當先生在麗澤時<lb/>
<pb n="KR4d0510_WYG_011-13b"/>
某猶童孺其後益逺而足跡不能以自致今年春以鄉<lb/>
書上禮部先生實考第之而綴名選中遂獲出于先生<lb/>
之門自謂才質凡下寡陋無所承重以衣食憂患累其<lb/>
心年四十而不加進科舉之求偶然得之滋愧焉耳比<lb/>
嘗承末光而聼緒論茫乎其自失若河伯之向海若窶<lb/>
人子之見陶朱也然先生惓惓于婺其言藹如某又幸<lb/>
為門生事分之厚不儷他人倘辱教之廓其隘昭其蒙<lb/>
滋其槁實其虚導之入其藩而庻㡬窺其室堂以其所<lb/>
<pb n="KR4d0510_WYG_011-14a"/>
得于婺者還以淑婺之人先生之賜也是亦吕子之心<lb/>
也聞旦夕超上京而某亦且南還將俟他日而卒業其<lb/>
所為詩文先生已嘗見之矣謹復録數篇為贄誠知戞<lb/>
甕釡于金石之側為不知量然舍是則無以為承教之<lb/>
基惟采納焉<lb/>
　　　答傅子建書<lb/>
薦被手書佩意深至去秋塲中竒寳横棄闇陋罪無所<lb/>
逃足下不以見尤而猶勤勤懇懇欲帥用其言不敢當<lb/>
<pb n="KR4d0510_WYG_011-14b"/>
既嘗以語余生知已復于足下今又枉之以髙文請益<lb/>
未巳念不可不一白所懐嘗謂今科舉之制先之以四<lb/>
書五經傳註主某氏某氏所以明義理正學術次之以<lb/>
賦詔誥表欲其為古文章終之以䇿觀其器識果能是<lb/>
則其才品亦不卑矣况又本之以徳行乎二十年間所<lb/>
得亦可睹矣竊怪比年義理之學日以晦堙文章之體<lb/>
日以骫骳士氣日以衰苶懈怠豈無故哉大抵司文衡<lb/>
者不肯心服前儒好持偏見詖説迷謬學者敢于違明<lb/>
<pb n="KR4d0510_WYG_011-15a"/>
制而不懼此最大害也又有専泥一經不知兼之六藝<lb/>
參之賦䇿以觀其全而摸擬夙搆之弊得以售又有好<lb/>
取俚拙不文之作以不拘格律為工僕毎與劇辨者此<lb/>
也慎選主司其責固不在我學者但當潜心經文篤守<lb/>
傳説融㑹而發明之至于文非賈馬晁董班揚韓栁陸<lb/>
宣公歐陽子王蘓曽不觀自然追配古人度越流俗遇<lb/>
明有司不患于不見取彼區區括套之編揣摩之術君<lb/>
子之所不道也間嘗有問于僕者以是告之徃徃迂其<lb/>
<pb n="KR4d0510_WYG_011-15b"/>
言遲其効啞然而笑望而去之是以門稀請業之徒口<lb/>
絶决科之習又安有可為足下矜式者哉所欲獻者不<lb/>
過如前之説而已足下倘以為然循而行之自當有得<lb/>
于襃然之舉舍足下而誰哉<lb/>
　　　與榷茶提舉書<hi>元凱</hi>
布衣韋帯之士誦詩讀書嘗念有以濟物異時被一命<lb/>
効一官撓于事勢之難而在上之人莫可告語則亦末<lb/>
之如何若乃事之可為言之可進自遏其志而止不亦<lb/>
<pb n="KR4d0510_WYG_011-16a"/>
甚可愧哉某與閤下同出科目昔在里中閤下來長鄰<lb/>
邑實相聞知重以枉顧之勤不以流俗遇我也今兹典<lb/>
領榷司某適在臨蒞之下事闗民瘼而荒山瘠土物不<lb/>
産一焉而茶尤絶少商賈之所不至木苖草葉足以代<lb/>
茗飲非民用之所急也舊來嵗辦甚微兼有門擁已為<lb/>
重困近年頓增引目六百外有帶辦日加于前細民無<lb/>
由赴愬有司莫敢一言峻責刻期倚箠朴以濟一邑之<lb/>
害莫甚於此某之來也親見今嵗租賦猶且釜懸而金<lb/>
<pb n="KR4d0510_WYG_011-16b"/>
紙絲纊雜色之徴交至沓出怨咨滿前所不忍聞竊禄<lb/>
於此固亦何顔伏惟仁人君子重哀斯人之窮而察愚言<lb/>
之非誣惻然救之頓減數百道之引蠲數十錠之鈔使是邑<lb/>
之民世世子孫毋忘閤下之賜某雖無他長亦能相與頌<lb/>
賛謳吟以誇詡其事於無窮豈不美歟事已具公牘此復<lb/>
以申言之而非私也伏惟垂聼而細加裁察焉不勝幸甚<lb/>
　　　與劉生論易書<lb/>
承寄周易㑹通一部番陽董真卿所編集者并令獻其<lb/>
<pb n="KR4d0510_WYG_011-17a"/>
所見某何人而敢與此伏讀以還竊嘆其規模之廣大<lb/>
引援之洪博茫乎其自失也徐而察之則有深疑而未<lb/>
安者欲隱而弗白則非朋友之義而失所以命之之意<lb/>
欲言之則其書已成流布方盛區區之愚乃敢誦言其<lb/>
失無乃不可思之遲囘遂復數月念與其得罪於斯人<lb/>
孰若使斯人不得罪於前儒我嘗謂著書立言必有大<lb/>
綱領今董氏之書所以為綱領者首條凡例是也以<lb/>
伏羲之畫文王周公之辭標曰經夫子大象彖小象<lb/>
<pb n="KR4d0510_WYG_011-17b"/>
文言兼標傳字謂如此庶㡬經傳不相混而相綂可以<lb/>
合四聖人之書程朱之傳義而觀之又序其所以作之<lb/>
意則曰今易自費直鄭𤣥以孔子彖象傳附釋正經之<lb/>
末而叅解文王周公彖象經文之間并附文言則始於<lb/>
王弼程傳主理義而仍其舊古易自吕微仲晁以道始<lb/>
復而未盡吕伯恭復分上下經六十四卦為經二篇而<lb/>
以孔子十翼為傳十篇各為卷以合於古朱子本義主<lb/>
象占而用其本朱子所謂宗晁吕者不過欲學者分别<lb/>
<pb n="KR4d0510_WYG_011-18a"/>
四聖人之易以求之古耳若例以古人著書經傳各自<lb/>
為卷竊意解經者之謙徳若以孔子之傳附羲文周公<lb/>
之經亦猶程朱子之傳義附四聖之書未見其不可也<lb/>
董氏之説甚美而慨然欲任㑹通之責其志甚大獨惜<lb/>
其于朱子之説著之不詳而所以論諸儒之亂古者誤<lb/>
至其求欲自異則又蹈于前儒亂古之轍而不自知何<lb/>
以言之朱子嘗謂晁吕之議費鄭王互有得失盖先儒<lb/>
雖言費氏以彖象參解易爻初不言其合傳以附經也<lb/>
<pb n="KR4d0510_WYG_011-18b"/>
自昔多謂亂古自費氏始其實非是可見朱子之精鑿<lb/>
吕子謂費氏經與古文同此名之得也魏志謂鄭康成<lb/>
始合彖象于經甚明孔䟽謂夫子象辭元在六爻經辭<lb/>
之後王弼分爻之象辭各附當爻下今王弼注本之乾<lb/>
卦存鄭氏所附之例也坤以下六十二卦弼之所自分<lb/>
也朱子此言亦甚明矣而董氏乃通謂費鄭以彖象附<lb/>
釋謂王弼并附文言而不及其以象附爻可謂誤矣程<lb/>
子據王弼本而為傳時未見復古之易朱子後出而始<lb/>
<pb n="KR4d0510_WYG_011-19a"/>
明豈得謂程子主義理而仍舊朱子主象占而用吕乎<lb/>
此亦誤也羲文周孔因時之教變通作用不同固難執<lb/>
彖徇卦執象徇爻以求其必合復古者正欲救學者支<lb/>
離牽合之弊非若程朱傳義専解經㫖可相附也以今<lb/>
董氏所編乾卦觀之即鄭氏附彖象之舊但移天行健<lb/>
君子以自强不息一句置于彖傳之上其後文言則亦<lb/>
王弼之舊自坤以下則又改弼之例而從鄭氏耳去彖<lb/>
曰象曰而加以大象傳彖傳小象傳字部位如故而改<lb/>
<pb n="KR4d0510_WYG_011-19b"/>
立標幟其得失又何相逺哉易董氏于吕氏易下明載<lb/>
朱子辨説而畧不知考何耶其大綱領如是他固無以<lb/>
議為且朱子本義自與程傳體例不同而程傳發明之<lb/>
義理雖自為一經可也不當强求其通天台董楷集程<lb/>
朱傳義而附以門人所録已有可議况近世談易者紛<lb/>
紛外二家而自為説者多矣若取其議論之優長理象<lb/>
之的當足相發明非卓然絶識未易鑒擇彼新竒穿鑿<lb/>
者祇以汨亂何有于發明耶今之纂註政未免此欲言<lb/>
<pb n="KR4d0510_WYG_011-20a"/>
甚長非頃刻可了若其名字義例之未安因革等列之<lb/>
未當中間引朱子欲因邵子大易吟以方圖分作四層<lb/>
<hi>云云</hi>誤以為董楷其愚謂之説如睽旅喪牛以有離之<lb/>
類又未可一一縷數也董氏自云學有淵源而師新安<lb/>
胡一桂氏自言得于胡為多用功此書盖非一日意其<lb/>
篤于自信未嘗從人商確而又習見近日易通四書通<lb/>
等作遽欲傳世垂逺似太倉卒世有識者必能辨之豈<lb/>
待愚言適先之耳信筆䟽列幸勿以示不知者唯以轉<lb/>
<pb n="KR4d0510_WYG_011-20b"/>
叩諸宗人仲退文然與不然還以一言見教幸甚<lb/>
　　　與孔用道都事書<lb/>
孔子徳為聖人其後世復多顯而賢司馬遷史記列于<lb/>
世家遷之絶識盖此類也因是考之漢自安國而下在<lb/>
東都則若僖若融在唐則若頴逹若戣戡在宋則若道<lb/>
輔若文仲兄弟皆以儒學名節相望不絶天朝崇徳紹<lb/>
封褒用聖裔必有名世者出焉而今見閤下則其稱首<lb/>
也今之省臺要官中州士大夫居之者必其學足以濟<lb/>
<pb n="KR4d0510_WYG_011-21a"/>
時謀足以經國才器足以服百司聲望足以動一世然<lb/>
後人莫得而間之閤下向為材御史風采振中外邇者<lb/>
晉陟都司適當聖君賢相更化勵精之初綜理賛决浩<lb/>
然而歸重聖朝之所以處閤下將有大于此者矣某南<lb/>
方之鄙人也以家世儒弗能他業遭逢科典得官歴更<lb/>
丞佐令録雖無他長而頗知自愛不為大人長者所棄<lb/>
絶數年在江東小邑閤下時以行部出境上䝉察于衆<lb/>
人之中而置之文墨議論之末然俄頃别去不復相聞<lb/>
<pb n="KR4d0510_WYG_011-21b"/>
矣今嵗里居忽被助教之命暨來京師始知閤下之在<lb/>
臺府也屢薦其名而兹又以告之台衡特與此選嗟乎<lb/>
某何以得此哉閤下心誠好賢不遺小善哀于汨沒而<lb/>
抆拭之使脩其初服以從縉紳先生之後而發攄其誦<lb/>
讀之素為賜甚厚然成均天子之學首善四方者也助<lb/>
教秩雖卑掌佐博士教令前之處此者多方聞博習之<lb/>
師某何敢望其萬一况閤下以聖人子孫紹百世之傳<lb/>
任斯道之重區區獲遇以為已知固此生之深幸而迂<lb/>
<pb n="KR4d0510_WYG_011-22a"/>
狷狹滯之資職業之不稱以上累髙明不得而不懼也<lb/>
到官三月矣於閤下之門不敢進為私謝念將祇承督<lb/>
教以免於戾亦不可無以自白謹録其舊所為詩文一<lb/>
卷而以書道其惓惓伏惟裁察焉<lb/>
　表<lb/>
　　　賀建儲表<lb/>
恭聞濬發淵𠂻升崇上嗣三靈宅命兆姓繫心<hi>中賀</hi>伏<lb/>
以天作之君必有聖人之繼父傳之子是為古今之常<lb/>
<pb n="KR4d0510_WYG_011-22b"/>
理盖順于人情事尤闗于國本周后詒謀最久咸遵世<lb/>
子之方漢帝即位未㡬勉徇有司之請盖以嗣不足者<lb/>
望不属教不夙者徳不成究觀徃猷卓有先見恭惟皇<lb/>
帝陛下持盈以道慮逺惟明謂丕承列聖之休已恢𢎞<lb/>
業而蚤建萬年之策宜在青宫上祇母訓之慈下叶宗<lb/>
藩之議曰嫡曰長所以正序惟徳惟賢可以君邦本之<lb/>
至公斷以已志爰畀承祧之重用新授冊之儀繼明以<lb/>
炤四方具瞻令質元良以貞萬國永固丕基某等忝預<lb/>
<pb n="KR4d0510_WYG_011-23a"/>
廷臣幸逢慶典守宗廟社稷欣聞大器之置安學羽籥<lb/>
干戈願謹正人之游習<lb/>
　　　國子監賀親祀禮成表<hi>庚辰十月四日</hi>
伏以聖治尊親丕顯徽稱之薦齋宫藏祀幸嚴吉禮之<lb/>
成喜恊神人光生宗祏欽惟乾綱執柄渙號揚庭謂帝<lb/>
王之道相承必先報本而祖考之傳有在莫大正名於<lb/>
昭鏤玉之文甚盛奉璋之士誠既孚于廟假慶庸展于<lb/>
朝儀某等叨處膠庠與觀餘典推仁錫類允懐兆姓之<lb/>
<pb n="KR4d0510_WYG_011-23b"/>
心紀徳報功願上萬年之頌<lb/>
　　　賀聖節表<lb/>
伏以乾始綂天毓聖恊純剛之月泰元授䇿發祥當至<lb/>
正之年光被堪輿祚綿宗社恭惟宅心立事繩武繼文<lb/>
復科目以賔興求賢致治開經筵而典學遜志務脩幸<lb/>
逢熈洽之期茂介延長之慶某等職諧舜樂身際堯封<lb/>
蹈舞朝班瞻威顔而下拜咏歌儒舘頌福禄之來崇<lb/>
　箴<lb/>
<pb n="KR4d0510_WYG_011-24a"/>
　　　齋居四箴<lb/>
　予幼而志學行年三十而業不加進過未能寡其于<lb/>
　成已之道可憾多矣端居深念因為四箴以自儆曰<lb/>
　學曰思曰言曰行庻乎約守近脩交至互發以適至<lb/>
　善之歸云爾<lb/>
汝之向也靡靡乎騁外今也知反乎内吾幸汝之悔也<lb/>
汝之向也剛鋭以日倍今也不加進而苦退吾懼汝之<lb/>
怠也勉之哉志不可隳資不可恃工不可畫効不可覬<lb/>
<pb n="KR4d0510_WYG_011-24b"/>
若是不至則非汝之罪矣<lb/>
　　　右學箴<lb/>
心虚而靈思睿以通廓然心量非思曷充知由爾精義<lb/>
自爾窮審意之發决志之從弗昏以繆時乃之功聖人<lb/>
不思吾則豈同動而無邪静儼其容敬以一之齊聖之<lb/>
終<lb/>
　　　右思箴<lb/>
汝言好直直則取憎衆人好諛諛則汝弗能雖然吾弗<lb/>
<pb n="KR4d0510_WYG_011-25a"/>
患汝之弗直而患汝之弗慎其出也人言萬端巧佞詭<lb/>
欺隂餂而試陽導而随汝直弗悟亦害之貽嗚呼察之<lb/>
㡬反之思思而得之言然後時<lb/>
　　　右言箴<lb/>
力行天下之獨奮志百世之上不知者以為愚未信者<lb/>
以為妄嗟嗟君子惟病夫已究觀汝昔亦允蹈已先民<lb/>
有言靡不有始敬之敬之徃慎汝止聖賢同歸天地是<lb/>
似謂予何人為之則是<lb/>
<pb n="KR4d0510_WYG_011-25b"/>
　　　右行箴<lb/>
　　　勿齋箴<lb/>
視聼言動天則自然已私一萌遂與物遷制之伊何曰<lb/>
惟此勿能勝彼私乃全其徳昔顔氏子篤于求仁博文<lb/>
既極約禮斯循嗟後之人語勿毋易明察其機先審非<lb/>
是知之斯勿既勿乃誠子欲希顔視此為程<lb/>
　　　進脩齋箴為舒城汪仲暹作<lb/>
徳期于崇不崇則圮業要于成不成則毁山虧一簣止<lb/>
<pb n="KR4d0510_WYG_011-26a"/>
也吾止敷菑既勤敢怠疆理是以君子乾乾不已不已<lb/>
伊何聖師有㫖忠信修詞一誠表裏知至知終有條終<lb/>
始願言體之忱信實履刋落枝葉屏黜口耳不諧于時<lb/>
乃有諸已以是進修去道孔邇述古獻規用相吾子<lb/>
　　　静心齋箴<lb/>
人之一心至妙以神乗氣而動易失其真廼放以逸廼<lb/>
昧以昏雖有視聼而弗見聞彼氣發機若馬驟奔制之<lb/>
尼之則惟天君聖賢有訓曰操則存繄歟之子出佐長<lb/>
<pb n="KR4d0510_WYG_011-26b"/>
民萬變糾紛方寸經綸揭名静心思義以循兹静非寂<lb/>
致力惟勤能静其心理得氣馴太極之分隂陽互根厥<lb/>
義自殊請毋汨陳<lb/>
　　　正齋箴<lb/>
乾道變化命自天各正其正天乃全或罔而生理豈然<lb/>
中扃之中本不偏端居守一静以専百體順令供周旋<lb/>
有動斯直道平平出為民表身帥先如以繩墨齊其愆<lb/>
允哉君子希聖賢配名思義恒勉旃<lb/>
<pb n="KR4d0510_WYG_011-27a"/>
　銘<lb/>
　　　刀筆銘<lb/>
　刀筆吏具也人情孰不玩筆而畏刀然吏之刀削簡<lb/>
　而已吏之筆民命繫焉自後世易簡以楮刀之用廢<lb/>
　而筆尤重且専可不慎歟文學王君為其友作刀筆<lb/>
　賦甚美而復求益于予因摭其所棄者而為之銘銘<lb/>
　曰<lb/>
刀以利筆以鋭二物類相似也以言其形則秋毫之末<lb/>
<pb n="KR4d0510_WYG_011-27b"/>
不强于百鍊之鋒以言其用則削割誅刈操制生殺刀<lb/>
與筆有以異乎吁刀莫惜于筆也筆莫忍于心術也有<lb/>
形之刀易識而無形之刀不可測也使凢為吏者外不<lb/>
舞其手内不欺其心挺而不摧委而不撓至公付物而<lb/>
賞罰各適其重輕庻乎可以寄衆民之命而司三尺之<lb/>
平矣<lb/>
　　　樂善堂銘<lb/>
　至治元年春予與松江趙徳瑞偕舉京師一時江淅<lb/>
<pb n="KR4d0510_WYG_011-28a"/>
　之士惟徳瑞妙年而大父母父母具在尤相欣羨瑞<lb/>
　之父以樂善名堂集賢學士袁公為之記道其處家<lb/>
　居鄉之懿備矣諸公復為詩文賛之而吳某為之銘<lb/>
　銘曰<lb/>
善根厥初帝降𠂻樂而自得乃其終欲消私絶雲巻空<lb/>
靈扃涵漾春融融不參以人天與通泰然動静常從容<lb/>
曲肱飲食舞雩風聖賢殊詣極則同後有學者兹其宗<lb/>
誠身本自明善功似是而非審所從愿柔俗習失正中<lb/>
<pb n="KR4d0510_WYG_011-28b"/>
福利攝誘欺兒童秋毫辨晰瞭不䝉知之貞固樂且充<lb/>
趙君名堂踐于躬上希聖武追賢蹤天爵不倦方崇崇<lb/>
餘慶垂後昭無窮<lb/>
　　　儼思齋銘為三衢程國表作<lb/>
儼若思敬之容儼以思敬之功思有時儼無間表裏一<lb/>
動静貫嗟程君敬自持純不已夫何思<lb/>
　　　在止齋銘<lb/>
萬殊紛綸卓有則至精無形儼為極昭昭人已均是徳<lb/>
<pb n="KR4d0510_WYG_011-29a"/>
兩還厥初㑹於一行者之家射之的計功先後知乃得<lb/>
先民詔學垂世式片辭指示如皎日揭之齋顔踐其實<lb/>
念兹在兹永無斁<lb/>
　　　九思齋銘<lb/>
心官思睿作聖思不存為乃病物有則事有理弗昏繆<lb/>
由思耳視聼色貌言事則之循好是懿疑忿得恒自審<lb/>
理之從安以順昭訓言凡目九各専一非雜揉學思誠<lb/>
兹其要猗馬君揭自詔嘉爾名踐爾實非思勉功乃極<lb/>
<pb n="KR4d0510_WYG_011-29b"/>
　　　静學齋銘<lb/>
　由静而學先也既學而静後也栁君道傳以静學名<lb/>
　秦景桓甫之齋自其先者言之也吳某輙申其義而<lb/>
　并以後効為景桓勉焉銘曰<lb/>
皇錫靈明衆理森具匪敬以存曷制其騖爰植我本以<lb/>
考以思博極窮深鈎𤣥析㣲彼微既彰靡動非定衆止<lb/>
攸宗萬變斯應泰宇發光物意同春實踐兹境聖賢其<lb/>
倫先民之言揭自我友朂哉秦君視此座右<lb/>
<pb n="KR4d0510_WYG_011-30a"/>
　　　思勉齋銘<lb/>
　建陽蔣師文從京兆杜伯原徵君學以思勉扁其讀<lb/>
　書之齋不鄙命予申述其義輙求正于杜君且以師<lb/>
　文共勵焉銘曰<lb/>
非思非勉心之真不思不勉徳之純真昧弗知等愚民<lb/>
純而不已斯聖人去愚希聖思勉遵學者務此宜循循<lb/>
惟皇降𠂻布彛倫先哲謨訓日星陳學思兩若翼與輪<lb/>
服膺敢有怠弗勤造㣲極睿通鬼神眀擇衆理區以分<lb/>
<pb n="KR4d0510_WYG_011-30b"/>
允蹈同執誠其身終以勇繼知與仁從容聖域坐自臻<lb/>
蔣生氣質清且淳從遊碩師蚤有聞心解不但佔畢呻<lb/>
已功百倍猶勤詢嗟愚何知義同申按常摭實非竒新<lb/>
與子共勵堅書紳<lb/>
　　　蘭溪州新刻漏銘<hi>自序</hi>
　至元重紀之五年嵗在已夘七月蘭溪州新刻漏成<lb/>
　先是監州貫某首輟餐錢以率同僚市銅募工鑄為<lb/>
　圓器浮箭識刻至是竣事顧惟舊樓旦暮警致板級<lb/>
<pb n="KR4d0510_WYG_011-31a"/>
　頓撼懼失常節乃闢屋於大門之左以安處之惟州<lb/>
　縣之政固非一端正時示民實急先務故挈壺廢職詩<lb/>
　刺其非更鼓分明人知其政所繫豈小哉蘭溪由縣内<lb/>
　附二十年而為州為州四十有五年而刻漏始有修廢<lb/>
　舉墜民聼用新邦侯之績不可無紀乃述而為銘銘曰<lb/>
範金為壺斷木置箭節度以水晷刻斯辨惟國有制莫<lb/>
先正時號令興居是用不迷猗歟賢侯廢典肇舉爰度<lb/>
爰謀處以新宇匪宇之崇器則惟新匪器之尚存乎其<lb/>
<pb n="KR4d0510_WYG_011-31b"/>
人昭以啟昏順以正忒作此銘詩以示無極<lb/>
　　思容齋銘<lb/>
　臨川危太朴合魯論禮經之㫖以思容名齋有志於<lb/>
　學者也東陽吳某謹歴稽經傳而為之銘曰<lb/>
人心通㣲主攝是身以内齊外粤惟天君不莊則漫致<lb/>
肅則一以外養中粤惟天則昔者子淵復禮勝私當非<lb/>
而勿其要在思亦有子輿所貴在道正辭近信動逺鄙<lb/>
暴子思一言蔽以思誠耳目勿思孟訓是程恭惟五事<lb/>
<pb n="KR4d0510_WYG_011-32a"/>
禹本天授疇數㝠符聖衍至九合思與容互出畧同各<lb/>
専其一並致爾功惟疑忿得視餘稍異事理無遺知行俱<lb/>
至聖謨有赫哲人在前嗟爾危子毋怠勉旃<lb/>
　　　存誠齋銘<lb/>
存誠繫乾本文言中庸誠以天人論七篇要在存不存<lb/>
洛儒四勿㫖不煩晞顧用工亦同原閑邪隠若崇墉垣<lb/>
中有安宅天地元聖謨賢訓昭匪昏寥寥此道今誰敦<lb/>
子名其堂允知尊<lb/>
<pb n="KR4d0510_WYG_011-32b"/>
　賛<lb/>
　　　宋中丞孔公擊蛇笏賛<lb/>
　古先聖王之治天下也驅禽獸而逺之使民得安居<lb/>
　鑄鼎之懼神姦使不逢不若時則政教脩明志行順<lb/>
　正人物異方妖淫不興世衰道㣲民辟其𠂻氣類感<lb/>
　召春秋而下妖異始不絶書傳曰人無釁焉妖不自<lb/>
　作夫人者物之君也靈明主攝之具顛倒迷瞀物既<lb/>
　得而執之故羽毛鱗介之或變化人為而不安其類<lb/>
<pb n="KR4d0510_WYG_011-33a"/>
　則具耳目口鼻為人者失其常性以淪于禽獸又何<lb/>
　疑哉余讀孔道輔在寧州時以笏擊蛇事未嘗不撫<lb/>
　卷太息夫蛇之為物眩怪厲毒人不常見今也以當<lb/>
　晝為隂暮以庭除為窟穴以牲醪為飲食吏民奔走<lb/>
　傾向而神之恬弗怪也公抽笏一擊衆惑氷解抑何<lb/>
　偉哉公之平生大節剛毅忠勁得之深而養之熟矣<lb/>
　當其擊之非笏也其氣也非氣也其義也義以决勝<lb/>
　氣以直前笏以逹其至而已吁邪不勝正妖不勝徳<lb/>
<pb n="KR4d0510_WYG_011-33b"/>
　孔公施之之效捷若響應則夫君四海長兆民任位育<lb/>
　之寄者果能此道將見山川鬼神莫不寧草木鳥獸<lb/>
　咸若三辰循軌萬有遂性斯民夀考富樂終身不見<lb/>
　異事孰謂太古之治不可復哉公之八世孫某寳藏<lb/>
　其笏追懐髙風因述梗槩而為之賛曰<lb/>
有妖惟蛇民亂厥志諤諤孔公奮擊斯斃公笏盈尺義<lb/>
烈萬鈞遂開羣疑以生我人公在朝廷崇議勁色用雖<lb/>
勿究舉為世則凡百君子正直是將式爾珍藏惟徳之<lb/>
<pb n="KR4d0510_WYG_011-34a"/>
光<lb/>
　　　伏羲畫卦圖賛<hi>并引</hi>
　有太極而後有天地形有天地而後聖人生天地不<lb/>
　形其化息聖人不生其道隠大哉羲皇其天地之㑹<lb/>
　而聖人之宗歟盖自鴻䝉肇分化育絪緼神用顯行<lb/>
　無所不在而未有發其秘者惟皇含徳淳厚聰明睿<lb/>
　智神武而不殺俯仰察觀逺近交取固已契乎其中<lb/>
　而龍馬之圖適賛其决時無聖人則已聖人出焉則<lb/>
<pb n="KR4d0510_WYG_011-34b"/>
　雖㣲斯圖八卦之妙吾知其弗終秘已天地不能言<lb/>
　聖人言之天地不能畫聖人畫之森然未畫之前粲<lb/>
　然既畫之後㝠合夙成自然而然夫豈人之為之哉<lb/>
　吁聖人之生也天地無心而有心卦之畫也聖人有<lb/>
　心而無心明乎天地聖人之心者可與論卦畫之原<lb/>
　矣敬賛曰<lb/>
大化不言至道誰陳肇開人斯篤生真淳既錫我圖爰<lb/>
假我手契由石持圖以石剖由一而根有萬其支靈明<lb/>
<pb n="KR4d0510_WYG_011-35a"/>
所流何慮何思權輿人文昭晰天秘窅乎孰名鬼神上<lb/>
帝髙下未淪萬世未終全像巍巍曷其有窮<lb/>
　　　自賛圖像<lb/>
汝氣頗清汝貌多骨塊處乎冷淡之場蟻旋乎艱險之<lb/>
域雖非富貴姿亦無貧賤色胸涵天和足蹈聖則持身<lb/>
璧完秉志山立夫惟有道好學之士與之千里而神交<lb/>
不然則對面而弗識也<lb/>
　　　北野兀者賛<hi>并引</hi>
<pb n="KR4d0510_WYG_011-35b"/>
　郡帥蕭侯家北野之區嘗因以為號復繫之曰兀者<lb/>
　以自狀異哉侯之為名也夫名之由生以其實也無<lb/>
　其實而䝉其名不可得也今人有珍器焉目以毁惡<lb/>
　猶怫然色變况乎以殘形加全人哉侯獨欣然自居<lb/>
　又何故䝉莊多寓言侯亦寓耳士之生世孰不志于<lb/>
　行也彼疾足跌奔猖狂自恣抵冒險巇顛踣頓仆卒<lb/>
　陷于辟後雖欲善補末矣其有挾用世之資而或利<lb/>
　于位沮于勢蹈武旋跟不敢以趨蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>趦趄踸踔泥<lb/>
<pb n="KR4d0510_WYG_011-36a"/>
　塗是亦無足俱故云流放士㝠乎自然遺形而蹈實<lb/>
　擯美而䝉汙樂虧而惡成嘗游内以葆真不衒外以<lb/>
　賈禍潰然而全肆然而安役一世命萬物而衆莫窺<lb/>
　其所以然斯不亦兀之善者乎是數者之操不同由<lb/>
　前之為侯固弗類由後之稱亦近乎私智而非吾所<lb/>
　謂道也侯世勲庸家先御史之聲聞天下子孫襲總<lb/>
　戎政建藩屏卓為虎臣今侯名徳才業蔚然于時將<lb/>
　有移之而佐國子民者瞻周道之砥平曠海表以方<lb/>
<pb n="KR4d0510_WYG_011-36b"/>
　行忠信篤敬惟聖則是循無徃而不自得願有取于<lb/>
　是者持戰兢惕厲不忘居安之戒云爾因為之賛以<lb/>
　申其義賛曰<lb/>
兀名則殘伊實匪完人兀而名恃懼于安廢形損外務<lb/>
専其内孰與中行心體俱泰廓然康衢義蹈仁趨動與<lb/>
天随貞吉無虞<lb/>
　　　王玉淵畵龍賛<lb/>
天雲垂海水立震萬里雨八極神哉沛斂復寂淵清泠<lb/>
<pb n="KR4d0510_WYG_011-37a"/>
玉一滴<lb/>
　　　髙馬小兒圖賛<lb/>
　易不云乎小人乗君子之器盜思奪之矣龔開聖予<lb/>
　作髙馬小兒圖盖出于此其自為詩則姑文致委曲<lb/>
　而畧于末語見意不敢盡也愚輙不揆申極其詞以<lb/>
　著戒且以賛竒産之不終厄云爾<lb/>
龍之媒挺權竒嗟不逢制小兒眇童頑爾何如樂騰凌<lb/>
傲以嬉聖有戒垂訓辭據非宜或奪之彼雖奪亦莫羈<lb/>
<pb n="KR4d0510_WYG_011-37b"/>
充帝閑屬鸞旗願托身奉明時<lb/>
　　　賈刪定畵像賛<hi>并序</hi>
　君臣父子之義不明於天下奸臣倡邪説以誤其國<lb/>
　賢人君子力争而不勝固末如之何然其正大之情<lb/>
　英偉之氣千載而下聞者猶感憤激烈則民彛天典<lb/>
　之重豈不足以有所助哉宋靖康之祻酷矣髙宗脅<lb/>
　於秦檜之謀忘仇請和屈膝請命紹興戊午遣羣臣<lb/>
　交口合辭以為不可而胡公銓上書言尤真切金人<lb/>
<pb n="KR4d0510_WYG_011-38a"/>
　購以千金讀之驚嘆東陽賈公廷佐時為廸功郎嚴<lb/>
　州桐廬縣主簿一再上書累數千言劇論讎恥之不<lb/>
　可忘名分之不可貶和約之不可信請誅王倫拘敵<lb/>
　使决意用兵其激切之詞有曰陛下為戎人諸侯臣<lb/>
　為犬馬陪属曰此天也祖宗之天此地也祖宗之地<lb/>
　一朝而化為金人之天地可乎無天可戴無地可履<lb/>
　不如無生曰陛下委靡從敵則天下將圜視而起不<lb/>
　怨敵而怨陛下劉豫之禍可為寒心陛下尚何面目<lb/>
<pb n="KR4d0510_WYG_011-38b"/>
　戴黄屋王天下邪烏乎其言一至此哉大畧與胡公<lb/>
　同皆其君所不能堪又謂今有將可使有兵可戰直<lb/>
　為壯曲為老毋以強弱多寡論是又本乎義理之正<lb/>
　而深識事勢之宜非區區較計利害之間者也胡公<lb/>
　既逺竄而公頋弗及豈以其猶不直斥檜而獲宥歟<lb/>
　考之宋史當時内外之臣如李綱王庻曾開張燾晏<lb/>
　敦復魏杞許忻趙雍胡埕朱松張廣凌景夏常明范<lb/>
　如圭李彌遜方廷實梁汝嘉蘓符蕭振薛㣲言之徒<lb/>
<pb n="KR4d0510_WYG_011-39a"/>
　章䟽畧見一二而廷佐曾不得齒名其間豈又以小<lb/>
　邑下官在所畧邪魏杞之集讜議今亦無考世知誦<lb/>
　胡公之書而不知有公惜哉公字子野世居東陽之<lb/>
　蘭隰宣和中入太學登紹興二年第升朝嘗為大理<lb/>
　司直通判湖州台州遷詳定一司勅令所刪定官後<lb/>
　薦起知處州辭遂致其仕今其鄉猶稱賈刪定子孫<lb/>
　多以文學顯者七世孫權出公二書及家譜示予併<lb/>
　獲拜其畵像英風義槩凛焉如存吾鄉有人如是而<lb/>
<pb n="KR4d0510_WYG_011-39b"/>
　忍使之冺冺湮沒哉竊不自揆表而著之復為之賛<lb/>
　曰<lb/>
昔在紹興屈身和仇嗟嗟賈公獨為已羞越職扣閽攄<lb/>
憤陳義子房之忠仲連之志天地與立曰惟綱常二書<lb/>
之存千載有光其官則卑繄節甚偉遺像凛然孰不敬<lb/>
企<lb/>
　　　僧復庵賛<lb/>
徃過來續化沕穆兮而曰輪迴逝者復兮静極動生斯<lb/>
<pb n="KR4d0510_WYG_011-40a"/>
道云亨兮而曰根塵絶弗萌兮人來問予復有何義一<lb/>
編在前毋落吾事<lb/>
　　　澹樂齋賛為蕭存道元帥作<lb/>
軒冕組圭盛貴服兮綺䟽華榱麗居室兮八珍九鼎僣<lb/>
玉食兮歌鐘美人侈聲色兮貝玉珠金富藏積兮嗟嗟<lb/>
世人寧有極兮君子之心不留一兮天機嗜欲相出入<lb/>
兮惟澹于彼樂斯得兮元戎英英裔述律兮爾公爾侯<lb/>
常布匹兮澹不自知樂匪物兮真適自然非有激兮又<lb/>
<pb n="KR4d0510_WYG_011-40b"/>
奚區區較得失兮孔顔在前昭哉遺則兮<lb/>
　　　沃哷典簿名字賛<hi>海夀字允常</hi>
仁者樂山體則似之静而有常其夀也宜夀繫海名允<lb/>
常維字揆以格言兹毋乃異仁由知發動自静根二者<lb/>
則一或義所存先生命辭既戒既具予言非贅亦徳之<lb/>
助<lb/>
　　　天馬賛<hi>并序</hi>
　至正二年秋七月上在灤京拂郎國來獻馬長丈一<lb/>
<pb n="KR4d0510_WYG_011-41a"/>
　尺有三寸髙六尺四寸昂首復增三之一焉身純黒<lb/>
　後二蹄白食芻粟倍常間以肉湩竒偉驍駿真神物<lb/>
　也拂郎在西海之西去京師數萬里凡七渡巨洋歴<lb/>
　四年乃至上御慈仁殿受之後月乗以歸燕既勅畵<lb/>
　工為圖仍命詞臣賛之臣某具員學舘目睹盛事謹<lb/>
　百拜稽首而獻賛曰<lb/>
房星降精龍出水中挺生雄姿西極為空聖人御天臣<lb/>
不敢駕四年在途祗獻墀下𤣥雲披身白玉並蹄昂首<lb/>
<pb n="KR4d0510_WYG_011-41b"/>
如山萬驥讓嘶神物應期振古無匹不命自來懐逺之<lb/>
徳省方時乗一日兩京吉行無驅永奉皇明<lb/>
　　　大蘓公自畵背面圖賛<lb/>
　畵舉扇障面并作元祐罪人寫影示邁八字楊廷秀<lb/>
　有䟦<lb/>
元祐罪人東坡居士面有何羞作此舉止疾走避影息<lb/>
隂則已胡盖而章猶書邁子<lb/>
　頌<lb/>
<pb n="KR4d0510_WYG_011-42a"/>
　　　汪氏宜人不用緇黄頌<lb/>
　釋老氏之教震動四海其言死生輪廻入地獄受諸<lb/>
　苦狀尤能懾怖愚俗從之者如水趨下非一日矣男<lb/>
　子剛明者間不惑至于婦人女子隂闇荏弱其悞而<lb/>
　溺焉毋怪也昔有治喪不用浮屠而其母欲用之者<lb/>
　問于朱子朱子告之以當委曲開釋必不可囬則亦<lb/>
　不得拗而咈也夫懼于咈親而從非禮過不在其子<lb/>
　而母之賢為難得也新安吳謚以其母宜人汪氏墓<lb/>
<pb n="KR4d0510_WYG_011-42b"/>
　銘示余讀之知其臨終戒不用緇黄作而嘆曰向所<lb/>
　謂賢母不可得而見者豈不在兹乎雖其他懿行甚<lb/>
　悉而此為卓卓特異因特為之頌云頌曰<lb/>
異端惑世崇誕誣張皇鬼伯司幽都婦柔惟怯尤易趨<lb/>
原始反終本不殊指徃為復理所無昧迷日月舍正途<lb/>
傾貲謟俗反詬儒吳母絶識超羣愚訓行厥後垂世模<lb/>
偉哉果勝大丈夫<lb/>
　禮部集卷十一<lb/>
</p>
<p>
</p>
  </div>
</body>
</text>
</TEI>
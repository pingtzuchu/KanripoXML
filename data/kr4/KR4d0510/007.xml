<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集卷七</head>
    <p>
<pb n="KR4d0510_WYG_007-1a"/>
欽定四庫全書<lb/>
　禮部集卷七　　　　　　元　吳師道　撰<lb/>
　　律詩七言<lb/>
　　　八陣圖<lb/>
慘淡風雲舊指麾濤聲洶湧尚含悲握竒智在人誰識<lb/>
長嘯神遊石不移天下竒才司馬嘆江流遺恨杜陵詩<lb/>
當時萬事皆天意三酹英雄誦出師<lb/>
　　　寄友<lb/>
<pb n="KR4d0510_WYG_007-1b"/>
聚散悠悠水上萍相思千里夢魂驚門扄白日閒花落<lb/>
愁入春風芳草生天北雲遥囬雁影江南春盡老鵑聲<lb/>
飄零王粲今何處想見登樓此日情<lb/>
　　　送林初心<lb/>
溪上開樽洗客塵千篇髙咏句清新春風冠盖英雄夢<lb/>
夜雨江湖老大身萬里燕山馳壮氣十年吳國起閒人<lb/>
來時須得文章力去看薇花紫禁春<lb/>
　　　游仙居南峰<hi>并序</hi>
<pb n="KR4d0510_WYG_007-2a"/>
　　　　大德十年秋余來仙居聞南峯為登臨佳處<lb/>
　　　　而未之識至是偕邑人往焉山去郭數里而<lb/>
　　　　近仰見白塔立雲表踏落葉縁嶺上空曠極<lb/>
　　　　目無際逹興道寺章安尊者道場近時邑士<lb/>
　　　　吳君直軒講授寓焉右偏小軒為臨眺之所<lb/>
　　　　羣峰拱環一水囬互寒暉清氣蕩溢心目平<lb/>
　　　　沙逺村煙樹魚鳥如墮瀟湘圖畵中視軒扁<lb/>
　　　　藍光大字瘦硬可愛梁間題郭三益楊宗山<lb/>
<pb n="KR4d0510_WYG_007-2b"/>
　　　　劉明府陳古靈先生詩在旁有近人登髙懐<lb/>
　　　　古詞亦悲壮時衆客互觴喧嘩余獨操片紙<lb/>
　　　　吮筆視佳者記之癖好類如此客有導余循<lb/>
　　　　東廡拂塵壁讀陳仁玉擬騷詞陳風流文翰<lb/>
　　　　有名喜觴咏山水間甞視軒前小阜營葬穴<lb/>
　　　　今其後業不復葬悉為勢家有客感舊故嘆<lb/>
　　　　息不已余亦愴然既而曰人生良會開口一<lb/>
　　　　笑不易得今古興廢事奚足介哉于是舉酒<lb/>
<pb n="KR4d0510_WYG_007-3a"/>
　　　　相属樂甚顧日欲暮半醉而罷余聞天下竒<lb/>
　　　　觀往往因文人勝士題咏發之今南峯溪山<lb/>
　　　　甚佳留題甚多古靈不可尚已如郭三益詩<lb/>
　　　　亦清麗惜乎傳誦者少而南峯之勝不得附<lb/>
　　　　之以題也兹逰不欲作詩客請為倚歌和之<lb/>
　　　　非求多之也庶将著其詩而廣傳好事者耳<lb/>
藍光軒外空煙輝鷺鷥石上寒風漪秋髙林薄衆葉脫<lb/>
日暮澗谷孤雲歸山空竹靜僧眠熟舟閑江清人渡稀<lb/>
<pb n="KR4d0510_WYG_007-3b"/>
慿髙把酒𣺌今古浩歌興逐征鴻飛<lb/>
　　　赤壁圖<lb/>
沉沙㦸折怒濤秋殘壘蒼蒼戰鬬休風火千年消伯氣<lb/>
江山一幅掛清愁丈夫不學曹孟德生子當如孫仲謀<lb/>
機㑹難逢形勝在狂歌弔古謾悠悠<lb/>
　　　溪亭夜宿<lb/>
閒亭來伴野雲棲剪剪東風冷客衣孤鶴有聲溪上啄<lb/>
落花無影月中飛愁銷緑髮三春過夢拂青山半夜歸<lb/>
<pb n="KR4d0510_WYG_007-4a"/>
混迹漁樵莫惆悵得時奴𨽻總輕肥<lb/>
　　　和逯彦常留别<lb/>
落日平蕪轉晚暉西風殘葉攬秋飛江南煙水孤鴻冷<lb/>
冀北弓刀萬馬肥零落酒徒愁夜夢支離冷骨怯秋衣<lb/>
劇談之子聊相慰莫向青山又賦歸<lb/>
　　　野中暮歸有懐<lb/>
野田蕭瑟草蟲吟墟落人稀慘欲隂白水西風羣碓急<lb/>
青林暮雨一燈深年豐稍變饑人色秋老誰憐倦客心<lb/>
<pb n="KR4d0510_WYG_007-4b"/>
酒禁未開詩侣散菊花時節自登臨<lb/>
　　　送郭推官之吳興<lb/>
水精宫裡宦遊鄉聞道賔僚藹俊良清氣入懐生翰墨<lb/>
仁風到處洗桁楊深春柳色湖亭静落日蘋花客棹香<lb/>
我欲縱遊身未許夢思風物九廽腸<lb/>
　　　水軒<lb/>
碎萍落落㸃清圓山影簷花不碍船荷柄倚闌髙似竹<lb/>
龜兒出浪小于錢敲針作釣凌風立叠石為床聼雨眠<lb/>
<pb n="KR4d0510_WYG_007-5a"/>
塵慮繞纒君自爾林塘何處不翛然<lb/>
　　　寄葉審言并簡晉卿<lb/>
燕塵越水舊衿裾何事今年賦遂初肉食終還虎頭相<lb/>
身謀可復兎園書閉門深巷楊花滿送目停雲暮雨疎<lb/>
不見黄生今數月因君聊與問何如<lb/>
　　　寄張子長<lb/>
落落長遭俗子憎别來懐抱向誰傾有時錯莫呼張丈<lb/>
無力吹嘘薦賈生叱石山中尋藥侣翫雲林下讀書聲<lb/>
<pb n="KR4d0510_WYG_007-5b"/>
知君亦有逍遥興肯與卑棲嘆不平<lb/>
　　　次韻逰山石寺<lb/>
雲鎻幽源䕶隠丘君因逺棹適良遊江潭日炤魚龍野<lb/>
佛殿山空草木秋山竇泉香聊作供題詩僧去獨含愁<lb/>
肯將塵事妨清賞不盡登臨興不休<lb/>
　　　次友人韻二首<lb/>
風埃飄泊望誰收勁氣盤盤狹九州鄭老有才翻得冷<lb/>
沈郎自瘦不縁秋芙蓉白鳥滄洲思蔓草荒庭落日愁<lb/>
<pb n="KR4d0510_WYG_007-6a"/>
客裡得錢那惜醉歸來𤓰芋熟西疇<lb/>
　　　又<lb/>
膏火錐刀祗自焚莫将清氣一時分休文溪上多明月<lb/>
𢎞景山中有白雲詩思凌秋添勝語丹經參夜得竒聞<lb/>
飄颻物外何須恨漢世公卿貴少文<lb/>
　　　送李僉憲行部之越<lb/>
天上神仙氣自清南行萬里識儀刑繡衣使者新持斧<lb/>
國子先生舊執經馬蹋秋原風獵獵雕盤霜浦日㝠㝠<lb/>
<pb n="KR4d0510_WYG_007-6b"/>
縱吟太白詩千首天姥雲門近眼青<lb/>
　　　寄李坦之<lb/>
九𤨏三茅仙聖宫故人招隠幾時同青楓月落重江外<lb/>
翠袖天寒絶谷中文字相知惟我爾精神不隔漫西柬<lb/>
長安冠盖紛如數<hi>闕</hi>老誰憐賈與終<lb/>
　　　和黄晉卿客杭見寄<lb/>
一從君客江城去詩思凄凉酒盞空天末倚樓孤岫雨<lb/>
春深閉户落花風半生正坐才名悞萬里誰憐意氣同<lb/>
<pb n="KR4d0510_WYG_007-7a"/>
坐憶王孫咏招隠萋萋草色向人濃<lb/>
　　　又<lb/>
書問蕭條已半年知君近買過湖船江花日暮吹紅雪<lb/>
店樹春晴起緑煙客裡光隂遽如許人間岐路正茫然<lb/>
離羣得似游從樂紙貴錢塘日萬篇<lb/>
　　　又<lb/>
翰林學士巴西彦天禄儒臣漢世雄一笑吟邊餘故老<lb/>
並遊方外亦清風呉天有象星應聚冀北成羣眼已空<lb/>
<pb n="KR4d0510_WYG_007-7b"/>
十載神交未相識卧淹幽谷恨羈窮<lb/>
　　　喜雨<lb/>
髙隴深溝有剰泉風雷仍及望霓先凉思到骨甦中夜<lb/>
饑火燒腸洗積年上帝自仁寧為吏書生有喜豈須田<lb/>
東南米價明當賤擬辦狂遊萬里船<lb/>
　　　寄蔣山長<lb/>
吳興博士荆溪上别去無書十載強浮世升沉堪一笑<lb/>
勝懐吟賞未相忘鯨翻寒日江湖白雁叫秋城草木黄<lb/>
<pb n="KR4d0510_WYG_007-8a"/>
猶有舊時詩卷在髙歌聊復慰凄凉<lb/>
　　　贈王生<lb/>
嗜酒王郎復好吟紫髯如鐡氣蕭森歸㠶千里歲年晚<lb/>
破屋一氊風雪深痛飲廣文逢勁敵獨歌郢客見知音<lb/>
五雲東畔三峰路别後相思試一尋<lb/>
　　　次方韶文三首<lb/>
婺女城頭掩半扉沈矦樓上領斜暉聴鴻前度同遊盡<lb/>
化鶴重來萬事非山水娯人真不惡文章驚世故多違<lb/>
<pb n="KR4d0510_WYG_007-8b"/>
何如有酒身長健竟月登臨莫便歸<lb/>
　　　又<lb/>
倚空風穴瞰岩腰天與幽居物色饒玉女靈旂畨晝永<lb/>
石壇仙樹長春條百年遺老風流在千里浮雲夢寐遥<lb/>
我亦平生愛丘壑相從煮石㸑枯樵<lb/>
　　　又<lb/>
昨嵗郎君一再臨坐成乆别思難禁雁囘衡岳夜雲白<lb/>
花落湘潭春水深縱覽山川誰似爾争雄文賦古猶今<lb/>
<pb n="KR4d0510_WYG_007-9a"/>
倚門莫怪歸來晚遊子終懐寸草心<lb/>
　　　柬王仁境<lb/>
有客空齋嘆不歸鄉心二月亂于絲杏花深巷春風夢<lb/>
茅屋荒田夜雨詩天氣未佳宜小住人生行樂竟何時<lb/>
乞君安得千壺酒爛飲狂歌慰别離<lb/>
　　　送許益之赴趙侍御招二首<lb/>
揚㠶千里載書琴此事光華喜見今青眼憐才真有道<lb/>
白雲出岫本無心校書燈火西齋静聴講衣冠北府深<lb/>
<pb n="KR4d0510_WYG_007-9b"/>
歲晚幽期良自保孤根未恨逺穹林<lb/>
　　　又<lb/>
繡府烏臺峻碧霄金陵佳麗未蕭條詩書正氣屯諸彦<lb/>
花月殘歌笑六朝山倚石頭青入畵江吞天際白吹潮<lb/>
勝逰健筆追雄渾為寄林間慰寂寥<lb/>
　　　送人之台州<lb/>
六月征途盍小休振衣遄過海東頭半空霞赤山初曙<lb/>
絶頂夜凉江正秋詞翰清妍應有助簡書容與定無愁<lb/>
<pb n="KR4d0510_WYG_007-10a"/>
升沉一笑幽期逺肯向滄浪寄野鷗<lb/>
　　　送吳閑閑真人還山壽親二首<lb/>
翠㽔芝盖襲靈芬名在鈞天四海聞重見盖公隆漢室<lb/>
由來番國入呉君三秋勝日雙親壽一沼清逰萬里雲<lb/>
肯詫光榮動閭井祇將忠孝荅殷勤<lb/>
　　　又<lb/>
天恩親許拜慈顔飛鳯銜書逐珮環江上白雲秋近舎<lb/>
人間紫氣曉浮關木公金母齊髙筭芝草琅玕滿故山<lb/>
<pb n="KR4d0510_WYG_007-10b"/>
千載楚萊芳躅在羽衣交映彩衣斑<lb/>
　　　答蔣春卿見寄韻<lb/>
雲錦衣裳侈貝璣娟娟秋水隔相思書來南國魚千里<lb/>
愁入西風柳萬絲乆别忽驚詩句好重親未覺髩毛衰<lb/>
多君世外殷勤意古道寧論俗子疑<lb/>
　　　客杭九日别柳道傳黄晉卿出飲江頭陳氏樓<lb/>
　　　客雜甚二首<lb/>
薄隂江日淡暉暉殘葉隨風上下飛陌上呉兒應競賞<lb/>
<pb n="KR4d0510_WYG_007-11a"/>
天涯陶令正思歸秋花廢苑連金刹晚樹平湖出翠微<lb/>
千古興亡竟何極不須登覽重沾衣<lb/>
　　　又<lb/>
黄菊開時酒價亷晚聲沙市簇青帘不堪衣袂猶為客<lb/>
偶上樓頭試捲簾良友相逢還易别老兵對飲且無嫌<lb/>
西風放棹龍山去何必疎狂脱帽簷<lb/>
　　　送孫伯芳致意姚子敬<lb/>
下帷閉閣想無羣落落經時一過君俚耳誰能知白雪<lb/>
<pb n="KR4d0510_WYG_007-11b"/>
閒身那得似浮雲憂來意緒迷詹尹别去緘題憶右軍<lb/>
歸見西州里名士為言吾甚敬斯文<lb/>
　　　讀唐末史事<lb/>
黄屋漂摇劍㦸圍草荒城闕淚沾衣空吟陌上行人去<lb/>
誰救山頭凍雀飛計失廷臣無逺略途窮天歩縂危機<lb/>
晉陽一旅開洪業落落關河滿夕暉<lb/>
　　　送友人之關西<lb/>
相逢未乆復相違疋馬西行壮氣馳弧矢四方男子志<lb/>
<pb n="KR4d0510_WYG_007-12a"/>
煙花三月故人思秦山渭水金城國漢闕唐陵野草碑<lb/>
萬里兹逰何可絶閉門笑我白生髭<lb/>
　　　京城寒食雨中呈桞道傳呉立夫<lb/>
春深不見試輕衫風土殊鄉客未諳蠟燭青煙出天上<lb/>
杏花疎雨似江南松楸昨夜頻來夢樽爼何人可與談<lb/>
閉户不知佳節過清泥滿道没征驂<lb/>
　　　三月二日麗正門書事<lb/>
萬騎遥聞發上林内前車馬去駸駸風囘輦路香煙合<lb/>
<pb n="KR4d0510_WYG_007-12b"/>
雨映龍樓柳色深淮卒屢呼驚過客伶官凝望促華音<lb/>
修門此日逢佳令咫尺清光倘炤臨<lb/>
　　　恩榮宴<lb/>
聖主龍飛第一春造廷多士際昌辰墨痕金榜雲煙濕<lb/>
花艶瓊林雨露新千載文明開至治九天恩重愧微身<lb/>
輕肥不逐時人夢誓守平生一念真<lb/>
　　　送劉縣丞之官寳應<lb/>
人言淮俗稍真淳君去扁舟早問津鐘鼓京城五更夢<lb/>
<pb n="KR4d0510_WYG_007-13a"/>
<hi>劉居鍾鼓樓前</hi>弦歌沙市萬家春名城尚記唐年古作吏當如<lb/>
漢世循同是青衫更鄰壤後來還許望音塵<lb/>
　　　送陳鍊師歸越<lb/>
楓葉橋邊一振衣瓊臺璇舘動光輝浮雲散盡青山在<lb/>
華表依然白鶴歸方外祇今猶有事人間何處可㤀機<lb/>
慶湖禹穴經過地且莫停舟訪落暉<hi>慶湖千秋觀禹穴告成觀今皆為寺</hi>
　　　送潘生歸天台二首<lb/>
昔遊曾擬上天關風雨窮秋路阻艱俗駕竟囬蒼嶺下<lb/>
<pb n="KR4d0510_WYG_007-13b"/>
夢魂長遶赤城間黄精仙樹年年長幽澗寒雲日日閒<lb/>
之子明朝却歸去愁今浩蕩杳難攀<lb/>
　　　又<lb/>
陋巷蕭然可設羅比鄰祇怪數經過秋風海國芹初熟<lb/>
今雨柴門草更多心醉豈嫌無痛飲情親不恨有離歌<lb/>
故人憶我還相問耿耿應知未肯磨<lb/>
　　　送𤓰爾佳知州<lb/>
陋邦寧足駐旌麾不待尋常報政期宫有藻芹歌未已<lb/>
<pb n="KR4d0510_WYG_007-14a"/>
囊無薏苡謗何為纍纍金印青雲在落落丹心白日知<lb/>
得意孱庸非所羨祇留遺愛使人思<lb/>
　　　寄劉士明同知<lb/>
前望譙樓帯古城濯纓河畔水泠泠共分草徑臨門入<lb/>
最喜書聲隔屋聽官路馳驅足塵土人生聚合等雲萍<lb/>
琴清茗冷何時共直待秋風月滿庭<lb/>
　　　校視水災<lb/>
扁舟為榻水為家竟日茫茫不見涯草際溝畦行佶曲<lb/>
<pb n="KR4d0510_WYG_007-14b"/>
風前几席坐敧斜官箴廹我寧無畏世事違人祇自嗟<lb/>
遥憶鄉山好兄弟登髙把酒對黄花<lb/>
　　　題偰氏牡丹圖<lb/>
翠葉扶疎映綵霞天留飛蝶守單葩共驚冬樹移春艶<lb/>
須信人文表物華雒水千年重有譜長安一日更無花<lb/>
至今好事看圖畵誰似髙昌進士家<lb/>
　　　送劉君錫宰興化<lb/>
誦詩三百政云何出應時需績已多要為朝廷陳雅頌<lb/>
<pb n="KR4d0510_WYG_007-15a"/>
先令井邑化弦歌淮鄉歲晏鴻安宅海岸雲横水息波<lb/>
喜報太平寛詔下早宣德澤趂陽和<lb/>
　　　次韻九日<lb/>
卧看衡門落葉飛飽飡茸菊露香微潘郎有句休驚老<lb/>
陶令無錢合賦歸忤俗形容祇白眼娯人山水足清暉<lb/>
約君同上南岡頂長嘯秋風一振衣<lb/>
　　　寄題感應夫人廟<hi>王仲逹州判先世</hi>
王洲洲上舊家鄉貞烈千年儼未亡寧使丈夫專廟食<lb/>
<pb n="KR4d0510_WYG_007-15b"/>
應隨王母共仙粧暮雲冉冉靈旗杳社雨霏霏醴酒香<lb/>
定有天恩侈封秩聞孫朱紫看成行<lb/>
　　　重贈王月屋相師<lb/>
編詩猶記十年間一笑春風萬里還老眼依然天上月<lb/>
青鞋未了浙東山自知生世非竒骨祇喜逢人不厚顔<lb/>
為問何時遂幽隠雲林相伴著柴關<lb/>
　　　和劉謙甫二首<hi>時永福寺避暑</hi>
茗甌詩卷代壺觴借卧僧坊百尺廊林下何人共蕭散<lb/>
<pb n="KR4d0510_WYG_007-16a"/>
世間無處覔清凉水花曉立净池月風磬晚傳幽殿香<lb/>
獨有閔時心未已夢思霖雨起賢良<lb/>
　　　又<lb/>
毒日餘威尚鑠金秋期過半竟駸駸愁聞赤地呼天泣<lb/>
夢憶青燈付雨吟困頓吾生甘俛首紛紜世事只驚心<lb/>
褰衣髙咏紫芝曲何處雲林深復深<lb/>
　　時五月望後不雨至八月<lb/>
　　　和呉教授韻二首<lb/>
<pb n="KR4d0510_WYG_007-16b"/>
客居未定復窮年人事多違一任天薄宦已貽髙士笑<lb/>
短才敢望達官憐簿書草草寒㕔底風雪蕭蕭瘦馬前<lb/>
自倚此心堪對越不須香火効精䖍<lb/>
　　　又<lb/>
杜門飲水可忘饑半世迂踈已自知栗里園荒愁有夢<lb/>
敬亭山好愧無詩萬問誰肯容寒士五斗猶須向小兒<lb/>
囬首京華舊游處題名虚忝監中碑<lb/>
　　　送陳汝錫録事歸湖南寄意楊梓人張幼擇二<lb/>
<pb n="KR4d0510_WYG_007-17a"/>
　　　同年二首<lb/>
叅軍俛首困奔趨豪氣如君世所無餘子下風樓百尺<lb/>
嘉賔勝日酒千壺敬亭遊騎留題句湘水歸㠶入畵圖<lb/>
臺省翺翔真易事人生誰似彩衣娯<lb/>
　　　又<lb/>
姓字慈恩忝後塵一官繼武復宣城仰驚健翮青霄去<lb/>
却笑疲駑峻坂行舉世安知吾道重與君相印此心清<lb/>
湘中舊友煩多謝春雁囬時始寄聲<lb/>
<pb n="KR4d0510_WYG_007-17b"/>
　　　和芊希曽憲史韻二首<lb/>
髙歩青霄計未差征途祗暫走塵沙煙波江上吟芳草<lb/>
風雨城東看落花攬轡欲追千載士扣門肯向五侯家<lb/>
遥知齋閣清無事滿案殘書整復斜<lb/>
　　　又<lb/>
平生忤俗苦無朋心事蕭然有髮僧作吏祇師三尺法<lb/>
讀書肯負十年燈空持璞玉嗟誰賞誤落樊籠去未能<lb/>
夢憶金華三月暮踏雲穿雨上崚層<lb/>
<pb n="KR4d0510_WYG_007-18a"/>
　　　夏日田家和胡子仁韻<lb/>
小溪百曲帯山長五月田間始插秧桑燭風懸堕平地<lb/>
麥蛾雨化出空場村煙翳翳雞犬近茅屋蕭蕭竹樹凉<lb/>
疲馬奔忙祇自笑遥聞何處煑茶香<lb/>
　　　和韓廷玉韻<lb/>
脩門咫尺足揚眉縱覽山川自好竒春水北溟鵾化早<lb/>
秋風南國雁來遲上林鉅鹿能㤀賦叠嶂蒼寒正入詩<lb/>
頼有同時賢掾史相知不負此心期<lb/>
<pb n="KR4d0510_WYG_007-18b"/>
　　　送馬元博升察院書吏<lb/>
科目聯翩好弟兄十年早已到公卿飛烏又報臺端集<lb/>
神駿偏依冀北生江水帶城佳麗地春風著柳别離情<lb/>
升沉咫尺仙凡隔相念能無一寄聲<lb/>
　　　和吳存吾題金華山鹿田寺<lb/>
金華峰頂前朝寺曽拂題詩古壁塵岩洞清逰如昨日<lb/>
雨雲寒夢共深春他人豈比余同姓異縣寧知此卜隣<lb/>
多謝聞孫意傾倒借書開鎻不嫌頻<lb/>
<pb n="KR4d0510_WYG_007-19a"/>
　　　秋日登景德寺小閣<lb/>
開元水閣今何處此日登臨憶杜郎落木髙城秋浩蕩<lb/>
亂山平楚暮蒼茫前朝事往空遺跡倦客愁來只望鄉<lb/>
何似閒僧深閉户蕭蕭寒菊數叢黄<lb/>
　　　游三天洞<lb/>
稽亭山下三天洞憶我金華物色同㧞地飛崖雲洶湧<lb/>
映空嵌穴樹葱蘢不知混沌何年鑿直恐神仙有路通<lb/>
終擬赤松歸隠去清遊還堕夢魂中<lb/>
<pb n="KR4d0510_WYG_007-19b"/>
　　　中秋次同院人韻二首<lb/>
鳴騶雜遝欵庭中宴罷扶攜看醉翁禁鑰鎻深秋院月<lb/>
天香吹濕露華風終宵倚樹憐吳質何處登樓覔庾公<lb/>
挹取清光炤方寸此時分散莫匆匆<lb/>
　　　又<lb/>
江右衣冠代不空况聞熈運日方中詩書有造興周學<lb/>
文賦多才侍漢宫願識龍光天下寳厭聴秋露草問蟲<lb/>
選掄此日陪諸彦淺薄慙無報稱功<lb/>
<pb n="KR4d0510_WYG_007-20a"/>
　　　留李王河驛㑹括蒼友人<lb/>
斷港今猶説李王長江元不管興亡淮山終日空凝碧<lb/>
河柳經秋未隕黄多謝長風留過客相看好友話同鄉<lb/>
行歌拾取磯頭石攜袖歸來比夜光<hi>驛在池陽上七十里江邊小石通明</hi>
<hi>可愛</hi>
　　　送楊志行待制赴北<lb/>
南士今誰列從臣喜聞新命掌絲綸中天日月開昌運<lb/>
當代文章屬偉人蓮炬正紅宫漏夜柳絲初緑御溝春<lb/>
<pb n="KR4d0510_WYG_007-20b"/>
平生經濟匡時畧獻納應須得細陳<lb/>
　　　貢仲章學士挽詩<lb/>
鄧來相繼厭人間公又云亡我涕澘文采頓消南國士<lb/>
儀形空想北門班百年鄉夢應先覺萬里祠官竟不還<lb/>
悵望簫笳動哀曲湖風吹浪雪堆山<lb/>
　　　九日病中東邵章甫令尹方公亮教授<lb/>
卧病深居斷往來鈎簾強看菊花開江山信美非吾土<lb/>
風日雖佳負此杯萬事心違将老矣四年客倦盍歸哉<lb/>
<pb n="KR4d0510_WYG_007-21a"/>
登樓援筆猶能賦眼底誰憐宋玉才<lb/>
　　　謝别趙子威憲掾<lb/>
嵗晏蕭蕭雪擁門軒車肯顧病參軍非關知已無青眼<lb/>
自為懐鄉有白雲風采一時傾北府心期千里重斯文<lb/>
敬亭山好何堪戀獨恨相看却袂分<lb/>
　　　中秋次劉經歴韻<lb/>
雲擁銀盤上海濤風吹金粟散江臯氣屯多士潮增壮<lb/>
塵净孤懐月共髙惜影來思尋夜枕分輝直欲到秋毫<lb/>
<pb n="KR4d0510_WYG_007-21b"/>
崇文堂上官壺酒記取今年與燕毛<lb/>
　　　贈史亷甫<lb/>
棘闈重重深鎻關佳士一笑開心顔共看中秋浙江月<lb/>
却話西蜀峨眉山子抛簿書暫過適我困朱墨方未閑<lb/>
不辭題詩記良㑹他時相值青雲間<lb/>
　　　彭子中從龍麟洲先生校文赴郾城教諭<lb/>
從師有樂世誰知縱覽詞場亦一竒雨閣湖山秋隠隠<lb/>
風簾燈燭夜遲遲升堂惟許彭宣侍薦士應無杜牧遺<lb/>
<pb n="KR4d0510_WYG_007-22a"/>
此去還聞郾城柝回頭須憶笑談時<lb/>
　　　喜白髮劉師魯徵賦<lb/>
紛紛兒女政堪哀只恐流光髩底催百歲總為黔首誤<lb/>
幾人得插素標來敧風紗帽從吹頂簮雪花枝且照杯<lb/>
自許貞心比松栢不隨秋卉共凋摧<lb/>
　　　再和鹿田寺呉存吾詩韻<lb/>
十年不到雲閒寺白石清泉笑俗塵壊壁詩存蒼蘚古<lb/>
空山鹿去野花春舊僧零落多歸塔刼火蕭踈近失隣<lb/>
<pb n="KR4d0510_WYG_007-22b"/>
好事主人能釀酒從今來往不辭頻<lb/>
　　　題黄晉卿應奉上京紀行詩後<lb/>
居庸北上一千里供奉南歸十二詩紀實全依太史法<lb/>
懐親仍寫使臣悲牛羊野濶低風草龍虎臺髙樹羽旗<lb/>
竒絶兹遊陪禁從不才能勿愧棲遲<lb/>
　　　寄貫子素監州二首<lb/>
妙年富貴復何如自愛名家萬卷書南紀尚開<hi>闕</hi>　國<lb/>
東方不戀使君車滄洲野鶴同來往碧落閒雲共卷舒<lb/>
<pb n="KR4d0510_WYG_007-23a"/>
軒冕鼎來非分外素心祗喜未忘初<lb/>
　　　又<lb/>
聞道今年入帝鄉扁舟春水下衡湘鄂公圖像淩煙閣<lb/>
坡老文章白玉堂俛仰應無慙世美經綸盍亦濟時康<lb/>
却思送别西湖雨後㑹重逢話更長<lb/>
　　　送王廵簡<lb/>
丞相傳家笏尚多将軍横槊意如何踏花騕褭村無事<lb/>
送酒玲瓏座有歌白日萊衣動光彩青春槐樹長枝柯<lb/>
<pb n="KR4d0510_WYG_007-23b"/>
雙溪咫尺聆佳語未用離愁賦緑波<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部集卷七<lb/>
</p>
<p>
</p>
  </div>
</body>
</text>
</TEI>
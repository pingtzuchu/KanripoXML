<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集卷二</head>
    <p>
<pb n="KR4d0510_WYG_002-1a"/>
欽定四庫全書<lb/>
　禮部集卷二　　　　　　元　呉師道　撰<lb/>
　　古詩五言<lb/>
　　　秋懐二首<lb/>
江南木葉飛江北百草黄風煙澹莽蒼悵望川途長寒<lb/>
魚聚其羣鴻雁忽成行俯仰念時物索居耿凄凉昔我<lb/>
二三子敦好攻文章漂零時相失尺素不得將人生四<lb/>
方志企爾揚聲光登山豈無車渉水亦有航真誠諒不<lb/>
<pb n="KR4d0510_WYG_002-1b"/>
隔離别庸何傷<lb/>
忽忽意不懌獨歩登髙丘羣山紛糾蟠前當大河流八<lb/>
月草木凋萬里風雲愁寒晶蕩白日孤鴻去悠悠鴻飛<lb/>
不可極其下禹九州古來英雄士百戰横戈矛念我當<lb/>
壮年弗獲兹地遊豈無干時畧欲徃誰見収君看天馬<lb/>
駒失足羞氂牛<lb/>
　　　和李坦之二首<lb/>
白雲滿蒼梧黄葉堕瀟湘九疑青峰下水冷孤祠荒漠<lb/>
<pb n="KR4d0510_WYG_002-2a"/>
漠帝子魂千載懐故鄉秋風吹落日猩鼯嘯幽篁瑟聲<lb/>
杳何處臨江思茫茫倚楫欲弔之南望涕霑裳<lb/>
　　　又<lb/>
中原帯黄河大行卧嶺崟寒空渺萬里日暮愁雲隂髙<lb/>
鳥飛不度狐兎餘哀音英雄百戰地意氣俱銷沉秋風<lb/>
舊城闕野草荒煙深興亡不可極北望涕沾襟<lb/>
　　　李龍眠蓮社圖<lb/>
逺公廬山下手種玉色蓮清脩香火社雜遝山林賢龍<lb/>
<pb n="KR4d0510_WYG_002-2b"/>
眠弄筆墨貌出晋宋前横橋虎溪水古木東林煙須眉<lb/>
䇿遺老瓶磬趺枯禪石壇花雨落稽首西方仙休吟散<lb/>
梵帙風罏薦寒泉矯矯靖節翁歸心赴斜川分手溪上<lb/>
笑攅眉社下縁淋浪漉酒巾籃輿摇醉眠止飲諒匪難<lb/>
恥受異教牽空山舊行跡寂寞餘千年竟令妄庸児攝<lb/>
誘紛相傳陶翁我尚友掩卷心茫然<lb/>
　　　浩然觀分得浩字<lb/>
過雨秋正佳出郭山漸好松門表靈宫石澗縁細道空<lb/>
<pb n="KR4d0510_WYG_002-3a"/>
壇故葉積深殿隂色早丹遺井水香仙去庭栢老伊昔<lb/>
崇𤣥元搆祠始天寳靈風却緇塵金幢飛翠葆猶餘千<lb/>
年像遂走羣吏禱我生無俗情道妙窮深討天根息綿<lb/>
綿虚白生浩浩永懐潔身私非關恨枯槁緬邈鸞鶴翔<lb/>
空山動秋草<lb/>
　　　和黄晉卿效古五首<lb/>
美人隔雲端可望不可随天秋光景暮青鳥倐何之明<lb/>
明不識察耿耿長相思合離諒有分素志誰能虧<lb/>
<pb n="KR4d0510_WYG_002-3b"/>
　　　又<lb/>
士生一失勢忽作鴻毛輕悠悠百年間臨河俟其清黄<lb/>
塵漲白日古道無人行衰榮迭代謝故新更送迎惟有<lb/>
達識者振古流芳聲<lb/>
　　　又<lb/>
升髙望廣野游氣紛飛揚海岳潛銷變金石何能長英<lb/>
英冠盖區覆手狐兎場富貴奚足道俯仰令人忘<lb/>
　　　又<lb/>
<pb n="KR4d0510_WYG_002-4a"/>
天氣無停吹北鴻復南飛鴻飛有時息游子去不極淹<lb/>
留轉憔悴緇塵化衣色散樗有髙枝芳桂無完皮多才<lb/>
祇自累不隠知何為<lb/>
　　　又<lb/>
生抱世外姿與世鮮所歡同心乆契濶歲晏凄餘酸安<lb/>
得子歸來製芰紉秋蘭散髮笑明月行歌采琅玕超然<lb/>
息萬慮冥合造化端<lb/>
　　　上巳日水西紀遊<lb/>
<pb n="KR4d0510_WYG_002-4b"/>
今歲仍癸丑佳辰况清明天空朗遐瞩及此新雨晴㑹<lb/>
心得良彦飛盖背層城始循長溪轉復傍清林行冲湍<lb/>
起亂響秀嶂巉孤横邂逅見漁翁徘徊聽鶯鳴歩入松<lb/>
寺小坐逢僧話清洗鉢罷幽饌出門有餘情候暄覺風<lb/>
快隂移知景傾前登古廟髙俯睨春蕪平泛泛下白鳥<lb/>
冥冥飛落英揮觴復臨流放歌聊濯纓境幽賞彌勝神<lb/>
怡體自輕緬懐宇宙間兹日多合并五侯競豪靡晉人<lb/>
悲死生豈若吾遊佳蕭然澹無營<lb/>
<pb n="KR4d0510_WYG_002-5a"/>
　　　夢先大父有感<lb/>
死别一紀餘故迹隨流波哀端在膓臆惨若嬰沉疴昨<lb/>
夢臨我前儼服冠峩峩手持一卷書授我仍長哦覺來<lb/>
驚且悲庭樹酸風多惝怳送歸魂冉冉荒山阿永懐鍾<lb/>
愛心生死耿不磨保躬蹈前訓没世期無他奈何人事<lb/>
乖志願嘗蹉跎平生素無淚此夕如傾河<lb/>
　　　題東呉謝氏春草池塘<lb/>
江山富詞藻謝公劇清妍偶縁春風夢争咏池草篇冥<lb/>
<pb n="KR4d0510_WYG_002-5b"/>
搜諒亦苦神助誰云然情鍾同根愛妙契天機全西堂<lb/>
𣺌風流東呉盛才賢烏衣鬱髙門冠盖何聨翩看花玉<lb/>
缸飲聽雨書床眠㑹心得妙唱馳譽誰後先飛亭壓野<lb/>
木極目春無邊幽芳動纎緑湛影摇清漣時令塵中客<lb/>
浩蕩寄所宣徘徊不能句返棹下蒼煙<lb/>
　　　清明哭<lb/>
暄風吹陌塵野哭紛四起人哭尚可忍我哭那可止哀<lb/>
哀兩年間竒禍不少俟哭母哀未終哭弟仍哭子生來<lb/>
<pb n="KR4d0510_WYG_002-6a"/>
亦何娯展轉荆棘裏慰眼骨肉完豈恨同飲水春陽徧<lb/>
羣動虐厲劇孤卉呼天自難噤尤怨寧昧理洒飯廹兹<lb/>
辰淺壤魂猶寄泪竭眼欲枯沉痛徹心髓<lb/>
　　　送人貢秔米之京<lb/>
后皇制任土職貢來四方珍異匪余求服食乃其常金<lb/>
華有嘉種玉粲含芬香土人昔肇端毎歲賦其鄉頗聞<lb/>
播種初行者避畎疆斂收畢徴納老稚不敢嘗擾擾府<lb/>
中集數日何奔忙珠璣歴萬指錯落照九光圓好中式<lb/>
<pb n="KR4d0510_WYG_002-6b"/>
度緘封謹縑囊矧今歲旱乾彌望茅葦荒野人懼不供<lb/>
挈瓶越林岡及兹幸充數揚㠶上天倉惟民秉恒性食<lb/>
芹猶不忘勤動非所辭有司貴循良賢侯重承命䕶視<lb/>
嚴周防行行不可遲去去凌風霜玉食倘見登仁恩沐<lb/>
汪洋願推及物心共樂斯時康陳風以為贈别意何悠<lb/>
長<lb/>
　　　和張同父感興五首<lb/>
逺役嘉定居沉思惜流景秋風從何來脫葉下髙嶺更<lb/>
<pb n="KR4d0510_WYG_002-7a"/>
長夢屢斷月墮窻已冏感時増隠憂撫躬發深省幽姿<lb/>
豈解媚窘歩何能騁迂踈性彌篤紛華念終冷聖門有<lb/>
真樂妙理存至静玉韞山自輝錦粲衣須絅<lb/>
　　　又<lb/>
驅車游中原北渡臨大河縱觀岱宗雲却挹東溟波廓<lb/>
此隘陋胷萬象何森羅祇恨苦匆匆急歩無委蛇八極<lb/>
浩無垠熈運當泰和遍游尚有期慨然發長歌<lb/>
　　　又<lb/>
<pb n="KR4d0510_WYG_002-7b"/>
我家城南陬門徑深緑蕪毎受俗子憎終歲誰闚𨵦張<lb/>
公數相過不憚百里途髙談振風雅攜袖光驪珠頗令<lb/>
好懐開有若沉疴蘓謬陪冠盖遊浪迹九軌衢回首江<lb/>
南春晴烟煖枌榆同心各有適嗟我寧非圖<lb/>
　　　又<lb/>
我生苦無才振歩强追古寧堪侣簮組但可投農圃一<lb/>
經業三世顧恐忝厥祖免俗正未能用時終何補誓言<lb/>
終弗畔惇志希曽魯<lb/>
<pb n="KR4d0510_WYG_002-8a"/>
　　　又<lb/>
嚴霜知蒼松盤根識利器駑蹇混驊騮同驅不同至頽<lb/>
波漫滔天投足幾無地栖栖抱孱質岌岌抗獨志萬鍾<lb/>
與千金何與平生事<lb/>
　　　金華觀分得琴字<lb/>
春晏踐宿期雲間陟髙岑獲從勝友俱遂此物外心月<lb/>
窟探萬仞龍淵測重隂盤坐白石臺長嘯青櫟林莫探<lb/>
虚皇居急雨含蕭森松風飛淙合終夜凄笙琴何能發<lb/>
<pb n="KR4d0510_WYG_002-8b"/>
孤咏千載同遺音<lb/>
　　　溪山仙舘圖<lb/>
平川漾輕舟蒼石擁高樹煙中連嶂斷林際飛甍露兹<lb/>
宇誰所營列仙實來聚我生戀溪谷忽去踏塵路坐恐<lb/>
孤夙期臨風怳延佇<lb/>
　　　合歡木<lb/>
合歡愛嘉名矧復知昏旦淮土産特多葱蘢䕃溝㟁離<lb/>
離青葉解冉冉紅茸散静和宿露卷動與微風戀物意<lb/>
<pb n="KR4d0510_WYG_002-9a"/>
豈恱人和樂自堪玩蹇予寡所諧觸事多忿悁亦擬學<lb/>
嵇生植根向庭畔<lb/>
　　追和黄晉卿北山紀遊八首<lb/>
　　　靈源<lb/>
昔從招提遊春投上方宿池光蕩寒煙月挂深巖屋夜<lb/>
乆僧不歸無人話心曲<lb/>
　　　草堂<lb/>
秀巘擁翠屏飛樓納遐景幽泉雲根出峽雪漱清冷誰<lb/>
<pb n="KR4d0510_WYG_002-9b"/>
知一源微流潤被千頃<lb/>
　　　三洞<lb/>
遥遥覆盆山千重萬重翠洞門春正閒丹光夜非秘如<lb/>
何安期輩可聞不可遲<lb/>
　　　鹿田<lb/>
山空鹿不來玉女孤墳古雲林暗白日空翠洒飛雨黄<lb/>
精苗正肥滿地無人取<lb/>
　　　寳峰<lb/>
<pb n="KR4d0510_WYG_002-10a"/>
草深山徑微宿雨含沮洳憑雲陟層宫盤石翳幽樹未<lb/>
遂邱壑棲悵然還獨去<lb/>
　　　潛岳<lb/>
潘公舊游處清風滿林壑院古春苔生巖空夜泉落惟<lb/>
餘一鉢在上有塵漠漠<lb/>
　　　山橋<lb/>
巉崖插澗立飛梁倚空上雲湍挂逺白風林含餘響之<lb/>
子有髙懐獨恣山泉賞<lb/>
<pb n="KR4d0510_WYG_002-10b"/>
　　　寳石<lb/>
春山花亂開野水被行路僧居不得到歴歴知佳處有<lb/>
時夜深夢踏雨穿雲霧<lb/>
　　　休日雨<lb/>
下曹窘将迎休日仍不休今晨雨勢急暫爾散羣騶解<lb/>
衣東軒下卧聽浪浪流豈不厭煩溽所欣稍優游素琴<lb/>
試一彈書卷開復收蕭然澹飲水兒女更啞嘔始知一<lb/>
日閒未易千金酬我非適時才分當老林邱失足墮塵<lb/>
<pb n="KR4d0510_WYG_002-11a"/>
網憔悴祇取羞逢人數言歸人復笑我留我留意誰㑹<lb/>
作詩聊寫憂<lb/>
　　　九日登響山奉呈同遊者<lb/>
響山臨響潭曽識太白來我欲游其間却愧非仙才况<lb/>
乃博微官終年走塵埃幸兹九日至獲與羣彦陪高秋<lb/>
慘雲物薄日翳復開駐馬青松隂披襟上崔嵬前睨孤<lb/>
城低下瞰清溪廻諸峯送逺色攬結何雄哉野菊半含<lb/>
英濁醪初發醅且盡一笑歡良㑹不易諧溪聲宛如昨<lb/>
<pb n="KR4d0510_WYG_002-11b"/>
斯人化飛灰想見登臨時逸氣横九垓寧知千載後我<lb/>
軰兹徘徊呼之倘可作相共揮于盃凄其暮色合颯颯<lb/>
疾雨催扶攜下登舟水竹㳂灣隈仰看千仞壁浩歌散<lb/>
餘哀<lb/>
　　　廬山紀遊贈黄伯庸<lb/>
昔聞匡廬名今睹雄秀姿我舟薄其趾隂雨深蔽之平<lb/>
生潔清念諒受廬君知寧辭三日淹未恨一見遲邂逅<lb/>
得佳士欣然即追隨晴雲散諸峯攅青逗參差五老太<lb/>
<pb n="KR4d0510_WYG_002-12a"/>
古色相對心融怡披衿尋鹿迹抉洞徵賢祠風雩杳餘<lb/>
韵書臺抗層基前瞻辨五乳仰顧指狻猊却招白鶴仙<lb/>
下瞰神龍陂飛橋度三峽艤棹凌深危噴濤電雪眩轉<lb/>
石雷霆馳薄暮不可留淅淅山風悲明發開先遊寒溪<lb/>
渉清漪入門雙劒色夾道萬虬枝飛虹瀉青嶂漱玉下<lb/>
深池竹亭夐幽闃四壁多殘碑出林送落日踏月仍遨<lb/>
嬉移舟星子灣囬首煙霧時歸來記所歴一一天下竒<lb/>
兹山信綿邈覧勝猶多遺簡書属有程逼仄嗟絆羈悠<lb/>
<pb n="KR4d0510_WYG_002-12b"/>
悠此時路依依後來期巢栖雲松間瓢飲澗水湄昔賢<lb/>
有髙躅安用微官為<lb/>
　　　望九華山<lb/>
輕舟下池口遥望青陽郭雲間見九華争先出鋒鍔參<lb/>
差敔背缺峭銳圭首削竹箭㧞春芽芙蓉攅秋蕚竒姿<lb/>
信明麗逺勢仍聯絡下有巖谷幽真靈諒兹宅詭哉末<lb/>
世士强以名號託丹崖不受滓青鋒鎮如昨千載知属<lb/>
誰含情寄冥漠<hi>宋齊丘號九華先生</hi>
<pb n="KR4d0510_WYG_002-13a"/>
　　　魯港<lb/>
支港分江流長煙接淮岸青山暮隐隐白波寒漫漫津<lb/>
鼓迎過船客子暫休舘蕭瑟蘆葦叢酒家亦相喚按行<lb/>
值遺老話舊仍永嘆當時一聲鉦散卒十三萬嗟哉彼<lb/>
孱庸勤<hi>闕</hi>比姬旦<lb/>
　　　十二月二十二日宿七里寺書壁<lb/>
微宦不適意一身抱長憂况此凶歉年餓者擁道周及<lb/>
物豈無念越職非所尤博濟古云難勸分動成仇荒村<lb/>
<pb n="KR4d0510_WYG_002-13b"/>
走風雪破寺寒颼颼中夜耿不眠胡為此淹留<lb/>
　　　四月二十六日即事<lb/>
竹光含積雨滿室青沉沉階除無行跡時有幽蟲吟澹<lb/>
然終日閒飲水弄書琴感慨復長歎誰共語此心逺聲<lb/>
起天末門外江波深聳身上髙閣晴雲出孤岑南風一<lb/>
何佳遥遥披我衿<lb/>
　　　薔薇花詩為監州貫子素作<lb/>
紅刺綴修條清隂羃髙架植根向來誰依此絃歌舍使<lb/>
<pb n="KR4d0510_WYG_002-14a"/>
君有雅懐在泮樂休暇挹翠開新軒爛錦迎初夏香隨<lb/>
夜露發色許晨霞借孤葩殿竒絶衆目共驚詫柔枝貫<lb/>
當中纎葉紛垂下生生無窮意心本滋萬化至理諒斯<lb/>
存悟領復誰訝今年歌鹿鳴行将勸乃駕明倫崇振厲<lb/>
淑士勤慰藉英華豈無徴燁燁動光價寧殊當窻草未<lb/>
遜同穎稼歌吟侈篇什宴賞飛盞<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>更托丹青傳千春<lb/>
不凋謝<lb/>
　　　百尺山圖為輝東陽賦<lb/>
<pb n="KR4d0510_WYG_002-14b"/>
峩峩大雄峯故是洪都望若人真有力獨坐不復讓穹<lb/>
崇搆臺殿金碧開巖嶂天華百谷滿鐘唄層雲上緬懐<lb/>
季唐主詩語留竒壮至今昭回光草木變姿状上人東<lb/>
陽秀法筵擁龍象縮地入秋毫銜袖有百丈山川稟瑰<lb/>
異宅據神滋王矧復此道崇奔走有信向弱質阻攀縁<lb/>
披圖自惆悵<hi>唐宣宗題冊</hi>
　<lb/>
　禮部集卷二<lb/>
</p>
<p>
</p>
  </div>
</body>
</text>
</TEI>
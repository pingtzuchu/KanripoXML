<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集卷八</head>
    <p>
<pb n="KR4d0510_WYG_008-1a"/>
欽定四庫全書<lb/>
　禮部集卷八　　　　　　元　呉師道　撰<lb/>
　　律詩七言<lb/>
　　　奉安仁山金先生神主二首<lb/>
我里堂堂有碩師窮經白首竟誰知諸君宣化文明運<lb/>
百世風流道德祠鄉曲論公身殁後衣冠色動禮成時<lb/>
服膺私淑遺編在豈乏方來秀傑姿<lb/>
　　　又<lb/>
<pb n="KR4d0510_WYG_008-1b"/>
仁山山下故書藏上泝真傳自紫陽䇿秘當時桑海變<lb/>
道行異世日星光先生永配千年社學子濃熏一瓣香<lb/>
端藉廣文崇教寺相看不恨髩毛蒼<lb/>
　　　和鮮于伯機舊題柯山韻<lb/>
樹古崖深晝景㝠仙橋有路上神京洞門呀月青霞出<lb/>
鯨背撑空白浪平須信地靈鍾異質誰令樵客擅脩名<lb/>
千年太極無窮意騰說紛紜笑老生<lb/>
　　　于壽道興崇徽國文公祠宇之盛<lb/>
<pb n="KR4d0510_WYG_008-2a"/>
闕里名存第宅非斯文天為啓良機禮崇盛德千年祀<lb/>
功比侵田一日歸故井土消泉激激<hi>甞闕齋所銘井</hi>南街春動<lb/>
柳依依溪山光景元非昨想見神遊憶佩韋<lb/>
　　　萬里清風堂宴集呈壽道知州孟威郡帥<lb/>
二月髙堂酒滿杯梅花雪落杏花開文章太守羣僚集<lb/>
弓劍元戎小隊來四座清風談未了萬山斜日首重回<lb/>
客游謬忝嘉賔碩愧乏鄒枚賦咏才<lb/>
　　　衢州超化寺<lb/>
<pb n="KR4d0510_WYG_008-2b"/>
前朝老屋半傾欹尚想諸賢㑹集時閣外雲山天歴歴<lb/>
城頭風雨草離離渡江疋馬空成夢印雪孤鴻自足悲<lb/>
頼是同行非俗子僧寮借紙録殘碑<hi>大宋南渡後朱希真汪玉山范元長</hi>
<hi>甞寓于有雲山閣張巨山作記今摧敗不可登臨矣</hi>
　　　寄題永康上安寺三峯閣峰名淦竹石柱後塢<lb/>
　　　永康縣名花溪<lb/>
道家浪說蓬瀛山何如此地三峯環竹岩石柱秋落落<lb/>
花溪雲塢春潺潺旁通異景人莫測中有髙閣僧獨閒<lb/>
<pb n="KR4d0510_WYG_008-3a"/>
我居不逺二百里今當一往窮登攀<lb/>
　　　謝宜春易芳猷帥閫見寄詩<lb/>
同上燕臺記昔年重遊兩髩各蒼然升騰大府方飛剡<lb/>
拓落微官漫草𤣥驛有使攜雲樹句門無人候雪溪船<lb/>
浮生聚散何須論仰止芳名宇内傳<lb/>
　　　送人之宣城并寄諸故舊<lb/>
我離宣城已五年送子行邁心茫然塩車驥耳空自笑<lb/>
雪泥鴻爪誰知憐溪山到處足清絶冠佩祇今多俊賢<lb/>
<pb n="KR4d0510_WYG_008-3b"/>
游從定應得真樂莫惜頻寄新吟篇<lb/>
　　　正月五日大雪連日寒凍不出<lb/>
殘冬兩度聴驚雷新歲隂寒雪作堆病客老容仍頓至<lb/>
荒山春色幾曽來氷虀滿貯加飡飯松火頻添細撥灰<lb/>
最憶二兒同咲語五更孤枕夢初回<lb/>
　　　送人歸婺源<lb/>
勇隨束帛出山來仍逐雙鳬並路回廢院俄驚鎻秋葉<lb/>
荒田應夢長春苔稻梁屑屑非髙志榱桷森森搃異材<lb/>
<pb n="KR4d0510_WYG_008-4a"/>
吾道未窮先哲在紫陽千仞鬱崔嵬<lb/>
　　　重過齊山清溪<lb/>
翠微曾與客同遊陟險搜竒興未休八載重來驚老大<lb/>
十年髙咏想風流雲迷複嶺深藏洞水落寒江逺見洲<lb/>
安得符離張太守畵圖再與寫清愁<lb/>
　　　山行即事<lb/>
穿雲渡水百盤廻身在青紅綿繡堆野老怪人衝雨過<lb/>
牧兒疑我看花來山林自是平生志州縣元非健吏才<lb/>
<pb n="KR4d0510_WYG_008-4b"/>
但得翳桑無餓者不妨歸卧守蒿萊<lb/>
　　　寄題留山道舘<lb/>
幾處燒丹詫葛翁留山今復見新宫神仙自愛無人識<lb/>
樓館誰令有路通碧水帶花來洞口玉笙隨鶴度雲中<lb/>
更尋履石依稀迹轉覺幽深興未窮<hi>葛公坑山水幽䆳有石上履迹</hi>
　　　送陶生之江西二首<lb/>
大江西上好青山曽記輕舟一往還翠袂小姑煙雨裡<lb/>
白頭五老霧雲問子遊仍及春風早我夢寜如昔日閒<lb/>
<pb n="KR4d0510_WYG_008-5a"/>
應過柴桑懐爾祖千年髙節杳難攀<lb/>
　　　又<lb/>
憶昔洪都與勝遊桂花荘上共鳴騶鎻深廢院書聲斷<lb/>
劍化空函寳氣收往事十年春夢變斯文千古大江流<lb/>
西山晴翠東湖月應有幽人遲子留<lb/>
　　　送師剛中萬户二首<lb/>
閩南小寇敢披猖藩府新開選帥良中道已聞蠻黨静<lb/>
回車復見羽書忙縂戎嚴令風霜肅報國丹心日月光<lb/>
<pb n="KR4d0510_WYG_008-5b"/>
此事正堪談笑了春和歸誦采薇章<lb/>
　　　又<lb/>
秋浦飛鳬倦欲囘忽聞萬騎自南來愚民驚向荒山走<lb/>
拙令喜逢青眼開禮樂詩書曽璧水功名圗畵合雲臺<lb/>
早聞吉語東風裡戱彩庭前奉壽杯<lb/>
　　　寄交代辛仲剛<lb/>
一泓清白鏡重開更築新亭記老梅千載前賢想遺烈<lb/>
三年舊令愧非才應須花木春添種莫遣牛羊夕下來<lb/>
<pb n="KR4d0510_WYG_008-6a"/>
深䕶扃閑驅俗子登臨元不為銜杯<lb/>
　　　和友人惠韻<lb/>
交情落落曙星稀心事悠悠倦鳥飛佳友每欣連榻話<lb/>
俗兒偏笑載書歸淮山江水風吹夢寒食清明雨濕衣<lb/>
白髮相看一樽酒不妨秉燭對餘暉<lb/>
　　　題吳教授重陽詩遺墨就用其韻<lb/>
秋風老菊尚餘香誰信吟詩近夕陽營冢子収遺藁墨<lb/>
傳經人覔賜衣黄州來南裔雲仍冷香水東流日夜長<lb/>
<pb n="KR4d0510_WYG_008-6b"/>
淚落緘題孤宿約去年空過鄭公鄉<lb/>
　　　佳山水亭<lb/>
百年老屋半蒼苔一日佳哉舊觀囘浮世何曽改山水<lb/>
髙懐聊復寄亭臺夜深漁艇簷頭宿日落僧窓竹裡開<lb/>
此去京華踏塵土時時還有夢飛來<lb/>
　　　送人之開化縣幕<lb/>
我亦曽為縣邑官賔僚毎歎合并難幕中婉畫能交賛<lb/>
堂上清琴坐可彈露窖雲屯黄䆉稏杉幢秋擁碧㠝岏<lb/>
<pb n="KR4d0510_WYG_008-7a"/>
送行還憶經過地珍重諸公各勸飡<lb/>
　　　春陪李惟中司業同年赴京至彭城而别<lb/>
使華移炤辟雍流末席何期忝見收二十年前依虎榜<lb/>
幾千里外逐仙舟黄樓同上還分手紫陌重迎尚及秋<lb/>
又報奉常新命下早脩儀注賛皇猷<lb/>
　　　九月初旬臨清下陵州舟中<lb/>
誰云北土異南方九日晴暄未隕霜河水渾黄千里疾<lb/>
柳隂濃緑兩堤長豐年有象占農畆佳氣非煙望帝鄉<lb/>
<pb n="KR4d0510_WYG_008-7b"/>
驛酒一升猶可飲祇愁無客共重陽<lb/>
　　　静復堂<lb/>
震雷初動復為元能見天心本静存夜氣清明守靈府<lb/>
春陽消息認孤根披圖細玩先天奥問道深懐立雪門<lb/>
莫以佳名事觀美化機妙處不容言<lb/>
　　　碧筠軒次韻<lb/>
賸栽脩竹拂春雲為愛堅貞節獨尊食肉可能醫俗士<lb/>
垂綏莫共乞天孫清風繞屋笙琴響翠霧侵人几席昏<lb/>
<pb n="KR4d0510_WYG_008-8a"/>
想像兹軒元未識題詩先到楚山根<lb/>
　　　寄題紀信廟<lb/>
貌齊隆準伏危機辦為君王解急圍楚炬無情燎黄屋<lb/>
晉城有土瘞遺衣功名不與山河誓義烈終同日月輝<lb/>
新廟落成牲醴盛千年魂魄想依依<lb/>
　　　送俞廵簡之邵武朱口<lb/>
坐厭寒氊作廣文忽騎快馬號将軍民安樂土元無警<lb/>
士有通才故不群折柳都門三月雨看花山寨萬重雲<lb/>
<pb n="KR4d0510_WYG_008-8b"/>
武夷溪曲應相近為我馳書問隠君<lb/>
　　　送徐縣丞之夏縣<lb/>
馬公鄉裏去鳴琴送别因風感慨深此日大夫花滿縣<lb/>
當時丞相布為衾朝廷毎尚亷平政父母誰無愷悌心<lb/>
愧我不才曽作邑相逢祇誦古人箴<lb/>
　　　送鄭知事之杭州<lb/>
寒食匆匆不少留故人相送出皇州喜聞南國蓮依幕<lb/>
乍識西湖柳映樓知已定逢臺閣彦清才寜混簿書流<lb/>
<pb n="KR4d0510_WYG_008-9a"/>
是邦凋瘵今非昔好與黄堂賛運籌<lb/>
　　　送張縣尹之孝感縣<lb/>
十年前燕杏園東此日重來踏軟紅得意方為萬家宰<lb/>
題詩仍醉百花風慈恩姓字氛埃表雲夢衿期浩蕩中<lb/>
媿我不才曽學製欲談舊事惜匆匆<lb/>
　　　蕭存道元帥平雲南頌後題<lb/>
長槍大劍壓毛錐却虜人言底用詩誰似頌聲騰北闕<lb/>
更兼威畧震南夷十年尚記先朝事萬里重迎大將旗<lb/>
<pb n="KR4d0510_WYG_008-9b"/>
今日綏懐銷戰伐莫嫌無路獻雄詞<lb/>
　　　送劉伯温之江浙省郎中<lb/>
江浙連閩屹巨藩年來民力見凋殘帝憐下土驅豺虎<lb/>
人賀南州集鳯鸞槐影晝籠青𤨏闥湖光晴炤畵闌干<lb/>
清風迅掃諸曹務應共賔僚一笑歡<lb/>
　　　送陳道士歸龍虎山<lb/>
誰云學道出人間親在髙堂髩髮斑萊子寧忘身戱彩<lb/>
張矦應夢手持環神仙天上辭珍舘煙雨江南望故山<lb/>
<pb n="KR4d0510_WYG_008-10a"/>
獨羨相知老宗伯連章珠玉賁林關<lb/>
　　　端午<lb/>
今年重午住京華一寸心情萬里家楚些祇添當日恨<lb/>
戎葵不似故園花案頭新墨題紈扇墻外髙門響鈿車<lb/>
朋侣蕭疎歡事少誰令衰髩受風沙<lb/>
　　　送曾貫還江西應試<lb/>
桂花荘上昔年遊送子曾偕計吏投望氣此邦終得劍<lb/>
濟河今度決焚舟興文已信關天運積學深期為道謀<lb/>
<pb n="KR4d0510_WYG_008-10b"/>
京邑相逢乍分手春風遲宴曲江頭<lb/>
　　　送髙知事之道州<lb/>
元子輕徭減稅租陽公遺惠及侏儒頻年未息山夷警<lb/>
今日誰分刺史符溪上訪賢談太極雲間懐古叫蒼梧<lb/>
佐僚喜得詩書彦從此疲民盍少蘓<lb/>
　　　送顧縣尹之安豐致意舒穆嚕書庵<lb/>
鼓篋曽陪胄子遊青衫初著盛鳴騶桁楊卧雨公庭曉<lb/>
秔稻連雲田舍秋今曰淮鄉真樂土古來仙吏屬清流<lb/>
<pb n="KR4d0510_WYG_008-11a"/>
詩書萬卷庵中老問道應知不逺求<lb/>
　　　次韻張仲舉助教上京即事六首<lb/>
海波填碧湧金鰲當日經營得俊髦周鼎卜年開帝業<lb/>
漢都作鎮奠神臯宫中雙鳯朝扶輦帳下千牛夜捉刀<lb/>
萬國㑹同時肆覲衆星遥拱北辰髙<lb/>
　　　又<lb/>
大駕時廵鎮北庭皇風萬里暢威靈有年太史仍書雨<lb/>
卜日祠官已祭星白草黄雲秋漫漫朱樓翠樹晚冥冥<lb/>
<pb n="KR4d0510_WYG_008-11b"/>
南歸却作灤陽夢應是平生舊所經<lb/>
　　　又<lb/>
翼翼行都歲幸臨名王諸部集如林氊車滿載彤庭帛<lb/>
寳馬髙䭾内府金暮散歌呼灤水上夜騰光氣黒山隂<lb/>
世皇謨畧真宏逺共感湛恩到骨深<lb/>
　　　又<lb/>
虎賁猛士羽林兵繚繞宫垣帯雉城土冷水泉長凍沍<lb/>
天低星斗倍光精穹廬歐脫雲彌野馬湩醍醐雪倒觵<lb/>
<pb n="KR4d0510_WYG_008-12a"/>
巷北巷南歌吹襍祇應儒舘自書聲<lb/>
　　　又<lb/>
聖主恭勤服澣衣頻年羽獵罷連圍金華勸講延髦士<lb/>
紫殿親祠却宓妃調鼎有功神化宻扣門無事諫書稀<lb/>
髙秋八月時廵畢還與都人候六飛<lb/>
　　　又<lb/>
孔鸞斂翅乆盤廻延閣穹崇際復開四海宣文千載仰<lb/>
兩生接武一時來紬書共啓緘金匱持筆行登視草堂<lb/>
<pb n="KR4d0510_WYG_008-12b"/>
努力深期報知已明時肯負出羣才<lb/>
　　　聞危太樸王叔善除宣文閣檢討四首<lb/>
隂山分胍自崑崙朔漠緜延逈北門遥見馬駝知牧地<lb/>
時逢水草似漁村穹廬勅勒秋風曲青塚婵姢夜月魂<lb/>
今日八荒同一宇向來邉檄不須論<lb/>
　　　又<lb/>
兩都賦意入經營今日竒逢有此行弟子絃歌臨璧水<lb/>
諸公篇翰出承明眼中髙闕祥雲色夢裡空齋舊雨聲<lb/>
<pb n="KR4d0510_WYG_008-13a"/>
千里相望勞問訊追扳無路若為情<lb/>
　　　又<lb/>
亭障連山入杳茫氊車如雪漫沙場雕盤天際秋雲白<lb/>
雁去關南木葉黄獨客應憐冠戴楚閒愁無奈管吹羌<lb/>
歸來若度桑乾水莫忘并州是故鄉<lb/>
　　　又<lb/>
藻水縈逥草滿川皇都佳氣鬱浮天端門髙映雙龍闕<lb/>
馳道中容萬馬韀群后承恩歌湛露從臣待詔賦甘泉<lb/>
<pb n="KR4d0510_WYG_008-13b"/>
更聞所過蠲租稅田野清平樂晏眠<lb/>
　　　寄題趙仲明霞坡亭<lb/>
雲石曾營霅水傍霞坡更出弁山陽東風桃李紅成陣<lb/>
晚照桑榆緑作行落筆時時争吐燄浴丹夜夜共浮光<lb/>
書來特詫新亭好飛佩何當與頡頏<lb/>
　　　送傅士開搃管之饒州<lb/>
留衛行都已奏勲又驅五馬向江雲傅岩人合登台輔<lb/>
番國民方仰使君入篚南金無乏貢奠居陽鳥不驚群<lb/>
<pb n="KR4d0510_WYG_008-14a"/>
向來曽是咨詢地治績應須早上聞<lb/>
　　　送孔用道都事之山東憲副<lb/>
聖師宫宇魯東方出使聞孫逺有光臺上霜華随馬白<lb/>
庭前檜色照人蒼惠文未必妨吾道衣繡從來羡故鄉<lb/>
獨恨此時知已别素心千里重相忘<lb/>
　　　至大庚戌黄君晉卿客杭與鄧善之翰林黄松<lb/>
　　　瀑尊師儒魯山上人㑹集賦詩今至正辛已晉<lb/>
　　　卿提舉儒學與張伯雨尊師髙麗式上人㑹再<lb/>
<pb n="KR4d0510_WYG_008-14b"/>
　　　和前詩上人至京以卷相示因寫往年所和重<lb/>
　　　賦一章<lb/>
後先人物一時雄心迹寜須較異同來此清談散花雨<lb/>
依然舊夢聽松風畫圖長共湖山在劫火頻驚殿閣空<lb/>
萬里忽逢東海客前詩重寫思何窮<lb/>
　　　十二月廿四日至廿八日崇文閣下試諸生和<lb/>
　　　仲舉韻<lb/>
黄昏庭樹亂烏號門外紛紛散白袍巻地風來華燭滅<lb/>
<pb n="KR4d0510_WYG_008-15a"/>
半空月上井欄髙氷花著硯凝寒玉茶乳翻瓶響夜濤<lb/>
衰老強陪豪俊列不堪鄉思正如毛<lb/>
　　　楊氏水北山房<lb/>
楊君水北山房住想見蕭然逺世紛茅屋秋風隕黄葉<lb/>
燕泥春雨涴𤣥文争傳圖畫京師看未羨聲名幕府聞<lb/>
我欲相從好兄弟釣槎吟石肯平分<lb/>
　　　先天觀<lb/>
誰開岩障作仙家龍虎宫前路不賖珠現寳光懸黍米<lb/>
<pb n="KR4d0510_WYG_008-15b"/>
鼎分真火養丹砂玉笙夜度雲間鶴碧水春流洞口花<lb/>
欲問先天易中事希夷何處卧煙霞<lb/>
　　　餘干張氏讓堂<lb/>
同居九世古稱義六世讓財今更敦終身不失一段地<lb/>
此族尤宜雙表門里中時有鳯凰集堂下春來花樹蕃<lb/>
所忻異時激頽俗我亦泰伯州來孫<lb/>
　　　題曹士𢎞文後前蘭溪廵檢<lb/>
起家刀筆儒為吏隨世功名武換文爾輩安知良太史<lb/>
<pb n="KR4d0510_WYG_008-16a"/>
吾鄉猶説故将軍百年諸老零秋葉四尺孤坟黯暮雲<lb/>
頼有賢郎能競爽䞉将遺藁播清芬<lb/>
　　　送雅勒呼正卿福建鹽運司同知<lb/>
奎閣清光趂翠華玉墀微歩響衝牙却逰萬里梅花雪<lb/>
又看三枝荔子霞國計從來資海鹵皇恩難得到天涯<lb/>
使君篇什多風雅先與疲民洗嘆嗟<lb/>
　　　送毛道士歸先天觀<lb/>
身共閒雲暫出山就攜詩卷借人看不隨方士留燕土<lb/>
<pb n="KR4d0510_WYG_008-16b"/>
還與仙翁守漢壇花落鶯啼春日暮天空鶴去曙星寒<lb/>
瑶宫縹緲無由列别後從誰説弄丸<lb/>
　　　城外見杏花<lb/>
曲江二十年前㑹囬首芳菲似夢中老去京華度寒食<lb/>
閒來野水看東風樹頭絳雪飛還白花外青天映更紅<lb/>
聞説琳宫更佳絶明朝攜酒訪城東<lb/>
　　　王仁甫左丞宜閑閣<lb/>
試向宜閑亭上坐静觀物理笑勞勞風生秋樹停紈扇<lb/>
<pb n="KR4d0510_WYG_008-17a"/>
雨足春畦罷桔橰碧水自隨鷗泛逺白雲偏共鶴飛髙<lb/>
向來軒冕紛華夢此日全輕似羽毛<lb/>
　　　題盧溝雨别圖送張道士<lb/>
盧溝橋邉栁色齊盧溝河畔草萋萋東風故吹靈雨送<lb/>
北闕為有天香攜飲闌水榭見花落路入煙村聞馬嘶<lb/>
後月歸來重經過五雲却望鳯城西<lb/>
　　　南臺趙子威照磨母氏眉壽堂<lb/>
髙堂此日拜龎眉家慶相傳事更竒戯彩佳兒來栢府<lb/>
<pb n="KR4d0510_WYG_008-17b"/>
獻桃阿母下瑶池雲煙色動金花誥雨露香生玉樹枝<lb/>
儘釀中山千斛酒仙逰遐景正無期<lb/>
　　　次韻柳侍制直院晚歸二首<lb/>
庭松吐燄引凌霄露井銀床凍不消雲霧窓深隔風日<lb/>
鳯凰聲集和簫韶書成給札分曹寫直罷攜香滿袖飄<lb/>
自昔詞臣宜白髮禮賢珍重此時招<lb/>
　　　又<lb/>
卑飛無力到煙霄憂患侵凌壮氣消得食侏儒偏笑朔<lb/>
<pb n="KR4d0510_WYG_008-18a"/>
獻嘲弟子豈知韶天憐病月今年減雨送凉風昨夜飄<lb/>
無補明時合歸去山中休待故人招<lb/>
　　　送孫生歸豐城<lb/>
十載成均尚褐衣論詩豈是賞音稀群英雜遝歌清廟<lb/>
獨客飄颻賦式微劍氣秋城遥入望書燈夜屋耿留輝<lb/>
白頭倚廣成何事囘首南雲亦合歸<lb/>
　　　送掲生浩侍父南歸<lb/>
白首詞臣出帝畿翩翩之子一時歸夜光匣裡雙神劍<lb/>
<pb n="KR4d0510_WYG_008-18b"/>
春水船頭五彩衣胄學新功存簡册人生至樂在庭闈<lb/>
誰知惜别情偏切目斷江雲日暮飛<lb/>
　　　元夕感懐<lb/>
天街叠鼓閙香車官舍荒園宿暝鴉不飲閑關宜謝客<lb/>
無眠對月轉思家三年元夕留京國六十衰翁感髩華<lb/>
江上春風後期在爛燒銀燭對梅花<lb/>
　　　清明<lb/>
清明頻歲客天涯歸愛江南好物華煙煖人家插楊桞<lb/>
<pb n="KR4d0510_WYG_008-19a"/>
雨晴門巷掃桐花誰憐卧病春将過強起哦詩日又斜<lb/>
杏酪不須持餉我自燒新火試新茶<lb/>
　　五言絶句<lb/>
　　　客有談獻玉絶絃事因賦二首<lb/>
荆璞寧非遇卞和猶識真識真不自保翻恨世無人<lb/>
　　　又<lb/>
識趣全琴在賞音千載期朱絃何用絶自貴不求知<lb/>
　　　贈王月屋相師三首<lb/>
<pb n="KR4d0510_WYG_008-19b"/>
威儀諒有則彩色寧非天開口問窮通紛紛事可憐<lb/>
　　　又<lb/>
我貌不足數我心當烱然請君視此屋晴月光無邉<lb/>
　　　又<lb/>
圭蓽四十年忽有萬里行㑹看憶君言一咲春風生<lb/>
　　　謝氏友山圖二首<lb/>
逶迤漫相逐偃蹇自難親之子與為友此山能擇人<lb/>
　　　又<lb/>
<pb n="KR4d0510_WYG_008-20a"/>
幼輿山岩姿安石丘壑情復見佳子弟使人増眼明<lb/>
　　　嘉定黄氏瑞竹二首<lb/>
練川誇瑞竹黄氏見髙門富麗應如此時來豈有根<lb/>
　　　又<lb/>
曽聞寇公竹插地竟成林勿謂彼非瑞清風猶至今<lb/>
　　　雨竹圖<lb/>
千年舜妃淚一幅湘川雨掩卷不忍題余心正懐古<lb/>
　　　畵兎<lb/>
<pb n="KR4d0510_WYG_008-20b"/>
孕靈廣寒府承寵中書署誰令秋水邉弄月凄風露<lb/>
　　　贈内静子<lb/>
止水還能照死灰寜復然寄言内静者求静莫令偏<lb/>
　　　促織圖監州貫子素徵賦<lb/>
華屋歌鍾夜何從識草蟲惟應苦吟者相對共秋風<lb/>
　　　東津暮泊二首<lb/>
人家煙霧裡燈影樹林間撑空青突兀知是烏龍山<lb/>
　　　又<lb/>
<pb n="KR4d0510_WYG_008-21a"/>
四山斂暝色百蟲沸哀聲夜乆月未出川光虚自明<lb/>
　　　錢舜舉畵卷二首<hi>紅白芙蓉黄葵</hi>
不向東風開酣霜拒秋冷紅白為誰妍自照滄浪影<lb/>
　　　又<lb/>
秋露滴金杯秋風吹道衣陽光澹欲出相向獨依依<lb/>
　　　讀左傳偶成<lb/>
勝母不可入栢人寜肯留胡為如死鳥更有在乾侯<lb/>
　　　山川圖<lb/>
<pb n="KR4d0510_WYG_008-21b"/>
白雲映髙樹上有青青山不見幽人居應在空濛間<lb/>
　　　淵明像<lb/>
靖節有髙趣沉冥非酒徒畵師寜識此偶出亦攜壺<lb/>
　　　竹圖<lb/>
透石迸新芽清泉映涓翠姿妍競陽春朂哉歳寒意<lb/>
　　　環翠亭<lb/>
萬山欝環合髙亭一振衣拂衣下山去帯将空翠歸<lb/>
　　　鷺<lb/>
<pb n="KR4d0510_WYG_008-22a"/>
振振風生柳沾沾雪㸃磯白攅秋水立青映暮天飛<lb/>
　　　蓮藕花葉圖<lb/>
玉雪竅玲瓏紛披緑映紅生生無限意只在苦心中<lb/>
　　　溪山雪霽圖<lb/>
橋凍驅驢滑灘澌理棹難何如閉門者不識風雪寒<lb/>
　　　正月六日離建德道中雜咏三首<lb/>
前年踏雪來今歲踏雪囘天知我囊空從以萬銀堆<lb/>
　　　又<lb/>
<pb n="KR4d0510_WYG_008-22b"/>
深村出簫鼓草市亦燈火元夕約到家人人應候我<lb/>
　　　又<lb/>
荒山與峻嶺千轉復萬盤巍然金華出使我心平寛<lb/>
　　　畵松<lb/>
風霜不改色水石淡為隣祇合空山老豈知人世春<lb/>
　　　題李盤泉卷<lb/>
山中百歲老曽見辟雍流懶説前朝事清泉照白頭<lb/>
　　　小竹石圖<lb/>
<pb n="KR4d0510_WYG_008-23a"/>
千畆䕃渭川萬仞峩華嵩兩竿卷石間蕭蕭亦清風<lb/>
　　六言絶句<lb/>
　　　水西道中<lb/>
鳴鳩林外葉宻眠犢沙頭草添春水石橋紅杏夕陽茅<lb/>
屋青帘<lb/>
　　　仙居圖<lb/>
雲氣參差青嶂樹林飄緲飛樓誰識仙家歸路桃花流<lb/>
水漁舟<lb/>
<pb n="KR4d0510_WYG_008-23b"/>
　　江湖八境圖<lb/>
　　　洞庭<lb/>
君山隠隠暮碧洞庭𣺌𣺌秋波羇客白頭懐古湘靈莫<lb/>
奏雲和<lb/>
　　　武昌<lb/>
草生自識春洲月滿誰登夜樓寂寞漢人文賦蕭條進<lb/>
士風流<lb/>
　　　廬山<lb/>
<pb n="KR4d0510_WYG_008-24a"/>
香爐峰看飛練棲賢峽聴奔雷三叠谷簾未識至今却<lb/>
悔歸來<lb/>
　　　海門<lb/>
多景樓前狠石浮玉山下中泠長江天險安在北固煙<lb/>
光自青<lb/>
　　　太湖<lb/>
雲樹煙波浩𣺌漁村橘里縈環想見三髙不死超然來<lb/>
往其間<lb/>
<pb n="KR4d0510_WYG_008-24b"/>
　　　浙江<lb/>
兩山噴雪眩轉三道奔濤淼漫白塔故宫髙殿行人來<lb/>
倚闌干<lb/>
　　　靈隠寺<lb/>
平地琮堆翠涌何人鬼刻神□㑹有風雲震蕩再還前<lb/>
日飛岩<lb/>
　　　西湖<lb/>
花柳空濛春霧蒲荷淡蕩秋暉水光山色長好舞榭歌<lb/>
<pb n="KR4d0510_WYG_008-25a"/>
臺易非<lb/>
　　　題水竹小景二絶<lb/>
鐡樹霜藤崖壁藕花蒲葉汀洲更著蕭蕭水竹有人傲<lb/>
兀扁舟<lb/>
　　　又<lb/>
脩篁煙景濃淡逺樹人家有無此日亂山深處喚回迷<lb/>
夢江湖<lb/>
　　　題髙彦敬越山圖三首<lb/>
<pb n="KR4d0510_WYG_008-25b"/>
漁浦渡頭煙淡錢塘江上潮平呉越興亡何在青山長<lb/>
對人横<lb/>
　　　又<lb/>
潮平風定日落雲白山青雨乾憶得晚秋天氣浙江亭<lb/>
上凭闌<lb/>
　　　又<lb/>
西域有兹竒士東州無限佳山一幅西興漁浦風流千<lb/>
載人間<lb/>
<pb n="KR4d0510_WYG_008-26a"/>
　　　山水小幅<lb/>
蒼嶂秋雲更白青林霜葉偏紅江南八月九月人在詩<lb/>
中畵中<lb/>
　　　即事<lb/>
殘書長日茶思髙屋清風誦聲青荇池邊飲馬緑槐隂<lb/>
裡聴鶯<lb/>
　<lb/>
　<lb/>
<pb n="KR4d0510_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部集卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集卷四</head>
    <p>
<pb n="KR4d0510_WYG_004-1a"/>
欽定四庫全書<lb/>
　禮部集卷四　　　　　　元　吳師道　撰<lb/>
　　古詩七言<lb/>
　　　十臺懐古<hi>并序</hi>
　　　　友人自杭來示及濟南王君十臺懐古詩讀<lb/>
　　　　之感慨不已夫江山故宫歌舞遺跡千載之<lb/>
　　　　上英雄遊焉千載之下狐兎行焉俛仰廢興<lb/>
　　　　孰能無情而詩人尤甚發為咏歌詞雖不同<lb/>
<pb n="KR4d0510_WYG_004-1b"/>
　　　　而意總合若物之鳴以類而應余安得忘言<lb/>
　　　　哉余生好遊嘗聞司馬子長杜拾遺覧觀四<lb/>
　　　　方山川之勝以壮其文心竊慕之異時浮江<lb/>
　　　　淮泝湘沅上巴峽過秦漢故都歴燕趙齊魯<lb/>
　　　　之塲所見如十臺尚多訪遺老詢故實足以<lb/>
　　　　發一時之興快宿昔之願歸而讀馬杜之詩<lb/>
　　　　文以證其所得焉耳<lb/>
百花洲上姑蘇臺吳王宴時花正開半空畵燭西子醉<lb/>
<pb n="KR4d0510_WYG_004-2a"/>
三更鉄甲東門来吳波渺渺吳山簇不見嬌顰倚闌曲<lb/>
丹楓落月怨啼烏碧草東風驚走鹿闔閭丘墓相連處<lb/>
應恨夫差迷不悟斷指千年血未乾游魂夜哭臺前路<lb/>
　　　右姑蘇<lb/>
靈王傾國崇臺宇按劍章華睨中土弁裳伏地走諸侯<lb/>
鐘鼔凌空震三楚騁驕不顧伍子謀落成乞與吳兵游<lb/>
孤身竟走江上路塊土獨枕山中愁十年霸氣終蕭瑟<lb/>
回首華容歸不得飢魂飄泊啼秋煙細腰却舞新王前<lb/>
<pb n="KR4d0510_WYG_004-2b"/>
　　　右章華<lb/>
神娥縹緲髙唐上楚宫樓閣森相向丹楓蒼桂湧孤闕<lb/>
錦石清江簇連嶂行雲漠漠飛雨寒孤猿咽咽千花間<lb/>
翠旗龍駕杳何處斷魂殘夢愁空山微臣宋玉誇能賦<lb/>
當日襄王豈真遇千古秋風恨未平髙泉飛落三巴怒<lb/>
　　　右朝陽<lb/>
昭王銳志移青社築土懸金奉賢者四方劍佩集強燕<lb/>
千里風塵空駿馬郭君自舉先羣豪樂生獨步超凡曹<lb/>
<pb n="KR4d0510_WYG_004-3a"/>
酬恩一雪霸國恥建功並倚雲天髙君臣意氣千年少<lb/>
落日荒墟沒秋草黄金買貴滿長安惆悵英雄布衣老<lb/>
　　　右黄金<lb/>
項王戰馬從東來意氣蹴踏全秦摧入關不並沛公轡<lb/>
還鄉却上彭城臺重瞳按劍風雲靡萬疋騰空煙霧起<lb/>
凄凉垓下泣名騅零落江濵十餘騎寄奴千載心爭雄<lb/>
登髙把酒臨秋風詐移晉鼎非男子君看百戰東城死<lb/>
　　　右戯馬<lb/>
<pb n="KR4d0510_WYG_004-3b"/>
沛宫置酒君王歸酒酣思慘風雲飛兒童環臺和擊筑<lb/>
父老滿座同沾衣一歌豐沛白日動再歌淮楚長波湧<lb/>
龍髯氣拂半空寒虎士心馳四方勇河山蕭瑟長陵荒<lb/>
野中怒響猶飛揚髙臺未傾風未息故鄉之恨那有極<lb/>
　　　右歌風<lb/>
桐人氣迫前星黯思子宫成歳華晚髙臺有恨碧血新<lb/>
大野無蹤金犢逺一朝弄兵兒罪輕百年鍾愛天倫深<lb/>
戾園魂魄夜寂寂湖城風雨秋隂隂漢宫樓觀連天起<lb/>
<pb n="KR4d0510_WYG_004-4a"/>
方士熏香召仙鬼望思望思終不歸茂陵老泪如傾水<lb/>
　　　右望思<lb/>
半空髙棟翔金雀玉扆繐帷塵漠漠西陵老樹暝色寒<lb/>
建安殘妓春情薄曲終紅袖辭尊前檐傾斷甓飛人間<lb/>
分香淚老恨不滅秋風吹入苔花斑漢家一片當時土<lb/>
肯為奸雄載歌舞銷盡曹瞞萬古魂落日漳河咽寒雨<lb/>
　　　右銅雀<lb/>
金陵王氣飛祥雲鳳凰臺上聲和鳴鳯来春風花冥冥<lb/>
<pb n="KR4d0510_WYG_004-4b"/>
鳯去秋風荒草生嬌娥舞散髙城暮青山迥隔丹丘路<lb/>
斜陽門巷語烏衣細雨汀洲飛白鷺江空天濶鳯影遥<lb/>
謫仙吟罷誰能招六朝宫闕煙蕭蕭月明半夜人吹簫<lb/>
　　　右鳳凰<lb/>
大明天子遊南國紅粉三千臺百尺歌鐘激浪楚日白<lb/>
簾櫳凝樹湘雲碧凌歊髙宴金輿来侍臣狎笑朱顔開<lb/>
臺城宫扉鎻花栁寄奴土障生塵埃昏昏醉夢春風幾<lb/>
不顧江東數千里酒罷歌闌帝業銷青山空映當塗水<lb/>
<pb n="KR4d0510_WYG_004-5a"/>
　　　右凌虛<lb/>
　　　賦烏江山廟<lb/>
鉅鹿一呼坤軸折咸陽宫殿紅三月鴻門壮士斗聲飛<lb/>
寳帳佳人劍光裂芒碭雲氣騰真龍縞素三宣明至公<lb/>
八千子弟風雨散㧞山扛鼎成何功夭亡戰罪徒云爾<lb/>
欲問英雄呼不起荒祠古木擁蒼煙夕陽長炤烏江水<lb/>
　　　促織吟<lb/>
髙秋白露如零雨促織驚寒近床語美人不寐空閨深<lb/>
<pb n="KR4d0510_WYG_004-5b"/>
共向西風訴離苦玉關征人去不歸無書寄與来鴻飛<lb/>
背壁孤燈炤清淚誰家急杵敲寒衣寒衣八月當寄時<lb/>
今年獨恨衣成遲天吳顛倒舊繡裂春蠶凍損新絲稀<lb/>
夜長抱膝三太息此懐促織那能知㣲霜凄凄月欲沒<lb/>
四壁蕭蕭聲轉急吟成錦字長相思萬里秋空凝愁碧<lb/>
　　　曉霜曲<lb/>
空雲黯淡青鱗斜月色慘慘黄鋪沙九天青女曳裾帶<lb/>
笑揉珠露成飛花僵禽淅颯動庭竹城上啼烏怨如哭<lb/>
<pb n="KR4d0510_WYG_004-6a"/>
瑣忩疎簾㸃輕毳古砌芳花凝碎玉繡帳垂㴱<hi>闕</hi>　處<lb/>
兩兩金烏噴晴霧春濃入骨不知寒屏外凄風倒囘去<lb/>
燭龍破夢驚晴光酒波煖灔酥花香笑看碧瓦凍鴛鴦<lb/>
豈知茆屋悲無裳<lb/>
　　　班姬吟扇圖<lb/>
昭陽歌吹圍春濃秋風蕭蕭長信宫氷紈相對慘愁色<lb/>
焉知與爾同秋風空庭無人緑苔滿搦管凝顰寸心逺<lb/>
孤吟聲入蒼空長行雲日暮含清婉妾泪斑斑扇上詞<lb/>
<pb n="KR4d0510_WYG_004-6b"/>
妾恨緜緜扇上絲輕塵𤨏篋素月暗初寒掠幔清霜飛<lb/>
一時凄凉千載惜宛轉餘妍寄丹碧人間恩怨非無心<lb/>
三咏緑衣空嘆息<lb/>
　　　雪夜<lb/>
樓髙夜深風撼扉酒醒雪落寒生衣空山萬水凍雲合<lb/>
隱隱蒼兕鳴聲悲西隣吹笙晏豪家畵燭摇空光爍爍<lb/>
陽春入髓朱顔酡玉壺催箭東方白閉門凍卧一長歌<lb/>
任渠盈尺無人過袁安髙節世亦有洛陽尹令今無多<lb/>
<pb n="KR4d0510_WYG_004-7a"/>
　　　送陳端叔游盤山并寄友人<lb/>
一尊三人同吟嘯風雨夕清歡宛在目别思已盈臆天<lb/>
風北鴈吹来書書中問我今何如别時有詩寄君去書<lb/>
来何事新詩無君家有樓名望逺舊約幽人㳺歳晚猿<lb/>
啼鶴舞迎長裾雲影泉光浮叠巘山中酒熟梅花開何<lb/>
妨滿引傾千杯髙歌響撼金華洞白石鬱鬱行蒼苔山<lb/>
南山北多詩才想見颯沓飛車来百年盤峯此客少諸<lb/>
君意氣須傾倒<lb/>
<pb n="KR4d0510_WYG_004-7b"/>
　　　殺虎行<lb/>
蘭溪太守令劉昆癡虎有耳胡不聞夜深妥尾古道上<lb/>
日薄搏犬荒城根風吹黄茒走白額獵夫一見懽踴躍<lb/>
亂刃交揮白雪翻雙眸怒迸金丸落後車傳送如獻俘<lb/>
當軒裂肉空須臾長河無蛟惡黨靜里中三害今何如<lb/>
平生意氣多豪野亦欲短衣馳疋馬一掃腥魂險穴空<lb/>
長歌慷慨南山下<lb/>
　　　留别求愛廬<lb/>
<pb n="KR4d0510_WYG_004-8a"/>
括蒼名山列仙窟一洞寒雲扄白日黄精已辦空山粮<lb/>
青鞋欲躡幽人迹荒城九月風雨多兀坐空齋聽蕭瑟<lb/>
溪南木落草色黄千峯蒼蒼老秋色明朝且訪淵明廬<lb/>
琴書四壁一事無菊花滿籬酒滿壺幅巾短笻成畵圖<lb/>
揷花傾酒歡何如氣酣目送飛鴻孤長歌西望歸来乎<lb/>
　　　次韻冬夜吟<lb/>
荒城虎號風色變雲翳天星沉不見起呼斗酒㧞劍舞<lb/>
炤空神光燿流電洪濤屭贔翻東溟空山石裂山鬼驚<lb/>
<pb n="KR4d0510_WYG_004-8b"/>
酒闌匣劍長太息怒氣冲冠髩髮森風埃茫茫暗六合<lb/>
日月烱烱懸丹心少年意氣浪自喜讀書無功不如已<lb/>
傭奴坐享鍾鼎貴公等政堪溝壑死更長凍雪三尺深<lb/>
抱膝長歌茅屋底夜光横道驚暗目陽春抗音掩俗耳<lb/>
蒼天千尋兮地萬里嗚呼知己之士真難遇<lb/>
　　　子昻摹韓幹牧馬圖<lb/>
開元内廏多名馬畵手無雙數曹霸弟子韓幹筆意新<lb/>
承恩亦向天墀畵含毫拂練五雲動旋關轉軸羣龍化<lb/>
<pb n="KR4d0510_WYG_004-9a"/>
圉人臨閑振金索御鞍初卸收黄帕豐草聯槽晝不嘶<lb/>
飛花卷仗春停駕西風囘首征塵生蜀棧青騾愁獨跨<lb/>
趙公何從得此本歩武曹韓相上下驪黄掃空四海眼<lb/>
丹青妙續千年話誰云此馬不復存看取匣中光炤夜<lb/>
　　　落花行<lb/>
東風吹花花作團美人脉脉凭闌干倦投紅筵逐舞鳳<lb/>
故尋翠袖索釵鸞去年送别城南道城南飛花映芳草<lb/>
關河萬里人未歸風雨一畨春又老抱愁無語還空閨<lb/>
<pb n="KR4d0510_WYG_004-9b"/>
拂釵攬袖香依依緑隂鎻窗蝶影斷空枝弔月鵑聲悲<lb/>
青春不復回游子不顧期美人掩泪長相思恨身不似<lb/>
花能飛花飛終恨沾塵泥安能與花飛去陽關西<lb/>
　　　寄李坦之<lb/>
幽人一出九鎻山朝吳暮越無時閒煙霞縹緲隔清夢<lb/>
風埃慘淡傷朱顔今年閉門穀江滸煮藥髙堂奉慈母<lb/>
春深花落愁不知髙樹新篁響風雨天涯獨鶴少儔侣<lb/>
我時過君得晤語江空日暮孤雲飛西望青山渺懐古<lb/>
<pb n="KR4d0510_WYG_004-10a"/>
山中之人不復回松聲澗水含清哀洛陽年少今亦老<lb/>
漢廷卿相誰憐才人生未遇休慘戚浮榮無根易起息<lb/>
千年間氣文章在半夜髙吟鬼神泣相逢三月一字無<lb/>
近来清思知何如<lb/>
　　　苦旱行三首<lb/>
五月苦旱今未休青空烈火燔新秋雨師不仁龍失職<lb/>
百鬼廟食茫無謀我欲箋天訴時事只恐天公亦昏睡<lb/>
蒼生性命吁可哀風雲何日從天来<lb/>
<pb n="KR4d0510_WYG_004-10b"/>
　　　又<lb/>
皇天不雨一百日千丈空潭斷餘濕連山出火槁葉黄<lb/>
大野揚塵烈風赤田家父子相對泣枯禾一莖血一滴<lb/>
中夜起坐増百憂雲漢蒼蒼星歴歴<lb/>
　　　又<lb/>
吳鄉白波田作湖越鄉赤日溪潭枯衾綢不換一斗米<lb/>
細民食貧衾已無連艘積廪射厚利嗚呼此曹天不誅<lb/>
聞道閩中米價賤南望梗塞悲長途<lb/>
<pb n="KR4d0510_WYG_004-11a"/>
　　　落葉行<lb/>
山忩獨眠抱秋冷四壁無聲中夜醒天清急雨忽萬㸃<lb/>
月出枯虵紛衆影開門颯颯非故林滿空亂葉摶愁隂<lb/>
石澗流紅細泉咽蘚㾗掩碧孤蛩吟髙秋共誰聽蕭瑟<lb/>
却憶江南逺遊客楚天摇落白日髙萬里扁舟蕩秋色<lb/>
江南客未歸山中葉亦稀相思遶遍寒樹下有恨願隨<lb/>
秋風吹山空夜寒風漸微慘慘霜露沾人衣哀鴻獨叫<lb/>
殘雲飛<lb/>
<pb n="KR4d0510_WYG_004-11b"/>
　　　春雨晚潮圖<lb/>
昔年曽看錢塘潮龍山山下乗春濤中流囘首洲渚變<lb/>
孤塔不動青崖髙雲昏水暗雨陣黒雪噴電轉潮頭白<lb/>
浙江亭逺亂㠶飛西興渡暝千花濕空江茫茫魂欲斷<lb/>
歸来十年今復見浩蕩東風滿畵閣淋漓海氣飛人面<lb/>
春深故國芳草生鴟夷遺恨何時平重游弔古惜未得<lb/>
掩卷歌罷空含情<lb/>
　　　殺虎行<lb/>
<pb n="KR4d0510_WYG_004-12a"/>
　　　　濵州胡氏至元間隨夫劉平攜二子戍棗陽<lb/>
　　　　暮宿沙河虎至曳平去胡氏掣虎足呼七歲<lb/>
　　　　子取車上刀遂殺虎扶平奔季陽堡三日而<lb/>
　　　　死季陽趙侯上其事為復其役而旌其閭云<lb/>
劉平夜宿沙河濵猛虎怒曳車中身妻奔掣足兒取刃<lb/>
殺虎扶歸季陽城虎雖已就死平亦不復生婦人義勇<lb/>
驚四海朝家旌節垂千春嗚呼征戍當軍興鋒矢錯落<lb/>
尸縱横是時不獨虎口死幾人痛惜金釵分太平何鄉<lb/>
<pb n="KR4d0510_WYG_004-12b"/>
非樂土骨肉燈前夜相語願君寫取麒麟與鳯凰傷哉<lb/>
此圖當卷去<lb/>
　　　寄黄晉卿<lb/>
繡湖有客今竒才豫章千丈翻風雷讀書羞坐廣文館<lb/>
騎馬欲上黄金臺石頭城邊訪遺跡長吟不換公卿檄<lb/>
故山藂桂喚君歸十年被褐無人識我游東城誦佳句<lb/>
風雨深春緑隂暮孤舟落日竟空回去燕来鴻不相遇<lb/>
文章落落俗子嗔賈生謫去揚雄貧一時蹔作失意士<lb/>
<pb n="KR4d0510_WYG_004-13a"/>
千載同是非常人相逢車盖不用傾與君異縣情已親<lb/>
卜隣未遂三<hi>闕</hi>去日夜悵望東南雲<lb/>
　　　追和坡翁松風亭梅花三首<lb/>
老坡醉堕南蠻村賦詩喚醒氷姬魂松風亭髙寒瑟瑟<lb/>
羅浮山暝煙昏昏朝雲已空嶺外夢陽春自到江南園<lb/>
主人孤標逈不俗當時盛事今再温髙歌起踏中夜月<lb/>
不眠坐見空山暾炎荒萬里浪竒絶玉堂囘首深君門<lb/>
緑衣飛去梅樹老千載白鶴應能言村居願子且勿出<lb/>
<pb n="KR4d0510_WYG_004-13b"/>
相看痛倒花前尊<lb/>
　　　又<lb/>
平生江南煙水村梅花欲開先惱魂翠氊醉卧花下雪<lb/>
銀燭爛炤林間昏頻年旱飢酒禁重病肺抱渇如文園<lb/>
夜寒霜堕月滿屋松風一曲山缾温嚼花自嚥清澗液<lb/>
吸景不待朝霞暾舊游俛仰未成夢歲晏蕭條空閉門<lb/>
故人萬里不得見新詩一笑誰堪言水香花落春漲起<lb/>
安得快意浮吾尊<lb/>
<pb n="KR4d0510_WYG_004-14a"/>
　　　又<lb/>
佳人獨立空人村天公與香来返魂朔風倚竹翠袖薄<lb/>
凍雪拂地𤣥雲昏我居山中卧愁寂十年不醉西湖園<lb/>
水荒月堕破殘夢燈青火白凄餘温明朝爛漫三尺雪<lb/>
亭亭玉樹迎初暾冷光炤映虛白室清氣散溢無窮門<lb/>
此時妙趣誰共領對花宴坐終忘言微吟覔句漫自苦<lb/>
况肯檀板傾金尊<lb/>
　　　後苦旱行<lb/>
<pb n="KR4d0510_WYG_004-14b"/>
青空皛皛月色白竟夕飄風簸城陌禾壟揚塵未足驚<lb/>
千頃滄江亦龜坼前年一旱困未蘓四年三年見所無<lb/>
荒村十空減八九斯人化作溝中枯田廬盡入兼并室<lb/>
妻子存者今為奴空名賑飢不得實並縁官粟私門儲<lb/>
民田無限紛自恣貧弱祗賴天公扶吁嗟旱禍獨爾及<lb/>
天道㝠漠知何如<lb/>
　　　荅黄晉卿約逰金華三洞不果<lb/>
子從金華遊寄我金華篇金華相望半百里嗟我欲徃<lb/>
<pb n="KR4d0510_WYG_004-15a"/>
心茫然凉秋九月天發早芙蓉前峯回路轉僧舍盡澗<lb/>
水不斷松聲環玉女孤墳落葉裡杳杳白鹿鳴空山山<lb/>
空洞窟砑半吐青芝如花溜如乳髙岩覆屋成結搆亂<lb/>
石迎人欲飛舞其餘二洞更逈絶異象殊形閟迹古空<lb/>
窻忽透中夜日飛簾長挂青天雨仙家樓觀何峥嶸赤<lb/>
松霞氣丹光横初平子安期生相逢一笑應相迎我生<lb/>
胡為墮世網回首白雲空爾情<lb/>
　　　燕子行<lb/>
<pb n="KR4d0510_WYG_004-15b"/>
清江朱樓相對開去年燕子雙歸来東風吹髙社雨歇<lb/>
一日倐忽飛千回翻身初向煙中沒掠地復穿花底出<lb/>
花飛煙散江冥冥城郭參差滿斜日無情遊子去不還<lb/>
短書寄汝秋風前繡簾不卷春色斷空梁泥墮琵琶絃<lb/>
飛檣冉冉瀟湘浦春盡天涯路脩阻一夜相思栁色深<lb/>
獨上樓頭淚如雨<lb/>
　　　寄黄晉卿<lb/>
故人别我今何適書来尚作吳興客天目雲愁百里隂<lb/>
<pb n="KR4d0510_WYG_004-16a"/>
太湖浪激三州白孤城渺莽雲浪底髙秋悵望川途隔<lb/>
周南太史終歲滯洛陽年少何人惜似聞幕府招延君<lb/>
法律應須早致身腐儒白首遭笑罵游戯聊復驚庸人<lb/>
客中得士佳有餘新詩滿幅来起予人生可樂在知己<lb/>
素心不為食有魚青楓葉赤炤野水飛㠶翠盖何時倚<lb/>
念我孤吟五斷腸閉門寂寞秋風裡<lb/>
　　　次韻苦寒行<lb/>
江雲凍黄青日堕苦寒欲禦誰能那蛟髯氷脫僵起立<lb/>
<pb n="KR4d0510_WYG_004-16b"/>
鷁脊風髙退飛過陽春却在五侯家繡被不愁妨睡課<lb/>
捧觴艶眼送一曲閉閣下簾熏百和君莫笑窮詩翁蕭<lb/>
蕭破屋簞瓢空隨陽耻學南征鴻漢時袁安卧雪中至<lb/>
今千載垂清風<lb/>
　　　梅枝拄杖歌<lb/>
槎牙千歲枯梅枝鐵骨孤瘦苔為衣不留花葉混凡木<lb/>
黙謝規削含天機嚴陵主人欣得之朝扶暮倚長相隨<lb/>
清餘冬樹雪月艶潤結夏林煙雨姿千峯萬壑同来路<lb/>
<pb n="KR4d0510_WYG_004-17a"/>
飄然今復遊何處已將形影共歲寒肯向風塵争捷歩<lb/>
羅浮花開春正繁安得攜爾同躋攀手招仙人喚緑鳳<lb/>
側身飛去青雲間<lb/>
　　　和李坦之九鎻山聞簫<lb/>
青山九鎻多飛樓仙人吹簫樓上頭洞中鳳舞花羃羃<lb/>
潭上龍聽雲悠悠曲成三弄猶未已夜深月出闌獨倚<lb/>
汎聲流響滿千岩長松怒嘯悲風起一從之子離故山<lb/>
夢憶嫋嫋空濛間錢塘道士紫玉管時復聽之開心顔<lb/>
<pb n="KR4d0510_WYG_004-17b"/>
斯人忽去無消息囘首山中亦荆棘憐君獨客向江城<lb/>
青楓墮影天霜白知音之士不可忘感時撫事成永傷<lb/>
莫怪當年向常侍愁来聞笛賦山陽<lb/>
　　　墨竹行贈元生<lb/>
洋州太守天下無墨竹一幅千金俱當今李公得其法<lb/>
聲價絶代傾鴻都元郎眉宇清如水早年放達仍相似<lb/>
靜臨真態燈月下獨玩天機風雨裡渭川千畆春林深<lb/>
瀟湘一片秋雲隂引竿鼓棹咫尺近弔古渺渺愁人心<lb/>
<pb n="KR4d0510_WYG_004-18a"/>
東城重来春欲暮寫遍人家屏與素墨痕醉袖兩淋漓<lb/>
蹀躞馬蹄花滿路古来竒士非畵師能事不受塵埃羈<lb/>
胸盤成竹手不知根源一一葉與枝我生愛竹忘朝飢<lb/>
歸来城南結茅茨當窻萬个志已足安得與子同幽期<lb/>
風帆落日翠袖逺髙歌把卷長相思<lb/>
　　　桐廬夜泊<lb/>
合江庭前秋水清歸人罷市無餘聲燈光隠見隔林薄<lb/>
濕雲閃露青熒熒樓臺漸稀燈漸逺何處吹簫猶未斷<lb/>
<pb n="KR4d0510_WYG_004-18b"/>
凄風凉葉下髙桐半夜仙人来絶巘江霏山氣生白煙<lb/>
忽如飛雨洒我船倚篷獨立久未眠靜看水月摇清圓<lb/>
　　　山樓秋望圖<lb/>
荒厓蒼蒼映髙樹樹缺飛樓秋色露樓中有客獨凭時<lb/>
溪上何人却歸去風埃低垂傷我顔嗟爾乃得專其間<lb/>
晴窻掩卷意未已一夜夢繞江南山<lb/>
　　　飛来峯<lb/>
何年靈鷲西飛来平地湧出青瑶堆老根盤絡樹竒古<lb/>
<pb n="KR4d0510_WYG_004-19a"/>
不著寸土天所栽上有長藤走寒䕃下有積葉粘枯苔<lb/>
懸厓孤撑危屋覆嵌竇上出空窻開山根幽泉行未逺<lb/>
細響激激隨灣洄流風忽起林影亂秋日欲落猿聲哀<lb/>
我来臨流一濯足試歴窽穴窮崔嵬胡然列像森怪惡<lb/>
髙下斵鑿紛岩隈當年眩人懾吳越怒勢方張誰敢摧<lb/>
彤墀朝夷峙堊塔蠒紙暮出颺寒灰可憐卷石亦當厄<lb/>
舊觀一失何由回人間好山政無數爾曹錯據彌九垓<lb/>
人區冥冥幻鬼窟更侈金碧傾瓊瑰惟應震蕩再開闢<lb/>
<pb n="KR4d0510_WYG_004-19b"/>
始得一洗無纎埃平生山水興不淺亦擬勝處聊徘徊<lb/>
空亭坐對増嘆息出山始覺心悠哉<lb/>
　　　墻西梅花<lb/>
墻西古梅側敧倒一半花開出官道道傍過者争注目<lb/>
弄蕋扳枝矜媚好幽姿詎肯隨俗態髙艶何如委凡草<lb/>
心非真契漫相逢計失深藏難自保何如空山荒澗底<lb/>
千年古徑無人到寒香不遣煖蝶知落英惟有春風掃<lb/>
㑹當移植遂爾性不用哀吟對枯槁<lb/>
<pb n="KR4d0510_WYG_004-20a"/>
　　　梵隆畵番王獻佛圖<lb/>
如来宴息雙跏趺碧海涌座紅蓮敷身如浮雲與枯枝<lb/>
一毫無有寜願餘不知何國被服殊緩耳卷髮黄虬鬚<lb/>
狻猊巨象先後驅寳盤五色摩尼珠歸誠贄貢陳區區<lb/>
拱手傴立顔和愉足明神化羣情趨眇然韋布一懦夫<lb/>
乃獨抗論非空無見之不肯脩勤渠羣嘲衆嗤謂爾愚<lb/>
作詩三嘆還君圖<lb/>
　　　題趙守雲壁振衣二亭二首<lb/>
<pb n="KR4d0510_WYG_004-20b"/>
臙脂山北厓光青中含層白雲英英玉煙乍出翠屏裂<lb/>
碧海忽湧銀濤生主人一見淡怡恱収攬竒觀歸千楹<lb/>
仰看垂天作飛雨俯視叠影浮晴泓卷舒萬變真體在<lb/>
動静不測神機行悠然妙處當自領豈但卜築誇經營<lb/>
武昌亭臺一十萬誰家絃管無新聲青衫不受塵土涴<lb/>
𤣥賞獨有山林情座間翰林老詞伯健筆一落峯崢嶸<lb/>
舊遊俛仰二十載却驅五馬東州城卷中攜此千仞壁<lb/>
使我想見猶神驚<lb/>
<pb n="KR4d0510_WYG_004-21a"/>
　　　右雲壁<lb/>
人間埃壒紛茫茫染衣能淄眯目黄誰知潔土本無汚<lb/>
有如濁水涵月光武昌參軍庶務劇喧囂牒訴環笞搒<lb/>
九衢障面蹋斜日瘦馬湍汗如流漿城隅咫尺有邱壑<lb/>
白雲翠壁摇滄浪危亭直上宇宙濶振衣長嘯天風凉<lb/>
俯視擾擾衆蛟聚仰見矯矯孤鴻翔神怡體曠心目適<lb/>
便欲超忽凌八荒屈平獨清當時笑騷語千載道芬芳<lb/>
羨君㧞俗古来少况復餘事攻文章飛霞之佩髙頡頏<lb/>
<pb n="KR4d0510_WYG_004-21b"/>
餘子滅沒誰能望<lb/>
　　　右振衣<lb/>
　　　和申屠子逹春暮田家即事<lb/>
長河無際浮空㝠一瀉可溉千村青禾苗蔽日不見土<lb/>
下有清水鳴泠泠白魚肥美新酒熟飲食俾爾老復丁<lb/>
叫囂無聲桴鼓息中夜甘寢何曽醒我来值此良自慶<lb/>
公餘但欲深閭扄歸耕未成強徇禄飯蔬不恨無羶腥<lb/>
　　　脩河道中<lb/>
<pb n="KR4d0510_WYG_004-22a"/>
雲穿漲空如刷煤疾風怒雨相隨来我舟中流四無際<lb/>
髙浪掀舞聲喧豗㝠㝠不復辨咫尺觸樹乃始知灣隈<lb/>
破篷淋漓濕被面想應為我湔塵埃暮投村店雨未已<lb/>
土床漏屋生莓苔跳蛙鳴蚓入我屋四壁聚蚊成殷雷<lb/>
中宵不眠坐達曙嗟豈有意兹徘徊符移聯絡星火急<lb/>
潦水洞决隄防開河渠使者峻督責奈何天意方為灾<lb/>
負薪築土非所憚强顔俛仰胡為哉<lb/>
　　　孫孝子<lb/>
<pb n="KR4d0510_WYG_004-22b"/>
保郡新城孫孝子起家掾曹宰百里母病去官如脫屣<lb/>
躬甞湯劑悲不起結亭塋兆廬且止朝吟暮咽泪穿眥<lb/>
誓言終身守松梓嬛嬛孤姪寡嫂姊割産廩之寕薄已<lb/>
嗟公之行無與比飛書上聞揚厥美華表煌煌著千祀<lb/>
禮墜世季澆風靡披衰肉食怡弗眎傾貲異教諸非鬼<lb/>
棄䘮忘哀亟從仕我深嫉之人所詆誦公此事尤卓偉<lb/>
秉彛與天互終始皇化清明敦孝理公今作宦在風紀<lb/>
願令汚俗歸一洗四海法之循聖矩<lb/>
<pb n="KR4d0510_WYG_004-23a"/>
　　　追和吳𤣥夫寄韻<lb/>
去年風雨人過門咫尺軟語勤相温感君此意深到骨<lb/>
泪落聲放不得吞驚心昔别又五載日月歘忽如跳奔<lb/>
一官浪走千里外長淮巨澤波渾渾拏舟循稼逐雁鶩<lb/>
負土卷埽驅蛟黿老親同来竟舎去我足雖縶思騰騫<lb/>
安知一朝竒禍作悔不早計回南轅少年蠭鋭類戰士<lb/>
挾執鞭弭仍櫜鞬祗今憂患黯消落但欲燕坐忘朝昏<lb/>
京華遊泛君㝡厚篋中手録今猶存雪窻重炕每共宿<lb/>
<pb n="KR4d0510_WYG_004-23b"/>
泥塗軏轡交相援青春忽作慷慨别拂衣便指山之樊<lb/>
九重斜日重囘首御溝新栁垂周垣霜蹄暫蹶未為失<lb/>
天路再騁誰能藩索居無人思轉劇鬰鬰莫吐胸中言<lb/>
仙華絶頂有竒觀下睨海日扶桑暾披香試即玉女迹<lb/>
把酒遥酹粤客魂著書築室約歲晚與君霞帔同髙掀<lb/>
大夫最達空足論要以不朽垂乾坤<hi>粤客謂謝髙父</hi>
　　　雪中簡吳子彦<lb/>
北風吹衣馬凌兢岡頭徃来降復登敬亭相看㝡不厭<lb/>
<pb n="KR4d0510_WYG_004-24a"/>
今朝蔽障𤣥雲層歸来静聽打窻雪松爐細撥寒灰騰<lb/>
故園梅花入我夢誰遣鐘鼓催晨興吾宗潭潭萬間屋<lb/>
隙宇容容逃嚴凝去年之客豪馮凌美人狎坐酒如澠<lb/>
今年之客貧如僧茗椀瀹雪虀盂氷人生彼此各自適<lb/>
問君誰愛當誰憎只愁歲晏舎我别<lb/>
　<lb/>
　<lb/>
　<lb/>
<pb n="KR4d0510_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集卷五</head>
    <p>
<pb n="KR4d0510_WYG_005-1a"/>
欽定四庫全書<lb/>
　禮部集卷五　　　　　　元　吳師道　撰<lb/>
　　古詩<lb/>
　　　寄張師䕫求畵<lb/>
我于山水宿好敦早年畵亦窺其藩却觀作者還自愧<lb/>
一朝棄去無留痕張君妙悟有天趣不待師授知根源<lb/>
宦遊徃徃得佳勝目力所至氣已吞煙雲莽蒼瀟湘浦<lb/>
樹石慘淡江南村漁梁茅屋帶林薄㸃綴清妍難具論<lb/>
<pb n="KR4d0510_WYG_005-1b"/>
宛陵城中數相過襍遝縑素方填門謂予雅愛不見索<lb/>
豈有強求持璵璠君不見燕公一筆靳豪貴王宰不受<lb/>
促廹煩古来竒士多異俗所以千載名長存吾言如斯<lb/>
亦非激君諾已定應無諼<lb/>
　　　舟行得風<lb/>
江豚卬鼻濆驚波秋来江風西北多掣㠶鼓篷疾于電<lb/>
銀屋怒擁髙嵯峨江南江北青山色著意相看忽如失<lb/>
我行小遲亦何害人生取快寧多得賈人舟子勿嘯呼<lb/>
<pb n="KR4d0510_WYG_005-2a"/>
野有垂泣耕田夫三月不雨田水枯<lb/>
　　　過池陽逰齊山洞<lb/>
城南飛橋跨清溪度橋並轡千丈堤堤窮水盡翠微出<lb/>
繫馬道傍尋杖藜巉巉石骨不見土一色斵削青玻瓈<lb/>
恠岩竒壑紛左右絶頂俯睨長江低當時登髙插菊處<lb/>
至今勝日争提攜荒亭已頽斷碣仆霜草滿地寒螀啼<lb/>
杜郎風流杳何處秖有兹山仍號齊其間一洞景更絶<lb/>
喜子曽遊知舊溪踰岡陟巘數里險路斷忽復忘東西<lb/>
<pb n="KR4d0510_WYG_005-2b"/>
石芒鈎衣藤罥帽荒榛叢篠交㝠迷遥呼野人問不識<lb/>
下趨却踏湖邊畦前瞻佳處似彷彿興倦不惜重攀躋<lb/>
徑穿蒙宻得窽穴俛首匍匐膝拄臍日光忽漏天宇小<lb/>
所見政爾如醯鷄流蘇垂盖結髙屋旁入詰曲房與閨<lb/>
卦蓍二碑史氏植欲讀奈此苔蘚泥斯人好事世亦少<lb/>
挽蘿仰視茫無梯崖間名字半磨滅後来遊者猶堪稽<lb/>
洞中風出蝙蝠亂日暮雲氣寒凄凄返尋林麓出山下<lb/>
虎跑歴歴皆新蹄僕夫驚喜行路詫歸来追憶猶神悽<lb/>
<pb n="KR4d0510_WYG_005-3a"/>
平生好竒已成癖世途良倦思岩栖模碑幸寄却細讀<lb/>
我詩仍欲煩鐫題<lb/>
　　　錢舜舉摹李伯時畵鳳頭驄圖<lb/>
汴都五馬来西域當時總入龍眠筆錢郎摹得鳳頭驄<lb/>
想見羣中更殊特大宛渥洼挺龍種開元内廏森天骨<lb/>
超然意氣欲争雄直比来儀稱瑞物宋人兵力非漢唐<lb/>
裕陵開邊徒擾攘鬼章成禽侈告廟于闐效職脩来王<lb/>
吁嗟元祐乃致此信是當國謀謨良諸賢一去寧復得<lb/>
<pb n="KR4d0510_WYG_005-3b"/>
此馬不在吾何傷<lb/>
　　　赤松山圖<lb/>
昔年曽踏山中路路入桃源正春暮落花撲面東風来<lb/>
飛觥遥石流泉去拂衣起隨醉道士為指皇居牧羊處<lb/>
山空石化草芊芊祗有荒祠映髙樹神仙之舘多飛樓<lb/>
鋪牀對卧樓上頭松聲澗響兩娛客終夜琴笙不肯休<lb/>
十年身墮黄塵底乍喜歸来山尺咫開圖眼中赤霞起<lb/>
萬嶂千峯翠相倚寄書約我同心子再曳青鞋從此始<lb/>
<pb n="KR4d0510_WYG_005-4a"/>
<hi>徃年與張子長同遊</hi>
　　　挹翠軒為監州貫子素作<lb/>
廣文官舍青山圍青山不受人招麾使君胷中有掘竒<lb/>
大揮椽筆坐致之霏烟落几送秋色岩樹排闥呈春姿<lb/>
清英之氣不盈掬净洗塵土仍充飢紛紛倚席庸妄兒<lb/>
豈比今掾稱能詩一朝為兒發光彩寧復打頭嫌屋卑<lb/>
使君退食常委蛇岸幘燕坐同衿期琴清茗冷半醉後<lb/>
雲去鳥還微咏詩野人来窺門外屦一笑倘許相追隨<lb/>
<pb n="KR4d0510_WYG_005-4b"/>
　　　柴門曉色圖<lb/>
先生早賦歸来篇柴桑草屋依園田重華抆逺泪迸泉<lb/>
聊復以酒陶其天野人田夫相周旋偶失姓字寧非賢<lb/>
清晨扣門来翩翩手中有攜壺負肩更進觴酌雜亂言<lb/>
醉即麾去我欲眠氣韻太古羲皇前祗此自足垂千年<lb/>
匡廬影落晴江邊故墟老木凄荒煙我甞過之心惘然<lb/>
是圖物色誰摹傳願起九原從執鞭<lb/>
　　　蠶桑圖<lb/>
<pb n="KR4d0510_WYG_005-5a"/>
詩圖草木蟲與魚就中寫出豳風圖忠臣方寸寓物色<lb/>
欲使目擊知艱虞公宫親蠶古遺制手捋青青看風戾<lb/>
四海枝條雨露春萬家機杼升平世誰知後有歌舞荒<lb/>
裁雲剪鳳金煌煌歲輸不了一日費紅女夜泣寒無裳<lb/>
畫師此意誰能識不寫尋常竒麗質數葉姢姢即諫書<lb/>
品目人間當第一<lb/>
　　　仙壇秋月圖<lb/>
　　　　宫扇馬逺畫宋寧宗后楊氏題詩自稱楊妹<lb/>
<pb n="KR4d0510_WYG_005-5b"/>
　　　　子<lb/>
宫中美人秋思多夜揖明月追仙娥晝闌桂樹倚樓闕<lb/>
碧落天壇飛珮珂畫師不解西風夢筆端便有華陽洞<lb/>
更将妍畫寫清詞輕扇君王心已動炎精季葉堪嘆嗟<lb/>
矧爾妖麗傾其家申生遺禍到濟瀆府中丞相真奸邪<lb/>
吳宫一掃荒煙冷舊事凄凉復誰省百年永鑒不可忘<lb/>
留與人間看扇影<lb/>
　元詩　人道中秋明月好欲邀同賞意如何華陽洞<lb/>
<pb n="KR4d0510_WYG_005-6a"/>
　裡仙壇上今夜清光此處多<hi>此白樂天作</hi>
　　　五月一日即事<lb/>
黒雲滃渤如頽山白雨注地聲潺潺須臾雲散雨亦歇<lb/>
斜陽襯著髙林間林間沉沉萬濃緑影弄微風自相觸<lb/>
新蟬忽作去年鳴使我凄然感心曲<lb/>
　　　歴山尋真觀<lb/>
縣西倚江勢寥曠岡嶺綿延髙作障歴山壤界接東流<lb/>
道家樓觀森南向重華遺跡豈在兹俚俗相傳恣誣誑<lb/>
<pb n="KR4d0510_WYG_005-6b"/>
黄冠尤更縁禮法旁屋卑栖龕帝<hi>闕</hi>三池人言有靈物<lb/>
禱禜累累挈瓶盎我為旱請不敢詰亦惟鞠躬修俛仰<lb/>
煩衿畏景方兩劇臨下憑髙聊一暢隔山遥認舒州山<lb/>
隠隠孤城拍煙浪<lb/>
　　　七月十八日出郊外抵昭潭㳂道觀蟲食松葉<lb/>
　　　盡枯感而賦<lb/>
縣南縣北幾百里㳂道蒼松半枯死毳蟲無數枝上縣<lb/>
食盡青青成蠒子雪霜不朽千年質摧敗一朝天所使<lb/>
<pb n="KR4d0510_WYG_005-7a"/>
殘髯磔磔怒猶張流膏滴滴泣未止頓令林壑少光色<lb/>
政似鱣鯨困螻蟻土人云此實旱兆昔歲逢之旱無比<lb/>
炎風烈日勢轉虐更説飛蝗西北起救灾無䇿空自嗟<lb/>
誰能為挽天河洗<lb/>
　　　謝張稅官惠山水圖<lb/>
昔經九華遡清溪還向齊山踏翠微歸來却睹公詡畫<lb/>
夢境恍惚心神飛一官復忝府下邑心勞政拙遭年飢<lb/>
清遊髙咏事遂息遥看數舎徒依依長身張公江海客<lb/>
<pb n="KR4d0510_WYG_005-7b"/>
相逢墮此荒山圍手揮東絹兩巨幅親自持送扣我扉<lb/>
寒林枯木帶雪色春江逺浪摇煙霏挂之空壁淡相對<lb/>
想見盤礴深天機頗聞輕舟數来徃應識弄水亭前磯<lb/>
援毫乗興為一寫重與此郡増光輝商征竒贏籌筭急<lb/>
白頭落落知音稀胷中磊砢故未減局促肯受塵埃鞿<lb/>
金華幽人亦念我嘆息歲晏何當歸<lb/>
　　　李溉之賦廬山雪夜舊遊商徳符畫<lb/>
王郎孤撑剡溪雪謫仙醉吟采石月何如彭蠡雪月舟<lb/>
<pb n="KR4d0510_WYG_005-8a"/>
前望匡廬中夜發松林燈火深幽幽僧窻澗瀑寒颼颼<lb/>
李公之詩商公畫謂是竒絶平生遊乾坤清明浩無際<lb/>
俗子塵衿那得值詩畫同成一段竒彼此天機自深契<lb/>
鄙人好畫復好詩仙舟可望不可追都門昔别二十載<lb/>
展卷動我長相思卧遊八極誰能羈月天雪夜如見之<lb/>
<hi>至治辛酉為李公作雲卧八極賦</hi>
　　　池陽紀事<lb/>
至元四年十月冬池府承命兩馬驄惟池學廪素贍豐<lb/>
<pb n="KR4d0510_WYG_005-8b"/>
十奪七八歸豪雄爾行按覈務盡公校官遣偕俱謬庸<lb/>
惟有姚璉心頗同貴池屬邑最近鄉拏舟此去宜先從<lb/>
人言羣惡張其鋒昔歲徃者人馬傷焚香再拜先聖宫<lb/>
願依皇靈保微躬沙夾一帶臨大江上有牧地連元戎<lb/>
悍卒夜伏蘆葦茸按行不侵循舊封伏者引去無留蹤<lb/>
官湖周遭十里通數家根據窟其中良田美稼供螟螽<lb/>
按圖詰實辭皆窮歸途却遶山之東小屋突出婦女翁<lb/>
前遮行輿扼其杠白挺四出相奔冲忽擒一夫捽其胷<lb/>
<pb n="KR4d0510_WYG_005-9a"/>
愬兹事者衆所攻捶擊宛轉恣毒凶止之不可徒忡忡<lb/>
為陳法理開其聰稍復散去穿棘蓬古来王官勢穹崇<lb/>
尸取鼠輩須臾空我今有志權不充念之羞憤徒滿容<lb/>
明朝港出新河旁遡江未逺騰顛風排磯怒響如撞舂<lb/>
倉皇未及挂短篷桅檣傾側浪濺忩已分投骨歸魚龍<lb/>
一卒力勝百柁工正㠶近㟁離奔谼同舟神色方怡融<lb/>
此行不謂有此逢善人每倚天為宗天亦愒我何蒙蒙<lb/>
書生昧事真愚憃猶欲區别見寸功微官已及三年終<lb/>
<pb n="KR4d0510_WYG_005-9b"/>
歸歟歸歟逐輕鴻<lb/>
　　　潘黙成鄭北山手帖<lb/>
潘公挺挺立雪松鄭公矯矯當道熊扞排老檜竟死終<lb/>
平生大節将無同豈無他人筆畫工兩公聯比得所從<lb/>
再拜稽首桑梓恭凛然百世猶清風<lb/>
　　　代柬吳子彦提舉<hi>将為福建船官</hi>
相君作楫功有偉誰甘不渡横野水天上亦有船司空<lb/>
人間莫羨魚蠻子米家書畫光燭天不知定占幾萬錢<lb/>
<pb n="KR4d0510_WYG_005-10a"/>
𤣥真天隨易約束且放蓮葉浮空仙<lb/>
　　　李龍眠飛騎習射圖<lb/>
　　　　龍眠手帖云元豐初㸃簡南宫試卷畢更預<lb/>
　　　　集英殿門應奉廷試因得至衛士班見飛騎<lb/>
　　　　習射校毬揚技戯時乗輿將幸寳津令追圖<lb/>
　　　　大槩云<lb/>
東都全盛稱元豐天子慷慨思竒功蒐兵閲馬振百度<lb/>
坐欲折箠笞羌戎羽林衛士天下選内廏汗血皆飛龍<lb/>
<pb n="KR4d0510_WYG_005-10b"/>
射毬穿栁雖戲劇移置行陣寧非雄從臣絶藝龍眠翁<lb/>
曾候喚仗明光宫斫鬃飛䃂親眼見十年落筆逾精工<lb/>
君不見開元天寳馬蕃庶畫手亦有曹韓同承平涵育<lb/>
頼休澤人與物㑹真竒逢好頭赤玉五花驄轉首一笑浮<lb/>
雲空盛衰反覆古今夢寳津無樹吹秋風紛更擾擾竟<lb/>
何益禍啓大梁塵再蒙披圖考古三歎息我思聖人憂<lb/>
日中<lb/>
　　　秋山樓觀圖<lb/>
<pb n="KR4d0510_WYG_005-11a"/>
　　　　栁道傳甞傳以荆浩所作巨幅縮成小卷<lb/>
奉常先生客燕都縱閲三舘之圖書秋山樓觀忽到眼<lb/>
印章猶是宣和儲當年絶藝洪谷子身在太行秋色裡<lb/>
萬里雲飛木落時遥寫朱闌半空起先生恢廓山水胷<lb/>
紛紛畫史難為工偶窺得意微妙處自出變態經營中<lb/>
蘭亭易用燈展影梓人乃以堵畫宫莫言尺素非巨幅<lb/>
形體雖異精神同京塵歸来二十載篋中寳氣騰晴虹<lb/>
一邱一壑金華下以道卷舒無愧者淡然誰識先生心<lb/>
<pb n="KR4d0510_WYG_005-11b"/>
許我閒來時看畫<lb/>
　　　紅玉杯為陳雲嶠太祝賦<lb/>
夷人採玉河源水夜候霞光矗空起持歸萬里售中州<lb/>
琢刻為杯世無比截肪栗色非不竒雞冠通赤希見之<lb/>
筵間乍置争注目誰復更顧黄金巵小槽新壓真珠滴<lb/>
擎向桃花花下吸但餘落日争光輝未許妖姬比顔色<lb/>
主人今代陳孟公閉門留客酒不空千金之裘五花馬<lb/>
不惜買醉酬春風公侯家世多珍物獨寳此杯為故笏<lb/>
<pb n="KR4d0510_WYG_005-12a"/>
華堂舞罷飲闌時什襲深藏莫刓缺<lb/>
　　　送逹天山之江浙簡校<lb/>
君家世朔漠來住嚴陵州嚴陵接蘭溪一水清悠悠一<lb/>
水中間不相識數千里共京華遊今晨過門索詩句却<lb/>
挂雲㠶向南去禁林秘府歴已周去坐錢塘省中署省<lb/>
署官清秩更優勾檢諸曹賛機務胷中書傳今得試况<lb/>
乃年華未遲莫西湖春水生緑波嚴陵咫尺先經過迎<lb/>
家俱来笑且歌虀鹽老生雙髩皤手不停披口吟哦無<lb/>
<pb n="KR4d0510_WYG_005-12b"/>
功祗恐遭譏訶都門見栁鄉思多送君行兮将奈何<lb/>
　　　三月十八日張仲舉趙伯器吳伯尚王元肅同<lb/>
　　　遊西山玉泉遂至香山<lb/>
肅清門外春草青背城曼衍趨郊坰西山曉晴出蒼翠<lb/>
髙下不斷如連屏道傍巨家烏鳥噪寒食野祭道羶腥<lb/>
溝深路狹雪泥在緩控瘦馬仍竛竮行行山近寺始見<lb/>
半空碧瓦浮晶熒先朝營構天下冠千門萬户伴宫庭<lb/>
寺前對峙兩飛閣金鋪射日開朱櫺截流累石作平地<lb/>
<pb n="KR4d0510_WYG_005-13a"/>
脩梁雄跨相緯經平臺當前白玉座刻鏤精巧多殊形<lb/>
常時御舟此遊幸清簫妙管魚龍聽沿堤萬栁著新緑<lb/>
未見蒲葦彌煙汀鳬飛鷺起渺空闊使我清思凌滄溟<lb/>
遊船雨兩棹歌起亦有公子攜娉婷主僧説法據髙座<lb/>
撞鍾擊鼓聲發霆欣然肅客道周歴顧瞻幻恠何神靈<lb/>
後園小殿翳花木繡幃香閣猶深扄坐陪方丈談亹亹<lb/>
伊蒲清供分餘馨出門暄風掠人面前趨復歴峴與陘<lb/>
泉乾土勁草樹少祗有廣塔髙亭亭香山蘭若金源舊<lb/>
<pb n="KR4d0510_WYG_005-13b"/>
猶餘大定殘碑銘長松老檜見未有澗水遶屋鳴清泠<lb/>
扳危陟峻劇喘汗却下迅走誰能停班荆列坐杏花底<lb/>
持觴受此香雪零日規漸隠半峯側酒行不盡雙玉缾<lb/>
衆賞未醉有餘興惟我却飲嗟獨醒疾驅信馬路已熟<lb/>
遥見樓堞塵㝠㝠歸来門巷未深黒春雲黯黮明踈星<lb/>
廣文官况淡于水矧復聚散如浮萍玉泉頗恨不少住<lb/>
客意更擬同揚舲明朝清遊墮夢境擁書却坐槐隂㕔<lb/>
　　　題張仲舉為鄉人作西原隠居記後<lb/>
<pb n="KR4d0510_WYG_005-14a"/>
張公夙有山林趣為愛西原隱居處拄杖穿雲記昔遊<lb/>
結屋臨遊約同住國風詩裡桑十畆太史書中棗千樹<lb/>
故鄉樂土不可忘一笑歸来未遲暮<lb/>
　　　陳教授捕蝗寳坻<lb/>
去年之夏幾生螽捕除分道疾如風寳坻從事心獨苦<lb/>
調選強力休罷癃焚香禱神神與通蝗自相食一夕空<lb/>
大書聯帛擁歸馬兒童父老争言功我聞開元相姚崇<lb/>
按稽古法畀火攻目前除患事應爾潜孚乃在冥冥中<lb/>
<pb n="KR4d0510_WYG_005-14b"/>
當今明良布徳澤四錢米斗何難同近聞遺種時出地<lb/>
若遣督捕無如公<lb/>
　　　分題賦絳守居送王致道僉事之河東<lb/>
昔年好誦絳守文苦厭箋注徒紛紜細推艱辭屬斷句<lb/>
怳若皦日開霾昏姬周文訖西漢絶八代委靡如瀾奔<lb/>
韓門巍巍誰得闖兩馬駒出盧與樊聱牙詰曲漫自喜<lb/>
豈比盤結妙理源重歌月蝕志魁紀似挽竒險歸雄渾<lb/>
南陽遺編盡零落東雍故刻偏完存精華秀發絶塵語<lb/>
<pb n="KR4d0510_WYG_005-15a"/>
豈但嵬眼并滛翻髙才徃徃或横出亦有繩削全不煩<lb/>
後来摹擬風更下務以怪勝棘古根平生未識守理所<lb/>
正恐謬訛乖討論中朝御史出持節按轡歴歴咨周爰<lb/>
省風訪古亦廼職為我一弔殘池園栢槐髙下幾歲植<lb/>
虎豹西南何處門蹴墉彷彿隄北努望月想像渠東騫<lb/>
甲辛池泓梁子午逺岡近閭隰復原宴遊賔旅鍾鼓樂<lb/>
亭臺花木闌井軒荒基廢迹應莫辨祇見古流猶入汾<lb/>
鉥心搯胃良亦苦臨風三酹招其魂先生鄒魯文雅馴<lb/>
<pb n="KR4d0510_WYG_005-15b"/>
玉堂潤色美言論咸池大章已髙卷聊遣巴渝充下陳<lb/>
嗟予宿有好古癖莫笑蹇淺疲精神幸詢故實補遺闕<lb/>
以自娛悦貽童孫<lb/>
　　　百魚圖<lb/>
小魚戢戢同隊嬉羣魚出沒相追隨鯶公掉尾殿其後<lb/>
氣飡變化非凡姿水深蒲藻相因依嗟魚之樂魚自知<lb/>
畫師㸃綴百態具問爾當日何由窺大罛宻網紛如織<lb/>
鬻市何曽持盈尺有生嘗抱竭澤憂相戒徒聞過河泣<lb/>
<pb n="KR4d0510_WYG_005-16a"/>
江湖新水春拍天安得魚我俱悠然聞道君王闢靈沼<lb/>
願繼周頌多魚篇<lb/>
　　　三月廿三日南城紀遊分得朝字<lb/>
虀鹽老生雙髩凋長年挾䇿陪吟謡春光忽盡餘一日<lb/>
休暇幸此同揚鑣南城塔廟不知數徃徃遺跡傳金遼<lb/>
頽垣廢巷多委曲髙門大舘何寂寥舊時宫闕向南路<lb/>
脩廊千歩應迢迢豐宜門頭楊栁色壊障突兀留雙標<lb/>
人家漸稀野景曠灣迴緑水低平橋牡丹藝植此最盛<lb/>
<pb n="KR4d0510_WYG_005-16b"/>
畦連畈接相縈繚望彌數里地如繡千本萬本争嬌嬈<lb/>
深紅淡白態各異黄紫不數魏與姚雒陽風土詫前代<lb/>
却視幽異偏蕭條天都王氣鍾地脉坐受北面羣花朝<lb/>
徐熙趙昌死不見安得對此圖生綃水遶小亭客可欵<lb/>
置酒折花忻見招霞舒雪卷炤四壁時有落絮來飄飄<lb/>
縱談文字送觴酌間以嘲謔更喧囂雲隂慘淡雨欲落<lb/>
祗恐日暮歸途遥須臾㸃亂草葉動白楊樹逺聲蕭蕭<lb/>
水淋衣裳泥濺帽疾走十里趨城譙同遊莫怨歡事阻<lb/>
<pb n="KR4d0510_WYG_005-17a"/>
天意欲活田間苗觚稜金爵麗斜日曖曖天宇開微霄<lb/>
向来却恨不少住過門下馬仍相邀人生㑹合豈常得<lb/>
况有師長聯賔僚病憂不飲浪自苦歸来磊磈誰能澆<lb/>
故園桃李夢飛到鍾鼓驚喚催明朝<lb/>
　　　分韻賦二䟽供帳圖送王善父司業致仕歸<lb/>
長安城東門雜遝送客車客車數百兩髙盖䕃華裾西<lb/>
都明主優賢日東海老臣辭位初一家父子信竒事况<lb/>
乃同時還里閭停車下馬坐張次轢牲行酒却躊躇當<lb/>
<pb n="KR4d0510_WYG_005-17b"/>
時送者亦可喜惜哉名字無人書黄塵漫漫長安路疾<lb/>
足髙才恣馳騖祇見人覔公卿来不見人送公卿去朝<lb/>
衣載束輓紼歌薤露何如白首樂故居趣賣黄金日供<lb/>
具賢哉䟽大夫此事從古無後來復有楊司業昌黎稱<lb/>
是斯人徒王公官與楊公比一旦飄然亦相似髙節清<lb/>
風凛終始喚取良工續畫圖共仰脩名照青史<lb/>
　　　分題賦三髙祠送馮公厲叅政之江浙省<lb/>
陶朱半䇿傾強吳功成攜家浮五湖洛陽仙客思蓴鱸<lb/>
<pb n="KR4d0510_WYG_005-18a"/>
秋風挂冠不少須甪里先生傲屠沽日採杞菊充庖厨<lb/>
三人世異出處殊髙哉一節同是今所無吳江之水通<lb/>
具區垂虹千丈脩亭孤烟波㝠㝠七十二峯碧想見精<lb/>
爽不死來往猶躊躇明公出鎮行中書路經祠下斂容趨<lb/>
徃来其間豈不可報國未敢辭馳驅福星夜炤東南隅<lb/>
顛崖願見蒼生蘇時清無事不須避他年畫取歸去扁<lb/>
舟圖<lb/>
　　　題趙氏得母詩卷<lb/>
<pb n="KR4d0510_WYG_005-18b"/>
　　　　安福趙伯深逢原靖康之亂失母所在日飯<lb/>
　　　　道流覬覦冥報後從辟䕫門道中遇有虎因<lb/>
　　　　小憇逢所飯者告以母在瀘南遂尋訪以歸<lb/>
朱公刺血書梵唄趙公施食邀簮佩人言二氏力有神<lb/>
百里歸来母同載嗟哉彼教捐恩愛豈識本真天性大<lb/>
感通祗在五孝篇此道明明毋語怪<lb/>
　　　九月廿三日城外紀遊<lb/>
杪秋暇日休絃歌五門城外觀新河斗門决水已數日<lb/>
<pb n="KR4d0510_WYG_005-19a"/>
淺沙漫漫無餘波從横疏鑿引别派監官督役猶揮呵<lb/>
循堤側足懼疏惡驚見崩坼當盤渦故橋舊市不復識<lb/>
祗有積土髙坡陀城南靡靡度阡陌疎栁掩映連枯荷<lb/>
清臺突兀出天半金光燿日如新磨璣衡遺製此其的<lb/>
衆植環倚森交柯細書深刻皇祐字觀者歎息争摩挲<lb/>
司天貴重幸不毁回首荆棘悲銅駞長春宫苑最宏麗<lb/>
飛樓湧殿凌層坡喬松夭矯百歲物復有偃盖低婆娑<lb/>
平生素聞百一帖樂石壁置周簷阿金源中葉盛文物<lb/>
<pb n="KR4d0510_WYG_005-19b"/>
玉堂學士鏘鳴珂旁搜紙墨作藻飾欲與唐晉争嵯峩<lb/>
至今摹搨傳好事道士却換人間鵞仙杯珍襲巨桃核<lb/>
御畫雲鶴題宣和不知何處有此木偶爾結實良非他<lb/>
瑶池漢殿語茫昧遂使世俗猶傳訛尋幽訪古意未已<lb/>
起視落日歸禽多却趨林亭憇清絶盆菊采采黄金窠<lb/>
蟹螯斫雪新醖碧對此不樂將如何京華酒壚萬歌舞<lb/>
錦韀翠袖迎嬌娥儒冠已受俗子笑况復衰客雙鬢皤<lb/>
下帷閉閣来跡少骯髒不肯侯門過清遊良友幸追逐<lb/>
<pb n="KR4d0510_WYG_005-20a"/>
未忍返棹尋漁蓑今朝不飲心已醉笑看坐客朱顔酡<lb/>
鳳城半掩歸路暝争道擊轂如飛梭九衢冥濛漲塵霧<lb/>
漸見燈火稀星羅作詩寫實不可緩馬上已復成微哦<lb/>
　　　北山行為方夀父作<lb/>
峩峩仙華峯下有仙人宅右招括蒼之貞士左挽延平<lb/>
之羇客一時山水鄉聚此文章伯君方壮歲清且閒日<lb/>
操几杖隨追攀至今倡和猶在耳隱隠澗水松風間衣<lb/>
冠雲散迹如掃白髮垂肩君亦老髙門長鋏不可彈邑<lb/>
<pb n="KR4d0510_WYG_005-20b"/>
西結屋茨生草飛鴻印雪元無據北村之名不忘故時<lb/>
時矯首家山路朝吟暮諷句清新甑無炊米妻孥嗔祗<lb/>
有青山不厭人<lb/>
　　　憶去年<lb/>
去年出神京南向官河路時當二月三月交杏花梨花<lb/>
正無數丹霞素雪彌幾里白日青天映髙樹舟行夾岸<lb/>
看不斷竟日猶疑仍故處可憐春色值人愁血泪沾衿<lb/>
不能賦今年家病劇忽忽春華度一枝不到眼到眼添<lb/>
<pb n="KR4d0510_WYG_005-21a"/>
愁緒卧聽寒食雨三日想見離披委塵土山蹊野隴復<lb/>
幾何向来竒觀真難遇我非世上豪侈翁對花酣酒娛<lb/>
歌鍾祗恨家無千頃地盡栽萬樹開白紅佳事身健無<lb/>
一事更有好友来相從微吟百匝遶花下滿懐浩蕩長<lb/>
春風<lb/>
　<lb/>
　<lb/>
　<lb/>
<pb n="KR4d0510_WYG_005-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部集卷五<lb/>
</p>
<p>
</p>
  </div>
</body>
</text>
</TEI>
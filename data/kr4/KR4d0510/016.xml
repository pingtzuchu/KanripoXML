<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮部集卷十六</head>
    <p>
<pb n="KR4d0510_WYG_016-1a"/>
欽定四庫全書<lb/>
　禮部集卷十六　　　　　元　吳師道　撰<lb/>
　　題䟦<lb/>
　　　陳森詩後題<lb/>
金華陳森茂卿善為詩年三十以死其友黄君晋卿訪<lb/>
遺藁無得追次所聞凡十四首為之序反覆致意且懼<lb/>
弗能使之傳余讀而悲之昔李賀早死李藩求集其詩<lb/>
訪賀親故或恨其負才取而棄之嗟夫有才不幸而又<lb/>
<pb n="KR4d0510_WYG_016-1b"/>
渰沒於俗善人之志終不可以伸已森之詩清峭刻厲<lb/>
聞其人恂恂不出門户甚矣苦心思背世好不幸而止<lb/>
是也彼聞者將深悲慘痛尚肯并棄其詩而其存者抑<lb/>
何艱哉雖然文章之於世軋於彼者此或茁焉固有卓<lb/>
然絶識之士遺之以不朽李賀之詩今之誦之伊誰之<lb/>
力也或又謂詩人多窮才者多夭此又不然賢者貴而<lb/>
仁者夀理之常也而相值實難今夫世之老夀顯榮生<lb/>
無以踰人死無以垂後冺焉草木俱腐者為不少矣以<lb/>
<pb n="KR4d0510_WYG_016-2a"/>
此方彼又何如哉詩以工而傳森詩誠工使得黄君數<lb/>
十輩風聲意氣曠萬里百世而相感奚必借助於顯榮<lb/>
者而後能傳耶君又何懼焉嗚呼斯言過矣聊以申吾<lb/>
黨之志云爾<lb/>
　　　登瀛圖後題<lb/>
文皇延攬英才當其開天䇿府時此十八人已為之用<lb/>
異時房杜為元臣餘皆忠清英亮宏碩藻麗蔚然臺閣<lb/>
宰輔器計其相為討論非但文藝之末而已愚嘗攷之<lb/>
<pb n="KR4d0510_WYG_016-2b"/>
史而竊恠許敬宗者亦在選中敬宗諂事武后附李義<lb/>
府殺長孫無忌褚遂良韓瑗軰名汚天壤間文皇固未<lb/>
料其晚節使此十七人而與之同列豈真鳯麟之於猰<lb/>
犬哉千載而下當有聲其罪而削去之者<lb/>
　　　洪範謝氏衍義後題<lb/>
洪範一書有大禹之言有箕子之言自為經傳其文甚<lb/>
眀而傳注者昧焉孔氏以初一曰五行至威用六極為<lb/>
禹所第叙而不及其餘中又有頗錯間先儒或是正一<lb/>
<pb n="KR4d0510_WYG_016-3a"/>
二而未䆒故讀者不能無疑謝氏章作衍義攷圖數之<lb/>
錯綜而推極其變萃經説之精要而發眀其遺可謂用<lb/>
志於此矣但其開端之説引禹謨九功即為九疇謂範<lb/>
乃箕子所自陳因九功而演者其言曰六府繼以三事<lb/>
五行繼以五事九功繼以戒休董威九疇終以嚮用五<lb/>
福威用六極禹列穀於金木水火土之次箕子則専言<lb/>
五行而以稼穡歸之土之甘三事衍為五事正徳衍為<lb/>
三徳五事八政無非利用厚生之本五紀庶事莫非五<lb/>
<pb n="KR4d0510_WYG_016-3b"/>
行之逆順至其次序或有差互則若易先後天之不同<lb/>
其言灼有眀証若合符契夫以二篇相望於簡冊之間<lb/>
數千百年習而不察謝氏獨能舉以為説亦異矣竊有<lb/>
疑焉神龜負文禹則之而叙以為疇若五行五事盖已<lb/>
次第而定每疇之下又條陳其目若一曰水二曰火之<lb/>
類皆尚本文自水曰潤下而降乃箕子釋經而為傳餘<lb/>
疇皆然惟八政一疇獨缺爾且禹謨曰功洪範曰疇二<lb/>
字未嘗互見謨陳徳政教養之事範著天道人為之藴<lb/>
<pb n="KR4d0510_WYG_016-4a"/>
範之體段固大於謨彼所云功者指其成績而言可言<lb/>
順而不可言逆可言吉而不可言凶若六極者亦可以<lb/>
言功乎戒休董威義主勸督九功之事曰休曰威雖與<lb/>
作福作威者類此特指君之所得為而福極盖有君所<lb/>
不得為而多係於天者矣使謝氏而曰禹因九數故功<lb/>
亦以九名而事亦出於範互相發則可直以為洪範有<lb/>
數無辭大經大法皆出於謨是則不深考禹經箕傳之<lb/>
過也昔南豐曽氏亦嘗謂謨言六府則範六五行六府<lb/>
<pb n="KR4d0510_WYG_016-4b"/>
次以三事則五行次以五事九功言戒休董威則九疇<lb/>
言庶徵福極帝王治天下其道未嘗不同嗚呼為是説<lb/>
者其非謝氏之比矣謝氏其勦以為已説而故異之者<lb/>
歟故凡讀書者必先畫句段正文字辨述作而後義理<lb/>
可尋不然則雖善其説而攷証踈考証踈則乖剌牴牾<lb/>
而不合不合則又何足以為之善耶吾鄉仁山金先生<lb/>
嘗深䆒洪範之説而定著經傳見於書表注今亦頗行<lb/>
於時愚不復述之特辨其大㫖又使後學者知其表注<lb/>
<pb n="KR4d0510_WYG_016-5a"/>
之為有功云<lb/>
　　　題樊紹述絳守居園池記後<lb/>
樊紹述作絳守居園池記文體竒澁讀者不能句前代<lb/>
為注解者數家趙仁舉出近時宜益詳且精余視之尤<lb/>
踈陋因是為正十數條并補其闕遺者著於左方按紹<lb/>
述文甚多鮮有傳是篇獨為好事者蓄示詭異折儇淺<lb/>
以資咲甚矣人情之好竒也當有唐元和長慶間昌黎<lb/>
公以文雄一世從之遊者若李翺之純皇甫湜之健張<lb/>
<pb n="KR4d0510_WYG_016-5b"/>
籍之麗郊島之寒苦巨細無不有而號稱險恠竒澁者<lb/>
詩則盧仝文則紹述惟韓子兼之故月蝕詩效盧銘樊<lb/>
墓用其體若將納其横騖屬其殘斷而矯其甚者夫韓<lb/>
公之竒竒之正者也二子之竒竒之偏者也文章貴不<lb/>
用意溢於正而竒出焉盖非能竒之為竒而不能不竒<lb/>
之為竒也是作也其出於自然耶其有意為之耶識者<lb/>
其知之矣然昌黎盛推紹述謂其詞必已出至不煩䋲<lb/>
削而自合文從字順則其他文殆不盡若此矣或曰予<lb/>
<pb n="KR4d0510_WYG_016-6a"/>
譏時人好竒復從而辨釋之不幾同浴而笑其裸裎乎<lb/>
曰非也周誥殷盤有奥義缺文焉彼誠不可以意通也<lb/>
而此也飾夷以艱襲昭以幽易常以異徐而察之均可<lb/>
見矣彼解者疲情畢力而猶惑焉則樊子豈非過人者<lb/>
哉<lb/>
　　　書韓幹馬圖後<lb/>
眀皇在御日乆宇内承平畜馬蕃息内而帝閑外而諸<lb/>
監記志諷詠可考也故其神駒駿骨往往而有一時曹<lb/>
<pb n="KR4d0510_WYG_016-6b"/>
覇韓幹軰復以善畵馬著稱人物之適相遭非異事與<lb/>
吁開元之盛極矣凡天産而地生者莫不豐衍洋溢况<lb/>
於馬乎馬之盛而竒者出焉理固然也方姚宋柄國羣<lb/>
賢逓升名卿材臣不可勝數波及於一藝者特其餘而<lb/>
亦皆精妙絶倫非後世之所可及也夫人事氣化感應<lb/>
相尋而至治休眀之效君上涵育之澤著騐昭灼盖如<lb/>
此况夫治世之隆鳯儀麟出而比屋可封被堅執鋭左<lb/>
右服御者莫非聖人之徒詎不信歟廣平王氏家藏幹<lb/>
<pb n="KR4d0510_WYG_016-7a"/>
畫流傳甚逺其為真蹟無疑余獨尚論當世之故而重<lb/>
有感也豈徒賞好云乎哉<lb/>
　　　䟦李息齋墨竹<lb/>
文與可蘓子瞻仙去二百年墨竹一派今薊邱李公得<lb/>
之其用意命筆天趣㝠㑹等而置之未易優劣也或謂<lb/>
二公在當時雖貴重而困悴流落亦不少竹詎能救之<lb/>
哉李公今方以此上當天意寵譽赫奕抑榮矣愚謂士<lb/>
之用世以學術政業而藝事乃其餘三君子之道一致<lb/>
<pb n="KR4d0510_WYG_016-7b"/>
也然而遇與不遇有命也此君何與焉因覧此卷并識<lb/>
其語<lb/>
　　　四皓圖後題<lb/>
子房招四皓定太子司馬公疑其黨子拒父於通鑑不<lb/>
書朱子綱目著之而嘉其有合於納約自牖之㫖至其<lb/>
序鴻鵠之歌則以為子房特權其正且重者存之而為<lb/>
是甚不獲已之謀二説交致其意而吕成公謂其有合<lb/>
於首止之義所以論子房者偹矣愚何敢復瀆嘗以四<lb/>
<pb n="KR4d0510_WYG_016-8a"/>
人出處論之嬴秦流毒天下人孰不欲去之桃源之名<lb/>
後来始聞計其投荒遐竄深宻惟恐不與世隔爾商山<lb/>
聫接關洛在近秦楚兵争之塲隠乎則非其地也身之<lb/>
隠矣人宜莫之知而謂帝不可屈致者則在當時魁然<lb/>
之望甚接於人也盖四人者負高世之才當搶攘之秋<lb/>
將以大有為時幾之不當而老之至也世有文王則若<lb/>
伯夷太公起而歸之而又義不辱於慢罵之主一時詞<lb/>
禮勤厚而其事則將以定天下之本亦非區區者是以<lb/>
<pb n="KR4d0510_WYG_016-8b"/>
果於一来事成計定脱屣而去不知其終夫豈尋常之<lb/>
為哉世之賛者雖僅得一二至論其初節則直以為避<lb/>
世深藏之倫殆未知其心也近時保郡劉因名士也其<lb/>
題有云驅馳恨臣老避世豈初心與愚之所言犁然而<lb/>
有合惜不及見其人而與之上下其論也<lb/>
　　　䟦跨驢覔句圖<lb/>
驢以蹇稱乗肥者鄙之特於詩人宜甫旅京華白遊華<lb/>
隂島冲尹節浩然鄭綮傲凡風雪中皆畵圖物色也杜<lb/>
<pb n="KR4d0510_WYG_016-9a"/>
巋然詩祖忠不忘君不可尚已李豪而孟質賈寒而鄭<lb/>
陋不但其詩人亦似之予嘗評其優劣如此第不知此<lb/>
卷所寫何人識者自能辨之<lb/>
　　　徐忠壯公事實後題<lb/>
始余幼時聞里中徐為姓者曰忠壯公徽言之後少長<lb/>
閱宋史見其以建炎間死晋寕之難論者謂其攻禦偹<lb/>
盡力屈不汚與王禀死太原同科又知公生於衢與吾<lb/>
里壤地風氣相接忠勇挺然使談者不敢以脆弱槩亦<lb/>
<pb n="KR4d0510_WYG_016-9b"/>
偉矣欲從其家求觀遺文舊事以䆒其平生則皆無以<lb/>
應者然其他族在西安龍游者猶盛一日其裔孫某攜<lb/>
公事實来告予若銘状傳誄及當時褒䘏之典甚具既<lb/>
讀而知其詳某謂是編曩嘗一再刻今不存將復刋以<lb/>
傳并以郡乗野史凡士大夫所録與夫公之先世一門<lb/>
行業可考者裒為一編又以譜系附焉謂余盍有賛余<lb/>
惟忠臣義士蹈白刃死城郭封疆豈將以垂名計邪就<lb/>
使一時不見記述堙滅無聞其磊落軒天地者固自若<lb/>
<pb n="KR4d0510_WYG_016-10a"/>
矧能言好義之士何世而蔑有邪忠壯公所立如此國<lb/>
史載之天下後世誦之伊誰之力也吾聞孝子慈孫所<lb/>
以論著其先祖者其心無窮子孫記之而後他人誦之<lb/>
宜也他人記之而子孫忽忘焉吾不知其何心也忠壯<lb/>
公之為忠也其子孫能是孝也見其忠與孝而樂為之<lb/>
稱道者秉彛好徳之心也是編之成又豈一家之私榮<lb/>
而已<lb/>
　　　趙氏夀詩䟦<lb/>
<pb n="KR4d0510_WYG_016-10b"/>
人於富貴利逹皆可以力致其不可以力致者有二焉<lb/>
曰夀曰賢子孫是也夀而有賢子孫者鮮相繼而夀又<lb/>
相繼而有賢子孫者尤鮮夫人之生美惡厚薄禀於天<lb/>
惟善可以自致然善而獲報則亦天也兼其美且厚者<lb/>
而食其善之報固造物之所靳哉廣平趙慶甫嘗為運<lb/>
司幕官退而老於高沙之上今年八十高沙之人士相<lb/>
與為歌詩以頌公先是慶甫之尊翁八十時其鄉之貴<lb/>
公名士亦有頌美之作至是而再見真盛事也慶甫之<lb/>
<pb n="KR4d0510_WYG_016-11a"/>
孫仲敬為南臺掾以今所得詩求草廬吳先生叙之繼<lb/>
而作者未已復以命予予知趙氏之再世之夀覧諸公<lb/>
之稱述觀其家之慈孝又知其累世而賢殆所謂禀之<lb/>
厚美而積善之獲報者歟雖然余因是而有私感焉予<lb/>
家先大父夀九十今予之親且八十矣比嘗迎以来而<lb/>
意輙不樂日夜念鄉井故舊竟舍而歸區區微官不能<lb/>
使其親志娛而心安尚何以為子予祖父之夀幸與趙<lb/>
氏同而視仲敬之所以榮其親而耀於時者百不逮一<lb/>
<pb n="KR4d0510_WYG_016-11b"/>
俾叙此卷豈不愧甚矣哉<lb/>
　　　金蘭庭詩後題<lb/>
蘭庭先生金君名似孫字叔肖先世在宋為富家其父<lb/>
之焱字仲華由太學舍選登淳祐七年進士第官至工<lb/>
部架閣嘗攷試吉州文山出其選文山領兵赴杭州過<lb/>
蘭溪以里第故戒軍士無一人敢登岸者其尊嚮可知<lb/>
也君少雋敏强記工舉子文科既廢遂一用於詩清新<lb/>
警㧞有思致善諷切人世改事殊衣冠䘮氣里中暴者<lb/>
<pb n="KR4d0510_WYG_016-12a"/>
挾威恣睢愒君甚君終抗不為屈又傲俗寡交好使酒<lb/>
多與人忤盖所負素高故也既欝不施家事益落感激<lb/>
憤悲益發於賦咏間殁纔五十有一予先祖父自架閣<lb/>
公時繼館其門君實嘗受業縁是後遂為姻家吾祖晚<lb/>
年舍君無與言者不數日必相過過輙命觴笑談酒酣<lb/>
雅歌或散歩郊郭間竟日留連小子未嘗不操几杖從<lb/>
後少長學為文辭每見輙勗之今猶能追憶其言也君<lb/>
殁時子尚幼故書遺藁皆散軼予家所有唱酬者無幾<lb/>
<pb n="KR4d0510_WYG_016-12b"/>
獨知於介翁集為全然依韵盡和非渉自然今選若干<lb/>
首而以他篇附焉嗚呼士之傳世功業文章而已功業<lb/>
固不待文章而傳特窮微在下文章雖善不幸而冺沒<lb/>
者多矣若金君之自負其才不屑干俗殆古之所謂狷<lb/>
士其詩觸事感時豈不足以自附於風人之列而今鄉<lb/>
人道之已少更數十年將并其姓名莫之識豈不甚可<lb/>
惜哉余非能張而大之念累世事分之深其僅存而可<lb/>
傳者不容棄絶於予是亦義之所當為也異時采民風<lb/>
<pb n="KR4d0510_WYG_016-13a"/>
述郡乗尚論吾鄉人物者庶有考於斯焉<lb/>
　　　桃源圖後題<lb/>
昌黎韓公有桃源圖詩則是圖已著於唐其詩首云神<lb/>
仙有無何渺茫桃源之說誠荒唐末復云世俗寧知偽<lb/>
與真盖未以陶翁之言為然且古今所傳避秦者茹芝<lb/>
之老採藥之女入海之童往往不少桃源事未必無特<lb/>
所記漁父迷不復得路者有似於異境幻界神仙家之<lb/>
云此韓公之所以不能無疑爾愚觀陶翁氣韵淳古寤<lb/>
<pb n="KR4d0510_WYG_016-13b"/>
寐羲皇遭罹叔季慨然簒革之際可感者何限異時所<lb/>
賦路若經商山為我少躊躇多謝綺與甪精爽今何如<lb/>
慕且如此計其於桃源固所樂聞願言高舉於此可以<lb/>
知其心而事之有無奚足論哉評是圖者試以愚言求<lb/>
之<lb/>
　　　邵氏今是堂藁䟦<lb/>
吾鄉先軰宋南渡後如邵公囦應公鏞特深䆒經學邵<lb/>
於易禮部應於易書禮皆有論著成書邵即朱子集中<lb/>
<pb n="KR4d0510_WYG_016-14a"/>
所稱長沙博士以張宣公三家禮範及公釋奠儀式刻<lb/>
之學宫者也余嘗見應氏書約義及於衛湜禮記集説<lb/>
間得所引一二他則未之識淺陋自愧二家子孫或謂<lb/>
無傳者意其閟之爾不然豈不甚可惜哉今是堂稿者<lb/>
邵公所著也其曽孫均示予往往賦咏牋記之作該洽<lb/>
贍麗皆可傳誦因葩藻以騐其根柢則公之學之藴亦<lb/>
可得之於此矣又如朱子在湖南嘗薦之有云文學自<lb/>
將誨誘不倦者夫其親遇知己如此尚何恨於仕之不<lb/>
<pb n="KR4d0510_WYG_016-14b"/>
大顯學之不盡用耶邵氏由今是而益盛世殊事改流<lb/>
風就冺是編均所訪求云得之蕘豎之手者方困悴中<lb/>
裒纂世勤懼貽後之弗繼藹然孝子慈孫之心可勵薄<lb/>
俗倘易禮二書存盍并廣其傳今是之不朽本在兹與<lb/>
　　　䟦東萊手書張孟逺序<lb/>
朱子賛吕成公云一身偹四氣之和狀公之徳最盡百<lb/>
世下宛然如親見焉嘗聞公少年頗嚴急因讀論語躬<lb/>
自厚薄責於人章氣質變化徳量寛𢎞其自治勇而所<lb/>
<pb n="KR4d0510_WYG_016-15a"/>
養純可知今觀送張孟逺序盛稱其横厲超軼眀雋閎<lb/>
逹道古今角詞章顧以為弗如而其所以自况甚謙甚<lb/>
約意若不滿於張者豈其恃才負氣而不適於中和挾<lb/>
記誦文詞之習而未能進於道歟得公之言以藥其病<lb/>
其受賜也厚矣夫世之病是者多倘獲觀是篇而受公<lb/>
之賜亦孟逺有以發之并受孟逺之賜也愚忝公里人<lb/>
沐麗澤遺教輙以所見附於後不自知其當否也孟逺<lb/>
名杰衢人張漢伯澄之孫漢從韓世忠討汝為戰死者<lb/>
<pb n="KR4d0510_WYG_016-15b"/>
孟逺師汪玉山嘗見張魏公公竒之復從朱張吕三公<lb/>
遊後上書忤趙雄宰安吉大水蠲民租額守怒上章求<lb/>
避孟逺亦請祠遂不出其人亦可尚也<lb/>
　　　䟦李安忠畵鼠盜果<lb/>
徐崇嗣嘗畵茄鼠圖今李安忠畵鼠啖荔支盖同一機<lb/>
軸世之可畵物甚多而彼乃用意於鼠亦異矣使觀之<lb/>
者變憎為玩豈非筆墨之妙足以移人也哉<lb/>
　　　東坡贈巢谷詩墨蹟春雨如塵暗<hi>云云</hi>
<pb n="KR4d0510_WYG_016-16a"/>
蘇文忠公贈巢谷凡二詩此篇與元脩萊是也皆元豐<lb/>
六年在黄州時作吳興施元之及其子宿吳郡顧景藩<lb/>
同注公詩後出頗精篇中第十六句作寒螿呷<hi>此作寒蛩</hi>
又云今成都府治石刻一瓢字作一尊及元祐間所書<lb/>
者如此則公手書是詩非一豈其不忘相從憂患中故<lb/>
邪覧巻使人想其風槩<lb/>
　　　題謝君植吳立夫詩詞後<lb/>
延祐庚申冬余北上過彭城黄鶴故基俯汴泗交流四<lb/>
<pb n="KR4d0510_WYG_016-16b"/>
望青山逶迤殘冬參差孤城低黯問戯馬臺何處同行<lb/>
吳立夫喜為詩予因相與誦蘇子由黄樓賦文文山彭<lb/>
城行為凄然而罷後三年之淮東泊舟京口遇故人謝<lb/>
君植飲酣同上北固多景樓時雲物冥晦風起浪作江<lb/>
中来去船千百逺若凝立不動者望維揚隠隠凄凉滿<lb/>
目君植善樂府因舉辛稼軒姜白石舊賦一二闋悲壯<lb/>
頓剉使人涕下不自禁倐忽十年思二友未即見一日<lb/>
閱故紙得所寄他詩詞聮綴成卷念昔遊所欲賦援筆<lb/>
<pb n="KR4d0510_WYG_016-17a"/>
記此倘有二友作必能道余所不能言感慨激烈與古<lb/>
人争雄異時庶幾見之<lb/>
　　　劉漫塘語録後題<lb/>
漫塘劉先生徳行文章師表當世小試令長顧時事方<lb/>
異即逺引高蹈其後雖諸老極力招致亦不變其志抑<lb/>
偉矣某来宣城獲觀學宫所刋語録而先生之曽孫善<lb/>
餘亦僑寓是邦出所藏除籍田令直秘閣領祠官特授<lb/>
將作少監諸告身乃袁公甫撰墓銘太常考功諡議讀<lb/>
<pb n="KR4d0510_WYG_016-17b"/>
之凛然起敬獨恨全集未見爾語録者王使君遂得之<lb/>
於先生之子汝進裒集家庭親友所記序稱十一巻今<lb/>
十二卷第三條論作時文<hi>云云</hi>注已下疑可削字此條<lb/>
詞㫖鄙淺無乃増益者非歟然第四巻二十八條所云<lb/>
亦此類皆當在所去也其論欲學聖賢且學孟子則與<lb/>
先儒孟子才高難學之㫖異而謂程子氣質之性氣對<lb/>
義理字質對性字之性字贅竊謂程子以天地之性與<lb/>
氣質之性對言正大有功於論性者不知何故為此說<lb/>
<pb n="KR4d0510_WYG_016-18a"/>
也生晚無從質正姑識所疑<hi>闕</hi>　十二卷第三條作<lb/>
時文<hi>云云</hi>如街市旋蒸熱賣<hi>闕</hi>第四巻二十八條作文<lb/>
字法尾要有新意如作雜班末後令人歡喜<lb/>
　　　古三墳書後題<lb/>
古三墳書一巻宋元豐中毛漸得之唐州北陽民家紹<lb/>
興中沈斐刻於婺學近嵗火板不存予從張子長假其<lb/>
書讀之所謂三墳以山氣形為别以伏羲連山神農歸<lb/>
藏軒轅乾坤易合其目墳各有傳又有姓紀皇䇿政典<lb/>
<pb n="KR4d0510_WYG_016-18b"/>
之篇後序稱天復中青城山裂石中所得不云何人亦<lb/>
可疑矣仁山金先生謂周官外史雖有三皇五帝之書<lb/>
未聞墳典之名倚相所讀或别有異書爾序以堯舜有<lb/>
二典遂引三墳五典配三皇五帝反滋紛紛伏羲之書<lb/>
莫大於卦夫子從而翼之倘炎黄之書存安得而不録<lb/>
後世農家方技及老莊書所載往往傳述失真近時三<lb/>
墳書出張商英家且古易既有六十四卦安得又有三<lb/>
墳龜山嘗辨之此以理而推其偽者也三墳漢藝文志<lb/>
<pb n="KR4d0510_WYG_016-19a"/>
已無傳隋史載劉炫撰書百數巻題曰連山易子長謂<lb/>
此書巻題不同亦非炫所撰者天復乃唐末號去之二<lb/>
千年一旦復出裂石所得尤渉恠誕按晁公武云張商<lb/>
英偽撰盖得其實矣既眀其偽固不足深辨畧舉一二<lb/>
以見撰者之謬大傳曰易有太極是生兩儀兩儀生四<lb/>
象四象生八卦先儒不知先天之義故多誤解今其言<lb/>
曰混沌為太始其數一一為太極天地之父母一極易<lb/>
天高眀而清地博厚而濁謂之太易為天地之變太易<lb/>
<pb n="KR4d0510_WYG_016-19b"/>
之數二二為兩儀隂陽之形謂之太初為天地之交太<lb/>
初之數四四盈易四象變而成萬物謂之太素為三才<lb/>
之始太素之數三三盈易天地孕而生男女謂之三才<lb/>
三才者天地之偹也其言顛倒錯戾漫無紀統而自比<lb/>
於易可乎夏書政典<hi>云云</hi>先儒皆以為指羲和林氏獨<lb/>
謂上文邦有常刑干先王之誅文意已足此乃戒吏士<lb/>
之辭故金先生表注因之其說正矣豈區區摹擬𫝊㑹<lb/>
者所能知哉且諸儒皆不信其書而毛漸沈斐特信之<lb/>
<pb n="KR4d0510_WYG_016-20a"/>
亦好竒之過爾斐亦衢人字文伯嘗為婺之教官所著<lb/>
春秋比事陳亮序以為湖州人陳振孫謂湖有沈文伯<lb/>
名長卿不名斐今因此書題識知亮誤也因并記之<lb/>
　　　百丈山鍾氏田劵䟦<lb/>
百丈山在洪都為名刹有田若干故鍾傅業也傅起微<lb/>
賤遭時稱雄擁數州地區區土田再世已不能守向使<lb/>
散落民間誰復有道其名氏者乃今得托名山以傳豈<lb/>
非幸耶東陽輝尊師閲視故劵整此而表章之參政耿<lb/>
<pb n="KR4d0510_WYG_016-20b"/>
公文叔序其事甚悉愚嘗一至西江識公其人寛厚長<lb/>
者言尤可徵此軸又遂為山中之寳物之係其所托者<lb/>
如是亦可以有感矣夫<lb/>
　　　歐公書州名急就章䟦<lb/>
漢黄門令史游撰急就章多古語古字顔師古注之朱<lb/>
子嘗校其文而近時王應麟復補顔注甚悉歐公州名<lb/>
急就章一時以文為戲而音韵協比别出新意亦竒作<lb/>
也公嘗修五代史著職方考列州名於上急就之作其<lb/>
<pb n="KR4d0510_WYG_016-21a"/>
肇端於此乎其文雖少而該括甚多使有為之注釋者<lb/>
豈不勝於地域等書顔王軰人今豈無之耶抑有之耶<lb/>
　　　潘觀我所作葉審言字辭䟦<lb/>
審言主簿將之官晋江過余蘭臯持其冠時鄉先生潘<lb/>
公所作字辭見示審言惟不忘家庭之訓與其執友之<lb/>
言樞機之發日慎一日式克至於今兹也矧蒞官臨民<lb/>
規條萬端約而攝之又豈出於謹審之外審言固將益<lb/>
充其持守之功而坐致夫敬信之效矣予家祖又獲交<lb/>
<pb n="KR4d0510_WYG_016-21b"/>
於菊莊先生而審言與予契分彌篤凡其家所藏前軰<lb/>
片言隻字無不得觀而此紙特未之見耳潘公自云辭<lb/>
倣蔡忠惠公今觀其字亦如之攷之嘉祐間蔡公書授<lb/>
子旬正泉州安静堂者晋江𨽻泉城審言往焉以挹其<lb/>
高風祝頌稱願之辭殆有先兆非偶然者因喜而書之<lb/>
以識别云爾<lb/>
　　　趙子昻書東坡詩<lb/>
東坡先生月夜飲酒杏花下詩風致流麗神情洒落子<lb/>
<pb n="KR4d0510_WYG_016-22a"/>
昻每愛書之亦其平生有契焉耳予評趙公之書當如<lb/>
蘇公之詩不知其覧者以為何如<lb/>
　　　鮮于伯機書太白詩<lb/>
大徳丙午某侍先君應奉在仙居邉尹世安出所得詩<lb/>
一軸示予中有此紙愛之因求以歸太白詩不待賛矣<lb/>
伯機所書遒勁竒逸尤其得意者時時把玩諷敬亭山<lb/>
之句知屬宣城而初漫不之省也後二十年當泰定丙<lb/>
寅予為宣録事歴五年而去山有裴公寺梓華神祠盖<lb/>
<pb n="KR4d0510_WYG_016-22b"/>
禱祀所數至因得窮極幽邃道由書堂寺黄蘖泉在高<lb/>
林窮谷間每因送迎輙憇其旁竟日而返居城中出門<lb/>
即與山直朝夕在目中所謂相看不厭者真成先䜟人<lb/>
生行止豈不有定數耶予嘗觀覧圖史知天下名山川<lb/>
處比南北數千里行所歴無幾異時天啓其逢畀我竒<lb/>
觀豈直敬亭而已哉<lb/>
　　　東坡二帖<lb/>
右大蘇公手筆前一帖為陳輔之之書也後一帖慰黄<lb/>
<pb n="KR4d0510_WYG_016-23a"/>
實師是狀也輔之丹陽人每嵗上冢金陵必至蔣山訪<lb/>
楊徳逢所謂湖隂先生者嘗不值題詩於壁云北山松<lb/>
粉未飄花白下風輕麥脚斜身似舊年王謝燕一年一<lb/>
度到君家徳逢稱於荆公公有尋常百姓之戲亦有詩<lb/>
贈輔云南郭先生比鷾鴯年年過我未愆期休論王謝<lb/>
當時事大扺烏衣似舊時正指此也當公用事時閉與<lb/>
不通及退歸復從之遊因坡公稱此益知其為人又坡<lb/>
與之帖云萬里海表不死歸宿田里有不起之憂若得<lb/>
<pb n="KR4d0510_WYG_016-23b"/>
少駐復與故人一笑又出望外此在毗陵屬疾時時輔<lb/>
来訪其於蘇公亦甚惓惓矣師是本末集賢袁公熟聞<lb/>
之奉化黄氏者䟦已悉按師是母章碩人惇其舅也子<lb/>
由官陳州由是師是二女皆為其子婦适遜所娶是也<lb/>
哲宗嘗欲召用林希以是沮之終寳文閣待制知定州<lb/>
而卒輔之雖遊荆公而尤厚於蘇師是雖惇甥而與蘓<lb/>
相結至是斥於其黨二人出處不同而尚徳守義不為<lb/>
勢利回邪變易其賢一而已敬仰髙風因識其後<lb/>
<pb n="KR4d0510_WYG_016-24a"/>
　　　䟦趙子昻帖<lb/>
子昻學士自其尊公去吾里乆既自著其里為吳興矣<lb/>
觀其荅陶士元書既以得叙親情話為慰又以見桖燭<lb/>
鄉物喜不自勝藹然桑梓之情猶足以勵薄俗獨恨某<lb/>
晚生小子不及一識之面耳<lb/>
　　　吳存吾書<lb/>
存吾先生墨蹟予在宣城閱視既多嘗評其秀勁似<lb/>
顔魯公蔡忠恵竒逸似米南宫至其高處時出入章草<lb/>
<pb n="KR4d0510_WYG_016-24b"/>
二王亦近代之絶此幅醉墨恠豪神氣飛動超乎畦徑<lb/>
之外可喜可愕尤與常所見者不同也所書詞乃康伯<lb/>
可雪夜促蘇養直赴溪堂約者一本楊花作梅花月破<lb/>
黄昏作月滿前村説者謂楊栁一物黄昏與夜意重複<lb/>
愚謂前説是矣黄昏字用林和靖詩語意非指夜也改<lb/>
句不逮逺甚又有改江為溪吹下紛紛為飛下同雲皆<lb/>
陋語耳<lb/>
　　　杜端父墨蹟<lb/>
<pb n="KR4d0510_WYG_016-25a"/>
杜公世居吾鄉之紫岩諱汝霖者字仁翁學於安定胡<lb/>
公嘗為李公擇所稱其孫陵有五子旟伯高旃仲高斿<lb/>
叔高旞季高□幼高伯高登吕成公門同時陸務觀陳<lb/>
君舉葉正則陳同父咸稱其文淳熈開禧中兩以制科<lb/>
薦有橋齋稿仲高占湖漕舉首吳獵楊長孺與之善著<lb/>
杜詩發微癖齋稿孫得之為序叔高嘗問道朱子與辛<lb/>
幼安諸人遊端平以布衣召入秘閣較讎季幼文皆相<lb/>
上下幼有粹裘集葉正則序人稱金華五高而伯高為<lb/>
<pb n="KR4d0510_WYG_016-25b"/>
最旟子去偽旃子去輕斿子去非□子去華亦皆有名<lb/>
守臣趙汝騰嘗薦去偽請官之其子濬之若川治春秋<lb/>
領鄉貢易世後感激自悼矯行晦迹寄食西峰僧寺而<lb/>
終自汝霖至濬之六世仕雖不顯而文采聲華聮襲不<lb/>
墜亦吾鄉罕有也此帖乃去輕手筆盖先大父碧溪翁<lb/>
之友愚幼及見詩帖尚多今存者止此當宋季士競舉<lb/>
子習而杜氏一門子孫咸尚古文章今里中殘碑斷碣<lb/>
可見者悉有家法下至字畫亦異此紙尚深得山谷老<lb/>
<pb n="KR4d0510_WYG_016-26a"/>
人筆意要非不習而能也愚嘗覧朝野雜記杜斿誤為<lb/>
杜福續郡志者又冺其名今遺澤既斬傳裔殆絶矣每<lb/>
惜其片言隻字輙取而録之於此又因詳著其世及所<lb/>
見聞庶来者尚有攷焉厚齋者季鏞伯韶括蒼人僑<lb/>
居金華甲下字缺考其詩當是甲子云<lb/>
　　　題子華子後<lb/>
予幼時見鄉校壁間石刻朱子與杜叔高書稱子華子<lb/>
非常可笑者識之而未見其書後購得而讀之又攷朱<lb/>
<pb n="KR4d0510_WYG_016-26b"/>
子䟽辨其可笑之實竊悼夫為是者之枉錯其心也朱<lb/>
子以書出越中恐王銍姚寛所為晁公武以為元豐後<lb/>
舉子所作盖因其中多字說淺謬也愚謂其偽之顯然<lb/>
易辨者孔子遇程子傾盖見家語子華子説韓昭僖侯<lb/>
見莊子戰國去孔子世逺二人而合為一苟以莊子為<lb/>
寓言則陸徳眀云魏人者必非妄也永嘉葉適最尊<lb/>
信之至恠孔門弟子無記者孟荀漢唐之士皆以為異<lb/>
説望而棄之適於古人可信者往往擿抉譏訶而於所<lb/>
<pb n="KR4d0510_WYG_016-27a"/>
不可信者獨堅亮而深取之不識其何説也二後序一<lb/>
稱㸃希子黙希者唐南岳道士徐靈符號嘗注文子即<lb/>
其端所謂訓解𤣥通經者盖其人以是書至唐始出故<lb/>
依托為之又云讀吕氏春秋見子華子<hi>云云</hi>今第二章<lb/>
丁氏穿井得一人之説即吕覧所載剽掠可以騐也一<lb/>
稱釣磯叟者辨今書沒昭僖侯一則其意又使人致疑<lb/>
於莊而証其為寓又以實其編離簡斷非全書之語尤<lb/>
為狡獪善眩而孰知夫人之終不可眩哉輙因朱子之<lb/>
<pb n="KR4d0510_WYG_016-27b"/>
言而摭其遺<lb/>
　　　道冲師書山谷煎茶賦<lb/>
癡絶禪師道冲蜀人也書山谷道人煎茶當宋淳祐中<lb/>
傷蜀殘破至於泣下夫其置身方外猶不忘國家之戚<lb/>
非直鄉土之思而已使當時士大夫見之能無感於心<lb/>
乎<lb/>
　　　范元卿書帖<lb/>
此吾鄉范端臣元卿舍人書也元卿問學該洽詞翰竒<lb/>
<pb n="KR4d0510_WYG_016-28a"/>
逸豈惟負才過人盖内而父兄之漸摩出而與紹興乾<lb/>
淳諸賢遊亦一時之盛也和詩稱三一叔者名津字茂<lb/>
通香溪先生浚字茂眀者之從弟而元卿父謂載茂則<lb/>
香溪之兄也詩有蠻雨瘴烟人歸隴北之句盖元卿以<lb/>
乾道庚寅守晋康癸巳出嶺此當在其後也與徳章秘<lb/>
校帖乃里中陳氏元卿屢和其詩以見於蒙齋集中也<lb/>
　　　北山遊巻䟦<lb/>
右北山紀遊詩文一卷金華葉謹翁審言烏傷黄溍晉<lb/>
<pb n="KR4d0510_WYG_016-28b"/>
卿蘭溪吳師道正傳東陽張樞子長釋無一之所作也<lb/>
自至大庚戌距至順癸酉二十有四年間凡屢遊五人<lb/>
者雖不必俱而遊必有作妍唱導前清和繼後或覧勝<lb/>
發竒或因事紀實凡登臨之美朋從之樂懐賢悼古之<lb/>
感所以攄一時之興而不冺於異日者悉於此乎在矣<lb/>
靈源草堂煇師及其弟琳公博雅好文凡吾徒之作前<lb/>
後裒輯無遺者出以示予遂繕寫成卷而復歸之草堂<lb/>
因念始遊時審言年未四十為最長晋卿次之師道與<lb/>
<pb n="KR4d0510_WYG_016-29a"/>
一公未三十子長未二十也今壯者老而少之齒已過<lb/>
於昔之長者矣其間儒墨之異歸出處之殊致佚勞欣<lb/>
戚之不齊可感者何限幸而相視無恙履屐之力尚强<lb/>
夙好不渝泉石之樂如故豈偶然哉更二十餘年不知<lb/>
當復幾遊而所得復幾篇僕尚能屢書不一書而已也<lb/>
　　　題潘黙成贈方仁聲詩後<lb/>
學道悠悠未見功敢言凡質下仙風他年一鉢江湖去<lb/>
先向苕溪訪葛洪黙成潘公送方仁聲詩也前有序云<lb/>
<pb n="KR4d0510_WYG_016-29b"/>
公吾里人客寓吳興神情散朗如晋時間高士晚得官<lb/>
無仕進意築庵西溪名白雲專以衛生養性為事詩文<lb/>
雄深雅健追古作者凡二百餘言稱重甚至真蹟藏栁<lb/>
道傳博士家按方一名勺當政和乙未年已五十是時<lb/>
士之稍以才藝名者有岐路可競進而超然高舉如此<lb/>
豈非賢乎所著泊宅編十巻行世泊宅在烏程相傳張<lb/>
志和浮家浮宅之所因號泊宅翁盖志和亦金華人而<lb/>
寓吳興者二人志操出處畧同真足以相配而無愧顧<lb/>
<pb n="KR4d0510_WYG_016-30a"/>
世罕知之或以為嚴瀬人者未之考也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0510_WYG_016-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮部集卷十六<lb/>
</p>
<p>
</p>
  </div>
</body>
</text>
</TEI>
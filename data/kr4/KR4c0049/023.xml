<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_023-1a"/>
増廣註釋音辯唐柳先生集卷之二十三<lb/>
　序别<lb/>
　　　同呉武陵贈李睦周詩序<lb/>
潤之盗錡<hi>魚倚切李錡也</hi>竊貨財聚徒黨爲反謀十年今天子即位<lb/>
三年<hi>憲宗元和二年也</hi>大立制度於是盗恐且奮將遂其不善視部<lb/>
中良守不爲巳用者誣䧟去之睦州由是得罪天子使御史<lb/>
按問館于睦自門及堂皆其私卒爲衛天子之衛不得揺手<lb/>
辭卒致具有間盗遂作而廷臣猶用其文斥睦州南海上旣<lb/>
上道盗以徒百人遮于楚越之郊戰且走乃得完爲左官吏<lb/>
<hi>前漢年表設左官之律</hi>無幾盗就禽斬之于社垣之外論者謂宜還睦<lb/>
州以明其誣旣更大赦始移永州去長安尚四千里睦州未<lb/>
甞自言呉武陵剛健士也懷不能忍於是勇躍其誠鏗鏘其<lb/>
聲出而爲之詩然後慊於内<hi>慊苦簟切愜也</hi>余固知睦州之道也熟<lb/>
<pb n="KR4c0049_SBCK_023-1b"/>
衘匿而未發且乆聞吾之先焉者<hi>焉一作言</hi>激於心若鐘鼓之考<lb/>
不知聲之發也遂繫之而重以序<lb/>
　　　送南涪州量移澧州序<hi>南承嗣</hi>
越有納官之令以勝大敵<hi>越語王令軍孤子寡婦疾疚貧病者納官其子注官仕也仕其子而</hi>
<hi>教之廪以食之也</hi>漢有羽林之制以威四夷<hi>漢武太𥘉元年𥘉置羽林騎取從軍死事之子</hi>
<hi>孫養羽林官教以五兵號羽林狐兒</hi>國家寵先中丞<hi>承嗣父御史中丞南霽雲死節睢陽</hi>邁古人<lb/>
之烈故君自未成童品常第四<hi>承嗣七歳以父死節即授婺州别駕歴刺施涪二州成童</hi>
<hi>八歳以上</hi>人猶曰於古爲薄漢北地都尉卬<hi>張云班彪北征賦弔尉印於朝那注云匈</hi>
<hi>奴入邊殺尉卬尉官也卬名也音昻</hi>以不勝任㗖匈奴而子單侯于缾<hi>卬之子单以父</hi>
<hi>力戦死事封缾侯</hi>濟北相韓千秋以匹夫之諒奮觸南越而子延年<lb/>
侯于成安<hi>西漢功臣表韓廷年以其父千秋擊南越死事封成安侯</hi>君之土田之錫猶挫<lb/>
於有司之手始由施州爲涪州<hi>涪音浮</hi>扞蜀道勍冦<hi>勍其京切</hi>晝不<lb/>
釋刃夜不釋甲曰我忠烈㣧也期死待敵<hi>敵</hi>亦曰彼忠烈胤<lb/>
<pb n="KR4c0049_SBCK_023-2a"/>
也盡力致命是不可犯然而筆削之吏以簿書校計贏縮受<lb/>
譴兹郡<hi>永貞元年西川刘闢反承嗣以无備謫永州</hi>凡二歳朝廷建大本貞萬邦<lb/>
<hi>元和四年閠三月立鄧王寜為太子</hi>慶澤之濡洗濯生植又况涪州家聲之大<lb/>
𥙿蠱之志冝尤𬒳顯寵者也自漢而南州之美者十七八莫<lb/>
若澧澧之佐理莫踰於長史以是進秩人猶曰且有後命永<lb/>
州多謫吏而君侯惠和温良故其歡愉異於他部優詔旣至<lb/>
而君適讎於文<hi>讎合也文詔令也謂合於詔令當量移也</hi>其徃也獨故凡羡慕之<lb/>
辭無不加等噫以君承荷之重恭肅之羙四方之求忠壯義烈<lb/>
者將於君是觀凡君子之志欲其優柔而益固憤悱而不忘<lb/>
以増太史丗家之籍用是爲貺則拱璧大鼎烏可以言重乎<lb/>
　　　送薛存義之任序<hi>一本無之任字</hi>
河東薛存義將行柳子載肉于爼崇酒于觴追而送之江滸<lb/>
飲食之<hi>滸音虎水涯也飲食並去声</hi>且告曰凡吏于土者若知其職乎<hi>若汝</hi>
<pb n="KR4c0049_SBCK_023-2b"/>
<hi>也</hi>蓋民之役非以役民而巳也凡民之食于土者出其十一<lb/>
傭乎吏使司平於我也今我受其直怠其事者天下皆然豈<lb/>
唯怠之又從而盗之向使傭一夫於家受若真忌若事又盗<lb/>
若貨器則必甚怒而黜罰之矣以今天下多類此而民莫敢<lb/>
肆其怒與黜罰何哉勢不同也勢不同而理同如吾民何有<lb/>
逹于理者得不恐而畏乎存義假令零陵二年矣蚤作而夜<lb/>
思勤力而勞心訟者平賦者均老弱無懷詐暴憎其爲不虚<lb/>
取直也的矣其知恐而畏也審矣吾賤且辱不得與考績幽<lb/>
明之說於其徃也故賞以酒肉而重之以辭<lb/>
　　　送薛判官量授序<hi>薛巽</hi>
仕於丗有勞而見罪凡人處是鮮不怨懟忿憤<hi>懟音隊忿房勿切</hi>列<lb/>
於上愬於下此恒狀也異於恒者其道宜顯薛生司貨賄於<lb/>
軍興之際兵亂不去然得以不犯由太行以東皆傳道之可<lb/>
<pb n="KR4c0049_SBCK_023-3a"/>
以爲勞矣而竟連大獄以至於放<hi>薛巽始佐何北軍有勞未及録㑹其長子臯謨及薫</hi>
<hi>溪以罪聞巽坐貶</hi>不戚於貌不悱於心樂以自肥而未甞尤於物其<lb/>
有異於恒矣哉朝廷施恩澤凡受謫者罪得而未薄乃命以<lb/>
近壌薛君去連而吏於朗<hi>朗州名即鼎州</hi>是其漸於顯歟君子學以<lb/>
植其志信以篤其道有異於恒者充而大之苟推是以徃雖<lb/>
欲辭顯難矣<lb/>
　　　　送李渭赴京師序<lb/>
過洞庭上湘江非有罪左近者罕至又况踰臨源嶺下灕水<lb/>
<hi>離力支切</hi>出荔浦名不在刑部而來吏者其加少也固宜前余逐<lb/>
居永州李君至固怪其棄美仕就醜也無所束縳自取瘴癘<lb/>
後余斥㓨栁州至于桂君又在焉方屑屑爲吏噫何自苦爲<lb/>
是耶明時宗室属子當尉畿縣今王師連征不貢二府方汲<lb/>
及求士李君讀書爲詩有幹局乆遊燕魏趙代聞知人情識<lb/>
<pb n="KR4c0049_SBCK_023-3b"/>
地利能言其故以是入都干丞相益國事不求獲乎已而巳<lb/>
以有獲予嫉其不爲是乆矣今而曰將行請余以言行哉行<lb/>
哉言止是而巳<lb/>
　　　送嚴公貺下第歸興元覲省詩序<hi>嚴震之子</hi>
嚴氏之子有公貺者退自有司踵門而告柳子曰吾獻藝不<lb/>
售於儀曹之賈貨不中度敢逃其咎詰朝將行願聞所以去<lb/>
我者其可乎哉余諭之曰吾子以沖退之志端其趣嚮以淬<lb/>
礪之誠修其文雅行當承教戒於獨立之下濬發清源激揚<lb/>
洪音沛哉鏗鏗乎充于四躰之不暇吾何敢去子恭惟相國<lb/>
馮翊公有大勲力盈于旂常極人臣之尊分天子之憂殿邦<lb/>
坤隅柄是文武<hi>謂嚴震也殿丁練切</hi>若子者生而有黼繢梁肉之美不<lb/>
知耕農之勤勞物役之艱難趍其庭有魏絳之金石焉候其<lb/>
門有亞夫之棨㦸焉<hi>棨遣礼切漢以棨㦸代斧鉞棨㦸前之噐以木爲之</hi>中人處之<lb/>
<pb n="KR4c0049_SBCK_023-4a"/>
不能無傲而子之伯仲皆脫略貴美服勤儒素退托於布衣<lb/>
韋帶之任如少習然故継登上科<hi>嚴公貺兄公弼貞元五年登第</hi>以及於子<lb/>
是可舉嚴氏之教誦乎他門使有矜式也而吾子又引慝内<lb/>
訟撝謙如此其可患乎賈之不售而自薄哉於是文行之逹<lb/>
者<hi>一本无者字</hi>若髙陽齊據者皆賦命余序引余扑不曉文故書<lb/>
嚴子之嘉言論于右簡<hi>論字一本作編</hi>竊褒貶之義以贈<lb/>
　　　送元秀才下第東歸序<hi>元公瑾</hi>
周乎志者窮躓不能變其操<hi>躓音致</hi>周乎藝者屈抑不能貶其<lb/>
名其或處心定氣居斯二者雖有窮屈之患則君子不患矣<lb/>
元氏之子其殆庻周乎言恭而信行端而靜勇於講學急於<lb/>
進業旣遊京師寓居所陋無使令之童闕交昜之財可謂窮<lb/>
躓矣而操逾厲志之周也才濬而清詞簡而備工於言理長<lb/>
於應卒<hi>倉忽切</hi>從計京師受丙科之薦獻藝春卿當三黜之辱<lb/>
<pb n="KR4c0049_SBCK_023-4b"/>
可謂屈抑矣而名益茂藝之周也茍非處心定氣則曷能如<lb/>
此哉余聞其欲退家殷墟脩志増藝懼其沉鬱傷氣懷憤而<lb/>
不逹乃徃送而諭焉夫有湛盧豪曹之器者<hi>呉越春秋越王使歐治鑄劒三</hi>
<hi>魚揚豪曹湛盧又越王句踐有宝劒五純釣湛盧鏌鎁豪曹巨闕也</hi>患不得犀兕而剸之<hi>剸㫖兖切</hi>
<hi>細剖也又之轉切</hi>不患其不利也今子有其器宣其利乗其時夫可<lb/>
患焉磨礪而坐待之可也遂欣欣而去<lb/>
　　送辛殆庻下第遊南鄭序<lb/>
朝廷用文字求士毎歳布衣束帶偕計吏而造有司者僅半<lb/>
孔徒之数春官上大夫擢甲乙而升司徒者於孔氏髙第亦<lb/>
再倍焉僕在京師凡九年于今其間得意者二百有六十人<lb/>
其果以文克者十不能一二甞從俊造之後頗渉藝文之事<lb/>
四貢郷里而后獲焉方之於釣者絲綸不属<hi>之欲切</hi>喙甚直<hi>一本</hi>
<hi>喙上有鈞字</hi>嗜有美餌者<hi>一本耆作懷/字下无者字</hi>而觖望獲魚之暮<hi>觖古冗切窮瑞</hi>
<pb n="KR4c0049_SBCK_023-5a"/>
<hi>切</hi>則善取者皆指而笑之今辛生固窮而未逹遲乆而不試<lb/>
褒衣之徒視子而捧腹者蓋不乏焉辛生甞南依蠻楚專志<lb/>
於斈爲文無謬悠迂誣之談鍜錬剪截動可觀采故相國濟<lb/>
公<hi>斉映也</hi>接禮加等常爲右客且佐其筞名之願遂笈典墳<hi>芨音</hi>
<hi>及又極曄切負書箱也</hi>䄂文章北來王都笑揖羣伍文昌下大夫上士<lb/>
之列見而器異争爲鼓譽由是爲聞人戰術藝之埸莫與爭<lb/>
鋒然而迁延二北躑躅不振豈其直鈎而釣懷美餌而羡魚<lb/>
者耶若辛生者有司抑之則巳不然身都甲乙之籍其果以<lb/>
文克歟今則嚢如懸磬傭室寓食方將適千里求仁人𬒳冒<lb/>
畏景陟降棧道吾欲抑而不歎其若心胷何然吾聞焚舟而<lb/>
克<hi>秦孟明</hi>手劒而盟者<hi>公羊僖十三年公會斉侯盟于柯曹子手剱而従之</hi>皆敗北之餘<lb/>
也子之厄困而往覇心勇氣無乃發於是行乎成拜賜之信<lb/>
<hi>左僖二十三年孟明日三年将拜君賜</hi>刷壓境之耻<hi>公羊僖十三年曹子曰城壞壓境君不啚与</hi>無<lb/>
<pb n="KR4c0049_SBCK_023-5b"/>
乃果於是舉乎徃慎所履如志遄返勉自固植以遂子之欲<lb/>
姑所談者謂我言而中不猶愈乎<hi>中丁仲切</hi>
　　　送崔子符罷舉詩序<hi>嶣䇿字子符崔簡之弟</hi>
丗有病進士科者思昜以孝悌經術兵農曰庻幾厚於俗而<lb/>
國得以爲理乎柳子曰否以今丗尚進士故凡天下家推其<lb/>
良公卿大夫之名子弟國之秀民舉歸之且而更其科以爲<lb/>
得異人乎無也惟其所尚又舉移而從之<hi>又㪯一本作文斈</hi>尚之以<lb/>
孝悌孝悌猶是人也尚之以經術經術猶是人也雖兵與農<lb/>
皆然曰然則冝如之何曰即其辭觀其行考其智以爲可化<lb/>
人及物者隆之文勝質行無觀智無考者下之俗其以厚國<lb/>
其以理科不俟易也今有博陵崔䇿子符者少讀經書爲文<lb/>
辭本於孝悌理道多容以善别時剛以知柔進於有司六選<lb/>
而不獲家有冤連伏闕下者累月不解<hi>音淵按崔君權立志出刺連永二州未至</hi>
<pb n="KR4c0049_SBCK_023-6a"/>
<hi>永而連之人愬君御史按章具獄坐流驩州㓜弟訟諸朝</hi>任將晚矣而戚其㓜孤徃復不<lb/>
惮萬里再歳不就選丗皆曰仁悌人也<hi>仁一本作孝</hi>如是且不見<lb/>
隆雖百昜科其可厚而理乎今夫天下巳理民風巳厚欲繼<lb/>
之於無窮其在愼是而巳朝廷未命有司旣命而果得有道<lb/>
者則是術也冝用崔子之仕又何晚乎僕智不足而獨爲文故<lb/>
始見進而卒以廢居草野八年麗澤之益鏃礪之事<hi>注見前送豆盧</hi>
<hi>膺序</hi>空於耳而荒於心崔子幸來而親余<hi>親一作覿</hi>讀其書聽其言<lb/>
發余始志若寤而言夢醒而問醉未及悉而告余以行余懼<lb/>
其悼時之徃而不得於内也獻之酒賦之詩而歌之坐者從<lb/>
而和之旣和而叙之<lb/>
　　　送蔡秀才下第歸覲序<lb/>
僕之始貢於京師蓍者卦之曰是謂望之未覩<hi>之一作而</hi>隱而未<lb/>
見矘乎逺而有榮者也<hi>
                        <graphic n="KR3064" url="https://raw.githubusercontent.com/kanripo/KR-Gaiji/master/images/KR3064.png" mimeType="image/png"/>他曩切日无光也</hi>今兹歳在鶉首若合於壽<lb/>
<pb n="KR4c0049_SBCK_023-6b"/>
星其果合乎<hi>貞元七年辛未歳在鶉首至九年癸酉子厚遂登弟酉与辰合夀星属辰也</hi>僕時悒<lb/>
然遟之<hi>悒音邑憂也</hi>謂其誕慢怪迂是將不然然而僅寘於懷耳<lb/>
未克沃而忘之也後果依違迁就四進而獲卒如其言云噫<lb/>
彼莫莫者其有宰於人乎不然何其應前定若是之章明也<lb/>
今蔡君馳聲耀譽聞於公卿戦藝之徒推爲先登而五就郷<lb/>
舉徃則見罷意者前定之期殆未及歟故君子之居昜俟命<lb/>
樂天不憂者<hi>一本无此五字</hi>果於自是也君其勵文斈焉丈人牧人<lb/>
南邦君展覲承顔婆娑愉樂之暇則充其經笥茂是文苑時<lb/>
焉逃哉遟速之事則瞽史之任吾不及知<lb/>
　　送韋七秀才下第求益友序<hi>韋中立</hi>
所謂先聲後實者豈唯兵用之<hi>有然自非</hi>雖士亦然若今由州郡<lb/>
抵有司求進士者歳數百人咸多爲文辭道今語古角夸麗<lb/>
務冨厚有司一朝而受者幾千萬言讀不能十一即偃仰疲<lb/>
<pb n="KR4c0049_SBCK_023-7a"/>
耗目眩而不欲視心廢而不欲營如此而曰吾能不遺士者<lb/>
僞也唯聲先焉者讀至其文辭心目必專以故少不勝京兆<lb/>
韋中立其文懿且髙其行愿以恒試其藝益工乆與居益見<lb/>
其賢然而進三年連不勝是豈拙於爲聲者歟或以韋生之<lb/>
不勝爲有司罪余曰非也糓梁子曰心志旣通而名譽不聞<lb/>
友之過也名譽旣聞而有司不以告<hi>一作不取</hi>有司之過也<hi>糓梁昭公</hi>
<hi>十九年句</hi>人之視聽有所止神志有所不及古之道名譽未至不<lb/>
以罪有司而况今乎今韋生樂植乎内而不欲揚乎外其志<lb/>
非也孔子不避名譽以致其道今韋生仗其文簡其友思自<lb/>
得於有司抑非古人之道歟將行也余爲之言旣以迁其人<lb/>
又以移其友且使惑者知釋有司也<lb/>
　　　送辛生下第序畧<lb/>
自命郷論士之制壞而不復士莫有就緒故叢于京師京兆<lb/>
<pb n="KR4c0049_SBCK_023-7b"/>
尹歲貢秀才常與百郡相抗登賢能之書或半天下取其殊<lb/>
尤以爲舉首者仍歳皆上第過而就黜時謂怪事有司或不<lb/>
問能否而成就之中書髙舎人<hi>髙郢也</hi>備位于禮部攘𬒮矯枉<lb/>
痛抑華耀首京師之貢者<hi>首本作㑹者非</hi>再歳連黜辛生以是不在<lb/>
議甲乙伍中其沉没厄困之士閤户塞竇而得榮名者連畛<lb/>
而起談者果以至公稱焉其能否也丗莫知也若辛生其文<lb/>
簡而有制其行直而無犯嚮使不聞於公卿不揚於交游文<lb/>
不爲京師貢首則其甲乙可曲肱而有也嗚呼名之果爲不<lb/>
祥也有是夫旣受退告歸長沙以辛生之文行八年無就如<lb/>
其𥘉而退返吾甚憤焉孟子曰位卑而言髙者罪也於辛生<lb/>
又不能巳故畧<hi>下闕</hi>
増廣註釋音辯唐柳先生集卷之二十三<lb/>
</p>
<p>
</p>
  </div>
</body>
</text>
</TEI>
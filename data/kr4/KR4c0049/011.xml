<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_011-1a"/>
増廣註釋音辯唐栁先生集卷之十一<lb/>
　誌碣誄<lb/>
　　　故試大理評事裴君墓誌<lb/>
裴氏之昭<hi>音韶</hi>曰贈戸部尚書諱某<hi>裴守/眞</hi>穆曰起居郎諱某<hi>裴僑</hi>
<hi>卿</hi>生均州刺史諱某<hi>裴叔猷</hi>均州與其弟大理<hi>裴伯言</hi>更爲刑部<lb/>
郎用文史名於朝善杜禮書長子曰某射進士䇿不中去過<lb/>
汴韓司徒弘<hi>即弘字</hi>迎取爲從事以聞拜太子通事舎人進大<lb/>
理評事當伐蔡及鄆<hi>音運蔡謂呉元済鄆謂李師道</hi>汴常爲軍首賛佐有勞<lb/>
旣事將侍太夫人于京師道發疽<hi>子余切</hi>元和十四年月日終<lb/>
於河南敦厚里年若干字曰某弟某以其䘮歸葬于某縣某<lb/>
里未果娶有男子二人女一人男之長曰某通兩經始杖且<lb/>
廬銘曰<lb/>
丗守不迁秀于士郷不利有司爰客于梁<hi>梁</hi>委其躬乃相戎<lb/>
<pb n="KR4c0049_SBCK_011-1b"/>
政宫臣理屬<hi>宫臣大子舎人理属大理評事</hi>仍受國命南蔡北曹<hi>李師道有鄆曹濮等</hi>
<hi>十一州</hi>五載首兵柔剛輔理平視太平馬牛旣寧告養于京棧<lb/>
車草<hi>草棧仕諫切</hi>我來周道載飢載勞神奪其孝形經于洛魂其<lb/>
焉如庶終爾誠隂侍里閭膳飲不違有弟之恭旣安且盈厥<lb/>
志斯從銘之故人以慰爾衷<lb/>
　　　故大理評事栁君墓誌<hi>柳寛</hi>
晉之亂柳氏始分<hi>晋侍中柳景猷長子耆為汝南太守少子純為平陽太守</hi>曰耆爲汝南<lb/>
守居河東又五丗曰慶相魏<hi>魏</hi>相之嗣曰旦仕隋爲黄門侍<lb/>
郎其小宗曰楷<hi>柳旦長子則次子楷以其居次故曰小宗</hi>至于唐刺濟房蘭廓四<lb/>
州楷生夏縣令府君諱繹<hi>繹</hi>生司議郎府君諱遺愛皆葬長<lb/>
安少陵原遺愛生御史府君諱開葬南陽其嗣曰寛字存諒<lb/>
讀其丗書揚于文辭南方之人多諷其什頗學禮而善爲容<lb/>
<hi>前漢儒林傳徐生善爲容</hi>修吏事始仕家令主簿進左驍衛兵曹試大理<lb/>
<pb n="KR4c0049_SBCK_011-2a"/>
評事爲嶺南節度推官荆南永安軍判官府罷爲游士出桂<lb/>
陽下廣州中厲氣嘔泄卒於公館元和六年八月七日也年<lb/>
四十七前娶琅邪王拱子拱國子祭酒後娶河東裴陵子陵<lb/>
告成令裴氏之出曰裴七君之從弟以君之䘮歸過零陵哭<lb/>
且告于宗元曰吾伯凡從事嶺南其地多貨其民輕亂能以<lb/>
簡惠和柔厈弼所奉假守支郡海隅以寧闘很仇怨敦諭克<lb/>
順從公于荆綏戎永安仍專郡治政用休阜是時蜀冦始滅<lb/>
<hi>朱刘闢</hi>邦人瘡痍懷君之澤咸忘其痛其理也惠而不施之於<lb/>
大其行也和而不至于年其言也文而不顯其聲今將以某<lb/>
月日祔葬苟又不得令辭而誌焉是無以蓋前人之大痛敢<lb/>
固以請嗚呼余懼辭之不令以爲神羞余曷敢不諾銘曰<lb/>
柳族之分在北爲髙充于史氏丗相重侯中書之丗寔曰蘭<lb/>
州夏縣政良司議德優營<hi>營</hi>御史乃佐元侯惟君是嗣其政<lb/>
<pb n="KR4c0049_SBCK_011-2b"/>
克修儲闈𥙷吏環衛分曹南越之庬從事以寧永安披攘荐<lb/>
仍于兵是董是經旣柔且平浩<hi>浩</hi>呻呼革爲和聲胡不使壽<lb/>
而奪之齡柩于海壖<hi>而縁切</hi>壙于鄧邦<hi>壙苦謗切鄧州南陽</hi>厥弟孔哀惟<lb/>
行之㳟<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <hi>
                        <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    </hi>小子纕而不廬<hi>
                        <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>音孤纕音崔庐倚庐</hi>充充令妻髽首而<lb/>
居<hi>張云髽側瓜切礼記曰男子免而婦人髽以麻約䯻也</hi>鳥獸號鳴助我踟蹰刻此悲<lb/>
辭藏之奥隅<lb/>
　　　故秘書郎姜君墓誌<hi>姜㟧</hi>
秘書郎姜㟧<hi>童云音諤崖也或作㠋</hi>字某開元皇帝外孫也始楚國公<lb/>
皎與上游益貴幸子慶𥘉得尚某公主生㟧<hi>㟧</hi>生三日上曰<lb/>
他物無以餉吾孫即勑有司以第六品告與緋衣銀魚得通<lb/>
籍出入凡名是官七十某年終不徙然其間在蜀漢荆楚以<lb/>
大諸侯命守州邑輒以勞称時缺則復命好游嗜音以生貴<lb/>
冨畜妓能傳宫中聲賢豪大夫多與連歡後加老風病手足<lb/>
<pb n="KR4c0049_SBCK_011-3a"/>
竒<hi>音畸</hi>右可用不能就官士有載酒來則出妓搏髀<hi>童云音陛股也</hi>笑<lb/>
戲觀者尚識承平王孫故態元和十四年月日終桂州都督<lb/>
御史中丞裴公曰噫帝戚也葬不可以廉爲具物祭以豚酒<lb/>
月日葬州東南一里子某年若干母曰雷姬銘曰<lb/>
始賤終貴於丗爲遂㓜榮老窮在物爲凶均之得䘮誰缺誰<lb/>
豐若君者銀朱於始生鐘鼎以及壯不矍矍於進取<hi>矍居縳切</hi>不<lb/>
施施於驕伉左絃右壷樂以自放雖老而客死未甞戚乎已<lb/>
與夫拳拳恐悸<hi>其季切心動也</hi>蒙謟負義得之拘拘榮不蓋愧以終<lb/>
其身而不能止者不猶優乎<lb/>
　　　亡友故秘書省校書郎獨孤君墓碣<hi>獨孤申叔</hi>
嗚呼有唐仁人獨孤君之墓祔于其父太子舎人諱助之墓<lb/>
之後自其祖贈太子少保諱問俗而上其墓皆在灞水之左<lb/>
今王父營陵於其側故再丗在此嗚呼獨孤君之道和而純<lb/>
<pb n="KR4c0049_SBCK_011-3b"/>
其用端而明内之爲孝外之爲仁黙而智言而信其窮也不<lb/>
憂其樂也不淫讀書推孔子之道必求諸其中其爲文深而<lb/>
厚尤慕古雅善賦頌其要咸歸于道昔孔子之丗有顔回者<lb/>
能得於孔子後之仰其賢者譬之如日月而莫有議者焉嗚<lb/>
呼獨孤君之明且仁如遭孔子是有兩顔氏也今之丗有知<lb/>
其然者其信於天下乎<hi>一本作今之丗有知其然者乎知之者其信於天下乎</hi>使夫人<lb/>
也夭而不嗣丗之惑者猶曰尚有天道噫乎甚邪<hi>噫一本作嘻</hi>君<lb/>
諱申叔字子重年二十二舉進士又二年用博學宏詞爲校<lb/>
書郎又三年居父䘮未練而没<hi>礼記注練小祥也</hi>蓋貞元十八年四<lb/>
月五日也是年七月十日而葬郷曰某郷原曰某原嗚呼君<lb/>
短命行道之日未乆故其道信於其友而未信於天下今記<lb/>
其知君者于墓韓泰安平南陽人李行諶元固其弟行敏中<lb/>
明趙郡賛皇人柳宗元河東解人崔廣略清河人韓愈退之<lb/>
<pb n="KR4c0049_SBCK_011-4a"/>
昌黎人王涯廣津太原人吕温和叔東平人崔群敦詩清河<lb/>
人劉禹錫夢得中山人李景儉致用隴西人嚴休復玄錫馮<lb/>
翊人韋詞致用京兆杜陵人<lb/>
　　　故襄陽丞趙君墓誌<hi>趙公矜</hi>
貞元十八年月日天水趙公矜年四十二客死于柳州官爲<lb/>
歛葬于城北之野元和十三年孤來章始壯自襄州徒行求<lb/>
其葬不得徴書而名其人皆死無能知者來章日哭于野凡<lb/>
十九日唯人事之窮則庶於卜筮五月甲辰卜秦誗<hi>童云直廉切言</hi>
<hi>利美也又人名見廣韵</hi>兆之曰金食其墨而火以貴其墓直丑在道之<lb/>
右南有貴神冡土是守乙巳于野冝遇西人深目而髯<hi>如占切頰</hi>
<hi>鬚也</hi>其得實因七日發之乃覯其神明日求諸野有叟荷杖而<lb/>
東者問之曰是故趙丞兒耶吾爲曹信<hi>信一本作於是</hi>是迩吾墓噫<lb/>
今則夷矣直社之比二百舉武<hi>武步迹也</hi>吾爲子蕝焉<hi>張云蕝祖恱切束茅</hi>
<pb n="KR4c0049_SBCK_011-4b"/>
<hi>表位叔孫通傳</hi>辛亥啓土有木焉發之緋衣緅衾<hi>童云緅将侯切青赤色</hi>凡自<lb/>
家之物皆在州之人皆爲出涕誠來章之孝神付是叟以與<lb/>
龜偶不然其恊焉如此哉六月某日就道月日葬于汝州龍<lb/>
城縣期城之原夫人河南源氏先没而祔之矜之父曰漸南<lb/>
鄭尉祖曰倩之鄆州司馬曽祖曰弘安<hi>弘即弘字</hi>金紫光禄大夫<lb/>
國子祭酒始矜由明經爲舞陽主簿蔡帥反<hi>呉少誠反</hi>犯難來歸<lb/>
擢授襄城主簿賜緋魚袋後爲襄陽丞其墓自曽祖以下皆<lb/>
族以位時宗元刺柳用相其事哀而旌之以銘銘曰<lb/>
誗也挈之信也蕝之有朱其紱神具列之懇懇來章神實恫<lb/>
汝<hi>童云恫音通痛也</hi>錫之老叟告以兆語靈其皷舞從而父祖孝斯<lb/>
有終冝福是與百越蓁蓁羈鬼相望<hi>音忘羈鬼謂羈旅而亡者</hi>有子而孝<lb/>
獨歸故郷涕盈其銘旌尔勿忘<hi>晏元献本誗作利</hi>
　　　故温縣主簿韓君墓誌<hi>韓愼</hi>
<pb n="KR4c0049_SBCK_011-5a"/>
有唐故温縣主簿韓愼字某漢弓髙侯其先也<hi>前漢韓王信子名頽當景</hi>
<hi>帝封爲弓髙侯</hi>徙于南陽傳丗至令唐侍中諱瑗克用貞亮奮于囯<lb/>
難侍中兄子郢州刺史諱某某生御史著作郎諱某某生尚<lb/>
書庫部郎中萬州刺史諱某嗣以文行大其家業君萬州長<lb/>
子也以父任爲建陵挽郎累調授王府叅軍㐮州㐮陽尉至<lb/>
于是邑貞元十六年又調于天官署河陽丞未拜十有一日<lb/>
暴病卒于長安永崇里先人之廬又十有一日龜䇿襲吉祔<lb/>
于咸陽洪瀆原先人之墓禮也先三日外姻家老謀爲之志<lb/>
季弟泰哀不能文故託于友焉嗚呼生也以其弟之恭知君<lb/>
之爲友没也以其弟之感知君之爲愛惟友爱出于孝移于<lb/>
忠施於人事無往不逹余故得受其辭書于石曰<lb/>
友而愛而忠孝冝之貌稱其行行稱其詞賤而不壽爲善是<lb/>
悼祔于祖考𥘉筮攸告季也之純寘哀無垠終寠且貧<hi>窶郡羽切</hi>
<pb n="KR4c0049_SBCK_011-5b"/>
控于仁人備物稱家其儀式陳爰相其悲載刻兹珉<lb/>
　　　東明張先生墓誌<hi>張因</hi>
東明先生張氏曰因甞有以文薦於天子天子策試甚髙以<lb/>
爲長安尉一年投去印綬願爲黄老術詔許之居東明觀三<lb/>
十餘年受畢法道行峻異得衆眞秘書訣籙聚經籍圖史侔<lb/>
於麟閣以弟回降秩封州先生曰吾老矣支躰不可解也遂<lb/>
從以去明年回之子襲死哭之慟遂病旣亟以命回曰吾生<lb/>
天寳訖貞元乙酉歳十月今死于汝之手盈吾志矣京師吾<lb/>
生也畢原先人之歸也必以返葬乃自爲誌而卒明年正月<lb/>
某日葬如其言弟子某等爲碑以誌于墓辭曰<lb/>
匪禄而康匪爵而榮漠焉以虚充焉以盈言而不爲華光而<lb/>
不爲名介潔而周流苞涵而清寕幽觀其形與化相冥<hi>相一本作</hi>
<hi>為</hi>寂寞以成其道是以勿嬰丗皆狂狂奔利死名我獨浩浩<lb/>
<pb n="KR4c0049_SBCK_011-6a"/>
端一以生或曰先生友弟以遁慈㓜以死若不能忘情者何<lb/>
耶吾曰道去友耶去慈耶從容以求其得之耶盪莽狼悻<hi>童云</hi>
<hi>下頂切恨也</hi>道之非耶且夫虧恩壞禮枯槁顦顇<hi>童云音憔悴</hi>隳聖圖<lb/>
壽離中就異歘然與神鬼爲偶<hi>張云歘許勿呼臭二切</hi>頑然以木石爲<lb/>
類倥侗而不實窮老而無死先生之道固知異夫如此也乃<lb/>
書于石以紀<lb/>
　　　虞鳴鶴誄<hi>并序</hi>
維某年月日前進士虞九皐字鳴鶴終于長安親仁里旣克<lb/>
葬于髙陽原二三友生皆至于墓哀其行之不昭于丗追列<lb/>
遺懿求諸后土申薦嘉名寔曰㳟甫乃作誄曰<lb/>
呉虞之分爰宅上陽其後優游在越爲郷<hi>虞氏丗為㑹稽人</hi>延詡輔<lb/>
漢恢定封疆東徙之賢時惟仲翔<hi>虞翻字仲翔</hi>曰預曰喜在晋克<lb/>
彰義篤斯文有苾其芳秘書多能垂耀于唐<hi>虞丗南為秘書少監</hi>洎于<lb/>
<pb n="KR4c0049_SBCK_011-6b"/>
漢陽丗德以昌<hi>漢陽沔州父當沔州刺史</hi>毗賛尚父<hi>上声尚父郭子儀也虞當為子儀從事</hi>
休徽用揚惟我先君<hi>子厚父鎮爲子儀記室</hi>並時翶翔洽主記室蔚其<lb/>
耀光實契伯仲永永不忘漢陽元子寔紹其美傳襲儒風彪<lb/>
炳文史克恭以孝惟禮是履譽洽于郷論爲秀士百郡之選<lb/>
叢于京師昧没騰藉乗凌蔽欺生之始至則奮其儀退黙以<lb/>
謙<hi>黙一本作然</hi>人恱而隨名卿是挈先進咸推方出群類振耀于<lb/>
時禍丁舅氏漂淪海沂捧訃號呼匍匐増悲䘮有㓜主禮或<lb/>
多遺孰狥于名而不是思投𬒮就道乗艱若夷竭誠䘮具申<lb/>
敬裳帷萬里來復祗祔于墓遽不凌節儉而有度由其温恭<lb/>
守以貞固行道咨嗟觀禮興慕復從郷賦煥發其華克不再<lb/>
舉聞于邦家倚閭千里歡咏斯多姻族盈門載笑且歌君之<lb/>
不淑名立志沮慶歸其郷身終逆旅生死巳閒壽觴方舉賀<lb/>
書在途委骨歸土哀歡易地吊慶交戸神胡不仁降此大苦<lb/>
<pb n="KR4c0049_SBCK_011-7a"/>
嗚呼哀哉惟昔夏首<hi>柳鎮爲岳鄂都傳練判官虞當刺沔州</hi>羈貫相親<hi>貫与并同緫角</hi>
<hi>也榖梁云子生羈貫成童</hi>通家修好講道爲鄰旣冠于阼思致其身升于<lb/>
司徒及尔繼年交歡二紀莫間斯言愉乎其和確尔其堅更<lb/>
爲砥礪咸去韋弦<hi>西門豹性剛急常佩韋以自緩董安于性寛緩常佩弦以自急</hi>今則遽曰<lb/>
吾其缺然嗚呼哀哉誄行謀謚惟古之道生而無位没有其<lb/>
號惟是友生徘徊頋悼爰用壹惠<hi>記表記先王謚以尊名節以壹惠注声譽雖多以其</hi>
<hi>有一大善者爲謚耳</hi>幽明是告温温其㳟惟德之經先民有作今也是<lb/>
旌嗚呼恭甫欽此嘉名<lb/>
　　　故處士裴君墓誌<lb/>
河東聞喜裴君<hi>聞喜縣名属絳州</hi>諱某字某好學未仕年若干元和<lb/>
十四年月日終於京兆渭南墅<hi>氶与切田庐</hi>君之弟中丞公督桂<lb/>
州<hi>裴行立</hi>命其僚柳宗元以銘君之出河間邢羣以來告曰曽<lb/>
祖諱某<hi>裴伯真</hi>寕州刺史贈户部尚書祖諱某<hi>裴橋卿</hi>起居郎父<lb/>
<pb n="KR4c0049_SBCK_011-7b"/>
諱某<hi>裴伯言</hi>尚書刑部貟外郎議官及浮圖事獨出載在史冊<lb/>
以八使行天下當河北道疑危頑狠難處分之地<hi>分扶問切一本无分</hi>
<hi>字</hi>用天子命制断得宜於是爲第一天下皆仰以爲相㑹疾<lb/>
終再贈至大理卿長老咸曰裴氏丗積德起居丞相弟也<hi>丞相</hi>
<hi>裴耀即</hi>以文史用大理名丗人也咸聞而不大君以友悌慤植<lb/>
承其休光幽而不揚豈天鍾美於中丞<hi>鍾聚也左傳昭公二十八年而天鍾美於</hi>
<hi>是</hi>嗇而不克並耶不然君無位以夭其可問哉君前娶韋氏<lb/>
成都少尹士謨女生二子字曰某名曰某以丈敏中丞公尤<lb/>
愛幸恒從不幸卒於桂林某舉明經後娶於薛氏無子父寀<lb/>
位卑是年月日葬渭南某里迁韋夫人之䘮<hi>韋一本作奉</hi>自萬年<lb/>
來有俟猶異室<hi>詩大車云</hi>銘曰<lb/>
疇之沃沃宜其嘉榖有耕有耨同施異禄明昭次穆<hi>昭音韶</hi>丞<lb/>
相之族尚書之孫大理之門有慶實延冝碩而繁不位不年<lb/>
<pb n="KR4c0049_SBCK_011-8a"/>
晦于丘園懿<hi>懿</hi>大理惟德之元權佞抑釋大史是論<hi>大即太字</hi>黜<lb/>
陟兾幽邦命以尊神嗇豐福不弃于君渭之洋洋爰墓其南<lb/>
孝思是懷祖考之依郡人作銘惟相其哀<hi>一作不并于君</hi>
　　　覃季子墓銘<lb/>
覃季子其人生愛書貧甚尤介特不苟受施<hi>施智切</hi>讀經傳言<lb/>
其說數家推太史公班固書下到今横竪鈎貫又且數十家<lb/>
通爲書號覃子史纂又取鬻老管莊子思晏孟下到今其術<lb/>
自儒墨名法至於狗彘草木凡有益於丗者爲子纂又百有<lb/>
若干家篤於聞不以仕爲事黜陟使取其書以氏名聞除太<lb/>
子校書某年月日死永州祁陽縣某郷將死歎曰寕有聞而<lb/>
窮乎將無聞而豐乎寕介而躓乎<hi>躓音致跲也</hi>將溷而遂乎<hi>溷胡困切</hi>
葬其郷<hi>所死之郷</hi>後若干年柳先生來永州戚其文不大於丗求<lb/>
其墓以石銘銘曰<lb/>
<pb n="KR4c0049_SBCK_011-8b"/>
困其獨豐其辱<lb/>
　　　續滎澤尉周君墓誌<lb/>
<hi>前誌贈太傳崔公祐甫辝</hi>
太傅公旣志滎澤君之葬明年爲中書侍郎同中書門下平<lb/>
章事以卒<hi>一云卒贈太傳无以字</hi>滎澤君之嗣曰膺備物具貨入于汴<lb/>
汴䧟干戎<hi>李希烈䧟汴州</hi>䘮焉不果行㑹丗難不幸膺亦死膺之亞<lb/>
<hi>弟也</hi>曰太素仕至雲陽令求其志將行謫南海上元和九年移<lb/>
信州中<hi>一本无州字一本无中字</hi>猶有累不克如其郷大懼緩慢兹乆哭<lb/>
命其子某以某月日啓君之䘮至于某葬用某月甲子志用<lb/>
太傳公之辭又命河東柳某書緩故且志終事之年月日<lb/>
増廣註釋音辯唐柳先生集卷之十一<lb/>
<pb n="KR4c0049_SBCK_011-9a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_030-1a"/>
増廣註釋音辯唐栁先生集卷之三十<lb/>
　書<hi>一本書下有明謗貴躬字</hi>
　　　寄許京兆孟容書<lb/>
代元再拜五丈座前伏䝉賜書誨諭微悉重厚欣踊恍愡<hi>上虚</hi>
<hi>晃切與怳同下音彷拂愡失意也</hi>疑若夢寐捧書叩頭悸不百定<hi>悸其季𥘉心動也</hi>
伏念得罪來五年未甞有故舊大臣肯以書見及者何則罪<lb/>
謗交積群疑當道誠可怪而畏也是以兀兀忘行尤負重憂<lb/>
殘骸餘䰟百病所集痞結伏積<hi>潘云痞音鄙腸中結病又音圯痛也又音缶病也</hi>不<lb/>
食自飽或時寒熱水火互至内消肌骨<hi>一本作肉</hi>非獨瘴癘爲也<lb/>
<hi>癘音利疾疫也</hi>忽奉教命乃知幸爲大君子所宥欲使膏盲沉没<hi>盲音</hi>
<hi>荒</hi>復起爲人夫何素望敢以及此宗元早歳與負罪者親善<lb/>
始竒其能謂可以共立仁義禆教化過不自料懃懃勉勵唯<lb/>
以中正信義爲志以興堯舜孔子之道利安元元爲務不知<lb/>
<pb n="KR4c0049_SBCK_030-1b"/>
愚陋不可力疆其素意如此也末路<hi>一本下更有孤危字</hi>厄塞臲兀<hi>上倪</hi>
<hi>結切下五忽切</hi>事旣壅隔<hi>一本作凡/事壅隔</hi>狠忤貴近<hi>忤音誤迷也</hi>狂踈繆戾蹈<lb/>
不測之辜群言沸騰鬼神交怒加以素卑賤暴起領事人所<lb/>
不信射利求進者填門排户百不一得一旦快意更造怨讟<lb/>
<hi>徒谷切</hi>以此大罪之外詆訶萬端<hi>詆与/詆同</hi>旁午搆扇便爲敵讎<hi>便一</hi>
<hi>本作盡</hi>恊心同攻外連疆暴失職者以致其事此皆丈人所聞<lb/>
見不敢爲他人道說懷不能已復載簡牘此人雖萬𬒳誅戮<lb/>
不足塞責而豈有賞哉今其黨與幸獲寛貸各得善地無公<lb/>
事<hi>一本作無分毫事</hi>坐食俸禄明德至渥也尚何敢更俟除弃癈痼<lb/>
<hi>一本無更字</hi>以希望外之澤哉年少氣銳不識幾微不知當不<hi>一本</hi>
<hi>作否</hi>但欲一心直遂果䧟刑法皆自所求取得之<hi>一本无得之字</hi>又何<lb/>
怪也宗元於衆黨人中罪狀最甚神理降罰又不能即死<hi>元和</hi>
<hi>元年五月子厚母盧氏卒</hi>猶對人言語求食自活迷不知耻日復一日然<lb/>
<pb n="KR4c0049_SBCK_030-2a"/>
亦有大故自以得姓來二千五百年代爲冡嗣今抱非常之<lb/>
罪居夷獠之郷<hi>獠瓜老二音</hi>卑濕昏霧恐一日填委溝壑曠墜先<lb/>
緒以是怛然痛恨心骨沸熱<hi>骨一本作腸</hi>煢煢孤立未有子息荒<lb/>
陬中少士人女子<hi>一本間作隅一本无女子字潘云<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>將侯/切選魏都則蛮<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>夷落注<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>落蛮夷之各</hi>
<hi>居處也一名聚居為陬</hi>無與爲婚丗亦不肯與罪人親昵<hi>人一本作大者字昵尼質</hi>
<hi>切近也</hi>以是嗣續之重不絶如縷每常春秋時饗子立捧奠顧<lb/>
眄無後継者懔懔然欷歔惴惕<hi>懔二一本作慄慄一本作惸二欷香衣切歔朽居切欷歔</hi>
<hi>哀泣之聲</hi>恐此事便巳摧心傷骨若受鎽刄此誠丈人所共憫惜<lb/>
也先墓<hi>一有所字</hi>在城南無異子弟爲主獨託村隣自譴逐來消<lb/>
息存亡不一至郷閭主守者固以益怠晝夜哀憤懼便毀傷<lb/>
松栢芻牧不禁以成大戾近丗禮重拜掃今巳闕者四年矣<lb/>
每遇寒食則北向長號以首頓地想田野道路士女遍滿皂<lb/>
隷庸丐皆得上父母丘墓馬醫夏畦之鬼無不受子孫追養<lb/>
<pb n="KR4c0049_SBCK_030-2b"/>
者然此巳息望又何以云哉城西有數頃田樹果數百株多<lb/>
先人手自封植今巳荒穢恐便斬伐無復愛惜家有賜書三<lb/>
千卷尚在善和里舊宅宅今巳三易主書存亡不可知皆付<lb/>
受所重常繫心腑然無可爲者立身一敗萬事瓦裂身殘家<lb/>
破爲丗大僇<hi>与戮同</hi>復何敢更望大君子撫慰収䘏尚置人數<lb/>
中耶是以當食不知辛醎節適洗沐盥漱<hi>盥貫管二音</hi>動逾歳時<lb/>
一搔皮膚塵垢滿爪誠憂恐悲傷無所告愬以至此也自古<lb/>
賢人才士秉志遵分𬒳謗議<hi>晏本无議字</hi>不能自明者僅以百数<lb/>
故有無兄盗㛐<hi>前漢直不疑人或毀之曰母奈其善盗㛐何不疑曰我乃无兄</hi>娶孤女云檛<lb/>
婦翁者<hi>過渉瓜切箠也魏武帝令日弟五伯魚三娶孤女人謂之撾婦翁</hi>然頼當丗豪傑分<lb/>
明辨别卒光史籍<hi>一本作冊</hi>管仲遇盗升爲功臣<hi>礼記管仲遇盗取二人焉上以</hi>
<hi>之爲公臣</hi>匡章𬒳不孝之名孟子禮之<hi>孟離婁下云</hi>今巳無古人之實<lb/>
爲而有詬<hi>一本无爲字一本詬上有其字詬許侯切罵也</hi>欲望丗人之明巳不可得<lb/>
<pb n="KR4c0049_SBCK_030-3a"/>
也直不疑買金以償同舎劉寛下車歸牛郷人<hi>名見本傳</hi>此誠知<lb/>
疑似之不可辯非口舌所能勝也鄭詹束縛於晉終以無死<lb/>
<hi>囯語晉文公伐鄭得詹而歸将烹之詹倨鼎耳而號公乃命弗殺</hi>鍾儀南音卒獲返國<hi>左傳成公</hi>
<hi>九年晉侯見鍾儀日鄭人所献楚囚也使予之琴操南音云云晉侯重爲之礼使帰求成</hi>叔向囚虜自期<lb/>
必免<hi>左傳㐮公二十一年晋因叔向叔向日必祁大夫云云潘云向許两切晋大夫羊舌肹也字或作嚮</hi>范痤<lb/>
騎危以生易死<hi>史記魏丗家趙使人謂魏王爲我殺范座吾献地玉使捕之痤因上屋騎危謂使者曰甫</hi>
<hi>如座死趙不与王地則柰何潘云座才戈切危棟上也</hi>蒯通據鼎耳爲齊上客<hi>蒯古怪切事見</hi>
<hi>前漢史本傳</hi>張蒼韓信伏斧鑕<hi>戢日切鍖也</hi>終取將相鄒陽獄中以書<lb/>
自活賈生斥逐復召宣室倪寛擯死後至御史大夫董仲舒<lb/>
劉向下獄當誅爲漢儒宗<hi>事各見本傳</hi>此皆壞偉博辯竒壯之士<lb/>
能自解脫今以恇怯淟涊<hi>恇音匡怯也淟他殄切涊乃殄切垢濁也</hi>下才末伎又<lb/>
嬰恐懼痼病<hi>一本作病痼</hi>雖欲慷慨攘臂自同昔人愈踈闊矣賢<lb/>
者不得志於今必取貴於後古之著書者皆是也宗元近欲<lb/>
<pb n="KR4c0049_SBCK_030-3b"/>
務此然力薄才劣<hi>才一本作志</hi>無異能解雖欲秉筆覼縷<hi>潘云上當作覶</hi>
<hi>力和切說文覶縷委曲也俗作覼非</hi>神志荒耗前後遺忘<hi>無放切</hi>終不能成章往<lb/>
時讀書自以不至觝滯<hi>一本觝作抵</hi>今皆頑然無復省録每讀古<lb/>
人一傳數紙巳後則再三伸卷復觀姓氏旋又廢失假令萬<lb/>
一除刑部囚籍復爲士列<hi>士一本作上</hi>亦不堪當丗用矣伏惟興<lb/>
哀於無用之地垂德於不報之所但以通家宗祀爲念<hi>一本通字</hi>
<hi>上有存字</hi>有可動心者操之勿失<hi>一本更有虽字</hi>不敢望歸掃塋域退託<lb/>
先人之廬以盡餘齒姑遂少北益輕瘴癘就婚娶求胤嗣有<lb/>
可付託即㝠然長辭如得甘寢<hi>甘与酣同出莊子</hi>無復恨矣書辭繁<lb/>
委無以自道然即文以求其志君子固得其胏肝焉無任懇<lb/>
戀之至<hi>懇恋一本作懇懇</hi>不宣宗元再拜<lb/>
　　　與楊京兆慿書<hi>一云名浚字敬之</hi>
月日宗元再拜獻書丈人<hi>座前</hi>役人胡要返命奉教誨壯厲感<lb/>
<pb n="KR4c0049_SBCK_030-4a"/>
發鋪陳廣大上言推延賢雋之道難於今之丗次及文章末<lb/>
以愚䝉剥䘮頓悴無以守宗族復田畞爲念<hi>畞即畒字</hi>憂憫備極<lb/>
不惟其親宻故舊是與復有<hi>一本作是乃爲若</hi>公言顯賞許其素尚<lb/>
而激其忠誠者<hi>一本許作取一本忠作中</hi>用是踊躍敬懼類嚮時所𬒳簡<lb/>
牘萬萬有加焉故敢悉其愚以獻左右大凡薦舉之道古人<lb/>
之所謂難者其難非苟一而巳矣知之難言之難聽信之難<lb/>
夫人有有之而耻言之者有有之而樂言之者有無之而工<lb/>
言之者有無之而不言似有之者有之而耻言之者上也雖<lb/>
舜猶難知之孔子亦曰失之子羽下斯而言知而不失者妄<lb/>
矣有之而言之者次也德如漢光武馮衍不用才如王景略<lb/>
<hi>王猛字景略</hi>以尹緯爲令史是皆終日號鳴大吒<hi>陟駕切歎也</hi>而卒莫<lb/>
之省無之而工言者賊也趙括得以代廉頗<hi>頗普何切</hi>馬謖得以<lb/>
惑孔明<hi>謖所六切</hi>今之若此類者不乏於丗將相大臣聞其言而<lb/>
<pb n="KR4c0049_SBCK_030-4b"/>
必能辨之者亦妄矣無之而不言者土木類也周仁以重臣<lb/>
爲二千石<hi>前漢本傳</hi>許靖以人譽而致位三公<hi>三囯蜀志</hi>近丗尤好此<lb/>
類以爲長者最得薦寵夫言朴愚無害者其於田野郷閭爲<lb/>
匹夫雖稱爲長者可也自抱關擊柝以往則必敬其事愈上<lb/>
則及物者愈大何事無用之朴哉今之言曰某子長者可以<lb/>
爲大官類非古之所謂長者也則必土木而已矣夫捧土揭<lb/>
木而致之巖廊之上蒙以紱冕翼以徒隷<hi>一本此下有而字</hi>趨走其<lb/>
左右豈有𥙷於萬民之勞苦哉聖人之道不益於丗用<hi>一本不字</hi>
<hi>下有盡字</hi>凡以此也故曰知之難孔子曰仁者其言也訒孟子病<lb/>
未同而言然則彼未吾信而吾告之以士必有三間是將曰<lb/>
彼誠知士歟知文歟疑之而未重一間也又曰彼無乃私好<lb/>
歟交以利歟二間也又曰彼不足我而惎我哉<hi>惎渠記切說文毒也</hi>兹<lb/>
咈吾事三間也畏是而不言故曰言之難言而有是患故曰<lb/>
<pb n="KR4c0049_SBCK_030-5a"/>
聽信之難唯明者爲能得其所以薦得其所以聽一不至則<lb/>
不可冀矣然而君子不以言聽之難而不務取士士理之本<lb/>
也苟有司之不吾信吾知之不捨其必有信吾者矣苟知之<lb/>
雖無有司而士可以顯則吾一旦操用人之柄其必有施矣<lb/>
故公卿之大任莫若索士士不預備而熟講之卒然君有問<lb/>
焉幸相有咨焉有司有求焉其無所以應之則大臣之道或<lb/>
闕故不可憚煩今之丗言士者先文章文章士之末也然立<lb/>
言存乎其中即末而操其本可十七八未易忽也自古文士<lb/>
之多莫如今今之後生爲文希屈馬者可得數人<hi>屈其勿切</hi>希王<lb/>
褒劉向之徒者又可得十人至陸機潘岳之比累累相望若<lb/>
皆爲之不巳則文章之大盛古未有也後代乃可知之今之<lb/>
俗耳庸目無所取信傑然特異者乃見此耳丈人以文律通<lb/>
流當丗叔仲鼎列<hi>唐登科記大暦九年楊慿中進士十三年楊凝中進士十二年楊凌中進士皆有名</hi>
<pb n="KR4c0049_SBCK_030-5b"/>
<hi>時號三埸</hi>天下號爲文章家今又生敬之<hi>凌子敬之字茂孝甞爲華山賦韓愈稱之中元</hi>
<hi>和二年進士</hi>敬之希屈馬者之一也天下方理平今之文士咸能<lb/>
先理理不一㫁於古書老生直趣堯舜大道<hi>大一本作之</hi>孔氏之<lb/>
志明而出之又古之所難有也然則文章未必爲士之末獨<lb/>
采取何如耳宗元自小學爲文章中間幸聮得甲乙科第至<lb/>
尚書郎專百官章奏然未能究知爲文之道自貶官來無事<lb/>
讀百家書上下馳騁乃少得知文章利病去年吳武陵來美<lb/>
其齒少才氣壯健可以興西漢之文章日與之言因爲之出<lb/>
數十篇書庻幾鏗鏘陶冶時時得見古人情狀然彼古人亦<lb/>
人耳夫何逺哉凡人可以言古不可以言今亘譚亦云親見<lb/>
揚子雲容貌不能動人安肯傳其書誠使博如莊周哀如屈<lb/>
原奥如孟軻壯如李斯峻如馬遷富如相如明如賈誼專如<lb/>
楊雄猶爲今之人<hi>一本此下有笑字</hi>則丗之髙者至少矣由此觀之<lb/>
<pb n="KR4c0049_SBCK_030-6a"/>
古之人未必不薄於當丗而榮於後丗也若呉子之直非丈<lb/>
人無以知之獨恐丗人之才髙者不肯乆斈無以盡訓詁風<lb/>
雅之道以爲一丗甚盛若宗元者才力缺敗不能逺騁髙厲<lb/>
與諸生摩九霄撫四海夸燿於後之人矣何也凡爲文以神<lb/>
志爲主自遭責逐繼以大故荒亂耗竭又常積憂恐神志少<lb/>
矣所讀書隨又遺忘一二年來痞氣尤甚加以衆疾動作不<lb/>
常眊眊然騷擾<hi>眊音冒目少精</hi>内生霾霧塡擁慘沮雖有意窮文章<lb/>
而病奪其志矣每聞人大言則蹶氣震怖<hi>普故切</hi>撫心按膽不<lb/>
能自止又永州多火災<hi>晏本無又字</hi>五年之間四爲大火所迫徒<lb/>
跣走出壞牆穴牖僅免燔灼書籍散亂毀裂不知所徃一遇<lb/>
火恐累日茫洋不能出言又安能盡意於筆硯<hi>一本意作志</hi>矻矻<lb/>
自苦以傷危敗之魂哉<hi>童云矻丘八切堅也潘云苦骨切勞極皃又健作皃</hi>中心之悃<lb/>
愊鬰結<hi>悃口本切誠也愊平力切緻宻也</hi>具載所獻許京兆丈人書不能重<lb/>
<pb n="KR4c0049_SBCK_030-6b"/>
煩於陳列凡人之黜弃皆望望思得效用而宗元獨以無有<lb/>
是念自以罪大不可解才質無所入苟焉以叙憂慄爲幸敢<lb/>
有他志伏以先君禀孝德秉直道髙於天下仕再登朝至六<lb/>
品官宗元無似亦甞再登朝至六品矣何以堪此且栁氏號<lb/>
爲大族五六從以來<hi>從才用切</hi>無爲朝士者豈愚蒙獨出數百人<lb/>
右哉以是自忖官巳過矣寵巳厚矣夫知足與知止異宗元<lb/>
知足矣若便止不受禄位亦所未能今復得好官猶不辭譲<lb/>
何也以人望人尚足自進如其不至則故無憾進取之志息<lb/>
矣身丗子然無可以爲家雖甚崇寵之孰與爲榮獨恨不幸<lb/>
獲託姻好而早凋落<hi>子厚娶楊疑女正元十五年卒</hi>寡居十餘年甞有壹男<lb/>
子然無一日之命<hi>謂楊氏甞孕而不育也晏本無上一字</hi>至今無以託嗣續恨<lb/>
痛常在心目孟子稱不孝有三無後爲大今之汲汲於丗者<lb/>
唯懼此而巳矣天若不弃先君之德所有丗嗣<hi>一本作把</hi>或者猶<lb/>
<pb n="KR4c0049_SBCK_030-7a"/>
望延壽命以及大宥得歸郷閭立家室則子道畢矣過是而<lb/>
猶競於寵利者天厭之天厭之丈人旦夕歸朝廷復爲大僚<lb/>
伏惟以此爲念流涕頓顙布之座右<hi>一本作下</hi>不勝感激之至宗<lb/>
元再拜<lb/>
　　　與裴塤書<hi>裴墐之弟</hi>
應叔十四兄足下比得書示勤勤不以僕罪過爲大故有動<lb/>
止相憫者僕望巳矣丗所共弃唯應叔輩一二公獨未耳僕<lb/>
之罪在年少好亊進而不能止儔輩恨怒以先得官又不幸<lb/>
早甞與游者居權衡之地十薦賢幸乃一售<hi>音壽</hi>不得者譸張<lb/>
排根<hi>根一本作恨譸音輈根胡根切輓也唐裴度傳為姦檢根枊</hi>僕可出而辯之哉性又<lb/>
倨野不能摧折以故名益惡勢益險有喙有耳者相郵傳作<lb/>
醜語<hi>一本下有耳字</hi>不知其卒云何中心之愆尤若此而巳旣受禁<lb/>
錮<hi>古慕切</hi>而不能即死者以為乆當自明今亦乆矣而嗔罵者<lb/>
<pb n="KR4c0049_SBCK_030-7b"/>
尚不肯巳<hi>嗔稱人切恚也字本從言</hi>堅然相白者無數人聖上日興太平<lb/>
之理不貢不王者悉以誅討而制度大立長使僕輩爲匪人<lb/>
耶其終無以見明而不得擊壤鼓腹樂堯舜之道耶且天下<lb/>
熈熈而獨呻吟者四五人何其優𥙿者博而局束者寡其爲<lb/>
不一徴也何哉大和蒸物燕谷不𬒳其煦一鄒子尚能耻之<lb/>
<hi>煦吁句切鄒衍事</hi>今若應叔輩知我豈下鄒子哉然而不耻者何也<lb/>
河北之師當巳平奚虜聞吉語矣<hi>憲宗時伐鎮兾王承宗承宗本契丹部落故曰奚虜</hi>
然若僕者承大慶之後必有殊澤流言飛文之罪<hi>出劉后傳云</hi>或<lb/>
者其可以巳乎幸致數百里之北使天下之人不謂僕爲明<lb/>
時異物死不恨矣金州考績巳乆獨薎然不遷者何耶十二<lb/>
兄冝當更轉右職十四兄甞得數書無恙<hi>一本无甞得字恙餘亮切憂也</hi>兄<lb/>
顧惟僕之窮途得無意乎北當大寒人愈平和惟楚南極海<lb/>
玄㝠所不統炎昏多疾氣力益劣昧昧然人事百不記一捨<lb/>
<pb n="KR4c0049_SBCK_030-8a"/>
憂慄則怠而睡耳偶書如此不宣宗元再拜<lb/>
　　　與蕭翰林俛書<lb/>
思謙兄足下昨祁縣王師範過永州爲僕言得張左司書道<lb/>
思謙蹇然有當官之心乃誠助太平者也僕聞之喜甚然徴<lb/>
王生之說僕豈不素知耶所喜者耳與心叶果於不謬焉爾<lb/>
僕不幸嚮者進當臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>不安之勢<hi>臲倪結切<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>五忽切</hi>平居閉門口舌<lb/>
無數况又有乆與游者乃岌岌而操其間<hi>操其間一本作造具門哉岌逆及切</hi>
<hi>不安貌</hi>其求進而退者皆聚爲仇怨造作粉飾蔓延益肆非的<lb/>
然昭晣自㫁於内則孰能了僕於㝠㝠之間哉然僕當時年<lb/>
三十三甚少自御史裏行得禮部貟外郎超取顯美欲免丗<lb/>
之求進者怪怒媢嫉其可得乎凡人皆欲自逹僕先得顯處<lb/>
才不能踰同列名不能壓當丗<hi>名一本作聲</hi>丗之怒僕冝也與罪<lb/>
人交十年官又以是進辱在附㑹聖朝弘大貶黜甚薄不能<lb/>
<pb n="KR4c0049_SBCK_030-8b"/>
塞衆人之怒謗語轉移囂囂嗷嗷<hi>囂虚驕五髙二切</hi>漸成怪民飾智<lb/>
求仕者更言僕以恱讎人之心<hi>言一本作詈</hi>日爲新竒務相喜可<lb/>
自以速援引之路而僕輩坐益困辱萬罪横生<hi>横尸孟切不順理也</hi>不<lb/>
知其端伏自思念過大恩甚乃以致此悲夫人生少得六七<lb/>
十者今巳三十七矣長來覺日月益促歳歳更甚大都不過<lb/>
数十寒暑則無此身矣是非榮辱又何足道云云不巳秪益<lb/>
爲罪兄知之勿爲他人言也居蠻夷中乆慣習炎毒昏眊重<lb/>
膇<hi>重直隴切膇馳偽切不輕健也一日足腫</hi>意以爲常忽遇北風晨起薄寒中體<lb/>
則肌革慘懔<hi>潘云慘七感切懔來感切隂寒貌慘一本作瘮所錦切懔力錦切病寒也</hi>毛髮蕭條<lb/>
瞿然注視<hi>瞿九遇切心驚貌</hi>怵惕以爲異候意緒殆非中國人楚越<lb/>
間聲音特異鴂舌啅譟<hi>童云鴂音决說文<graphic n="KR2046" url="https://raw.githubusercontent.com/kanripo/KR-Gaiji/master/images/KR2046.png" mimeType="image/png"/>鴂或從隹啅音卓</hi>今聽之怡然不<lb/>
怪巳與爲類矣家生小童皆自然嘵嘵<hi>馨公切</hi>晝夜滿耳聞北<lb/>
人言則啼呼走匿雖病夫亦怛然駭之出門見適州閭市井<lb/>
<pb n="KR4c0049_SBCK_030-9a"/>
者其十有八九杖而後興自料居此尚復幾何豈可更不知<lb/>
止言說長短重爲一丗非笑哉讀周易困卦至有言不信尚<lb/>
口乃窮也往復益喜曰嗟乎余雖家置一喙以自稱道詬益<lb/>
甚耳用是更樂瘄黙<hi>瘖余金切不能言也</hi>思與木石爲徒不復致意今<lb/>
天子興教化定邪正海内皆欣欣怡愉而僕與四五子者獨<lb/>
淪䧟如此豈非命歟命乃天也非云云者所制余又何恨獨<lb/>
喜思謙之徒遭時言道道之行物得其利僕誠有罪然豈不<lb/>
在一物之數耶身𬒳之目覩之足矣何必攘𬒮用力而矜自<lb/>
我出耶果矜之又非道也事誠如此然居理平之丗終身爲<lb/>
頑人之類猶有少耻未能盡忘儻因賊平慶賞之際得以見<lb/>
白使受天澤餘潤雖朽枿敗腐<hi>枿牙割牙結二切伐木餘也</hi>不能生植猶<lb/>
足蒸出芝菌以爲瑞物<hi>菌九員切</hi>一釋廢錮移数縣之地則丗必<lb/>
曰罪稍解矣然後收召魂魄買土一廛爲耕甿<hi>鄽一本作㕓潘本作廛云</hi>
<pb n="KR4c0049_SBCK_030-9b"/>
<hi>澄延切一家之居也集韻亦作㕓壥厘鄽无此鄽字</hi>朝夕謌謡使成文章庶木鐸者采<lb/>
取獻之法宫増聖唐大雅之什雖不得位亦不虚爲太平之<lb/>
人矣此在望外然終欲爲兄一言焉宗元再拜<lb/>
　　　與李翰林建書<hi>李遜之弟</hi>
杓直<hi>杓卑遥切李建字杓直</hi>足下州傳遽至<hi>傳音篆</hi>得足下書又於夢得<lb/>
處得足下前次一書意皆勤厚莊周言逃蓬藋者<hi>藋徒弔切</hi>聞人<lb/>
足音則跫然喜<hi>潘云跫按莊子音義巨恭曲恭曲勇三切悚也又苦江祛局二切喜視又官韻音胷又人</hi>
<hi>行声</hi>僕在蠻夷中比得足下二書及致藥餌喜復何言僕自去<lb/>
年八月來痞疾稍巳徃時間一二日作今一月乃二三作用<lb/>
南人㯽榔餘甘破决壅隔大過<hi>隔一本作塞字</hi>隂邪雖敗巳傷正氣<lb/>
行則膝顫<hi>音戦寒動也</hi>坐則髀痺<hi>髀部礼切股骨也痺卑利切</hi>所欲者𥙷氣豐<lb/>
血強筯骨輔心力有與此宜者更致數物得良方偕至益善<lb/>
永州於楚爲最南狀與越相類僕悶即出游游復多恐渉野<lb/>
<pb n="KR4c0049_SBCK_030-10a"/>
則有蝮虺大蜂<hi>蝮芳六切蛇出南方虺許鬼切蛇也</hi>仰空視地寸歩勞倦近水<lb/>
即畏射工沙虱<hi>潘云即蜮也如鱉三足名射工一名水弩含沙射人影則肌瘡如疥亦名短狐</hi>含怒<lb/>
竊發中人形影動成瘡痏<hi>童云痏榮美切瘡也</hi>時到幽樹好石暫得一<lb/>
笑巳復不樂何者譬如囚拘圜土一遇和景負牆搔摩伸展<lb/>
支體當此之時亦以爲適然顧地窺天不過㝷丈終不得出<lb/>
豈復能乆爲舒暢哉明時百姓皆獲歡樂僕士人頗識古今<lb/>
理道獨愴愴如此<hi>愴楚亮切</hi>誠不足爲理丗下執事至此愚夫愚<lb/>
婦又不可得竊自悼也僕曩時所犯足下適在禁中備觀本<lb/>
末不復一一言之今僕癃殘頑鄙不死幸甚苟爲堯人不必<lb/>
立事程功唯欲爲量移宫差輕罪累即便耕田藝麻取老農<lb/>
女爲妻生男育孫以供力役時時作文以詠太平摧傷之餘<lb/>
氣力可想假令病盡巳身復壯悠悠人丗<hi>一本下有越字</hi>不過爲三<lb/>
十年客耳前過三十七年與瞬息無異復所得者其不足把<lb/>
<pb n="KR4c0049_SBCK_030-10b"/>
翫亦巳審矣杓直以爲誠然乎僕近求得經史諸子數百卷<lb/>
甞候戰悸稍定時即伏讀頗見聖人用心賢士君子立志之<lb/>
分著書亦數十篇心病言少次第不足逺寄但用自釋貧者<lb/>
士之常今僕雖羸餒亦甘如飴矣足下言巳白常州煦僕<hi>煦吁</hi>
<hi>句昊羽二切</hi>僕豈敢衆人待常州耶若即人<hi>一本即作衆字</hi>即不復煦僕<lb/>
矣然常州未甞有書遺僕僕安敢先焉裴應叔蕭思謙<hi>裴塤蕭俛</hi>
<hi>也</hi>僕各有書足下求取觀之相戒勿示人敦詩<hi>崔羣字</hi>在近地<lb/>
簡人事今不能致書足下黙以此書見之勉盡志慮輔成一<lb/>
王之法以宥罪戾不悉某白<lb/>
　　　與顧十郎書<hi>一本作顧十一郎</hi>
四月五日門生守永州司馬貟外置同正貟柳宗元謹致書<lb/>
十郎<hi>執事</hi>凡號門生而不知恩之所自者非人也纓冠束袵而<lb/>
趨以進者<hi>袵音稔衣襟也潘本作衽</hi>咸曰我知恩知恩則惡乎辨然而辨<lb/>
<pb n="KR4c0049_SBCK_030-11a"/>
之亦非難也大底<hi>一本作抵字</hi>當隆赫柄用而蜂附蟻合喣喣趄<lb/>
趄<hi>喣吁句切趄千余切</hi>便僻匍匐<hi>便毗連切</hi>以非乎人而售乎已若是者一<lb/>
旦勢異則電滅颷逝不爲門下用矣其或少知耻懼恐丗人<lb/>
之非已也則矯於中以貌於外其實亦莫能至焉然則當其<lb/>
時而確固自守蓄力秉志不爲嚮者之態則於勢之異也固<lb/>
有望焉大凡以文出門下由庻士而登司徒者七十有九人<lb/>
<hi>貞元九年十年顧少連以礼部待郎知貢㪯取進上六十人諸科十九人此書想與少連之子</hi>執事試追狀<lb/>
其態則果能効用者出矣然而中間招衆口飛語譁然譸張<lb/>
者豈他人耶夫固岀自門下頼中山劉禹錫等遑遑惕憂無<lb/>
日不在信臣之門以務白大德順宗時顯増榮謚揚于天官<lb/>
敷于天下以爲親戚門生光寵不意璅璅者復以病執事<hi>童云</hi>
<hi>璅音鎻今按文云不意璅璅者即合音瑣璅碎也晉書習鑿歯傳璅璅常流碌碌凡士柳文用此</hi>此誠私心<lb/>
痛之堙鬰洶湧不知所發常以自憾在朝不能有竒節宏議<lb/>
<pb n="KR4c0049_SBCK_030-11b"/>
以立於當丗卒就廢遂居窮厄又不能著書断往古明聖法<lb/>
以致無窮之名進退無以異於衆人不克顯明門下得士之<lb/>
大今抱德厚蓄憤悱思有以効於前者則旣乖謬於時離散<lb/>
擯抑而無所施用長爲孤囚不能自明恐執事終以不知其<lb/>
始偃蹇退匿者將以有爲也猶流於嚮時求進者之言而下<lb/>
情無以通盛德無以酬用爲大恨固常不欲言之今懼老死<lb/>
瘴土<hi>一本下有中字</hi>而他人無以辨其志故爲執事一出之古之人<lb/>
耻躬之不逮儻或萬萬有一可冀<hi>潘本作幾凡利切与冀通</hi>復得處人間<lb/>
則斯言幾乎踐矣因言感激浪然出涕<hi>浪音郎</hi>書不能旣<hi>一本作就</hi>
宗元謹再拜<lb/>
増廣註釋音辯唐栁先生集卷之三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_013-1a"/>
增廣註釋音辯唐柳先生集卷之十三<lb/>
　○誌<lb/>
　　先太夫人河東縣太君歸祔誌<lb/>
先夫人姓盧氏諱某丗家涿郡<hi>涿音卓</hi>壽止六十有八元和元<lb/>
年歲次丙戌五月十五日弃代于永州零陵佛寺明年某月<lb/>
日安祔于京兆萬年棲鳯原先侍御史府君之墓其孤有罪<lb/>
銜哀待刑不得歸奉䘮事以盡其志姪洎太夫人兄之子弘<lb/>
禮承事焉嗚呼天乎太夫人有子不令而䧟于大僇<hi>童云音戮又力</hi>
<hi>救切</hi>徙播癘土醫巫藥膳之不具以速夭禍非天降之酷將不<lb/>
幸而有惡子以及是也又今無適主以葬<hi>適音的</hi>天地有窮此<lb/>
寃無窮旣㪯葬紖<hi>張云紖直忍切索也与絼同周礼封人置其絼</hi>猶以不孝之辭<hi>孝一</hi>
<hi>本作自</hi>擬述先德且志其酷焉甞逮事伯舅聞其稱太夫人之<lb/>
行以教曰汝冝知之七歲通毛詩及劉氏列女傳斟酌而行<lb/>
<pb n="KR4c0049_SBCK_013-1b"/>
<pb n="KR4c0049_SBCK_013-1b"/>
之𥘉天子加恩群臣以宗元任御史尚書郎封太夫人河東<lb/>
縣太君八月㑹冊太上皇后于興慶宫禮無違者旣至永州<lb/>
又奉教曰汝唯不㳟憲度旣獲戾矣今將大儆于後以蓋前<lb/>
悪敬懼而已苟能是吾何恨哉明者不悼往事吾未甞有戚<lb/>
戚也而卒以無孝道不能有報焉䘮主子婦七歲而不果娶<lb/>
竄窮徼<hi>童云吉弔切境也</hi>人多疾殃炎暑熇蒸<hi>童云熇呼木黒各二切火热也</hi>其下<lb/>
卑濕非所以養也侯視無所問藥石無所求禱祠無所實蒼<lb/>
黄呌呼遂遘大罰天乎神乎其忍是乎而獨生者誰也爲禍<lb/>
爲逆又頑狼而不得死逾月逾時以至于今靈車逺去而身<lb/>
獨止玄堂暫開而目不見孤囚窮縶魄逝心壞蒼天蒼天有<lb/>
如是耶有如是耶而猶言猶食者何如人耶巳矣窮天下之<lb/>
聲無以舒其哀矣盡天下之辭無以傳其酷矣刻之堅石措<lb/>
之幽隂終天而止矣<lb/>
<pb n="KR4c0049_SBCK_013-2a"/>
　　　伯祖妣趙郡李夫人墓誌銘<lb/>
夫人姓李氏辯族氏者曰趙郡賛皇之東祖<hi>賛皇縣名属趙州晋李楷徙居</hi>
<hi>常山有五子叡居巷東爲東祖芬与敬爲西祖輯与晃称南祖</hi>祖某爲某官父冲爲單父尉<lb/>
夫人生於良族嶷然殊異及笄<hi>童云音稽說文簮也</hi>德充於容行踐於<lb/>
言高朗而不傷其柔嚴恪而不害其和特善女工翦制之事<lb/>
又能爲雅琴素聲操縵之具<hi>童云操七正切縵末旦切礼記不斈操縵稚声也</hi>婦道<lb/>
旣備宜爲君子之配偶焉我伯祖臨卭令府君諱某受夫人<lb/>
於李氏之廟而歸于正室臨卭府君之先曰我曾王父清池<lb/>
府君諱某清池之先曰徐州府君諱某又其先曰常侍府君<lb/>
諱楷常侍之兄曰中書令諱奭自中書以上爲宰相四丗噫<lb/>
我伯祖以宗胄碩大而濟其德厚夫人以族属清顯而脩其<lb/>
禮範合二姓以承先祖爲士者筞之故佐奉養承祭祀婦徳用<lb/>
光家道甚宜無何伯祖終于臨卭而窆焉<hi>窆彼驗切葬下棺</hi>夫人從<lb/>
<pb n="KR4c0049_SBCK_013-2b"/>
子而反干淮滸<hi>音虎水涯</hi>嗚呼我先府君毎得仕未甞不奉迎供<lb/>
養必誠必親男旣立必使之有禄仕女必使之有家將嫁已<lb/>
子必先擇良士可以配諸姑者定然後議焉仲父殿中侍御<lb/>
史府君由是志也夫人生男一人諱某不幸終于宣州旌德<lb/>
尉女三人皆得良壻隴西李伯和爲楊子丞疾痺廢痼而没<lb/>
太原王紓今爲右𥙷闕潁川陳萇爲校書郎渭南尉知名貞<lb/>
元十六年王氏姑定省扶侍自楊州至于京師道路遇疾遂<lb/>
館于陳氏以諸壻之良諸女之養無不得意焉享年八十一<lb/>
是歲六月二十九日終于平康里自小歛至于大歛比及葬<lb/>
則二壻實叅主之有孫二人長曰曹郎奉之以縗而正于位<lb/>
八月二十四日葬于萬年縣之少陵原實棲鳯原介于我先<lb/>
府君仲父二兆之間神心之所安也嗚呼嗣子早大臨卭萬<lb/>
里以歲之不易<hi>以豉切左傳昭公四年句</hi>未克合祔哀孰甚焉諸姑合以<lb/>
<pb n="KR4c0049_SBCK_013-3a"/>
爲斯志以從人之道内夫家外父母家且又葬于我志于我<lb/>
故叙柳氏爲備銘曰<lb/>
藹其芳壽且康大梁鶉火沉幽光<hi>是年歲星在大梁六月日月㑹干鶉火</hi>夙淪<lb/>
夫子嗣又䘮<hi>平声</hi>輤幃不復岷之陽<hi>張云輤此見切或作舊輤䘮車飾也</hi>兆靈趾<lb/>
棲鳯里良之山兊之水靈之車當反此子孫百代承靈祉誰<lb/>
之言者青烏子<hi>風俗通曰漢有青烏子善数術唐藝文志葬書有青烏子三卷</hi>
　　　叔妣呉郡陸氏夫人誌文<lb/>
夫人諱則字内儀姓陸氏家于呉郡盖江左上族以宗子在<lb/>
他國家牒逸墜故曽王父王父之諱官不克究知而闕其文<lb/>
父覃皇河南陸渾令夫人生而柔笄而禮㑹伯舅爲河南尹<lb/>
撰擇僚寀<hi>撰息兖切</hi>謂我文斈掾仲父士林殊英儒流推高故夫<lb/>
人歸于我夫人之志也温順以承上冲厚以字下不敢踰於<lb/>
冡婦不敢侮於臣妾是宜允膺福壽集成母儀禀命不淑享<lb/>
<pb n="KR4c0049_SBCK_013-3b"/>
年三十有五貞元十二年十一月已亥終于長安太平里第<lb/>
嗚呼夫人生男一人曰曹婆㓜<g n="孑*_焉-正+?">]□</g>在抱委纕就位女一人曰<lb/>
喜子匍匐繈緥寄婦人之手哀哉盖衰門薄祐神道不相顧<lb/>
仲父違背於歲首而夫人捐弃於是日遺孤眇藐未克承紹<lb/>
凢我族属其痛巨乎遂以其年十二月十三日庚午合祔於<lb/>
少陵原之墓㳟惟仲父之諱字夫人之爵齒備于版文今不<lb/>
書懼再告也<lb/>
　　　亡姑渭南縣尉陳君夫人權厝誌<lb/>
唐貞元十七年九月六日甲子前渭南縣尉頴川陳君之夫<lb/>
人河東柳氏終于平康里將終告于陳君曰吾生四十有四<lb/>
年爲陳氏介婦九年<hi>介婦次婦也出礼記内則</hi>謹飭不怠以至此命也旣<lb/>
成婦矣宜祔于皇姑從兆于三原然而不幸中道而有痼疾<lb/>
旣不及養于舅姑又不得佐于蒸甞生君之子不朞月而殞<lb/>
<pb n="KR4c0049_SBCK_013-4a"/>
甞謂君宜有貴位而不克見執親之䘮不得終紀皆天譴之<lb/>
大者也且願殺禮<hi>童云殺所介切周礼囯新殺礼</hi>以成吾私迩先夫人之墓<lb/>
而窆我焉將俟君之不諱而歸復于正其可也陳君乃卜十<lb/>
二月十八日權厝于城南原曰棲鳯如夫人之志且以時日<lb/>
甲子授于宗元曰子之姑孝於家移于我之長睦于族施于<lb/>
我之黨是用賔而禮之如益者之友今則去我巳矣吾無以<lb/>
報焉他日甞謂子慤而文願以爲誌庻幸而有知將安子之<lb/>
爲也萇無恨矣嗚呼貴而必賢壽不必仁天之不可恃也乆<lb/>
矣遂哭而受命書夫人之丗以記于兹石夫人六代祖諱慶<lb/>
五代祖諱旦位皆至宰相高祖諱楷爲濟州刺史曽祖諱某<lb/>
爲徐州長史祖諱某爲清池令考諱某爲臨卭令妣李氏趙<lb/>
郡賛皇人其他則俟改葬而後備<lb/>
　　　亡姊崔氏夫人墓誌蓋石文<lb/>
<pb n="KR4c0049_SBCK_013-4b"/>
我伯姊之塟良人愽陵崔氏爲之誌<hi>崔簡字子敬</hi>凢歸于夫家爲<lb/>
婦爲妻爲母之道我之知不若崔之悉也然而自笄而上以<lb/>
至于㓜孩崔固不若我之知也又烏可以已今之制凢誌于<lb/>
墓者琢宻石加盖于其上用敢附碑隂之義假兹石而書焉嗚<lb/>
呼夫人天命之性固有以異於人孩而聲和㓜而氣柔以吾<lb/>
族之大尊長之多夫人自能言而未甞誤㪯其諱與其類戯<lb/>
于家游弄之具未甞有爭先公自鄂如京師其時事㑹丗難<lb/>
教告罕至夫人憂勞踰月黙泣不食又懼貽太夫人之憂慮<lb/>
紿以疾告<hi>張云紿音怠上声欺也</hi>書至而愈人乃知之善隷書爲雅琴<lb/>
以自娯樂隱而不耀上足以致美於服而不爲異言足以發<lb/>
揚於禮而不爲辯孝之至敬之備仁之大又以配君子然而<lb/>
不克㑹于貴壽以至于斯孰謂之天有知者耶太夫人生二<lb/>
女㓜曰裴氏婦<hi>嫁裴僅字封叔</hi>如夫人之懿在二族咸以令德聞而<lb/>
<pb n="KR4c0049_SBCK_013-5a"/>
皆早丗其弟昏愚而獨存<hi>子厚自謂</hi>孰謂天可問耶嗚呼痛其甚<lb/>
歟遂濡血以書志終天之哀與兹石永乆<lb/>
　　　亡姊前京兆府叅軍裴君夫人墓誌<lb/>
柳氏至于唐其著者中書令諱奭中書之弟之子曰徐州府<lb/>
君諱某實有孝德丗其家業清池府君諱某繼之以茂實德<lb/>
清府君諱某承之以善政以至于侍御史府君諱某用貞信<lb/>
勁正逹于邦家克生賢女以配于裴氏裴氏至于唐其著者<lb/>
禮部尚書諱行儉禮部之子曰侍中諱光庭嗣用忠肅書于<lb/>
國史祠部府君諱稹業之以貞直以至于今金吾府君諱儆<lb/>
<hi>音憼</hi>用純懿端亮聞於天下實生良子以配夫人嗚呼夫人與<lb/>
仁孝偕生以禮順偕長始於家純如也終於夫族穆如也其<lb/>
爲子道也孝以和㳟以惠取與承順必称所欲先君與太夫<lb/>
人恩遇尤厚故夫人侍側無威怒之教焉天禍弊族夙遭大<lb/>
<pb n="KR4c0049_SBCK_013-5b"/>
故我諸孤奉太夫人之飬不敢圖死至于復常夫人三歲無<lb/>
湯沭無塩酪頓踴呌號哀徹天地外除髮不勝笄體不勝帶<lb/>
太夫人泣而命之固猶不食朝夕諭誨僅而濟焉其爲妻道<lb/>
也貞順之宜恒服於身体疑忌之慮不萌於心術忿懥之色<lb/>
<hi>童云<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>音致恨也</hi>不兆於容貌同焉而合於禮婉焉而得其正其爲<lb/>
婦道也惟聽順謹敬睦姻仁恤之行甚備<hi>仁一本作任恐非</hi>常以不<lb/>
幸不及姑舅之養用爲大恨是故相春秋之事眎滌濯羞簠<lb/>
簋勞以待旦毎怵惕之感至焉則又移其孝于裴氏之門<hi>一本</hi>
<hi>作移其孝于兄公女公</hi>而以睦于冡婦介婦必敬必親下以不失其赤<lb/>
子之心姻族歸厚率由是也嗚呼我之大譴欤裴氏之大不<lb/>
幸欤以夫人之德行宜貴壽宜康寕然而年始三十不克至<lb/>
于壽良人官爲叅軍事不及偕其貴骨髓之疾實鍾于身以貞<lb/>
元十六年三月十三日甲子終于光德里第痛矣夫始夫人<lb/>
<pb n="KR4c0049_SBCK_013-6a"/>
之疾也夫人之族視之如已其家老長妾臧獲之微皆以其<lb/>
私奔謁於道路禱鬼神問卜筮者相及也旣病太夫人在側<lb/>
尚慮積憂傷于尊懐猶持形立氣給以少間故二稚未齓<hi>𥘉覲</hi>
<hi>切小兒毀齒</hi>良人在逺不及有緒言遺念以傳於後則我呼天之<lb/>
痛宜有加焉嗚呼天胡厚是懿德而闕其報施獨何咎欤余<lb/>
不知天之忍也旣逾月良人至自洛師望門而哭曰無以立<lb/>
吾家成吾身矣凢在三子㓜曰崔七先夫人八月而殯魂氣<lb/>
無不之也<hi>檀弓季札葬子之辝</hi>次曰崔六後夫人五旬而夭因祔焉今<lb/>
其存者曰崔五幸无恙託于乳媪以虞水火<hi>媪烏老切女老称春秋傳云子</hi>
<hi>生不免水火父母之罪</hi>哀哉其年八月十八日甲子安厝於長安縣之<lb/>
神禾原從于先塋祔于皇姑宜也母弟號哭而爲之志毒痛<lb/>
慿塞畧不能具敢告无愧辭无溢美庻用正直克安神心嗚<lb/>
呼至哀无文至敬不飾故无其辭<lb/>
<pb n="KR4c0049_SBCK_013-6b"/>
　　亡妻弘農楊氏誌<lb/>
亡妻弘農楊氏諱某高祖皇司勲郎中諱某司勲生殿中侍<lb/>
御史諱某殿中生醴泉縣尉諱某醴泉生今禮部郎中凝<hi>楊凝</hi>
<hi>之兄曰憑爲礼部郎中子厚娶其女凝字當作憑</hi>代濟仁孝號爲德門郎中娶于隴<lb/>
西李氏生夫人夫人生三年而皇妣即丗外王父兼居方伯<lb/>
連帥之任歴刺南部夫人自㓜及笄依于外族所以撫愛視<lb/>
遇者殆過厚焉夫人小心敬順居寵益畏終始无驕盈之色<lb/>
親黨難之五歲属先妣之忌飯於仁祠就問其故媬傳以告<lb/>
<hi>媬音保</hi>遂號泣不食後毎及是日必遑<hi>遑</hi>涕慕抱終身之戚焉<lb/>
及許嫁於我柔日旣卜<hi>礼記内事用柔目</hi>乃歸於柳氏㳟惟先府君<lb/>
重崇友道於郎中最深髫稚好言<hi>髫音迢</hi>始于善謔雖間在他<lb/>
國終无異辭凡十有三歲而二姓克合奉𥘉言也夫人旣歸<lb/>
事太夫人備敬養之道敦睦夫黨致粛雍之美主中饋佐蒸<lb/>
<pb n="KR4c0049_SBCK_013-7a"/>
甞怵惕之義表于宗門太夫人甞曰自吾得新婦増一孝女<lb/>
况又通家愛之如已子崔氏裴氏姊視之如兄弟故二族之<lb/>
好異于他門然以素𬒳足疾不能良行<hi>左傳昭公七年孟摯之子不良能行注跛</hi>
<hi>也此文良字諸本皆在能字下</hi>未三歲孕而不育<hi>易漸卦</hi>厥疾増甚明年以謁<lb/>
醫救藥之便來歸女氏永寧里之私第八月一日甲子至于<lb/>
大疾年始二十有三嗚呼痛哉以夫人之柔順淑茂宜延于<lb/>
上壽端明惠和宜齒于貴位生知孝愛之本宜承于餘慶是<lb/>
三者皆虚其應天可問乎衰門多舋<hi>張云許慎切音釁鏬坼也</hi>上天无祐<lb/>
故自辛未逮于兹歲累服齊斬<hi>斉音咨謂斉衰斬衰</hi>継纏哀酷其間冠<lb/>
衣純采<hi>純之允切縁也曲礼云孤子當室冠衣不純采</hi>朞月者三而巳矣无乃以是<lb/>
累夫人之壽欤悼慟之懷曷月而已矣哀夫遂以九月五日<lb/>
庚午克葬于萬年縣栖鳯原從先瑩禮也是歲唐貞元十五<lb/>
年龍集已卯<hi>是年太歲已卯</hi>爲之誌云<lb/>
<pb n="KR4c0049_SBCK_013-7b"/>
坤德柔順婦道粛雍惟若人兮婉娩淑姿<hi>婉音宛娩音睌又音免順也</hi>鏘<lb/>
翔令容委窮塵兮佳城欎<hi>欎</hi>閉白日兮之死同穴歸此室兮<lb/>
<hi>詩云死則同穴子厚自謂異時与之合葬</hi>
　　　下殤女子墓塼記<lb/>
下殤女子生長安善和里其始名和娘旣得病乃曰佛我依<lb/>
也願以爲役更名佛婢旣病求去髪爲尼號之爲𥘉心元和<lb/>
五年四月三日死永州凡十歲其母微也故爲父子晚性柔<lb/>
惠類可以爲成人者然卒天歛以緇褐銘用塼甓<hi>蒲歴切</hi>塟零<lb/>
陵東郭門外第二崗之西隅銘曰孰致也而生孰召也而死<lb/>
焉從而來焉往而止魂氣無不之也骨肉歸復於此<hi>延陵季子葬子</hi>
<hi>辝見之檀弓</hi>
　　　小姪女墓塼記<lb/>
字爲雅氏爲柳生甲申死已丑日十二月在九是日塟東崗<lb/>
<pb n="KR4c0049_SBCK_013-8a"/>
首生而惠命則夭始也无今何有質之㣲當速朽銘茲瓦期<lb/>
永乆<lb/>
　　　故尚書户部侍郎王君先太夫人河間劉氏誌文<hi>王叔</hi>
<hi>文之母</hi>
夫人姓劉其先漢河間王王有明德丗紹顯懿至于唐有文<lb/>
昭者爲綿州刺史號良二千石其嗣愼言爲仙居令光州長<lb/>
史克荷于前人光州夫人之父也夫人旣笄五年從于北海<lb/>
王府君諱某府君㪯明經授任城尉左金吾衛兵曹修經術<lb/>
以求聖人之道通古今以推一王之典㑹丗多難不克如志<lb/>
卒以隱終夫人生二子長曰彛倫㪯五經早夭少曰叔文堅<lb/>
明直亮有文武之用貞元中待詔禁中以道合于諸后凡十<lb/>
有八載獻可替否有匡弼調護之勤先帝弃万姓<hi>德宗</hi>嗣皇承<lb/>
大位<hi>順宗</hi>公居禁中<hi>王叔文</hi>訐謀定命有扶翼經緯之績由蘇州<lb/>
<pb n="KR4c0049_SBCK_013-8b"/>
司功叅軍爲起居舎人翰林斈士將明出納有弥綸通變之<lb/>
勞副經邦阜財之職加戸部侍郎賜紫金魚袋重輕開塞有<lb/>
和鈞粛給之効内賛謨畫<hi>一本作謀謨</hi>不廢其位凢執事十四旬<lb/>
有六日利安之道將施于人而夫人終于堂盖貞元之二十<lb/>
一年六月二十日也知道之士爲蒼生惜焉天子使中謁者<lb/>
臨問其家賻以布帛嗚呼夫人之在女氏也貞順以自處孝<lb/>
謹以有奉其在夫族也祗敬以承上嚴粛以莅下事良人四<lb/>
十有九年而勤勞不懈生戸部五十有三年而教戒無闕年<lb/>
七十有九而户部之道聞于天下爲大僚垂紫綬以就奉養<lb/>
公卿侯王咸造于門旣壽而昌丗用羡慕然而天子有詔俾<lb/>
定封邑有司稽於論次終以不及時有痛焉是年八月某日<lb/>
祔于兵曹君之墓銘曰<lb/>
夫人之德温柔敬直承于隂教式是嬪則克生良子用揚懿<lb/>
<pb n="KR4c0049_SBCK_013-9a"/>
<pb n="KR4c0049_SBCK_013-10a"/>
<hi>飭一木作飾</hi>年若干某月日遷柩于洛某月日祔于墓在北邙山<lb/>
南洛水東巽始佐河北軍食有勞未及録㑹其長以罪聞因<lb/>
從貶更大赦方北遷而其室巳禍巽之父曰大理司直仲卿<lb/>
祖曰太子右賛善大夫環曽祖曰平舒令煜髙祖曰工部尚<lb/>
書真藏簡之父曰大理司直曄祖曰某官鯢唐興中書令仁<lb/>
師議刑不孥其二丗大父也巽之他姬子丈夫子曰老女子<lb/>
曰張婆妻之子女子曰陀羅尼丈夫子曰某實後子銘曰<lb/>
翼翼仁師<hi>崔仁師</hi>惟仁之碩一言刑輕綿載二百其慶中缺曽<lb/>
玄不績簡之温文卒昏以易七男三女八我之出仍禍六稔<lb/>
數存如没冝福而災伊誰云恤惟薛之婦德良才全隣無言<lb/>
聞臧獲以䖍推仁撫庶孩不異憐兄公是怙<hi>公一本作子</hi>夫属忻<lb/>
然髲髢峩峩<hi>髲音被鬄也髢音弟</hi>籩豆惟嘉烝嘗賔燕其羞孔多有<lb/>
苾有嚴神饗斯何奚仲仲虺胡祐不遐<hi>奚仲封于薛十二丗孫仲虺爲湯左相</hi>
<pb n="KR4c0049_SBCK_013-10b"/>
髙曽祖考胡嘏之訛淑人不居誰任于家書銘告哀以寘巖阿<lb/>
　　　韋夫人墳記<lb/>
韋夫人終成都殯萬年遷柩渭南祔而不合大葬未利以俟<lb/>
禮也其族系如某人之誌㻚用元和十四年月日<hi>童云堋音朋又</hi>
<hi>逋鄧切㪯葬下土</hi>子某爲石刻而納諸壙<lb/>
　　　馬氏女雷五葬誌<lb/>
馬室女雷五父曰師儒業進士雷五生巧惠異甚凡事絲纊<lb/>
文繡不類人所爲者余覩之甚駭家貧歳不易衣而天姿潔<lb/>
清脩嚴恒若簮珠璣衣紈縠<hi>紈音丸</hi>寥然不易爲塵垢雜年十<lb/>
五病死後二日葬永州東郭東里以其姨母爲妓於余也將<lb/>
死曰吾聞柳公甞巧我惠我<hi>惠一本作慧</hi>今不幸死矣安得公之<lb/>
文志我葬<hi>葬一本作於墓</hi>其父母不敢以云葬之日余乃聞焉旣而<lb/>
閔焉以攻石之後也遂爲砂書玄塼追而納諸墓卷終<lb/>
</p>
<p>
</p>
  </div>
</body>
</text>
</TEI>
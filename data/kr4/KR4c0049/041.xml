<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_041-1a"/>
增廣註釋音辯唐柳先生集卷之四十一<lb/>
祭文<lb/>
　　舜廟祈晴文<hi>代永州刺史作</hi>
年月日某官某敢用牲牢之奠昭祭于虞帝之神帝入大麓<lb/>
雷雨不迷帝在璿璣七政以齊九澤旣陂錫禹玄圭至德神<lb/>
化後王與稽勤事南巡祀典以躋此焉告終<hi>此謂零陵郡</hi>宜福遺<lb/>
黎廟貌如在精誠不睽今陽德愆候<hi>愆与愆同</hi>有渰淒淒降是水<lb/>
潦混爲塗泥岸有善崩<hi>史記岸善崩謂喜崩也</hi>流或断隄泛濫疇壠坡<lb/>
陁圃畦恒雨獲戾循咎増悽忍茲嘉生均彼蓬藜敢望誅黒<lb/>
蜧<hi>童云蜧音戾本作蜦或從戾神蛇也</hi>抶隂蜺<hi>抶音秩擊也蜺与霓同虹也</hi>式乾后土以廓<lb/>
天倪粢盛不害餘糧可棲或簸或溲<hi>音捜浙米声</hi>爲酒爲䤈<hi>䤈即醯字</hi>
鎗鎗笙鏞坎坎鼓鼙百代祀德甿心不攜豈獨蘋藻徴諸澗<lb/>
溪帝其聽之無作神羞<lb/>
<pb n="KR4c0049_SBCK_041-1b"/>
　　　雷塘禱雨文<hi>柳州作一本載於韓文者誤</hi>
惟神之居爲坎爲雷專此二象宅于巖隈風馬雲車<hi>馬一本作軿</hi>
粛焉徘徊<hi>焉一本作然</hi>能澤地産以祛人災欽玆有靈爰以廟饗<lb/>
神惟智知我以誠往苟失其應人將安仰歲旣旱暵害兹生<lb/>
長<hi>暵音漢热氣也長丁丈切</hi>敢用昭告期于肸蠁<hi>肸黒乙許訖二切蠁音/享猶冥漠也一云<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>生</hi>
<hi>虫</hi>某自朝受命臨玆裔壌莅政方𥘉庶無淫枉㓗廉自持忠<lb/>
信是仗苟有獲戾神其可罔<hi>潘本作誷</hi>擢擢嘉生惟天之養豈使<lb/>
粢盛夷於草莽<hi>粢音咨盛平声</hi>騰波通氣出地奮響欽若成功惟神<lb/>
是獎<lb/>
　　　祭毒縣文<hi>元和十四年裴行立詩黄賊因作此本注云為裴中丞</hi>
維年月日某官以牲牢之奠祭于纛神<hi>以旄牛尾為之在左騑馬首音道又音毒</hi>
惟昔灃有大特化爲巨梓秦人慿神乃建茸頭<hi>灃潘本作澧恐非案史記</hi>
<hi>秦㐮公二十七年伐南山大梓豐大持注徐廣曰今武都故道有怒特祠圖大牛上生樹本有牛從木中岀後見於灃水</hi>
<pb n="KR4c0049_SBCK_041-2a"/>
<hi>之中列異傳日秦文公時梓樹化為牛以騎撃之不勝或堕地髪觧𬒳髪牛畏之入水故秦因是致旄頭騎以先驅茸謂</hi>
<hi>厖茸乱也</hi>是爲兵主用以行師漢宗蚩尤<hi>前漢髙祖紀祭蚩尤於庭</hi>亦作靈旗<lb/>
旣類旣禡指于有罪<hi>禡音罵師祭也史記漢武帝為伐南越以牡荆昼幡為太一鋒名日灵旗為兵</hi>
<hi>禱則太史奉以指所伐囯</hi>北面詔盟<hi>周礼秋官/司盟云</hi>抗侯以射<hi>抗苦浪切詩賔之𥘉筵大侯旣</hi>
<hi>抗注抗㪯也㪯鵠而棲之於侯也</hi>雖有古典今棄不用惟兹之制神實守祀<lb/>
有蠢黃孽<hi>孽妖也謂黃少卿</hi>保固虐人俾玆太平猶用戎律天子有<lb/>
命施威于下惟守臣某董衆撫師秉羽先刄出用兹日敢脩<lb/>
外事<hi>礼記外事以剛日</hi>爰薦求牛<hi>周礼牛人祭祀共其享牛求牛求牛者禱祀求福之牛</hi>庶無<lb/>
留行以殄有罪國有祀典屬于神明傷夷大命無敢私顧惟<lb/>
克勝敵以全天兵去茲蟊蠈<hi>張云上音矛下音賊並食苗虫</hi>逹我涵育収厥<lb/>
隷圉役于校人<hi>隷郎計切役也圉養馬者校音效周礼蛮隷掌役校人掌馬</hi>海隅黎獻永<lb/>
底于理無或頓刄<hi>潘云頓徒困切通作鈍左傳㐮公五年甲兵不頓注頓壞也</hi>以爲神耻<lb/>
急急如律令<lb/>
<pb n="KR4c0049_SBCK_041-2b"/>
　　　禡牙文<hi>事同上篇</hi>
維年月日某官某以清酌少牢之奠禡于軍牙之神<hi>禡音罵師祭也</hi>
<hi>兵書日牙旗者将軍之精凡始竪牙必以綱日綱日者謂上剋也兵牙之日吉氣來應大勝之徵</hi>秦定百越<lb/>
<hi>秦始皇三十二年取百越之地以爲南海桂林象郡</hi>漢開九郡<hi>漢武帝元鼎六年定越地以為南海蒼梧欝林</hi>
<hi>合浦交趾九真日南朱崖儋耳郡</hi>自兹編列同于諸華天寳兆亂北方荐役<lb/>
惟是南方乆稽討伐藩蛮怙險乳字生聚悖傲威命虐夷齊<lb/>
人黄姓陋㜸<hi>童云㜸魚列切<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>通用</hi>實恣暴盗僮壯殺老掠<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>使臣<hi>
                        <graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>与</hi>
<hi>奪同使去声</hi>梟視洞窟<hi>梟堅/堯切</hi>以逃大戮今皇帝<hi>憲宗也</hi>受天景命敷<lb/>
于有仁凡百凶毒罔不震伐齊魯誼殄<hi>魯一本作青謂誅東平李師道</hi>趙魏<lb/>
顯化<hi>趙謂氶德軍節度使王承宗以德棣二州帰于有司魏謂魏博節度使田弘正以所管六州請吏于朝</hi>溥<lb/>
天之下咸順帝理唯是瑣眇尚恣昏頑致天震怒命底于罰<lb/>
官臣某<hi>裴行立也左傳㐮公十八年其官臣偃实先後之注官臣守官之臣</hi>欽率邦典統戎于<lb/>
征惟尓有神懋揚廼職敢告無縱詭類無劉我徒<hi>左傳成公十三年注</hi>
<pb n="KR4c0049_SBCK_041-3a"/>
<hi>䖍刘皆殺也</hi>鏃刄鋒鍔畢集于兇躬<hi>鏃子木切矢末也鍔五各切劒端也</hi>鎧甲干盾<lb/>
咸完于義軀<hi>鎧苦盖切甲也盾堅允切干也</hi>焚煬蕩沃<hi>煬餘亮切</hi>往如行虚俾人<lb/>
懷于安以靖离之隅<hi>南方也</hi>在是㪯也往欽哉無作神羞急急<lb/>
如律令<lb/>
　　　祭井文<hi>元和十一年刺柳州作</hi>
致祭于水土之神惟神蓄是玄德演爲人用<hi>囯語夫水土演而民用也注水</hi>
<hi>土氣通爲演</hi>不窮之養功齊乳湩<hi>湩多貢觀勇二切乳汁也</hi>惟古有制八家所<lb/>
共<hi>黄帝制井田鑿井其中八家其之</hi>是邦闕焉官守斯恐藴利兹乆閟靈則<lb/>
深爰告有神惟惻我心<hi>易井卦井渫不食為我心惻</hi>卜兹利兆于彼城隂<lb/>
神斯有仁是鑒是臨惟昔善崩<hi>前漢溝血志岸善崩善猶喜也</hi>今則堅好惟<lb/>
昔逓石<hi>逓一本作匝</hi>今則順道終古所無聿從心禱非神是與人<lb/>
力焉保發自玄冥成干冨媪<hi>媪烏皓切女老称前漢郊祀歌后土冨媪注坤為母故称媪也</hi>
克長厥靈不愛其寳敬修報禮式薦蘋藻<lb/>
<pb n="KR4c0049_SBCK_041-3b"/>
　　　禜門文<hi>祈晴也禜音泳祭名</hi>
禜于城門之神惟神配隂含德司其翕闢能収水沴以佑成<lb/>
績<hi>沴音戾妖也又徒典切</hi>淫雨斯降害于麰麥野夫興憂官守増惕諸<lb/>
隂旣閉<hi>隂一本作陽誤前漢董仲舒治囯以春秋灾異之変推隂陽所以錯行故求雨閉諸陽縱諸隂其止雨反</hi>
<hi>是</hi>休徴未獲敬用瓢齊<hi>童云上婢遥切下在兮切周礼鬯人禜門用瓢斉杜子春音資</hi>以展<lb/>
周索<hi>索悉各切左傳定公四年周索注索法也潘云索色格切周礼囯索鬼神而祭祀乃蜡祭也</hi>納其雲<lb/>
氣復我川澤惟神是依式佇來格<lb/>
　　　祭六伯母文<hi>臨卭令之妻李氏也子厚代叔父作</hi>
維貞元十七年歳次辛巳二月癸巳朔二十五日丁巳姪男<lb/>
華州華隂縣主簿纁<hi>許云切</hi>謹以清酌庶羞之奠敬祭于六伯<lb/>
母之靈伏惟天錫考壽神資淑德髙明而和柔惠且直敬長<lb/>
慈㓜宗姻仰則不偕貴位孰不悽惻嗚呼哀哉移天夙䘮<hi>文選</hi>
<hi>二十移所天注女子在家則天父嫁則天夫移所天謂嫁夫也</hi>丁此閔凶主器継夭<hi>易長子主器</hi>
<pb n="KR4c0049_SBCK_041-4a"/>
<pb n="KR4c0049_SBCK_041-5a"/>
圍望髙羣士雖㣲禄位人羡其美在抱無孫承家乏祀孝女<lb/>
良壻適遵燕喜某曩與子重道契義均知心爲貴實在斯人<lb/>
奉養宜継將致其勤竟罹禍謫逾紀漂淪夙志斯阻㣲衷莫<lb/>
申冀榮末路私願獲陳遽此承訃天乎不仁嗚呼哀哉昔也<lb/>
髙堂丗悲其獨今兹玄室孝道當復神感昭融不疾而速靈<lb/>
識逾濬承歡載穆式致其安寕寘其毒願言有知以慰幽躅<lb/>
<hi>躅除玉切</hi>
　　　祭從兄文<hi>柳寛字存諒子厚五從族兄</hi>
嗚呼我姓嬋嫣<hi>童云上音蝉下於䖍切長皃</hi>由古而蕃鍾鼎丗紹圭茅並<lb/>
分至于有囯爵列加尊聮事尚書十有八人中遭諸武抑遏<lb/>
讎冤踣弊不振<hi>潘云踣蒲此匝候二切</hi>數逾百年近者紛紛稍出能賢<lb/>
族屬旍矅<hi>旍与旌同</hi>期復于前君修其辭楚越猶傳從事諸侯假<lb/>
乎郡藩<hi>乎疑當作守柳寛從事廣南假守支郡</hi>人謡吏畏威恵咸宣神乎我欺<lb/>
<pb n="KR4c0049_SBCK_041-5b"/>
命返不延<hi>寛中厲氣嘔泄卒年四十七</hi>興起之望是越是愆歲首去我將<lb/>
濵海堧留遊歡娯渉月弥旬夜爇膏炬晝凌風煙理策嶇<graphic n="KR2975" url="https://raw.githubusercontent.com/kanripo/KR-Gaiji/master/images/KR2975.png" mimeType="image/png"/>
<hi>童云十虧丁切說文日欲也下音欽或作嶔同</hi>縻舟潺湲<hi>潺鉏山切湲于權切水流貌</hi>將辭又醉<lb/>
就往而旋今者之來徒御淒然垂帷䄡䄡<hi>張云襜蚩占切垂貌衣蔽前</hi>飛<lb/>
旐翻翻升拜無形合哭誰聞<hi>合一本作治</hi>逝歸從祔于鄧之原銘<lb/>
墓有辭發我狂言祗陳其悲匪暇于文觴有㫖酒豆有㹠肩<lb/>
<hi>㹠与豚同小豕也</hi>伊奠之菲而誠孔䌓靈耶罔耶有涕漣漣<lb/>
　　　祭弟宗直文<hi>子厚同祖異父弟字正夫</hi>
維年月日<hi>元和十年七月</hi>八哥以清酌之莫祭于亡弟十郎之靈吾<lb/>
門彫䘮歲月巳乆但見禍謫未聞昌延使爾有志不得存立<lb/>
延陵巳上四房子姓各爲單孑<hi>一作各有单緒</hi>慥慥早夭<hi>慥七到切</hi>汝又<lb/>
継終兩房祭祀今巳無主吾又未有男子爾曹則雖有如無<lb/>
一門嗣續不絶如綫<hi>即線字係公羊傳句</hi>仁義正直天竟不知理極道<lb/>
<pb n="KR4c0049_SBCK_041-6a"/>
乖無所告訴汝生有志氣好善嫉邪勤學成癖攻文致病年<lb/>
纔三十不禄命盡<hi>一本作年過三十不掛命書</hi>蒼天蒼天豈有眞宰如汝<lb/>
德業尚早合出身由吾𬒳謗年深使汝負才自棄志願不就<lb/>
罪非他人死䘮之中益復爲媿汝墨法絶代識者尚稀<hi>一本作稀</hi>
<hi>音尚希</hi>及所著文不令沉没吾皆収録以授知音文類之功<hi>宗名</hi>
<hi>撰西漢文類四十卷</hi>更亦廣布使傳於丗人以慰汝靈知在永州私有<lb/>
孕婦吾專優恤以俟其期男爲小宗女亦當愛延子長大必<lb/>
使有歸撫育教視使如己子吾身未死如汝存焉炎荒萬里<lb/>
毒瘴充塞汝巳乆病來此伴吾到未數日自云小差雷塘靈<lb/>
泉言笑如故一寐不覺便爲古人茫茫上天豈知此痛郡城<lb/>
之隅佛寺之北飾以殯紖<hi>紖丈忍切棺索</hi>寄於髙原死生同歸誓不<lb/>
相弃庶幾有靈知我哀懇<lb/>
　　　祭姊夫崔使君簡文<hi>元和七年藁葬永州</hi>
<pb n="KR4c0049_SBCK_041-6b"/>
永州刺史博陵崔公之靈天之生人或哲或愚君取其英爰<lb/>
曜于初譽動京邑施于方隅密勿書奏元侯是俞<hi>崔簡貞元五年中進</hi>
<hi>士第旋入山南西道節度使爲掌書記至府留後</hi>蜀冦内侮禍聮羗髳<hi>潘云髳茂侯切夷名羌在</hi>
<hi>西蜀髳在巴蜀叶韻髳讀如謨</hi>君出顯畫披攘其徒南平劒門西獲戎俘超<lb/>
受刑曹留揔南都<hi>簡在山南凡五徙聀六增官至刑部貟外郎爲府留後</hi>移刺連部<hi>部一</hi>
<hi>本作州謂簡自山南西道府迁連州刺史</hi>下民其蘇道不可常病惑中途悍石是<lb/>
餌元精以渝<hi>簡後餌五石病瘍且乱</hi>雷謗爰興按驗増誣<hi>簡自連州徙永州未至而</hi>
<hi>連州人訴簡御史按章具獄坐流驩州</hi>始雖進律終以論辜<hi>記王制有功德于民者加地進律注</hi>
<hi>律法也</hi>溟海浩浩而君是踰嵩山茫茫而君是居<hi>嵩疑當作崇崇山驩兠所</hi>
<hi>放処在驩州界</hi>厥弟抗憤呌于康衢天子憫焉訊以文書御史旣斥<lb/>
連帥是除<hi>簡㓜弟詣闕訟寃天子爲之黜連帥罷御史</hi>期復中壤遽淪别區䘮還<lb/>
大浸又溺二孤<hi>簡子処道守訥奉簡之䘮踰海水遇暴風二孤溺死</hi>痛毒荐仍振古所<lb/>
無何謫于天降此翦屠柩不及歸寓葬荒墟將葺將就誓還<lb/>
<pb n="KR4c0049_SBCK_041-7a"/>
里閭嗚呼哀哉君之子姓惟自我出母儀先虧<hi>簡妻柳氏先十年卒</hi>父<lb/>
訓又失焭焭相祖<hi>焭渠<graphic n="KR2636" url="https://raw.githubusercontent.com/kanripo/KR-Gaiji/master/images/KR2636.png" mimeType="image/png"/>切憂也与煢惸同</hi>撫悼増恤咸冀其才以大家<lb/>
室惟昔與君年殊志匹晝咨夕計期正文律實契師友豈伊<lb/>
親昵誰謂斯人變易成疾良志莫踐乖離永訣嗚呼哀哉永<lb/>
山之西湘水之東殯紖以出斧屋爰封<hi>記檀弓封有若覆夏屋者矣有若斧者矣</hi>
神非乆留息駕于中書石爲誌丗德斯崇手㪺以酹<hi>童云㪺音拘挹</hi>
<hi>也酌也酹魯外切</hi>涕出焉窮<lb/>
　　　又祭崔簡神柩歸上都文<hi>神柩一本作旅櫬</hi>
嘻乎崔公之柩<hi>嘻一本作嗟字柩巨救切</hi>嘻乎崔公楚之南其土不可以<lb/>
室或坋而頽<hi>坋符吻切塵也</hi>或确而崒<hi>确音慤磽确切山多大石崒昨没昨律二切詩注云崒者</hi>
<hi>崔嵬</hi>隂流泄漏瀐没渝溢<hi>瀐思廉切尔雅泉一見一否爲瀐郭墣日纔有貌</hi>碩䑕大蟻<lb/>
傍穿側出虧踈脆薄乆乃自窒不如君之郷式堅且密嘻乎<lb/>
崔公楚之南其鬼不可與友躁戾佻險<hi>佻音超輕也偷也</hi>睒眒欺苟<lb/>
<pb n="KR4c0049_SBCK_041-7b"/>
<hi>睒矢冉切暫視貌又驚視貌眒書刃切張且也</hi>脞賤暗<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>
                    <hi>脛坐果切細碎无/大畧<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>古忽字</hi>輕嚚妄<lb/>
走<hi>嚚音銀</hi>不思巳類好是羣醜不如君之郷式和且偶日月甚<lb/>
良子姓甚勤具是舟轝<hi>張云轝音䉌舁東也</hi>寜君之神去爾夷方返爾<lb/>
故隣弈弈其歸宜樂且欣君死而還我生而留逺矣殊丗曷<lb/>
從之遊酹觴于座與涕俱流<lb/>
　　　祭崔氏外甥文<hi>一本作崔君筵側祭二甥文即處道守訥逾海溺死者</hi>
年月日八舅十舅敬祭外甥韋六小卿之魂嗚呼生有孝姿<lb/>
淑且茂兮謂吉其終道克就兮胡典而䘮離厥咎兮蹈道而<lb/>
違死誰祐兮豈汝之昧不能究兮將奪之鑒使昏霿兮<hi>童云霿武</hi>
<hi>賦切与霧同</hi>反復攪予哀何救兮骨肉無從魂焉覯兮庶幾來歸<lb/>
餕以侑兮<hi>餕音俊礼記注食餘日餕言祭簡之餘以祭二甥</hi>酒實于觴肉盈豆兮豈<lb/>
伊異人余所授兮來耶否耶歆氣臭兮<lb/>
　　　祭崔氏外甥女文<hi>簡之女名媛嫁朗州司户薛巽</hi>
<pb n="KR4c0049_SBCK_041-8a"/>
叔舅宗元祭于二十六娘子之靈凡我諸甥惟爾爲首甥於<lb/>
我氏<hi>甥一本作生</hi>恩顧彌厚惠明貞淑仁愛孝友女德之全素風<lb/>
斯守播於族屬芬馨自乆㳟惟伯姉<hi>崔氏之母子厚姉也</hi>道茂行高上<lb/>
承下訓克敬能勞夙有儀則刑于汝曹雖云性善抑自良陶<lb/>
汝之先君<hi>謂崔簡</hi>以文誨我周流辯論有疑必果恒革其非以<lb/>
成其可孰云具美易以生禍汝及諸弟流離莫從幸獲我依<lb/>
以慰困窮歸之令族有蔚其容方冀榮壽遽罹災凶嗚呼哀<lb/>
哉汝自艱酷二弟継終海門之哀今古罕同駢也英文敷暢<lb/>
浩通賞期振耀弘我儒風又兹夭閼神理何䝉<hi>夭於表切閼音遏莊子道</hi>
<hi>遥賞儒莫之夭閼此文謂崔氏弟処道守訥奉其飘蓬度海遇風溺死崔駢即卿郎亦死也</hi>盛德餘慶冝<lb/>
福其曹葫然降戾惟禍之逢嗚呼哀哉前歲詔追廷授逺牧<lb/>
<hi>示和十年子厚召至京師又出為所州刺史</hi>武陵便道往來信宿<hi>武陵即朗州</hi>幸兹再<lb/>
見緩我心曲猶且輕别瞻程務速孰知自此遂間幽躅<hi>除玉切</hi>
<pb n="KR4c0049_SBCK_041-8b"/>
叔舅宗元祭于二十六娘子之靈凡我諸甥惟爾爲首甥於<lb/>
我氏<hi>甥一本作生</hi>恩顧彌厚惠明貞淑仁愛孝友女德之全素風<lb/>
斯守播於族屬芬馨自乆㳟惟伯姉<hi>崔氏之母子厚姉也</hi>道茂行高上<lb/>
承下訓克敬能勞夙有儀則刑于汝曹雖云性善抑自良陶<lb/>
汝之先君<hi>謂崔簡</hi>以文誨我周流辯論有疑必果恒革其非以<lb/>
成其可孰云具美易以生禍汝及諸弟流離莫從幸獲我依<lb/>
以慰困窮歸之令族有蔚其容方冀榮壽遽罹災凶嗚呼哀<lb/>
哉汝自艱酷二弟継終海門之哀今古罕同駢也英文敷暢<lb/>
浩通賞期振耀弘我儒風又兹夭閼神理何䝉<hi>夭於表切閼音遏莊子道</hi>
<hi>遥賞儒莫之夭閼此文謂崔氏弟処道守訥奉其飘蓬度海遇風溺死崔駢即卿郎亦死也</hi>盛德餘慶冝<lb/>
福其曹葫然降戾惟禍之逢嗚呼哀哉前歲詔追廷授逺牧<lb/>
<hi>示和十年子厚召至京師又出為所州刺史</hi>武陵便道往來信宿<hi>武陵即朗州</hi>幸兹再<lb/>
見緩我心曲猶且輕别瞻程務速孰知自此遂間幽躅<hi>除玉切</hi>
<pb n="KR4c0049_SBCK_041-9a"/>
臨視無路遡風慟哭怛焉自中如刄之觸邙阜有位青烏載<lb/>
卜<hi>崔氏葬北邙山南青烏乃相墓書</hi>道途尚艱歲月逾蹙方俟歸紖<hi>文忍切棺索</hi>
再期奠沃寄哀斯文心焉往後嗚呼哀哉<lb/>
　　　祭外甥崔駢文<hi>崔簡之子</hi>
祭于卿郎之魂嗚呼天恡靈竒<hi>恡即吝字</hi>取不可貪旣睿又力神<lb/>
誰以堪汝不是思而縱其志盗其管籥褰其篋匱抽深抉密<lb/>
檐重掲貴<hi>童云揭丘桀切㪯也又巨列切負也又去例切髙㪯也喻駢之多能</hi>守吏失職訴帝<lb/>
行事果殄爾躬以寧其位豈不信耶不然無鬼誅之行而中<lb/>
道夭死<hi>莊子為不善者鬼誅之</hi>有㧞類之才而三見廢委仁充其軀毒<lb/>
中骨髓其何以爲累也兄弟逾十我出惟八<hi>左傳成公十四年我之自出注</hi>
<hi>外甥也謂柳氏所生八子</hi>旣孤數祀中分存没我爲汝舅汝爲我甥求仁<lb/>
具得爲藝継成天下莫倫古罕並行人而思之幾不欲生嗚<lb/>
呼哀哉旣致其愛秪極其哀秦越萬里心魂徘徊念與汝别<lb/>
<pb n="KR4c0049_SBCK_041-9b"/>
桓公之臺顧余猶壯視爾如孩戯抽佛筴<hi>筴即策字今謂之籖</hi>前次沲<lb/>
隈<hi>童云上待何切下烏回切水曲也</hi>笑頷即路鳴鞘不廻<hi>童云鞘音梢又音笑刃室也潘云選</hi>
<hi>詩長鋏嗚鞘中</hi>豈云古今自此而乖孰爲鬼神忍是隂誅得疾之日<lb/>
兄弟莫在謁醫問巫卒以幽昧葬之東野誰賵誰㑹<hi>賵撫鳯切贈送</hi>
<hi>死也</hi>旣虞以奠誰主誰酹<hi>酹魯外切虞祭名礼記葬旣巳竟豈若速反而虞祭以安神靈</hi>孤魂<lb/>
冥冥何託何逝嗚呼哀哉刑曹継之以病告余銜憂驅使裏<lb/>
薬操書雖驚狀劇猶恃神扶豈知所頼終以誤吾我自得罪<lb/>
無望還都想爾新墓少陵之隅何時歸祔圯土下呼漬淚徹<lb/>
壙以沾以塗此心未慊秪益摧紆累見于夢寜知有無寄之<lb/>
哀辭惟爼及壷嗚呼哀哉<lb/>
増廣註釋音辯唐柳先生集卷之四十一<lb/>
</p>
<p>
</p>
  </div>
</body>
</text>
</TEI>
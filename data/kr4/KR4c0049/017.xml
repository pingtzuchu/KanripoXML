<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_017-1a"/>
増廣註釋音辯唐柳先生集卷之十七<lb/>
　○傳<lb/>
　　　宋清傳<lb/>
宋清長安西部藥市人也居善藥<hi>居猶積也</hi>有自山澤來者必歸<lb/>
宋清氏清優主之長安醫工得清藥輔其方輙易讎<hi>易以豉切讎音</hi>
<hi>售賣也</hi>咸譽清疾病疕痬者<hi>疕卑履切頭瘡瘍音羊身瘡一本作咸譽清信能療病故病者</hi>亦<lb/>
皆樂就清求藥冀速巳清皆樂然響應雖不持錢者皆與善<lb/>
藥積劵如山未甞詣取直或不識遥與劵清不爲辭歲終度<lb/>
不能報輙焚劵終不復言市人以其異皆笑之曰清蚩妄人<lb/>
也或曰清其有道者歟清聞之曰清逐利以活妻子耳非有<lb/>
道也然謂我蚩妄者亦謬清居藥四十年所焚劵者百數十<lb/>
人或至大宫或連數州受俸博其餽遺清者相屬於户雖不<lb/>
能立報而以賖死者千百<hi>賖一本作賤</hi>不害清之爲富也清之取<lb/>
<pb n="KR4c0049_SBCK_017-1b"/>
利逺<hi>逺</hi>故大豈若小市人哉一不得直則怫然怒再則罵而<lb/>
仇耳彼之爲利不亦翦<hi>翦</hi>乎吾見蚩之有在也清誠以是得<lb/>
大利又不爲妄執其道不廢卒以富求者益衆其應益廣或<lb/>
斥棄沉廢親與交視之落然者清不以怠遇其人必與善藥<lb/>
如故一旦復柄用益厚報清其逺取利皆類此吾觀今之交<lb/>
乎人者炎而附寒而棄鮮有能類清之爲者丗之言徒曰市<lb/>
道交嗚呼清市人也今之交有能望報如清之逺者乎幸而<lb/>
庻幾則天下之窮困廢辱得不死亡者衆矣市道交豈可少<lb/>
耶或曰清非市道人也柳先生曰清居市不爲市之道然而<lb/>
居朝廷居官府居庠塾郷黨以士大夫自名者反爭爲之不<lb/>
巳悲夫然則清非獨異於市人也<lb/>
　　　種樹郭槖駞傳<lb/>
郭槖駞不知始何名病僂<hi>力主切病傴</hi>隆然伏行有類槖駞者故<lb/>
<pb n="KR4c0049_SBCK_017-2a"/>
郷人號之駞<hi>駞</hi>聞之曰甚善名我固當因捨其名亦自謂槖<lb/>
駞云其郷曰豐樂郷在長安西駞業種樹凡長安豪富人<hi>一本</hi>
<hi>豪字下有家字</hi>爲觀游及賣果者皆爭迎取飬視駞所種樹或移徙<lb/>
無不活且碩茂蚤實以蕃他植者雖窺伺傚慕莫能如也有<lb/>
問之對曰槖駞非能使木壽且孳也<hi>一有以字</hi>能順木之天以致<lb/>
其性焉爾凡植木之性其本欲舒其培欲平其土欲故其築<lb/>
欲宻旣然巳勿動勿慮去不復顧<hi>去一本作亦</hi>其蒔也若子<hi>蒔音時種</hi>
<hi>也</hi>其置也若棄則其天者全而其性得矣故吾不害其長而<lb/>
巳非有能碩茂之也不抑耗其實而巳非有能蚤而蕃之也<lb/>
他植者則不然根拳而土易其培之也若不過焉則不及<hi>一有</hi>
<hi>焉字</hi>苟有能反是者則又愛之太恩憂之太勤旦視而暮撫巳<lb/>
去而復顧甚者瓜其膚以驗其生枯揺其本以觀其踈宻而<lb/>
木之性日以離矣雖曰愛之其實害之雖曰憂之其實讎之<lb/>
<pb n="KR4c0049_SBCK_017-2b"/>
故不我若也吾又何能爲哉<hi>一本哉字上有矣字</hi>問者曰以子之道移<lb/>
之官理可乎駞曰我知種樹而巳理非吾業也然吾居郷見<lb/>
長人者好煩其令若甚憐焉而卒以禍旦暮吏來而呼曰官<lb/>
命促爾耕勗爾植督爾穫蚤繰而緒蚤織而縷字而㓜孩遂<lb/>
而雞豚鳴鼓而聚之擊木而召之吾小人輟飱饔以勞吏者<lb/>
且不得暇又何以蕃吾生而安吾性耶故病且怠若是則與<lb/>
吾業者其亦有類乎問者嘻曰不亦善夫吾問養樹得養人<lb/>
術傳其事以爲官戒也<hi>嘻一作喜</hi>
　　　童區寄傳<lb/>
柳先生曰越人少恩生男女必貨視之<hi>必一本作以</hi>自毀齒巳上<lb/>
父兄鬻賣以覬其利不足則盗取他室束縛鉗梏之<hi>鉗其廉切梏姑</hi>
<hi>沃切</hi>至有鬚鬛者力不勝皆屈爲僮當道相賊殺以爲俗幸得<lb/>
壯大則縛取么弱者漠官因爲巳利<hi>一本爲字或有以字</hi>苟得僮恣所<lb/>
<pb n="KR4c0049_SBCK_017-3a"/>
爲不問以是越中戸口滋耗少得自脫惟童區寄以十一歲<lb/>
勝斯亦竒矣桂部從事杜周士爲余言之童寄者郴州蕘牧<lb/>
兒也行牧且蕘二豪賊刼持反接布嚢其口去逾四十里之<lb/>
虚所賣之<hi>南越中謂野市曰虚</hi>寄僞兒啼恐慄爲兒恒狀賊易之對飲<lb/>
酒醉一人去爲市一人卧植刃道上童微伺其睡以縛背刃<lb/>
力下上得絶因取刃殺之逃未及逺市者還得僮大駭將殺<lb/>
童遽曰爲兩郎僮孰若爲一郎僮耶彼不我恩也郎誠見完<lb/>
與恩無所不可市者良乆計曰與其殺是僮孰若賣之與其<lb/>
賣而分孰若吾得專焉<hi>一有然字</hi>幸而殺彼甚善即藏其尸持僮<lb/>
抵主人所愈束縛牢甚夜半童自轉以縛即爐火燒絶之雖<lb/>
瘡手勿憚復取刃殺市者因大號一虚皆驚童曰我區氏兒<lb/>
也不當爲僮賊二人得我我幸皆殺之矣願以聞於官虚吏<lb/>
白州州白大府大府召視兒㓜愿耳刺史顔証<hi>童云音征又之盛切</hi>竒<lb/>
<pb n="KR4c0049_SBCK_017-3b"/>
之留爲小吏不肯與衣裳吏護還之郷郷之行刼縛者側目<lb/>
莫敢過其門皆曰是兒少秦武陽二歲<hi>戦囯䇿燕有勇士秦武陽年十三殺人人</hi>
<hi>不敢仵視史記云舞陽</hi>而討殺二豪豈可近耶<lb/>
　　　梓人傳<lb/>
裴封叔之第<hi>裴封叔名瑾子厚之姊夫</hi>在光德里有梓人𣢾其門願傭隟<lb/>
宇<hi>童云隟當作隙冩轉作隟乞逆切詳註第九卷</hi>而處焉所職㝷引規矩繩墨家不<lb/>
居礱斵之器問其能曰吾善度材視棟宇之制髙深圎方短<lb/>
長之宜吾指使而群工役焉捨我衆莫能就一宇故食於官<lb/>
府吾受禄三倍作於私家吾収其直太半焉他日入其室其<lb/>
牀闕足而不能理曰將求他工余甚笑之謂其無能而貪禄<lb/>
嗜貨者其後京兆尹將飾官署余往過焉委群材㑹衆工或<lb/>
執斧斤或執刀鋸皆環立嚮之梓人左持引右執杖而中處<lb/>
焉量棟宇之任視木之能舉揮其杖曰斧彼執斧者奔而右<lb/>
<pb n="KR4c0049_SBCK_017-4a"/>
顧而指曰鋸彼執鋸者趍而左俄而斤者斵刀者削皆視其<lb/>
色俟其言莫敢自断者其不勝任者怒而退之亦莫敢愠焉<lb/>
畫宮於堵盈尺而曲盡其制計其毫釐而構大厦無進退焉<lb/>
旣成書於上棟曰某年某月某日某建則其姓字也凡執用之<lb/>
工不在列余圜視大駭然後知其術之工大矣継而歎曰彼<lb/>
將捨其手藝專其心智而能知體要者欤吾聞勞心者役人<lb/>
勞力者役於人彼其勞心者欤能者用而智者謀彼其智者<lb/>
欤是足爲佐天子相天下法矣物莫近乎此也彼爲天下者<lb/>
本於人其執役者爲徒隷爲郷師里胥其上爲下士又其上<lb/>
爲中士爲上士又其上爲大夫爲卿爲公離而爲六職判而<lb/>
爲百役外薄四海有方伯連率<hi>与帥同記王制千里之外設方伯又云十囯以爲連連有</hi>
<hi>帥</hi>郡有守邑有宰皆有佐政其下有胥吏又其下皆有嗇夫<lb/>
版尹以就役焉<hi>版尹掌戸版者</hi>猶衆工之各有執伎以食力也彼佐<lb/>
<pb n="KR4c0049_SBCK_017-4b"/>
天子相天下者舉而加焉指而使焉條其綱紀而盈縮焉齊<lb/>
其法制而整頓焉猶梓人之有規矩繩墨以定制也擇天下<lb/>
之士使稱其職居天下之人使安其業視都知野視野知國<lb/>
視國知天下其逺邇細大可手據其圖而究焉猶梓人畫宫<lb/>
於堵而績于成也能者進而由之使無所德不能者退而休<lb/>
之亦莫敢愠不衒能<hi>童云衒音縣行且賣也</hi>不矜名不親小勞不侵衆<lb/>
官日與天下之英才討論其大經猶梓人之善運衆工而不<lb/>
伐藝也夫然後相道得而萬國理矣相道旣得萬國旣理天<lb/>
下舉首而望曰吾相之工也後之人循跡而慕曰彼相之才<lb/>
也士或談殷周之理者曰伊傅周召其百執事之勤勞而不<lb/>
得紀焉猶梓人自名其功而執用者不列也大哉相乎通是<lb/>
道者所謂相而巳矣其不知體要者反此以恪勤爲公以簿<lb/>
書爲尊衒能矜名親小勞侵衆官竊取六職百役之事听听<lb/>
<pb n="KR4c0049_SBCK_017-5a"/>
於府庭<hi>听魚隱切</hi>而遺其大者逺者焉所謂不通是道者也猶梓<lb/>
人而不知繩墨之曲直規矩之方圎㝷引之短長姑奪衆工<lb/>
之斧斤刀鋸以佐其藝又不能備其工以至敗績用而無所<lb/>
成也不亦謬欤或曰彼主爲室者倘或發其私智牽制梓人<lb/>
之慮奪其丗守而道謀是用<hi>詩如彼者室于道謀</hi>雖不能成功豈其罪<lb/>
耶亦在任之而已余曰不然夫繩墨誠陳規矩誠設髙者不<lb/>
可抑而下也狹者不可張而廣也由我則固不由我則圮<hi>部鄙</hi>
<hi>切毀也</hi>彼將樂去固而就圯也則卷其術黙其智悠爾而去不<lb/>
屈吾道是誠良梓人耳其或嗜其貨利忍而不能捨也䘮其<lb/>
制量屈而不能守也棟橈屋壞則曰非我罪也可乎哉可乎<lb/>
哉余謂梓人之道類於相故書而藏之梓人盖古之審曲面<lb/>
勢者<hi>礼考工記注審察五材曲直方面形勢之宜</hi>今謂之都料匠云余所遇者楊<lb/>
氏潜其名<lb/>
<pb n="KR4c0049_SBCK_017-5b"/>
　　　李赤傳<lb/>
李赤江湖浪人也甞曰吾善爲歌詩詩類李白故自號曰李<lb/>
赤遊宣州州人舘之<hi>一本无州人二字</hi>其友與俱遊者有姻焉間累<lb/>
日乃從之舘赤方與婦人言其友戯之赤曰是媒我也吾將<lb/>
娶乎是友大駭曰足下妻固無恙太夫人在堂安得有是豈<lb/>
狂易病惑耶<hi>易音亦</hi>取絳雪餌之赤不肯有間婦人至又與赤<lb/>
言即取巾經其脰<hi>音豆項也</hi>赤兩手助之舌盡出其友號而救之<lb/>
婦人解其巾走去赤怒曰汝無道吾將從吾妻汝何爲者赤<lb/>
乃就牖間爲書輾而圎封之<hi>童云輾音展又尼展女箭一切</hi>又爲書博封之<lb/>
訖如厠乆其友從之見赤軒厠抱甕詭笑而側視勢且下入<lb/>
乃倒曵得之又大怒曰吾巳升堂面吾妻吾妻之容丗固無<lb/>
有堂之飾宏大富麗椒蘭之氣油然而起顧視汝之丗猶溷<lb/>
厠也<hi>溷胡困切</hi>而吾妻之居與帝居鈞天清都無以異若何苦余<lb/>
<pb n="KR4c0049_SBCK_017-6a"/>
至此哉然後其友知赤之所遭乃厠鬼也聚僕謀曰亟去是<lb/>
厠遂行宿三十里夜赤又如厠乆從之且復入矣持出洗其<lb/>
汙衆環之以至旦去抵他縣縣之吏方宴赤拜揖跪起無異<lb/>
者酒行友未及言已飲而顧赤則巳去矣走從之赤入厠舉<lb/>
其牀捍門門堅不可入其友呌且言之衆發墻以入赤之面䧟<lb/>
不潔者半矣又出洗之縣之吏更召巫師善呪術者守赤赤<lb/>
自若也夜半守者怠皆睡及覺更呼而求之見其足厠外赤<lb/>
死乆矣獨得尸歸其家取其所爲書讀之盖與其母妻訣其<lb/>
言辭猶人也柳先生曰李赤之傳不誣矣是其病心而爲是<lb/>
耶抑故有厠鬼耶赤之名聞江湖間其始爲士無以異於人<lb/>
也一惑於怪而所爲若是乃反以丗爲溷溷爲帝居清都其<lb/>
屬意明白<hi>属音烛</hi>今丗皆知笑赤之惑也及至是非取與向背<lb/>
决不爲赤者幾何人耶反修而身無以欲利好惡遷其神而<lb/>
<pb n="KR4c0049_SBCK_017-6b"/>
不返則幸耳<hi>一本作矣</hi>又何暇赤之笑哉<hi>東波有李赤詩題跋</hi>
　　　蝜蝂傳<hi>蝜音負又扶缶切蝂音板</hi>
蝜蝂者善負小蟲也行遇物輒持取卬其首<hi>童云卬音昂亦作抑</hi>負之<lb/>
背愈重雖困劇不止也其背甚澀物積因不散<hi>因一本作固</hi>卒躓<lb/>
仆不能起<hi>躓知利切仆音赴又音匐</hi>人或憐之爲去其負苟能行又持取<lb/>
如故又好上髙極其力不巳至墜地死今丗之嗜取者遇貨<lb/>
不避以厚其室不知爲巳累也唯恐其不積及其怠而躓也<lb/>
黜弃之遷徙之亦以病矣苟能起又不艾日思髙其位大其<lb/>
禄而貪取滋甚以近於危墜觀前之死亡<hi>一本有曽字</hi>不知戒雖<lb/>
其形魁然大者也其名人也而智則小蟲也亦足哀夫<hi>一本哀作悲</hi>
　　　曹文洽韋道安傳<hi>元闕</hi>
增廣註擇音辯唐柳先生集卷之十七<lb/>
<pb n="KR4c0049_SBCK_017-7a"/>
</p>
<p>
</p>
  </div>
</body>
</text>
</TEI>
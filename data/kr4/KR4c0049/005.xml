<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_005-1a"/>
増廣註釋音辯唐柳先生集卷之五<lb/>
　碑<lb/>
　　　箕子碑<lb/>
凡大人之道有三一曰正蒙難<hi>難乃旦切</hi>二曰法授聖三曰化及<lb/>
民殷有仁人曰箕子實具兹道以立于丗故孔子述六經之<lb/>
旨尤殷勤焉當紂之時大道悖亂天威之動不能戒聖人之<lb/>
言無所用進死以併命誠仁矣<hi>謂比于</hi>無益吾祀故不爲委身<lb/>
以存祀誠仁矣<hi>謂微子</hi>與亡吾國故不忍<hi>與音預</hi>具是二道有行<lb/>
之者矣是用保其明哲與之俯仰晦是謩範辱於囚奴昏而<lb/>
無邪隤而不息故在易曰箕子之明夷正蒙難也及天命旣<lb/>
改生人以正乃出大法用爲聖師周人得以序彜倫而立大<lb/>
典故在書曰以箕子歸作洪範法授聖也及封朝鮮<hi>音仙東夷地</hi>
推道訓俗惟德無陋惟人無逺用廣殷祀俾夷爲華化及民<lb/>
<pb n="KR4c0049_SBCK_005-1b"/>
也<hi>箕子去之朝鮮敎其民以礼義田蚕織作民犯禁八條其民終不相盗无門户之閉婦人貞信不淫僻其田民飲食</hi>
<hi>以邉豆爲可貴此仁賢之化也出前漢志</hi>率是大道藂於厥躬<hi>童曰藂徒紅切正作叢</hi>天地<lb/>
變化我得其正其大人歟於虖當其周時未至殷祀未殄比<lb/>
干巳死微子巳去向使紂惡未稔而自斃武庚念亂以圖存<lb/>
國無其人誰與興理是固人事之或然者也然則先生隱忍<lb/>
而爲此其有志於斯乎唐某年作廟汲郡<hi>紂故都在今衛州</hi>歳時致<lb/>
祀嘉先生獨列於易象作是頌云<lb/>
蒙難以正授聖以謩宗祀用繁夷民其蘇憲憲大人<hi>童云憲音顯中</hi>
<hi>庸注云㒷盛皃</hi>顯晦不渝聖人之仁道合隆汙明哲在躬不陋爲奴<lb/>
沖譲居禮不盈稱孤髙而無危卑不可踰非死非去有懷故<lb/>
都時詘而伸<hi>詘音屈</hi>卒爲丗模易象是列文王爲徒<hi>易明夷卦文王以之</hi>
<hi>箕子以之</hi>大明宣昭崇祀式孚古闕頌辭繼在後儒<lb/>
　　　道州文宣王廟碑<lb/>
<pb n="KR4c0049_SBCK_005-2a"/>
謹案某年月日儒師河東薛公伯髙由尚書刑部郎中爲道<lb/>
州明年二月丁亥公用牲幣祭于先聖文宣王之廟夜漏未<lb/>
盡三刻公玄冕以入就位于庭惕焉深惟夫子之祀爰自京<lb/>
師太學徧于州邑遐闊僻陋咸用斯時致奠展誠宿燎設懸<lb/>
<hi>張云燎力照切宿燎謂庭燎設懸謂懸筍簴</hi>罇爼旂章<hi>罇音尊</hi>粲穆布列周天之下<lb/>
嗚呼夫子之道閎肆尊顯二帝三王其無以侔大也然其堂<lb/>
庭<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋<hi>
                        <graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>音婢</hi>椽棟毀墜曽不及浮圖外說克壯厥居水潦仍<lb/>
至歳加蕩沃公蹙然不寧若罔獲承旣祭而出登墉以望爰<lb/>
得美地豐衍端夷水環以流有頖宫之制<hi>頖与泮同諸侯斈曰頖宫</hi>是日<lb/>
樹表列位由禮<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>冝然後節用以制貨財乗時以僦功役<hi>僦即</hi>
<hi>就切雇也</hi>逾年而克有成廟舎峻整階序廓大講肄之位<hi>肄羊至切習也</hi>
師儒之室立廪以周食圃畦以毓𬞞<hi>毓与育同𬞞菜也</hi>權其子母贏<lb/>
且不竭<hi>贏音盈母謂本錢子謂利息</hi>由是邑里之秀民感道懷和更來門<lb/>
<pb n="KR4c0049_SBCK_005-2b"/>
下<hi>更平声</hi>咸願服儒衣冠由公訓程<hi>法也</hi>公攝衣登席親釋經㫖<lb/>
丕諭本統父慶其子長勵其㓜化用興行人無諍訟公又曰<lb/>
夫子稱門弟子顔回爲庶幾其後從於陳蔡亦各有號言出<lb/>
一時非盡其徒也于後失厥所謂妄異科第坐祀十人以爲<lb/>
哲豈夫子志哉余案月令則曰<hi>一本作曰則一本作則由</hi>釋奠于先聖先<lb/>
師國之故也乃立夫子像配以顔氏籩豆旣嘉笙鏞旣成<hi>張云</hi>
<hi>鏞鍾名</hi>九年八月丁未公祭于新廟退考疑義合以燕饗萬民<lb/>
翼翼觀禮識古於是春秋師晉陵蔣堅易師沙門凝𧦬<hi>童云音辯</hi>
<hi>俗作𧦬</hi>助敎某學生某等來告願刻金石明夫子之道及公之<lb/>
勤惟夫子極於化𥘉冥于道先羣儒咸稱六籍具存苟賛其<lb/>
道若譽天地之大褒日月之明非愚則惑不可犯也惟公探<lb/>
夫子之志考有國之制先施彞典革正道本俾是荒服移爲<lb/>
闕里在周則魯侯申<hi>魯僖公名</hi>能修頖宫詩有其歌在漢蜀守文<lb/>
<pb n="KR4c0049_SBCK_005-3a"/>
翁能首儒學史有其賛今公法古之大同于魯化人之艱侔<lb/>
于蜀盍銘兹德以告于史氏而刋之兹碑銘曰<lb/>
荆楚之陽厥服惟荒民鮮由仁帝降其良振振薛公<hi>童云振音眞仁</hi>
<hi>厚也</hi>惟德之造赤旂金節來莅于道師儒咸㑹嘉有攸告吉日<lb/>
丁亥獻于頖宫庭燎伊煌有煥其容公升于位心莫不㳟爰<lb/>
念聖祀徧于海邦服冕陳器州邑攸同感忻以欷<hi>張云欷音希歔也</hi>
思報聖功卜遷于嘉惟吉之逢畇畇其原<hi>童云畇均勻二音</hi>旣夷且<lb/>
大渙<hi>渙</hi>其流實環于外作廟有嚴昭祀顯配絜兹器用觀禮<lb/>
斯㑹布筵依位作廪伊秩以豐其儀以壯其室新宫旣成崇<lb/>
報孔明于古有經<hi>于一本作千</hi>公粹厥誠邦民之良弁服是纓公<lb/>
躬講論䖍黙以聽<hi>听平声</hi>公降酬酢進退齊平柔肌洽体莫不<lb/>
充盈歸懽于心父子弟兄欽惟聖王厥道無涯丗有頌辭益<lb/>
疚其多<hi>疚音究</hi>公斯考禮民感休嘉<hi>感一本作咸</hi>從于魯風祗以詠<lb/>
<pb n="KR4c0049_SBCK_005-3b"/>
歌公錫于天眉壽來加公賚于王休命是荷<hi>荷音河</hi>師于辟雍<lb/>
大邦以和侑酳申申<hi>酳音胤少少飲食巳而蕩口也</hi>王道式訛諸儒作詩<lb/>
思繼頖水丕揚厥聲以告太史<lb/>
　　　柳州文宣王新修廟碑<lb/>
仲尼之道與王化逺邇惟柳州古爲南夷椎䯻卉裳<hi>椎音槌䯻音計</hi>
<hi>漢書注一撮之䯻其形如槌卉音毀絺葛之属</hi>攻刼闘暴雖唐虞之仁不能柔秦漢<lb/>
之勇不能威至于有國<hi>至唐也</hi>始循法度置吏奉貢咸若采衛<lb/>
冠帶憲令進用文事<hi>一本作士</hi>學者道堯舜孔子如取諸左右執<lb/>
經書引仁義旋辟唯諾<hi>旋音璿辟音壁又音避唯以水切</hi>中州之士時或病<lb/>
焉然後知唐之德大以遐孔氏之道尊而明元和十年八月<lb/>
州之廟屋壞幾毀神位刺史柳宗元始至大懼不任以墜教<lb/>
基丁未奠薦法齊時事禮不克施乃合𥘉亞終獻三官衣布<lb/>
洎于贏財取土木金石徴工僦功完舊益新十月乙丑王宫<lb/>
<pb n="KR4c0049_SBCK_005-4a"/>
正室成乃安神棲乃正法庭祗㑹羣吏卜日之吉䖍告于王<lb/>
靈曰昔者夫子甞欲居九夷其時門人猶有惑聖言今夫子<lb/>
代千有餘載其教始行至于是邦人去其陋而本於儒孝父<lb/>
忠君言及禮義又况巍然炳然臨而炙之乎<hi>後闕</hi>惟夫子以神<lb/>
道設教我今罔敢知欽若兹教以寧其神追思告誨如在于<lb/>
前苟神之在曷敢不䖍居而無陋罔貳昔言<hi>謂子欲居九夷</hi>申陳嚴<lb/>
祀永永是尊麗牲有碑<hi>䴡猶繫也礼祭義云君牽牲旣入廟門䴡于碑</hi>刻在廟門<lb/>
　　　終南山祠堂碑<hi>并序</hi>
貞元十二年夏洎秋不雨穡人焦勞嘉榖用虞皇帝使中謁<lb/>
者禱于終南申命京兆尹韓府君<hi>名臯</hi>祗飾祀事考視祠制以<lb/>
爲棟宇不稱冝有加飾遂命盩厔令裴均<hi>童云盩厔音周質縣名盩一音丹厔</hi>
<hi>一音窒</hi>䖍承聖謨剏制祠堂乃徴土工木工石工備器執用來<lb/>
㑹祠下斬板榦礱柱礎<hi>礱盧紅切礎音楚</hi>陶瓴甓<hi>瓴音零童云甓蒲歴切詩中堂有甓</hi>
<pb n="KR4c0049_SBCK_005-4b"/>
築垣墉恢度舊制立三筵六㝷旣興功玄雲觸石霈澤周𬒳<lb/>
植物擢茂期于豐登神道感而宣靈人心歡而致和嘉氣充<lb/>
溢抃蹈布野於是邑令僚吏至于胥徒黄髪耆文野夫版尹<lb/>
僉曰蓋聞名山之列天下也其有能奠方域産財用興雲雨<lb/>
<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>于祭法冝在祀典惟終南據天之中<hi>終南一名中南山</hi>在都之南<lb/>
西至于襃斜<hi>音耶谷名長四百七十里南口曰襃北口曰斜</hi>又西至隴首<hi>山名</hi>以臨于<lb/>
戎東至于商顔<hi>商山之顔顔猶額也出前漢溝洫志</hi>又東至于太華<hi>去声西岳也</hi>以<lb/>
距于關寔能作固以屏王室其物産之厚器用之出則璆琳<lb/>
琅玕<hi>璆音球玉名琅玕石而似珠出禹貢</hi>夏書載焉紀堂條枚<hi>出毛詩秦風紀基也堂畢道平</hi>
<hi>如掌也條槄也枚柟也</hi>秦風詠焉今其神又能對于禱祝<hi>一本作祀</hi>化荒爲<lb/>
穣易沴爲和<hi>沴音戾妖氣也</hi>厥功章明冝受大禮俾有慿託而宣其<lb/>
烈也非我后敬神重榖則曷能發大號尊明靈非我公勤人<lb/>
奉上則曷能對休命作新廟人事旣備神用時若豐我公田<lb/>
<pb n="KR4c0049_SBCK_005-5a"/>
遂及我私粢盛無虞儲峙用充<hi>儲音除峙直里切</hi>厥猷茂哉遂相與<lb/>
東向蹈舞拜手稽首願頌帝力且宣神德永著終古辭曰<lb/>
皇帝垂德制定統極神道泰寧祀典修飾禳祈禜雩<hi>音詠于並祭名</hi>
皆有準程顧惟終南祠位<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋<hi>
                        <graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>音婢</hi>不稱顯名爰降制詔充<lb/>
大厥宇啓寤誠明昭感神衷道宣天休獲此利貞篤灾愆陽<lb/>
化爲豐穰實我粢盛<hi>平声</hi>人頼蓄給鼓腹而歌以樂其生巍巍<lb/>
靈山興利産財作固鎬京<hi>鎬下老切</hi>擁其嘉休眷祐于人永宅厥<lb/>
靈弈弈新廟<hi>張云弈音亦書或作奕同</hi>整頓端莊神位密清後祀承則絜<lb/>
心勤禮導暢純精邑吏嗇夫鮐背鯢齒<hi>鮐音䑓鯢音倪皆壽徴</hi>願垂表<lb/>
經頌宣聖德篆刻金石永丗飛聲<hi>此文用秦碑体三句一韻</hi>
　　　太白山祠堂碑<hi>并序</hi>
雍州<hi>雍於用切</hi>西南界于梁其山曰太白其地恒寒氷雪之積未<lb/>
嘗已也其人以爲神故歳水旱則禱之寒暑乖候則禱之厲<lb/>
<pb n="KR4c0049_SBCK_005-5b"/>
疾<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>降則禱之<hi>張云祟音邃神禍也</hi>咸若有答焉者貞元十二年孟秋<lb/>
旱甚皇帝遇灾悼懼分命禱祀至于兹山又詔京兆尹冝飾<lb/>
祠廟遂下令于甸邑邑令裴均臨事有恪革去狹陋恢閎棟<lb/>
宇階室之廣三倍其𥘉翌日大雨黍稷用豐野夫讙謡欽聖<lb/>
信神願垂頌聲刻在金石文曰<hi>文亡</hi>
　　　碑隂文<lb/>
時尹韓府君諱臯祗奉制詔發付邑吏令裴府君諱均承荷<lb/>
君公之命督就祠宇莅事謹甚克媚神意用獲顯貺邑人靈<lb/>
之其事遂聞詔事嘉異勞主者甚厚<hi>勞力到切</hi>乃刻兹石立于西<lb/>
序右階之下肆列裴氏之政于碑之隂惟君教行于家德施<lb/>
于人撫字惠厚柔仁博愛之道洽于鰥[婺-矛+牙]<hi>張云上姑頑切下陵之切</hi>廉毅<lb/>
肅給威㫁猛制之令行于強禦獄訟不私于上罪責不及于<lb/>
下農事課勵厚生克勤征賦首入而其人益贍創立傳館<hi>傳株</hi>
<pb n="KR4c0049_SBCK_005-6a"/>
<hi>恋切驛也</hi>平易道路<hi>易以豉切治也</hi>改作甚力而其人彌逸韓府君毎用<lb/>
嘉褒稱其理爲甸服㝡今兹設廟位神神歡而寧冝爲君之<lb/>
誠敬克合于上用啓之也不可以不志<lb/>
　　　湘源二妃廟碑<lb/>
元和九年八月二十日湘源二妃廟灾司功掾守令彭城劉<lb/>
知剛<hi>唐有司功参軍守懾也</hi>主簿安邑衛之武告于州刺史御史中丞<lb/>
清河崔公能祗栗厥戒㑹羣吏洎衆工發開元詔書懼廢守<lb/>
祀搜<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>贏羡<hi>延面切餘也</hi>均節委積<hi>童云上於僞切下子智切聚也周礼注少曰委多曰積</hi>
咸執牘聿<hi>說文牘書版聿所以書</hi>至于祠下稽度旣備<hi>度徒洛切</hi>傭役惟時<lb/>
斬木于上游陶埴于水涯<hi>張云埴音植埏也童云涯音冝又冝隹切</hi>廼桴廼載工<lb/>
逸事遂作貌顯嚴粲然而威十有一月庚辰陳奠薦辭立石<lb/>
于廟門之宇下惟父子夫婦人道之大大哉二神咸極其㑹<lb/>
爲子而父堯爲婦而夫舜齊聖並明弼成授受内若嚚瞽上<lb/>
<pb n="KR4c0049_SBCK_005-6b"/>
承輝光克艱以乂德罔不至帝旣野死神亦不返食于兹川<lb/>
古有常典敺祓　孽<hi>敺祓音區弗即戾字</hi>恢宣淑靈敢或失聀以奸<lb/>
天刑<hi>奸音干</hi>有翼其躬有苾其馨<hi>苾香也</hi>沉牲爰告即石是銘銘<lb/>
曰<lb/>
淵懿承聖舜妻堯女德形嬀汭<hi>張云上俱為切姓也下儒稅切水名</hi>神位湘滸<lb/>
<hi>音虎</hi>揆兹有𥘉克碩厥宇唐命秩祀兹邑攸主毛牷旣<hi>畐周礼副牧人</hi>
<hi>毛之取純毛也牛純色曰牷疈相逼切副辜祭一本疈作肆肆託歴切解牲躰也</hi>椒馨爰糈<hi>童云糈先吕切</hi>
<hi>祠神之米</hi>胤于萬年期保伊祜潜火煽孽炖于融風<hi>童云炖他昆切風而火也</hi>
神用播遷時罔克龔邑令羣吏告于君公廉用積餘以就爾<lb/>
功桴木負埴<hi>童云桴芳无切編竹木為之大曰筏小曰桴</hi>載流于江旣夷以成崇<lb/>
宇峻墉絜嚴清間<hi>音閑</hi>左右率從神樂來歸徒御雍雍神旣安<lb/>
止邦人載喜奉其吉玉<hi>一作主</hi>以對嘉祉南風湑湑<hi>私吕切</hi>湘水<lb/>
如舞將子無讙神聽鍾鼓豐其交報邦邑是與刻此樂歌以<lb/>
<pb n="KR4c0049_SBCK_005-7a"/>
極終古<lb/>
　　　饒娥碑<lb/>
饒娥饒人饒姓娥名丗漁鄱水<hi>鄱蒲禾切</hi>娥爲室女淵懿靖專雖<lb/>
小家未甞出游治絺葛供女事循整郷閭敬式娥父醉漁風<lb/>
卒起<hi>卒即猝字</hi>不能舟遂以溺死求屍不得娥聞父死走哭水上<lb/>
三日不食耳鼻流血氣盡伏死明日屍出黿魚鼉蛟浮死萬<lb/>
數塞川下流鄱旁小民悲感怨號<hi>上音冤下音豪</hi>以爲神竒縣人郷<lb/>
人㑹錢具儀塟娥鄱水西横道上追思不足相與作石以詒<lb/>
後丗<hi>詒一作詔</hi>其辭曰<lb/>
生德無類氣靈而休嗟兹孝娥惟行之周淵懿含貞好靖不<lb/>
游纎葛絺紵<hi>童云纎思廉切絺丑知切細葛也紵直吕切</hi>克供以修蒸蒸在家其<lb/>
父丗漁飲酒不節死乎風濤<hi>乎一本作于或作於</hi>匐匍來哭號天以呼<lb/>
顔目耳鼻膏血交流三日頓踣<hi>蒲北切僵也</hi>氣竭形枯父屍旣岀<lb/>
<pb n="KR4c0049_SBCK_005-7b"/>
孝質巳殂龜鼈黿鼉有蛟洎魚充流溢岸旁出仰浮見怪形<lb/>
異適與我謀鄱民哀號或以頌歌齊女色憂傷槐罷誅<hi>列女傳斉</hi>
<hi>景公有所愛槐傷槐者死嬙父衍醉而傷槐景公使拘之嬙造於晏子之門晏子言於公癈傷槐之法出犯槐之囚</hi>趙<lb/>
姬完父操棹爰謳<hi>同上趙津女姢者河津吏之女趙簡子南擊楚吏醉不能渡簡子欲殺之姢懼願備</hi>
<hi>父持楫中流發河激之歌簡子以爲夫人</hi>肉刑不施漢美淳于<hi>漢淳于公有罪少女緹縈上書文帝</hi>
<hi>遂除肉刑</hi>烈烈孝娥水死上虞<hi>後漢曹娥上虞人父旴能按節抚歌婆婆楽神逆儔迎伍君爲水所</hi>
<hi>淹不得其尸娥年十四哀吟旬有七日遂投江死抱父尸浮出</hi>娥之至德實與爲儔恒人有<lb/>
言惟教是圖懿兹德女家丗不儒竒行特出神道莫酬窮哀<lb/>
罔泄終古以留郷人好禮爰立兹丘建銘當道過者下車<lb/>
　　　唐故特進贈開府儀同三司楊州大都督南府君睢<lb/>
　　　　陽廟碑<hi>并序</hi>
急病讓夷義之先<hi>囯語臧文仲曰賢者急病遜夷夷平也</hi>圖國忘死貞之大<hi>左傳</hi>
<hi>昭公元年趙孟曰孟囯忘死貞也</hi>利合而動乃市賈之相求<hi>賈音古</hi>恩加而感<lb/>
<pb n="KR4c0049_SBCK_005-8a"/>
則報施之常道<hi>施去声</hi>睢陽<hi>睢息遺切唐睢陽郡乃宋州</hi>所以不階王命横<lb/>
絶凶威超千祀而挺生奮百代而特立者也時惟南公<hi>此乃南霽</hi>
<hi>雲庿唐書有傳</hi>天與拳勇<hi>毛詩注/拳力也</hi>神資機智藝窮百中<hi>去声謂善射</hi>豪出<lb/>
千人不遇興詞鬱尨眉之都尉<hi>漢武故事上至郎省見一郎鬚眉皓白問之對曰臣姓顔</hi>
<hi>名駟三葉不遇上感其言擢爲㑹稽都尉</hi>數竒見惜挫猨臂之將軍<hi>童云数所角切竒居宜切</hi>
<hi>猨即猿字漢李廣猨臂善射上以李廣数竒不令當单于注言廣命竒隻不偶也</hi>天寳末冦劇慿陵<lb/>
隳突河華<hi>音書</hi>天旋虧斗極之位地圯積狐狸之穴親賢在庭<lb/>
子駿陳謩以佐命<hi>謂陳希烈等漢刘歆字子駿佐王莽爲囯師</hi>元老用武夷甫委<lb/>
師而勸進<hi>謂哥舒翰等晋王衍字夷甫爲石勒所破勸勒称尊号</hi>惟公與南陽張公廵<lb/>
髙陽許公逺義氣懸合訏謀大同<hi>訐凶于切大也說文云斉楚謂信曰訏</hi>誓鳩<lb/>
武旅以遏横潰<hi>上户孟切下音㑹</hi>裂裳而千里來應左袒而一呼皆<lb/>
至<hi>呼火故切</hi>柱厲不知而死難<hi>去声列子柱厉叔事莒敖公自以爲不知巳去之海上及公有難乃</hi>
<hi>往死之曰以槐後丗之人主不知其臣者也</hi>狼瞫見黜而奔師<hi>瞫尺甚式忍二切左傳文公二年狼</hi>
<pb n="KR4c0049_SBCK_005-8b"/>
<hi>瞫爲右先軫黜之狼瞫怒及彭衙旣陳以其属馳秦師死焉</hi>忠謀㓪然萬夫齊力<hi>一作志</hi>公<lb/>
以推讓且專奮擊爲馬軍兵馬使出戰則羣校同強入守而<lb/>
百雉齊固<hi>城三堵爲雉</hi>𥘉據雍丘謂非要害將保江淮之臣庶通<lb/>
南北之奏復<hi>周礼諸臣之復謂奏事於王也</hi>拔我義類扼於睢陽前後捕斬<lb/>
要遮<hi>要去声</hi>凶氣連沮漢兵巳絶守䟽勒而弥堅<hi>䟽音踈後漢班超在䟽勒</hi>
<hi>而亀兹姑墨数攻䟽勒超孤立无援吏士单少拒守歳餘又耿㳟據䟽勒匈奴擁絶澗水救兵不至車師復叛与匈奴共</hi>
<hi>攻㳟</hi>虜騎雖強頓盱眙而不進<hi>盱音吁眙音怡宋文帝元嘉二十八年媿主攻盱眙輔囯將軍</hi>
<hi>臧質堅守三旬不拔</hi>賊徒乃棄疾於我悉衆合圍技雖窮於九攻<hi>吕氏春秋</hi>
<hi>公輸般設攻宋之械墨子設守宋之備公輸般九攻之墨子九却之遂輟不攻宋</hi>志益專於三板<hi>史記</hi>
<hi>智伯率韓媿攻趙㐮子奔保晋陽三囯引汾水灌其城城不没者三板</hi>偪陽懸布之勁<hi>一本作巧左傳</hi>
<hi>㐮公十年晋伐偪陽主人懸布秦堇父登之及堞而絶之隊則又縣之蘇而復上者三縣即懸字隊即墜字</hi>汧城<lb/>
鑿穴之竒<hi>汧音牽其事未詳或曰田单穴城火牛</hi>息意牽羊羞鄭師之大臨<hi>臨力</hi>
<hi>鴆切哭也左傳宣公十二年楚子圍鄭囯人大臨楚子退師鄭人脩城進復圍之三月克之鄭伯肉但牽羊以逆注示服</hi>
<pb n="KR4c0049_SBCK_005-9a"/>
<hi>爲臣僕</hi>甘心易子鄙宋臣之病告<hi>左傳宣公十五年楚予圍宋宋華元夜入楚師登子反之</hi>
<hi>宋曰寡君使元以病告曰敝邑易子而食</hi>諸侯環顧而莫救<hi>唐張廵傳時賀蘭進明屯臨淮許叔兾尚</hi>
<hi>衡次彭城皆觀望莫肯救</hi>國命阻絶而無歸<hi>張廵傳當此時王命不復通廵設天子畫像率軍士朝人</hi>
<hi>人盡泣</hi>以有盡之疲人敵無巳之強冦公乃躍馬潰圍馳出萬<lb/>
衆抵賀蘭進明乞師進明乃張樂侑食以好聘待之<hi>好呼报切</hi>公<lb/>
曰弊邑父子相食而君辱以燕禮獨何心歟乃自噬其指曰<lb/>
噉此足矣遂慟哭而返即死孤城首碎秦庭終懵無衣之賦<lb/>
<hi>懵武亘切左傳定公四年申包胥如秦乞師秦哀公爲賦无衣九頓首而坐故庾信賦云申包胥之頓地碎之以首</hi>身<lb/>
離楚野徒傷帶劒之辭<hi>楚詞九歌囯殤篇云帶長劒兮挾秦弓首雖離兮心不懲</hi>至德二<lb/>
年十月城䧟遇害無傳爕之歎息<hi>後漢傳爕爲漢陽太守賊𣣔送爕歸鄉里爕嘆曰吾</hi>
<hi>行何之遂戰没</hi>有周苛之慷慨<hi>漢髙祖使周苛守滎陽項羽生得苛苛罵羽羽烹之</hi>聞義能徙<lb/>
果其𥘉心烈士抗詞痛臧洪之同日<hi>後漢袁紹执臧洪殺之陳容曰寕与臧洪同日</hi>
<hi>死遂見殺見者相謂曰如何一日戮二烈士</hi>直臣致憤惜蔡㳟於累旬<hi>梁武帝天監三年媿</hi>
<pb n="KR4c0049_SBCK_005-9b"/>
<hi>兵圍義陽蔡道㳟禦之相持百餘日蔡㳟病卒詔曹景宗救援景宗不進義陽遂䧟任昉弹景宗曰道㳟云逝城守累旬</hi>
<hi>景宗之存一朝弃甲</hi>朝廷加贈特進楊州都督定功爲第一等與張氏<lb/>
許氏並立廟睢陽歳時致祭男在繈褓皆受顯秩賜之土田<lb/>
葬刻鮑信之形<hi>媿𥘉平二年鮑信擊黄巾戦死求尸不能得乃刻木爲信狀祭而哭焉一本作鮑勛者非</hi>
陵圖龐德之狀<hi>媿龐德与関羽戦敗不降爲羽所殺媿帝令於陵屋畫関羽戦克龐德憤怒于禁降狀之</hi>
<hi>狀</hi>納官其子見勾踐之心<hi>越語勾踐捷於㑹稽乃令於三軍曰孤子寡婦疾疹貧病者納官其</hi>
<hi>子注云仕其子而教之</hi>羽林字孤知孝武之志<hi>前漢百官表武帝時從軍死事者之子飬羽林</hi>
<hi>官教以五兵号羽林孤児</hi>舉門関於周典<hi>周礼司門凡財物犯禁者㪯之以其財飬死政之老与其孤注</hi>
<hi>財謂門関之委積也死政之老死亊者之父母孤子也</hi>徴印綬於漢儀<hi>後漢張奐云吾前後十要銀艾</hi>
<hi>銀即銀印艾即緑綬要音腰十要者毎一官即佩一印</hi>王猷以光寵錫斯備於戯睢陽<lb/>
之事不惟以能死爲勇善守爲功所以出竒以恥敵立慬以<lb/>
怒㓂<hi>慬勤謹二音勇也列子无以立慬於天下一本作僅者非</hi>俾其專力於東南而去備<lb/>
於西北力專則堅城必䧟備去則天討可行是故即城䧟之<lb/>
<pb n="KR4c0049_SBCK_005-10a"/>
辰爲剋敵之日丗徒知力保於江淮而不知功靖乎醜虜論<lb/>
者或未之思歟公諱霽雲字某范陽人有子曰承嗣七歲爲<lb/>
婺州别駕賜緋魚袋歴施涪二州<hi>涪音浮</hi>服忠思孝無替負荷<lb/>
懼祠宇乆逺德音不形願斵堅石假辭紀美惟公信以許其<lb/>
友剛以固其志仁以殘其肌勇以振其氣忠以摧其敵烈以<lb/>
死其事出乎内者合於貞行乎外者貫於義是其所以奮百<lb/>
代而超千祀者矣其志不亦冝乎廟貌斯存碑表攸託洛陽<lb/>
城下思郷之夢儻來<hi>後漢温序爲隗囂將所执不降而死光武命送䘮到洛陽城旁為冡地長子壽</hi>
<hi>為鄒平侯相夢序告之曰乆客思卿里壽即弃官乞帰葬帝許之</hi>麒麟閣中即圖之詞可繼<lb/>
<hi>前漢趙充囯以功德畫未央宫至成帝時西羗甞有警上思將帥之臣召揚雄即充囯圖畫而頌之</hi>銘曰<lb/>
貞以圖國義惟急病臨難忘身<hi>難乃旦切</hi>見危致命漢寵死事周<lb/>
崇死政烈烈南公忠出其性控扼地利奮揚兵柄東護呉楚<lb/>
西臨周鄭婪婪羣凶<hi>婪盧含切貪也</hi>害氣弥盛長蛇封豕<hi>封大也見左傳定公</hi>
<pb n="KR4c0049_SBCK_005-10b"/>
<hi>四年</hi>踊躍不定屹彼睢陽<hi>屹魚乞/切山皃</hi>制其要領<hi>童云上一遥切前漢張騫傳注云要</hi>
<hi>衣要也領衣領也凡持衣者則执要与領故以爲喻</hi>横潰不流疾風斯勁梯衝外舞缶<lb/>
穴中偵<hi>偵五正切伺視也賊攻睢陽為雲梯置精兵其上推之臨城廵潜鑿三穴候梯將至一穴中出大木鈎之</hi>
<hi>一穴中出木拄之一穴中出鉄籠盛火焚之</hi>鈐馬非艱<hi>公羊傳宣公十五年鉗馬而秣之</hi>析骸猶<lb/>
競<hi>左宣十五年華元曰析骸以爨</hi>浩浩烈士不聞濟師兵食殱焉守逾三時<lb/>
公奮其勇單車載馳投軀無告噬指而歸力窮就執猶抗其<lb/>
辭<hi>唐忠義傳霽雲𬒳执賊𣣔降之廵呼曰南八男児死耳不可為不義屈霽雲笑曰將𣣔有為也公知我者敢不死遂</hi>
<hi>遇害</hi>圭璧可碎堅貞不虧㓂力東盡兇威西恧<hi>女六切慙也</hi>孤城旣<lb/>
拔渠魁受戮<hi>安慶緒</hi>雷霆之誅由我而速巢穴之固由我而覆<lb/>
<hi>范陽</hi>江漢淮湖羣生咸育倬焉勲烈孰與斉躅<hi>厨玉切</hi>天子震悼<lb/>
陟是元功旌襃有加命秩斯崇位尊九牧禮視三公建兹祠<lb/>
宇式是形容牲牢伊碩黍稷伊豐䖍䖍孝嗣望慕無窮刋碑<lb/>
河滸萬古英風　柳文五卷終<lb/>
</p>
<p>
</p>
  </div>
</body>
</text>
</TEI>
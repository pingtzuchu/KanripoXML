<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_039-1a"/>
增廣註釋音辯唐柳先生集卷之三十九<lb/>
奏狀<lb/>
　　　爲廣南鄭相公奏百姓産三男狀<hi>鄭絪</hi>
右臣所部貞節坊百姓某妻産三男者臣詳究徃例實謂休<lb/>
徴巳量事給絹三十疋充其乳養者伏以陛下勤䘏黎元感<lb/>
通天地靈心昭荅景福巳興方使億兆繁滋區夏充牣<hi>音仭滿也</hi>
故表祥於字育是啓運於升平事杳化源慶延邦本鱗羽之<lb/>
瑞曽何足云臣幸列藩維甞叨樞近私賀之至<lb/>
　　　爲薛中丞浙東奏五色雲狀<hi>元和中薛苹或云薛戎</hi>
右臣得管内合州奏月日五色雲見者一州官吏僧道耆老<lb/>
悉皆瞻覩巳具奏聞并冩圖奉進者伏以景雲上瑞王者祉<lb/>
符煥彩彰之在天知聖德之昭感伏惟陛下化孚有截道洽<lb/>
無垠承天地之貞明導隂陽之和氣遂使紛紛郁郁自東而<lb/>
<pb n="KR4c0049_SBCK_039-1b"/>
徂西若煙非煙一旬而再至徴諸古諜事罕前聞伏乞宣付<lb/>
史官以昭簡冊<lb/>
　　　爲裴中丞奏邕管黃家賊事冝狀<hi>裴行立</hi>
右今月四日邕管奏事官嚴訓過稱押衙譚叔向等與黃家<lb/>
賊五千餘人謀爲翻動雖巳誅斬猶未清寜當時差本道同<lb/>
十將某至邕管界首賔州以來迎探事宜兼爲聲援昨得十<lb/>
四日狀并嚴訓狀報同其黃家賊並已退散各歸洞穴訖伏<lb/>
以䑕竊狗偷非足爲患陛下威靈逺被神化旁行遂使姦狡<lb/>
之謀先期而自露<hi>狡一本作猾字</hi>回邪之黨不戮而盡夷伏恐飛章<lb/>
巳逹吉語未聞尚軫天心猶煩廟筭臣謬居方鎭忝接壃界<lb/>
所得事宜不敢不奏<lb/>
　　　讓監察御史狀<hi>宗元爲監察御史裏行</hi>
右臣伏準名例律諸官與父祖諱同者不合冐榮居之臣祖<lb/>
<pb n="KR4c0049_SBCK_039-2a"/>
名察躬今臣蒙恩授前件官以㓜年逮事王父<hi>祖也</hi>禮律之制<lb/>
所不敢踰臣不勝進退惶恐之至謹詣光順門奉狀以聞伏<lb/>
聽勑㫖貞元十九年閏十月日具官臣某奏奉勑新除監察<lb/>
御史柳宗元祖名察躬準禮二名不偏韓不合辭讓年月日<lb/>
檢校司空同中書門下平章事杜佑宣<lb/>
　　　爲京兆府昭應等九縣訴夏苗旱損狀<lb/>
右臣謬領京畿巳逾兩月政術無取誠懇莫申遂使雨澤愆<lb/>
時田苗微損夙夜兢懼寢食靡遑今長安一十四縣並準常<lb/>
年例全徴其昭應等九縣臣各得狀並令詳審各絶隱欺謹<lb/>
具别狀封進臣當府夏稅通計約二十九萬石以上據所損<lb/>
矜免秪當三萬石有餘恤人則深減數非廣㐲以聖慈弘貸<lb/>
憫念蒸黎臣忝職司不敢不奏無任慙懼之至謹録奏聞伏<lb/>
聽勑㫖<lb/>
<pb n="KR4c0049_SBCK_039-2b"/>
　　　爲南承嗣請從軍狀<hi>父南霽雲</hi>
　　　　故某官贈某官某乙男某官某乙<lb/>
右臣亡父至德之歲死節睢陽<hi>睢宣佳切</hi>陛下每降鴻恩必加褒<lb/>
寵臣自七歳即忝班榮<hi>承嗣七歳爲婺州别駕</hi>垂五十年常居禄秩再<lb/>
守遐郡<hi>爲施涪二州刺史</hi>績用無成終貽官謗甘就嚴譴<hi>刘闢反承嗣以无備</hi>
<hi>謫永州</hi>無以負荷先志報効殊私以慙以懼隕越無地伏見某<lb/>
月日勑<hi>元和十四年十月</hi>以王承宗負恩干紀命將徂征雷霆所加<lb/>
殄滅在近臣竊不自揆思竭忠誠願預一卒之任以荅百生<lb/>
之幸庶得推鋒觸刄摩壘搴旗<hi>潘云左氏傳靡旌摩壘摩近也搴愆蹇二音取敵之旗也</hi>
冀獲盡於微試儻不墜於遺烈踊躍之至夙夜不寕敢希皇<lb/>
明俯鍳丹懇臣聞周官考藝國子置車甲之司<hi>周礼夏官諸子掌囯子之</hi>
<hi>倅若有兵甲之事則授之車甲</hi>漢道推思孤兒備羽林之用<hi>武帝養死事之子號羽林孤兒</hi>
千秋思奮於事越<hi>漢武帝時南越吕嘉反韓千秋奮日願得勇士三百人必斬嘉以報</hi>仲孺期<lb/>
<pb n="KR4c0049_SBCK_039-3a"/>
<pb n="KR4c0049_SBCK_039-4a"/>
<hi>器不苦窳</hi>合大和以融結克保堅貞且無瓦釡之鳴<hi>賈誼賦黃鍾毀棄瓦釜雷</hi>
<hi>鳴</hi>是稱土鉶之德<hi>鉶音刑當作型瓦器也以盛菜韓非子日堯舜啜土鉶</hi>器慙瑚璉<hi>力展</hi>
<hi>切祭宗廟玉器</hi>貢異砮丹<hi>砮音奴石中矢鏃/禹貢荆州所貢</hi>旣尚質而爲先<hi>礼記郊祭器用</hi>
<hi>陶匏尚皆也</hi>亦當無而有用<hi>老子埏埴以爲器當其无有器之用</hi>謹遣某官某乙隨<lb/>
狀封進謹奏<lb/>
　　　柳州舉監察御史柳漢自代狀<hi>元和十年</hi>
右某凖從前赦文常參官上後舉一人自代者<hi>元和六年勑</hi>伏見<lb/>
前件官頗有才行長於政術乆歷嶺南使職臣之所知敢舉<lb/>
自代無任懇迫之至<lb/>
　　　上戸部狀<lb/>
<hi>左降官貟外置同正貟俸判舊用戸部省貟闕官錢充今請改授正宫占闕不用上件力每年約計</hi>
<hi>數万貫</hi>
右伏以左降官是受其之人都不釐務户部錢是凖勑收貯<lb/>
<pb n="KR4c0049_SBCK_039-4b"/>
不合别支又所授貟外官亦非舊制宗元在永州日見百姓<lb/>
庄宅公驗有司户李邕判給處足明皆是正官今請悉依故<lb/>
事爲凖並廢貟外所置凡在貶黜授以正貟責其成功俾無<lb/>
虚授貯錢旣免支用加數足應軍須實冀貨不濫分官無曠<lb/>
職謹狀<lb/>
　　　柳州上本府狀<hi>上桂𬋩觀察府</hi>
<hi>菒誠救兄莫蕩以竹刺莫果右臂經十二日身死其莫誠禁在龍城縣凖律以他物歐傷十二日辜</hi>
<hi>辜内死者各依殺人論</hi>
右奉牒凖律文處分者<hi>分去声</hi>巳帖縣凖牒待秋分後舉處分<lb/>
訖伏以中丞<hi>裴行立</hi>慈惠化人孝悌成俗属吏所見皆許申明<lb/>
至公之下敢竭愚慮竊以莫誠赴急而動事出一時解難爲<lb/>
心豈思他物救兄有急難之戚中臂非必死之瘡不幸致殂<lb/>
揣非夲意按文固當恭守撫事似可哀矝斷手方迫於深裏<lb/>
<pb n="KR4c0049_SBCK_039-5a"/>
<pb n="KR4c0049_SBCK_039-6a"/>
中<hi>呉起云</hi>還師巳期於席上<hi>家語云</hi>謂宜投戈頓顙面縛乞身歸<lb/>
郡邑於王官效黎獻於天吏而乃繕兵𥙷卒増壘閉途正當<lb/>
天討之辰更積鬼誅之罪<hi>莊子爲不善於幽闇之中者鬼得而誅之</hi>衆輕闘蟻勇<lb/>
劣怒蛙<hi>韓非子越王伐呉欲人之輕死也出見怒蛙乃爲之軾從者日奚敬於此王曰爲其有氣故也</hi>纎縞<lb/>
當強弩之初<hi>縞古老切前漢韓安囯傳強弩之未不能入魯縞</hi>孤豚僨肥牛之下<hi>僨方</hi>
<hi>問切仆也左傳昭公十三年牛雖瘠僨于豚上其畏不死</hi>事同拾芥力易摧枯杪忽蜂腰<lb/>
虚見辱於齊斧<hi>齊如字义側皆切張軌云黃鉞斧也張晏云整斉也</hi>突梯䑕首濫欲寄<lb/>
於旄頭<hi>突吐忽切梯音脫旄頭胡星也天子前驅</hi>勦絶有時<hi>勦子/小切</hi>不索何獲<hi>索色窄切</hi>
<hi>左傳呉光云</hi>某拱稽致命<hi>囯語呉語擁鐸拱稽注拱持也稽棨㦸云或云稽計兵名籍</hi>執銳忘<lb/>
生車甲旣備於小戎鯨鯢豈逃於誅戮<hi>左傳宣公十二年取其鯨鯢而封之以爲</hi>
<hi>大戮注鯨鯢大魚名以喻不義之人吞食小囯潘云鯨巨京切其雌曰鯢大者長千里小者数千丈</hi>切觀上略<lb/>
緫帥中權<hi>左傳宣公十二年中權後勁注權謀也謂軍中制謀</hi>戰士義激於身心列校<lb/>
勢成於臂指蹶張之技盡出於山林<hi>潘云蹶音厥前漢以材官蹶張注材官之多力</hi>
<pb n="KR4c0049_SBCK_039-6b"/>
<hi>能脚踏強弩張之故日蹶張律有蹶張士師古日今之弩以手張之日擘張以足蹋者日蹶張</hi>拔距之林徧<lb/>
徴於川洞<hi>前漢甘延壽傳投石拔距注顔師古日拔距者有人連坐相把據地距以爲堅而能拔取之</hi>賞<lb/>
懸香餌令布疾雷莫不鼔舞戎行䖍恭師律投軀不愆於羽<lb/>
檄<hi>愆與愆同漢髙祖紀注檄木簡長二尺懲召急則挿以鳥羽示急也</hi>跂足唯俟於牙璋<hi>跂遣尔切</hi>
<hi>㪯踵也周礼典瑞注牙璋琢以爲牙牙齒兵象故以發兵</hi>今月某日奏事官米蘭廻捧受<lb/>
詔命神飛首勇足蹈心馳懽聲洽於萬夫勝氣橫於千里國<lb/>
容不入屨且及於寢門<hi>司馬法古者囯容不入軍軍容不入囯也左傳宣公十四年楚子投𬒮而</hi>
<hi>起屦及於窒皇劎及於寢門之外注窒皇寢門闕也</hi>家事勿関土巳填於左闔<hi>囯語勾踐伐呉</hi>
<hi>入命夫人自今日以後内政无出外政无入内有辱是子也外有辱是我也王出夫人送王不出屏乃闔左闔填之以土</hi>
即以月日全軍出次分道並進所期勠力敢告同心孔大夫<lb/>
<hi>御史大夫嶺南節度使孔戣</hi>貞直冠時清明格物全體許國一心在公兵<lb/>
精食浮爲日固乆容府揚中丞<hi>揚當作陽御史中丞容𬋩經畧使陽旻</hi>以義烈<lb/>
爲巳任勲襲太常安南李中丞<hi>御史中丞安南都護李象古曹王李臯之子</hi>以英<lb/>
<pb n="KR4c0049_SBCK_039-7a"/>
武爲家風業傳彛器並膺邦寄克逹皇威南則浮海濟師共<lb/>
集堂堂之陣東則橫江誓衆用成善善之功以此鼓行坐觀<lb/>
盡敵刑惟勿喜誅有可哀徴側之勇冠一方竟就伏波之戮<lb/>
<hi>後漢髙趾女子徵側反伏波將軍馬援斬之</hi>吕嘉之威行五嶺絡摧下瀬之師<hi>潘云</hi>
<hi>瀬音頼前漢武帝紀甲爲下瀬將軍下蒼梧得吕嘉首遂定越地</hi>嗟此陋微自貽擒滅勉成<lb/>
良畫速致殊勲雖荒徼之地固不勞於有征<hi>徼吉弔切邊隅</hi>而昇平<lb/>
之年將自此而何事書之竹帛實謂揚名事須移牒隣管以<lb/>
成掎角舉牒者<hi>掎居綺反徧引也左氏譬諸捕鹿晋人角之諸戎掎之注掎其足也</hi>
　　　賀誅淄青逆賊李師道狀<hi>賀中書門下</hi>
右今月三日得知進奏官某報前件賊以前月九日克就梟<lb/>
戮者伏以天啓聖期神資良弼必有懲討以致昇平蠢尔兇<lb/>
渠敢行悖亂締交於雷霆之下<hi>締丁計切憲宗討呉元済李師道王承宗隂黨援乃伏盗</hi>
<hi>京師刺用事大臣</hi>效逆於化育之辰逞犲聲以欺天恣狼心而犯上<lb/>
<pb n="KR4c0049_SBCK_039-7b"/>
嘉謨克恊威命旁行破竹寧比其發機走丸未喻於乗勝濁<lb/>
河清濟曾無溝洫之虞<hi>済子礼切清済貫濁河</hi>大峴琅邪不聞涯岸之<lb/>
阻<hi>峴胡典切</hi>天兵四合賊衆屢摧然後赦劫脅之辜許其歸復寛<lb/>
詿誤之典期以撫循<hi>詿音封前文帝紀済北王反詿誤吏民</hi>外怛皇威中感聖<lb/>
德雖在梟鏡<hi>梟堅尭切鏡當作獍前漢志注梟鳥名食母破獍獸名食父如貙而虎眼</hi>豈不知歸<lb/>
是以未極誅鋤遽聞内潰鯨鯢巳戮見東海之無波氛沴盡<lb/>
銷仰太陽之普照功格于天地化合于隂陽一德方繼於商<lb/>
書降神自同於周雅遂使垂白遺老再逢天寳之安搢紳諸<lb/>
生逺期貞觀之理某特承朝奨謬列藩臣常以突刃觸鋒未<lb/>
爲効節膏原潤草豈足酬恩寤寐撫心不遑寕處今則削平<lb/>
之際慙無尺寸之功開泰方初徒受丘山之寵無任憤激屏<lb/>
營之至抃舞歡慶倍百恒情<lb/>
　　　賀平淄青後肆赦狀<hi>賀中書門下云</hi>
<pb n="KR4c0049_SBCK_039-8a"/>
某官某乙右某伏奉二月二十二日德音以淄青削平慶賜<lb/>
大洽率土之内抃躍無窮伏惟周滅三監但明誅放之罰漢<lb/>
平七國更嚴斬殺之科未有翦覆兇渠撫存疑類威暫行而<lb/>
德洽誅纔及而恩加操兵者悉獲歸休秉耒者更聞優復與<lb/>
之種食<hi>種章勇切</hi>豐以貨財疾苦盡除鰥孤咸育葬戦死之骨増<lb/>
以賞延憐刄傷之肌存其廪給滌山川之舊汚申節義之餘<lb/>
冤功多受三事之榮<hi>詩三事大夫注三事三公也元和十四年斬李師道田弘正奏捷加弘正檢校</hi>
<hi>司徒同平章事</hi>節者有十連之寵<hi>礼記十囯以為連連有帥刘悟斬師道詔以刘悟為義成軍節度使</hi>
較然逆順益以彰明和氣逺周罷七旬之干羽仁風傳暢収<lb/>
六月之車徒寰海永康夷夏均慶某忝司戎旅獲奉昇平當<lb/>
伊尹無耻之辰見咎繇惟輕之德<hi>咎繇即臯陶字</hi>抃躍之至倍萬恒<lb/>
情無任慶賀之至<lb/>
　　　賀分淄青諸州爲三道節度狀<hi>賀中書門下</hi>
<pb n="KR4c0049_SBCK_039-8b"/>
右某伏見某月日制分淄青諸州爲三道節度都團練觀察<lb/>
等使者害氣盡除和風溥暢裂壌旣分其形勝經野必正其<lb/>
提封河濟異宜海岱殊服八命作牧無聞威福之源十國爲<lb/>
連巳肅澄清之政䑕無夜動<hi>左傳衮公二十三年臧孫曰夫䑕晝伏而夜動</hi>鴞變好<lb/>
音<hi>詩泮水</hi>惠澤豈俟於崇朝仁化寕期於必代<hi>論語必丗而後仁</hi>遂使<lb/>
琅邪即墨田生無慮其異謀<hi>前漢髙祖紀田肯曰斉有琅邪即墨之饒南有泰山之固北有</hi>
<hi>蜀河之限非親子弟莫可王斉者</hi>聊攝姑尤晏子但聞其善祝<hi>左傳昭公二十年晏子日</hi>
<hi>祝有益也詛亦有損聊攝以東姑尤以西為人也多矣注聊攝二城斉西界姑尤三水斉東界</hi>恭以相公暮<lb/>
參禹績制出蕭規<hi>楊子䔥也規曹也隨</hi>光輔聖神永康黎獻某獲逢開<lb/>
泰忝守方隅抃躍之誠倍百恒品<lb/>
　　　代裴中丞上裴相賀破東平狀<hi>裴行立賀裴度</hi>
右伏以逆賊李師道克就梟擒巳具中書門下狀賀訖某忝<lb/>
居末屬<hi>同族属</hi>特受深恩踊躍不寕輒復披露竊以自古中興<lb/>
<pb n="KR4c0049_SBCK_039-9a"/>
之主必有命代之臣一德同功以叶休運故申甫方邵成宣<lb/>
王復古之勲<hi>申伯尹吉甫力叔召虎</hi>呉鄧冦耿致光武配天之業<hi>呉漢鄧禹</hi>
<hi>冦恂耿弇</hi>此皆上下齊志中外悉心雖成功則多而陳力甚易豈<lb/>
若閣下挺拔英氣邁越常流獨契聖謩以昌鴻業廟略初定<lb/>
異議紛然詆訕盈朝萋斐成市<hi>萋音妻斐音匪詩云姜兮斐兮成是貝錦</hi>閤下秉<lb/>
心不惑定命彌堅討淮有之兇則下車而授首<hi>㓕呉元濟</hi>服恒陽<lb/>
之虜則馳使而革心<hi>裴度遣柏耆說王承宗承宗遂献德棣二州</hi>況師道惡稔禍<lb/>
盈鬼怨神怒恣行悖慢敢肆欺誣天兵四臨所至皆捷次又<lb/>
捨其將校許以歸還罪止一夫恩加百姓犲狼感化梟鏡懷<lb/>
仁<hi>梟堅尭切鏡當作獍</hi>自致誅夷以成開泰萬方有慶四海無虞遂令<lb/>
率土之人盡識太平之理盛德大業振古莫儔然則布政明<lb/>
堂勒功東嶽光垂後祀輝暎前王神化允屬於聖君崇勲實<lb/>
歸於宗衮慶賀之至倍萬恒情<lb/>
<pb n="KR4c0049_SBCK_039-9b"/>
<pb n="KR4c0049_SBCK_039-9b"/>
律之寵<hi>礼記有功德於民者加地進律</hi>未遂執珪之願<hi>左傳朝聘有圭</hi>相公膺賢輔<lb/>
聖大叙彛倫中外之臣出入更踐某自領桂管又逾再周<hi>元和</hi>
<hi>八年十二月崔詠迁桂管至此元和十年凡两周歲</hi>企鸞鷺於紫霄獨無羽翼仰星辰<lb/>
於黃道徒竭丹誠況正月㑹朝逺夷皆至六歲來見要服有<lb/>
期<hi>要一遥切囯語注要服六歳一見</hi>豈使班超之望長懸<hi>東漢班超上䟽日逺處絶域小臣能</hi>
<hi>无首丘依風之思哉</hi>子牟之戀空積<hi>莊子魏公子牟日身居江湖之上心馳魏闕之下</hi>伏乞特<lb/>
申微願録受冗貟徴故事而不遺揆夙志而斯畢入天子之<lb/>
國願附禮於小侯拜宰相之車敢希榮於上客<hi>一本上作下</hi>無任<lb/>
懇禱屏營之至輕瀆威重戰汗伏深謹狀<lb/>
　　　爲南承嗣上中書門下乞兩河効用狀<lb/>
右伏以越敗夫差多㑹稽納官之子<hi>囯語越語孤子寡婦疾疹貧病者納官其子注</hi>
<hi>仕其子而教之</hi>趙摧栗腹即長平死事之孤<hi>史記趙武成王十五年栗臨報燕王日趙壯者</hi>
<hi>皆死長平其孤未壯可伐也燕師至趙廉頗擊殺栗腹</hi>何者義烈之餘色氣猛厲上將<lb/>
<pb n="KR4c0049_SBCK_039-10a"/>
律之寵<hi>礼記有功德於民者加地進律</hi>未遂執珪之願<hi>左傳朝聘有圭</hi>相公膺賢輔<lb/>
聖大叙彛倫中外之臣出入更踐某自領桂管又逾再周<hi>元和</hi>
<hi>八年十二月崔詠迁桂管至此元和十年凡两周歲</hi>企鸞鷺於紫霄獨無羽翼仰星辰<lb/>
於黃道徒竭丹誠況正月㑹朝逺夷皆至六歲來見要服有<lb/>
期<hi>要一遥切囯語注要服六歳一見</hi>豈使班超之望長懸<hi>東漢班超上䟽日逺處絶域小臣能</hi>
<hi>无首丘依風之思哉</hi>子牟之戀空積<hi>莊子魏公子牟日身居江湖之上心馳魏闕之下</hi>伏乞特<lb/>
申微願録受冗貟徴故事而不遺揆夙志而斯畢入天子之<lb/>
國願附禮於小侯拜宰相之車敢希榮於上客<hi>一本上作下</hi>無任<lb/>
懇禱屏營之至輕瀆威重戰汗伏深謹狀<lb/>
　　　爲南承嗣上中書門下乞兩河効用狀<lb/>
右伏以越敗夫差多㑹稽納官之子<hi>囯語越語孤子寡婦疾疹貧病者納官其子注</hi>
<hi>仕其子而教之</hi>趙摧栗腹即長平死事之孤<hi>史記趙武成王十五年栗臨報燕王日趙壯者</hi>
<hi>皆死長平其孤未壯可伐也燕師至趙廉頗擊殺栗腹</hi>何者義烈之餘色氣猛厲上將<lb/>
<pb n="KR4c0049_SBCK_039-10b"/>
効於國用下欲濟其家聲所以憤激悽愴常思致命者也某<lb/>
先父死難睢陽<hi>睢宣隹切至德二載尹子碕䧟睢陽害南霽雲等</hi>事存簡冊累降優<lb/>
詔榮及子孫爰自繦緥超昇品秩<hi>南承嗣以父死事七歲爲婺州别駕賜緋魚袋</hi>肉<lb/>
食廪給未甞暫停頃守涪州屬西蜀遘逆<hi>承嗣爲涪州刺史㑹刘闢反</hi>將<lb/>
致死命以盡夙心寢戈嘗膽志願未究<hi>晋刘琨枕戈待旦又越王勾踐甞膽</hi>㑹<lb/>
刀筆之吏寘以深文首級之差今復誰辯<hi>前漢馮唐曰雲中守魏尚坐上功首</hi>
<hi>虜差六級陛下之吏削其爵</hi>薏苡之謗不能自明<hi>馬援征髙趾餌薏苡軍還載之一車後有上書</hi>
<hi>譛之者以爲前所載還皆明珠文犀</hi>猶頼舊勲謫居樂土<hi>刘闢反承嗣以无備謫永州</hi>食人<lb/>
力之栗守無事之官拳拳血誠無所陳露伏見明制興師討<lb/>
伐恒兾<hi>元和十四年制削奪成德軍節度使王承宗官爵以吐突氶璀爲招討處置使往征之</hi>薎<hi>一本作蔑</hi>
<hi>字同</hi>爾小醜尚欲逋誅某才非古人志慕前烈願得身當一隊<lb/>
効死戎行<hi>胡剛切</hi>竭平生之忠懇申幽明之冤痛撫劒心往發<lb/>
言涕零甞聞漢法有奮擊匈奴者諸侯不得擁遏又况丞相<lb/>
<pb n="KR4c0049_SBCK_039-11a"/>
揔軍國之重定廊廟之謀固當弘獎無所弃捐伏乞哀憫收<lb/>
撫以成其心無任懇迫惶恐之至<lb/>
　　　柳州上中書門下舉柳漢自代狀<hi>元和十年</hi>
右伏準元和六年十月十七日勑常參官授上後三日内舉<lb/>
一人以自代便具所舉人兼狀上中書門下者今奏請前件<lb/>
官自代謹連狀<lb/>
　　　爲長安縣耆壽詣相府乞奏復尊號狀<hi>德宗時</hi>
長安等縣耆壽某乙若干人右某等伏以生長明時游泳皇<lb/>
澤鼓腹且知於帝力食毛敢忘於君恩<hi>左傳昭公七年食上之毛誰非君臣注毛</hi>
<hi>草也</hi>竊見近者祥瑞所呈周於百郡豐稔之報均于四方有以<lb/>
知上玄降靈誕告嘉應彰我君文明之化仁育之恩大道旣<lb/>
行鴻名未舉是以殷勤昭著如斯而不巳者也某皆陶煦純<lb/>
仁成此耇老生旣無𥙷死而何求唯願上聞帝閽復建尊號<lb/>
<pb n="KR4c0049_SBCK_039-11b"/>
用彰聖德以報皇慈披露血誠伏守天闕糜軀碎骨猶生之<lb/>
年謹以今日詣光順門輒進表訖伏惟相公賛翊明主共致<lb/>
太平而使名號尚欎天人失望草野愚鄙切有惑焉伏望敷<lb/>
奏之際開陳其要俾下情允逹大願克從退就泉壌樂而無<lb/>
恨輕黷國相伏待典刑謹狀<lb/>
　　　爲京畿父老上府尹乞奏復尊號狀<hi>京兆尹韋夏卿</hi>
長安縣耆老某乙等若干人右某等幸以羸老獲覩昇平蹈<lb/>
舞薰風謳謌壽域譬之草木何以報天寤寐焦勞不知所措<lb/>
伏見聖君臨御玄化升聞瑞應匝於萬方<hi>張云匝作苔切与帀同</hi>豐報<lb/>
窮於四海神祇注意天地傾心覺悟生人必有爲者<hi>一本作必蔣有</hi>
<hi>爲</hi>蓋以挹損徽號近二十年盛德益光大名未復致逺邇積<lb/>
慮幽明憤懷故自古以來嘉瑞之至未有如今歳之盛也斯<lb/>
乃上玄深旨下人懇誠勤勤相符正在於此某等眷戀明時<lb/>
<pb n="KR4c0049_SBCK_039-12a"/>
朝夕是切唯願早復大號以契天心庶得聖政益光鴻化弥<lb/>
逺少遂踊躍之甚今請詣光順門進表昧死上陳伏以侍郎<lb/>
道合君臣惠敷黎庶儻遂収採愚慮致貢天庭俾草萊微誠<lb/>
得逹萬乗非所敢望惶懼伏深謹狀<lb/>
増廣註釋音辯唐柳先生集卷之三十九<lb/>
<pb n="KR4c0049_SBCK_039-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_031-1a"/>
増廣註釋音辯唐栁先生集卷之三十一<lb/>
書<lb/>
　　　與韓愈論史官書<hi>元和九年作</hi>
正月二十一日某頓首十八丈退之侍者前獲書言史事云<lb/>
具與劉秀才書及今乃見書藁私心甚不喜與退之往年言<lb/>
史事甚大謬若書中言退之不冝一日在館下安有探宰相<lb/>
意以爲苟以史榮一韓退之耶若果爾退之豈冝虚受宰相<lb/>
榮巳而冐居館下近宻地食奉養役使掌固<hi>固一本作故字</hi>利紙筆<lb/>
爲私書取以供子弟費古之志於道者不若是<hi>一本之下有有字一本不</hi>
<hi>下有冝字</hi>且退之以爲紀録者有刑禍避不肯就尤非也史以名<lb/>
爲褒貶猶且恐懼不敢爲設使退之爲御史中丞大夫其褒<lb/>
貶成敗人愈益顯其冝恐懼尤大也則又將揚揚入臺府美<lb/>
食安坐行呼唱於朝廷而巳耶在御史猶爾設使退之爲宰<lb/>
<pb n="KR4c0049_SBCK_031-1b"/>
相生殺岀入升黜天下士其敵益衆則又將揚<hi>揚</hi>入政事堂<lb/>
美食安坐行呼唱於内庭外衢而巳耶何以異不爲史而榮<lb/>
其號利其禄者也又言不有人禍則有天刑<hi>則一本作必字</hi>若以罪<lb/>
夫前古之爲史者然亦甚惑凡居其位思直其道<hi>道</hi>苟直雖<lb/>
死不可回也如回之莫若亟去其位孔子之困于魯衛陳宋<lb/>
蔡齊楚者其時暗諸侯不能以也<hi>以一本作行字</hi>其不遇而死不以<lb/>
作春秋故也當其時雖不作春秋孔子猶不遇而死也若周<lb/>
公史佚雖紀言書亊猶遇且顯也又不得以春秋爲孔子累<lb/>
范曄悖亂雖不爲史其族亦赤<hi>范曄作後漢書以謀反伏誅</hi>司馬遷觸天<lb/>
子喜怒<hi>司馬遷作史記遷言李陵武帝以遷欲沮貳師下之蚕室</hi>班固不檢下<hi>班固作前漢書固僕</hi>
<hi>罵洛陽令种競競怒以事捕固死獄中</hi>崔浩沽其直以闘暴虜<hi>崔浩作魏史立碑以彰直筆衆</hi>
<hi>怒譖於魏太武帝以爲暴揚囯悪帝怒遂族誅浩等</hi>皆非中道左丘明以疾肓出於不<lb/>
幸子夏不爲史亦盲不可以是爲戒其餘皆不出此是退之<lb/>
<pb n="KR4c0049_SBCK_031-2a"/>
冝守中道不忘其直無以他亊自恐退之之恐唯在不直不<lb/>
得中道刑禍非所恐也凡言二百年文武亊多有誡如此者<lb/>
<hi>一本誡作誠字</hi>今退之曰我一人也何能明則同職者又所云若是<lb/>
後來継今者又所云若是人人皆曰我一人則卒誰能紀傳<lb/>
之耶如退之但以所聞知孜孜不敢怠同職者後來継今者<lb/>
亦各以所聞知孜<hi>孜</hi>不敢怠則庻幾不墜使卒有明也不然<lb/>
徒信人口語每<hi>每</hi>異辭日以滋乆則所云磊磊軒天地者<hi>磊魯</hi>
<hi>猥切潘云軒作掀音軒㪯也</hi>决必不沉没且亂雜無可考非有志者所忍<lb/>
恣也果有志豈當待人督責迫蹙然後爲官守耶又凡鬼神<lb/>
事眇茫荒惑無可準明者所不道退之之智而猶懼於此今<lb/>
學如退之辭如退之好言論如退之慷慨自爲正直行行焉<lb/>
如退之<hi>言一本作議行胡浪切</hi>猶所云若是則唐之史述其卒無可託<lb/>
乎明天子賢宰相得史才如此而又不果甚可痛哉退之冝<lb/>
<pb n="KR4c0049_SBCK_031-2b"/>
更思可爲速爲果卒以爲恐懼不敢則一日可引去又何以<lb/>
云行且謀也今當爲而不爲人誘館中他人及後生者此大<lb/>
惑已不勉已而欲勉人難矣哉<lb/>
　　　與史官韓愈致叚秀實太尉逸事書<lb/>
退之<hi>館下</hi>前者書進退之力史亊奉荅誠中吾病若疑不得實<lb/>
未即籍者諸皆是也退之平生不以不信見遇竊自冠<hi>古玩切</hi>
好遊邊上問故老卒吏得叚太尉亊最詳今所趨走州刺史<lb/>
崔公<hi>永州刺史崔能</hi>時賜言事又具得太尉實跡参校備具太尉大<lb/>
節古固無有然人以爲偶一奮遂名無窮今大不然太尉自<lb/>
有難在軍中其處心未甞虧側其莅事無一不可紀㑹在下<lb/>
名未逹以故不聞非直以一時取笏爲諒也史遷死退之復<lb/>
以史道在職冝不苟過日時昔與退之期爲史志甚壯今孤<lb/>
囚廢錮連遭瘴癘羸頓朝夕就死無能爲也第不能竟其業<lb/>
<pb n="KR4c0049_SBCK_031-3a"/>
若太尉者冝使勿墜太史遷言荆軻徴夏無且<hi>且即餘切史記荆軻賛曰</hi>
<hi>始公孫季功董生与夏无且游具知其亊為余道之如是</hi>言大將軍徴蘇建<hi>史記衛將軍傳蘇建語余</hi>
<hi>曰云云</hi>言留侯徴畫容貌<hi>史記張良賛見其圖狀貌如婦人好女</hi>今孤囚賤辱雖<lb/>
不及無且建等然比畫工傳容貌尚差勝春秋傳所謂傳信<lb/>
傳著<hi>谷梁莊公七年春秋著以傳著疑以傳疑</hi>雖孔子亦猶是也竊自以爲信且<lb/>
著其逸事有狀<lb/>
　　　與吕恭書<hi>一本作与吕恭論墓中石書書在荅呉武陵非國語書後</hi>
宗元白元生至得弟書甚善諸所稱道具之元生又持部中<lb/>
廬墓父者所得石書模其文示余云若將聞於上余故恐而<lb/>
疑焉僕蚤好觀古書家所蓄晉魏時尺牘甚具又二十年來<lb/>
徧觀長安貴人好事者所蓄殆無遺焉以是善知書雖未甞<lb/>
見名氏<hi>一本此下更有亦字</hi>望而識其時也又文章之形狀古今特異<lb/>
弟之精敏通逹夫豈不䆒於此今視石文署其年曰永嘉其<lb/>
<pb n="KR4c0049_SBCK_031-3b"/>
書則今田野人所作也雖支離其字尤不能近古爲其永字<lb/>
等頗效王氏変法皆永嘉所未有辭尤鄙近若今所謂律詩<lb/>
者晉時蓋未甞爲此聲大謬妄矣又言植松烏擢之怪<hi>擢一本作</hi>
<hi>擢</hi>而掘其土得石尤不經難信戓者得無姦爲之乎且古之<lb/>
言葬者藏也壤樹之而君子以爲議<hi>礼記擅弓篇囯子髙云</hi>况廬而居<lb/>
者其足尚之哉聖人有制度有法令過則爲辟<hi>潘云四亦切邪也</hi>故<lb/>
立大中者不尚異教人者欲其誠是故惡夫飾且僞也過制<lb/>
而不除䘮冝廬於庭而矯於墓者大中之罪人也况又岀怪<lb/>
物詭神道以奸大法<hi>奸音干犯也</hi>而因以爲利乎夫僞孝以奸利<lb/>
誠仁者不忍擿過恐傷於教也然使僞可爲而利可冒則教<lb/>
益壞若然者勿與知焉可也伏而不岀之可也以大夫之政<lb/>
艮而吾子賛焉<hi>恭甞以監察御史参江南西道軍事时韋丹為觀察使</hi>固無闕遺矣作<lb/>
東郛改市廛去比竹茨草之室而垍土大木<hi>垍巨至切堅土</hi>陶甄梓<lb/>
<pb n="KR4c0049_SBCK_031-4a"/>
匠之工備孽火不得作化惰窳之俗<hi>潘云惰徒果切窳以主切窳惰也悪也史記以</hi>
<hi>故啙窳注啙窳苟且懶惰之謂</hi>絶偷浮之源而條桑浴種深耕易耨之力用<lb/>
寛傜嗇貨均賦之政起其道美矣於斯也慮善善之過而莫<lb/>
之省誠慤之道少損故敢私言之夫以淮濟之清有玷焉若<lb/>
秋豪固不爲病然而萬一離婁子眇然睨之不若無者之快<lb/>
也想黙巳其亊母岀所置書幸甚宗元白<lb/>
　　　答劉禹錫天論書<lb/>
宗元白發書得天論三篇以僕所爲天說爲未䆒欲畢其言<lb/>
始得之大喜謂有以開明吾志慮<hi>一本无明字</hi>及詳讀五六日求<lb/>
其所以異吾說卒不可得其歸要曰非天預乎人也凡子之<lb/>
論乃吾天說傳䟽耳無異道焉諄諄佐吾言而曰有以異不<lb/>
識何以爲異也子之所以爲異者豈不以賛天之能生植也<lb/>
欲夫天之能生植乆矣不待賛而顯且子以天之生植<hi>一本更有</hi>
<pb n="KR4c0049_SBCK_031-4b"/>
<hi>爲天耶三字</hi>爲人耶抑目生而植乎若以爲<hi>爲</hi>人則吾愈不識也<lb/>
若果以爲自生而植則彼自生而植耳何以異夫果蓏之自<lb/>
爲果蓏癕痔之自爲癕痔草木之自爲草木耶是非爲蟲謀<lb/>
明矣猶天之不謀乎人也<hi>乎一本作于字</hi>彼不我謀而我何爲務勝<lb/>
之耶子所謂交勝者若天恒爲惡人恒爲善<hi>一本若字下有知字</hi>人勝<lb/>
天則善者行是又過德乎人過罪乎天也又曰天之能者生<lb/>
植也人之能者法制也<hi>禹錫天論云天之道在生植其用在強弱人之道在法制其用在是非有</hi>
<hi>全篇見附録</hi>是判天與人爲四而言之者也余則曰生植與災荒<lb/>
皆天也法制與悖亂皆人也二之而巳其亊各行不相預而<lb/>
凶豐理亂岀焉究之矣凡子之辭枝葉甚美而根不直取以<lb/>
遂焉又子之喻乎旅者皆人也<hi>一本又字下有曰字</hi>而一曰天勝焉一<lb/>
曰人勝焉何哉莽蒼之先者力勝也邑郛之先者智勝也虞<lb/>
芮力窮也匡宋智窮也是非存亡皆未見其可以喻乎天者<lb/>
<pb n="KR4c0049_SBCK_031-5a"/>
若子之說要以亂爲天理理爲人理耶謬矣若操舟之言人<lb/>
與天者愚民恒說耳幽厲之云爲上帝者爲所歸怨之辭爾<lb/>
<hi>一本爲作不子</hi>皆不足喻乎道<hi>一本无/皆字</hi>子其熟之無羡言侈論<hi>羡餘靣切</hi>
<hi>餘也</hi>以益其枝葉姑務本之爲得不亦𥙿乎獨所謂無形爲無<lb/>
常形者甚善宗元白<lb/>
　　　與劉禹錫論周易九六說書<lb/>
見與董生論周易九六義取老而変以爲畢中和承一行僧<lb/>
得此說<hi>行下孟切</hi>異孔頴逹䟽而以爲新竒彼畢子董子何膚末<lb/>
於學而遽云云也都不知一行僧承韓氏孔氏說<hi>韓康伯孔頴逹</hi>而<lb/>
果以爲新竒不亦可笑矣哉韓氏注乾之䇿二百一十有六<lb/>
曰乾一爻三十有六䇿則是取其過揲四分而九也坤之䇿<lb/>
一百四十有四曰坤一爻二十四䇿則是取其過揲四分而<lb/>
六也孔頴逹等作正義論云九六有二義其一者曰陽得兼<lb/>
<pb n="KR4c0049_SBCK_031-5b"/>
隂隂不得兼陽其二者曰老陽数九老隂数六二者皆変用<lb/>
周易以変者占鄭玄注易亦稱以変者占故云九六也所以<lb/>
老陽九老隂六者九過揲得老陽六過揲得老隂此具在正<lb/>
義乾篇中周簡子之說亦若此而又詳備何畢子董子之不<lb/>
眎其書而妄以口承之也君子之學將有以異也必先究窮<lb/>
其書究窮而不得焉乃可以立而正也今二子尚未能讀韓<lb/>
氏注孔氏正義是見其道聽途說者又何能知所謂易者哉<lb/>
足下取二家言觀之則見畢子董子膚末於學而遽云云也<lb/>
足下所爲書非元凱兼三易者則諾若曰孰與頴逹著則此<lb/>
說乃頴逹說也非一行僧畢子董子能有異者也<hi>一本異字下有說字</hi>
無乃即其謬而承之者歟觀足下出入筮数考校左氏今之<lb/>
丗罕有如足下求易之悉者也然務先窮昔人書有不可者<lb/>
而後革之則大善謹之勿遽宗元白<lb/>
<pb n="KR4c0049_SBCK_031-6a"/>
　　　答元饒州論春秋書<hi>未詳其人</hi>
辱復書教以報張生書及荅衢州書言春秋此誠丗所希聞<lb/>
兄之學爲不負孔氏矣往年曽記裴封叔宅聞兄與裴太常<lb/>
言晉人及姜戎敗秦師于殽一義<hi>事在僖公三十三年</hi>甞諷習之又聞<lb/>
韓宣英及亡友吕和叔輩言他義<hi>韓宣英名曄吕和取名温一本亡友在韓宣英上者</hi>
<hi>誤</hi>知春秋之道乆隱而近乃出焉京中於韓安平處<hi>韓泰字安平</hi>
始得微指和叔處始見集註恒願掃於陸先生之門<hi>陸質一名淳甞</hi>
<hi>著春秋微指二篇集註二篇春秋辨疑七篇</hi>及先生爲給亊中與宗元入尚書同<lb/>
日居又與先生同巷始得執弟子礼未必講討㑹先生病時<lb/>
聞要論甞以易教誨見寵不幸先生疾彌甚宗元又出邵州<lb/>
乃大乖謬不克卒業復於亡友凌生處<hi>凌準字宗一</hi>盡得宗指辨<lb/>
疑集註等一通伏而讀之於紀侯大去其國<hi>事見莊公四年</hi>見聖人<lb/>
之道與堯舜合不唯文王周公之志獨取其法耳於夫人姜<lb/>
<pb n="KR4c0049_SBCK_031-6b"/>
氏㑹齊侯于禚<hi>童云禚諸若切齊地名也事在荘公二年</hi>見聖人立孝經之大端<lb/>
所以明其分也於楚人殺陳夏徴書丁亥楚子八陳納公孫<lb/>
寧儀行父于陳<hi>事在宣公十一年</hi>見聖人褒貶與奪唯當之所在所<lb/>
謂瑕瑜不掩也反覆甚喜若吾生前距此数十年則不得是<lb/>
學矣今適後之不爲不遇也兄書中所陳皆孔氏大趣無得<lb/>
踰焉其言書荀息貶立卓之意也<hi>事在僖公十年</hi>頃甞怪荀息奉君<lb/>
之邪心以立嬖子不務正義弃重耳於外而專其寵孔子同<lb/>
於仇牧孔父爲之辭<hi>仇牧事見威公二年孔父事見莊公十二年</hi>今兄言貶息大<lb/>
善息固當貶也然則春秋與仇孔辭不異仇孔亦有貶歟宗<lb/>
元甞著非國語六十餘篇其一篇爲息發也今録以往可如<lb/>
愚之所謂者乎微指中明鄭人來渝平<hi>事在隱公六年</hi>量力而退告<lb/>
而後絶固先同後異者也今檢此前無與鄭同之文後無與<lb/>
鄭異之據獨疑此一義理甚精而事有不合兄亦當指而教<lb/>
<pb n="KR4c0049_SBCK_031-7a"/>
焉往年又聞和叔言兄論楚商臣一義<hi>事在文公元年</hi>雖啖趙陸氏<lb/>
皆所未及<hi>啖音淡啖助趙匡陸賛也</hi>請具録當䟽微指下以傳末學蕭張<lb/>
前書亦請見及至之日勒爲一卷以垂將來宗元始至是州<lb/>
作陸先生墓表今以奉獻與宣英讀之春秋之道如日月不<lb/>
可賛也若賛焉必同於孔跖優劣之說故直舉其一二不宣<lb/>
宗元再拜<lb/>
　　　答呉武陵論非國語書<lb/>
濮陽呉君足下僕之爲文乆矣然心少之不務也以爲是特<lb/>
博弈之雄耳故在長安時不以是取名譽意欲施之事實以<lb/>
輔時及物爲道自爲罪人捨恐懼則閑無事故聊復爲之然<lb/>
而輔時及物之道不可陳于今則冝垂於後言而不文則泥<lb/>
<hi>乃計切</hi>然則文者固不可少耶拘囚以來無所發明蒙覆幽獨<lb/>
㑹足下至然後有助我之道一觀其文心朗目舒炯若深井<lb/>
<pb n="KR4c0049_SBCK_031-7b"/>
之下仰視白日之正中也足下以超軼如此之才<hi>軼音逸</hi>每以<lb/>
師道㑹僕僕滋不敢僕每爲一書足下必大光耀以明之固<lb/>
又非僕之所安處也若非國語之說僕病之乆甞難言於丗<lb/>
俗今因其閑也而書之恒恐後丗之知言者用是詬病<hi>詬古候切</hi>
狐疑猶豫伏而不出累月方示足下足下乃以爲當僕然後<lb/>
敢自是也吕道州善言道<hi>道州刺史吕温</hi>亦若吾子之言意者斯文<lb/>
殆可取乎夫爲一書務冨文采不顧事實而益之以誣怪張<lb/>
之以闊誕以炳然誘後生而終之以僻是猶用文錦覆䧟穽<lb/>
也不明而出之則顚者衆矣僕故爲之標表以告夫遊乎中<lb/>
道者焉僕無聞而甚陋又在黜辱居泥塗若螾蛭然<hi>螾与蚓同蛭音</hi>
<hi>質</hi>雖鳴其聲音誰爲聽之獨頼丗之知言者爲準<hi>一本更有其字</hi>不<lb/>
知言而罪我者吾不有也僕又安敢期如漢時列官以立學<lb/>
故爲天下笑耶是足下之愛我厚始言之也前一通如來言<lb/>
<pb n="KR4c0049_SBCK_031-8a"/>
以汙篋牘此在明聖人之道微足下僕又何託焉不悉宗<lb/>
元白<lb/>
　　　與吕道州温論非國語書<hi>温字化光一字和叔</hi>
四月三日宗元白化光足下近丗之言理道者衆矣率由大<lb/>
中而出者咸無焉其言本儒術則迂廻茫洋而不知其適其<lb/>
或切於事則苛峭刻覈不能從容卒泥乎大道<hi>泥乃計切</hi>甚者好<lb/>
怪而妄言推天引神以爲靈竒恍愡若化而終不可逐故道<lb/>
不明於天下而斈者之至少也吾自得友君子而後知中庸<lb/>
之門户階室漸染砥礪<hi>漸將廉切</hi>幾乎道眞然而常欲立言垂文<lb/>
則恐而不敢今動作悖謬以爲僇於丗身編夷人名列囚籍<lb/>
以道之窮也而施乎事者無日故乃挽引強爲小書以志乎<lb/>
中之所得焉甞讀國語病其文勝而言尨好詭以反倫其道<lb/>
舛逆而學者以其文也咸嗜恱焉伏膺呻吟者至比六經則<lb/>
<pb n="KR4c0049_SBCK_031-8b"/>
溺其文必信其實是聖人之道翳也余勇不自制以當後丗<lb/>
之訕怒輒乃黜其不臧救丗之謬<hi>救一本作䆒</hi>凡爲六十七篇命<lb/>
之曰非國語旣就累日怏怏然不喜<hi>怏於亮於两二切</hi>以道之難明一<lb/>
而習俗之不可変也如其知我者果誰歟凡今之及道者果<lb/>
可知也巳後之來者則吾未之見其可忽耶故思欲盡其瑕<lb/>
纇<hi>盧對切</hi>以别白中正度成吾書者非化光而誰輒令往一通<lb/>
惟少留視役慮以卒相之也往時致用作孟子評<hi>李景儉字致用</hi>有<lb/>
韋詞者告余曰吾以致用書示路子路子曰善則善矣然昔<lb/>
之爲書者豈若是摭前人耶<hi>摭之石切拾也</hi>韋子賢斯言也余曰致<lb/>
用之志以明道也非以摭孟子蓋求諸中而表乎丗焉尔今<lb/>
余爲是書非左氏尤甚若二子者固丗之好言者也而猶出<lb/>
乎是况不及是者滋衆則余之望乎丗者愈狹矣卒如之何<lb/>
苟不悖於聖道而有以啓明者之慮則用是罪余者雖累百<lb/>
<pb n="KR4c0049_SBCK_031-9a"/>
丗滋不憾而恧焉<hi>恧女六切慙也</hi>於化光何如哉激乎中必厲乎外<lb/>
想不思而得也宗元白<lb/>
　　　與友人論文書<lb/>
古今號文草爲難足下知其所以難乎非謂比興之不足恢<lb/>
拓之不逺鑚礪之不工頗纇之不除也<hi>頗普禾切偏也</hi>得之爲難知<lb/>
之愈難耳苟或得其髙朗<hi>一夲作明字</hi>探其深賾雖有蕪敗則爲<lb/>
日月之蝕也大圭之瑕也曷足傷其明黜其寶哉且自孔氏<lb/>
以來兹道大闡家脩人勵刓精竭慮者幾千年矣<hi>刓五官切</hi>其間<lb/>
耗費簡札役用心神者其可数乎登文章之籙波及後代越<lb/>
不過数十人耳其餘誰不欲爭裂綺繡互攀日月髙視於萬<lb/>
物之中雄峙於百代之下乎率皆縱臾而不克<hi>童云縦子勇切臾音勇縱</hi>
<hi>臾奬勵也出前漢衡山王傳</hi>躑躅而不進力䠞勢窮<hi>䠞与蹙同子六切</hi>吞志而没<lb/>
故曰得之爲難嗟乎道之顯晦幸不幸繫焉談之辯訥升降<lb/>
<pb n="KR4c0049_SBCK_031-9b"/>
繫焉鑒之頗正好惡繫焉交之廣狹屈伸繋焉則彼卓然自<lb/>
得以奮其間者合乎否乎是未可知也而又榮古虐今者比<lb/>
肩疊跡大底<hi>一本作抵字</hi>生則不遇死而垂声者衆焉揚雄没而<lb/>
法言大興馬遷生而史記未振彼之二才且猶若是况乎未<lb/>
甚聞著者哉<hi>一本无著字</hi>固有文不傳於後祀聲遂絶於天下者<lb/>
矣故曰知之愈難而爲文之士亦多漁獵前作戕賊文史抉<lb/>
其意<hi>抉二决古穴二切</hi>抽其華置齒牙間遇事蠭起金声玉耀誑聾<lb/>
瞽之人徼一時之声<hi>徼与僥同</hi>雖終淪棄而其奪朱亂雅爲害巳<lb/>
甚是其所以難也間聞足下欲觀僕文章退發嚢笥編其蕪<lb/>
穢心悸氣動交於胷中未知孰勝故乆滯而不往也今往僕<lb/>
所着賦頌碑碣文記議論書序之文凡四十入篇合爲一通<lb/>
想令治書蒼頭吟諷之也擊轅拊缶必有所擇顧鍳視何如<lb/>
耳<hi>一本視字下有其字</hi>還以一字示褒貶焉　︻柳文三十一卷終<lb/>
<pb n="KR4c0049_SBCK_031-10a"/>
</p>
<p>
</p>
  </div>
</body>
</text>
</TEI>
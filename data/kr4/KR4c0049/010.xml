<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_010-1a"/>
有聞彰徹轉金吾衛判官三歷御史績用弘大揚于天庭加<lb/>
檢校尚書禮部貟外郎換山南東道節度判官復轉郎中爲<lb/>
安南副都護賜紫金魚袋充經略副使遷檢校太子右庶子<lb/>
兼安南都護御史中丞充本管經略招討處置等使公自爲<lb/>
吏習於海邦凡其比較勤勞利澤長乆去之則夷䝤稱亂<hi>張云</hi>
<hi>䝤魯皓切又竹巧切西南夷名</hi>復至而冦攘順化及受命專征得陳嘉謩誓<lb/>
拔禍本納於夷䡄<hi>即軌字</hi>乃命一其貢奉平其歛施牧人盡區<lb/>
處之方制國備刑體之法道阻而通百貨地偏而具五人儲<lb/>
偫委積<hi>童云偫直里切待也羽獵賦音雉委於僞切積子智切</hi>師旅無庚癸之呼<hi>左哀十三</hi>
<hi>年庚申叔儀乞粮呼曰庚癸乎注庚酉方主榖癸北方主水</hi>繕完板榦<hi>工翰切築墻扳下從木</hi>控帶<lb/>
兼戊已之位<hi>前漢西域志元帝置戊巳二校尉注戊已中央鎮覆四方</hi>文單環王<hi>單都寒切虜姓</hi>
<hi>可单氏後改爲单氏即眞臘囯環王本林邑一曰占婆</hi>怙力背義公於是陸聮長轂<hi>戦車</hi>
<hi>出左傳</hi>海合艨艟<hi>即蒙衝突/敵之戦船</hi>再舉而克殄其其徒廓地數圻<hi>數上</hi>
<pb n="KR4c0049_SBCK_010-1b"/>
<hi>声圻音沂岀左傳</hi>以歸于我理烏蠻酋帥負險蔑德公於是外申皇<lb/>
威旁逹明信一動而悉朝其長取州二十以𬒳於華風易皮<lb/>
弁以冦帶化姦宄爲誠敬皆用周禮率由漢儀公患浮海之<lb/>
役可濟可覆而無所恃乃刳連烏以闢垣途鬼工來并人力<lb/>
罕用沃日之大束成通溝摩霄之阻硩爲髙岸<hi>童云硩他力切又丈列功</hi>
<hi>毀也周官有硩蔟氏</hi>而終古蒙利公患疆埸之制一彼一此而不可常<lb/>
乃復銅柱爲正制鼓鑄旣施精堅是立固圉之下明若白黒<lb/>
易野之守<hi>張云易以豉切平地也出周礼</hi>險逾丘陵而萬丗無虞竒琛良貨<lb/>
<hi>琛丑林切宝也</hi>溢于王府殊俗異類盈于藁街<hi>街名漢有蛮夷邸館</hi>優詔累旌<lb/>
其忠良太史嗣書其功烈就加國子祭酒封武城男食邑三<lb/>
百户凡再䇿勲至上柱國三増秩至中散大夫某年月薨于<lb/>
位年若干天子震悼傷辭有加明年其孤某宫與宗人號奉<lb/>
裳帷率其家老咨于叔父延唐令某卜宅于潭州某原葬用<lb/>
<pb n="KR4c0049_SBCK_010-2a"/>
某月某日人謀皆從龜兆襲吉乃刻兹石著公之閥以志于<lb/>
丘竁<hi>童云樞縜充苪二切穿地也出周礼</hi>以告于幽明銘曰<lb/>
周限荆衡秦開百粤交州之治炎劉是設<hi>漢武帝元鼎元年置交趾郡</hi>德<lb/>
大來服道消自絶伏波南征漢威載烈<hi>漢馬援</hi>宛陵北附晉政<lb/>
爰發<hi>晋封陶璜宛陵侯</hi>我唐流澤光于有截皇帝中興武城授鉞肅<lb/>
肅武城惟夫之哲更歷毗賛顯揚彰徹旣受休命秉兹峻節<lb/>
度其謀猷守以廉㓗厚農薄征匪貊匪桀通商平貨有來<lb/>
恱<hi>即胥字</hi>踐山跨海堅其鶴列<hi>陳兵也莊子云鶴列於嚴譙之間</hi>制器足兵潰<lb/>
兹蟻結烏蠻屈服文單剪㓕柔逺開疆㑹朝天闕銅柱乃復<lb/>
環山以硩<hi>張云救列切摘墮也</hi>海無遘迕<hi>音/午</hi>冦罔踰越琛賮之獻<hi>童云徐刃</hi>
<hi>切亦作贐同</hi>周于窮髮<hi>不毛之地</hi>帝嘉成德載旌茂閥増秩策勲土封<lb/>
斯裂位厄元侯年虧大耋邦人號呼夷裔悽咽卜葬長沙連<lb/>
岡啓穴書銘薦辭德音罔缺<lb/>
<pb n="KR4c0049_SBCK_010-2b"/>
　　　唐故邕管經略招討等使朝散大夫持節都督邕州<lb/>
　　　　諸軍事守邕州刺史兼御史中丞賜紫金魚袋李<lb/>
　　　　公墓誌銘<hi>并序李位</hi>
公諱某字某實惟文皇帝之玄孫别子曰承乾<hi>别筆列切</hi>爲皇太<lb/>
子以藩愛逼奪危慄致禍後封恒山爲愍王贈荆州大都督<lb/>
継别曰象蘄春郡太守贈越州大都督郇國公大宗曰玼<hi>張云</hi>
<hi>蒲蠲毗賔二爾夏書作嬪</hi>太子詹事贈祕書監生廙<hi>兾翼二音</hi>尚書左丞凡四<lb/>
代有土田居貴仕公丕承之以率南服克荷天休繼有功德<lb/>
公始以通經入崇文館登有司第選同州叅軍入佐金吾衛<lb/>
<hi>右金吾大將軍范希朝奏位佐其府</hi>進太僕王簿叅引大駕府移爲左右神䇿<lb/>
行營兵馬節度以爲推官<hi>貞元元年范希朝爲左右神䇿京西諸城鎮行營兵馬節度使鎮奉</hi>
<hi>天復奏位爲府推官</hi>拜監察御史賜緋魚袋凡二使其率皆范司空希<lb/>
朝<hi>率所類切即帥字</hi>進殿中侍御史湖南都團練判官以寛通簡大<lb/>
<pb n="KR4c0049_SBCK_010-3a"/>
輔治得中道府遷主後事師人愛慕欲以貞元故事爲請公<lb/>
恐懼抑留復從浙東爲都團練副使轉侍御史又從浙西如<lb/>
其職加著作郎凡三使其率皆薛大夫苹㓨岳信二州得劉<lb/>
向祕書以能卒化黄白日召徒試術爲仇家上變就鞫無事<lb/>
勑笞殺告者猶降建州司馬陟刺泉州㑹烏　夷㓨殺郡吏<lb/>
<hi>童云字諸韵无疑是信牛隹魚巾二切楚詞猛烏/狺犬戎也或云當作烏即黄洞蛮也㓨一本作叛</hi>毆縳農<lb/>
民詔以公都督邕州兼御史中丞賜紫金魚袋爲經略招討<lb/>
使旣至則<graphic n="KR3411" url="https://raw.githubusercontent.com/kanripo/KR-Gaiji/master/images/KR3411.png" mimeType="image/png"/>弓槖甲<hi>
                        <graphic n="KR3411" url="https://raw.githubusercontent.com/kanripo/KR-Gaiji/master/images/KR3411.png" mimeType="image/png"/>与弢同它刀切弓衣也槖音託嚢也</hi>去斥候禁部内無<lb/>
敢以賊名使得自澣濯諸酋長咸頓首送欵故虜獲輸稅奉<lb/>
貢願比内郡人遣子吏都督所<hi>言爲吏於都督之所</hi>人復耕稼無有威<lb/>
刑居五月頃有黒螭鼓江流壞北岸直城南門覆船殺人然<lb/>
後去父老泣曰吾公其殆矣嘗合汞<hi>童云汞亦作澒胡貢切水銀也</hi>流黄丹<lb/>
砂爲紫丹能入火不動以爲神服之且十年然卒以是病暴<lb/>
<pb n="KR4c0049_SBCK_010-3b"/>
下赤黒數日薨實元和十三年六月十五日年五十七僚宰<lb/>
庀事有緹五兩<hi>童云緹音題又他礼切赤色帛兩音量力讓切</hi>無金銀泉具幾不克<lb/>
歛夷人號呼致幣歸以明年月日葬附其穆長安西南髙陽<lb/>
原上夫人陳氏先公十五年没父曇亦都督邕州終孤孟輿<lb/>
愿且文亞曰仲權次曰季謀年自九歲以下有兩壻博陵崔<lb/>
行儉勁峭有立志滎陽鄭師貞敏捷能群皆聞名銘曰<lb/>
文濬維祥<hi>文皇帝即太宗</hi>實亘實延冡䜛不嗣<hi>大子氶乾</hi>宗以支傳郇公<lb/>
克庸詹事繼賢湜湜左丞<hi>湜視力切</hi>惟道之宣公寛且惠以教則<lb/>
順五叅戎政二佩郡印師歡民愛克懷以信詖辤告訕<hi>一作訟</hi>
卒白其訊烏　猖狂盗海剽山帝命平南逖彼群蠻虎龍煌<lb/>
煌英蕩是將舟之金玉以爲公服公旣莅止告以文理推義<lb/>
赴仁弢弓服矢闢是垣壘完其父子復我邦賦弛予卒士貌<lb/>
不功矜情不伐喜蠻人涕懷投刃以俟方底成績蟲孽告妖<lb/>
<pb n="KR4c0049_SBCK_010-4a"/>
悍石構灾升屋而號<hi>平声招䰟也出礼記礼運篇</hi>椎䯰卉裳<hi>椎音搥䯰音介謂䯻如椎</hi>
<hi>也卉詡里切蕉葛之服並南蛮之飾</hi>來賵來觀膴膴鱗原祔之顯魂松柏芊芊<lb/>
<hi>音千</hi>封域安安代有髙墳堯文之孫<lb/>
　　　唐故邕管招討副使試大理寺直兼貴州刺史鄧君<lb/>
　　　　墓誌銘<hi>并序</hi>
君諱某字某南陽人漢司徒禹之丗也曽祖倚皇連州普城<lb/>
令祖少立皇滄州司馬考邕皇左武衛兵曹參軍惟君敏給<lb/>
以御下廉忠以承上幹蠱之稱洽於諸侯信謹之跡彰于所<lb/>
莅故自始仕以至没丗未甞無聞焉𥘉以試太常寺奉禮郎<lb/>
更職於劒南湖南江西前後連帥咸器其能以柄於事於劒<lb/>
南<hi>佐節度韋皐</hi>則亭擬閱實以循官刑盡哀敬之情致淑問之頌<lb/>
寛猛之適克合于中於湖南<hi>佐觀察楊慿</hi>則外按屬城内專平準<lb/>
莅丱人錫石之地<hi>童云丱音礦古猛切周礼有非人</hi>叅鳬氏鼓鑄之功溢山<lb/>
<pb n="KR4c0049_SBCK_010-4b"/>
告祥國用益贍吏無並縁以巧法<hi>並蒲浪切</hi>人無怨讟以苦役<hi>童云</hi>
<hi>讟音讀怨也</hi>凡處斯職莫能加焉於江西<hi>佐楊/慿</hi>則旁緝傳置<hi>傳株恋切</hi>
<hi>驛也</hi>下繩支郡俾無有異政以一於詔條財賦之重待君而理<lb/>
無何邕州經略使路公恕奏署試大理評事兼貴州刺史叅<lb/>
帷幕之任董龜虎之威<hi>龜印虎苻</hi>夷俗敬愛革面受事朝廷將以<lb/>
武定南服命安南大校御史中丞趙良金爲邕州復以君兼<lb/>
招討判官録其異能奏加司直昇招討副使兼統横廉貴三<lb/>
州事尨茸之下<hi>尨莫江切茸如容切乱皃</hi>直道有立獷悍之内<hi>獷古猛切悍音汗</hi>
義威必行賦増而不擾法一而無憾然以憂慄間於多虞<hi>間音</hi>
<hi>閑岀左傳哀公五年</hi>卒成耳目之塞道致齒牙之猾<hi>囯晋語齒牙爲猾謂讒口之爲害</hi>元<lb/>
和五年五月二十一日疾卒於公館年五十五明年某月日返<lb/>
葬於潭州某原夫人隴西李氏大理評事練之女年三十三<lb/>
貞元十六年終於郴州有子四人曰贄曰某贄十三年矣哀<lb/>
<pb n="KR4c0049_SBCK_010-5a"/>
禮具焉京兆尹弘農公<hi>京兆尹楊慿弘農人</hi>始由湖南爲江西再以君<lb/>
爲從事知之最厚痛君之能不施於劇任惜君之志見屈於<lb/>
羣疑且以誌授宗元使備其闕占者觀其所使而知在上之德<lb/>
今也觀其所使<hi>一本作以</hi>而知在下之誠嗚呼可無辤乎銘曰<lb/>
曼姓之裔<hi>春秋鄧囯曼姓後以囯為姓</hi>司徒隆漢<hi>漢鄧禹</hi>惟君是承有植其<lb/>
幹始屬奉常出叅藩翰議讞西蜀<hi>張云讞語蹇魚戰魚列三切並議罪也</hi>平其<lb/>
狴犴<hi>童云陛岸二音上又邊迷切</hi>廵視南楚緫兹條貫貿遷化居貨殖攸<lb/>
賛改煎鎔範貢輸増筭旣飭財賦亦專傳館<hi>傳直恋切</hi>去牧荒陬<lb/>
<hi>將侯切隅也謂為貴州刺史</hi>肅其聽㫁<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>
                    <graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>以息<hi>
                        <graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>
                        <graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>即奪攘字</hi>暴戾斯逭行非<lb/>
選事進不避難始頼其寕終聞見憚疾與憂積志隨魄散年<lb/>
極中身葬兹髙岸才耶命耶君子興歎<lb/>
　　　吕侍御㳟墓銘<hi>吕温之弟</hi>
吕氏丗居河東至延之始大以御史大夫爲淅東道節度大<lb/>
<pb n="KR4c0049_SBCK_010-5b"/>
使延之生渭爲中書舎人尚書禮部侍郎刺湖南七州生四<lb/>
子温恭儉譲以温爲尚書郎再贈至右僕射恭字敬叔他名<lb/>
曰宗禮或以爲字實惟吕氏宗子尚氣節有勇略不事小謹<lb/>
讀從横書<hi>従子容切</hi>理隂符握機孫子之術<hi>周書隂苻九篇偓機亦兵書名孫子十三</hi>
<hi>篇</hi>曰我師尚父胄也<hi>尚父吕望</hi>大父洎先人咸統方岳今天下將<lb/>
理平蔡兖冀幽洎戎猶負命蚤夜呼憤以爲宜得任瓜牙畢<lb/>
力通天子命作文章咸道其志云又曰由吾兄而上三丗丗<lb/>
爲進士吾爲文不墜教戒獨武事未克纉厥緒因棄去從山<lb/>
南西道節度府<hi>佐節度嚴礪</hi>掌書記預謀畫不甚合以試守軍衛<lb/>
佐加恊律郎入薦爲長安主簿復出以監察御史叅江南西<lb/>
道都團練軍事<hi>佐韋丹</hi>府表進殿中侍御史爲桂管都防禦副<lb/>
使元和八年去桂州相國尚書鄭公遮留<hi>鄭絪</hi>假嶺南道節度<lb/>
判官至廣州病㾬瘧<hi>童云㾬音皆与痎同</hi>加㿃<hi>音帶</hi>六月二十八日卒妻<lb/>
<pb n="KR4c0049_SBCK_010-6a"/>
裴氏户部尚書延齡女有丈天子三人曰爽曰瓌曰特女子<lb/>
三人曰環曰鵉曰倩皆糿行於道而倩又死遂以柩如洛陽<lb/>
祔葬於大墓欵志吕氏丗仕至大官皆有道冝興於丗温洎<lb/>
恭名爲豪傑知者以爲是必立王功活生人不幸温刺衡州<lb/>
年四十卒恭未及理人年三十七又卒丗固有其具而不及<lb/>
其用若温恭者耶恭貌竒壯有大志信善容物冝壽考碩夫<lb/>
而又不克吕氏之道惡乎興銘曰<lb/>
渢渢之風乎不可追<hi>童云渢音馮美哉渢渢乎見左傳襄二十九年一說當作泱泱斉風也</hi>有<lb/>
志之大乎今安歸吕君去我死乎吾誰依<lb/>
　　　唐故嶺南經略副使御史馬君墓誌<lb/>
元和九年月日扶風馬君卒命于守龜祔于先君食<hi>龜食墨也尚書</hi>
<hi>云惟洛食</hi>卜葬明年某月庚寅亦食其孤使來以狀謁銘宗元删<lb/>
取其辭曰君凡受署往來桂州嶺南江西荆南道<hi>来一作亊</hi>皆大<lb/>
<pb n="KR4c0049_SBCK_010-6b"/>
府凡命官更佐軍衛録王府事畨禺令<hi>童云番禺音潘愚南海郡縣名</hi>江陵<lb/>
戸曹録府事監察御史皆爲顯官凡佐治由廵官判官至押<lb/>
畨舶使經略副使皆所謂右職凡所嚴事御史中丞良<hi>未詳姓氏</hi>
司徒佑<hi>杜佑</hi>嗣曹王臯<hi>李/臯</hi>尚書胄<hi>戴/胄</hi>尚書伯儀<hi>張伯/儀</hi>尚書昌<hi>趙昌</hi>
皆賢有勞諸侯其善事凡管領南五府儲跱<hi>嶺南五府嶺南安南桂𬋩容𬋩</hi>
<hi>邕𬋩也跱文里切亦作峙</hi>岀卒致榖以謀叶平哥舒晃<hi>大暦八年循州刺史哥舒晃反十年</hi>
<hi>江西觀察使路嗣恭討平之</hi>假守州邑<hi>謂爲番禺令</hi>民以便安殄火訛殺吏威<lb/>
<hi>殺去声</hi>海鹽増筭邦賦大減所至皆用是理年七十不肯仕曰<lb/>
吾爲吏逾四十年卒不見大者今年志慮耗<hi>志一本作至謂年至七十</hi>終<lb/>
不能以䈥力爲人嬴縮因罷休以經書教子弟不問外事加<lb/>
七年卒君始以長者重許與聞凡交大官皆見禮司徒佑嘗<lb/>
以國事徴顧謂君曰願以老母爲累受託奉視優崇至忘其<lb/>
子之去君諱某字某曾祖某某官祖某某官父某某官嗣子<lb/>
<pb n="KR4c0049_SBCK_010-7a"/>
龍西李氏出曰徴由進士爲右衛胄曹早没次四子皆京兆<lb/>
韋氏出曰儆曰倣曰敏曰庭女一人嫁柳氏壻曰宗一其銘<lb/>
曰<lb/>
不懈于位不替于謀慮　以平<hi>口候切一本作役</hi>撫民以蘇僣火不<lb/>
孽悍吏不牟惟寳于塩亦嬴其籌公以忠施私以義躋旣至<lb/>
于年乃静于懷衣柔膳甘子侍孫携<hi>侍一作掖</hi>觀經考古敎導斯<lb/>
齊克壽克樂嗚呼終哉于隂之原爰位其墓千萬子孫來拜<lb/>
來附<lb/>
　　　唐故安州刺史兼侍御史貶栁州司馬孟公墓誌銘<lb/>
<hi>孟常謙</hi>
孟氏之孤曰遵慶奉其父命書力篇爲善狀一篇來告曰月<lb/>
日君薨月日將葬于某<hi>月日一本並作日月</hi>敢請刻辭嗚呼公自假左<lb/>
賛善大夫栢王司馬太常少卿爲義成軍中軍兵馬使其帥<lb/>
<pb n="KR4c0049_SBCK_010-7b"/>
魏國公躭爲宰相<hi>賈躭</hi>命公左領軍衛將軍事德宗順宗今上<lb/>
立朝九年加朝議大夫居䘮㑹用兵于趙起復居故官爲左<lb/>
神䇿行營先鋒兵馬使知牙而趙兵罷不受禄去金革服䘮<lb/>
終期命安州刺史仍加侍御史安州防遏兵馬使貶柳州司<lb/>
馬公甞佐魏公平㐮陽靖梁州立義成軍魏公弘大恢竒公<lb/>
能以任軍政是以又爲衛將軍䖍恭㓗廉動得禮節伐趙之<lb/>
役堅立堡壘誓死麾下法制明具權力無能移進不避患退<lb/>
不敗禮安州迫冦攘<hi>近淮西呉元濟璄</hi>多戎事政出一切吏以文持<lb/>
之故貶明年用兵于蔡朝廷諸公洎外諸侯咸以公爲請未<lb/>
及徴氣乗肺溢爲水浮膚而卒年六十惟公志專于中貌嚴<lb/>
于外甞立廷中毅然望之若圖形刻像聞國難輒不寢食謀<lb/>
度憤吒<hi>陟駕切</hi>以故病不可治曽祖某官諱某祖某官諱某父<lb/>
某官諱某公之諱曰常謙子遵慶弟曰某銘曰<lb/>
<pb n="KR4c0049_SBCK_010-8a"/>
魯仲孫氏其丗爲孟賁勇光武<hi>賁音奔古勇士</hi>軻儒紹聖公傳師法<lb/>
以訓戎政執稽以庸咸致厥命濟<hi>濟</hi>于朝冕服以光墨非從<lb/>
利<hi>起復用墨纕</hi>終役復䘮忠孝孔明君子攸彰昔者雲中六級下<lb/>
吏<hi>漢魏尚</hi>公刺于安法亦可議黜伏南荒豪士歔欷<hi>音希又音戯</hi>聞<lb/>
難以激去食廢寐神乖氣離支膈莫遂廷臣進言侯伯拜章<lb/>
帝命將施俄仆于京代山丸丸植柏與松其名惟何忠孝孟<lb/>
公<lb/>
　　　故連州貟外司馬凌君權厝誌<hi>凌凖</hi>
年月日尚書都官貟外郎和州刺史連州司馬冨春凌君諱<lb/>
準卒于桂陽佛寺先是六月告于州刺史博陵崔君曰余甞<lb/>
學黄帝書切脉視病今余肝伏以濇<hi>張云音色脉不滑也</hi>腎浮以代將<lb/>
不臘而死審矣凡余之學孔氏爲忠孝禮信而事固大謬卒<lb/>
不能有示乎丗者命也<hi>示又作立</hi>臣道无以明乎國子道无以成<lb/>
<pb n="KR4c0049_SBCK_010-8b"/>
乎家下之得罪于人以謫徙醜地上之得罰于天以降彼罪<lb/>
<graphic n="KR1282" url="https://raw.githubusercontent.com/kanripo/KR-Gaiji/master/images/KR1282.png" mimeType="image/png"/>余無以禦也敢以鬼事爲累又告爲老氏者某曰余生於<lb/>
辰今而寓乎戍辰戍衝也吾命與脉叶其死矣乎吾罪大懼<lb/>
不克歸柩於吾郷是州之南有大岡不食<hi>礼記檀弓上擇不食之地而葬注謂</hi>
<hi>不耕墾</hi>吾甚樂焉子其以是葬吾及是咸如其言云孤夷仲求<lb/>
仲以其先人之善余也勤以誌爲請嗚呼君字宗一以孝悌<lb/>
聞于其郷杭州刺史常召君以訓于下讀書爲文章著漢後<lb/>
春秋二十餘萬言又著六經解圍人文集未就有謀略尚氣<lb/>
節賙人之急出貨力猶棄粃粺<hi>張云粃音匕粺旁卦切与稗同</hi>年二十以書<lb/>
干丞相丞相以聞試其文日萬言擢爲崇文館校書郎又以<lb/>
金吾兵曹爲邠寜節度掌書記涇之亂<hi>一本涇上有泚字建中四年涇原兵反推</hi>
<hi>朱泚為主</hi>以謀畫佐元戎<hi>佐節度使遊壞破賊有功</hi>常有大功累加大理評事<lb/>
御史賜緋魚袋換節度判官轉殿中侍御史府䘮<hi>邠寕節度張献甫卒</hi>
<pb n="KR4c0049_SBCK_010-9a"/>
罷職後遷侍御史爲浙東廉使判官<hi>佐觀察賈全</hi>撫循罷人<hi>罷音疲</hi>
按驗汙吏吏人敬愛厥績以懋粹然而光聲聞于上召以爲<lb/>
翰林學士德宗崩邇臣議祕三日乃下遺詔君獨抗危詞以<lb/>
語同列王伾畫其不可者十六七乃以旦日發䘮六師萬姓<lb/>
安其分遂入爲尚書<hi>一本下有郎字</hi>仍以文章侍從由本官叅度支<lb/>
調發出納姦利衰止<hi>利一本作吏</hi>以連累出和州降連州居母䘮<lb/>
不得歸而二弟継死不食哭泣遂䘮其明以没蓋君之行事<lb/>
如此其報應如此夫人髙氏在越孤四人南仲殷仲在夫人<lb/>
所未至執友河東柳宗元哀君有道而不明白於天下離愍<lb/>
逢尤夭其生且又同過<hi>謂同貶謫</hi>故哭以爲志其辭哀焉銘曰<lb/>
噫凌君生不淑學孔氏揚芬郁好謀謨冨天禄讎禁書贊推<lb/>
轂觀靈龜獲貞卜徙東越翊明牧罷人蘇汚吏覆升侍從躬<lb/>
啓沃厈危疑興大福吏尚書徒隷肅佐經邦財用足道之躓<lb/>
<pb n="KR4c0049_SBCK_010-9b"/>
<hi>音致治也</hi>身則辱烏江垂<hi>和/州</hi>九疑麓<hi>連州山</hi>仍禍凶遘兹酷能知命<lb/>
无怨毒罪不泯死猶僇<hi>音戮</hi>何以葬南嶺曲魂有靈故郷復封<lb/>
兹壤歸骨肉爲之銘志陵谷<lb/>
　　　故嶺南鹽鐵院李侍御墓誌<lb/>
天寳中詔李氏由涼武昭王以下<hi>唐髙祖七丗祖諱翯</hi>皆得籍宗正故<lb/>
沂州刺史福以姑臧人附属於寕歧爲族曽祖生樂壽令昱<lb/>
昱生虢州司馬叶丗以儒聞叶生監察御史澣字濯纓明兩<lb/>
經仕歴永興臨晉尉㑹天子方事誅伐南平蔡<hi>平呉元済</hi>北復趙<lb/>
<hi>王承宗納德棣二州復一本作服</hi>西走戎<hi>吐/蕃</hi>東討齊魯<hi>伐李師道</hi>五年間兵征卒<lb/>
戍糴行千里凡進用唯財賦爲難君以試大理評事佐荆南<lb/>
兩稅使督天下諸侯之半調食饒給車繫舟連<hi>一作車擊舟連</hi>又守<lb/>
湘南鹽鐵轉運院<hi>湘一本作湖</hi>以能遷官移嶺南益積功勞以介<lb/>
厲敦勤爲率<hi>一无率字</hi>羣吏先年五十三元和十三年月日卒妻<lb/>
<pb n="KR4c0049_SBCK_010-10a"/>
廬江何氏凡五丗丗鄭出父曰士鍔<hi>一本作諤</hi>季父曰士幹有大<lb/>
名君之子二人曰䕫曰導女一人曰某夔導皆㓜不能事何<lb/>
夫人哭且戒柩行萬里人咸觀其禮焉葬伊闕用明年某月<lb/>
日甲子銘曰<lb/>
涼爲帝基克顧厥胤皇弘國諜四邑顯進沂以属尊丗仕倚<lb/>
儒憲憲濯纓亦用學徒旣榖旣官式懋爾勞四方用師卒食<lb/>
之饒致其廉介率是諸侯于荆于交関石是鈞邦有休功惟<lb/>
吏之勤冀施于大以盡其有孰司壽夭君不克乆吉日來祔<lb/>
伊闕之墓子嗣孫承有逹冝興銘詔于神永永是徴<lb/>
增廣註釋音辯唐栁先生集卷之十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_003-1a"/>
増廣註釋音辯唐柳先生集卷之三<lb/>
　論<lb/>
　　　封建論<lb/>
天地果無𥘉乎吾不得而知之也生人果有𥘉乎吾不得而<lb/>
知之也然則孰爲近曰有𥘉爲近孰明之由封建而明之也<lb/>
彼封建者更古聖王堯舜禹湯文武而莫能去之蓋非不欲<lb/>
去之也勢不可也勢之來<hi>一本下有則字</hi>其生人之𥘉乎不𥘉無以<lb/>
有封建封建非聖人意也彼其𥘉與萬物皆生草木榛<hi>榛側侁</hi>
<hi>切文選注云聚皃</hi>鹿豕狉<hi>狉音丕狸子曰/狉潘云衆皃</hi>人不能搏噬<hi>音愽誓</hi>而且無<lb/>
毛羽莫克自奉自衛荀卿有言必將假物以爲用者也夫假<lb/>
物者必爭爭而不巳必就其能断曲直者而聽命焉其智而<lb/>
明者所伏必衆告之以直而不改必痛之而後畏由是君長<lb/>
刑政生焉故近者聚而爲羣<hi>羣</hi>之分其爭必大大而後有兵<lb/>
<pb n="KR4c0049_SBCK_003-1b"/>
<pb n="KR4c0049_SBCK_003-1b"/>
<hi>戯仲山甫諌不听魯公卒囯人殺戯而立括出囯語</hi>陵夷迄於幽厲王室東徙而自列<lb/>
爲諸侯<hi>一本下有矣字</hi>厥後問鼎之輕重者有之<hi>左傳宣公三年楚莊王問鼎之小大</hi>
<hi>輕重杜預注云示欲偪周取天下</hi>射王中肩者有之<hi>左傳桓公五年鄭祝聃射周王中肩</hi>伐凡<lb/>
伯誅萇弘者有之<hi>萇音長左傳隱七年戎伐凡伯于楚丘又哀三年周人殺萇弘</hi>天下乖盭<lb/>
<hi>音戾</hi>無君君之心余以爲周之䘮乆矣徒建空名於公侯之上<lb/>
耳得非諸侯之盛強末大不掉之咎歟<hi>掉徒弔切尾大不掉</hi>遂判爲十<lb/>
二<hi>史記十二諸侯年表謂魯斉晋秦楚宋衛陳蔡曹鄭燕</hi>合爲七國<hi>合一本作吞謂秦楚燕斉韓魏趙</hi>
威分于陪臣之邦<hi>謂田氏篡斉韓魏趙分晋</hi>國殄於後封之秦<hi>秦伯益之後其末孫</hi>
<hi>非子周恭王封為附庸及秦仲之孫㐮公救周周室東迁始列為諸侯</hi>則周之敗端其在乎此<lb/>
矣秦有天下裂都㑹而爲之郡邑廢侯衛而爲之守宰據天<lb/>
下之雄圖都六合之上游攝制四海運於掌握之内此其所<lb/>
以爲得也不數載而天下大壞其有由矣<hi>一本无其字</hi>亟役萬人<lb/>
暴其威刑竭其貨賄負鋤挺謫戍之徒<hi>陳勝呉廣等</hi>圜視而合從<lb/>
<pb n="KR4c0049_SBCK_003-2a"/>
<hi>子容切</hi>大呼而成羣時則有叛人而無叛吏人怨于下而吏畏<lb/>
于上天下相合殺守劫令而並起咎在人怨非郡邑之制失<lb/>
也漢有天下矯秦之枉徇周之制剖海内而立宗子封功臣<lb/>
數年之間奔命扶傷而不暇<hi>而一本作之</hi>困平城<hi>髙祖/七年</hi>病流矢<hi>髙祖</hi>
<hi>十二年擊黥布為流矢所中因病而崩</hi>陵遲不救者三代後乃謀臣獻畫而離<lb/>
削自守矣<hi>武帝時主父偃請分王囯封其子弟而侯囯遂弱</hi>然而封建之始郡國居<lb/>
半時則有叛國而無叛郡秦制之得亦以明矣継漢而帝者<lb/>
雖百代可知也唐興制州邑立守宰此其所以爲宜也然猶<lb/>
桀猾時起虐害方域者失不在於州而在於兵時則有叛將<lb/>
而無叛州<hi>叛將謂藩鎭節度使</hi>州縣之設固不可革也或者曰封建者<lb/>
必私其土子其人適其俗修其理施化易也守宰者苟其心<lb/>
思遷其秩而巳何能理乎<hi>理一作治</hi>余又非之周之事跡断可見<lb/>
矣列侯驕盈黷貨事戎<hi>黷音讀亊戎謂用兵</hi>大凡亂國多理國寡侯伯<lb/>
<pb n="KR4c0049_SBCK_003-2b"/>
不得變其政天子不得變其君私土子人者百不有一失在<lb/>
於制不在於政周事然也秦之事迹亦斷可見矣有理人之<lb/>
制而不委郡邑是矣有理人之臣而不使守宰是矣郡邑不<lb/>
得正其制守宰不得行其理酷刑苦役而萬人側目失在於<lb/>
政不在於制秦事然也漢興天子之政行於郡不行於國制<lb/>
其守宰不制其侯王侯王雖亂不可變也國人雖病不可除<lb/>
也及夫大逆不道然後掩捕而遷之勒兵而夷之耳大逆未<lb/>
彰姦利浚財怙勢作威大刻于民者無如之何及夫郡邑可<lb/>
謂理且安矣何以言之且漢知孟舒於田叔得魏尚於馮唐<lb/>
<hi>孟舒魏尚並守雲中</hi>聞黄霸之明審<hi>頴川/守</hi>覩汲黯之簡靖<hi>淮陽太守</hi>拜之可<lb/>
也復其位可也卧而委之以輯一方可也有罪得以黜有能<lb/>
得以賞朝拜而不道夕斥之矣夕受而不法朝斥之矣設使<lb/>
漢室盡城邑而侯王之縱令其亂人戚之而巳孟舒魏尚之<lb/>
<pb n="KR4c0049_SBCK_003-3a"/>
術莫得而施黄霸汲黯之化莫得而行明譴而導之拜受而<lb/>
退巳違矣<hi>一本違矣上有斯必二字</hi>下令而削之締交合從之謀<hi>締丁計切從將</hi>
<hi>容切</hi>周於同列則相顧裂眦<hi>眦亦作眥疾智切目匡也</hi>勃然而起幸而不起<lb/>
則削其半削其半民猶瘁矣曷若舉而移之以全其人乎漢<lb/>
事然也今國家盡制郡邑連置守宰其不可變也固矣善制<lb/>
兵謹擇守則理平矣或者又曰夏商周漢封建而延秦郡邑<lb/>
而促尤非所謂知理者也魏之承漢也封爵猶建晉之承魏<lb/>
也因循不革而二姓陵替不聞延祚今矯而變之垂二百祀<lb/>
大業彌固何繫於諸侯哉或者又以爲殷周聖王也而不革<lb/>
其制固不當復議也是大不然夫殷周之不革者是不得巳<lb/>
也蓋以諸侯歸殷者三千焉資以黜夏湯不得而廢歸周者<lb/>
八百焉資以勝殷武王不得而易徇之以爲安仍之以爲俗<lb/>
湯武之所不得巳也夫不得巳非公之大者也私其力於己<lb/>
<pb n="KR4c0049_SBCK_003-3b"/>
也私其衛於子孫也秦之所以革之者其爲制公之大者也<lb/>
其情私也私其一已之威也私其盡臣畜於我也然而公天<lb/>
下之端自秦始夫天下之道理安斯得人者也使賢者居上<lb/>
不肖者居下而後可以理安今夫封建者繼丗而理繼丗而<lb/>
理者上果賢乎下果不肖乎則生人之理亂未可知也將欲<lb/>
利其社稷以一其人之視聽則又有丗大夫丗食禄邑以盡<lb/>
其封略聖賢生于其時亦無以立於天下封建有爲之也豈<lb/>
聖人之制使至於是乎吾固曰非聖人之意也勢也<lb/>
　　　四維論<lb/>
管子以禮義廉恥爲四維<hi>見管子牧民篇</hi>吾疑非管子之言也彼所<lb/>
謂廉者曰不蔽惡也丗人之命廉者曰不苟得也所謂恥者<lb/>
曰不從枉也丗人之命恥者曰羞爲非也然則二者果義歟<lb/>
非歟吾見其有二維未見其所以爲四也夫不蔽惡者豈不<lb/>
<pb n="KR4c0049_SBCK_003-4a"/>
以蔽惡爲不義而去之乎夫不苟得者豈不以苟得爲不義<lb/>
而不爲乎雖不從枉與羞爲非皆然然則廉與恥義之小節<lb/>
也不得與義抗而爲維聖人之所以立天下曰仁義仁主恩<lb/>
義主斷恩者親之斷有冝之而理道畢矣蹈之斯爲道得之<lb/>
斯爲德履之斯爲禮誠之斯爲信皆由其所之而異名今管<lb/>
氏所以爲維者殆非聖人之所立乎又曰一維絶則傾二維<lb/>
絶則危三維絶則覆四維絶則滅若義之絶則廉與恥其果<lb/>
存乎廉與恥存則義果絶乎人旣蔽惡矣茍得矣<hi>諸本作而</hi>從枉<lb/>
矣爲非而無羞矣則義果存乎使管子庸人也則爲此言管<lb/>
子而少知理道則四維者非管子之言也<lb/>
　　　天爵論<lb/>
柳子曰仁義忠信先儒名以爲天爵<hi>見孟子</hi>未之盡也夫天之<lb/>
責斯人也則付剛健純粹於其躬倬爲至靈<hi>倬音卓</hi>大者聖神<lb/>
<pb n="KR4c0049_SBCK_003-4b"/>
其次賢能所謂貴也剛健之氣鍾於人也爲志得之者運行<lb/>
而可大悠乆而不息拳拳於得善孜孜於嗜學則志者其一<lb/>
端耳純粹之氣注於人也爲明得之者爽逹而先覺鑒照而<lb/>
無隱盹盹於獨見<hi>盹音諄</hi>淵淵於黙識則明者又其一端耳明<lb/>
離爲天之用恒乆爲天之道舉斯二者人倫之要盡是焉故<lb/>
善言天爵者不必在道德忠信明與志而巳矣道德之於人<lb/>
猶隂陽之於天也仁義忠信猶春秋冬夏也舉明離之用運<lb/>
恒乆之道所以成四時而行隂陽也宣無隱之明著不息之<lb/>
志所以備四美而冨道德也故人有好學不倦而迷其道撓<lb/>
其志者<hi>撓女巧切擾也</hi>明之不至耳有照物無遺而蕩其性脫其守<lb/>
者志之不至耳明以鑒之志以取之役用其道德之本舒布<lb/>
其五常之質充之而彌六合播之而奮百代聖賢之事也然<lb/>
則聖賢之異愚也職此而巳使仲尼之志之眀可得而奪則<lb/>
<pb n="KR4c0049_SBCK_003-5a"/>
庸夫矣授之於庸夫則仲尼矣若乃明之逺邇志之恒乆庸<lb/>
非天爵之有級哉故聖人曰敏以求之明之謂也爲之不猒<lb/>
志之謂也道德與五常存乎人者也克明而有常受於天者<lb/>
也嗚呼後之學者盡力於所及焉<hi>一本所字上有斯字</hi>或曰子所謂天<lb/>
付之者若開府庫焉量而與之耶曰否其各合乎氣者也莊<lb/>
周言天曰自然吾取之<lb/>
　　　守道論<lb/>
或問曰守道不如守官<hi>出左傳照公十九年</hi>何如對曰是非聖人之言<lb/>
傳之者誤也官也者道之器也離之非也未有守官而失道<lb/>
守道而失官之事者<hi>一有也字</hi>是固非聖人言乃傳之者誤也<hi>一無</hi>
<hi>乃字</hi>夫皮冠者是虞人之物也物者道之凖也守其物由其準<lb/>
而後其道存焉苟舎之是失道也凡聖人之所以爲經紀爲<lb/>
名物無非道者命之曰官官是以行吾道云爾<hi>官是一本作命是</hi>是<lb/>
<pb n="KR4c0049_SBCK_003-5b"/>
<pb n="KR4c0049_SBCK_003-5b"/>
且夫官所以行道也而曰守道不如守官蓋亦䘮其本矣未<lb/>
有守官而失道守道而失官之事者也<hi>一本無之亊字</hi>是非聖人之<lb/>
言傳之者誤也果矣<lb/>
　　　時令論上<hi>論礼記月令</hi>
吕氏春秋十二紀漢儒論以爲月令措諸禮以爲大法焉其<lb/>
言有十二月七十有二候迎日歩氣以追寒暑之序類其物<lb/>
冝而逆爲之備聖人之作也然而聖人之道不窮異以爲神<lb/>
不引天以爲髙利於人備於事如斯而巳矣觀月令之說茍<lb/>
以合五事配五行而施其政令離聖人之道不亦逺乎凡政<lb/>
令之作有俟時而行之者有不俟時而行之者是故孟春修<lb/>
封疆端徑術<hi>上古定切下音遂出礼記</hi>相土冝無聚大衆季春利堤防逹<lb/>
溝瀆止田獵備𧖟器合牛馬百工無悖於時孟夏無起土功<lb/>
無發大衆觀農勉人仲夏班馬政聚百藥季夏行水殺草糞<lb/>
<pb n="KR4c0049_SBCK_003-6a"/>
田疇美土疆土功兵事不作孟秋納材葦仲秋勸人種麥季<lb/>
秋休百工人皆入室具衣裘舉五榖之要合秩芻養犧牲趨<lb/>
人収歛<hi>趨逡遇切疾也一音促</hi>務蓄菜伐薪爲炭孟冬築城郭穿竇窖<lb/>
<hi>音豆教</hi>修囷倉<hi>囷區倫/切圎廪</hi>謹蓋藏勞農以休息之<hi>勞郎到切</hi>収水澤之<lb/>
賦仲冬伐木取竹箭季冬講武習射御出五榖種計耦耕具<lb/>
田器合諸侯制百縣輕重之法貢賦之數斯固俟時而行之<lb/>
所謂敬授人時者也其餘郊廟百祀亦古之遺典不可以廢<lb/>
誠使古之爲政者非春無以布德和令行慶施恵養㓜少省<lb/>
囹圄<hi>省息井切察也囹圄音零語獄也</hi>賜貧窮禮賢者非夏無以賛傑俊遂<lb/>
賢良舉長大行爵出禄断薄刑决小罪節嗜慾静百官非秋<lb/>
無以選士勵兵任有功誅暴慢明好惡修法制養衰老申嚴<lb/>
百刑斬殺必當<hi>丁浪切</hi>非冬無以賞死事恤孤寡舉阿黨易關<lb/>
市<hi>易去声</hi>來商旅審門閭正貴戚近習罷官之無事者去器之<lb/>
<pb n="KR4c0049_SBCK_003-6b"/>
無用者則其闕政亦以繁矣斯固不俟時而行之者也變天<lb/>
之道絶地之理亂人之紀舎孟春則可以有事乎作淫巧以<lb/>
蕩上心舎季春則可以爲之者乎夫如是内不可以納於君<lb/>
心外不可以施於人事勿書之可也又曰反時令則有飄風<lb/>
暴雨霜雪水潦大旱沈隂氛霧寒暖之氣大疫風欬<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>嚏瘧<lb/>
寒疥癘之疾<hi>欬苦代切<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>音求月令云人多<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>齅說文病寒鼻塞也嚏丁計切鼻觧氣</hi>螟蝗五榖<lb/>
瓜瓠果實不成蓬蒿藜莠並興之異女災胎夭傷水火之訛<lb/>
<hi>夭烏老切</hi>㓂戎來入相掠<hi>力灼切又音諒奪也</hi>兵革並起道路不通邊境不<lb/>
寜土地分裂四鄙入堡流亡遷徙之變若是者特瞽史之語<lb/>
非出於聖人者也然則夏后周公之典逸矣<lb/>
　　　時令論下<lb/>
或者曰月令之所作以爲君人者法也蓋非爲聦明睿智者<lb/>
爲之將慮後代有昏昧傲誕而肆于人上忽先王之典舉而<lb/>
<pb n="KR4c0049_SBCK_003-7a"/>
廢之近而取之若陳隋之季是也故取仁義禮智信之事附<lb/>
于時令俾時至而有以發之也不爲之<hi>二有時字</hi>將因循放蕩而<lb/>
皆無其意焉爾於是又爲之言五行之反戾相蕩相摩妖災<lb/>
之說以震動于厥心古之所以防昏亂之術也今子發而揚<lb/>
之使前人之奥祕布露顯明則後之人而又何憚耶曰聖人<lb/>
之爲教立中道以示于後曰仁曰義曰禮曰智曰信謂之五<lb/>
常言可以常行者也<hi>一本行字下有之字</hi>防昏亂之術爲之勤<hi>勤</hi>然書<lb/>
於方冊興亡治亂之致永守是而不去也未聞其威之以怪<lb/>
而使之時而爲善所以滋其怠傲而忘理也語怪而威之所<lb/>
以熾其昏邪淫惑而爲禱禳厭勝鬼怪之事以大亂于人也<lb/>
<hi>厭一涉切塞也</hi>且吾子以爲畏冊書之多孰與畏人之言使愕<hi>愕</hi>者<lb/>
言仁義利害焯乎列于其前而猶不悟<hi>焯音灼明也</hi>奚暇顧月令<lb/>
哉是故聖人爲大經以存其直道將以遺後丗之君臣必言<lb/>
<pb n="KR4c0049_SBCK_003-7b"/>
其中正而去其竒衺<hi>上居冝切下与邪字同二字出周礼</hi>其有嚚然而不顧者<lb/>
雖聖人復生無如之何又何冊書之有若陳隋之季暴戾淫<lb/>
放則無不爲矣求之二史豈復有行月令之事者乎然而其<lb/>
臣可勁悍者爭而與之言先王之道猶十百而一遂焉然則<lb/>
月令之無益於陳隋亦固矣立大中去大惑捨是而曰聖人<lb/>
之道吾未信也用吾子之說罪我者雖窮萬丗吾無憾焉爾<lb/>
　　　㫁刑論上<hi>闕</hi>
　　　㫁刑論下<lb/>
余旣爲断刑論<hi>断都玩切</hi>或者以釋刑復於余其辭云云余不得<lb/>
巳而爲之一言焉夫聖人之爲賞罰者非他所以懲勸者也<lb/>
賞務速而後有勸罰務速而後有懲必曰賞以春夏而刑以<lb/>
秋冬<hi>出左傳㐮公二十六年</hi>而謂之至理者僞也使秋爲善者<hi>一本秋下有冬</hi>
<hi>字</hi>必俟春夏而後賞則爲善者必怠春爲不善者<hi>一本春下有夏字</hi>
<pb n="KR4c0049_SBCK_003-8a"/>
必俟秋冬而後罰則爲不善者必懈爲善者怠爲不善者懈<lb/>
是敺天下之人而入於罪也<hi>敺音區下同</hi>敺天下之人入於罪又<lb/>
緩而慢之以滋其懈怠此刑所以不措也<hi>一本刑下有之字</hi>必使爲<lb/>
善者不越月踰時而得其賞則人勇而有勸焉爲不善者不<lb/>
越月踰時而得其罰則人懼而有懲焉爲善者日以有勸爲<lb/>
不善者日以有懲是敺天下之人而從善逺罪也敺天下之<lb/>
人而從善逺罪是刑之所以措而化之所以成也或者務言<lb/>
天而不言人是惑於道者也胡不謀之人心以熟吾道吾道<lb/>
之盡而人化乎<hi>一本作矣</hi>是知蒼蒼者焉能與吾事而暇知之哉<lb/>
果以爲天時之可得順大和之可得致則全吾道而得之矣<lb/>
全吾道而不得者非所謂天也非所謂大和也是亦必無而<lb/>
巳矣又何必枉吾之道曲順其時以謟是物哉吾固知順時<lb/>
之得天不如順人順道之得天也何也使犯死者自春而窮<lb/>
<pb n="KR4c0049_SBCK_003-8b"/>
其辭欲死不可得貫三木<hi>三木謂項手足皆有械</hi>加連鎻而致之獄更<lb/>
大暑者數月<hi>更平声一本作吏</hi>痒不得搔痺不得摇<hi>痺必至切足氣不至病</hi>痛<lb/>
不得摩飢不得時而食渇不得時而飲目不得瞑<hi>莫定切</hi>支不<lb/>
得舒怨號之聲<hi>怨音冤號平声</hi>聞於里人如是而大和之不傷天時<lb/>
之不逆是亦必無而巳矣彼其所宜得者死而巳也又若是<lb/>
焉何哉或者乃以爲雪霜者天之經也雷霆者天之權也非<lb/>
常之罪不時可以殺人之權也當刑者必順時而殺人之經<lb/>
也是又不然夫雷霆雪霜者特一氣耳非有心於物者也聖<lb/>
人有心於物者也春夏之有雷霆也或發而震破巨石裂大<lb/>
木木石豈爲非常之罪也哉秋冬之有霜雪也舉草木而殘<lb/>
之草木豈有非常之罪也哉彼豈有懲於物也哉彼無所懲<lb/>
則效之者惑也果以爲仁必知經智必知權是又未盡於經<lb/>
權之道也何也經也者常也權也者逹經者也皆仁智之事<lb/>
<pb n="KR4c0049_SBCK_003-9a"/>
<pb n="KR4c0049_SBCK_003-10a"/>
天下之心夫然後得行焉古之守臣有朘人之財<hi>朘一作没一作私一</hi>
<hi>作傷童云音宣縮也</hi>危人之生而又害賢人者内必棄於其人外必棄<lb/>
於諸侯從而後加伐焉動必克矣然猶校德而後舉量力而<lb/>
後㑹備三有餘而以用其人一曰義有餘二曰人力有餘三<lb/>
曰貨食有餘是三者大備則又立其禮正其名脩其辭其害<lb/>
物也小則誥誓徴令不過其隣雖大不出所暴非有逆天地<lb/>
横四海者不以動天下之師故師不踰時而功成焉斯爲人<lb/>
之舉也故公之公之而鍾鼓作焉夫所謂侵之者獨以其負<lb/>
固不服而壅王命也内以保其人外不犯於諸侯其過惡不<lb/>
足暴於天下<hi>暴音僕</hi>致文告修文德而又不變然後以師問焉<lb/>
是爲制命之舉非爲人之舉也故私之私之故鍾鼓不作斯<lb/>
聖人之所志也周道旣瓌兵車之軌交於天下而罕知侵伐<lb/>
之端焉是故以無道而正無道者有之以無道而正有道者<lb/>
<pb n="KR4c0049_SBCK_003-10b"/>
有之不増德而以遂威者又有之故丗日亂一變而至於戰<lb/>
國而生人耗矣是以有其力無其財君子不以動衆有其力<lb/>
有其財無其義君子不以帥師合是三者而明其公私之說<lb/>
而後可焉嗚呼後之用師者有能觀其侵伐之論則善矣<lb/>
　　　六逆論<lb/>
春秋左氏言衛州吁之事因載六逆之說<hi>左傳隱公三年</hi>曰賤妨貴<lb/>
少陵長逺間親新間舊小加大淫破義六者亂之本也余謂<lb/>
少陵長小加大淫破義是三者固誠爲亂矣然其所謂賤妨<lb/>
貴逺間親新間舊雖爲理之本可也何必曰亂夫所謂賤妨<lb/>
貴者蓋斥言擇嗣之道子以母貴者也若貴而愚賤而聖且<lb/>
賢以是而妨之其爲理本大矣而可捨之以從斯言乎此其<lb/>
不可固也夫所謂逺間親新間舊者蓋言任用者之道也<hi>一本</hi>
<hi>无者字</hi>使親而舊者愚逺而新者聖且賢以是而間之其爲理<lb/>
<pb n="KR4c0049_SBCK_003-11a"/>
本亦大矣又可捨之以從斯言乎必從斯言而亂天下謂之<lb/>
師古訓可乎此又不可者也嗚呼是三者擇君置臣之事天<lb/>
下理亂之本也<hi>一本之下有大字</hi>爲書者執斯言著一定之論以遺<lb/>
後代上智之人固不惑于是<hi>一本有矣字</hi>自中人而降守以爲大<lb/>
據而以致敗亂者<hi>敗一作賊</hi>固不乏焉晉厲死而悼公入乃理<hi>左傳</hi>
<hi>成公十八年</hi>宋襄嗣而子魚退乃亂<hi>子魚名目夷宋㐮之庶兄亊見左傳僖公八年</hi>貴不<lb/>
足尚也秦用張䘵而黜穰侯乃安<hi>張禄范雎也穰侯魏冉也史記秦昭王亊</hi>魏相<lb/>
成璜而踈呉起乃危<hi>成璜謂魏成翟璜史記魏文侯事</hi>親不足與也苻氏進<lb/>
王猛而殺樊丗乃興<hi>晋載記苻堅</hi>胡亥任趙髙而族李斯乃滅<hi>秦二</hi>
<hi>丗</hi>舊不足恃也顧所信何如耳然則斯言殆可以廢矣噫古<lb/>
之言理者罕能盡其說建一言立一辭則臲[危*瓦]而不安<hi>童云臲倪</hi>
<hi>結切[危*瓦]五忽切不安也潘本作甈云諸韻並作甈項書作/杌隉後荅許原兆書甈瓦固此甈/字非甈音中列切諸</hi>
<hi>韻同</hi>謂之是可也謂之非亦可也混然而巳教於後丗莫知其<lb/>
<pb n="KR4c0049_SBCK_003-11b"/>
所以去就明者慨然將定其是非則拘儒瞽生相與羣而咻<lb/>
之<hi>童云咻音休又况羽切皆痛念声也</hi>以爲狂爲怪而欲丗之多有知者可乎<lb/>
夫中人可以及化者天下爲不少矣然而罕有知聖人之道<lb/>
則固爲書者之罪也<lb/>
増廣註釋音辯唐柳先生集卷之三<lb/>
<pb n="KR4c0049_SBCK_003-12a"/>
</p>
<p>
</p>
  </div>
</body>
</text>
</TEI>
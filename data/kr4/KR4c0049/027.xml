<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_027-1a"/>
增廣註釋音辯唐栁先生集卷之二十七<lb/>
　記<hi>一本作記亭池</hi>
　　　潭州東池戴氏堂記<hi>一本州字下有楊中丞作四字</hi>
弘農公刺潭三年<hi>楊慿虢州弘農人貞元十八年爲潭州刺史湖南觀察使</hi>因東泉爲池<lb/>
環之九里<hi>一本作二里</hi>丘陵林麓距其涯坘島洲渚交其中<hi>坘音遲与</hi>
<hi>坻同</hi>其岸之突而出者水縈之若块焉<hi>玦古穴切</hi>池之勝於是爲㝡<lb/>
公曰是非離丗樂道者不宜有此卒授賔客之選者譙國戴<lb/>
氏曰簡爲堂而居之<hi>一本而字下有今字</hi>堂成而勝益竒望之若連艫<lb/>
縻艦<hi>户黯切戦船</hi>與波上下就之顚倒萬物遼廓眇忽樹之松柏<lb/>
衫櫧<hi>音諸</hi>𬒳之菱芡芙蕖鬱然而隂粲然而榮凡觀望浮游之<lb/>
美專於戴氏矣戴氏甞以文行累爲連率所賔禮<hi>率所類切謂方鎮所</hi>
<hi>辟也</hi>貢之澤宫而志不願仕與人交取其退讓受諸侯之寵不<lb/>
以自大其離丗歟好孔氏書旁其莊文<hi>莊子文子</hi>莫不揔統以至<lb/>
<pb n="KR4c0049_SBCK_027-1b"/>
虚爲極得受益之道其樂道歟賢者之舉也必以類當弘晨<lb/>
公之選而專兹地之勝豈易而得哉地雖勝得人焉而居之<lb/>
則山若増而髙水若闢而廣堂不待飾而巳奐矣戴氏以泉<lb/>
池爲宅居以雲物爲朋徒攄幽發粹<hi>攄抽居切</hi>日與之娛則行宜<lb/>
益髙文宜益峻道宜益懋交相賛者也旣碩其内又揚于時<lb/>
吾懼其離丗之志不果矣君子謂弘農公刺潭得其政爲東<lb/>
池得其勝授之得其人豈非動而時中者歟於戴氏堂也見<lb/>
公之德不可以不記<lb/>
　　　桂州訾家洲亭記<hi>一本州字下有裴中丞作四字</hi>
大凡以觀游名於代者不過視於一方其或傍逹左右則以<lb/>
爲特異至若不騖逺不陵危環山洄江四出如一夸竒競香<lb/>
咸不相讓徧行天下者唯是得之桂州多靈山發地峭堅林<lb/>
立四野署之左曰灕水<hi>署州署也漓音離</hi>水之中曰訾氏之洲<hi>訾即移切</hi>
<pb n="KR4c0049_SBCK_027-2a"/>
<hi>姓也一音紫</hi>凡嶠南之山川逹于海上於是畢出而古今莫能知<lb/>
元和十二年御史中丞裴公<hi>元和十二年裴行立徙桂州刺史桂管觀察使</hi>來莅兹<lb/>
邦都督二十七州諸軍州事盗遁姦革德惠敷施朞年政成<lb/>
而當天子平淮夷定河朔告于諸侯公旣施慶于下乃合僚<lb/>
吏登茲以嬉觀望攸長<hi>攸一本作悠</hi>悼前之遺於是厚貨居甿移<lb/>
于間壤<hi>間音閑</hi>伐惡木刜奥草<hi>刜扶弗切斫也</hi>前指後畫心舒目行忽<lb/>
焉若飄浮上騰以臨雲氣萬山靣内重江束隘聮嵐含輝旋<lb/>
視其宜常所未覩倐然互見<hi>倐音叔互或作牙同</hi>以爲飛舞奔走與遊<lb/>
者偕來乃經工化材考極相方<hi>周礼夜考之極星相息亮切</hi>南爲燕亭延<lb/>
宇垂阿歩簷更衣周若一舎北有崇軒以臨千里左浮飛閣<lb/>
右列間館比舟爲梁與波昇降苞灕山含龍宫<hi>含一本作<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>
                    </hi>昔之<lb/>
所大蓄在亭内<hi>亭一本作廷</hi>日出枎桑雲飛蒼梧海霞島霧來助<lb/>
游物其隙則抗月檻於廻谿出風榭於篁中晝極其美又益<lb/>
<pb n="KR4c0049_SBCK_027-2b"/>
以夜列星下布顥氣廻合䆳然萬變若與安期羡門<hi>並古仙人名</hi>
接於物外則凡名觀游於天下者有不屈伏退讓以推髙是<lb/>
亭者乎旣成以燕歡極而賀咸曰昔之遺勝㮣者必於深山<lb/>
窮谷人罕能至而好事者後得以爲已功未有直治城挾闤<lb/>
闠<hi>潘云音環潰市墻曰闤市門曰闠</hi>車輿歩騎朝過夕視訖千百年莫或異<lb/>
顧一旦得之遂出於他邦須博物辯口莫能舉其上者然則<lb/>
人之心目其果有遼絶特殊而不可至者耶蓋非桂山之靈<lb/>
不足以瓌觀<hi>壞姑回切</hi>非是洲之曠不足以極是非公之鍳不能<lb/>
以獨得噫造物者之設是乆矣而盡之於今余其可以無藉<lb/>
乎<lb/>
　　邕州馬退山茅亭記<hi>一本州字下有栁中丞作四字</hi>
冬十月作新亭于馬退山之陽因髙丘之阻以靣勢無欂櫨<lb/>
節梲之華<hi>欂華碧切又音傳柱也櫨音盧柱上栟也莭栭也梲音拙梁上楹</hi>不斵椽不翦次<lb/>
<pb n="KR4c0049_SBCK_027-3a"/>
不列墻以白雲爲藩籬碧山爲屏風昭其儉也是山崒然起<lb/>
於莽蒼之中<hi>崒慈恤切潘云崒蒼没切莽毋黨切蒼士蕩切莊子注莽蒼草野之色</hi>馳奔雲矗<lb/>
<hi>初六切</hi>亘数十百里尾蟠荒陬<hi>將侯切隅也</hi>首注大溪諸山來朝勢<lb/>
若星拱蒼翠詭狀綺綰繍錯蓋天鍾秀於是不限於遐裔也<lb/>
然以壌接荒服俗參夷徼<hi>音呌</hi>周王之馬跡不至<hi>左傳周穆王周行天下將</hi>
<hi>皆必有車轍馬跡焉</hi>謝公之履齒不及<hi>履一本作屐謝灵渾事</hi>巖徑肅條登探者<lb/>
以爲嘆歳在辛卯我仲兄<hi>子厚從兄柳寛字存諒</hi>以方牧之命試于是<lb/>
邦夫其德及故信孚信孚故人和人和故政多暇由是甞徘<lb/>
徊北山以寄勝㮣迺槩迺塗<hi>槩詐氣切仰塗也</hi>作我攸宇於是不崇<lb/>
朝而木工告成每風止雨收煙霞澄鮮輙角巾鹿裘率昆弟<lb/>
友生冠者五六人歩山極而登焉<hi>極一本作椒椒山頂也</hi>於是于揮絲<lb/>
桐目送還雲西山爽氣在我襟䄂以極萬類攬不盈掌夫美<lb/>
不自美因人而彰蘭亭也不遭右軍<hi>王羲之</hi>則清湍脩竹蕪没<lb/>
<pb n="KR4c0049_SBCK_027-3b"/>
於空山矣是亭也僻介閩嶺佳境罕到不書所作使盛跡鬱<lb/>
堙是貽林澗之媿故志之<lb/>
　　　永州新堂記<hi>一本州字下有韋使君三字</hi>
將爲穹谷嵁巖淵池於郊邑之中<hi>童云嵁五男苦男五咸三切嵁巖也魏都賦有嵁崿</hi>
則必輦山石溝澗壑凌絶嶮阻疲極人力乃可以有爲也然<lb/>
而求天作地生之狀咸無得焉逸其人因其地全其天昔之<lb/>
所難今於是乎在永州實惟九疑之麓其始度土者<hi>度待洛切</hi>環<lb/>
山爲城有石焉翳于奥草<hi>于一本作乎</hi>有泉焉伏于土塗虵虺之<lb/>
所蟠狸䑕之所游茂樹惡木嘉葩毒卉亂雜而爭植號爲穢<lb/>
墟韋公之來旣逾月理甚無事望其地且異之始命芟其蕪<lb/>
行其塗積之丘如蠲之瀏如<hi>瀏刘溜柳三音</hi>旣焚旣釃<hi>山宜切</hi>竒勢迭<lb/>
岀清濁辨質美惡異位視其植則清秀敷舒視其蓄則溶漾<lb/>
紆餘怪石森然周于四隅或列或跪或立或仆竅穴逶邃堆<lb/>
<pb n="KR4c0049_SBCK_027-4a"/>
阜突怒乃作棟宇以爲觀游凡其物類無不合形輔勢效伎<lb/>
於堂廡之下外之連山髙原林麓之崖間厠隱顯邇延野緑<lb/>
逺混天碧咸㑹於譙門之内<hi>内一本作外譙門謂門上爲高楼以望也楼一名譙故謂美麗</hi>
<hi>之楼爲麗譙</hi>巳乃延客入觀継以宴娱或賛且賀曰見公之作知<lb/>
公之志公之因土而得勝豈不欲因俗以成化公之擇惡而<lb/>
取美豈不欲除殘而佑仁公之蠲濁而流清豈不欲廢貪而<lb/>
立廉公之居髙以望逺豈不欲家撫而户暁夫然則是堂也<lb/>
豈獨草木上石水泉之適歟山原林麓之觀歟將使継公之<lb/>
理者視其細知其大也宗元請志諸石措諸壁編<hi>一作屋漏</hi>以爲<lb/>
二千石楷法<lb/>
　　　永州萬石亭記<hi>一本州下有崔中丞三字</hi>
御史中丞清河男崔公<hi>崔能也</hi>來莅永州間日<hi>間一本作百</hi>登城北<lb/>
墉臨于荒野藂翳之隙<hi>童云叢俗書作藂</hi>見怪石特出度其下必有<lb/>
<pb n="KR4c0049_SBCK_027-4b"/>
殊勝歩自西門以求其墟伐竹披奥欹仄以入<hi>仄一本作側同</hi>綿谷<lb/>
跨谿皆大石林立渙若奔雲錯若置碁怒者虎闘企者鳥厲<lb/>
抉其穴則鼻口相呀<hi>抉一決古穴二切呀虚加切</hi>搜其根則蹄股交峙<hi>股</hi>
<hi>本作肱</hi>環行卒愕<hi>卒七没切一本作愕目</hi>疑若搏噬於是刳闢朽壌翦焚<lb/>
榛薉<hi>於廢切荒蕪也与穢同</hi>決澮溝導伏流散爲踈林洄爲清池寥廓<lb/>
泓渟<hi>泓烏宏切渟音亭</hi>若造物者始判清濁効竒於茲地非人力也<lb/>
乃立游亭以宅厥中直亭之西石若掖分可以聎望其上青<lb/>
璧斗絶沉于淵源莫究其極自下而望則合乎攅巒<hi>唐氏曰攅當作</hi>
<hi>㠝在官切㠝岏小山</hi>與山無窮明日州邑耋老雜然而至曰吾儕生是<lb/>
州蓺是野眉尨齒鯢<hi>尨眉黒白雜也鯢音倪齒落更生細者壽徵也</hi>未甞知此豈天<lb/>
墜地出設茲神物以彰我公之德歟旣賀而請名公曰是石<lb/>
之数不可知也以其多而命之曰萬石亭耋老又言曰懿夫<lb/>
公之名亭也豈專狀物而巳哉公甞六爲二千石旣盈其数<lb/>
<pb n="KR4c0049_SBCK_027-5a"/>
<hi>盈一本作贏贏過也</hi>然而有道之士咸恨推公之嘉績未洽于人敢頌<lb/>
休聲祝公于明神漢之三公秩號萬石我公之德冝受兹錫<lb/>
漢有礼臣惟萬石君<hi>前漢石奮及其四子皆二千石</hi>我公之化始于閨門道<lb/>
合于古祐之自天野夫獻辭公壽萬年宗元甞以牋奏隷尚<lb/>
書敢專筆削以附零陵故事時元和十年正月五日記<lb/>
　　　零陵三亭記<lb/>
邑之有觀游或者以爲非政是大不然夫氣煩則慮亂視壅<lb/>
則志滯君子必有游息之物髙明之具使之清寕平夷恒若<lb/>
有餘然後理逹而事成零陵縣東有山麓泉出石中沮洳汚<lb/>
塗<hi>潘云沮子須切洳如預切漸<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>也</hi>羣畜食焉牆藩以蔽之爲縣者積数十<lb/>
人莫知發視河東薛存義以吏能聞荆楚間潭部舉之<hi>潭部謂湖</hi>
<hi>南觀察使</hi>假湘源令㑹零陵政尨賦擾民訟于牧推能濟弊來莅<lb/>
兹邑遁逃復還愁痛笑歌逋租匿役朞月辨理<hi>辨音瓣</hi>宿蠧藏<lb/>
<pb n="KR4c0049_SBCK_027-5b"/>
姧披露首服<hi>首音狩</hi>民旣卒稅相與歡歸道塗迎賀里閭門不<lb/>
施胥吏之席耳不聞鼛鼓之召<hi>鼛音臯周礼以鼛鼔鼓役事潘本作鼕鼓鼕徒宗切鼓声</hi>
<hi>也</hi>雞豚糗醑<hi>糗丘救許九二切熬米麥也醑思吕切漉酒也</hi>得及宗族州牧尚焉旁<lb/>
邑倣焉然而未甞以劇自撓山水鳥魚之樂澹然自若也乃<lb/>
發牆藩驅羣畜決䟽沮洳搜剔山麓萬石如林積拗爲池<hi>切於</hi>
<hi>交切</hi>爰有嘉木美卉垂水藂峯瓏<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>蕭條<hi>潘云諸韻无此<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>字温公注揚子瓏盧紅</hi>
<hi>切瓐音零</hi>清風自生翠煙自留不植而遂魚藥廣閑鳥慕靜深别<lb/>
孕巢穴沉浮嘯萃不蓄而冨伐木墜江流于邑門陶土以埴<lb/>
亦在署側人無勞力土得以利乃作三亭陟降晦明髙者冠<lb/>
山顚下者俯清池更衣膳饔列置備具賔以燕好旅以館舎<lb/>
髙明游息之道具於是邑由薛爲首在昔禆諶謀野而獲<hi>左襄</hi>
<hi>三十一年鄭禆諶能謀謀於野則獲謀於邑則否</hi>宓子彈琴而理<hi>宓子賤</hi>亂慮滯志無<lb/>
所容入則夫觀游者果爲政之具歟薛之志其果出於是歟<lb/>
<pb n="KR4c0049_SBCK_027-6a"/>
及其弊也則以玩替政以荒去理使継是者咸有薛之志則<lb/>
邑民之福其可旣乎余愛其始而欲乆其道乃撰其事以書<lb/>
于石薛拜手曰吾志也遂刻之<lb/>
増廣註釋音辯唐柳先生集卷之二十七<lb/>
<pb n="KR4c0049_SBCK_027-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0049_SBCK_008-1a"/>
増廣註釋音辯唐栁先生集卷之八<lb/>
　行狀<lb/>
　　　段太尉逸事狀<hi>段秀實</hi>
太尉始爲涇州刺史時<hi>大暦十二年</hi>汾陽王以副元帥居蒲<hi>郭子儀治</hi>
<hi>河中即蒲州</hi>王子晞<hi>音希汾陽王之子</hi>爲尚書領行營節度使寓軍邠州<lb/>
<hi>邠悲巾反</hi>縱士卒無頼邠人偷嗜暴惡者卒以貨竄名軍伍中<hi>卒一</hi>
<hi>本作率竄取乱切</hi>則肆志吏不得問日羣行丐取於市不嗛<hi>張云音歉不蒲</hi>
<hi>也</hi>輒奮擊折人手足椎釜鬲甕盎盈道上<hi>童云鬲音歴鼎属盎於浪切瓦盆属</hi>
把臂徐去<hi>把一作袒</hi>至撞殺孕婦人<hi>撞傳江切</hi>邠寧節度使白孝德以<lb/>
王故<hi>邠寕節度使姓白名孝德</hi>戚不敢言太尉自州以狀白府願計事至<lb/>
則曰天子以生人分公理<hi>分一作付理治也</hi>公見人𬒳暴害因恬然<lb/>
且大亂若何孝徳曰願奉教太尉曰某爲涇州甚適少事今<lb/>
不忍人無冦暴死以亂天子邊事公誠以都虞候命某者能<lb/>
<pb n="KR4c0049_SBCK_008-1b"/>
爲公巳亂<hi>爲去声巳止也</hi>使公之人不得害孝德曰幸甚如太尉請<lb/>
旣署一月晞軍士十七人入市取酒又以刃刺酒翁壞醸器<lb/>
<hi>壞音怪醸女亮切</hi>酒留溝中<hi>留一作流</hi>太尉列卒取十七人皆斷頭注槊<lb/>
上<hi>童云音朔長矛也</hi>植市門外晞一營大譟盡甲孝德震恐召太尉<lb/>
曰將奈何太尉曰無傷也請辭於軍孝德使數十人從太尉<lb/>
太尉盡辭去解佩刀選老躄者一人<hi>張云躄蒲結切又俾亦切不能行</hi>持馬<lb/>
至晞門下甲者出太尉笑且入曰殺一老卒何甲也吾戴吾<lb/>
頭來矣甲者愕因諭曰尚書固負若屬耶副元帥固負若屬<lb/>
耶奈何欲以亂敗郭氏爲白尚書出聽我言晞出見太尉太<lb/>
尉曰副元帥勲塞天地當務始終今尚書恣卒爲暴暴且亂<lb/>
亂天子邊欲誰歸罪罪且及副元帥今邠人惡子弟以貨竄<lb/>
名軍籍中殺害人如是不止幾日不大亂大亂由尚書出人<lb/>
皆曰尚書倚副元帥不戢士然則郭氏功名其與存者幾何<lb/>
<pb n="KR4c0049_SBCK_008-2a"/>
言未畢晞再拜曰公幸教晞以道恩甚大願奉軍以從顧叱<lb/>
左右曰皆解甲散還火伍中敢譁者死太尉曰吾未晡食<hi>張云</hi>
<hi>音逋晚食</hi>請假設草具旣食曰吾疾作願留宿門下命持馬者去<lb/>
亘日來還卧軍中晞不解衣戒候卒擊柝衛太尉旦俱至孝<lb/>
德所謝不能請改過邠州由是無禍先是太尉在涇州爲營<lb/>
田官涇大將焦令諶<hi>童云氏壬切信也</hi>取人田自占數十頃給與農<lb/>
曰且熟歸我半是歲大旱野無草農以告諶諶曰我知入數<lb/>
而巳不知旱也督責益急且飢死無以償即告太尉太尉判<lb/>
狀辭甚巽使人求諭諶諶盛怒召農者曰我畏段某耶何敢<lb/>
言我取判鋪背上以大杖擊二十垂死輿來庭中太尉大泣<lb/>
曰乃我困汝即自取水洗去血裂裳衣瘡<hi>衣於旣切</hi>手注善藥旦<lb/>
夕自哺農者<hi>童云哺音逋啜也</hi>然後食取騎馬賣市榖代償使勿知<lb/>
淮西寓軍帥尹少榮剛直士也入見諶大罵曰汝誠人耶涇<lb/>
<pb n="KR4c0049_SBCK_008-2b"/>
州野如赭<hi>音者赤土</hi>人且飢死而必得榖又用大杖擊無罪者段<lb/>
公仁信大人也而汝不知敬今段公唯一馬賤賣市榖入汝<lb/>
汝又取不恥凡爲人傲天災犯大人擊無罪者又取仁者榖<lb/>
使主人出無馬汝將何以視天地尚不愧奴隷耶<hi>隷郎計切</hi>諶雖<lb/>
暴抗然聞言則大愧流汗不能食曰吾終不可以見段公一<lb/>
夕自恨死及太尉自涇州以司農徴戒其族過歧朱泚<hi>童云此礼</hi>
<hi>切</hi>幸致貨幣愼勿納及過泚固致大綾三百疋太尉壻韋晤<lb/>
堅拒不得命至都太尉怒曰果不用吾言晤謝曰處賤無以<lb/>
拒也太尉曰然終不以在吾第以如司農治事堂棲之梁木<lb/>
上泚反太尉終吏以告泚泚取視其故封識具存<hi>識音志</hi>
　　　太尉逸事如右<lb/>
元和九年月日永州司馬貟外置同正貟柳宗元謹上史館<lb/>
今之稱太尉大節者出入以爲武人一時奮不慮死以取名<lb/>
<pb n="KR4c0049_SBCK_008-3a"/>
天下不知太尉之所立如是宗元甞出入歧周邠斄間<hi>童云斄后</hi>
<hi>稷所封音邰</hi>過眞定北上馬嶺歷亭鄣堡戍<hi>鄣之向切</hi>竊好問老校退<lb/>
卒能言其事太尉爲人姁<hi>姁火羽切</hi>常伭首拱手行歩<hi>行一作促</hi>言<lb/>
氣卑弱未甞以色待物人視之儒者也遇不可必逹其志决<lb/>
非偶然者㑹州刺史崔公來言信行直備得太尉遺事覆校<lb/>
無疑或恐尚逸墜未集太史氏敢以狀私於執事謹狀<lb/>
　　　故銀青光禄大夫右散騎常侍輕車都尉冝城縣開<lb/>
　　　國伯柳公行狀<hi>栁渾</hi>
　　　　曽祖善才皇荆王侍讀<lb/>
　　　　祖尚素皇潤州曲阿縣令<lb/>
　　　　父慶休皇㴾海郡縣丞贈蔡州刺史工部尚書<lb/>
　　　　汝州梁縣梁城郷思義里柳渾年七十四狀<lb/>
公字惟深<hi>一字夷曠</hi>其先河東人晉永嘉年有濟南太守卓者<hi>柳純</hi>
<pb n="KR4c0049_SBCK_008-3b"/>
<hi>子卓</hi>去其土代仕江左<hi>代一本作往</hi>公實後之柳氏自黄帝后稷降<lb/>
于周魯以字命族因地受氏載在左氏内外傳<hi>去声魯孝公子伯展展孫</hi>
<hi>無駭賜姓展氏无駭生禽字季為魯士師食邑柳下謚曰惠固以柳為氏魯為楚滅㧕氏入楚楚爲秦滅乃還晋之觧縣</hi>
<hi>爲河東人</hi>及太史公書自卓至公十有一代爲士林盛族著于南<lb/>
朝歷代史及柳氏家牒惟公質貌魁傑度量宏大弘和愽逹<lb/>
而遇節必立恢曠放弛而應機能断<hi>去声</hi>其居室奉養撫字之<lb/>
誠儀于宗戚而内行著焉其莅政柔仁端直之德洽于府寺<lb/>
而外美彰焉凡爲學略章句之煩亂採摭奥㫖<hi>摭之石切拾也</hi>以知<lb/>
道爲宗凡爲文去藻飾之華靡汪洋自肆以適已爲用自始<lb/>
學至于大成躭嗜文籍<hi>躭都含切</hi>注意鑚礪<hi>鑚祖官切</hi>倦不知游息威<lb/>
不待櫌楚<hi>榎古雅切</hi>儒言經㫖<hi>經一作雅</hi>夙有聞知年十餘歳有稱神<lb/>
巫來告曰若相法當夭且賤<hi>夭上声若汝也</hi>幸而爲釋可以緩而死<lb/>
耳位禄非若事也公諸父素加撫愛尤所信異遽命奪去其<lb/>
<pb n="KR4c0049_SBCK_008-4a"/>
業從巫之言也<hi>一本無之字</hi>公不可且曰夫性命之理聖人所罕<lb/>
言搢紳者所不道巫何爲而能盡之也且令從之而生去聖<lb/>
人之教而爲異術不若速死之愈也於是爲學甚篤其在童<lb/>
㓜固不惑於怪譎矣<hi>童云譎古穴切說文權詐也</hi>開元中舉汝州進士計<lb/>
偕百數公爲之冠<hi>音貫後同</hi>禮部侍郎韋陟異而目之一舉上第<lb/>
調受宋州單父尉<hi>調去声父上声</hi>操断舉措通乎細大絜廉撿守形<lb/>
於造次加雲騎尉秩滿江南西道連帥聞其名辟至公府<hi>帥所</hi>
<hi>類切辟音璧謂爲江西採訪皇甫先判官</hi>以信州都邑人罹凶害<hi>罹鄰知切遭也</hi>靡弊殘<lb/>
耗假守永豐令公於是用重典以威姦暴<hi>童云重直隴切周礼刑乱囯用重典</hi>
鋪大和以惠鰥婺<hi>陵之切</hi>敺除物害<hi>敺即驅字</hi>消去人隱吏無招權<lb/>
乾没之患政無犯令尨茸之蠧<hi>張曰尨茸乱貌尨音蒙一音莫江切茸如容切蠧音妬</hi>
宰制聽断漸於訟息耕夫復於封壃商旅交於関市旣庶而<lb/>
冨廉恥興焉旣富而教庠塾列焉<hi>塾音孰門内之斈</hi>里閈大變克有<lb/>
<pb n="KR4c0049_SBCK_008-4b"/>
能稱遂表爲洪州豐城令到職如永豐之政而仁厚加焉授<lb/>
衢州司馬夫器宏者恥効以圭撮之任<hi>撮蒼括切量容六十四黍為圭四圭為撮</hi>
足逸者難局以㝷常之地公遂㓕迹藏用遁隱于武寧山羣<lb/>
公交書諸侯走幣皆謝絶不就方將究賢人之業窮君子之<lb/>
儒味道腴以代膏梁含德輝而輕紱冕遺榮養素恬淡如也<lb/>
朝右籍甚有聲徴拜御史公曰君命也安敢逃乎即日裝束<lb/>
上道公常好大體不爲細家之迫速<hi>一本作束</hi>非其志也以疾辭<lb/>
授右𥙷闕不隱忠以固位不形直以奸名<hi>童云奸音干有本誤作姧非也</hi>除<lb/>
殿中侍御史賜緋魚袋赴江西與租庸使議復槯鐵<hi>榷音角</hi>及<lb/>
常平倉便宜制置得以專任和鈞関石之緒出納平準之冝<lb/>
國利人逸得其要道遷侍御史充江南西路都團練判官時<lb/>
屬支郡不知連帥之職公請出廵盡征之地大詰姦謬所至<lb/>
風動其有非常之政𥙿于人者必舉其課績歸之使府又以<lb/>
<pb n="KR4c0049_SBCK_008-5a"/>
文采殷勤歌詠之俾其風謡頌聲聞于他部逹于京師而後<lb/>
巳改祠部貟外郎轉司勲郎中餘如故就拜袁州刺史公於<lb/>
是酌古良牧之政冝于今者宗而奉之考諸理國之說稱于<lb/>
人者承而守之均利器用以致其冨昭明物則以教之禮示<lb/>
優𥙿之德以周惠利緩九賦推廣厚之心以固和慈保萬人<lb/>
明其制量臨長羣吏示之法禁考中備敗無不得其極理行<lb/>
髙第朝廷休之召拜諌議大夫充浙江東西道黜陟使將舉<lb/>
其能政端于外邦也公則修虞書之考績舉漢代之課第處<lb/>
事詳諦無依違故縱之敗奉法端審無隱忌峭刻之文<hi>峭七肖切</hi>
時分部所繋於公尤重凌江並海<hi>童云上蒲浪切近也列子並歌並進又音竝上声</hi>
竟呉越之域皆所莅焉復命稱職加朝散大夫又拜左庶子<lb/>
集賢殿學士奉翊儲后修其宫政統理文籍紀于祕府拜尚<lb/>
書右丞直而多容簡而有制去苛削之文而吏皆率法務弘<lb/>
<pb n="KR4c0049_SBCK_008-5b"/>
大之道而政不失中加銀青光禄大夫迁右散騎常侍涇卒<lb/>
之亂公以變起卒遽<hi>卒即倅字</hi>盡室奔匿于終南山賊徒訪公所<lb/>
在追以相印旣及公而問焉公變名氏以紿之<hi>張云江南呼欺曰給音怠</hi>
捐家屬以委之賊遂執公愛子榜箠訊問<hi>張云榜比孟切笞也張敖傳載貫髙</hi>
<hi>榜笞数千</hi>折其右肱而公不之顧即歩入窮谷披草逕踰秦嶺由<lb/>
襃駱朝于行宫上嘉其誠節不時召見公頓首流涕累陳計<lb/>
畫賊平筞勲<hi>筞即䇿字</hi>賜輕車都尉封宜城縣開國伯拜尚書兵<lb/>
部侍郎𥘉公名載字元輿至是奏請改命以滌僞署之汙是<lb/>
歳盗據淮滸<hi>淮西節度李希烈反</hi>方議討戮宰相以大理評事李元平<lb/>
者有名以爲才堪攘　拜爲汝州羣臣望聲徇利者皆曰德<lb/>
舉公獨慷慨<hi>工囗朗切下口溉切</hi>言於朝曰是夫喋喋衒玉而賈石者<lb/>
也<hi>喋音牒多言衒扄縣切賈音古</hi>王衍誤天下殷浩敗中軍華而不實異代<lb/>
同德往且見獲何　之攘時人不之信也未幾盗襲汝州以<lb/>
<pb n="KR4c0049_SBCK_008-6a"/>
元平歸凡百莫不嗟服焉俄以本官同中書門下平章事登<lb/>
翊聖皇匡弼大政造膝盡規諌之志當事無矜大之容援下<lb/>
情于上以酌天心順嘉謩于外用彰君德故致績用茂著而<lb/>
人罕知之然其章布於外敷聞在下者十一二焉貞元𥘉上<lb/>
以甸服長人天下理本於是親擇郎吏分宰於京師外部未<lb/>
幾而人謡大和擊壤之頌歸於帝力上召丞相告之左僕射<lb/>
平章事張延賞抃蹈稱慶公俯伏不賀且曰甸服之政固宜<lb/>
愼重然則此屑屑者特京兆尹之職耳陛下當擇臣輩以輔<lb/>
聖德臣當選京兆以承大化京兆當求令長以親細事夫然<lb/>
後宜捨此而致理可謂愛人矣然非王政之大倫也不知所<lb/>
賀上深然之漢惠恱曹參之言絳侯慙曲逆之對<hi>曲逆音去遇一音皆</hi>
<hi>如字縣名陳平所封絳縣名周勃所封謂對决獄錢榖之問</hi>考之前志我無負焉旣而西<lb/>
戎乗間入邑詐以請盟<hi>間去声吐蕃尚結賛請㑹盟平涼</hi>侍中北平王燧<hi>馬燧</hi>
<pb n="KR4c0049_SBCK_008-6b"/>
建議許之自公卿以下莫有異慮公獨陳謀獻畫言戎之詐<lb/>
固不可許竟留中不下而前議遂行於是冊命上將<hi>去声命軍瑊爲</hi>
<hi>㑹盟吏</hi>莅盟諸戎戎果縱兵逼好大敺掠而去上召對前殿嘉<lb/>
歎者乆之時諌臣有廷爭䧟於訕上者上未之善也公從容<lb/>
候間陳古以諷所以示寛𥙿之德招讜正之言詞㫖切直意<lb/>
氣勤懇動合聖謩卒見納用無何工人有以理乗輿服器得<lb/>
罪于左右者<hi>唐傳云玉工作帶設毁一銙私市佗玉足之</hi>有司以盗易御物請論<lb/>
如法制𥘉可之公不奉詔因抗䟽曰跡其罪狀未甚指明方<lb/>
春殺人恐傷和氣上覧之大恱即原其罪刑官慎恤之事正<lb/>
於邦典聖君含育之德彰于天下論者難之時上相與光禄<lb/>
卿裴腆不恊候公休沐以御酒或闕隂請貶之制命旣行公<lb/>
堅執不下請訊支計之吏校其供入之實原本定罪窮理辯<lb/>
刑而腆竟獲宥克復本職白志貞有羇靮之勤<hi>靮音的馬韁</hi>獻利<lb/>
<pb n="KR4c0049_SBCK_008-7a"/>
屢中<hi>利一作謀</hi>上嘉其功効特寵異之方議大用公以爲骨徒雜<lb/>
類<hi>骨俗作胥</hi>出自微賤負乗致㓂盗之招也累䟽以聞而止公竭<lb/>
誠盡忠憂勞庶務有耄忘之疾<hi>耄音冐忘去声</hi>懇迫陳譲除右散騎<lb/>
常侍罷知政事貞元五年二月五日薨于昌化里終於散地<lb/>
故襃贈不及惟公致君之志孜孜焉不有怠也立誠之節侃<lb/>
侃焉<hi>童云侃空旱切剛直</hi>無所屈也故處心積慮愽蹇之道表于朝端<lb/>
弼違釋回朴忠之誠<hi>礼記礼器萹礼釋回注釋猶去也回邪僻也</hi>沃于帝念内有<lb/>
敢言之勇進當不諱之明用能直道自逹而無罪悔者也公<lb/>
累更重任禄秩之厚布于宗姻無一㕓之土以處其子孫無<lb/>
一畒之宫以聚其族屬待禄而飽傭室而安終身坦蕩而細<lb/>
故不入其逹生知足落落如此夫其子㳟父慈<hi>或忝仁義</hi>善行也<lb/>
拊循制理能政也直廉㓗静儉德也拒疑獨斷明識也冒危<lb/>
以扜牧圍大節也犯顔以陳訏謨至忠也有一于此尚宜旌<lb/>
<pb n="KR4c0049_SBCK_008-7b"/>
<pb n="KR4c0049_SBCK_008-7b"/>
於政教聲聞王者其事實繁襃善勸能固將不廢宗元旣當<lb/>
族屬且又通家傳信克備其遺芳考行敢徴於故事謹具署<lb/>
其懿績布以慤詞定謚之制謹如律令<hi>謹一本作請</hi>謹狀下太常<lb/>
博士裴堪謚議曰貞奉勑依<lb/>
　唐故秘書少監陳公行狀<hi>陳京</hi>
　　　　五代祖某陳宜都王<lb/>
　　　　曽祖某皇㑹稽郡司馬<lb/>
　　　　祖某皇晉陵郡司功參軍<lb/>
　　　　父某皇右𥙷闕翰林學士贈秘書少監<lb/>
　　　　某州某縣某郷某里陳京年若干狀<hi>一本无此一行</hi>
公姓陳氏自頴川來隷京兆萬年胄貴里諱京旣冠字曰慶<lb/>
復舉進士爲太子正字咸陽尉太常博士左𥙷闕尚書膳部<lb/>
考功貟外郎司封郎中給事中祕書少監自考功以來凡四<lb/>
<pb n="KR4c0049_SBCK_008-8a"/>
命爲集賢學士德宗登遐公病痼輿曳就位備哀敬之節由<lb/>
是滋甚遂以所居官致仕貞元二十一年四月二十五日終<lb/>
于安邑里妻黨之室無子伯兄前監察御史璫仲兄前大理<lb/>
評事萇以公文行之大者告于甞吏于公者使辭而陳之大<lb/>
曆中公始來京師中書常舎人衮楊舎人炎讀其文驚以相<lb/>
視曰子雲之徒也常以兄之子妻公由是名聞遊太原太原<lb/>
尹喜曰重客至矣授館致餼厚以泉布獻焉公曰非是爲也<lb/>
某甞爲北都賦未就願即而就焉其宫室城郭之大河山之<lb/>
冨関閈之壯與其土疆之所出風俗之所安王業之所由興<lb/>
苟得聞而覩之足矣若曰受大利是以利來蓋異前志也吾<lb/>
不能敢辭遂逆大河踰北山仿佯而歸<hi>仿徉音房羊</hi>賦成果傳天<lb/>
下爲咸陽尉留府廷主文章决大事得其道爲博士舉疵禮<lb/>
<hi>童云上才支切說文病也</hi>修墜典合于大中者衆焉涇人作難公徒行以<lb/>
<pb n="KR4c0049_SBCK_008-8b"/>
出奔問官守<hi>手又切左傳僖公二十四年天子蒙塵于外敢不奔問官守</hi>段忠烈之死<hi>叚秀</hi>
<hi>實為朱此所害</hi>上議罷朝七日宰相曰不可方居行宫無以安天下<lb/>
公進曰是非宰相之言天子襃大節哀大臣天下所以安也<lb/>
况其特異者乎上用之其勞勤侍從謀議可否時之所頼者<lb/>
大廵狩告至<hi>謂還宫也一本作所至者非</hi>上行罪巳之道焉曰凡我執事<lb/>
之臣無所任罪予惟不謹於理而有是也將復前之爲相者<lb/>
<hi>相去声謂盧𣏌</hi>公曰天子加惠羣臣而引慝焉德至厚也而爲相者<lb/>
復是無以大警于後且示天下率其黨爭之上變於色在列<lb/>
者咸恟而退<hi>恟音凶憂恐也</hi>公大呼曰趙需等勿退遂進而盡其辭<lb/>
焉不果復上迎訪太后<hi>沈太后德宗母</hi>間數歳外頗怠其禮公宻䟽<lb/>
發之天子感恱焉𥘉禮部試士有與親戚者則附于考功莫<lb/>
不隂授其㫖意而爲進退者及公則否卓然有有司之道不<lb/>
可犯也太廟闕東向之禮且乆矣公自爲博士𥙷闕尚書郎<lb/>
<pb n="KR4c0049_SBCK_008-9a"/>
給事中凡二十年勤以爲請殷祭之不墜繄公之忠懇是頼<lb/>
故有赤紱銀魚之報焉<hi>京献議二十年至貞元十九年孟夏禘祭方正太祖東向之位帝賜京緋</hi>
<hi>衣銀魚袋</hi>昭陵山峻而髙寢宫在其上内官懲其上下之勤輓汲<lb/>
之艱也<hi>童云輓武逺切引之也亦作挽又无販切引車也</hi>謁于上請更之上下其議<lb/>
宰相承而諷之召官屬使如其請公曰斯太宗之志也其儉<lb/>
足以爲法其嚴足以有奉吾敢顧其私容而替之也奏議不<lb/>
可上又下其議凡是公者六七人其餘皆曰更之便上獨㫁<lb/>
焉曰京議得矣從之在集賢奏祕書官六貟隷殿内而刋校<lb/>
益理納資爲骨而仕者罷之<hi>膏即胥字吏也</hi>求遺書凡増繕者乃作<lb/>
藝文新志制爲之名曰貞元御府羣書新録始御府有食本<lb/>
錢月權其贏以爲膳有餘則學士與校理官頒分之學士常<lb/>
受三倍由公而殺其二<hi>殺所界切</hi>書史之始至入禮幣錢六十緡<lb/>
亦皆分焉公悉致之官以理府署作書閣廣群官之堂不取<lb/>
<pb n="KR4c0049_SBCK_008-9b"/>
於將作少府而用大足居門下簡武官議典禮上以爲能益<lb/>
器之與信臣議且致相位遇公有惑疾使視之疾甚不能知<lb/>
人遂不用用鄭吏部髙太常爲相<hi>鄭珣瑜髙郢</hi>而以祕書命公所<lb/>
以示優之也公有文章若千卷深茂古老慕司馬相如揚雄<lb/>
之辭而其詁訓多尚書爾雅之說紀事朴實不苟恱於人丗<lb/>
得以傳其藁其學自聖人之書以至百家諸子之言推黄炎<lb/>
之事<hi>黄帝炎帝</hi>渉歷代洎國朝之故實<hi>洎即/曁字</hi>鈎引貫穿<hi>去声</hi>舉大苞<lb/>
小若太倉之蓄崇山之載浩浩乎不可知也豈揚子所謂仲<lb/>
尼駕說者耶夫其忠烈之襃也相府之有誡也太廟之東向<lb/>
也昭陵之不更其故也官守之不可奪也立言之不可誣也<lb/>
利之不苟就也害之不苟去也其忠類朱雲其孝類頴考叔<lb/>
廉類公儀休而又文以文之學以輔之而天子以爲之知旣<lb/>
得其道又得其時而不爲公卿者病也故議者咸惜其始而<lb/>
<pb n="KR4c0049_SBCK_008-10a"/>
哀其終焉公之䘮凡五十四日而夫人又没毀也夫人之父<lb/>
曰偕司農卿祖曰某贈太子太保某故集賢吏也得公之遺<lb/>
事於其家書而授公之友以誌公之墓謹狀永貞元年八月<lb/>
五日尚書禮部貟外郎柳宗元狀<lb/>
増廣註釋音辯唐栁先生集卷之八<lb/>
</p>
<p>
</p>
  </div>
</body>
</text>
</TEI>
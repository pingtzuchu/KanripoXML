<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>大復集巻一</head>
    <p>
<pb n="KR4e0162_WYG_001-1a"/>
欽定四庫全書<lb/>
　大復集巻一　　　　　　明　何景明　撰<lb/>
　　賦十一篇<lb/>
　　　渡瀘賦<hi>以下使集</hi>
晨瞻崇邱鬱乎相袤扄以水峽隱以大洲沙莽寒日江<lb/>
深夕流葢將濟於瀘水榜人告予以理舟㳂洪波以直<lb/>
度迎廻颷於上游顧中原而緬邈久西域以滯畱感逆<lb/>
旅之長勤懷古人而增憂想夫漢炎既燼蜀都始家區<lb/>
<pb n="KR4e0162_WYG_001-1b"/>
土未闢士馬不加深入五溪横制三巴冐險通塞柔邇<lb/>
來遐收羌髳以帶甲率庸盧而習戈撻吳權之堅銳摧<lb/>
魏懿之精華今其斷岸遺津寂寥水涯苦霧縈石悲風<lb/>
振沙音塵淪絶古今長嗟歎餘風兮莫覯幸故址兮重<lb/>
過西望開創之基形勢蒼蒼襟夔府而控荆門峙巫峽<lb/>
而流瞿塘簡書零落陣圖縱横煙磧下月隂岸積霜風<lb/>
雲惨而猶憤魚鳥畏而將翔功雖殞而譽逺身既沒而<lb/>
國亡南瞻祠廟巍兮惝宏松柏䕃戸丹青閟宮垣罥林<lb/>
<pb n="KR4e0162_WYG_001-2a"/>
蔓堦巻寒蓬亦徒嘻吁父老涕淚英雄而已嗚呼當其<lb/>
長嘯之後三顧之餘氣感雲龍恩同水魚念季葉之否<lb/>
運思中興之遠謨偉雄並乎三分耻偏安乎一隅何遂<lb/>
違其懿志竟弗騁其長驅吾哀斯人遭時不淑宜三代<lb/>
以翺翔胡羣奸而馳逐矧功業兮難成且年歲兮易促<lb/>
嗟哉天道髙不可摩得志者寡失意恒多茍道之不行<lb/>
雖孔孟其如何泛泛吾舟載揚其波艤彼清潯陟彼中<lb/>
阿無人可邀聊獨行歌歌曰朔風起兮瀘水寒扣檝中<lb/>
<pb n="KR4e0162_WYG_001-2b"/>
流兮懷昔賢遇匪其時兮良獨艱嗟嗟遇匪其時兮良<lb/>
獨艱<lb/>
　　　畫鶴賦<lb/>
何匠氏之殊絶超丹青之矩度寫仙禽以逼真陋凢鳥<lb/>
而不顧想意像而經營運精思以馳騖假孤致于墨華<lb/>
得髙標於毫素麗藻質以明煙揮風翎而刷霧倚粉壁<lb/>
而駢頸引青林之雙步豈偶爾而髣髴真天然之神趣<lb/>
偉兹羽之獨靈考僊經之遺篇鍾浮曠以化胎善導引<lb/>
<pb n="KR4e0162_WYG_001-3a"/>
而延年志清逈而内真儀皎潔而外宣音獨唳以聞野<lb/>
翼一飛而翀天見樊縶而耻嬰仰海嶠而思騫朝翺翔<lb/>
于玉林夕飲啄乎丹泉振𤣥圃之中抹閬邱之巔止必<lb/>
擇地動不妄遷協雲簫而清囀隨蜺駕以遥旋厭倉鶊<lb/>
之喈喈淄白鷺之娟娟豈能言之鸚鵡非好殺之鷹鸇<lb/>
拂練光而凝想挹繪采而生憐松團碧葢苔斷紫錢徘<lb/>
徊竹下俛仰梅邉翮窮秋而益勁心寒歳而彌堅謝逋<lb/>
仙於西湖展少保之青田乃若琴樽寡和山林無主翠<lb/>
<pb n="KR4e0162_WYG_001-3b"/>
巘絶鄰華表誰語路杳杳以失雲庭栖栖而宿雨露凄<lb/>
凄以霑堦霜肅肅而入戸抗圓吭以長吟整脩毛而獨<lb/>
舞意衎衎而欲伸態昻昻而猶武續遺哀于絶絃悲弔<lb/>
影于廢廡懷萬里之長風眺三湘之極浦憶煙水而葺<lb/>
巢甘鴈鶩以爲伍憇夜渚而葦寒食秋塘而蓼苦孰圖<lb/>
畫之見珍惟網羅而受侮及夫上都富舎畫彩盈庭錦<lb/>
燦爛兮金谷花窈窕兮朱亭刻犀象兮繡柱閑孔雀兮<lb/>
翠屏徒流丹而映緑俱含意而論形彼靈質之殊操羞<lb/>
<pb n="KR4e0162_WYG_001-4a"/>
文章以自呈無俗狀以駭衆亦飛去而㝠㝠悵良工之<lb/>
弗值羌誰識其髙情撫斯圖以睇視久延佇以徜徉欣<lb/>
物品之有遇見嗜尚之匪荒既獲貯於廣篋遂薦觀於<lb/>
華堂儼縞衣而不驚騰玉羽而將翔恍映雪而偃蹇若<lb/>
順風而飄揚集賔客以舉目顧軒楹而有光疑照景于<lb/>
金閣訝棲霞于玉房吁嗟鳥類比之君子遇則霄漢失<lb/>
則荆杞棄捐胡憂登庸胡喜非恃寵而乘軒亦何心于<lb/>
傾市依日月於蓬壺隔塵沙於弱水聞玉笛之我招繞<lb/>
<pb n="KR4e0162_WYG_001-4b"/>
珠樹而相倚感主人之蓄飬常反顧於千里凛風義之<lb/>
莫渝重披圖而自矢<lb/>
　　　進舟賦<hi>并序</hi>
予使於滇行將萬里所越皆重山複嶺以輿以馬顛頓<lb/>
馳䟦而不任其勞至永寧乃謀舟以歸庶代陸走之勤<lb/>
時霜降石出江狹水迅機發矢激其勢不得少畱甚懼<lb/>
之有老篙師進舟意頗閒自招于前一人柁于後柁者<lb/>
左右緩急不敢自任視諸老篙師老篙師者額之指之<lb/>
<pb n="KR4e0162_WYG_001-5a"/>
目之而左而右而緩而急無不應者其舟之欹正疾徐<lb/>
皆與水勢宜不爲岸妨不與石鬭予甚安焉問曰爾之<lb/>
為舟將有道乎老篙師執篙進曰有敢請言之夫待用<lb/>
者器也器不良則不稱用用之者吾之手足耳目口也<lb/>
少怠即不能用手足耳目口役于心者也心不專則手<lb/>
足耳目口不爲用招與柁吾之器也左右緩急欹正疾<lb/>
徐吾之用也故吾先良吾器以利吾用手足耳目口不<lb/>
敢少怠心不敢少他然後從容乎安流蕩激于奔湧洄<lb/>
<pb n="KR4e0162_WYG_001-5b"/>
洑之中而無虞也然吾又能察水性與勢故夫深匯潭<lb/>
淵淺渦暗灘隱石者吾逺而認之能得于十數里之外<lb/>
是以預為之備而不至損吾舟他水工常惡遲取速截<lb/>
長邀短故有敗者吾惟順其水道而無所枉雖遲而得<lb/>
免敗焉吾之道如此已矣予謂舟御類藝也人之于世<lb/>
顧藝之不若哉因序其言為賦以自勵<lb/>
惟孟冬之既朔兮霜凛凛而下威水汩汩以歛壑兮草<lb/>
木蕭索而變衰念固隂之初升兮撫嵗華之漸㣲倦行<lb/>
<pb n="KR4e0162_WYG_001-6a"/>
邁之靡靡兮飾舟師于水湄操吾楫以徑濟兮石凌競<lb/>
而參差流漂激而不馴兮勢百折而靡隨響訇磕而蕩<lb/>
潏兮若弦控而矢馳彼垂堂固有戒兮心悸布而内疑<lb/>
何舟師之有神兮善審勢而明機視柁者以發蹤兮引<lb/>
吾招以先之量左右以中䋲兮察緩急之所宜疾徐欹<lb/>
正各有矩兮曾不失之于毫釐赴迅波以示捷兮制狂<lb/>
瀾之既危始委折若有避兮亦横衝而弗辭既因順以<lb/>
安常兮復扼險而呈竒值澎湃而稍待兮入洄洑而靡<lb/>
<pb n="KR4e0162_WYG_001-6b"/>
遲預崖石而逶迤兮利水性而莫違夫執藝固道之所<lb/>
寓兮予安知其所持曰吾心以為之宰兮實操運之權<lb/>
衡衆體茍不勤兮又安用之足勝才良而器利兮乃任<lb/>
使之可能志專靜而臨之兮誡易心之是乘震撼擊撞<lb/>
固多端兮心應之而遂平寧拙遲而不巧速兮非枉道<lb/>
而兼程推是術而處之兮雖夷險而同情嗟世俗之止<lb/>
措兮胡兹技之不侔進惘惘而獲咎兮退㷀㷀而見尤<lb/>
過之則犯忌而招戾兮不及者誠可羞蹈履之不少檢<lb/>
<pb n="KR4e0162_WYG_001-7a"/>
兮或語黙而嬰憂左右前後無方兮昧上下之所由戅<lb/>
必至于觸藩兮智或流于刻舟入汗漫而莫極兮泛沛<lb/>
濊而罔留泥軌度而局促兮放凖墨而外求惚蒼黄而<lb/>
莫辨兮動齟齬而莫投孰佩弦以自剛兮焉佩韋以自<lb/>
柔繄余之末進兮匪取教子一方夫細大之不可捐兮<lb/>
感曲藝而不忘矧岐路之異態兮平地固有呂梁觀要<lb/>
津之沓馺兮涉宦海之汪洋懲往途而省究兮吾庶以<lb/>
慎吾杭<lb/>
<pb n="KR4e0162_WYG_001-7b"/>
　　　述歸賦<hi>并序</hi>　<hi>以下家集</hi>
僕聞之殊途者不可以同觀異趣者不可以强翕故嗜<lb/>
竽者不媚之以瑟好圓者不進之以矩何則殊途而異<lb/>
趣也故賈子投荆南仲舒屏江都屈原逰澤畔三子者<lb/>
非容之不能謀有不合有不可以容者矣故射者不爲<lb/>
人易其彀琴者不爲人改其操故師可易而法不可易<lb/>
也是以物有不以貴易賤富易貧榮易辱者矣故茂草<lb/>
不負垣美穀不生轍懼所托者非也是故求樂其心者<lb/>
<pb n="KR4e0162_WYG_001-8a"/>
不求華其身求顯于後者不求耀於今故夫子周流刪<lb/>
述墳典筆削魯史左氏著國語馬遷抽史記荀卿董子<lb/>
之流皆有論譔大抵困屈窮阨發憤述作兹數聖賢者<lb/>
寧徒耀于當世哉僕少執寡昩竊有慕于古人之義弱<lb/>
冠即仕出入班行者已越六歲頗有齟齬之嘆焉正德<lb/>
戊辰皇上御極之三年詔許罷歸鄉里得侍親膳既荷<lb/>
洪宥殊協夙情於是始欲究著作之原博覽歴之勝竊<lb/>
附一家之傳庶艾不稱之戒僕嘗以漢之文人工于文<lb/>
<pb n="KR4e0162_WYG_001-8b"/>
而昧于道故其言雜而不可據疵而不可訓宋之大儒<lb/>
知乎道而嗇乎文故長于循轍守訓而不能比事聯類<lb/>
開其未發故僕嘗病漢之文其道駁宋之文其道拘反<lb/>
復求斯尚未有得要之鄙意則欲博大義不守章句而<lb/>
於古人之文務得其宏偉之觀超曠之趣至其矩法則<lb/>
閉戸造車出門合轍不煩登途比試矣然又欲傚子長<lb/>
好遊之意抗志浮雲徹迹九有以博其大觀以成其文<lb/>
章斯亦不墜古人之餘烈哉於是叙出處之槩援聖賢<lb/>
<pb n="KR4e0162_WYG_001-9a"/>
之風揄始終之志作述歸賦豈敢自附于前哲用<lb/>
以朂之於將來矣辭曰<lb/>
有申氏之遺封兮吾顯祖乃肇家洎大人之有立兮<lb/>
遂振落而揚華爰伯昆之繼美兮惟末身以降予<hi>叶</hi>
寔獲夢之曰吉兮日舎寅而筮嘉予既承此幼美兮<lb/>
懼服志之不遐登隴阪之陂陀兮泛涇渭之洪波<hi>叶</hi>
極崤函之重塞兮由惇物與太華覽酆鄗之餘風兮<lb/>
泝淶沮之遺歌<hi>叶</hi>究城隧之湮沒兮哀二世之禍<lb/>
<pb n="KR4e0162_WYG_001-9b"/>
罹<hi>叶</hi>雖孺齒以隨侍兮虞年歳之日加飭華驥以<lb/>
西返兮恐脩路之蹉跎<hi>叶</hi>忽天門之廣開兮值日<lb/>
月之盛明<hi>音芒</hi>願自飭以進君兮得近君之末行鬱<lb/>
文昌之中興兮聳圖闕之卬卬掲華盖于正殿兮<lb/>
翼玉闥之與金廂塊層臺之隆起兮麗複道之委<lb/>
長儼宮觀之榮瞻兮接脩翼而翺翔奉鸞車之清<lb/>
塵兮竊黼帷之下光服恪勤于朝夕兮兾予衷之必<lb/>
揚倐天地之易位兮星辰錯而無綱聿迅颷之亟至<lb/>
<pb n="KR4e0162_WYG_001-10a"/>
兮㑹浮雲之徂征<hi>叶</hi>憂雪霰之交增兮履中庭之凛霜<lb/>
紛衆莽之凋毁兮耻孤栢之獨芳豈予情之耿介兮實<lb/>
悲夫蕙華之揺傷顧㳙忱之莫彰兮敢幸澤而干榮<hi>叶</hi>
仰皇度之寛綽兮得屏放于故鄉歳戊辰予南騖兮臨<lb/>
大路而髙車眺𤣥宮之閴曠兮倚脩城之曲隅泪潢潦<lb/>
之濡轍兮白日曀而忽逾塵曖曖以蔽空兮風發發而<lb/>
揚衢視僕御之零涕兮驂悲俛而不驅遵涿野之通行<lb/>
兮經蚩尤之故墟陟燕昭之崇臺兮訊樂毅之所居覽<lb/>
<pb n="KR4e0162_WYG_001-10b"/>
冀州之圮址兮式有虞氏之故都出晉野以于邁兮行<lb/>
谷亘以倭迂下滹河之隑洲兮接邯鄲之脩途企魯連<lb/>
之風烈兮雖異世其弗渝懲奢麗之覆亾兮憫豪盛之<lb/>
靡餘朝予濟乎洪河兮夕彌駕于淮澨逝逍遥于故域<lb/>
兮躭極樂于桑梓治丘墓之穢草兮考先祖之德裔侍<lb/>
顔色于閨闈兮服左右于居起分崖谷以畢處兮辭纓<lb/>
緌而不縻啟衡門而葺茅兮循蘭徑之委委藝嘉菊之<lb/>
百畆兮采芳若于中沚伊予既秉兹之超寂兮恐邁吾<lb/>
<pb n="KR4e0162_WYG_001-11a"/>
之盛年檢古人之遺美兮心竊傚而不敢愆樹六藝之<lb/>
旄節兮散百家之遺編殫仁義之遐風兮畧眇少之陋<lb/>
觀下何探之不幽兮上何求之不𤣥乘二儀而列三光<lb/>
兮揜九區與八埏揚素筆之芬烈兮脩薄辭以爲篇綴<lb/>
大賢之緖論兮紹斯文之末傳曷章句之足守兮發矩<lb/>
彀之自然汲時日以迅厲兮惡名稱之不延昔夫子之<lb/>
喪位兮乃周流而轍環望龜山之蔽翳兮去魯國而盤<lb/>
旋臨河水之洋洋兮托哀操于鳴絃疾予心之迫隘兮<lb/>
<pb n="KR4e0162_WYG_001-11b"/>
願輕舉而逺旃羌筮日以造遊兮嚴吾驂之翼翼飭桂<lb/>
衡之超駕兮搴采旄以前飾乘白螭于上襄兮曲文蜺<lb/>
于兩服張孔雀之翠葢兮諧鸞音于下輻施結璜之委<lb/>
珮兮謹垂鞶之儀式涉洛水之靈波兮恐宓妃之不得<lb/>
使文魚以媒之兮怨約言之我食抗予力于江南兮秣<lb/>
吾馬于漢側豫遊女之不信兮解予玦以明德順湘流<lb/>
而下沿兮望九疑而夕發從二妃以並翔兮忌神人之<lb/>
相越離江夏以東邁兮覔吳越之所在弔夫差之故宮<lb/>
<pb n="KR4e0162_WYG_001-12a"/>
兮尋伍胥之濤瀬痛麋鹿之成言兮惋鴟夷之被害極<lb/>
禹穴之幽㝠兮窮㑹稽之勝槩慕太伯之清聖兮欽季<lb/>
札之耿介朂予馳以流汎兮安崇卑之不臨北旱海之<lb/>
爛灼兮西太素之積隂氷沍結以承輿兮霜霰雰而接<lb/>
岑南陸届以暑徂兮或綬蛇之陵浸取嵎夷以極行兮<lb/>
盼東海之漫淫怵天地之㝠晦兮懼陵谷之隳沈速反<lb/>
轍以旋服兮息予邱之茂林終養恬以頥年兮厭予心<lb/>
之所諶世淆濁而莫察兮脩短錯而不倫芻桂芝以秣<lb/>
<pb n="KR4e0162_WYG_001-12b"/>
蹇兮吝穅糲以飼人豢罷牛而被以文服兮良馬棄而<lb/>
不陳賤馨烈而不御兮反逐臭于海濵予憂夫鳳凰之<lb/>
不鳴兮豈云係夫麒麟彼蘭草之國香兮斂空谷以自<lb/>
珍聊委順以祈齡兮吾又安尤夫人亂曰南有嘉木有<lb/>
鳥居<hi>去聲</hi>之朝破其巢夕則去之代愈下兮詩書道㣲曷<lb/>
曰予不還歸即彼昭昭去彼汶汶今則靡榮後有問兮<lb/>
　　　蹇賦<hi>并序</hi>
兄子士之上大梁也予戒之曰至則求大梁李子書及<lb/>
<pb n="KR4e0162_WYG_001-13a"/>
還李子乃書所著鈍賦焉曰何子其和予篇夫鈍者委<lb/>
時之弗利無如之何欲以藏用而自完盖獲予志焉讀<lb/>
其辭傷懷慷慨悲之遂抽其緖餘因别爲蹇賦繼之書<lb/>
付士使並藏觀覽焉賦曰<lb/>
悲世塗之迫阨兮互險坦而多岐蹇予步之躑躅兮屢<lb/>
前却而狐疑衆趫踔而便捷兮又車輶而馬習羌量力<lb/>
而退守吾拙兮固將遜彼之超軼物有堅而不化兮性<lb/>
有蠢而難移循故躅而弗舎兮衆覩其躧蹤而笑之予<lb/>
<pb n="KR4e0162_WYG_001-13b"/>
豈無騏驥之玉駟兮意猶預而不敢進臨脩路而邅廻<lb/>
兮恐叢棘之未盡昔予膏車而北騖兮顧九折而返御<lb/>
豈吾志之未遐兮盖懼夫途逺而日暮世周迎而徑造<lb/>
兮髙健羨而卑德謂康莊爲迂兮謂蹊為直予豈不知<lb/>
儇捷之逢合兮與奔競之先至爰郤走以求完兮固宜<lb/>
盤桓而弗利閔疾行之冐險兮孰貪進而靡害彼彭韓<lb/>
豈不皆王兮卒囚執而葅醢木以材而菑及兮馬以力<lb/>
而取敗予羨夫二䟽之鑒止兮齊縣輿而脱駕彼非不<lb/>
<pb n="KR4e0162_WYG_001-14a"/>
知炎炎者之爲榮兮固恐阽危而逢禍重曰世淆雜而<lb/>
溷揉兮棄騏驥而不驂蘭芷芎藭不植于路兮蒿艾蔽<lb/>
而成林予縱有龍駒與紫燕兮孰能執策為余先容吕<lb/>
尚棘津之屠叟兮文王載之車後寗戚賤牧兮桓公乃<lb/>
勃焉舉于牛口彼二子之鞠戚兮故世人之所訾徵古<lb/>
人之軌迹兮聊淵潜厲吾初志孅趨曲趦兮匡士所惡<lb/>
旋辟中墨兮又羣情之所妬予亦知圜行而方閣兮勉<lb/>
弗能改此度也驥伏櫪而奮身兮願一顧而求試服罷<lb/>
<pb n="KR4e0162_WYG_001-14b"/>
驢與羸駟兮又驥之所耻退斂䇿而改輻兮脩矩矱以<lb/>
自飭驅騏驥與狐狸並逐兮信不如其巧速寧參罷服<lb/>
羸全以自終兮豈能與韓盧逐㕙而鬭行步之工<lb/>
　　　東門賦<lb/>
步出東門四顧何有敝塚培纍連畛接畆有一男子饑<lb/>
卧塚首傍有婦人悲挽其手兩人相語似是夫婦夫言<lb/>
告婦今日何處于此告别各自分去前有大家可爲爾<lb/>
主徑往投之亦自得所我不自存實難活汝婦言謂夫<lb/>
<pb n="KR4e0162_WYG_001-15a"/>
出言何絶念我與君少小結髪何言中路棄捐决别畢<lb/>
身奉君不得有越夫聞婦言此言誠難三日無食腸如<lb/>
朽菅仰首鼓喙思得一餐大命旦夕何爲遷延即死從<lb/>
義弗如兩完婦謂夫言爾胡弗詳死葬同溝生處兩鄉<lb/>
飽爲汚人餓爲義殤縱令生别不如死將夫愠視妻言<lb/>
乃執古死生亦大爾何良苦死為王侯不如生爲奴虜<lb/>
朱棺而葬不如生處蓬戸生尚有期死即長腐潜寐黄<lb/>
泉美謚何補夫婦辯説踟蹰良久婦起執夫悲啼掩口<lb/>
<pb n="KR4e0162_WYG_001-15b"/>
夫揖辭婦抆淚西走十聲呼之不一囬首<lb/>
　　　寡婦賦<hi>并序</hi>
予痛吾兄宦業未竟抱志中逝而孤嫂懷保遺孩㷀㷀<lb/>
在疚且訓其長雅志自厲庶以不殄兄之義問矣痛而<lb/>
更以喜作寡婦賦以道其志焉<lb/>
嗟伊人之伶俜兮訴明昏以自伸言我被遺質之薄軀<lb/>
兮竊幼訓之專真遭盛年之昌運兮尚君子之末陳侍<lb/>
巾帶之雅惠兮期畢齒而委身奉周旋以踰紀兮羌中<lb/>
<pb n="KR4e0162_WYG_001-16a"/>
道以失天<hi>叶</hi>緬日月之恒逝兮佩生平之末光衾禂巻<lb/>
以獨處兮潜幽宫以自防弛膏鉛之盛飾兮脫袿褘之<lb/>
文章陳單幃以自蔽兮蓀荃莝以爲香紛履綦之委弛<lb/>
兮琴瑟偃而不張脩夜漫以靡旦兮灼寒膏而不明<hi>叶</hi>
像生存之極娛兮心絓結而不釋忽頽思而就枕兮怳<lb/>
若君之我即承邂逅于窹寐兮托精魂于遥夕風飄飄<lb/>
以吹幃兮起覽視其何適淚交頥以横下兮魂震蕩而<lb/>
無抗循周除以舒志兮下蘭室與蕙房望明星以撫楹<lb/>
<pb n="KR4e0162_WYG_001-16b"/>
兮㣲月鑒而綴廊秋氣凛以憯切兮悲囬風與降霜痛<lb/>
蕙草之不敷兮撫梧桐之凋傷感孤獸之離偶兮耻單<lb/>
翼之無行遂躑躅以反室兮心怛惋而若喪眺邱墳之<lb/>
嶕嶢兮陟山椒而惨惻極隴隧之脩延兮翳宿莽之蔓<lb/>
域徙荒亭以即之兮眇神靈之莫得攀下泉之不逮兮<lb/>
隱哀號而拊臆徵受命之不祥兮艾愆尤于往軌抱遺<lb/>
孤之㷀㷀兮指皎日以爲矢蹈未亡之㣲齡兮敢遺君<lb/>
之盛美茍明忱之罔虧兮豈速殞之可悔重曰幼蒙慈<lb/>
<pb n="KR4e0162_WYG_001-17a"/>
育秉志良兮服事潔脩充君房兮從子遨遊涉江湘兮<lb/>
改轍東國逾河梁兮思妃文鵷永翺翔兮何意中逵失<lb/>
其行兮嗟維我儀安可忘兮潜身閫内不下堂兮女史<lb/>
陳圖慕共姜兮恪諶一志舉令名<hi>叶</hi>兮閨中之媛永爲<lb/>
像<hi>平聲</hi>兮<lb/>
　　　織女賦<hi>并序</hi>
予嘗觀謝眺王勃七夕賦皆組詞繪句務極妍蒨其意<lb/>
不過侈二星靈光之㑹合述一時逰燕之盛靡於比諷<lb/>
<pb n="KR4e0162_WYG_001-17b"/>
之義或缺也予病值七夕之夜感織女之事托意命辭<lb/>
作爲兹賦以附風人之㫖而事之荒怪固不必有徵也<lb/>
夫何天媛之淑嫮兮鎮獨處而寡儔絍組綺以自飾兮<lb/>
誠靈質之嗜脩長夜徂以漫漫兮秉機杼而懷憂倚北<lb/>
斗以延佇兮視天漢之潢流雖予衷之弗渝兮羌獨慕<lb/>
夫好仇諒天路之豈遐兮顧欲渡而無舟廼秋序之甫<lb/>
交兮氣凄淚而<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>惻桂枝芳兮垂華白榆曜兮寒色啟<lb/>
貞卜于兹夕兮𤣥龜告予以吉食遡靈波以迅度兮宛<lb/>
<pb n="KR4e0162_WYG_001-18a"/>
東路而徂行鳳凰翼以翳車兮命烏鵲以築梁先朱鳥<lb/>
以通媒兮導應龍以啟征錯璇璣之轇轕兮施縹緑之<lb/>
雜章步列星之文履兮纚素霞以爲裳被翠羽之翩反<lb/>
兮雌蜺爚兮函光申雅觀于河濵兮敷悃欵之衷膓舒<lb/>
幼眇以綣結兮燕淫衍而相羊湛懽樂而窮極兮虞見<lb/>
妬于朝陽歘神采之易翕兮忽頒駕而懷傷超兮西邁<lb/>
兊兮故處慚報章之罔答兮遺玉玦于漢浦睇往途以<lb/>
連邅兮神悒紆而不去發帷盖之委蛇兮旟央央而與<lb/>
<pb n="KR4e0162_WYG_001-18b"/>
與輪結軫而轗軻兮衣攬袂以躊躇順飄風以右翔兮<lb/>
秋颯颯而零雨天寥逈以揚雲兮跂予望夫河渚巻綃<lb/>
匹之繽紛兮斂容輝于雲閨傅羅襪與綈𥜗兮居㷀㷀<lb/>
而少依慮前矢之未諶兮恐來期之後時掇天葩之荾<lb/>
敷兮襲芳蕤以自持承二曜之景爓兮飾五緯以脩辭<lb/>
脩辭兮何爲願布兮真心流波兮𦕈綿致予兮遐音目<lb/>
超送兮增鬱聊託之兮漢南<hi>叶</hi>亂曰宛彼佳人阻銀潢<lb/>
兮豈無同仇誰與航兮翹首天路寡脩梁兮憂心嫶妍<lb/>
<pb n="KR4e0162_WYG_001-19a"/>
厪七襄兮資質靚好蒙素裳兮九秋兹夕懽未央兮别<lb/>
促遘希安可長兮予思怨嬪實與併兮扄殿寥寥晝凄<lb/>
清兮君不為御徒熒熒兮瞻望深宮懷廣庭兮單棲守<lb/>
誓感斯靈兮<lb/>
　　　憂旱賦<lb/>
惟徂暑之届兹兮氣蒸藴而蟲蟲二儀曠以弗交兮陽<lb/>
驕亢而隂蒙下泉液之不流兮上濡澤之莫降<hi>叶</hi>雲師<lb/>
逝而安徵兮怨雨伯之無功山塏塏以頳顔兮野蕭條<lb/>
<pb n="KR4e0162_WYG_001-19b"/>
而無色痛嘉穀之不實兮耻槁莠之蒙域攬翳翳之無<lb/>
卉兮樹榛榛之脩棘田畯至而靡喜兮農望畛而太息<lb/>
苦箕斂之無方兮矧予畆之不食肆負耉而襁幼兮或<lb/>
轉徙而亡匿嗟民生之何尤兮<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>遘兹之匪辰鴻鴈嗷<lb/>
嗷以安戾兮獸惘惘而焉奔豹虎出而縱横兮狐狸媒<lb/>
而求親詫丹蛇之十圍兮恐文蜮之射人躋赤坂之崢<lb/>
嶸兮蹈炎海之瀰淪既淫瘴之蔽天兮忽終風之揚塵<lb/>
氣鬱軫而罔釋兮何彼茁之能伸念窮鰥之在下兮恒<lb/>
<pb n="KR4e0162_WYG_001-20a"/>
日夜而望惠倬雲漢之昭囘兮羌虹霓之晝晦朝出日<lb/>
之杲杲兮夕明星之嘒嘒暴産婦以狥市兮固尫魋之<lb/>
無罪驅妖覡以干神兮又知愚婦之不可頼昔殷禱于<lb/>
桑野兮霖一夕而滂沛犧小民以省災兮齊亦以身而<lb/>
請代豈斯職之弛修兮俾天害之弗悔噫嘻天之恤民<lb/>
兮豈惟是而終遺顧神理之泯泯兮庶昭諶以享之啟<lb/>
沾溉之靈澤兮蘇百物而復㽔怵大命之近只兮聊以<lb/>
厭生民之所期亂曰髙天亢兮陽鬱蒸草枯落兮禾不<lb/>
<pb n="KR4e0162_WYG_001-20b"/>
成禾不成兮食以匱人憔悴兮何爲生南有名山兮下<lb/>
靈場龜蛇萃兮蛟龍翔坎擊鼓兮舞成行薦明禋兮輸<lb/>
欵誠沈美璧兮不愛牲降甘澍兮敷永寧<lb/>
　　　夀母賦<lb/>
春仲之望爲母夀節與父偕享時諸子舉觴諸婦進履<lb/>
諸孫羅舞及女姪諸婿咸在少子景明前跪穪賦曰美<lb/>
吾母之降辰兮惟歳月之協良當白日之鼎盛兮值昭<lb/>
灼之春陽華鄂鄂以含幹兮草萋萋以交莖<hi>叶</hi>獸駪駪<lb/>
<pb n="KR4e0162_WYG_001-21a"/>
于原隰兮鳥雍雍而載翔秉明檠于中室兮徵豐膳于<lb/>
下房薦五絲之文履兮舉九醖之芬觴矧翁甫之齊年<lb/>
兮亦欣欣而樂康仰令則于家人兮夙孝著於宗祊固<lb/>
聖善之慈惠兮爰日臻于嘉祥賦畢又稱歌曰惟南山<lb/>
兮日遐母夀考兮休嘉秉春陽兮茂草列靈莖兮丹葩<lb/>
中有萱兮芾芾言樹之兮堂背春榮滋兮秋華永忘憂<lb/>
兮千歳於是衆咸稱夀乃命諸子婦孫女姪諸婿飲食<lb/>
無不醉飽歡喜<lb/>
<pb n="KR4e0162_WYG_001-21b"/>
　　　結膓賦<hi>并序</hi>
結膓賦者悼李夫人而作者也夫人者空同先生妻而<lb/>
左氏女也夫人生而秉靈死而見異空同子慟焉於是<lb/>
叙歌自懷賦結膓之篇而屬余撰賦以寫永悼顧辭㫖<lb/>
菲鈍無以廣情肆事繼彼雅音也賦曰<lb/>
夫何靈淑之純修兮性命奄其不留覩結膓之圖詩兮<lb/>
詫斯異之所由嘻其鬼乎出牲爼兮盤旋釡鉶中織若<lb/>
毬兮若綎若經兩耳旁貫兮珥虹弁星上襻下綏兮底<lb/>
<pb n="KR4e0162_WYG_001-22a"/>
肖井形儼垂鞶之絓緯兮文理緻而靡紊像生平之纂<lb/>
紃兮固靈巧之㝠運究懽怨之興感兮求變化于死生<lb/>
神有所必格兮理有所難明物有隱而始彰兮事或假<lb/>
而真呈誦麻枲之㣲詞兮知甄女之託志吟决絶于溝<lb/>
水兮故錢刀之爲刺或有望戍夫之不返兮悵離匹之<lb/>
乖隔淚隕血而崩城兮身立枯而化石此皆寃憤積而<lb/>
内鬱兮精誠干而莫撓歴往記以放今兮盖異夫靈之<lb/>
所遭靈結髪從良人兮又當恩愛之盛日雖中道殂先<lb/>
<pb n="KR4e0162_WYG_001-22b"/>
逝兮穀焉既以同室情何抑之不伸兮心何藏之不白<lb/>
眇荒忽之神恠兮固夫子之疑惑曰幼承訓以服志兮<lb/>
託弱𦙍于名閥職君子之衿帶兮登薄軀于幃闥君矯<lb/>
節而抗行兮屢違時而擯捐走畏途之坎坷兮常奉侍<lb/>
以周旋涉江路而來歸兮肇辛勤造夫家室乃纎質之<lb/>
糾痾兮忽委身之不畢撫愛子而永訣兮提孺孫之嬉<lb/>
幼哀夫子之壯齡兮予弗睹其時之所究生娛樂而死<lb/>
悲兮恩義篤而怨深體璇磯之回文兮詎忘予雜珮之<lb/>
<pb n="KR4e0162_WYG_001-23a"/>
玉音心峻坂之九折兮腹車輪之百轉引長恨之端緖<lb/>
兮兾曾思之少展彼充房之芳芬兮君固察其椒榝予<lb/>
未始一揚其蛾眉兮又何羣嫮之能嫉陋班扇之懷炎<lb/>
熱兮匪凄風之綌絺誠予衷有可徵兮奚恇眩而疑之<lb/>
愍貞婦之迅思兮實明詩而習禮魄已離而飄沉兮靈<lb/>
紆軫而在此氣氤氲以拂菀兮情詰曲其孰明宛連環<lb/>
之不可解兮邈七襄之報章悼君子之伶俜兮何中路<lb/>
亡此佳耦惠盖有不年兮哲固有早殃天霜露之<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>冽<lb/>
<pb n="KR4e0162_WYG_001-23b"/>
兮囘風揺而隕蕙顧國香之珍葉兮反敷修不若彼之<lb/>
衆卉漠𤣥㝠之晝扄兮痛玉顔之日翳弔窺鏡之隻翼<lb/>
兮聆絶絃之寡唳映奔星與流月兮激櫺風之餘哀幙<lb/>
熒熒之燈燭兮若彷彿其䰟來塵寒閨之素機兮攬繽<lb/>
紛之遺製委組帳之懸螭兮惻獨旦而不忍視亂曰萬<lb/>
物轇轕統一氣兮精感形變散不可紀兮帝女溺海號<lb/>
精衛兮血影射石旱塚祟兮木有連理草交莖兮烈魂<lb/>
㓗魄孚女貞兮析㣲察異實此之類兮附物著靈見胷<lb/>
<pb n="KR4e0162_WYG_001-24a"/>
臆兮輻輳糾纒裂五内兮飄響隟絶光迹邁兮古媛慧<lb/>
則蒙葛諷兮締心紬志程闒茸兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻一<lb/>
</p>
<p>
</p>
  </div>
<div>
                <head>大復集巻二</head>
    <p>
<pb n="KR4e0162_WYG_002-1a"/>
欽定四庫全書<lb/>
　大復集巻二　　　　　　明　何景明　撰<lb/>
　　賦十一篇<lb/>
　　　石磯賦<lb/>
孫世其從何子游奉端溪之硯進中山之頴求爲石磯<lb/>
賦何子賦之曰華容有山山之下有磯焉曰石磯山其<lb/>
山脩亘偉韡萃鬱碕嶔捫宿共嶽卑阜扁岑濵于漢沱<lb/>
界于江潭<hi>叶</hi>奠以洞庭之野芘以雲夢之林白鼎峙乎<lb/>
<pb n="KR4e0162_WYG_002-1b"/>
其陽黄湖匯乎其隂龍峯迤其北鳳山麗其南於是石<lb/>
磯子遴材摧茅治榛艾菅以構于山之間其制敦朴崇<lb/>
約抑華貶飾蓀栭既踐蘭橑有翼烝雜薰以實堂樹脩<lb/>
植以蔽域陳典列圖分藝考則揚純儒之素言究聖哲<lb/>
之𤣥德暇日以臨于石磯之上以觀乎楚之鉅澤緬湘<lb/>
靈之鼓瑟聞黄帝之張樂泝屈賈之㢘風訊曹吳之遺<lb/>
畧維行迹之委翳宛雄都之不作乃有𤣥洲先生儼然<lb/>
來造進席有稱曰予𤣥洲鄙人也肅子之義竊願得承<lb/>
<pb n="KR4e0162_WYG_002-2a"/>
下風以望見子之威儀石磯子迓之曰業未敢通于交<lb/>
際之末辱先生徑臨敢敬聞金玉之音𤣥洲先生曰吾<lb/>
聞被其名者徵其實處其地者視其圖石磯蒙好于子<lb/>
久矣卒未聞臨淵一歎投竿少娛固子志不在魚而人<lb/>
將無訾以虛居乎且子方構于兹厲志陳篇留心作述<lb/>
吾聞緝學將以俟達也慎藏將以待出也石磯去子有<lb/>
日矣比吾居于𤣥洲朝緡暮繩飷芳鱠嘉射魴捕鰋罾<lb/>
鱨罶魦其爲樂也不既有多石磯子曰先生何覩之眇<lb/>
<pb n="KR4e0162_WYG_002-2b"/>
也吾於此未嘗不釣也吾之釣異于先生之聞也幹之<lb/>
以義不撓不攣其直維堅是為吾竿縣之以知維深汲<lb/>
𤣥不糾不纒是爲吾緍主之以仁味甘臭醇自飫其真<lb/>
芳馨可親吾餌孰倫於是以詩書爲藪澤道德爲淵泉<lb/>
天地爲網罟人物為鮪鰱處則養有餘出則用無殫彼<lb/>
執笱繫竹操繩逝梁較獲易捕乃潢汚之陋漁水濵之<lb/>
役夫也視於吾靡有稱焉而先生尚之乎且吾聞昭士<lb/>
猷逺志夫嗜脩身長而道不立齒邁而業不周無以延<lb/>
<pb n="KR4e0162_WYG_002-3a"/>
譽舉名遺光承休者皆君子之羞也故緝學者不爲達<lb/>
達之道以具慎藏者不為出出之道以備先生以是訾<lb/>
予不亦戾乎且太上忘名混混泯泯孰爲其僞孰爲其<lb/>
真咫尺或疎千里或親吾之好于石磯者不可以去就<lb/>
出處論也於是𤣥洲先生爽然曰子之言是也予今乃<lb/>
始知釣矣喜而歌曰人之知矣謂我大矣或觀其靣不<lb/>
見爾背或觀其潦不見其海或觀其庭不見爾門速予<lb/>
邁哉旋易予綸石磯子使復之而和曰磯之水白石瑳<lb/>
<pb n="KR4e0162_WYG_002-3b"/>
瑳知子之來遺子以鯉魚磯之山白石皓皓知子之來<lb/>
遺子以芳草水中有舟山中有道母焉有善子不我告<lb/>
　　　古塚賦<hi>并序</hi>
城人掘土發得大塚壙兆䂓度頗極宏偉枯骨之外了<lb/>
無餘藏銘誌湮滅年代莫考予爲感焉作賦哀之<lb/>
噫哉兹兆之夐遐兮啟構廣以復紆歴人代而幾何兮又<lb/>
安知孰所居㝠宫既已開掖門又已除故域繚為城兮脩<lb/>
隧踐以為衢檢神器之靡存兮視靈衣而無餘噫哉遐<lb/>
<pb n="KR4e0162_WYG_002-4a"/>
兮藐以芒䰟化逝兮魄銷亡朽骸殘兮紛縱横被服素<lb/>
塵兮掩𤣥霜蔓草糾纒兮穢蘚生千秋萬歳兮孰爾藏<lb/>
槩生平之極娛兮奄大塊之飄塵駟馬不復御玉羞安<lb/>
復陳彼充房之姣麗兮緬幽㝠而孰親桂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘭閣委丘<lb/>
谷兮又安施夫黼帳與綺茵舞䄂纚縰以何見兮鳴瑟<lb/>
寂而無聞哀懸車之莫察兮怨修夜之不晨怳榮聲其<lb/>
遼闊兮痛素骨之翳緑榛嗟有生之必化兮胡彼庸之<lb/>
長勤戚役役以趨世兮等飛蠅之與聚蚊日月忽其不<lb/>
<pb n="KR4e0162_WYG_002-4b"/>
處兮矧焦顔以斃神匪往者之可鑒兮又安知夫富貴<lb/>
之如浮雲<lb/>
　　　秋思賦<lb/>
歴四氣之迭運兮惟秋氣之悲傷野燎閴以無煙兮嗟<lb/>
何草之不黄升崖谷之岑<graphic n="KR2665" url="https://raw.githubusercontent.com/kanripo/KR-Gaiji/master/images/KR2665.png" mimeType="image/png"/>兮望川陸之委長痛桂枝<lb/>
之朝瘁兮惋寒蓬之暮征感奔獸之索羣兮哀孤棲之<lb/>
無行晨鴈唳以過庭兮蟋蟀鳴而在房懼固隂之漸升<lb/>
兮冀德澤于孤陽委餘照于山岡兮浮雲翳而不明浩<lb/>
<pb n="KR4e0162_WYG_002-5a"/>
霖雨之泥途兮凄風舉而飄揚白露下以<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>切兮又申<lb/>
之以烈烈之嚴霜怨林華之不敷兮攬宿莽而徜徉撫<lb/>
秋菊之嘉樹兮願比德于寒英<lb/>
　　　水車賦<lb/>
曰有機器用以㪺水方輪圜樞運之則起矯若從逆順<lb/>
若易撓恩及畦畛量兼斗筲過顙類激襄陵乃害竭彼<lb/>
澤陂以盈溝澮智則多勞利則有遺雖愈建瓴豈勝漏<lb/>
巵巧不逾拙靜斯御動永言臨渠愧彼抱甕<lb/>
<pb n="KR4e0162_WYG_002-5b"/>
　　　明山草堂賦<hi>以下京集</hi>
猗斯堂之偉構奠章華之名區明山萃其巖巖下俯曠<lb/>
而馮虛攬七澤之斥莫貫九江之縈紆伊主人兮碩輔<lb/>
躋司農之要衢緬山扄以遐矚嗟信美而弗居于是委<lb/>
綬投圭輕舉長騖興懷秋風謝榮朝露悟止足之㡬達<lb/>
辱殆之故詎吾駕之可廻幸山靈之莫予杜顧堂址之<lb/>
尚存循蘭徑而已漸除有奧草丘有蔓蘝被薜茘于衡<lb/>
門繚辛夷于重簷悵塵營之見靮俾芳歲之屢淹鳥戢<lb/>
<pb n="KR4e0162_WYG_002-6a"/>
翼以林棲魚適性以淵潛撫幽關以偃仰聊樂予之所恬<lb/>
矢壑巘以畢志與軒冕而長辭彼戚戚之富貴從世後<lb/>
于何時聊考槃以詠歌分寡處而不疑歌曰漢之南兮<lb/>
湘之曲山有楓兮江有竹構蓀楣兮葺荷屋息茂樹兮<lb/>
臨崇阿肆游衍兮皇有他嗟哉駟馬兮憂患孔多<lb/>
　　　白菊賦<hi>并序</hi>
甲子九月十四日馮侍御宴集出白菊詠賞属予賦之<lb/>
盖以奉賔主之歡洽耳豈有望於榮觀哉辭曰<lb/>
<pb n="KR4e0162_WYG_002-6b"/>
繄季秋之將望予恤夫序次之易代既無暇于遊覽亦<lb/>
索處而寡類接芳鄰之招引誠欽志于雅誨厪主人之<lb/>
投轄肅羣俊而弭盖廼陳秋卉以侑觴冀逸興之可貸<lb/>
咸式燕以延賞異過時而尚薆喜幽玩以怡情追佳節<lb/>
之莫待豈無得于物觀寔有感于斯㑹猥受簡以紓思<lb/>
庶形状之具載爾其葳紫莖而上擢麃竒荄以孤植葉<lb/>
萋萋其㣲藹蕚栗栗以寒色申纎縞以自貞羞組綵之<lb/>
外飾承危朶而不傾挺柔枝而益力香冉冉而不繁艷<lb/>
<pb n="KR4e0162_WYG_002-7a"/>
娟娟而稍抑態屢覿而愈妍意凝想而彌極始嚴整而<lb/>
莫䙝終温郁而可即華不露而已章思欲語而復黙神<lb/>
超有而入無豈彷彿之遽得迺若閒館重深髙幕虛凉<lb/>
簷蕭蕭以下月庭藹藹而降霜燦爍灼以映夕紛委綴<lb/>
而明廊素娥兮聮裙青女兮駢妝縹輕鬢以雲鬚皎靚<lb/>
質而雪光驂連蜷兮鸞鶴服陸離兮珮璫信雕容之可<lb/>
赧嗤效顰之不量于是賔倚徙而久竚若耿耿其懷傷<lb/>
釭滅影兮續膏夜就深兮移牀馳留嘆于永謝結華思<lb/>
<pb n="KR4e0162_WYG_002-7b"/>
于餘芳允思美之所遇亦既隱而復揚乃歲律之甫遷<lb/>
慨金氣之何速鳥棲棲而斂翮颷颯颯以驚木怳窮莽<lb/>
于廣隰班紛薄于脩陸衆已謝于塲野獨宛轉于寒谷<lb/>
甘苦心于螻蟻等末翰于樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>雖曠絶以自持胡偃蹇<lb/>
而下伏夕淹雨而泣素朝披煙而委緑羌守操以堅氷<lb/>
徒有容之若玉倘衣䄂之是將亦絃琴而可録吾觀夫<lb/>
懷逹人之隱德抱烈女之幽衷詎嬰情于豐華奚移志<lb/>
于始終桃早秀而先萎槿晨敷而暮空茍清白之爲尚<lb/>
<pb n="KR4e0162_WYG_002-8a"/>
曷芊菲之足崇嗟予之不淑兮撫年運而興悲覩兹植<lb/>
之所由懼脩名之失時彼斯人之同志吾何俗之不隨<lb/>
迺孑孑以矯激羨草木之所爲偉夫君之超越幸方圓<lb/>
之有持矧諸公之奮竒俱發蹤之可師顧㑹合之不偶<lb/>
常寡歡而多離指孤芳而締好創逰燕以爲嬉誠後期<lb/>
之不忘或有徵于㣲辭<lb/>
　　　後白菊賦<hi>并序</hi>
菊有白色者超越他品予嘗賦之矣丙寅之秋京師桃<lb/>
<pb n="KR4e0162_WYG_002-8b"/>
李皆花予庭是種生意凄然久而不敷至十月始盛開<lb/>
色益鮮麗予感焉作賦以繼前聲<lb/>
大運荒乎何停隂陽奄以代謝究動植之所由嗟何物<lb/>
之弗化時維孟冬金虎兮屏舍白帝兮徂駕氣厲厲兮<lb/>
始嚴景曶曶兮將下值抱痾以閒居循周除而蕩思庭<lb/>
葉委以陳翳堦蘚穢而不治覽庶草之先蘦撫兹根之<lb/>
獨遲彼桃李之非令亦競榮而呈姿曄丹華以鬱鬱冐<lb/>
緑林而萋萋胡衆人之好侈班紛慕其芳菲朝絲吹兮<lb/>
<pb n="KR4e0162_WYG_002-9a"/>
填闉夕車馬兮成蹊咎𤣥樞之舛訛諒人事之尤違矧<lb/>
天道之無逺或省予而弗知繄予植之雖晚實鄙志之<lb/>
所欣賤羣穠之溷濁耻雜敷之糾紛俱並進以取妍表<lb/>
孤花以見珍寧他卉之我先甘避迹而弗羣乃其藴金<lb/>
氣以内凝標皜質而外暎蔓不踰垣繁不披徑葉塗塗<lb/>
其自沃枝矯矯而獨勁宛含意其孰語若鍾情而未定<lb/>
女幽房而專情士窮巷而寡行服縞組以修容佩珩璜<lb/>
以昭令寄岑寂以怡心襲馨香以飾性無良朋以修好<lb/>
<pb n="KR4e0162_WYG_002-9b"/>
憾邪妁之干正又如下國之擯臣離宮之斥嬪心怦怦<lb/>
以<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>惻懐耿耿而苦辛緬中宵以前席念昔日之下陳<lb/>
慨㣲欵之莫宣若有怨而弗伸分孤蹇以終畢羌孰予<lb/>
兮幸親結柔條而三嗅重延佇而欽心寂閴館以容與<lb/>
散塵營以滌襟鑒㣲月之皧皧步列星之森森天窈窈<lb/>
以條革疾風起而夕隂念沍寒之已逼惨獨悲夫衆林<lb/>
茍操性之殊軌豈華色之遽沉内惝悢以懷顧怳屏營<lb/>
以咨嗟覩日月之减毁恐霜雪之増加抱孤英以自明<lb/>
<pb n="KR4e0162_WYG_002-10a"/>
悵情親之我遐慮寒香之終匱俾予身之蹉跎負大塊<lb/>
以馮生豈惟是乎獨嘉物何盛而弗衰亦何枯而弗華<lb/>
夫芝焚而栢薪皆菸顔而殞葩伊桃李之既零亦奚異<lb/>
乎泥沙委常運以流轉復胡戚而胡夸誠予衷之不爽<lb/>
彼夸戚兮如何亂曰有美一人揚清芬兮縞袖合沓回<lb/>
素雲兮被服文徽皓繽紛兮令儀䄡䄡歛玉手兮傾城<lb/>
獨立世不有兮時無蹇脩誰則覯兮谷逶迤兮雪霰来<lb/>
兮衆芳萎兮嗟伊人兮秉志不逥兮<lb/>
<pb n="KR4e0162_WYG_002-10b"/>
　　　荷花賦<lb/>
曲池兮清波緑葉兮丹華叢生兮若屯並蔕兮連葩爾<lb/>
其耀靈株之荴綏兮搏輕荷而低卬呈紅顔以流曄兮<lb/>
麗繁星之煒煌枝婀娜以承蕤兮媚清漣而揚芳委微<lb/>
吹以披靡兮紛若纎羽之回翔倐煙霏而霧滃兮態隱<lb/>
約而凝妝蔽華月於鮮雲兮晃朝日之照虹梁乃若逺<lb/>
兮益清近兮愈妍接臯蘭以被縟暎堤楊而聮娟垂清<lb/>
房以綴珠結翠萍而連錢美曼如靜女翩躚若飛仙恣<lb/>
<pb n="KR4e0162_WYG_002-11a"/>
意態之横出匪擬像之可殫於是乃有姣姬連袂或三<lb/>
或五貌傾名都香出洛浦祛徽袿御輕紗操木蘭揭蘅<lb/>
莎赴中流而競掇竦迅體而揚波於是稱曰緑波揚兮<lb/>
清風㑹歌宛轉兮聲流喝花爲房兮翳荷葢弗樂胡爲<lb/>
兮歳云邁又稱曰製緑芰兮爲衣把瓊枝兮餐玉蕤夜<lb/>
已央兮風露㣲明河繁宿兮横參差心中樂兮樂忘歸<lb/>
　　　别思賦<lb/>
君何為兮遵修途以長徂俾予懷之弗怡懭怳惝而罔<lb/>
<pb n="KR4e0162_WYG_002-11b"/>
憇顧左右而若遺莽川陸之迴薄逈城闕之逶迤山翳<lb/>
翳而景入林蒼蒼而鳥稀拂清霜而採松迎夕露而折<lb/>
葵托㳙忱于㣲贈諒予志之可追皎秋日以矢心指寒<lb/>
歳以爲期俟行塵之我延臨晨風而褰衣<lb/>
　　　後别思賦<hi>并序</hi>
伯川將之河西予既為别思賦矣及王舎人文熈館為<lb/>
别予以事不得往益爲之怏然乃紓鄙懐爲後别思賦<lb/>
懷諸彦之雅趣欵行客以終宵慨離違之多端接晤語<lb/>
<pb n="KR4e0162_WYG_002-12a"/>
而逍遥時乃御閒館即别院天冽冽而疾颷月霏霏而<lb/>
微霰開重簾之華燈飛逸翰於清讌締久要而莫渝顧<lb/>
暫暌而益眷瞻芳塵之未遐仰光惠而引領怳予神而<lb/>
奮馳悵予駕之弗騁覽歳事之遲暮延軒楹之夕景葉<lb/>
歴歴以辭秋霜凄凄而凝冷顧征鴻之稍滅戀行雲之<lb/>
佇影送夫君以申佩寄一感于兹逰悼霖澤之久愆恐<lb/>
江河之不流矧庶役之未蠲固凋弊之所由懲舊途之<lb/>
仆軌濟巨川而思舟操吾道而罔屈何令名之不脩傾<lb/>
<pb n="KR4e0162_WYG_002-12b"/>
風譽于咫尺日結睇于河洲<lb/>
　　　待曙樓賦<lb/>
覽敞顯之危構孰崇基而筮營佩嘉名以繹義顧朗景<lb/>
以抒情信哲子之所宅相地靈而兆成乃其首東明背<lb/>
西昩靣陽負隂啟震藏兊拂蒼龍以飛題朝青帝而標<lb/>
位棟梁岌嶪榱桷袤延蜃抱疊屋鳥翼層軒島嶼出没<lb/>
以蹙沓江海匯濊而逥旋雖形勝之輻輳匪游衍而荒<lb/>
適列圖史以考玩殫𤣥思於今昔庶獲道於朝聞恒警<lb/>
<pb n="KR4e0162_WYG_002-13a"/>
志而夕惕於是子夜既逾寅曉將發攬衾禂以起坐褰<lb/>
帷裳以佇察鑒在户之明星徂奔闥之余月賔暘谷以<lb/>
馳想候濛汜而思結爾乃羲馭乍臨火輪在東陽鳥出<lb/>
鐩天鷄應鍾光銷織霧氣流文虹忽赤勃以湧海稍爛<lb/>
盈而吞江照楊栁于迴檻影扶桑于通牕曠蕩黯湛霽<lb/>
開浩渺銀濤崔嵬金波焜燿雲霞収霏而五色川嶠呈<lb/>
態而百巧魚龍躍而滉漾鳬鴈翔而髙矯忻萬象之昭<lb/>
晰張羣方之幽黝於是撫連楹躡巍級納曲甍之輕暾<lb/>
<pb n="KR4e0162_WYG_002-13b"/>
散重檐之清旭謝季冬之永夜迎孟夏之脩日繼宵慮<lb/>
於晝爲健天行而晷畢定二儀之崇卑審四時之往還<lb/>
求不息之窽竅悟有生之肇端動靜㡬而互根晦爽代<lb/>
而循環聖有汲古賢虞失今回守三月禹勤寸隂跡罔<lb/>
迷于綺麗心恒創於奓淫業階㣲以富有德有常而日<lb/>
新晞白曜于首旦感鳴雷於發春<lb/>
　<lb/>
　大復集巻二<lb/>
</p>
<p>
</p>
  </div>
<div>
                <head>大復集巻三</head>
    <p>
<pb n="KR4e0162_WYG_003-1a"/>
欽定四庫全書<lb/>
　大復集巻三　　　　　　明　何景明　撰<lb/>
　　辭十篇<lb/>
　　　澧有蘭辭<lb/>
澧有蘭兮獨榮滋被覆沙汀兮含葳蕤搴芳兮采緑臨<lb/>
江兮暮思靈均兮弗覘心愴惻兮目睊睊蹇獨立兮寡<lb/>
類嗟懷忠兮守艱理楫兮蕩舟空山兮水潺湲<lb/>
　　　九詠<lb/>
<pb n="KR4e0162_WYG_003-1b"/>
紫貝宮兮瑶堂結蕙幄兮蓀牀班文豹兮兩階龍宛宛<lb/>
兮翼梁設爼兮陳玉桂樽兮湛緑清灑掃兮愉穆望靈<lb/>
車兮冀髣髴靈之來兮開九京欽百神兮紛往迎忽升<lb/>
堂兮降席爛霏霏兮滿盈被靈服兮委委華英英兮容<lb/>
裔弁列星兮嵯峨纓曲虹兮猗靡座既奠兮安歌衆倡<lb/>
作兮音繁和紅顔臻兮交代舞傳芬芭兮揚纎羅拊鳴<lb/>
鼓兮循玉瑟樂齊㑹兮衍淫泆歘𦕈𦕈兮靚以密靈之<lb/>
娛兮不終日靈之車兮倚桂旗駕玉駟兮驂文螭御飄<lb/>
<pb n="KR4e0162_WYG_003-2a"/>
風兮乘輕霞返層霄兮超九逵來不語兮去無爲目睠<lb/>
睠兮令予思予逰兮北渚往媵兮帝女水衝波兮潺湲<lb/>
木蕭蕭兮葉下折蘭蕤兮將若華杳㝠㝠兮空望予予<lb/>
朝兮北遊夕邁駕兮冀州覽文昌兮朝東皇氷霰凛兮<lb/>
不可畱朔颷振兮𤣥雲黝顧窮原兮增百憂肆改轍兮<lb/>
西逝遵少皥兮故域素隂肅兮裂肌灝凝凝兮罔極積<lb/>
霜周兮如陸靈之處兮安測晞温暾兮扶桑訊靈居兮<lb/>
陽阿六鰲兮戴山沖天兮髙駝蔽日兮濤來下徒翹首<lb/>
<pb n="KR4e0162_WYG_003-2b"/>
兮柰汝何訪靈逰兮南麓悵赤華兮不燭有獸兮黒斷<lb/>
有虺兮綬腹瞰朱海兮炎霧濁胡軒軿兮不我復嗟四<lb/>
方之與上下吾又安知其所尋疑神鑑之莫邇豈予心<lb/>
之靡忱羞蕙肴以罔薦蓄潔粢而孰欽睇孔鸞之翠葢<lb/>
像蒼虬之玉音下土幽暗而嶮巇兮需光澤之照臨<lb/>
　　　雨頌<lb/>
歳戊辰五月不雨至六月土脉龜坼井汲不給禾則半<lb/>
偃民實憂作動而轉徙者擾不可禁矣是月已亥雨庚<lb/>
<pb n="KR4e0162_WYG_003-3a"/>
寅復雨人於是乃有秋望稍定逋志予既爲憂旱賦矣<lb/>
兹則喜而有頌焉曰后皇惠鮮終悔其傷天覆之彌雨<lb/>
之洋洋有燁其電有震其雷何燁何震載濟其施甫田<lb/>
之坼隂液膏之爰髙爰亢腴之饒之灌灌黄流周原廣<lb/>
隰膏之隂之土絡斯釋卉則烝矣樹則升矣彼禾之苗<lb/>
勃其興矣從横其委維秀驕驕維實絫絫有獸般般亦<lb/>
斑其皮鳥集于林載澤其儀相彼物矣既鞠既靡自我<lb/>
天作乃奮而起嘉穀之有萬福是來猗予民哉侯不綏<lb/>
<pb n="KR4e0162_WYG_003-3b"/>
哉<lb/>
　　　甘露頌<lb/>
皇嗣元載仲月維冬茂彼林木甘露以降温風來臻柔<lb/>
惠周渥湛湛瀼瀼既塗既溽如葩斯敷如實斯摶精華<lb/>
内融純白有爛寔維和鍾昭我皇穀彬彬庶徵厥來多<lb/>
福昊天棐忱冥冥罔常於皇克德受此嘉祥<lb/>
　　　告咎文<lb/>
䨧雲暗藹彌𤣥穹兮皇鸞儃回鴟厲翀兮鬱氣涊淟迅<lb/>
<pb n="KR4e0162_WYG_003-4a"/>
颷渢兮澤渥頑滯不下降兮七曜弗列五緯汩兮北斗<lb/>
亂精貫日月兮白彗出地芒四發兮隂陽離職互驕越<lb/>
兮奔震霳霳轢長林兮鳥慄獸亡鯨鰲崟兮雨雪千里<lb/>
雹交侵兮川陸不分水溺淫兮嗚呼后皇兮愸不我哀<lb/>
蒞下土兮播害菑我蠢兮寡辜昩兹咎兮曷來升九閽<lb/>
以陳詞兮仰憑翼而訊之予使列缺以啟途兮擾白螭<lb/>
以服輗乗𤣥冥以亟行兮乃覲帝于太㣲既予忱以跽<lb/>
進兮告弗祥于帝側含萬物以化光兮胡格和于九域<lb/>
<pb n="KR4e0162_WYG_003-4b"/>
敷乾始之美利兮運不息之元德飭望舒以馳範兮戒<lb/>
羲和以正御禁雨工之濫施兮屏雷師之妄騖俾星弗<lb/>
易次兮天弗改度外紫宮兮内鉤陳申耀魄兮理鴻鈞<lb/>
御羣靈兮秉萬神分列耀兮朝北辰又使北斗以振紀<lb/>
兮命輔星以佐之定二儀之元本兮操七政之樞機中<lb/>
四方以臨制兮均五行而建四時視九逵之蕩蕩兮履<lb/>
三階之平平駕天廐之𤣥駟兮啟璇璣與玉衡樹蚩尤<lb/>
以爲旗兮檻彗星以爲旌驅虹電以前導兮叱攙搶使<lb/>
<pb n="KR4e0162_WYG_003-5a"/>
先征太白隱隱以晝斂兮熒惑退而守明上下既奠位<lb/>
兮日月攸行麒麟遊于四野兮虺蛇潜以屏藏鴟鶚鷤<lb/>
䳏不敢鳴兮鳳凰昭其文章孽誕弭息兮永畀綏康終<lb/>
予言以告旋兮俯茫茫以容與天黝黝以泬寥兮雲冉<lb/>
冉而忽雨予爇赤華以昭地兮令燭龍以耀宇回軒車<lb/>
以長辭兮風颯颯而愁予<lb/>
　　　七述<hi>并序</hi>
枚乗作七發曹子建作七啟張景陽作七命皆遞爲擬<lb/>
<pb n="KR4e0162_WYG_003-5b"/>
襲予病居客有述逰觀之盛以啟予者凢七事乃作七<lb/>
述<lb/>
胎簮子爲舎人病弗能朝謁脫籍納組買車以還還而<lb/>
謝姻戚杜慶弔却除塗戸塊焉以居客有冠危冠服濶<lb/>
領綦履佩玦造門辭曰竊聞子病謝客客願有以見也<lb/>
胎簮子謝弗見者三客曰竊聞子病謝客客有說于子<lb/>
願有以見也於是胎簮子乃敷文純之席布瑶華之几<lb/>
啟扉以入下榻以俟客望見曰子何病之深也吾相子<lb/>
<pb n="KR4e0162_WYG_003-6a"/>
之病非有窒于腸胃結于腠理瘀于血氣而痼于骨髓<lb/>
者也若有伏憂綿綿纚纚糾纒于心惟思所起子何病<lb/>
之深也夫腸胃血氣之病可以湯浣醴灑腠理骨髓之<lb/>
病可以鑱石灸熨皆宜獨攝靜息不可勤擾而子之病<lb/>
病于憂也獨則愈生靜則愈積絲分縷起將不可止非<lb/>
有効于湯浣醴灑鑱石灸熨也顧乃堅戸謝客歛聦寂<lb/>
視吾見子之病日甚也吾聞目不蔽則神暢耳不塞則<lb/>
志廣體不局則氣伸吾將述遊觀之盛以語子使子目<lb/>
<pb n="KR4e0162_WYG_003-6b"/>
快于視以暢其神耳快于聼以廣其志體快于動以伸<lb/>
其氣而子病去矣胎簮子曰辱客枉造請試言之敢敬<lb/>
服聼<lb/>
客曰神都天府之國四通五逹之闗繚以濬塹袤以周<lb/>
原乃有𤣥居造天崇基冠山周櫩連樓曲屋層軒升髙<lb/>
入奧莫知其端飛甍接題交疏迴欄上通中霤下旋井<lb/>
幹俯觀次鱗仰接飛翰盤紆焉綸綑焉翼翼焉班班焉<lb/>
邈不知其所攀也而又環以百里之危垣延以千步之<lb/>
<pb n="KR4e0162_WYG_003-7a"/>
脩廊炫以瑱壁丹楹植以釦砌雕墻錯以綸綺雜施𤣥<lb/>
黄掲層虛而照八埏迷五緯而眩三光中有𤣥室煴朱<lb/>
陽兮夏屋寥寥含凄霜兮阿閣崔巍雕沉香兮榱題逶<lb/>
迤刻沙棠兮輕杉為梲文杏梁兮鳳鷟隠起蛟龍驤兮<lb/>
乃御飛櫺升廣堂兮若是者可謂宮室之盛者也吾與<lb/>
子往逰可乎胎簮子曰吾聞瓊宮瑶臺夏以焚臨春結<lb/>
綺陳以亡彼萬乘之主猶不可也而吾處草野編蓬戸<lb/>
以爲安者奚事此遊也<lb/>
<pb n="KR4e0162_WYG_003-7b"/>
客曰乃有上都貴人戚里公子迎晨而出及暮乃止入<lb/>
饌八珍出布千駟車馬雜沓絡如流水爾其襲白縠服<lb/>
文裘陋黒貂而不御輕狐白之莫儔燦三英以外飾誠<lb/>
五紽之可羞躡飛雲之履被明霞之紬氷蠺瑩膚藻龍<lb/>
耀眸綴以錦帶懸以吳鈎斷犀剸象斬蛟割虬轆轤流<lb/>
光芙蓉照秋文玉銜英不足比步光懸螭莫爲酬於是<lb/>
驂騰駕憑華輈施通幰秉脩矛搴葳蕤之飛盖張連蜷<lb/>
之翠斿蔽羽旍於日表布絲帳於道周馬則驊騮赤驥<lb/>
<pb n="KR4e0162_WYG_003-8a"/>
紫燕青驪漉漉師師駪駪騤騤踴躍騰驤礧磈權竒雲<lb/>
騣霧鬛電駭煙馳控以寳鉸纒以金羈銀鞍㸌爚繡軛<lb/>
生輝乃出黄金擲白璧家多匿亡門有食客意氣傾人<lb/>
風聲下敵雖秦楚之豪束手而莫抗而燕趙之英不敢<lb/>
比肩而與匹也若是者可謂服食輿馬之盛者也吾與<lb/>
子往逰可乎胎簮子曰彼皆崇權貴任豪俠危上以弱<lb/>
下厚積而過享者也吾布衣藜藿之士奚事此逰也<lb/>
客曰三五冶容二八曼姬容華眇好豔多姿兩輔善笑<lb/>
<pb n="KR4e0162_WYG_003-8b"/>
承重頥膩頸豐肉宜細肌長眉連娟曲中規搦腰擢步<lb/>
隨風移左右盻睞目波施窈窕善戲體迅飛爾乃結脩<lb/>
鬋之嵳峩襲芳澤之烈薰珥明月之步揺服素霓之繽<lb/>
紛垂羅掩縠攅簮合茵明滅纎霧綽約繁雲於是進舞<lb/>
席御歌宮奏大吕扣黄鍾敶鼓揺虡按瑟撾鏞笙竽共<lb/>
逐金石和同衆音繁㑹殷扵層空既而停衆樂拂雲和<lb/>
出嫚舞流纎歌歌曰長裙單衫曵鳴璜吳娃雙歌出洞<lb/>
房不惜緩步升君堂華燈錯兮夜未央於是醉酣雜坐<lb/>
<pb n="KR4e0162_WYG_003-9a"/>
弛帶舒纓投贈詩賦顛倒罍罌衆客出座蘭膏不明美<lb/>
人侍傍逸態横生乃歌曰蘭膏滅兮夜已深絳霄㣲兮<lb/>
白河沉鳴琯促柱兮感君心知音識節兮君幸臨夫聲<lb/>
伎之妙宜無出此子將從逰其間乎胎簮子曰吾聞五<lb/>
音令人耳聾五色令人目瞽非予所願逰也<lb/>
客曰平原廣野彌望千里馬可陳列車得駢軌於是遴<lb/>
徒發乗盛張旗幟淬刃礪鋒弦弓鏃矢輿卒駿奔獵師<lb/>
起喜乃其布網周山列罟彌澤蹂塵障天舉燎燔薄絶<lb/>
<pb n="KR4e0162_WYG_003-9b"/>
流赭崖剔林搜壑逸材之獸健舉之翼莫不縱横躪藉<lb/>
揮突放逸聞弦自墮罹羅立殛灑毛委羽駭膽慄魄孰<lb/>
能抗巧何以肆力哉由是張罛則盡獲繳矢則疊加仰<lb/>
貫雙鳬俯連五豝魚不遺筌兎蔑虚罝爾乃仆麒麟下<lb/>
孔鸞罥翡翠躓豼豻掩雲鴻繫文驒折錦脅鎩繡翰𤣥<lb/>
熊緑羆青兕黒㹈鹿麝麕豹麙羊狻猊渫血赬輪積如<lb/>
堆埼然後臨清池玩流水墜絲竿繋文鯉披鱗所鬐溶<lb/>
溶裔裔犒徒㑹侣畢景斯已是較獵之盛也子將從遊<lb/>
<pb n="KR4e0162_WYG_003-10a"/>
乎胎簮子曰吾聞騁田獵令人志荒非所願逰也<lb/>
客曰天皇之庭廣莫之墟有山焉其山卑五嶽小三嵕<lb/>
巄巄嵷嵷<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>嶐嶐岎崯岒嶙嶒嶃迴叢嶵㟴崼<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>
                    <graphic n="KR3157" url="https://raw.githubusercontent.com/kanripo/KR-Gaiji/master/images/KR3157.png" mimeType="image/png"/>
<graphic n="KR1936" url="https://raw.githubusercontent.com/kanripo/KR-Gaiji/master/images/KR1936.png" mimeType="image/png"/>﨑穹㟡<graphic n="KR3326" url="https://raw.githubusercontent.com/kanripo/KR-Gaiji/master/images/KR3326.png" mimeType="image/png"/>百折漼澯焉㑹流泉漉集凝湧焉潺湲淙<lb/>
淙於是靈巖福谷異㠋丹壁儲精孕神涵澤流液吐氣<lb/>
出雲吸月納日積隂清㝠灝灝凝凝峭峰植<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>横施黛<lb/>
青偠緲若霧煙之流藹芙渠之締生中則產玉石鉛碧<lb/>
丹沙流黄橘林卭節雕梓斑篁枌梧櫟楩㯕楢豫章挺<lb/>
<pb n="KR4e0162_WYG_003-10b"/>
出勁生俊茂豐長撮捼菲緖婀娜亶翔其水則洪泛沸<lb/>
汩蕩潏湍洄周搏逆濞潜延排來連混陀隧沛踰埼堐<lb/>
疾流馳卒崩雪礚雷渤若洞庭灌如江淮復有清瀾瑩<lb/>
沉下鏡萬有縁以白沙覆以青藪乃有沉鱓浮鷁黿穴<lb/>
龜藏上下蛟蛇往來鴛鴦鵁鶄鸕鷀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羅行此山川<lb/>
之盛也吾與子逰焉胎簮子曰予夙志竒勝欲足極禹<lb/>
跡然而病未能逰也<lb/>
客曰乃有棄情遺世餐氣服道忽逍遥以輕舉望玉京<lb/>
<pb n="KR4e0162_WYG_003-11a"/>
而徑造啟黄庭之𤣥言登丹鑰之祕誥爾其彤章翠葢<lb/>
翳華芝左驂雙龍右兩螭羽裳翩翻垂白蜺金支玉節<lb/>
紛葳蕤青鳥先途朱鳳隨齊擊文鼉吹雲箎赤華爍灼<lb/>
白日移貝宫參差開九閨辛夷爲梁桂爲楣寳幡綴角<lb/>
羽帳垂椒蘭奮逸霧出幃夜宿姹女棲靈妃被服翠苕<lb/>
拾青蘺出騰八極驂兩儀上下日月驅風雷千秋萬歳<lb/>
安有期於是彌駕層顛飛舄絶㠐白雲含輝皓雪奪耀<lb/>
仰攀桂樹載歌以嘯俯瞰濁世奚異蟲鳥歌曰桂樹兮<lb/>
<pb n="KR4e0162_WYG_003-11b"/>
交加緑滋兮丹葩仰攀兮嘯歌俯人世兮奈爾何是則<lb/>
神仙方外之盛也吾與子遊焉胎簮子曰疾迫隘慕逺<lb/>
遊吾所願也然荒芒而不可徵未暇爲也<lb/>
客曰有應世之大人秉持仁義服被禮樂其德温温與<lb/>
與其象熈熈噩噩量出海宇志棲寥廓懷先世之憂抱<lb/>
終身之樂不結駟而貴不萬鍾而豐不戈甲而威不勳<lb/>
級而功布絮所不能賤糟糠所不能窮非戮辱之可詘<lb/>
非斗斛之可容於是陳詩書以爲囿發圖史以爲廬樹<lb/>
<pb n="KR4e0162_WYG_003-12a"/>
節讓爲旌旄饌道德爲膏腴入皇羲超虞唐揜五覇彰<lb/>
三王塞者通潜者揚隠者發晦者光轇轕風雲經緯隂<lb/>
陽繪若黼黻朗如琳琅出則施聲教欵遐荒臻盛美流<lb/>
休祥處則韞匱深藏韜曜含光視葛天爲並世招箕潁<lb/>
而同行是則何如胎簮子灑然陽氣見于靣病若脫而<lb/>
瘳者於是延客上坐設帳具饈曰果有是人吾將從遊<lb/>
　　　伯川詞<hi>并序</hi>
伯川者周太伯之所遺也水部錢君家于川上世敦讓<lb/>
<pb n="KR4e0162_WYG_003-12b"/>
節至水部益脩文義有紹芳烈將俟宦成歸于伯川之<lb/>
上命予作辭歌以樂志<lb/>
錫山之下兮伯之河水鱗鱗兮石峩峩子之室兮水阿<lb/>
結緑蘅兮葺荷白蘋兮青莎何以繚之兮素沙子朝出<lb/>
遊兮暮來歌子不樂兮復如何若有人兮河之湄施蕙<lb/>
帶兮服芰衣循洲陁兮下水裔目眇眇兮獨懷思若華<lb/>
兮蘭蕤折之兮遺誰霜露兮夕下恐芳菲兮我萎歳暮<lb/>
兮無聊佳人兮來歸川之上兮太伯所居我迎伯兮河<lb/>
<pb n="KR4e0162_WYG_003-13a"/>
之隅羞蕙肴兮薦文魚伯之來兮駕栢輿芬霏霏兮爛<lb/>
襲予我思伯兮世靡渝<lb/>
　　　霍山辭<hi>并序</hi>
司農公致爲臣而去或曰司農公致爲臣必不豫懷忠<lb/>
獲疑脩正被斥此屈子所以憂離感憤而賈生所以悼<lb/>
毁也或曰否不然枉直善惡厥道不同君子要之善且<lb/>
直而已不論夫合不合也故忠臣不責信于君正士不<lb/>
責親於人司農公致爲臣胡爲弗豫間日汝南何景明<lb/>
<pb n="KR4e0162_WYG_003-13b"/>
往造公視其體腴然其度于于然不異平居也徐察其<lb/>
色黝然顧若有伏憂者於是景明述或人之言告之公<lb/>
曰夫臣者以誠奉職以道愛君不克其職則耻不得其<lb/>
道則止今予思克厥職而道不得以罪遣足矣然疇昔<lb/>
之夕予靡靡寐起游思纚纚有揆皇度或省而反予者<lb/>
胡爲豫胡爲弗豫或人知予哉景明循階將退公曰行<lb/>
止進退命也豫不豫人也人如命何予晉産也晉之鄙<lb/>
有山焉曰霍山霍山者晉鄙之鎮也其下沃渠衍拓可<lb/>
<pb n="KR4e0162_WYG_003-14a"/>
田而食豐樹□榯可䕃而息而剷窪躋阿可以構而處<lb/>
也吾逝矣安知人間有豫不豫也景明乃爲霍山之辭<lb/>
歌以夀公辭曰巖巖霍山之窿穹兮奠彼晉埜左屬太<lb/>
行蒲阪委蛇兮襄陵<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬而在下雲之興兮霈霈望佳<lb/>
人兮容與嫋嫋兮秋風芳卉兮已摧虎豹兮咆哮猿嘯<lb/>
兮又哀山中兮寂寥佳人兮胡不來桂樹生兮何檀檀<lb/>
霜霰下兮夕以寒叢薄兮蒙宻瀺穴兮潺湲鳥萃兮翼<lb/>
翼獸伏兮般般鴟隼不可以共厲兮佳人歸來兮延年<lb/>
<pb n="KR4e0162_WYG_003-14b"/>
　　　榮養堂歌<lb/>
翼翼兹構兮實顯敞蘭栭㰇櫨兮弗卑以抗周墉廣除<lb/>
兮廊四嚮母氏爰居兮安居服養菊徑兮蕙圃有曄其<lb/>
萱兮羅生於下洛京逶迤兮嵩邙幽阻湯湯伊瀍兮泛<lb/>
泛陽渚朝升矚兮暮斯止母不樂兮母何以紛酒觴兮<lb/>
吹歌羞豐膳兮有加被霞襦兮簮瓊華母氏樂兮樂且<lb/>
遐<lb/>
　　　滕王閣歌<lb/>
<pb n="KR4e0162_WYG_003-15a"/>
朱甍兮參差綺構兮崔嵬俯眺兮層城仰登兮髙臺登<lb/>
髙臺兮以臨江渚水浩浩兮在下忽雨兮西山有渰兮<lb/>
南浦畫舸兮迷津繁吹兮萬戸出千里兮名衢山川麗<lb/>
兮洪都置酒歌兮張燕㑹儼車服兮盛文儒俗恬兮政<lb/>
暇君胡爲兮弗遨以娛君遨娛兮閣中撫迴檻兮披崇<lb/>
墉携賔客兮舉目弔帝子兮夕江江何有兮有蘭交加<lb/>
攬紅蕤兮擷瑶華泛長空兮秋水送孤鴻兮落霞逝從<lb/>
君兮靡由眇愁予兮奈何<lb/>
<pb n="KR4e0162_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻三<lb/>
</p>
<p>
</p>
  </div>
<div>
                <head>大復集巻四</head>
    <p>
<pb n="KR4e0162_WYG_004-1a"/>
欽定四庫全書<lb/>
　大復集巻四　　　　　　明　何景明　撰<lb/>
　　古詩六首<lb/>
　　　皇告<lb/>
　　皇告頌開詔也歲乙丑中夏皇帝告萬國朕祗命<lb/>
　　上帝乃御至極其與民更始改元曰正德爾萬方<lb/>
　　欽哉其宣播無匿<lb/>
八月至貴其日載暘龍旂既翔龍幄既張大小肅肅乃<lb/>
<pb n="KR4e0162_WYG_004-1b"/>
於郊迎既召有衆播告在庭皇皇恤命罔不是將<lb/>
嗟我貴庶荼苦孰蠲既加斧斨屢罹凶年眷兹皇仁如<lb/>
天如春如草斯植莫不敷宣<lb/>
蠢蠢苗民浩浩炎邉是俾是承亦共戴天黒齒髪椎執<lb/>
弩被氊載歌且謡皇帝萬年<lb/>
　　　　皇告三章一章章十句二章章八句<lb/>
　　　溵之水<lb/>
　　羅生之辭予歸溵江也予作溵之水三章<lb/>
<pb n="KR4e0162_WYG_004-2a"/>
溵之水可以方可以舟子之歸矣可以斯游<lb/>
溵之水可以河可以海子之歸矣可以斯邁<lb/>
溵水有岸白石有爛斯邁斯遊樂也永嘆<lb/>
　　　　溵之水三章二章章五句一章四句<lb/>
　　　中林之棘<lb/>
　　中林之棘送崔子也<lb/>
中林之棘維桃與李阪田之特生也曷以民之無儔曷<lb/>
其有已<lb/>
<pb n="KR4e0162_WYG_004-2b"/>
王事皇皇駕言徂行念子出宿我居㷀㷀我心之邁與<lb/>
子同征<lb/>
行野蹶蹶行國邁邁無草不茂無穀不潰民之瘁矣心<lb/>
憂用喟<lb/>
彼魚之罭在彼河梁彼兔之罝在彼河側豈不是思進<lb/>
退維亟<lb/>
同賈知貪同食知甘予諒予懷如口弗爽予之有懷子<lb/>
豈不諒<lb/>
<pb n="KR4e0162_WYG_004-3a"/>
火之方殷不戒胥燔水之方割不戒胥溺火之方殷乃<lb/>
仇撲滅水之方割棄其舟楫<lb/>
有渰斯雨有霰斯雪如履堅氷乃尚思熱衆方媚矣莫<lb/>
敢獨説如處大厦俟其顛覆<lb/>
謂人弗言言成禍矣謂人弗職職成過矣孰無朋友倡<lb/>
誰和矣<lb/>
子曰弗仕子有父母予曰弗仕兄弟訧予天子則不罪<lb/>
朋友弗取<lb/>
<pb n="KR4e0162_WYG_004-3b"/>
　　　　中林之棘九章七章章六句二章章八句<lb/>
　　　原有楚<lb/>
　　原有楚贈韓子也<lb/>
原有楚隰有苦子車駟牡駕言徂矣見子之父<lb/>
原有杻隰有蓼子車駟駵駕言逰矣見子之母<lb/>
原有桑隰有唐子車駟黄駕言行矣見子之兄<lb/>
子涉渭矣渭水浟浟我思見子安得北流<lb/>
子涉渭矣渭水沛沛我思見子安得北逝<lb/>
<pb n="KR4e0162_WYG_004-4a"/>
　　　　原有楚五章三章章五句二章章四句<lb/>
　　　淮水<lb/>
　　淮水送張子也<lb/>
淮水湯湯伐鼓鏜鏜之子南行征夫不遑<lb/>
有翩者燕集於堂巢我日不謁而旬不朝征夫况瘁誰<lb/>
使告一爾勞<lb/>
誰經營四方誰髙門翺翔誰粲粲衣裳誰饑渇載行<lb/>
辰月弗震乾月維雹視天之威伊胡云虐弗問則退問<lb/>
<pb n="KR4e0162_WYG_004-4b"/>
言誰對<lb/>
敬我友矣式相求矣詢於道周維教言是由毋𤨏言是<lb/>
謀毋戲言是流<lb/>
桓桓之羆兔罹于羅如彼弋鳥維恐不加無執猫狸而<lb/>
舍彼虎豺<lb/>
我視人之疚如烖我躬勿曰行弗動勿曰言弗用勿曰<lb/>
我寡憚彼有衆<lb/>
矢詩弗頌維云諷矣伊誰之送孝友張仲<lb/>
<pb n="KR4e0162_WYG_004-5a"/>
　　　　淮水八章三章章四句五章章六句<lb/>
　　　秋風<lb/>
　　秋風諷也<lb/>
秋風厲厲中園有卉不植松與檜柰彼蕭艾<lb/>
秋風飄飄中園有條不植松與橋柰彼艾蕭<lb/>
　　　　秋風二章章四句<lb/>
　<lb/>
　<lb/>
<pb n="KR4e0162_WYG_004-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻四<lb/>
</p>
<p>
</p>
  </div>
<div>
                <head>大復集巻五</head>
    <p>
<pb n="KR4e0162_WYG_005-1a"/>
欽定四庫全書<lb/>
　大復集巻五　　　　　　明　何景明　撰<lb/>
　　樂府雜調四十二首<lb/>
　　　興隆祀丁曲<lb/>
稱朱竿揚朱絃鳴鐘朗鼓各在懸月建酉日次丁牲全<lb/>
醴成告于庭<hi>一觧</hi>久哉斯道淪以失天啓神聖我祖出戎<lb/>
衣一着四海一遐土之人炳文質<hi>二觧</hi>昔者子欲居九夷<lb/>
百世之下乃享于茲猗與斯道垂憲靡遺<hi>三觧</hi>浩浩皇皇<lb/>
<pb n="KR4e0162_WYG_005-1b"/>
八荒九州㒺或靡知罔或靡由曷知曷由我祖之休<hi>四觧</hi>
　　　羅女曲<lb/>
羅女年十五自矜好顔色山葉雜山花揷髻當首飾蠻<lb/>
方立門户男女多生涯昨聞城中市女出男在家上市<lb/>
買黄絲染緝作花布裙短衫袖長不惜雙脚露夜行山<lb/>
中道何處吹蘆笙我歌連臂曲曲罷動郎情動郎情與<lb/>
郎匹生女復長男三年始同室<lb/>
　　　落葉哀蟬曲<lb/>
<pb n="KR4e0162_WYG_005-2a"/>
　　落葉哀蟬曲者漢武帝之所作也李夫人早夭帝<lb/>
　　思之不已為作此曲也<lb/>
寂寥兮寒閨空帷兮晝低若有人兮感羅衣䰟恍惚兮<lb/>
徃復来凉風飄颻兮吹玉階秋葉颯兮鳴蟬哀有鳥嗟<lb/>
嗟永離乖雙棲比翼兮何時諧<lb/>
　　　剡溪歌<lb/>
溪之水兮幽幽誰與子兮同舟舟行暮入山隂道月濛<lb/>
濛兮雪皜皜千載重尋戴逵宅溪堂無人夜歸早乘興<lb/>
<pb n="KR4e0162_WYG_005-2b"/>
而来興盡休君不見王子猷<lb/>
　　　悼逺辭<hi>并序</hi>
　　侍御顧君祖存元先生生哲弗禄死夭弗𦵏侍御<lb/>
　　君追念後先言嘅淚下景明君同年友也哀其意<lb/>
　　作悼逺辭曰<lb/>
矯矯龍蛇兮沒於泥沙嗟苦先生兮獨罹此嗟逴彼修<lb/>
路兮驥驟不力美璞弗器兮良田不食嗟苦先生兮獨<lb/>
罹此極<lb/>
<pb n="KR4e0162_WYG_005-3a"/>
　　　倚柱操<hi>并序</hi>
　　倚柱操者魯漆室女之所作也漆室女倚柱悲吟<lb/>
　　鄰人問曰欲嫁耶女曰吾憂國傷心故悲而嘯<lb/>
　　豈欲嫁哉遂自經而死予哀其志援琴而托其<lb/>
　　聲焉<lb/>
兎則有罝兮鳥則有羅國無人兮将奈何心之憂兮豈<lb/>
曰予未有室家嗟嗟室家非我營兮我生曷榮兮<lb/>
　　　戰城南<lb/>
<pb n="KR4e0162_WYG_005-3b"/>
戰城南戰不息朝戰城南暮哭城北積尸纍纍肉腐鳥<lb/>
不食放馬澤中雪沒馬腓沙寒草枯不得馬肥北風夜<lb/>
吹敵兵四圍我欲上馬馬痩不馳我欲射箭弓硬不開<lb/>
但語城中親汝出收我骸戰城南君莫悲猛虎嚙人翔<lb/>
於山垂欲食虎肉不避虎威男兒立功横行四垂生當<lb/>
封公侯死當白骨歸<lb/>
　　　巫山髙<lb/>
巫山髙極青㝠間翠綰參差十二鬟神女仙裙佩纓動<lb/>
<pb n="KR4e0162_WYG_005-4a"/>
行雲飛入荆王夢含情流盼輕烟中玉床瑶枕薦君宫<lb/>
紫羅白縠垂香風恍惚䰟散莫與同㣲霜銷落髙邱樹<lb/>
哀猿孤吟鳥雙去荒滛淪滅竟何為暮雨冥冥歸古祠<lb/>
　　　芳樹<lb/>
芳樹離離朱華而綠滋華滋雖云好秋風暮来吹秋風<lb/>
不足䘏華滋亦有時嗟汝枝上鳥汝去将安歸美人何<lb/>
方至貽我江上華秀彩奪人目胡為在天涯天涯雖榮<lb/>
好不如常在家<lb/>
<pb n="KR4e0162_WYG_005-4b"/>
　　　關山月<lb/>
關山月夜照青海頭白骨征人怨紅顔少婦愁少婦含<lb/>
嚬望月来月明流影洞房開嵗暮機中縑素出夜寒燈<lb/>
下剪刀催年年搗衣明月秋明月還隨隴水流閨裏空<lb/>
教看破鏡沙塲不見大刀頭<lb/>
　　　琳池歌<lb/>
　　琳池歌者漢昭帝之所作也<lb/>
木蘭為檝文梓為船青荷為盖衣紅蓮宫娃側坐揮繁<lb/>
<pb n="KR4e0162_WYG_005-5a"/>
絃凄風嫋嫋飄素秋飛花委葉承波流霜露夜下不可<lb/>
留<lb/>
　　　招商歌<lb/>
　　招商歌者靈帝之所作也<lb/>
髙館閴兮曲池通乘舟夜逐荷葉東持荷作盖不障風<lb/>
持荷作衣難為縫金琯玉鳬響秋空歌婉聲長待夜終<lb/>
　　　公無渡河<lb/>
公無渡河河濁不見日汝今欲徃何時出公無渡河河<lb/>
<pb n="KR4e0162_WYG_005-5b"/>
廣浩無涯徃而不返化為泥與沙夸父渇走成鄧林至<lb/>
今邱塚猶岑崟河中蛟龍見人喜縱有舟檝誰救爾噫<lb/>
嗟嗟公無渡河渡河而亡不如陸死噫嗟嗟公無渡河<lb/>
　　　明妃引<lb/>
明妃絶色世無鄰粉黛那數三千人咫尺宫門接前殿<lb/>
君王只向圖中見當時自恃如花容美醜誰知由畫工<lb/>
單于日近漢日逺萬里風沙䰟不返琵琶馬上再三彈<lb/>
翠袖朝啼關塞寒皓齒明眸塟沙漠千秋遺曲猶悲酸<lb/>
<pb n="KR4e0162_WYG_005-6a"/>
燕支暮雲白浩浩羌人吹笳雪飛早山前孤塜髙嵳峩<lb/>
嵗嵗春風長青草古来抱節本難遇况復蛾眉人所妬<lb/>
君不見長門宫不用黄金買詞賦縱有朱顔君不顧<lb/>
　　　短歌行<lb/>
冉冉秋序肅肅霜露蓄我㫖酒召我親故鳥歡同林水<lb/>
歡同源矧我同鄉胡能弗敦耀靈西藏明燈在室更長<lb/>
夜良可以繼日園有藝菊庭有樹蘭秋芳是悦春榮曷<lb/>
觀髙陵可升海水可測出門異路安知南北生年幾何<lb/>
<pb n="KR4e0162_WYG_005-6b"/>
去者日多子不我樂聴我短歌<lb/>
　　　銅雀妓<lb/>
墓田望不極松栢夕離離存生有懽怨亡沒詎同思井<lb/>
幹日已摧繐帳寧復施衰榮互相謝身後徒爾為<lb/>
　　　苦寒行三首<lb/>
天地黯閉塞氷霜皓崔巍寂寥髙城側欝律見古臺烈<lb/>
風夜中起飛雪千里来鳥羽沉不施獸口噤不開虎豹<lb/>
歛穴窟蛟龍俱凍埋六龍銜白日寒苦光不廻<lb/>
<pb n="KR4e0162_WYG_005-7a"/>
　　　二<lb/>
石裂南山下水結中河流莽莽北郭外死骨聚如邱貧<lb/>
士被毛褐寡婦無完禂寧知貴公子絲竹宴朱樓方辭<lb/>
白羽扇更御青羔裘<lb/>
　　　三<lb/>
天風日夕厲海水不揚波飛雪被千里層氷白峩峩嗟<lb/>
汝窮閻人無衣當柰何錦裘長安兒白馬鳴玉珂象弧<lb/>
揷彫韔射獸西山阿<lb/>
<pb n="KR4e0162_WYG_005-7b"/>
　　　塘上行<lb/>
蒲生寒塘流日與浮萍儔風波揺其根飄轉似客逰客<lb/>
逰在萬里日夕望故州鶗鴂鳴嵗暮蟪蛄知凛秋暑退<lb/>
厭絺綌寒至思重裘佳人不與處圓魄忽四周房櫳凄<lb/>
鳴玉紈素誰為收白雲如車盖冉冉東北浮安得雲中<lb/>
鴈尺帛寄離愁<lb/>
　　　放歌行<lb/>
天命諒靡易富貴安足陳自昔慕豪勝重義還輕身整<lb/>
<pb n="KR4e0162_WYG_005-8a"/>
轡逾鞏洛驅車入咸秦立觀青雲上馳歩要路津射策<lb/>
報明主投書干大臣身為五侯客家與七貴鄰杯酒縱<lb/>
經過冠盖羅逡廵顧盼生光彩吹嘘借陽春各矜意氣<lb/>
好自比骨肉親時事多變異交道亦湮淪要盟等金石<lb/>
棄擲同灰塵赤心不足恃白頭更如新歸来嗜藜藿偃<lb/>
仰隨松筠始知葵槿甘不若蘭桂辛願從白屋士請謝<lb/>
玉堂賔<lb/>
　　　鴈門太守行<lb/>
<pb n="KR4e0162_WYG_005-8b"/>
壘壘髙山莽莽代谷城邊風起沙漠漠城内惟聞奏羌<lb/>
樂太守下車買牛息戈陶民禮義朝絃暮歌北厯黄沙<lb/>
磧南逰白草原五馬何秩秩朱英導文軒嗟哉太守亦<lb/>
孔武時時較獵西山下<lb/>
　　　梁甫吟<lb/>
君不見泰山髙髙梁甫在其半古来封壇禪地無宫舘<lb/>
崖崩壁坼鐡鎻㫁秦碑漢碣何人看自從生人開九州<lb/>
九十六帝行權謀虎豹啖食龍蛇憂朝翻暮覆作雲雨<lb/>
<pb n="KR4e0162_WYG_005-9a"/>
立談坐笑生戈矛鬼神来徃仙不死塵埃萬變扶桑流<lb/>
君不見田疆論功爭二桃齊門三丘埋野蒿又不見魯<lb/>
連辭賞輕千金却秦救趙何雄豪眼前無人辨曲直身<lb/>
後聲名更何益拂袖空憐蹈海心䕶車枉負排山力梁<lb/>
生五噫歌莫哀東絶梁甫觀蓬莱千年雲開錦繡壁五<lb/>
色日抱金銀臺瀛洲方丈列仙占文成五利何能騐徐<lb/>
生入島竟不回博士儒生盡坑塹我吟梁甫君振衣世<lb/>
路﨑嶇多是非琅玕芝草海岱曲釣竿拄杖從今歸<lb/>
<pb n="KR4e0162_WYG_005-9b"/>
　　　採蓮曲三首<lb/>
青荷晝舒白露晞朱光照耀含素蕤緑房翠盖偃參差<lb/>
紅妝皓腕暎漣漪齊聲一氣歌艶辭桂舟蘭檝紛屢移<lb/>
佳人羅帶宜風吹<lb/>
　　　二<lb/>
岸上有栁隰中有荷舟中女兒勝吳娥為君先唱綠水<lb/>
歌起攬長帶垂纎羅鴛鴦雙棲翡翠過下渚日暮多風<lb/>
波葉宻花稀愁柰何<lb/>
<pb n="KR4e0162_WYG_005-10a"/>
　　　三<lb/>
急歌太短緩歌長清風夕囘素雲翔雙鳬飛起向横塘<lb/>
荷花不言空㫁腸明月宛轉流西方月中白露沾衣裳<lb/>
紅顔青鬢安能常萬嵗為樂莫相忘<lb/>
　　　獨漉篇<lb/>
獨漉獨漉驅車折軸不畏折軸但畏車覆芃芃者蕕生<lb/>
彼中衢雖有蘭蕙當門則鉏同行竊金相顧道左我實<lb/>
不知彼則畏我食荼知苦食梅知酸狐裘之敝可以禦<lb/>
<pb n="KR4e0162_WYG_005-10b"/>
寒有虎斑斑伏于林下我欲射虎愧無勁弩肅彼北風<lb/>
渡彼中流豈不懐憂與子同舟<lb/>
　　　白紵歌七首<lb/>
齊紈越羅霜雪輝吳刀并剪為君裁鳴璫垂珮行相催<lb/>
且歩雲舘升月臺珠纓列座瓊筵開秦筝慷慨趙瑟哀<lb/>
含凄歛嘆<hi>一作笑</hi>君莫猜<lb/>
　　　二<lb/>
鳳樓十二連繡衢雕楹刻桷耀城隅朱檠絳蠟艷紅蕖<lb/>
<pb n="KR4e0162_WYG_005-11a"/>
金盤玉羞奉君需美人隔坐曵華裾主稱萬年為歡娱<lb/>
上客翠盖停蜘蹰<lb/>
　　　三<lb/>
千金買笑萬金買歌明珠白璧豈足多長眉窈窕揚秀<lb/>
蛾輕身起舞垂纎羅悲絃急管鳴相和三星低戸月沉<lb/>
波銀箭金壺柰夜何<lb/>
　　　四<lb/>
吳娥白紵為舞衣鏤花綴葉紛葳蕤青春爛熳白日輝<lb/>
<pb n="KR4e0162_WYG_005-11b"/>
輕帶一舉長袖施皎如流霰隨風飛㳺龍宛轉翔鵠廻<lb/>
傾城絶代人共希<lb/>
　　　五<lb/>
手中色絲舊所治青紅碧綠當自知衆中不語心向誰<lb/>
感君厚恩私念之東流之水不西馳泰山在前不可移<lb/>
紅顔白首奚足辭<lb/>
　　　六<lb/>
北里撾鐘東鄰搥鼔吳歈越吟邯鄲舞恩義如山金如<lb/>
<pb n="KR4e0162_WYG_005-12a"/>
土遺簮墮珥不復數窮冬夜長樂未䦨流風廻雪滿楹<lb/>
前不惜皎潔為君妍<lb/>
　　　七<lb/>
白玉鎻闥黄金堂蘭煙蕙火薫象床雕屏羅列組帷張<lb/>
繁膏列炬舒華光横簫挾琴歩曲房朱唇素齒發浩倡<lb/>
願為比翼雲間翔<lb/>
　　　苦熱行二首<lb/>
火雲崢嶸連赤阪白日苦長不得晩庭前井乾生赭煙<lb/>
<pb n="KR4e0162_WYG_005-12b"/>
炎埃晝起髙塞天侯家隂洞帶流水紗幃白晝凄風起<lb/>
美人氷盤薦朱李道上行人多渇死<lb/>
　　　二<lb/>
晝眠苦多蠅夜眠苦多蚊炎霞熱霧蒸絪緼四體拘促<lb/>
何由伸仙人桂宫接蘭苑下望青松踏幽巘我欲從之<lb/>
諒非逺塵世何堪遂仰偃<lb/>
　　　鳴鴈行<lb/>
鳴鴈鳴斯其音嘹嘹江路逺遥念汝離漂鳴鴈于飛肅<lb/>
<pb n="KR4e0162_WYG_005-13a"/>
肅其羽遵彼脩渚實惟汝所洞庭増波沙朔多風何寧<lb/>
徃来無䘏爾躬飛斯鳴斯求蒲與稗無俾霰雪及爾逰<lb/>
邁髙山有石髙木有枝我思我朋嗟哉可遺<lb/>
　　　行路難四首<lb/>
牀有織綺箧有織素請君視綺還視素憐新不如莫棄<lb/>
故罇中有酒盤有餐聼我為歌行路難衆中歡樂多志<lb/>
氣豈知他人不得意白日有時不照地安得保君常不<lb/>
棄<lb/>
<pb n="KR4e0162_WYG_005-13b"/>
　　　二<lb/>
天河熒熒西北轉織女牽牛不相見由来天上亦别離<lb/>
何怪人間有悲怨世情磷薄悪衰賤駕車騎馬有人羡<lb/>
少年不得君愛惜紅顔勝人亦何益<lb/>
　　　三<lb/>
髙樹鳥不集常有東西南北風君子衆所畏好悪不合<lb/>
常相攻㧞劍欲有適前有虎兕後虺蜮抵節徒歌行路<lb/>
吟髙飛未有横天翼<lb/>
<pb n="KR4e0162_WYG_005-14a"/>
　　　四<lb/>
我發行路歌諸君請勿譁嚴冬霜雪雖可畏三春草木<lb/>
自榮華人生富貴各有時不勞辛苦更咨嗟百年冉冉<lb/>
寧復多白日速如東流波眼中世事只如此生前不樂<lb/>
将奈何<lb/>
　　　棗下何纂纂<lb/>
種棗北墻下棗熟委路衢行人競取食居者守空株憶<lb/>
昔棗初赤傾路且停車棗當今日盡誰能少踟蹰天命<lb/>
<pb n="KR4e0162_WYG_005-14b"/>
誠不易榮落互相渝功勲本積累傾奪在湏臾聆我棗<lb/>
下言貧賤可久娱<lb/>
　<lb/>
　<lb/>
　<lb/>
　<lb/>
　<lb/>
　大復集巻五<lb/>
</p>
<p>
</p>
  </div>
<div>
                <head>大復集巻六</head>
    <p>
<pb n="KR4e0162_WYG_006-1a"/>
欽定四庫全書<lb/>
　大復集巻六　　　　　明　何景明　撰<lb/>
　　樂府雜調四十一首<lb/>
　　　俠客行<lb/>
朝入主人門暮入主人門思殺主仇謝主恩主人張鐙<lb/>
夜開宴千金為夀百金餞秋堂露下月出髙起視廐中<lb/>
有駿馬匣中有寳刀拔刀躍馬門前路投主黄金去不<lb/>
顧<lb/>
<pb n="KR4e0162_WYG_006-1b"/>
　　　河水曲<lb/>
河水何濺濺暮采河邊蘭君隨河水去我獨立河干<lb/>
　　　車遥遥二首<lb/>
馬立車遥遥望望車塵滅但聞上車語不得下車别<lb/>
　　　二<lb/>
寒鷄喔喔知夜半鄰翁舂梁婦炊飯僕夫聞鷄趨車起<lb/>
欲明未明行十里火輪飛出扶桑霞羲和騎龍鞭日車<lb/>
君看日亦無閒時我車安得常在家<lb/>
<pb n="KR4e0162_WYG_006-2a"/>
　　　隴頭流水歌三疊送劉逺夫行<lb/>
我欲望長安隴阪髙蔽天隴阪髙可陟隴水鳴濺濺<lb/>
　　　二<lb/>
盤盤上隴車斑斑下坂馬我非虎與兕使我行曠野<lb/>
　　　三<lb/>
長安有髙樓不見隴西州可憐隴頭水日夜東北流<lb/>
　　　下陵曲<lb/>
上陵風以雨下陵月星露不見西陵宫但見松栢樹朝<lb/>
<pb n="KR4e0162_WYG_006-2b"/>
行西山曲暮至長安道長安車馬多風吹陵上草<lb/>
　　　直路行<lb/>
直路難行直言難受邪徑㨗足莠言恱口直言如矢聞<lb/>
者畏憚如射曲巷鮮不折幹直路坦坦不可避難大夫<lb/>
史魚死以尸諌汲黯抗言不冠不見輪扁之言桓公是<lb/>
悟焦不避烹秦皇霽怒猛虎在前不為我言虺蛇在後<lb/>
不為我告二世自閟遭害于宫虢君怒御枕塊道中不<lb/>
忍其憚寧忍其亂茍畏爾耻必視爾死如藥弗潰其疾<lb/>
<pb n="KR4e0162_WYG_006-3a"/>
必遂如矢不直不能貫革小人惡直君子是持神之聼<lb/>
之終獲其釐<lb/>
　　　海山謡<lb/>
㫁鰲立浪海水裂蜃魚食日日五色海中靈氣變莫測<lb/>
白晝湏臾風雨黒彭祖夭巫咸㓕龍伯死精衛絶山亦<lb/>
可揺水可塞<lb/>
　　　秋江詞<lb/>
煙渺渺碧波逺白露晞翠莎晩泛綠漪蒹葭淺浦風吹<lb/>
<pb n="KR4e0162_WYG_006-3b"/>
帽寒髪短美人立<hi>一作泣</hi>江中流暮雨㠶檣江上舟夕陽<lb/>
簾櫳江上樓舟中採蓮紅藕香樓前踏翠芳草愁芳草<lb/>
愁西風起芙蓉花落秋水魚初肥酒正美江白如練月<lb/>
如洗醉下煙波千萬里<lb/>
　　　瑶瑟怨<lb/>
美人竹間亭虚簾空月華相思湘江曲淚竹生斑花花<lb/>
開為誰好花落不復掃出户見春風低頭怨芳草坐彈<lb/>
五十絃起視江月殘愁絃不堪聼手澁金鴈寒一彈正<lb/>
<pb n="KR4e0162_WYG_006-4a"/>
凄切再彈轉嗚咽三彈撥幽腸聲亂氷絃急西風吹芙<lb/>
蓉一夜落舊紅豈知瑶瑟音能消青鏡容<lb/>
　　　黄頭郎<lb/>
黄頭郎爾毋侮殿上天子憐府中丞相怒爾雖有銅山<lb/>
運去銅如土黄頭郎爾毋侮<lb/>
　　　黄鵠歌<lb/>
請君勿諠譁奉君黄鵠歌黄鵠一飛去翺翔天之涯我<lb/>
欲致此鳥雲中無網羅安得生羽翼從彼凌丹霞山川<lb/>
<pb n="KR4e0162_WYG_006-4b"/>
遼以邈不歸當柰何<lb/>
　　　烏夜啼<lb/>
啞啞烏啼宫井霜殘月半落明星光城頭吹笳已復罷<lb/>
宫中擊鼔殊未央<lb/>
　　　竹枝詞<lb/>
十二峯頭秋草荒冷煙寒月過瞿塘青楓江上孤舟客<lb/>
不聼猿聲亦㫁腸<lb/>
　　　采葛篇<lb/>
<pb n="KR4e0162_WYG_006-5a"/>
野風吹葛葛逾好綰霧縈煙青嫋嫋谿廻水白雲石蒼<lb/>
石根引蔓百尺長越婦腰鎌赤雙足褰裳行歌入中谷<lb/>
朝日未出霧露寒花繁葉宻採掇難年年績絲作絺綌<lb/>
奉以服君君莫斁君知衣葛好不知採葛苦白日畏逢<lb/>
蛇月黒畏逢虎君不見吳王宫中細腰女日向歌筵着<lb/>
白苧<lb/>
　　　霹靂引<lb/>
石湫黝黝黒雲夕蛟龍夜起隨霹靂盤空殷地出絶壁<lb/>
<pb n="KR4e0162_WYG_006-5b"/>
驟雨飄風怒相擊空中将将下矢石千戈萬馬俱辟易<lb/>
飛鳥墮地委如積古檜長松盡遭劈吁嗟乎阿香深山<lb/>
巨海胡弗徃短蜮脩虺兼魍魎<lb/>
　　　刺促篇<lb/>
刺促刺促井燎不續雖有塲苖室則靡粟羅雀務獲不<lb/>
言其多見彼淵鱗或言其苛跣夫逐鹿坐者食肉茍一<lb/>
需百百爾莫足譬彼乘車弗率坦野驅馳不已或敗爾<lb/>
馬河有伏罟蛟龍去之相彼有明孰逢其災前有鼔樂<lb/>
<pb n="KR4e0162_WYG_006-6a"/>
後有寇盗方言方笑不敢以告執䑕不力或傷其手彼<lb/>
虎彼兕矧不以走有蓬其樹其腹之枵豈不休息維顛<lb/>
在朝<lb/>
　　　處州别駕行<lb/>
處之地山水廻處州别駕賢且才别駕来郵吏馳騎連<lb/>
連鼓靁靁城門大開别駕来别駕来御駟馬雙麾在前<lb/>
髙盖娜娜入有列㦸出有負弩吁嗟别駕賢且才江之<lb/>
水去悠悠兩㠶揚别駕舟處人来迎申人留嗟别駕安<lb/>
<pb n="KR4e0162_WYG_006-6b"/>
以適彼安以去我<lb/>
　　　種瓠詞<lb/>
種瓠東園内瓠葉從風翻綠蔕飄長帶素花宻以繁雖<lb/>
無百尺根枝蔓自纒綿雨露冒時澤陽暉被朝暄竊比<lb/>
女蘿草附身托髙垣綠畛齊結實豈貴充盤飱願為連<lb/>
理杯長以奉君歡<lb/>
　　　雙燕篇<lb/>
雙燕何翩翾飛去仍徊翔依依止畫閨繾綣鳴東廂昔<lb/>
<pb n="KR4e0162_WYG_006-7a"/>
来届陽節今去易寒凉秪恐秋風髙海路多煙霜雙飛<lb/>
入君戸雙栖在君梁被蒙君仁惠彈射不相防飬雛毛<lb/>
羽成送雛還故鄉雖無黄雀報嵗願巢君堂<lb/>
　　　去婦詞<lb/>
嫋嫋竹竿釣魴及鯉魴鯉可食竹竿何以子有錦衣莫<lb/>
忘布襠子有㫖酒莫忘糟糠賤妾嫁君所期偕老紅顔<lb/>
難長倐已白首白首雖可出不念紅顔日<lb/>
　　　種麻篇<lb/>
<pb n="KR4e0162_WYG_006-7b"/>
種麻冀滿丘種葵冀滿園孤生易憔悴獨立多憂患當<lb/>
行思故旅當食思故歡先機失所豫臨事徒嗟嘆升蕭<lb/>
艾乃至鉏桂致傷蘭物理有相附疇能識其端㫁金俟<lb/>
同志抱玉難自宣交結良匪易君當圖未然<lb/>
　　　月食篇<lb/>
仲夏月食月半缺仲冬月食食之既皇皇下民亦孔之<lb/>
悸<graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>
                    <graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>其魄有物薄之彼盈而㣲實度之宜今此下民<lb/>
孰使告爾災嗟嗟亦悸孔哀有烈其風自伊天阻雲旗<lb/>
<pb n="KR4e0162_WYG_006-8a"/>
載揚矇瞽奏鼓率彼下土訴于帝所訴于帝所光復于<lb/>
天光復于天其明㒺愆照臨爾下民<lb/>
　　　國士行<lb/>
漆身為厲呑炭為啞更名入宫厠變形伏橋下雖不禠<lb/>
讐魄猶得斬讐衣生有國士名死為壮士哀<lb/>
　　　誰謂河廣行<lb/>
誰謂河廣濁不見泰山盂水之清可别媸與妍清濁茍<lb/>
異小大安足言君子知之衆人皆茫然<lb/>
<pb n="KR4e0162_WYG_006-8b"/>
　　　下宫行<lb/>
下宫兵来圍朔妻置兒袴中兒不啼一索不得當再索<lb/>
孤兒那可活嗟杵臼爾為朔客我為友立孤誠難死何<lb/>
有嗟程嬰女當徐死孤當事爾彊為難我為易千金詐<lb/>
賣趙氏子真孤乃存杵臼死復趙社嬰刎頭報死者<lb/>
　　　易水行<lb/>
寒風夕吹易水波漸離擊筑荆卿歌白衣灑淚當祖路<lb/>
日落登車去不顧秦王殿上開地圖舞陽色沮那敢呼<lb/>
<pb n="KR4e0162_WYG_006-9a"/>
手持匕首摘銅柱事已不成空罵倨噫嗟嗟燕丹寡謀<lb/>
當滅身光也自刎何足云惜哉枉殺樊将軍<lb/>
　　　君子有所思行<hi>一字起十字止</hi>
猗君子有所思居髙無民不如守卑衣錦負薪入市見<lb/>
嗤神龍在洿淖反為魚鱉譏鳳凰不得地翻身避群鷄<lb/>
騏驥雖能千里逐䑕堂上不如狸丈夫秉性天所定流<lb/>
俗是非何足移水中馬與陸地之魚曷謂失所置能久<lb/>
須寧為地上特生之野草不能為茂樹負巖墻而居<lb/>
<pb n="KR4e0162_WYG_006-9b"/>
　　　燕啣泥<lb/>
君不見燕啣泥為巢哺雛常苦饑雛有羽翼各自去安<lb/>
能久在梁上飛丈夫出處亦如此貧賤富貴皆人為燕<lb/>
啣泥不慮哺雛勞但慮衆雛飛不髙<lb/>
　　　養蠶詞<lb/>
桑葉青蠶始生桑葉莫莫蠶白滿箔今年女兒道蠶早<lb/>
晝夜照蠶恐蠶老浮萍生葉麥落花風簷繰絲鬬鳴車<lb/>
君不見簇上蠶乾死老蠶成蛾又生子<lb/>
<pb n="KR4e0162_WYG_006-10a"/>
　　　嗟哉行<lb/>
老烏能啄牛能觸嗟哉世人互傾覆自徹其藩盗入屋<lb/>
同病者憐同憂者嘆梟子奪鳳衆雞不安何得同類反<lb/>
相殘彼梁可逝穽可避禍福由人豈天意君不見虎雖<lb/>
有𤓰鴻有翅<lb/>
　　　雙鴈篇<hi>并序</hi>
　　錢水部世恩在宦失偶日夕哀吟其友何景明為<lb/>
　　作雙鴈篇寄之<lb/>
<pb n="KR4e0162_WYG_006-10b"/>
雙鴈雲中来雍雍揚鳴音念子中路散一飛與一沉㝠<lb/>
㝠江湖道思歸苦不早昔為並棲禽今為特飛鳥飄沙<lb/>
戀故浦别流思故河柰何同溝水翻作異𣲖波鳥悲多<lb/>
苦音客悲多苦言絃爾孤桐琴操我雙鴈篇<lb/>
　　　莫羅燕<lb/>
羅雀莫羅燕燕飛在髙殿殿髙且深誰得見主人垂幕<lb/>
髙殿中燕来徘徊不敢通楊花落燕出啄童子張羅逐<lb/>
黄雀黄雀入羅燕入幕<lb/>
<pb n="KR4e0162_WYG_006-11a"/>
　　　牧犢行<lb/>
黄牛遇虎南山下夜見白石心中怕牧童牧犢畏虎欺<lb/>
挽弓邏之不敢離削竹為簇蒿為箭射虎恨不穿虎皮<lb/>
嗟汝虎爾勿欺我犢我犢有日頭生角<lb/>
　　　城畧陽<lb/>
扶風令城畧陽賊来畧陽令走藏扶風令為登城喚抽<lb/>
刀誓衆衆不散三日抗城一日戰戰不利兮生縛見見<lb/>
賊罵賊危不變畧陽城人盡為鬼畧陽令生扶風死守<lb/>
<pb n="KR4e0162_WYG_006-11b"/>
臣上奏驚天子君不見扶風令死封公卿嗟爾畧陽之<lb/>
令胡為生<lb/>
　　　潘節婦<lb/>
二十君辭房六十妾在堂紅顔為婦白首孀昔日抱女<lb/>
今已亡風火炎煙黒鄰里相救失顔色未亡之人安所<lb/>
從義不避火天返風噫嗟嗟妾雖有身君無子身未化<lb/>
石心不死<lb/>
　　　髙城行<lb/>
<pb n="KR4e0162_WYG_006-12a"/>
髙城嶻嶻山百堵白日樹旗夜懸鼓将軍戒嚴太守武<lb/>
城下賊来城上彀弩樓軍轉石城人負土噫嗟嗟城完<lb/>
家可全城破家為擄傳與城中人但保城莫閉户<lb/>
　　　南山篇<hi>并序</hi>
　　宏器為思親巻予為作詩文及今八年矣宏器得<lb/>
　　貢將入京復以此册求予詩遂為是篇<lb/>
朝采南山白石盤盤風来吹葛葛葉幡幡豈無枝蔓念<lb/>
我本根翹翹栗薪靡考誰爇緝緝葛絲考則靡服簁簁<lb/>
<pb n="KR4e0162_WYG_006-12b"/>
澗魚在罶麗麗昔用為飱今用為祭上陵折松下坂折<lb/>
栁遥遥逰子勿以行久月不恒處日則有酉瞻彼日月<lb/>
思我父母<lb/>
　　　轅下駒<lb/>
轅下駒鳴聲一何悲豈無萬里志跼蹐安能施詰曲羊<lb/>
腸坂纍纍太行谷車輪不行白日沒仰思玉山意超忽<lb/>
君不見八駿日行萬里馳煙掠景誰能拘吁嗟乎轅下<lb/>
駒<lb/>
<pb n="KR4e0162_WYG_006-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻六<lb/>
</p>
<p>
</p>
  </div>
<div>
                <head>大復集巻七</head>
    <p>
<pb n="KR4e0162_WYG_007-1a"/>
欽定四庫全書<lb/>
　大復集巻七　　　　　　明　何景明　撰<lb/>
　　五言古詩五十首<lb/>
　　　武陵<hi>以下使集</hi>
武陵一何長遼逺不可測髙林多悲風慘澹日無色黄<lb/>
熊啼我前白狐跳我側蛟螭蟠深淵下見奔雲黒沙蒸<lb/>
水亦毒我僕饑且踣辭家忽踰秋適此萬里國土風日<lb/>
以殊川域邈無極伏波有遺響吟餘轉悽惻何因托横<lb/>
<pb n="KR4e0162_WYG_007-1b"/>
吹一寫千載憶<lb/>
　　　桃川宫四首<lb/>
神宫矗飛觀結構俯層邱上翳萬年樹下暎千尺流仙<lb/>
蹤久已沒百代傳其由荒塗横白雲寥寥安可求<lb/>
　　　二<lb/>
谿谷多青氛朝暮不可知雞鳴洞中樹輕暾散華池白<lb/>
石流丹液靈葩耀朱㽔誰能學丹術遂使塵網離<lb/>
　　　三<lb/>
<pb n="KR4e0162_WYG_007-2a"/>
石洞無遺構空巖長松桂入深忽已隂升髙稍知霽山<lb/>
光晩多姿谷響秋轉厲緬懐避秦者一徃成永逝<lb/>
　　　四<lb/>
溪中何所有磊磊多白石紫參生其陽青松植其北逺<lb/>
林商氣清絶巘夕光白何當發雲奏招我吹簫客<lb/>
　　　自武陵至沅陵道中雜詩十首<lb/>
承明播宸渙西適蠻夷州艱哉武陵山古道何悠悠狭<lb/>
谷不容幰水中無行舟仰探虎豹窟俯瞰蛟龍湫徘徊<lb/>
<pb n="KR4e0162_WYG_007-2b"/>
遲吾馬中心懐懔憂脩程尚延亘我行何時休<lb/>
　　　二<lb/>
群山何逶迤環峙如百城其上干青霄其下浮雲征出<lb/>
沒千萬態倐忽殊隂晴撫兹豁心目頗慰羇旅情<lb/>
　　　三<lb/>
亭午入大谷烈陽經中天樹木多鬰蒸石坼起焦煙掘<lb/>
地飲我馬數尺不得泉僕夫告飢渇揮汗墮馬前安得<lb/>
萬間厦坐使清風延<lb/>
<pb n="KR4e0162_WYG_007-3a"/>
　　　四<lb/>
暮投界亭驛候吏迎我前息徒茂林側飲馬山下泉落<lb/>
日四巖隂餘映髙樹顛坐久吏人散濁酤聊自延<lb/>
　　　五<lb/>
驅馬山上行山髙何巍巍修阪接飛翼百歩仍九廻俛<lb/>
視煙靄中衆山鬰何壘茫然望四海萬物亦已衰昔我<lb/>
别京國朱華猶未希嵗節忽復易何時當旋歸<lb/>
　　　六<lb/>
<pb n="KR4e0162_WYG_007-3b"/>
大壑百餘尺流水浩湯湯我行路中斷欲渡無橋梁誰<lb/>
為理舟楫石亂不可航改轍上危棧登兹千仭岡臨深<lb/>
古有戒側足以徬徨<lb/>
　　　七<lb/>
叢薄被烟臯徑路紆且㣲秋風振喬柯綠葉漸以稀日<lb/>
入羣動息林深衆響歸君㸔棲枝鳥大小必相依<lb/>
　　　八<lb/>
山深多樹木百里人民稀時有四五家茅茨隔山陂沙<lb/>
<pb n="KR4e0162_WYG_007-4a"/>
田不可耕何以禦嵗饑門前數畆園祗收蓬與藜平明<lb/>
出汲澗薄暮始得炊童稚那敢出但畏逢虎羆草黄納<lb/>
晩禾桑綠催官絲嗟爾逺方人辛苦誰具知<lb/>
　　　九<lb/>
山勢行轉促連峯相貫輸窈然林莽中乃復得坦途青<lb/>
壁結煙靄縹緲凌虚無層阿秀嘉禾下覆清水渠夙志<lb/>
好幽僻覽茲耳目娱公車雖少延顧盼忽已踰安得鼔<lb/>
清瑟日坐山之隅<lb/>
<pb n="KR4e0162_WYG_007-4b"/>
　　　十<lb/>
谷轉岡漸平策駕循陂陁遥望辰陽城枕山帶長河飛<lb/>
甍若鱗次居人亦何多按節駐江館登眺崇山阿南衢<lb/>
聞夜絃北里揚朝歌誰云接異域文物殊中華<lb/>
　　　懐化驛芭蕉<lb/>
芃芃芭蕉葉植此園中央繁綠布重幄層隂葢髙堂孟<lb/>
夏日初赫蕭森蔽炎光衆賔御華舘四座借虚凉四序<lb/>
互更謝南陸回朱陽窮秋多風雨寒冬多雪霜危叢旦<lb/>
<pb n="KR4e0162_WYG_007-5a"/>
夕茂綠葉日夜黄本無松栢固安用誇其長徘徊視草<lb/>
莽零落同一傷<lb/>
　　　花崖梧桐<lb/>
桐生何猗猗其葉何油油白雲䕃崇阿朝日照髙邱感<lb/>
此雨露滋愧彼蔓草儔鳳凰久不至琴瑟誰可求吾将<lb/>
縆繁絃庶以宣我憂<lb/>
　　　清平令<lb/>
清平縣之令不識何為者庭前長野桑庭後長山檟猛<lb/>
<pb n="KR4e0162_WYG_007-5b"/>
虎上我城青狨啼我舍昨日出城去騎馬到部下部民<lb/>
道遮之持刀殺其馬入門顧妻子所居無完瓦秋風吹<lb/>
樹木白日落原野永夜空城中哀哀淚如瀉<lb/>
　　　平越<lb/>
清晨發平越霧暗山益宻僕夫各相戒路逺恐迷失薄<lb/>
午㳺氣清參差衆峯出雞鳴谿谷中始見崖上日雲葉<lb/>
分杳冥髙原被華實秋風起叢林興感乃非一悠悠逺<lb/>
行邁歴險難具述<lb/>
<pb n="KR4e0162_WYG_007-6a"/>
　　　新添<lb/>
朝登七盤陂復下九折坂長風飄落日杳杳前山晩征<lb/>
夫行取薪夜入磵中飯仰視飛鳥還載觀浮雲巻還顧<lb/>
望鄉邑日與親愛逺公家尚有程安能速言返<lb/>
　　　平埧城南村三首<lb/>
朝出城南村筞馬入荆杞村中八九家煙火自成里兒<lb/>
童候晨光稍稍荆扉啓四鄰務收穫時復披草語昵昵<lb/>
何所云但言好禾黍<lb/>
<pb n="KR4e0162_WYG_007-6b"/>
　　　二<lb/>
秋隂結林霏細雨洒茅室牧放止近郊牛羊不相失廣<lb/>
園散花林平疇藹風日長幼不出門咸知戀儔匹喧喧<lb/>
車馬中徒為慕髙秩懸輿當何時可使志願畢<lb/>
　　　三<lb/>
沉沉古陂水日暮寒更綠隔陂見居人蘿蔓纒草屋摘<lb/>
禾留客飯採薪發秋木童稚持竹竿雨中放雞鶩區區<lb/>
化外國猶得覩淳樸<lb/>
<pb n="KR4e0162_WYG_007-7a"/>
　　　普定<lb/>
鼓絶掩山城空堂思超忽孤燈明夕帷悄悄凉風發落<lb/>
葉何飄蕭飛螢互明沒客窓臨古寺坐待㣲鐘歇<lb/>
　　　城南婦行<lb/>
城南有寡婦見客泣數行自言良家女少小藏閨房青<lb/>
春嬌素手白日照紅妝父母偏見憐嫁我不出鄉前年<lb/>
彌魯亂腥穢入我堂弟兄各戰死親戚俱陣亡嗟哉華<lb/>
艷質忍恥罹兇強憂愁雲髪變辛苦朱顔傷昨聞故夫<lb/>
<pb n="KR4e0162_WYG_007-7b"/>
在息消通兩方百金贖我身三年歸舊疆歸来門巷異<lb/>
人少蓬蒿長轉盼夫亦死兒女空在傍薄田無耕犢寒<lb/>
臘無完裳人生固有命妾獨遭此殃况復官軍至燒焚<lb/>
廬井荒主将貪賄賂百死不一償朝廷自有法出師亦<lb/>
有名妾身何足道無乃乖天常<lb/>
　　　平蠻二首<lb/>
滇南八月中綠林何萋萋居人亦相輳數里聞鳴雞路<lb/>
轉無詰曲山行少攀躋回瞻貴陽道咫尺蹊壑迷<lb/>
<pb n="KR4e0162_WYG_007-8a"/>
　　　二<lb/>
夜宿平蠻舘風悲氣始凄月光皎東壁白露寒螀啼憑<lb/>
髙視中原但覺衆星低長路心益壮浩歌天之西<lb/>
　　　涪萬<lb/>
孟冬氣始肅葉落北風凉寒水歛溝壑餘輝照橋梁方<lb/>
舟下涪萬所歴非一疆崇朝越千里川塗渺蒼蒼浮雲<lb/>
帶城邑壮麗逶且長况多古人迹覽之心慨慷登逰豈<lb/>
不美滯滛非我鄉<lb/>
<pb n="KR4e0162_WYG_007-8b"/>
　　　泊雲陽江頭玩月<lb/>
扁舟泊沙岸皓月出翠嶺開窓鑒清輝照我孤燭冷髙<lb/>
林散踈光逺渚接餘景縱横銀漢廻三五玉䋲耿弦望<lb/>
㡬更易客行尚殊境佳期邈山嶽端坐令人省<lb/>
　　　涿鹿道中<hi>以下家集</hi>
髙城欝莽蒼永路多荆棘日氣夕以隂逰氛浩無極城<lb/>
邉古時邱宿草蔓于域樹木何蕭蕭狐狸鳴其側訪古<lb/>
思軒轅嶔崟何由陟伊昔奮龍戰明明庶邦式神馭飄<lb/>
<pb n="KR4e0162_WYG_007-9a"/>
鼎湖烏號緬𤣥徳遺踪邁荒野盛烈存兹國誰云戡亂<lb/>
功不俟干戈力風雲變俄項明晦古難測薄暮窮林中<lb/>
惄焉長太息<lb/>
　　　渡白溝<lb/>
春行傷旅思單車悵蹉跎晨眺黄金臺夕渡白溝河求<lb/>
賢不可見血戰竟如何落日古原下悲風入浩歌<lb/>
　　　叢臺<lb/>
邯鄲多俠士趙地産名娼日夕髙臺上歡宴殊未央黄<lb/>
<pb n="KR4e0162_WYG_007-9b"/>
金飾舞榭白璧綴歌梁安見千年後空令春草長<lb/>
　　　五平五仄體<lb/>
秋原何蕭蕭耳目去雜茸枯荷猶穿塘苦瓠尚抱隴寒<lb/>
風吹空林落日照古冡徘徊觀陳蹤露下髪忽竦<lb/>
　　　迎霜降<lb/>
烈風揚雲旗鼓角悲廣路庭前玉樹枝昨夜微霜度幽<lb/>
人躡葛屨出户履寒素胡當戒堅氷及此嵗将暮<lb/>
　　　冬雨率然有二十韻<lb/>
<pb n="KR4e0162_WYG_007-10a"/>
北風吹零雨冬熱雪不作二儀黯澹交百川莽廻薄沙<lb/>
霾翳白晝逺望何由豁六龍墮青㝠萬象淪𤣥朔羲和<lb/>
扶日行紆轡竟焉托神媧補天裂錬石恐遺落雨伯誰<lb/>
為誅雲師爾何惡前者十月交震雷轟城郭岸條俱含<lb/>
柔園卉亂吐蕚農家忍朝飢嵗暮食籬雀豈無數畆禾<lb/>
狼籍委秋雹徴求皮肉盡枯骨待削剥妻孥在眼前四<lb/>
季不得樂胡因見陽春所慮轉溝壑閒居值泥淖展矚<lb/>
翻蕭索雖無長者轍自閉寒士閣長隂下脩麓暝色起<lb/>
<pb n="KR4e0162_WYG_007-10b"/>
孤岳喧啾後栖鴉悵望暮歸鶴世途紛轉蓬生計倚叢<lb/>
藿永懐昔人駕㝠心付寥廓<lb/>
　　　發京邑四首<lb/>
弱冠逰皇邑抽翰預時髦出入承明地四海皆同袍浮<lb/>
嵗奄七徂徇名虚所遭夙痾紏纎質褊性憚形勞駕言<lb/>
返初服行矣遂林臯轉蓬戀本根覊鳥思故巢自顧無<lb/>
脩翼安能久逰遨<lb/>
　　　二<lb/>
<pb n="KR4e0162_WYG_007-11a"/>
驅車出郊門杖策遵古行返顧望城闕引領内懐傷崇<lb/>
京槩霄漢逶迤一何長雙觀臨馳道羣宫儼相當迅飈<lb/>
激櫺牖㳺雲起縱横漢道值全盛纓緌爛輝光側觀青<lb/>
雲士鳴珮倐来翔梁生何慷慨遼遼悲未央<lb/>
　　　三<lb/>
親交逺集送歛策西山隂前瞻太行道却顧上苑林青<lb/>
陽藹廢墟春氣感鳴禽所遇豈殊故即事自成今<hi>一作所遇</hi>
<hi>豈殊時即目成古今</hi>平時等榮樂一旦異浮沉昔者同袍友邈若<lb/>
<pb n="KR4e0162_WYG_007-11b"/>
辰與參山海去靡極年運日相尋倉卒杯酒間寧不傷<lb/>
離襟<hi>一作惻惻傷離心</hi>
　　　四<lb/>
行邁越長甸厯厯懐苦辛嶇嶔陟邱隴髣髴望郊闉墟<lb/>
里接鷄犬井邑無閒人暄陽入廣陌膴膴周原新百城<lb/>
豈不美風土非我鄰遥遥盼鄉域言念故所親代越各<lb/>
有性所願還其真胡為去桑梓欝欝冒風塵<lb/>
　　　渡河<lb/>
<pb n="KR4e0162_WYG_007-12a"/>
夙征肇延津明晨臨大河洪源下積石砥柱屹嵳峩渺<lb/>
渺梁宋區汗漫縱經過自非陵與岸於安障其波揚帆<lb/>
赴中流四顧莽無涯崇雲徂廣澤迅風夕吹沙積隂不<lb/>
可測魚龍偃相加前無千尺梁一葦胡足誇人生寡恒<lb/>
居奚異波上槎豈無舟楫志漂泊當柰何<lb/>
　　　許下<lb/>
伊昔炎漢季西京方遘患宫室燒燔盡乗輿播草間刼<lb/>
遷留兹域荆棘滿頽垣横流一以濫大厦寧復完豺虎<lb/>
<pb n="KR4e0162_WYG_007-12b"/>
互馳噬鴟鴞厲飛翻日月屢薄食風雲變無端嗟哉衆<lb/>
君子杖策起周旋荀公誠偉士𢎞思濟其艱陳琳自南<lb/>
至王粲亦西還從戎藉雄辯騰歩有榮觀良蹇豈同御<lb/>
鳳鶩不共餐功名安足為明義乃髙賢<lb/>
　　　還至别業四首<lb/>
雞鳴髙樹杪狗吠墟里間家人望車徒逺客造門端入<lb/>
門問所親上堂叙悲歡行人暮飢渇<hi>一作苦飢</hi>秉燭具盤餐<lb/>
明月照西戸三星爛中天出門踐野草白露倐已溥十<lb/>
<pb n="KR4e0162_WYG_007-13a"/>
年苦行役兹夕方来旋寧知非夢寐忽忽心未安<lb/>
　　　二<lb/>
詰晨親友至筐榼携所需各言平生歡念子久離居綢<lb/>
繆語未畢展席臨前除園榮亦已抽况有盤中魚人情<lb/>
倦懐土富貴豈常於無為泥形迹所願恒相俱<lb/>
　　　三<lb/>
依依入鄉閭慘惻歴故疆行邁踰㡬時所見忽以更成<lb/>
人匪故識耆齒日凋䘮平生所同歡轉盼殊存亡覊䰟<lb/>
<pb n="KR4e0162_WYG_007-13b"/>
邈遐域旅柩歸中堂人命不相待奄忽如朝霜撫事感<lb/>
今昔喟然熱𠂻腸<lb/>
　　　四<lb/>
弭駕及春暮比屋事耕耘時物展遐矚契我遺俗情故<lb/>
林茂以宻敝廬亦将成芳蘭冒紫葳園栁尚垂榮澤葵<lb/>
蔓廢井𤓰田依故城策杖衡門下仰偃遂平生所願在<lb/>
怡親餘者奚足營世情惡衰歇天道逓虧盈駟馬豈不<lb/>
貴翻覆坐相傾<lb/>
<pb n="KR4e0162_WYG_007-14a"/>
　　　七夕二首<lb/>
逝節忽不處佳夕復我臨神飈汎光蕙渥露沾華林緬<lb/>
彼牛女㑹兹端竟難諶形影憯相望胡由接徽音飄颻<lb/>
翠龍駕髣髴青瑶簮長河坐移轉素波歛西沉靈彩歘<lb/>
以晦㳺雲起層隂同歡戀膠漆異處悲辰參翹思慕逺<lb/>
匹感此涕流衿<lb/>
　　　二<lb/>
舉俗慕良旦好尚各有趨髙樓曝紈綺貧女無繒襦移<lb/>
<pb n="KR4e0162_WYG_007-14b"/>
時曜靈沒素月復已舒羣居侈歡宴長坐獨愁吁愁吁<lb/>
亦何為同禂與我殊春徂秋未返膏沐誰為娱仰視河<lb/>
漢女相違復来俱要知比翼乖各阻天一隅乖離有重<lb/>
覯毋使寸心渝<lb/>
　　　水曲納凉<lb/>
乘月玩清夜潄流滌煩痾竹栢夾脩水㣲風揚澤荷苔<lb/>
隂皓露溽素鱗躍于波柔條紛歛結勁葉亦隕柯優㳺<lb/>
蕩情志俯仰丘中阿雖無朋儕和興言自成歌娱樂當<lb/>
<pb n="KR4e0162_WYG_007-15a"/>
及時千秋豈復多<lb/>
　　　雜詩二首<lb/>
西陸移脩晷素節多寒隂端居屛營慮凄氣慘人心浮<lb/>
飈委時卉零露傷青林仰見孤雌翔𤣥鳥無遺音蟋蟀<lb/>
何愁苦終夜長哀吟感物興慨嘆憂思孰能任<lb/>
　　　二<lb/>
馳輝在西山返景流東隅羣欣被光灼何能待須臾重<lb/>
隂肅萬物樹木日夜踈叢蕙<hi>一作蘭</hi>植幽闥含榮耀前除<lb/>
<pb n="KR4e0162_WYG_007-15b"/>
佳人渺雲端何由致區區常恐霜霰至委棄不我需<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻七<lb/>
</p>
<p>
</p>
  </div>
<div>
                <head>大復集巻八</head>
    <p>
<pb n="KR4e0162_WYG_008-1a"/>
欽定四庫全書<lb/>
　大復集巻八　　　　　　明　何景明　撰<lb/>
　　五言古詩五十六首<lb/>
　　　六子詩<hi>并序</hi>
　　六子者皆當世名士也予以不類得承契納輔志<lb/>
　　勵益者多矣病歸值秋寤嘆中夜有懐良友别思<lb/>
　　纒綿作六子詩<lb/>
　　　王檢討九思<lb/>
<pb n="KR4e0162_WYG_008-1b"/>
王君青雲姿志豈屑邱壑名家出杜鄠少日逰宛洛奮<lb/>
身匹文鵷戢羽巢鸞閣興文燭雕龍揮翰凌𤣥鶴雅志<lb/>
在四海隨時偃經畧馳情繼謝朓日宴吟紅藥<lb/>
　　　康脩撰海<lb/>
矯矯龍頭士騰躍在明時群逰慕豪放棲志固有期赤<lb/>
驥鳴煙霄不受黄金覊揮毫御清讌浩思隨風飛鐙前<lb/>
激髙倡顧盼孰與希究古摘遺編頗好班馬辭良史久<lb/>
無稱斯文當在兹<lb/>
<pb n="KR4e0162_WYG_008-2a"/>
　　　何編脩瑭<lb/>
中州産名俊河内天下士平生飽藜藿學道厯壮齒至<lb/>
樸歛華蔚徽文陋雕綺守淵安可窺馳辯詎能止洞悟<lb/>
超先機㣲言析𤣥理曲髙難為和行獨寡知已古轍多<lb/>
蓁蕪非君誰予起<lb/>
　　　李戸部夢陽<lb/>
李子振大雅超駕百世前著書薄子雲作賦追屈原新<lb/>
章益偉麗一一鸞鳳騫華星錯秋空爝火難為然摛文<lb/>
<pb n="KR4e0162_WYG_008-2b"/>
固無匹投義罕比肩抗志冀陳力危言獲罪愆握瑜不<lb/>
得售寳棄誰為憐仲舒貶膠西賈生亦南遷古来有遺<lb/>
憤非君獨哀嘆<lb/>
　　　邊太常貢<lb/>
世士多戚促器識寡蕭散太常何瑰瑋坦然破崖岸祥<lb/>
烟拂瑶壇瑞日轉華觀出入諧鵷鸞頡頏在霄漢芳詞<lb/>
灑清風藻思興文瀾陽春誠獨歩清廟獨<hi>一作徒</hi>三嘆金<lb/>
奏響不虧玉樹開逾燦閑居檢遺編啓箧得爾<hi>一作珎</hi>玩<lb/>
<pb n="KR4e0162_WYG_008-3a"/>
　　　王職方尚絅<lb/>
職方吾益友契誼鮮與同少齡負奇氣萬里飄雲鴻手<lb/>
中握靈芝髙操厲孤桐讀書邁左思識字過揚雄為辭<lb/>
多所述結藻揚華風寸心素相許撫志慙㣲躬<lb/>
　　　十三夜對月<lb/>
閒居愛明月良節復與俱金魄麗秋闉皓彩揚雲衢澄<lb/>
空歛霜煙清颷蕩中區徘徊廣庭内改席臨方除顧景<lb/>
怵衷慮興心念居諸天道逓消長戒之在須臾懐謙可<lb/>
<pb n="KR4e0162_WYG_008-3b"/>
久安盛滿豈恒居孰云質靡盈所貴光不渝<lb/>
　　　十四夜同清溪子對月<lb/>
林塘枉佳客待月欣舉觴今夕勝昨夕已見生東方離<lb/>
離絳霄側冉冉素雲揚踰時灝氣澈縣耀天中央仰視<lb/>
渺難即忽覔<hi>一作覺</hi>在我傍清池含㣲波左右浥流光月<lb/>
行固當望人㑹何能常與子各鄉域邂逅臨此堂良時<lb/>
不屢值明月安可忘醉歌答永夕和我窈窕章<lb/>
　　　十五夜髙鐡溪同沈清溪趙雪舟馬百愚過敝<lb/>
<pb n="KR4e0162_WYG_008-4a"/>
　　　居對月<lb/>
端居撫盛節眷兹金素中上客弭飛盖惠然慰幽衷圓<lb/>
景舒東隅忽復周層空重輪爛五色繽紛結文虹流輝<lb/>
接瑶席絳氣欝以葱衆賔侈佳翫聯篇挹華風情好在<lb/>
明月安問膳靡豐弦望有恒度明隂變無窮人生非比<lb/>
翼豈得常相同所願御此觴聊以娱夜終<lb/>
　　　十六夜月<lb/>
日夕城煙歛列宿出復多開軒望明月展席流素波圓<lb/>
<pb n="KR4e0162_WYG_008-4b"/>
輝雖少虧猶能遍天涯單居<hi>一作翫</hi>不為樂念逺徒咨嗟<lb/>
美人越崇京髙樓結綺霞浮雲暮長征何由覩光華迅<lb/>
颷萬里至霜霧日以加坐憂桂枝歇委落同泥沙清輝<lb/>
茍相照豈慮天路何<hi>一作遐</hi>
　　　十七夜月二首<lb/>
夕望月已减雲颷蕩其側月减不足憂盈虚本相值胡<lb/>
為蔽氛霾坐使清光匿踟蹰久延待慘景欝無色燈前<lb/>
理鳴絃瑶徽為誰拭思我平生友道逺不可即素書委<lb/>
<pb n="KR4e0162_WYG_008-5a"/>
箧笥安得雲中翼滄海多波濤長隂浩難測何當廣餘<lb/>
輝一照萬里域<lb/>
　　　二<lb/>
更深月復明揚秀青雲端浮颷倐以寂長川靜波瀾徘<lb/>
徊廣除下白露棲崇蘭仰見城西樓迴光照文軒樓中<lb/>
織綺女延頸獨哀嘆哀嘆未終已素河横西山逝魄不<lb/>
長望玉貌寧久妍君毋吝光惠使我芳嵗䦨<lb/>
　　　𢷬衣<lb/>
<pb n="KR4e0162_WYG_008-5b"/>
凉颷吹閨闥夕露凄錦衾言念無衣客嵗暮芳寒侵皓<lb/>
腕約長袖雅歩飾鳴金寒機裂霜素繁杵叩清砧哀音<lb/>
緣雲發㫁響隨風沉顧影惜流月仰盼悲横參路長魂<lb/>
屢徂夜久力不任君子萬里身賤妾萬里心燈前擇妙<lb/>
匹運思一何深裁以金剪刀縫以素絲鍼願為合歡帶<lb/>
得傍君衣襟<lb/>
　　　悼徃<lb/>
行雲不歸山逝水難重廻與子一為别流光倐如推形<lb/>
<pb n="KR4e0162_WYG_008-6a"/>
神往無存夢想弗克諧孤冡日荒穢幽泉翳窮埃重扄<lb/>
一以閉千秋寧復開時至展遐忱傾醑澆黄莱還思平<lb/>
生居嵗久生夕苔寒風吹空閨彷彿鳴玉哀人生重恩<lb/>
義况兹比翼乖何能眷新歡棄擲故所懐<lb/>
　　　贈望之五首<lb/>
遥遥京洛客承命發華輈朝辭冀州野夕泛黄河流雙<lb/>
旟翔汝側駟馬登故邱故邱欝以長岡隴茂松楸車徒<lb/>
耀城郭親戚迎道周丈夫事四方州閭寧久留王程在<lb/>
<pb n="KR4e0162_WYG_008-6b"/>
須臾顧念但懐愁前有盈觴酒為我且綢繆<lb/>
　　　二<lb/>
清晨送逺人弭駕北城隈北城一何脩前臨古時臺俯<lb/>
仰故鄉域一如平生懐季冬嚴風發積雪皓皚皚念子<lb/>
徂逺路欝結不能開中林寒卉寂樹木何摧頽安得春<lb/>
華敷採掇以相貽<lb/>
　　　三<lb/>
驅車策良駟北上遵太行升髙睇崇京宫觀欝<hi>一作遥</hi>相<lb/>
<pb n="KR4e0162_WYG_008-7a"/>
望前瞻碣石湍俯見東海疆壮觀局宇内髙志何激昻<lb/>
孤鴻暮<hi>一作務</hi>南翥奮翅起隨陽黄鵠逰四海胡為悲<hi>一作</hi>
<hi>戀</hi>故鄉何能有羽翼從子俱翺翔<lb/>
　　　四<lb/>
昔子當北徂值予復南旋相違踰幾時世事倐推遷訪<lb/>
舊半存亡誰能不摧顔浮雲嵗暮征餘曜銜西山居人<lb/>
念川塗行子戀鄉關平生雙龍劍乖别何時還志士重<lb/>
明徳窮逹奚足歎願君朂令名相期在盛年<lb/>
<pb n="KR4e0162_WYG_008-7b"/>
　　　五<lb/>
人生寓大塊聚散如颷塵昔為同裯好今為異鄉人孤<lb/>
獸鳴索偶翔鳥求其群戀故各有慕何况骨肉親子當<lb/>
被華紱結束事明君我當守蓬室聊甘賤與貧去住各<lb/>
努力良覿㑹有因<lb/>
　　　除夜二首<lb/>
今夕復何夕偃仰兹嵗周懸膏耀室隅中饋進芳饈雖<lb/>
無車馬客親戚自相酧逰魚安深淵翔鳥止故邱所歡<lb/>
<pb n="KR4e0162_WYG_008-8a"/>
在桑梓餘者何復求逝節不重至来者難預謀長跪奉<lb/>
此爵延年樂千秋<lb/>
　　　二<lb/>
閒居知時節習静觀巻舒日月無恒處念徃寡歡娱嵗<lb/>
徂浮雲隂積雪皓中衢豫章産江濵孤蕙敷山隅芳烈<lb/>
雖靡虧遐逺寧見需所願朂明徳庶以酧居諸<lb/>
　　　豔曲八首<lb/>
御溝連上苑大道接平沙紫陌三千騎青樓十萬家城<lb/>
<pb n="KR4e0162_WYG_008-8b"/>
中楊栁樹風起暮飛花<lb/>
　　　二<lb/>
日出洛城裏歌鍾起四鄰朝逰桃李蹊暮踏車馬塵逰<lb/>
絲罥白日冉冉愁陽春<lb/>
　　　三<lb/>
秦氏字羅敷馮家名子都妝成臨勸酒曲罷坐當罏白<lb/>
馬金吾子青絲提玉壺<lb/>
　　　四<lb/>
<pb n="KR4e0162_WYG_008-9a"/>
明姿稱二八生長紫羅帷對客舞垂手邀人㸔畵眉今<lb/>
朝仲春日照影臨芳池<lb/>
　　　五<lb/>
粲粲東城子盈盈南陌姝自矜夫婿貴翻笑使君愚日<lb/>
暮採桑去空廻五馬車<lb/>
　　　六<lb/>
翩翩五陵兒藉綺冠華簮常懐雙寳劍詎惜千黄金馳<lb/>
馬章臺下紅塵不可尋<lb/>
<pb n="KR4e0162_WYG_008-9b"/>
　　　七<lb/>
蘭燈列滿座繁炬灼朱光富貴傾南國佳人出北方畵<lb/>
堂翡翠帳夜夜欝金香<lb/>
　　　八<lb/>
髙臺<hi>一作樓</hi>臨萬户朱構耀城隈共藉鴛鴦綺雙持鸚鵡<lb/>
杯春風樓下度一夜百花開<lb/>
　　　擬古詩十八首<lb/>
冉冉嵗逾邁念君長别離别離在萬里道逺行不歸鶼<lb/>
<pb n="KR4e0162_WYG_008-10a"/>
鶼慕儔匹鸞鳥東西飛思展雙羽翼奮起凌天涯向風<lb/>
長哀吟欲舉中徘徊川途浩無軌霜<hi>一作雨</hi>雪愴以悲願<lb/>
因駐馳景得覲君光儀<lb/>
　　　二<lb/>
婉㜻城東姝懐春一何早朝逰採桑陌暮止垂楊道自<lb/>
矜全盛時復恃顔色好玉貌隨年化安得不枯槁昔為<lb/>
園中英今為路傍草路傍多車馬採掇難自保<lb/>
　　　三<lb/>
<pb n="KR4e0162_WYG_008-10b"/>
名都有髙樓上入青雲端脩城延曲隅阿閣交重欄佳<lb/>
人理清曲當戸横朱絃揚音綵<hi>一作丹</hi>霞裏令顔誰不觀<lb/>
賔客㑹四座絲竹哀且繁日中車馬至薄暮皆言還聼<lb/>
曲各言好知音良獨難誰為同心人並起乗雙鸞<lb/>
　　　四<lb/>
壘壘北邙山松栢何脩脩松栢有時摧人命安可留胡<lb/>
為華屋客暮沒歸山邱洛中多豪貴藹藹皆王侯髙臺<lb/>
臨九衢上有百尺樓宅第儼相望軒車絡如流存亡不<lb/>
<pb n="KR4e0162_WYG_008-11a"/>
預保富貴安所求不如邀我友乘馬被輕裘遨逰百年<lb/>
内永以忘戚憂<lb/>
　　　五<lb/>
藹藹東園内綠林萋以繁車馬自成徑桃李終無言昔<lb/>
日東陵侯種𤓰青門前既貴亦反賤變化更無端俗夫<lb/>
寡恒態志士多苦顔豈不策髙路髙路逺且艱良無萬<lb/>
里風孤翼誰當援<lb/>
　　　六<lb/>
<pb n="KR4e0162_WYG_008-11b"/>
朝日照中庭杲杲春載陽東風吹綠草蝴蝶雙飛揚嵗<lb/>
華坐婉娩白露憯以傷予美不在兹所懐浩難忘豈無<lb/>
芳桂枝含香誰為明<lb/>
　　　七<lb/>
凄凄仲秋日百卉腓以殘凉風入階樹零露摧庭蘭明<lb/>
月皎東壁昆䖝鳴草間孤鴻暮安適哀音揚雲端言眷<lb/>
平生友振翮起<hi>一作蕩</hi>孤騫遺我若逝波望子如髙山托<lb/>
忱在終始蓄久諒逾宣寸心不可移磐石誰謂堅<lb/>
<pb n="KR4e0162_WYG_008-12a"/>
　　　八<lb/>
欝欝山上松髙枝布天涯上有女蘿草纒綿誓不移葛<lb/>
生䝉於楚浮萍寄清池貴賤雖殊途附託各有宜伊昔<lb/>
侍君子朝夕奉恩私馳心在皓首何意中暌離窮年守<lb/>
房室常恐踰良時思君如日月所冀光不遺<lb/>
　　　九<lb/>
汎汎東流河嫋嫋河上栁春風暮飄揺花飛不相守柔<lb/>
條欲攀贈何堪入君手惟有南山桐可以遺我友<lb/>
<pb n="KR4e0162_WYG_008-12b"/>
　　　十<lb/>
圓如天上月光輝尚當缺與君非一身安能不乖别關<lb/>
山日悠悠舉歩難可越君如雙車輪妾心如車轍相隨<lb/>
萬里去繞繞何時絶<lb/>
　　　十一<lb/>
清晨秣駑馬整駕遵路衢遲徊覽故物憯惻心以紆昔<lb/>
時千室邑今為百年墟郛郭蔽枌檟狐兎翔城隅人生<lb/>
寓大塊飄泊寡恒居諒無金石夀終與草木俱一身不<lb/>
<pb n="KR4e0162_WYG_008-13a"/>
自恤安用顧其餘營營慕富貴辛苦誠為愚<lb/>
　　　十二<lb/>
長安多豪俠白馬一何驕金鞍競絡繹寳劍相招邀招<lb/>
邀狭斜道青樓欝岧嶤樓中妖豔女輕綺揚飄颻皓齒<lb/>
激清倡逸響干層霄浮雲散城邑白日隨驚颷熒熒桃<lb/>
李顔華早仍先凋結交茍弗宜誰謂能久要<lb/>
　　　十三<lb/>
人生百年内胡為形所役登髙覽九原但見松與栢徘<lb/>
<pb n="KR4e0162_WYG_008-13b"/>
徊故里閭念我平生戚斗酒相存問度阡復逾陌上堂<lb/>
展殷勤華燈永今夕何必傾庶饈濁酤聊與適朱顔難<lb/>
可常鬚髪㑹當白徧觀四海人誰為不死客良時弗為<lb/>
歡衰暮嘆何益死者長不作生者長不息日月更相送<lb/>
萬古安所極素絲有蒼黄岐路多南北在家常相問出<lb/>
門安可測落木歸本根飛鳥戢羽翼客逰在萬里終當<lb/>
還故域<lb/>
　　　十四<lb/>
<pb n="KR4e0162_WYG_008-14a"/>
朝宴髙堂上賔友相追逰厨人進豐膳妙妓揚清謳處<lb/>
世無百齡為樂苦不周多財為患害駟馬招愆尤安如<lb/>
王子喬髙舉凌九州<lb/>
　　　十五<lb/>
嵗暮寒風至蟋蟀夜鳴悲髙樓有思婦嘆息不自怡良<lb/>
人行未返孤妾守空閨衾裯巻不<hi>一作下</hi>寝羅帷誰為施<lb/>
君如東流水妾如西馳暉形勢不相及彼此何由諧結<lb/>
髪重自念携手期同歸秋華殞故林尚復揚光輝顧兹<lb/>
<pb n="KR4e0162_WYG_008-14b"/>
各努力毋忘榮盛時<lb/>
　　　十六<lb/>
迢迢孟冬夜悲風鳴北林嚴霜被野草宛轉時欲沉佳<lb/>
人久隔越曠若辰與參方舟不利渉欲徃江湖深客從<lb/>
南方至遺我綠綺琴願因雲中翼寄子瑶華音膠漆不<lb/>
為固金石安足諶明義茍不虧歿齒當一心<lb/>
　　　十七<lb/>
青鳥来北方徘徊朝南翔美人傳書至開緘爛生光貽<lb/>
<pb n="KR4e0162_WYG_008-15a"/>
我機中錦宛轉成文章上織比目魚下織雙鴛鴦物厚<lb/>
意不薄感激獨<hi>一作心</hi>徬徨裁為衾與裯置在黄金牀君<lb/>
子不為御三嵗聞馨香一心奉光恵常恐君遺忘<lb/>
　　　十八<lb/>
繁霜降秋夜膏火寒無光凄風舉帷幄素月流中房客<lb/>
行在殊境<hi>一作君子事行役</hi>獨處誰與将仰視天上星羅列皆<lb/>
成行牛女獨何辜㷀㷀守河梁嗟無凌風翼欲去不得<lb/>
翔引領長太息涕泗徒沾裳<lb/>
<pb n="KR4e0162_WYG_008-15b"/>
　　　魯連<lb/>
仲連初歴國排難能觧紛飛書下燕將立談却秦軍不<lb/>
受萬户侯長揖千乘君始稱天下士終為海上民<lb/>
　　　張良<lb/>
子房號人傑像貌非魁偉報韓志已成翊漢功亦美出<lb/>
竒掉三寸决勝在千里一遇黄石公還從赤松子<lb/>
　　　望郭西諸峯有懐昔隠兼發鄙志<lb/>
㳺龍戢淵鱗翔鷺振雲翮潜姿媚幽深遐羽忌拘廹頃<lb/>
<pb n="KR4e0162_WYG_008-16a"/>
来稅塵銜秉性嗜探歴連山秀我里幸兹睠昕夕横天<lb/>
巖巒疊映日蒼翠積渉波緬洄㳂攀岑若咫尺流目施<lb/>
逺埛寫悰冀孤石嘉遯懐伊人俯仰慨今昔霞構象丹<lb/>
厓烟蘿裊青壁<hi>秦本作丹崖象霞構青蘿隠烟壁</hi>傾耳谷中音希蹤雲<lb/>
外迹興性<hi>一作徃</hi>感彌深即景無與適豈徒藉虚覯終然<lb/>
契㝠寂<lb/>
　　　逰西山二首<lb/>
晨登山上樓暮望河上道飄風塞埃塵積雨浩行潦山<lb/>
<pb n="KR4e0162_WYG_008-16b"/>
人苦相留此道何擾擾虎狼夾路啼鴻鵠逝不早石泉<lb/>
聊足飲糲飯亦可飽矧乃平生親綢繆敘中抱行逰白<lb/>
雲林倘遇瑶華草携手托相贈嵗寒永為好<lb/>
　　　二<lb/>
勝地不可多良逰豈在屢兹山秀靈域曠望契心許岧<lb/>
嶤碧巖際縹緲青蓮宇鳴泉㵼丹壁白沙亘廻渚眺心<lb/>
佇㝠寂况有塵外侣吾當與爾曹翩翩接髙舉<lb/>
　　　立春日作二首<lb/>
<pb n="KR4e0162_WYG_008-17a"/>
藹藹春候至天氣和且清端居撫流化允惬静者情浮<lb/>
陽起叢壑流烟散孤城岸條發潜頴園卉含初榮冩襟<lb/>
曠明霽覽物紆㳺行目恱雙飛雉耳感孤鳴鸎形運自<lb/>
相代神理誰為名徃規與時逝来慮隨年并心存漢隂<lb/>
灌躬斆南陽耕䟽還念知止荘論持逹生自非秉昭曠<lb/>
能不嬰世營<lb/>
　　　二<lb/>
鳥鳴知天曙氷泮知天和寒崖變吹律陽渚發鳴葭温<lb/>
<pb n="KR4e0162_WYG_008-17b"/>
風戒旦至淑氣應時加申矚暨昏旦馳情赴幽遐連峯<lb/>
睇初景木杪眺孤霞隂雪被髙岑暄波㵼平沙辨候氣<lb/>
有異觸物理無涯撫已寡朋與懐侣獨長嗟徒攀春岸<lb/>
條未採中林華情惬賞不遺心曠迹自賒允矣敦夙逰<lb/>
不愧在澗歌<lb/>
　　　田園雜詩二首<lb/>
習宦非我長官久計轉拙遭斥還田廬獲與初念協樹<lb/>
藝良有期農事固堪恱飄飄綠原風皛皛明川月披襟<lb/>
<pb n="KR4e0162_WYG_008-18a"/>
恣吾適既夏不知熱回思行役日寒暑靡得輟踈懶古<lb/>
雖鄙任性亦可適膏疇矧豐蔚積潦復凄冽白日皎在<lb/>
兹停雲静如結為謝二三子努力慰衰劣<lb/>
　　　二<lb/>
去官今七暑漸與農務親隨宜諳土性言話群野人時<lb/>
或遡㣲風行歌響空榛先民邈何扳慨焉傷我神慨傷<lb/>
遹誰知所有三二賔文論日徃来烱烱髙義申炎雨囘<lb/>
衆壑凉颷起脩畛兀然林木下日入忘歸輪𤣥蟬夕益<lb/>
<pb n="KR4e0162_WYG_008-18b"/>
聒去鳥一何頻野行畏多露無使侵衣巾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻八<lb/>
</p>
<p>
</p>
  </div>
<div>
                <head>大復集巻九</head>
    <p>
<pb n="KR4e0162_WYG_009-1a"/>
欽定四庫全書<lb/>
　大復集巻九　　　　　　明　何景明　撰<lb/>
　　五言古詩五十四首<lb/>
　　　水營墅治田圃種樹<lb/>
樵隱安於山農隱樂耕畔由来事不同各以性所玩倚<lb/>
扉憇南岡<hi>一作園</hi>負杖行春岸時澤冒原隰逺水増波瀾<lb/>
方塘菰蒲暎迴渚鳬鶩亂揷栁冀息隂列竹冀成竿緣<lb/>
坡引行條依墉植頺幹築堤屛棼穢激流代携灌踈慵<lb/>
<pb n="KR4e0162_WYG_009-1b"/>
外經濟卑賤鮮憂患諒懐原生恥庶悟孔父嘆汲古綴<lb/>
遺言欣焉秉柔翰<lb/>
　　　與賈郡博宿夜話<lb/>
世故相紏纒人生劇如繫予方值憂艱子亦念淹滯邂<lb/>
逅胡不頻兹嵗忽将逝蒼蒼季冬夕悄悄昆䖝閉積雪<lb/>
委沙曲廻風薄林際繁星爛髙寒明月皓初霽聞雞起<lb/>
中夜捫虱談當世蕭條時事危寂寞古人計天地悲瘡<lb/>
痍江湖愧經濟懐哉式㣲詩泫然出雙涕<lb/>
<pb n="KR4e0162_WYG_009-2a"/>
　　　除夕述哀四首<lb/>
世事相倚伏日月更代謝百年能幾時一嵗祗今夜逝<lb/>
者豈復廻有生無不化慘惻孤燈前悲啼數行下<lb/>
　　　二<lb/>
别離今幾何墓樹亦已青徒褰素帷泣奈此𤣥室扄古<lb/>
城積隂雪虚牖臨寒星嵗暮興慨念愁立空屛營<lb/>
　　　三<lb/>
去年值今夕庭闈奉顔色今年值今夕空奠几筵側蒼<lb/>
<pb n="KR4e0162_WYG_009-2b"/>
苔翳幽隧翠栢開靈域顧望西山隂風雲為悽惻<lb/>
　　　四<lb/>
憂人不能寐起踐中夜霜城笳絶仍響室燈慘不光所<lb/>
親半重泉有姊各一鄉附書與鴻鵠嵗晩路更長<lb/>
　　　贈别孟望之四首<lb/>
束髪事交結白首以為期以兹女蘿質託彼青松枝重<lb/>
聚故鄉園殷勤慰我私忽復逺行邁况值秋風時我有<lb/>
一罇酒送君溮水涯酒酣思無極臨岐理桐絲誰知清<lb/>
<pb n="KR4e0162_WYG_009-3a"/>
商苦一彈一生悲<lb/>
　　　二<lb/>
迢迢望夏口肅肅戒僕夫金飈吹明星行李巳届途親<lb/>
戚各相送萬里在斯須喈喈中林鳥日出相鳴呼人生<lb/>
各有役安能長相娛<lb/>
　　　三<lb/>
仲秋物色慘逰子生離顔朝辭義陽陌夕宿武勝闗遥<lb/>
望武昌路漢水何潺湲願為比翼鳥逸翮杳難攀願言<lb/>
<pb n="KR4e0162_WYG_009-3b"/>
終令徳努力濟時艱同心茍不虧豈在離并間<lb/>
　　　四<lb/>
公子事逺逰離别無復云丈夫萬里志焉能戀故羣我<lb/>
有千金劍經天决浮雲龍光久未試姑以持贈君願言<lb/>
終永佩勿令埋塵氛<lb/>
　　　逰西山二首<lb/>
清晨命予駕飄颻逺逰邁願言厯嶇嶔况此春華在林<lb/>
條紛可結石秀行當采道逢諧俗士謂予爾何隘人命<lb/>
<pb n="KR4e0162_WYG_009-4a"/>
未可期河清詎能待縱羽思山林潜鱗慕江海富貴人<lb/>
所欲吾志不可改<lb/>
　　　二<lb/>
欝欝西山岑遥遥山上阪俯觀清澗流仰覷白雲返處<lb/>
世亦何促誰能遂仰偃夷齊歸首陽黄綺在商巘此道<lb/>
久不復斯人苦難挽振衣謝塵塗吾駕日已逺<lb/>
　　　元日言志<lb/>
北杓建寅月東谷發首旦氣轉青陽曖日暎丹霞爛羣<lb/>
<pb n="KR4e0162_WYG_009-4b"/>
物欣向榮萬象倐改觀自予脱朝簮及茲謝塵幹世事<lb/>
鑒倚伏節候感廻換岩耕慕長徃淵綸恣永玩俯羡潜<lb/>
波鱗仰慙薄霄翰欽此無悶言忘彼髙飛嘆勉懐日新<lb/>
志庶以慰朝旰<lb/>
　　　觀春雪<lb/>
騰空布柔雲蕩日溢繁吹素雪千里來飄揚九衢内積<lb/>
隂改𤣥節新陽獻青嵗永辭寒卉寂甘並春華媚繽紛<lb/>
散廣陌皛耀敞塵界既隨㳺霰集復與流飈㑹臨牖翫<lb/>
<pb n="KR4e0162_WYG_009-5a"/>
靡足陟檻望逾邁參差百甍接崒屼層臺對佳人御櫺<lb/>
軒上客倚飛盖旖旎結華纓離縰飄素帶郢中有希倡<lb/>
陽阿豈恒態君胡慕髙卧沉㝠獨無類<lb/>
　　　仲春雨霽出逰郊麓覽物叙懐興言自歌四首<lb/>
旬隂豁初霽臨眺城西洲決決松上溜潺潺石間流積<lb/>
霖晦平陸春雲彌崇丘眷彼農人談寫我終嵗憂<lb/>
　　　二<lb/>
崔巍南山郭宛彼沙上道荷蓧赴脩埛采萍渉流潦懐<lb/>
<pb n="KR4e0162_WYG_009-5b"/>
賢顧已後適已每不早緬兹山中人含念欝中抱<lb/>
　　　三<lb/>
幽人久見招觧薜俟中林山行岩光暝水息霞氣隂隨<lb/>
行委流止寓物觀浮沉達人貴忘我奚用存知音<lb/>
　　　四<lb/>
舉目怡清和周覽究昏晝衆壑積庭階攅峯羅户牖攀<lb/>
林摘叢頴越巘采孤秀日暮天際雲忽與飄風遘<lb/>
　　　贈梁宗烈二首<lb/>
<pb n="KR4e0162_WYG_009-6a"/>
珊瑚産南海翡翠生炎洲豐林多異幹石璞皆良璆瑰<lb/>
材植遐域萬寳聚巖幽豈無千金賈亦有萬斛舟此物<lb/>
匪為易惜哉不見收玉英匿龍淵黄金沉濁流輝瑩久<lb/>
已閟未蒙知己求徒歸匠者愆用負和氏羞謹子握中<lb/>
璧時哉毋闇投<lb/>
　　　二<lb/>
飄風頃刻至征雲萬里㳺與子非風雲欲遘良無由川<lb/>
塗限山海音問邈中州升髙望廣域極眺滄溟流浮烟<lb/>
<pb n="KR4e0162_WYG_009-6b"/>
隱榛樹白日蔽岑丘飛鴻不我顧逝鵠不我留寧無輕<lb/>
舟志浩渺安可求桂樹茂炎隩芝草翻靈洲獨處慕朋<lb/>
侣攀贈誰為酧倘荷𠂻眷言慰此平生憂<lb/>
　　　贈王文熈四首<hi>以下京集</hi>
空堂夕燈明離思漫浩浩泠泠朱絲絃聼我别鶴<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>出<lb/>
門難久留各言慎所好江湖逈且深鴻鴈幾時到<lb/>
　　　二<lb/>
行子夜中起月沒星尚爛天明出城去薄暮長河岸草<lb/>
<pb n="KR4e0162_WYG_009-7a"/>
際人獨歸烟中鳥初散觧纜忽以遥川光夕凌亂<lb/>
　　　三<lb/>
光風轉栁枝宛宛路之傍濛濛苑中花朝日耀其英停<lb/>
車欲有贈攀條折春芳春芳亦消歇但使故意長<lb/>
　　　四<lb/>
息馬中林樹烟靄何氛氲遲遲仲春日叢薄華且芬上<lb/>
有單飛翼哀鳴振層雲冉冉征途客踟蹰不忍聞嗟哉<lb/>
彼何物日夜求其羣<lb/>
<pb n="KR4e0162_WYG_009-7b"/>
　　　惲功甫悼亡二首<lb/>
捐棄不待年幽魂渺仙嶠庭下孤鳴鸞懸鏡耻自照帳<lb/>
冷凝素塵窓虚耿熠燿平生白頭吟空然發悲調<lb/>
　　　二<lb/>
芙蓉望秋零幽蘭歇芳早不作雙頭花翻為㫁腸草戚<lb/>
戚懐所思悠悠感𠂻抱睠兹白髪心窮年以相保<lb/>
　　　悼亡三首<lb/>
冬夜一何長展轉難及晨念彼重泉下杳杳隔千春中<lb/>
<pb n="KR4e0162_WYG_009-8a"/>
閨月皎皎紈素委流塵馳光安可追徃者無復陳悽悽<lb/>
向隅泣無乃女子仁丈夫自有志忍哭虞傷神沉思結<lb/>
中抱恨恨不能申<lb/>
　　　二<lb/>
鳴雞報早朝出户履晨霜仰視東方星三五不成行念<lb/>
子當此時燈前理衣裳恍然失所在零淚空滂滂<lb/>
　　　三<lb/>
皎皎機中絹拂拭明如雪裁為雙中衣羅帶紛綰結親<lb/>
<pb n="KR4e0162_WYG_009-8b"/>
持向我前與我言結髮豈足佩下體聊以奉娱恱執此<lb/>
百年心嘆息一朝絶人故物自留欲視不忍發藏之箧<lb/>
笥中餘香日以歇<lb/>
　　　挽葉進士<lb/>
矯矯松栢枝在彼丘中阿上盤青雲端蒼翠欝嵯峨惜<lb/>
哉千尺幹嚴霜摧其柯本為大厦用不竟當如何<lb/>
　　　贈李獻吉三首<lb/>
西方有佳士於世寡所諧横風整脩翰倐忽超九逵天<lb/>
<pb n="KR4e0162_WYG_009-9a"/>
門限重關屢扣閽者辭濟濟列仙子冠裳競追隨青雲<lb/>
蔽閶闔仰視何逶迤皎日匿西陸馳光難遽回世無魯<lb/>
陽子坐惜朱顔衰<lb/>
　　　二<lb/>
東風吹我衣白日何杲杲整駕出郭門脩塗浩横潦登<lb/>
山采幽蘭日暮不盈抱采之欲何為遺我平生好豈無<lb/>
艷陽花言子好香草丈夫有本性安得不自保寸心茍<lb/>
弗移可以鑒穹昊<lb/>
<pb n="KR4e0162_WYG_009-9b"/>
　　　三<lb/>
烈女守閨室憂日懐寸隂横琴寫妙曲繁商激陽林悠<lb/>
悠行路子誰為識其音人生處世間貴在相知心所以<lb/>
采薇士甘餓西山岑<lb/>
　　　答獻吉二首<lb/>
欝欝雙鳳闕翺翺飛雲間我皇乗六龍平明開九關下<lb/>
有敢死士批鱗犯其顔白日運蒼昊薄暮浮雲還一朝<lb/>
啓光耀忠誠良可宣<lb/>
<pb n="KR4e0162_WYG_009-10a"/>
　　　二<lb/>
吾君古堯舜垂衮蓬莱宫止輦受羣善小大必有容緬<lb/>
懐燕鄒子悲號訴蒼穹彼蒼亦何神五月飛霜風至誠<lb/>
變金石何懼不感通<lb/>
　　　逰魯山城南舎二首<lb/>
猗彼方外客逍遥城南墅初夏苖始盛荷笠事田圃地<lb/>
僻寡鄰舎彌旬絶車馬紅葵生井上青榆䕃堂下前岡<lb/>
後有岑原澤何膴膴清風林下酌狼籍列樽爼翻思在<lb/>
<pb n="KR4e0162_WYG_009-10b"/>
朝市役役徒勞苦<lb/>
　　　二<lb/>
溪行日亭午暑氣稍見侵脫巾坐芳草前有嘉樹林白<lb/>
雲澹清景綠葉垂繁隂喜無鳴蟬聒幸有好鳥吟久厭<lb/>
區中緣撫茲意彌深浩歌答良友聊用開吾襟<lb/>
　　　中秋十七夜留康徳㴠飲二首<lb/>
飄風㑹浮雲白曜奄西藏羈人惜短晷眷此秋夜長長<lb/>
夜無與晤所懐浩難忘君子枉光駕嬿婉情未央披軒<lb/>
<pb n="KR4e0162_WYG_009-11a"/>
待流月展轉錯華觴臨觴慘不御對景久徬徨欝霧曖<lb/>
庭隂黯黯如降霜流波委頺魄茲嵗漸以更消長互相<lb/>
謝盛滿安可常朂哉君子心謙謙道彌光<lb/>
　　　二<lb/>
客心悲夕隂相顧増煩憂麾杯浩歌起欲去不可留屏<lb/>
營獨撫膺仰觀熠燿流倐焉四宇豁衆星爛以稠㳺氣<lb/>
降大谷浮飈扇清秋昊天舒華魄衘耀西南樓朱門歇<lb/>
笙竽綺陌車馬休嗟爾晨明月燭燭安所求<lb/>
<pb n="KR4e0162_WYG_009-11b"/>
　　　詠懐十首<lb/>
北陸無淹晷嵗邁隂已長攝衣起中夜凛凛悲嚴霜明<lb/>
月麗髙隅繁宿縱以横徘徊仰天漢惋彼參與商形影<lb/>
永乖隔萬里徒相望<lb/>
　　　二<lb/>
烈炎灼崑岡乃辨金石堅金石有恒性銷鑠詎能遷薪<lb/>
樗莫傷桂刈蕭毋及蘭薫蕕不同器清淆本殊源君覩<lb/>
髙翔翼卑棲非所安<lb/>
<pb n="KR4e0162_WYG_009-12a"/>
　　　三<lb/>
英英園中槿朱榮媚朝陽朝陽倐西隤朗月借其光馳<lb/>
輝難久耀華隕不再揚畨畨白馬郎皎皎青樓娼容好<lb/>
豈足恃相要在衷腸<lb/>
　　　四<lb/>
積薪以待燔畜裘以御冬為物貴及時餘者安足庸金<lb/>
張藉地勢衛霍承華封馮生守窮巷白首不見容賤者<lb/>
日迍邅貴者日以崇邈彼天上京玉宫閽九重髙髙不<lb/>
<pb n="KR4e0162_WYG_009-12b"/>
可測欲徃将何從<lb/>
　　　五<lb/>
知鳥去惡木螻蟻戀腐莖復隍啓危滿為山忌将成泛<lb/>
觀瀛海内巨細各有情哲夫炳身後昧者營其生千金<lb/>
買一壺為豫當及早江湖多風濤舟檝不可保<lb/>
　　　六<lb/>
寂寂沅湘流長江上有楓青蕙縁廣隰綠蘅被洲中揚<lb/>
舲泝煙沚遥瞻二妃宫二妃何婉㜻搴馨振㣲風觧珮<lb/>
<pb n="KR4e0162_WYG_009-13a"/>
遺下女将以明我衷光采不易合精誠渺難通浮雲蔽<lb/>
江臯白日忽已晩還顧蒼梧原何時翠華返<lb/>
　　　七<lb/>
飛鴻遵故渚長鳴有餘哀北地多悲風霜雪日以催靈<lb/>
烏集君舎君反見疑猜忠信茍不顯殺身亦何為始知<lb/>
山梁雉欲下仍徘徊<lb/>
　　　八<lb/>
長安有綺樓文窓結朱䟽俯視千萬甍遥臨十二衢樓<lb/>
<pb n="KR4e0162_WYG_009-13b"/>
中彈瑟女容采耀城隅豈無吉士誘失身良為愚廻風<lb/>
入繐帳倐忽白日徂玉顔易銷鑠不久當何如<lb/>
　　　九<lb/>
白露晞朝日苕榮委清秋長風吹野草飛藿不自謀猥<lb/>
彼衆多子安知良士憂覆水置平地一散永不收鼂錯<lb/>
憂漢室翻為六國仇禍機茍不測談笑生戈矛留侯信<lb/>
人傑逝從赤松逰<lb/>
　　　十<lb/>
<pb n="KR4e0162_WYG_009-14a"/>
白玉本自白蒼蠅亂其真䜛言觧膠漆况匪平生親烈<lb/>
士死道傍貪夫登要津自古皆有然茲恨何當申蓬丘<lb/>
𦕈煙霧貝宫欝嶙峋列仙如可期吾将躡清塵<lb/>
　　　東臯<lb/>
藹藹東臯村中有幽人宅茅堂入空林草徑無来客林<lb/>
中桂樹英容采耀月夕寒香有時匱秋来望攀折<lb/>
　　　贈邊子四首<lb/>
自予辭京邑念子守南服嵗序阻歡覯川塗積遐矚北<lb/>
<pb n="KR4e0162_WYG_009-14b"/>
騖方自茲東轘偶相值聨鑣始宋中觧纜及河曲<lb/>
　　　二<lb/>
同車越梁晉覽厯多古疆紆遲衛流汭轉盻淇水陽感<lb/>
来意不淺道故言已長辛勤眷途語愴惻悲别章<lb/>
　　　三<lb/>
戎馬暗中原嗟此逺行子遥遥赴城闕戚戚望桑梓路<lb/>
阻難可通河清詎能俟俛仰君父間出處良在此<lb/>
　　　四<lb/>
<pb n="KR4e0162_WYG_009-15a"/>
歡聚理無恒悲離情有傷况茲征途間詎能久相将浮<lb/>
雲興嵗暮素雪翳晨光揮手自茲别後期應毋忘<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻九<lb/>
</p>
<p>
</p>
  </div>
<div>
                <head>大復集巻十</head>
    <p>
<pb n="KR4e0162_WYG_010-1a"/>
欽定四庫全書<lb/>
　大復集巻十　　　　　　明　何景明　撰<lb/>
　　五言古詩五十五首<lb/>
　　　贈望之四首<lb/>
嫋嫋孤生楊迢迢河水汭平生骨肉親婉㜻相諧悦思<lb/>
心起懽燕何况當乖别浮萍寄清流聚散有懽惙與子<lb/>
同枝葉胡為忍離濶愧匪根與株莫能相固結徳人重<lb/>
行義志士輕訣絶慎子萬里軀慰我長饑渇<lb/>
<pb n="KR4e0162_WYG_010-1b"/>
　　　二<lb/>
良時不克俱悠悠子行邁行邁之何方乃在萬里外汎<lb/>
舟渉江湘道逺阻湍瀨我心思桂林倚立増歎嘅河清<lb/>
豈無期柰此日月逝所願芳未歇及茲采荃蕙<lb/>
　　　三<lb/>
𤓰生施於葛枝蔓自纒紏念我同胞人是子結髪友少<lb/>
小鍾慈育各言常相守出門有羽翼忽爾離隔久戚戚<lb/>
去兄弟思我父與母種𤓰莫種棘種棘恐傷手恩愛茍<lb/>
<pb n="KR4e0162_WYG_010-2a"/>
不虧離隔復何有<lb/>
　　　四<lb/>
絶裾不為忍叱馭寧顧危念子奉明君結義良在茲雖<lb/>
懐垂堂戒委質我所知白日豈不察浮雲蔽於斯孤葵<lb/>
慕太陽傾心量不移勿謂長棄捐終當有返期<lb/>
　　　送王宗哲少卿<lb/>
肅肅出郊干行行渉河甸子身被王命駟馬輝雲電覽<lb/>
岳停華隂觀都指秦殿思子衛泉流渭滻一以緬平生<lb/>
<pb n="KR4e0162_WYG_010-2b"/>
共肝膽何云異鄉縣况我離骨肉子也常眷戀憶我連<lb/>
枝樹感子同洲鴈子行四方志努力思見靣<lb/>
　　　出城贈韓子<lb/>
晨車去遥遥将子城之隅城隅何所有有荷復有蒲念<lb/>
當與子别思心立踟蹰他人豈無友非子誰為娱折荷<lb/>
勿渉水渉水濡子車安得瓊瑶華採掇為子需<lb/>
　　　過吕仲木宅同吕道夫馬君卿<lb/>
夏訪吕子居乃在北城隂門臨古墻渠上有髙樹林展<lb/>
<pb n="KR4e0162_WYG_010-3a"/>
席流南薫開軒睇北岑况諧同心友聼此和鳴禽佳人<lb/>
出素帙髙詞播名琛亮哉清廟瑟凄其白頭吟一彈意<lb/>
不足三歎有餘音因之覽𤣥古寥寥傷我心<lb/>
　　　鳴蟬<lb/>
菀菀庭中栁蟬鳴在髙柯上有西飛燕下有東流河美<lb/>
人堂上坐忘却門前道舉頭見鳴蟬低頭惜芳草<lb/>
　　　冬至<lb/>
北杓指𤣥朔南景留嚴冬中衢返羲馭淑氣扇黄鍾㣲<lb/>
<pb n="KR4e0162_WYG_010-3b"/>
陽懼不力固隂宻且重至尊怵時令端拱象欽恭閉關<lb/>
遏行旅執玉羅勲庸天乃群物祖日為衆陽宗𦕈茲一<lb/>
線晷邈彼九淵龍泰登自此肇復来豈無從聖人謹元<lb/>
始君子履攸終<lb/>
　　　贈田子三首<lb/>
蓬途眷行旅綢繆永兹夕之子遡大江方舟自此適藹<lb/>
藹皇邑逰鳴鑣並京陌同袍四五人君為逺行客婉㜻<lb/>
一室内安知形影隔人生重貞固豈必金與石念彼膠<lb/>
<pb n="KR4e0162_WYG_010-4a"/>
漆友喟然感今昔<lb/>
　　　二<lb/>
蒼蒼季冬夕積雪委中衢三星出東户纎月揚西隅主<lb/>
人樂行觴衆賔且停車何况平生友夙昔共歡娯慘惻<lb/>
髙堂上為子重踟蹰山川緬以邈岐路在須㬰出門慎<lb/>
自愛慰我恒相於<lb/>
　　　三<lb/>
鳳鷟去南國徘徊翔紫庭毛羽紛葳蕤霜雪日以零一<lb/>
<pb n="KR4e0162_WYG_010-4b"/>
鳴已曠世奮翅排清㝠崔巍南山下修竹何亭亭文采<lb/>
忽遐逺佇立望爾形依依北堂隅儔侣念伶俜相聚不<lb/>
須臾一散如晨星我欲從爾去但愧無脩翎<lb/>
　　　七夕劉子緯宅次君卿韻<lb/>
良時届今夕懽覯諧兹方流飈委芳卉清池激㣲凉仰<lb/>
觀牛女星熒熒河漢傍纎月揚西隅浮<hi>一作㳺</hi>雲起中央<lb/>
合離一以愴明晦古難量縶子塲下駒慰我長思望<lb/>
　　　㫁絶詞<lb/>
<pb n="KR4e0162_WYG_010-5a"/>
孔雀慕儔侣囘翔恐相失羅雉為雄雌反覆不成匹白<lb/>
沙搏清水誰能作膠漆本非骨肉親心志安得一牽纒<lb/>
無己時㫁絶有終畢<lb/>
　　　玉岡黔國地種竹<lb/>
玉岡一精舎五華東南首崔嵬瞰城郭曠緬開林阜球<lb/>
琳美梁域篠蕩卑揚畆崢嶸将軍第瀟灑文儒囿霜凝<lb/>
㦸門寒日上鈴閣晝褰帷散琴書緩帶接賔友風林清<lb/>
夏簟雲石静秋牖參差萬琅玕照耀雙瓊玖連城價自<lb/>
<pb n="KR4e0162_WYG_010-5b"/>
髙傾國貌俱醜繆倚慚蒹葭先凋謝蒲栁上公勲不忘<lb/>
君子名詎朽蠻夷欽鎮静風俗化温厚比徳亮無瑕抱<lb/>
節良可久珪璋寡琱琢瑚璉重典守至寳天所慳珍産<lb/>
地非偶閬顛神仙宅瑶水蛟龍藪安知王母觴復為周<lb/>
王夀獻從萬里餘種已千年後靈秀萃於茲積累固所<lb/>
有樂只邦家光斯韻播人口<lb/>
　　　贈君采效何遜作四首<lb/>
霜空鴈絶響風庭葉罷飛念爾别離日凄然芳嵗㣲城<lb/>
<pb n="KR4e0162_WYG_010-6a"/>
隅明星晳曉闥殘月輝不見携手好宵行誰與歸<lb/>
　　　二<lb/>
平生寡所諧與子中邂逅讌語殊未厭絃柱促離奏目<lb/>
㫁川上雲念攅天邊岫河山邈以綿佇立阻懽覯<lb/>
　　　三<lb/>
居人日縳束逰子逝飄颻山栖憐霧夕水泛悦霞朝違<lb/>
俗勢靡合遺名跡自超愧隨衣冠侣振珮青雲霄<lb/>
　　　四<lb/>
<pb n="KR4e0162_WYG_010-6b"/>
嵗晏客来歸車馬一何亂新粧下機笑白髪倚門看未<lb/>
俟春林敷且玩冬花燦閑居有徽音倘付雲中翰<lb/>
　　　酬贈王徳徴<lb/>
北方有一士雲冠瑶華簮抗身服髙義奮翅翔天林一<lb/>
鳴逺見斥棄置南海潯飛黄本冀産顧盼無千金絶景<lb/>
邁流電豈與泥沙沉邂逅頃三接一言荷知深投贈古<lb/>
錦篇宛聆哀玉音大雅久寥寂斯文竟誰諶皎皎空谷<lb/>
駒生芻勞我心<lb/>
<pb n="KR4e0162_WYG_010-7a"/>
　　　江畬行<lb/>
樹榖江上田三年免饑餓富貴茍非道千駟秪一唾匹<lb/>
夫不奪志曠士鮮無過蛾眉召䜛妬西子蒙詬涴鑠金<lb/>
懼衆口懐璧誠賈禍蛇龍盤泥沙鯤運海水簸子今還<lb/>
山中食榖且髙卧<lb/>
　　　詠衣<lb/>
凄凄絺綌風慘慘葛履霜無衣嘆豳奏同袍感秦章物<lb/>
㣲申有贈徳音亮難忘新縑託故素温燠念寒凉體裁<lb/>
<pb n="KR4e0162_WYG_010-7b"/>
合情志拂拭生輝光雖云異黄裏願言同褧裳<lb/>
　　　古怨詩五章<lb/>
隕葉辭舊枝飄塵就岐路遲徊决絶意言念平生故泥<lb/>
泥行間泥零零蔓草露豈不畏沾汚為子無晨暮<lb/>
　　　二<lb/>
抗義一何明結志誓不觧對靣有背棄何言萬里外陟<lb/>
疆朝采葑陟畛暮采菲所重在徳音容色安足恃<lb/>
　　　三<lb/>
<pb n="KR4e0162_WYG_010-8a"/>
白玉雖光輝瑕疵在其内徒看色笑親詎識肝膽異勢<lb/>
奪恩愛移交離䜛毁至棄捐豈我傷卑薄乖情義<lb/>
　　　四<lb/>
寸心抱貞固投一安有它詎知所同歡散聚忽朝霞昔<lb/>
為山上石今為浪中沙孰云無轉移漂蕩令心嗟<lb/>
　　　五<lb/>
清晨臨御溝御溝東西流垂楊夾廣路躞蹀行紫騮揮<lb/>
鞭不顧返斗酒誰能留嘅焉中道情覆水倘可收<lb/>
<pb n="KR4e0162_WYG_010-8b"/>
　　　情詩<lb/>
出門景將夕入門露已瀼徘徊雙户間燦爛三星上玉<lb/>
顔艶明魄一别阻弦望詎能輕訣絶徒令重惆悵<lb/>
　　　詠裘<lb/>
羔裘故人物持贈何殷勤儉表素絲質光廻錦繡文豹<lb/>
祛未稱美狐白安足云意比綈袍戀恩同纊絮温<lb/>
　　　飲酒<lb/>
平生多意氣四海盛交逰列筵亘長夜談辯雄名流杯<lb/>
<pb n="KR4e0162_WYG_010-9a"/>
酒一言合遽将肝膽投入門顧兒女忸怩但懐羞齒年<lb/>
逮今兹世故多所由興言念親戚骨肉嬰我憂寒宵寡<lb/>
歡悰濁酤聊自謀明燈耀室内盤蔬代庖羞豈必朋與<lb/>
賔妻子前勸酬語笑率真性無嫌亦何尤人生貴止足<lb/>
吾志卑公侯數觴已復醉頽然萬情休寄言馳騖子從<lb/>
今任去留<lb/>
　　　送劉御史按淮揚諸郡<lb/>
臺臣今按地聖祖舊開疆白雲萬里来千載還帝鄉伊<lb/>
<pb n="KR4e0162_WYG_010-9b"/>
昔草昧初血戰塵茫茫一馬渡天塹六龍飛淮揚堯階<lb/>
起三尺禹跡遺八荒江海控形勢邦家存紀綱遐哉百<lb/>
年餘世變隳其常城社穴狐䑕當途走豺狼君埋都亭<lb/>
輪再覩司隸章述職屬兹嵗廵狩代我王泛舟淮泗急<lb/>
褰幕風日凉鷹隼在寥濶一擊乗秋霜<lb/>
　　　逰洪法寺塔園土山<lb/>
塔園欝森萃土山莽廻互迹陳慨徃躅心賞諧秋晤時<lb/>
惟冬氣交零木爽登顧裊裊拾層級盤盤折脩歩憑危<lb/>
<pb n="KR4e0162_WYG_010-10a"/>
眺倒景俯檻驚流霧空王湧廟衛貴者留墟墓三門上<lb/>
岌嶪玉柱撑雲露白日寳光垂風晝金響度徒興雍門<lb/>
哀未暇首丘慮珠藏北邙毁石罅南山錮怛焉傷逝心<lb/>
川汜激東騖<lb/>
　　　贈時亮<lb/>
戴子有仙癖時荷金門遇辟榖逰人間嗜酒尚𤣥素白<lb/>
日指五岳笑我不能去爾未生羽翼何時向烟霧<lb/>
　　　贈子言<lb/>
<pb n="KR4e0162_WYG_010-10b"/>
張生神駿骨一蹶在衢路雖有萬里才未蒙千金顧腰<lb/>
佩白玉環手擲金聲賦堂堂烈士身勿為名所誤<lb/>
　　　冬夜<lb/>
膏火含朱光玉罇泛清醴閒房宻以静雪流窓户裏良<lb/>
友不我適室阻悵伊邇異人非我儔聊酌娱妻子<lb/>
　　　十二月朔日大駕觀牲<lb/>
𤣥雲翳廣陌素霰雰層城萬乗屯蘭甸六轡儼天行輕<lb/>
飈轉芝盖重霄揚翠旌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>劍佩合鏘鏘龍鳳鳴犠人<lb/>
<pb n="KR4e0162_WYG_010-11a"/>
脫衡楅膳宰翼房楹牛羊上廪貯鹿豕大庖盈馨香流<lb/>
秬鬯肥腯奏牷牲宫闕回帝覽鉦皷感皇情至敬肇茲<lb/>
逹大禮須時成<lb/>
　　　簡君采<lb/>
夕㑹星已羅晝接景将落見靣不須臾何以展契濶側<lb/>
耳金玉章音響時間作假寐晤清顔傾光豈虚託枉驂<lb/>
悵雲轡命席耻塵爵徘徊翳雲日佇立眺城郭駢居淹<lb/>
晨暮庶俾私心豁<lb/>
<pb n="KR4e0162_WYG_010-11b"/>
　　　送崔氏四首<lb/>
行車在門端送賔集城隅轅驥難久停振策中路衢盤<lb/>
盤大行谷往念髙堂居還顧望西山層阜蔽皇都回颷<lb/>
赴迅響飄雲奔長徂昔予背鄉域睠言返田廬驅車赴<lb/>
燕薊茲嵗淹七踰何因附羽翼翹首南翔鳬<lb/>
　　　二<lb/>
疇昔衣冠士同逰若雲爛懽燕未及終存亡在轉盼亡<lb/>
者長沉埋存者各飄散俯仰天地間念之一惋嘆出門<lb/>
<pb n="KR4e0162_WYG_010-12a"/>
送我友言返故鄉縣登髙望古疆河衛浩以漫山川白<lb/>
日㝠匹馬鳴相亂愴惻懐征途令我腸中㫁<lb/>
　　　三<lb/>
結髪與君友附驥思一鳴君子揚休景遘世垂榮名伊<lb/>
予守屯蹇學宦寡所成握瑜俟知己知己誰為明良時<lb/>
展嬿婉之子復逺行衝颷起閶闔浮雲翳太清層城羅<lb/>
宫殿躍馬振緌纓長嘯歌五噫投策出漢京慨念古人<lb/>
士去之一何輕終焉從子逝富貴非我營<lb/>
<pb n="KR4e0162_WYG_010-12b"/>
　　　四<lb/>
飄飄山上葛纍纍田中瓠茍非同根蒂纒綿安得固人<lb/>
情易反復結交有新故嗟哉夙昔好乖棄在中路明珠<lb/>
倘無因按劍不我顧深言匪由衷白首為所誤亮君朂<lb/>
恒徳永副平生慕<lb/>
　　　寄贈王子衡四章<lb/>
昔餞邁伊始今懐緬猶故城憇屢淹薄舟逰一洄溯弭<lb/>
節指頽景揺車首東路倉皇抗手别邈絶賞心晤<lb/>
<pb n="KR4e0162_WYG_010-13a"/>
　　　二<lb/>
賞心睠景光川汜渺徂征竄身窮海上卧痾天邊城傾<lb/>
欹島岸坼蹙沓波樓驚飄音承来訊頗叙棲泊情<lb/>
　　　三<lb/>
棲泊倦淮堧量移遂山郭沈迷謝簿領褰開盡巖㟧雲<lb/>
翔葉縣鳬風唳華亭鶴果諧宣城興復枉臨海作<lb/>
　　　四<lb/>
臨海疊靈巘洞壑丹霞林名勝紀圖牒仙聖秘幽深俗<lb/>
<pb n="KR4e0162_WYG_010-13b"/>
營迕㣲尚曠懐俟同心倘追凌風歩㓕響升雲岑<lb/>
　　　集吳子寺舘<lb/>
首夏憇秪園逰息觧冠簮窓楹抗疏敞殿宇閟深沉綠<lb/>
竹帶隂渠丹霞綴陽林既枉髙人躅亦恊静者心琴書<lb/>
散煩慮鐘磬發幽音清言忘朝昃𤣥思超古今<lb/>
　　　夏夜薛子宅<lb/>
飄風激疎牖飛雨散髙庭白雲䕃華月青天垂列星褰<lb/>
裳望西苑園樹發青熒隂舘辟炎埃峻檻臨巖亭泠泠<lb/>
<pb n="KR4e0162_WYG_010-14a"/>
朱夏井肅肅𤣥夜扄披霧聆霏談逍遥暢神形逰心娛<lb/>
竹素此樂誠可經<lb/>
　　　贈君采<lb/>
蕭散綜琴書疲疾謝回亂清雲汎䦨暑<hi>一作蘭渚</hi>白水激文<lb/>
瀾於心懐我友翩翩振詞翰比室諧言晤撫景恱流翫<lb/>
孔公讃龍蠖荘生明吹萬理感由神詣情賞非虚嘆鄙<lb/>
哉辨雌霓安知覩河漢願投忘形契去適無窮岸<lb/>
　　　髙橋<hi>以下秦集</hi>
<pb n="KR4e0162_WYG_010-14b"/>
飛梁何裊裊裊裊飛澗中窈窕入青靄蜿蜒垂白虹俯<lb/>
壑聆迅湍攀崖挹廻風䦨干既重複結搆亦玲瓏穿石<lb/>
鑿坤艮架閣憑虚空羽填烏鵲岸力坼黿鼉宫設險固<lb/>
天造扶神豈人工聖代文軌一絶域賔王同梯航無外<lb/>
至筐篚倐然通懐哉絶棧智逝矣當關雄欽誡慕在徳<lb/>
其亡守無窮<lb/>
　　　姜子嶺至三岔<lb/>
出嶺上雲霓入谿下烟嵐髙髙不可極杳杳詎能探朱<lb/>
<pb n="KR4e0162_WYG_010-15a"/>
崖秀夏木石壁映寒潭千林覽葱舊百丈窺澄<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>崩奔<lb/>
谷響赴隱曜川光含登陟力不辭險阻情已諳潜淵羡<lb/>
垂綸越巘思停驂振策岷峨西揚帆江漢南臨深匪忘<lb/>
懼履坦但懐慙<lb/>
　　　青石崖棧<lb/>
側行青石棧誰能久延竚㫁板連曵雲噴泉灑飛雨迅<lb/>
流西囘激峻坂東折屢隤岸互傾欹危梁裊撑拄飲猿<lb/>
駭㳺鱗立馬接翔羽慎爾千金軀永念垂堂語<lb/>
<pb n="KR4e0162_WYG_010-15b"/>
　　　寄粹夫四首<lb/>
伊昔京室娱安知岐路戚君就河内棲予從關西役同<lb/>
源異流止撫事乖心跡終爾返輪鞅音塵慰岑寂<lb/>
　　　二<lb/>
肥遯世久欽苦節晩逾峻懸蘿邈莫攀翠壁迥千仭㝠<lb/>
心道與超晦迹名反近将遂諧龍蠖混然保貞順<lb/>
　　　三<lb/>
昔聞孫登嘯千載識其音岧嶤百門上髣髴三湖隂鴻<lb/>
<pb n="KR4e0162_WYG_010-16a"/>
舉已寥廓鸞響猶空林曠哉既徃古契此徴于今<lb/>
　　　四<lb/>
阮公雖曠達于道未真見石髓不可餐赤文詎能辨服<lb/>
理昧情性眩物矜神誕儻君示中行遥垂大人撰<lb/>
　　　送劉筆峯暨從子黄巖赴省應試<lb/>
年少劉家郎綠鬢顔色鮮大者氣孤卓小者骨奇權珊<lb/>
瑚碧玉樹照耀森我前相看如二阮俱為竹林賢向人<lb/>
長揖别白馬垂䨇鞭朝出長安門夕至晉水邊晉水生<lb/>
<pb n="KR4e0162_WYG_010-16b"/>
秋風桂葉吹香綿迢迢月中樓夜冷蟾兎眠二子獨先<lb/>
登舉頭叩遥天衣裳結綵霧金粟枝聯翩衆人望髙躅<lb/>
飄如雲中仙丈夫生有才即使功業傳君看竹下人落<lb/>
魄空自憐春風杏園花擬待雙車還<lb/>
　<lb/>
　<lb/>
　<lb/>
　大復集巻十<lb/>
</p>
<p>
</p>
  </div>
<div>
                <head>大復集巻十一</head>
    <p>
<pb n="KR4e0162_WYG_011-1a"/>
欽定四庫全書<lb/>
　大復集巻十一　　　　　明　何景明　撰<lb/>
　　七言歌行三十一首<lb/>
　　　乞巧行<hi>以下使集</hi>
鵲橋崔巍河宛轉織女牽牛夜相見岳陽女兒迎七夕<lb/>
乞巧樓高高百尺華燈明月光窈窕結綵蟠花綺羅繞<lb/>
富家女兒恃嬌小年年乞巧不得巧貧家女巧世所稀<lb/>
只為他人縫嫁衣須臾露濕金剪刀雙星漸没河漸高<lb/>
<pb n="KR4e0162_WYG_011-1b"/>
人間天上兩迢遥歩襪仙裙空寂寥君不見古來巧拙<lb/>
何足語歲歲樓前競兒女<lb/>
　　　古松行<lb/>
岳州地多古松樹千株萬株植官路故老猶能記歲年<lb/>
行人不解知朝暮臨江西來烟霧起夾谷連山一百里<lb/>
黛色寒通七澤雲秋聲夜捲三江水郡城之北江水東<lb/>
鄂王祠廟丹青空英雄為謨本宏遠古木至今多烈風<lb/>
忠魂義魄杳何在故物依然見遺愛繁枝百世人不剪<lb/>
<pb n="KR4e0162_WYG_011-2a"/>
直氣千尋我當拜六年前過蒲圻城古松隂中三日行<lb/>
空山倒掛雷雨黒盛夏常貯炎風清郵亭傳舍總蕭瑟<lb/>
鬱抱煩襟亦飄逸迴巖峭壁奔洪濤老蔓長藤翻白日<lb/>
只今復向巴邱道野草漸多松漸少仄徑孤根半蝕苔<lb/>
夕陽幾樹空垂蔦昔時所見合抱材斷枝落葉隨蒿萊<lb/>
過客山中想清籟行徒道上愁黄埃輦山輿嶺萬千重<lb/>
半作豪家樓上棟古人之力今人勞大厦明堂不得用<lb/>
年年官吏催斧斤故老雖怒那敢嗔傍枝出地子成樹<lb/>
<pb n="KR4e0162_WYG_011-2b"/>
野婦山樵摧作薪驛前數幹聊可數我忽見之再三撫<lb/>
霜皮露甲如虬蟠霧鬛烟鬟學龍舞隂森氣象凜猶昔<lb/>
翠色長標不可侮荒林曠野識者稀終為誰家起廊廡<lb/>
回首鄂廟秋山阿廟前之樹無高柯鬼神訶䕶亦徒爾<lb/>
英靈不返將如何達人且勿怨搖落志士胡為傷轗軻<lb/>
君看世事盡如此拔劔聽我松前歌<lb/>
　　　津市打魚歌<lb/>
大船峩峩繫江岸鮎魴鱍鱍收百萬小船取速不取多<lb/>
<pb n="KR4e0162_WYG_011-3a"/>
徃來抛網如擲梭野人無船住水滸織竹為梁數如罟<lb/>
夜來水長没沙背津市家家有魚賣江邊酒樓燕估客<lb/>
割鬐砍鱠不論百楚姬玉手揮霜刀雪花錯落金盤高<lb/>
鄰家思婦清晨起買得蘭江一雙鯉簁簁紅尾三尺長<lb/>
操刀具案不忍傷呼童放鯉潎波去寄我素書向郎處<lb/>
　　　偏橋行<lb/>
城頭日出一丈五偏橋長官來擊鼓山南野苗聚如雨<lb/>
饑向民家食生牯三尺竹箭七尺弩朝出射人夜射虎<lb/>
<pb n="KR4e0162_WYG_011-3b"/>
砦中無房亦無堵男解蠻歌女解舞千人萬人為一户<lb/>
殺血祈神暗乞蠱沙蒸水毒草根苦上山下山那敢<graphic n="KR2681" url="https://raw.githubusercontent.com/kanripo/KR-Gaiji/master/images/KR2681.png" mimeType="image/png"/>
蠢爾苗民爾毋侮虞庭兩階列干羽<lb/>
　　　省中公讌<lb/>
今日何日公讌㑹紫薇垣下填車蓋摠戎太監爭邀呼<lb/>
御史中丞立相待坐花饌玉綺席陳愧我何能居上賓<lb/>
勸酬盡是文武士列坐俱為藩臬臣廣堂潭潭長百武<lb/>
堂前撾鍾復搥鼓擊石彈絲逐横吹清歌緩節隨輕舞<lb/>
<pb n="KR4e0162_WYG_011-4a"/>
酒闌起酌明燭前横金鳴玉聲珊珊交衢夾道燈火亂<lb/>
仰看月出樓臺間諸公豪俊世希有協恭同寅重邊守<lb/>
幸時四方不用兵簿書之暇得飲酒只今天子布洪仁<lb/>
九州四海俱同春清風想見唐虞出玉座欣瞻日月新<lb/>
諸公於此復何慮矢志盟心思致身<lb/>
　　　盤江行<lb/>
四山壁立色如赭盤江横流絶壁下驚濤赴壑奔萬牛<lb/>
峻坂懸空容一馬危叢古樹何隂森尋常行客誰敢臨<lb/>
<pb n="KR4e0162_WYG_011-4b"/>
猺婦清晨出深洞虎羣白晝行空林沉潭之西多巨石<lb/>
短棹輕舟安可適日光射壁蠻烟黄雨氣蒸江瘴波赤<lb/>
土人行泣向我云此地前年曽敗軍守臣秪知需貨利<lb/>
將士欲茍圖功勲英雄謨䇿自有術竄婦奸男何足論<lb/>
營中鼓角連雲起陣前臨山後臨水烹龍釃酒日酣樂<lb/>
傳箭遺弓尚驚喜戰馬俱為山下塵征夫盡向江中死<lb/>
遂令狐豕成其雄屠邊下砦轉相攻千家萬家雞犬盡<lb/>
十城五城烟火空夕陽愁向盤江道黄蒿離離白骨槁<lb/>
<pb n="KR4e0162_WYG_011-5a"/>
魂入秋空結怨雲血染春原長寃草只今殊域來歸王<lb/>
高墩短塹俱已荒牧童驅羊上塋塚田父牽牛耕戰場<lb/>
惟有行人行嘆息聞說盤江淚沾臆<lb/>
　　　大石關行<lb/>
青山千仞城百尺雲中嵳峩列萬石關門控險鐡不如<lb/>
萬人可望不可踰蠻兵一朝殺關吏驅馬入關履平地<lb/>
山頭矛㦸多於草弩箭射甲如射縞當關秪用一夫力<lb/>
胡為萬卒猶難保君不見山上城堞毀樓傾四壁立青<lb/>
<pb n="KR4e0162_WYG_011-5b"/>
狸蒼兕朝對啼白蒿黄雲暮愁入<lb/>
　　　栖鳯亭<hi>為黔國賦</hi>
將軍園中何所蓄十尺亭子四靣竹亭中一榻千巻書<lb/>
將軍晝遊夜還宿元勲甲第高入雲竒珍異玩窮海陸<lb/>
將軍雅性不茍嗜只愛亭邊萬竿緑舊家風節傳累世<lb/>
見此勝如見喬木根株盤據幾十年出地皆成老龍骨<lb/>
舊幹扶踈已作林新梢復見高於屋新梢舊幹森相向<lb/>
百丈空雲寒突兀先公開圃一何勤引水分畦費營築<lb/>
<pb n="KR4e0162_WYG_011-6a"/>
石間斸雨移紫瓊沙上耕烟長青玉至今遺愛思萊公<lb/>
萬古看詩想淇澳將軍能武兼能文展巻一目數行讀<lb/>
只今世守清白操春風如温霜如肅閒時高卧園之中<lb/>
此君亭亭對幽獨月軒夜坐呈夏簟風榭凉慿除暑服<lb/>
空冥縹緲聞笙竽户牖清虚映籖軸昆池歌動黄鵠高<lb/>
洞庭笛横白雲哭瑤瑟一鼓瀟湘亭氷綃再冩篔簹谷<lb/>
憶昨路經嶺徼來佳植全稀多樸遫山深苦竹啼鷓鴣<lb/>
地僻枯篁宿麋鹿何期得到將軍園一洗胸中十年俗<lb/>
<pb n="KR4e0162_WYG_011-6b"/>
清晨邀我促席看半日捲簾猶不足我聞竹生玉河湄<lb/>
開花結食鳯凰啄將軍文采真鳯凰凢樹安能動高目<lb/>
願將音響入簫韶奏我亭中棲鳯曲<lb/>
　　　黄陵廟<lb/>
黄陵峽中灘水多黄陵廟下難經過峩峩巨舸牽百丈<lb/>
櫓折檣摧不得上江風蕭䬃笳鼓哀廟門遙向楓林開<lb/>
徃來落㠶泊江口俎牲呪神釃神酒南船下峽疾如箭<lb/>
岸草汀花看不見巉巗亂石撑如麻雲間濁浪迷三巴<lb/>
<pb n="KR4e0162_WYG_011-7a"/>
千里舟中坐超忽回首天西斷心骨<lb/>
　　　關索嶺<lb/>
噫嘻吁嶮巇何天設之危艱下有奔雷歕雪之飛壑上<lb/>
有懸崖石棧百折而造天嶔崟兮巉巗回復兮盤盤行<lb/>
人雁陳而魚貫計分寸兮躋攀飛鳥兮折翼猴猱兮無<lb/>
援茍失足殞岩而落箐兮曽不足以充虎蛇之餐朝不<lb/>
見日夕不見月雲烟慘慘兮晝夜寒噫嘻乎何天設之<lb/>
危艱我來倚絶壁而長望蓋不知蜀道之為難<lb/>
<pb n="KR4e0162_WYG_011-7b"/>
　　　大梁行<hi>以下家集</hi>
朝登古城口夕藉古城草日落獨見長河流塵起遥觀<lb/>
大梁道大梁自古號名區富貴繁華代不殊高樓歌舞<lb/>
三千户夾道烟花十二衢合沓輪騶交紫陌鳴鐘暮入<lb/>
王侯宅紅粧不讓掌中人珠履皆為門下客片言立賜<lb/>
萬黄金一笑還酬雙白璧帶甲連營殺氣寒君王推轂<lb/>
將登壇彎弧自信成功易拔劔那知報怨難已見分符<lb/>
連楚越更聞飛檄救邯鄲一朝運去同衰賤意氣雄豪<lb/>
<pb n="KR4e0162_WYG_011-8a"/>
似驚電楊花飛入侯嬴館草色凄迷魏王殿萬騎千乘<lb/>
空雲屯綺構朱甍不復存夜雨人歸朱亥里秋風客散<lb/>
信陵門川原百代重囘首宋寢隋宫亦何有遊鹿時銜<lb/>
内苑花行人尚折繁臺栁繁臺下接古城西春深桃李<lb/>
自成蹊朝來忽見東風起薄暮飛花滿故堤<lb/>
　　　蔡州行<lb/>
蔡州城高高且壯四十年間兵不向旌旗忽乘雨雪入<lb/>
一夜開門納兵仗請降盡是洄曲軍拒戰不覩牙城將<lb/>
<pb n="KR4e0162_WYG_011-8b"/>
鞬櫜將軍拜道左緋衣小兒來天上州人始識裴丞相<lb/>
　　　流螢篇<lb/>
廣儲六月清無暑流螢暗逐薫風舉始見昏連萬户星<lb/>
更看夜照千門雨千門萬户競高低拂檻縈廊亂復齊<lb/>
碧莎映水光初逈緑栁棲烟影乍迷水光烟影飛還歇<lb/>
肯使炎精昜淪滅帶火終須避太陽含輝却自親流月<lb/>
長信宫中一葉秋玉階金閣見螢流貴嬪羅扇開香篋<lb/>
侍女珠簾捲畫樓誰家怨婦縫縑素當窻忽見流螢度<lb/>
<pb n="KR4e0162_WYG_011-9a"/>
蟋蟀床空寳瑟寒鴛鴦機暗孤燈暮螢飛螢度自年年<lb/>
却笑明珠按劔前莫言腐草無生意莫道寒灰不再然<lb/>
還將斥鷃鵾鵬語三復莊生第一篇<lb/>
　　　觀漲<lb/>
五月十日雨如射西山諸溪水皆下大陸朝迷牛馬羣<lb/>
疾雷夜破蛟龍罅洪濤冥冥夕風急白浪閃閃山水亞<lb/>
浮波噴沫來崔巍巨邱欲没高岸頽咫尺莫辨天宇濶<lb/>
倉卒但憂坤軸摧固知一葦不可濟雖有萬弩何由迴<lb/>
<pb n="KR4e0162_WYG_011-9b"/>
農家夜起築隄障婦女走觀色沮喪惡少迎人爭渡喧<lb/>
父老擕㓜登城望門前秪訝海勢翻井中暗覺潮聲上<lb/>
憶昨曽為萬里行洞庭灔澦何渺冥鯨呑鼇横那可測<lb/>
盤渦駭浪誰能平只今夢寐時作惡聞此終夜令心驚<lb/>
旋看雨霽勢亦止沙嘴忽落千尺水雜花濛濛夏壖静<lb/>
細草青青夕洲靡行人褰裳掇菱荇稚子垂竿取魴鯉<lb/>
眼前喜愕俱已忘就中消息誰為此<lb/>
　　　寄贈張方伯<lb/>
<pb n="KR4e0162_WYG_011-10a"/>
君侯風神有竒格秀髯方瞳兼廣額少年甲第已崢嶸<lb/>
壯歲功名更輝赫長淮之西古蔡州我侯清風千載流<lb/>
行人尚聞歌叔度童子猶思迎細侯出叅方岳聲雷動<lb/>
復道中州又棲鳯大省才賢豈易推巨卿名位由來重<lb/>
黄河清洛靜風埃少室喬嵩雲霧開行見虞廷咨岳典<lb/>
共看商室濟川材憶昔别公汝水上太行西來隔千嶂<lb/>
抱病還依故里居有懐空向夷門望夷門道接大梁東<lb/>
車輪日日度春風道傍為問南來使早晩朝端召㓂公<lb/>
<pb n="KR4e0162_WYG_011-10b"/>
　　　木槿花歌<lb/>
朝見花開暮見落人生反覆亦相若夜來白露洒園藿<lb/>
已是繁華不如昨朝花枝上鬬綽約暮花辭枝竟何託<lb/>
持花為謝青樓女鏡裏容華不待汝<lb/>
　　　聽琴篇<lb/>
美人横琴坐我堂酒闌為鼓三四行燈孤月明客不發<lb/>
絃悲調急秋夜長吾家瑤琴久不拭金徽玉軫無顔色<lb/>
感君對此如有情一彈使我三嘆息樵歌響答山澗幽<lb/>
<pb n="KR4e0162_WYG_011-11a"/>
楚歌慷慨雲夜愁瀟湘猗蘭稍平逸四座但覺清商流<lb/>
始聞白雪停翠竹烈颷吹我溪上屋忽然翻作廣寒遊<lb/>
知是霓裳羽衣曲含宫移羽何舂容泠泠萬壑吟風松<lb/>
烟岑一夕怨鳴鶴江天何處驚蟠龍我初好音惟好此<lb/>
横笛短簫徒聒耳平生頗抱鍾期懐四海難逢伯牙子<lb/>
今夕何夕願不違為君擊節淚沾衣高歌雅和人世稀<lb/>
河轉參横君莫歸<lb/>
　　　懐三吉士<lb/>
<pb n="KR4e0162_WYG_011-11b"/>
黄河西來走蜿蜒睢漳之水相蕩泊少室王屋俱崢嶸<lb/>
太行林慮朝中嶽含靈萃異幾百年中産三士誠磊落<lb/>
神標秀骨自殊衆水之文蛟山之鶴十年戢鱗在烟海<lb/>
一日比翼棲雲閣蔡君通朗及衆藝馬氏多才歩前作<lb/>
昂藏崔子抱羣經徑操巨舸從伊洛文昌鬱鬱高中天<lb/>
出入彼此同輝㸌玉京神仙皆有侣茅齋野人少相託<lb/>
平生契誼懐數公眼底安得常相樂眼底安得常相樂<lb/>
聨牀並轡今如昨<lb/>
<pb n="KR4e0162_WYG_011-12a"/>
　　　觀打魚用東坡韻<lb/>
大魚跳波如擲塊溪日溶溶照金背小魚呴沫沿岸行<lb/>
潛向沙邊翻荇蔕家僮舉網欣得鮮持向庖丁割為鱠<lb/>
磁甖始見紅尾搖霜刃旋看錦鱗碎我雖愛此不忍食<lb/>
悔不先教放溪瀨自愛含生天地間寧知失意波濤外<lb/>
嗟哉小物尚有然人間得喪誰得㑹君不見鯤與鯨釣<lb/>
者持綸空爾思倐忽乘雲下滄海<lb/>
　　　孤雁篇<lb/>
<pb n="KR4e0162_WYG_011-12b"/>
孤雁北來來幾時窮冬無侣鳴聲悲雲長路渺去安極<lb/>
日暮天寒飛更遲洞庭瀟湘落秋水苦竹黄蘆一千里<lb/>
清怨時從鳴笛生斷行暮逐哀箏起塵沙關塞愁轉蓬<lb/>
隨風且落江湖中微軀幸免庖人俎短翮長辭獵士弓<lb/>
君不見隴山鸚鵡解人語一生自恨黄金籠<lb/>
　　　北風行<lb/>
古申城邊秋風落北風慘慘夜復作𤣥冬烟霧巻寒沙<lb/>
白晝雷霆出隂壑寒沙隂壑晝難開萬里悲風何壯哉<lb/>
<pb n="KR4e0162_WYG_011-13a"/>
高空落木下不止長路斷蓬吹更迴嚴威著地坤維裂<lb/>
鷹隼入谷龍蛇結寒雲凍月光杳冥荒臺古林氣慄冽<lb/>
郭西村舍雖近城蕭條盡日無人行門前但聞衰栁折<lb/>
牆外秪聽枯桑鳴鄰翁歲暮缺衣褐茅屋欹斜用繩縳<lb/>
塵生釡甑暗不掃寒入肌膚利如割堂上書生感歲侵<lb/>
臨風三嘆不成吟暮花飄揚不可見病葉憔悴傷人心<lb/>
出門黯淡天無色衝颷四來山為黒黄河欲度波浪隂<lb/>
滄海無梁星斗仄嚴霜大雪來幾時葳㽔朱鳯號南極<lb/>
<pb n="KR4e0162_WYG_011-13b"/>
　　　雨夕行<lb/>
城頭雨脚黒不斷堦下凍潦流已滿出門咫尺無所適<lb/>
積霧連雲接平坂城中佳人沈與趙我忽思之費招挽<lb/>
趙子閉門卧不出沈生衝泥來獨晩臨堦下馬入我堂<lb/>
琅琅高詠不可忘瑤徽浮塵為我拭磁甖濁酒為我嘗<lb/>
西鄰彭生亦豪士四壁風雨卧一床隔牆深夜呼即至<lb/>
三人團坐傾壺觴須臾簷雨亂沾席牎風蕭蕭動烟栢<lb/>
照夜青缸寒向人促曙紅罏暖留客請君再歌我擊節<lb/>
<pb n="KR4e0162_WYG_011-14a"/>
晨雞已下西城陌嗚呼人生歡樂難再來古人滿眼俱<lb/>
塵埃何况與子異鄉域此地相逢能幾迴<lb/>
　　　白雪篇<lb/>
𤣥颷作雪龍沙窟萬里吹花度南麓千門九衢堆已遍<lb/>
翠崖丹壑沾應足曙輝寒素積崔巍中天照耀瓊瑶臺<lb/>
羲和不知六龍在仙人遙乘萬鶴來依樓傍檻墜深院<lb/>
輕羅白紵誰曽見已將弱舞鬭迴風未遣明姿讓流霰<lb/>
城中車馬不動塵党家金帳暖圍春豈知窮巷衡門裏<lb/>
<pb n="KR4e0162_WYG_011-14b"/>
亦<hi>一作無</hi>有當時高卧人<lb/>
　　　雨雪呈望之<lb/>
北風蕭蕭天雨雪洪川大陸氷嶙峋城闉咫尺不可越<lb/>
念子鬱鬱傷我神十年骨肉更知已四海兄弟今何人<lb/>
夫子風流本絶世致身况在萬里津頃聆清辭叩哀玉<lb/>
復睹高價收名珍愚弟病歸卧邱壑山中日與蓬蒿親<lb/>
喜看結駟來天上又許題詩到水濱嗟哉十日不一見<lb/>
眼底勝㑹真難頻茅簷白日苦太短秪有長夜堪留賓<lb/>
<pb n="KR4e0162_WYG_011-15a"/>
瓦罏木檠亦不惡梅花栢葉俱鮮新只須對此共歌笑<lb/>
莫使離别成逡廵<lb/>
　　　寳劒篇<lb/>
　　戴仲鶡將赴春官來别何子何子作寳劒篇贈之<lb/>
　　其辭曰<lb/>
我有雙龍之寳劒重之不減雙呉鈎雄遊九天横素秋<lb/>
䳄鳴匣中聲啁啾扶風豪士邯鄲俠千金在傍不敢酬<lb/>
雪花星文照玉玦贈汝慰我心所求汝今年纔二十四<lb/>
<pb n="KR4e0162_WYG_011-15b"/>
北上長安見天子手翳鳯凰跨騏驥肝膽義氣無與<lb/>
比杏花江頭春風起緑袍青綬帶秋水想見提攜白日<lb/>
前更看結佩青雲裏我初鑄此良已勞昆吾鐡冶風雷<lb/>
號寳鞘玉珥黄金錯何以繫之赤錦縧砍地翻虞滄溟<lb/>
倒倚天未覺虹蜺高十年在匣尚未試嘗恐棄置成鉛<lb/>
刀君不見豐城紫氛埋古獄星辰夜搖魍魎哭竒器逢<lb/>
人自有時肯使塵沙竟湮没又不見藍田寳山空突兀<lb/>
頑石却指神鋒禿平生雖有百煉鋼一用不謹為棄物<lb/>
<pb n="KR4e0162_WYG_011-16a"/>
吁嗟戴生爾無忽<lb/>
　　　寄王軄方<lb/>
故人王郎天上客一歲寄書凡兩束山中病夫儔侣稀<lb/>
念子不見心轉鬱長淮浪高河無梁我無羽翼到爾傍<lb/>
京師南來四千里春鴻秋雁毎相望<hi>一作莫相忘</hi>
　　　寄李空同<lb/>
黄河臘月氷十丈縱有鯉魚那得上楚天鴻雁避霜雪<lb/>
未得逢春難北向康王城邊沙草曛梁王臺上多暮雲<lb/>
<pb n="KR4e0162_WYG_011-16b"/>
野人歲晩誰相對桐栢山中空憶君<lb/>
　　　歲晏行<lb/>
舊嵗已晏新歲逼山城雪飛北風烈徭夫河邊行且哭<lb/>
沙寒水氷凍傷骨長官呌號吏馳突府帖連催築河卒<lb/>
一年徴求不少蠲貧家賣男富賣田白金縱有非地産<lb/>
一兩已值千銅錢徃時人家有儲粟今歲人家飯不足<lb/>
饑鶴翻飛不畏人老雅鳴噪日近屋生男長成聚比鄰<lb/>
生女落地思嫁人官家私家各有務百歲豈止療一身<lb/>
<pb n="KR4e0162_WYG_011-17a"/>
近聞狐兎亦徴及列網持矰徧山域野人知田不知獵<lb/>
蓬矢桑弓射不得嗟吁今昔豈異情昔時新年歌滿城<lb/>
明朝亦是新年到北舍東鄰聞哭聲<lb/>
　　　嫦娥圖<lb/>
月宫峩峩冷光射桂樹長生花不謝玉宇瓊樓閉早秋<lb/>
金蟾銀兎啼寒夜夜寒露下歩瑶臺羅襪仙裙冉冉來<lb/>
屏障乍開雲母隔簾櫳遙望水精開明星迢渺斜銀漢<lb/>
誰擬丰神傳素練霓裳羽衣世莫聞霧鬟雪貎人難見<lb/>
<pb n="KR4e0162_WYG_011-17b"/>
靈藥空疑后羿妻吹簫跨鶴幾人迷君欲遨遊廣寒殿<lb/>
直攀萬丈青雲梯<lb/>
　　　胡生行<lb/>
近時逢人論術數胡生相法稱獨歩閉户時看神相篇<lb/>
然燈夜讀石室賦吾觀此術非荒唐異人歴代各有長<lb/>
我朝名家亦不少神妙無過袁栁莊君學本從袁氏出<lb/>
識鑒至今如畫一為客十年凡幾更閲人四海無一失<lb/>
初從燕市度生涯一日聲譽傳京華衣冠毎動公卿座<lb/>
<pb n="KR4e0162_WYG_011-18a"/>
車馬爭迎貴戚家自從仗劒離京域當時朝士無相識<lb/>
已徃豪華不可論只今形貌猶能憶漂泊江湖不自伸<lb/>
袖中書在半埃塵窮途反遭俗眼士末路難逢好事人<lb/>
昔聞燕邸招藝匠袁生抱術金門上文皇自有天子<lb/>
鬚羣臣盡是封侯相君臣千載當一時雅鑒風神猶在<lb/>
兹才殊未可尋常得數偶還教際㑹竒古來相心不相<lb/>
體眼前貧賤那能擬志士翻居草澤中貴人多在塵埃<lb/>
裏胡生謂我顔色竒願我已是雲壑姿希夷不識錢若<lb/>
<pb n="KR4e0162_WYG_011-18b"/>
水麻衣道士應當知<lb/>
　　　袁惟武山水圖<lb/>
源潭窈窕開層島疊嶺撑空互傾倒人家萬樹隔村原<lb/>
細雨冥冥春更好清江柴扉映春草樵歌漁唱歸林早<lb/>
帆色遙隨返照迴岸沙却被垂楊掃袁侯此圖愛藏䕶<lb/>
畫手莫識馬與顧掛壁盤紆見巖壑開牎拂拭生雲霧<lb/>
嗚呼此圖侯當珍重留壁間萬金莫買真江山<lb/>
　大復集巻十一<lb/>
</p>
<p>
</p>
  </div>
<div>
                <head>大復集巻十二</head>
    <p>
<pb n="KR4e0162_WYG_012-1a"/>
欽定四庫全書<lb/>
　大復集巻十二　　　　　明　何景明　撰<lb/>
　　七言歌行三十八首<lb/>
　　　歸來篇<lb/>
君不見陶公飲酒負竒氣平生下筆五千字不肯上書<lb/>
干明主安能束帶見小吏歸來不願千頃田但須囊中<lb/>
有酒錢男兒委身事權貴摧眉折腰誠可憐朱君雄豪<lb/>
氣如虎風期直與陶公伍青袍銀帶不復視壯年棄官<lb/>
<pb n="KR4e0162_WYG_012-1b"/>
如棄土雅性好酒兼好文眼中富貴豈足論五花換酒<lb/>
召賓客千金買書遺子孫人生百歲終蕭索如子從容<lb/>
胡不樂未似原生少宿儲却比蘇家多負郭長安陌上<lb/>
久離羣予亦還山卧白雲南巖桂樹花自發歲晩相看<lb/>
一望君<lb/>
　　　雪中宴袁揮使惟武宅<lb/>
四郊飛雪暗高城北風怒號天杳冥將軍宅中晝擊鼓<lb/>
哀筝鳴笛羅後庭我時凍吟在西野忽見將軍送書者<lb/>
<pb n="KR4e0162_WYG_012-2a"/>
開書讀罷喜即行邀我入門方下馬凝輝絢素開簾櫳<lb/>
流風迴霰滿堂中青氊帳高雪不濕蘭燈夜照氍毹紅<lb/>
卿家父子皆好客能留對雪歡今夕已㸔稱壽奉千金<lb/>
况復徴歌出雙璧梁園賓客多交遊謝家兄弟盡風流<lb/>
古人勝事長已矣吾輩優遊亦爾儔<lb/>
　　　鴻門行<lb/>
沛公昔日分義軍旌旗十萬西入秦山東諸侯皆後至<lb/>
咸陽萬姓思為臣項王東來怒如虎置酒朝㑹鴻門下<lb/>
<pb n="KR4e0162_WYG_012-2b"/>
門前壯士擁盾入座上小臣拔劒舞爭雄較勝未可量<lb/>
相㸔杯酒成倉皇揮刀醉擊玉斗碎攬帶空懸寳玦光<lb/>
沙丘城邊祖龍死芒碭山傍匿天子澤中夜聞白蛇斷<lb/>
灞上朝㸔赤雲起君不見劉郎供帳出秦宫宫中火照<lb/>
三月紅英雄為謨自有術亞父徒知殺沛公<lb/>
　　　垓下行<lb/>
咸陽原上失秦鹿戍夫入關競馳逐君王自負十尺軀<lb/>
傍人更訝重瞳目横行按劒一何威叱咜四海隨指揮<lb/>
<pb n="KR4e0162_WYG_012-3a"/>
諸侯西向受金印壯士東歸盡錦衣隂陵道中夜失援<lb/>
垓下孤軍獨迎戰百萬王師來震天八千子弟隨飛電<lb/>
自言百戰當一身寧知一敗損威神美人帳下㸔無主<lb/>
駿馬江邊棄與人楚歌聲高暮雲佇孤燈對酒慘不語<lb/>
蓋世英雄力拔山一夕悲哀淚如雨君不見三軍縞素<lb/>
行負戈烏江不渡愁風波古來失道衆所棄父老雖憐<lb/>
將奈何<lb/>
　　　長歌行贈旺兄<lb/>
<pb n="KR4e0162_WYG_012-3b"/>
兄為吾祖之長孫能將孝義持家門耕鑿不隨時俗改<lb/>
衣冠頗有古風存我家東岡舊鄉土穀有田場桑有圃<lb/>
諸弟諠譁逐城市兄也蕭條守環堵僕僮馴雅妻更良<lb/>
男女膝下皆成行女長適人止近里男大為農不出鄉<lb/>
只今汝年六十七我翁為叔汝為姪歲時相㸔如父子<lb/>
登堂過庭禮不失弟昔省兄盡兄懽夜秉燈燭羅杯盤<lb/>
兄前勸飲嫂勸餐留我一月相盤桓自從離兄仕都下<lb/>
都城誰是悠悠者萬户清晨霜滿裘九衢白晝塵隨馬<lb/>
<pb n="KR4e0162_WYG_012-4a"/>
朱門金鎻午未開我曹不敢騎馬囘此時吾兄正穩卧<lb/>
日高户外無人催愛兄好靜謝塵網一巻道書常在掌<lb/>
托身未肯附年少舉手何曽揖官長頃來生事日㸔微<lb/>
種麻自織身上衣少兒從學長幹蠱我兄心中無是非<lb/>
君不見人間歲月坐相迫胡為東城復南陌兄今已作<lb/>
白頭翁弟亦長辭青𤨏客山中桂樹况逢春谷口桃花<lb/>
更照人花前樹下一壺酒弟勸兄酬不畏貧<lb/>
　　　短歌行贈賈西谷<lb/>
<pb n="KR4e0162_WYG_012-4b"/>
城西草堂日無事廣文先生騎馬至先生雅性嗜林壑<lb/>
為愛吾廬有幽意長溪風起寒日冥晩雲含白冬樹青<lb/>
山城沽酒不易得為爾且繫雙銀瓶先生好吟近頗酷<lb/>
手書佳句已盈軸燈前朗詠三十篇一一徽音中金玉<lb/>
顧予疎陋非良儔感君過野常優遊城中豈無萬户侯<lb/>
金盤玉饌不少留從來富貴安足慕水上浮漚草頭露<lb/>
君不見賈生自負洛陽才南遷且作長沙傅<lb/>
　　　漢將篇<lb/>
<pb n="KR4e0162_WYG_012-5a"/>
漢家西北烟塵起烽火夜照西京裏單于奔<hi>一作崩</hi>騰一<lb/>
萬騎關塞逶迤五千里飛符揷羽募精强連營列陣掃<lb/>
邊疆已見將軍屯細栁更聞天子獵長楊長楊羽獵兵<lb/>
威振疊鼓鳴鉦聞遠近龍虎遙分天上軍魚蛇徧閲雲<lb/>
中陣長安騘馬俠少年金鞍玉轡鐡連錢共㸔拔劒追<lb/>
驕子自許彎弓射左賢驚風晝起邊沙漲疎勒黄雲迷<lb/>
所向飲馬寒臨月窟傍驅兵夜度天山上降旗欵節樹<lb/>
戎城巻斾迴旌入帝京征人半死龍庭戰壯士俱標麟<lb/>
<pb n="KR4e0162_WYG_012-5b"/>
閣名麟閣功名不易得貴臣良相徒顔色邊人盡道李<lb/>
飛將還漢誰言蘇屬國玉門關外朔雲愁燕頷書生亦<lb/>
白頭君王自憶亷頗輩義士羞稱萬户侯<lb/>
　　　孤鶴篇<lb/>
我家孤鶴李侯贈霜儀皎潔三尺高向人似矜短羽翼<lb/>
失侣豈免長呼號赤霄青雲暮延佇天長路逺飛不去<lb/>
日來秋塘啄苦蓼時向空牆倚脩樹憶昔初在山人家<lb/>
雌雄和鳴閑且嘉夜寒對舞庭中月日暮雙棲嶺上霞<lb/>
<pb n="KR4e0162_WYG_012-6a"/>
李侯平生重幽德致此逺自東呉國金櫳玉檻脱相送<lb/>
異種竒毛惜不得一自天涯失舊行垂頭戢羽空徬徨<lb/>
朝聞横笛音相和夕對鳴絃影自傷荒堦雨濕多泥滓<lb/>
毛翮摧頺風不起奮迅那推一鶚先昻藏且在羣雞裏<lb/>
吁嗟人世是還非華表千年更一歸蓬萊宫内青瑤樹<lb/>
㑹接文鵷比翼飛<lb/>
　　　冬雨嘆三首<lb/>
季冬十日雨不絶寒烟凍霧何凄凄城頭無由見白日<lb/>
<pb n="KR4e0162_WYG_012-6b"/>
坂下秪是愁黄泥鄉中餓叟納官賦白頭赤脚行中路<lb/>
薄暮臨河望郡城水深岸滑何由渡<lb/>
　　　二<lb/>
一冬枯槁雪不集細雨冥冥高岸濕天邊鴻雁安所歸<lb/>
歲晩蛟龍不得蟄昨聞汝北多死亡横尸委骨官道傍<lb/>
我里四鄰久已出到今不知死何鄉<lb/>
　　　三<lb/>
西望千峯萬峯連出門朝暮生雲烟日傍雨脚下平地<lb/>
<pb n="KR4e0162_WYG_012-7a"/>
風外濤頭衝逺天急颷北迴振林薄白晝狐狸行近郭<lb/>
城下饑烏啄死人蒼鷹側來怒相攫<lb/>
　　　懐舊吟贈阮世隆<lb/>
君家高樓對芳樹開宴曽留三日住銅槃絳爉煖照春<lb/>
金壺銀漏寒催曙知君重義多豪遊滿門賓客為我留<lb/>
珊瑚不避鐡如意驊騮皆纒金絡頭爾時北上與君别<lb/>
蔡州城外花如雪夢裏猶尋汝上雲醉中却憶淮西月<lb/>
丈夫富貴各有因如君立身亦不羣行年四十未白髮<lb/>
<pb n="KR4e0162_WYG_012-7b"/>
生兒十八期青雲君從秋日遙分手我向東風一囘首<lb/>
山下長搴舊薜蘿樓前應長春楊栁<lb/>
　　　官倉行<lb/>
長棘周袤三丈垣高門鐡鎻緘兩關黄鬚碧衫下厫吏<lb/>
白板朱書十行字帳前喧呼朝不休剪旌分隊聽唱籌<lb/>
富家得粟堆如邱大車檻檻服兩牛鄉間餓夫立牆下<lb/>
稍欲近前遭吏罵<lb/>
　　　除夕醉歌二首<lb/>
<pb n="KR4e0162_WYG_012-8a"/>
今歲相逢惟此夕美人金罇莫虛擲千金一刻真可惜<lb/>
夜久衾帷望河漢寒星欲没明燈爛長歌坐待東方旦<lb/>
　　　二<lb/>
孤城歲徂嘆幽獨舉觴醉飲城西曲野風蕭條山雪暮<lb/>
寒梅無花栁難緑今年今日不可留明日明年更可愁<lb/>
山中縱有如澠酒春花爛熳與誰遊<lb/>
　　　醉歌行贈柴逸士<lb/>
今年中秋與君共舉觴待月城西宅良夜清尊逢故人<lb/>
<pb n="KR4e0162_WYG_012-8b"/>
空堂明燭留逺客山城暮雲黯未收流烟何時散高樓<lb/>
清風徐來勸我飲明月不至令人愁君是長安舊相識<lb/>
坐論舊事還相憶金市豪華如夢寐玉京仙侣無消息<lb/>
人生去住安有同有如長風吹斷蓬得隨江湖扁舟外<lb/>
不恨關山横笛中酒中雲散天如洗月明忽墮金罇裏<lb/>
起㸔皓彩發青巒坐見流光盈緑水濶舞高歌夜未央<lb/>
攬衣擊節為君起<lb/>
　　　和獻吉送公順<lb/>
<pb n="KR4e0162_WYG_012-9a"/>
君不見池中魚君不見澤中蛇一朝羽翼起烟霧向時<lb/>
頭角盤泥沙神物舒巻各有時男子豈得常在家君今<lb/>
年纔四十餘雙旟駟馬高蓋車手中持文符腰下佩轆<lb/>
轤登山采球琳渉水采珊瑚吁嗟至寳今豈無莫使和<lb/>
氏空號呼<lb/>
　　　古峯畫梅歌<lb/>
空江月墮孤山曉直幹横枝疎更好夜來夢破碧窻虚<lb/>
殘雪半庭寒不掃小橋水淺影初斜野徑風清香未老<lb/>
<pb n="KR4e0162_WYG_012-9b"/>
霜魂月魄獨俜停玉骨氷肌自枯槁溪頭數㸃瘦花明<lb/>
塢雲漠漠林烟渺逋翁湖山詩思閑寂寂柴門春醉倒<lb/>
山亭晝午鶴飛還一聲長笛江門悄<lb/>
　　　登山吟<lb/>
風吹葛蔓石磊磊蘿薜搖烟映山鬼我行登山采石耳<lb/>
長歌捎林暮風起君不見寺傍桃李飛如霰青春已破<lb/>
白日晏萬事盡付東流波高飛且嘆南來雁<lb/>
　　　落花嘆<lb/>
<pb n="KR4e0162_WYG_012-10a"/>
君不見樹上花東風吹始開東風吹開更吹落世間有<lb/>
樂寧無哀汝南何生未三十頭髪未白心已灰見此落<lb/>
花三嘆息東風吹去何時來<lb/>
　　　復見阮生行<lb/>
阮生别我尚總角三月不見冠峩峩未知華實竟何似<lb/>
眼㸔玉樹成枝柯君不見世間日月翻如波昨日黒髪<lb/>
今則皤龍駒千里汗成血道傍老馬空蹉跎人生少時<lb/>
不努力齒大身長嗟奈何<lb/>
<pb n="KR4e0162_WYG_012-10b"/>
　　　古井篇<lb/>
君不見城邉古井荆棘荒沙崩雨塌官道傍當時碧甃<lb/>
映朱閣黄金闌干銀作床美人銅瓶響哀玉寧知委棄<lb/>
同悲涼梧桐花乾蘚花澁鷺鶿側窺蚯蚓入百丈寒泉<lb/>
尚堪飲心長綆短空愁立<lb/>
　　　古松歌<lb/>
賢隱寺傍之古松竒絶可比徂徠峯問之故老迷歲月<lb/>
但見皮肉屈疆苔蘚裂高枝上掣𤣥冥風迴柯反掃隂<lb/>
<pb n="KR4e0162_WYG_012-11a"/>
崖雪藤飜蔓巻空林黒集霰流烟豈終極斧斤相顧思<lb/>
盤錯梁棟誰來誇正直昔予山遊駐車馬行吟屢憇兹<lb/>
松下松根老僧為開徑野色巖姿坐生暝葉暗秋燈𣑽<lb/>
殿深花香晩飯齋厨靜一年幽憂不到此寧知摧折空<lb/>
山裏龍盤虎拏終有神白骨蒼鱗半枯死滄波古岸霜<lb/>
氣夕硉矹猶㸔數千尺石上連朝走雲雨山中十月飛<lb/>
霹靂千靈百怪相䕶訶過客居人盡憐惜君不見泰山<lb/>
五大夫零落今㸔在何處滄海空流使者槎悲風暮起<lb/>
<pb n="KR4e0162_WYG_012-11b"/>
將軍樹嗚呼人生富貴竟何益松乎松乎吾當為爾誅<lb/>
茆傍青壁<lb/>
　　　隴右行送徐少參<lb/>
隴右地長安西行一千里秦日長城號塞垣漢時故郡<lb/>
稱天水聖朝掃盪無烽烟射獵之地為桑田熟羗賣馬<lb/>
常入塞將軍遊騎不出邊知君風采古遺愛揚筞傳符<lb/>
度關内父老三秦望節來葱嶺諸𦍑遮馬拜開藩分道<lb/>
鎮邊塵居守廵行歴幾春熊軾朱幡今岳伯豸冠白筆<lb/>
<pb n="KR4e0162_WYG_012-12a"/>
舊臺臣瓦亭之西半山谷土室隂隂連板屋落月孤城<lb/>
清渭源寒雲古磧黄河曲十年此地曽遊歌别來風物<lb/>
今如何竹花秋臨鳥䑕穴楊葉夕渡魚龍波回㸔萬里<lb/>
風雲色少小趨庭淚沾臆相送悲吟不盡情關山隴坂<lb/>
高無極<lb/>
　　　遊西峯示四子<lb/>
今我不樂遊西峯喜有四子來相從日長古寺風景靜<lb/>
蜀葵始青榴始紅彭生舊時同遊者毎遇遊山先跨馬<lb/>
<pb n="KR4e0162_WYG_012-12b"/>
徐生愛山欲留宿朝見青山獨開目自云邑城盡原野<lb/>
頗恨無家傍林谷陳阮二生皆少年陳生家亦近此山<lb/>
阮生志不在山水騎馬欲行仍復還吁嗟汝輩各努力<lb/>
此身㑹見生羽翼乘風高舉或遠遊安得久為山人留<lb/>
他時倘願騎黄鵠隨我江邊伴白鷗<lb/>
　　　甄邦治行樂圖<lb/>
黄金雖有餘不如常乘下澤車紫綬結腰下不如常騎<lb/>
欵叚馬人生富貴皆有憂豈必只願封公侯君今出有<lb/>
<pb n="KR4e0162_WYG_012-13a"/>
駿馬更輕裘及此壯年當出遊西飛日月如東流君不<lb/>
見馬少遊<lb/>
　　　長安大道行<lb/>
長安大道如弦直車馬相逢不相識金鞭玉轂共爭先<lb/>
日日紅塵大道邊七貴門前羅將相五侯座上列神仙<lb/>
五侯七貴同杯酒萬騎千夫盡奔走一言得意賤可貴<lb/>
百計奉身無亦有杯酒經過日共遊比權並勢暗相謀<lb/>
才見黄金結兄弟忽㸔白刃起仇讐薫天灼地期長久<lb/>
<pb n="KR4e0162_WYG_012-13b"/>
覆雨飜雲亦隨手富貴誰言福作門驕奢終與禍為鄰<lb/>
瑤臺歌舞新更主金谷池亭别與人豪賓貴客如風霰<lb/>
鞍馬當時倐雷電得飽空聞鞲上鷹附炎不見梁間燕<lb/>
尋常只道泰山安頃刻寧知滄海變秋來春去互推遷<lb/>
物理相尋是等閒豈知盛滿衰仍至豈識憂從樂極還<lb/>
獨怪梁生何感慨拂袖長歌辭漢關<lb/>
　　　入京篇<lb/>
軒車若水流宫闕似雲浮畿甸一千里山河十二州城<lb/>
<pb n="KR4e0162_WYG_012-14a"/>
中甲第共崔巍别起雲甍接露臺旭日纔臨萬户動飛<lb/>
塵遙見九關開九關雞鳴競車馬百僚已集金門下入<lb/>
衞皆為龍虎軍來朝盡是貂蟬者天子乘春覽物華霓<lb/>
旌羽扇五雲車六龍不駐千官仗匹騎常過七貴家七<lb/>
貴家連鳯城裏轉日薫天勢無比池榭春來錦繡圍樓<lb/>
臺日暮歌鍾起復有蒙恩過董仇執柄持權得自由不<lb/>
使府中除將相直教門下謁王侯王侯貴人慕豪富意<lb/>
氣相㸔益驕妬未惜朱閑騕褭駒豈論金谷珊瑚樹托<lb/>
<pb n="KR4e0162_WYG_012-14b"/>
身日月有光輝舉翼風雲多㑹遇可憐漢室盛衣冠楊<lb/>
雄蓬巷獨饑寒終歲校書空閉閣十年執㦸不遷官公<lb/>
孫射筞取卿相李廣馮唐徒自嘆<lb/>
　　　送熊廷振之楚藩<lb/>
燕京春色花太半豫州楊栁風吹斷南雁新衝汝雪來<lb/>
北車久待河氷泮與君結綬俱明時送君執手如前期<lb/>
丈夫勲業豈必少四十遭逢猶不遲即今君身更磊落<lb/>
義氣如山誰可奪同榜衣冠照鄉里十年名位登方岳<lb/>
<pb n="KR4e0162_WYG_012-15a"/>
帝城朝開羅斾旌欲發未發明星明麒麟獻納遙相憶<lb/>
江漢風流須此行<lb/>
　　　送顧錦衣赴廣東僉憲<lb/>
君不見錦衣白馬若雷電當朝氣勢人爭羨顧君出入<lb/>
身不移心㸔富貴同貧賤二三貴人隨至尊冠冕劒佩<lb/>
如雲屯青袍自向將軍幕欵段不叩諸侯門外臺新捧<lb/>
廣州檄青冥斧鉞生霜日海嶠諸城發鼓迎江天萬里<lb/>
褰帷出丈夫不言自立身清水白石何粼粼金張門客<lb/>
<pb n="KR4e0162_WYG_012-15b"/>
不足數嶢嶢赫赫何為人<lb/>
　　　送樊生<lb/>
翩翩南圖鳥昔是北溟鯤纔見搏風一日起忽㸔垂趐<lb/>
九天雲樊生此行覽呉越大江石城通日月岧岧南京<lb/>
十二樓波浪蹴踏金銀闕爾上金陵望帝關星河北極<lb/>
開幽燕丈夫常懐四海志才人亦賦兩都篇排空萬里<lb/>
有毛質再接扶搖上九天<lb/>
　　　彭生行<lb/>
<pb n="KR4e0162_WYG_012-16a"/>
岷峨山根江水坼萬里波濤混呉越傾湖倒海不可量<lb/>
仰㸔一線青天上蔚藍秀色盤三巴間産錦石兼丹沙<lb/>
王嚴揚馬各挺出異才豈必生中華彭生昻昻千里駒<lb/>
少年騎馬來成都飛黄騕褭未即試已覺竒氣排長途<lb/>
君不見岷山不崩江不枯古之高才何代無<lb/>
　　　黄河篇<lb/>
黄河崑崙源九曲與天通銀漢貫箕尾左盤日月宫奔<lb/>
流下龍門噴薄沙海風三山萬里倚窮髪鼇極虹梁開<lb/>
<pb n="KR4e0162_WYG_012-16b"/>
恍惚排空雪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>垂銀城便可因之向溟渤郭生少年觀<lb/>
上都還家且泛黄河艫讀書豈必破萬巻覽勝何須行<lb/>
九區蓬池已在梁園裏嘯歌緑水洪波起揚帆他日乘<lb/>
高秋見爾星槎掛斗牛<lb/>
　　　三清山人歌<lb/>
山人佩劒冠逺遊腰間鞶囊垂虎頭七星照耀金銀鈎<lb/>
東行筞杖指盧霍逝將滄海尋丹丘三清西南龍虎連<lb/>
攅峯疊翠盤石蓮千崖萬壑不可以徑度玉梁倒掛銀<lb/>
<pb n="KR4e0162_WYG_012-17a"/>
河前青蜺下望慿雲烟石璧中開日月懸傍通七十二<lb/>
福地白玉樓臺羅洞天此中棲身煉大藥寳笈靈書啓<lb/>
五岳騎鹿時見南斗君聞笙夜侯緱山鶴我今遊目送<lb/>
㝠鴻欲訪名山入越中飛梁萬丈倘可接共爾青天躡<lb/>
彩虹<lb/>
　　　昔遊篇<lb/>
三星爛夜河漢流觴行瑟作中堂幽李君勿嘆息薛君<lb/>
且停謳英英孟夫子聽我當筵歌昔遊昔遊少年觀上<lb/>
<pb n="KR4e0162_WYG_012-17b"/>
都並轡驕嘶雙紫騮雲中十二樓羅綺照燕州夾槐複<lb/>
道臨仙苑垂栁通闤對御溝平明向帝宅半醉過王侯<lb/>
遊梁詞賦那稱數入洛聲名未足儔自言與我共聨翩<lb/>
塌翼寜知落九天折花别青門揮袂渡湘川斑竹古魂<lb/>
垂淚雨蒼梧遙夢結愁烟南嶺越江㘭東城移海郊不<lb/>
記流年幾抛擲五見楊栁垂青梢鴻雁散他縣鷦鷯棲<lb/>
故巢君從歧路悲轉蓬我在長安嗟繫匏金門上書久<lb/>
不報雲閣題詩空自嘲以兹守蹉跎舊客罕經過日與<lb/>
<pb n="KR4e0162_WYG_012-18a"/>
李薛輩詩酒縱歡歌春風宛轉青絲鞚夜月留連金叵<lb/>
羅筆翻翠虹霓手掣生蛟鼉三千豔女羅紫宫傾城一<lb/>
笑揚雙蛾星分霧散去長安豈意天垂雲雨懽龍劒雄<lb/>
雌忽復合朝天再覩漢衣冠帝京宫觀一如昔盤龍曲<lb/>
鳯青雲間九衢車馬流如水五侯甲第峙如山星樞常<lb/>
不轉海岳自迴環昔日繡衣一何貴今㸔竄逐宰河關<lb/>
可憐舊賓友逝者誰復還二三壯士力搏虎轉盼埋骨<lb/>
黄泉灣榮華閃爍若電露俛仰今古凋朱顔君不見漢<lb/>
<pb n="KR4e0162_WYG_012-18b"/>
李廣威名萬里匃奴聞彎弓貫白石射虎生黄雲一朝<lb/>
謝病逢醉尉灞亭不識故將軍君不見秦范雎折脅摺<lb/>
齒隨王稽一言奪相印七國趨關西雄豪趙魏二公子<lb/>
徒使虞卿從魏齊貴賤傾覆如旋風王侯豈異鳥與虫<lb/>
魯連獨蹈滄海去張良仍從黄石公孟夫子總角與君<lb/>
戯共許非凡倫萬金騕褭騰天雲子今胡為在風塵低<lb/>
頭<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>靣男子身笑予落魄亦如此痛飲狂歌非隱淪囘<lb/>
首向崧岳少室高嶙峋寂寥紫芝曲空負桃花春㑹須<lb/>
<pb n="KR4e0162_WYG_012-19a"/>
約爾同歸去為招李薛兩才人<lb/>
　　　贈商三<lb/>
去冬雪雨留薊門開筵謔浪倒金罇今春燈火到長安<lb/>
過門不肯迴銀鞍燕山花隔平山栁馬上東風幾囘首<lb/>
　　　大梁吟送李進士<lb/>
大梁擅豪華鉅野生龍蛇頃來曹李輩擢秀冠詩家神<lb/>
駒並逐兩超絶凡馬百萬空咨嗟李邕門下多竒士曹<lb/>
是賢甥李高弟登龍自昔忝通家附驥相㸔總名世梁<lb/>
<pb n="KR4e0162_WYG_012-19b"/>
王臺館罷歌鐘兎園賓客有遺踪侯嬴舊隱夷門里李<lb/>
渤今歸少室峯囘望嵩高瞻岳首即尋𤣥圃問河宗可<lb/>
憐二子詩家秀吾生已愧盧王後司馬黄金賦未逢楊<lb/>
雄白首書空就李當春日别燕川曹也誦詩神黯然蓬<lb/>
池更憶阮公嘯腸斷洪波緑水篇<lb/>
　　　東海太守行贈徐以敬<lb/>
西曹大夫東海太守且停爾車飲我酒二十讀書飽經<lb/>
術腰下組綬無一尺一朝天子賜五馬十年官至二千<lb/>
<pb n="KR4e0162_WYG_012-20a"/>
石漢家盜賊滿山東十城九城荆杞中玉食常懐股肱<lb/>
郡蒼生久慕循良風况君兄弟皆甲第出入光輝無與<lb/>
比兄飛仙舄宰王畿弟握侯符長千里四世五公自此<lb/>
始不見關西楊伯起<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_012-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻十二<lb/>
</p>
<p>
</p>
  </div>
<div>
                <head>大復集巻十三</head>
    <p>
<pb n="KR4e0162_WYG_013-1a"/>
欽定四庫全書<lb/>
　大復集巻十三　　　　　明　何景明　撰<lb/>
　　七言歌行三十六首<lb/>
　　　石齋歌<lb/>
濯錦江中錦為水白石粼粼映江底江頭齋閣石嵯峨<lb/>
卜築題名總因此崖撑壑拄盤天地産秀生神豈人意<lb/>
日月宵通灔澦根風雲晝吐岷峨氣明公少年天下竒<lb/>
琅玕五色動光輝扶疎太華仙人掌照耀銀河織女機<lb/>
<pb n="KR4e0162_WYG_013-1b"/>
明堂大厦要梁棟不獨文章翰林重懸磬真諧韶濩音<lb/>
國琛果獻珪璋用公登雲閣望雲林霄漢長歌白石吟<lb/>
功成思袖補天手力在寧忘障海心衞公德業懐應滿<lb/>
李相風流今不逺海内完名已玉成平生貞志同金斷<lb/>
萬里橋邊緑竹園百花潭畔平泉館待公一起慰蒼生<lb/>
還卧西山未應晩<lb/>
　　　五馬行<lb/>
使君五馬來月氐方瞳夾鏡光離離長身峻耳高七尺<lb/>
<pb n="KR4e0162_WYG_013-2a"/>
錦雲窣地玉花赤杏韉蹙鐙雙盤龍文羈翠刻金玲瓏<lb/>
青絲遊韁綰不住鐡色蹄翻錦苔地天閑沙苑貯幾時<lb/>
一朝分賜使君騎使君行春常露冕緩鞚張油下山縣<lb/>
朱文露網動輕車四野人家望通幰去年來時楚江秋<lb/>
長鞭馳過黄鶴樓楚城駿馬千萬匹解鞍坐視不敢儔<lb/>
今年朝天入五鳯紅纓寳玦連錢重曉隨鸞聲撼玉珂<lb/>
九陌風㣲塵不動天子命下巡吾州輝光重整金絡頭<lb/>
吁嗟吾州本狹促迮徑寧當千里足行行前駕肅且閑<lb/>
<pb n="KR4e0162_WYG_013-2b"/>
郡人遙望雙旌竿馳道父老應開顔區區狐豕誰敢前<lb/>
桑條吐葉青鬱鬱滿路春塵繞車轂使君不惜驅馳勞<lb/>
無令暴吏登民屋出門一送五馬行我馬踟蹰皆不鳴<lb/>
相逢同是他鄉客惆悵城邊暮春别山亭草色細雨時<lb/>
野館梨花寒食節夕陽㣲㣲鄴城樹寒烟漠漢淮川月<lb/>
願言努力筞霜蹄千金重有登臺期<lb/>
　　　憶昔行<lb/>
我年十一十二餘與子握手相懽娯嚴君視我猶視子<lb/>
<pb n="KR4e0162_WYG_013-3a"/>
日向庭前問詩禮我亦視君如弟兄夜入同衾晝同起<lb/>
當時見子已不羣紅顔如玉目有神花邊燦燦丹鳯雛<lb/>
天上矯矯石麒麟笑予是時尚垂髫把筆從君弄文翰<lb/>
聨翩白馬控雙御出入城中誰不㸔我當辭歸君失懽<lb/>
徘徊欲别良獨難别來有懐徒悵望夢繞秋風沁水寒<lb/>
杳杳雲鴻異鄉縣十載長安見君靣昔别未冠今已婚<lb/>
囘憶少年空嘆羨一官碌碌經三春二十光隂似飛電<lb/>
君有長才未得施卧龍儀鳯猶棲遲男兒成名在少壯<lb/>
<pb n="KR4e0162_WYG_013-3b"/>
感㑹風雲須及時人生聚㑹豈常有但願相知不相負<lb/>
君不見古來金石交結髪寸心期白首<lb/>
　　　崔生行<hi>并序</hi>
　　予之至京師也友人崔太史子鍾見之曰久不聞<lb/>
　　何子言矣為我作崔生行<lb/>
崔生自返金陵謫騎馬復走長安陌時危頗負經濟才<lb/>
海内俱<hi>一作但</hi>識文章客自從盜賊近神京四海不見烟<lb/>
沙清黄河流血日慘怛中原戰骨霜縱横朔方兵馬又<lb/>
<pb n="KR4e0162_WYG_013-4a"/>
已弱天下財賦難盡𣙜書生不得言世務大臣誰有匡<lb/>
時畧我到長安訪交友子與河内猶相厚感君戀故有<lb/>
綈袍吐膽傾心共杯酒六年更見𤣥都花萬事空傷薊<lb/>
門栁河内憂時未解顔子亦談兵不輟口金礦玉璞隱<lb/>
光曜紫氣龍泉鬱盤久議論反遭時輩忌形容豈免流<lb/>
俗醜王良伯樂不在御驊騮騕褭徒能走人言古人未<lb/>
可輕古人徃徃皆無成子雲老大不曉事殷浩當時空<lb/>
有名事去惟應嗟白首時來未必濟蒼生即今風塵尚<lb/>
<pb n="KR4e0162_WYG_013-4b"/>
澒洞羽檄飛符遞相送西北山河戰角悲東南天地軍<lb/>
麾動江海未見魯連恥朝廷不聞賈生慟塵埃早知才<lb/>
質殊霄漢况覩名聲重閟宫清廟待琴瑟大厦明堂要<lb/>
梁棟天生公等世所須努力他時有大用<lb/>
　　　憶昔行<hi>并序</hi>
　　予上京師之二年汝正有湖南之行新政弛廢故<lb/>
　　人幾何晤語未諧離告又即愴然悲歌不能自巳<lb/>
　　感念徃昔要之將來耳<lb/>
<pb n="KR4e0162_WYG_013-5a"/>
憶昔長安相㑹日君方壯年我年小只今容顔有更變<lb/>
何况世事無紛擾先帝衣冠半零落十年賓友全稀少<lb/>
君今始作紫薇臣笑我金門落魄人馮唐上書亦嘆老<lb/>
子雲識字空愁貧艶陽三月桃李耀君非壯年我非少<lb/>
花開酒熟君逺行可惜春風阻懽笑明星迢迢車關關<lb/>
遙向楚水辭燕山但㸔朱紱在腰下莫使白髪生顱間<lb/>
武昌城邉江色澱襄陽漢水尤堪羨東行何日訪鱸魚<lb/>
南飛不得隨鴻雁少癖山水躭雲松兩年楚上多行蹤<lb/>
<pb n="KR4e0162_WYG_013-5b"/>
浮湘直下三千里望岳遙瞻七十峰知君跌宕輕駟馬<lb/>
顧予豈是功名者安得浮沉帝座傍㑹須覽眺蒼梧野<lb/>
蒼梧風烟秋色開武昌高樓吹笛哀帝乘白雲去不返<lb/>
仙人黄鶴何時來君行訪古兼化俗長揖輶軒指南極<lb/>
岸上遊穿羆虎林潭中坐傍黿鼉國他時倘覔桃花源<lb/>
北風為爾傳消息<lb/>
　　　田子行<lb/>
君不見黄河西來北入海千載却倒東南流淮水如絲<lb/>
<pb n="KR4e0162_WYG_013-6a"/>
納九曲桐栢山作崑崙邱我家清淮邊君家大河側開<lb/>
闢二水今合同人生變化無南北田子之生河降神十<lb/>
五手掣生麒麟二十辭家觀國賓三十謁帝為近臣赤<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>青𤨏日月上金馬銀臺河漢津自矜一身遇明主便<lb/>
欲登天叩天鼓天門晝關守虎豹雲師屏翳雷公怒烟<lb/>
氣縹緲隨飛龍電光閃爍笑玉女太清星辰下羅列歘<lb/>
忽閶闔生風雨丹誠不囘白日照杞國憂天獨勞苦我<lb/>
持彤管雙鳯翎浮沉帝傍近紫庭文園著書久消渴據<lb/>
<pb n="KR4e0162_WYG_013-6b"/>
地酣歌常不醒長安少女花在側茂陵美妾空娉婷漢<lb/>
皇不好相如賦方朔誰知是歲星愛君襟期特竒邁諫<lb/>
垣給舎持風采平生古今開萬巻搖筆風雲動五彩致<lb/>
君堯舜豈無術許身稷卨終難改袖中一扎諫獵書三<lb/>
歲磨滅未見採鍊石何時更補天銜沙枉自思填海君<lb/>
不見楚人當時不識玉海客無心采明月明珠暗投反<lb/>
按劒白璧三獻還遭刖連城高價後始定照乘竒光有<lb/>
時發鳯凰不及鴟鴞鳴駑駘却笑驊騮拙君不見長孺<lb/>
<pb n="KR4e0162_WYG_013-7a"/>
從來歎積薪公孫布衣為漢臣千秋開口取卿相董生<lb/>
白頭甘賤貧萬言不如一言重直絃曲鈎安可論賈生<lb/>
何能善絳灌任安徒事衞將軍我今與子俱落魄過飲<lb/>
悲歌嘅今昔咸陽酒客五花馬邯鄲博徒千金擲古來<lb/>
豪俠亦可喜可憐聖賢皆厄塞豫章干雲世希用龍泉<lb/>
貫斗人難識神駿翻為轅下駒冥鴻已愧籠中翼出門<lb/>
與子常相憶清淮大河見顔色<lb/>
　　　樂陵令行<lb/>
<pb n="KR4e0162_WYG_013-7b"/>
山東郡縣一百八無有一城無戰場到今漂血成野水<lb/>
如山白骨横秋霜雲臺功高將不收投筆亦有書生謀<lb/>
黄金大印賜豪貴白靣豈得言封侯唐朝公卿集如雲<lb/>
平原太守名不聞二十四城見賊走抗城乃是平原守<lb/>
君不見前者冦盜時縣吏州官各亡命北梁白馬終日<lb/>
行濟上黄旗錯相映不聞開門戰但聞開門迎嗟乎平<lb/>
原太守樂陵令<lb/>
　　　少谷子行<lb/>
<pb n="KR4e0162_WYG_013-8a"/>
少谷子在武夷之山二十抱筞叩燕關朝排閶闔暮湖<lb/>
海九霄萬里身飜攀豈徒聲名冠帝里要使蹤跡窮人<lb/>
寰朅來京華始一識意氣形神兩相得肺腑真成水石<lb/>
痼詞章亦帶烟霞色龍姿鶴性不易馴海思江情浩無<lb/>
極頃將東遊觀岱宗便欲下泛滄溟中鼉風奔浪巖洞<lb/>
黒鼇日壓山樓觀紅南浮江淮覽呉越復上㑹稽探禹<lb/>
穴去鳥晴生雁宕雲飛虹夜躡天台雪波濤窈渺岑崿<lb/>
移遍訪名山入武夷仗劒不憂百怪出采芝或得羣仙<lb/>
<pb n="KR4e0162_WYG_013-8b"/>
隨只今妙年始三十辭官讀書志何逸九曲烟花對草<lb/>
堂三山蘿月開芸室已㸔鳯凰在千仞囘首驊騮空萬<lb/>
匹八月高城氣稍勁流螢木葉交相映燕山遊子落日<lb/>
吟海濱歸客秋風興他日遙尋少谷峰武夷莫作終南<lb/>
徑<lb/>
　　　九川行<lb/>
君不見自從天地開天下之水皆西來黄河崑崙一線<lb/>
出下轉秦甸轟奔雷長江廣漢兩盪潏濁涇清渭中縈<lb/>
<pb n="KR4e0162_WYG_013-9a"/>
迴帝遣九龍下治此江漢安流涇渭理華嶽中斷仙掌<lb/>
高却放黄河行萬里九龍蜿蜒上天去至今猶餘九川<lb/>
水秦中雲雨四時遍北地塵沙幾囘徙我來長安不見<lb/>
九川水得見九川子九川子是非常人朝辭川上麋鹿<lb/>
群夕登青𤨏為帝臣已從華衮補日月况執彤管排風<lb/>
雲長風西來吹北極西望川流渺何極野岸空懸舟楫<lb/>
心塞林暮繞波濤色吁嗟江漢猶阻兵中原不見黄河<lb/>
清虺蛇豺虎滿道路黄埃濁浪無人行九川子何不更<lb/>
<pb n="KR4e0162_WYG_013-9b"/>
鞭九龍起坐視天下横流水<lb/>
　　　送葉生還閩中兼懐鄭繼之<lb/>
葉生行吟燕市中葛巾麻鞋歲將晩兩都為客今始歸<lb/>
五岳尋仙不辭逺江南畫舸春栁低海上茅堂白雲滿<lb/>
谷口如逢鄭子真為道棲遲未應返<lb/>
　　　送林利正同知之潮陽<lb/>
憶在成均共攜手泉山門下相知久萬里恩情若父兄<lb/>
十年道義慚師友君才豈孤一第名佩刀今作嶺南行<lb/>
<pb n="KR4e0162_WYG_013-10a"/>
掛帆夜宿天邊樹伐鼓朝登海上城燕京相逢顔色好<lb/>
相逢何難别草草過家登堂壽禮畢道予問訊泉山老<lb/>
　　　金陵歌送李先生<lb/>
李公為舅有吕甥甥舅四海皆知名吕君關西昨日去<lb/>
公自金陵來復行金陵江水無斷絶金陵之山高嶻嶻<lb/>
龍虎千年抱帝京星辰萬里羅天闕白鷺洲前芳草歇<lb/>
清江浦上㸔明月燕山北望花如雪<lb/>
　　　今昔行送何燕泉<lb/>
<pb n="KR4e0162_WYG_013-10b"/>
君不見燕泉何子生南岳十八名聲動江海年今四十<lb/>
少方伯富貴由來重文采金章紫綬乃自致黒髪紅顔<lb/>
未曽改憶初射筞逢先皇我為進士子為郎芳花醉踏<lb/>
清沙苑春樹迎開畫省堂每投桃李報瓊玖多謝相知<lb/>
更相厚倚玉元非異姓兄斷金况是同心友寧知世事<lb/>
多變更岐路人間各分手四海風塵半甲兵十年意氣<lb/>
還杯酒子方出守紫微垣予亦棲遲金馬門黄金盡識<lb/>
故交態白璧翻思明主恩中原送别哀離亂汝水嵩川<lb/>
<pb n="KR4e0162_WYG_013-11a"/>
客心斷行馬秋臨清洛流戰場暮弔黄河岸薊桑青青<lb/>
燕草碧梁王城邊杏花白功勲名位行有期慷慨為子<lb/>
歌今昔<lb/>
　　　同崔子送劉以正還關中<lb/>
燕川芳草歇已久行子西行更囘首駿馬春停渭曲花<lb/>
金鞭暮指秦中栁㸔君兄弟皆豪雄十年側想中丞公<lb/>
東山雲月卧未起北海賓客誰相通荷花初紅酒初碧<lb/>
汝歸登堂見顔色若問長安舊友生崔何二子常相憶<lb/>
<pb n="KR4e0162_WYG_013-11b"/>
　　　醉歌贈子容使湖南便道歸省兼訊獻吉<lb/>
徐卿此行壯觀莫與伍東將入呉西入楚都門帳飲慨<lb/>
今昔酒酣拔劒為汝歌起舞聖朝分封重茅土詞林禮<lb/>
樂超前古冠冕諸邦拱至尊冊書十道開天府匡廬峰<lb/>
南繞江漢洞庭武昌半樓觀壽酒花開海上堂使舟草<lb/>
滿湘西岸憶卿翻飛霄漢裏結交豈少青雲士眼中何<lb/>
人最知已十年之交吾與李李生近買陽羨田又欲鼓<lb/>
柁襄江船風塵落日倘相遇為我問訊江湖前<lb/>
<pb n="KR4e0162_WYG_013-12a"/>
　　　薛生行<lb/>
君不見少府忘年交禰衡中郎倒屣迎王粲坐間賓客<lb/>
盡傾倒海内賢豪流英盼古人愛才今不如薛生豈得<lb/>
無嗟嘆昨來布衣見天子日向長安乘欵叚公卿門前<lb/>
恥干謁東歸把釣黄河岸年少今㸔萬巻開逺遊自負<lb/>
三山願丈夫有才須用世未許終身隨草蔓閑居好著<lb/>
子虚篇行路長歌白石爛<lb/>
　　　晩過田水南有贈<lb/>
<pb n="KR4e0162_WYG_013-12b"/>
田郎閉門著書今幾巻我欲與子數相見謔浪雖稱青<lb/>
𤨏賢經過罕識黄門靣長安雨積鞍馬稀堂下苔生集<lb/>
秋燕四海何人問草𤣥一經徒使桓譚羨<lb/>
　　　延津歌送韓令<lb/>
延津冦過餘少男延津縣令莫停驂雙鳬直向黄河北<lb/>
一雁先飛清衞南黄河岸邊不種麥濁浪滔天多賈客<lb/>
城中少男爾勿愁縣令到時為買牛<lb/>
　　　谷進士宴歸圖歌<lb/>
<pb n="KR4e0162_WYG_013-13a"/>
五城十樓春窈窕九衢夜半人行少月高醉客金鞭垂<lb/>
花簇銀鞍弄騕褭我皇九載羅豪英坐收四百皆才名<lb/>
四百人中見谷生緑袍白靣誰不驚谷生自昔中州士<lb/>
布衣三來謁天子十年讀書梁王臺一日走馬長安市<lb/>
長安鍾鼓聲入雲相逢却避新郎君赤鯤在天振羽翼<lb/>
神駿得路超凡羣嗚呼此圖人共羨已識君身不貧賤<lb/>
萬言莫忘北闕書千載常記南宫宴嗚呼此圖人共羨<lb/>
　　　逺遊篇送楊中舍承家雲南省墓<lb/>
<pb n="KR4e0162_WYG_013-13b"/>
君不見昆明池去京一萬里山盤海曲在天上日轉星<lb/>
旋羅地底生神發秀千百年太宰源流自兹始七歲辭<lb/>
家朝帝京登台踐斗榮身名水木更起邱原情請帝帝<lb/>
遣中書行中書此行天子重赤車駟馬都人送岳樓晝<lb/>
錦湖光開京口春帆江色動瀟湘黿鼉經水國衡巫瘴<lb/>
癘雲來黒銅柱標南問南紀錦官城西指西域揮毫慿<lb/>
軾驚蠻夷却似太宰中書時相如使蜀人同羨遷史浮<lb/>
湘志自竒憶昔滇中為使者黔公宴我滇山下酒罷曽<lb/>
<pb n="KR4e0162_WYG_013-14a"/>
彎壯士弓賦成尚倚將軍馬今日㸔君萬里歸山川草<lb/>
木倍光輝公卿禮數古來少父子聲名天下稀五華岡<lb/>
頭日朝放㸃蒼山北雲如障逺遊可樂須早還帝里親<lb/>
闈兩相望<lb/>
　　　裕州行<lb/>
今年春夏雨不絶黄河以南漸殺麥裕州城中十萬家<lb/>
自經冦盜惟黄沙名商大賈歲不集新絲舊穀嗟何及<lb/>
郝侯五馬天上來褰帷露冕開風霾教農服田賈服賈<lb/>
<pb n="KR4e0162_WYG_013-14b"/>
只有牛馬無豺虎<lb/>
　　　石川子歌<lb/>
石川之水東流入東海濤雷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雪幾盪嚙白石爛爛色<lb/>
不改泰山嵳峩青石室樓閣窈窕雲霧宻懸峰牎牖瞰<lb/>
海底紅輪倒影扶桑日波上三山渺安在海靈冥冥現<lb/>
百怪蛟螭九首盤為梁神仙萬古長相待石川子七年<lb/>
葺茅卧烟島餐藜被褐身懐寳海東隱淪見靣難地北<lb/>
潛夫著書早自從召起綰銀章常夢山中把瑤草白雨<lb/>
<pb n="KR4e0162_WYG_013-15a"/>
青蘿晝自垂沙風赤葉秋空掃京華相遇謫<hi>一作識</hi>仙才<lb/>
笑解金龜沽緑醅花邊昔放雙鳬去雲裏今騎一鶴來<lb/>
蔣琬元知非百里李渤終為諫官起冥鴻逝鵠須爾期<lb/>
天路雲衢自兹始君不見魯門海鳥本避災國人祀之<lb/>
反求福雖有鍾鼓羅玉饌驚鳴駭顧安能食男兒固要<lb/>
為龍蛇胡為屈身終日隨塵沙<lb/>
　　　杏林曲<lb/>
君不見蕭御醫何年種杏成杏林霞蒸日爛開芳甸門<lb/>
<pb n="KR4e0162_WYG_013-15b"/>
庭垂實虎晝守飛花九陌人人羨菊泉橘井俱仙靈豈<lb/>
如萬樹春風散今皇御醫皆不賤麒麟緋袍常引見奉<lb/>
詔時翻本草經承恩數錫仙桃宴君今一身官未尊白<lb/>
頭抱藝趨金門輕財重義世罕比起死囘生不自論林<lb/>
中有草金光映服食可以延壽命蕭君蕭君進此藥令<lb/>
我皇帝萬歲無疾病<lb/>
　　　周儀賓朝天歌<lb/>
周君來從大梁發搖鞭却指秦樓月燕山臘盡春未生<lb/>
<pb n="KR4e0162_WYG_013-16a"/>
可憐裘馬衝霜雪憶昨雲霄謁帝關春卿引見紫宸班<lb/>
天門九重羅虎豹一月不得朝龍顔館甥帝室恩數少<lb/>
尚女王家禮非小中山更傳聞樂對陳王亦進通親表<lb/>
伊昔梁王全盛時車騎從官皆漢儀遣使常聞八珍送<lb/>
入朝數賜飛龍騎百餘年間事勢殊諸侯出或乘驢車<lb/>
朱門賓從想冠劒白頭王孫行路衢君歸為我一問訊<lb/>
梁園賦客今何如<lb/>
　　　送五清先生赴浙江提學歌<lb/>
<pb n="KR4e0162_WYG_013-16b"/>
天台文宿衝紫霄先生奉勅馳星軺越山桃李花萬樹<lb/>
春色早渡錢塘潮憶昨先生遭斥逐漂泊湖湘望巴蜀<lb/>
九江鴻雁春冥冥七澤龍蛇晝盤曲洞庭天高急霜霰<lb/>
氷河雪岸開燕甸北來驄馬一日聞傾都走識先生靣<lb/>
十年卜築楚村墟萬里今瞻漢宫殿當朝門生貴不少<lb/>
先皇學士人猶見金門誰留供奉班銀魚舊錫恩榮宴<lb/>
長安春囘獨囘首翠烟漸入龍池栁薊門禹穴自此分<lb/>
送餞先生百壺酒丈夫轗軻心不疑賢聖流離古來有<lb/>
<pb n="KR4e0162_WYG_013-17a"/>
已㸔身作指南車况復名高懸北斗隋珠和璧世珍重<lb/>
眼前㸃毀終難動聖人不久奏雲門海内近亦求梁棟<lb/>
琴瑟須聆清廟音豫章且待明堂用我聞衡嶽與天參<lb/>
七十二峰江漢南不然從此可棲息無使天柱石鼓空<lb/>
巉巗<lb/>
　　　贈范君<lb/>
桂陽之山石巄嵷四時雲氣流杉松江開秀色蟠三楚<lb/>
天削芙蓉羅七峰翩翩烟霧下鳯鷟徃徃霹靂隨蛟龍<lb/>
<pb n="KR4e0162_WYG_013-17b"/>
鍾竒産異理亦有黄金丹沙間瓊玖何况人傑非地靈<lb/>
碩士名儒映先後君山燕泉各一時晩逢范君亦其偶<lb/>
范君古貎更好古問之君山乃其祖學海遙聞前輩風<lb/>
辭場獨覺良工苦君為進士宰江縣頗厭簿書躭筆硯<lb/>
神龍未應困泥滓驊騮㑹自追風電君山十年絶相見<lb/>
見君如見君山靣燕京四月花滿甸邂逅不得同遊宴<lb/>
花間送爾雙鳬翔廬山高高横玉梁雲停雁過一囘首<lb/>
月明琴靜誰舉觴我自辭家來帝鄉宿賓舊友稀登堂<lb/>
<pb n="KR4e0162_WYG_013-18a"/>
悵望南邦思桂陽感今道故増悲傷<lb/>
　　　相逢行贈孫從一<lb/>
長安風吹萬楊栁與君走馬相逢久昨朝邂逅尊酒間<lb/>
二十年來一囘首我官十年前君官十年後眼底相㸔<lb/>
已壯齡世間萬事真翻手憶初少小來東曹君家兄弟<lb/>
同遊遨尚書庭前兩玉樹白日燦爛秋風高爾時見君<lb/>
氣已豪花顔雲髪青錦袍石麟在天動鱗甲赤鳯排雲<lb/>
生羽毛只今骨格殊恒調傾都見者嗟英妙恨不置之<lb/>
<pb n="KR4e0162_WYG_013-18b"/>
玉堂賓誰令久待金門詔永嘉山水稱絶竒且與謝客<lb/>
同襟期花裏開簾仙吏出松間著屐山人隨尚書風義<lb/>
古無比如君更是尚書子尚書東山閒白雲高卧不為<lb/>
蒼生起漢庭我亦東方生悵望名山無限情海雲浩歌<lb/>
起春色送爾萬里東南行<lb/>
　　　李大夫行<lb/>
君不見大梁李進士年未三十官大夫金鍾翠釡識國<lb/>
器汗血飛黄㸔過都昨來走馬長安道一日聲名盡傾<lb/>
<pb n="KR4e0162_WYG_013-19a"/>
倒墨卿學士競迎致搖筆登壇為揮掃盧前王後不足<lb/>
論曹劉沈謝升堂早我方避世金門前君獨時時問草<lb/>
𤣥金聲一擲天台賦鳯沼常留春草篇憶年二十當弱<lb/>
冠結交四海皆豪彦文章天上借吹噓杯酒人中迴顧<lb/>
盼十年流落失邊李詞場寂寞希篇翰自從去歲得李<lb/>
薛令我唱嘆増顔色對坐相㸔兩鳯毛破圍實藉千軍<lb/>
力安陽崔史文絶倫意氣頗與二子親蘇臺徐卿愛才<lb/>
者曲巷徃徃停車輪斯文在天未墜地我輩努力追前<lb/>
<pb n="KR4e0162_WYG_013-19b"/>
人波頽瀾倒挽一髪鯨翻鼇擲爭嶙峋薛生歸釣黄河<lb/>
岸君亦遙維沔川纜霄漢終還五馬車江湖暫解雙龍<lb/>
劒古來丈夫或未偶畏途轗軻無不有李廣羞過灞上<lb/>
亭賈生愁醉長沙酒倘遇馮唐老見君一言更薦雲中<lb/>
守<lb/>
　　　海山謡壽李宗伯<lb/>
一鶴東北飛徘徊若返顧仙人乘之海外來衣裳窈窕<lb/>
流雲霧碧海三山列仙囿貝宫嵳峩羅萬牖上臨紫極<lb/>
<pb n="KR4e0162_WYG_013-20a"/>
躡三台下見瑶京開北斗手發玉緘龍虎文再拜逺為<lb/>
尚書壽尚書巖巖霍岳姿身長八尺揚脩眉夜懸赤舄<lb/>
星辰側晝入銀臺獻納司先皇舊臣盡雲卧爾時出入<lb/>
名聲播二十餘年列九卿近日新銜叅八座海内清心<lb/>
秪獨知當朝苦節誰人過海門波濤春吐呑中有桃樹<lb/>
盤石根千年柯幹撑日月萬里枝葉垂崑崙觀圖願君<lb/>
壽與比長為梁棟留乾坤<lb/>
　　　河嵩篇壽張母<lb/>
<pb n="KR4e0162_WYG_013-20b"/>
梁王古城河水頭北堂坐對嵩山邱雲間二室三花樹<lb/>
天上崑崙九曲流絳霄寳婺光射地星宿潛通河嶽氣<lb/>
緘書爛熳歌白雲長安逺附青鸞使<lb/>
　　　古愚翁挽詞<lb/>
古龍啾啾啼劒井井底秋泉七星冷漪蘭堂上瑟不鳴<lb/>
悽調空懐金石聲劒亦不復得瑟亦不復聞悠悠何處<lb/>
尋封君何處尋封君林壑幽魂風雨黒錫山崔嵬暮峰<lb/>
影呉江慘澹秋波色江之南山之北松梧幾樹封君宅<lb/>
<pb n="KR4e0162_WYG_013-21a"/>
來徃徘徊嘆行客<lb/>
　　　哭㓜女行<lb/>
二十生男不解愛頗厭世間兒子態年來抱女心甚憐<lb/>
却悔從前空慷慨女生一歲眉目揚笑指兄姊羅成行<lb/>
鏡裏嬌啼映牎牖床前學歩牽衣裳春風吹魂魂不住<lb/>
來從何來去何去錦褓曽占夢月時玉錢又哭埋香處<lb/>
乾坤得失安有慿昨日樂極今哀生常怪他人不快意<lb/>
乃知我輩真鍾情皇天能生亦能死造物弄人每如此<lb/>
<pb n="KR4e0162_WYG_013-21b"/>
雲散雲凝亦偶然花開花謝縁何事婦人性癡還過傷<lb/>
奔走呌號如病狂作詩示妻兼自解轉見人間父母腸<lb/>
　　　馮都督歌<lb/>
都督猛氣世不多一日百戰千里過賊頭纍纍十馬䭾<lb/>
東至滄海南黄河宋門西平傳凱歌洛水轉鬭風揚波<lb/>
敵營晝雨淋滂沱靣貫雙箭猶揮戈君不見諸將歸來<lb/>
金滿室生封萬户食千邑都督河頭死為伯<lb/>
　　　三山春宴圖歌<lb/>
<pb n="KR4e0162_WYG_013-22a"/>
自有三山鎮京口形勢跨絶東南山江呑海吐互變見<lb/>
參天峙地何㠝岏慿風倒影萬樓閣動搖縹緲虛無間<lb/>
色開島上金銀闕氣接天中龍虎關我從唐翁畫圖見<lb/>
大夫指㸃三山宴仙人驂鸞倐來徃烟鬟霧珮流雲霰<lb/>
江桃千春一放花海桑亘古終難變開圖為冩長生詞<lb/>
却訝丹青山水竒白浪閃灼金芙蓉青天靜拭青琉璃<lb/>
蓬萊下用六鼇載緱嶺遙將雙鳯騎地靈生人本非偶<lb/>
禱尼降嶽理亦有大夫家住三山口綵衣歸來奉翁母<lb/>
<pb n="KR4e0162_WYG_013-22b"/>
願言壽比三山久<lb/>
　　　王都諫畫鷹歌<lb/>
蔣生畫鷹筆勢何昴藏塞林海嶂産真骨歘爾飛立都<lb/>
諫之高堂千年古色動崖壑一匹素練開風霜都諫常<lb/>
稱蔣生筆此鷹神駿果無匹乍見遙驚俊思生細觀轉<lb/>
覺竒姿出人間鷙鳥各異種紛紛搏擊相矜寵飽颺饑<lb/>
附更誰慿掣臂翻鞲空自勇此鷹不逐羣雁飛亦似都<lb/>
諫獨立霄漢當天閽羽毛森然振赤日意氣矯欲排翔<lb/>
<pb n="KR4e0162_WYG_013-23a"/>
雲君不見郊原白日荆棘簇射獵無人敢馳突樹裏鴟<lb/>
鳶尚九霄草中狐兎仍三窟爾鷹爾鷹安得一起乘高<lb/>
秋惡鳥不鳴獸辟易再使郊原麟鳯遊<lb/>
　　　題袁惟武鷹熊圖<lb/>
林良畫筆真絶倫蒼鷹𤣥熊俱有神白頭翁鳥更相共<lb/>
毛羽遙㸔欲飛動空山古林霜色高秋天骨勢何其豪<lb/>
猛氣應知萬鳥避威風頓使羣狸號畫史當年元有意<lb/>
袁君意氣還相似執節寧辭皓首心承家况是青雲器<lb/>
<pb n="KR4e0162_WYG_013-23b"/>
圖龍冩鳯皆可羞此幅未許千金酬世間玩物不足貴<lb/>
要見英雄到白頭<lb/>
　<lb/>
　<lb/>
　<lb/>
　<lb/>
　<lb/>
　大復集巻十三<lb/>
</p>
<p>
</p>
  </div>
<div>
                <head>大復集巻十四</head>
    <p>
<pb n="KR4e0162_WYG_014-1a"/>
欽定四庫全書<lb/>
　大復集巻十四　　　　　明　何景明　撰<lb/>
　　七言歌行三十六首<lb/>
　　　赤壁圖<lb/>
周郎舳艫大江半曹氏旌旗眼中暗當時萬馬下中原<lb/>
江水千年餘斷岸黄州逐客玉堂仙停舟到此悲秋天<lb/>
龍爭虎鬭慨徃事酹月酬風懐昔賢古人今人皆已矣<lb/>
吁嗟丹青乃誰子赤壁之山只如此<lb/>
<pb n="KR4e0162_WYG_014-1b"/>
　　　劉武選百鳥圖<lb/>
鳴呼鳯凰不可見人間百鳥空啁啾西飛鶡雀亦五色<lb/>
滿眼誰别梟鸞儔劉侯此圖愛者衆畫手莫識元與宋<lb/>
粉繪剥落絹素新萬羽千毛尚飛動侯言此畫先人傳<lb/>
珍藏未肯充南貢十襲翻令錦繡輕百年轉見丹青重<lb/>
頃來數相見手攜登我堂開圖見百鳥從此雙鳯凰鸝<lb/>
黄烏黒隱可辨行鳬立鷺遙相望延頸戢翼各拱向宛<lb/>
如萬國臣妾朝天王君不見蜀道阻絶岐山已頺瀟湘<lb/>
<pb n="KR4e0162_WYG_014-2a"/>
無人衡岳崔嵬竹實未結桐花不開鷓鴣怨杜鵑哀鳯<lb/>
兮鳯兮何時來<lb/>
　　　畫竹<lb/>
殷君示我林垍竹臨風寫雨奪天巧尺縑蒼筤只兩根<lb/>
氣勢已覺千林少蚪蟠鳯起倐有神出雲入霧何縹緲<lb/>
聞君魯門西草堂萬竿白日森烟霜怪道君身痩如竹<lb/>
只對此君不食肉<lb/>
　　　雷黄門凱旋圖歌<lb/>
<pb n="KR4e0162_WYG_014-2b"/>
漢家賊盜臨京都西衝河塞東海隅虎豹奔突豺狼呼<lb/>
天子九重怒按劒將軍五道催飛符黄門鐡鞚按營壘<lb/>
監視將軍奉天子征者不憂居者喜曉戰遙隨金鼓前<lb/>
晝行獨擁旌旗裏烟沙忽傳畿甸清黄門奏捷旋神京<lb/>
將軍歸來天子迎冊書十萬納御府勲級三千羅紫庭<lb/>
封侯拜將珥貂列白金緋衣照雲月黄門功多不自說<lb/>
受爵元㸔陸機小却賞誰知魯連潔高堂白日披圖新<lb/>
戎衣慘澹猶風塵坐令慷慨悲今辰書生從此識汗馬<lb/>
<pb n="KR4e0162_WYG_014-3a"/>
丈夫常憶畫麒麟<lb/>
　　　吕黄門畫竹歌<lb/>
黄門持此竹云是温徽筆初聞一葉掃風雨逈出千竿<lb/>
貫霜日層沙曲澗開烟湍高天雲影樓榭寒黄門峻節<lb/>
與之比手排閶闔呈琅玕琅玕摧折鳯不食咆哮虎豹<lb/>
天門黒鴟鳴鴂啼百草死誰㸔青青滿林色君收此幅<lb/>
今西行雷電隨入蒲州城龍盤嶰谷山中石更待伶倫<lb/>
截鳯笙<lb/>
<pb n="KR4e0162_WYG_014-3b"/>
　　　彭中丞四民圖歌<lb/>
漁舟暝入桃花潯春山如聞樵採音高原犂鉏破烟雨<lb/>
書閣窈窕穿松林中丞雅愛山水障清晨自掛高堂上<lb/>
緑樹逶迤轉衆流白雲合沓開層嶂萬里寧論戰伐功<lb/>
百年宛見升平象憶昨冦盜日横行中原白骨哀蒼生<lb/>
攜男抱女路斷絶痛哭不見天邊城漁奔樵竄學士徙<lb/>
縱有隴畝無人耕至尊九重憂旰食命公殺賊賊始平<lb/>
近郊無復戎馬迹比屋仍傳雞犬聲明公壯年心許國<lb/>
<pb n="KR4e0162_WYG_014-4a"/>
何况此身際日月二載驅馳掃漢南一時談笑清河北<lb/>
出閫三分大將旗來朝獨擁諸軍節樂土重開白日光<lb/>
普天不動黄塵色即今西戎忽復驕朝廷親遣霍嫖姚<lb/>
已聞土魯還金印不見中丞下赤霄形像雲臺猶未畫<lb/>
姓名麟閣早須標開圖更賦出車什四海甲兵從此銷<lb/>
　　　桃源圖歌<lb/>
昔我遊武陵坐石窺花源岸坼丹洞閟風迴緑蘿翻崩<lb/>
崖奔古月沓嶂響哀猿行車一以過始知人境諠真陽<lb/>
<pb n="KR4e0162_WYG_014-4b"/>
仙令欲南徃手持新畫來相訪武陵山水久不覩今晨<lb/>
置我高堂上巖穴如聞雞犬聲村墟但見桑麻長髣髴<lb/>
潭水濱㸃綴桃花春山川似晉代衣服猶秦人囘首茫<lb/>
然一烟霧尋源誰復知真處投簪福地終有期畫中先<lb/>
認桃花樹<lb/>
　　　呉偉江山圖歌<lb/>
呉偉老死不可見人間畫史空嗟羨吾觀此巻江山圖<lb/>
飄然意象臨虚無想彼濡毫拂絹素酒酣落筆神骨露<lb/>
<pb n="KR4e0162_WYG_014-5a"/>
萬里青天動海岳空堂白日流雲霧洲傾岸側波嶺銜<lb/>
島嶼倒影翻源潭江邊萬舸一時發中流䬃䬃開風帆<lb/>
崩濤湧浪勢難久漁子舟人各囘首去雁遙知七澤中<lb/>
落花誤認桃源口烟峯蒼茫貎二叟靣髪衣冠頗麄醜<lb/>
石林沙草恣㸃染舒巻滄洲在吾手憶昨𢎞治間偉藝<lb/>
實絶倫供奉曽逢萬乘主招邀數過諸侯門京師豪貴<lb/>
競迎致失意徃徃遭呵嗔由來能事負性氣轗軻貧賤<lb/>
終其身嗚呼呉生豈復作身後丹青轉零落殘山剩水<lb/>
<pb n="KR4e0162_WYG_014-5b"/>
片紙貴百金購之不一得此巻流傳天地間我即見汝<lb/>
真顔色<lb/>
　　　張季升望雲圖歌<lb/>
黄門身在青雲上眼中白雲日南望白雲飛入楚山裏<lb/>
封君之堂應在此俞卿善畫更能賦畫間青𤨏開縑素<lb/>
晴窻落筆白雲生寫出黄門萬里情<lb/>
　　　邊人獵圖歌<lb/>
邊沙蕭蕭天北風高林晝屯鞍馬雄羌兒裝束身手徤<lb/>
<pb n="KR4e0162_WYG_014-6a"/>
真與此圖形貎同冬寒獵傍長城窟城下平原日將没<lb/>
呼鷹放犬無不為數騎彎弓競馳突月高琵琶海西城<lb/>
拂廬雪乾氍毹輕金鍾酮酒亦易醉玉踠胡騮驕不行<lb/>
白髪老兵黄戰裙抽箭仰視天山雲衆中若認射鵰手<lb/>
漢家誰是李將軍<lb/>
　　　畫馬行<lb/>
畫馬如畫龍縱横變化當無窮吾觀月山子落筆窺神<lb/>
工曽向天閑貎十馬十馬意態無一同此馬傳來幾百<lb/>
<pb n="KR4e0162_WYG_014-6b"/>
年古絹猶開沙漠風樹裏河流新過雨簇簇草芽寒刺<lb/>
水圉人雙牽臨水邊草色離離亂雲綺令人疑到渥洼<lb/>
傍波底風雷鬭龍子細㸔不是白鼻騧恐是當朝獅子<lb/>
花紫燕纎離各惆悵其餘駑劣何足誇憶昔愛馬不惜<lb/>
千金貨君王勤政樓頭坐奚奴黄衫雙繡靴廏中騎出<lb/>
樓前過紅帕初籠汗血香玉鞭輕拂桃花破吁嗟玩物<lb/>
竟何益遺跡徒使丹青播只今烽火西北來沙場未聞<lb/>
千里才千里才固有時囘頭為問御者誰君㸔赤驥與<lb/>
<pb n="KR4e0162_WYG_014-7a"/>
騏驎挽車太行嶺心期田子方踟蹰駕轅頃霜凋苜蓿<lb/>
漢郊冷骨折秋風自嘶影君不見古人養馬如養士一<lb/>
飽能酬千里志今人養馬如養豚廏下常堆蒺藜刺古<lb/>
之良馬何代無可笑今人空按圖<lb/>
　　　畫鶴篇<lb/>
昔聞少保冩青田古墨千年人不傳郎君此幅何時得<lb/>
蕭䬃秋堂掃烟色雪翎風翼如有神萬里出海誰能馴<lb/>
我初見此鳥重是仙人禽朝飲玉河湄暮宿𤣥圃林囘<lb/>
<pb n="KR4e0162_WYG_014-7b"/>
首寒江鳬與雁日晩哀鳴羨霄漢<lb/>
　　　赤壁圖歌<lb/>
老暪横槊江之皋眼中呉越一秋毫呉人彀弩乘江左<lb/>
江頭鳴笳晝舉火旌旗飄揚北風前舳艫化作江中烟<lb/>
英雄一去音塵滅斷水殘山弔詞客白雪堂寒草烟暮<lb/>
黄泥坂下臨皐路酒酣喚客吹玉簫江風山月不待招<lb/>
昔時霸業那足數鶴夢悠悠眇千古囘首東坡百世人<lb/>
圖畫蒼茫空有神<lb/>
<pb n="KR4e0162_WYG_014-8a"/>
　　　畫山水<lb/>
蜀溪繭紙明如練并州剪刀碧雲斷泥金作繪誰所為<lb/>
華堂粉壁光淩亂枳花竹葉春江曲江頭無人水空縁<lb/>
逶迤石逕林中出草碧沙明淨江日欲覔秦人武陵下<lb/>
不見溪邊種桃者高樓窈窕鎖烟霧只疑行盡瀟湘路<lb/>
瀟湘却憶舊時遊紙上烟波生暮愁<lb/>
　　　畫菊歌<lb/>
楊郎畫菊只三本千花萬草無顔色夏卿墨竹差可比<lb/>
<pb n="KR4e0162_WYG_014-8b"/>
陶生桂樹何須得徐君向我誇所有閣中攜此更攜酒<lb/>
翠幔披雲出院遲金杯映日凭闌久深黄穠紫雜烟皋<lb/>
想見五色臨揮毫叢篁瑣碎白晝靜錦石爛漫霜天高<lb/>
楚江茅堂若在眼鳯闥彤闈對秋晩白葛飄零處士稀<lb/>
朱絃寂寞佳人逺寒香晩節真可憐惜哉楊郎不在前<lb/>
開窻為我拂絹素落筆㸃綴黄金錢徐君徐君珍重此<lb/>
君不見天寒歲暮百草死綺羅無地㸔桃李<lb/>
　　　題文與可畫竹上有東坡山谷題識<lb/>
<pb n="KR4e0162_WYG_014-9a"/>
客從南方來見予手持錦軸長丈餘云是與可之畫蘇<lb/>
黄書中堂展玩思超忽四百年來真故物敗素飄零色<lb/>
已改古墨慘澹神猶發文生此竹世希有一枝不異雙<lb/>
瓊玖冥冥烟幹動石壁瑟瑟風葉臨窻牖筆下何須掃<lb/>
萬竿胷中已自横千畝眉山長公元擅場豫章太史誰<lb/>
可當片言相推四海重隻字尚使千年藏客從何處得<lb/>
此幅令我嗟嘆久憐惜蘇黄不作與可死人間書畫無<lb/>
真跡勸君寳此勿輕擲<lb/>
<pb n="KR4e0162_WYG_014-9b"/>
　　　題黄車駕畫竹<lb/>
畫竹忌屈不忌直息齋由來有筆力今之畫圖幾百年<lb/>
人間尚自留真墨空堂晝挂風雨寒明滅纎霧生㣲瀾<lb/>
細觀見竹不見畫何時石上削此三琅玕八閩高士黄<lb/>
司馬平生好文兼愛畫碧草停珂夏省中白雲捲幔晴<lb/>
窻下每逢賓客出評品遂使破素増高價開圖似惜孤<lb/>
鸞叢胡為冩置荆棘中君不見洞庭之上瀟湘岸翠篠<lb/>
脩篁沙草亂鳯凰不棲鷓鴣怨<lb/>
<pb n="KR4e0162_WYG_014-10a"/>
　　　呉偉飛泉畫圖歌<lb/>
長安獨過田子舎留我一玩飛泉畫絶壁如聞風雨來<lb/>
晴天安得蛟龍掛呉生跌宕得畫理潦草落筆皆可喜<lb/>
飛泉却出沓嶂間山即真山水真水客堂六月生晝寒<lb/>
耳中髣髴高江灘源潭窈窕不可測波浪洶湧多竒觀<lb/>
泉邊二老顔色異偶坐似是莊與惠萬里誰論到海心<lb/>
百年詎識臨淵意偉哉田子今儒宗文標南指匡廬峰<lb/>
不須對此更惆悵㑹觀瀑布青天上杉風松日隔縹緲<lb/>
<pb n="KR4e0162_WYG_014-10b"/>
雲瀧雪灨何雄壯我常夢徃神空向豈無呉生好手筆<lb/>
為我冩寄廬山障<lb/>
　　　畫魚<lb/>
大魚昻藏若人立衝波跋浪風江急傍觀二鯉各有神<lb/>
倐忽波濤隨出入中堂鬐鬛動杳冥坐久始識為丹青<lb/>
青天萬里拂絹素筆力咫尺開滄溟禹門天池雲霧裏<lb/>
白晝雷霆行地底何人有力移置此酒酣相視一改容<lb/>
只愁化作三蛟龍<lb/>
<pb n="KR4e0162_WYG_014-11a"/>
　　　題大司馬王晉溪先生十牛圖<lb/>
君不見將軍臺閣龍圖張何人畫牛司馬堂十牛戢角<lb/>
垂其耳掛之中堂見者喜風林烟草恣牧放水渉沙眠<lb/>
無觸觝黄犍黒牯觔肉真司馬堂中安用此豈知此物<lb/>
公所珍展畫似對桃林春高亭青松拂赤日南山白日<lb/>
消黄塵攻駒不羨三千牝考牧還歌九十犉尚書况登<lb/>
本兵部天營十二屯貔虎南征北伐運籌䇿破敵擒戎<lb/>
在樽俎已㸔神武藉經綸要使蒼生有環堵蒼生十年<lb/>
<pb n="KR4e0162_WYG_014-11b"/>
望蘇息海内荒城久荆棘犂鋤未慰三農心輸輓空嗟<lb/>
萬夫力我知明公分主憂坐清冦盜安王侯沙場之地<lb/>
皆田疇盡却戰馬歸耕牛君不見中堂此圖日張掛丹<lb/>
青照耀麒麟畫<lb/>
　　　㸃兵行<lb/>
先皇簡練百萬兵十二連營鎮京觀團營十萬更精猛<lb/>
嗚呼耗減今無半昨傳㓂入白楊城有勅㸃選營中兵<lb/>
軍中壯丁百不一部遣老小從征行自從御馬還内廏<lb/>
<pb n="KR4e0162_WYG_014-12a"/>
私家馬肥官馬瘦富豪輸錢脱籍伍貧者驅之充介胄<lb/>
京師土木歲未巳一身百役無不受禁垣西開鎮國府<lb/>
内營晝夜羅金鼓四家驍徤三千人出入扈從圍龍虎<lb/>
邊頭城塹誰營屯遂使狼烽暗北門天清野曠恣剽掠<lb/>
百里之内烟塵昏肉食者謀無逺慮倉皇調發紆皇顧<lb/>
即今宣府大失利殺將覆軍不知數遼東兵馬久已疲<lb/>
朶顔反覆非前時又聞迤北外連結朝廷坐失東藩籬<lb/>
徃時京邊士苦樂今頓異且如私門卒食糧日高坐此<lb/>
<pb n="KR4e0162_WYG_014-12b"/>
兵昨一出見者淚交墮從令荷殳趨戰場身上無衣腹<lb/>
饑餓君不見府中搥牛宰羊猪穿域蹋踘行吹竽高馬<lb/>
肥肉留京都可憐此兵擊匈奴<lb/>
　　　遊獵篇<lb/>
周王八駿行萬里朝遊崑崙暮滄海驅霆䇿電徧天地<lb/>
虎驟龍馳倐烟靄犇戎造父兩為佐大人王母遙相待<lb/>
千金白狐來四荒螻蟻下國輕天王君不見秦皇叱咤<lb/>
役九有海東驅石石為走橋邊孺子如婦人博浪沙中<lb/>
<pb n="KR4e0162_WYG_014-13a"/>
鐡椎吼又不見武皇旌旗日絡繹射蛟潯陽江水赤五<lb/>
陵俠少夜相遇探丸殺吏還驚辟天門嵳峩城九重虎<lb/>
豹為衞蛟龍宫紫㣲鈎陳翼帝座至尊秪合安高崇脫<lb/>
淵之魚出山虎白龍魚服何勞苦沉江距河勢有然萬<lb/>
乘反遭匹夫侮君不見曹家老爽誠愚䝉平生不識司<lb/>
馬公死生禍福在人手寧能常作富家翁一門流血豈<lb/>
足惜坐使神器歸奸雄昨夜昌平人夢天龍文赤日繞<lb/>
燕川城中莫辨真天子道上傳㸔七寳鞭腐儒為郎不<lb/>
<pb n="KR4e0162_WYG_014-13b"/>
扈從願奏相如諫獵篇<lb/>
　　　觀呉進士舞劒歌<lb/>
我來江夏呉郎宅夜觀呉郎舞劒起古匣塵埃鐵生繡<lb/>
玉珥金環為予理燈前照耀雙寳刀蛟龍盤挐雷怒號<lb/>
仰瞻南斗有紫氣却顧東海無波濤呉郎别我適南國<lb/>
萬里開樽動顔色我亦將之五岳遊須爾仗劒芟虺蜮<lb/>
不然持此擊名王况今關塞風塵黄酒酣自覺神益揚<lb/>
左揮右霍秋月光呉郎蛇矛更精突墻頭角弓力十斛<lb/>
<pb n="KR4e0162_WYG_014-14a"/>
平生豪俠真可憐耳熱白眼㸔青天嗟哉此宅不足展<lb/>
君舞室卑地窄難迴旋<lb/>
　　　栁絮歌<lb/>
長安三月百花殘滿城飛絮何漫漫千門萬户東風起<lb/>
陌上河邊春色闌美人高樓鎖深院白花濛濛落如霰<lb/>
晴窻窈窕朝日遲亂入簾櫳趂雙燕遊絲相牽時裊裊<lb/>
委地飄廊不須掃君不見江頭緑葉吹香綿隨波化作<lb/>
浮萍草<lb/>
<pb n="KR4e0162_WYG_014-14b"/>
　　　明月篇<hi>并序</hi>
　　僕讀杜子七言詩歌愛其陳事切實布辭沉著鄙<lb/>
　　心竊效之以為長篇聖於子美矣既而讀漢魏以<lb/>
　　來歌詩及唐初四子者之所為而反復之則知漢<lb/>
　　魏固承三百篇之後流風猶可徴焉而四子者雖<lb/>
　　工富麗去古逺甚至其音節往往可歌乃知子美<lb/>
　　辭固沉著而調失流轉雖成一家語實則詩歌之<lb/>
　　變體也夫詩本性情之發者也其切而易見者莫<lb/>
<pb n="KR4e0162_WYG_014-15a"/>
　　如夫婦之間是以三百篇首乎雎鳩六義首乎風<lb/>
　　而漢魏作者義關君臣朋友辭必托諸夫婦以宣<lb/>
　　鬱而達情焉其㫖逺矣由是觀之子美之詩博涉<lb/>
　　世故出於夫婦者常少致兼雅頌而風人之義或<lb/>
　　缺此其調反在四子之下與暇日為此篇意調若<lb/>
　　髣髴四子而才質猥弱思致庸陋故摛詞蕪紊無<lb/>
　　復統飭姑録之以俟審聲者裁割焉<lb/>
長安月離離出海嶠遙見層城隱半輪漸㸔阿閣銜初<lb/>
<pb n="KR4e0162_WYG_014-15b"/>
照㶑灎黄金波團圓白玉盤青天流影披紅蘂白露含<lb/>
輝汎紫蘭紫蘭紅蘂西風起九衢夾道秋如水錦幌高<lb/>
褰香霧濃瑣闈斜映輕霞舉霧沉霞落天宇開萬户千<lb/>
門月明裏月明皎皎陌東西栢寢岧嶤望不迷侯家臺<lb/>
榭光先滿戚里笙歌影乍低濯濯芙蓉生玉沼娟娟楊<lb/>
栁覆金堤鳯凰樓上吹簫女蟋蟀堂中織錦妻别有深<lb/>
宫閉深院年年歲歲愁相見金屋螢流長信階綺櫳燕<lb/>
入昭陽殿趙女通宵侍御牀班姬此夕悲團扇秋來明<lb/>
<pb n="KR4e0162_WYG_014-16a"/>
月照金徽榆黄沙白露逶迤征夫塞上憐行影少婦窻<lb/>
前想畫眉上林鴻雁書中恨北地關山笛裏悲書中笛<lb/>
裏空相憶幾見盈虧淚沾臆紅閨貎減落春華玉門腸<lb/>
斷逢秋色春華秋色遞如流東家怨女上粧樓流蘇帳<lb/>
捲初安鏡翡翠簾開自上鈎河邊織女期七夕天上嫦<lb/>
娥奈九秋七夕風濤還可渡九秋霜露迥生愁九秋七<lb/>
夕須臾易盛年一去真堪惜可憐揚彩入羅幃可憐流<lb/>
素凝瑤席未作當罏賣酒人難邀隔座援琴客客心對<lb/>
<pb n="KR4e0162_WYG_014-16b"/>
此嘆蹉跎烏鵲南飛可奈何江頭啇婦移船待湖上佳<lb/>
人挾瑟歌此時慿闌垂玉箸此時滅燭歛青蛾玉箸青<lb/>
蛾苦緘怨緘怨含情不能吐麗色春妍桃李蹊遲輝晩<lb/>
媚菖蒲浦與君相思在二八與君相期在三五空持夜<lb/>
被貼鴛鴦空持暖玉擎鸚鵡青衫泣掩琵琶絃銀屏忍<lb/>
對箜篌語箜篌再彈月已㣲穿廊入闥靄斜輝歸心日<lb/>
逺大刀折極目天涯破鏡飛<lb/>
　　　邯鄲行<lb/>
<pb n="KR4e0162_WYG_014-17a"/>
邯鄲道上車馬多行人夜火渡漳河邯鄲女兒年十五<lb/>
能彈琵琶善歌舞青燈朱户夜當壚壚頭酒熟喚客沽<lb/>
玉壺青絲為君繫不妨醉向邯鄲途君不見邯鄲市昔<lb/>
日繁華安可擬鳴鸞佩玉青雲間鬬雞走馬紅塵裏平<lb/>
原門前客如雲千載凄涼竟何是黄金白璧成飛灰歌<lb/>
樓舞榭空流水傷心萬事俱可嗟草長叢臺白日斜廢<lb/>
苑當時在何處舊宫今日作誰家古來富貴俱寂寞有<lb/>
酒樽前胡不樂<lb/>
<pb n="KR4e0162_WYG_014-17b"/>
　　　𤣥明宫行<lb/>
君不見𤣥明宫中滿荆棘昔日富貴今寂寞祠園復為<lb/>
中貴取遺構空傳孽臣作雄模壯麗淩朝廷逺勢連袤<lb/>
跨城郭憶昨己巳年來事秉權自倚薫天勢朝求天子<lb/>
苑暮奪功臣第江艘海舶送花石戚里侯門擁金幣千<lb/>
人力盡萬牛死土木功成悲此地碧水穿池象溟渤黄<lb/>
金作宫開日月虹蜺屈曲垂三梁蛟龍盤挐抱雙闕城<lb/>
中甲第更崔嵬親戚弟兄皆閥閲撼里歌鐘賓客遊排<lb/>
<pb n="KR4e0162_WYG_014-18a"/>
門冠劒公卿謁生前千門與萬户死時不得一邱土石<lb/>
家遊魂泣金谷董相然臍嘆郿塢宫前守衞無呵呼真<lb/>
人道士三四徒石户蒼苔生鐡鎖玉階碧草搖金鋪星<lb/>
宫晝開見行䑕日殿夜禱聞啼狐遊客潛窺翠羽帳市<lb/>
子屢竊金香罏桑田須臾變滄海桃樹不復栽𤣥都我<lb/>
朝中官誰最貴前有王振後曹氏正統以前不得聞成<lb/>
化之間未有此明聖雖能斷誅罰作新未見持綱紀天<lb/>
下衣冠難即振中原冦盜時復起古來禍亂非偶然國<lb/>
<pb n="KR4e0162_WYG_014-18b"/>
有威靈豈常恃𤣥明之宫今已矣京師土木何時止南<lb/>
海猶催花石綱西山又起金銀寺君不見金書追奪鐡<lb/>
劵革長安日日迎䕶勅<lb/>
　　　苦熱行簡問陶良伯<lb/>
六月二十火雲發京師毒熱勝呉下清晨衣冠不敢出<lb/>
對食欲餐汗滿把閉門袒跣真發狂隱几寤寐何由假<lb/>
風雲昨日忽入城疾雷破牆雨破瓦此地樓臺更鬱蒸<lb/>
西山殿閣空瀟灑姑蘇才人玉堂客鄰近不得同杯斚<lb/>
<pb n="KR4e0162_WYG_014-19a"/>
因君欲訪姑蘇臺臺下清江千尺㵼上有萬竿修竹林<lb/>
干雲蔽日森炎夏君不見九衢亭午日如赭鳥飛投林<lb/>
獸奔野紅塵騎馬何為者<lb/>
　　　修竹篇<lb/>
君不見真翁堂下竹貫日干雲千尺高亭亭萬木避霜<lb/>
色䬃䬃空巖迴翠濤平生直節本無偶手栽琅玕種瓊<lb/>
玖風月何曽忘此君松梅况自稱三友東曹郎君翁所<lb/>
竒節槪更與翁名齊神龍昔向滄波化彩鳯今從玉樹<lb/>
<pb n="KR4e0162_WYG_014-19b"/>
棲高堂兹辰開壽籙却洗金盤對春竹霓旌晝下仙人<lb/>
車雲管宵停嬴女曲翁家舊住上林西托根自近蓬萊<lb/>
池雪崖氷柱映樓閣雨露常沾萬歲枝<lb/>
　　　七夕詞<lb/>
雙星渡河月西没悲參怨商愁夜獨宵闌箕斗自低昻<lb/>
心憐情恨㸔七襄人生失意無賤貴寒機織婦鴛鴦思<lb/>
金屏玉瑟宫娥淚<lb/>
　　　同崔吕孫三内翰集徐子瞻辰樓<lb/>
<pb n="KR4e0162_WYG_014-20a"/>
秋日徐君北樓上北樓岧嶤連北斗窻牖臨觀日下花<lb/>
闌干坐拂天中栁南州孺子美如玉北門詞客同杯酒<lb/>
咫尺金門接玉堂碧霄共立空翹首<lb/>
　　　晩雨君卿招不赴<lb/>
騎馬出門還復入六月隂晴不可卜簷前星出乍有無<lb/>
城上雨來時斷續炎天留客夜苦短燕地近秋暑偏酷<lb/>
何人同對寺中花憶爾獨伴啼烏宿<lb/>
　　　觀石鼓歌<lb/>
<pb n="KR4e0162_WYG_014-20b"/>
我來太學謁孔廟下觀㦸門石鼓陳之罘詛楚幾埋没<lb/>
此石照耀垂千春苔昏蘚澁讀難下蟲彫鳥剥細不分<lb/>
古畫詰曲蛟龍隱石氣慘淡烟霧氛周王功勲史籕筆<lb/>
數石散落岐陽濱中興氣象豈復覩大篆意格誰曽聞<lb/>
先秦文字稍近古兩漢摹搨多失真六朝以來尚靡麗<lb/>
鍾王徃徃稱通神唐韓宋軾遞歌嘆長篇險韻何悲辛<lb/>
大觀之間入汴國君王好藝崇斯文高駝巨艦逺載致<lb/>
金填玉嵌傳相珍靖康乘輿忽播蕩保和玩物隨烟塵<lb/>
<pb n="KR4e0162_WYG_014-21a"/>
神驅鬼守散復聚至寳豈得空沉淪文皇北來定燕鼎<lb/>
不置太廟留成均博士無煩上書請諸生頗得親講詢<lb/>
虛廊畫壁安置穩大厦長簷覆蓋新不隨鍾鼎怨磨滅<lb/>
已與琬琰爭嶙峋平生博覽愛古跡世上墨本徒紛紜<lb/>
此雖殘缺歲已久尚覺隻字輕千緡璧池日月動華衮<lb/>
奎閣星斗羅貞珉嗚呼孔廟在萬世此石與廟長無湮<lb/>
　　　同李進士觀銅雀硯歌<lb/>
君不見鄴中魏帝無宫殿千秋遺瓦磨為硯墨客騷人<lb/>
<pb n="KR4e0162_WYG_014-21b"/>
空嘆嗟朱薨綺構誰曽見李君好古精鑒别冬天拂拭<lb/>
開烟雪虛堂叩之哀玉音泥沙洗出黄金屑廣州紫石<lb/>
鸜鵒眼歙山龍尾何希罕濡藻光迴星漢垂蟠花背刻<lb/>
龜螭斷共憶高臺羅綺春翠眉艶骨飛黄塵提攜故物<lb/>
悲年代感慨新章泣鬼神君不見臨漳此物難復覩河<lb/>
沉岸坼求者苦縣人相傳為贗古嗚呼日掘西陵土<lb/>
　　　太白山歌<hi>秦集</hi>
我聞太白横西域百里蒼蒼見寒色靈源萬古誰窮探<lb/>
<pb n="KR4e0162_WYG_014-22a"/>
雷雨窈冥巖洞黒中峰迢迢直上天瑤宫玉殿開雲烟<lb/>
千盤萬折不到頂石壁鐡鎖空高懸隂崖皚皚積古雪<lb/>
絶壑長松幾摧折鳥道斜穿劒閣雲龍潭倒映峨嵋月<lb/>
高僧出世人不知飛仙淩空笙鶴隨洞天福地在咫尺<lb/>
悵望塵海令心悲<lb/>
　　　子昻畫馬歌<lb/>
學士宋王孫畫馬皆龍姿曽冩飛黄出天廏尚留雲影<lb/>
落瑤池池頭馬官錦靴袴緩鞚長牽時拂顧萬里精神<lb/>
<pb n="KR4e0162_WYG_014-22b"/>
開絹素百年毛鬛生風霧吁嗟内乘無人識想見奔騰<lb/>
過都國翠仗朱軒數徃來金覊玉勒増顔色只今天子<lb/>
罷南征又聞東巡遼海城安得四馬忽然生登臺一顧<lb/>
千金輕天上常隨八駿行<lb/>
　<lb/>
　<lb/>
　<lb/>
　大復集巻十四<lb/>
</p>
<p>
</p>
  </div>
<div>
                <head>大復集巻十五</head>
    <p>
<pb n="KR4e0162_WYG_015-1a"/>
欽定四庫全書<lb/>
　大復集巻十五　　　　　明　何景明　撰<lb/>
　　五言律詩八十三首<lb/>
　　　避雨山舍望見蒲圻縣<hi>以下使集</hi>
向晩蒲圻道遥聞雞犬喧斜光入深巷踈雨過閑門縣<lb/>
市渾依水人烟只類村蕭條燈火夕沽酒共誰論<lb/>
　　　景港渡<lb/>
秋臨景港渡澄波生緑苔舟移逺岸動帆挂好風来斜<lb/>
<pb n="KR4e0162_WYG_015-1b"/>
日畫旂捲中流清吹哀榜人歌未罷前導已相催<lb/>
　　　辰溪縣<lb/>
早發辰溪渡清川喜泛舟山城欹粉堞江驛映朱樓雨<lb/>
驟沙頺岸天寒水露洲蠻音聞漸異迢逓動郷愁<lb/>
　　　沅水驛四首<lb/>
小驛孤城外隂森草樹幽晩凉凴水榭秋雨坐江樓絶<lb/>
域鴻難到空山客獨愁夜深歸渡少漁火照汀舟<lb/>
　　　二<lb/>
<pb n="KR4e0162_WYG_015-2a"/>
長劍向燈看休歌行路難巖忩懸石<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>江檻殺風湍城<lb/>
古蒹葭夕堂空蟋蟀寒㡬回青瑣闥朝罷想鳴鸞<lb/>
　　　三<lb/>
去國日以逺登樓思故郷雨来江氣白日出市烟黄島<lb/>
嶼秋逾静軒忩晩更凉凴髙凝竚久槐影下㣲陽<lb/>
　　　四<lb/>
江上西風起蕭條暮雨頻山樓連堞壘郡路入荆榛懐<lb/>
古過沅水悲秋弔楚臣芷香堪採掇思寄日邉人<lb/>
<pb n="KR4e0162_WYG_015-2b"/>
　　　沅州道中四首<lb/>
山行多雅興十里㡬人家林葉垂朱實蹊藤落紫花縁<lb/>
崖防轉石傍岸畏頺沙不見前溪堡遥聞奏暮笳<lb/>
　　　二<lb/>
嵗月驚長道風塵惜舊綈鈎雲盤曲磴沿月遡廻溪南<lb/>
國疲征斂西戎厭鼔鼙山深正愁絶落日鷓鴣啼<lb/>
　　　三<lb/>
共説闗門險岧嶤不可攀山峰藏曲折澗道㵼潺湲絶<lb/>
<pb n="KR4e0162_WYG_015-3a"/>
壁人愁下長林鳥倦還官程元有限行旅敢辭艱<lb/>
　　　四<lb/>
向夕人烟近肩輿厯翠㣲驛花眀去莭山霧上征衣果<lb/>
熟收梨棗𬞞香煑蕨薇開樽對佳客且喜吏人稀<lb/>
　　　平溪<lb/>
徙倚平溪館天髙秋氣清水螢光不定山籟響難平夜<lb/>
火雲間戍寒楓江上城終宵無夢寐髙枕聼灘聲<lb/>
　　　清浪<lb/>
<pb n="KR4e0162_WYG_015-3b"/>
駐旌清浪衛半日費攀躋忩逈開千嶂城髙控九溪征<lb/>
徭無楚户耕種有蠻妻愁問滇南道迢迢隔嶺西<lb/>
　　　李叅謀府二首<lb/>
叅謀開夕宴邀我坐深更暇日逰觀少清時號令平旌<lb/>
旗廵哨堡鼔角啓嚴城莫笑書生腐樽前觧論兵<lb/>
　　　二<lb/>
髙衙赫宏厰鎮坐撫南蠻畫㦸環千士雕甍揷萬山秋<lb/>
髙鼉鼔振風静虎旗閑聞道西戎亂將軍莫破顔<lb/>
<pb n="KR4e0162_WYG_015-4a"/>
　　　鎮逺三首<lb/>
古郡青山下經過駐使車土官迎詔拜蠻客望城遮疊<lb/>
嶂營孤壘清江繞百家晩來官署裏獨坐詠皇華<lb/>
　　　二<lb/>
地僻先揺落空亭長緑莎山川連蜀道市井雜蠻歌旅<lb/>
箧衣裳少秋程風雨多無人相問訊盡日撫寒柯<lb/>
　　　三<lb/>
寥落古城池斜光照戍旗闗臨苖子砦洞入長官司殊<lb/>
<pb n="KR4e0162_WYG_015-4b"/>
俗終難近蠻音久易知踟蹰暮江上又是仲秋時<lb/>
　　　查城十五夜對月五首<lb/>
中秋看月色移席近前楹河漢三更沒闗山萬里眀風<lb/>
烟依獨戍砧杵閉空城此夜髙堂上多應念逺征<lb/>
　　　二<lb/>
天上何所有團團白玉盤可憐秋半月只是客中看影<lb/>
直朱樓午輪髙青嶂寒美人何處共光彩隔雲端<lb/>
　　　三<lb/>
<pb n="KR4e0162_WYG_015-5a"/>
驛舍山東下閑吟月出歌婆娑籠夕桂窈窕入雲蘿玉<lb/>
魄中天滿清輝近水多廣寒髙㡬許䑓殿鎖嫦娥<lb/>
　　　四<lb/>
小市無兼味鄰家酒亦慳佳期三五夕逺客萬重山霄<lb/>
漢分秋色風塵照旅顔去年當此夜坐對紫薇間<lb/>
　　　五<lb/>
我愛秋宵永西林待月斜百年㡬圎缺今夜倍光華兄<lb/>
姊俱殊土田廬有舊家金波如客淚獨洒向天涯<lb/>
<pb n="KR4e0162_WYG_015-5b"/>
　　　安南<lb/>
﨑嶇踰嶺路到郭已昏鍾城險苖難近闗髙賈不通郊<lb/>
烟秋牧馬崖日暖收蜂民俗殊中域生涯亦頗同<lb/>
　　　送孫教諭<lb/>
三年别燕市萬里喜相尋禄少供親膳官清任士林板<lb/>
輿迎白髪芹舍擁青衿莫謂蟠龍久風雲起碧岑<lb/>
　　　永寜舟中<lb/>
霜降水還漕舟行不覺勞順風欹浪疾亂石下灘髙漁<lb/>
<pb n="KR4e0162_WYG_015-6a"/>
舫依紅蓼人家住白茅鄉園待歸客應已熟香醪<lb/>
　　　江門<lb/>
小店江門市孤舟聞暮砧逺沙含細雨缺岸隐踈林旅<lb/>
宿青楓晩人烟翠嶽深漸臨巴蜀道一慰望鄉心<lb/>
　　　灔澦<lb/>
霜落䕫門樹寒江灔澦孤狂瀾須此障砥柱頼誰扶入<lb/>
峡愁孤客當闗用一夫何勞念西域千載固輿圗<lb/>
　　　峡中<lb/>
<pb n="KR4e0162_WYG_015-6b"/>
自昔偏安地于今息戰侵江穿巫峡隘山鑿鬼門深濁<lb/>
浪魚龍黒寒天日月隂夜猿啼不盡凄斷故郷心<lb/>
　　　旅行<lb/>
日暮行湘水春深别上都繫舟南斗近倚劍北雲孤骨<lb/>
肉千行淚風塵萬里軀王孫江上草何處采蘼蕪<lb/>
　　　滹沱河上<hi>以下家集</hi>
長堤枕春郭斷岸入殘暉栖鳥張燈起驚鳬觧䌫飛古<lb/>
人堪堕淚吾道豈常非未識臨河意中流擊枻歸<lb/>
<pb n="KR4e0162_WYG_015-7a"/>
　　　渡淮<lb/>
津口風翻斾春隂欝未開淮流衝古岸沙店倚長䑓鳥<lb/>
向平蕪下人随返照回未忘舟楫興臨路獨遅徊<lb/>
　　　贈劉大叅<lb/>
自識文翁化佳聲滿大藩野人看露冕稚子望行軒草<lb/>
色青春細棠隂白晝繁東風應有意先到宛陵原<lb/>
　　　寄隂舍人<lb/>
卧病春城暮相思汝水潯紫薇鸞掖逺碧草鳯池深鳴<lb/>
<pb n="KR4e0162_WYG_015-7b"/>
珮他年夢看花此日心故知俱散盡北望一沾巾<lb/>
　　　雨霽<lb/>
斷雨懸深壁餘雷振逺空蒼林横落日碧澗下殘虹萬<lb/>
井波光静千家樹色同何因共朋好歸詠舞雩風<lb/>
　　　雨<lb/>
獨坐浮雲起徘徊夕照孤長風生逺樹細雨入平蕪暗<lb/>
牖飛蟲落髙林宿鳥呼昭回曽有倡此日慰田夫<lb/>
　　　鳴蟬<lb/>
<pb n="KR4e0162_WYG_015-8a"/>
仲夏鳴蟬集忩臨碧樹隂清心吾愛爾長日自悲吟露<lb/>
葉朝栖静風林夕響沈偶通觀物理幽意坐来深<lb/>
　　　送孫太守<lb/>
五馬朝天日傾城出餞時倪寛行考最何武去留思碧<lb/>
草朱輪動青雲皂盖移聖朝崇漢吏功業正當期<lb/>
　　　五月望月食<lb/>
月食逢中夏山城黯黯隂孤燈今夕淚哀角萬方心霧<lb/>
嶂看初滅<hi>一作减</hi>風簾望轉沉清光無逺復齋坐及更深<lb/>
<pb n="KR4e0162_WYG_015-8b"/>
　　　葵<lb/>
春後羣花盡孤葵且自芳弱莖依井上勁幹拂簷長衛<lb/>
足全生理傾心倚太陽幸因佳客至採掇薦中堂<lb/>
　　　立秋寄獻吉<lb/>
山城一葉下水榭已迎秋夜逈商風至天空大火流稍<lb/>
蘇司馬病翻遣宋生愁日暮闗河外思君重倚樓<lb/>
　　　寄樊國賔<lb/>
不見樊卿久空憐嵗月長愛書王逸少癖畫米元章業<lb/>
<pb n="KR4e0162_WYG_015-9a"/>
紹青緗舊名沾玉牒香十年相㑹地燒燭對秋堂<lb/>
　　　沱西别業<lb/>
使君方擁郡别業枕沱湄城倚章華殿山藏大禹祠賭<lb/>
棊憐謝傅看畫憶王維未是懸車日烟雲入夢思<lb/>
　　　東昌公哀祠<hi>并序</hi>
　　東昌公奄沒已踰三時痛悼之餘篇什尚缺然其<lb/>
　　情未可已也扵是作哀詞五首<lb/>
壯志空寥廓中年與世辭露寒青草夢風惨紫荆悲入<lb/>
<pb n="KR4e0162_WYG_015-9b"/>
政光前軰傳經實我師大蘇碑不忝慚繼子由詞<lb/>
　　　二<lb/>
岳城淹六紀東郡未經年别駕王祥勝彈琹子賤賢一<lb/>
官猶黒髪萬事已黄泉銘石看遺績凄凉太史篇<hi>太史康徳</hi>
<hi>㴠也</hi>
　　　三<lb/>
江海悠悠逝那堪死别情向平婚未畢卓宰宦初成夜<lb/>
雨原花落秋風墓草生九京何日返空復望佳城<lb/>
<pb n="KR4e0162_WYG_015-10a"/>
　　　四<lb/>
復魄黄河逺歸程汝路偏素車臨故域華表立新阡室<lb/>
女啼秋夕郷人弔墓田蕭條風雨候愁絶對床年<lb/>
　　　五<lb/>
一自封泉室偏驚莭序除白楊悲北郭青草蔓荒墟天<lb/>
地存亡裏江湖涕淚餘寂寥身後事不忍讀遺書<lb/>
　　　巾元夜月<lb/>
片月東城上長風度早秋光臨青嶂發影抱碧潭流灝<lb/>
<pb n="KR4e0162_WYG_015-10b"/>
氣沉沙浦餘輝戀水樓何人更吹笛闗塞不勝愁<lb/>
　　　西郭<lb/>
西郭棲遅地寒山夕景繁雞豚歸故道鳥雀下秋園開<lb/>
户林風入沿坡草露翻香秔夜来熟嵗暮足盤餐<lb/>
　　　穫稻<lb/>
穫稻妻孥喜中宵尚築塲但堪供俯仰那復問倉箱合<lb/>
畆黄雲盛翻匙白雪香更須催釀酒溪上鯉魚長<lb/>
　　　夢何粹夫<lb/>
<pb n="KR4e0162_WYG_015-11a"/>
内翰同鄉客新知交更深春従都下别秋向夢中尋圗<lb/>
史留東觀詞章侍上林中宵憶顔色慰我索居心<lb/>
　　　晩歸自溪上<lb/>
秋到城西樹縁溪落葉多數家連水竹一逕入烟蘿廢<lb/>
井寒螿聚閒忩暮雀過濯纓聞孺子燈下亦悲歌<lb/>
　　　客至<lb/>
蓬門斷来往草徑自荒蕪有客何方至呼兒問濁酤彈<lb/>
琹待風月把酒話江湖更枉新詩贈長吟興不孤<lb/>
<pb n="KR4e0162_WYG_015-11b"/>
　　　登樓二首<lb/>
𦕈𦕈凴髙暮凄凄景物閒秋隂生巨壑雲氣度西山一<lb/>
郡寒烟畔千門落照間此時瞻北極萬里欲飛攀<lb/>
　　　二<lb/>
縹緲東樓上長凭興不慳病来踈眺望秋至廢躋攀日<lb/>
落河山暮風廻草樹班夜殘猶未倦坐待月臨闗<lb/>
　　　同沈清溪夜坐二首<lb/>
細雨侵髙樹空堂散欝蒸詩成揮彩筆話久落青燈鳯<lb/>
<pb n="KR4e0162_WYG_015-12a"/>
字慚嵇叔龍門愧李膺瑶琴多古操數為拂朱繩<lb/>
　　　二<lb/>
移席留長坐更深雨漸繁竹寒庭鶴警燈静壁蛩喧舟<lb/>
楫淹歸計琴書代晤言知君多雅興常過蔣生園<lb/>
　　　雨夜似清溪二首<lb/>
院静聞踈雨林高納逺風秋聲連蟋蟀寒色上梧桐短<lb/>
榻孤燈裏清笳萬井中天涯未歸客此夜憶江東<lb/>
　　　二<lb/>
<pb n="KR4e0162_WYG_015-12b"/>
㣲雨初揺颺風吹灑更長冥冥來石壁䬃䬃近秋堂螢<lb/>
火流深塹鸕鷀下淺塘吳歈當此夕哀切興難忘<lb/>
　　　雨後邀馬君卿<lb/>
寂寂楊雄宅琴書誰與同青山過片雨白日抱殘虹塵<lb/>
榻還堪卧清樽未可空相㸔城郭暮那忍負秋風<lb/>
　　　雨中和清溪<lb/>
濛雨蕭條至悲風日暮多積隂生徑草永夜落庭柯宅<lb/>
愧高人隱門勞長者過白鷗如有意相逐下烟波<lb/>
<pb n="KR4e0162_WYG_015-13a"/>
　　　清溪草堂<hi>并序</hi>
　　沈子高吳人也構草堂扵清溪之上以為隠居焉<lb/>
　　今年北㳺至申來訪予道清溪之勝遂為作詩四<lb/>
　　首<lb/>
草閣臨溪上幽期孰與論白沙連曲岸秋水到閒門檻<lb/>
外常垂釣舟中數舉樽風情有如此不異浣花村<lb/>
　　　二<lb/>
夜夜聞清瀬朝朝見碧潯百年應有寄終日自長吟宿<lb/>
<pb n="KR4e0162_WYG_015-13b"/>
槳依沙樹開窻散渚禽生涯衆人事不獨愛幽深<lb/>
　　　三<lb/>
隱者常稀濶幽居獨羡君汀洲起漁唱籬落傍鷗羣水<lb/>
接吳門樹窻生禹洞雲更傳詩句好還似沈休文<lb/>
　　　四<lb/>
太湖湖上地聞占好園池有業堪投老無官可避時渡<lb/>
傳桃葉詠門聴竹枝詞何日山隂棹溪堂見戴逵<lb/>
　　　懐高鐵溪先生四首<lb/>
<pb n="KR4e0162_WYG_015-14a"/>
積雨空林畔庭除烟霧昏佳人不我至樽酒向誰論野<lb/>
樹斜連屋秋山遥對門何時孤興發騎馬到荒村<lb/>
　　　二<lb/>
吾慕高䕫府風流漢長卿新詩裁錦字麗賦擲金聲早<lb/>
謝人間事幽通物外情相違動旬月何日見黄生<lb/>
　　　三<lb/>
磊落眞邦彦襟期亦我師右丞元好畫謝傅未忘棊花<lb/>
鳥留新興雲山待妙詞小堂能枉駕一為細論詩<lb/>
<pb n="KR4e0162_WYG_015-14b"/>
　　　四<lb/>
僻居臨水次竹樹稍深幽對景非無酒登髙亦有樓好<lb/>
風吹永夜片月度清秋不見孤舟至令人憶子猷<lb/>
　　　八月丁日<lb/>
孔庭嚴祀典冠冕萃吾鄉霄漢迴清樂星辰入畫裳萬<lb/>
年仍爼豆千仞自宫牆此日斯文地瞻依病未忘<lb/>
　　　初度<lb/>
此日逢初度悲懐却自寛乆為京洛客初乞茂陵官堂<lb/>
<pb n="KR4e0162_WYG_015-15a"/>
上慈顔喜燈前稚子懽一杯承膝下願得嵗相㸔<lb/>
　　　夜<lb/>
地逺柴門静天高夜氣凄寒星臨水動夕月向沙低入<lb/>
室喧蟲語張燈住鳥啼自然幽意惬不是戀深棲<lb/>
　　　隂<lb/>
慘澹長隂合蒼茫四望同地秋還易雨樹晩故多風樓<lb/>
閣山寒裏衣裳水氣中農家務收穫早為豁層空<lb/>
　　　吾州<lb/>
<pb n="KR4e0162_WYG_015-15b"/>
遼邈吾州地名從申伯來通淮一水下入楚萬峰開舊<lb/>
國無遺廟寒城有廢臺秋郊獨臨眺懐古意悲哀<lb/>
　　　北望<lb/>
北望風塵裏遥思日月邊山河臨地極樓觀倚星躔翠<lb/>
羽開諸國金甌至萬年自從歸病後常夣五雲前<lb/>
　　　贈張合之秀才二首<lb/>
張子元竒士㩦書過我林激昻高論氣落魄逺逰心一<lb/>
飯山家晩孤燈夜雨深城邊有岐路送爾獨長吟<lb/>
<pb n="KR4e0162_WYG_015-16a"/>
　　　二<lb/>
匹馬何時出還家此日心卞生懐楚璧郭隗待燕金雄<lb/>
劒青雲志哀絃白雪吟功名少年在不必淚沾襟<lb/>
　　　雷<lb/>
不見蒼山破虛聞巨壑馳烈聲迴地底餘響落天涯魍<lb/>
魎何由避蛟龍得自隨中宵沛雲雨威澤正當時<lb/>
　　　月二首<lb/>
宛宛秋山月今宵尚未圓光生萬里外影對一樽前城<lb/>
<pb n="KR4e0162_WYG_015-16b"/>
静虛弓倚樓高破鏡懸草堂風露下終夜不成眠<lb/>
　　　二<lb/>
片月中秋近輝光一嵗無天清驚塞鴈夜冷落楓烏不<lb/>
寐知宵永無言對影孤更深何處沒萬里墮江湖<lb/>
　　　三闗<lb/>
楚塞三闗隘雲峰入望重何年戎馬地空有昔人蹤積<lb/>
水沉秋堞長烟帶古烽乾坤當失㨿饕餮任羣兇<lb/>
　　　九月<lb/>
<pb n="KR4e0162_WYG_015-17a"/>
九月清霜下中林蕙草寒暮霞多變態秋色不宜㸔丘<lb/>
壑容吾拙乾坤敢自安古來俱涕淚況復嵗華殘<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻十五<lb/>
</p>
<p>
</p>
  </div>
<div>
                <head>大復集巻十六</head>
    <p>
<pb n="KR4e0162_WYG_016-1a"/>
欽定四庫全書<lb/>
　大復集巻十六　　　　　明　何景明　撰<lb/>
　　五言律詩八十四首<lb/>
　　　樊秀才園内菊<lb/>
樊生園内菊相對小塘西露蕋凄凄放風枝裊裊低栽<lb/>
<hi>一作種</hi>依石竹下發<hi>一作開</hi>與畹蘭齊明日重陽酒殷勤為<lb/>
爾㩦<lb/>
　　　九日同馬君卿任宏器登髙四首<lb/>
<pb n="KR4e0162_WYG_016-1b"/>
嵗嵗重陽菊開時不在家那知今日酒還對故園花野<lb/>
静雲依樹天寒鴈聚沙登臨無限意何處望京華<lb/>
　　　二<lb/>
逺地宜登望秋光薄暮濃樓高窺萬井潭逈落千峯花<lb/>
為重陽發人懐百嵗逢同逰俱俊彦尊酒得從容<lb/>
　　　三<lb/>
病思逢佳節孤懐憶逺逰河山還似昔烟樹不勝秋故<lb/>
國浮雲去高臺日暮愁牛山元有恨休訝淚長流<lb/>
<pb n="KR4e0162_WYG_016-2a"/>
　　　四<lb/>
向夕楓林爽行吟未擬回明霞積水外落日古城隈鼓<lb/>
角秋深怨風霜嵗晩催莫將遲暮意孤負菊花杯<lb/>
　　　登釣臺<lb/>
野濶窮秋出雲寒望未開萬峯遥駐馬殘日更登臺水<lb/>
落龍蛇蟄<hi>一作卧</hi>沙空鴈鶩來孤懐對揺落吟罷有餘哀<lb/>
　　　孟冬<lb/>
孟冬嚴氣至坐見物華㣲古樹猶秋色寒山半夕暉江<lb/>
<pb n="KR4e0162_WYG_016-2b"/>
湖深欲凍鴻鴈各知歸羸病便深卧從茲日掩扉<lb/>
　　　寄孫世其舉人<lb/>
得意西風裏賔筵聴鹿鳴此生㸔事業今日重科名錦<lb/>
樹連江路秋花照楚城北來休太晩慰我隔年情<lb/>
　　　除架<lb/>
苦葉蕭踈乆秋匏亦委沙家人空抱蔓山鳥莫啼花零<lb/>
落親寒事蹉跎感物華衰榮轉相代何必恨生涯<lb/>
　　　十月<lb/>
<pb n="KR4e0162_WYG_016-3a"/>
十月蒼山静孤村帶郭長卜居憐此地高枕復吾鄉野<lb/>
霧沉寒日城隂遲早霜一年㸔欲暮酒熟共誰將<lb/>
　　　懐孟望之<lb/>
消息三秋隔虛瞻鴻鴈羣長安望不極落日起浮雲奉<lb/>
使何時出吟詩誰共聞豈知離索乆病思日紛紛<lb/>
　　　寒<lb/>
水郭逢寒早城隂慘澹中逺山常霧雨衰栁更天風病<lb/>
骨思狐貉愁顔付酒筩闗河待氷雪何處有途窮<lb/>
<pb n="KR4e0162_WYG_016-3b"/>
　　　殘菊<lb/>
寒叢後揺落冬至亦蹉跎病葉強相守孤英無柰何園<lb/>
籬空自愛霜霰暮還多幸有餘香在深杯為爾歌<lb/>
　　　韓席二僉憲見過留飲<lb/>
野外慚共給臺端枉駕來河魚還自取樽酒為君開落<lb/>
木寒風急孤城暮雨催相逢孟冬節翹首待陽回<lb/>
　　　晴<lb/>
冬郊零雨霽烟郭望初分獨樹餘寒照平沙足晩雲風<lb/>
<pb n="KR4e0162_WYG_016-4a"/>
鳶高不下野鶴逈難羣夕坐親杯酒長歌還自聞<lb/>
　　　雪柬沈馬任三子<lb/>
黯黯山雲起茅齋傍水涯一冬纔見雪十月已開花霧<lb/>
裊寒城霰風吹野岸沙同逰詞賦客騎馬入誰家<lb/>
　　　喜望之至以詩迎之<lb/>
經嵗青山下空吟求友詩故人天上至慰我病中思臘<lb/>
近氷霜苦春回草木知小堂終日待枉駕莫教遲<lb/>
　　　再别清溪子<lb/>
<pb n="KR4e0162_WYG_016-4b"/>
冬舘蕭條别開樽為爾吟岸梅催客鬢江栁送歸心南<lb/>
國浮雲暮孤城積霰陰逢春湖鴈起休滯北來音<lb/>
　　　得錢水部書<lb/>
故人俱落魄水部近何如河上三年别天涯十月書烟<lb/>
波愁望裏風雨夣魂餘更枉懐人<hi>一作停雲</hi>作長吟淚滿裾<lb/>
　　　懐沈子<lb/>
沈生南國去别我獨悽然落月清江樹歸人何處船十<lb/>
年安陸舍數口太湖田想到鄉園日生涯亦可憐<lb/>
<pb n="KR4e0162_WYG_016-5a"/>
　　　别望之<lb/>
相送不得逺臨水一悲歌行雲暮不止逰子意如何楚<lb/>
塞風烟逈燕闗雨雪多春還問消息尺素莫蹉跎<lb/>
　　　洪法寺别錦夫邃伯<lb/>
古寺垂楊裏樓臺照落暉重來舊逰地却與故人違雲<lb/>
樹千山暗風花三月飛未將湖海淚空灑路傍衣<lb/>
　　　寄孫世其<lb/>
世路𣺌難定相期未有涯昔為燕地客常到楚人家繫<lb/>
<pb n="KR4e0162_WYG_016-5b"/>
馬中堂樹聴鶯上苑花故園㸔北斗膓斷憶京華<lb/>
　　　酬葛時秀<lb/>
罷歸翻自喜舊業有青山積雨稀來客孤雲獨往還良<lb/>
朋枉高倡撫巻一開顔何日還乘興題詩到竹間<lb/>
　　　懐葉時華<lb/>
佳人湖上住亭榭逈堪憐手把青荷葉行吟緑水邉客<lb/>
皆蓮社友人是竹林賢欲繫空庭馬聞君髙樹蟬<lb/>
　　　雨夜<lb/>
<pb n="KR4e0162_WYG_016-6a"/>
雲薄高城上孤亭郡郭西暗中螢火度燈下草蟲啼零<lb/>
落同逰客凄涼舊雨題高歌視雄劍慷慨為誰㩦<lb/>
　　　逰賢隠寺次馬君卿韻<lb/>
繫馬長松下風烟幾日留天高還薄暮地逈更逢秋孤<lb/>
嶂開僧舍千峯繞佛樓自能來白社不用逺公求<lb/>
　　　與孫世其晩坐<lb/>
留客江村暮開尊對浦沙池心上孤月樹杪落殘霞地<lb/>
僻唯宜竹秋高未有花琴書堪晤語隨意宿山家<lb/>
<pb n="KR4e0162_WYG_016-6b"/>
　　　十四夜<lb/>
水際浮雲起孤城日暮陰萬山秋葉下獨坐一燈深白<lb/>
露蒹葭落西風蟋蟀吟闗山今夜月横笛有哀音<lb/>
　　　雨中<lb/>
一室高原次遥天起夕風雨來汀樹外日沉山霧中鳬<lb/>
鴈秋沙静鷄豚委巷通白雲望不盡相對意無窮<lb/>
　　　寄雷長史<lb/>
不見雷夫子相望嵗半餘王門盛賔客仙府足圖書賈<lb/>
<pb n="KR4e0162_WYG_016-7a"/>
傅才誰敵相如病獨居憐君兼吏隠休憶錦江魚<lb/>
　　　宿胡山人家<lb/>
騎馬侵晨出㸔山至日昏鳴鷄千嶂裏高樹一家村白<lb/>
石斜通逕清泉直到門秪疑人世外别自有乾坤<lb/>
　　　登堅山寺<lb/>
西峯揷天起絶頂寺門開雲裏一僧住山中無客來落<lb/>
花平講席積草徧香臺我欲聞清梵焚香坐不回<lb/>
　　　寄焦太史藴徳<lb/>
<pb n="KR4e0162_WYG_016-7b"/>
抱璞聲名舊逢時意氣殊麒麟出天廐騕褭在雲衢世<lb/>
史稱司馬英詞繼董狐遥知東觀裏終日㑹文儒<lb/>
　　　寄馬君卿進士<lb/>
憐君得意日騎馬向春風通籍金門裏分曹畫省東宫<lb/>
袍唐進士陛㦸漢郎中辭賦相如妙聲名誰與同<lb/>
　　　寄阮行人<lb/>
夫子風流士高懐近若何張騫能奉使阮籍自行歌文<lb/>
字留中嶽樓船渡大河梁都㸔不逺枉駕幾時過<lb/>
<pb n="KR4e0162_WYG_016-8a"/>
　　　寄張季升給事<lb/>
獨立當霄漢清譽在處聞朝趨青瑣闥日侍御罏薫温<lb/>
室千年樹蓬萊五色雲同年還愧我天上早離羣<lb/>
　　　寄孟望之<lb/>
昔在長安日相㸔慰别顔君行太行谷予亦下燕闗春<lb/>
去無消息秋來書未還可憐骨肉夣常越萬重山<lb/>
　　　寄戴仲鶡進士<lb/>
戴生乆離别宦況近何如白日閒官舍青雲近帝居明<lb/>
<pb n="KR4e0162_WYG_016-8b"/>
時難自晦直道未應踈問我生涯事山中懶著書<lb/>
　　　懐李獻吉二首<lb/>
聞君在羅網古道正難行無使傳消息憑誰問死生東<lb/>
方元太嵗李白是長庚才大翻流落安知造物情<lb/>
　　　二<lb/>
冠盖京華地斯人獨可哀神龍在泥淖朱鳳日摧頽世<lb/>
路無知已乾坤孰愛才梁園别業在何日見歸來<lb/>
　　　九日同諸友登賢隠山五首<lb/>
<pb n="KR4e0162_WYG_016-9a"/>
九日西山上登臨思𣺌然髙城過一鴈踈栁歇繁蟬勝<lb/>
槩仍佳節同㳺似往年休將竹葉盞空對菊花前<lb/>
　　　二<lb/>
古寺來逰日高秋雲物清樓臺萬里目時序百年情野<lb/>
樹斜侵郭河流曲抱城明年當此際誰與共題名<lb/>
　　　三<lb/>
野望秋無頼西風城樹凋浮雲滿天地落日更蕭條醉<lb/>
舞隨長劒哀歌逐短簫龍山高興者千載竟難招<lb/>
<pb n="KR4e0162_WYG_016-9b"/>
　　　四<lb/>
野寺空崖裏高臺舊國傍山川待我輩風日媚重陽雲<lb/>
嶠秋臨逈松林暮倚長由來宋玉意揺落自悲傷<lb/>
　　　五<lb/>
薄暮經行處千巖落照深孤松秀雲壑衆草莽寒林故<lb/>
里登高興平居懐舊吟風前一感慨不異古人心<lb/>
　　　望京師寄王軄方<lb/>
北望依南斗長安萬里愁西風入上苑楊栁落金溝雲<lb/>
<pb n="KR4e0162_WYG_016-10a"/>
近蓬萊閣天迴太液流仙郎歸畫省高詠接同逰<lb/>
　　　九日懐鐵溪<lb/>
獨憶高䕫府何時騎馬來一秋常卧病九日廢登臺寂<lb/>
寞傳杯手凄涼作賦才陶家園内菊風雨為誰開<lb/>
　　　雨後次孟望之二首<lb/>
斷雨藏深浦殘雲霽晩空人家亂水外野艇夕陽中風<lb/>
急鳴江鸛天高落塞鴻滄浪浩歌起身世羡漁翁<lb/>
　　　二<lb/>
<pb n="KR4e0162_WYG_016-10b"/>
萬里㸔無際髙秋接素氛沙村昏片雨石壁斷孤雲鴻<lb/>
鴈常求侣鳬鷗不離羣寒山有落木風起暮繽紛<lb/>
　　　霜節<lb/>
鼓角蒼山畔孤城此嵗殘迴風夜不止清霜日以繁未<lb/>
惜瓊樹晩還悲瑶草寒陽春在何日幽谷待鳴鸞<lb/>
　　　為王子悼亡<lb/>
玉魄無消息星辰隔紫泉舞鸞沉寶鏡飛鳳落金鈿不<lb/>
待中郎貴空傳上婦賢平生浣沙處流水恨潺湲<lb/>
<pb n="KR4e0162_WYG_016-11a"/>
　　　送柴先生之霍邱訪朱調元<lb/>
客裏黄金盡天邊逐嵗華寒燈具行李早飯出山家東<lb/>
路蘼蕪滿西風楊栁斜朱君舊相識見爾惜生涯<lb/>
　　　送孫世其舉人歸華容二首<lb/>
似爾聦明少吾生望未涯孤城常作客九月始還家暮<lb/>
雨沉闗樹寒風落渚花洞庭秋色裏為我弔長沙<lb/>
　　　二<lb/>
爾去荆州府孤㠶幾日開山過宋玉宅江到楚王臺落<lb/>
<pb n="KR4e0162_WYG_016-11b"/>
鴈衝人起浮雲度水來悲懐兼别緒嵗暮若為裁<lb/>
　　　萬嵗節<lb/>
北望㸔辰極孤城首重回祥雲九重殿仙露萬年杯鳳<lb/>
輦通宵備龍旗拂曙開侍臣金鑑録誰有九齡才<lb/>
　　　任宏器過訪<lb/>
磊落同鄉友相尋到水涯山中沽白酒籬下覔黄花積<lb/>
水寒天濶連峯夕照斜興來高詠起揮翰滿烟霞<lb/>
　　　客至<lb/>
<pb n="KR4e0162_WYG_016-12a"/>
野外逢迎少柴門落葉稠人閑不掃室客到始梳頭且<lb/>
為烹茶坐還因㸔竹留登臨如有興更上水邊樓<lb/>
　　　上祖塋<lb/>
故域西山繞佳城望轉幽松寒迷唳鶴草暖集眠牛不<lb/>
見丘原起空懐霜露愁諸孫時掃謁哀淚灑松楸<lb/>
　　　上亡兄墓<lb/>
阡兆還經嵗音容不可追幾時門吏散今日路人悲壑<lb/>
有藏舟處林餘挂劒枝哀哀憐小弟難忘鶺鴒詩<lb/>
<pb n="KR4e0162_WYG_016-12b"/>
　　　訪賈西谷<lb/>
儒宫入古檜泮水静塵埃偶到閑官舍能孤逺客杯開<lb/>
門黄葉落展席清風來更喜庭前菊寒花日暮開<lb/>
　　　西郊秋興十首<lb/>
立馬西郊地悲風慘澹生白楊落古墓黄葉下孤城流<lb/>
水年年去浮雲日日行滄浪清若許聊可濯吾纓<lb/>
　　　二<lb/>
谷口風兼雨茅齋淰淰秋寒烟浮島嶼白水亂汀洲散<lb/>
<pb n="KR4e0162_WYG_016-13a"/>
地躭高卧何時作逺逰近來疎懶甚一月罷登樓<lb/>
　　　三<lb/>
野屋清秋暮寒沙易朔風嵗年悲老樹岐路感孤蓬醉<lb/>
豈逃名士狂非避世翁尋常門自掩無客到山中<lb/>
　　　四<lb/>
舊家溮水上門向釣臺邊近市來沽酒中流坐放船蒹<lb/>
葭開晩照洲渚接寒天漁父如相識長歌過我前<lb/>
　　　五<lb/>
<pb n="KR4e0162_WYG_016-13b"/>
村居元舊業草舍僻臨城乆雨蒼苔積閑門掃更生窺<lb/>
人一鳥下見客衆鷄鳴翻怪巢由輩空多世上名<lb/>
　　　六<lb/>
蕭條萬峰裏門巷静無譁積草惟三徑垂楊自一家寒<lb/>
雲抱古木晩日媚殘花嵗事㸔如此能教負物華<lb/>
　　　七<lb/>
寂寞高臺畔空令故國存古人不可見遺迹更堪論雲<lb/>
度孤城夕天連積水昏興亡向來事無處問乾坤<lb/>
<pb n="KR4e0162_WYG_016-14a"/>
　　　八<lb/>
亭古楓杉落縁溪不柰秋西風怯纎綌細雨戀重裯雙<lb/>
鷺寒窺井孤鴻晩過樓白鷗還有意相逐向吾洲<lb/>
　　　九<lb/>
嚴風日以發落葉轉紛紛逺樹斜銜照寒山半入雲步<lb/>
兵常嗜酒水部本能文悵望千秋上斯人亦不群<lb/>
　　　十<lb/>
古人歌舞地今日幾豪華世事那能定吾生詎有涯秋<lb/>
<pb n="KR4e0162_WYG_016-14b"/>
蟲不去户寒鴈各依沙獨少高陽侣時時過酒家<lb/>
　　　賈長教舍白菊<lb/>
君家白玉朶不數黄金花淡淡含秋色亭亭傲嵗華閑<lb/>
雲依檻静明月傍壇斜偶坐題詩去寒香為爾誇<lb/>
　　　雪<lb/>
一雪今冬早霏霏白滿沙隨風斜着樹帶雨不成花曲<lb/>
檻寒仍裊空庭晩更加城中一萬户歌舞是誰家<lb/>
　　　寄贈莊國賔<lb/>
<pb n="KR4e0162_WYG_016-15a"/>
上舘宜才子佳名玉葉光文章奪雲錦衣服惹天香下<lb/>
筆驚鸚鵡吹簫跨鳳凰淮王門下客冠葢日相望<lb/>
　　　至日二首<lb/>
一卧鄉園晩頻㸔物候新氷霜寒近臘梅栁暗催春直<lb/>
道何時泰生涯舊業貧蕭條一杯酒愁絶對佳辰<lb/>
　　　二<lb/>
冉冉天時逼悠悠人事催坐觀羣物變又見一陽回逺<lb/>
樹朝暉發孤城凍霧開長安望不見迴首獨餘哀<lb/>
<pb n="KR4e0162_WYG_016-15b"/>
　　　長安月<lb/>
萬里長安月曽㸔照綺羅徘徊留舞席宛轉逐逰珂錦<lb/>
幌披青霧朱樓拂絳河佳人獨愁思終夕抱雲和<lb/>
　　　登釣臺四首<lb/>
嵗暮荒臺上孤高望不窮亂山浮落日逺水抱寒空野<lb/>
鷺時親客江鴻晩避風終期謝城市來此伴漁翁<lb/>
　　　二<lb/>
出郭冬初暮登臺日已曛碧潭寒吐月孤嶂晩生雲名<lb/>
<pb n="KR4e0162_WYG_016-16a"/>
姓嫌人識悲歌欲自聞沙鷗莫飛去應共爾為羣<lb/>
　　　三<lb/>
古人棲隠地今日我重來寂寞千山裏烟波萬古臺岩<lb/>
寒蒼桂落沙晩白鷗迴慷慨無人測長歌不放杯<lb/>
　　　四<lb/>
薄暮登臺罷雲山興不忘門人㩦酒至日落更傳觴一<lb/>
水星河𣺌孤烟島嶼長不愁歸路晩明月在滄浪<lb/>
　　　送柴先生二首<lb/>
<pb n="KR4e0162_WYG_016-16b"/>
迢遞京華路憐君嵗暮行一尊淮水上疋馬楚王城白<lb/>
首家無定黄金藥未成蓬瀛如可涉約爾共逃名<lb/>
　　　二<lb/>
季夏辭燕地經冬滯汝湄孤城一相送岐路不勝悲為<lb/>
客江湖逺求仙嵗月遲世途來不易相見更何時<lb/>
　　　送慈谿劉伯雨之南京尚寶卿<lb/>
甸隔金陵逈天流銀漢斜江山迴帝宅牛斗上仙槎拔<lb/>
擢符臺始聲名禮部遐行㸔好春色留賞舊京花<lb/>
<pb n="KR4e0162_WYG_016-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_016-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻十六<lb/>
</p>
<p>
</p>
  </div>
<div>
                <head>大復集巻十七</head>
    <p>
<pb n="KR4e0162_WYG_017-1a"/>
欽定四庫全書<lb/>
　大復集巻十七　　　　　明　何景明　撰<lb/>
　　五言律詩八十二首<lb/>
　　　答望之二首<lb/>
念汝書難達登樓望欲迷天寒一鴈至日暮萬行啼饑<lb/>
饉饒羣盜徵求及寡妻江湖更揺落何處可安棲<lb/>
　　　二<lb/>
日落荒山畔孤城更可傷生涯仍寂寞世事轉倉皇百<lb/>
<pb n="KR4e0162_WYG_017-1b"/>
口同饑饉千村盡虎狼知君憐老父南望白雲長<lb/>
　　　雪中簡賈長教<lb/>
雲雪孤城暗深杯誰共揮霧中千樹失天上百花飛濕<lb/>
益青氊冷光連素璧輝知君郢中曲髙調和人稀<lb/>
　　　寄周明府<lb/>
舊業燕京下何方更卜家知君能大隠城市即烟霞商<lb/>
谷多芝草淮山有桂花相招空夣寐岐路滿天涯<lb/>
　　　贈韓亞卿返湖南二首<lb/>
<pb n="KR4e0162_WYG_017-2a"/>
斧鉞辭燕闕䄡帷駐楚宫使星天漢上卿月洞庭中劉<lb/>
宴經邦計蕭何餉士功歸朝論事業不愧古人風<lb/>
　　　二<lb/>
送節初臨夏迴旌已逼年馳驅千里使經濟萬人傳髮<lb/>
變江湖上身歸日月邊淮西困饑饉側望達堯天<lb/>
　　　得五清先生消息尚客灃州悵然有懐作詩六<lb/>
　　　首<lb/>
憔悴東都士吾師更可嗟三年為逐客萬里未還家暮<lb/>
<pb n="KR4e0162_WYG_017-2b"/>
阻巴山雪春行楚岸花江湖無路覔流涕望天涯<lb/>
　　　二<lb/>
昔遇南來客曽傳北寄聲飄零㩦百口留滯傍孤城澤<lb/>
畔騷人興周南太史情天髙地仍逺衘謗竟誰明<lb/>
　　　三<lb/>
洞庭西去路消息幾回聞地僻難逢鴈天長秪見雲白<lb/>
蘋悲楚客斑竹怨湘君宋玉哀師意空傳九辯文<lb/>
　　　四<lb/>
<pb n="KR4e0162_WYG_017-3a"/>
夫子先辭國嗟予亦罷官生涯同去住世事各悲懽楚<lb/>
地江湖濶巴山道路難白頭慈母在雨雪更愁寒<lb/>
　　　五<lb/>
跡為羇棲乆身因放逐勞五溪淹日月三峽尚波濤夣<lb/>
裏摧雙翼愁邊見二毛清風引歸袂名共蜀山髙<lb/>
　　　六<lb/>
儒行荆人識文章灃郡傳夷方仍爼豆客路半舟船太<lb/>
守迎徐稚諸生仰鄭𤣥獨憐門下士何日進彭宣<lb/>
<pb n="KR4e0162_WYG_017-3b"/>
　　　寄杭東卿<lb/>
海内賔朋隔天邊涕淚遥一書無計達萬里更能招碧<lb/>
樹東南地寒江日夜潮石梁如可度仙路坐相邀<lb/>
　　　送羅秀才歸省<lb/>
汝念髙堂母還家秋色深遥知倚閭望應慰斷機心落<lb/>
月清淮朗浮雲楚塞隂西風吹匹馬惆悵送歸吟<lb/>
　　　寄張提學伯純<lb/>
舊屬朝端望俱稱柱下才九霄驄馬出千仞鳯凰來河<lb/>
<pb n="KR4e0162_WYG_017-4a"/>
洛經中嶽星辰動外臺山城有桃李花向幾時開<lb/>
　　　聞陸舍人子引罷官兼懐徐舍人徳章<lb/>
惜爾官難達文章本鳯毛投簮歸海岸挂席趂江濤張<lb/>
翰元思鱠任公且釣鰲南逢徐孺子應話舊同袍<lb/>
　　　喜劉朝信過飲三首<lb/>
坐惜芳菲晩何人到野中相邀一尊酒來對百花叢翡<lb/>
翠鳴春日逰絲墮碧空誰知豔陽節爛醉與君同<lb/>
　　　二<lb/>
<pb n="KR4e0162_WYG_017-4b"/>
西郭棲遲地春風亦可憐落花寒食雨髙栁夕陽天岸<lb/>
幘行林側移樽坐水邊啼鶯如有意數傍舞衣前<lb/>
　　　三<lb/>
烟樹孤城外風花野水濵羣鷗不避客雙燕亦留人況<lb/>
值清明後酣歌爛熳春相㸔三月暮過我勿言頻<lb/>
　　　懐王舍人文熙<lb/>
自我還鄉里無書到野亭江湖春浩浩鴻鴈日冥冥苑<lb/>
内花空發池邊草自青寧知同省客萬里各飄零<lb/>
<pb n="KR4e0162_WYG_017-5a"/>
　　　寄梁宗烈<lb/>
憐君下第日即我挂冠時岐路千行淚浮雲萬里悲天<lb/>
髙南海柱地逺曲江祠處處豺狼鬭相逢未可期<lb/>
　　　送公順赴湖南有懐舊逰<lb/>
雄勝稱三楚茲逰不可無入溪身更逺望嶽興難孤江<lb/>
漢元朝海樓臺半入吳十年厯覽地夢繞岳陽湖<lb/>
　　　公順阻雨又贈<lb/>
孤城三日住客子意何窮水國春多雨江沙晩更風宦<lb/>
<pb n="KR4e0162_WYG_017-5b"/>
情臨漢上鄉夢到秦中幾欲相拚過清尊未得同<lb/>
　　　劉朝信讀書山寺<lb/>
嗜静山中寺藏修此度年白雲千嶂裏清夜一燈懸書<lb/>
巻留孤客盤飱傍老禪何時騎馬至訪爾古松邊<lb/>
　　　贈璽師<lb/>
羡爾離羣友明心到灑然乾坤卓錫外日月轉輪前覺<lb/>
路開無極迷川度有縁黄金留浄界萬世此燈傳<lb/>
　　　壽徐廣文<lb/>
<pb n="KR4e0162_WYG_017-6a"/>
七十六年過悠悠湖海人青松髙比節黄鶴徤如身子<lb/>
有徐卿貴官同鄭老貧春花嵗滿眼常得醉佳辰<lb/>
　　　西谷有淛聘予喜其得勝逰因話淛中之勝<lb/>
君向杭城去茲逰似馬遷應傳越客酒先泛楚人船入<lb/>
郭湖天逈觀潮海月圓因君話禹穴髙興亦飄然<lb/>
　　　送髙子登赴試<lb/>
倚馬髙槐下行歌夕更繁夏雲連楚甸秋月滿梁園題<lb/>
柱名千里登臺䇿萬言雲鴻天路永今日㸔飛翻<lb/>
<pb n="KR4e0162_WYG_017-6b"/>
　　　與徐生<lb/>
念汝多風骨論文亦有神常懐萬里志須愛百年身涉<lb/>
海方知水為山不讓塵眼前書史在無限古今人<lb/>
　　　送徐生赴試<lb/>
爾到梁都日西風發醉歌秋深花近苑夜逈月臨河姓<lb/>
擬傳霄漢身應謝薜蘿佳音附來鴈報我莫蹉跎<lb/>
　　　送張秀才還固安<lb/>
十月燕山雪孤城易水風旅䰟迷白草鄉淚劇丹楓萬<lb/>
<pb n="KR4e0162_WYG_017-7a"/>
里書生筆千鈞壯士弓論文更好武何地汝成功<lb/>
　　　贈葛時秀<lb/>
磊落元髙士飛騰且壯年驊騮萬里路鵬鶚九秋天白<lb/>
璧先淹楚黄金晩入燕春花爛熳日定醉曲江邊<lb/>
　　　奉寄泉山先生<lb/>
館閣三朝舊江湖萬里長北山髙硉矹南斗極光芒皓<lb/>
首歸難挽蒼生意未忘春風舊桃李何日傍門牆<lb/>
　　　為李秀才壽母<lb/>
<pb n="KR4e0162_WYG_017-7b"/>
寒嵗開筵處佳辰對碧山梅花似白髮萱草亦朱顔志<lb/>
與和熊苦身因駕鹿閑百年應自慰常見舞衣斑<lb/>
　　　送别劉朝信<lb/>
萬里向天涯孤城對日斜雲山共此别世路獨長嗟暮<lb/>
雪燕闗樹春風漢苑花知君騎馬地名姓滿京華<lb/>
　　　寄任宏器<lb/>
白髮三年客滄江萬里船相思一回首懐抱即依然碧<lb/>
草成詩夢桃花入醉眠髙車易傾覆何似廣文氊<lb/>
<pb n="KR4e0162_WYG_017-8a"/>
　　　送熊舉人<lb/>
嵗暮爾何適天涯誰共過敝裘衝雨雪匹馬向闗河季<lb/>
子黄金盡安仁白髮多燈前解雄劒長夜一悲歌<lb/>
　　　寄王甥朝良憂居<lb/>
念爾憂居日山棲不到城下帷如董傅閉户即孫生苫<lb/>
塊氷霜重鯤鵬羽翼成人言爾似舅潦倒愧賢甥<lb/>
　　　壽李生父<lb/>
五十五年人乾坤未老身佳辰近元日物色是新春白<lb/>
<pb n="KR4e0162_WYG_017-8b"/>
髪何須變青山不當貧充閭更有子莫厭酒觴頻<lb/>
　　　贈樊生鵬<lb/>
羡汝非凡鳥羣飛志豈安即㸔成羽翼何日起扶摶丹<lb/>
徼通南極滄溟近北寒天風吹送爾九萬亦何難<lb/>
　　　和賈西谷暮春雨後之作<lb/>
溪雨清明過㳺雲薄逺空鷗喧春水至燕落晩泥融麥<lb/>
秀千家暗桃花昨夜風獨憐艶陽日尊酒未能同<lb/>
　　　答劉朝信春日之作<lb/>
<pb n="KR4e0162_WYG_017-9a"/>
聞君新嵗作吾亦念生涯翠麥纎纎細青楊裊裊斜渇<lb/>
思春岸雨醉憶碧溪沙何日酬懽賞相邀共物華<lb/>
　　　九日袁惟學邀南園登髙病不赴<lb/>
經秋予卧病九日汝登臺悵望啼猿處無由躍馬來暮<lb/>
天雙鴈落寒日一花開亦有杯中物孤懐未易裁<lb/>
　　　三月七日同諸生出逰<lb/>
清晨招爾輩同出眺烟沙寒食孤村路春風萬樹花藉<lb/>
蘭臨水曲折栁到山家獨少青尊共能無愧物華<lb/>
<pb n="KR4e0162_WYG_017-9b"/>
　　　九日震雷山懐望之<lb/>
九日東山上思君江漢深故園頻宴㑹佳節自登臨衆<lb/>
壑流雲氣孤峰落日隂應知楚山上獨賦望鄉吟<lb/>
　　　立春日憶京<lb/>
此日憶京華孤城春望賖雲霄雙鳯闕歌舞萬人家香<lb/>
脆金盤菜寒輕綵勝花繁華舊時事回首一長嗟<lb/>
　　　元日哭先人墓二首<lb/>
春色松楸地凄涼望不窮一哀臨逝水痛哭起悲風江<lb/>
<pb n="KR4e0162_WYG_017-10a"/>
海無歸路塵沙有斷蓬一杯元日酒空灑九原中<lb/>
　　　二<lb/>
地下今安在人間春自來空餘萬行淚不盡百年哀松<lb/>
栢開神路星河隔夜臺林烏暮啼急佇立不能回<lb/>
　　　社前一日上先墓<lb/>
莽莽乾坤闊悠悠嵗月過極知恩似海空有淚懸河巢<lb/>
燕營新壘林花發故柯春風如往日愁到此山阿<lb/>
　　　春望<lb/>
<pb n="KR4e0162_WYG_017-10b"/>
荏苒青春望棲遲白日歌栁隨愁共結花與淚同多異<lb/>
域猶戎馬吾生只薜蘿萋萋春草色依舊滿山河<lb/>
　　　春來<lb/>
春來稀灑掃門徑碧苔滋積雨忘昏曉幽居感嵗時寒<lb/>
雲低旅鴈城樹暗黄鸝獨立傷春色蕭條萬事悲<lb/>
　　　寒食<lb/>
沙岸青春雨風吹野水涯不沽寒食酒空映古墳花城<lb/>
郭人烟細樓臺暮景斜東流爾何意滚滚送年華<lb/>
<pb n="KR4e0162_WYG_017-11a"/>
　　　清明<lb/>
碧草晴川麗逰人興渺然嵗時聊杖履兒女更鞦韆沙<lb/>
白孤城日山青萬井烟風花暮無數片片落河邊<lb/>
　　　仲春二日<lb/>
荒村春甲子暮雨散髙天石壁臨斜景雲岩落暗泉長<lb/>
官行問俗父老更占年早晩春濤至相將泛野船<lb/>
　　　晩晴<lb/>
茫茫春水地斜日滿菰蒲隔水雲峰峻含風雪壁孤晴<lb/>
<pb n="KR4e0162_WYG_017-11b"/>
光催谷鳥暝色下城烏仄徑漁樵過相逢亦我徒<lb/>
　　　春興<lb/>
二月已過半三月來逡廵栁葉細可采桃花開太頻白<lb/>
馬過逰客黄鸝呼醉人紅顔樓上女端坐獨傷春<lb/>
　　　清明自先塋歸<lb/>
感慨清明節留連野外尊花明兼栁暗萬落更千村黄<lb/>
鳥鳴官路青山繞郭門常懐九原下悽斷百年魂<lb/>
　　　過袁惟學南園集飲二首<lb/>
<pb n="KR4e0162_WYG_017-12a"/>
始識南園路垂楊一逕斜誰言此城市吾意即烟霞客<lb/>
醉迷深竹鶯啼過别花圖書一萬巻不異子雲家<lb/>
　　　二<lb/>
獨坐春林暮飛花送酒杯亭陰連水曲山照落城隈萬<lb/>
竹當堦倚千峰繞户迴高人讀書處莫厭我頻來<lb/>
　　　同趙先生宿山家<lb/>
同宿京華地今來又六年那知風雪夜復此共床眠水<lb/>
曲隣燈照山髙石溜懸中宵不成寐話舊各悽然<lb/>
<pb n="KR4e0162_WYG_017-12b"/>
　　　劉朝信西園<lb/>
邀客西園内知君愛醉吟相㸔二月盡無柰百年侵春<lb/>
水桃花岸髙亭橘樹林晩來有幽意西望白雲岑<lb/>
　　　葉邦重山居<lb/>
幽棲近蘭若來慰野人情戸外雙峰秀堦前衆壑平鳥<lb/>
鳴春樹裏僧傍翠巖行日暮山鍾發相隨夜到城<lb/>
　　　寺僧留宿<lb/>
留宿頻經夜虛空斷俗縁獨吟依野衲不寐聴山泉水<lb/>
<pb n="KR4e0162_WYG_017-13a"/>
月人間地香燈象外天何時謝城郭來此共安禪<lb/>
　　　别寺僧是日立春<lb/>
别寺逢春日山盤野菜長老僧朝具飯留客更焚香雨<lb/>
暮楓花静雲寒栢樹蒼獨慚騎馬去塵事未能忘<lb/>
　　　出寺過胡山人家<lb/>
細雨清沙路經行獨杖藜那知白社客更向碧山棲花<lb/>
好圍牆發鶯嬌入院啼風光不能醉吟望轉凄迷<lb/>
　　　飲邦重山荘夜歸<lb/>
<pb n="KR4e0162_WYG_017-13b"/>
殘日喧歸騎漁樵仄徑逢烟中望北郭樹裏下西峰深<lb/>
夜明林火蒼茫度水鍾朝來向城市誰憶白雲蹤<lb/>
　　　賢隠寺次劉朝信<lb/>
翠壁青蓮界蒼苔白石關春來初出郭日暮更登山嵗<lb/>
月頻經眼烟霞可駐顔化城依宿處自覺此身閒<lb/>
　　　袁揮使别墅次朝信惟學韻<lb/>
出城山水地朋舊共斯逰吟倚將軍馬來乗老氏牛桃<lb/>
花紅映郭栁色翠臨流寄語尋幽者無勞此外求<lb/>
<pb n="KR4e0162_WYG_017-14a"/>
　　　㳺堅山阮生談西巖險絶予未嘗到<lb/>
聞爾西巖上經行此路艱風髙吹獨立雲細裊難攀目<lb/>
送千峰盡身隨一鳥還更傳僧八十終日閉松關<lb/>
　　　夜酌黑龍潭二首<hi>并序</hi>
　　于時相從者徐羅彭阮胡五人黑龍潭予嘗過望<lb/>
　　見之未嘗到也是逰予自發西山有此意而彭生<lb/>
　　即㩦一壺酒馬上從予至則夜矣相與酌石上一<lb/>
　　二行而徐生復不舎遂卒逰蓋甚竒也<lb/>
<pb n="KR4e0162_WYG_017-14b"/>
川流一曲抱峭壁萬年開白石傳杯坐青天送月來蛟<lb/>
龍亦自舞鷗鷺豈相猜誰識仙潭上天留此釣臺<lb/>
　　　二<lb/>
百頃風潭静澄波夜轉明江山一壺酒天地六人情醉<lb/>
踏金鰲背潜窺玉鯉行龍宫月長滿何惜坐深<hi>更</hi>
　　　留賈西谷學舍<lb/>
獨院團雙檜清陰午更繁笙歌聊輟講市井不聞喧壇<lb/>
杏當筵墜堦葵夾座翻憐君交誼重數到廣文園<lb/>
<pb n="KR4e0162_WYG_017-15a"/>
　　　王生館雨坐<lb/>
獨坐王生館凄然嵗暮心髙城翻落照空院積寒霖鴈<lb/>
鶩秋飛盡蛟龍夜或吟西山舊松竹雨雪共蕭森<lb/>
　　　過先人墓示彭天章二首<lb/>
三宿孤墳下肝腸爾獨知不禁桑梓淚難忘蓼莪詩逝<lb/>
水有歸處白雲無盡期九原靈爽在相見是何時<lb/>
　　　二<lb/>
少小承顔日恩深世所稀倉皇成永訣㝠漠竟同歸天<lb/>
<pb n="KR4e0162_WYG_017-15b"/>
地空形影音容有是非此身如寸草何以荅春暉<lb/>
　　　同季升過李生書舍<lb/>
避寇孤城裏君家數倒尊栁邊開草閣花下覔柴門臺<lb/>
古如山郭塘幽似水村南鄰張給事常與坐黄昏<lb/>
　　　登西巖寺二首<lb/>
西林禪誦地石壁倚天開曲磴千盤上飛泉一道來園<lb/>
禽巢古殿野鹿過香臺共坐題詩暮山花落酒杯<lb/>
　　　二<lb/>
<pb n="KR4e0162_WYG_017-16a"/>
野寺千峰裏逰人一徑深忩喧石澗水殿落翠巖陰花<lb/>
樹三春暮山川百代心天風日夕厲難上最髙岑<lb/>
　　　逰賢隠寺<lb/>
寂寂春山寺雙峰晝自陰行吟白雲裏獨慰翠㣲心石<lb/>
磴懸蘿暗巖亭雜樹深還疑武陵口溪水入花林<lb/>
　　　過萬家庄<lb/>
野屋水潺湲縁崖一徑攀迴風吹落日臘雪滿寒山千<lb/>
嶂啼猿裏孤峰騎馬還蒼茫雲霧合無路覔禪關<lb/>
<pb n="KR4e0162_WYG_017-16b"/>
　　　訪堅山寺僧不遇<lb/>
峭壁何年寺重來雪路迷烟霞開寶地霄漢接丹梯逼<lb/>
面千峰起回頭萬壑低無人獨歸去惆悵白雲西<lb/>
　　　再至寺<lb/>
山家晩飯罷清夜宿西林古壁棲金象花宫出梵音三<lb/>
生石上話萬刼世間心獨愛寒岩栢蒼蒼一院隂<lb/>
　<lb/>
　大復集巻十七<lb/>
</p>
<p>
</p>
  </div>
<div>
                <head>大復集巻十八</head>
    <p>
<pb n="KR4e0162_WYG_018-1a"/>
欽定四庫全書<lb/>
　大復集巻十八　　　　　明　何景明　撰<lb/>
　　五言律詩八十一首<lb/>
　　　登堅山寺絶頂真武廟二首<lb/>
古廟堅山上丹青碧蘚封逰人不到處一老自鳴鍾絶<lb/>
壁飛泉掛危峰曲逕通岧嶤一以望頓覺世塵空<lb/>
　　　二<lb/>
同來息心石不避捨身臺洞裏烟雲出窻中日月開孤<lb/>
<pb n="KR4e0162_WYG_018-1b"/>
僧絶頂住逰客半空迴不盡登髙興無人送酒來<lb/>
　　　懐西山<lb/>
不到西峯乆那堪病後情雲思丹壑卧花夢碧巖行城<lb/>
郭邀來往朝廷問姓名人間自多事嘆息此浮生<lb/>
　　　自山家歸寺<lb/>
暝色延歸路雲中見上方萬山懸馬首一徑入羊腸暮<lb/>
雨横沙界陰霞拂院牆更深磬管發身世樂何鄉<lb/>
　　　近寺<lb/>
<pb n="KR4e0162_WYG_018-2a"/>
梵宇頻經處林深入磬聲懸崖攀葛上曲澗遶松行花<lb/>
鳥還春日樓臺即化城亦知身是妄從此學無生<lb/>
　　　過書院二首<lb/>
書院新開日文旌暫過時衣冠成小試絲竹更相隨凍<lb/>
桞依髙堞霜荷傍曲池夜來占寶氣應向斗牛知<lb/>
　　　二<lb/>
駐馬髙城畔酣歌送落梅風霜十月盡杯酒衆賔回栁<lb/>
色含春動笳聲向晩催故園無限意行節為遲迴<lb/>
<pb n="KR4e0162_WYG_018-2b"/>
　　　登樓<lb/>
孟夏逰茲地登樓慰所期樹陰深坐客花晩更題詩滿<lb/>
院紅榴發當簷白果垂風情真可住俗物苦相追<lb/>
　　　過杜家庄<lb/>
山老頻邀客茅茨隔暮烟聞雞度絶嶠立馬㸔飛泉種<lb/>
栁非無地栽麻亦有田謀生今已定不用卜居篇<lb/>
　　　獨坐<lb/>
獨坐孤燈静憂心倍寂寥横河當户轉落月去城遥淚<lb/>
<pb n="KR4e0162_WYG_018-3a"/>
向何時盡魂從暗裏銷此身雖復在甘與嵗時飄<lb/>
　　　獨立<lb/>
鼓絶孤城掩溪傍春事殘岸霞晴映樹汀雨暮生寒風<lb/>
外㸔花盡烟中望栁繁静觀時物變獨立思千端<lb/>
　　　袁秀才書院芍藥<lb/>
亦是傾城色開仍傍杏壇日遲深院落風轉曲闌干不<lb/>
恨先桃李皆言勝牡丹春華惟在此逰客好相㸔<lb/>
　　　李秀才圃中牡丹<lb/>
<pb n="KR4e0162_WYG_018-3b"/>
此地無車馬名花亦自開何須照羅綺但遣絶塵埃近<lb/>
水紅雲綻慿闌白日迴姚黄與魏紫空向洛陽栽<lb/>
　　　李秀才書屋冬菊花<lb/>
萬樹皆零落亭亭獨自栽根深飽霜雪花好爛池臺短<lb/>
鬢煩相映孤懐為爾來凡花與衆草嵗暮不同開<lb/>
　　　趙生書堂竹<lb/>
愛爾書堂竹青青耐乆㸔到門惟一徑入院逈千竿雨<lb/>
映爐烟細霜生簟色寒晩來幽獨興題句刻琅玕<lb/>
<pb n="KR4e0162_WYG_018-4a"/>
　　　梅<lb/>
野水無人地寒梅獨自開花踈間翠篠樹古積蒼苔嶺<lb/>
雪春潜至林風香暗來一枝猶可折横笛暮休哀<lb/>
　　　懐賈長教壇上杏花<lb/>
山城踈雨過緑草暗庭陰坐愛三春樹懐君雙杏林日<lb/>
長鳴鳥至風静落花深悵望髙壇上何由共爾吟<lb/>
　　　櫻桃<lb/>
滿郡櫻桃熟筠籠處處傳千枝垂更宻萬顆落仍圓細<lb/>
<pb n="KR4e0162_WYG_018-4b"/>
寫愁難破嘗新淚泫然金盤賜朝士猶憶拜恩年<lb/>
　　　芍藥<lb/>
芍藥春風晩開遲莫自嗟城中雖有樹此外更無花倚<lb/>
席低行月翻堦鬭落霞佳人對瑶瑟一為惜年華<lb/>
　　　雙栢<lb/>
雙栢種何嵗蒼然盤據深蛟龍猶有甲鸛鶴爾何心月<lb/>
過陰移壁風生響度岑萬年烟霧裏長得䕶禪林<lb/>
　　　雪<lb/>
<pb n="KR4e0162_WYG_018-5a"/>
莽莽黄雲起凄凄素雪浮堂深偏近燭院逈不依樓喜<lb/>
見漫天舞愁㸔向日流更將三白兆一慰老農憂<lb/>
　　　聞雷<lb/>
中宵岩電發二月始鳴雷落地殷仍起盤空劃欲迴蛟<lb/>
龍入浦漵風雨過城隈獨坐明燈裏空堂萬慮催<lb/>
　　　曉起見雪<lb/>
曙色空窻裏鳴禽更好音幽棲忘盥櫛偃卧問晴陰卷<lb/>
幔山雲起開門野雪深不愁泥濘路騎馬度西岑<lb/>
<pb n="KR4e0162_WYG_018-5b"/>
　　　雨<lb/>
疾雨衝城下春寒入暮催樹明捎落電山暗轉奔雷正<lb/>
月花狂放三江鴈亂回國西兵馬急愁問羽書來<lb/>
　　　宻雨<lb/>
宻雨過清朝空山對寂寥乆陰雷電蟄曠野虎狼驕鷺<lb/>
立清沙近鷗行白水遥眼前常見汝俗物謾相招<lb/>
　　　漁樵<lb/>
白石樵人路滄江漁父潯桃花夾兩岸松色映孤岑坐<lb/>
<pb n="KR4e0162_WYG_018-6a"/>
傍黿鼉窟行穿虎豹林古今問答意誰識邵公心<lb/>
　　　淮陰侯<lb/>
大將登臺貴三軍㧞幟豪力能分楚漢功本冠蕭曹故<lb/>
壘風雲偃空山虎豹號獨憐飛鳥嘆不及范生髙<lb/>
　　　吹笙<lb/>
寂寂花宫月何人吹玉笙響從銀漢落清遏彩雲行夜<lb/>
静疑天籟更深入梵聲幽心與禪意凄切轉闗情<lb/>
　　　廢屋<lb/>
<pb n="KR4e0162_WYG_018-6b"/>
廢屋空山裏風沙不見人壊牆惟有徑獨樹更無鄰寇<lb/>
盜三闗逼徵求萬國頻江湖暮揺落回首一沾巾<lb/>
　　　燕子<lb/>
燕子今春到茅堂水郭西本無華屋志難向玉樓棲雨<lb/>
細鳴相並風輕落故低淘河莫深訝只是為啣泥<lb/>
　　　病馬六首<lb/>
柴公有名馬騎出自京華峻耳批雙竹竒毛散五花老<lb/>
能知道路病已困泥沙貴賤誠如此長吟為爾嗟<lb/>
<pb n="KR4e0162_WYG_018-7a"/>
　　　二<lb/>
此馬非凡馬曾酣百戰塲聳身思剪拂馳志在騰驤側<lb/>
立青雲逈悲鳴白日長君恩如不棄終擬報田方<lb/>
　　　三<lb/>
從來西域種㑹是渥洼生不惜千金買寧辭萬里行天<lb/>
寒思故道嵗晩滯空城牽向閑階下長鳴意不平<lb/>
　　　四<lb/>
老向闗山裏龍媒世不知恩深思欲斷力盡淚空垂苜<lb/>
<pb n="KR4e0162_WYG_018-7b"/>
蓿辭天苑塵沙别月氐東郊望春草生意在何時<lb/>
　　　五<lb/>
惜爾西來逺愁㸔更向東毛寒常帶雪骨痩不禁風惆<lb/>
悵臺邊士凄涼塞上翁徒聞穆天子八駿厯層空<lb/>
　　　六<lb/>
跼蹐才難盡踟蹰意若何沙寒苜蓿短路晩蒺藜多不<lb/>
復馳金市猶思歕玉河側身千里外常恐嵗蹉跎<lb/>
　　　途中寄别餞送諸生<lb/>
<pb n="KR4e0162_WYG_018-8a"/>
西路臨秋寺登臺憶送行風塵别汝輦江海本吾情塞<lb/>
栁凝寒望闗雲入暮征長安日不逺相見待諸生<lb/>
　　　送劉大理守衢州府<hi>以下京集</hi>
西寺平反乆南邦出守初髙門廷尉宅五馬使君車海<lb/>
岫晴浮越河闗暮泊徐蒼生望杜母行駕莫躊躇<lb/>
　　　送馮大和<lb/>
乆客依親友深秋念此行亦知彈劒鋏不是愛冠纓木<lb/>
落燕天鴈花催楚岸鸎故山松栢樹何限女蘿情<lb/>
<pb n="KR4e0162_WYG_018-8b"/>
　　　送石令之廣濟<lb/>
萬古黄州水孤城赤壁山仙鳬從此去賔鴈幾時還栁<lb/>
澤春隂細琴堂晝日閑知君忠孝志遺愛楚人間<lb/>
　　　送張子行<lb/>
汝陽張季子冬暮獨南行此去棲淮曲何時入漢京龍<lb/>
劒雄雌别鯤池羽翼生試㸔古名士多自少年成<lb/>
　　　元夜孫世其席上餞勤甫<lb/>
京國上元夜相逢魂黯然張燈非舊俗滿月是離筵楚<lb/>
<pb n="KR4e0162_WYG_018-9a"/>
塞干戈外春城鼓角邊同逰重分手海内各風烟<lb/>
　　　送謝邦用之湖南<lb/>
同作燕京客君為楚上行雲霄無舊侣江漢有深情鼓<lb/>
吹春天樹樓船水國城遥傳持憲使元是漢廷評<lb/>
　　　送吕子<lb/>
京洛三年客雲霄萬里違上書俱不報解珮獨先歸北<lb/>
極臨燕甸南山繞漢畿相將未可料岐路斷蓬飛<lb/>
　　　送顧汝成赴浙江叅議<lb/>
<pb n="KR4e0162_WYG_018-9b"/>
水部名元重藩叅位不輕十年垂紫綬萬里為蒼生舟<lb/>
楫江邊驛旌旗海上城風塵尚未息慷慨望君行<lb/>
　　　李南陽宅餞子容<lb/>
封王金册節漢使玉堂英禮樂逢今日山川壯此行渡<lb/>
江春草歇臨海夏雲生賔客南陽宅遥遥萬里情<lb/>
　　　送髙穎之給事使楚道過揚州<lb/>
諫垣初北上奉使且東還冠冕留仙宴江山慰客顔節<lb/>
停淮海曲槎到斗牛間别後金門侣應懐玉殿班<lb/>
<pb n="KR4e0162_WYG_018-10a"/>
　　　餞子容<lb/>
客館西垣静開尊為汝歌檻花深晩坐城樹喜頻過綵<lb/>
鷁春湖色驪駒白玉珂還鄉君信樂予柰别愁何<lb/>
　　　送鄒子之浙中訪迎張子<lb/>
此去尋張子東行指宋畿秋城悵獨往春棹好同歸雨<lb/>
外呉㠶重江中越岫㣲平生壯逰興送汝益翻飛<lb/>
　　　送熊御史尚弼謝病還江西<lb/>
晨車發帝里秋棹返江鄉草奏孤臣淚懐歸乆客膓海<lb/>
<pb n="KR4e0162_WYG_018-10b"/>
鷗思避俗湖鴈喜隨陽攬轡平生志還山未可忘<lb/>
　　　送蕭升之任登州府學<lb/>
廣文騎馬去東郡有花開日對蓬萊觀春登海上臺人<lb/>
㸔鳴鳯下客擬釣鰲來莫謂儒官冷絃歌擁俊才<lb/>
　　　送王有鄰之趙州<lb/>
大郡須才美君才美更多雙幡朱析羽五馬玉鳴珂橋<lb/>
市連燈火城亭入芰荷兒童迎太守齊唱趙州歌<lb/>
　　　真空寺送人不及二首<lb/>
<pb n="KR4e0162_WYG_018-11a"/>
尋僧憇古寺候客掩松門碧水城隅路青山塞口村廻<lb/>
舟非盡興駐馬獨傷魂目送寒天鳥孤飛日易昏<lb/>
　　　二<lb/>
古路城中斷荒原寺半開碧山從此去芳草為誰來野<lb/>
送空臨水燕歌獨上臺林風暮吹急歸興颯餘哀<lb/>
　　　汝立席上送世其二首<lb/>
故國思先往兵曹喜暫過江雲同楚望邊月自燕歌市<lb/>
夜盤飱易城春鼓吹多一盃今對汝他日異闗河<lb/>
<pb n="KR4e0162_WYG_018-11b"/>
　　　二<lb/>
汝去來何日令予轉念家興同張季子愁異賈長沙河<lb/>
塞行無雪江鄉到已花洞庭風浪濶漂泊問龍蛇<lb/>
　　　送以行往平山省外父母次韻<lb/>
嵗暮忽為别亦知非逺逰彩衣思孟里鳴玉向秦樓岸<lb/>
雪晴含照林楓尚帶秋如憐早春色絲鞚返皇州<lb/>
　　　送劉子逰西山寺<lb/>
我憶湖西寺春山爾獨行乍暄饒栁意空谷自鸎聲人<lb/>
<pb n="KR4e0162_WYG_018-12a"/>
減同逰伴花含往嵗情片雲回首暮天遣别愁生<lb/>
　　　送王生還嵩盟兼訊趙叔<lb/>
此向嵩州去遥㸔溟海窮行人三月盡獨馬萬山中雪<lb/>
嶺銜西日春沙起北風傳書問故舊天地一㝠鴻<lb/>
　　　送施聘之御史南還<lb/>
蹋翼青㝠去髙秋隻隼孤許身酧日月垂淚向江湖事<lb/>
業臺中草生涯水上蒲他年問書札滄海一潜夫<lb/>
　　　送王判之永州<lb/>
<pb n="KR4e0162_WYG_018-12b"/>
日出楚帆髙秋行不覺勞衣裳南嶽霧舟楫九江濤謝<lb/>
傅非忘屐王祥已佩刀雲霄北萬里風便一鴻毛<lb/>
　　　送李令赴宜城<lb/>
名邑今為宰東行更屬秋青天見海岱明月下河洲栁<lb/>
傍彈琴坐花隨放舄逰蒼生未蘇息須拜富民侯<lb/>
　　　送韓仲子並訊其弟季子二首<lb/>
昔别留談數今行出餞遲萬人皆涕淚四海一瘡痍花<lb/>
映投簮日風流攬轡時西雲暮不斷遥起漢關思<lb/>
<pb n="KR4e0162_WYG_018-13a"/>
　　　二<lb/>
令弟先君往伊予實嘆嗟竄身還故里避世入山家斜<lb/>
日秦城栁繁烟渭曲花豈知燕地客騎馬日風沙<lb/>
　　　送兄二首<lb/>
兩兄憐小弟千里㑹長安曉向蘆溝别宵追松寺懽風<lb/>
回鴻鴈急雪度鶺鴒寒暫聚遥分散臨岐忍淚㸔<lb/>
　　　二<lb/>
風蓬皆萬里骨肉我三人岐路縁何事他鄉愧此身栁<lb/>
<pb n="KR4e0162_WYG_018-13b"/>
含燕甸色花隔楚園春佇望行車逺迢迢起暮塵<lb/>
　　　送曽建昌取道還瀘州<lb/>
之官懐印綬過里訊松筠峽纜牽瀘水天梯截少岷雲<lb/>
山蟠越舊錦樹雜冬春目極西南日髙歌動我神<lb/>
　　　送郭進士告歸大梁<lb/>
病卧歸夷梁瞻雲佇太行金門謝通籍漢署憶含香沙<lb/>
栁繁臺閣春花宋苑牆古園風竹動蕭灑讀書堂<lb/>
　　　送沙河方令<lb/>
<pb n="KR4e0162_WYG_018-14a"/>
野曠孤城出山髙上黨分春沙平落日古樹宻屯雲桃<lb/>
李今年種絃歌此地聞未須愁簿領應不廢詩文<lb/>
　　　送賈郡博之階州<lb/>
十載一儒官西行路復難羌夷應爼豆邊徼有衣冠隴<lb/>
坂盤雲上秦城向斗㸔好音懐萬里早晩報長安<lb/>
　　　送汪二司業還南京二首<lb/>
帝宅龍盤内儒林鳯覽中此來名益重相送意無窮畿<lb/>
甸江山抱宫牆日月通仙舟上南斗攀望彩雲空<lb/>
<pb n="KR4e0162_WYG_018-14b"/>
　　　二<lb/>
溟漲開鯨力雲霄列鴈行中朝貴昆弟時論有輝光栁<lb/>
别金門色花攜玉殿香佇聆前席問獻納在明堂<lb/>
　　　送楊子濬下第還廣東<lb/>
憐君不得意春盡獨還家路入蘼蕪草亭深枳殻花客<lb/>
舟江上逺鄉樹嶺南斜盛世多遭際寧容問釣車<lb/>
　　　别王秉衡<lb/>
逸氣如孤鶚長凌萬里雲賈生能抗疏司馬善為文嵗<lb/>
<pb n="KR4e0162_WYG_018-15a"/>
月交心舊山川别思紛城南相送罷消息幾時聞<lb/>
　　　送楊驛丞<lb/>
聞說丹河地孤城海上開鹵烟出市井潮影動樓臺漢<lb/>
使傳宣過夷官入貢來皇華歌送客應閲出羣才<lb/>
　　　送江華州<lb/>
為郡稱先子承家氣益豪少年乗五馬何夜夢三刀天<lb/>
入黄河逈雲開華嶽髙古來名勝地此日羡賢勞<lb/>
　　　送都𤣥敬主事二首<lb/>
<pb n="KR4e0162_WYG_018-15b"/>
夫子風流士髙才耻受樊長貧思故里多病乞文園落<lb/>
日空山暮清霜十月繁修程正迢遞努力為加餐<lb/>
　　　二<lb/>
此别何時晤佳期難重尋扁舟南國逺嵗晩大江深白<lb/>
首三年客滄洲萬里心平沙有歸鴈竝起送離音<lb/>
　　　送戴生歸獻縣<lb/>
旅室蒼苔静寒城月色陰歸人對明燭别調入瑶琴渤<lb/>
海髙雲夕滹沱積雪深趨庭知有日應慰倚門心<lb/>
<pb n="KR4e0162_WYG_018-16a"/>
　　　送曹瑞卿謫尋甸二首<lb/>
逐客滇南郡雲天此路長髙秋行萬里落日淚千行作<lb/>
賦投湘水題書寄夜郎殊方氣候異去矣慎風霜<lb/>
　　　二<lb/>
一封朝北極萬里暮南溟地逺投蠻府天髙哭漢庭旅<lb/>
情生白髮行色傍秋星若過湘潭上休㸔杜若青<lb/>
　<lb/>
　<lb/>
<pb n="KR4e0162_WYG_018-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻十八<lb/>
</p>
<p>
</p>
  </div>
<div>
                <head>大復集巻十九</head>
    <p>
<pb n="KR4e0162_WYG_019-1a"/>
欽定四庫全書<lb/>
　大復集巻十九　　　　　明　何景明　撰<lb/>
　　五言律詩八十四首<lb/>
　　　送宗魯使安南<lb/>
日月天門逈星辰海國遥龍函隨勅命使節下青霄荒<lb/>
服周王域南溟漢將標壯逰真萬里無外見今朝<lb/>
　　　送顧侍御還南京<lb/>
南國鳯凰士北臺騘馬臣一鳴望霄漢千里出風塵折<lb/>
<pb n="KR4e0162_WYG_019-1b"/>
栁此為别㸔花俱愴神飄零四海契慚愧十年人<lb/>
　　　九日夜過劉以正别士竒<lb/>
重陽愁獨酌深夜喜相過萬里惟秦客三杯亦楚歌霜<lb/>
笳沉海月風鴈起滹沱醉别黄花去能忘白玉珂<lb/>
　　　送顧華玉謫全州<lb/>
白日春城暮孤雲天際隂君行萬里外予憶一何深夏<lb/>
擬浮湘水秋應到桂林衡陽去不逺莫使鴈書沉<lb/>
　　　送楊太常歸省三首<lb/>
<pb n="KR4e0162_WYG_019-2a"/>
扈聖元公在寧親季子歸鳯凰銜寵詔駟馬動光輝回<lb/>
馭心先切題橋志不違都人㸔祖帳共嘆此行稀<lb/>
　　　二<lb/>
錦里趨庭日聲華冠蜀都弟兄今二妙父子宋三蘇禮<lb/>
樂風雲地旗常日月圖今皇念大祀未可滯江艫<lb/>
　　　三<lb/>
聞道西南寇猶多虎豹羣過秦應有論諭蜀可無文未<lb/>
返巴山使空懸棧道軍煩將父老意歸報聖明君<lb/>
<pb n="KR4e0162_WYG_019-2b"/>
　　　送寇定州<lb/>
五月燕京寺髙雲動客旌南風開菡蓞君到定州城霄<lb/>
漢仙鳬去風塵老驥行年來傾盖意深感白頭情<lb/>
　　　送彭總制之西川二首<lb/>
江漢兵戈阻鄖陽節制移遥憐蜀父老再覩漢旌旗躍<lb/>
馬終難據窮猿本易追威明聊一借勲業況當時<lb/>
　　　二<lb/>
蜀道青天上岷山赤日西九重連授鉞萬里動征鼙開<lb/>
<pb n="KR4e0162_WYG_019-3a"/>
府松杉静懸軍玉壘低知公安蜀計諸葛大名齊<lb/>
　　　送吕内翰上陵<lb/>
弓劒登天壽衣冠望國門碧山秋殿閣白露漢陵園雨<lb/>
落千官淚雲隨六帝魂詞臣松栢賦音繞鳯凰原<lb/>
　　　送徐内翰上陵<lb/>
君向六陵間中元月正圓攀松立暮日藉草坐秋天殿<lb/>
閣西山抱闗門北斗懸先皇舊侍從獨到泰陵前<lb/>
　　　送曹遜卿還汝寧<lb/>
<pb n="KR4e0162_WYG_019-3b"/>
三年觀國士此日暫還家去指清淮月行攀上蔡花燕<lb/>
歌送楚客邊鴈起城笳却喜干戈後鄉園見嵗華<lb/>
　　　送李體仁按雲南<lb/>
漢使西南域天王節制名九霄㸔鳯下萬里避驄行風<lb/>
偃蠻夷静霜驅瘴癘清壯逰仍攬轡從此慰平生<lb/>
　　　送吕揮使<lb/>
駵馬赤電奔少年風義存名登大司馬身覩漢皇尊北<lb/>
海連龍磧西山出鴈門臨行贈寶劒持此答君恩<lb/>
<pb n="KR4e0162_WYG_019-4a"/>
　　　送郭刑部守寧波<lb/>
漢庭黄綬吏西省白雲司豈謂為郎乆猶言出守遲雲<lb/>
霄懸賜履江海入褰帷古越今名郡風流當在茲<lb/>
　　　送石秀才下第還趙州<lb/>
念汝不得意行歌燕市中鄉書催朔鴈旅食寄霜楓荆<lb/>
玉已三獻冀羣當一空驅車薊門外未可嘆途窮<lb/>
　　　田子宅宴别<lb/>
永夜愴離析同心躭宴逰世情俱慷慨鄉意轉綢繆竹<lb/>
<pb n="KR4e0162_WYG_019-4b"/>
戸霜燈裊風城海角流豫章天更逺西北有髙樓<lb/>
　　　寺中送段子還蒲州<lb/>
段子兩龍劒西行歌莫催探花天上返觀日海邊迴一<lb/>
别雲房樹相思雪夜杯禹門讀書處終夕聽風雷<lb/>
　　　送范以載之南京<lb/>
不見君山靣㸔君意獨哀曾陪竹林醉今識仲容才駿<lb/>
馬登臺去蒼生攬轡來春江暮雲樹愁望北帆開<lb/>
　　　送欽師歸西山<lb/>
<pb n="KR4e0162_WYG_019-5a"/>
近向雲間至遥從花下還赤崖春到寺白塔晝開闗風<lb/>
雨如西塞烟霞似北山到來應待我秪樹幾回攀<lb/>
　　　送忽生還闗中次韻<lb/>
望爾西行路春風萬栁條囀憐黄鳥近去恨白駒遥彈<lb/>
劒歌今日張燈宴往宵秦川待歸客花色醉中饒<lb/>
　　　送以道次君卿韻<lb/>
汝到河西日常令消息聞風塵暫把袂霄漢忽離羣帆<lb/>
轉天邊樹樓停海上雲飄飄岐路側何地復逢君<lb/>
<pb n="KR4e0162_WYG_019-5b"/>
　　　送趙叔鳴視學山東<lb/>
爾道東行日斯文北學傳鳯凰千仞上騕褭萬金前嶽<lb/>
峙髙無極滄流渺百川古來齊魯地風教有遺編<lb/>
　　　送侯汝立之東昌<lb/>
東郡瘡痍日蒼生屬此行二毛猶未見五馬亦為榮月<lb/>
對河闗上秋從海嶽生向來嵩少約西望各懸情<lb/>
　　　送士姪歸雀巢縣<lb/>
見汝<hi>一作喜見</hi>南歸日令予<hi>一作應憐</hi>北倚樓彩衣花縣酒白鴈<lb/>
<pb n="KR4e0162_WYG_019-6a"/>
楚江洲閉户自茲始佩韋須古求行藏愧汝叔日憶竹<lb/>
林逰<lb/>
　　　送郭外舅之江隂<lb/>
郭舅佐名邑出門憐汝甥春風到江縣花下早鳴鶯聴<lb/>
訟琴堂静哦詩竹檻成臨行贈玉佩空有渭陽情<lb/>
　　　送劉西曹決獄畿内<lb/>
日下秋官出天邊漢使分令行乘肅殺風覃藉仁聞香<lb/>
署含清旭仙闈上白雲罏薫亦暫别遥想晝氤氲<lb/>
<pb n="KR4e0162_WYG_019-6b"/>
　　　送胡别駕出關<lb/>
天上黄華戍雲邊鐵壁城風沙行塞日金鼓出闗情轉<lb/>
餉留蕭相揮鞭讓祖生軍儲西北計從此樹勲名<lb/>
　　　送毛汝厲按湖南<lb/>
臘送燕門節春迎楚水艭揚帆泛廣漢擊楫渡長江地<lb/>
絡蠻荆域天躔翼軫邦此行君不忝才氣本無雙<lb/>
　　　送王夢弼之髙郵<lb/>
南竄隨春色東行識壯顔閭閻猶涕淚道路復追攀風<lb/>
<pb n="KR4e0162_WYG_019-7a"/>
節雲霄上霜威海岱間聖明憐萬里不乆賜君還<lb/>
　　　送望之赴汶上二首<lb/>
相送一如昔出闗行復留初㸔萬里至忽是五年流老<lb/>
駿從東路春鴻向北州青門數行栁烟色暮含愁<lb/>
　　　二<lb/>
春郊餘雪日河甸起風沙送折燕中栁行逢汶上花賔<lb/>
朋半海内弟妹各天涯駐馬臨岐處飄飄獨望家<lb/>
　　　送客二首<lb/>
<pb n="KR4e0162_WYG_019-7b"/>
方岳從來重君才世豈多中原雖寇盗晉國有山河勸<lb/>
俗銷金甲求賢訪碧蘿政平人自理不用事煩苛<lb/>
　　　二<lb/>
海内蒼生困㸔君紫綬新天官元貴客岳伯是詞人雲<lb/>
極行山目花傷冀北神平生膠漆意翻恐愧雷陳<lb/>
　　　送葛時秀任東明<lb/>
東明花滿縣令宰即神仙宓子今為政河陽復壯年隼<lb/>
旟開雨雪鳬舄向雲天何地傳消息相聞在日邊<lb/>
<pb n="KR4e0162_WYG_019-8a"/>
　　　陸子樓餞祖邦<lb/>
渺渺楓江濶髙樓望轉傷同來送歸客予亦念還鄉塞<lb/>
接寒天逈城銜落景長重逢是何日尺素莫相忘<lb/>
　　　白將軍征南兼壽母<lb/>
將軍天上出萬里擁舟航玉帳駐南國金尊開北堂海<lb/>
雲添寵色江日借恩光報主身何壯猶牽寸草膓<lb/>
　　　送錢推府之閩<lb/>
越水到閩鄉風帆萬里航雲間開瘴癘山雨暗桄榔器<lb/>
<pb n="KR4e0162_WYG_019-8b"/>
本中丞後才仍佐郡郎燕京把劒别此去有輝光<lb/>
　　　送施御史便道壽母次韻<lb/>
繡衣真畫錦彩服更花辰海鶴稱觴數江魚入饌新近<lb/>
懽追里宴遥祝借朝紳堂下忘憂草今春倍往春<lb/>
　　　贈王舉人<lb/>
王子萬人英詩名少日成驪珠眠自抱天馬傍誰行旅<lb/>
食青楓改秋吟素髪生過逢見汝意潦倒愧吾情<lb/>
　　　贈管汝齊<lb/>
<pb n="KR4e0162_WYG_019-9a"/>
冠裳同海内盃酒對寒宵舊識三秦客今㸔萬仞標芙<lb/>
蓉生露掌騕褭在烟霄願聴雲門奏春風入鳳簫<lb/>
　　　贈權僧過昌化寺見訪次韻<lb/>
問爾湖邊寺㣲鐘翠巘西千巖一徑轉落日亂藤迷數<lb/>
見談天竺相從過虎溪山中送客罷獨禮白雲低<lb/>
　　　贈吕道夫轉右給事<lb/>
右掖言司舊重題御陛名碧霄通漢苑丹地接秋城報<lb/>
主褰龍衮驚人想鳯鳴懐中一諫草何日為蒼生<lb/>
<pb n="KR4e0162_WYG_019-9b"/>
　　　贈吕子遷左給事中<lb/>
月明鳷鵲觀日麗鳯凰城自昔飛騰入今㸔草奏行銜<lb/>
沙填海志鍊石補天情無限乾坤事非因萬古名<lb/>
　　　贈鄭佐<lb/>
老鄭空同客長歌北海尊十年舊賔友誰到李邕門天<lb/>
地頻回首江湖一旅䰟關城獨歸鴈風色傍黄昏<lb/>
　　　君采遷居<lb/>
宅卜宫牆近堂開燕雀馴遷居憐客次過覔喜吾隣題<lb/>
<pb n="KR4e0162_WYG_019-10a"/>
竹元因主㸔花更屬春知懸孺子榻虚薄愧髙人<lb/>
　　　贈時亮<lb/>
象郡開梅嶺羅池傍栁州山川盤秀地文物逈風流丹<lb/>
就還珠洞書藏駕鶴樓風塵望爾去霄漢獨相求<lb/>
　　　賀汝濟生子<lb/>
夜夜生蘭夢年年種玉心充閭㸔氣色入户試啼音明<lb/>
月含珠浦髙枝發桂林北堂書報日何啻萬黄金<lb/>
　　　贈董侍御<lb/>
<pb n="KR4e0162_WYG_019-10b"/>
何處采芳蘋維舟湘水濵草間露彩薄沙上月華新杳<lb/>
杳侵滇路依依向楚人汀花不寄逺惆悵獨逢春<lb/>
　　　贈劉東之憲副<lb/>
浮生能幾見孰謂别離輕逺道惟長劒寒宵共短檠旌<lb/>
旗臨漢水雨雪度秦城鄉井衣冠少分㩦益愴情<lb/>
　　　過寺中飲贈張元徳侍御<lb/>
竹林清宴集秋夜劇呼盧即席花偏艷開尊月不孤君<lb/>
為淮海俊我乃洛陽徒腰下金龜在明朝付酒壚<lb/>
<pb n="KR4e0162_WYG_019-11a"/>
　　　元夜寺中集<lb/>
火樹連龍苑烟花繞鷲峰詞人髙宴㑹令節喜過逢閣<lb/>
度銀河上窻含寶月重九衢風起夜處處有歌鐘<lb/>
　　　夜集贈吕仲木<lb/>
石室抽書舊金門待詔來官勲三載見客抱此宵開劉<lb/>
向本經術馬遷真史才斯文乆寥落望子早登臺<lb/>
　　　贈王子<lb/>
王子萬夫特英風千仞餘未投湘水賦曾上漢庭書日<lb/>
<pb n="KR4e0162_WYG_019-11b"/>
月方前席江湖漫卜居城南相覔處花暮獨迴車<lb/>
　　　胡戸部父母同受封命<lb/>
紫誥開天府瑶函照楚鄉白頭偕二老綵服有諸郎草<lb/>
動春江色花攜漢署香夜來望南斗萬里益光芒<lb/>
　　　贈祖邦<lb/>
白下通緘少燕都見靣遲客心悲嵗晩歸路及春時姓<lb/>
入山公啓人傳水部詩同年吾不及相望赴前期<lb/>
　　　吴逸士<lb/>
<pb n="KR4e0162_WYG_019-12a"/>
逸士古豪士劒歌山燕闗不博邯鄲市常逰五陵間賔<lb/>
客重然諾公卿多往還千金何足貴義氣髙如山<lb/>
　　　秋夕懐曹毅之<lb/>
百卉飄零盡孤鴻何處歸髙樓横暮笛萬戸搗寒衣南<lb/>
國江湖逺佳人尺素稀獨愁誰與晤明月鑒重幃<lb/>
　　　懐望之姊夫<lb/>
自爾出門去天時十月催如何千里外不見一書來逺<lb/>
嶠寒雲起髙城旅雁哀鄉園莫乆滯星駕及春回<lb/>
<pb n="KR4e0162_WYG_019-12b"/>
　　　懐姊<lb/>
逐子東歸日輶軒惜路岐那堪骨肉淚灑向别離時旅<lb/>
病秋來減鄉書嵗暮遲庭闈欣見汝千里重予思<lb/>
　　　懐三兄<lb/>
軺車北上日相送及燕州為客全經夏還家已過秋鶺<lb/>
鴒寒更急鴻鴈晩相求况是諸兄隔天涯重倚樓<lb/>
　　　子純宅夜集懐望之<lb/>
花月同逰客江湘萬里遥燕閒如我軰盃酒又今宵轉<lb/>
<pb n="KR4e0162_WYG_019-13a"/>
覺花愁思翻教月寂寥無論去與住俱是斷蓬飄<lb/>
　　　懐劉園諸友<lb/>
亭榭劉園麗㩦逰汝輩頻竹髙停翠䄂花宻隠朱唇橋<lb/>
是經行地城餘戰鬭塵京華又二載腸斷楚鄉春<lb/>
　　　過子容有懐獻吉<lb/>
故友何人在常時獨爾逰停盃思北海躍馬為南州雨<lb/>
助鳴蛩夕風驚過鴈秋有懐俱不減㩦手重遲留<lb/>
　　　懐李生園柬季升<lb/>
<pb n="KR4e0162_WYG_019-13b"/>
李生北園内亭榭近如何草徑猶紅藥柴扉自碧蘿江<lb/>
湖歸路少天地戰塲多空憶張夫子清尊夜夜過<lb/>
　　　雪簡川甫<lb/>
一雪數花集空庭寒起遲㣲風罷弱舞初日尚餘姿自<lb/>
抱朱絃瑟誰㸔玉樹枝仙曹有髙倡不送鳯凰池<lb/>
　　　寄任司訓<lb/>
不見任公子飄飄旅客魂苦吟惟白髪生計有清尊散<lb/>
吏真兼隠荒城不異村人間好事者誰到廣文門<lb/>
<pb n="KR4e0162_WYG_019-14a"/>
　　　至日寄望之汶上<lb/>
至日懐親友題書在帝鄉風雲餘嵗色梅栁復年芳白<lb/>
髮行藏裏清尊涕淚傍思君魯城北汶水日湯湯<lb/>
　　　簡以道<lb/>
乆雨文園客風流漢長卿苦吟生白髮消渇望金莖雪<lb/>
盛黄精草雲深赤石英早尋方外士服食使身輕<lb/>
　　　寄空同子卜居襄陽<lb/>
爾定襄陽宅雲山好傍誰草憐<hi>一作隣</hi>王粲井花醉習家<lb/>
<pb n="KR4e0162_WYG_019-14b"/>
池留滯悲江漢驅馳感嵗時扁舟空悵望未有鹿門期<lb/>
　　　雪簡鄭客<lb/>
燕雪未成花蕭蕭覆淺沙誤聴梁苑竹擬放楚江槎集<lb/>
霰含風色流雲轉日華城中百萬戸歌舞醉誰家<lb/>
　　　寄錢水部<lb/>
多情錢水部别後有哀吟萬里秋風興孤舟日暮心白<lb/>
沙官舎逈滄海故園深悵望佳期隔殷勤數寄音<lb/>
　　　寄王文熙<lb/>
<pb n="KR4e0162_WYG_019-15a"/>
之子南歸日江湖淚泫然涼風一夕至秋月幾回圓鴻<lb/>
鴈求巢急鵰鵬各自遷三年望天末徒有寸心懸<lb/>
　　　寄顧華玉<lb/>
詞客金陵去那期嵗屢過相思秋水隔悵望暮雲多清<lb/>
廟朱絃瑟華堂白紵歌徽音乆寂寞髙調近如何<lb/>
　　　簡都𤣥敬<lb/>
故友日零落都君情不忘草𤣥常避客頭白近為郎宦<lb/>
況思江上鄉心望海傍聞君話山水吾亦慕南方<lb/>
<pb n="KR4e0162_WYG_019-15b"/>
　　　寄徐太守<lb/>
塞鴈去復盡燕臺愁望春十年同病客萬里各風塵南<lb/>
國已碧草清江空白蘋秋來有詞賦莫使怨騷人<lb/>
　　　閣内簡張員外<lb/>
我在金門裏聞君候瑣闈去天俱咫尺瞻日共光輝栁<lb/>
下宫官出花邊閣吏稀晩來沙苑外騎馬欲同歸<lb/>
　　　寄易内翰<lb/>
日日望長沙憶君城栁斜風塵愁燕雀江海嘆龍蛇公<lb/>
<pb n="KR4e0162_WYG_019-16a"/>
子天邊草夫人廟口花故鄉盃酒罷遥亦念京華<lb/>
　　　寺中齋居簡崔内翰張侍御<lb/>
徑雪草生細林寒鶯到稀傷春懐二子齋沐掩禪扉石<lb/>
室棲金馬天花落繡衣分明共朝市鵷鷺不同飛<lb/>
　　　喜望之量移兼寄<lb/>
嶺海投荒日燕臺望逺時三年一消息萬里轉相思歸<lb/>
鴈先知暖驚烏尚繞枝湘江催發棹預報北來期<lb/>
　　　立秋日寄粹夫<lb/>
<pb n="KR4e0162_WYG_019-16b"/>
一葉悲天地秋風淚萬行江河無日夜邊塞有烟霜鴈<lb/>
鵠思髙起龍蛇願乆藏蓬瀛何處涉頭白恨無梁<lb/>
　　　寄家書<lb/>
一返滇中使重嗟故里違老親遥在念薄禄未能歸雨<lb/>
雪三冬暗家書累月稀淚緘燈下發迴鴈隔雲飛<lb/>
　　　寄三子詩<lb/>
　　三子者王康吕三子也三子俱産之闗中並見而<lb/>
　　同隠西望興懐為詩寄之<lb/>
<pb n="KR4e0162_WYG_019-17a"/>
鄠杜終南曲邠岐渭北陲水多龍卧處山有鳯來時星<lb/>
宿中宵動風雲萬里移滄江問靈劒離合少人知<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_019-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻十九<lb/>
</p>
<p>
</p>
  </div>
<div>
                <head>大復集巻二十</head>
    <p>
<pb n="KR4e0162_WYG_020-1a"/>
欽定四庫全書<lb/>
　大復集巻二十　　　　　明　何景明　撰<lb/>
　　五言律詩八十五首<lb/>
　　　駕出<lb/>
九重𤣥武仗萬嵗羽林軍朝帝乘輿出行天警蹕聞螭<lb/>
頭蟠曉日雉尾拂春雲佇望南郊氣遥連北斗文<lb/>
　　　大祀<lb/>
金榜星辰幕瑶函海嶽編受禧同漢室登禪異秦年日<lb/>
<pb n="KR4e0162_WYG_020-1b"/>
抱龍旗轉天流羽盖旋揚雄老陪從白首賦甘泉<lb/>
　　　駕幸南海子<lb/>
鐃音發桂畤春狩踐蘭區水盡緹城合山迴帳殿孤公<lb/>
卿隨八駿虎旅備三驅如聞後車載倘遇渭川夫<lb/>
　　　駕入<lb/>
地轉瑶壇逈天迴翠輦髙入城傳鼓吹開殿引旌旄珮<lb/>
委春池草盤行上苑桃九天燈燭裏齊拜衮龍袍<lb/>
　　　慶成宴<lb/>
<pb n="KR4e0162_WYG_020-2a"/>
漢主汾逰日周王鎬宴時禮成天地恊樂奏鳳凰儀上<lb/>
殿承天語登筵拜帝釐載歌天保頌還稱既醉詩<lb/>
　　　皇陵<lb/>
陵闕皇靈閟山河王氣遥萬年龍虎抱每夜鬼神朝玉<lb/>
盌留天地金燈照寂寥如㸔翠華度縹緲在青霄<lb/>
　　　内直<lb/>
閣院雨晴初㣲風動綺疏鳳池通紫極雲闕過<hi>一作逈</hi>清<lb/>
虛衮軄聞封事軍情見㨗書非才叨侍從徒望五雲車<lb/>
<pb n="KR4e0162_WYG_020-2b"/>
　　　入直<lb/>
賦豈文園客名慚騎省郎聞鷄趨建禮駐馬望宫墻風<lb/>
晝楊花色烟春蕙草香露盤天漢上消渇意何長<lb/>
　　　晩出左掖<lb/>
洞門餘積雪御苑覆高霞吏散層霄上城行五鳳斜青<lb/>
回初霽栁紅動峭寒花立馬清沙外空<hi>一作宫</hi>林集暮鴉<lb/>
　　　奉和嚴太史謁泰陵三首<lb/>
敬皇十八載四海一何安鼎成棄萬國弓墮哭千官白<lb/>
<pb n="KR4e0162_WYG_020-3a"/>
日園陵閟秋雲松栢寒龍逰萬嵗後寂寞𦵏衣冠<lb/>
　　　二<lb/>
世切如雲望天摧格帝功彌留念諸將顧命託三公玉<lb/>
几星辰上𤣥宫霜露中松楸慟哭地白日起悲風<lb/>
　　　三<lb/>
夜壑霜鍾杳秋岑玉殿扄繐帷風淅淅銀海月㝠㝠象<lb/>
衞朝羣帝龍藏扈百靈臨門日呼召天語舊臣聆<lb/>
　　　酬郭内翰上陵還詩<lb/>
<pb n="KR4e0162_WYG_020-3b"/>
帝遣朝陵日暫辭供奉班楸梧開玉殿雲霧宿春山晩<lb/>
向松間散晴從花下還知君有佳句傳和五陵間<lb/>
　　　答潘都諫郊壇見遺之作<lb/>
羽衛天行路龍帷御宿亭璧壇流霽月銀闕動春星諫<lb/>
獵心空赤逢時鬢尚青極知陪從地瞻切五雲停<lb/>
　　　殿試宿禮部張子淳郎中署奉和馬張二光禄<lb/>
　　　喬直閣諸公<lb/>
東殿春朝晩南宫夜宿深鎖闈猶月色開閤更松陰地<lb/>
<pb n="KR4e0162_WYG_020-4a"/>
逈神仙接天髙象緯臨諸君清廟作三嘆有餘音<lb/>
　　　得顧華玉全州書兼知望之消息<lb/>
地北憐為别天南真可哀同時萬里去隔嵗一書來水<lb/>
濶蛟龍出山深杜若開相思有詞賦愁絶並登臺<lb/>
　　　得朝信惟學書<lb/>
稍喜豺狼息仍悲鴻鴈音故人雙尺素遥比萬黄金水<lb/>
上春花樹城邊秋竹林天涯暮風雨膓斷北山吟<lb/>
　　　得鄭繼之書<lb/>
<pb n="KR4e0162_WYG_020-4b"/>
鄭生湖海去髙興渺難降累月音書數清秋涕淚雙天<lb/>
邊登越嶠雪裏渡吳江萬水千山暮何時到爾邦<lb/>
　　　得王子衡贑榆書<lb/>
萬里一書劄逾年傳帝都竄身天地逺垂淚海雲孤栁<lb/>
送燕臺駿花留漢殿鳬赤霄終道路白髮且江湖<lb/>
　　　次韻張郎中九日無菊<lb/>
九日盃空綠秋城菊未花雨叢寒慘淡風樹晩欹斜獨<lb/>
客悲漂梗佳人怨折麻何時開爛熳沽酒到君家<lb/>
<pb n="KR4e0162_WYG_020-5a"/>
　　　除夕和以道懐弟之作<lb/>
汝弟猶吾弟君家更幾家情知思棣萼愁與對椒花酒<lb/>
罷㸔參逺燈寒望斗斜相憐謝池草明日又春華<lb/>
　　　戴生在吾語感秋思歸詩以慰留之二首<lb/>
到日中元節淹留嵗漸㣲而翁在異縣知汝苦思歸旅<lb/>
館空彈鋏秋風未授衣敝床還可宿暫住莫相違<lb/>
　　　二<lb/>
二十年方妙昻藏見爾才青雲滿霄漢黄鵠尚徘徊寶<lb/>
<pb n="KR4e0162_WYG_020-5b"/>
劒休輕試家書莫屢開百年深有望吾道豈塵埃<lb/>
　　　答汝忠<lb/>
俱向滄江起同懐魏闕情乾坤尚戎馬我輩復簮纓戢<lb/>
羽棲雲閤聯翩入鳳城誰知薦賢内今日忝齊名<lb/>
　　　夜過川甫<lb/>
日午詩相約更深馬獨來慚非問竒客知是草𤣥才月<lb/>
柝楓烏起霜燈竹户開因思髙李輩詞賦擅梁臺<lb/>
　　　九月二十五日㑹曹汝學侍御于麓堂夜歸遂<lb/>
<pb n="KR4e0162_WYG_020-6a"/>
　　　過侍御宅<lb/>
東閣留樽罷西臺夜過時題詩倚驄馬換酒脫金龜菊<lb/>
院霜天静楓城海月遲向來秋寺約還許赴佳期<lb/>
　　　冬夜過飲戴時亮進士<lb/>
琴酒楊雲宅談𤣥静夜真庭無旋馬地空有聚螢人霜<lb/>
霧生陰井風燈動夕鄰喧喧萬車馬日出自紅塵<lb/>
　　　徐子容見過<lb/>
三月三十日燕京春興悽相過話逺别此去憶深棲江<lb/>
<pb n="KR4e0162_WYG_020-6b"/>
漢今舟楫乾坤尚鼓鼙風塵歸未得送汝萬行啼<lb/>
　　　與王宗哲過訪劉徳徵兼有所懐<lb/>
天街並馬過零雨碧氛氲王子真乘興劉郎雅好文燭<lb/>
筵揮玉軫風户裊罏薫忽憶横簫客遥遥隔彩雲<lb/>
　　　端陽日過子容登瞻辰樓<lb/>
五日訪南州瞻辰上北樓旌旗夾水殿簫鼓送龍舟滄<lb/>
海猶多難佳辰但百憂浮雲暮南適遥向楚江頭<lb/>
　　　九日顯靈宫宴集<lb/>
<pb n="KR4e0162_WYG_020-7a"/>
九日無風雨賔朋更逺來菊花催酩酊仙侣得追陪眺<lb/>
逈山河出登髙殿閣開攜逰有諸妙詞賦豈吾才<lb/>
　　　登紫極閣<lb/>
層閣重重麗丹梯裊裊孤風雲上紫極氣色覽皇都苑<lb/>
静芙蕖落城喧鴈鶩呼蒼然見淮楚鄉思滿平蕪<lb/>
　　　侯郎中劉主事見過對菊<lb/>
菊樹開初爛軒窻坐晩晴客非先有約花亦太多情霜<lb/>
艶娟娟静風香細細生天涯一盃酒今夕對寒城<lb/>
<pb n="KR4e0162_WYG_020-7b"/>
　　　過君采次韻二首<lb/>
海内風塵隔天邊江漢流昔牽春草夢今並玉珂逰神<lb/>
駿元千里仙人自十洲慚隨燕雀軰白髮世間愁<lb/>
　　　二<lb/>
自君來此地謂我頗同流復往江湖去寧忘霄漢逰龍<lb/>
蛇蟠海曲鴻鴈向河洲從此風波隔長安日暮愁<lb/>
　　　世其宅夜集同君采作限難字<lb/>
冬夕具盤餐明燈坐不寒獨憐竹葉盞仍對菊花團素<lb/>
<pb n="KR4e0162_WYG_020-8a"/>
月縈窻細髙雲傍苑殘美人江國去惆悵采芳難<lb/>
　　　秋夕同蕭執夫舍姪士飲<lb/>
把燭開塵榻幽尋欵夜扉寒城颯欲暮風葉坐來稀野<lb/>
興林間竹鄉心楚上薇蕭條共盃酒潦倒愧朝衣<lb/>
　　　除夕劉戸部宅<lb/>
畫省開雲幔西堂對雪峰一年惟此㑹萬里幾相逢守<lb/>
嵗親燈火朝天候鼓鏞江湖有岐路漂轉嘆萍蹤<lb/>
　　　晩過以行<lb/>
<pb n="KR4e0162_WYG_020-8b"/>
伯兄難更見愛弟復佳名往日題詩客黄昏駐馬情春<lb/>
星度北牖暮<hi>一作舊</hi>雨到西城膓斷池塘草東風亦自生<lb/>
　　　顧九和内翰約㸔花城南寺病目不赴<lb/>
不赴城南約遥傳寺裏篇㸔花吾未老出郭偶無縁簇<lb/>
馬低春日啼鸎隔彩烟風沙開病眼愁向艶陽天<lb/>
　　　逰郭氏山亭<lb/>
舊日追逰地新年此度過庭春歸雪篠洞古發烟蘿遲<lb/>
日登臨倦名園感慨多風花騎馬去須放酒顔酡<lb/>
<pb n="KR4e0162_WYG_020-9a"/>
　　　九月四日劉子見過二首<lb/>
入閤開塵榻留尊對苑牆杪秋餘暑濕髙樹獨風霜嵗<lb/>
逼鄉心甚天增病骨涼自憐情興減不比向來狂<lb/>
　　　二<lb/>
汝病稀相見髙詩乆不開側思金石奏喜挹蕙蘭芬細<lb/>
菊妍霜晝繁砧亂朔雲蕭蕭秋日興對爾憶離羣<lb/>
　　　九月五日與張劉崔三子約九日逰法藏寺㙮<lb/>
　　　劉嘗約逰西山竟寒盟故云<lb/>
<pb n="KR4e0162_WYG_020-9b"/>
未省重陽菊誰邀我輩㸔城南有塔寺共擬集衣冠雲<lb/>
起登臺興風追落㡌懽此盟今夕定莫似碧山寒<lb/>
　　　登塔二首<lb/>
古塔層城畔秋毫萬里㸔登髙攜賦客落日眺長安天<lb/>
地懸相抱江山鬱自盤誰能絶頂上不避北風寒<lb/>
　　　二<lb/>
塔廊徐暗轉不覺此身髙月牖通天漢風簷散海濤望<lb/>
餘秋色逺登罷客心豪去鴈休回首㝠㝠一羽毛<lb/>
<pb n="KR4e0162_WYG_020-10a"/>
　　　訪客鑑公房<lb/>
病客依棲地石房鍾磬深清齋忘肉食獨宿見禪心閤<lb/>
日斜寒晝窻雲下夕隂吾居亦鄰並日為過西林<lb/>
　　　齋宿大興隆寺<lb/>
疊雪霾雲磴隂霞絢石房沉冥通别理宴息對焚香暖<lb/>
色含初篠遲烟散逺楊齋心臨暮景屬意向春陽<lb/>
　　　春日劉薛二子過<lb/>
林花寒不拆城鴈日喧呼壮覺風情減春增旅興孤經<lb/>
<pb n="KR4e0162_WYG_020-10b"/>
過留翰墨潦倒念江湖未似髙陽侣垂鞭向酒罏<lb/>
　　　再過𤣥明宫<lb/>
朔海風雲變𤣥宫日月移登臨逼九日揺落倍前時翠<lb/>
竹寒虛寢荒藤蔓曲池重㸔石槨地徒有雍門悲<lb/>
　　　九日登仁壽寺後山<lb/>
石閤淩香岫憑髙烟霧開人疑送酒客地即望鄉臺鴈<lb/>
度桑乾去雲從碣石來魚龍瀚海北萬古一悲哀<lb/>
　　　十月望夜劉薛二子過對月<lb/>
<pb n="KR4e0162_WYG_020-11a"/>
院寒冬月白城夜海雲收上客扳蘭省清光近鳳樓闗<lb/>
山一北望河漢逈西流未見乘槎使迢迢上斗牛<lb/>
　　　九日登慈恩寺閤三首<lb/>
不到慈恩乆今來九日期天寒鴻鴈少秋晩菊花遲揺<lb/>
落悲風雨登臨感嵗時牛山何處是異代獨興思<lb/>
　　　二<lb/>
地幽人跡少僧至掃莓苔閤逈湖光入林昏雨色來登<lb/>
臺憐作客入賦耻非才何事臨佳節秋懐未肯開<lb/>
<pb n="KR4e0162_WYG_020-11b"/>
　　　三<lb/>
莫引憑髙目蒼茫海色遥秋空波瀰瀰寒日樹蕭蕭闗<lb/>
塞俱揺落音書乆寂寥天涯有兄弟猶滯楚江橈<lb/>
　　　自滇蜀歸李户部馬舍人見訪<lb/>
官舍掃莓苔故人尊始開相違頻問訊乍見各徘徊瘴<lb/>
癘一身在風塵萬里來欲詢滇蜀勝慚愧子長才<lb/>
　　　雨中過李真人方丈二首<lb/>
勝地豈常得幽盟難重尋清晨驅馬出聊此息塵心鳴<lb/>
<pb n="KR4e0162_WYG_020-12a"/>
磬秋堂濕然燈古殿深吹簫愛仙侣縹緲隔珠林<lb/>
　　　二<lb/>
層臺暮雲外寂寂羽人居積雨堦除静含風殿閤虚洞<lb/>
中留白日窻下寫丹書即此觀幽逸能令世慮疎<lb/>
　　　早入宣武門<lb/>
藹藹名都㑹鵷鴻共接翺金貂萬户客鐵騎五陵豪夾<lb/>
道紅塵滿千門白日髙寂寥楊子宅隨分守蓬蒿<lb/>
　　　望海<lb/>
<pb n="KR4e0162_WYG_020-12b"/>
登髙望逺海萬里一長吟島嶼迎寒日波濤帶夕<hi>一作積</hi>
隂豈無乘筏嘆亦有釣鰲心去去從吾好三山烟霧深<lb/>
　　　中秋夜集吕給事宅<lb/>
銀漢髙秋露嚴城月色隂美人今夜酒逰子故鄉心烏<lb/>
鵲江邊去蛟龍海上吟漢宫樓殿逈莫使暮寒侵<lb/>
　　　與韓汝慶行歸長安望月<lb/>
中秋髙宴㑹客散向長安皓月千門裏青天並馬㸔明<lb/>
添花蘂亂隂益栁條繁悵望髙雲上何由振羽翰<lb/>
<pb n="KR4e0162_WYG_020-13a"/>
　　　晩過周進士言别聞琴<lb/>
朱絃乆寂寞此夜拭瑶琴坐對燕京酒同悲楚客吟城<lb/>
髙下木葉樓逈上秋參别後清江夜遥思絶代音<lb/>
　　　與孫世其過張秀才<lb/>
長夏稀朝謁相邀此地同占晴行苑外避暑出城中翠<lb/>
篠含風静蒼波暎日空因思共童冠歸詠舞雩風<lb/>
　　　與孫戴張三子納涼<lb/>
薄暮攜三子追涼步短宵水邊低出月樓上忽横簫乆<lb/>
<pb n="KR4e0162_WYG_020-13b"/>
露花沾濕㣲風竹動揺醉歌聊永夕坐待紫宸朝<lb/>
　　　避暑存上人方丈<lb/>
燕地炎蒸月西林大道傍上方留避暑長日坐焚香細<lb/>
竹軒窻静髙雲殿閤涼何時更乘月過宿賛公房<lb/>
　　　出逰功徳寺<lb/>
昔聞功徳寺今出帝城西晩日丹梯近秋天翠巘齊荷<lb/>
衰猶<hi>一作斜</hi>映水樹古曲盤堤十里經行地清沙送馬蹄<lb/>
　　　宿淇公方丈<lb/>
<pb n="KR4e0162_WYG_020-14a"/>
落日罷登臨禪房秋坐深不妨留枕簟聊得謝冠簮樓<lb/>
閤湖天影松蘿洞月隂明朝又朝市回憶碧山岑<lb/>
　　　天壇沈道士觀中<lb/>
夏日天壇上登臨傍九霄川原一以眺樓觀鬱苕嶤洞<lb/>
口逢丹侣花間醉碧簫清沙日色盡翻恨馬蹄遥<lb/>
　　　張子純宅對月<lb/>
長安今夜月留客此堂開影落清樽裏光從玉殿來苑<lb/>
花添悵望鄰笛助悲哀幸接仙郎飲髙歌愧爾才<lb/>
<pb n="KR4e0162_WYG_020-14b"/>
　　　病居田給事中夜過<lb/>
卧疾春天暮相尋客夜幽劇談翻愈病沉醉忽忘憂西<lb/>
月低臨牖明星逺動樓㸔君上馬去猶使興情留<lb/>
　　　春雪諸翰林見過二首<lb/>
正月燕京雪飛花落滿筵輝輝映旭日脉脉向春天苑<lb/>
草寒猶細宫雲晩更鮮中原有戎馬何日凱歌旋<lb/>
　　　二<lb/>
冉冉烟城裊飄飄苑雪過人稀春夜静花劇暮寒多置<lb/>
<pb n="KR4e0162_WYG_020-15a"/>
酒邀金馬開軒對玉柯陽春有髙調莫惜為予歌<lb/>
　　　酬盧侍御見訪有作用韻<lb/>
柱史事沉㝠行驄到我亭數章天北極隻字斗南星坐<lb/>
乆鶯初喚吟餘草更青朱絃山水調凄切為君停<lb/>
　　　同張仲修再過劉子<lb/>
劉家好兄弟鄰近苑西樓數有花辰㑹兼成月夜逰留<lb/>
徐還下榻訪戴不迴舟況接張公子詩輕萬户侯<lb/>
　　　過田郎<lb/>
<pb n="KR4e0162_WYG_020-15b"/>
晩就田郎飲髙歌坐此庭炎天忽雲雨西日更雷霆席<lb/>
傍簷花濕窻臨苑樹青相過戀朋好常得慰飄零<lb/>
　　　同崔太史張侍御飲周都閫亭子<lb/>
公主山亭在元戎小隊回碧沙霑細雨白日映輕雷已<lb/>
並花邊駿難孤竹下杯良宵可乘興歸騎<hi>一作蓮漏</hi>莫頻催<lb/>
　　　郭氏園亭<lb/>
漢苑清霄近名園不出城曲穿陰洞入危傍峭岩行賔<lb/>
客冠簮盛公侯甲第榮日斜登覽罷悵望有餘情<lb/>
<pb n="KR4e0162_WYG_020-16a"/>
　　　過孫世其時有警報<lb/>
一自來京邑常時過爾吟飄零嘆往昔留滯到于今各<lb/>
有江鄉思兼之邊塞心明星罷擊柝悵望北城隂<lb/>
　　　過逺夫<lb/>
堂上炎天逈明燈夕坐深相逢濁酒醉獨悵白頭吟苑<lb/>
栁通西内邊烽起北岑此時對遷客何意復冠簮<lb/>
　　　出閣過勤甫省中<lb/>
竹垣通左掖花省接仙郎並坐停杯晩髙談巻幔涼水<lb/>
<pb n="KR4e0162_WYG_020-16b"/>
隂沉紺殿山影落雕牆愧我同朝客傳君寡和章<lb/>
　　　立秋日吕景二内翰吕田二黄門見訪<lb/>
高城下一葉亭榭已蕭踈河漢生秋早星辰動夜虚玉<lb/>
珂停騕褭金硯落蟾蜍俱是文章伯相㸔我不如<lb/>
　　　再逰郭氏園亭二首<lb/>
仲夏一到此主人開水亭園林再駐馬臺榭已流螢細<lb/>
竹揺風牖孤雲度石屏停杯更暮雨何限北崖青<lb/>
　　　二<lb/>
<pb n="KR4e0162_WYG_020-17a"/>
日暮北亭上悵然秋望深碧山聊拄杖滄海未抽簮苑<lb/>
上開雲閤窻中疊霧岑長安足塵土常過此登臨<lb/>
　　　過顯靈宫<lb/>
不到𤣥宫乆桃源更此行行知瑶水近坐望赤霄平洞<lb/>
草秋先長壇雲晝自生雙雙玉簫發風引度仙城<lb/>
　<lb/>
　<lb/>
　<lb/>
<pb n="KR4e0162_WYG_020-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻二十<lb/>
</p>
<p>
</p>
  </div>
<div>
                <head>大復集巻二十一</head>
    <p>
<pb n="KR4e0162_WYG_021-1a"/>
欽定四庫全書<lb/>
　大復集巻二十一　　　　明　何景明　撰<lb/>
　　五言律詩八十一首<lb/>
　　　十四夜對月集陶良伯<lb/>
陶令堂中月深更酒為携金波流未滿白露逈含凄鴻<lb/>
鴈秋江北芙蓉漢苑西一杯同悵望萬里各覊栖<lb/>
　　　十六夜月集侯汝立<lb/>
秋月尚不减客堂清宴闌把盃看玉兔駐馬簇金鞍漸<lb/>
<pb n="KR4e0162_WYG_021-1b"/>
覺嵗時暮况驚關塞寒霜笳中夜發葉落滿長安<lb/>
　　　夜集勤甫宅時秉衡至<lb/>
同鄉躭宴集浮嵗感飄零况復故人至相邀明月亭琴<lb/>
清繁玉露坐乆宻秋星從此兾佳貺無忘瑶草青<lb/>
　　　同崔子鍾過董文玉宅<lb/>
崔生亭伯興董子仲舒才不為相鄰近那能數往來霜<lb/>
天留把菊風檻促行盃尚憶秋參落酣歌送我回<lb/>
　　　十月四日過良伯<lb/>
<pb n="KR4e0162_WYG_021-2a"/>
古堂秋色暮霜晝静煙沙鄰並常盃酒寒天尚菊花流<lb/>
雲行苑細返景抱簷斜隻鴈南翻去飄飄各念家<lb/>
　　　夜集世其次戴子韻<lb/>
醴酒燕京夕朱絃楚客心情親不覺醉慷慨豈忘吟哀<lb/>
柝霜天逈藂篁雪館深江湘舊行地何日更南尋<lb/>
　　　正月四日同子純過劉汝忠次韻二首<lb/>
並轡來仙第深盃好共揮逺天初夜色新月更春輝燈<lb/>
夕看相近花時㑹莫稀雲霄望羽翼真喜接髙飛<lb/>
<pb n="KR4e0162_WYG_021-2b"/>
　　　二<lb/>
邂逅憐新嵗朱絃為客揮春風歸栁色月夕助燈輝歌<lb/>
酒三人共乾坤一笑稀看君俱妙思操翰忽如飛<lb/>
　　　顧以行諸客見訪次韻<lb/>
海内朋簮盍天涯意氣親雪峰斜暮景霜草勁寒春客<lb/>
夕留尊久仙曹染翰新諸君千里駿霄漢逈風神<lb/>
　　　人日齋居過王徳徴<lb/>
齋居春晝㝠獨過子雲亭雨雪逢人日江湖問客星望<lb/>
<pb n="KR4e0162_WYG_021-3a"/>
來花漸發愁劇栁還青更話東歸棹遥遥海思停<lb/>
　　　立春管汝濟見過次韻<lb/>
勝日髙人過蓬門氣色新青榆初改嵗白蔔共嘗春鼓<lb/>
吹闐京邑樓臺接漢津扳留慨時序晤語覺情親<lb/>
　　　寺中張子言自浙來話<lb/>
石閣晴雲抱花宫夕漏催我逰天姥夢爾向海門廻日<lb/>
月雙龍劒乾坤一酒盃山中問百草早晩拆春雷<lb/>
　　　夜過劉以道兄弟<lb/>
<pb n="KR4e0162_WYG_021-3b"/>
風燈懸岸舘竹色静春沙山水停湘瑟池塘到謝家雪<lb/>
融花尚細烟裊栁初斜對酌情親夜能無戀物華<lb/>
　　　過城南寺<lb/>
出城春漸近到寺日猶髙野望増樓閤沙行散竹桃吏<lb/>
情雙白鳥世故一青袍苦被微名繫乾坤無地逃<lb/>
　　　過以道喜其弟以正至限韻得衣字<lb/>
羙人今夕酒行子暮春衣常念賢兄弟經年望爾歸喜<lb/>
占烏鵲噪愁慰<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒飛謔浪相逢地銀缸照益輝<lb/>
<pb n="KR4e0162_WYG_021-4a"/>
　　　出逰城南寺<lb/>
樓閤倚清沙春尋<hi>一作深</hi>景未斜聴鶯到竹院並馬入桃<lb/>
花不倦登山屐猶遲泛海槎芳樽爛熳倒吾醉亦忘家<lb/>
　　　王夀夫過分韻得吾字<lb/>
自别君昆弟同逰獨愧吾十年常道路萬里各江湖乍<lb/>
見形容異相思夢寐俱向來飛動意執手五雲衢<lb/>
　　　清明日同諸友逰城南寺<lb/>
風晝人逰少沙郊馬並行穿花尋野寺冐雨出春城骨<lb/>
<pb n="KR4e0162_WYG_021-4b"/>
肉新傷涙賔朋逺至情天邉有芳草故向客愁生<lb/>
　　　子純邀過東卿<lb/>
朝回聞折簡騎馬過西隣把酒對今雨看花逢故人雲<lb/>
隂初薄暮鶯囀尚餘春向日江湖夢飄零見爾頻<lb/>
　　　亮公房雨後<lb/>
夕宿西林院蕭蕭竹樹分風雷廻驟雨星月度微雲妄<lb/>
色空中滅名香静處聞早知禪可托未忍去人羣<lb/>
　　　城東泛舟<lb/>
<pb n="KR4e0162_WYG_021-5a"/>
水郭移尊宴沙原列騎停岸開平放舸林轉曲通亭雨<lb/>
意雲垂白風情栁送青衣冠夕臨泛東望極滄溟<lb/>
　　　懐麓堂集將逰東園以風雨遂止二首<lb/>
仲夏隂晴半林塘水石隈窻雲開逺色簷日度輕雷雨<lb/>
阻東山屐天留北海杯門墻接苑樹長晝得遲廻<lb/>
　　　二<lb/>
東圃春餘麗西亭晝不譁雨來留聴竹風起罷看花堂<lb/>
是裴公野庄仍李相家庭堦有碧草早見茁蘭芽<lb/>
<pb n="KR4e0162_WYG_021-5b"/>
　　　李川甫戴時亮過訪<lb/>
豈是髙人室能勞二妙來炎天雷雨豁深院鬱蒸開改<lb/>
席因風樹留尊對晩苔髙吟俱感激琴罷轉餘哀<lb/>
　　　暮雨劉以正過飲<lb/>
驟雨暮不止轟雷昨夜奔炎蒸三伏破風霧二儀昏欵<lb/>
客深投轄寛愁細倒尊秦川與楚塞留滯兩鄉魂<lb/>
　　　鑑上人房訪太和兄飲<lb/>
雷雨思炎月塵沙苦冀方乆拚河朔飲今醉雪山鄉蘿<lb/>
<pb n="KR4e0162_WYG_021-6a"/>
月揺丹牖松雲抱石堂憐君依宿地棊簟轉清凉<lb/>
　　　同川甫寺中避暑<lb/>
偶到清凉地畨思苦熱哀水堂<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞折風殿薜蘿開逃<lb/>
暑無三伏慿虚有一臺西山晝雷雨不見洗天來<lb/>
　　　同李川甫鄒子家過張子言舍<lb/>
白晝風雷過城波静碧沙濕雲翻抱暑西日半籠花元<lb/>
禮舟堪並鄒陽賦更嘉同逰仲蔚宅杯酒重年華<lb/>
　　　訪子容自荆州使回二首<lb/>
<pb n="KR4e0162_WYG_021-6b"/>
使節荆門返文章楚郡傳綵雲神女賦斑竹帝妃篇弔<lb/>
古南逰日憂時北上年停盃問世事轉眼㡬回遷<lb/>
　　　二<lb/>
下馬逢今雨東堂覔舊醅入秋翻暑濕過午復雲雷花<lb/>
已經年放人今萬里廻世情吾懶道但飲莫停盃<lb/>
　　　雨中劉汝忠過對棊觀詩談邊事作<lb/>
城晩客居静邊秋代馬多黑雲浮日動白雨映天過謝<lb/>
傅惟棊局劉琨只嘯歌異時安見汝談笑却干戈<lb/>
<pb n="KR4e0162_WYG_021-7a"/>
　　　中秋十三日子容樓<lb/>
對酒中秋日慿欄萬里遥風髙塞國鴈月近海門潮興<lb/>
逐燕歌起魂從楚望銷無邊漢宫栁烟色晝蕭蕭<lb/>
　　　十四夜李川甫宅<lb/>
獨院淹杯酌髙秋驚旅魂風蟬急白露沙葉静黄昏月<lb/>
上看天柱潮來望海門平生壯逰志非爾向誰論<lb/>
　　　十五夜劉子緯宅子静初至對月<lb/>
長安今夜月復滿桂花輪笛裏三年淚尊前萬里身關<lb/>
<pb n="KR4e0162_WYG_021-7b"/>
山上雲霧樓閤下星辰况接離羣友悲歌對愴神<lb/>
　　　過宗哲故宅<lb/>
過門猶宿昔駐馬復誰留雨院殘春竹風庭折晩榴還<lb/>
家無二頃歸櫬有孤舟日暮隣人笛凄然涕涙流<lb/>
　　　八月二十八日子容過對菊<lb/>
近節逢花放開尊集異鄉乾坤共一笑風雨似重陽誰<lb/>
識暮蟬意獨憐秋樹芳它時益爛熳邀爾醉西堂<lb/>
　　　九月一日過劉氏昆弟對菊<lb/>
<pb n="KR4e0162_WYG_021-8a"/>
謝庭㸔朔菊楚客醉燕邦瓊樹元相對金花亦自雙霜<lb/>
雲隂夕院燈火燦秋牎待到重陽日還來倒玉缸<lb/>
　　　汝濟夜過同以行對菊<lb/>
揺落相過地芳菲晩更親酒醺留媚眼燈色笑生春風<lb/>
雨新晴夜江山未老身百年如不醉恐負此花神<lb/>
　　　同許補之劉子緯登定州塔<lb/>
塔閤盤空上笙簫遶洞行懸梯出萬井飛盖俯孤城燕<lb/>
岱風雲色滹沱鴈鶩聲登髙並回首直北是神京<lb/>
<pb n="KR4e0162_WYG_021-8b"/>
　　　夜集錦夫同本貞限韻<lb/>
萬里同鄉友飄零嘆此逢江山饒涕涙嵗月老形容風<lb/>
散城邊角雲傳海上烽中原尚格闘未可問雲松<lb/>
　　　繡水晴瀾<lb/>
獨憐繡溪水却出錦屏山岸夾桃花浪沙明碧石灣泛<lb/>
霞開㶑灔乘月弄潺湲千載髙人去誰來釣此間<lb/>
　　　以行自西山還相訪<lb/>
聞汝西山去題詩十日還獨行翠微裏應到玉泉灣石<lb/>
<pb n="KR4e0162_WYG_021-9a"/>
壁雲孤裊冬巖菊自斑烟霞發妙思髙詠𦕈塵寰<lb/>
　　　夜歸昌化寺<lb/>
日落歸山刹松風處處聲幽深不易到昏黑更多驚壑<lb/>
斷尋溪入峰廻截嶺行兹逰藉朋好竒絶冠平生<lb/>
　　　平坡<lb/>
晩眺平坡上蒼茫萬壑前一僧行樹杪諸客到寒天險<lb/>
駭將崩石清憐乍坼泉翠華公主塔縹緲碧山巔<lb/>
　　　圓通寺<lb/>
<pb n="KR4e0162_WYG_021-9b"/>
曉問圓通寺青山拄杖尋飛梁裊石澗寒日抱霜林殿<lb/>
閤攀躋逺闗河眺望深下㸔孤鳥翼萬里送遥心<lb/>
　　　仁夀寺<lb/>
塔廟開龍象叢林㑹法筵散花金布地拄杖石飛泉漂<lb/>
泊登高興依棲習静縁北風吹袖起昏黑下諸天<lb/>
　　　詠天寧寺塔<lb/>
七級芙蓉起千年舍利蔵地形標海嶽人代閲隋唐鏡<lb/>
現三天象珠含四日光白毫空萬里處處有迷方<lb/>
<pb n="KR4e0162_WYG_021-10a"/>
　　　菊莊<lb/>
吾憐陶處士瀟灑出塵埃白髪秋逾短黄花晩自開百<lb/>
年常對酒九日漫登臺却顧輪蹄者悠悠徒爾哀<lb/>
　　　大功徳寺<lb/>
寶地烟霞上珠林霄漢間宣皇留殿宇今日共追攀御<lb/>
榻臨丹壑行宫鎻碧山帝城看不逺時見五雲還<lb/>
　　　玉泉<lb/>
行遊金口寺坐愛玉泉名雲去随龍女風來動石鯨入<lb/>
<pb n="KR4e0162_WYG_021-10b"/>
宫朝太液穿苑象昆明却望天河水迢迢萬古情<lb/>
　　　望湖亭<lb/>
獨上湖亭望霜空萬里明檻疑天上立槎是斗邊行雲<lb/>
霧開山殿芙蓉暗水城先朝四百寺秋日徧題名<lb/>
　　　慈恩寺<lb/>
海子橋西寺髙樓御苑花中流自日月平地有烟霞客<lb/>
至開金殿宸逰想翠華十年復到此朋軰各天涯<lb/>
　　　一舫齋<lb/>
<pb n="KR4e0162_WYG_021-11a"/>
乾坤聊一舫髙卧此齋深竹散琴書色窻開島嶼隂乘<lb/>
桴浮海意擊楫渡江心無限風波裏何人嘆陸沉<lb/>
　　　鏡光閤<lb/>
峻閤岧嶤上層城眺望中風鈴齊送響雲磴曲盤空海<lb/>
色揺窻碧蓬萊影日紅翠華無復到長鎻翠微宫<lb/>
　　　關門<lb/>
虎衛關門逈龍沙塞曲深風雲時有氣日月晝長隂中<lb/>
使西來訊千官北望心天寒漢宫闕翠盖憶春臨<lb/>
<pb n="KR4e0162_WYG_021-11b"/>
　　　寄題蒼谷寺<lb/>
曲水盤山地松門路不分青天望嵩少白晝吐風雲過<lb/>
客空髙興徴君自有文霜鍾翠微裏日暮渺相聞<lb/>
　　　鑑公房石鐙<lb/>
石盌何年鑿瑶燈此夕然雲流自五嶽月色近諸天定<lb/>
裏金輪轉光中玉鏡懸西來不滅影常照法筵前<lb/>
　　　張侍御仲修送弓<lb/>
繡服意相親彫弓把贈新獨憐投筆志未老據鞍身晝<lb/>
<pb n="KR4e0162_WYG_021-12a"/>
控鳴風鏑宵彎抱月輪倚天時一望西北有邊塵<lb/>
　　　新鄭道中<lb/>
客路臨新鄭雲沙轉望平夕烟生斷塹野水入荒城下<lb/>
馬㸔碑誌逢人問地名千秋陵谷在懐古亦多情<lb/>
　　　淇門<lb/>
何處問商圻荒原尋斷碑鷄鳴深市井鴈入古城池斜<lb/>
日人空吊浮雲世自移秪餘淇上竹緑色映寒漪<lb/>
　　　銅雀臺<lb/>
<pb n="KR4e0162_WYG_021-12b"/>
羙人望陵處無復翠華過殿冷閑歌吹宫春罷綺羅落<lb/>
花嬌靨盡芳草怨魂多日暮漳河水東流空白波<lb/>
　　　夀鄺廷瑞太守<lb/>
五馬歸來日閑身六十强春花自爛熳雲水共徜徉邑<lb/>
種萊公竹邦留召伯棠平生天下志白首付滄浪<lb/>
　　　初度<lb/>
此日吾初度深盃且自揮眼㸔兒女大身覺弟兄稀未<lb/>
得浮滄海徒然傍紫微齒年今不小心事已多違<lb/>
<pb n="KR4e0162_WYG_021-13a"/>
　　　秦翁輓章<lb/>
不見此翁起誰尋處士家邑人傳月旦蒿里慘霜笳水<lb/>
面藍田月春殘清渭花隴雲深一墓寒月晝空斜<lb/>
　　　輓謝晩耕<lb/>
五十不入城獨吟稱晩耕日南提劒志海上却金名故<lb/>
里松猶在秋田草自生江湖夢顔色悵望有餘情<lb/>
　　　輓謝中丞<lb/>
閩海通南極三山産異才循良三厯郡鎮静乆登臺神<lb/>
<pb n="KR4e0162_WYG_021-13b"/>
鬼愁先見黔黎望復來誰㸔大星落天柱使人囘<lb/>
　　　吴中丞雙輓<lb/>
近讀中丞傳兼聞節婦吟死收銅柱績生有栢舟心滄<lb/>
海空潮汐青山自古今雙魂俱不泯何恨九泉深<lb/>
　　　海嶽陳翁輓章<lb/>
白雲送秋老一墓海門邉花憶啼鶯日風悲種樹年人<lb/>
間餘翰墨天上有神仙從此遼東鶴千年更一旋<lb/>
　　　百戰<lb/>
<pb n="KR4e0162_WYG_021-14a"/>
百戰將軍死中原將士哀山河猶汗馬霄漢已雲臺敢<lb/>
料安危勢須還節制才南征聞日逺消息㡬時來<lb/>
　　　觀兵二首<lb/>
將帥俱分閫朝廷再剖符選徒皆虎士戰馬盡龍駒直<lb/>
指黄河外長驅碧海隅感恩須此軰萬一為捐軀<lb/>
　　　二<lb/>
組練回天地戈鋋白日揺王師一奮怒寇賊可潜消使<lb/>
過傳金節軍行奏玉簫人言漢家將今是霍嫖姚<lb/>
<pb n="KR4e0162_WYG_021-14b"/>
　　　諸將<lb/>
萬方皆寇盗諸將半公侯未息蒼生困猶煩玉食憂珥<lb/>
貂前日賜汗馬㡬時收莫倚兵車力安危在運籌<lb/>
　　　防寇<lb/>
萬國猶防寇三年未罷師天清聞鼓角野矌見旌旗岸<lb/>
雪晴含照山雲晩趂姿孤臣北上日想望太平時<lb/>
　　　盗起<lb/>
盗起從畿甸徒勞將帥心徴兵揺白羽募士散黄金天<lb/>
<pb n="KR4e0162_WYG_021-15a"/>
地河嵩隔風塵海岱隂萬方吹畵角此曲涙沾襟<lb/>
　　　花當<lb/>
聞道花當種縁邉部落遥百年為漢衛每嵗欵天朝犯<lb/>
順若無敵背恩誰爾驕側想文皇日龍驤親渡遼<lb/>
　　　内直遇雪<lb/>
裊裊城雲影蕭蕭急霰催逺從仙閣度輕繞鳯池廻弄<lb/>
日摇彤管含風引玉杯春還今嵗早先報漢宫梅<lb/>
　　　入朝遇雨<lb/>
<pb n="KR4e0162_WYG_021-15b"/>
躍馬天街霽趨朝冷色催好風先北起微雨自東來栁<lb/>
拂重城鎻花籠複道廻萬方憂旱日沾灑望蓬萊<lb/>
　　　將雪有懐<lb/>
長安十萬户騎馬欲何之已動尋梅興空成采葛詩雪<lb/>
心知霰集雲意怯風吹今夜西堂燭蕭然有所思<lb/>
　　　冬月<lb/>
冬月少光輝霜天影漸微鼓鼙仍雪塞燈火自風扉水<lb/>
凍蛟潜泣沙寒鴈不飛何時漢家將雙照羽旗歸<lb/>
<pb n="KR4e0162_WYG_021-16a"/>
　　　秋雨<lb/>
斷續城頭雨空齋緑蘚封孤燈聞過鴈四壁起鳴蛩細<lb/>
草傷心碧幽花滿目濃羙人居綺陌幾日<hi>一作惆悵</hi>不相逢<lb/>
　　　十七夜月思<lb/>
秋夜已如此美人安在兹含顰向玉魄揚采憶蛾眉嫋<lb/>
嫋芳香歇盈盈白露滋河關悵伊阻誰復訊佳期<lb/>
　<lb/>
　<lb/>
<pb n="KR4e0162_WYG_021-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻二十一<lb/>
</p>
<p>
</p>
  </div>
<div>
                <head>大復集巻二十二</head>
    <p>
<pb n="KR4e0162_WYG_022-1a"/>
欽定四庫全書<lb/>
　大復集巻二十二　　　　明　何景明　撰<lb/>
　　五言律詩八十一首<lb/>
　　　雨雪曲<lb/>
蒲海雲成陣天山雪作花長城烽火入邊騎動鳴笳霧<lb/>
深迷漢月風起暗邊沙一夜闗河冷征人盡念家<lb/>
　　　星變<lb/>
星變干常紀花開與令違九重方避殿四海望垂衣賦<lb/>
<pb n="KR4e0162_WYG_022-1b"/>
歛何時緩流亡㡬處歸廟堂圖至理早晩荅天威<lb/>
　　　冬月<lb/>
冬月今宵滿他鄉此夜情城髙初影堞樓靜故當楹霧<lb/>
濯寒輝苦風吹夕暈生捲簾愁不寐庭樹宿鴉驚<lb/>
　　　月食<lb/>
月蝕中秋夜中天萬國看衣冠連大内鍾鼓動長安光<lb/>
沒天河曉隂沉渤海寒聖心應念此長望五雲端<lb/>
　　　九月十五夜月<lb/>
<pb n="KR4e0162_WYG_022-2a"/>
萬里髙秋月青天此夜㸔乍流關塞影遥出海雲端淅<lb/>
淅開風幔輝輝傍菊欄清笳奏城闕為報漢宫寒<lb/>
　　　中秋無月<lb/>
月賞今年罷髙樓獨客愁關山中夜笛江漢故鄉舟暗<lb/>
雨捎簷入秋螢度檻流應知雲霧上天柱有人逰<lb/>
　　　六月望月食<lb/>
未月黄衢厄妖遮赤道行魄殘疑近晦食甚始生明奏<lb/>
鼓風颷慘登壇雷雨清攙搶猶未掃天意豈休兵<lb/>
<pb n="KR4e0162_WYG_022-2b"/>
　　　元日<lb/>
元日王正月傳呼晩殿班千官齊鵠立萬國候龍顔辨<lb/>
色旌旗入衝星劒珮還聖躬無乃倦㡬欲問當闗<lb/>
　　　五更<lb/>
五更霜雪霽忽夢紫宸班天上傳鍾鼓風前想珮環鷄<lb/>
鳴無復詠馬動亦虚還憶在先朝日朝朝見聖顔<lb/>
　　　三月三日<lb/>
病眼㸔天地風沙當晝吹賞心孤酒伴行樂過花時水<lb/>
<pb n="KR4e0162_WYG_022-3a"/>
曲蘭芳静城隂栁絮遲東郊有車馬春色報人知<lb/>
　　　秋夜<lb/>
暝砌凝寒色髙樓閉綺櫳露蟲吟蟋蟀風葉下梧桐此<lb/>
夜關山月何人悵望中冷然感秋思况復聴征鴻<lb/>
　　　元夕<lb/>
燈火萬家歡髙樓玉漏殘舞留華月緩歌裊緑雲繁雪<lb/>
郭春初霽烟城夜不寒畫橋垂栁外逰女珮珊珊<lb/>
　　　十月一日二首<lb/>
<pb n="KR4e0162_WYG_022-3b"/>
今日孟冬朔輕烟澹曉暾北風飄一鴈寒氣入千門消<lb/>
息斷行客關河迷故園浮生元不定俯仰任乾坤<lb/>
　　　二<lb/>
嚴霜凄卉木兹嵗忽將周寂寂龍蛇蟄寥寥江海流暮<lb/>
燈喧巷哭風角起邊愁不盡中原望難尋萬里樓<lb/>
　　　嵗晏<lb/>
嵗晏㸔人事蒼茫繫所思浮雲當日暮積雪見春遲報<lb/>
國元無術寧親未有期獨憐張内侍吟絶四愁詩<lb/>
<pb n="KR4e0162_WYG_022-4a"/>
　　　中秋<lb/>
風塵悲海内滿月對長安聞道王侯第中宵晏未䦨遏<lb/>
雲催玉管生水弄金盤獨念南征將關山此夜寒<lb/>
　　　三月三日<lb/>
三月正三日長安春可哀鴈從南國至花向北人開戎<lb/>
馬中原地鄉關萬里臺蹉跎嘆物色容易嵗年催<lb/>
　　　清明日病懐<lb/>
旅舍清明日長安新火烟桃花轉愁思竹葉興蕭然客<lb/>
<pb n="KR4e0162_WYG_022-4b"/>
病閑官馬嚢空澁俸錢故鄉聞稍定南望好林泉<lb/>
　　　謝崔太史惠菊<lb/>
遺我髙庭菊懐君秋樹林香添竹葉盞色助草堂吟翠<lb/>
盖翻風檻霜天倚玉簮晩芳如不歇可比嵗寒心<lb/>
　　　觀荷<lb/>
入院髙荷宻留尊<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞遲綘房扶水蕚翠盖倚風枝檻<lb/>
坐明星夕窻過驟雨時流螢㸃㸃度故傍緑隂池<lb/>
　　　寺中吾子館海石榴<lb/>
<pb n="KR4e0162_WYG_022-5a"/>
西林雲晝静覆院海榴花坐映東窻下疑窺鄰女家枝<lb/>
枝揺緑水片片落丹霞錯比珊瑚樹光輝逼<hi>一作闘</hi>日華<lb/>
　　　汝慶宅紅菊二首<lb/>
紅菊開時暮亭亭冠物華亦知顔色好不是艶陽花羅<lb/>
綺嬌秋日樓臺媚晩霞清香如不改常傍美人家<lb/>
　　　二<lb/>
秋花何太艶緑盞慰飄零笑比西施醉愁憐楚客醒雲<lb/>
髙開爛熳烟細裊娉婷好為多沽酒頻來倒玉瓶<lb/>
<pb n="KR4e0162_WYG_022-5b"/>
　　　沈道士舘牡丹<lb/>
仙亭牡丹樹不數玉山桃忽漫相逢處開花爛熳髙彩<lb/>
雲停度曲遲日動揮毫明嵗天壇路春風憶錦袍<lb/>
　　　雨中紅芍藥<lb/>
百花堪獨立一雨更風流日暮行雲女仙裳覆楚丘明<lb/>
添丹臉涙暗抱錦心愁晴晝猶須賞何人駐紫騮<lb/>
　　　長安栁<lb/>
三月長安栁春風吹暮天花飛御溝水葉傍漢宫烟繞<lb/>
<pb n="KR4e0162_WYG_022-6a"/>
岸猶堪折臨流更可憐故園無限樹零落戰塲邉<lb/>
　　　芍藥<lb/>
城中芍藥徧席上把殘枝上苑相㸔日春風爾較遲艶<lb/>
歌翻錦瑟酣醉倒金巵南國今開罷園亭數夢思<lb/>
　　　觀竹<lb/>
相國西垣第新㸔種竹成葉香鳴鳯宿根古蟄龍生雨<lb/>
洗琅玕色風傳竽籟聲山林輕肉食心迹喜雙清<lb/>
　　　魯山院竹<lb/>
<pb n="KR4e0162_WYG_022-6b"/>
泰公堂下竹覆地長新篁雨颭春墻碧風含石室凉經<lb/>
行留下榻晏坐對焚香遺響流笙鳯時時落上方<lb/>
　　　聞鴈<lb/>
見汝今南下憐予一望家亂聲求侣急髙影背人斜月<lb/>
静林無葉雲寒菊有花萬行關塞涙秋日堕悲笳<lb/>
　　　鸚鵡<lb/>
不恨金籠閉其如鐵鎻牢側身燕雪苦垂趐隴雲髙豈<lb/>
為能言語畨令妬羽毛角鷹何猛氣翻掣錦鞲縧<lb/>
<pb n="KR4e0162_WYG_022-7a"/>
　　　春鴈<lb/>
花初背楚澤雪罷度桑乾漸起随春色髙飛犯朔寒書<lb/>
停江國望陣倚塞門㸔憶爾常南北無嗟行路難<lb/>
　　　鴈<lb/>
嚦嚦邊笳怨飄飄南鴈翔長風度關塞九月下瀟湘積<lb/>
水浮連影遥空起斷行故園秋望盡聞爾涙沾裳<lb/>
　　　聞鴈<lb/>
鳴鴈南方去人今北地聞水寒沉塞角沙暮起秋雲獨<lb/>
<pb n="KR4e0162_WYG_022-7b"/>
呌如求侣相呼恐失羣髙樓潜望爾鄉思轉紛紛<lb/>
　　　麞<lb/>
碧山誰放汝華舘故相覊野性㸔人駭閑身顧影疑草<lb/>
香春過處花暖晝眠時無限雲林好樊籠祗自悲<lb/>
　　　蘇子逰赤壁圖<lb/>
垂老黄州客髙秋赤壁船三分留古跡兩賦到今傳落<lb/>
日寒江動青天斷岸懸畫圖誰省識千載尚風烟<lb/>
　　　彼美東隣子<lb/>
<pb n="KR4e0162_WYG_022-8a"/>
彼美東隣子花間白日醺纎腰人不見妙曲轉愁聞舞<lb/>
罷空明月歌餘尚彩雲章臺楊栁樹花暮落紛紛<lb/>
　　　雪夜九梅翁園同蒼谷宴集二首<lb/>
郟城風雪夜騎馬叩誰門乘興寧廻棹寛愁數倒尊茒<lb/>
堂開洞壑楓岸疊沙村朝市山林意非翁未易論<lb/>
　　　二<lb/>
冬夜南園集携逰興未窮登臺望積雪下嶺逐廻風駿<lb/>
愛林中馬㝠思海上鴻不因蒼谷子誰識九梅翁<lb/>
<pb n="KR4e0162_WYG_022-8b"/>
　　　到鄠簡王敬夫<hi>以下秦集</hi>
杜曲花無數城南栁更重去天惟尺五隔嵗一相逢雨<lb/>
過春陂水雲開紫閣峰好陪王學士杯酒日從容<lb/>
　　　同敬夫逰至華陽谷聞歌妙曲<lb/>
名邑今重過終南第一逰山中白雪倡天上綵雲流栁<lb/>
散秦川色花含杜曲愁同時霄漢侣十載卧林丘<lb/>
　　　過康子徳㴠彭麓别業<lb/>
不求金馬召翻愛碧山棲栁色閑門閉桃花曲徑迷酒<lb/>
<pb n="KR4e0162_WYG_022-9a"/>
船時問字翠壁有留題只此林泉好無煩到滸西<lb/>
　　　荅張道夫都閫病懐<lb/>
不到將軍第秋清病起遲誰知平子後復有四愁詩月<lb/>
幌臨書帖風庭掩㦸枝東橋好山水何日赴幽期<lb/>
　　　九日同陳侍御鳯谷登宴<lb/>
栢臺驄馬使蘭谷鳯仙家暫駐三秦節來㸔九日花風<lb/>
霜髙錦樹雲日麗清沙去去層霄上回瞻北斗斜<lb/>
　　　送閒雲子還河内<lb/>
<pb n="KR4e0162_WYG_022-9b"/>
爾西訪崆峒東随河上公神仙自有友不與世人同王<lb/>
屋留雞犬天壇躡斗虹白雲從此駕去去入無窮<lb/>
　　　卧病簡汝濟士竒時濟二首<lb/>
卧病常遲起焚香獨燕居聊因謝簿領暫得弄琴書嶽<lb/>
色盈虚牖泉流遶暗渠雖然官府内不異在林廬<lb/>
　　　二<lb/>
習隠開三徑躭幽構一齋吏人稀到户鳥雀自馴堦藥<lb/>
補身差徤詩成悶强排同聲二三子不見好音來<lb/>
<pb n="KR4e0162_WYG_022-10a"/>
　　　過馬谿田村居<lb/>
宛宛清河曲團團翠竹村卧龍元勝地容駟已髙門野<lb/>
曠嵯峨出天寒雲霧屯何時還過訪無限欲相論<lb/>
　　　冬夜過仲木<lb/>
漢殿詞臣第秦川處士家過逢遥慰藉文翰轉光華夜<lb/>
興山隂雪春情渭北花江湖望霄漢相對一長嗟<lb/>
　　　寄彭幸菴中丞<lb/>
山海藏身逺朝廷屬望頻駿功收戰伐龍卧偃經綸星<lb/>
<pb n="KR4e0162_WYG_022-10b"/>
宿黄河氣風雲華嶽神生才元有待終起慰斯人<lb/>
　　　贈張時濟陳伯行胡承之周少安三月三日出<lb/>
　　　城遊宴<lb/>
芳筵開上日才子出京華暫别含香署俱停訪石槎秦<lb/>
川平對酒漢苑曲穿花應共題春草相過謝客家<lb/>
　　　送張行人賫大行皇帝遺詔使秦蜀<lb/>
我皇忽晏駕君行辭直廬九霄持使節萬里捧哀書湖<lb/>
望雙湖鼎橋回駟馬車錦城花滿樹爭識漢相如<lb/>
<pb n="KR4e0162_WYG_022-11a"/>
　　　清明日病卧聞三司諸公出城<lb/>
伏枕花辰過閉門樽酒空賔朋臨水上供帳出城中栁<lb/>
色龍池雨鸎歌杏苑風秦川多勝事逰賞未能同<lb/>
　　　秦府進厯<lb/>
寳厯頒天闕金樽宴錦軒萬年周正朔七葉漢宗藩向<lb/>
日蓂堦曉含風蕙砌暄同懽承睿欵歌舞頌乾元<lb/>
　　　拜將壇<lb/>
漢主西封日淮隂拜將時壇塲如往日朝代㡬遷移王<lb/>
<pb n="KR4e0162_WYG_022-11b"/>
氣風雲歇雄圖日月垂江山弔故國誰復見旌旗<lb/>
　　　秦嶺謁韓祠<lb/>
捫蘿登峻嶺級石上荒祠雪阻南遷路雲停北望時文<lb/>
衰真有作道䘮已前知千載經行地髙山空爾思<lb/>
　　　登五丈原謁武侯廟<lb/>
風日髙原暮松杉古廟隂三分扶漢業萬里出師心星<lb/>
落營空在雲横陣已沉千秋一瞻眺梁甫為誰吟<lb/>
　　　普縁寺有馬融讀書洞<lb/>
<pb n="KR4e0162_WYG_022-12a"/>
春山尋古寺昏黑尚攀縁仄徑千盤轉巉崖萬仞懸虎<lb/>
常啼白晝猿忽堕青天欲訪名賢洞泠泠隔澗泉<lb/>
　　　書院課士雨至有作<lb/>
雨色閒堂静横經坐晝深笙歌非絳帳絃誦有青衿竹<lb/>
勁捎簷碧松寒覆院隂萬人憂旱日洗耳聼秋霖<lb/>
　　　登樓鳯縣作<lb/>
近訊中原使兼登萬里樓朝廷仍北極行在且南州峽<lb/>
斷風雲隔江通日月流如聞乘八駿早晩向崑丘<lb/>
<pb n="KR4e0162_WYG_022-12b"/>
　　　東河三月晦日<lb/>
雨宿東河夜送春山舘寒逺沙霾霧樹危石上風湍慣<lb/>
渉波濤險偏經道路難平生四方志回首欲求安<lb/>
　　　青峰閣曉霽<lb/>
初日東峰上微微霽色分丹崖含宿雨青嶂拂歸雲候<lb/>
騎林端發鳴笳樹裏聞前山更可愛晴望碧氛氲<lb/>
　　　草店雨行<lb/>
山舘夏隂澹雨行寒色凄奔湍廻白石折坂下青泥棧<lb/>
<pb n="KR4e0162_WYG_022-13a"/>
道常通北江流却向西千峰問來路烟霧使人迷<lb/>
　　　馬道驟雷雨復霽<lb/>
萬壑驚雷起千峰鳴雨過稍㸔風瀬减更覺夏雲多虹<lb/>
飲垂青澗猿行掛碧蘿山中無吏事長嘯荅樵歌<lb/>
　　　𢎞道書院<lb/>
梁棟起層雲松筠散夕曛九嵕瞻泰岱清渭接河汾冠<lb/>
盖時時集絃歌夜夜聞登堂持節印衰薄愧斯文<lb/>
　　　咸陽原<lb/>
<pb n="KR4e0162_WYG_022-13b"/>
千秋陵墓地駐馬惜兹行晩日登原殿晴天見渭城望<lb/>
春時極目訪古獨含情柰有咸陽草風吹嵗嵗生<lb/>
　　　草堂寺<lb/>
昔讀髙僧傳今㸔勝地形院寒留檜栢殿古落丹青寶<lb/>
塔叅遺影荒臺問譯經駐車春日暮散歩出林坰<lb/>
　　　説經臺<lb/>
西海何年去南山萬古存風雲留福地星斗上天門有<lb/>
欲誰觀妙無為自覺尊青牛不復返空誦五千言<lb/>
<pb n="KR4e0162_WYG_022-14a"/>
　　　普縁塔<lb/>
石葢凌空起丹梯出翠微雲從珠頂覆燈轉鏡中輝鴈<lb/>
沼波濤湧龍宫日月圍何能攀絶頂一覽漢邦畿<lb/>
　　　磻溪<lb/>
丈人昔未遇垂釣此溪中不感風雲㑹誰知八十翁晩<lb/>
楓漁浦暗春草獵原空獨令千載下懐古意無窮<lb/>
　　　長春官<lb/>
夜宿仙人舘晨聞鳯吹停玉牎開曉月丹井汲春星乆<lb/>
<pb n="KR4e0162_WYG_022-14b"/>
秘長生訣空留不死庭下山回一望巖壑杳青㝠<lb/>
　　　益門<lb/>
益門通漢沔棧閣上雲霄蜀道從兹始秦川望已遥生<lb/>
風鄰虎穴廻日過龍標𦕈𦕈征途子雲山誰見招<lb/>
　　　新開嶺<lb/>
塹山通大谷槎嶺掛天梯倚<hi>一作獨</hi>立飛雲上回㸔落日<lb/>
低異花千種色怪鳥百般啼晩就松林宿烟昏度碧溪<lb/>
　　　柴關<lb/>
<pb n="KR4e0162_WYG_022-15a"/>
連峰入㝠雨絶壁閃餘霞水認秦人洞林疑謝客家石<lb/>
門踐苔蘚源口覔桃花他日求棲息無言此路賖<lb/>
　　　武闗<lb/>
北轉趨劉埧西盤出武關微茫一線路廻合萬重山天<lb/>
地幾龍戰風雲惟鳥還關門鎻溪水日夜送潺湲<lb/>
　　　昭烈廟<lb/>
漂泊依劉計間關入蜀身中原無社稷亂世有君臣峽<lb/>
路元通楚岷江不向秦空山一祠宇寂寞翠華春<lb/>
<pb n="KR4e0162_WYG_022-15b"/>
　　　鹿苑寺<hi>即摩詰宅</hi>
舊宅施為寺青山屬野僧髙人不可見勝迹已無慿色<lb/>
藉荒庭草隂垂古殿藤千崖一微逕異代㡬攀登<lb/>
　　　過華清宫<lb/>
冬<hi>一作偶</hi>駐華清殿千秋憶翠華青山無帝宅荒草半人<lb/>
家雪下湯泉樹春回繡嶺花長安望不逺誰見五陵霞<lb/>
　　　望終南<lb/>
近覽南山霽遥迎西日曛黛横千里色花抱<hi>一作挹</hi>五臺<lb/>
<pb n="KR4e0162_WYG_022-16a"/>
雲城闕行相映川原望轉八刀丹梯懸石洞未訪赤霞文<lb/>
　　　首山<lb/>
王君首山下新起讀書樓雲霧懸蘿入湍波湧竹流具<lb/>
茨黄帝宅嵩少羽人丘想待功成去方為此地留<lb/>
　　　兩河口<lb/>
東下商南路西辭蜀北門青山兩河口古戍百家村曲<lb/>
棧盤林杪危湍噴石根經過回白首蹤跡半乾坤<lb/>
　<lb/>
<pb n="KR4e0162_WYG_022-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻二十二<lb/>
</p>
<p>
</p>
  </div>
<div>
                <head>大復集巻二十三</head>
    <p>
<pb n="KR4e0162_WYG_023-1a"/>
欽定四庫全書<lb/>
　大復集巻二十三　　　　明　何景明　撰<lb/>
　　五言排律二十六首<lb/>
　　　上李石樓方伯<hi>以下家集</hi>
三晉多人傑吾師出固然素汾經太岳紫塞入幽燕世<lb/>
業端居里名邦倚舜田由來天運復誰謂地靈偏郭相<lb/>
慚先達王通俟後賢明經超第一射䇿對三千感㑹逢<lb/>
昌紀登庸起少年劒鋒寒照雪辭藻麗生烟博物張華<lb/>
<pb n="KR4e0162_WYG_023-1b"/>
讓才多子建憐八义迎客賦隻字使人傳豈獨文章貴<lb/>
還應器識全雄談飛玉露浩氣豁金天亮節唐元振英<lb/>
風魯仲連青雲仍自至黄鵠任孤騫簮筆星辰上持書<lb/>
日月前觸邪稱獬豸特立憚鷹鸇東觀臨晨入西臺薄<lb/>
暮旋朝回焚疏草吏散閱陳編百采班行整羣公禮數<lb/>
䖍一年廵洛表兩命下秦川斧鉞威闗隴舟船達澗瀍<lb/>
石林風淅瀝霜仗月嬋娟邉徼邊宵遁茅茨犬夜眠激<lb/>
揚𢎞憲度旌别布威權制作人文渙經行草木鮮闡幽<lb/>
<pb n="KR4e0162_WYG_023-2a"/>
輝往哲訪古徧遺阡汲黯還辭漢張騫又使邉臺端堪<lb/>
秉節湖上且移旃城接三江樹波通七澤蓮蠻夷恩已<lb/>
洽州郡役多蠲紏察元無隠棼囂肯自便駐車仁雨渥<lb/>
登座法星懸逺臬馳譽久當途薦䟽聯碧梧㸔鳯跱喬<lb/>
木待鸎遷分陜推公奭封侯得傅𤣥開藩臨宋苑張幕<lb/>
傍河壖位重心逾下名髙守益堅薇花當省署棠蕚滿<lb/>
郊鄽聲價隆方鎮光芒動斗躔明堂求畫棟清廟想朱<lb/>
絃冦凖真時望王公勸早宣麒麟功不朽金石頌應鎸<lb/>
<pb n="KR4e0162_WYG_023-2b"/>
愚本蓬蒿質那堪侍几筵垂髫蒙引㧞撫志荷陶甄附<lb/>
驥懐深願登龍感夙縁未除原憲病空負樂生愆舊業<lb/>
心常在脩途歩轉邅鸞鳴猶待律魚得敢忘筌草野瞻<lb/>
飛盖雲逵望著鞭臨風歌此曲慷慨不成篇<lb/>
　　　寄徐愽士二十二韻<lb/>
有美雲間士才名洛下傳逢時不得意謫宦轉悠然殊<lb/>
渥優文學清階謝紏纒班行亦霄漢官侣是神仙樓閣<lb/>
星辰麗宫墻日月連院桃紅爛日闕檜碧叅天賈誼為<lb/>
<pb n="KR4e0162_WYG_023-3a"/>
王傅陽城淑後賢諸生攻誦法六舘藉陶甄玉序金鏞<lb/>
列虚廊石鼓懸雅音凄古調竒字索遺鎸劉向憂經術<lb/>
揚雄困草𤣥羅傷廷尉宅座嘆廣文氈魯壁藏書日齊<lb/>
門鼓瑟年青衿時涕淚學士盡奔遷鸚鵡愁金絡騏驎<lb/>
耻玉鞭客心千里鴈歸興五湖船上國同傾蓋長宵更<lb/>
接筵彩雲停翠管白雪繞朱絃悵别燕臺下凄凉楚水<lb/>
邉海鷗終浩蕩天馬自騰騫朋舊稀相見江湖益可憐<lb/>
因風問消息尺素㡬時旋<lb/>
<pb n="KR4e0162_WYG_023-3b"/>
　　　寄邉太常<lb/>
不薄淮陽守翻辭大省寮聮翩追近地奉引憶先朝碧<lb/>
落仙人舘銀河織女橋漢儀瞻鹵簿虞樂典簫韶日月<lb/>
旂常動星辰劍佩揺聳身殊道路回首隔雲霄河内猶<lb/>
宜借山隂豈見招乾坤五馬貴江海一麾遥雅識懐金<lb/>
奏同逰嘆玉鑣嵗年雙轂轉岐路一蓬飄鸞翮終難鎩<lb/>
鸎遷本在喬九苞應不逺覽徳是何朝<lb/>
　　　復菴王公錦<lb/>
<pb n="KR4e0162_WYG_023-4a"/>
斯人中土彦未老即重泉薦鶚推前逹乘驄憶少年聲<lb/>
名起霄漢詞翰落雲烟志在身先退才髙道亦全劍横<lb/>
常自許寳棄復誰憐世業襄城舊孤墳汝路偏脩文應<lb/>
地下遺像儼生前未得瞻風槩空令涕淚懸<lb/>
　　　愚菴王公瓖<lb/>
大夫元曠逹襟抱絶塵氛香署星辰列清班鵷鷺羣兩<lb/>
都㸔宦逹百寀重㢘勤要地能知止危途耻䇿勲早投<lb/>
南郭隠不待北山文身向歸來徤名從死後聞一官無<lb/>
<pb n="KR4e0162_WYG_023-4b"/>
厚業諸子有餘芬鳴瑟哀梁木遺書落案芸風花虚舘<lb/>
榭烟草自丘墳野路東流水空山嵗暮雲九原長不起<lb/>
回首一懐君<lb/>
　　　雷<lb/>
十月鳴雷動中霄萬壑哀初聞蟠地出忽覺遶庭廻夜<lb/>
水蛟龍闘寒山風雨來江濤何處拆天柱此時摧詎識<lb/>
乾坤意深愁號令乖攬衣還不寐坐望積隂開<lb/>
　　　雨後溪園即事<lb/>
<pb n="KR4e0162_WYG_023-5a"/>
偃息春朝宴輕隂散野園山雲行翠壁溪雨度河源鷺<lb/>
浴晴相倚鳬飛暖自喧疎楊映逺岸細草入平原開徑<lb/>
徒懐侣臨流且避諠豹終随霧隠龍豈怨泥蟠鴻鵠皆<lb/>
千里雞豚自一村幽棲何限意難與世人論<lb/>
　　　中元節有感<lb/>
去嵗中元節朝陵百職同嚴趨神路左遥拜孝園東龍<lb/>
虎瞻王氣乾坤仰帝功未廻衡嶽駕空堕鼎湖弓啓兆<lb/>
龜圖順編年鳯厯終玉衣陳畫幄寳瑟閟𤣥宫北極猶<lb/>
<pb n="KR4e0162_WYG_023-5b"/>
前日南薫亦舊風病若逢此日長望五雲中<lb/>
　　　九日<lb/>
盗賊無休日慿髙涙滿纓岷峨日悽愴江漢失澄清故<lb/>
國遺軍壁孤城傍敵營兵戈生朔氣鼙鼓入秋聲吹㡌<lb/>
他時興登臺此日情賔朋共一笑俯仰異平生黄菊淮<lb/>
川晩丹楓楚岸晴蹉跎栗里醉憔悴澤中行近郭青山<lb/>
抱廻堤緑水縈長隂接逺甸短日背髙城墟里孤砧發<lb/>
闗河一鴈鳴臨觴憂戰伐對食想昇平元帥誰摧敵尚<lb/>
<pb n="KR4e0162_WYG_023-6a"/>
書尚用兵幽人獨北望疲卒舉西征秋圃芳菲雜閑門<lb/>
鳥雀盈垂蘿飄几席落葉裊簷楹夕竹捎烟勁寒花泫<lb/>
露明光隂𤣥鳥變湖海白鷗輕放逐寧違性棲遲且避<lb/>
名蒼生大臣在莫自涕縱横<lb/>
　　　悼馬詩<hi>并序</hi>
　　予家買得一馬齒小而良丁夘歳季夏十五夜予<lb/>
　　忽夢一龍子立堦下跼蹐而死夢警僮在户外呼<lb/>
　　曰廐馬死廐馬死予怪且惜之作悼馬詩十韻<lb/>
<pb n="KR4e0162_WYG_023-6b"/>
乘爾方踰嵗何期病忽危四蹄猶未鑿雙淚泫長垂渥<lb/>
水千年降房星一夜隳早逢田子嘆終共塞翁悲顧影<lb/>
辭金絡遺骸戀敝帷詎能酬飼秣那復效驅馳苜蓿殘<lb/>
空櫪莓苔滿故池風塵思駿力烟海失龍姿惆悵𤣥黄<lb/>
句凄凉赭白詞平生精志在不愧主人知<lb/>
　　　郊觀二十二韻<hi>以下京集</hi>
今代圜丘地天開壯麗區神祗二后配禮樂百王殊制<lb/>
作由皇祖儀章藉老儒萬靈欽受紀七聖亶承圖柴望<lb/>
<pb n="KR4e0162_WYG_023-7a"/>
兼虞典登封略漢模巍基錯采繪法象備堪輿丹户乾<lb/>
坤闢雕墻海嶽扶瑶壇上星斗琳觀俯虚無輔弼朝𤣥<lb/>
座勾陳衛紫樞風含浴殿暖雲梟露盤孤好畤瞻春祀<lb/>
嵩髙聽夜呼公侯守禁籞虎旅發金吾玉輦臨犧宰珍<lb/>
饈走膳夫廟縣鏞鼓列庭舞羽干趨爼豆聨周簋圭璋<lb/>
飾夏瑚祠官足錦繡道士住蓬壺澤草三花綻宫霞五<lb/>
色敷時時聆磬管欝欝鎻松梧日月藏金櫃龜龍祕赤<lb/>
符祈天洪洛誥渡海斥秦誣社甫唐三禮班生漢兩都<lb/>
<pb n="KR4e0162_WYG_023-7b"/>
侍臣從此賦千載頌文謨<lb/>
　　　夀許司馬<lb/>
間代生豪傑乗時見哲人雄姿龍馬異偉器廟廊珍浩<lb/>
蕩天開運崔嵬嶽降神扶持元有自制作固無倫磊落<lb/>
先朝事崢嶸報主身九霄隨日月萬里出風塵柱下曾<lb/>
簮筆臺端早曵紳觸邪持豸角紏繆逆龍鱗道直官頻<lb/>
謫時危志不伸流言鑠金石雅操厲松筠行路知桓典<lb/>
專城借冦恂清譽髙士論優詔闡皇仁紫禁彈冠入黄<lb/>
<pb n="KR4e0162_WYG_023-8a"/>
沙捧節巡讜謨仍寡合正氣凛難馴厚寵臨危辱幽期<lb/>
邁隠淪班行看解綬河上羡垂緍謝卧東山裏夷歸北<lb/>
海濵蒼生懸望切青𤨏薦書頻改革逢多難倉皇憶舊<lb/>
臣帝心虚簡在神武藉經綸指顧三邊靜吹噓四表春<lb/>
朝廷推汲黯帷幄用陳遵圖識魚蛇變營觀虎豹侁赤<lb/>
墀分雨露畵省接星辰下殿常宣問臨軒數見親御香<lb/>
擕滿袖瑞錦賜袍新不屈朱門貴能憐白屋貧散衙時<lb/>
待士開閤晩留賔片善無攸伏微言得具陳重闈俱钁<lb/>
<pb n="KR4e0162_WYG_023-8b"/>
钁諸子益振振竇氏燕山桂莊生漆圃椿趨庭羅彩服<lb/>
列鼎席文茵夢燕佳辰協乗牛紫氣真庶司欽軌範斯<lb/>
世待陶甄願保喬松嵗長登要路津頌聲垂琬琰勳業<lb/>
上麒麟末進瞻休采愚𠂻實忭忻魏公中土彦誰謂徳<lb/>
無鄰<lb/>
　　　夀泉山先生<lb/>
徳業台衡望精神光嶽靈漢儲懐羽翼周士服儀刑紱<lb/>
舄登三省臯比擁六經飛章白獸闥解組鳯凰亭慷慨<lb/>
<pb n="KR4e0162_WYG_023-9a"/>
陽城餞悽惶楚澤醒丹心對日月白首卧滄溟積慶璿<lb/>
源濬垂芳奕葉馨彩衣萊子宴玉樹謝家庭海嶠神仙<lb/>
窟烟霄鳬鶴翎棲身葺薜荔返老斸松苓花映衣裳古<lb/>
芝凝眉髮青三山開夀域萬里動文星雨露知桃李春<lb/>
秋報莢蓂聖朝耆俊禮早晩賁雲扃<lb/>
　　　簡粹夫<lb/>
二十知學道于今猶未真白髮空愁我金丹不遇人側<lb/>
身向天地舉足墮風塵乘雲空有興渉海浩無津聞君<lb/>
<pb n="KR4e0162_WYG_023-9b"/>
能鍊骨妙論頗通神倘惠長生術髙揖謝親賔<lb/>
　　　送梁鴻臚之什邡次孟望之韻<lb/>
王官葉縣宰仙令漢庭聞寵餞傾朝俊清光憶近君鷁<lb/>
舟三峽去鳬舄九霄分錦水流營月巴山入陣雲朝廷<lb/>
再遣將郡邑半從軍雍齒封侯地期君早樹勲<lb/>
　　　寄贈王子衡御史時按闗中<lb/>
獨坐清關内臺中覺汝賢函崤天下險周召國風先按<lb/>
節人文朗登臺使命宣豺狼避驄馬神鬼泣龍泉文彩<lb/>
<pb n="KR4e0162_WYG_023-10a"/>
驚流輩徴庸憶往年衣冠隨謁帝舘閣望登仙省接星<lb/>
辰近池臨雨露偏畏途逢改革新法忤權奸放逐江湖<lb/>
去飄零嵗月遷地卑棲鎩羽天近起聯翩殘冦猶衝突<lb/>
蒼生極倒懸專征空授鉞募戰豈論錢漂血江河赤僵<lb/>
尸楚蜀連俊才兼武畧要地有威權馬上排金㦸軍前<lb/>
贈玉鞭笑談安石計激切賈山篇漢苑南山下秦城北<lb/>
斗邉相思一回首萬里各風烟<lb/>
　　　贈良伯<lb/>
<pb n="KR4e0162_WYG_023-10b"/>
帝座神仙侣天河烏鵲橋常時異棲息今日共雲霄念<lb/>
子飛騰入相㸔衢路遥人猶惜騕褭吾已嘆鷦鷯苑旭<lb/>
髙雲閣宫花並玉鑣明光羡起草努力在清朝<lb/>
　　　贈劉生<lb/>
劉生何激昻下筆已成章誰敢輕年少吾尤重老蒼王<lb/>
揚操翰墨㳺夏早升堂汗血真龍種竒毛本鳯凰炎天<lb/>
留玉樹花夕映冠裳霄路雲鴻羽他時㸔爾翔<lb/>
　　　送鄭伯生送親還夷陵<lb/>
<pb n="KR4e0162_WYG_023-11a"/>
送喜潘輿動承懽解玉簮私情烏鳥疏恩詔鳯凰林晝<lb/>
錦供萊服秋懐罷越吟路難回馭志江穏放舟心雨露<lb/>
殘冬景風塵静夕隂荆門巴國盡巫峽楚宫深碧樹猶<lb/>
春色黄鸝更好音莫因鄉土樂長往故山岑<lb/>
　　　聞河南㨗呈閤内諸公<lb/>
近得河南定旋收東海疆元兇親受縛餘孽逺潜藏始<lb/>
失徐關險終連郢塞長狐狸窺社稷螻蟻竊侯王清洛<lb/>
千營駐黄河一葦航詎能逃汝漢那敢傍嵩邙勇略傳<lb/>
<pb n="KR4e0162_WYG_023-11b"/>
諸將兵威借朔方中丞兼節制上宰極扶匡霽色瞻宫<lb/>
殿隂氛散渺茫凱音連報㨗獻夀屢稱觴天子開麟閣<lb/>
羣公奉柏梁中興當此日漢武是今皇愴往衣冠禍<lb/>
哀兹盗賊猖缺斨悲相國開網見殷湯格闘中原血誅<lb/>
求海内瘡猶須哀痛詔可少治安章斟酌調元氣扶持<lb/>
立紀綱薦新行太廟覽政坐明堂不獨殱豺虎還應感<lb/>
鳯凰蒼生倚君相拭目㸔時康<lb/>
　　　子衡在獄感懐二十韻<lb/>
<pb n="KR4e0162_WYG_023-12a"/>
朋儔日乖蹇念汝涕如濆賈誼生非晩鄒陽志不羣書<lb/>
從梁獄上哭向漢庭聞天地虞羅宻江湖釣餌芬路豺<lb/>
那可問屋鼠竟難熏已懼蒼蝇㸃真成貝錦文神龍在<lb/>
汚淖鷙鳥失青雲日月盆還覆薰蕕器不分斗間誰辨<lb/>
劍野外枉懐芹談虎嗟何及亡猿禍已云髙才元脫略<lb/>
衆口但紛紜木直防先伐蘭芳忌自焚晝臺幽白日冬<lb/>
井下霜氛曉榻明星晳隂墻白草曛連驂虚繾綣尺牘<lb/>
阻慇懃石父遭齊相鍾儀滯楚軍受書賢不死演易聖<lb/>
<pb n="KR4e0162_WYG_023-12b"/>
猶勤縲絏終非罪文章固有勳燕臣霜霰烈庶女震雷<lb/>
殷佇見天王聖金雞早赦君<lb/>
　　　寄題丹陽孫氏七峯山房<lb/>
聞爾山房勝青天秀七峯芙蓉疊日月雲霧裊杉松堦<lb/>
倚嵒巒積窻通洞壑重丹霞互明滅瑶草自春冬静得<lb/>
沉㝠趣幽探仙聖蹤源潭暗雷雨白晝有蟠龍<lb/>
　　　蓉溪書屋<lb/>
書屋蓉溪曲雲林蜀嶺斜一經韋相業萬巻鄴侯家檻<lb/>
<pb n="KR4e0162_WYG_023-13a"/>
䕶連枝秀池㸔並蒂葩謝庭森玉樹漢省接金華山月<lb/>
岷峨雪江天灔澦霞花潭通白石錦水出丹沙星野光<lb/>
芒聚鴻霄羽翼遐地靈與文物今古擅三巴<lb/>
　　　方朔圖<lb/>
調笑東方朔沉酣金馬門竊桃王母見懐肉漢皇恩月<lb/>
下雙鸞返雲間八駿奔玉盤春不獻丹核代長存事往<lb/>
丹青錯圖開錦繡屯素湍揺弱水𤣥圃折崑崙種樹非<lb/>
潘縣迷花似楚村千年一結實萬古自蟠根海日紅猶<lb/>
<pb n="KR4e0162_WYG_023-13b"/>
爛天風裊更繁神仙皆羽翼洲島異乾坤無路乘黄鶴<lb/>
何由踏赤鯤市朝棲大隠那識嵗星魂<lb/>
　　　友竹<lb/>
買園惟種竹身與竹為儔一逕白雲裏千竿清吹幽江<lb/>
亭朝對雨水榭早迎秋翠袖天寒倚朱絃日暮愁風因<lb/>
故人至月為此君留逸駕今誰並前身是子猷人多嫌<lb/>
寂寞吾獨慕清修苦節長如此虚心不外求琴樽忘老<lb/>
病几席共綢繆嵗晩根逾固霜繁花益稠山空鷓鴣怨<lb/>
<pb n="KR4e0162_WYG_023-14a"/>
海濶鳯凰憂髙志寧須待深棲且自謀何因孤興發吹<lb/>
笛上君樓<lb/>
　　　渡涇渭<hi>秦集</hi>
北回亂涇渭東眺極澄瀛落日兩盪潏遥天雙帶縈波<lb/>
流互明滅岸折屢崩驚<hi>一作洲渚各縱横</hi>隔樹<hi>一作嵗</hi>望廻合分<lb/>
濤揚濁清堰渠饒上壤形勢逈西京漕挽通秦甸津梁<lb/>
跨漢城湮沉九州㑹雄壮八川名空挹入河志復含浮<lb/>
海情風沙滿世路雲浪渺江程鵲去星源逺鯨翻霧島<lb/>
<pb n="KR4e0162_WYG_023-14b"/>
輕片㠶儻可借萬里自兹行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻二十三<lb/>
</p>
<p>
</p>
  </div>
<div>
                <head>大復集巻二十四</head>
    <p>
<pb n="KR4e0162_WYG_024-1a"/>
欽定四庫全書<lb/>
　大復集巻二十四　　　　明　何景明　撰<lb/>
　　七言律詩六十四首<lb/>
　　　舟次漢陽<hi>以下使集</hi>
使客舟從漢口來武昌城對漢陽開千年洲在空流水<lb/>
百尺樓髙鎻舊臺太白未輕崔顥句老瞞元妬禰生才<lb/>
山川不盡豪華盡落日烟江思轉哀<lb/>
　　　武昌聞邊報<lb/>
<pb n="KR4e0162_WYG_024-1b"/>
傳聞彍騎近長安北伐朝廷已遣官路繞居庸烽火暗<lb/>
城髙山海戍樓寒一時邊將當闗少六月王師出塞難<lb/>
先帝恩深能養士請纓誰為繫樓蘭<lb/>
　　　長安驛<lb/>
暮雨蕭蕭雲黯然數家山下起炊烟窻聞早鴈秋多思<lb/>
門對寒流夜不眠逺使正持三楚節舊遊曾扣九江船<lb/>
驛程南去無窮路來往風塵閲嵗年<lb/>
　　　雲溪驛<lb/>
<pb n="KR4e0162_WYG_024-2a"/>
雲溪驛裏經過處六七年間兩度行風土不殊初到日<lb/>
雨墻難認舊題名異方見月思鄉縣逺客逢秋念友生<lb/>
明日巴陵江上酒弟兄相對不勝情<lb/>
　　　岳陽<lb/>
楚水滇池萬里逰使車重喜過巴丘千家樹色浮山郭<lb/>
七月濤聲入郡樓寺裏池亭多舊主城中冠盖半同逰<lb/>
明朝又下章華路江月湖烟綰别愁<lb/>
　　　岳陽城中聞笛<lb/>
<pb n="KR4e0162_WYG_024-2b"/>
何處笛聲三四弄坐聼疑隔楚江濆落梅折栁怨清夜<lb/>
激羽流商哀白雲月上山樓人獨倚風髙秋院客先聞<lb/>
洞庭空濶瀟湘冷縹緲餘音送鴈羣<lb/>
　　　七夕<lb/>
夜乆髙城風露收微雲斜漢兩悠悠閨中𢷬素思關塞<lb/>
樓上穿針待女牛屏燭夜深秋似水池花香淡月如鈎<lb/>
桂宫髙處寒多少誰念嫦娥此夜愁<lb/>
　　　寄君山<lb/>
<pb n="KR4e0162_WYG_024-3a"/>
塵踪西過巴陵地尚欠君山寺裏詩十里無縁携客到<lb/>
六年不到使人思空巖竹映湘妃廟舊井潮深栁毅祠<lb/>
湖上老仙誰得遇夜寒横笛向江吹<lb/>
　　　華容弔楚宫<lb/>
别舘離宫紛綺羅細腰爭待楚王過章華日晩春逰盡<lb/>
雲梦天寒夜獵多廢殿有基人不到荒臺無主鳥吹歌<lb/>
西江烟月長如舊只有繁華逐逝波<lb/>
　　　秦人洞二首<lb/>
<pb n="KR4e0162_WYG_024-3b"/>
桃川道士來相送指㸃仙蹤玉觀西雲鎻洞門何處問<lb/>
花開溪路㡬人迷石橋自發新秋草丹竈長封舊日泥<lb/>
落日山中不勝思松隂竹色冷淒淒<lb/>
　　　二<lb/>
聞説秦人此避秦碧桃零落舊時春家移洞裏難知姓<lb/>
水到人間易問津山色溪聲自今古石床磵户空埃塵<lb/>
洞前即是南征路來徃年華客髩新<lb/>
　　　月潭寺二首<lb/>
<pb n="KR4e0162_WYG_024-4a"/>
玲瓏金刹白雲邊踏閣攀林一徑穿龍出洞門常作雨<lb/>
鶴巢松樹不知年僧來殿上鳴鍾飯客到山中借榻眠<lb/>
怪底夜來難得寐秋風窻下遶流泉<lb/>
　　　二<lb/>
緑蘿隂下到蒲團茗葉松花進晩飡近水雲霞晴亦雨<lb/>
傍巖樓閣晝常寒旅懐寥落逢秋半僧話淹留坐夜闌<lb/>
惆悵塵蹤又南去朝來鍾磬隔烟巒<lb/>
　　　出新添城<lb/>
<pb n="KR4e0162_WYG_024-4b"/>
出城凝望一沾巾行到窮邊見洞民青草時多逢瘴死<lb/>
白茅屋為住山貧秋來萬里倦為客日落千峰愁殺人<lb/>
聞道徴兵需北戰朔方應已困烟塵<lb/>
　　　憶中舍諸寅<lb/>
憶昨共陪天北極㡬回朝賀識龍顔簾開仙掖宫雲近<lb/>
地隔金河苑日閑青𤨏夜歸池上珮朱衣曉入殿中班<lb/>
只今逺使違趨奉清夢常依霄漢間<lb/>
　　　憶諸同遊<lb/>
<pb n="KR4e0162_WYG_024-5a"/>
冠珮長安多貴㳺别來時復見新秋花邉騎馬春逰寺<lb/>
月下横簫夜上樓鴻鴈不傳長道字江山應繫逺人憂<lb/>
遥知賔舘常懸榻經嵗誰能為我留<lb/>
　　　安莊道中<lb/>
處處人家空薜蘿㡬年凋弊擾干戈山過白水峯巒峻<lb/>
路入盤江瘴癘多嶺徼土風連百粤郊原人語雜諸羅<lb/>
側身西望㸔銅柱此地曾經馬伏波<lb/>
　　　漢將祠<lb/>
<pb n="KR4e0162_WYG_024-5b"/>
嵯峨髙嶺入雲平嶺上人傳漢將名殊域嵗時供祭祀<lb/>
千秋祠廟著神明古墻不辨丹青色深夜猶聞劍㦸聲<lb/>
下馬獨來詢舊事殘碑無字紀南征<lb/>
　　　新興<lb/>
蕭條窮巷掩荆扉立馬荒原見鳥飛城為燒殘鄽市少<lb/>
地從戰後草萊稀燐生隂雨黄昏見鬼哭秋山白日微<lb/>
却怪當年出師者豈無寸䇿逹戎機<lb/>
　　　普安<lb/>
<pb n="KR4e0162_WYG_024-6a"/>
日下孤城生夕烟相逢只説敗師年塞門晝閉青山上<lb/>
戍角寒吹白漠前冦至不知重嶺隘兵來能得㡬家全<lb/>
居人尚想黔中將統領三軍獨晏然<lb/>
　　　九日黔國後園二首<lb/>
何處風烟消客愁將軍臺榭枕山丘一年又過重陽日<lb/>
兩鬢空愁萬里秋水國隂多寒已至炎方霜後瘴初收<lb/>
憑髙欲送登臨眼更上池邊百尺樓<lb/>
　　　二<lb/>
<pb n="KR4e0162_WYG_024-6b"/>
天空逺水明秋岸梧葉蕭森楓樹殘黄菊數從行處見<lb/>
紫茰獨向醉中㸔浮雲樓觀滇城暮落日山川僰道寒<lb/>
忽憶登髙去年客慈恩湖閣共憑闌<lb/>
　　　白帝城<lb/>
峽口風悲猿夜號孤舟燈火宿烟臯草深廢井人家少<lb/>
水落寒山雉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>髙自古金湯難恃險當時版築豈知勞<lb/>
永安亦在荒城裏玉殿凄凉空野蒿<lb/>
　　　歸州<lb/>
<pb n="KR4e0162_WYG_024-7a"/>
暮雲天際見髙城行盡千峰峽漸平古郡山頭萬家住<lb/>
客舟江上一燈明竹枝慣聽巴人曲鳥道纔通楚國程<lb/>
未卜東歸何日到片㠶斜月對離情<lb/>
　　　郢中<lb/>
荆門南下接平疇蕭索風烟似晩秋衰草茫茫楚宫廢<lb/>
荒城寂寂漢江流人亡異代空遺宅嵗暮他鄉獨倚樓<lb/>
最是陽春音調古至今歌罷少人酬<lb/>
　　　吕公祠<hi>以下家集</hi>
<pb n="KR4e0162_WYG_024-7b"/>
落日蕩漾古水濵邯鄲城邊逢暮春趙王臺榭草花盡<lb/>
吕公祠堂松桂新馬上十年元是夢世間何處可還真<lb/>
黄金白髮俱閑事赤日紅塵愁殺人<lb/>
　　　還家口號<lb/>
十年奔走違親舍此日歸來喜不禁敢向明時輕組綬<lb/>
秪縁多病乞山林閑居擬著潘安賦髙卧寧知謝傅心<lb/>
早晩南巖桂花發開軒相望一長吟<lb/>
　　　髙䕫州先生示賞李秀才園中芍藥詩用韻奉<lb/>
<pb n="KR4e0162_WYG_024-8a"/>
　　　荅<lb/>
李家芍藥開滿堂䕫州太守更清狂題詩晩坐朱欄静<lb/>
對酒春憐白日長好為池臺留爛熳莫教風雨怨凄凉<lb/>
佳期卧病難乘興悵望殘花憶謝郎<lb/>
　　　五日<lb/>
五月五日天氣鮮艾葉榴花堆眼前鄉土嵗時殊不惡<lb/>
閭閻風俗自堪憐鄰人角黍能相送野老蒲觴得共傳<lb/>
回首十年車馬地每逢佳節淚潸然<lb/>
<pb n="KR4e0162_WYG_024-8b"/>
　　　病後<lb/>
病後頻驚節序過不將風景怨蹉跎秋來門巷依楓橘<lb/>
嵗晩衣裳戀芰荷洛下閑居辭宦早茂陵消渇著書多<lb/>
鳯凰池上三年客腰褭空鳴白玉珂<lb/>
　　　吹笛<lb/>
横笛髙城弄晩颸碧空如水鴈來時闗山月落膓應斷<lb/>
樓閣秋生響易悲楊栁天邉渾折盡梅花江畔故開遲<lb/>
武陵回首南征路一曲那堪馬上吹<lb/>
<pb n="KR4e0162_WYG_024-9a"/>
　　　沈逸士來自呉下能詩善鼓琴間投篇什見訊<lb/>
　　　顧舘於城中予以病不得造乃作此詩招致敝<lb/>
　　　庄<lb/>
寂寞秋山卧病年美人勞贈白雲篇陳蕃已下迎徐榻<lb/>
王子寧回訪戴船郭外樓臺堪眺望水邉花樹足留連<lb/>
廣陵失後無新譜莫惜携琴為我傳<lb/>
　　　邀沈清溪趙雪舟馬百愚登樓次百愚韻<lb/>
村居邀客慚供給且為青山一倚樓十里沙平遥對酒<lb/>
<pb n="KR4e0162_WYG_024-9b"/>
百年地逈更逢秋城中車馬何人到水曲風烟盡日留<lb/>
無奈天涯歸思切孤㠶八月下長洲<lb/>
　　　馬百愚同沈清溪見訪次韻二首<lb/>
門接漁樵只數家栁條藤蔓轉相遮不妨佳句頻題竹<lb/>
况有清尊共對花開閣定攀棲舊榻入溪還擬著浮槎<lb/>
誰言人世相逢易浩蕩江湖未有涯<lb/>
　　　二<lb/>
共憐野外多風景乘興閒過碧水涯草閣連朝聞雅詠<lb/>
<pb n="KR4e0162_WYG_024-10a"/>
楓江萬里得佳期馬卿作賦無勍敵沈約為文有妙思<lb/>
莫向尊前話離别雲山秋色易生悲<lb/>
　　　十一月五日雨中邀沈清溪趙雪舟<lb/>
仲冬風雨似秋來無客蓬門晝自開幽抱向人那得盡<lb/>
窮愁泥我若為裁不禁逺岸梅花照更見孤城栁色催<lb/>
三徑已拌留二仲相過此地莫遲廻<lb/>
　　　雨晴<lb/>
竹裏柴門冬日輝水邉烟霧晩霏微背霜石壁丹楓盛<lb/>
<pb n="KR4e0162_WYG_024-10b"/>
待雪沙田青麥稀自愛羣鳬將子去却疑雙鸛見人飛<lb/>
西郊風物晴還好誰共㸔雲興不違<lb/>
　　　冬至<lb/>
至日哦詩野水濵乍晴天氣最宜人簷前白日不覺晩<lb/>
山下寒梅俱放春逺客盤飡還偶共故園風俗自須親<lb/>
病來又見陽回節鳴玉何由拜紫宸<lb/>
　　　立春<lb/>
今年臘月逢春日喜見東風隔嵗吹沙上栁條已堪把<lb/>
<pb n="KR4e0162_WYG_024-11a"/>
城邉梅花亦不遲離離山郡開雲雪冉冉鄉園易嵗時<lb/>
欲與鄰翁試新酒相邀酩酊莫深辭<lb/>
　　　燕子次杜工部韻<lb/>
燕子飛時江栁春眼㸔節序㡬回新亦知社日歸鄉國<lb/>
忍對秋風别主人舒倦不殊羣物理往來寧有百年身<lb/>
空簾寂寞山堂夕惆悵花枝淚滿巾<lb/>
　　　秋興八首<lb/>
髙樓一上思堪哀水盡山空鴈獨廻萬里闗河迷北望<lb/>
<pb n="KR4e0162_WYG_024-11b"/>
無邉風雨入秋來故人尺素年年隔薄暮清砧處處催<lb/>
徒有寒樽對花發病懐愁絶共誰開<lb/>
　　　二<lb/>
憶在京華近侍年五更清珮入朝天鳯凰池接䕫龍㑹<lb/>
閶闔樓開日月懸南國自通滄海貢邊塵不動玉門烟<lb/>
只今病卧遥回首夜夜清光北斗邊<lb/>
　　　三<lb/>
前嵗今皇新御極鳯銜恩詔出明庭孤槎奉使日南<lb/>
<pb n="KR4e0162_WYG_024-12a"/>
國萬里題詩天畔亭地入金沙江浩浩風連銅柱海冥<lb/>
㝠昆明亦在滇城裏池上虚疑織女星<lb/>
　　　四<lb/>
蜀中形勝千年在峽樹江花照使袍神女廟深虚暮雨<lb/>
漢王臺逈落秋濤漁人東望滄浪濶客子西來灔澦髙<lb/>
不見啼猿繫舟處風波遥夕夢魂勞<lb/>
　　　五<lb/>
漢水東馳入楚來長沙秋望洞庭開江清樓閣中流見<lb/>
<pb n="KR4e0162_WYG_024-12b"/>
日落㠶檣萬里廻去國尚思王粲賦逢時空惜賈生才<lb/>
湘南兩度曾逰地惆悵烟花暮轉哀<lb/>
　　　六<lb/>
秋來門巷少經過日日幽懐對薜蘿一笑流光抛客路<lb/>
十年歸夢落漁簑沙邉返照寒初歛水上浮雲晩故多<lb/>
苦憶梁園辭賦客黄河愁望渺烟波<hi>時李獻吉在汴州</hi>
　　　七<lb/>
裊裊西風歇衆芳天髙谿谷逈烟霜孤城落鴈衝寒水<lb/>
<pb n="KR4e0162_WYG_024-13a"/>
萬樹鳴蟬帶夕陽塵滿一區楊子宅蓬生三徑蔣公堂<lb/>
相過未有求羊軰醉裏狂歌亦自長<lb/>
　　　八<lb/>
千年申國有提封楚塞重闗渺未窮舊事秪㸔東逝水<lb/>
髙臺不斷北來鴻連山落木蕭條後隔坐殘花悵望中<lb/>
正是平居多感慨底須辭賦荅秋風<lb/>
　　　聞望之買馬促装以詩留之<lb/>
聞君買馬衝宵發正為慈顔在逺京已喜尺書前日至<lb/>
<pb n="KR4e0162_WYG_024-13b"/>
不妨旌節隔年行故鄉嵗暮難為别長路天寒益繫情<lb/>
擬辦盤飡留暫住况逢風雪阻嚴程<lb/>
　　　同焦太史㳺青峰禪寺<lb/>
裊裊丹梯百丈懸上方宫在白雲間川原暮過淮西雨<lb/>
樓閣晴開楚上山厭逐風塵為客乆喜將樽酒對僧閒<lb/>
同逰更有情親在並轡山中日往還<lb/>
　　　十二夜月<lb/>
待月東林月未圓水邉樓閣半輪偏誰家玉笛休空怨<lb/>
<pb n="KR4e0162_WYG_024-14a"/>
此夜清樽益可憐即向乾坤生羽翰更㸔江海凈風烟<lb/>
停杯席上遥相問却愧當年李謫仙<lb/>
　　　人日懐孟望之<lb/>
人日登髙聊引興萬峰寂寞對申臺鶯花出郭還難見<lb/>
雨雪逢春尚未開沙畔栁條悲暮角城邉栢葉照寒杯<lb/>
關河悵望東歸使渺渺孤槎㡬日廻<lb/>
　　　贈袁將軍惟武<lb/>
雄劍光寒射早秋南征曽共伏波謀萬營貔虎胸中算<lb/>
<pb n="KR4e0162_WYG_024-14b"/>
八陣龍蛇掌上籌誰識淮隂堪拜將獨知定逺合封侯<lb/>
漢家武略多名帥功在雲臺百世留<lb/>
　　　寄贈劉東山先生次林都憲韻<lb/>
一疏歸來卧舊山㡬回天上識容顔城邉黄石留侯去<lb/>
海内蒼生謝傅閒日月夢随天闕仗烟波家在洞庭灣<lb/>
南瞻江漢無多路不得乘槎一往還<lb/>
　　　寄懐端虚堂<lb/>
草堂風物逈無倫䕫府詩成更有神携酒㡬時容入社<lb/>
<pb n="KR4e0162_WYG_024-15a"/>
卜居今日願為鄰謝安亦有東山妓文舉元多北海賔<lb/>
珍重城邉花竹樹年年不厭訪君頻<lb/>
　　　酬髙新甫<lb/>
連篇落落見才華未報瓊瑶秪自誇靈運詩成應夢草<lb/>
江淹筆在更生花行吟出郭愁仍破病起逢春思益嘉<lb/>
不惜清詞三百首品題常到野人家<lb/>
　　　代孫太守自題沱西别業次劉東山先生韻兼<lb/>
　　　酬東山<lb/>
<pb n="KR4e0162_WYG_024-15b"/>
黄鸝未比謝家莊緑野還連晉國堂亭榭寥寥㸔市逺<lb/>
江湖渺渺接天長慚過髙士蓬三徑喜望佳人水一方<lb/>
安石他年如未起賦歸應許共徜徉<lb/>
　　　寄張别駕<lb/>
苦憶朗陵張别駕尺書今忽到林丘江東亦起秋風興<lb/>
溪上難忘雪夜舟山郭有花空悵望水亭無客自淹留<lb/>
汀蘭岸栁俱相待莫負清樽此日逰<lb/>
　　　九日不見菊次劉朝信韻<lb/>
<pb n="KR4e0162_WYG_024-16a"/>
一秋風物已凄凉九日無花只斷膓徒把清尊留客醉<lb/>
不教繁朶向人黄鳴絃急管休相聒舞蝶逰蜂莫自狂<lb/>
獨坐孤城正愁寂更堪落木下斜陽<lb/>
　　　夜坐<lb/>
暮雨寒雲黯復開山齋獨坐思難裁水生門外沙鷗至<lb/>
月落燈前江鴈來四海交逰總霄漢十年蹤跡但塵埃<lb/>
長安不見空回首嵗晩愁登萬里臺<lb/>
　　　九月二十六日同賈廣文劉舉人任貢士髙䕫<lb/>
<pb n="KR4e0162_WYG_024-16b"/>
　　　府先生宅内賞菊四首<lb/>
陶令門前花盡開郭西騎馬㸔花來踈枝淡蕋寒仍發<lb/>
細雨斜風晩更催擬向夜深還秉燭可憐秋盡始傳杯<lb/>
相逢一笑真非易共把繁枝醉不回<lb/>
　　　二<lb/>
秋來揺落倍堪嗟喜見孤芳殿物華深院䕶籬元宻宻<lb/>
小堂穿徑故斜斜清詞屢動詩人座白酒還逢處士家<lb/>
老逐少來無住日莫教空負滿頭花<lb/>
<pb n="KR4e0162_WYG_024-17a"/>
　　　三<lb/>
淺白輕黄千萬枝幽香今日始相期雨中籬落人稀到<lb/>
水畔亭臺蝶不知折向秋風堪寄逺種因晩節故開遲<lb/>
去年此㑹今皆徤來嵗花時可對誰<lb/>
　　　四<lb/>
野店山家開已殘寒來移近曲闌干亭亭似與霜華闘<lb/>
冉冉偏随月影繁千里况逢佳客賞㡬人能得故園㸔<lb/>
清尊嵗暮東籬下采采金花不滿盤<lb/>
<pb n="KR4e0162_WYG_024-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻二十四<lb/>
</p>
<p>
</p>
  </div>
<div>
                <head>大復集巻二十五</head>
    <p>
<pb n="KR4e0162_WYG_025-1a"/>
欽定四庫全書<lb/>
　大復集巻二十五　　　　明　何景明　撰<lb/>
　　七言律詩六十六首<lb/>
　　　生子<lb/>
兩嵗歸來生兩雛故園夫婦亦相娱盧家自愛添丁好<lb/>
徐氏誰言二子殊未論圖書能繼業且教門户有懸弧<lb/>
劬勞正念吾親在更遣悲歡此日俱<lb/>
　　　溪上<lb/>
<pb n="KR4e0162_WYG_025-1b"/>
溪上茅齋不掩扉西風初罷芰荷衣月寒沙柳蕭蕭落<lb/>
天晩江鴻肅肅飛野客哦詩水邉立家人沽酒夜深歸<lb/>
相逢醉語休辭數城外黃花漸覺稀<lb/>
　　　無題<lb/>
豔舞嬌歌出綘紗黄金不惜教琵琶鴛鴦本是雙棲鳥<lb/>
<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞元開並蔕花紫玉豈忘韓重侣緑珠寧負季倫家<lb/>
多情自古還多恨膓斷春風巷栁斜<lb/>
　　　次韻荅莊國賔見訊<lb/>
<pb n="KR4e0162_WYG_025-2a"/>
多病無能合罷官清時那敢獨求閑逺沙月出明如水<lb/>
髙樹雲來暗似山已恨緇塵侵素服不教青鏡老紅顔<lb/>
美人嵗暮勞相問叢桂山中秪自攀<lb/>
　　　贈潁川張子辰秀才<lb/>
聞君已是青雲翼萬里飛騰竟若何縱有當時許由耳<lb/>
莫教更洗頴川波麒麟自掣黄金鎻騕褭終鳴白玉珂<lb/>
知爾匣中雙寶劒塵埃他日為誰磨<lb/>
　　　答雷長史四首<lb/>
<pb n="KR4e0162_WYG_025-2b"/>
每誦清詞動我愁山中嵗暮若為酬因攀桂樹遥相憶<lb/>
欲寄梅花可自由萬里江湖雙涕淚百年天地㡬交逰<lb/>
誰憐舊日中朝客謫向王門半白頭<lb/>
　　　二<lb/>
玉壘青城萬里山亦知歸興滿鄉關沙邉返照寒將歛<lb/>
江上行雲晩未還道路南來多壅隔雲霄北望少追攀<lb/>
曵裾受簡皆清事莫向滄浪羡我閒<lb/>
　　　三<lb/>
<pb n="KR4e0162_WYG_025-3a"/>
汝上相逢嵗已長故人官况近荒凉天涯白髮催遲暮<lb/>
客裏青尊送夕陽賈誼功名終負漢馬卿詞賦尚逰梁<lb/>
㸔君尺素遥相慰况是羊何有和章<lb/>
　　　四<lb/>
十載寒氈鄭畫師風流文采更堪思朱門鼓瑟官仍達<lb/>
青殿揮毫出每遲百里風烟還薄暮孤城雨雪已多時<lb/>
極知嵗晩傷心切起傍官梅自詠詩<lb/>
　　　送馬公順視學湖南四首<lb/>
<pb n="KR4e0162_WYG_025-3b"/>
關中人物從來盛况汝才名天下稀得路驊騮㸔獨歩<lb/>
出塵鷹隼羡髙飛十年京洛猶今日萬里江湖更落暉<lb/>
同是燕臺舊逰客可堪相見又相違<lb/>
　　　二<lb/>
洞庭雲夢眼中寛襄國荆門掌上㸔三楚樓臺皆壯麗<lb/>
萬年江漢自波瀾烟花白日空愁暮鴻鴈青春尚避寒<lb/>
莫道秦川歸未得人間今日路難行<lb/>
　　　三<lb/>
<pb n="KR4e0162_WYG_025-4a"/>
兩年懐抱值君開聞説京華首重回天上故人難再見<lb/>
世間岐路轉堪哀孤舟落日三江口逺客浮雲萬里臺<lb/>
南斗尺書相望切暮天鴻鴈㡬時來<lb/>
　　　四<lb/>
武昌南望盡雲沙楚岸湘亭更好花桃李百城開士舘<lb/>
星河中夜傍仙槎南宫書畫新連舫吏部文章舊滿家<lb/>
直北五雲天更逺欲從何處望京華<lb/>
　　　王君宿邀蔡大尹過予舍至期雨候蔡不至作<lb/>
<pb n="KR4e0162_WYG_025-4b"/>
　　　詩促之<lb/>
招邀數費主人迎枉顧何慚令尹情秪為泥途妨出郭<lb/>
未應風雨却寒盟雲間不見仙鳬下花外如聞駿馬鳴<lb/>
玉舄凌空休更怯銀鞍傍險亦須行<lb/>
　　　讀李子艮嶽詩有感<lb/>
北朝宫闕已陵夷南渡衣冠更亂離誤國始知金櫃册<lb/>
蒙塵空嘆翠華旗龍爭虎闘中原破海倒江翻萬古悲<lb/>
猶是昔時歌舞地風塵今日淚還垂<lb/>
<pb n="KR4e0162_WYG_025-5a"/>
　　　早春眺望<lb/>
山郭輕寒細雨開水邉沙逕獨徘徊艱難世事棲田里<lb/>
潦倒年華斷酒盃晩日殘霞皆自媚白梅青栁逓相催<lb/>
茅堂春色無人見迸淚㸔花日㡬回<lb/>
　　　感春<lb/>
羸病江湖春意生清沙遲日眺<hi>一作照</hi>孤城縁堤塹栁葉<lb/>
相暗隔屋山桃花獨明萬里江天雙起鴈誰家園樹亂<lb/>
鳴鶯風光物色元非惡觸目經心偏苦情<lb/>
<pb n="KR4e0162_WYG_025-5b"/>
　　　寄五清先生<lb/>
地北天南一寄聲楚山蜀道兩關情他鄉嵗月仍羇旅<lb/>
故國風塵尚甲兵張翰本非思玉鱠謝安終不忘蒼生<lb/>
遥瞻山斗徒勞仰苦恨江湖不易行<lb/>
　　　懐西涯先生<lb/>
六省尚書第一班兩朝元老領千官空教外國聞裴度<lb/>
未見東山起謝安歸去朝廷公望重老來湖海路行難<lb/>
兵戈此日交馳檄將帥何時議築壇<lb/>
<pb n="KR4e0162_WYG_025-6a"/>
　　　寄希哲望之二兄<lb/>
東風悵别十年懽北斗愁臨五夜㸔海内君親情獨苦<lb/>
天涯兄弟見俱難孤城落日黄鸝暮紫塞青春旅鴈寒<lb/>
君夢可曾回故里予心終日在長安<lb/>
　　　寄任司訓<lb/>
江湖不見任公子風雨常懐老鄭䖍異域親朋皆萬里<lb/>
故鄉花栁又新年青春已共浮雲去白日難同逝水還<lb/>
為道故人從别後一身顦顇淚雙懸<lb/>
<pb n="KR4e0162_WYG_025-6b"/>
　　　寄馬君卿固安<lb/>
絃歌今作王畿宰辭賦元傾上國人易水塵沙連雨雪<lb/>
漢家樓觀接星辰交期秪望雲間履生計猶慚海上綸<lb/>
冦盗縱横朋舊隔江湖此日淚盈巾<lb/>
　　　雨中留蔡黄二親<lb/>
門巷泥深過客難百年聊共此盤餐浮雲落日山河暮<lb/>
細雨青春樓閣寒近夜蛟龍還入浦乆隂鴻鴈更移灘<lb/>
年華滚滚相逢少莫厭拌留到夜闌<lb/>
<pb n="KR4e0162_WYG_025-7a"/>
　　　清明日上先祖并兄墓<lb/>
城西欝欝見佳城駐馬山頭悵獨行萬古松楸此丘壠<lb/>
百年花栁又清明音容地下空成夢骨肉人間益愴情<lb/>
更望老親封塟地恨随春草一時生<lb/>
　　　袁惟武邀客泛舟夜下次韻<lb/>
春水逶迤碧樹邉滿筵賔客醉開船情親不厭頻來往<lb/>
笑語何妨更接連遶岸星河天共轉近城鍾鼓夜初傳<lb/>
人間此㑹真非易荏苒春風為爾憐<lb/>
<pb n="KR4e0162_WYG_025-7b"/>
　　　葉四公子西園<lb/>
邀客西園公子家東風二月已飛花巷遮碧栁行春馬<lb/>
樓倚青山落暮鴉移席尊罍遥出浦入舟燈火更依沙<lb/>
清吟况接同鄉彦應有文星動水涯<lb/>
　　　張太守宅同賈長教㑹集<lb/>
遲日香風細細廻招邀更喜廣文陪千年又下南州榻<lb/>
二月同傳北海杯午院雲隂移几席春城雨色映樓臺<lb/>
三鱣五馬皆髙客獨愧江鷗共往來<lb/>
<pb n="KR4e0162_WYG_025-8a"/>
　　　春興<lb/>
東風回首即殘春日日清江愁白蘋北去雲霄無道路<lb/>
西來天地有烟塵身經貴賤知交態事到安危憶古人<lb/>
却喜故園桃李樹花開又見一回新<lb/>
　　　袁冲霄先生同惟學過訪<lb/>
風起髙城春日斜相留肯醉野人家白雲對酒㸔山色<lb/>
青草題詩到水涯隔岸鳴鶯深坐樹傍樓飛燕故穿花<lb/>
竹林萬古追逰地二阮風流未足誇<lb/>
<pb n="KR4e0162_WYG_025-8b"/>
　　　同髙鐵溪先生劉朝信兄宿賢隠寺次韻<lb/>
雨過青山暮色來僧堂客至燭花開半空樓閣星河動<lb/>
滿院松梧鸛鶴回浮世黄塵兼赤日古人白骨已蒼苔<lb/>
兵戈此際同盃酒愁聼春城鼓角哀<lb/>
　　　袁惟學南園<lb/>
樹裏行盃坐日斜池邉立馬聽鳴鴉苔隂雨暮寒青竹<lb/>
水色春深靜白沙開徑蓬蒿無俗客入城花栁似山家<lb/>
百年懐抱君應識不是淹留為物華<lb/>
<pb n="KR4e0162_WYG_025-9a"/>
　　　登謝臺<lb/>
故國蕭條登此臺暮雲春色轉相催蓬蒿滿地悲風起<lb/>
樓觀當空倒影來山鳥不隨歌舞散野花曾傍綺羅開<lb/>
今來古往無窮事萬載消沉共一哀<lb/>
　　　楊花<lb/>
三月楊花裊裊白憂人淚㸃暗中抛漫天撲地有何意<lb/>
惹草粘沙多似毛忽趂狂風翻自逺更遮落日强相髙<lb/>
紅塵滿眼青樓暮攪亂春愁為爾勞<lb/>
<pb n="KR4e0162_WYG_025-9b"/>
　　　暮春<lb/>
城邉楊栁飛白花河上春風吹暮沙飄飄嵗月此雙燕<lb/>
渺渺江湖聊一槎人情翻覆似波浪世態變化如雲霞<lb/>
駟馬髙車有憂患只須料理東門𤓰<lb/>
　　　秋夜<lb/>
黄菊花垂霜月隂碧林丹樹各蕭森關山日暮豺狼近<lb/>
海水天寒鴈鶩深萬事誰能㸔倚伏此身何必問升沉<lb/>
干戈未息瘡痍在永夜遲廻折寸心<lb/>
<pb n="KR4e0162_WYG_025-10a"/>
　　　賢隠寺别劉朝信<lb/>
臘近孤城送客難一尊蕭寺共悲懽山空木葉鳴風急<lb/>
水曲松林背日寒岐路人間妨躍馬十年天上憶鳴鸞<lb/>
知君此去長安近擬向雲霄直北㸔<lb/>
　　　嵗暮<lb/>
嵗暮孤城日易隂溪邉茅屋苦寒侵江湖更覺龍蛇逺<lb/>
霜雪翻教燕雀深病起一身惟縱酒愁來雙淚忽沾襟<lb/>
山林鍾鼎皆吾志北望悠悠萬里心<lb/>
<pb n="KR4e0162_WYG_025-10b"/>
　　　對雪懐劉朝信<lb/>
十月孤城雲黯然萬峰飛雪此溪邉烟斜細細縈寒日<lb/>
風急飄飄落暮天何處玉珂迷紫陌㡬家銀燭照華筵<lb/>
茅堂此際堪乗興不放山隂半夜船<lb/>
　　　寄胡宗器悼内<lb/>
玉蕭不聽鳯凰鳴銀漢愁㸔織女星永夜機中悲蟋蟀<lb/>
十年窻下拾流螢白頭司馬空多恨清淚安仁更苦形<lb/>
見説生兒是竒器他年應慰九泉靈<lb/>
<pb n="KR4e0162_WYG_025-11a"/>
　　　榖日<lb/>
翠壑煙開風滿林岸雲沙雪暝隂隂城邉𤓰地謀生計<lb/>
溪上青山獨往心野客開樽閑共語田夫負耒亦相尋<lb/>
茅堂春事年年異不廢鶯花此日吟<lb/>
　　　送任宏器入京二首<lb/>
四十功名亦壯年丈夫才氣豈徒然渡河春羡蛟龍起<lb/>
望闕晴㸔日月懸江畔梅花初送雪天邉楊栁正含烟<lb/>
悲歌此日臨燕趙未許竒逰屬馬遷<lb/>
<pb n="KR4e0162_WYG_025-11b"/>
　　　二<lb/>
與爾相逢已十年孤城此别意蕭然春來鄉里交㳺少<lb/>
日暮江湖涕淚懸麒驥未應辭道路豫章終擬出風烟<lb/>
因君遥起長安思况是征鴻又北遷<lb/>
　　　再送宏器<lb/>
春日城邉駐客車夕陽山下惜離居燕闗悵望風雲外<lb/>
楚水分携雨雪餘萬里登臺先郭隗十年題柱老相如<lb/>
長安三月鶯花爛得意休忘尺素書<lb/>
<pb n="KR4e0162_WYG_025-12a"/>
　　　題葉邦重山水畫限韻<lb/>
我愛君家畫裏峰更㸔茅屋傍雙松白雲不是人間路<lb/>
滄海終期物外蹤野徑一春無駐馬石潭深夜有蟠龍<lb/>
移家欲向溪邉住坐聽青山日暮鐘<lb/>
　　　題張給事安期圖為乃翁夀<lb/>
黄髪仙翁白鹿車安期親見棗如𤓰玉盤已獻千年實<lb/>
𤣥圃先開五色花壺裏青天長日月眼中滄海又塵沙<lb/>
觀圖宛識封君面夀酒頻來給事家<lb/>
<pb n="KR4e0162_WYG_025-12b"/>
　　　贈楊靜之歸真陽<lb/>
人物遥從泮水㸔眼中鄉里舊衣冠江鴻終擬登逵路<lb/>
海鵠還應愛羽翰九日黄花聊對酒千山紅樹正慿欄<lb/>
真陽城外秋仍好悵望西風白露繁<lb/>
　　　到寺<lb/>
樓閣山空暮景懸上方鐘鼓晩來傳白雲獨照孤燈裏<lb/>
新月遥臨雙樹邉常恠陶潜慵入社亦知蘇晉愛逃禅<lb/>
髙僧老衲真吾侣蘭若松林可度年<lb/>
<pb n="KR4e0162_WYG_025-13a"/>
　　　太虚上人為起書樓<lb/>
書樓新起頼休公况接丹梯百丈通秪為雲林巢此地<lb/>
不須車馬到山中白雲倚檻臨丹壑明月開軒坐碧空<lb/>
更作百年投老計已將别業傍禪宫<lb/>
　　　逰西山胡本清邀留<lb/>
獨馬尋僧春到寺萬山邀客晩登臺野人門巷松邉入<lb/>
稚子盤餐竹下來江鳥亦隨山鳥喚紅花偏映白花開<lb/>
頻逰苦為東風意况是情親豈浪猜<lb/>
<pb n="KR4e0162_WYG_025-13b"/>
　　　新色寺與諸生留别<lb/>
落日鄉山客淚邉離懐相對各凄然秋原臺殿臨寒景<lb/>
長路風塵入暮天去國已違丹壑志望鄉空賦白雲篇<lb/>
平生師友兼恩義未卜相逢是㡬年<lb/>
　　　趙生書屋<lb/>
城中無日不塵埃騎馬尋朋此地來籬落過人驚鳥雀<lb/>
庭堦留客掃莓苔不妨濁酒繆綢醉况有秋花爛熳開<lb/>
人世相逢元未易髙城鐘漏莫頻催<lb/>
<pb n="KR4e0162_WYG_025-14a"/>
　　　題任宏器思親巻<lb/>
十載音塵别夢遥月寒山色暮烟髙慈烏樹老情空在<lb/>
杜宇林疎血未銷恨入東風傷緑鬂淚随芳草濕青袍<lb/>
海天恩義憑誰話目斷雲孤思正勞<lb/>
　　　贈嚴生<lb/>
嚴生開卦南門市一日聲名動此邦共喜君平今有後<lb/>
誰傳郭璞世無雙白雲晝覆焚香室清月宵臨讀易窻<lb/>
不把升沉更問汝行藏吾已傍滄江<lb/>
<pb n="KR4e0162_WYG_025-14b"/>
　　　述懐<lb/>
紫芝黄獨㡬回新霜雪山中又見春萬古光隂雙過客<lb/>
五年江海一歸人豺狼滿地無行路戎馬他鄉有戰塵<lb/>
溮水河邉釣臺上分明天與此閑身<lb/>
　　　送周大<lb/>
月白寒城菊有花孤燈落葉映交加冬亭霧露縈沙曲<lb/>
夜閣星河傍水涯千里賔朋常命駕百年父子更通家<lb/>
梁山楚水無多路來往風塵易嵗華<lb/>
<pb n="KR4e0162_WYG_025-15a"/>
　　　題劉朝信唐學士瀛洲圖<lb/>
香裊重簾玉署清翠微樓閣報平明花邉歸馬仙袍濕<lb/>
栁外啼鴉御苑晴秦國姓名青簡重龍圖風月彩毫輕<lb/>
千年芳躅君應接共㸔層空一鶚横<lb/>
　　　送惟學南還<hi>以下京集</hi>
一年賔舘復彈劒九月燕京未授衣世路風塵悲旅鬢<lb/>
春園花竹夢荆扉扁舟舊泛心常往萬巻今開志豈違<lb/>
京國重來又三載臨岐真恨不同歸<lb/>
<pb n="KR4e0162_WYG_025-15b"/>
　　　送趙司訓䘮偶還羅山<lb/>
燕姬砧杵催楊栁楚客衣裳緝芰荷宦况不為㳺逺賦<lb/>
閨情空續悼亡歌愁聞鄭監青氈苦老覺安仁白髪多<lb/>
日暮千山歸故國秋深一鴈度黄河<lb/>
　　　送易太史歸省湖南<lb/>
楚鄉秋去息風塵碧石清沙江色新入里競迎金馬士<lb/>
趨庭遥拜白頭人天邉拄杖尋南嶽海畔登樓望北辰<lb/>
亦是長沙詞賦客莫㸔摇落重傷神<lb/>
<pb n="KR4e0162_WYG_025-16a"/>
　　　八日王宗哲宅見菊<lb/>
燕臺菊樹艶秋堂楚客鄉心益渺茫人世㡬回逢一笑<lb/>
天涯明日過重陽髙雲錦石寒相映細雨清沙濕不妨<lb/>
况是右丞多雅詠可能無興醉花傍<lb/>
　　　九日雪荅崔太史<lb/>
常年九日多風雨風雪今年更可哀䬃䬃仍兼木葉下<lb/>
輝輝故弄菊花開關河朔氣催燕塞城闕秋隂起漢臺<lb/>
今日春秋誰紀異亦知君是廣川才<lb/>
<pb n="KR4e0162_WYG_025-16b"/>
　　　苦熱<lb/>
燕京閏夏清凉阻楚客羸軀毒熱偏雨過即如卑濕地<lb/>
雲來翻助鬰蒸天南邦僻地寒江閣西嶽髙峰玉井泉<lb/>
思有丹梯凌倒景恨無孤棹截長烟<lb/>
　　　雨中<lb/>
苑上行雲細裊裊城邉鳴雨忽垂垂炎天樓閣虚相映<lb/>
燕地風塵日自悲滄海未通呉貢賦黄河猶閃漢旌旗<lb/>
腐儒退食真何補悵望寒江暮有思<lb/>
<pb n="KR4e0162_WYG_025-17a"/>
　　　聞河南冦<lb/>
檄書近報河南冦楚塞梁闗轉戰空豈有兵車能逺救<lb/>
即愁道路阻難通江淮城塹西南險嵩洛山川天地中<lb/>
今日至尊憂不細㡬時諸將㨗音同<lb/>
　　　西海子<lb/>
寺下烟波春不開苑中風浪隠樓臺源泉細繞西山出<lb/>
雲氣深從北極來萬里乗槎觀日月十年登閣望蓬萊<lb/>
黄塵碧水須㬰事莫使魚龍夜夜哀<lb/>
<pb n="KR4e0162_WYG_025-17b"/>
　　　汝忠宅待月同望之<lb/>
空堂濁酒三人醉萬里清光逈未開深夜西鄰還鼓吹<lb/>
碧天東望有樓臺虚疑星漢城邊照實怕風雲海上來<lb/>
坐對孤燈各愁思九闗哀角更相催<lb/>
　<lb/>
　<lb/>
　<lb/>
　大復集巻二十五<lb/>
</p>
<p>
</p>
  </div>
<div>
                <head>大復集巻二十六</head>
    <p>
<pb n="KR4e0162_WYG_026-1a"/>
欽定四庫全書<lb/>
　大復集巻二十六　　　　明　何景明　撰<lb/>
　　七言律詩六十三首<lb/>
　　　别王秉衡御史<lb/>
客車梁地相逄日驄馬秦闗獨去時荏苒風塵千里别<lb/>
飄零江海六年思旌旗暮入黄河戍殿閣晴登華嶽祠<lb/>
攬轡未應違壯志揮毫先已見雄詞<lb/>
　　　元夜仲修宅對月<lb/>
<pb n="KR4e0162_WYG_026-1b"/>
春月重㸔此度圓酒杯聊得慰愁顔宫前火樹晴相照<lb/>
苑外金珂晩並還南去漢兵連楚蜀北來戎馬傍闗山<lb/>
侍臣尚憶先皇宴慚近清光霄漢間<lb/>
　　　省中贈勤甫<lb/>
春城紫禁轉逶迤退食相尋出省遲晝漏遥從宫閣報<lb/>
晴雲先傍苑墻移行吟才子陽春賦坐映仙郎白雪姿<lb/>
少日從遊並英俊十年潦倒愧君知<lb/>
　　　遊郭氏園<lb/>
<pb n="KR4e0162_WYG_026-2a"/>
郭侯園林清客心况有樓閣炎天隂亭亭髙雲石五色<lb/>
颯颯白日松千尋已辦清尊為樂事不須出郭開塵襟<lb/>
鄭谷秦樓豈異此市朝巖壑空長吟<lb/>
　　　送杜司訓之藍田<lb/>
少陵詩巻名山水王氏丹青老嵗華勝地常令一悵望<lb/>
儒冠今喜慰生涯青氊不愧商岩草白髪何愁杜曲花<lb/>
秦嶺終南得見否宦遊吾已倦塵沙<lb/>
　　　送張子之浙江<lb/>
<pb n="KR4e0162_WYG_026-2b"/>
張子别我吟玉壺荷花五月下江湖南探禹穴行逾逺<lb/>
東望滄溟興不孤司馬少年遊萬里左思當日賦三都<lb/>
平生壯觀今塵土回首髙歌愧爾徒<lb/>
　　　寄杭東卿髙曾唯二憲副<lb/>
舊遊俱是吳中俊相憶遥為越下吟他日雲霄須比翼<lb/>
此時金石更同心樓船水戰江流急鼓角秋城海日隂<lb/>
冦賊兩鄉今阻絶北雲南樹各沾襟<hi>一作各天風雨一沾襟</hi>
　　　簡施聘之<lb/>
<pb n="KR4e0162_WYG_026-3a"/>
欲扳御史新驄馬擬脱仙郎舊錦袍五色文章真鳯鳥<lb/>
百年功利一鴻毛當壚不愛燕姬少倚瑟畨驚越調髙<lb/>
　二十年來空落魄風流今已愧人豪<lb/>
　　　夀西涯相公<lb/>
黄閣文章鳴大雅玉機功業賛維新十年天下先憂淚<lb/>
五畆園中獨樂身南極夀星朝北斗靈芝仙草映長春<lb/>
裴公郭相㸔前代社稷蒼生望老臣<lb/>
　　　小齋初開崔郭田三君子至<lb/>
<pb n="KR4e0162_WYG_026-3b"/>
本買堂齋為客居敢扳冠葢枉吾廬清風坐引髙人榻<lb/>
深夜門停長者車竹下凉蟾輝几杖花間螢火静琴書<lb/>
黄門翰苑俱鄰近濁酒盤飡意不疎<lb/>
　　　送雷長史<lb/>
彤管先朝隨帝子白頭今日奉王孫漢庭亦羡相如美<lb/>
楚客重㸔賈傅尊花下圖書開王殿日髙琴瑟在朱門<lb/>
十年亭閣淮西宴腸斷梁王雪夜樽<lb/>
　　　寄黔國公<lb/>
<pb n="KR4e0162_WYG_026-4a"/>
萬里山川開百粤十年戎馬暗三巴伏波銅柱衝炎塞<lb/>
横海樓船出瘴沙鴻鴈不傳天北字瓊瑶空憶日南華<lb/>
飄飄奉使金門客目斷銀河八月槎<lb/>
　　　送趙元澤之嵩明州<lb/>
日莫千花出漢園秋深萬水入湘沅干戈喜見黄塵息<lb/>
勲業愁㸔白髪繁西域瑶琨常北貢南天星斗似中原<lb/>
一官萬里何嗟嘆倚劒長歌行路言<lb/>
　　　七夕<lb/>
<pb n="KR4e0162_WYG_026-4b"/>
楚客旅魂驚巧夕燕京風俗鬬穿針樓臺送暑催秋扇<lb/>
闗塞迎寒起暮砧海内弟兄風雨夢天涯兒女嵗時心<lb/>
乗槎莫門支機石河漢年年此夜隂<lb/>
　　　雨夕集世其館<lb/>
秋風淅淅吹人衣鳴雨瀟瀟晩細微萬里賔朋留不數<lb/>
十年江海願常違髙城木葉聞先下客舍流螢見已稀<lb/>
為報春來<hi>一作求</hi>鴻鴈侣塞門霜雪好南歸<lb/>
　　　八日勤甫恵菊<lb/>
<pb n="KR4e0162_WYG_026-5a"/>
燕京明日是九日庭下菊花無一花豈意南人分玉樹<lb/>
遂令僻地有瑶華當軒獨酌憐秋石倚檻叢開映晩沙<lb/>
便語南隣田給事不妨就飲過西家<lb/>
　　　宗哲初至夜集<lb/>
衛川舟楫九秋旋京洛衣冠更此筵萬里况逄鴻鴈候<lb/>
一杯仍對菊花天燈前月落城烏起堂上雲開塔樹懸<lb/>
聚散古今同逆旅莫㸔風景倍悽然<lb/>
　　　九日送師御史之浙中<lb/>
<pb n="KR4e0162_WYG_026-5b"/>
燕臺九日送行旌欲行不行驄馬鳴祖席正逄黄菊興<lb/>
親闈先動白雲情霜飄斧鉞江邊駐日出樓船海上行<lb/>
磊落此身真報主豈徒壯觀説平生<lb/>
　　　和張子純白髪<lb/>
我見秋風驚壯心君悲白髪苦相侵愁多不道潘年少<lb/>
吟苦誰知越思深客裏嵗時供覽鏡天邊霜雪助沾襟<lb/>
平生浪説如雲盛蓬鬢稀疎底似今<lb/>
　　　送張國賔進萬壽表還<lb/>
<pb n="KR4e0162_WYG_026-6a"/>
名王表逹維藩禮賔使恩勤奉教時鳯管暫停秦女曲<lb/>
龍旗遥覩漢官儀秋楓旅夢迴青瑣春草鄉情動玉池<lb/>
歸到定知承睿問雪園梅殿有佳期<lb/>
　　　送張元徳侍御廵畿内<lb/>
漢京樓殿欝雲虹淮海文章御史驄三輔自來多冦盗<lb/>
五陵今日更豪雄埋輪亦在都亭下攬轡仍行甸服中<lb/>
滹水太行烟霧裏獨㸔髙隼擊霜空<lb/>
　　　夜集劉徳徴<lb/>
<pb n="KR4e0162_WYG_026-6b"/>
冬夜深杯醉減愁北堂寒色坐幽幽長安第宅頻相過<lb/>
海内冠裳此並遊竹静風燈懸近牖天清霜月起明樓<lb/>
燕南楚北誰非客旅鴈賔鴻各自求<lb/>
　　　慈仁寺送良伯<lb/>
入寺松隂散鶴羣出城冬旭裊烟氛叢篁僻地猶風葉<lb/>
獨鴈荒臺倍朔雲不奈旅魂江北斷更㸔仙侣日邊分<lb/>
燕山樓閣晴無數朝暮鍾聲送客聞<lb/>
　　　劉徳徴上陵還有贈<lb/>
<pb n="KR4e0162_WYG_026-7a"/>
仙郎昨自五陵歸駿馬朝回獨掩扉已向西山瞻帝寢<lb/>
更從北極眺王畿霜鍾澗壑流清漢玉殿松杉眇翠微<lb/>
先帝侍臣零落盡泰園<hi>一作園花</hi>宫草日霏霏<lb/>
　　　登勤甫樓<lb/>
天畔登樓冬日微帝京臨眺轉依依河氷海雪春聲動<lb/>
苑桞宫梅嵗色歸豈意雲霄今下榻秪縁鄉土更沾衣<lb/>
風塵此地愁回首嵩洛他年願不違<lb/>
　　　月夜王宗哲宅贈田勤甫江西提學<lb/>
<pb n="KR4e0162_WYG_026-7b"/>
南城吹角此宵寒逺客今歌行路難嵗暮風烟殊去住<lb/>
天涯燈火共悲懽西江日落移舟入南斗星懸倚劒㸔<lb/>
廬岳玉山千萬里不知何地望長安<lb/>
　　　送劉養和侍御謫金壇<lb/>
丹陽北郭是金壇此去無歌行路難當道豺狼曽避馬<lb/>
得時鸇隼却驚鸞風霜華杪留顔色鐵石人間識肺肝<lb/>
漢北陜南今涕淚不知遷逐向江干<lb/>
　　　送王秉衡謫贛榆<lb/>
<pb n="KR4e0162_WYG_026-8a"/>
嗟君萬里復南遷此别江湖倍黯然日落塵沙行海上<lb/>
春生霜雪到天邊中流得瓠常相保九折回車且自全<lb/>
世路風蓬各飄轉不知擕手是何年<lb/>
　　　送許庭美之浙江<lb/>
浙上烟塵接楚臯干戈休嘆此行勞吳花越草新詞賦<lb/>
海岫江峯壯節旄誰惜鳯凰先折翼獨教神駿久悲號<lb/>
尚書風義今如在况覩君才奕世豪<lb/>
　　　送韓師之郃陽<lb/>
<pb n="KR4e0162_WYG_026-8b"/>
千金市馬㡬登臺老駿誰憐萬里才豈有明珠終暗擲<lb/>
只㸔桃李向陽開劍門日落兵西阻河華春生鴈北來<lb/>
父子通家真骨肉不堪岐路重悲哀<lb/>
　　　送殷近夫之青田<lb/>
石川居士昔飡霞為吏風塵不怨嗟海上故栽彭澤桞<lb/>
江邊新種洛陽花飄飄暮送凌空舄渺渺春迴上漢槎<lb/>
安得便同仙令去逺從勾漏覔丹砂<lb/>
　　　奉寄泉山先生<lb/>
<pb n="KR4e0162_WYG_026-9a"/>
北戰南征兵未休我師髙卧只林丘蒼生尚繫裴公望<lb/>
白髪寧忘范老憂江上弋人徒慕鴈海邊漁父不驚鷗<lb/>
冥冥蘿月三山外獨倚京華萬里樓<lb/>
　　　晩過君采次韻<lb/>
朔雲卧對寒城菊燕月留沽晩市醪向客蘼蕪南國逺<lb/>
背人鴻鴈北風髙杜陵愁極惟雙淚潘岳情多已二毛<lb/>
同病相憐不同去莫将江海問西曹<lb/>
　　　得獻吉江西書<lb/>
<pb n="KR4e0162_WYG_026-9b"/>
近得潯陽江上書遥思李白更愁予天邊魑魅窺人過<lb/>
日暮黿鼉傍客居鼓柁襄江應未得買田陽羡定何如<lb/>
他年淮水能相訪桐栢山中共結廬<lb/>
　　　夜訪黄明甫<lb/>
相憶江湖夢寐前相逄京洛更悽然白頭重感同盟意<lb/>
春雪猶傳寡和篇醉裏菊花開晩暮坐深金鼓動霜天<lb/>
十年岐路無窮事話對秋堂夜不眠<lb/>
　　　雨過徐舍人<lb/>
<pb n="KR4e0162_WYG_026-10a"/>
長安六月半雲雨孺子軒牕清杳然炎暑未能侵此地<lb/>
虗無只擬對江天花邊冉冉輕雷映竹裏微微夕景懸<lb/>
訪舊一尊那惜醉衝泥匹馬更須憐<lb/>
　　　雨後汝立見過承詩贈<lb/>
渺渺城波浄客堂朝回髙詠接仙郎炎天忽送風雷氣<lb/>
僻地惟聞草木香欲借沙堤添水檻秪疑車馬駐江鄉<lb/>
一杯暫許留今雨隻字真㸔比後光<lb/>
　　　十六夜劉子宅對月次韻<lb/>
<pb n="KR4e0162_WYG_026-10b"/>
芙蓉清月鳯凰城露白秋堂碧霧輕一嵗未令今夜减<lb/>
百年能得㡬宵晴雲間鸞鶴霓裳曲海上神仙赤石英<lb/>
楚奏燕歌俱感激塞垣江國重含情<lb/>
　　　夜過君采<lb/>
天邊歸客滯寒城下馬殘尊萬里情冬舘明燈猶艶菊<lb/>
水鄉春棹杳啼鶯風塵歲暮愁相送險路人間悵獨行<lb/>
莫把悲歌助哀柝北堂今夕淚沾纓<lb/>
　　　無題回文<lb/>
<pb n="KR4e0162_WYG_026-11a"/>
絃中曲怨不同調早見相如病骨銷眠獨夜烏啼渺渺<lb/>
夢多春草碧迢迢烟生暗閣鸞沉鏡月落空樓鳯罷簫<lb/>
年徃恨花飄水逝傳書有鴈一停橈<lb/>
　　　送海岳陳翁還常州<lb/>
海岳先生眉髪青北遊歸興渺滄溟雲霄萬里㸔辰極<lb/>
河漢孤槎送客星裊裊菊花南國宴萋萋蕙草北山亭<lb/>
水雲曲奏流金石風雨蛟龍夜夜聽<lb/>
　　　送良伯<lb/>
<pb n="KR4e0162_WYG_026-11b"/>
去年秋杪遥相送今歲冬殘復此行寸草獨牽千里思<lb/>
一枝同有上林情江楓野泊停霜夜海日官船動水程<lb/>
何處逄人問消息梅花南國望春生<lb/>
　　　以道席上送世其與其妹丈蕭執夫同行<lb/>
燕山杯酒暫相隨楚岸扁舟逺並移鄉土青春歸有伴<lb/>
風塵滄海見無期舊遊毎憶三江興此去遥傳五岳詩<lb/>
弟妹憐予各飄轉天涯送汝不勝悲<lb/>
　　　兩湖書屋<lb/>
<pb n="KR4e0162_WYG_026-12a"/>
書屋何年結搆成青天對落兩湖清岸迴沙檻黿鼉坼<lb/>
水抱晴牕日月生開巻已知當世事下帷應見古人情<lb/>
扁舟南國無由並暮采芙蓉悵獨行<lb/>
　　　送韓大之赴新都<lb/>
漢庭仙令㡬時回蜀道風烟此日開萬里一琴将鶴去<lb/>
九霄雙舄望鳬來雲邊石棧斜懸閣樹裏春流曲抱臺<lb/>
藏噐久知盤錯志脱囊今見古人才<lb/>
　　　送劉朝信之江山<lb/>
<pb n="KR4e0162_WYG_026-12b"/>
江山縣中山木蒼䬃䬃風林開豫章嶺石細通閩鳥道<lb/>
澗流斜帶楚人鄉青天岸幘時行郭白日彈琴不下堂<lb/>
同學共知年少志豈将書劒負行藏<lb/>
　　　簡汝立<lb/>
汝病㡬時辭省署我懐終日念鄉闗風塵對酒空行路<lb/>
雨雪逄春尚在山少室三花無客采小山叢桂有人攀<lb/>
淮南洛北如相訪一鶴雲中徃復還<lb/>
　　　蘇考功宅宴集<lb/>
<pb n="KR4e0162_WYG_026-13a"/>
九衢春月罷歌鍾萬井晴烟翠欲重吏部文章今再見<lb/>
漢京冠葢日相逄流鶯漸厯宫中桞鳴鶴先傳寺裏松<lb/>
細酌清吟聊此席北山南郭是吾蹤<lb/>
　　　荅盧侍御樊氏洞中觀梅見懐之作次韻<lb/>
主家花憶繡衣人仙洞詩㸔玉樹親未假霜威同索笑<lb/>
却因麗藻獨傷春秦簫暗度樓中月洛襪微生水上塵<lb/>
白雪西臺真有調碧江東閣恨無津<lb/>
　　　送賈學士之南都<lb/>
<pb n="KR4e0162_WYG_026-13b"/>
金陵樓閣九天開銀漢仙槎萬里來宫月夜懸鳷鵲觀<lb/>
江流春轉鳯凰臺真從北極㸔南極却望中台接上台<lb/>
鳴世早傳吳下作逄時真<hi>一作更</hi>羡洛陽才<lb/>
　　　和李宗易内翰立春日作<lb/>
春日長安車馬迎宻烟輕旭弄朝晴詩來草動池塘色<lb/>
吟罷花增舘閣情萬里江湖桃竹杖十年風雨鐵燈檠<lb/>
一官樗散空時序又見春盤細菜生<lb/>
　　　送施聘之侍御<lb/>
<pb n="KR4e0162_WYG_026-14a"/>
海甸春風攬轡情燕闗驄馬去還鳴繡衣霄漢花間出<lb/>
錦纜江湖樹裏行近日西臺多諫草少年南國有詩名<lb/>
别絃更憶風流調愁聽東城二月鶯<lb/>
　　　送劉令還襄陵<lb/>
聞道襄陵有勝遊西行風景似南州竹蟠縣裏青青出<lb/>
水到城中曲曲流仙客候鳬知下舄吏人迎鷁見回舟<lb/>
亦知枳棘棲鸞地露冕重來只暫留<lb/>
　　　送都南濠歸吳<lb/>
<pb n="KR4e0162_WYG_026-14b"/>
愁論白首為郎日喜見青山送老年去望雲霄皆動色<lb/>
到知鄉里更稱賢丹梯五岳盧敖杖春水三江范蠡船<lb/>
他日著書應不少可無人識子雲元<lb/>
　　　輓陳翁<lb/>
復清堂上罷鳴琴彭澤門前桞自隂萬里聲名傳翰墨<lb/>
百年圖畫想山林江邊鴻鴈㝠㝠逝海曲蛟龍夜夜吟<lb/>
五色近㸔雙鳯羽赤霄應慰九原心<lb/>
　　　三忠祠<lb/>
<pb n="KR4e0162_WYG_026-15a"/>
三忠祠在帝城東檜栢隂隂沙院風朝暮冠裳頻下馬<lb/>
春秋香火一開宫中原涕淚江山逺異代精靈廟宇同<lb/>
漢業崩摧如宋業古今南北恨無窮<lb/>
　　　送杭憲副兵備天津<lb/>
天津橋北望京樓金鼓東行節使舟日月晝懸滄海樹<lb/>
龍蛇春壓九河流百年貢篚通南極萬里旌旄屬上游<lb/>
莫笑談兵尊爼上書生元不為封侯<lb/>
　　　謁李文逹公祠堂<lb/>
<pb n="KR4e0162_WYG_026-15b"/>
故相勲名未渺茫先朝賜第轉輝光青松雷雨餘枝幹<lb/>
古屋塵埃自棟梁魚水已無千載遇斗山安有一時忘<lb/>
雲孫更是通家誼常拜冠裳到此堂<lb/>
　　　衍慶堂為無錫錢世喬作<lb/>
華堂結構琴書敞呉越衣冠族姓繁逺向西山占氣勢<lb/>
深從江水問泉源新巢燕雀生成去古木蛟龍屈曲蟠<lb/>
他日長卿乗駟馬始知于氏有髙門<lb/>
　　　寄世恩愛日樓<lb/>
<pb n="KR4e0162_WYG_026-16a"/>
東曹昔賦望雲行南國今傳愛日名九折豈忘回馭志<lb/>
百年真慰倚門情江鄉春水鰣魚至海岸冬雷竹笋生<lb/>
珍重樓中調膳者此身何止萬金輕<lb/>
　　　送闕郡博<lb/>
郡學宫牆入翠微廣文今去有光輝久知白首甘貧病<lb/>
且坐青氊息是非石磬古堂時自發風雩春服暮同歸<lb/>
城中來徃多冠葢名教無言樂地稀<lb/>
　　　送吳司訓之内丘<lb/>
<pb n="KR4e0162_WYG_026-16b"/>
内丘城閣夏隂隂窈窕儒宫雙檜林六月沙郊騎馬到<lb/>
四時潭水聽龍吟青氊况屬斯文地朱色還聞大雅音<lb/>
亦是洛陽年少士白頭今日始冠簮<lb/>
　　　鰣魚<lb/>
五月鰣魚已至燕荔枝盧橘未應先賜鮮徧及中璫第<lb/>
薦熟誰開寢廟筵白日風塵馳驛騎炎天氷雪䕶江船<lb/>
銀鱗細骨堪憐汝玉筯金盤敢望傳<lb/>
　大復集巻二十六<lb/>
</p>
<p>
</p>
  </div>
<div>
                <head>大復集巻二十七</head>
    <p>
<pb n="KR4e0162_WYG_027-1a"/>
欽定四庫全書<lb/>
　大復集巻二十七　　　　明　何景明　撰<lb/>
　　七言律詩五十三首<lb/>
　　　雨過何太僕<lb/>
簷日隂隂喧晩雷坐深庭樹不思回捩風鸛鶴城邊去<lb/>
截雨虹蜺海上來詩興西堂還舊草酒杯東閣又官梅<lb/>
隂符遁甲談兵罷愁向烟塵兩鬢催<lb/>
　　　為隴州李舉人夀其伯尚書公<lb/>
<pb n="KR4e0162_WYG_027-1b"/>
見説尚書解綬還七年髙卧隴西山曾懸履舄星辰上<lb/>
更閃旌旗楚蜀間老伴青松全晩節静餐丹藥駐春顔<lb/>
竹林仲子追隨地二阮風流尚可攀<lb/>
　　　荅劉子緯雨後之作次韻<lb/>
萬里秋風張翰魚扁舟常憶楚江漁窮愁阮籍猶躭酒<lb/>
老病虞卿只著書風晝海蒸雲自起水天沙霽日微舒<lb/>
劉郎數月稀相見喜送新詩慰索居<lb/>
　　　天壇雷道士院<lb/>
<pb n="KR4e0162_WYG_027-2a"/>
帝宫髙鎻漢郊畿羽士琴書静可依蘿洞晝棲雲霧入<lb/>
石壇秋禮珮環歸叢叢晩竹臨風整嘒嘒元蟬曵日微<lb/>
渡海却思千載事買山今恨十年違<lb/>
　　　送王御史徳輝西廵<lb/>
中朝御史重西廵獨下青霄斧鉞新隴雪洮雲行塞日<lb/>
胡琴羌管奏邊春蒲桃不博凉州地天馬還隨漢使臣<lb/>
白筆萬人㸔氣象肯令河外有烟塵<lb/>
　　　送衛進士推武昌<lb/>
<pb n="KR4e0162_WYG_027-2b"/>
少年佐郡楚城居十郡風流盡不如此去且隨彭蠡鴈<lb/>
何須不食武昌魚仙人樓閣春雲裏賈客帆檣晩照餘<lb/>
大别山前江漢水畫簾終日對清虗<lb/>
　　　送顧隐君還常州君來視其姪中書子進士<lb/>
北庭綵袖日邊聞南甸青山海上分阮氏竹林推叔父<lb/>
謝家玉樹有郎君河闗曉發隨燕鴈江路秋帆拂楚雲<lb/>
歸向恵泉擕舊客菊筵開酒送清芬<lb/>
　　　十六夜尹舍人宅次劉汝忠韻<lb/>
<pb n="KR4e0162_WYG_027-3a"/>
今年月色倍常年今夕還如昨夕圓江上黿鼉皆有窟<lb/>
塞南鴻鴈不同天坐遲宿霧開風舘酒罷餘輝散燭筵<lb/>
忽聽玉簫傳鳯曲瓊樓髙處綵雲偏<lb/>
　　　九日獨酌簡何太僕<lb/>
無客秋堂菊自芳寒城獨酌對重陽愁來轉覺登臺懶<lb/>
病裏誰傳落帽狂海内弟兄非異姓楚南賔客本同鄉<lb/>
十年躍馬從君地風雨㸔花意不忘<lb/>
　　　冬至<lb/>
<pb n="KR4e0162_WYG_027-3b"/>
小至燕闗眺望深吐雲山谷氣隂隂異鄉醆酒誰相醉<lb/>
獨客篇詩秪自吟入面風霜增老色向人梅桞動春心<lb/>
江湖更發南尋興極目茅堂楚岸林<lb/>
　　　送杭大叅之河南<lb/>
十年京國重才雄汝鄧山川喜借公杜甫交遊傾海内<lb/>
謝家兄弟擅江東褰帷正屬瘡痍日開府元當控扼中<lb/>
冬暮遥㸔南去節楚天春望北來鴻<lb/>
　　　同馮光祿登慈仁寺閣<lb/>
<pb n="KR4e0162_WYG_027-4a"/>
今度慈仁寺閣遊翠烟冬日抱重樓㝠㝠繡栱盤空界<lb/>
裊裊丹梯接帝州立傍星辰天北極坐㸔雲霧海東流<lb/>
也知光祿髙情興自合題詩在上頭<lb/>
　　　哭以道<lb/>
淚堕平生邂逅吟想㸔垂死更傷心天涯見面愁雖减<lb/>
海上傳書病已深萬里艱難歸葬日百年哀怨絶絃音<lb/>
他時若挂留徐劍忍向橋山覔墓林<lb/>
　　　送以正歸其兄櫬還闗中二首<lb/>
<pb n="KR4e0162_WYG_027-4b"/>
賢兄客死在燕山令弟将歸陜路難哭向北雲扶旅櫬<lb/>
望窮西日見鄉闗原鴒雪羽飛偏急屋樹春花發自斑<lb/>
岐路斷膓生死别暮天迴首淚潺湲<lb/>
　　　二<lb/>
君家昆季總能文哭友那堪更送君嗚咽黄河流渭水<lb/>
迢遥白雪度秦雲即㸔斷鴈離羣去况屬連枝落葉分<lb/>
少弟長安終日望西來消息早相聞<lb/>
　　　二月見梅<lb/>
<pb n="KR4e0162_WYG_027-5a"/>
二月寒梅開滿枝素心寧與艶陽期攀桃映李千花妬<lb/>
弄日含風一樹垂不向天涯傷歲暮豈縁江北見春遲<lb/>
廵簷一笑聊相慰鬬色争妍非爾時<lb/>
　　　送蔣子雲冬官病還揚州<lb/>
卧病長安不出門話歸南國暫留尊春來日日風塵色<lb/>
海畔㝠㝠天地昏坐傍桃花停岸舸行隨楊桞到江村<lb/>
楚山亦有蘼蕪草遊子空傷萬里魂<lb/>
　　　九日同張膳部劉符臺遊法藏寺<lb/>
<pb n="KR4e0162_WYG_027-5b"/>
東林地僻無人到九日天清有伴尋在野興深增感慨<lb/>
望鄉心逺慰登臨叢篁雨䬃春墻碧老檜霜留古殿隂<lb/>
共酌昏鍾驅馬出獨聆風鶴送餘音<lb/>
　　　詩上郭价夫内翰兄聊寫隕珠之痛兼致夢蘭<lb/>
　　　之望云<lb/>
四十生兒身未老萬行哭子淚難收乍㸔入掌明珠動<lb/>
不見凌雲玉樹留門下公侯應有種堂中賔客尚回頭<lb/>
蕙蘭若報三春夢消息先寛二老憂<lb/>
<pb n="KR4e0162_WYG_027-6a"/>
　　　對雪<lb/>
九衢飄雪亂人行獨坐開堂烟霰生曲檻回廊輕駐景<lb/>
裊雲停日重含情風前花絮疑三月天外樓臺望五城<lb/>
出塞燕歌翻自苦入筵春曲向誰成<lb/>
　　　閣直立春日雪<lb/>
天門望雪瞻華葢御苑迎春試碧桃牕色向明通散帙<lb/>
鑪烟當晝引揮毫雲連睥睨銀城逈風繞罘罳玉殿髙<lb/>
綵仗數移西闕宴金花虛映北宫袍<lb/>
<pb n="KR4e0162_WYG_027-6b"/>
　　　送崑山王令還<lb/>
九霄懸舄朝天至萬里揚帆上斗回海甸風流無陸謝<lb/>
漢京詞賦有鄒枚青鳬野送髙旌駐綵鷁江行疊鼓催<lb/>
悵别忍㸔燕草色寄詩須折早春梅<lb/>
　　　懐寄邊子<lb/>
汝從元嵗侍今皇誰念先朝老奉常一出雲霄空悵望<lb/>
十年岐路各蒼茫春天縹緲金莖露晝日氤氲紫殿香<lb/>
獨有揚雄尚陪從白頭抽筆賦長楊<lb/>
<pb n="KR4e0162_WYG_027-7a"/>
　　　題嚴内翰賜扇<lb/>
端陽綵扇百官傳毎歲宫臣賜獨偏君去翰林供奉久<lb/>
始來經幄拜恩年頒從殿閣風先動捧向雲霄月並懸<lb/>
象轂銀鐶倍光寵好揚薫吹助虞絃<lb/>
　　　寄題鄭園<lb/>
三山今有鄭公園避俗從來亦避喧蘿竹青青垂谷口<lb/>
花林靄靄覆桃源天邊鴻鴈春廖廓海畔蛟龍晝曲蟠<lb/>
南斗尺書招隐意白雲叢桂㡬攀翻<lb/>
<pb n="KR4e0162_WYG_027-7b"/>
　　　立春日<lb/>
楚客年華悲塞國燕京春色念江潭香迎苑雪梅先放<lb/>
翠入宫烟栁乍含行在旌旗猶駐北朝廷冠冕自通南<lb/>
青山起䇿青藜杖白髪羞㸔白玉簮<lb/>
　　　送陸舍人使吳下<lb/>
桞拂清江畫鷁飛節旄更喜便南歸迴風樹裏吹<hi>吹一作催</hi>
官騎返照河邊上客衣北固樓臺秋寺遍長洲花草故<lb/>
宫非登臨莫怪多詞賦吳下才人是陸機<lb/>
<pb n="KR4e0162_WYG_027-8a"/>
　　　送徐舍人使南都<lb/>
御書親奉出金扉草綠南徐四牡騑江上登臨鄉思逺<lb/>
客中離别䆠情微潮生鐵甕迷前代雲起金陵識舊畿<lb/>
悵望一春詩社冷有誰吟對省中微<lb/>
　　　送秦豫齋南歸領教安仁<lb/>
兩年京國喜同遊忍送孤帆下潞洲世事悠悠鴈南去<lb/>
客懐渺渺水東流雲間樹色通吳㑹月下潮聲過石頭<lb/>
聞到錦江三畆宅開門遥對萬峯秋<lb/>
<pb n="KR4e0162_WYG_027-8b"/>
　　　送李長蘆先生<lb/>
十年相見倍相親風表依然道義存㡬憶趨庭陪鯉對<lb/>
無縁縮地拜龍門停杯慷慨論前事撫劍踟躇感舊恩<lb/>
一别重逄更何處鴈聲東下海雲昏<lb/>
　　　送徐主事還金陵<lb/>
送客出門三月暮片帆遥見石頭城南方山水登仙興<lb/>
北望星辰戀主情花暗河津天雨細月殘江舘夜潮平<lb/>
鳯凰臺上重回首六代繁華野草生<lb/>
<pb n="KR4e0162_WYG_027-9a"/>
　　　送夏少參之蜀<lb/>
岷峨東下江水流劒閣西來烟霧收黄牛峽隘㡬人到<lb/>
金馬臺荒何處求父老三巴應渴望丈夫萬里是竒遊<lb/>
錦官城外經行處古栢祠前拜武侯<lb/>
　　　至日過徐徳章<lb/>
竹門寒旭鳯城隈春氣潜浮地底灰世路十年長不定<lb/>
客懐此日更難開天邊梅桞垂垂發歲暮隂陽冉冉催<lb/>
見説吳江酒船到即拚留飲夜深回<lb/>
<pb n="KR4e0162_WYG_027-9b"/>
　　　陸子樓夜集<lb/>
夜來繫馬樓前樹暮倚危䦨對雪峯人世百年還易過<lb/>
天涯此㑹亦難逄浮烟近接千家市落日遥聞萬井鍾<lb/>
殘歲良宵俱可惜紅塵分手莫匆匆<lb/>
　　　望雪<lb/>
中原日見黄塵生上國空懸白雪情當晝風雲垂忽散<lb/>
久晴江海凍難成農人隔歲猶須慮冦賊今冬尚未平<lb/>
安得時和人更樂普天無盗勸春耕<lb/>
<pb n="KR4e0162_WYG_027-10a"/>
　　　送周令之蒙城<lb/>
少年學道天下無白首談兵氣尚麄郎位星辰瞻百里<lb/>
縣城山水接中都留侯黄石橋邊履葛令丹砂海上爐<lb/>
暫向風塵淹老驥擬㸔雲影候仙鳬<lb/>
　　　亟谷草堂贈許廷綸<lb/>
萬里河山一草萊百年松檜此堂開晴瞻華岳青天上<lb/>
晝望仙人紫氣來避世且耕歸馬地乗時須起卧龍才<lb/>
長安送别風塵暮洛日嵩雲首重回<lb/>
<pb n="KR4e0162_WYG_027-10b"/>
　　　寄康子<lb/>
十年朋輩飄零盡海内兵戈戰鬬餘花劇秦川誰見汝<lb/>
鴈稀燕北渺愁予碧山擬著潜夫論丹壁應藏太史書<lb/>
自笑此身今更出風塵空望白雲居<lb/>
　　　夀羅山胡侍御<lb/>
直道清風天下重夀年况復古來稀江邊舟楫非忘世<lb/>
海内干戈早拂衣白石靈芝春自長秋山黄鶴健髙飛<lb/>
更喜繡衣經故里遥㸔綵服拜重闈<lb/>
<pb n="KR4e0162_WYG_027-11a"/>
　　　和王司封<lb/>
仙省新詩㡬度傳一吟鄉思一凄然許身自比南金重<lb/>
浪迹聊為曲木全燕地湖山春酒畔楚天風雨夜燈前<lb/>
㸔雲聽鳥同今日躍馬登龍憶徃年<lb/>
　　　送李公從地官<lb/>
鄉路春行傍九河帝京晴望五雲多城邊金鼓花時發<lb/>
海畔樓船日夕過樹映仙郎添寵色草迎遊子助悲歌<lb/>
同朝更待青霄節並馬能忘白玉珂<lb/>
<pb n="KR4e0162_WYG_027-11b"/>
　　　用韻荅以行<lb/>
無客琴書晝掩堂有詩先夢謝家郎雨來碧草遥添色<lb/>
風過紅蕖不斷香多病更逄愁是敵此身那得醉為鄉<lb/>
巷南巷北稀相見偪側歌殘送夕光<lb/>
　　　石磯<lb/>
石磯無伴滿蒼苔秋杜春蘭晩自開江日烟波雙鳥去<lb/>
楚天風雨一舟來釣鰲獨有滄溟興夢鶴誰知赤壁才<lb/>
芳草歸人不愁思水雲山郭見章臺<lb/>
<pb n="KR4e0162_WYG_027-12a"/>
　　　元夕以道宅同蘇管二君子<lb/>
烟滿春城夜色凝露融金掌月初升愁邊鼓吹頻催宴<lb/>
望裏樓臺盡放燈四海朋簮今有盍十年岐路已無憑<lb/>
相知更遇秦中俊欲贈瓊琚恨未能<lb/>
　　　輓范君山和其絶筆詩<lb/>
老去詩篇興未休吏情終日問滄洲寒江夢落烟波斷<lb/>
南嶽魂來霧嶂收一别人間真異世十年天上可同遊<lb/>
魚寵寂寞瀟湘冷誰采蘋花薦晩秋<lb/>
<pb n="KR4e0162_WYG_027-12b"/>
　　　雲卿見訪次韻<lb/>
悠悠世路誰知己莾莾乾坤獨愛才近接南州留下榻<lb/>
久開西閣待傳杯雪霜暮向天邊盡鴻鴈春從海上來<lb/>
細桞明沙相送地不妨騎馬夜深迴<lb/>
　　　封君許太史公夀章<lb/>
仙人親捧紫瑶編鳯鳥雙盤赤錦箋天上封章傳翰苑<lb/>
山中夀酒屬春筵星辰影動台垣裏林壑光生海岳前<lb/>
回問郎君碧霄路石麟金馬玉堂懸<lb/>
<pb n="KR4e0162_WYG_027-13a"/>
　　　過寺訪以行<lb/>
今年春色倍堪思柰爾㸔春病起遲牕矚太行雲斷處<lb/>
坐聞江漢鴈來時桞香漸撲燕姬酒草色頻催謝客詩<lb/>
更欲息栖尋野寺細蘿芳杜碧山期<lb/>
　　　送戴進士時亮<lb/>
戴生長嘯出燕州知爾尋仙不可留相望有時攀玉樹<lb/>
此行何地訪丹丘乗風逝鼓洪濤柁觀日回登滄海樓<lb/>
白晝果然生羽翼青雲奚羡帝鄉逰<lb/>
<pb n="KR4e0162_WYG_027-13b"/>
　　　登樓觀閣時王令明叔邀張用昭叚徳光王敬<lb/>
　　　夫康徳涵四子同遊二首<hi>以下秦集</hi>
百丈丹梯俯翠岑千年壇殿肅隂隂風吹陸海黄塵暗<lb/>
雲去凾闗紫氣沉春花况屬絃歌邑勝地還成翰墨林<lb/>
香山洛社俱寥落文采流傳直到今<lb/>
　　　二<lb/>
峻閣含風落照孤憑髙千里視平蕪鳯笙錦曲春縹緲<lb/>
瑶草金光晝有無採藥㡬時尋碧海種桃無復問元都<lb/>
<pb n="KR4e0162_WYG_027-14a"/>
五陵冠劍豪遊地猶是長安舊酒徒<lb/>
　　　輞川<lb/>
飛泉萬壑通藍水仄徑千峯入輞川野老豈知旌節到<lb/>
世人空作畫圖傳黿鼉岸坼深無地鷄犬林開忽有天<lb/>
即此買山堪避俗桃源何必訪神仙<hi>深一作疑</hi>
　　　華州作柬桑汝公<lb/>
秋城雨色静微塵過陜山河望轉新天上岳蓮開二華<lb/>
雲中闗樹引三秦追遊少小還今日浪迹乾坤任此身<lb/>
<pb n="KR4e0162_WYG_027-14b"/>
乗興欲攀仙掌去未知登覽共何人<lb/>
　　　東林書院<lb/>
東林精舍接東城出谷先歌伐木聲氣象久瞻程伯子<lb/>
摳趨今見魯諸生芝蘭入室香俱化桃李開門樹總成<lb/>
河渭滔滔同向海濟川舟楫㡬時行<lb/>
　　　劉士竒張時濟過觀雪行<lb/>
裊裊朱絃留上客冷冷修竹對髙軒重簷舞雪銀花綴<lb/>
曲檻回風翠葉翻湘浦珮環臨渭浦秦園詞賦擬梁園<lb/>
<pb n="KR4e0162_WYG_027-15a"/>
從今開徑延三益聊共傾壺散欝煩<lb/>
　　　送胡承之北上<lb/>
秦闗迢逓南山曲漢閣嶙峋北極長揚策恥誇終孺子<lb/>
上書不學老馮唐斗邊銀漢仙槎影天上春雲畫省香<lb/>
此去中朝才子列定知詞賦有輝光<lb/>
　　　送盛斯徵廵撫四川<lb/>
向來才藉九重知此去勲名萬里馳玉壘霜威侵斧鉞<lb/>
錦城花色駐旌旗征南諸葛籌先定化蜀文翁事更宜<lb/>
<pb n="KR4e0162_WYG_027-15b"/>
巴水秦山元自接好音莫遣北來遲<lb/>
　　七言排律二首<lb/>
　　　平夷所老人<hi>使集</hi>
平夷老人髪兩肩哀哀淚落古城烟嵗收斗粟輸田賦<lb/>
日向諸鄰乞米錢風雨飢寒趨路側子孫流落避兵年<lb/>
青春有伴難還土白首無家尚戌邊官裏征徭何日已<lb/>
軍中苦樂古來偏魂驚戰鼓心猶怯臂中飛弧肉盡穿<lb/>
獨去負戈廵夜砦誰來銷甲種春田朝廷徳意思柔逺<lb/>
<pb n="KR4e0162_WYG_027-16a"/>
閫幄謨猷在識先荒徼本為王者外卒徒能受帥師憐<lb/>
敢愁溝壑填衰謝只擬封疆得静便我願麾前法唐将<lb/>
籌邊有策到今傳<lb/>
　　　寄李郎中<hi>家集</hi>
星辰畫省鳯凰池同接金門白玉墀庭樹晝閑褰碧幕<lb/>
苑花春好並金覊西京車馬誰言樂東漢衣冠忽已悲<lb/>
萬里艱難歸故土兩鄉迢逓限雲逵青㝠垂趐人皆惜<lb/>
白日批鱗世所知天上神仙元有謫古來賢聖本多危<lb/>
<pb n="KR4e0162_WYG_027-16b"/>
陸機入洛名逾盛司馬遊梁賦益竒海内競傳髙士傳<lb/>
朝廷誰訴黨人碑齊堂雷震寃臣出魏闕天髙獄吏欺<lb/>
千古死灰安國淚萬年災異廣川辭虞羅亦放㝠飛鳥<lb/>
卜獵何煩後載羆得失竟須知塞馬榮華終不易塗龜<lb/>
嗟予蹇拙慚君匹念汝風流實我師索處自應思故舊<lb/>
生涯今已笑支離遨遊昔忝登龍㑹駑下深懐附驥思<lb/>
貢禹王陽同出處鍾期伯子是交期河陽雲樹情俱苦<lb/>
渭曲烟花願豈遲回首西山多寇盗扁舟南國有旌旗<lb/>
<pb n="KR4e0162_WYG_027-17a"/>
腐儒潦倒愁溝壑遊子飄零枉嵗時路阻時危難㑹面<lb/>
不禁涕淚望君垂<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_027-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻二十七<lb/>
</p>
<p>
</p>
  </div>
<div>
                <head>大復集巻二十八</head>
    <p>
<pb n="KR4e0162_WYG_028-1a"/>
欽定四庫全書<lb/>
　大復集巻二十八　　　　明　何景明　撰<lb/>
　　五言絶句七十首<lb/>
　　　兵書峽<hi>使集</hi>
空巖一巻書綠苔字應㓕志决功不成千秋有餘烈<lb/>
　　　絡緯吟<hi>以下家集</hi>
絡緯催寒女悲吟入繐幃秋風啼不斷相伴下鳴機<lb/>
　　　雨後十首<lb/>
<pb n="KR4e0162_WYG_028-1b"/>
水漲孤村白天垂四野青開門秋雨霽閑歩郭西亭<lb/>
　　　二<lb/>
竟夕雨連舍今朝雲出溪輕雷千嶂外斜日數家西<lb/>
　　　三<lb/>
三日不出門草長門前路登樓一水明倚柱千山暮<lb/>
　　　四<lb/>
人歸郭門樹鳥噪野田風雨散髙城上日落深澗中<lb/>
　　　五<lb/>
<pb n="KR4e0162_WYG_028-2a"/>
畫角城隈起風吹響入雲清秋易生感深夜更多聞<lb/>
　　　六<lb/>
遥㸔三角山正在雲生處日暮山中人空攀荔枝樹<lb/>
　　　七<lb/>
片片白鷗鳥㸔人隊隊飛沙頭莫相認與爾久忘機<lb/>
　　　八<lb/>
檻倚崩沙出籬通亂水過家人休掃石自愛碧苔多<lb/>
　　　九<lb/>
<pb n="KR4e0162_WYG_028-2b"/>
朝聞城西鍾暮望城西寺寺傍二古松長藤垂到地<lb/>
　　　十<lb/>
塘邊楊桞樹春條秋未摧已送黄鸝去還㸔白鷺來<lb/>
　　　八哥<lb/>
牕前八哥鳥學語太輕狂何須似鸚鵡自遣羽毛傷<lb/>
　　　獨坐<lb/>
獨坐鳴蟲起秋懐已不勝西風牕下度木葉灑寒燈<lb/>
　　　獨立<lb/>
<pb n="KR4e0162_WYG_028-3a"/>
獨立對秋隂㝠㝠望河渚只見沙上烟不見烟中雨<lb/>
　　　風雨<lb/>
西郊秋日暮雨細更風斜應為重陽近來催菊著花<lb/>
　　　長安<lb/>
白雲望不盡髙樓空倚欄中宵鴻鴈過來處是長安<lb/>
　　　簡趙雪舟乞菊二首<lb/>
聞道君家菊黄花爛熳開若能移贈我端勝白衣來<lb/>
　　　二<lb/>
<pb n="KR4e0162_WYG_028-3b"/>
我有白玉酒君有黄金花相㸔九日到分送野人家<lb/>
　　　九月桃梨花<lb/>
九月桃梨樹花開滿故枝寄言車馬客不是豔陽時<lb/>
　　　寄劉東之憲副二首<lb/>
百里山河外孤城雨雪中遷鶯猶未起應是待春風<lb/>
　　　二<lb/>
長安經歲别日日望春歸不及隨陽鳥雙雙又北飛<lb/>
　　　寄孫世其四首<lb/>
<pb n="KR4e0162_WYG_028-4a"/>
騕褭如龍馬長鳴碧草萋莫将千里志蹔悔蹶霜蹄<lb/>
　　　二<lb/>
對書當為讀對食當為飽平生無限事努力在逺道<lb/>
　　　三<lb/>
戴生北上日吾吟寳劍篇相過若相見髙詠亦堪傳<lb/>
　　　四<lb/>
旅食京華暮那能不憶家封書何日至塞鴈一行斜<lb/>
　　　白雪曲十首<lb/>
<pb n="KR4e0162_WYG_028-4b"/>
美人朝玩雪置酒臨髙臺秪疑仲春月風送落花來<lb/>
　　　二<lb/>
舞雪流中堂揮袖拂不去細㸔簷外花半著庭中樹<lb/>
　　　三<lb/>
暗逐梁塵起潜隨燭影流似憐歌舞處故故入髙樓<lb/>
　　　四<lb/>
弱雪不到地宛轉髙雲裏時有飛花落風迴更吹起<lb/>
　　　五<lb/>
<pb n="KR4e0162_WYG_028-5a"/>
梅花開雪中相㸔鬬竒絶常教雪似花莫遣花成雪<lb/>
　　　六<lb/>
裊裊罥城烟皚皚積暮天六花呈此日三白兆新年<lb/>
　　　七<lb/>
艶曲燈前囀輕盃掌上揮開簾炫積素當户挹流輝<lb/>
　　　八<lb/>
駿馬黄金鑣胡鷹赤錦縧風摶千里翮雪㸃五花毛<lb/>
　　　九<lb/>
<pb n="KR4e0162_WYG_028-5b"/>
公子狐白裘馳馬城東陌不見馬行影但見雪花白<lb/>
　　　十<lb/>
簾幃照明雪美人起常早行㸔玉階上一夜長瑶草<lb/>
　　　出寺<lb/>
春遊翠微裏晩下白蓮臺立馬遥回首青山暮雨來<lb/>
　　　璽上人送茶<lb/>
欝欝雲中秀山僧採相饋我有毒熱腸此是清凉味<lb/>
　　　雨雪歌<lb/>
<pb n="KR4e0162_WYG_028-6a"/>
千巖雲電烈萬室風霆翻中宵雨撼壁平明雪滿山<lb/>
　　　小景四首<lb/>
樓閣倚江濵桃花照暮春安知㸔花者不是武陵人<lb/>
　　　二<lb/>
草閣散晴烟柴門竹樹邊門前有江水常過打魚船<lb/>
　　　三<lb/>
照日楓林赤含風菊蕋黄家家白酒熟何處過重陽<lb/>
　　　四<lb/>
<pb n="KR4e0162_WYG_028-6b"/>
逺岸凍雲落髙林寒日斜前村昨夜雪聞説有梅花<lb/>
　　　寄李獻吉二首<lb/>
君作梁園客予登楚水臺春風河上桞不寄一枝來<lb/>
　　　二<lb/>
渭水天邊樹黄河日暮流春來千里外知爾故鄉愁<lb/>
　　　題畫<lb/>
翠壁層層合髙松䬃䬃寒白雲晝不掃常滿石䦨干<lb/>
　　　空屋見桃花<lb/>
<pb n="KR4e0162_WYG_028-7a"/>
山桃空屋裡轉徙未還家獨有春風到猶開滿院花<lb/>
　　　聞蟬<lb/>
二月寒蟬至哀鳴亂葉中林花滿眼發蕭䬃似秋風<lb/>
　　　登樓<lb/>
獨坐髙樓上㸔花淚暗流東風無限好日暮使人愁<lb/>
　　　邀劉文直不至<lb/>
劉郎招不至嗜酒世間稀爾是劉伶後何妨荷鍤歸<lb/>
　　　席上分得時字送豫章二首<hi>以下京集</hi>
<pb n="KR4e0162_WYG_028-7b"/>
澤國登樓處江船見月時回書寄來使多是客中詩<lb/>
　　　二<lb/>
花影晩離離迢遥動逺思清宵不成寐山雨到牕時<lb/>
　　　雙梧草堂二首<lb/>
君愛堂前樹嵳峩碧幹雙相思秋月下楓子落雲牕<lb/>
　　　二<lb/>
記得别草堂采采桐始華銀床飄一葉秋到美人家<lb/>
　　　扇面小景<lb/>
<pb n="KR4e0162_WYG_028-8a"/>
山色碧於苔晴牕日日開遥知抱琴者應為㸔山來<lb/>
　　　題畫二首<lb/>
緲緲春山雲離離春江樹君㸔江上山不是人間世<lb/>
　　　二<lb/>
古洞入青㝠山通武陵渡漁郎莫放舟恐失花間路<lb/>
　　　飲鮑以忠<lb/>
萬户夾垂楊君家大道傍相逄一尊酒何惜醉他鄉<lb/>
　　　謝泰公饋杏<lb/>
<pb n="KR4e0162_WYG_028-8b"/>
饋我髙林杏開凾爛如火安得秪樹園從公問真果<lb/>
　　　送泰公茶<lb/>
英英白雲華采采六山秀為問病維摩此味清凉否<lb/>
　　　晩出左掖簡薛君采二首<lb/>
玉河迴宛轉丹闕對嶙峋出入雲霄上蹉跎江海身<lb/>
　　　二<lb/>
露重芙蓉舘雲輕翡翠城文園病司馬消渴望金莖<lb/>
　　　清明二首<lb/>
<pb n="KR4e0162_WYG_028-9a"/>
城南好花樹不作㸔花行恰好人來日春風不放晴<lb/>
　　　二<lb/>
何限新桃李春來樹樹花不争風雨惡無柰委泥沙<lb/>
　　　秋日簡川甫<lb/>
紅葉翻霜晝青苔積暮天若無桓子過誰問子雲元<lb/>
　　　荅施生二首<lb/>
二泉門下士海内早知名通家一書札萬里各含情<lb/>
　　　二<lb/>
<pb n="KR4e0162_WYG_028-9b"/>
日射江門動龍蟠海霧生排空有羽翼不上九天行<lb/>
　　　至日荅良伯<lb/>
天邊登北樓歲暮望南國江梅與塞桞莫問春消息<lb/>
　　　十六夜賞月野塘宅<lb/>
今夕非昨夕清光依舊多後庭開月燕窈窕轉春歌<lb/>
　　　鳯縣<hi>秦集</hi>
畢郢藏龍地南岐集鳯岡嘉陵江水色萬古向西康<lb/>
　　六言律詩二首<lb/>
<pb n="KR4e0162_WYG_028-10a"/>
　　　上元葉邦重别墅歸<hi>家集</hi>
昏鍾野寺到郭晩飯人家出村斜日山顛水曲東風萬<lb/>
户千門星河渡口深夜燈火城中上元猶似去年今夕<lb/>
不堪烟景銷魂<lb/>
　　　盩厔清明日<hi>秦集</hi>
客裏遥逄令節城中不見繁華南山漠漠烟逺清渭迢<lb/>
迢日斜獨樹桃花自發髙樓燕子誰家可惜年年春色<lb/>
催人白髪天涯<lb/>
<pb n="KR4e0162_WYG_028-10b"/>
　　六言絶句六首<lb/>
　　　贈賈司教先生<hi>以下家集</hi>
春風桃李絳帳朝日苜蓿空盤王公不志温飽鄭老豈<lb/>
為飢寒<lb/>
一賤一貴世態有憂有樂人情應鱣闗西夫子知魚濠<lb/>
上先生<lb/>
　　　江南思四首寄曹毅之<hi>以下京集</hi>
燈下雨鳴秋舫浦口潮迴暮鍾何處相思不見江南開<lb/>
<pb n="KR4e0162_WYG_028-11a"/>
遍芙蓉<lb/>
月冷荒祠苦竹秋清玉殿蒼苔一望雲帆無際沙明白<lb/>
鳥飛來<lb/>
細雨寒城催棹夕陽孤嶼鳴鐘到寺莫題蕉葉渡江為<lb/>
採芙蓉<lb/>
竹浄姢嬋帶月山寒杳窅沉暉天邊晩樹獨眺江上春<lb/>
潮客歸<lb/>
　　七言絶句五十一首<lb/>
<pb n="KR4e0162_WYG_028-11b"/>
　　　玉菴<hi>為黔國賦以下使集</hi>
虚閤清風竟日留白雲暗對小牕幽我題名字琅玕上<lb/>
珍重霜標柰得秋<lb/>
　　　遊黔國魚池四首<lb/>
小岸城邊上輕舸一溪宛轉向魚池水藤濛濛荷葉暗<lb/>
棹入中流總不知<lb/>
池邊二十五亭臺箇箇朱牕向水開亭下扁舟蕩雙槳<lb/>
打魚送酒㡬回來<lb/>
<pb n="KR4e0162_WYG_028-12a"/>
半竿斜日踈蒲明兩岸人語鳬不驚菱葉拂衣香袖舉<lb/>
秋風吹浪綵舟輕<lb/>
三陣五陣打荷雨一㸃兩㸃照水螢笙歌留客不知夜<lb/>
燈火迴舟直到城<lb/>
　　　夷陵<lb/>
夷陵城邊江水渾無數輕帆落逺津萬水雲中三峽路<lb/>
猿聲愁殺渡江人<lb/>
　　　溪上水新至漫興四首<hi>以下家集</hi>
<pb n="KR4e0162_WYG_028-12b"/>
溪上水生三尺深茅堂清夏氣蕭森無錢即買扁舟至<lb/>
繫向門前桞樹隂<lb/>
雙飛鸂<graphic n="KR2409" url="https://raw.githubusercontent.com/kanripo/KR-Gaiji/master/images/KR2409.png" mimeType="image/png"/>戀青莎對舞蜻蜓愛碧波一夕水風開菡蓞<lb/>
畫船齊唱採蓮歌<lb/>
菡蓞風前花不稀菖蒲雨後葉初肥黄鸝白鷺知人意<lb/>
來徃鸕鷀洲上飛<lb/>
碧沙青泥俱可憐白鰱赤鯉不論錢莫嘆鄰翁生計拙<lb/>
買船沽酒過年年<lb/>
<pb n="KR4e0162_WYG_028-13a"/>
　　　秋日雜興十五首<lb/>
寒螿啼斷槿園空萬樹凋傷八月中只有南山蒼桂在<lb/>
一株花發向秋風<lb/>
雨花風葉總堪憐海燕江鴻各渺然莫向髙樓空悵望<lb/>
暮蟬多在夕陽邊<lb/>
野亭千橘未全黄青柿紅梨俱待霜南鄰老翁種橡栗<lb/>
已見兒童收滿床<lb/>
紫蔓青藤各一叢野人籬落管西風郊扉逺絶誰能到<lb/>
<pb n="KR4e0162_WYG_028-13b"/>
秋日蟲鳴豆葉中<lb/>
道上髙墳古欝林夕園空鎻碧藤隂人言啼鳥多情思<lb/>
却為誰家作好音<lb/>
急杵繁砧一郡秋西風落月萬家樓不知塞下征人怨<lb/>
但見閨中少婦愁<lb/>
八月飄零九月來天時人事太相催千紅萬紫都㸔過<lb/>
只有黄花與白梅<lb/>
荻岸秋清似畫圖風髙沙鴈起相呼何如莫去瀟湘上<lb/>
<pb n="KR4e0162_WYG_028-14a"/>
借爾烟波晝引雛<lb/>
釣臺臺下溮水清釣臺臺上秋草生當年誰是持綸者<lb/>
賢隐山髙萬古情<lb/>
溪上茅齋楓樹林渚雲沙日共隂隂連朝不遣家童掃<lb/>
紅葉蒼苔一尺深<lb/>
栢林楓岸逈宜㸔楊桞芙蓉不耐寒最愛髙樓好明月<lb/>
莫教長笛倚䦨干<lb/>
斜日村原秋水多家家門巷好經過繁絃急管休相聒<lb/>
<pb n="KR4e0162_WYG_028-14b"/>
田父山妻自解歌<lb/>
蒼鳬擕子戲波瀾懶惰輕鷗不下灘白鷺照影秋塘裏<lb/>
似爾心情亦太安<lb/>
鱍鱍鯉魚三尺身纎鱗照水白如銀未須更論成龍勢<lb/>
只在溪中亦有神<lb/>
竹静沙寒野日低門前秋草不成蹊山禽汝亦何多事<lb/>
來向棠梨樹上啼<lb/>
　　　鷄鳴曲三首<lb/>
<pb n="KR4e0162_WYG_028-15a"/>
鷄鳴城中滿樹霜青樓旭日照流黄鳴筝錦瑟秋塵裏<lb/>
玉鴈金蟬共一行<lb/>
青樓遥臨大道衢美人鷄鳴著繡襦誰家公子過樓下<lb/>
那不繫爾千金駒<lb/>
樓上羅幃映早霞不須重鬬鏡中華春蘭秋菊皆零落<lb/>
争似菖蒲不作花<lb/>
　　　喜戴仲鶡得鄉薦二首<lb/>
梁園宋苑却宜秋夾道槐花照綺樓試問東瀛海邊住<lb/>
<pb n="KR4e0162_WYG_028-15b"/>
何如金明池上遊<lb/>
馬上秋風得意歸丈夫豈是愛輕肥傍人休訝新年少<lb/>
曾向長安作布衣<lb/>
　　　慰任宏噐諸友失第二首<lb/>
莫将遲暮怨飛蓬萬事還須問塞翁黄鵠但教毛羽在<lb/>
不妨失意下秋風<lb/>
青雲白髪太難平去鴈來鴻亦世情我亦少時曾得意<lb/>
十年回首是浮名<lb/>
<pb n="KR4e0162_WYG_028-16a"/>
　　　黒龍潭<lb/>
白雨遥從白日來黑雲低映黑龍臺空思玉鯉臨淵嘆<lb/>
未掣金鰲跨海回<lb/>
　　　過先墓<lb/>
愁摧斷桞桞還稀淚灑殘花花更飛一寸未忘遊子線<lb/>
萬年難覔老萊衣<lb/>
　　　野屋<lb/>
野屋雙飛燕子低短簷千尺桞條齊桃花片片紅臨水<lb/>
<pb n="KR4e0162_WYG_028-16b"/>
小麥纎纎青映泥<lb/>
　　　對菊四首<lb/>
三閭大夫不願醉五桞先生不願醒一醒一醉縁何事<lb/>
坐對寒花烟滿庭<lb/>
菊過重陽開更繁城中車馬未曾㸔種來本是山家物<lb/>
白露青霜共暮寒<lb/>
檻畔輝輝纎月斜幽香獨立殿年華多情似與詩人約<lb/>
一夜還開四五花<lb/>
<pb n="KR4e0162_WYG_028-17a"/>
露委烟斜更有情黄花紫蕚太分明只教秋色常為主<lb/>
莫遣西風怨落英<lb/>
　　　葡萄二首<lb/>
晴䦨裊裊風鬚動暑架垂垂露乳寒却憶髙樓清夏日<lb/>
美人常對水晶盤<lb/>
漢家葡萄出西域斗酒曾博凉州戍當日誰知使者勞<lb/>
至今人種葡萄樹<lb/>
　　　簡賈司教二首<lb/>
<pb n="KR4e0162_WYG_028-17b"/>
郭西茅屋帶峯巒竹徑花䦨亦可㸔騎馬自來還自去<lb/>
無人知是廣文官<lb/>
古壇雙樹挺秋烟廢院殘花照暮天門外掃除無俗客<lb/>
我來時復伴青氊<lb/>
　　　吾郡古要害地也閑居興懐追詠古跡作詩八<lb/>
　　　首<lb/>
西來一道是淮源南向千峯盡楚山風雲尚擁蛟龍窟<lb/>
天地曾開虎豹闗<lb/>
<pb n="KR4e0162_WYG_028-18a"/>
寂寂孤城申伯臺廢園遺沼盡堪哀繁華惟見東流去<lb/>
歌舞空傳此地來<lb/>
南山西嶺自天來翠壁丹崖映日開不見當時卧龍者<lb/>
只今惟有釣魚臺<lb/>
仙人昔返上清家留下仙壇號紫霞世人不識蓬萊樹<lb/>
道士空餐松栢花<lb/>
郡西山畔舊禪宫朝暮風烟多不同已見樓臺翠微裏<lb/>
更聞鍾鼓白雲中<lb/>
<pb n="KR4e0162_WYG_028-18b"/>
震雷山頭石潭水夜夜蛟龍行雨歸青春下與滄溟㑹<lb/>
白日常聞霹靂飛<lb/>
楚闗申戌欝茫茫野草春沙更斷膓山頭僧住何年砦<lb/>
山下人耕古戰塲<lb/>
故謝城邊溪水流郢中風物更堪愁行人欲問陽春曲<lb/>
此地猶傳白雪樓<lb/>
　<lb/>
　大復集巻二十八<lb/>
</p>
<p>
</p>
  </div>
<div>
                <head>大復集巻二十九</head>
    <p>
<pb n="KR4e0162_WYG_029-1a"/>
欽定四庫全書<lb/>
　大復集巻二十九　　　　明　何景明　撰<lb/>
　　七言絶句九十七首<lb/>
　　　别相餞諸友<lb/>
雙井山邊送客時滿林風雪倍相思西行萬里遥回首<lb/>
太華終南落日遲<lb/>
　　　友人夜宿<lb/>
相逄猶憶十年前青草書堂溪水邊四海交遊今殆半<lb/>
<pb n="KR4e0162_WYG_029-1b"/>
㡬人風雨對牀眠<lb/>
　　　題馮大京畫蘭<lb/>
雨葉風花獨耐寒圍春不借曲䦨干國香空谷無人見<lb/>
映玉輝金畫裏㸔<lb/>
　　　適堅山寺<lb/>
誰謂髙僧不可逄出城西望有雲松騎驢不畏青泥坂<lb/>
柱杖遥尋碧玉峯<lb/>
　　　雨中㸔花七首<lb/>
<pb n="KR4e0162_WYG_029-2a"/>
溪上雨色晩來頻枝頭花朶太禁春滿林熳爛誰覺汝<lb/>
一樹分明獨惱人<lb/>
連朝風急雨滂沱樹頭葉暗花不多縱使明朝風雨息<lb/>
蒼苔狼藉柰愁何<lb/>
昨朝日照花盡開今朝雨多花可哀由來落花無根蔕<lb/>
隨風吹去又吹來<lb/>
正月已放山丹花二月桃杏似雲霞城中少年紫騮馬<lb/>
日暮來尋碧玉家<lb/>
<pb n="KR4e0162_WYG_029-2b"/>
郭外春風次第來杏花開後桃花開近城早花開已謝<lb/>
狂風猛雨更相催<lb/>
紅花紫蘂千萬枝日夜雨打更風吹牡丹芍藥莫太驟<lb/>
暖日晴烟開不遲<lb/>
牡丹雖遲是花王芍藥留之殿春光好花元待後時發<lb/>
穠李妖桃空自狂<lb/>
　　　賈西谷邀飲山寺朝信不至詩以促之<lb/>
廣文邀客寺亭幽此是春山第二遊立馬望君君不到<lb/>
<pb n="KR4e0162_WYG_029-3a"/>
不知城市為誰留<lb/>
　　　任宏噐草亭四首<lb/>
蔀簷當午溪雲度花重寒枝閣曉庭芳草閉門春寂寂<lb/>
東風吹雨半池青<lb/>
薔薇深院無行跡風到閑門掃綠苔明月滿庭香襲襲<lb/>
野塘新水藕花開<lb/>
繞屋南山秋色静數枝寒菊一籬烟酒醒讀罷秋聲賦<lb/>
風落松梢響石泉<lb/>
<pb n="KR4e0162_WYG_029-3b"/>
門外水流雲自起雪峯半出草堂西孤舟欲作山隂夢<lb/>
月冷梅寒共一溪<lb/>
　　　岳豫之小畫四首<lb/>
溪上水生茅屋凉溪邊風急樹顛狂山中車馬何曾到<lb/>
秪有雲松盡日蒼<lb/>
碧江樓閣夕陽邊萬壑千峯生暮烟江上長松一千尺<lb/>
月明常繫打魚船<lb/>
百尺孤城對碧山層層樓觀倚雲間水明沙白風濤静<lb/>
<pb n="KR4e0162_WYG_029-4a"/>
更有何人到此闗<lb/>
樹下茅齋當晝清江邊寺閣倚新晴蒼苔石徑無人到<lb/>
獨有幽人江上行<lb/>
　　　元夕懐都下之遊五首<lb/>
憶昨長安元夕來五侯絃管上樓臺已見炬如千樹列<lb/>
更㸔燈似百花開<lb/>
龍岫層城接御溝香車寳勒夜深遊花坊競買千金帶<lb/>
綺陌皆懸五色毬<lb/>
<pb n="KR4e0162_WYG_029-4b"/>
夾路香塵夜不開萬人争道㸔燈來金波宛轉千門裏<lb/>
銀漢逶迤一道迴<lb/>
紫禁煙花一萬層鼇山雲裏見崚嶒繁星散作宫中炬<lb/>
明月來為殿上燈<lb/>
白馬金珂上苑東六街歌舞散香風豪遊已作三年夢<lb/>
愁對春燈此夜紅<lb/>
　　　題潘秀才吹笛畫扇<lb/>
幽人横吹滄江静滿江月白青山映好作穿雲裂石聲<lb/>
<pb n="KR4e0162_WYG_029-5a"/>
夜長恐有蛟龍聽<lb/>
　　　寄岳陽龎推官四首<lb/>
君因謫宦留南郡予亦罷官歸故鄉同是鳯凰池上客<lb/>
江湖千里轉堪傷<lb/>
洞庭湖邊花桞新岳陽樓上更逄春閒來載酒題詩去<lb/>
還似當時賈舍人<hi>唐賈至謫巴陵</hi>
三載江城佐郡郎十年天下舊鵷行曾持畫省郎官筆<lb/>
况著瑶墀近侍裳<lb/>
<pb n="KR4e0162_WYG_029-5b"/>
湖水春來不見沙九疑南望是天涯軒轅臺上清風樹<lb/>
湘女祠邊日暮花<lb/>
　　　閨情<hi>以下京集</hi>
秋風嫋嫋生羅衣美人夜泣紅燭微郎騎白馬臨卬去<lb/>
樓上年年燕子歸<lb/>
　　　晩至昌平寺中<lb/>
度盡青溪十里霜寒蕪落日下蒼茫山城薄酒無錢買<lb/>
晩飯僧家石耳香<lb/>
<pb n="KR4e0162_WYG_029-6a"/>
　　　雪中漫興<lb/>
長安雪花亂如雲複道層城望不分行客遥傳五侯宅<lb/>
畫樓絲管晝紛紛<lb/>
　　　寫情<lb/>
莫将錦瑟怨年華桞絮飄零夢謝家小院迴廊鎮春晝<lb/>
何人來為掃庭花<lb/>
　　　送鄉人還<lb/>
楊桞花飛蕪草青故鄉南望㡬長亭城邊客散重回首<lb/>
<pb n="KR4e0162_WYG_029-6b"/>
愁見孤鴻落晩汀<lb/>
　　　聞歌<lb/>
明月暫隨秦弄玉碧空遥度楚行雲莫言此曲終堪聽<lb/>
孔雀東南各自分<lb/>
　　　諸将入朝歌十二首<lb/>
北掃燕齊南楚吳風吹殺氣散輿圖蓬萊山下朝諸将<lb/>
天子戎衣親受俘<lb/>
大将龍旗朝帝京至尊親遣貴臣迎侍中獨領嫖姚部<lb/>
<pb n="KR4e0162_WYG_029-7a"/>
戰馬皆歸龍虎營<lb/>
羣公陪宴栢梁臺殿上傳呼萬夀杯元戎節鉞來江上<lb/>
使者樓船泛海迴<lb/>
河濟江淮血不流中原萬馬一時收黄金未散成功士<lb/>
白纛先梟敗将頭<lb/>
河北諸軍盡有名雲中驍騎本輕生金裝白馬翩翩出<lb/>
不見長安子弟兵<lb/>
玉佩金貂列上勲槌牛殺馬犒三軍萬里旌旗天上度<lb/>
<pb n="KR4e0162_WYG_029-7b"/>
滿城金鼓日邊聞<lb/>
天下山河首洛中漢家州縣滿山東将軍不畫麒麟像<lb/>
士卒休論汗馬功<lb/>
龍虎金陵擁帝居吳闗水府控淮徐樓船一鼓風波力<lb/>
滄海鯨鯢作釜魚<lb/>
闕下千官侍鳯樓苑中天子建龍斿豹房虎圈先班賞<lb/>
武帳前邊賜姓侯<lb/>
戰士歸來皆武冠紫纓騮馬跨金鞍可憐萬國城頭月<lb/>
<pb n="KR4e0162_WYG_029-8a"/>
照見沙塲白骨寒<lb/>
少年生長在邊城介胄南征蟣虱生馬上朝來横吹曲<lb/>
梅花一半是呉聲<lb/>
杲杲扶桑朝日升東瞻碣石海波澄正徳七年誅叛賊<lb/>
大明八葉覩中興<lb/>
　　　樊駙馬府中宴<lb/>
主家行酒雙玉杯上客不醉歌頻催秦女簫中明月度<lb/>
鳯凰樓上彩雲迴<lb/>
<pb n="KR4e0162_WYG_029-8b"/>
　　　閣内杏花<lb/>
東掖杏花開不遲日邊春色獨先知未薦玉盤千歲實<lb/>
空㸔<hi>一作蟠</hi>仙閣五雲枝<lb/>
　　　孫太史宅贈吕揮使二首<lb/>
北士承恩天上還黄雲白雪暗西山奏凱未傳青海曲<lb/>
封侯須到玉門闗<lb/>
白馬騂弓出薊門相逄意氣倒金尊功勲要識将軍吕<lb/>
文字先㸔太史孫<lb/>
<pb n="KR4e0162_WYG_029-9a"/>
　　　贈薛君采二首<lb/>
五花似玉麒麟骨八尺如龍騕褭身千金臺上求非易<lb/>
萬馬羣中認未真<lb/>
爾夢仙人海上行蓬萊清淺不勝情金門再見東方朔<lb/>
咲指蟠桃花更生<lb/>
　　　送韓汝慶還闗中二首<lb/>
六月西山雷雨低長安城中十日泥君騎鴻鵠㝠㝠去<lb/>
此地愁㸔燕雀棲<lb/>
<pb n="KR4e0162_WYG_029-9b"/>
華岳雲臺萬里情髙秋落日眺秦城黄河一線通滄海<lb/>
身在仙人掌上行<lb/>
　　　燕京十六夜曲四首<lb/>
御河橋畔千尺臺燕京女兒踏歌來臺上歌鍾日夕起<lb/>
橋頭酒壚深夜開<lb/>
萬歲山頭鎻玉樓十王舘中人不遊中宵金鼓雲間動<lb/>
翠輦龍衣過五侯<lb/>
九衢車馬似山河萬金買燈不道多已留華月照歌舞<lb/>
<pb n="KR4e0162_WYG_029-10a"/>
更放香風吹綺羅<lb/>
月髙罷遊闗九闗暗塵吹汚香霧鬟誰家少年亦太惡<lb/>
拾着金鈿不肯還<lb/>
　　　苦熱行十首<lb/>
六月十一日苦熱奪伏争秋畨太强燕京何限好樓閣<lb/>
袒走狂呼無地凉<lb/>
日午放朝車馬頻中天風火促颷輪侯宫戚舘氷山冷<lb/>
赤日黄埃渴殺人<lb/>
<pb n="KR4e0162_WYG_029-10b"/>
宫裏傳氷賜從官含霜弄雪白雲寒銀牀晝鎻瑠璃井<lb/>
玉殿隂沉瑪瑙盤<lb/>
午門朝罷午時過千官萬馬汗成河莫道宫中愛長晝<lb/>
長晝宫中樂事多<lb/>
西山松栢千丈臺隂崖脚踏層氷開巖樓洞閣生霜雪<lb/>
觸熱衝炎誰為來<lb/>
長安萬家懸甑裏風捲塵沙當晝起五侯堂上氷成山<lb/>
朝見成山暮成水<lb/>
<pb n="KR4e0162_WYG_029-11a"/>
城西山峻火雲峯丹梯無路躡芙蓉白石寺前堪避暑<lb/>
昨朝雷㧞殿壇松<lb/>
赤地驕陽草不生河潭霹靂懶龍驚彎弓后羿非夸父<lb/>
莫放青天十日行<lb/>
晝夜蚊蠅飛滿天穿牕撲帳攪人眠乗炎趂熱雖吾畏<lb/>
露打霜飄不汝憐<lb/>
邊馬炎天動萬羣昨傳遼水殺将軍王師六月殱玁狁<lb/>
兵氣遥蒸瀚海雲<lb/>
<pb n="KR4e0162_WYG_029-11b"/>
　　　内閣荷花二首<lb/>
誰送仙葩此地栽綵雲飛掌對蓬萊雕䦨玉檻圍花發<lb/>
不放金盤十丈開<lb/>
風吹菡蓞並頭開水照金魚隊隊回映日跳波珠易碎<lb/>
接雲歩障錦成堆<lb/>
　　　送鞏丞之金壇因訊養和<lb/>
鞏丞若問金壇宰為見風流御史才到日琴堂定無事<lb/>
松㕔竹檻對江開<lb/>
<pb n="KR4e0162_WYG_029-12a"/>
　　　雨望西山<lb/>
碧山鳴雨過嵯峨湖水風增萬丈波千尺浮圖清暑殿<lb/>
髙牕白石細盤蘿<lb/>
　　　送王提舉<lb/>
日出帆髙烟水空嶺雲遥在粤天東此行不為浮江興<lb/>
他日須傳煑海功<lb/>
　　　東嵒亭<lb/>
卜築東嵒白石矼孤亭裊裊出烟江細分楊桞開風檻<lb/>
<pb n="KR4e0162_WYG_029-12b"/>
倒影扶桑坐日牕<lb/>
　　　椒軒<lb/>
春開軒地引紅椒錦樹西江望不遥當户踈簾㸔結實<lb/>
背岡茅屋憶行條<lb/>
　　　寄少谷山人二首<lb/>
武夷九曲上仙庭錦疊青天萬仞屏下望仙人釣鰲石<lb/>
北風吹霧海㝠㝠<lb/>
台嶽中峯綵霧生石梁遥挂赤霞城仙潭尺素傳雲鯉<lb/>
<pb n="KR4e0162_WYG_029-13a"/>
報爾今尋華頂行<lb/>
　　　送陳進士還江西<lb/>
廬山髙起讀書臺萬巻少年今日開九𣲖江流何處入<lb/>
海風吹浪楚帆來<lb/>
　　　張子近得道士飲鹿血術欲試未得吾家有一<lb/>
　　　鹿欲取血飲張子臨庖哀呼不忍見死乃作詩<lb/>
　　　遺張子焉<lb/>
聞飡玉脯飲丹血補腦還精身體輕刀几即㸔哀一死<lb/>
<pb n="KR4e0162_WYG_029-13b"/>
道人那忍説長生<lb/>
　　　送甥朝良讀書梅黄山下<lb/>
聞汝讀書山之中閉門千峯兼萬峯但知髙鳯曾飄麥<lb/>
不論丁生解夢松<lb/>
　　　宫詞四首<lb/>
杳杳髙城南苑隂苑中日夕翠華臨城邊獵騎分行逐<lb/>
射得黄熊索賜金<lb/>
碧草萋萋生御溝垂楊嫋嫋夾朱樓牕臨北斗空中起<lb/>
<pb n="KR4e0162_WYG_029-14a"/>
水接銀河天上流<lb/>
微霜凄凄金井欄城頭月出凍雲殘玉樓髙對蓬萊雪<lb/>
誰道宫中夜不寒<lb/>
宫中夕寒花不開金屋沉沉玉殿苔纔見高臺燈火下<lb/>
更聞前路管絃催<lb/>
　　　寳鷄縣<hi>以下秦集</hi>
鷄鳴山下古陳倉板屋千家清渭傍曲岸迢遥凌秀麥<lb/>
流渠宛轉入垂楊<lb/>
<pb n="KR4e0162_WYG_029-14b"/>
　　　漢中歌二首<lb/>
漢王昔日定三秦壯士東歸意氣新旌旗暗度陳倉口<lb/>
父老重迎㶚水濵<lb/>
燒棧登壇各有勲謀臣猛将鬱如雲闗中自識龍顔主<lb/>
海内争㸔縞素軍<lb/>
　　　終南篇<lb/>
離宫别舘舊京華表裏闗河屬漢家二閣天圍青錦障<lb/>
五臺雲湧石蓮花<lb/>
<pb n="KR4e0162_WYG_029-15a"/>
　　　四圖詩贈何燕泉四首<lb/>
卧遊亭在古椿園萬里軺車出塞垣天馬一從隨漢使<lb/>
星槎誰復到河源　　　　　　　右職方奉使<lb/>
河南河北望行塵露冕褰帷拜野人嵩少風雲千里色<lb/>
覃懐花桞萬家春　　　　　　　右藩省旬宣<lb/>
當朝太僕世稱賢在坰常歌魯頌篇天上驌驦惟一骨<lb/>
苑中騋牝實三千　　　　　　　右大卿考牧<lb/>
西域百年通貢筐中丞萬里建旌旄坐掃蠻山開瘴癘<lb/>
<pb n="KR4e0162_WYG_029-15b"/>
永令滇海息波濤　　　　　　　右都憲廵撫<lb/>
　　　元日<lb/>
扶桑日射南山觀楊桞春回北斗城萬里冠裳遥望闕<lb/>
九霄車駕喜還京<lb/>
　　　畫竹<lb/>
誰開素練寫烟梢欲采琅玕奏玉簫猶憶鳯凰池閣上<lb/>
坐聽風雨下層霄<lb/>
　　　米元章拜石圖<lb/>
<pb n="KR4e0162_WYG_029-16a"/>
節比巖巖志比堅冠裳下拜也堪憐此意世人誰解識<lb/>
至今空羡米家顛<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_029-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻二十九<lb/>
</p>
<p>
</p>
  </div>
<div>
                <head>大復集巻三十</head>
    <p>
<pb n="KR4e0162_WYG_030-1a"/>
欽定四庫全書<lb/>
　大復集巻三十　　　　　明　何景明　撰<lb/>
　　何子十二篇<lb/>
　　　嚴治篇第一<lb/>
治民莫如嚴嚴者所以成寛也夫民心不一則散民情<lb/>
不制則亂法者所以節約其散而整齊其亂之具也嚴<lb/>
者所以立節約而作整齊也故嚴則法立法立則民寡<lb/>
過寛則法弛法弛則民多辜故嚴治之民始急而其終<lb/>
<pb n="KR4e0162_WYG_030-1b"/>
也舒寛治之民始舒而其終也急急則民怨舒則民喜<lb/>
始而喜不若終之不怨也故民難與為始而可與成終<lb/>
也夫衣冠飾貌人見而敬之乘駕唱騶人望而避之毀<lb/>
冠而囚首人不讓席矣敝車而單行人不讓路矣嚴與<lb/>
不嚴所由致相逺也故嚴也者所以飾威儀慎制度使<lb/>
人見之者也夫日月垂象人不敢侮也山川示險人不<lb/>
敢踰也故法立而民不犯刑設而人不入者嚴之為也<lb/>
是故先王之制階陛堂殿以異其等旂斿鸞纓以繁其<lb/>
<pb n="KR4e0162_WYG_030-2a"/>
飾官府爵位以差其品等異則尊卑别矣飾繁則上下<lb/>
章矣品差則貴賤定矣是故先王之時尊卑不相紊上<lb/>
下不相踰貴賤不相越夫錯其采物而明其文章防範<lb/>
其情欲而束縛其筋骨耳目有常從違一定僣亂不起<lb/>
奸弊不生故文字簡而刑罰省民生逸而政事清此先<lb/>
王之所以能宰制萬物役使羣衆而總一海内者也及<lb/>
至後世媮惰之風長矜肅之心䘮上下相容頽其紀綱<lb/>
而决其防限於是豪暴擅制富强肆行宗黨連結而中<lb/>
<pb n="KR4e0162_WYG_030-2b"/>
外勢傾然後起而繩之發其隐伏摘其細㣲至於一法<lb/>
立而百偽生文例日増而不足吏議日異而不定人臣<lb/>
莫救其過而庶民莫必其命故法密而犯益衆刑繁而<lb/>
罪益多何者源不治而末流濫也夫操如束薪亡不折<lb/>
焉急如絞繩亡不絶焉故治不可急急則無不亂者也<lb/>
是故法者由嚴起者也故號不張則幹斜綱不振則目<lb/>
亂治不嚴則法壊夫嚴與刻異也嚴者立其法禁於未<lb/>
然者也刻者究其罪治于已然者也是故秦之法多如<lb/>
<pb n="KR4e0162_WYG_030-3a"/>
秋荼密如凝脂而民不知避也漢之吏搏如猛虎擊如<lb/>
鷙鷹而民不知畏也故不示而究人之罪是為刻而已<lb/>
矣非所以格民也故嚴父無姑息之子嚴君無姑息之<lb/>
民故三王之民殺之而不怨夫非罔之而罹其罪者則<lb/>
罪在已而不尤其上也又何怨乎<lb/>
　　　上作篇第二<lb/>
夫觀世以易化者聖也矯時以從俗者明也物必有敝<lb/>
承敝者復其盛勢必有變襲變者反其常故五帝之世<lb/>
<pb n="KR4e0162_WYG_030-3b"/>
循環不悖而三王之時因革並施夫世之所使時之所<lb/>
移從来逺矣要之其原皆出於上之所作為敎夫好劍<lb/>
之門多創客善醫之門多病人物聚於所致也故明聖<lb/>
之世則人飾義而服節汙濁之時則人毀行而䘮守何<lb/>
也致之者則然矣正道壊則邪徑成公室衰則私門盛<lb/>
自古及今未之有易也正之與邪公之與私氓𨽻之人<lb/>
能辨其所好惡然所從違非者世之榮顯富厚者不在<lb/>
此而在彼也故五尺童子聞人稱其善亡有不喜者也<lb/>
<pb n="KR4e0162_WYG_030-4a"/>
至於榮顯富厚之所在則雖有縉紳冠冕之徒亡不棄<lb/>
㢘捐耻以附者豈其所為自喜者不如童子也勢至而<lb/>
利交則情動而蔽其心也是故上之人觀於時勢之變<lb/>
推于教化之端明義崇節而絀勢利是以正道可復立<lb/>
公室可復振而遂邪順私之俗可絶也漢哀帝之寵董<lb/>
賢而孔光張禹皆在大臣位然身親屈焉王莾之世所<lb/>
為臣服盡漢公卿揚雄最號恬於利禄然且為媚作符<lb/>
命焉及至唐有八司馬者皆以其才而汙于王叔文之<lb/>
<pb n="KR4e0162_WYG_030-4b"/>
黨夫數子者或榮耀終身或貶死當世卒為世之耻詬<lb/>
不道于君子之門雖其所自立然亦上之所劘世之所<lb/>
移也夫至著者義也至尚者節也故上以節義較天下<lb/>
雖有蠢愚必不以其身為標矣雖有闒<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>必不以其行<lb/>
為名矣何者標者衆目之表而名者衆口之實也故張<lb/>
鵠以行賞亡不射矣詈鬼以除病亡不罵矣夫嚴母之<lb/>
育貞女也入則有重闗之限出則有鳴玉之飾寝則有<lb/>
絓結之固然後滛邪不入情欲無感而修㓗之行成也<lb/>
<pb n="KR4e0162_WYG_030-5a"/>
是故節義者士之大防也先王以此防人故立激勵之<lb/>
方興勸賞之法致式閭之敬施表墓之恩安車懸旌以<lb/>
彰其徴累帛加璧以示其予由是義明而節崇故雖有<lb/>
昏亂之世而無失身之士雖有汚隆之時而無回面之<lb/>
臣豈不以上之所作邪是故義者有國之維也節者有<lb/>
國之衛也國之有不固者維不立而衛弛也<lb/>
　　　法行篇第三<lb/>
夫為人君者法不可以有已為人臣者法不可以有已<lb/>
<pb n="KR4e0162_WYG_030-5b"/>
法者非甘物也有國者之藥石繩墨也夫諱病之人無<lb/>
不疾藥石矣不直之木亡不疾繩墨矣小人之徒亡不<lb/>
疾刑法矣夫奸邪者小人之為而暴亂者小人之行也<lb/>
正奸律邪誅暴刑亂者法之務也故法者小人之所不<lb/>
利者也小人忌正律之典懼刑誅之罪必務以敝其法<lb/>
援勢者為之沮行貨者為之誘怙强者為之撓造詐者<lb/>
為之竊法無不敝矣故法不可以有已也法不以有已<lb/>
則上不得賣而下不得請賣請不行則上自天子之門<lb/>
<pb n="KR4e0162_WYG_030-6a"/>
侯王之宫太子之家公主之室下至貴戚之臣近幸之<lb/>
人鷔横之吏豪俠之民亡不得行其法者矣故賣請不<lb/>
行則法行如流是故法不可以有已也千金之寳可以<lb/>
借客十金之寄不可以與人也非愛十金反不愛千金<lb/>
也寄也有所受也已不得有也夫法者人臣受之天子<lb/>
非人臣有之也天子受之天非天子有之也已不得與<lb/>
而人不得辭故有沒公主車馬則后弗敢怨邀太子車<lb/>
駕則君弗敢怒罪戲弄之臣則天子不得私執豪俠之<lb/>
<pb n="KR4e0162_WYG_030-6b"/>
民則公卿不得闗說此法之行也昔者漢髙斬丁公武<lb/>
侯斬馬謖皆垂泣焉夫丁公於漢髙至恩也馬謖于武<lb/>
侯至暱也垂泣者至私情也然而必誅之者法也故法<lb/>
不可以恩暱而私情忍也昔者石奢為楚王相父殺人<lb/>
縱父而以身請罪王赦之石奢曰不可不縱父不孝賣<lb/>
國之法以縱父不忠乃伏劍死李離為晉文公理過聼<lb/>
殺人曰君以臣為理乃不明而過聼殺人臣當死也公<lb/>
曰子休矣下吏有罪非子之過也離曰失刑則刑失死<lb/>
<pb n="KR4e0162_WYG_030-7a"/>
則死臣之有失何以罪下吏也遂自死也夫死者人情<lb/>
之所愛而二子不然者所以顯君而明法也由是觀之<lb/>
法非不得以釋人雖自釋亦不得矣夫法清則政寛而<lb/>
人威法亂則政煩而人玩威者刑中而不可逭玩者刑<lb/>
不中而可幸也夫刑不中者上亂之也上不以法為可<lb/>
愛而與已則亂故以之飾喜怒行愛憎矣復恩讐制毀<lb/>
譽矣持辯以變約束舞智以易章程文之以深辭鞠之<lb/>
以巧詆則法令滋章而事不循其實對簿繁委而人不<lb/>
<pb n="KR4e0162_WYG_030-7b"/>
得其情上下相遁公私混淆盜賊多有而奸偽蠭起矣<lb/>
夫炎罏遁于頑鐡利刄衂于輭毛密網漏于呑舟故法<lb/>
本禁亂而其極也亂生焉此執法之弊也故法不可使<lb/>
人有幸之者法可幸則良民懼於是平居之衆造善之<lb/>
人睹蝮鷙之吏摶擊之厮岸獄之地掩耳而不敢聴側<lb/>
目而不敢視束手足而無所措矣故清法之國人畏法<lb/>
而不畏吏亂法之國人畏吏而不畏法夫使人至不畏<lb/>
法而畏吏者非國之美也<lb/>
<pb n="KR4e0162_WYG_030-8a"/>
　　　任将篇第四<lb/>
任将而中制者敗用兵而外監者疑夫獨任者事成之<lb/>
宰也専令者勢行之機也故掣于中者垂成而敗撓于<lb/>
外者已行而反夫所貴于騏驥者必至也然縶其足則<lb/>
駑馬先之矣所勇于孟賁者必敵也然縛其手則女子<lb/>
勝之矣夫任将用兵之所尚者在事必成而勢必行也<lb/>
為中制以掣之立外監以撓之是縶騏驥之足而縛孟<lb/>
賁之手也故縶騏驥之足者不可望其必至縛孟賁之<lb/>
<pb n="KR4e0162_WYG_030-8b"/>
手者不可望其必敵用将而監制之者不可責其成功<lb/>
夫功以時會也賞罰所以勵功也便宜所以乗時也獨<lb/>
任者自制其賞罰而専令者得行其便宜者也是以功<lb/>
可就而時不可失也夫功者事之集也時者勢之㑹也<lb/>
故披刄冐矢以為功也贏糧躍馬以為時也故中制則<lb/>
事不一而績隳外監則志不一而日曠夫威者貴神速<lb/>
也㡬者貴立㫁也事以威立也勢以㡬行也故任将者<lb/>
必假之神速之用而予之以立㫁之權矣夫多指亂視<lb/>
<pb n="KR4e0162_WYG_030-9a"/>
多言亂聴千人輿瓢亡不破者也千夫牧羊亡不擾者<lb/>
也故以一御衆則衆志定以衆制一則羣疑生是故千<lb/>
人輿瓢不如一人負而趍也千夫牧羊不如一人驅而<lb/>
走也古者天子之遣将躬為推轂曰閫以外将軍制之<lb/>
故吳王用孫子而寵姬戮魏王用穰苴而荘賈誅二君<lb/>
者非不顧寵幸也知将不可以寵幸奪也淮隂一拜而<lb/>
為漢大将再㨗而為齊假王使髙祖中制而外監之無<lb/>
以摧項氏之權而制天下之命矣故期功者不惜神速<lb/>
<pb n="KR4e0162_WYG_030-9b"/>
之用知時者不吝立斷之權昔燕用樂毅而代之以騎<lb/>
劫卒使田單收其降城趙用李牧而代之以趙括卒使<lb/>
白起坑其降卒是故騎劫為田單之藉而趙括為白起<lb/>
之資此制之者過也夫功罪責於将也吾制之於已而<lb/>
監之於人成則衆冐其功敗則獨委其罪未有善者也<lb/>
故善用将者制其功罪而不制其事㡬故士知有将将<lb/>
知有君士知有将則報義将知有君則盡忠<lb/>
　　　勢成篇第五<lb/>
<pb n="KR4e0162_WYG_030-10a"/>
夫天下之勢不可使有成之者勢成則附之者衆也是<lb/>
故勢者上之所乗而下之所慿也龍之在天以雲而神<lb/>
虎之在地以風而威豹之在山以霧而變鯤之在海以<lb/>
水而化勢之使然也故人之于勢乃所以表神威行變<lb/>
化者也是故天下有能擬之人大舉之事必俟吾之壊<lb/>
而竊以濟其勢勢者天下之重吾弗可以一日釋也吾<lb/>
有所壊而適以濟之天下之重在彼矣故勢之濟有四<lb/>
不可不先也因其失而取之謂之藉資求所害而利之<lb/>
<pb n="KR4e0162_WYG_030-10b"/>
謂之賈惠舉其所不當而白之天下謂之假義造端以<lb/>
鬼其事謂之長惑此四者勢之所以濟也昔者陳平淮<lb/>
隂王陵皆項羽之臣而卒為漢用取於所失也沛公入<lb/>
秦約法三章去其苛刑利其所害也發義帝之䘮縞素<lb/>
行師舉其所不當也白蛇雲氣鬼其事也是故亂非外<lb/>
至我有以招之勢匪彼至我有以致之故塞招亂之門<lb/>
絶濟世之端在有以固人心人心之固雖有能擬之徒<lb/>
不能奪也故藉資則無與也賈惠則不利也假義則罕<lb/>
<pb n="KR4e0162_WYG_030-11a"/>
服也長惑則無眩也然後天下之重在我也秦之失人<lb/>
心也陳渉非有諸侯之權甲士之衆以其萌𨽻之民戍<lb/>
役之卒掲竿挺鋤澤中一呼而四海嚮應者彼皆有欲<lb/>
起之心而俟先發者也故陳渉之得志輕在秦也夫天<lb/>
下之近禍履危莫過于從逆也惡安福樂禍危非人情<lb/>
也然而為之誠見其禍危迫於此而徼安福於彼也是<lb/>
故天下不可使有從逆之民從逆之民雖欲不適彼不<lb/>
得也欲不讐我亦不得也彼我一間固寧有死而長往<lb/>
<pb n="KR4e0162_WYG_030-11b"/>
無生而反顧者也昔者沛公送徒驪山畏失期之罪故<lb/>
亡章邯将兵山東畏被䜛之誅故降李陵深入匈奴畏<lb/>
反國之辱故叛夫叛背至逆節也亡降皆耻名也而三<lb/>
人者以不貲之身干之患害之情窘於前而不暇自好<lb/>
也夫天下不自好之人鮮耻弗軌之臣幸危愁苦之民<lb/>
願亂以三者之状而值於君之所壊此勢成之㑹也夫<lb/>
衆庶成風増積成山言勢以附成也是故弗軌之臣靡<lb/>
不自小以成大自寡以造衆者附之使然也是以有天<lb/>
<pb n="KR4e0162_WYG_030-12a"/>
下之計必先詳成敗之由明輕重之機杜覬覦之罅遏<lb/>
擬偪之漸集内散之心斷外附之志使天下之萌蘖不<lb/>
生而勢長御之我則天下長安語曰㳙㳙不塞流為江<lb/>
河綿綿不絶纒為網羅故勢成而後圖焉莫之有及也<lb/>
　　　功實篇第六<lb/>
功實之際後世人主常不能有所稽也夫功者人主之<lb/>
所誇喜誇喜之心熾於内而天下方有竒恠恢偉之事<lb/>
效於前於是功實之稽乃有所不能何者誠見其利未<lb/>
<pb n="KR4e0162_WYG_030-12b"/>
見其害知其福未知其禍也夫利猛獸之樂者忘銜橛<lb/>
之虞好馳坂之巧者昩仆輪之悔喜速瘳之藥者蒙毒<lb/>
發之戒是故快心之欲至而周身之慮移炫目之形接<lb/>
而見背之明蔽天下之事功在彼者我有不蔽其實實<lb/>
在我者彼有不顯其功故人主必詳於功實之辨而覈<lb/>
於異同之分也夫三王以善治為功五侯以善備為功<lb/>
七國以善戰為功戰者至凶事也功者至美利也究凶<lb/>
事而徼美利此三王所以不為而五侯所以不願也夫<lb/>
<pb n="KR4e0162_WYG_030-13a"/>
天下有不忘戰之臣有好戰之臣此二者功同而實大<lb/>
異名似而事不侔也是故不忘戰之臣多慮而有備好<lb/>
戰之臣貪進而寡憂多慮有備者清外而實内貪進寡<lb/>
憂者多事以虛國是故不忘戰之臣恒恐天下之有變<lb/>
而已無全䇿好戰之臣惟恐天下之無變而已不有功<lb/>
不忘戰之臣恒静而致安好戰之臣恒擾而生禍此人<lb/>
主之當察也昔者秦之伯也累世而帝其帝也再世而<lb/>
亡帝之甚難亡之甚易成敗不逺而代盛衰並時而至<lb/>
<pb n="KR4e0162_WYG_030-13b"/>
者積功之極乃其積禍之盈也漢武之才過於文景承<lb/>
三世之富厚不易紀而虛耗者好大無厭也夫秦以白<lb/>
起為武安君商鞅為商君范雎為應侯漢武以衛青為<lb/>
大将軍李廣利為貳師将軍霍去病為驃騎将軍此六<lb/>
人者所謂功臣而人主之所貴者也然不察功實之辨<lb/>
故白起商鞅范雎之功日積而秦之社稷日蹙衛青李<lb/>
廣利霍去病之功益髙而漢之海内益危也夫好功之<lb/>
臣人主之所不易使者非有厚養則不獲其死力非有<lb/>
<pb n="KR4e0162_WYG_030-14a"/>
大賞則不塞其望意髙爵崇號以貴之則朝之位曠金<lb/>
玉重寳以富之則府之蓄靡土田苑囿以益之則國之<lb/>
地削重徴濫役則結民之怨破城侵境則深敵之讐夫<lb/>
然後臣其不可役之民疆其不可樹之地利其不可通<lb/>
之貨故計民則俘衆不足以補亡計地則降城不足以<lb/>
報賜計利則逺物不足以償費加危于當世而不為省<lb/>
流禍於後世而不能見此功實不稽之患也是故覩顯<lb/>
福者必思隠禍臨近利者必圖逺害功歸於臣而實弗<lb/>
<pb n="KR4e0162_WYG_030-14b"/>
被於國者明主之所不貴也<lb/>
　　　用直篇第七<lb/>
夫國内有自擅之臣而外有敢敵之㓂者在位無直節<lb/>
之士也夫直節之士行髙而不回言危而不遜行不回<lb/>
故有匡救之義言不遜故有諌諍之忠於是内無不發<lb/>
之奸外無不見之亂雖有自擅之心者無不弭也雖有<lb/>
敢敵之氣者無不沮也夫山有猛獸藜藿不採朝有直<lb/>
臣奸宄不生故直節之士邦之司繩而國之強禦也故<lb/>
<pb n="KR4e0162_WYG_030-15a"/>
司繩不得職則邪枉行矣强禦不在列則盜賊至矣可<lb/>
不畏哉夫亡國之君非無直節之士也有之而蔽于邪<lb/>
臣間于敵國也夫直節者邪臣之忌敵國之憂也我䝉<lb/>
其蔽而受其間則直節不得志直節不得志則邪臣遂<lb/>
而敵國昌也夫直節去䜛謟至䜛謟之人者内順而外<lb/>
交能使視聴閉言語塞夫視聴閉則亂不見言語塞則<lb/>
奸不聞於是宫庭容久伏之禍邉境有卒至之憂勁弩<lb/>
射於城中長㦸起於輦下上莫之知而下莫之告者大<lb/>
<pb n="KR4e0162_WYG_030-15b"/>
臣懐首領之愛而羣臣畏口舌之誅也昔趙髙欲専制<lb/>
恐羣臣有言先指鹿為馬羣臣無敢言鹿者陳渉起山<lb/>
東二世召愽士諸生問之皆莫敢言叛叔孫通乃詭對<lb/>
而出逃夫二世弗明不能用直臣而蔽障于䜛人故内<lb/>
以遂邪臣而外以資敵國也是故邪臣無不欲去其所<lb/>
忌敵國無不欲逐其所憂晉以垂棘之璧屈産之乗假<lb/>
道于虞而宫之竒去齊以女樂文馬遺季桓子而孔子<lb/>
見沮秦穆公憂由余之在戎餽戎王以女樂戎王樂其<lb/>
<pb n="KR4e0162_WYG_030-16a"/>
女樂五月不還由余諫不聴而亡夫外有恱目之欲内<lb/>
有惑聴之䜛則賢不知其可寳而才不知其可惜也故<lb/>
虞為晉逐宫之竒魯為齊逐孔子戎為秦逐由余夫三<lb/>
國者非不知賢聖才知也恱于欲而惑于聴也夫直士<lb/>
人主之所難用也矯正而不能順遂自重而不能茍容<lb/>
非其職不食不得其道不仕夫邪臣者人主之所狎而<lb/>
重寳美色人主之所玩好也夫重寳美色在前邪臣在<lb/>
左右則無所置直士矣故孔子不與女樂並容于魯宫<lb/>
<pb n="KR4e0162_WYG_030-16b"/>
之竒不與璧馬同止於虞盖勢有所不合也夫蘭艾不<lb/>
同室玉石不同藏故用直士則必去䜛佞逺貨色矣夫<lb/>
䜛佞者直士之賊也貨色者直士之蠧也養賊容蠧而<lb/>
曰我有以用直士難矣<lb/>
　　　敵中篇第八<lb/>
夫敵非吾不能克之難也亦非吾制之難也吾能明敵<lb/>
之所以中我者難也是故知吾之能逆必反吾情也知<lb/>
吾之弗能逆也即以其情反之欲有以嘗之先反復我<lb/>
<pb n="KR4e0162_WYG_030-17a"/>
也欲有以實之先參伍我也以聲者下我也以利者市<lb/>
我也此六者不可不察也夫欲明敵之所以中我者在<lb/>
知敵之所忌敵之所忌必飾之使弗覺我也事無不去<lb/>
矣是故敵之鉅弗忌也忌其能明用人也将之賢不忌<lb/>
也忌其能同心也士之衆不忌也忌其能同力也故明<lb/>
則有以蔽之同心則有以間之同力則有以散之夫三<lb/>
者之害知者能諭之防之然卒為所圖焉者彼有以揣<lb/>
摩投隙而此有以中之也狩者之于獸漁者之於魚其<lb/>
<pb n="KR4e0162_WYG_030-17b"/>
伏機投餌也於其聚則多驚於其散則無獲必於聚散<lb/>
之間而伺之矣敵者之機我餌我者亦猶是也是故有<lb/>
所畏於我者視我以弗畏也有所弗畏者則視其畏也<lb/>
若是而不察焉者彼得志也同心之将毀之弗行也則<lb/>
必重之以輕其主使我之自忌之也若是而不察焉彼<lb/>
得志也士之同力始張其勢以解之又出其利以㗖之<lb/>
則是道我以刑威也播虐則離我之衆誅降則堅彼之<lb/>
敵若是而不察焉彼得志也昔者秦之攻趙本畏㢘頗<lb/>
<pb n="KR4e0162_WYG_030-18a"/>
曰吾畏馬服子将也趙人乃将馬服子而䧟於長平漢<lb/>
畏項羽之臣范増也羽使至饌太牢以進進而視之曰<lb/>
吾以為亞父使也乃更饌以草具由是范増逐而項氏<lb/>
亡死東城田單守即墨謂燕士曰予惟恐劓吾之降卒<lb/>
以戰也恐伐吾士大夫百姓之墳墓也燕如其言而敵<lb/>
氣愈奮遂以其殘卒敗燕此皆弗能明敵之計眩于事<lb/>
情而中之者也故曰能明敵之所以中我者難也是故<lb/>
處敵者能知數者之情有來焉必覺也有徃焉必察也<lb/>
<pb n="KR4e0162_WYG_030-18b"/>
燭於先後之間斷於有無之際内絶根株之病外固間<lb/>
隙之缺是故揣摩者不得其所出而抵投者不得其所<lb/>
入也故曰我不發其機雖巧不施我不㑹其情雖勞不<lb/>
行故為敵中者蔽在已也<lb/>
　　　固權篇第九<lb/>
夫權有所受者固不有所受者雖得必失之夫偽摹不<lb/>
可以逺示竊得不可以厚享故勢有執于累嵗而不能<lb/>
保一日之命威有行于四海而不能全一姓之族權無<lb/>
<pb n="KR4e0162_WYG_030-19a"/>
所受之也夫權者天子之所取重天下之所取鈞者也<lb/>
天子知之天下見之也故上不疑而下不議夫然後可<lb/>
固也無所受者天子不知天下不見者也故正坐而旁<lb/>
有窺之者矣前行而後有迹之者矣此至危之勢而彼<lb/>
方安之也夫人主雖使童子操金入市無敢攫者茍竊<lb/>
人主之金雖格㒒而路人得執之矣是非童子強格㒒<lb/>
反乃弱也使固與賊異也故盜失財不敢告也亡遺物<lb/>
不敢反也故權在于有所受有所受者又在視其所受<lb/>
<pb n="KR4e0162_WYG_030-19b"/>
之人昔者舜受堯之天下禹受舜之天下堯舜皆大聖<lb/>
人也故雖受之天下而人信之至燕子噲讓國于子之<lb/>
子噲無知者也故雖受之一國而人不信矣夫信之故<lb/>
服服之故其受也固不信故不服不服故其受也不固<lb/>
弱子之産不與買惡人以為欺也瞽人之貨不與易惡<lb/>
人以為蔽也伊尹受湯之權放太甲霍光受武帝之權<lb/>
放昌邑夫擁君遷主非細故也已任之而人不疑者以<lb/>
受之者湯與武帝也湯非弱而武帝非瞽也夫權者富<lb/>
<pb n="KR4e0162_WYG_030-20a"/>
貴之藉也可以得富貴而不可以保富貴無所受之而<lb/>
受之非其主者皆危也夫見火知焚見水知溺者明也<lb/>
昩者不然不及火不知焚也不及水不知溺也夫班爵<lb/>
封者遺之劵誥賜祠第者護之符勑此皆為世世計者<lb/>
也今爵封我能奪之祠第我能取之是劵誥不慿而符<lb/>
勑不效也此其章明宜鑒者也然爵封猶日賜矣祠第<lb/>
猶日營矣以鐡版為不毀恃金書為不刋者猶夫前日<lb/>
也夫欲以一時無所受之權而為世世計豈不愚可咲<lb/>
<pb n="KR4e0162_WYG_030-20b"/>
也<lb/>
　　　處與篇第十<lb/>
富貴者人主之所有也恒易於與而不知所處則恒失<lb/>
之故徳不在于與也在于處所與處所與在知其所與<lb/>
之人所與在於君子也則増厚而福澤在於小人也則<lb/>
濟淫而福災在䟽則恩當而見重在戚則分當而見輕<lb/>
是故與之擯罪之臣則以為異數而溢望與之寵幸之<lb/>
臣則以為庸格而靡加故與之不難也處與為難矣夫<lb/>
<pb n="KR4e0162_WYG_030-21a"/>
天下惟小人戚幸之臣不易處也數而與之則見顧遇<lb/>
而怙愛遲而與之則見希濶而怨生與之厚則不以為<lb/>
過而忽之與之薄則鄙而少之與之太難則曰吝而誹<lb/>
笑與之太易則曰汎而玩侮與之而有所相踰則不平<lb/>
而起爭若是者不可不知處也夫惠以示親施以示徳<lb/>
無所因而與之則翔視而内疑必不親矣有所使而與<lb/>
之則矜能而自致必不徳矣望之而必欲塞求之而必<lb/>
欲得不與則拂情而隂蓄忌與之則多嗜而需不已凡<lb/>
<pb n="KR4e0162_WYG_030-21b"/>
此皆禍之道不可不知所制也夫權勢者賞罰之柄名<lb/>
器者上下之飾而富貴者人主之有也故富貴有不可<lb/>
以易與者矣富貴者權勢之門名器之具也安可以易<lb/>
與也小人寵幸之人其未有富貴也則必逺權勢而不<lb/>
取畏名器而不干曰吾得富貴厚其身焉耳人主於富<lb/>
貴輕於所有而易所與則不勝其所悔夫富貴得則權<lb/>
勢可移權勢移則名器可假由是有擬尊之心有偪上<lb/>
之形而莫之制矣縁恩而寛忍則禍滋抑按而不揚則<lb/>
<pb n="KR4e0162_WYG_030-22a"/>
害成㣲裁之則逢其忿而恨積大發之則激其變而事<lb/>
起由是兵車戰於墻内戈㦸攅於腹心事成是下賊其<lb/>
上而義紀絶也事敗是上䧟其下而恩不終也二者之<lb/>
所来乃積愛之過也夫小人寵倖之人持衆歸之權必<lb/>
衆怨之所叢挾衆附之勢必羣攻之所向故其謀危者<lb/>
所以圖安也登髙以臨危者疾趍而陟顛不知下平地<lb/>
之可息也向陽而畏熱者疾走而格日不知其就隂之<lb/>
可爽也故小人謀危以圖安者富貴有以貰之而謙遜<lb/>
<pb n="KR4e0162_WYG_030-22b"/>
之義不明也秦之二世寵於趙髙封以萬户授之相印<lb/>
殺䝉恬於外誅李斯于内然趙髙知其威在已而以圖<lb/>
二世卒使閻樂弑之於望夷之宫故二世於趙髙非不<lb/>
有以恩徳之也而終遇禍者利害之情變也故富之而<lb/>
有不恩貴之而有不徳矣昔者陳恒専國以其君積厚<lb/>
施而得衆遂弑簡公季氏執魯政厚私邑而弱公室乃<lb/>
逐昭公夫二子䝉於主者至厚也甚者見弑而次者見<lb/>
逐積愛之生害也故盜不以得財而不殺其主人妾不<lb/>
<pb n="KR4e0162_WYG_030-23a"/>
以得寵而不忌其主母夫人之心何可厭矣故驕子多<lb/>
不孝寵臣多不忠是故人主必審處于富貴之與知非<lb/>
其所當則毋以其愛私之其所當者則毋以其憎吝之<lb/>
明知其所失則毋遂事而自安獨省其所發則毋溺情<lb/>
而不有所忍故韓侯則惜敝袴矣周襄則止請隧矣漢<lb/>
文帝則夜收北軍之節矣何者富貴必吝于小權勢名<lb/>
器在杜其漸也夫天之生物能爪牙者則去其羽翼誠<lb/>
以飛而食人則害廣矣是富貴權勢人之羽翼也故其<lb/>
<pb n="KR4e0162_WYG_030-23b"/>
與之也而必使其可制於我我富之者我能貧之我貴<lb/>
之者我能賤之夫然後従而富貴之是以權勢之門不<lb/>
開而名器之具不亂也夫干将莫邪天下之至利以刺<lb/>
人無扞之者然倒持而外柄則刃反著于其身人主能<lb/>
無倒持其柄則可矣<lb/>
　　　䇿術篇第十一<lb/>
䇿國者大抵務實於勢變而不詳於事理求伸其辯智<lb/>
而不要於指本善舉迫切之害而不及久逺之憂夫事<lb/>
<pb n="KR4e0162_WYG_030-24a"/>
理者宰勢變者也指本者統辯智者也存久逺之憂者<lb/>
弭迫切之害者也是故天下之事有不可究極者則必<lb/>
有所據有不可總納者則必有所歸有所易覩者則必<lb/>
有所難見夫䇿國者設不可究極之形而不知所據是<lb/>
故離合不常而使人無定見馳不可總納之說而不知<lb/>
所歸是故語言不一而使人無専聴陳易覩之害而遺<lb/>
所難見是故急遽不詳使人多畏而少慮是故六國之<lb/>
王寡於成事而同以淪胥者眩於䇿而不能擇也夫仁<lb/>
<pb n="KR4e0162_WYG_030-24b"/>
義者䇿國之術也天下之通理百家之要本而長久之<lb/>
道也功利塞仁義者也是故㳺士失於謀人主失於擇<lb/>
當年而不成累世而不决者功利之說行而仁義不明<lb/>
也夫仁義不明而功利行則天下攘攘焉皆為勢往如<lb/>
是則得勢者興而失勢者亡矣故秦於六國非能施仁<lb/>
義也然卒并諸侯朝同列者乃六國有以藉之也夫徳<lb/>
齊者以勢勝勢並者以徳勝勢者功利之階也徳者仁<lb/>
義之府也故功利者秦之所有而仁義者秦之所無也<lb/>
<pb n="KR4e0162_WYG_030-25a"/>
諸侯不以此時修仁義而乃稱功利焉釋其所無而尚<lb/>
其所有是故秦以一隅之僻據河華之要開殽函之塞<lb/>
東向而制天下天下之侯王視其分裂而聴其宰割卒<lb/>
無術以禦之者徳齊而彼之勢行也夫為功利者謂仁為<lb/>
不殺義為不取故言仁義則見迂濶而情䟽言功利則<lb/>
見切近而心向此過在䇿士而不究也夫仁義水火也<lb/>
水可濟亦可溺火可烹亦可燔故仁者可生可殺之道<lb/>
也義者可與可取之道也夫不殺不取者仁義之一端<lb/>
<pb n="KR4e0162_WYG_030-25b"/>
也故仁義之功利大矣而䇿士不能究也夫游談之士<lb/>
藉諸侯之車馬以為装貨諸侯之財幣以為居齎寳玉<lb/>
以親外交市土地以厚與國是故列地里之險夷陳兵<lb/>
革之鈍銳算儲積之厚薄亂主客之形反内外之情分<lb/>
散其事而變易其說故使天下諸侯之心交戰而不定<lb/>
兩端而不果疑于似是而莫能可否惑于利害而莫能<lb/>
従違由是敗約解従奉名獻都要地率服而入朝于秦<lb/>
矣故諸侯之事秦而甘心者仰其威勢而幸其親已也<lb/>
<pb n="KR4e0162_WYG_030-26a"/>
此諸侯不詳于䇿士之罪也於是秦得以行其逺交近<lb/>
攻之術而五國先㓕夫五國之㓕者則齊之罪也齊之<lb/>
與秦東西相望甞並帝而敵體故秦之所忌莫如齊然<lb/>
而緩攻齊者徒以有五國在也君王后<hi>齊王之后</hi>見諸侯之<lb/>
日屠於兵而境無遺矢之擾不知秦有所俟而以為厚<lb/>
已乃奉秦益謹而緩之救故齊之安者四十年及至勝<lb/>
后<hi>齊相姓名勝音升</hi>齊國亡而王建幽於共城<hi>共地名</hi>保一隅之<lb/>
衆亡五國之師便四十年之安滅百世之社稷此君王<lb/>
<pb n="KR4e0162_WYG_030-26b"/>
后之罪也夫譬之五國者鋒也齊則柄也五國者蔽也<lb/>
齊則地也此其勢至明也然坐視其鋒之摧而欲兾柄<lb/>
之無折立見其蔽之撤而猶希地之不露盖長久之術<lb/>
不察而迷于利害之近也建之幽于共齊人歌曰松耶<lb/>
栢耶住建共者客耶<hi>客謂陳馳</hi>此疾勝后之不明刺賔客之<lb/>
賣國也悲夫然究其失䇿不可無罪君王后也夫婦人<lb/>
可以治國家哉<lb/>
　　　心迹篇第十二<lb/>
<pb n="KR4e0162_WYG_030-27a"/>
天下之事在心知其意毋以迹固之則神明應而變化<lb/>
合變化合則端委見矣端委者變化之窽係也易曰天<lb/>
下一致而百慮同歸而殊途故百㑹於一而殊統於同<lb/>
夫端委者變化之始終也旁而通之以合變化約而省<lb/>
之以見端委聖哲之行也夫拘學不假於繩尺之外淺<lb/>
見不及于衣帶之下習而不思由而不察猶弓人之不<lb/>
能矢冶人之不能匠也故拘學不可以論廣淺見不可<lb/>
與指逺何也心不知其意而徒以迹固之也夫三皇不<lb/>
<pb n="KR4e0162_WYG_030-27b"/>
同道而皇之號不異五帝不同徳而帝之號不異三王<lb/>
不同治而並稱王五覇不同功而並稱伯此迹異而心<lb/>
同者也曷可不為同也堯之禪虞後世稱焉子噲遜燕<lb/>
卒亡其國而天下笑之伯夷叔齊兄弟相讓孔子賛之<lb/>
宋宣公立弟春秋譏焉武王伐紂懸其首於白旗天下<lb/>
不以此貶其令名田常弑簡公則不能辭弑君之惡周<lb/>
公伐管蔡不為賊兄弟唐太宗殺建成而後世短之凡<lb/>
此迹若不異然不得同者不求之心而求之迹也故效<lb/>
<pb n="KR4e0162_WYG_030-28a"/>
顰者益其醜學步者失其故故求迹以為近則愈逺矣<lb/>
夫時易則勢移情移則事易使五帝可以相㳂三王可<lb/>
以相襲則禮樂不為異同而文質不加損益也故迹似<lb/>
者不可以論心迹者變化之散著也茍可以其類者同<lb/>
之是田常為武王之行而建成迺管蔡之誅也故以其<lb/>
迹則雖有若之似不得為孔子以其心則雖魯人之異<lb/>
可以學栁下惠故車人不量車屨人不視足通其意也<lb/>
故荘生觀解牛知養生張旭觀舞劒知草書夫解牛于<lb/>
<pb n="KR4e0162_WYG_030-28b"/>
養生相懸也舞劒於草書至逺也然視之若一伎焉意<lb/>
誠通則迹不足以蔽之也是故圖以列陳也書以傳御<lb/>
也然以圖陳者不盡兵之道以書御者不盡馬之情盖<lb/>
迹之所求者有以限之也夫移易之間謂之變化變化<lb/>
之成謂之合同觀合同則可以見端委故物必求之端<lb/>
委矣端委見則能一萬物是故不出戸而知星辰不下<lb/>
堂而知山川夫天之相去至髙也地之相去至逺也必<lb/>
身及而目覩是天不可厯而地不可紀也夫累寸者至<lb/>
<pb n="KR4e0162_WYG_030-29a"/>
尺必差累銖者至兩必差故括天下之物必求端委求<lb/>
端委乃見天下之窽繫窽者物之以生者也繫者物之<lb/>
以㑹者也窽繫得則心通心者天下之至神也故能周<lb/>
流天下夫一者萬之所従出也故言一而不及萬為有<lb/>
餘言萬而不及一為不足聖人之道一而已故無不足<lb/>
故曰至道約而易操明而易知是故聖人不學而能愚<lb/>
人學之不能直所従者異路也<lb/>
　<lb/>
<pb n="KR4e0162_WYG_030-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻三十<lb/>
</p>
<p>
</p>
  </div>
<div>
                <head>大復集卷三十一</head>
    <p>
<pb n="KR4e0162_WYG_031-1a"/>
欽定四庫全書<lb/>
　大復集卷三十一　　　　明　何景明　撰<lb/>
　　内篇二十九篇<lb/>
何子曰世言曰勿為任任叢怨勿為激激干怒張子璉<lb/>
為御史嘗按治當世鉅重舉奏當世尊顯下弗厲其法<lb/>
而上不咎其言夫天下之事不患其任且激也患其先<lb/>
有意也先有意也任則貪功而悍作激則訐人以自標<lb/>
罕亡怨怒矣唯無意也雖多法而寡情人弗以為病也<lb/>
<pb n="KR4e0162_WYG_031-1b"/>
雖徑議而過實人弗以為搆也故陗壑之阻盜賊弗怨<lb/>
虛舟之觸褊心弗怒無意也<lb/>
何子謂雷守王子曰夫擊與牧異法而柔與能殊情㓂<lb/>
曰擊民曰牧逺曰柔邇曰能四者由有治以来莫之能<lb/>
有易也四者之易也弗晰而䝉於情也其弗䝉也移於<lb/>
勢也勢之移也畏以求免屈以求伸辱以求榮是三者<lb/>
心動而其情䝉情䝉而法易矣故縱奸漏枉牧㓂也伐<lb/>
善殘弱擊民也親昵而多蓄柔近也䟽𦕈而易威擾逺<lb/>
<pb n="KR4e0162_WYG_031-2a"/>
也由是求免而先畏求伸而先屈求榮而先辱其終謂<lb/>
之晰乎夫法以事起道以身立時而變化從乎其人羿<lb/>
之射也不以逺近要之中的而已矣扁之醫也不以强<lb/>
瘠要之對病而已矣夫能中而對者心一而視外晰也<lb/>
弗晰者心之蔽者也晰而有所移者蔽之甚者也晰也<lb/>
弗移也明而有勇者也<lb/>
盛子令太平太平鉅多桀難治何子曰一人百羊無弗<lb/>
羣者百人一虎無弗搏者言治體異也十室之邑必有<lb/>
<pb n="KR4e0162_WYG_031-2b"/>
忠信百歩之内必有茂草言惡必有善也故君子不以<lb/>
善隠惡不以惡傷善夫知而好白易遁也剛而好發易<lb/>
嘗也好尚而有欲易畏也三者凡以有已也有已者不<lb/>
可以治人夫執火而盗避借㓂以明也屢罵而童子弗<lb/>
趨不慎出也虎豹之在山也莫之能近也然可以出而<lb/>
穽之者有嗜于人也是故君子之治民以民之知知民<lb/>
則獲見其情以民之怒怒民則獲伸其威自潔以求直<lb/>
則人弗得訾故辨其文異其品黒白章矣公其法定其<lb/>
<pb n="KR4e0162_WYG_031-3a"/>
守志令行矣制愛而取義詘利而尚節身名榮矣<lb/>
光祿署丞陳子為太谷令吕給事請於何子曰光祿丞<lb/>
也貳而内吏也大谷令也長而外吏也丞也令也貳也<lb/>
長也内也外也弗相諳也予曰丞嘗修膳致養於上矣<lb/>
其不知養民矣乎令也養民者也曰大谷何以養也曰<lb/>
和之曰大谷盡驁也安可以和也曰大谷固盡驁也将<lb/>
移之乎存之也若移之也用六師弗用令也其用令也<lb/>
則和之爾矣夫虎也馴之龍也擾之矧大谷者民也曰<lb/>
<pb n="KR4e0162_WYG_031-3b"/>
和之也不懼縦乎縦難制也曰是順私従暴也夫和之<lb/>
也者剛也柔之亢也下之疾也緩之馬調也則弗犯駕<lb/>
鷹習也則弗掣韝和也者非順私従暴也<lb/>
何子曰天下之味五錯而味不可勝用也天下之色五<lb/>
錯而色不可勝用也天下之音五錯而音不可勝用也<lb/>
錯之者和之也和之用廣矣是故常以經變也變以緯<lb/>
常也常變經緯用無窮也<lb/>
侯汝立氏者年三十四而為司馬選部郎中為東昌守<lb/>
<pb n="KR4e0162_WYG_031-4a"/>
始汝立力樹職正法又陳職抗章求免弗獲又乞徙學<lb/>
官便養又弗獲乃出守東昌何子曰鄙人曰丐乍富廢<lb/>
飯言創貧也然殉義弗折樹名以自著者貧賤之士多<lb/>
有之而貴習厚享者弗與也何耶予嘗有友三人焉三<lb/>
人者咸節士也大梁李子為郎吏言外家河内何子為<lb/>
史官言兵事髙陵吕子為講官言時政三子皆貧賤士<lb/>
也茍有志於創貧賤焉則其能皆可以富貴也然而三<lb/>
子者弗為也夫才者弗憚獨任而志者耻於旅升故致<lb/>
<pb n="KR4e0162_WYG_031-4b"/>
中曰聖矯衆曰髙同流曰汚汚者未有不借聖以訾髙<lb/>
者也天下治公道行於上天下否公議興於下道行於<lb/>
上也吾從上議興於下也吾従下非秉哲篤尚之士安<lb/>
有弗移於此者也<lb/>
御史王子廷相按湖廣清軍其友皆曰今御史弗易任<lb/>
矣御史上予之重以俾法行下視其重以謹法守故御<lb/>
史重則政弗弊而吏不踰今御史有舉其職者上曰怙<lb/>
威而肆下曰慿勢而陵為御史者不亦難乎富人以千<lb/>
<pb n="KR4e0162_WYG_031-5a"/>
金使其子賈子盡散千金求息富人怒之主人有使其<lb/>
家監朴㒒者㒒怨而罵監由是觀之御史誠舉其職有<lb/>
不干怒府怨者耶景明曰夫今御史若是有之矣雖然<lb/>
子終不以父怒惰賈監亦不以㒒怨廢朴夫覈名實非<lb/>
行禍福曷以曰肆别淑慝非任喜怒曷以曰陵若是曷<lb/>
以怨怒也如怨而怒又曷辭焉<lb/>
張御史言事于朝有風按淮揚鹽何子曰淮揚天下之<lb/>
衢也舟車之所㑹多豪富私販豪怙勢富行貨私作奸<lb/>
<pb n="KR4e0162_WYG_031-5b"/>
勢撓權貨溺度奸敝法御史者剷豪以屈勢平富以拒<lb/>
貨治私以發奸小舉而敝滋大舉而變生故御史者莫<lb/>
有弗難于淮揚者矣夫至動者風也先發者機也捍難<lb/>
者格也能行三者于天下無難矣夫格者力之至也機<lb/>
者智之至也風者積之至也三者之變化格淺而機深<lb/>
風神速矣故風也者智者之所屈也况豪富行私者乎<lb/>
唐大夫為福建按察司副使何子曰天子擢大夫将以<lb/>
昌其法乎今天下吏治蒸蒸靡矣司法者怵威而刼于<lb/>
<pb n="KR4e0162_WYG_031-6a"/>
勢思以為媚縱弛其目變易其章乆矣履正以蹈危守<lb/>
直以中害豈人人樂為者耶於是法令紏繆百姓無所<lb/>
䕶過日以滋偽吏無何於上下益舞智臨之又安與議<lb/>
於繩墨之間尺寸之内乎夫明法難執法又難也明法<lb/>
者奸弗眩執法者勢弗奪弗眩智也弗奪剛也孔子曰<lb/>
吾未見剛者此何可不謂難也法所以集衆心衛大勢<lb/>
也茍可以奪則政弗彊政弗彊則鉅豪免鉅豪免則𦕈<lb/>
弱逮法弗行于鉅豪而日籍于𦕈弱是踈天下之心而<lb/>
<pb n="KR4e0162_WYG_031-6b"/>
貶莫大之勢也憂治者寧矇然而弗視已乎故唐大夫<lb/>
之擢天子將以昌其法也夫使執法者皆有明陟賣法<lb/>
者皆有幽黜則履正守直之志遂而蹈危中害之慮踈<lb/>
矣法何有弗昌乎<lb/>
趙守之延安延安劉子曰延安民鄙地薄不足以辱良<lb/>
太守雖然敦俗化鄙致厚易安可以無良守邪又曰守<lb/>
在廣平賦詩為文廣平之治不廢何子曰若是延安又<lb/>
何憂乎夫檏所以受飾也卑所以受潤也夫詩之道尚<lb/>
<pb n="KR4e0162_WYG_031-7a"/>
情而有愛文之道尚事而有理是故召和感情者詩之<lb/>
道也慈惠出焉經徳緯事者文之道也禮義出焉夫飾<lb/>
莫大于禮義潤莫大于慈惠是故可以敦尚可以生息<lb/>
真陽陳子為鄉舉士績學待用者二十年矣不矯不附<lb/>
不害不干不矜不凟非其任不舉非其人不見非其物<lb/>
不有湛然不為㓗也闇然不為隠也皎然不為白也其<lb/>
視富貴也若惴其接厚利也若遺其處蓬居而藿食也<lb/>
若大享也選于天官天官以為垣曲令張給事曰夫令<lb/>
<pb n="KR4e0162_WYG_031-7b"/>
非難邪紏吏而子衆宣力而布徳振廢而啟蔽陳子難<lb/>
乎何子曰夫行視其所立為視其所守發視其所蓄安<lb/>
輪之車其轍不踰重兵之陣其剛不缺積竹之矢其中<lb/>
不靡故推其所立曰行施其所守曰為出其所蓄曰發<lb/>
故曰不知其仕視其處夫陳子之處也仕道備矣<lb/>
張元傑為魏縣方子侯子曰剛明者魏縣之才也立剛<lb/>
以守致明以用者魏縣之政也何子曰夫棟撓輻不撓<lb/>
棟任衆輻衆任也火燭弗若水鑒火著外水著内也夫<lb/>
<pb n="KR4e0162_WYG_031-8a"/>
衆任者事集而易行獨承者敗著内者闇而愈章著外<lb/>
者日晦是故天下之易屈者過用其剛者也天下之易<lb/>
蔽者過用其明者也剛明之用可不慎乎徃天下之吏<lb/>
率以剛明顯稍陟用之則剛者茸弗振矣明者蒙弗知<lb/>
矣此其才豈損于為吏邪是故今之為剛者為赫赫者<lb/>
也為明者為皦皦者也赫赫者多威而寡恵皦皦者多<lb/>
譽而寡實是故吏日顯而民日弱矣夫用智醫而逆治<lb/>
者彊病也用仁醫而順治者弱病也弱病之人彊病之<lb/>
<pb n="KR4e0162_WYG_031-8b"/>
醫亡弗殆矣今天下之民異於往也往也殷富故吏用<lb/>
其才擾之弗覺也今也罷餒罷餒之民擾之必死語曰<lb/>
無急如束薪無弗折矣無察如撤藩無弗亂矣此之謂<lb/>
也<lb/>
劉守之擢廬州也未即郡沮於言者乃俟調家居累一<lb/>
年餘又弗調守曰言者以予資弗任爾予未視治任弗<lb/>
任安可知哉予遂已邪何以見也乃復上京師謁吏部<lb/>
天子乃調守漢陽何景明曰予于漢陽甚感于古今之<lb/>
<pb n="KR4e0162_WYG_031-9a"/>
官用也古之用人視才視才也者考徳績罷不能是故<lb/>
近者有弗取也逺者有弗棄也貴者有可賤也賤者有<lb/>
可貴也今之用人視地視地也者徴發身等居位也由<lb/>
是要勢者日躋之恐弗達也而守散官者踰考弗徙矣<lb/>
又安有超格軼資者哉是故近益近逺益逺貴益貴賤<lb/>
益賤夫若是使才有其地地有其才又何缺焉茍才也<lb/>
無其地地也無其才豈不難哉或曰漢陽素貴富富者<lb/>
懼不善使也貴者懼不善事也不善事者難于上不善<lb/>
<pb n="KR4e0162_WYG_031-9b"/>
使者難于下曰漢陽有貴富者也且有者取諸人乎無<lb/>
者取諸人乎是故有貴者不取諸人以自耀也有富者<lb/>
不取諸人以自實也為漢陽上下者免矣<lb/>
何子謂寧國張同知曰夫飾車将以駕也飾馬將以馳<lb/>
也是故君子有名則寵有政則達夫修以立曰名行以<lb/>
理曰政名以榮曰寵政以顯曰達故名非飾標政非文<lb/>
具寵非耀時達非巧宦是故君子于名也思毁于政也<lb/>
思敝于寵也思辱于達也思塞思毁則終譽思敝則圖<lb/>
<pb n="KR4e0162_WYG_031-10a"/>
經思辱則常榮思塞則可達<lb/>
鄭子擢郎中治大同邊儲有與鄭子戚者見曰乃君兹<lb/>
擢予為不懌郎中近官也治邊儲居外不得與朝士列<lb/>
是逺之也治儲之事散有聚無士需将徴豪干㬥取凶<lb/>
不改歛貧不减費權利而府怨是難之也夫居逺處難<lb/>
非子宜也惟鄭子亦不懌景明聞之見鄭子曰夫謂子<lb/>
者過矣王臣弗以逺賤王役弗以難辭褊人多求親而<lb/>
憤䟽庸士多倖易而脫艱馬越險則駑駿別刃試堅則<lb/>
<pb n="KR4e0162_WYG_031-10b"/>
鋼鉛見故弗居逺其心弗著弗處難其能弗彰惟子之<lb/>
心不間逺惟子之能不窘難是以用子也夫逺之者重<lb/>
子也難之者任子也子行矣鄭子曰吾釋矣雖然權利<lb/>
府怨可謂無邪曰執火不燔嚮者多焦導水不溺涉者<lb/>
多沒故利人曰恵利已為害已茍不利人又安怨如有<lb/>
怨焉則非我矣古也執利權者桑𢎞羊敗于害劉晏敗<lb/>
于專不害不專用之為經使上不缺行之惟通使下不<lb/>
病在子也夫在子也夫<lb/>
<pb n="KR4e0162_WYG_031-11a"/>
李子将倅于蘇李子曰吾何以倅蘇也今之才吏予也<lb/>
弗能古之長者今也弗宜仲修曰不發靡著不興罔立<lb/>
行以敏達事以詳集弦急而矢颷櫛宻而髮䟽是故緩<lb/>
者不可以舉廢略者不可以週遺明法習文究情察物<lb/>
子其任乎本貞曰夫柱促而絃絶燭張而蚊至守止以<lb/>
制行勿使自亂處晦以含照勿使人見致用莫如蔵理<lb/>
繁莫如約子欲掲掲焉明數數焉盡難矣李子曰二子<lb/>
之言叛予安適何子曰二子之言類乎叛者也仲修之<lb/>
<pb n="KR4e0162_WYG_031-11b"/>
言為治也已本貞之言為修也已李子曰予兩有之以<lb/>
應變可乎曰不可兩有之以應變是以我冒物也冒之<lb/>
不足則必易焉是故以我冒物者不勝易為通焉則變<lb/>
在物應在我織屨者不量足無廢屨也制車者不試轍<lb/>
無棄車也為政者不嘗術無反政也理㑹而事不相逺<lb/>
情見而物不縣殊夫治而罔修則任法而情踈修而罔<lb/>
治則自愛而鮮任任法者必敝民自愛者必愚下是弗<lb/>
通之過也<lb/>
<pb n="KR4e0162_WYG_031-12a"/>
蔡子由吏科給事中出為福建按察司僉事搢紳大夫<lb/>
或惜之曰蔡子厚積而慎修識逺而髙計深亮物而濟<lb/>
務可使秉重居要内賛國經而外格時難今迺出近而<lb/>
處逺去言司而專職守弗足以施溥舉大匪衆望也何<lb/>
景明曰夫蔡子於屈伸之道能明之矣夫伸也者弗在<lb/>
髙爵榮名也屈也者弗在居約處卑也志達曰伸志塞<lb/>
曰屈故爵髙名榮而志弗達不失為屈約居卑處而志<lb/>
弗塞不失為伸嚮也一陳而求卑再陳而請病夫屈伸<lb/>
<pb n="KR4e0162_WYG_031-12b"/>
之道蔡子能明之矣夫人情智而自好智故洞先見末<lb/>
利害斯明自好故周畏不發不以冒危犯難蔡子智而<lb/>
任者也察物不擿行義不委私言若訥公言若訟非智<lb/>
而任者與夫智貴示任貴斷智而弗示則衆疑任而弗<lb/>
斷則中靡是故天以日月垂象人弗敢侮地以山川示<lb/>
險人弗敢踰孟賁狐疑則不若童子之必至猛虎猶豫<lb/>
則不若蜂蠆之必螫夫天下之事示則明斷則立矧司<lb/>
法乎司法者不示必有罔民不斷必有反令罔民匪智<lb/>
<pb n="KR4e0162_WYG_031-13a"/>
反令匪任蔡子智而不襮任而不易者推此可以達之<lb/>
天下也矧司法乎<lb/>
何子告蔡子曰司法者人之司命也發奸紏邪董正弼<lb/>
善司法是據故情蔽曰闇文究曰深綱弛曰緩目數曰<lb/>
急䦣則納愚深則藂怨緩則縦枉急則矯直四者司法<lb/>
之過也是故君子知詳而守易立嚴而行寛詳則弗遺<lb/>
易則弗害嚴則振寛則容詳易嚴寛是謂四徳徳以司<lb/>
法又何過焉<lb/>
<pb n="KR4e0162_WYG_031-13b"/>
進士積試而外補者弗豫申伯温為進士二年補丹陽<lb/>
令吕子曰丹陽無弗豫也予且甚喜東子曰何以知丹<lb/>
陽無弗豫哉且又何甚喜曰丹陽崇畜乆試志在必行<lb/>
畜崇思發試乆思任志行不違何弗豫乎夫天下患不<lb/>
行者三事權弗歸也衆志弗率也職序弗則也事權弗<lb/>
歸曰尸衆志弗率曰亂職序弗則曰越尸以處位視亂<lb/>
従越行何得矣一邑之事天下備矣舉其政事相歸莅<lb/>
其民衆相率糾其屬職相則諺曰賈人之有牛不如庖<lb/>
<pb n="KR4e0162_WYG_031-14a"/>
人之得割故事有不能行于國都者行于一邑公卿或<lb/>
不能制一令制之故茍失其職尊近弗行茍得其職卑<lb/>
逺可為詩曰或燕燕居息或盡悴事國夫行矣皇䘏顦<lb/>
顇如或弗行燕息又安肆焉故予喜丹陽者志行也東<lb/>
子曰子言善矣弗曰政在人乎謂令得行則是曰行匪<lb/>
艱予則弗能夫一邑之事天下備令宜知之均上下備<lb/>
文武善善而惡惡均上下則賦役備徴取寡備文武則<lb/>
知愛有禮知勇有義善善惡惡則賞不僣而刑不滛夫<lb/>
<pb n="KR4e0162_WYG_031-14b"/>
行人之所必怒是謂忘害舍人之所必恱是謂忘利故<lb/>
順上獲譽弗為也逆疆賈怨弗避也不以屈求伸弗以<lb/>
辱希榮是謂行志行匪艱乎吕子曰艱矣丹陽能之何<lb/>
子聞之曰吕子尚行而詘逸東子知逸以守艱丹陽之<lb/>
治備矣<lb/>
進士周子賢為宣城縣孫繼芳曰予聞猛獸在山狐狸<lb/>
不穴長衆之治弗可弛也故立文明禁操法示毒法令<lb/>
流行故盜不生子賢曰予聞茅柔而人籍之澤下而水<lb/>
<pb n="KR4e0162_WYG_031-15a"/>
歸之恩惠慈愛所以結衆也刑罰法令所以滋亂也故<lb/>
文生導民巧法出導民偷生息安理盜故不起周子因<lb/>
孫子見何子告之何子曰夫羊牽則郤驅則行馬控則<lb/>
行驅則逸剛柔之性異也故恩惠慈愛存良輔不及也<lb/>
刑罰法令遏㬥制太過也因而用之存乎其時周子曰<lb/>
予知之矣是剛柔之用也不執不廢以此長衆衆治矣<lb/>
教諭李君除襄陽通判問治何子曰治在教其友邵子<lb/>
曰予聞法由曰治風易曰教故制御董責人心威諷喻<lb/>
<pb n="KR4e0162_WYG_031-15b"/>
勸說民聴藐治民曰教無已緩乎曰子思曰修道曰教<lb/>
夫飾行為修由理為道成訓為教是故摽立者逺觀視<lb/>
風行者疾感動故儀刑聲聞莫如教夫吏不紀則民俗<lb/>
濫政不則則下志淫教者紀濫俗而則淫志之務也上<lb/>
敬主下貴貴上好士下賢賢上篤老下親親不取則下<lb/>
知介不害則下知仁其行約其施廣其動㣲其聞彰古<lb/>
者之待禽獸草木也不揜羣不射宿羽毛不成不登俎<lb/>
斧斤以時罟目四寸故山澤之蓄蕃殖聖人之禮其物<lb/>
<pb n="KR4e0162_WYG_031-16a"/>
若此也况其民乎今天下吏治弱者靡矣強者持其刑<lb/>
罰搏裂抗割之而已獵其民甚乎鳥獸折其民甚于草<lb/>
木又安有禮乎故曰不知教其行飾其理率其訓立古<lb/>
之教也<lb/>
南陽多文獻仕族至文達公盛大矣然文達公嘗稱葉<lb/>
焦氏焉焦氏由此遂著于天下士大夫間矣焦氏始有<lb/>
侍郎宏再有參政寛再有運使鈍再有知縣欽至文禎<lb/>
為樂清簿文禎與襄王拱之葉牛道徴及景明皆有姻<lb/>
<pb n="KR4e0162_WYG_031-16b"/>
舊往慶文禎文禎曰予忝于先矣夫先人皆顯仕于當<lb/>
世稱列于名公大君子予弗能踵躅紹芳矧有以増光<lb/>
益休者乎予豈終墜前聞哉三君子何以教也拱之曰<lb/>
夫良弓之子不失為箕良冶之子不失為裘若嗣宦焉<lb/>
弗在尊顯若能職焉将為休光道徴曰仕族之家易興<lb/>
而難繼易興者澤未斬而賢可象也難繼者美在前而<lb/>
媸易見也夫良弓之子不失為箕失其弓矣良冶之子<lb/>
不失為裘失其冶矣故盖愆為易而光烈為難子将勿<lb/>
<pb n="KR4e0162_WYG_031-17a"/>
忽其易以圖其難焉爾景明曰世宦弗若世徳世宦之<lb/>
家多㣲世徳之家多振世宦者富貴而損志世徳者禮<lb/>
義而有恒也夫焦氏稱于文達公盖有世徳焉匪徒世<lb/>
宦已也文禎曰三子之言教之矣<lb/>
大梁張徳充例為周府引禮舍人何子曰夫化必觀世<lb/>
行必矯俗要其本源委於末流故良法既敝則美意或<lb/>
㡬乎息矣今天下用士科貢興而孝廉賢良之舉廢科<lb/>
貢於孝廉賢良逺矣而人尚之其有以例拜官者則搢<lb/>
<pb n="KR4e0162_WYG_031-17b"/>
紳之徒弗道焉此何以哉或曰科貢者其盡非孝廉賢良<lb/>
之才者耶曰然則以例拜官者盡非科貢之才者耶故<lb/>
觀世以化者存乎上矯俗之行在其人焉爾夫使富者<lb/>
得官貧者得財上急國用下舒民力例之法意盖無不<lb/>
善而官者因以率行厲職又何以累其人品哉顧上以<lb/>
此括財而窮欲下以此籍勢而遂身是末流之敝也昔<lb/>
漢文帝許民賣爵司馬相如以貲為郎而文帝之治不<lb/>
以賣爵貶相如之名不以貲郎賤故意美者不論法嗜<lb/>
<pb n="KR4e0162_WYG_031-18a"/>
修者不論資<lb/>
陳真人夀何子曰夫闡教者道也受養者祿也厚生者<lb/>
欲也古之時真人不教而道著不祿而養豐不欲而生<lb/>
厚夫教而後著道之病也祿而後豐養之蠧也欲而後<lb/>
厚生之賊也夫夀者神之凝也天者物之役也真人能<lb/>
不用神邪能不恡物邪得寳而愛者不計蔵而待其自<lb/>
敝則無敝日計蔵焉使其無敝則敝嬰兒日啼而咽弗<lb/>
嗄不知其啼也日握而手不拳不知其握也日視而目<lb/>
<pb n="KR4e0162_WYG_031-18b"/>
不眊不知其視也夫神者不知而至者也故不用其神而<lb/>
神無不用夫知而至者神過也知而不至者神不足也<lb/>
過者中人之上不足者中人之下皆不能長生者害于<lb/>
知也是故不知而能與知而不能相懸逺矣神者氣之<lb/>
御也氣者形之御也氣以神動形以氣存不存而存故<lb/>
曰難老<lb/>
何子曰夫人有天受之而益焉者夫天之受之者乃其<lb/>
虛者也天之益之者乃其謙者也故海之容也水思歸<lb/>
<pb n="KR4e0162_WYG_031-19a"/>
之矣月之缺也光思増之矣有富能約是以長富有貴<lb/>
能下是以長貴有齒能幼是以長年<lb/>
何子觀河南癸酉同年㑹録曰録也序年列名凡以敦<lb/>
義識好爾然必昭著乆逺其事者非諸子所共志者耶<lb/>
凡河南之士㡬何也集于學弗萬人已爾集于試弗千<lb/>
人已爾然名于録者八十人焉爾矣較之亦希罕曠絶<lb/>
之遇也其事何可以不昭著乆逺耶夫身至𦕈也然且<lb/>
弗百年也即百年猶旦暮易至也榮勢往来若流光易<lb/>
<pb n="KR4e0162_WYG_031-19b"/>
絶也此三者非所圖以弗朽㓕也所圖以弗朽㓕也乃<lb/>
有在于形勢地位之外者乎夫至明者義也至永者名<lb/>
也疎利而義集義孚而名成是故君子顯義以遺名故<lb/>
形外也性内也夀弗長夭弗短也貴弗崇也賤弗貶也<lb/>
何子選次劉僉事詩總百五十六篇釐三巻皆精實確<lb/>
乎可以昭逖俟後弗惑矣曰嗟乎詩也者難言者也體<lb/>
物而肆采撰志而約情慎憲而明則是故比方屬類變<lb/>
異陳矣揆慮緒思幽㣲章矣徹逺以代蔽律古以格俗<lb/>
<pb n="KR4e0162_WYG_031-20a"/>
標凖見矣故單辭寡倫無以究賾指衆不一無以合方<lb/>
利近遺法無以純體是故博而聚之存乎學審而出之<lb/>
存乎心明而辨之存乎識夫詩之難言也獨言者難邪<lb/>
而知言者鮮矣<lb/>
大學士靳公有菴曰戒菴何子記之曰隧也而風出之<lb/>
隙也而風入之口者身之隧也不慎故戎興意者身之<lb/>
隙也不慎故邪進是故物必有始而事必有紀惟先也<lb/>
則有備而無患惟衆慎而弗一也則多畏而慮不周夫<lb/>
<pb n="KR4e0162_WYG_031-20b"/>
室有闗矢有機室之有闗也匪室而有闗也闗在門也<lb/>
矢之有機也匪矢而有機也機在弦也闗在門故室而<lb/>
冦不得踰機在弦故約百矢而弗匱也抑之詩曰慎爾<lb/>
出話言戒乎其口也曰敬爾威儀言戒乎其身也曰相<lb/>
在爾室尚不愧于屋漏言戒乎其心也夫心者天下之<lb/>
至一而萬事之紀也故放之六合而凖㫄于百世而無<lb/>
不括是故可以參天地而賛化育是故約而易操有功<lb/>
而不勞<lb/>
<pb n="KR4e0162_WYG_031-21a"/>
何子讀韓子書律吕直解叙曰夫神理之弗著其器數<lb/>
之亡乎天生一成萬一上萬下器數下下也由後世以<lb/>
來弗之詳矣其上焉者又安有所達哉是故聖人得一<lb/>
而知萬知者知萬以得一談一者虚而寡用談萬者廣<lb/>
而莫歸要之以知其要實者為至夫天地之間者氣也<lb/>
制而利則曰器生之節度曰數神理者氣之宰也是故<lb/>
器數詳則神理日明神理明而天下之事得矣<lb/>
　<lb/>
<pb n="KR4e0162_WYG_031-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻三十一<lb/>
</p>
<p>
</p>
  </div>
<div>
                <head>大復集巻三十二</head>
    <p>
<pb n="KR4e0162_WYG_032-1a"/>
欽定四庫全書<lb/>
　大復集巻三十二　　　　明　何景明　撰<lb/>
　　疏書共一十篇<lb/>
　　　應詔陳言治安疏<lb/>
中書舍人臣何景明謹奏為應詔陳言治安事邇者寝<lb/>
宫被災皇上兢惕勑諭羣臣下求直言大小臣庶仰見<lb/>
聖顔憂戚伏聴綸㫖痛切無不感動流涕謂聖心感悟<lb/>
事當轉移悲喜相繼慰慶兼至然自勑諭之後已将旬<lb/>
<pb n="KR4e0162_WYG_032-1b"/>
日未一視朝輔臣言官奏論邊軍畨僧義子數事一言<lb/>
未見採納一事未䝉施行臣觀災變之來天道甚邇陛<lb/>
下上回天怒下安人心如此數事宜急省改今復處之<lb/>
宴然未見損减一二豈陛下感悟之心忽萌而轉移之<lb/>
機復塞也臣民莫不失望中外實為軫心夫災禍切近<lb/>
悔厲斯深形勢積成改救何及臣上原天意下究民心<lb/>
近觀人事逺考古昔治亂存亡之機實在今日陛下欲<lb/>
圖理興化改絃易轍過此不為無可為矣臣聞天下之<lb/>
<pb n="KR4e0162_WYG_032-2a"/>
政精則治緩則亂明則治䦣則亂治亂存亡事理必然<lb/>
方今上下依逢逺近壅塞法度有失禮義弗彰功實不<lb/>
稽名器多濫欺蔽之風長偷惰之習成兼以民生已困<lb/>
冦盜未息兵馬弛備財力並竭外僅維持中實潰散其<lb/>
勢如此而其治如彼臣竊憂之陛下不急省躬以懲禍<lb/>
始而欲肆志以待患成何也臣聞内外附固長乆之道<lb/>
今聖躬單立皇儲未建内無手足相倚之親外無肺腑<lb/>
可託之戚后妃不得當御公輔不得通謁乃日與邊軍<lb/>
<pb n="KR4e0162_WYG_032-2b"/>
並出入畨僧義子同起居此皆今日創見先朝未聞<lb/>
也陛下何不一如言者所議早示聴斷且甲馬馳騁<lb/>
之塲不如廣厦細<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>之上竺乾邪穢之敎不如文儒<lb/>
談諷於前樂彼厭此臣所未喻若義子則陛下寵幸<lb/>
之臣自古寵幸鮮能善後原其所由盛滿為忌陛下<lb/>
尤宜早為裁抑明示區處使上者得保富貴其次得<lb/>
保首領義既不失恩亦有終豈不美乎夫國事執奏<lb/>
實在大臣大臣順㫖事乃寝敝臣謂大臣奏事宜使<lb/>
<pb n="KR4e0162_WYG_032-3a"/>
即决是非直陳利害凖則憲章制之理義不宜奏兩<lb/>
請之辭取阿上裁則制度不隳功實不謬名器可正<lb/>
其大臣進退當以義斷行賄干進無耻取容者併為<lb/>
罷斥而奨㧞恬退訪求耆俊則名節明而仕不茍然<lb/>
後嚴督庶官以成精明之治寛撫百姓而培殷富之基<lb/>
治安之道此其大畧要之大本祗在聖躬夫言茍切<lb/>
心何畏逆耳陛下若以章奏繁委瀆亂聖聰莫若一<lb/>
御便殿宣進輔弼召集侍従尊卑之禮不甚峻拒上<lb/>
<pb n="KR4e0162_WYG_032-3b"/>
下之情乃可通達必能陳說利弊開道禍福指斥時<lb/>
事為切心之言以悟陛下矣臣聞先勞後逸先逸後<lb/>
勞先後之間相去逺甚故儆戒之後必有餘樂怠荒<lb/>
之後必有餘憂陛下若體天心之仁愛念祖宗之創<lb/>
建堅自忍制常加矜飭務舉實政不事虛文太平之<lb/>
治可以立就永踐九重之安長享萬乗之樂憂勤於<lb/>
一時而怡豫于無窮陛下何難而不為此乎昔成王<lb/>
感於風雷之變乃有刑措之休髙宗感於雊雉之異<lb/>
<pb n="KR4e0162_WYG_032-4a"/>
是臻嘉靖之效陛下深惟感悟稍一轉移海内将從<lb/>
風而靡四夷必仰流而化商周守成之業亦何足多<lb/>
哉臣草茅㣲柔䝉先朝甄育陛下復收起於廢黜之<lb/>
餘恩徳至厚嘗欲以言圖報恐干出位之咎然臣之<lb/>
懐誠積慮乆矣乃今躬逢聖明開奨言路千載一時<lb/>
何忍容黙用是昩死上陳伏望皇上亮臣愚悃曲賜<lb/>
矜納臣不勝幸甚<lb/>
　　　上許太宰書<lb/>
<pb n="KR4e0162_WYG_032-4b"/>
中書舍人何某頓首上書冡宰許公下執事某誠至愚<lb/>
竊見明公自入吏部所推進者皆崇飾名節砥礪亷耻<lb/>
之士清議攸與羣望景附鄉鄙末進實亦私抃迺者主<lb/>
上幼冲權閹在内天紀錯易舉動大繆究人事考變<lb/>
異未有甚于此時者也然而上下之臣未見有秉徳明<lb/>
恤仗義伏節者某雖寡昧諒明公之所必憂也夫國有<lb/>
人曰實無曰虚以今日觀之雖謂之虛可也其所以繫<lb/>
大小之望致虚實之原實惟明公之責是明公雖欲無<lb/>
<pb n="KR4e0162_WYG_032-5a"/>
憂不可得已頃者聞權閹多干明公之正者議者難之<lb/>
或謂宜少自貶以為容夫自貶以為容者患失者之所<lb/>
為也孰謂明公表師百僚堅立萬仞者而為此乎某於<lb/>
明公素未伏謁然慕義甚深區區之懐不敢不露竊為<lb/>
明公畫二䇿惟明公之自擇焉一曰守正不撓不容於<lb/>
權閹而去者上䇿也二曰自貶以求容于權閹而不容<lb/>
於天下後世者下䇿也夫今之計止是二者二者俱為<lb/>
不容然守正不容可以激頺靡于當時流聲烈于後世<lb/>
<pb n="KR4e0162_WYG_032-5b"/>
損少而益者多自貶不容則頺靡益恣聲烈且敗益少<lb/>
而損者多二者曷重曷輕惟明公之自擇焉昔者子貢<lb/>
謂孔子曰夫子之道大天下莫能容盍少貶乎孔子曰<lb/>
良農能稼不能為穡良匠能巧不能為順君子能修其<lb/>
道綱而紀之統而理之而不能為容賜爾不務修道而<lb/>
務為容爾志不逺矣由是觀之士而未祿尚不可為容<lb/>
况位冢宰統百官而均四海者乎而何以為庶官之地<lb/>
天下之望乎今時匹夫女子咸知太息用以為慰者以<lb/>
<pb n="KR4e0162_WYG_032-6a"/>
有明公在位望明公深惟保重某積懐甚乆不敢輕造<lb/>
門下謹遣家人持書托閽者通焉幸明公賜察不即叱<lb/>
責<lb/>
　　　上楊䆳菴書<lb/>
㒒聞聖人哲士取人於衆惡明主顯相識賢於集毀夫<lb/>
狥同情則獨行見遺實多口則廉節被黜何也獨行者<lb/>
同情之所繆而廉節者衆口之所黜也昔匡章棄於通<lb/>
國而獲與於孟軻即墨汚於左右而受封於威王孔子<lb/>
<pb n="KR4e0162_WYG_032-6b"/>
明公冶之非罪晏嬰脫石父於縲絏是故衆惡之中聖<lb/>
哲之所必詳集毀之下明顯之所弗蔽也今有操獨行<lb/>
秉亷節而干衆惡負集毀若李夢陽者明公在上何可<lb/>
弗少加察而一援之也夫㒒於陽非敢謂其無過也自<lb/>
崇而弗下人太任而弗識時多憤激之氣乏兼容之量<lb/>
昧致柔之訓犯必折之戒此其過也若其飾身好修矜<lb/>
名投義見善必取見惡必擊不附炎門不趨利徑處逺<lb/>
懐不招之耻處近執莫麾之勇在野有兎罝之武在公<lb/>
<pb n="KR4e0162_WYG_032-7a"/>
著素絲之直立志抗行秉心陳力咸可尚也前與御史<lb/>
相迕同黨交搆恃其貞介不服文法邅延無已固其自<lb/>
取而尊達至為不恱縉紳靡然誹笑言官亟詆於朝法<lb/>
吏深鞠於獄惟恐摧之弗披而辱之弗窘也嗟哉亦已<lb/>
甚矣謂深懲以全之乃底其壊歴責以備之實求其缺<lb/>
謂其為髙好勝多事越位不即攻之将為患害則陽之<lb/>
為害弗猶愈於賣法成賄汚行喪守玩公詭避行私煽<lb/>
虐甘心附媚役志富勢者乎凡此一切置之不問而獨<lb/>
<pb n="KR4e0162_WYG_032-7b"/>
於陽而較焉何也大槩習於茍同而畏異已溺於混濁<lb/>
而非獨清便於相容而憚弗羣務為蔽闇而忌太白故<lb/>
當事謂之横伐奸謂之訐建樹謂之標已振起謂之輕<lb/>
事問民隠曰市名而出位持國法曰寡情而立威是以<lb/>
詭俗諧衆之人相倚為譽而直節獨行之士疾之若讎<lb/>
由此觀之仕宦之徒不貶損以就時㳺滑以希世何能<lb/>
免於今之人哉明公在上秉進退之權司統均之任奨<lb/>
㧞亷直沮抑邪枉而陽為門下相知之士其困於人若<lb/>
<pb n="KR4e0162_WYG_032-8a"/>
此况門墻之外萬里之逺者乎夫䜛言屢至慈母投杼<lb/>
浸漬之灌可解膠漆㒒於陽有肝膽之交聞於人言猶<lb/>
弗能無疑明公之門陽不敢徑達雖有欝壹何由少白<lb/>
然陽之事在江西者亦甚彰彰匪有隠惡難見也㒒嘗<lb/>
究之衆議士民頗公學校之徒曰陽敦古崇禮志在澄<lb/>
清閭閻之下曰陽不為撫按官爾可使盜賊息權勢不<lb/>
害我也夫學校之徒陽之黨也其言不徴閭閻之下無<lb/>
知之衆何以黨於陽哉今京師之士其弗知者則己流<lb/>
<pb n="KR4e0162_WYG_032-8b"/>
言傳訛昧形議影羣猜共怒一吠百聲持辯風起發言<lb/>
雷同矣間有知者則亦恐異同於威要之吏以遭口舌<lb/>
之禍視為秦越隨其軒輊夫反同情以伸人格衆口以<lb/>
明物此其弗利也必矣孰肯樂弗利而為之哉昔孔融<lb/>
鶚薦乎禰衡汾陽解爵於李白揚善登俊閔才舒困昭<lb/>
昭人代矣今陽之文藻敷贍才辯捷給誠二子之流匹<lb/>
而拘檢行止閑於禮義可以用世賁治二子弗若也乃<lb/>
窘辱摧靡卒無一為之地者僕甚傷之伏惟明公秉道<lb/>
<pb n="KR4e0162_WYG_032-9a"/>
服人積望鎮衆力可以移易範可以表正於陽少加援<lb/>
察采士民之議捐比附之論使邪枉無順遂之私亷直<lb/>
無不容之嘆非獨陽之幸也國家斯文幸甚<lb/>
　　　上李西涯書<lb/>
前伏聞明公體中不懌竊見在閣省食多事形勢心憂<lb/>
宜必至此某再造門下省問不得一望見顔色退而抑<lb/>
欝累日又聞少康矣甚喜慰然疑乆弗見出昨乃見有<lb/>
引疾求退之疏明公之識非末進可窺然竊以為未安<lb/>
<pb n="KR4e0162_WYG_032-9b"/>
也近河南盜賊日益横起山東士卒經年露暴國有強<lb/>
禦而獄有言官野有屠戮而朝方宴笑廷議大繆市令<lb/>
不行勢急燔溺獨恃明公拯救爾未宜閉戸無聞在家<lb/>
不知迺復棄而引去益非明公所以後身而急國家之<lb/>
難也古之大臣功成事定然後避寵利持盈滿深思髙<lb/>
舉保身完名是故保身完名者大臣之所以居成功處<lb/>
盛世也今明公責重望深任利害而當毀譽欲以此時<lb/>
保身完各難矣昔成王在幼殷人動揺召公告老公旦<lb/>
<pb n="KR4e0162_WYG_032-10a"/>
非之明公亦宜惋時悲人畧疑忌之嫌捐顧愛之念覽<lb/>
召公之迹體公旦之心則天下國家幸甚或以内有掣<lb/>
制事無違逆覽不可之㡬行必止之志然已晩矣若欲<lb/>
轉禍為福求成於壊則猶可及也夫同舟之人胡越一<lb/>
心見禍知畏覩患思防人之情也今内之用事有未然<lb/>
者私意蔽於内而利害之實不省忌諱容恱者衆而剴<lb/>
切之言未至也誠指事為之勢陳禍患之形喻以同難<lb/>
之義導其共濟之美開誠以示獨任不却更執以不回<lb/>
<pb n="KR4e0162_WYG_032-10b"/>
之操斷以必至之勇若是而明公出焉不為不可也若<lb/>
必惡汚就㓗見危圖全不惟觖天下之望亦不能免當<lb/>
時之議矣又或顧患依違少撓即屈則出處等耳亦非<lb/>
敢望於明公也夫成美者納善感恩者報義故袁盎進<lb/>
說於申屠朱雲納忠於蕭望古之大臣欲有為者未必<lb/>
不有匡士弼賛義夫慫慂者也某在家五嵗自期全命<lb/>
於蓬蒿之下過䝉明公收於廢棄之餘舉之下吏之列<lb/>
覩事激中既不能明諍於朝廷於明公左右又無以増<lb/>
<pb n="KR4e0162_WYG_032-11a"/>
明益髙補遺而輔不逮實甚耻焉恐終有以負明公敢<lb/>
志其狂昧布腸腹惟明公采覽無繆於古大臣出處之<lb/>
義<lb/>
　　　與侯都閫書<lb/>
侯都閫足下僕鄙薄於取與則甚謹而不敢茍足下前<lb/>
所恵牙筯并梳受之實非所欲初見來价道殷勤甚懇<lb/>
恐拒盛意故不復辭及途始知足下禮意甚衰凡物以<lb/>
表恭交以道接以禮雖孔子受之茍儀不及物君子弗<lb/>
<pb n="KR4e0162_WYG_032-11b"/>
屑也僕不敢以君子自號然不義之物受竊不安請以<lb/>
元封識返之幸不多怪僣妄敢呈一辭于足下僕自貴<lb/>
州抵雲南行陸四閱月車怠馬煩欲圖少逸故來就永<lb/>
寧之舟耳又聞霑益至永寧傳舍衛戍廢敝人皆狡不<lb/>
識上下又寡厮𨽻之役僕懼遲滯王命不即飭行李當<lb/>
時藩司諸公皆以足下當西路能禮往來士大夫為僕<lb/>
慰由是僕之西行遂果及歴烏撒黒張阿容摩尼之地<lb/>
冐赤水之炎犯雪山之寒入倒馬闗箐霧雨連旬不開<lb/>
<pb n="KR4e0162_WYG_032-12a"/>
竟日無人行廢蕪寒蔓猿泣鬼嘯思之令人神竦又羅<lb/>
羿出没刼略於道前後繼聞誠非人所居者僕始悔是<lb/>
行然望永寧則如歸以其有足下在也及抵界殊自慶<lb/>
其出夷窟而至大境目若開而明者去城不數里則寥<lb/>
然無一人出迎僕以足下主是亦必出郊而城門咫尺<lb/>
之地不能屈足下車馬及舘處至夜愈益不通問遂為<lb/>
盜所輕僕意足下素稱能禮士大夫者豈以㒒不足齒<lb/>
于士大夫之行與抑足下所禮者皆要路顯赫而僕非<lb/>
<pb n="KR4e0162_WYG_032-12b"/>
其流與足下宜不如是之汙也㒒不足言所執者乃王<lb/>
命也足下乃王臣也以王之臣而恭承王命不當乎何<lb/>
乃坐視其困而使之遲吾王命也凡禮之交際來有迎<lb/>
去有餞在主土者尤不可缺始而不肯枉迎足下託以<lb/>
他出其不枉送其亦他出乎若有他出為行者可也足<lb/>
下位尊恐屈官不出令麾下一出烏乎不可何使之寂<lb/>
然不出也意者足下以僕夫之故為累足下遂簡僕耶<lb/>
然足下為天子捍衛逺人使行不拾遺居者安堵其<lb/>
<pb n="KR4e0162_WYG_032-13a"/>
職也乃致盜入公署偷竊天子使臣之物是僕累足下<lb/>
亦足下累僕耶古人有我心則慰之詩非僕所敢希于<lb/>
足下也足下又以僕欲讓衛官故衛官不來見夫僕之<lb/>
𨽻役供具皆衛官所當承者今倨然侈然不與僕接足<lb/>
下又従而為之辭則衛官之簡僕固端於足下矣盖君<lb/>
子之待人以義不以利害以情不以顯晦足下於二者<lb/>
不知察而人稱其能禮士大夫何也昔葉公好龍几杖<lb/>
門戸皆手畫龍形一日有龍下于庭葉公驚且走曰吾<lb/>
<pb n="KR4e0162_WYG_032-13b"/>
非好真龍也足下之禮士大夫無乃葉公之好龍與抑<lb/>
如僕前顯晦利害之說與足下審之僕願以君子成足<lb/>
下盜一事望足下留心僕誠亦累足下也僣妄盡所欲<lb/>
言甚得罪乞亮而恕之<lb/>
　　　擬與藩司論救荒書<lb/>
頃者聞朝廷以淮西告災蠲其常稅命守臣存撫賑貸<lb/>
此正主上俯念元元之意恵甚渥也今郊㕓鄉鄙之民<lb/>
捐室廬去田畮訣兄弟叛父母而出者聞皆賣其妻子<lb/>
<pb n="KR4e0162_WYG_032-14a"/>
身為奴婢甚者棄尸道路百不存一其未徙者又皆覆<lb/>
釡闔室坐以待斃有快於速死自經樹枝者夫死者不<lb/>
收而生者未哺往事已鑒而来勢方迫此正執事者所<lb/>
宜控竭智慮紓遐猷布隆恵以寛民生以承上意之日<lb/>
也然而利害之實不省緩急之端昧序内無存變之䘏<lb/>
而外無應務之策甚非所以謹生齒之大命而彰主上<lb/>
之實澤者也竊於執事有不取焉誠使僕開其利害執<lb/>
事試聴之今為民計大率利一而其害有三徴求之擾<lb/>
<pb n="KR4e0162_WYG_032-14b"/>
工役之勤冦盜之憂此為三害而所利於民者獨發倉<lb/>
廩一事耳利害不並施而多寡不相敵今徴鷹犬者使<lb/>
吏執箠索民出錢又胡椒馬布枲鞶纓諸物屢下於民<lb/>
需價償之價倍而民實不得又屢取絺綌使女無餘葛<lb/>
此皆非賦之歛不貢之供猶日繼不絶是徴求之擾尚<lb/>
在也至王府黄河之役築城修塋之夫丁連老羸扶顛<lb/>
起廢褁粮數百里死者已半而莫為中止工役之勤如<lb/>
昔也前者因民刼畧為盜下令各鄉置捕詰之役以為<lb/>
<pb n="KR4e0162_WYG_032-15a"/>
便宜然捕者乗機生奸深察㫄逮平日無頼子弟為之<lb/>
爪牙羽翼家歴户至殺人牛馬取人貨財盜未及除而<lb/>
良者䝉禍有司因循莫為之省是冦盜之憂尚在而又<lb/>
倍之也發倉廩本以利民而其弊反甚倉舍一啓豪強<lb/>
駢集里胥鄉老匿貧估富公家之積祗以飽市井遊食<lb/>
之徒而野處之民曽不得見糠粃富者連車方輿而貧<lb/>
者曽不獲斗升又鄉民有入城待給者資粮已盡日貨<lb/>
餅餌而卒不得與比其少得不足償貸反因是致死耳<lb/>
<pb n="KR4e0162_WYG_032-15b"/>
聞目睹可為痛扼夫欲有所與必先為去其所奪養馴<lb/>
兎者不蓄獵犬植茂樹者不伐斧柯以其近害也故止<lb/>
沸不損其薪徒酌水浥之沸不見止養人飼其口腹而<lb/>
刲其股肉終不得活今三害未去而欲興一利以救民<lb/>
之㐫何以異此也<lb/>
　　　與寗兵備書<lb/>
日者見執事求退之疏出處大義要宜有此夫朝廷處<lb/>
執事者善矣執事之情則得矣然地方軍民其如何邪<lb/>
<pb n="KR4e0162_WYG_032-16a"/>
僕自愧身處闥閣之内職在書史之藝不親言責政要<lb/>
徒以口舌私自論列以伸執事於士大夫友朋之間則<lb/>
亦蔑矣更投之於弗合而忌之於必沮無怪乎勢之難<lb/>
也夫天下之事百人成之不足一人壊之有餘大抵今<lb/>
之人率不察於利害之實而必遂其意見之私略其所<lb/>
齊而惟攻其所不同故泛議者騰無情之謗而中禍者<lb/>
下有隙之毒天下之事奚所救而欲勿壊也僕所憤惜<lb/>
豈獨為執事耶夫良吏不媚上不求懐于民特士不求<lb/>
<pb n="KR4e0162_WYG_032-16b"/>
無非于衆而欲伸于偉哲不恒之士故其節介而恵不<lb/>
遺志逺而名不孤今河南之童黎則念執事矣京師之<lb/>
士有偉哲不恒者于執事又有不俟執手杯酒之交而<lb/>
知之者矣執事何以得此邪亦可以自喜矣夫以位榮<lb/>
人人所樂趨以事責位人所必避是故才者任難於亂<lb/>
而闒茸藉貴于平安今仕宦之情莫能易此平居攘華<lb/>
要以自利爾急則憚害而罕任雖在華要将委而去之<lb/>
即使執事他日見用屬時無事則不免言者之欲摧敗<lb/>
<pb n="KR4e0162_WYG_032-17a"/>
茍稍有事司權力當利害以責一旦之用将必有不舍<lb/>
執事者矣惟執事定志安身勿以時論少自沮易僕之<lb/>
所深望也昔馬遷奮格衆之見不愛其身以伸李陵陵<lb/>
卒隤其家聲以累太史夫陵實國士不能勇于一日之<lb/>
死而欲幸望于不世之圖卒之老于異俗而節不立身<lb/>
殞而志不明于人此義夫千載之恨也執事髙俊樹立<lb/>
非庸可冀其一二然所伸于偉哲不恒之知者僕惓惓<lb/>
望焉惟執事圖之<lb/>
<pb n="KR4e0162_WYG_032-17b"/>
　　　與何粹夫書<lb/>
景明頓首粹夫先生閣下日者先生示以疏歸竊與子<lb/>
鍾計慮謂宜且止更值時方忌諱虞有觸冐且疏而部<lb/>
不可之無益舉動古人以禮義制進退進不可茍退豈<lb/>
可輕先生裁之海内友朋屬目㡬何三四君子悉已謝<lb/>
時仲木退耕于髙陵獻吉覊處于大梁徳涵乆廢于岐<lb/>
下子衡伏竄于海濵有憂國傷人之思而寧無云亡殄<lb/>
瘁之嘆乎先生乃復欲憤世自遂長往之情得矣恐不<lb/>
<pb n="KR4e0162_WYG_032-18a"/>
免于扁心之譏而或繆于義退之道也夫據勢而經施<lb/>
従風而順化知遇曠代之事也經常以緯變成易以忍<lb/>
難君子隨時之用也若稍不可意不能其煩便自委去<lb/>
則天下欲承君子之澤㡬無時矣僕不肖獲聴于先生<lb/>
先生服亷守介明徳峻行雖子罕之却璧幼安之揮金<lb/>
閔叔之不食遺蒜無已之不受贈袍何以尚之至其瑰<lb/>
論精識周知曲中略于章句之末而超于尺寸之外可<lb/>
以參賾濟務昭逺明㣲盖僕之所深尚者然數年以来<lb/>
<pb n="KR4e0162_WYG_032-18b"/>
執論究迹似猶獨行一節之事而未合於聖人通士之<lb/>
觀何也夫徇時就功世不能器秉樸滅華徒飾亡實四<lb/>
者皆非通聖也通士不居器而滯用聖人不專質而喪<lb/>
文故簠簋之器必飾金玉棟梁之匠不彫濩落何也物<lb/>
有所不容而貴有所必須也今先生或者敦質而太略<lb/>
于文器大而人莫能用惟先生少自抑忍順卑俟時以<lb/>
存人望以慰交㳺之私夫龍蛇之徳變化之義先生藴<lb/>
之素矣㒒恃知愛輒敢既其愚臆惟先生亮之<lb/>
<pb n="KR4e0162_WYG_032-19a"/>
　　　與李空同論詩書<lb/>
敬奉華牘省誦連日初憮然若遺既渙渙然若有釋也<lb/>
發迷徹蔽愛助激成空同子功徳我者厚矣僕自念離<lb/>
析以来單處寡類格人逖徳程缺元龜去道符爽是故<lb/>
述作靡式而進退失步也空同子曰子必有諤諤之評<lb/>
夫空同子何有於僕諤諤也然僕所自志者何可弗一<lb/>
質之追昔為詩空同子刻意古範鑄形宿鏌而獨守尺<lb/>
寸僕則欲富于材積領㑹神情臨景構結不倣形迹詩<lb/>
<pb n="KR4e0162_WYG_032-19b"/>
曰惟其有之是以似之以有求似僕之愚也近詩以盛<lb/>
唐為尚宋人似蒼老而實疎鹵元人似秀峻而實淺俗<lb/>
今僕詩不免元習而空同近作間入于宋僕固蹇拙薄<lb/>
劣何敢自列于古人空同方雄視數代立振古之作乃<lb/>
亦至此何也凡物有則弗及者及而退者與過焉者均<lb/>
謂之不至譬之為詩僕則可謂弗及者若空同求之則<lb/>
過矣夫意象應曰合意象乖曰離是故乾坤之卦體天<lb/>
地之撰意象盡矣空同丙寅間詩為合江西以後詩為<lb/>
<pb n="KR4e0162_WYG_032-20a"/>
離譬之樂衆響赴㑹條理乃貫一音獨奏成章則難故<lb/>
絲竹之音要𦕈木革之音殺直若獨取殺直而并棄要<lb/>
𦕈之聲何以窮極至妙感情飾聴也試取丙寅間作叩<lb/>
其音尚中金石而江西以後之作辭艱者意反近意苦<lb/>
者辭反常色澹黯而中理披慢讀之若揺鞞鐸耳空同<lb/>
貶清俊響亮而明柔澹沉著含蓄典厚之義此詩家要<lb/>
㫖大體也然究之作者命意敷辭兼于諸義不設自具<lb/>
若閑緩寂寞以為柔澹重濁剜切以為沉著艱詰晦塞<lb/>
<pb n="KR4e0162_WYG_032-20b"/>
以為含蓄野俚輳積以為典厚豈惟繆于諸義亦併其<lb/>
俊語亮節悉失之矣鴻荒邈矣書契以来人文漸朗孔<lb/>
子斯為折中之聖自餘諸子悉成一家之言體物雜撰<lb/>
言辭各殊君子不例而同之也取其善焉已爾故曹劉<lb/>
阮陸下及李杜異曲同工各擅其時並稱能言何也詞<lb/>
有髙下皆能擬議以成其變化也若必例其同曲夫然<lb/>
後取則既主曹劉阮陸矣李杜即不得更登詩壇何以<lb/>
為千載獨步也僕嘗謂詩文有不可易之法者辭斷而<lb/>
<pb n="KR4e0162_WYG_032-21a"/>
意屬聫類而比物也上考古聖立言中徴秦漢緒論下<lb/>
采魏晉聲詩莫之有易也夫文靡于隋韓力振之然古<lb/>
文之法亡于韓詩弱于陶謝力振之然古詩之法亦亡<lb/>
于謝比空同嘗稱陸謝僕參詳其作陸詩語俳體不俳<lb/>
也謝則體語俱俳矣未可以其語似遂得並例也故法<lb/>
同則語不必同矣僕觀堯舜周孔子思孟氏之書皆不<lb/>
相沿襲而相發明是故徳日新而道廣此實聖聖傳授<lb/>
之心也後世俗儒專守訓詁執其一說終身弗解相傳<lb/>
<pb n="KR4e0162_WYG_032-21b"/>
之意背矣今為詩不推類極變開其未發泯其擬議之<lb/>
迹以成神聖之功徒叙其已陳修飾成文稍離舊本便<lb/>
自杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>如小兒倚物能行獨趨顛仆雖由此即曹劉即<lb/>
阮陸即李杜且何以益於道化也佛有筏喻言舍筏則<lb/>
達岸矣達岸則舍筏矣今空同之才足以命世其志金<lb/>
石可斷又有超代軼俗之見自僕遊従獲覩作述今且<lb/>
十餘年來矣其髙者不能外前人也下焉者已踐近代<lb/>
矣自創一堂室開一户牖成一家之言以傳不朽者非<lb/>
<pb n="KR4e0162_WYG_032-22a"/>
空同撰焉誰也易大傳曰神而明之存乎徳行成性存<lb/>
存道義之門是故可以通古今可以攝衆妙可以出萬<lb/>
有是故殊途百慮而一致同歸夫聲以竅生色以質麗<lb/>
虚其竅不假聲矣實其質不假色矣茍實其竅虛其質<lb/>
而求之聲色之末則終於無有矣北風便冀反復鄙說<lb/>
幸甚<lb/>
　　　與李中丞書<lb/>
自奉岳州顔色澧州書問今十餘年來矣執事名位日<lb/>
<pb n="KR4e0162_WYG_032-22b"/>
起内外屬望僕誠亦私遂期仰撫臨之初䝉降禮寒門<lb/>
頃者又辱封書之貺想聆徳音式如金玉近覩執事疏<lb/>
奏條布舉捨興革濟務之功格俗之化盖次第具矣天<lb/>
其猶有活中土人意邪僕觀比日之事大率上多取容<lb/>
而下多憤激譬之天下之勢病弱者也非一藥可療容<lb/>
者養患以待亡激者速禍而無補故非得大國醫使成<lb/>
專任久試之効何以救危困也夫古之人學道以為己<lb/>
也學官以為人也其心一也道無為己之徳而官無為<lb/>
<pb n="KR4e0162_WYG_032-23a"/>
人之澤所従學者異也中者聖之則也正者人之矩也<lb/>
中正者易之體用也不容不激維中維正舍執事吾誰<lb/>
従乎夫樞機得人重于方鎮謂樞機約旋而博𬒳也事<lb/>
勢有不然者矣上治則視樞機上忽則視方鎮樞機之<lb/>
地先君方鎮之地先民故方鎮者地逺而官尊地逺官<lb/>
尊則力可抗而權倖之威弗易及也即使執事入叅樞<lb/>
機恐無所容其巧力而不可一日居不如在方鎮之猶<lb/>
獲志也僕之所望者惟得專任乆試乃中土之幸𤨏言<lb/>
<pb n="KR4e0162_WYG_032-23b"/>
鄙慮無足采者幸垂省覽復誨不宣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻三十二<lb/>
</p>
<p>
</p>
  </div>
<div>
                <head>大復集巻三十三</head>
    <p>
<pb n="KR4e0162_WYG_033-1a"/>
欽定四庫全書<lb/>
　大復集巻三十三　　　　明　何景明　撰<lb/>
　　記問說共九篇<lb/>
　　　沱西別業記<lb/>
沱出於江予嘗浮江下峽所束勢漂疾淪滙瀾湧漩洑<lb/>
莫得旁展既入荆地平溢十數里其勢始得自縦乃有<lb/>
别出若沱者焉沱至華容則蜿蜒迴復帶城抱郭起伏<lb/>
皆自重岡曲壠相應顯又瑩澈可鏡予望慕者乆之乃<lb/>
<pb n="KR4e0162_WYG_033-1b"/>
知其地多秀産固有山川䕃之也吾郡守孫公華容人<lb/>
間以是語之公曰沱之西吾别業在焉始吾逰沱西見<lb/>
其地膏塲繡澮可以稼穡水有青赤雜色之魚可以罾<lb/>
網中有夷爽可搆而湖山四塞又可以眺而得也遂購<lb/>
得之他日獲解宦将惟是以終而子昔嘗得其槩為我<lb/>
記一言予業已竒公曰是予所云華容秀産也既公之<lb/>
子世其者来從予㳺予益竒之曰是又所謂秀産也而<lb/>
愈益信山川之能䕃也孰知予向所見山川者固公家<lb/>
<pb n="KR4e0162_WYG_033-2a"/>
物也公在壮嵗官至郡大夫而聲績懋著向往方殷未<lb/>
可以言退也然予見今之仕者多以官為家而歸則無<lb/>
所終公乃預有是計其明達邈有弗可逮也别業至邑<lb/>
三里地名三里店東牆以城睥睨互出林表西峙白鼎<lb/>
後為黄湖前有湖曰田家湖湖之外為禹山列如屏障<lb/>
襍見丹碧雲烟之所出入光景之所射映朝夕四時之<lb/>
所變化不可紀状而公誠有成功引退之時日處其中<lb/>
治田灌園持書訓子孫暇則置酒召客相與投壺彈棊<lb/>
<pb n="KR4e0162_WYG_033-2b"/>
無不可樂者此固公所先畫於心而奚俟乎予言也既<lb/>
紀其勝復為沱水四章他日過沱西之堂幸歌以自侑<lb/>
詞曰沱之水清且漣兮宜爾子孫秀且賢兮沱之滸有<lb/>
田膴膴我往于田其實碩甫沱之中其夷可宫我日以<lb/>
居裕其有終沱之外其山若㑹予日以絃用綏我年<lb/>
　　　　沱水四章章四句<lb/>
　　　龍灣草堂記<lb/>
龍灣在靈寳縣之南入函谷次古虢國左洪溜澗而秦<lb/>
<pb n="KR4e0162_WYG_033-3a"/>
嶺右盤山沃野流水湧泉可田圃而宜稻竹許子之家<lb/>
食也樂其地葺堂焉棲之今年許子召為尚寶丞數<lb/>
月復乞歸曰予兹得告歸斯堂矣其遂以息營養年勉<lb/>
遁以成學乎余聞之曰許子蓄乆而升器飾而賁用然<lb/>
且翩翩然有髙舉之思焉其志固君子所尚而非可以<lb/>
與世俗淺見寡聞者道也夫憤世之意淺則離俗之志<lb/>
不决復古之志少則繼往之作不興昔者王教之一也<lb/>
國有學鄉有序而已矣士不私肄其學而人不私宗其<lb/>
<pb n="KR4e0162_WYG_033-3b"/>
道其後郡邑之下有書院焉山澤之間有精舍焉學殊<lb/>
而肄道同而宗是王教之離也夫學肄而明也道行而<lb/>
達也従乎上者化流而易従乎下者化格而難茍遇其<lb/>
難也則君子亦自明其學自達其道已矣百世之下無<lb/>
聖人焉則作者之意亡百世之下無賢人焉則述者之<lb/>
意亡君子慮焉是故日之含照也不以蔀屋不輝雨之<lb/>
降澤也不以覆甕不注夫道隠而經要廣大而㣲志意<lb/>
修則立精思則通窮理而極數則神是故萬世不易者<lb/>
<pb n="KR4e0162_WYG_033-4a"/>
道也窮不移其守而困不遷其業者君子之學也夫龍<lb/>
門河洛之間古聖賢之都里聲教遺風存焉許子搆斯<lb/>
堂而棲也豈徒自遁以遂其髙者也<lb/>
　　　信陽修城記<lb/>
僉事閻君子明兵備之三年城信陽成集余與都給事<lb/>
張季升登而觀之臺隍峻浚樓堞虧蔽表帶山河裏括<lb/>
萬家之室相顧歎曰壮哉麗乎斯地萬年之固也先是<lb/>
僉事寗伯東氏來兵備值大盜之後為防焉廵舊城視<lb/>
<pb n="KR4e0162_WYG_033-4b"/>
之曰庳也必崇而新之乃計費度工措財於官府取力<lb/>
於隙民嵗餘城南門迤西北至東門起北門樓大功未<lb/>
就去又遇積雨墻壊數百丈閻君至則完其壊者城東<lb/>
門至南門立三門樓東縣鼓司晨西縣鐘司昏又置漏<lb/>
小南門司晝夜四時甃城上令旁下而走水即積雨不<lb/>
壊其役不亟而功有稽其用經而力紓故三年而城成<lb/>
人曰二兵備之於役也於時事先後緩急各得其序理<lb/>
云城髙三丈圍廣千三百五十六丈有七尺董其役者<lb/>
<pb n="KR4e0162_WYG_033-5a"/>
知州彭偉指揮袁鎧張恕孟漢千戸傅欽任武百戸王<lb/>
羲梁山醫官周寳於是知州林君大霖指揮使鮑君國<lb/>
来請文紀諸石何景明曰古者諸侯守在四隣政貴人<lb/>
和不以險塞為固是故論治者有本末焉然時平而備<lb/>
弛併其末者亡之昔大盜之入汝南也吏有棄城者矣<lb/>
然西平上蔡之長固死守吏也冦則踰垣蹋門入即二<lb/>
縣有堅城令弗死唐縣城稍完則守此豈可謂末弗治<lb/>
邪是役也寗君經始閻君成之二君功徳斯地者並乆<lb/>
<pb n="KR4e0162_WYG_033-5b"/>
逺矣閻君今且明其陳簡其卒作其禮教夫城以蔽衆<lb/>
簡卒以守明陳以戰作禮教以經之所為兵備者無弗<lb/>
至矣此豈徒治末者哉<lb/>
　　　確山縣修城記<lb/>
確山舊有土城縁塹委垣而膚溝正徳七年北敵之南<lb/>
吏民睨城曰此曷足以捍而守之邪迺相與棄其城走<lb/>
匿山上敵迺入燔燒官治及民舍城中半赭八年僉事<lb/>
寗君河至始計度城役擇邑内有力者八姓限以工俾<lb/>
<pb n="KR4e0162_WYG_033-6a"/>
知縣吳照縣丞鄺琛典史吳金悉力董之以僝厥事九<lb/>
年僉事閻君欽代寗君兵備視城未就曰工弗可以己<lb/>
也役弗可以亟也弗已以終休弗亟以蘇憊終休蘇憊<lb/>
治之仁也可不務乎迺專以吳金董事責其成十二年<lb/>
知縣宋良臣至而吳金以他務出復專責之良臣良臣<lb/>
則均力嚴事葺其壊繚其未完樹三城門樓及月城角<lb/>
樓鋪樓内土城咸備十三年十月閻君登城視喜曰城<lb/>
不已就乎於是吏民又相與睨城曰嗟乎使七年有此<lb/>
<pb n="KR4e0162_WYG_033-6b"/>
城敵不得志也以兹而往可以捍我衆矣非二兵備之<lb/>
功乎非諸縣官之勤奉其令乎夫有勞逸之有始終之<lb/>
上猷於心下宣諸力一邑之城踰數嵗經營於二兵備歴<lb/>
於諸縣官然則千百年之事可以茍焉為哉城圍七百<lb/>
餘丈髙三丈陶磚括其表良臣曰是不可無紀迺使吳<lb/>
金來求予文刻諸石<lb/>
　　　略陽縣遷建廟學記<lb/>
正徳己夘春予董學事由徽州入峽浮白水江下略陽<lb/>
<pb n="KR4e0162_WYG_033-7a"/>
視其城中卑江水西來衝之多激流迅湍欹圻崩岸而<lb/>
學宫正居其卑夏縣書報江溢大水城䧟學宫悉没副<lb/>
使寧波吕君克中時按治闗南迺行縣躬詣其地視之<lb/>
則堂壇墊為沮洳殿廡盪於沙石矣遂集衆謀曰兹地<lb/>
卑甚不可復即復終能免患邪於是使同知何子竒率<lb/>
學官張繡諸生羅江劉儀等改卜相其利宜圖惟乆逺<lb/>
獲地于縣治之北抗敞可宫考兆曰吉僉謨畢諧君乃<lb/>
擇委漢中衛知事金坡治其工又發贖金三百餘附之<lb/>
<pb n="KR4e0162_WYG_033-7b"/>
坡程諸匠作鑿石伐材拓荒闢穢經始于庚辰夏五月<lb/>
又五越月而卒其役凡為宫室殿五楹廡東西各八楹<lb/>
㦸門三楹櫺星門三楹鄉賢名宦祠各一楹堂三楹齋<lb/>
東西各三楹儀門三楹學門三楹東西號舍各十一楹<lb/>
其餘牲所神厨廩庫咸備右髙為廟左下為學崇卑就<lb/>
列嚮背因形榱題約制輪奐飾觀聖靈既妥賢才斯萃<lb/>
惟君思創樂成猷厥終始乃令教諭李崇實状列其事<lb/>
請紀諸石按志云略陽地自漢歴唐宋為沔州𨽻興元<lb/>
<pb n="KR4e0162_WYG_033-8a"/>
府元始徙州治於鐸水改略陽為縣𨽻之至正十年縣<lb/>
令李舜臣建學於縣治北逮國朝改沔州為縣與略陽<lb/>
俱𨽻漢中府洪武四年縣丞葉禮徙學於縣治東北正<lb/>
統十三年大水學宫壊敎諭譚志學修之成化四年又<lb/>
大水學宫又壊知縣李鑑修之坡之開兹地也掘土得<lb/>
古碑視其記實李舜臣徙學故地也盖自葉禮改徙之<lb/>
後迄今凡三遭大水而後徙徙地仍復其故云豈非得<lb/>
數哉夫禮義之俗成於富厚忠敬之道可施蠻貊略陽<lb/>
<pb n="KR4e0162_WYG_033-8b"/>
為古羗氐之域至文王布岐周之治行江漢之化其風<lb/>
氣已開文命漸𬒳矣矧由數代以及我大明治化惇裕<lb/>
之盛則風尚移易其有已乎然百餘年來人物聲名尚<lb/>
未底于顯融豈以僻處梁雍之間乎亦由屢兵荐沴役<lb/>
繁生鮮而士不得以隆其業也吕君奉聖上命蒞闗南<lb/>
拊循其民簡練其卒厚農薄歛芟冦清刑然後興廢舉<lb/>
墜修學敦教奨官師勵人士以行其政教焉孔子曰足<lb/>
食足兵民信之矣余於闗南庶其見之昔文翁興教相<lb/>
<pb n="KR4e0162_WYG_033-9a"/>
如為師蜀之有學盖肇於此今兹之建是宅阜隆以降<lb/>
湍悍搆造維新地復其舊天相人恊理臻勢㑹肆寧厥<lb/>
居實惟永觀俾俎豆之事表于西南絃誦之音流于漢<lb/>
沔文翁罔專美矣後世必有考略陽之學究其文物所<lb/>
従來者則吕君功徳何可以弗著哉何可以弗著哉<lb/>
　　　師問<lb/>
有問於何子者曰今之師何如古之師也何子曰古也<lb/>
有師今也無師曰然則今之所謂師者何稱也曰今之<lb/>
<pb n="KR4e0162_WYG_033-9b"/>
所謂師也非古之所謂師也其名存其實亡故曰無師<lb/>
曰古之師可得聞與曰古者敎之之法曰性曰倫性則<lb/>
仁義禮智信是也倫則君臣父子兄弟長幼朋友是也<lb/>
於是而學焉以由之曰道學焉以得之曰徳用之而足<lb/>
以舉于天下曰業是故古之師将以盡性也明倫也則<lb/>
其道徳而蓄其業也是謂古之師也曰何謂今之師曰<lb/>
今之師舉業之師也執經授書分章截句屬題比類纂<lb/>
摘略簡剽竊程式傳之口耳安察心臆叛聖棄古以㑹<lb/>
<pb n="KR4e0162_WYG_033-10a"/>
有司是故今之師速化茍就之術干榮要利之媒也曰<lb/>
師止是二者乎曰否不止是也漢有經師作訓詁以傳<lb/>
一家之業者也君子有尚之唐宋以來有詩文師辨體<lb/>
裁繩格律審音響啓辭發藻較論工鄙咀嚼齒牙媚恱<lb/>
耳目者也然而壮夫猶羞稱之故道徳師為上次有經<lb/>
師次有詩文師次有舉業師師而至于舉業其卑而可<lb/>
羞者未有過焉者也曰然則廢舉業已乎曰何可廢也<lb/>
今之取士之制也士進用之階也曰是既不可廢子何<lb/>
<pb n="KR4e0162_WYG_033-10b"/>
謂其卑而可羞也曰吾所謂卑而可羞者非其制使然<lb/>
也師舉業者之敝也古之師之教者立廉耻之節守禮<lb/>
義之閑不重富貴不羞貧賤不詘身于威武不失志于<lb/>
患難故上樂得人而用之夫今獨不欲得是人用哉顧<lb/>
以身求之勢為難也故以言觀之以言觀之故有科舉<lb/>
之制豈逆其師之敎弟子之學乃以為利之門也嘗見<lb/>
今之為其子弟求師及其子弟之願學者口訪耳採有<lb/>
告之曰某髙官也其前髙第也其舉業則精也其師之<lb/>
<pb n="KR4e0162_WYG_033-11a"/>
於是雖千里従之也又告之曰某未有髙官也未有髙<lb/>
第也其道徳則可師也於是雖比舍弗従之矣夫巫醫<lb/>
樂工與凡百工相師法以習其技藝所以求食也安有<lb/>
士相師以求食而可為也此吾所謂卑而可羞者也曰<lb/>
若是則何如而可也曰今之舉業所習者固古聖人之<lb/>
言也因其言求其道修之内而不願乎其外達則行之<lb/>
困則存之興斯教也安知今之師非古之師哉問者於<lb/>
是避席曰今日乃承益我以師之說<lb/>
<pb n="KR4e0162_WYG_033-11b"/>
　　　說琴<lb/>
何子有琴三年不張従其游者戴仲鶡取而繩以絃進<lb/>
而求操焉何子御之三叩其絃絃不服指聲不成文徐<lb/>
察其音莫知病端仲鶡曰是病于材也予視其黟然黒<lb/>
衺然腐也其質不任絃故鼓之弗揚何子曰噫非材之<lb/>
罪也吾将尢夫攻之者也凡攻琴者首選材審制器其<lb/>
器有四絃軫徽越絃以𬒳音軫以機絃徽以比度越以<lb/>
亮節𬒳音則清濁見機絃則髙下張比度則細大弗踰<lb/>
<pb n="KR4e0162_WYG_033-12a"/>
亮節則聲應不伏故絃取其韌宻也軫取其栝圓也徽<lb/>
取其數次也越取其中疏也今是琴絃之韌疎軫之栝<lb/>
滯徽之數失鈞越之中淺以隘疎故清濁弗能具滯故<lb/>
髙下弗能通失鈞故細大相踰淺以隘故聲應沉伏是<lb/>
以宫商不識職而律吕叛度雖使伶倫鈞絃而柱指伯<lb/>
牙按節而臨操亦未知其所諧也夫是琴之材桐之為<lb/>
也始桐之生邃谷據盤石風雨之所化雲烟之所蒸蟠<lb/>
䊸綸囷璀璨岪鬱文炳彪鳳質參金玉不為不良也使<lb/>
<pb n="KR4e0162_WYG_033-12b"/>
攻者制之中其制修之畜其用斲以成之飾以出之上<lb/>
而君得之可以薦清廟設大廷合神納賔賛實出伏暢<lb/>
民潔物下而士人得之可以宣氣養徳道情和志何至<lb/>
黟然衺然為腐材置物邪吾觀天下之不罪材者寡矣<lb/>
如常以求固執縛柱以求張弛自混而欲别物自褊而<lb/>
欲求多直木輪屈木輻巨木節細木欐㡬何不為材之<lb/>
病也是故君子慎焉操之以勁動之以時明之以序蔵<lb/>
之以虚勁則能弗撓也時則能應變也序則能辨方也<lb/>
<pb n="KR4e0162_WYG_033-13a"/>
虛則能受益也勁者信也時者知也序者義也虚者謙<lb/>
也信以居之知以行之義以制之謙以保之樸其中文<lb/>
其外見則用世不見則用身故曰雖愚必明雖柔必强<lb/>
材何罪焉仲鶡憮然離席曰信取於絃乎知取于軫乎<lb/>
義取于徽乎謙取于越乎一物而衆理備焉予不敏願<lb/>
改絃更張敬服斯說<lb/>
　　　樊少南字說<lb/>
樊生鵬従何子受業能何子之道間日投業進曰鵬聞<lb/>
<pb n="KR4e0162_WYG_033-13b"/>
古者冠則命于父兄先生字之以示成人鵬未有能成<lb/>
然已冠矣請先生有以字我也何子曰鵬荘生所稱南<lb/>
圖者也汝當字曰少南鵬又進曰字既得命矣恐弗稱<lb/>
也願有言以勵我何子乃使之坐而告曰爾聞夫鵬鯤<lb/>
為之也鵬之大數千里鯤亦數千里非鯤則不能鵬也<lb/>
鵬之南圖也扶揺而上者九萬里風蓬蓬在下足以任<lb/>
其力鼓其後而南非九萬里則無以南也故所托者小<lb/>
則弗能大所積者弗能厚則弗能逺蠛蠓之子翔于蚊<lb/>
<pb n="KR4e0162_WYG_033-14a"/>
睫離婁視之𣺌然無有也何也所托者小也蜣决起而<lb/>
飛數尺<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>屬于墻以投于地雉泄泄飛不踰十畆所<lb/>
積者弗能厚也今夫學者扁扁卑卑狹于守規空空懵<lb/>
懵日無所益而月有所亡者皆所托不足以致大所積<lb/>
不足以致逺者也於是而自念曰吾學大者逺者也何<lb/>
以不能大且逺也猶蠛蠓蜣雉學鵬曰吾何以不能鵬<lb/>
也是故豫樟濩落小尚可以柱梁以櫸棘為之雖有巧<lb/>
工不能加焉自致其材也飱糒梁而適莾蒼返而腹猶<lb/>
<pb n="KR4e0162_WYG_033-14b"/>
果然飽也粥脫粟者未及郭枵然餒矣自致其力也是<lb/>
故鵬之能大者所托者然也鵬之能逺者所積者然也<lb/>
今爾亦審其托厚其積焉已矣其大且逺者弗難也詩<lb/>
云有扁斯石履之卑兮言所托也惟其有之是以似之<lb/>
言所積也於是鵬豫然作曰敢敬服先生之說<lb/>
　　　袁惟器字說<lb/>
予申衛世家凡數十第然自昔稱袁氏曰袁氏世有文<lb/>
武士子弟匪徒襲紈綺者也至予同年舉人惟學兄弟<lb/>
<pb n="KR4e0162_WYG_033-15a"/>
于前又盛也惟學之季弟曰錡少而有成志循循飾禮<lb/>
讓能善士大夫其為士大夫者皆弗厭以與也於是交<lb/>
㳺者謂弗可名也當字之而朝信劉君以命予予重朝<lb/>
信命又聞其雅喜與也又惟學弟也則不得辭乃字曰<lb/>
器說曰錡釡類召南曰惟錡及釡左氏傳曰筐筥錡釡<lb/>
之器是也夫天下之事小大華朴不能齊也然亦弗必<lb/>
齊也齊于適用已矣支離壅腫弗足以器之而斵鏤丹<lb/>
黄反喪其樸皆弗適用爾矣夫錡為器至質也其為用<lb/>
<pb n="KR4e0162_WYG_033-15b"/>
至近也然羞蘋藻實俎豆奉賔客享鬼神曷可不謂至<lb/>
美且逺也予觀夫今之世家者子弟也疾而不足以器<lb/>
之靡而喪其樸者衆也而君乃修揖拜之節事孝敬之<lb/>
實則其誦子祖考而漸于伯仲者有然也君惟益崇其<lb/>
節充其實無破其質無易其近斯無虛于大夫士之所<lb/>
與而所以自致其器者尚有美且逺者也君其試以予<lb/>
言于其兄惟學其友朝信質焉<lb/>
　大復集巻三十三<lb/>
</p>
<p>
</p>
  </div>
<div>
                <head>大復集巻三十四</head>
    <p>
<pb n="KR4e0162_WYG_034-1a"/>
欽定四庫全書<lb/>
　大復集巻三十四　　　　明　何景明　撰<lb/>
　　序十三篇<lb/>
　　　漢魏詩集序<lb/>
夫周末文盛王蹟息而詩亡孔子孟軻氏盖嘗慨嘆之<lb/>
漢興不尚文而詩有古風豈非風氣規模猶有朴略宏<lb/>
逺者哉繼漢作者於魏為盛然其風斯衰矣晉逮六朝<lb/>
作者益盛而風益衰其志流其政傾其俗放靡靡乎不<lb/>
<pb n="KR4e0162_WYG_034-1b"/>
可止也唐詩工詞宋詩談理雖代有作者而漢魏之風<lb/>
蔑如也國初詩人尚承元習累朝之所開漸格而上至<lb/>
𢎞治正徳之間盛矣學者一二或談漢魏然非心知其<lb/>
意不能無疑異其間故信而好者少有及之侍御劉君<lb/>
愽學于詩而好古不厭乃輯漢魏之作訪羅遺失彚為<lb/>
此編夫文之興于盛世也上倡之其興于衰世也下倡<lb/>
之倡于上則尚一而道行倡于下合者宗疑者沮而卒<lb/>
莫之齊也故志之所向勢之所至時之所趨變化響應<lb/>
<pb n="KR4e0162_WYG_034-2a"/>
其機神哉於戱侍御此編不獨誦說者徳其功而其意<lb/>
逺矣<lb/>
　　　王右丞詩集序<lb/>
予奉疾還值長夏索處人勸以精力未充且省讀書日<lb/>
又無所事野居又無人與語偶取王右丞集讀之讀且<lb/>
倦則卧卧起則又讀凡數日竟其編顧集中長短混列<lb/>
欲考體制以求作者之意實煩簡閱乃略加編定稍用<lb/>
已意去取之釐五七言古詩各為一巻五言律最盛為<lb/>
<pb n="KR4e0162_WYG_034-2b"/>
一巻七言律為一巻五七言并六言絶句共為一巻皆<lb/>
首標體制俾篇詩各有統敘總五巻録為一本自備考<lb/>
覽不敢以示諸人竊謂右丞他詩甚長獨古作不逮盖<lb/>
自漢魏後而風雅渾厚之氣罕有存者右丞以清婉峭<lb/>
㧞之才一起而綽然名世宜乎就速而未之深造也今<lb/>
於古作取其稍去冗泛者不敢加多焉舊本有賦一首<lb/>
今亦删去其裵迪諸人之作附見者亦惟論其詩而取<lb/>
之不盡去<lb/>
<pb n="KR4e0162_WYG_034-3a"/>
　　　海叟集序<lb/>
景明仕宦時嘗與學士大夫論詩謂三代前不可一日<lb/>
無詩故其治美而不可尚三代以後言治者弗及詩無<lb/>
異其靡有治也然詩不傳其原有二稱學為理者比之<lb/>
曲藝小道而不屑為遂亡其辭其為之者率牽于時好<lb/>
而莫知上達遂亡其意辭意併亡而斯道廢矣故學之<lb/>
者茍非好古而篤信弗有成也譬之琴者古操人所不<lb/>
樂聞又難學新聲繁豔易學人又喜之非果有自信孰<lb/>
<pb n="KR4e0162_WYG_034-3b"/>
不就所易學以媚人所喜者也若是将使古道復至於<lb/>
無聞焉而已矣景明學詩自為舉子歴宦于今十年日<lb/>
覺前所學者非是盖詩雖盛稱於唐其好古者自陳子<lb/>
昻後莫若李杜二家然二家歌行近體誠有可法而古<lb/>
作尚有離去者猶未盡可法之也故景明學歌行近體<lb/>
有取于二家旁及唐初盛唐諸人而古作必従漢魏求<lb/>
之雖迄今一未有得而執以自信弗敢有奪今年罷宦<lb/>
歸自以有餘力得肆觀古人之言又欲取我朝諸名家<lb/>
<pb n="KR4e0162_WYG_034-4a"/>
集讀之然弗多得其得而讀之者又皆不稱鄙意獨海<lb/>
叟詩為長叟歌行近體法杜甫古作不盡是要其取法<lb/>
亦必自漢魏以來者其所造就盖具體而未大耳噫其<lb/>
所識亦希矣吾郡守孫公懋仁篤于好古其子繼芳者<lb/>
従予論學大有向往嘗索古書無刻本者以傳予謂古<lb/>
書自六經下先秦兩漢之文其刻而傳者亦足讀之矣<lb/>
海叟為國初詩人之冠人悉無有知之可見好古者之<lb/>
難而不可以弗傅也乃以授之而并繫以鄙言觀者亦<lb/>
<pb n="KR4e0162_WYG_034-4b"/>
将以是求叟之意矣叟姓袁氏名凱其集陸吉士深所<lb/>
編定者李戸部夢陽有序其履歴可考而知也兹不復<lb/>
述<lb/>
　　　四圖詩序<lb/>
燕泉先生由太僕卿陟副都御史巡撫雲南朝士寵其<lb/>
行即以其履歴大者為四圖以贈表之頌歌四圖一職<lb/>
方奉使二藩省旬宣三太僕考牧四都憲巡撫先生之<lb/>
陟也景明來闗西矣不得與于頌歌之列先生乃走使<lb/>
<pb n="KR4e0162_WYG_034-5a"/>
萬里俾景明文之乃嘆曰覽斯圖也知先生之學以政<lb/>
乎夫物弗聚則不發貨弗積則不殖故土培也而樹蕃<lb/>
百寳之室衆賈須焉是故君子愽學而可以有事於四<lb/>
方矣嘗慕諸近世名臣而求其人也率以其質従政焉<lb/>
事功豈少哉然器有局而才有限故施未光而所就者<lb/>
罕無憾也先生蚤嵗神穎超悟天資卓絶然於道無所<lb/>
不學於文無所不攷手自注書凡數十家則其從政也<lb/>
固聚而發積而殖不局于器不限于才者豈徒以質而<lb/>
<pb n="KR4e0162_WYG_034-5b"/>
已者哉夫聖人之學一而已矣一故無不備無不備故<lb/>
感無不通而應無不當賢人之學詳說而反約殊途而<lb/>
同歸要其至則一也是故語經事而知道遇變事而知<lb/>
權安可以宰衡而危可以制馭無往而不得焉然則先<lb/>
生之四政也其施諸天下者之肇乎<lb/>
　　　林泉圖序<lb/>
商城王君與予父友相別於汴水上別且二十年矣今<lb/>
嵗夏自其鄉來訪道故舊間携所繪林泉圖語予父曰<lb/>
<pb n="KR4e0162_WYG_034-6a"/>
人謂大隠弗居城市真隱弗識姓名若皆自逸于林泉<lb/>
而世弗得見且弗聞也吾迹弗能謝城市而亦弗能逃<lb/>
姓名於里閈奚望于若顧于若竊慕愛之而所謂林泉<lb/>
者常往來予懐也故吾凡值林泉雖莫吾有吾得而愛<lb/>
之又従而適之已有擴吾所未見者而愛之而適之由<lb/>
是雖天下之大凡有林泉者吾無不可愛而適之者奚<lb/>
必吾有也又以逰覽有時弗可常者弗可常固有弗可<lb/>
得而愛且適者也遂為是圖凡林泉之變不窮吾圖咸<lb/>
<pb n="KR4e0162_WYG_034-6b"/>
有之一披玩而向之所謂可愛而適者咸在吾目則凡<lb/>
林泉之在天下者固吾圖中物也吾方請諸大夫之詩<lb/>
各綴于圖上敢欲得公之子中書君之文焉父諾乃召<lb/>
景明語曰王君與予㳺予嘗重其人蓋尚賢樂士者也<lb/>
能赴人之急者也好義而忘利者也夫人之品超逺庸<lb/>
下固焉而不可強者也氣拘于所處志執于所見其孰<lb/>
能移之而君者迹在城市而有林泉之想名在里閈而<lb/>
有隱逸之慕其言又若非世累所得係絆者則人品不<lb/>
<pb n="KR4e0162_WYG_034-7a"/>
同有不可量也吾聞之好賢樂士者昌急人之難者獲<lb/>
報好義忘利者寡患君其有後矣是圖之序爾必毋辭<lb/>
所請俾觀者亦足以考志意而得其人焉景明既受命<lb/>
退曰斯皆至論又何所序乃併記其言君名賢字崇徳<lb/>
　　　漢紀序<lb/>
昔左氏依經作傳而編年紀事之例以立及馬遷著史<lb/>
記敘帝王之事則有本紀録賢臣之行則有列傳明制<lb/>
度則有書系年世則有表自是以來歴代史家悉宗其<lb/>
<pb n="KR4e0162_WYG_034-7b"/>
體然不能㣲約其辭或寡要實而義無指歸其極至于<lb/>
流綴溢簡蹖雜而不可以觀余于是盖慨然有思於命<lb/>
世作者之意焉往在京師嘗觀荀氏漢紀其書則凖諸<lb/>
左氏之例而取于史記之一體者也至其君臣附載事<lb/>
物咸彰天人并包災祥畢舉治忽叅稽成敗并陳得失<lb/>
相明美惡互見即一時一人一事之迹雖前後散著而<lb/>
本末必備屬類比方名義罔紊闡幽攝顯論讃悉精可<lb/>
謂括倫鑒之要深墳素之情者矣豈不足以上班良史<lb/>
<pb n="KR4e0162_WYG_034-8a"/>
之才乎夫學者謂經以載道史以載事故凡討論藝文<lb/>
横分事理而莫知反說訖無條貫安能弗畔也哉易列<lb/>
象器書陳政治詩采風謡禮述儀物春秋紀列國時事<lb/>
皆未有舍事而議于無形者也夫形理者事也宰事者<lb/>
理也故事順則理得事逆則理失天下皆事也而理徴<lb/>
焉是以經史者皆紀事之書也但聖哲之言為經爾故<lb/>
紀事者茍非察于性命之奥以盡事物之情者亦難與<lb/>
論于作者之門矣是書余得之侍讀徐子容氏徐子謂<lb/>
<pb n="KR4e0162_WYG_034-8b"/>
吳下世家録此書珍蔵之而恡于傳以故世無刻本云<lb/>
余至闗中涇野子吕仲木氏移書求之乃遂請吕子校<lb/>
正而付髙陵令翟清氏刻布焉<lb/>
　　　學約古文序<lb/>
何景明曰余初入闗中作學約示諸生已成材者經書<lb/>
子史自宜周貫不為程限其未成材者令學官量資作<lb/>
成以相授習兹越二嵗矣子日企望夫諸生之有得也<lb/>
然而進退罕知其序造詣或違其方若爾優㳺終歸汗<lb/>
<pb n="KR4e0162_WYG_034-9a"/>
漫非予之咎哉今復列為程始自十六年春按季考省<lb/>
經書每嵗一週性理史鑑而下則接年續去期三嵗而<lb/>
卒其業正誦之餘復讀名家文字數篇要其取雖非全<lb/>
編而實覽大義於是究心則古人作述之意源流可窺<lb/>
而斯文經緯之情變化俱見矣理無形而蔵宻言有文<lb/>
而行逺由聖賢之訓以至諸家之撰皆言也殊途異門<lb/>
積案充棟有不可窮攬者然言宣乎理理存諸心體用<lb/>
顯㣲同源無間故反求而為已則一而有獲外馳而為<lb/>
<pb n="KR4e0162_WYG_034-9b"/>
人則多而益蔽此公私之辨義利之分君子小人之向<lb/>
也夫予既程其書矣諸生其自兹口誦其言心㑹其理<lb/>
身體其事擇善而用中知至以求止庶弗畔於孔門愽<lb/>
文約禮之教而亦徴於孟氏詳說反約之傳矣茍以資<lb/>
乎口耳而棄乎身心繁其枝葉而剝其根本夫豈莫達<lb/>
終亦必亡已爾此豈諸生之咎哉正徳辛巳正月既望<lb/>
識<lb/>
　　　武功縣志序<lb/>
<pb n="KR4e0162_WYG_034-10a"/>
武功康子作志七篇以記載武功之故緒理要㑹盖燦<lb/>
然明備矣至其覈事顯義用昭勸鑒有可述焉夫先王<lb/>
之政紀其山川辨其疆域程其土宜稽其俗尚肆其采<lb/>
物以謹封守而察時變故書敘九邱詩陳列國採風者<lb/>
具其美惡董事者正其得失務在因道財化追俗為制<lb/>
以施于乆逺已爾夫天下之勢其所由来亡不有漸茍<lb/>
非蚤見而力救之則其勢莫可回而患成循約而治厚<lb/>
生而安其始未嘗弗一致迨于風尚澆淺而徳實靡貞<lb/>
<pb n="KR4e0162_WYG_034-10b"/>
其治不可長也户口繁増而生利蹙薄其安不可乆也<lb/>
可以弗慎其漸哉余覽康子之書其地畆則由狭而廣<lb/>
戸口則由寡而衆賦役則由省而興財費則由約而靡<lb/>
其業産則由富而貧地利則由饒而减民性則由強而<lb/>
弱風俗則由厚而漓吏治則由良而奸人才則由實而<lb/>
虚文敎則由振而委亡弗降本流末暌正趨弊者矣嗟<lb/>
乎豈獨一邑然哉由此可以例諸四方矣<lb/>
　　　正䝉㑹稿序<lb/>
<pb n="KR4e0162_WYG_034-11a"/>
易大傳曰天下何思何慮天下一致而百慮同歸而殊<lb/>
途夫天下事物之變至於不可窮詰固有聖人之所不<lb/>
及知者而其本則未有不一而同焉者也茍惟極其辯<lb/>
智以究其所不及知而條貫統宗莫之宰屬則於道也<lb/>
将日支離而學焉者将日以决裂此後世異端之所由<lb/>
以興也孟子曰愽學而詳說之将以反說約也予讀張<lb/>
子正䝉知其詳說之功至於西銘乃識其反約之㫖正<lb/>
䝉書多難解學者讀之或不卒業而廢比見近山劉先<lb/>
<pb n="KR4e0162_WYG_034-11b"/>
生㑹稿明正通達不為回說隱語而理無不得者稽之<lb/>
先生履歴治行則平日窮理之學不有徴哉此書予欲<lb/>
闗中諸生人置一本肄之而西安府歴城祝同知夀館<lb/>
陶武同知雷臨清張推官鶚共圖刻本行焉斯文由此<lb/>
著矣先生之書雖無俟賛說而三府寮所務尚如此盖<lb/>
不可以弗列故為敘諸篇首<lb/>
　　　函谷子太極圖論引<lb/>
昔者聖人之作易也俯仰近逺參驗而稽合其言廣大<lb/>
<pb n="KR4e0162_WYG_034-12a"/>
弗貳故曰易與天地凖函谷子發明太極之義撰圖著<lb/>
論其思精其辨晳其指一葢玩易有得而作者也罔有<lb/>
繆悠背經之說其所究深矣或曰太極圖說儒先之論<lb/>
定矣學者尊尚之函谷子乃置異同其間何也余曰聖<lb/>
人之道貴相發不貴襲貴相明不貴同茍徒襲其說同<lb/>
其㫖而靡有所發明其道終莫達也茍發明矣雖異同<lb/>
其間無害其為尊尚也<lb/>
　　　思親詩引<lb/>
<pb n="KR4e0162_WYG_034-12b"/>
甥朝良為巻曰思親進曰甥也不幸而二尊人亡也亡<lb/>
而無以見甥之有立也是以銜哀而抱思有終天之恨<lb/>
焉舅何子曰子何以思也親終而子弗逮養者人之常<lb/>
也子盍圖所以思乎夫修身以成行建事以成名行成<lb/>
則不忝名成則不隠不忝謂之體親不隱謂之揚親則<lb/>
其思遂矣子盍圖之此乎朝良曰命之矣敢不承於是<lb/>
士大夫皆歌詩以道之<lb/>
　　　古樂府敘例<lb/>
<pb n="KR4e0162_WYG_034-13a"/>
何景明曰予讀左氏古樂府自唐虞三代以來逸詩至<lb/>
六朝之言備矣然其録不能無雜要之不可盡舉予乃<lb/>
擇其辭古訓雅者凡九十三首爾夫三百篇之外可以<lb/>
誦說者盡在是已不其難乎不其難乎<lb/>
左氏以音調類詞夫聲音之道予莫之有考也已恐悖<lb/>
繆失實書曰歌永言聲依永今姑倫其辭其辭倫而音<lb/>
聲亦各自見矣詩釐上中下三巻三巻各釐上下取其<lb/>
倫類以相叅附言辭髙下時代變易作述源流咸自著<lb/>
<pb n="KR4e0162_WYG_034-13b"/>
矣<lb/>
詩有不以時代序者明作者在人不係時代<lb/>
詩三百皆絃歌後世樂府或立篇題詞多託諷義兼比<lb/>
興其隨事直陳悉曰古詩格變異矣予故取其有篇題<lb/>
者入古樂府若古詩十九首及他選詩別為編列<lb/>
或曰明良五子之歌何以不入樂府曰夫既已著之經<lb/>
世之訓矣<lb/>
　　　鄉射禮直節序例<lb/>
<pb n="KR4e0162_WYG_034-14a"/>
古者飲畢而射射之司馬燕之司正也此禮久不行而<lb/>
其文具儀禮然儀禮古文難讀雖昌黎韓子且苦之今<lb/>
即與諸生言或弗解故復刻此使就此習之而後求之<lb/>
儀禮則其文辭緒理可尋也<lb/>
夫器一弗備則無以即事惟樂放失乆矣其器莫之有<lb/>
能備也今但以笙比人聲而以鼓磬節之<hi>序器</hi>
夫事以明賢故遴而後蒞故賓主必孚司馬以下必能<lb/>
其事雖役必當其才徳焉<hi>序事</hi>
<pb n="KR4e0162_WYG_034-14b"/>
夫射之節於樂也天子以騶虞諸侯以貍首大夫以采<lb/>
蘋士以采蘩采蘋采蘩示敬也敬則可以修諸其身而<lb/>
施於天下矣<hi>樂譜</hi>
右射儀予視學漢中至金州集漢隂平利紫陽四學師<lb/>
生将行射焉問其禮不知也乃使學官草具其儀予稍<lb/>
稍為說其文辭義意略去恢複輯其節理實近可行者<lb/>
為之先屬范推官紳肄於東城之圃而予與吕憲使克<lb/>
中往觀焉憲使曰予在漢中盖修其器矣未究其禮也<lb/>
<pb n="KR4e0162_WYG_034-15a"/>
謂紳曰其悉布兹何景明曰語曰禮失而求之野古禮<lb/>
亡不可見者何可勝道哉然鄉射之禮學校尚或習之<lb/>
予由鄠郿抵鳳漢攷之於學既已無聞而有司並其器<lb/>
亡之往往督使旋修舉行之斑白之老有相與環堵駭<lb/>
視者矣嗟夫古人揖坐旋辟之容與夫修於其鄉而一<lb/>
日不可缺者至使人以為曠世聞見之事風俗於古豈<lb/>
不邈哉<hi>射儀</hi>
夫爵齒徳三者通乎天下者也鄉飲尚齒也飲畢而射<lb/>
<pb n="KR4e0162_WYG_034-15b"/>
察其徳也夫然後可以爵之於朝是故古者以射擇士<lb/>
三射之節其於命辭見乎始射而命曰毋射獲毋獵獲<lb/>
知始射而獲也再射而命曰不貫不釋知再射而釋也<lb/>
三射而命曰不鼓不釋知三射而鼓也<lb/>
始射獲而不釋試也懼弗審也再射而釋則審矣三射<lb/>
而鼔而禮樂備矣<lb/>
始射不及賓者不敢役賓也不飲者不釋則不飲也耦<lb/>
射先賓不敢齒賔于耦也衆賔不先賓在賓位則不敢<lb/>
<pb n="KR4e0162_WYG_034-16a"/>
踰大賓也故非主則不敢與賓耦<lb/>
勝者張弓不勝者弛弓勝者立不勝者飲夫何言哉賢<lb/>
不肖喻矣<lb/>
夫物惟時事惟宜先後不踰詳略有漸其惟射乎是故<lb/>
髙而無用美而無當欲速而求成聖人弗為也<lb/>
弓矢敵器也聖人以揖讓用之天下復有可爭者乎夫<lb/>
射也者禁肆制躁履序蹈和一衆心貫萬事者也以此<lb/>
於天下也故治理而生遂<lb/>
<pb n="KR4e0162_WYG_034-16b"/>
子曰君子無所爭必也射乎揖讓而升下而飲其爭也<lb/>
君子是故君子之於射也弗爭則其求諸已也弗力<lb/>
夫君子仁人之用心也亦觀諸射之道焉已矣子曰射<lb/>
有似乎君子失諸正鵠反求諸其身孟子曰仁者如射<lb/>
射者正已而後發發而不中不怨勝已者反求諸已而<lb/>
已矣<hi>射義</hi>
　<lb/>
　大復集巻三十四<lb/>
</p>
<p>
</p>
  </div>
<div>
                <head>大復集巻三十五</head>
    <p>
<pb n="KR4e0162_WYG_035-1a"/>
欽定四庫全書<lb/>
　大復集巻三十五　　　　明　何景明　撰<lb/>
　　序十四篇<lb/>
　　　送郡守孫公考績詩序<lb/>
予得告還處野中別業不能應州閭交際趙元澤氏者<lb/>
予所好者也来造予且将諸卿大夫之命曰吾守孫公<lb/>
将奏功於天子天子且将有顯陟也吾州不復得迓公<lb/>
駕矣衆咸榮其行而不忍其去我也見之歌詩焉子幸<lb/>
<pb n="KR4e0162_WYG_035-1b"/>
居家不得無辭以為頌首予以寡於文且病固辭元澤<lb/>
曰諸大夫之命也敢固請于子予辭不得命乃言曰夫<lb/>
考績之法次其殿最而為之黜陟者也天子執之以待<lb/>
天下之吏者也今之例獲考者即為良而多陟之而凡<lb/>
吏兹土者亦率以獲考為良而榮之然以是而知其政<lb/>
信其為良者吾獨於守令焉而他有職者弗可也葢守<lb/>
令職叢於他官而獲考為難守位雖尊於令而親民與<lb/>
令同令之事又攝焉則守尤所難也守之上有府有司<lb/>
<pb n="KR4e0162_WYG_035-2a"/>
有監察其下則縣也府曰某州有缺事也未可考也守<lb/>
受令惟謹府可矣司曰某州有缺事也未可考也守受<lb/>
令惟謹司可矣請之監察監察曰某州有缺事也未可<lb/>
考也守受令惟謹州既靡有缺事守曰吾庶可以考矣<lb/>
又察之縣曰某縣之事缺未可考也縣無缺事而後可<lb/>
考於是觀之吾守之獲考也可不謂之難乎其政之善<lb/>
而為良也可弗信乎今諸大夫出告人曰吾守政則善<lb/>
是為良守也人曰子私子之守也未敢信今諸大夫告<lb/>
<pb n="KR4e0162_WYG_035-2b"/>
人曰吾守之欲考績也府考之曰罔有缺事司可之曰<lb/>
罔有缺事司請於監察監察曰是未有缺事可之又察<lb/>
之縣曰縣之未有缺事守之能事事也則人必曰是豈<lb/>
非政之善而能之也豈非良守而能之也余曷敢不信<lb/>
子之守也夫如是則吾守之賢不待詩歌而知之也而<lb/>
復以去我為不忍者又非也吾守去兹而有顯陟則其<lb/>
位又有大於守者矣守一州也其惠狭陟而大於守焉<lb/>
又豈一州之惠而已也雖然詩歌之作無加于吾守而<lb/>
<pb n="KR4e0162_WYG_035-3a"/>
吾士民之懐也不可缺也敢以兹言首之詩凡若干篇<lb/>
　　　贈清溪子序<lb/>
清溪子甞遊吾郡題詩山寺中去時予幼也既長予遊<lb/>
寺中尚見其詩今年予得告屛處郭西之別業所罕有<lb/>
接識吾郷有趙元澤者長者也故常與語也他日偕客<lb/>
来予謂客誰也元澤曰是清溪子也予業已識之葢二<lb/>
十年而再至也清溪子亦長者又能為歌詩善鼔琴性<lb/>
好逺遊凡遊江漢洞庭百粤之間者將三十嵗也予亦<lb/>
<pb n="KR4e0162_WYG_035-3b"/>
好遊嘗遊燕趙遊秦楚滇蜀然悉以宦故遊也弗肆吾<lb/>
志與子語遊尚勃勃也吾郡先達髙鐡溪者嘗仕司馬<lb/>
部遷楚徼又仕江南仕蜀川亦好遊者也時謝宦隱於<lb/>
鄊無與語逰者乃數與清溪子語懽甚也於是予與鐡<lb/>
溪更相延致月餘日與歌吟㺯琴至夜分有不怠也夫<lb/>
人之晤合離散有謂偶然者清溪子始遊吾郡予固稚<lb/>
子而鐡溪方宦遊也二十年而再至再至而相與甚得<lb/>
豈偶者也清溪子歸歸而嵗一至焉則與吾二人語遊<lb/>
<pb n="KR4e0162_WYG_035-4a"/>
尚有期也時與清溪子善者皆作詩為別元澤洎馬君<lb/>
卿者尤數徃来者也詩併附巻巻首題畫皆鐡溪作者<lb/>
也清溪子名昻字子髙出東陽沈氏鐡溪名鑑字克明<lb/>
元澤名惠君卿名録白坡何景明志<lb/>
　　　贈蕭文彧號古峰序<lb/>
蕭文彧先生與予父兄遊者數十載與余遊者六七年<lb/>
博雅志慤凡世之詰媸侮衆方閧然文彧獨漠然不知<lb/>
也余益愛焉語多合意嘗謂曰君其澄之不清撓之不<lb/>
<pb n="KR4e0162_WYG_035-4b"/>
濁者乎余第進士猥来見訪至再乃徵余言請為別號<lb/>
余知文彧者将安辭遂號曰古峰嗚呼鑿破混沌一泒<lb/>
世道萬偽日滋吾嘗髙卧北窻之風想無懐葛天之民<lb/>
慨身世之既逺也及道西華玉井覽其峰髙寒竦人由<lb/>
是又南望匡廬五老巢入空㝠氣含鴻濛雪落太古乃<lb/>
登羅浮七十二峰於飛雲之上別来甞夢想斯境梯石<lb/>
磴披蒼翠浩歌烟霞深處與華胥氏徃来不知有人間<lb/>
也則文彧之古峰亦此類也耶然文彧世族西江漢唐<lb/>
<pb n="KR4e0162_WYG_035-5a"/>
聲華今益顯家地之古矣摽支野鹿貌之古矣太羮𤣥<lb/>
酒文之古矣余所謂澄之不清撓之不濁其心之古然<lb/>
則文彧之古峰将凌太虚入廣漠而求之無何有之郷<lb/>
奚俟吾言<lb/>
　　　贈左先生序<lb/>
左君以大理寺副擢山西按察司僉事時師君亦以刑<lb/>
部員外郎擢江西按察司僉事二君者同鄉也其擢也<lb/>
鄊人及其同官者咸寵之或曰二君之用也以法家也<lb/>
<pb n="KR4e0162_WYG_035-5b"/>
語曰處山善樵處河善漁二君之於法也左君善平師<lb/>
君善鞠或曰匪獨二君者然也今之用官也皆然也今<lb/>
天下二司布政則以錢穀之吏為之而按察則選於習<lb/>
文之家何景明曰不然也在選才爾若論其家何官也<lb/>
茍執事之不察吾懼其責名而亡實拘器而遺用也舟<lb/>
之於水車之於陸不相通也然造舟車者弗能舍木也<lb/>
是故察之舟而櫓檝檣柁者曷一非木也故木良可以<lb/>
為舟車矣夫器完而神注則立周而用精故耳之職曰<lb/>
<pb n="KR4e0162_WYG_035-6a"/>
聽善聽為聰目之職曰視善視為明然聰明者非耳目<lb/>
也皆神之為也故君子全其神而用之可以通天下之<lb/>
事矣夫左君善平師君善鞠是二君之職也廣之其才<lb/>
曷徃弗善也二君履夷歴艱備甞通塞是天之多其才<lb/>
也出為臬為藩入為臺為省為将為相咸由此矣<lb/>
　　　贈趙君士器序<lb/>
余官於京十五年其閱郷之仕郡縣者數十人或起或<lb/>
沮或全或壊始也不知其著而其微居可知矣諺曰地<lb/>
<pb n="KR4e0162_WYG_035-6b"/>
知稼小知大夫基事者莫如志鼔動者莫如氣風也盪<lb/>
於天雷也奮於地山石至固也松柏干之而出氣則使<lb/>
然也孰能遏之哉大抵吏之沮而壊者咸不知職而顧<lb/>
於官不憚已而忌於人不知職不憚已則慮不一而志<lb/>
渙顧官而忌人則多畏而氣不伸故内有得失利害以<lb/>
變其心外有威福毁譽以折其勢勢折於外而心變於<lb/>
内則業不精而行罔功惟知職而憚已則職為重官為<lb/>
輕已為内人為外是故務約而心暇事成而身不失夫<lb/>
<pb n="KR4e0162_WYG_035-7a"/>
梟翔於屋雞伏其雛吏之命職也為事者殉事為民者<lb/>
殉民古之吏也今也隳其職以崇位以民冐害而覆其<lb/>
身夫志氣者不可以無輔也是故必才以濟之識以明<lb/>
之徳以經之義以紀之故剛不暴而勇不亂四者志氣<lb/>
之輔也趙君士器通判保定府有治績治上考功部績<lb/>
第一士器𢎞治辛酉舉河南省其同年選而為郡縣者<lb/>
十數人或沮或敗士器官獨成且起矣士器之治也剛<lb/>
而易勇而能遜辨達而不避其所由於志氣者逺大矣<lb/>
<pb n="KR4e0162_WYG_035-7b"/>
　　　贈許汝登序<lb/>
許汝登先生為進士初令樂陵大盜之起也山東吏不<lb/>
守将威於鬭或奔樂陵完令有禽伐大盜逺之功名勃<lb/>
如也乃陟樂陵令為兵備僉事兵備三年赴考功部奏<lb/>
上考予嘗問兵備何以能禽守也曰有技乎曰弗能彎<lb/>
弓曰有力乎曰弗能躍馬予歎曰是知兵計矣是以能<lb/>
禽守也兵備復任鄉之士大夫曰兵備奏上考甚寵請<lb/>
子之言加兵備也景明聞之負有為之具者篤不求之<lb/>
<pb n="KR4e0162_WYG_035-8a"/>
志夫能求之士匪能為者矣語曰富賈坐室貧賈遊市<lb/>
夫玉必生於無人之山珠必産於九仞之淵然而為重<lb/>
器而至國中者非珠玊之能求於人也西子不窺户而<lb/>
布幣盈門求之者衆也碔砆自懸魚目屢造醜女多媒<lb/>
天下有為之具四藝著曰才行著曰徳勞著曰功聲著<lb/>
曰名是故守用所以為急也蓄得所以為重也慎伐所<lb/>
以為嘉也保譽所以為望也夫任使爵位所以加於才<lb/>
徳功名者也求而得不求而失勢之所必有也是故利<lb/>
<pb n="KR4e0162_WYG_035-8b"/>
害形而心移夫才勝使徳勝任功勝爵名勝位必不求<lb/>
者也賤也而人貴之辱也而人榮之使勝才任勝徳爵<lb/>
勝功位勝名必求之者也貴也而人賤之榮也而人辱<lb/>
之夫不耻干而羞役者衆人宜之才徳功名之士可以<lb/>
需人之求而非可以求人者也兵備天下才徳功名之<lb/>
士也予弗患夫求之者之不至也<lb/>
　　　贈南雄判俞君序<lb/>
俞君公濟判廣東南雄府陳大理曰君起於貢為佐郡<lb/>
<pb n="KR4e0162_WYG_035-9a"/>
乆負而深藴厥施必大請予言贈焉余甞聞劉大司馬<lb/>
之為廣東伯也順徳令呉獻臣伯常引與坐論謫吏鄒<lb/>
汝愚伯上客之伯也善下下矣而令也謫吏也安其禮<lb/>
有與任之有見列之夫先王之時懼天下之塞情而隱<lb/>
賢恒徹其所蔽限者故崇髙則略之富貴則損之使人<lb/>
人抒其意而盡其才是故先王之時吏也直其道不辱<lb/>
其身忠其職不卑其位維名與資今之所為蔽限者也<lb/>
名也標聲資也階勢崇虚而實或不徵升庸而超俊或<lb/>
<pb n="KR4e0162_WYG_035-9b"/>
格是故聲日張而勢日懸公卿廢禮士之文牧守靡察<lb/>
民之實是以官屈而吏以調困以此一下上而通天下<lb/>
是以難也夫受揖則立受跪則坐吏之自處也重其身<lb/>
以求而求勿浚也修其事以見而見勿皎也執己卑来<lb/>
陵也居太柔取藉也是故必髙其節而遜出直其志而<lb/>
平施古者學之有術守之有力行之有方皆先守乎已<lb/>
者也夫定取舍也以制得失定好惡也以制毁譽定是<lb/>
非也以制從違定行止也以制進退是故上交不謟而<lb/>
<pb n="KR4e0162_WYG_035-10a"/>
下交不瀆故名也者弗能榮辱而資也者弗能崇卑也<lb/>
傳曰君子非其人不交故不知其人考其師友焉俞君<lb/>
師章司成而友大理其所從有淵源矣<lb/>
　　　贈胡君宗器序<lb/>
余黨士胡君宗器性爽而敦勤而濶度詳謹而無隱情<lb/>
辛酉舉於鄉今年選保定府通判不治府主理邊之芻<lb/>
糧次於懐来七倉屬焉我國家之儲北邊是重故以部<lb/>
司專紀而五判分受其約兼督之者有守有撫有按有<lb/>
<pb n="KR4e0162_WYG_035-10b"/>
監司給納之者有權門有貴家有戚里有世族有豪商<lb/>
有富賈聽役之者有倉吏有場吏有吏胥有兵𨽻有車<lb/>
人有攬户有管庫之厮器有衡有量有石文有委獄有<lb/>
受訟判也亦難矣臨者取者伺者干者赴而白者来之<lb/>
沓沓畏之惴惴沾然縁然錯錯然若風雨之至也雲霧<lb/>
之交也矛㦸之衝也機括之發也若川委而疇布也於<lb/>
是乎無備無宰無識無籌無政莫之應而立也夫衆令<lb/>
而汎從則遺衆勢而流恱則委衆葢而闇受則罔衆數<lb/>
<pb n="KR4e0162_WYG_035-11a"/>
而煩覆則眩衆辭而滯理則叢是故共者承衆令也剛<lb/>
者折衆勢也察者徹衆葢也約者舉衆數也通者肆衆<lb/>
辭也夫致慮而圖全者患之防也任而弗却視者事之<lb/>
隙也夫瓜繁必摘鵠張必射舉火者冦遁測井者投石<lb/>
道河求通也疾掘則壅故共而曲意則極之者至矣剛<lb/>
而樹標則摧之者至矣察而示明則掩之者至矣約而<lb/>
疏中則實之者至矣通而速成則塞之者至矣夫水之<lb/>
源潔也可以浮衆舟而不沈可以滅炎燎可以鑑可以<lb/>
<pb n="KR4e0162_WYG_035-11b"/>
一分可以決重隄之障而轉千仞之石故蒞官之要則<lb/>
莫要亷以修其身也亷以修其身則心静則氣直則視<lb/>
燭則計精則才達<lb/>
　　　贈向先生序<lb/>
夷陵向子粹行敦質好學而秉禮河南何子珍其人焉<lb/>
向子為地官郎善於其職遷守廬郡行也謂何子曰予<lb/>
欲子言之也何子曰唯唯予見子之履禮也禮也者理<lb/>
之叙也其道也卑非知崇則莫達夫物鉅曠者弗以細<lb/>
<pb n="KR4e0162_WYG_035-12a"/>
扁遺淺求而浚通明罔以幽隔故曰優優大哉禮儀三<lb/>
百威儀三千五帝三王踐其理而示其事仲尼識其事<lb/>
而示其理事實而易理虚而有形者方也神者無不在<lb/>
也形神弗二故微著一故曰君子之道造端乎夫婦故<lb/>
曰禮始諸飲食夫君子之為人上也使其吏程而民矩<lb/>
也貴承也而弗以屈節承也貴親也而弗以囘徳親也<lb/>
直内而順於外敬立而行其恭夫然後上下則也故曰<lb/>
君子揖私朝煇如也登車則有光矣君子之治也設其<lb/>
<pb n="KR4e0162_WYG_035-12b"/>
綱紀而有其目與民守之誥朝在門夕於野功不可以<lb/>
躐取也分不可以踰得也故曰嘗逺食必順近食夫賤<lb/>
市者為售也故君子下也而人髙之非求髙而下也虚<lb/>
也而人實之非求實而虚也有功也而人徳之非以功<lb/>
求徳也是故君子之修也盡諸躬而已設地而懸望焉<lb/>
君子恥之故曰徒坐不盡席尺夫才盛者亢其志名髙<lb/>
者危其身享厚者盈其量是故君子才也思抑名也思<lb/>
藏享也思約故曰君子之受爵也一爵而洒然二爵而<lb/>
<pb n="KR4e0162_WYG_035-13a"/>
言言斯禮已三爵而油油以退夫仁生之義殺之禮辨<lb/>
之智藏之故春生秋殺夏辨冬藏天之四時也四時之<lb/>
道具而安其序故嵗弗變而日新是故慮善惟動也動<lb/>
惟其時也美而無當弗足美也故曰玉磬必擊大琴必<lb/>
張嘉肴必食夫㡬者時之會事之發也制其㡬發其事<lb/>
會其時則莫若斷孟賁之力罷於累試由基之巧廢於<lb/>
百發弗斷其㡬也故曰日中乃暴操刀則割是故禮也<lb/>
者通於晝夜貫於天地格於人鬼者也是以君子貴履<lb/>
<pb n="KR4e0162_WYG_035-13b"/>
禮也向子於是再拜曰敢不承子之言何子復拜曰子<lb/>
之命也敢不告<lb/>
　　　贈楊静之南歸序<lb/>
静之先生學於鄉貢於國卒業於監歴事於臺乃銓於<lb/>
選部而歸省以需政焉歸之日友人集送之歎曰嗟乎<lb/>
予今也始見天下事矣昔之人曰不出户知天下此為<lb/>
說也已使余於鄉也弗於國於監也弗於臺則於天下<lb/>
也何以見之哉今也余始見天下事矣向之言不可行<lb/>
<pb n="KR4e0162_WYG_035-14a"/>
者未必不可也其可行者未必可也情有所難徑而勢<lb/>
有所難格意有所難通而理有所難會耳與目異也身<lb/>
與心方也故曰民與士不同論匹夫諸侯不相謀此誠<lb/>
然也何子聞之曰静之其有得乎夫天下有巨有細有<lb/>
常有變有常常有變變有巨巨有細細有巨而細有細<lb/>
而巨有常而變有變而常故鑿一户者昧四方之逺專<lb/>
一節者失三時之利帆海者不知山駕陸者不知水飲<lb/>
冰而寒者不知嚮火之焦天下之事其藏也一其見也<lb/>
<pb n="KR4e0162_WYG_035-14b"/>
不一其趨也一其散也不一其見也散也不一也故君<lb/>
子多其見聞焉廣其思慮焉悉其履蹈焉其藏也趨也<lb/>
一也故君子約其見聞焉精其思慮焉矩其蹈履焉理<lb/>
貞也事情也貞者正其體情者㡬于動也體非正不立<lb/>
㡬非動不行是故學而不業者尚本也貢而歴事者達<lb/>
用也教以成士政以資官厚其身而周其知夫然後可<lb/>
以見天下而無行不之矣静之其有得乎<lb/>
　　　送孫處州序<lb/>
<pb n="KR4e0162_WYG_035-15a"/>
郡守孫先生懋仁以吏部例舉為處州府同知其視郡<lb/>
凡有三年也申人宜之而難其去我相與送之上其長<lb/>
老薦紳又言是遷迺郡吏者恒格不超歴有赫非所以<lb/>
尊異良吏勞勤勸善也咸噫惜不能夷其意景明奉爵<lb/>
進曰維斯遷也迺吾所為先生慶者諸長老薦紳顧弗<lb/>
覩也自吾長凡吾郡之守更者㡬矣不三考不得輒徙<lb/>
因仍玩乆與民吏耳目相厭刺刺不能其繁逮其徙去<lb/>
固已奄然倦矣先生在郡始為三嵗部始為一考其政<lb/>
<pb n="KR4e0162_WYG_035-15b"/>
軌民尚有不盡究習猶鼓作莫敢緩恱而志氣展布方<lb/>
堂堂向殷富即起而置之鉅地登之州邑之上視他昔<lb/>
守者不可以謂無尊異也然先生偉男子也吾甞見為<lb/>
吏者矣慎者多畏不能有所震烈寛者多留不能有所<lb/>
辨達是曷用寛慎也先生處吾郡與武衛肩立彬比勢<lb/>
抗干沮衝折而卒能行其威事之𤨏絮旁羅不為曲慮<lb/>
不為周防以才任之而莫為所變亂以失其措執是以<lb/>
行亦無少遇挫衂以至於今徙官噫是則偉男子也偉<lb/>
<pb n="KR4e0162_WYG_035-16a"/>
男子被是遷故長老薦紳噫惜弗以為尊異也然吾聞<lb/>
適千里者百里一息適萬里者千里一息不亟進則所<lb/>
至者逺也鵬之将圖南也必直上九萬里則風在下而<lb/>
南圖易矣府之同知視州之守位則為髙事則為簡高<lb/>
則足以尊其身簡則足以節其力先生逺造斯乃有地<lb/>
也於是長老薦紳曰如子之言可以慰矣送行當有言<lb/>
其緝是語書之<lb/>
　　　送蕭文彧分教臨川序<lb/>
<pb n="KR4e0162_WYG_035-16b"/>
制士貢入者願祿仕則以學職請禮部彚試而去取之<lb/>
迺復試於天官去取加詳焉然後進之於大廷而天子<lb/>
躬臨試之取其堪任者下之選部葢獲名於禮部試者<lb/>
十之六七焉獲名於天官試者十之四五焉獲名於大<lb/>
廷試者十之二三焉予鄉蕭君文彧願就兹請厯三試<lb/>
俱獲名優列於是領臨川訓導扺行鄉之好於君者咸<lb/>
致儀為慶張祖為餞徵予以言贈予於君又厚雖不徵<lb/>
予言固将有所告焉夫君之是請古所謂辭尊居卑者<lb/>
<pb n="KR4e0162_WYG_035-17a"/>
也然師儒之義大矣非關柝之司可同也故試之屢而<lb/>
選之重且難如此獨悲今之任是者不知所以盡職舉<lb/>
其重且難者而自輕忽之甚者昕鼓坐堂上呼喚生揖<lb/>
弗来者弗詰也夕鼓反室與諸生飲酒虞然弗忌也諸<lb/>
生腆物来者禮之弗来者怒之業之惰勤弗察也監司<lb/>
視學者至入其室寥然不聞絃誦閱其士驁然揖讓不<lb/>
就列考其程課漫不即叙誅其弛職則自謂曰吾官卑<lb/>
吾齒邁茍升斗私吾妻孥爾安所為哉否則又曰吾盡<lb/>
<pb n="KR4e0162_WYG_035-17b"/>
職士弗率教也咸若時天下之學職廢矣夫教人者視<lb/>
其所自敎古之所謂師儒曰以賢得民也曰以道得民<lb/>
也古之所謂敎曰考其行也問其業也是故古之人賢<lb/>
著矣迺考行道立矣迺問業行則進其良糾其有弗良<lb/>
者已矣業則簡其修董其有弗修者已矣故自敎者二<lb/>
曰賢曰道敎人者二曰行曰業賢曰著道曰立行曰良<lb/>
業曰修盡是四者其敎明矣君夙有聞於鄉博學明儀<lb/>
其量淵然其行敦然其堪是任無疑也且其業於庠也<lb/>
<pb n="KR4e0162_WYG_035-18a"/>
乆歴於師也衆凡所以自敎及所以敎人者固習見而<lb/>
熟聞者矣後有稱敎明於臨川者必君之功也<lb/>
　　　壽閻定峰兵憲序<lb/>
定峰先生以十月十七日為初度之辰諸生既請予詩<lb/>
壽之復各為詩以送遂成巻焉諸生又請曰必序其詩<lb/>
而巻斯成矣何子曰諸生何以壽先生也王錫進曰吾<lb/>
聞之壽祈諸天者不若徵之人也夫人之可徵者莫若<lb/>
功與徳與言巳耳今先生西冦之平是有軍旅之功也<lb/>
<pb n="KR4e0162_WYG_035-18b"/>
書院之建是有惠士之徳也而文詞誨訓是有彛言也<lb/>
徵之人以為壽者曷以易茲也是則先生之壽者乎何<lb/>
子曰然夫功則利博也徳則被深也言而文則行逺也<lb/>
夫博則天厚之矣深則天大之矣逺則天乆之矣故謂<lb/>
之壽諸子曰子之言廣錫意矣可以壽先生矣可以序<lb/>
壽先生之詩矣<lb/>
　　　贈李仲良耆老序<lb/>
凡郡縣鄉有老設之為一鄉所平者也皆以長厚有識<lb/>
<pb n="KR4e0162_WYG_035-19a"/>
達者為之其任在於責科僝事敦薄和爭道訓謹率而<lb/>
已今嵗弗熟自汝以南數百里草盡死中民以下為食<lb/>
所窘起而竊掠昔之宿冦鉅盜相與乗發助匿熾弗可<lb/>
已民大動擾於是藩司下令州縣鄉各置一老使任捕<lb/>
詰雖非典例亦便宜所可舉者也時予鄉以李仲良舉<lb/>
是役其厚仲良者呉抑之氏彭寛夫氏為仲良見予曰<lb/>
仲良舉是役吾鄉所賴以弗擾者衆皆為賀而願子有<lb/>
以告之也予聞仲良鄉之矯矯弗且為惴歛能與人任<lb/>
<pb n="KR4e0162_WYG_035-19b"/>
事鄉人素所為豪傑者也其為是役吾弗患仲良弗能也<lb/>
慮仲良弗慎耳攘盜本以安輯良者也茍弗慎則弗能<lb/>
不妄有逮也有妄逮是猶治濫而加之水救燎而附以<lb/>
薪其為害倍矣鷹隼韜而養之利其能搏野鳥也茍搏<lb/>
於家使雞犬弗得寧則必去之寧失野鳥弗及雞犬也<lb/>
是故仲良弗可以弗慎焉能慎則能弭害能弭害則天<lb/>
必賞以福是故仲良不可以不慎焉於是抑之寛夫曰<lb/>
斯言固仲良之所明者也書之俾仲良弗忘<lb/>
<pb n="KR4e0162_WYG_035-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0162_WYG_035-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻三十五<lb/>
</p>
<p>
</p>
  </div>
<div>
                <head>大復集巻三十六</head>
    <p>
<pb n="KR4e0162_WYG_036-1a"/>
欽定四庫全書<lb/>
　大復集巻三十六　　　　明　何景明　撰<lb/>
　　碑文墓誌共十八篇<lb/>
　　　張公去思碑<lb/>
吾州守張公以彰徳府推官蒞吾州遷南京户部員外<lb/>
郎適𢎞治甲子為吾州凡七年既去州之大夫士越考<lb/>
翼馳狀於京謂余曰公政吾州徳我民我民徳之子州<lb/>
人且公所舉其知公為我民文其實碑之余聞公初第<lb/>
<pb n="KR4e0162_WYG_036-1b"/>
丁未進士来推彰徳彰徳達上下州之之京師者必之<lb/>
焉公所以為彰徳州人固已識之徃来間迨遷守吾州<lb/>
州之人咸慶曰此其推彰徳者也始抵任鳴鼓據公座<lb/>
列群吏胥𨽻其下兩翼詰土之情之俗皆莫對且欲徐<lb/>
伺其所為公頃屈指曰某也富某也窮曰某良曰某曲<lb/>
且偽曰某里某地闊狭瘠饒髙卑如何嫁喪貨農及所<lb/>
尚敦薄如何悉中左右顧且汗莫知所出神之臨民温<lb/>
然有餘度人多易近有訟者不欲速成獄乆能自解不<lb/>
<pb n="KR4e0162_WYG_036-2a"/>
問其成案惟詳惟明故境内訟不他求伸民或中其惡<lb/>
不即以色姑徐治之大要務與民休息不輕震動擊搏<lb/>
初人以為常不甚快然卒以相安殊無多事隂受其益<lb/>
民知為生桑桞皆林羊牛雞狗豬靡不腓以孳故賦多<lb/>
先期納者工役未甞僕僕舉其不獲已者時孔子廟乆<lb/>
不葺棟桷缺丹白䵝以陊公完之廡置像舊無者州東<lb/>
山曰義陽昔申伯地世没于衛官公於御史沁水李公<lb/>
白之遂築書院于山之陽路橋陂池倉府署郵城隍郡<lb/>
<pb n="KR4e0162_WYG_036-2b"/>
治祠入祀典者每一新民不曰費暇引學官諸生講學<lb/>
考業然亦不數數諸生益習不怠州徃年科無兩舉十<lb/>
人者兩舉而十人惟公之力處人上下各有禮故無怨<lb/>
至于小夫亦多感焉由此觀之公之政所謂平易者也<lb/>
所居雖不大異其去能使人有餘思原公以明經取第<lb/>
復以經術潤飾吏事且熟文法加之平易所以克令厥<lb/>
後凡刻削抉剔炫知矜能偽自増顯者視公不足取焉<lb/>
公名拱字朝儀蜀之内江人履歴不盡紀紀其大者耳<lb/>
<pb n="KR4e0162_WYG_036-3a"/>
示不忘也而州人忠厚之道存焉以是堅不可讓為之<lb/>
辭曰天子勅牧光播厥修輔植敦朴顛躓蠈蟊民庸是<lb/>
優持威倚法刻志爬摉良者不闡益佑其偷惟民之羞<lb/>
公邁厥迹匪剛以柔令終如始民罔違尤南山之石蒼<lb/>
蒼寒秋世公之休<lb/>
　　　王母何氏墓碑<lb/>
王氏母姓何氏羅山人何原女也為王翁伯全妻王翁<lb/>
父曰王紀為耒陽縣丞良慎無易行耒陽公為其子求<lb/>
<pb n="KR4e0162_WYG_036-3b"/>
配乃得何氏也何氏甞從王翁侍耒陽公遊宦其奉舅<lb/>
姑君子無不有善道也性温静不見厲容僕婢未甞有<lb/>
被叱訶者生子四人長鼎娶張氏次鼐娶夏氏又次鼒<lb/>
娶孫氏又次威娶張氏女五人長適許伯原次吕祿次<lb/>
子兄舉人何景暘次王鳳翔次劉森凡為孫男女二十<lb/>
一人外孫男女八人生某年月日卒某年月日壽七十<lb/>
六何子曰王氏母當王翁舉鄉耆時嘗入城予時少也<lb/>
甞見焉其鄉人族氏卑幼者来見王氏母未甞不與飲<lb/>
<pb n="KR4e0162_WYG_036-4a"/>
食也然必躬持與之又躬視之惟恐其不飲食之也其<lb/>
慈愛人如此宜其子孫衆多且獲壽也王氏母卒之日<lb/>
其鄉人族氏無不哭者予兄以王翁命求碑樹於墓予<lb/>
故得略叙其實且為哀辭曰嗚呼允哉坤之徳厚而康<lb/>
兮用蕃其後裕且長兮曷其不淹遂返厥常兮朝日慘<lb/>
惻颷風厲兮閨堂闃寥發帷葢兮脩塗委蛇超素驥兮<lb/>
悠悠天逵鸞皇逝兮惟月有良兮肆辰又吉駕彼柏輀<lb/>
兮載此杉槨前建文<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>兮迺造𤣥室𤣥室造兮寧厥域<lb/>
<pb n="KR4e0162_WYG_036-4b"/>
有石穹穹兮纘爾徳允哉萬嗣昭女則<lb/>
　　　明故大中大夫資治少尹福建都轉運鹽使司<lb/>
　　　運使李公墓誌銘<lb/>
正徳十年三月三日致仕大中大夫資治少尹運使李<lb/>
公卒子汝佐以使於京赴其友人何景明景明哭于庭<lb/>
讀汝佐書曰先公嘗言求子生誌今死也已矣惟子圖<lb/>
之嗚呼余忍誌銘公耶雖然公知我于孺子知公宜莫<lb/>
能若我者予忍弗誌銘公邪志曰公諱紀字朝振潞州<lb/>
<pb n="KR4e0162_WYG_036-5a"/>
人也中成化乙酉山西省試授故城知縣遷錦衣衛經<lb/>
歴臨洮府知府累遷至福建運使曽大父本大父日初<lb/>
皆長者不仕父貴贈錦衣衛經歴母宋氏贈孺人公魁<lb/>
岸甚莊望之若神徤辯說聲如鼓鐘人咸尊憚敬聽之<lb/>
少好讀書苦刻父母慮而禁之莫從也自言曰茍弗欲<lb/>
事徃古天下焉已矣茍欲事焉弗讀書無能為也又善<lb/>
無遺忘一目過者老尚能口誦也以故稽古言當世皆<lb/>
秩秩有理叙可施弗直為虚詼已也始至故城縣俗昏<lb/>
<pb n="KR4e0162_WYG_036-5b"/>
議財多財為禮少財為恥貧家男女或壯老無以匹也<lb/>
公至盡召諸里耆曰夫昏也爾賣爾女邪俾爾女有家<lb/>
邪即賣女有大賈無用議二姓禮若俾女有家而俾多<lb/>
出財貧空女何以能家也即人家終窘無財爾能俾爾<lb/>
女終無家邪自今昏有議財者有法法弗貸于是縣中<lb/>
貧而匹者千人縣故有官地占于豪官莫能奪公按文<lb/>
責地豪畏即出之還官乃嵗以地出給貧民緩其征是<lb/>
時河間郡縣最稱故城縣治乃擢故城令為錦衣衛經<lb/>
<pb n="KR4e0162_WYG_036-6a"/>
歴六年擢臨洮府知府臨洮雜畨夷桀難治公曰不操<lb/>
法示毒人無以逺惡也乃治其豪侮法慢令者治益尚<lb/>
嚴明吏民人人無不惴慄無敢冒文者其後人人乃得<lb/>
自緩不至蹈害郡則大治守日與寮寀張宴㑹坐花行<lb/>
酒吹笙竽時與衛官擁旌旄伐金鼓出城行射較獵然<lb/>
人人亦喜觀曰太守甚樂孔武弗擾也洮水將壊城洶<lb/>
洶不可渡守登城指某山石可堤某山木可梁乃築石<lb/>
堤水水去城三里伐木為八舟梁之在郡剛方自持不<lb/>
<pb n="KR4e0162_WYG_036-6b"/>
能恭事上官上官多畏害之都御史有親故過府販綿<lb/>
葛求守令于民為倍利焉守曰此何以令民也吾為民<lb/>
守終不能為都御史親故販而重利漁民將執之其人<lb/>
懼而遁譛于都御史都御史彈守降為長蘆運司同知<lb/>
或勸公曰運司財利府也人無有望身名陟者公又貧<lb/>
獨不計子女邪公弗聽益峻自潔嘗赴京諸大商賈人<lb/>
張具于路遮馬畱食公䇿馬超過之叱曰吾食汝邪于<lb/>
是御史嘉之上其名曰居可貪弗汚者今見有李同知<lb/>
<pb n="KR4e0162_WYG_036-7a"/>
爾公嘗曰寧死不折寧貧不貪觀此公之言施矣然公<lb/>
為舉人時已能却金不為人干請葢其方亷志性不移<lb/>
如此由長蘆擢福建運使一年乞致仕歸曰吾何以弗<lb/>
已耶世之見用者予知之矣不富勢率通滑爾方者貶<lb/>
亷者塞吾無用矣吾何以弗已邪别號黙菴晩又號漳<lb/>
東主人歸而築室讀書扁曰怡老雲窩好吟咏著有黙<lb/>
菴集既疾會其親族子弟曰吾年止今日吾平生儉人<lb/>
以為嗇吾無人以為有夫誰知予者遂出箧笥開使共<lb/>
<pb n="KR4e0162_WYG_036-7b"/>
視之惟圗書衣幘而已公生正統辛酉七月二十三日<lb/>
壽七十有五配原氏封孺人先卒繼毛氏亦先卒繼趙<lb/>
氏男子五人長汝佐郡學生次汝佑儀賔次汝仕汝价<lb/>
汝儒女子一人菊姬皆毛氏出孫男子一時可孫女四<lb/>
卜以是年四月四日𦵏南石曹之原初景明從先君為<lb/>
驛丞時公使與汝佐同學朝夕惠敎即父師矣甞謂毛<lb/>
夫人曰汝視景明毋可以異汝佐然毛夫人視景明不<lb/>
啻不異汝佐也及先君致仕貧甚公饋之車馬其歸也<lb/>
<pb n="KR4e0162_WYG_036-8a"/>
集衛官送之郊亭揚爵酌先君曰吾老友酌景明曰吾<lb/>
小友夫予侍公三年也凡公所鑒識望勵予者皆徳義<lb/>
風慕無窮之事豈有世俗庸淺之見者哉其所自負與<lb/>
又甚宏逺深厚予以為有将相器業而卒抑鬱不究其<lb/>
用何哉豈古所謂賢人困厄亷士無名者邪予識公之<lb/>
言行甚衆不悉誌誌其大章章者銘曰嗟嗟棟梁直木<lb/>
衆莽玉瓉𤣥珪不遇大享委珮長裾嗟嗟泥塗厥施未<lb/>
光積則有餘有餘之積其施厥嗣乎<lb/>
<pb n="KR4e0162_WYG_036-8b"/>
　　　徐太母潘氏墓誌銘<lb/>
徐太母潘氏卒其元孫漢當承制以刑部郎中張君狀<lb/>
来求銘按狀潘氏處士潘宗女徐公傑配也徐公先配<lb/>
李氏李氏生士方士方生漢繼配潘氏生士正士正生<lb/>
淮及潭潘年四十而喪徐公遺其貲鉅萬盡以任士方<lb/>
士正二子二子乃商呉越間遂益饒厚其家二子又喪<lb/>
矣乃復以貲任淮而使漢潭讀書為學生淮亦累貲鉅<lb/>
萬為大居第京里漢潭皆能學問也居家甚勤儉無襲<lb/>
<pb n="KR4e0162_WYG_036-9a"/>
衣兼食然施族仁下不有所害初潘適徐氏士方弱也<lb/>
恩之逾于士正士正卒其二子淮潭弱也母謂士方曰<lb/>
爾子爾弟之子士方子二子也逾其子漢夫潘氏有大<lb/>
功徳於徐氏三世其不謂之賢母婦哉生正統乙丑七<lb/>
月十六日卒正徳乙亥九月四日享年七十一女一適<lb/>
梅鏜錦衣百户孫女三曽孫男二漢卜以是年十月二<lb/>
日𦵏城南七里鋪祖塋與其先大父大母並藏焉銘曰<lb/>
嗟嗟一婦未亡三世以享徐氏之廟百祀爾享<lb/>
<pb n="KR4e0162_WYG_036-9b"/>
　　　樊懋昭墓誌銘<lb/>
樊懋昭諱亮信陽在城鄉人五世祖林洪武初自徐州<lb/>
從軍徐丞相麾下文皇時隨征克大寧歴鄭村埧白溝<lb/>
河攻圍濟南又歴夹河小河大戰有功陞正千户死于<lb/>
陣其家因徙南京林傳玉玉傳清清扈從幸北京遂又<lb/>
家於北京正統初以林功大死事故陞清為金吾右衛<lb/>
指揮同知錫之誥清傳子愷戰西直門死詔陞其後為<lb/>
都指揮同知給恤其家子恕在襁褓夭弗嗣而懋昭父<lb/>
<pb n="KR4e0162_WYG_036-10a"/>
剛當嗣剛時在南京性戇赴廕未就而歸乃從其外翁<lb/>
家信陽樊氏由此失其官剛生二男子長曰明次即懋<lb/>
昭父母愛長子不甚愛懋昭朝夕笞詈懋昭曰父母非<lb/>
愛兄不愛我也為兄貧爾愈親愛無怨懋昭少好賈賈<lb/>
不欺人買綿於湖廣李氏至館閱數有羨乃宻如李氏<lb/>
問綿數李不知也懋昭即還其羨遊鄭陽家人来言河<lb/>
濫溺人即惶問父母人曰無害即大喜忘問其餘館人<lb/>
旁聞之太息曰此人孝子也知有父母已矣懋昭行賈<lb/>
<pb n="KR4e0162_WYG_036-10b"/>
二十年饒積嘗買牛家繆與溢三金牛家恐其知而取<lb/>
也設酒跪曰昨者閱直實溢三金吾貧可遺其一還其<lb/>
二懋昭笑曰吾知爾貧故溢與爾甯兵備至信陽先問<lb/>
首惡誅死次問首善以為鄉長鄉亦強懋昭懋昭不欲<lb/>
為然莫能脫為鄉長民富者持千錢貧者持百錢宻遺<lb/>
之求免役懋昭怒罵棄之地已乃竟役富者而貧者緩<lb/>
焉官有取甞爭之數日必抑其半弗得則拂衣起直出<lb/>
不顧官亦知其直不重讓也然竟怏怏弗平致疾不起<lb/>
<pb n="KR4e0162_WYG_036-11a"/>
矣生天順己夘十二月十二日卒正徳癸酉十二月二<lb/>
十一日年五十五嵗配計氏生子曰鵬為郡學生好讀<lb/>
書慕古昔從予學甚解懋昭為人篤塞不識字然善算<lb/>
絲毫不爽又能記不忘先人梅溪公甞言懋昭父母始<lb/>
来信陽艱窘其兄好酒不事生懋昭弱也即粥菜行市<lb/>
供其親長即賈賈遂矣即農乃今敎其子儒矣豈可不<lb/>
謂自立善變化者哉傳言公侯之後必復其始樊氏之<lb/>
失官越三世而始儒鵬曰亡父積善不能大壽而子孫<lb/>
<pb n="KR4e0162_WYG_036-11b"/>
孤弱非先生誌銘蔑没朽矣嗟乎逺大懋昭者在鵬也<lb/>
夫銘曰孰達弗以厄孰起弗以仆爾反爾棄本旋復爾<lb/>
族<lb/>
　　　明處士錢公墓誌銘<lb/>
處士錢公卒遺令其子慶暨中書舍人祿還𦵏南京新<lb/>
亭鄉祖塋祿奉柩將行乃以公友人鄭君洪狀来乞銘<lb/>
予與祿同供事制勑不得辭按狀公諱進字景升姓錢<lb/>
氏別號菊菴上世蘇州府呉縣人洪武初徙南京著籍<lb/>
<pb n="KR4e0162_WYG_036-12a"/>
上元縣祖永扈從文皇帝北上授工部營繕所所正遂<lb/>
著籍大興縣父玉母唐氏有子五人而公長公少機敏<lb/>
恂質身若弗勝衣好讀書日誦數千言攻書法始授學<lb/>
呉太常既乃精思摹索晉唐諸名帖甞曰法者迹也巧<lb/>
者所以神妙也吾将心致其巧終不至泥古法迹故其<lb/>
書成一家而士大夫珍之天順間有薦之朝者不報公<lb/>
乃歎曰吾讀書思進取行志今人以一藝薦而又不獲<lb/>
達此殆天也吾何願焉乃深自剷晦終身不仕矣家貧<lb/>
<pb n="KR4e0162_WYG_036-12b"/>
力貿易事其父母父母所欲有為極辦之無不稱指意<lb/>
友愛其弟達達舉進士為青州府推官早卒公為經營<lb/>
其室家無弗周至公性好施與宗族不能舉火者皆待<lb/>
于公冬月見無衣者輒衣之嘗自合秘方膏藥以施病<lb/>
者出城見枯骨蔽野心愴焉購地瘞之今上上兩宫徽<lb/>
號推恩耆老公以年八十詔給賜冠帶米肉絹綿公度<lb/>
量夷坦無崖岸與閭中高年結壽會歌酒盡日兒童婦<lb/>
女見者輒稱曰錢翁錢翁云公服勤儉起家嘗訓子孫<lb/>
<pb n="KR4e0162_WYG_036-13a"/>
曰吾見古人以艱苦立門户而子孫或以奓縱蕩之嗟<lb/>
乎嗟乎汝等戒哉又自言曰行徳者身安之為善者心<lb/>
樂之今行一徳為一善而務章取復是賈販事爾夫古<lb/>
人恒隂施于㝠㝠人不知而已無所求故謂之安樂公<lb/>
生于宣徳二年庚戌正月初九日卒正徳十一年丙子<lb/>
五月十一日享年八十有七歳配崔孺人有内政先公十<lb/>
七年卒子三人長慶前習字中書侍仁智殿次壽輸粟<lb/>
授散官次即祿女一適陳綱孫男三人曰登譯字官曰<lb/>
<pb n="KR4e0162_WYG_036-13b"/>
泰曰承澤孫女三人俱幼鄭君曰錢公可謂善不近名<lb/>
而徳不求福然名與福錢公有之矣予始知天下有不<lb/>
必求而莫能舍者也銘曰施之㝠㝠獲于昭昭匪爾之<lb/>
求實由爾招祖邱南鄉爾于逍遥<lb/>
　　　劉孺人亷氏墓誌銘<lb/>
孺人亷氏洛川劉判潤之配也以正徳十一年四月初<lb/>
十日卒距其生正統十二年十月十一日享年六十九<lb/>
嵗有子三人珙玹琦有女四人適二靳氏薛氏王氏又<lb/>
<pb n="KR4e0162_WYG_036-14a"/>
有孫男子五人孫女子八人琦為行人于京師将赴喪<lb/>
深戚抵狀拜予曰母亡不孝蔑以見矣生有閾内之行<lb/>
一二乞列諸銘石狀云孺人父亷公景浩劉公同里人<lb/>
也内治嚴潔孺人為少女又慧絶持女訓故亷公甚愛<lb/>
之年十九徃適劉公性方畏而孺人温惠左右相如賓<lb/>
敬至白首室無迕言劉公初業太學母太夫人在家老<lb/>
而諸子皆弱又嵗大饑孺人乃盡脫珥簮衣服易粟周<lb/>
旋窘竭使太夫人不失甘㫖而家人咸無饑色太夫人<lb/>
<pb n="KR4e0162_WYG_036-14b"/>
病嵗餘孺人日夜奉起居嘗藥太夫人乃撫手歎曰我<lb/>
孝婦我孝婦劉公仕凡三徙京衛經歴而孺人有錫矣<lb/>
至劉公徙判易州孺人勸之曰仕宦老當思還鄉土爾<lb/>
乆在外非止計也劉公乃即解官歸歸無㡬何而孺人<lb/>
卒孺人義訓其子琦幼嬉孺人誡曰汝兄學不成而汝<lb/>
復優游老婦何望也琦遂厲學舉進士嗟乎孺人于劉<lb/>
氏者可謂大賢婦母矣乃銘曰孰曰家興靡顛有室孰<lb/>
曰夫貞靡先女吉瞻彼洛野其域有馬樹其墳檟以材<lb/>
<pb n="KR4e0162_WYG_036-15a"/>
大厦<lb/>
　　　王孺人墓誌銘<lb/>
志曰地道豈不厚哉髙山之下必有重淵孺人者武昌<lb/>
通判馬公瑀之配御史録母也父王公獻世為信陽衛<lb/>
人孺人温厚淑則性至孝幼亡其母哭之累日弗食長<lb/>
歸馬氏為叙理其家外内弗貳家至匱缺其具食翁姑<lb/>
未嘗弗㫖馬公緝學取仕孺人實佐之訓諸子必經于<lb/>
義而無間其慈里人咸稱孺人大賢云始王氏諸昆弟<lb/>
<pb n="KR4e0162_WYG_036-15b"/>
富豪里中居有樓臺出入騎馬衣文綺甚耀也王公則<lb/>
好書詩工于賦詠行義敦質而常慷慨論事甚愛孺人<lb/>
慧敎之書故孺人通孝經論語大義孺人之来嬪也昆<lb/>
弟為治装使人張牀幕導之鼓樂如俗儀王公大笑曰<lb/>
此何以為也且装者充女室家陳爾非為衢觀也乃屛<lb/>
鼓樂盡弛其張具載之于車使人推挽之造壻門以故<lb/>
崇儉貶飾孺人式焉孺人生天順乙亥六月四日正徳<lb/>
丙子七月六日卒享年六十二子三人長御史次錦次<lb/>
<pb n="KR4e0162_WYG_036-16a"/>
鍊皆郡學生女三人長適劉暘次適學生呉尚智次適<lb/>
學生辛昊御史使于外聞孺人喪乃復使于京將奔𦵏<lb/>
于城北七里岡祖塋泣告予曰子吾母里人聞吾母矣<lb/>
幸志銘之余抆涕曰嗟乎昔先君子之在里也有詩友<lb/>
會而王公宗之葢時時道王公之風焉余之聞孺人也<lb/>
有本哉有本哉銘曰北城之域岡蜿蜒上有白日下黄<lb/>
泉刻銘于石昭後先<lb/>
　　　明故夔州府知府鐡溪先生髙公墓志銘<lb/>
<pb n="KR4e0162_WYG_036-16b"/>
鐡溪先生髙公卒余道赴關西過家哭其喪余抵大梁<lb/>
之夕也夢一星揺動隕地其光上發厥明有報公疾甚<lb/>
者及余至公葢亡一日矣公遺令其子遷曰必何子銘<lb/>
我而可遷跽而泣曰可是惟爾子之志於是遷乃狀公<lb/>
事實来求余銘按公上世山東人始祖濟南萬户萬户<lb/>
生成徙居河南太康縣成生智官建文時為副千户永<lb/>
樂間謫戍信陽遂世居信陽矣智有孫曰瓊景泰庚午<lb/>
舉人為祁州司訓司訓有男子二人長鐸次即公司訓<lb/>
<pb n="KR4e0162_WYG_036-17a"/>
卒于官公纔二嵗母李氏攜之歸年十一時與群兒戲<lb/>
釣于學宫池水上曰我釣鼇亦如此爾指揮劉宗異之<lb/>
舉于提學陳公選收儒學弟子員中成化甲午鄉試戊<lb/>
戌舉進士授武選主事崇王請置守備汝寧馬大司馬<lb/>
以信陽已置守備而汝寧重置難之集司屬議公進曰<lb/>
是不難移信陽守備置汝寧俾兼視信陽則事攝而官<lb/>
可不重置大司馬喜曰主事議便於是常引與計事稱<lb/>
之曰我益友也公仕宦既聞時有所憤切乃言事忤内<lb/>
<pb n="KR4e0162_WYG_036-17b"/>
貴人内注其名屛上卒以他事逮之調鎮逺府通判在<lb/>
鎮逺為錢都御史所重諮以邊務洞夷有相仇者使通<lb/>
判輯之不服通判乃夜徙居他山空設其供帳故所遲<lb/>
明徃卧榻已碎通判則從容束帶出帳前議和事夷覘<lb/>
而神之盡服𢎞治改元移山東青州府明年遷鎮江府<lb/>
同知同知嘗委事江南諸郡著績自鎮江遷夔州府知<lb/>
府知府一年致仕歸與鄉人游讌觴詠自娱十八年今<lb/>
天子御極詔進大中大夫初人屬公以公輔之幹公亦<lb/>
<pb n="KR4e0162_WYG_036-18a"/>
自負旁睨一世無所下以是人又<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之使不得究其用<lb/>
故公之歸也益肆形世外嘗曰仕宦之途我固諳之矣<lb/>
人生茍快意何必至卿相哉公體貌脩偉而精神秀朗<lb/>
見者傾恱又喜談辯時出詼謔曉音律能自度曲兼善<lb/>
書畫皆竒徤自成一家公既綜博衆藝而尤長于詩詩<lb/>
語豪宕自喜篇章流播時人珍之在鎮江徃賓日本使<lb/>
臣使以詩上公和答章立<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>使臣俛首歎服曰此中國<lb/>
詩人也性儻蕩好交游樂于與進門下之客率多名士<lb/>
<pb n="KR4e0162_WYG_036-18b"/>
其在鄉益剷㟁示坦後進無長少無不與之者而好學<lb/>
躭詩至老不倦焉公生景泰壬申五月二日卒正徳戊<lb/>
寅八月十有四日享年六十七嵗配呉氏封安人有子<lb/>
八人長遷次選次逺俱郡學生次道次邃次邁次造次<lb/>
迅女子三人孫男子七人孫女子七人公之将卒也召<lb/>
八子前曰我有好子徐又曰汝亦有好父遂瞑遷治終<lb/>
甚慎将以某年月日𦵏于城南飛鳳山之陽夫吾郡雖<lb/>
代有顯仕而文物之開實自公作辭翰風流為鄉人宗<lb/>
<pb n="KR4e0162_WYG_036-19a"/>
即使公徒致位卿相何足以易此哉何足以易此哉銘<lb/>
曰淮山二精降神合符是生偉人大郡大夫佩劒冠玉<lb/>
容雅甚都驟驥脩陸大車廣衢既騁既載弭轡懸輿弗<lb/>
究厥至命也匪吾有男八子接躅登塗列銘公藏萬祀<lb/>
是圗<lb/>
　　　馮宗武墓志銘<lb/>
君名洸字宗武予郡方伯馮公鎬之子也少而敏朗方<lb/>
伯公竒愛之挈以從宦授詩命業進士未弱冠即能進<lb/>
<pb n="KR4e0162_WYG_036-19b"/>
士文方伯公甞數使揖客使客立試之其文無不稱客<lb/>
意者宗武既自有材質復獲隨侍多購典籍與觀名獻<lb/>
能自勉嗜降問無有屈難以故學益有蓄為郡學生厲<lb/>
志超逺不欲委瑣循格在群游中嘗稍自露翹翹靡所<lb/>
下同輩亦先之謂弗逮也戊辰嵗方伯公以憂制居鄉<lb/>
里其秋宗武忽疾作疾五日竟以不起臨絶呼方伯公<lb/>
曰父視汝婦若孫言畢瞑矣於戲惜哉初予免官歸自<lb/>
都下宗武来視予坐語彌日既予謁方伯公公飲予遣<lb/>
<pb n="KR4e0162_WYG_036-20a"/>
宗武出揖坐之席側視其色不黝其言琅琅有音也而<lb/>
不數日以死何哉始人望宗武取髙第如拾而屢試弗<lb/>
遇或有言其數竒者然弗謂夭也又聞宗武鄰居者呉<lb/>
英合室病疫貧不能具食藥宗武以百錢洎米徃醫濟<lb/>
之後英及其妻病死復為買棺以瘞嵗㐫族人有欲轉<lb/>
徙者宗武止之曰人有貸予錢者俟取之以需汝矣毋<lb/>
出也竟以死不克終其意然觀于二事豈當夭者哉宗<lb/>
武生成化己亥十月五日卒正徳戊辰八月一日其生<lb/>
<pb n="KR4e0162_WYG_036-20b"/>
纔三十也娶馬氏生子格始十嵗為有後矣以己巳二<lb/>
月二十二日歸于城東土家河之原方伯公乃泣涕遣<lb/>
宗武弟沂攜其子来乞銘曰兒死矣弗及矣願子使其<lb/>
後有稱述不蔑斯亦足矣乃銘曰爾生既促孰俾才覺<lb/>
既才既覺孰俾夭伐城東之邱藏焉永括我志爾穴爾<lb/>
後弗没<lb/>
　　　明威将軍指揮僉事余君墓志銘<lb/>
君諱文淵字子澄姓余氏余氏之先淛江奉化人也洪<lb/>
<pb n="KR4e0162_WYG_036-21a"/>
武間有從戎者迺徙著于京至君大父南城兵馬指揮<lb/>
使信益蹈善行有名稱生女淑異妃崇王遂大余氏父<lb/>
鐘字徳聲授錦衣衛百户以王戚隨之汝寧出入親近<lb/>
厚于禮義善詩歌喜賓客王任之奏為儀衛副賜世䕃<lb/>
其官後復奉例奏粟為指揮僉事君母呉氏生君君生<lb/>
於貴然且少而不靡靡為泰能自約下招致延譽無損<lb/>
父風始生秀敏不期月能言六嵗知揖客屬對父命就<lb/>
師師有所難即無不釋也十三承父官後亦奏粟為指<lb/>
<pb n="KR4e0162_WYG_036-21b"/>
揮僉事入侍衛能夙夜不惰其身王甚竒愛之也為行<lb/>
崇厚尚恩外祖母喪弗克𦵏舅氏弗能婚君皆為破財<lb/>
力卒舉二大事其造人所難類此然卒之日距其生年<lb/>
二十五耳天使盈其年則所施者弗止是已柰何弗能<lb/>
有遐享也先是君父徳聲公有疾君日徃朝問夕弗寢<lb/>
即寢亦弗脫帶人或病其憂勞然不謂遽有弗起也余<lb/>
甞過汝得與徳聲公接識有舊愛亦尚記君之貌今君<lb/>
乃世矣豈不惜哉君娶治中呉應期女是生子相卜十<lb/>
<pb n="KR4e0162_WYG_036-22a"/>
二月十五日歸于汝城東邱徳聲公與余書曰弗幸亡<lb/>
兒殁矣命也無若何矣其有不殁者惟子之文是畀余<lb/>
弗忍違公之意乃銘曰佩玉絫絫垂帶委委話言唯唯<lb/>
旋辟爾爾天實是美弗竟誰使廓其有藏萬億是弭我<lb/>
銘斯章君也弗死<lb/>
　　　誥封太淑人倪氏墓志銘<lb/>
太淑人倪氏者故指揮使鮑公龍之配而汝寧守禦千<lb/>
户成女也有男子三人文武韜文當世其夫官然早卒<lb/>
<pb n="KR4e0162_WYG_036-22b"/>
也孫威襲官至都指揮僉事始太淑人婚鮑氏當鮑氏<lb/>
盛太淑人篤塞循黙一無所白至不識衡量較物輕重<lb/>
及遭夫喪子又不及官而夭孫且孑然在攜抱也太淑<lb/>
人泣曰鮑氏三世屬是兒我當下關闥守吾年俟兒立<lb/>
也乃躬操門户苦織紡懐其遺孫至罹單窘艱閟而使<lb/>
外内不廢人視之猶昔鮑氏盛時也威既立益顯前緒<lb/>
蔚有觀望太淑人之志果今有得矣太淑人季子韜者<lb/>
亦先卒獨武侍養能有立有四女子長適陳璽次適王<lb/>
<pb n="KR4e0162_WYG_036-23a"/>
虎次適劉威皆指揮又次適百户邱漢孫二鎮乃武之<lb/>
子次即威也又有孫女二人曽孫男六人曽孫女五人<lb/>
太淑人生於永樂十五年七月十日而正徳四年十一<lb/>
月十六日乃卒凡享年九十二為鮑氏婦母者七十餘<lb/>
年其可謂大有始終于鮑氏者哉都閫君卜是年十二<lb/>
月十日以太淑人祔其夫𦵏在溮水之南来請銘銘曰<lb/>
奥其宅其地肆好以寧太淑人之魄<lb/>
　　　誥封淑人任氏墓志銘<lb/>
<pb n="KR4e0162_WYG_036-23b"/>
予鄉都指揮僉事鮑君徳明喪其正室淑人任氏将𦵏<lb/>
請曰亡妻有勤于予今逝去我我願得子之文志其𦵏<lb/>
乃志曰任氏者信陽衛中所千户任清女也適都指揮<lb/>
僉事鮑君威誥封淑人淑人室有女徳家有婦儀御衆<lb/>
媵不嫉妬待群僕不刻害葢婦人有君子行者也鮑君<lb/>
為指揮時淑人甚承之整齊其内内有巨細悉不以干<lb/>
鮑君鮑君治于官淑人治于家以故鮑君得盡能于外<lb/>
無有内累也鮑君聽衛事自以循先世官不能光陟前<lb/>
<pb n="KR4e0162_WYG_036-24a"/>
烈碌碌無以効其才進取于時值邊垂不用績乃思有<lb/>
所建樹淑人力相之鮑君果以功至都指揮淑人之助<lb/>
不可少也鮑君凡征役在外者數年淑人益葺其家能<lb/>
使鮑君不有顧慮淑人有勤于鮑君甚著也然卒之日<lb/>
年始四十五又無男惟女一人適指揮應襲陳忠天所<lb/>
以享淑人者何弗厚也是年巳巳十二月十日𦵏于溮<lb/>
河之陽祖塋銘曰是為淑人之穴吁其嗟厦之搆也而<lb/>
乃離其家實之成也而乃殞其華施報天也其虚邪<lb/>
<pb n="KR4e0162_WYG_036-24b"/>
　　　懐逺将軍信陽衛指揮同知袁公合𦵏墓志銘<lb/>
懐逺将軍信陽衛指揮同知袁公卒其子鎔者余同年<lb/>
舉人者也衰服来請予銘曰鎔辱好于吾子子幸而念<lb/>
吾子之好其勉以圗吾父余義弗得辭也乃志曰袁公<lb/>
勛者字世臣其先武昌江夏人也髙祖曰壽從髙皇帝<lb/>
兵有功累官副千户壽生碔碔襲官始自南京徙信陽<lb/>
衛左千户所碔生清清生俊皆相繼其官俊即公父也<lb/>
明于徃古成敗有立志思樹竒功厭循循蹈恒轍好讀<lb/>
<pb n="KR4e0162_WYG_036-25a"/>
馬援傳慕之曰必如此乃男子也後果効功荆襄固原<lb/>
間歴加指揮同知進階懐逺将軍卒君所襲官葢其父<lb/>
立者也公幼而母夫人邱氏棄養養于祖母太恭人繆<lb/>
氏既長事祖母能篤孝又事三繼母亦靡有弗得職者<lb/>
也為人長者無所欺備宣府時屬朱叅将部戍獨石敵<lb/>
犯塞士出還奏捷公未有獲也朱參将者徃與公愛欲<lb/>
私之乃宻令功載著其功公不知也将奏以告公公愕<lb/>
然辭朱參将曰将軍鄣列城使某得幸備行列而敵犯<lb/>
<pb n="KR4e0162_WYG_036-25b"/>
将軍之塞當蒙金矢先士卒獲其渠率今縱不能而将<lb/>
軍又私我以功夫冒人之功以干上賞未能有厚享者<lb/>
也将軍則惠我矣其若我何敢以辭也於是朱參将許<lb/>
之嗟歎曰弗可及也已奏功同部多與得顯秩者而公<lb/>
益裕然終其身無有怨也公始厲志軍事數入主将白<lb/>
軍事冀有所建後見邊事益擾将率多不撫循士罷于<lb/>
求自歎所如不合有志莫可為也乃稱病歸解其職事<lb/>
閒居士卒至垂泣請而退益堅既謝官出則布衣弗飾<lb/>
<pb n="KR4e0162_WYG_036-26a"/>
乗馬嘗獨行郭門外遇負薪者弗識也争道擠公墜于<lb/>
橋水濡衣公起振衣去亡有怒顔負薪者察知是公皇<lb/>
恐来跽門外左右請罪之公乃反酒食負薪者曰固知<lb/>
汝弗識我爾我曷怒汝也性夙友愛父命與昆弟分財<lb/>
悉推與昆弟不取有別産在礶口盜夜刼積稻捕者微<lb/>
之皆旁舍兒也公曰釋之是窘於饑者也非不令子弟<lb/>
也我既弗能賑而使其溺于盜又奈何使其以盜死也<lb/>
於是盜悔讓亡不相率為良者也在宣府有所嘗活者<lb/>
<pb n="KR4e0162_WYG_036-26b"/>
歸而鬻子得貨持謝公公亷知其鬻子也不受使反其<lb/>
子又傭有疾疫者彼親者弗敢近公入其卧躬賜藥與<lb/>
食飲凡公所弗忍者有是也公少業儒所嘗讀書老尚<lb/>
能口誦使諸子及從者為文親考閱布其次第雖老師<lb/>
莫能易也及鎔魁河南省試人皆曰公以武世其家又<lb/>
能以文學成其子也公娶韓氏宣武衛昭信校尉百户<lb/>
韓俊女也賢而能其妃然早卒公亦不再室也有男子<lb/>
四人長曰鎔次鎧次錡次録鎔既為舉人不欲襲公乃<lb/>
<pb n="KR4e0162_WYG_036-27a"/>
以鎧代襲而大有能于官女子五人長適指揮汪洋次<lb/>
適監生辛暠又次適百户趙騰又次適千户陳昻其一<lb/>
幼也又孫男子一人女子一人皆亦幼也公卒于正徳<lb/>
巳巳八月十九日有生六十又四矣以是年十一月二<lb/>
日合𦵏韓氏墓銘曰温温之徳不爽厥恭厚積自躬厥<lb/>
承靡窮東門之東有邱其隆是曰公宫公降于中與其<lb/>
配同萬祀攸終<lb/>
　　　封孺人李氏墓誌銘<lb/>
<pb n="KR4e0162_WYG_036-27b"/>
封孺人張公夫人李氏以正徳五年八月十四日卒子<lb/>
雲為給事中聞喪于京師罹戚冒星来奔将以十二月<lb/>
二十五日𦵏乃乞余志銘夫人墓以乆逺夫人雲與余<lb/>
世通好又同年進士也余時時得覲夫人又余有兄子<lb/>
者夫人孫男子妻也間得詳夫人之徳故弗可辭也志<lb/>
曰夫人李氏者封徵仕郎工科左給事中張公之配也<lb/>
父曰某信陽衛指揮僉事夫人生于貴而順正弗違不<lb/>
修簮玉之飾能親其族人族人長上卑少来者亡不有<lb/>
<pb n="KR4e0162_WYG_036-28a"/>
厚徃也雲縣襄陵時迎夫人養出有車馬奴妾甚貴夫<lb/>
人益良惠亡害僕有不稱指亦亡被罵者也至雲歴近<lb/>
要已致錫命于夫人矣夫人見人恒惴惴慤訥弗耀也<lb/>
賓客至必自視酒洒饎食男孫有婦媵亦弗以委也以<lb/>
故内外咸曰夫人大賢始夫人歸張公時及張氏中窘<lb/>
夫人相張公集其家至躬勤苦事拮据鞠棘亡有怨意<lb/>
雲稍長能學矣又能相張公篤敎弗奪其業以就顯名<lb/>
夫人葢不獨可富貴也豈不謂大賢哉夫人生宣徳癸<lb/>
<pb n="KR4e0162_WYG_036-28b"/>
丑三月二十九日壽七十八嵗凡為男子二人孫男子<lb/>
五人女子一人曽孫男子一人女子二人夫人之所享<lb/>
者厚矣銘曰張氏望申奕世武冠逮夫人歸門户稍單<lb/>
何有何亡夫人弗難夫人有子伯震仲雲震則弗永成<lb/>
志者雲嗚呼夫人内徳不易茹辛獲㫖食自我積雲相<lb/>
祖域隘弗可壙迺為夫人改卜肇土在西山下夫人康<lb/>
哉祀于張氏為世妣祖<lb/>
　　　壽藏銘<hi>幷序</hi>
<pb n="KR4e0162_WYG_036-29a"/>
壽藏者今太常少卿劉公之所作也公年未期也作斯<lb/>
藏也預終焉故曰壽藏云可謂達矣夫生曰寄死曰歸<lb/>
古者之制棺也中年以嵗踰中以月祭文𦵏志或自為<lb/>
之後世利生而㐫死言生則慶言死則忌其達焉者亦<lb/>
或鮮矣公少敦敏好學能為科舉文未第也而以大父<lb/>
文恭公之䕃為翰林秀才屢以勞効乆次轉官歴中書<lb/>
舍人大理寺副禮部郎中尚寶司卿又嘗為今上正字<lb/>
上即極乃以春官侍從遷太常寺少卿頃之迕於逆瑾<lb/>
<pb n="KR4e0162_WYG_036-29b"/>
罷歸瑾敗復起為太常少卿仍供事内閣制勅房其在<lb/>
制勅也歴事累朝自天子及后妃王公大典禮咸有事<lb/>
焉嵗時賜賚金幣寶鏹饈饌人咸榮寵之能習國家典<lb/>
故臨事必有稽而處人又平實易見然則公之達也非<lb/>
其經練之所成篤厚之所積邪壽藏在武邱山祖塋之<lb/>
側崇基下水袤形象阜列樹週垣一塜雙户公曰楊恭<lb/>
人予配也将與合窆焉公名棨字世信號武邱山人世<lb/>
家蘇州府長洲縣銘曰巍焉武邱泉有瘞劒産秀生才<lb/>
<pb n="KR4e0162_WYG_036-30a"/>
有靈斯驗壽藏壘壘在邱之旁有封有樹有扃有房百<lb/>
年同歸偕此齊徳有安者棲無逺先域曷歸曷寄孰祥<lb/>
孰㐫乆矣公達究其始終我書銘章永而弗失水衛山<lb/>
朝固此𤣥室<lb/>
　　　姪渭女壙磚銘<lb/>
姪渭女予三兄女也兄從父宦陜西渭源女生于渭故<lb/>
名生十二年夭女幽秀警敏質若弗任衣且少言語日<lb/>
扃閣事紃繡剪縷未甞從群女戯聘王氏子嵗丁夘夏<lb/>
<pb n="KR4e0162_WYG_036-30b"/>
疫家婢有遘之者衆不敢視女入其卧持水飲之家人<lb/>
固止弗聽數日婢愈女乃疾恐憂其父母曰吾疾殊不<lb/>
甚父母見其弗眩困信之病旬餘忽起呼其母曰衣我<lb/>
我不可活有頃絶六月十日也是夕即瘞于坂西予痛<lb/>
惋未及銘其壙後數日乃治磚砂書誌銘命童掘土入<lb/>
之銘曰既以生汝慧汝又以折汝予莫究汝坂西有域<lb/>
惟以瘞汝<lb/>
　　　姪岳州壙誌銘<lb/>
<pb n="KR4e0162_WYG_036-31a"/>
姪岳州東昌公第二子東昌公令岳之巴陵時生也生<lb/>
而白皙顱角稜起能言後聞人讀書即黙記之誦數百<lb/>
字不忘對客揖讓若成人者也東昌公殁哀哭夜不寐<lb/>
曰爺棄我何去也遂嬰病病且死猶啼泣呼其父生四<lb/>
嵗死于正徳二年六月二十三日埋之堰東岸上銘曰<lb/>
岳州生申州死死丁夘生甲子魂安之魄歸此<lb/>
　<lb/>
　<lb/>
<pb n="KR4e0162_WYG_036-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻三十六<lb/>
</p>
<p>
</p>
  </div>
<div>
                <head>大復集巻三十七</head>
    <p>
<pb n="KR4e0162_WYG_037-1a"/>
欽定四庫全書<lb/>
　大復集巻三十七　　　　明　何景明　撰<lb/>
　　行狀五篇<lb/>
　　　封徵仕郎中書舍人先考梅溪公行狀<lb/>
梅溪公卒其季子景明恐逸所行事將銜哀為狀求當<lb/>
世學士大夫之譔越二旬母孺人又卒益隕惑不能言<lb/>
也又踰時乃自念曰天弗譓不延予二人予小子敢廢<lb/>
先人之徳使學士大夫靡所論譔在我後之人靡所稱<lb/>
<pb n="KR4e0162_WYG_037-1b"/>
述豈非大罪哉遂涕泣為狀曰公諱信字文實父曰鑑<lb/>
母劉氏鑑為隂陽學典術典術公有五男公第四子也<lb/>
其曽大父大父皆世居信陽之梅黃鄉為農家縣徵其<lb/>
子弟為學生書吏輒懼而深避匿之典術公少時縣求<lb/>
之急其父又欲匿之典術公曰丈夫出當有用安得乆<lb/>
匿也遂乃入城而公時亦稍露頭角鄉人識之曰何氏<lb/>
世厚積不發發於典術公然其四子當益大也吾黨皆<lb/>
下矣典術公嘗權明港巡檢有侯郎中者暮過宿亭下<lb/>
<pb n="KR4e0162_WYG_037-2a"/>
怒芻不具公時為童子入給芻侯郎中見其有儀試之<lb/>
屬對又有竒語乃釋怒謝曰予弗知汝有子也公既長<lb/>
典術公使任家事不使為學生公乃與同里王憲閻禎<lb/>
等結社溮水上日賦詩飲酒期以此自終而公舅父盧<lb/>
翁者有鑒識能術也嘗謂公曰汝三十當出樹徳立聲<lb/>
後當有官然卑不顯也至汝子有顯者矣乆之公亦以<lb/>
才謀不少試嘗念盧翁言及三十藩司辟為承差其責<lb/>
令嚴不可脫解公曰命也果若外翁言矣夫立身在人<lb/>
<pb n="KR4e0162_WYG_037-2b"/>
不在地也承差雖卑予何恥就之邪既為承差見為承<lb/>
差者皆富子弟縱侈弗循矜炫衣馬而已餘則又卑賤<lb/>
汚甚乃恥之弗與群日檢修飾文雅以自獻而諸藩使<lb/>
亦異之也布政使呉公節者最竒公嘗引與畫計每事<lb/>
公一發端必擊節稱善曰吾老秀才吾不如也㑹陜西<lb/>
告災京師發粟萬石自漕河舟至衛輝而令河南陸移<lb/>
于潼關是時河南亦弗熟惟南陽汝寧稍熟也乃下令<lb/>
南陽汝寧發夫萬人驢萬頭供是役公聞之不可曰是<lb/>
<pb n="KR4e0162_WYG_037-3a"/>
将敝河南而緩陕西之救矣不如出省藏馳一吏使入<lb/>
糴關内然後下令南陽汝寧之夫使人出銀一兩而給<lb/>
粟一石且免其役是一吏代萬夫之勞千里活一旦之<lb/>
命矣此兩利之道也於是呉公卒從其議而役夫皆喜<lb/>
曰蠲吾役是蠲吾死也皆樂出銀與官無肯受粟者也<lb/>
太監汪直至河南河南都御史以下皆蒲伏進謁獨憲<lb/>
使陳選長揖立不伏直乃捽選下選厲聲曰太監至辱<lb/>
天子法司已而又使都御史移文郡縣取名馬都御史<lb/>
<pb n="KR4e0162_WYG_037-3b"/>
持紙筆自書然手栗不能執筆顧左右皇汗又不敢令<lb/>
人代公在旁曰此一書吏事耳都御史大臣不當煩都<lb/>
御史乃奪筆代都御史書故其後凡論仕宦必曰陳憲<lb/>
使男子也而髙官乃汚行者輒羞稱之為承差嘗董大<lb/>
役其建輝府也有羨金五千以詣呉公呉公駭曰何羨<lb/>
之多也夫汝羨出者而私之誰知者也公曰吾聞之凡<lb/>
私者滅公利者近害今羨出于公也五千至厚利也吾<lb/>
私之将無滅公乎利之将無近害乎是以不敢有也呉<lb/>
<pb n="KR4e0162_WYG_037-4a"/>
公曰然吾亦弗可有之也於是公乃請以賑河内饑人<lb/>
焉公兩為驛丞不以庳官自貶有威嚴厲氣義不少下<lb/>
人人亦相下之在㑹寧㑹貢獅畨武官需求所過吏吏<lb/>
無不被箠者又為先聲使縣官以下除道郊迎公獨不<lb/>
出武官至則讓公公立數之曰邊臣以蕃夷貪戾恐患<lb/>
所過吏故以汝監之而汝反敎之為患邪視其符給餼<lb/>
食餘無所與後武官果敗併盡逮所過吏而公獨以抗<lb/>
武官弗逮也會寧三年以内憂去已而復除渭源渭源<lb/>
<pb n="KR4e0162_WYG_037-4b"/>
有大滑李氏三衛軍圍其舍能彎弓破圍出縣令大懼<lb/>
公乃以計縛之歸縣令縣令駭且懼入而甲乃敢見也<lb/>
公故病足疾病則累月不起嘗欝欝思歸言曰夫所欲<lb/>
於富貴者可以厚身也然敝身以求富貴於富貴厚矣<lb/>
於身薄也古人有忘身者以圗不朽也富貴豈不朽者<lb/>
也予壯而有志思少自試故不羞庳官夫善嘗酒者餔<lb/>
糟得之矣乆于宦非予所稅駕者也在渭源又三年值<lb/>
御史行縣縣簿下至驛郵之吏悉徒走奉輿馬馳五六<lb/>
<pb n="KR4e0162_WYG_037-5a"/>
十里公乃浩然歎曰可以去矣吾自為卑役至歴官未<lb/>
嘗一日屈也今不能為御史徒走遂稱足疾求罷官還<lb/>
矣然在官貧甚無匹馬而臨洮守李公紀者饋之車馬<lb/>
以還既還治居城西溪水上岸植梅樹日造吟其間號<lb/>
梅溪居士有詩百篇為梅溪集居常論地理卦象推時<lb/>
日運氣以為隂陽之大順四時之紀五行之布吉㐫災<lb/>
祥繫之不可違也公有子四人長景韶累官東昌府通<lb/>
判卒次景暘舉人次景暉又次景明景明既舉進士為<lb/>
<pb n="KR4e0162_WYG_037-5b"/>
中書舍人三年值正徳丁夘自以道不立欲修學近親<lb/>
乃請病歸景明歸又三年巳巳夏公遘疾将卒召景暘<lb/>
景暉景明来曰吾昨夢予父招我我殆不起矣景暘爾<lb/>
即長我家仕則思有以光我汝念哉曰景暉治穡事以<lb/>
厚其家毋外有慕又執景明手曰予之先雖無有大顯<lb/>
聞然世皆長者夫源不積不厚不導不流不廣不長予<lb/>
先祖有積矣予其導之爾輩其廣之乎勉哉修學明儒<lb/>
汝弗可有讓焉言已卒豈不痛也初公娶盧氏繼娶李<lb/>
<pb n="KR4e0162_WYG_037-6a"/>
氏盧氏者盧翁廣女也翁戍大同歸以女妻公公嘗稱<lb/>
曰盧翁事石将軍有功将軍欲官之翁曰願罷戍歸為<lb/>
農夫不願官也既歸外母嘗恨之曰始從石將軍不歸<lb/>
何患不貴乃自苦為農翁笑曰石将軍何能若我也及<lb/>
石將軍敗翁哭之顧外母曰爾謂我不從石將軍今將<lb/>
軍欲與我畊隴上能得乎盧氏配公有賢操然早卒李<lb/>
氏孺人者其父本山東人宦于南京有二女子敎之誦<lb/>
女訓習婦事長即李氏嘗寓羅山盧家與盧翁通好兩<lb/>
<pb n="KR4e0162_WYG_037-6b"/>
盧氏家徃来相善也會公喪盧氏盧翁為擇配曰李氏<lb/>
女賢吾知其命貴當有封求配無逾李氏女者李氏孺<lb/>
人適公大仁惠篤儉終其身不易焉景暉景明乃其出<lb/>
也又生女適孟洋以進士為行人而景韶景暘則盧氏<lb/>
所出然弱齒即見遺也皆養于李氏又有孫男六長士<lb/>
為學生孫女六長適張氏子餘皆幼也公生正統辛酉<lb/>
卒正徳己巳四月三日李氏生辛酉二月十五日而己<lb/>
巳四月二十九日卒皆合𦵏盧氏墓於西山之麓公自<lb/>
<pb n="KR4e0162_WYG_037-7a"/>
游宦及謝歸六十五年而當正徳丙寅皇上御位詔以<lb/>
景明官封公為徵仕郎中書舍人封李氏為孺人男景<lb/>
明曰何氏之先有仕羅田者元季因籍羅田髙祖曰太<lb/>
山始避紅巾攜母至信陽髙皇帝兵至建紅旗一白旗<lb/>
一曰為我軍立紅旗下為我民立白旗下太山乃立白<lb/>
旗下太山生海行曰隆二其兄隆一為力士于南京行<lb/>
訣于弟曰吾即是役不以遺累爾子孫遂去終不相通<lb/>
不知其子孫所在海生三子次子鑑即典術公始開宦<lb/>
<pb n="KR4e0162_WYG_037-7b"/>
端典術公子曰仁義禮者皆力田無外事第五子曰本<lb/>
才邁使氣為學生早死而梅溪公在諸子中最有立諸<lb/>
兄弟生養之卒皆為舉其喪其建事明㡬薄貨利逺聲<lb/>
色重然諾好施與砥行厲節百折不毁雖古人不逺讓<lb/>
焉夫梅溪公其起家裕後之祖鄉里之憑矣而二母事<lb/>
之可謂合徳景明不類不能廣志紹徳又少不盡識所<lb/>
履歴謹記其所嘗聞見及鄉黨傳者著于篇俟學士大<lb/>
夫采之<lb/>
<pb n="KR4e0162_WYG_037-8a"/>
　　　封承徳郎禮部主事李公行狀<lb/>
公諱祐字宗吉別號三川曽祖明陜西鞏昌府安定縣<lb/>
人也洪武間舉懐才抱徳為御史已坐事謫河南周<lb/>
府䕶衛經歴子曰伯仁經歴公卒于官伯仁幼且貧不<lb/>
能歸也因家于官所由此遂世著開封府祥符縣籍矣<lb/>
伯仁生孜配史氏生公正徳庚午今上上兩宫徽號推<lb/>
恩公以子茂元封承徳郎禮部主客清吏司主事配髙<lb/>
氏封安人公幼即端整不戯四五嵗能誦詩八嵗而知<lb/>
<pb n="KR4e0162_WYG_037-8b"/>
學善屬對十三四學趙書又善大書草書皆無弗工也<lb/>
長讀易習舉業思起科目父母懼其弱而致疾也強奪<lb/>
其志自是常欝欝志不恱恥事農賈乃益閉門務學誦<lb/>
古書求徹大義以至刑名醫卜星歴算數之學亦無不<lb/>
深究其說嘗手授茂元易詩讀之曰吾恨未能以儒致<lb/>
身惟汝力學以畢吾志初公父孜家頗饒然能任義散<lb/>
予不責償負以是家漸窘矣既殁貲益蕩盡公年方十<lb/>
七八且孤㷀㷀無依力營幹勉終大事不見其匱性忍<lb/>
<pb n="KR4e0162_WYG_037-9a"/>
慾不畜媵御終其身布衣蔬食不易也然延師敎子暨<lb/>
賓客之禮則靡弗厚者有人竊公亡金一鎰知其人不<lb/>
發或曰曷訟諸公曰安忍訟也訟而必論以盜金亡可<lb/>
復積受盜名百世莫改也且彼非急困曷以至此吾安<lb/>
忍訟也遂終不發處家甚閑僮僕雖少者莫敢足中門<lb/>
犯者必斥逐之外内肅如也其奉繼母賈氏撫義弟善<lb/>
以孝友聞于鄉人接人甚謙恭笑語衎衎款洽而議事<lb/>
理談世務又侃侃無所依違常至屈人人有過必正色<lb/>
<pb n="KR4e0162_WYG_037-9b"/>
質之不少假鄉人不善者疾之而善者敬憚焉公生景<lb/>
泰丙子二月十三日卒正徳乙亥十二月十三日年纔<lb/>
六十耳生男子四人長即茂元𢎞治乙丑進士今為禮<lb/>
部郎中志業甚著次茂魁茂先先卒次茂才為學生女<lb/>
子一人適同邑王金孫男三人孫女四人卜以正徳十<lb/>
一年十一月十九日𦵏于汴城西鄭門外茂元曰先君<lb/>
子自封官以来甚優暇康強聰明壯者弗及人曰先君<lb/>
屯已而泰天之所以祐善人者固不爽也安知遽以微<lb/>
<pb n="KR4e0162_WYG_037-10a"/>
疾弗起也豈不哀哉夫先君子生也用心苦而志堅其<lb/>
於事物也必究思必底績造詣晩而益深明于當世之<lb/>
務然無位弗獲施也今也已矣豈不哀哉景明與茂元<lb/>
為親友茂元謂景明曰先君子非當世尊顯之譔無以<lb/>
發揚使不朽也景明乃次叙茂元之言以俟采擇<lb/>
　　　亡兄行狀<lb/>
亡兄諱景韶字仲律成化丙午舉人選巴陵知縣遷東<lb/>
昌府通判兄性狷介與人不易合顧能事父母必得其<lb/>
<pb n="KR4e0162_WYG_037-10b"/>
懽心少時家父遣之讀書曰讀某書某日為我背誦至<lb/>
日持書来誦之不遺一字父甞不恱俟父已寢跪于門<lb/>
及父夜半偶起出門見兄驚曰為誰也兄曰兒也父曰<lb/>
何夜半至此也曰父不恱兒不得寢父曰兒如是何有<lb/>
弗恱也始為舉子下帷講誦日厭蔬食諸友生患貧者<lb/>
多貸人貲兄曰為士而貸人貲後將必取償于官卒不<lb/>
貸人貲既屢試弗第家父曰女能績學卒不能進士必<lb/>
女命也仕以行志而已志行奚必進士既而為巴陵令<lb/>
<pb n="KR4e0162_WYG_037-11a"/>
人曰巴陵難稱也令巴陵者葢未有終三年任者也比<lb/>
至則廨舍蕪穢不治吏不典列民不服役也曰是可以<lb/>
弗為已也乃版書政條懸縣門民始相顧曰令紿予然<lb/>
亦稍来集從役以觀兄察役者悉寡弱役且重也問之<lb/>
皆㕓居無業者也而其強富有力者則皆居數百里外<lb/>
負山岨叛令不復能制也故弱者役日重兄曰為令使<lb/>
弱者苦強者得免而何以令為也乃釋弱者於是諸富<lb/>
強有力者曰聞新令善吾奚可叛約也乃相率来請役<lb/>
<pb n="KR4e0162_WYG_037-11b"/>
凡邑中堕廢盡以興治徃時監司諸使者經巴陵以乏<lb/>
委積輿皂常滯月不得去而令日走道路不能給又不<lb/>
得少坐堂上視事至是館無留節獄無滯訟民又見令<lb/>
時置酒召客與飲莫不服且異也居六年將考績民赴<lb/>
監司留之曰令兹行必遷遷則奪我父母也願以終惠<lb/>
我也已而果遷東昌東昌職專事簡而益有餘力嘗作<lb/>
書與景明曰東昌頗無事日可以讀書課子甚樂也但<lb/>
苦薪價太貴耳居六月疾作竟卒東昌僚屬士民咸哀<lb/>
<pb n="KR4e0162_WYG_037-12a"/>
哭之卒之日年始四十六也初娶鄧氏早卒繼娶夏氏<lb/>
亦先卒繼又娶孟氏孟氏生二子長曰岳陽次曰岳州<lb/>
俱幼也一女夏氏所出聘張氏子士竒家父生四子長<lb/>
即兄次景暘次景暉景明為最幼也皆受業于兄景暘<lb/>
舉鄉試景明雖庸劣無所成立然知讀書舉進士是兄<lb/>
之敎也嗚呼天速死吾兄也景明何敢忘吾兄也謹槩<lb/>
記所行事求太史論譔以章没世哀悼之餘文不次叙<lb/>
　　　明紹興府同知致仕進階朝列大夫陶公行狀<lb/>
<pb n="KR4e0162_WYG_037-12b"/>
陶公諱永淳字質夫號曰樸菴上世由宋汴来徙松江<lb/>
華亭遂世為華亭青林人髙祖嗣宗曽祖羽祖蒙皆隠<lb/>
不仕公六嵗而失母鞠于外祖吕公少雖甚單窘然即<lb/>
有志氣不逐群兒戯長益嗜學甞讀書南禪寺閉門誦<lb/>
習趺坐中夜闇然若有深獲已而出入黙念不輟人莫<lb/>
得識也于是試補郡學弟子員提學御史嚴公洤者大<lb/>
竒異之時弱冠也名翹然起矣天順壬午舉應天府鄉<lb/>
試中成化丙戌進士初授魏縣知縣以制去任服闋改<lb/>
<pb n="KR4e0162_WYG_037-13a"/>
南和縣縣民王氏家饒于貲有利之以為功名者誣以<lb/>
妖言公曰夫己樹利而種人以死禍是可忍邪乃為白<lb/>
之竟全其家嵗屢告㐫能發粟活民濟者甚衆又嘗請<lb/>
于朝建宋廣平祠曰明揚先俊風勵後學典弗可缺也<lb/>
於是吏治彬彬稱于畿内然其治不近名求事之集無<lb/>
瑣務求弊之釐故甚近民去而民思之為刻石頌徳始<lb/>
御史屢上南和令治行或又請更調邢臺吏部乃以勞<lb/>
積乆次轉紹興府同知同知常攝行府事鋤治暴強植<lb/>
<pb n="KR4e0162_WYG_037-13b"/>
立孱弱剔蠧洗寃鄰郡事有弗能決者皆以委之無弗<lb/>
片言以獲其情立斷以成其獄者紹興六年以迕于暢<lb/>
御史暢御史嫉之乃移疾歸後暢御史敗或勸公直之<lb/>
公不答也都御史佀公大器之乃白于朝俾以禮致仕<lb/>
焉公自舉進士人見其材氣辨達謂必致大用然弗得<lb/>
意于時宰故兩調縣令不得内補及御史上其治績則<lb/>
又以為紹興同知名擢大府貳而實逺之紹興治又著<lb/>
矣又遇暢御史以故連蹇湮滯卒不得達故人咸曰陶<lb/>
<pb n="KR4e0162_WYG_037-14a"/>
公弗能自致大用要非命邪然公有子曰驥為行人公<lb/>
来視驥適遇今上上兩宫徽號推恩進階朝列大夫躬<lb/>
拜命于朝人又以為異數也公之罷宦也日與其所厚<lb/>
善徜徉九峰三泖間觴詠為樂賓客至門罄歡款享劇<lb/>
談古今琅琅傾聽或無賓客與其鄉人亦宴笑終日好<lb/>
蓄古書帖能作歐字晩卜𦵏地彭家庄山水佳勝心甚<lb/>
樂之乃預治棺歛具築壽藏焉正徳癸酉九月九日疾<lb/>
卒享年七十有二配王氏有賢徳先卒太常卿夏公甥<lb/>
<pb n="KR4e0162_WYG_037-14b"/>
也子麟臨江府檢校女適陳觀繼配李氏武功千户安<lb/>
女子驥乙丑進士禮部員外郎女適相堯臣次適唐琰<lb/>
次聘許康孫男四長孝次友俱縣學生次婣次睦孫女<lb/>
三長聘朱氏子麟出餘皆幼驥出魯孫男某元孝出公<lb/>
篤孝友嘗以父母未被封贈屢上疏陳乞兄永洪不能<lb/>
自立養之終身嵗時祀祖先已必祀太常夏公及其師<lb/>
諭徳陸公座主文和劉公其弗遺人恩義類如此驥初<lb/>
聞公病即乞歸省歸而公已卒弗及見也乃卜以明年<lb/>
<pb n="KR4e0162_WYG_037-15a"/>
某月某日𦵏于彭家庄驥泣謂予曰先君善事甚衆不<lb/>
肖弗能詳也夫親有善而人不知知之而傳弗逺皆不<lb/>
肖罪謹述其一二請為行狀將以求銘著不朽焉驥又<lb/>
稱其祖竹軒公精易學其髙祖在洪武與袁陸為文字<lb/>
交及其先君子厚相與者皆天下名徳積累從来者逺<lb/>
矣然驥亦尚文學能取天下士豈非其家法哉可謂善<lb/>
承其志矣予與驥同直内閣制勅房為寮友故得論次<lb/>
其先人行事俟當世名公大人采焉<lb/>
<pb n="KR4e0162_WYG_037-15b"/>
　　　甯母朱太夫人狀<lb/>
太夫人姓朱氏諱忠溧水知縣甯公賢配也其先為山<lb/>
西稷山人父曰旺永樂間從戎定邊衛因家焉旺與甯<lb/>
公父剛友甚懽約為昏太夫人由此遂歸甯氏其歸也<lb/>
事父母曲盡孝敬門内之事一以力持之仁下篤族内<lb/>
外咸稱為女丈夫云甯公為士夜讀書太夫人必以女<lb/>
紅相之夜分甯公嘗倦思寢太夫人曰吾女紅未畢也<lb/>
以此辭之欲以相甯公誦讀不倦又時時蓄㫖羞俟甯<lb/>
<pb n="KR4e0162_WYG_037-16a"/>
公夜讀供具之甯公中成化辛丑進士為溧水縣知縣<lb/>
既召内也而病且卒太夫人召子河慰之曰女不能忍<lb/>
爾父邪踰哀莫益也汝未有立汝父不瞑也汝恢汝父<lb/>
遺業斯為不忍爾父矣乃為延師使執經授學而太夫<lb/>
人經營其家甯公有友主事楊奉春暨其弟舉人奉新<lb/>
二人者早死也有父老在堂甯公業心許終楊老楊老<lb/>
之終也甯公弗克及也太夫人謂河曰是汝父志也今<lb/>
弗可以已也於汝殯之甯公置有地一塋太夫人躬率<lb/>
<pb n="KR4e0162_WYG_037-16b"/>
力時藝麻菽𤓰果蔬菜地無遺利而家致饒裕太夫人<lb/>
見河慷慨多交游喜之不恡所需予嘗誨之曰吾無患<lb/>
汝之不交也患汝不善交爾河舉𢎞治乙丑進士授户<lb/>
部主事㑹逆瑾用事新例謫臨漳知縣未㡬轉徳州知<lb/>
州適大盜起能攻守保州人將臣大吏多倚之尋升河<lb/>
南按察司僉事兵備信陽迎養太夫人于官太夫人老<lb/>
疾篤河疏病歸奉太夫人還疾益篤囑河曰吾也上見<lb/>
汝父之成也下見汝之成也見汝子又將有成矣吾無<lb/>
<pb n="KR4e0162_WYG_037-17a"/>
恨矣惟汝之單嗣妻孥群小毋失恩敎毋輕夜出毋縱<lb/>
飲毋遐遺故舊吾没之後毋為佛事言竟乃絶生正統<lb/>
十四年正月二十九日卒于正徳十年十二月十三日<lb/>
享年六十七嵗子一人即河也孫男子四人曰平曰中<lb/>
曰半曰巾孫女一曽孫男一曰憲郎河以是年二月十一<lb/>
日卜𦵏河曰嗚呼亡父之仕也未六年而逝河轗軻于<lb/>
途靡有定吾母也艱關振家茹辛履厄以收相夫敎子<lb/>
之功而河也尚不能致錫命于母今已矣豈非終天之<lb/>
<pb n="KR4e0162_WYG_037-17b"/>
恨乎謂景明曰吾母非當世尊顯之譔無以使不朽也<lb/>
子雖未識河然子知予母子矣幸狀之河之兵備信陽<lb/>
也信陽有數桀民主冦行權于鄉者數十年矣細民安<lb/>
其害而大吏莫之敢亷兵備至悉芟之始亷桀民杜氏<lb/>
杜氏奔之京託勢者人䕶見之兵備見之曰是杜氏邪<lb/>
左右曰是即却䕶者出置杜氏死法又曰大盜之行無<lb/>
塞障也乃城數城咸鉅麗百萬之工弗踰年舉民忘其<lb/>
勞官不知費兵備敢任而不憚害好義而弗撓曲憂公<lb/>
<pb n="KR4e0162_WYG_037-18a"/>
而不慮身善察而不煩喜事而能集民曰父母吏曰鬼<lb/>
神其引疾歸也吏民士大夫踰數百里送之皆涕泣嗟<lb/>
呼不忍去去後郡縣人皆生祀之嗟哉何以獲此邪昔<lb/>
滂有母澄清之志行軾有母忠讜之節立若兵備者非<lb/>
太夫人之敎邪太夫人可以不死矣予未交識兵備兵<lb/>
備在信陽予仕于京然以信陽人知兵備及太夫人之<lb/>
事及略叙述以俟作者采擇焉<lb/>
　<lb/>
<pb n="KR4e0162_WYG_037-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大復集巻三十七<lb/>
</p>
<p>
</p>
  </div>
<div>
                <head>大復集巻三十八</head>
    <p>
<pb n="KR4e0162_WYG_038-1a"/>
欽定四庫全書<lb/>
　大復集巻三十八　　　　明　何景明　撰<lb/>
　　誄祭文雜著共三十六篇<lb/>
　　　方竹先生誄<hi>并序</hi>
先生謝逝訃音奔告大夫篤孝㡬隕㡬絶於是同年生<lb/>
汝南何景明誄之辭意淺簡無以究藴逖聞書之素旌<lb/>
聊以寫哀<lb/>
嗟嗟先生含和服介志貞履順長達少成有聞厥震齊<lb/>
<pb n="KR4e0162_WYG_038-1b"/>
民元士三軍匹夫席珍孰聘褐璧其辜游心恬澹遺跡<lb/>
富貴早學晩仕方行勇退天弗愸遺弗俾以生人失其<lb/>
則士喪其程素車驟驥乃造𤣥室風悲日㝠殱良萎哲<lb/>
有子大夫髙駕修行廣志遐澤維亡弗亡譬木之蘖其<lb/>
發愈達毖彼積泉其流不括嗟嗟先生何戚何惙嗟嗟<lb/>
先生<lb/>
　　　祭亡兄東昌公文<lb/>
某月日中書舍人何景明乞病歸自京奔亡兄東昌通<lb/>
<pb n="KR4e0162_WYG_038-2a"/>
判君之喪致奠而告曰嗚呼吾家自始祖有籍世服畎<lb/>
畝耆齒不造郭童子不入市逮先祖父興乃知好儒尤<lb/>
通隂陽家術於是郡舉典隂陽學始有敝廬于城而吾<lb/>
父繼之門户稍著父思以儒顯厥家而自以舉業未遑<lb/>
也屬之吾叔然吾叔又早死也當是時兄且弱冠也慨<lb/>
然有立志終日下帷嵗不窺圃讀書過目即成誦為文<lb/>
操筆若宿搆人望之知丹穴之雛志在千仞而渥水之<lb/>
駒心越萬里也及得省薦父曰儒業果有徵堂構可弗<lb/>
<pb n="KR4e0162_WYG_038-2b"/>
墜也既十年不得志於進士家夙乏厚儲稍見廹窘而<lb/>
父亦罷宦羸囊單車辛勤来歸兄乃益砥志嗜修不少<lb/>
貶屈左右奉父承以顔色父亦靡有弗豫者也然是時<lb/>
二兄學已就緒予亦從父旋兄從客試之曰小弱弟可<lb/>
敎也遂口解經疑手授簡䇿朝啓夕勵不得相違弗逾<lb/>
載二兄洎弟同舉于鄉父謂吾門當自此興也逾年兄<lb/>
遂令巴陵逾三年弟仕于朝又逾三年兄遷東昌父母<lb/>
之慶兄弟之好方以為慰孰謂吾兄死也始在巴陵聞<lb/>
<pb n="KR4e0162_WYG_038-3a"/>
雞通衙執燭視事風江雨湖晨塗夕舟坐不温席寢不<lb/>
緩帶予視其勞瘁竊懐憂惕然卒無恙也至徙東昌官<lb/>
尊而事少屬衆而職專吏有所告可以卧應予謂今之<lb/>
逸固以報昔日之勞也嗚呼孰謂吾兄死也死之先一<lb/>
日作書遣吏来京視弟弟方與客坐語得書讀之至再<lb/>
且以徧視坐客有頃僕進報兄死弟叱之僕頃復報兄<lb/>
死弟猶以為僕之誤聞也嗚呼孰謂吾兄果死也兄器<lb/>
度沈静果于行義善類朋趨邪黨歛避正色近信不為<lb/>
<pb n="KR4e0162_WYG_038-3b"/>
矯飾兼之加志窮民秉心在公名位當不量也年未至<lb/>
而施未光天即奪之何也嗚呼父母俱存兄弟仰賴男<lb/>
未及婚女未得嫁吾兄何遽棄而去也前月嫂奉柩歸<lb/>
至西平復生一男弟視之眉目宛然類兄也前抱持曰<lb/>
哀哀遺腹兒淚下不能忍已復視吾二姪長者就外傅<lb/>
嗜書躭紙筆自絶羣兒幼者頭骨稜起能對客讀字退<lb/>
而又私喜知吾兄有續也嗚呼吾家自有兄前有彰後<lb/>
有述所望于来者謂何而今至此也兄昔與弟書曰弟<lb/>
<pb n="KR4e0162_WYG_038-4a"/>
當志天下事大吾家者弟也然弟薄弱不堪世事歴官<lb/>
五年寡合少朋才不逮聞名不任毁且夙志幽寂不慕<lb/>
榮耀又多疾益踈宦志兹得告歸自甘草野上承二親<lb/>
下奉寡嫂至於子女之養父兄尚在必能得所無俟于<lb/>
弟弟惟視其成立以畢兄願也嗚呼死生恒數兄功名<lb/>
垂於郡邑孝亷稱于鄉閭可謂不朽也子女雖少已有<lb/>
成人之漸可不憂矣兄復何恨但吾生者之情抱兹痛<lb/>
烈悠悠日月無窮已時而兄固弗聞也嗚呼哀哉<lb/>
<pb n="KR4e0162_WYG_038-4b"/>
　　　祭李黙菴先生文<lb/>
正徳十年四月中書舍人何景明聞黙菴先生李公之<lb/>
喪哭之逾旬乃束幣為文附其使還告于公之靈曰嗚<lb/>
呼古人言感恩易耳知己難也景明于公所以慟悼吁<lb/>
涕不能自已者匪徒感恩重知己之難也夫景明昔寓<lb/>
于公是時有毛夫人也公執詩書毛夫人執燈燭晝夜<lb/>
課景明誦讀居也視衣食還也饋車馬此豈不有父母<lb/>
恩邪是時景明幼孺非有能知也公以成人禮之又日<lb/>
<pb n="KR4e0162_WYG_038-5a"/>
察其言動中善者稱于人其所望見又皆可以施之天<lb/>
下百世者不以時世富幸榮慕也公甞盛衣冠入召景<lb/>
明語毛夫人在傍公謂曰汝視予貴邪它日是子貴奚<lb/>
翅予邪然我所重望者匪為能貴已也嗚呼古人謂知<lb/>
己有若此邪白首握手終日語心而不知者何可勝道<lb/>
邪古人曰無徳不報又曰為知已者死今公逝矣毛夫<lb/>
人又先亡矣景明雖欲報而死也無日矣他日縱有能<lb/>
施于汝佐諸子然二尊人又安能知邪矧汝佐諸子又<lb/>
<pb n="KR4e0162_WYG_038-5b"/>
能自大予又安能有施也雖然公所望見予者豈在報<lb/>
邪在望見景明之自能就立耳今雖能取一第為一官<lb/>
使公及見然所自就立者已弗若公所望見者也即它<lb/>
日又有能自就立公又安能知邪矧景明寡昧弗達所<lb/>
自就立欲大於徃日如公所望見者又安能有也嗚呼<lb/>
已矣何以酬公之徳而副公之知邪山川伊阻不能棄<lb/>
官赴公喪執紖道軛我懐之悲惟公有靈鑒之已矣嗚<lb/>
呼哀哉<lb/>
<pb n="KR4e0162_WYG_038-6a"/>
　　　祭董先生文<lb/>
嗚呼先生學書以㳺藝飲酒以率真蔑俗以肆志薄仕<lb/>
以明有事勇退以示所止行義始終備矣夫知有所必<lb/>
厄而欝有所必伸故士之直樸而弗曲飾者恒受顯棄<lb/>
而寡隂禍先不足而後有餘先生讎惡而摘過急難而<lb/>
緩利出不賄官居不貲實而艱遇靡合貴眇謝速則已<lb/>
厄矣然繼者有令子以廣其志以發其祥厄未極而所<lb/>
伸者厚矣夫娯目之寵有際而後身之享靡窮先生又<lb/>
<pb n="KR4e0162_WYG_038-6b"/>
何缺焉傳言天不滿山岳歸地不滿星辰見然則物之<lb/>
所歸而見者必其所不滿者也先生又何疑焉感兹驟<lb/>
驥愴焉悲泉臨風一觴敬弔先生<lb/>
　　　祭髙鐡溪先生文<lb/>
嗚呼惟公宏才天授大器夙成其容玉立其賦金聲江<lb/>
河之辨淵源之思通達古今發洩天地作我後人視此<lb/>
大方巋然依歸遽爾淪亡夜雨草堂凄風繐帳賓酒既<lb/>
空人琴俱喪白雲一去明月自来楚些招魂百代同哀<lb/>
<pb n="KR4e0162_WYG_038-7a"/>
　　　祭封工科左給事中張公文<lb/>
嗚呼昔公之于先考隣比莫逆公之仲子今都諫君也<lb/>
及先伯兄又申之以婚姻之好景明于都諫君同年進<lb/>
士也豈非世世契誼哉公今逝也先考之亡也八年矣<lb/>
先伯兄之亡也十年矣愴念生死通家同情抆涕興戚<lb/>
寧有已乎惟公仁厚與物慇勤起家食享于積以髙年<lb/>
終公可瞑矣夫都諫位業日茂而不肖亦守恬懼墜先<lb/>
烈公之九原見先考伯兄必相語若平生也<lb/>
<pb n="KR4e0162_WYG_038-7b"/>
　　　祭岳母文<lb/>
嗚呼惟我岳母慈懿為徳勤儉成家既穫既食不騖於<lb/>
華爾女既亡我翁既逝服艱茹辛晩也誰濟昔翁之亡<lb/>
我送其喪今母之亡我適来鄉臨風釃觴臨河執紼死<lb/>
生俯仰哀来慟哭<lb/>
　　　嗤盜文<lb/>
予抵永寧吏役無郊迎者造館供具不設寂無與語始<lb/>
入城門視其不禁槩夜不聞鈴柝之聲虞有盜戒僮僮<lb/>
<pb n="KR4e0162_WYG_038-8a"/>
曰未聞城隍而盜者然予猶飭門者堅封鑰舉火周垣<lb/>
燭之及其室奥處命僮宿中室夜半僮忽大呌曰盜持<lb/>
扛去矣起視盜入處見其壁皆編竹為者飾以土灰故<lb/>
盜得踰鄰墻斬壁開門以入予徐思囊中無他長物惟<lb/>
所服衣并書六十餘巻書則予甚愛者旦有来告者曰<lb/>
北城之江有箱委于㟁空無物獨書冊狼籍水浸其半<lb/>
命收視之乃予装葢盜發之盡取其衣服去而留其書<lb/>
幸而留我書盜亦仁哉夫盜欲以利大貨者也雲南人<lb/>
<pb n="KR4e0162_WYG_038-8b"/>
稱多異産至其地必購香木珍貝犀象齒角怪石金銀<lb/>
之屬以還盜豈以是貪我邪盜亦誤矣凡善為盜者望<lb/>
其人占其富貧相其室占其虚盈故盜無不得算無不<lb/>
成兹盜持吾衣服之則不稱其體賈之則敗其迹雖不<lb/>
利于予其利於盜也亦淺矣是豈善盜哉予既仁其留<lb/>
吾書復笑其不善於盜文以嗤之且告邏者蹤跡之其<lb/>
言曰<lb/>
孟冬始魄永寧官署爰有小醜隅伏隟覷弱我寡衛出<lb/>
<pb n="KR4e0162_WYG_038-9a"/>
我不預越鄰穴垣以我装去来歛其聲徃滅其處晨有<lb/>
告者北城之隈箱委簡帙狼籍江隅持我衣服猶存其<lb/>
書書我甚愛焉恤其餘后皇植生小大有職農樵在野<lb/>
工商居國弱不見陵強不容力胡為爾盜恣乃奸慝厥<lb/>
初賦質化溥施公洪纎羽血均帝鑄鎔何下愚吝何聖<lb/>
之豐胡為爾盜自叛其同嚶嚘咷嘯晨昏顯伏窺伺戸<lb/>
牖依傍草木鼠竄狐疑狼啖狗逐百態為妖千巧呈侮<lb/>
啓竊堅閉發敗深蓄一蹈法章魄褫躬戮爾之不懲其<lb/>
<pb n="KR4e0162_WYG_038-9b"/>
侮曷贖善於盜者搜幽索㽎貧富虚盈遇之即諳爾胡<lb/>
弗靈乃昧所探珠犀瑇瑁溢笥充函爾不是取而胡我<lb/>
貪人謂爾盜我嗤爾憨嗚呼野外且不可刼而城中是<lb/>
虜小民且不可干而近臣是侮爾頭可截罪不勝數著<lb/>
之于章聊告司捕<lb/>
　　　躄盜<lb/>
躄盜者一足躄善穿窬嘗夜從二盜入巨姓家登屋上<lb/>
翻瓦使二盜以繩下之搜貲入之櫃命二盜繫上已復<lb/>
<pb n="KR4e0162_WYG_038-10a"/>
下其櫃入貲上之約如是者三及其數躄盜自度曰櫃<lb/>
上彼無置我去乎遂自入坐櫃中二盜繫上之果私語<lb/>
曰貲重矣我二人分之則有餘彼出則必多取是厲我<lb/>
也不如置而去也遂持櫃行大野中一人曰躄盜稱善<lb/>
偷乃為我二人賣一人曰此時將見主人翁矣相與大<lb/>
笑歡喜不知躄盜乃在櫃中頃二盜倦坐道上躄盜度<lb/>
将曙又聞逺舍有人語笑櫃出大聲曰盜刼我二盜惶<lb/>
訝遁去躄盜顧乃得全貲歸<lb/>
<pb n="KR4e0162_WYG_038-10b"/>
　　　獸紀<hi>并序</hi>
何子曰予惡世有冒名狥利務相欺負而寡情實者焉<lb/>
聞客有談二獸狀者類其人作二獸紀<lb/>
　　　狐<lb/>
狐善媚嘗藉虎威以懾群獸一日衆狐食絶将出野求<lb/>
食畏他獸凌蹂乃謀于雄曰當復從虎出也雄曰汝胡<lb/>
自鄙小也虎技寧過我也群狐乃自從虎出雄者即尾<lb/>
其後呼嘯若噬群獸者群獸見虎来皆伏不敢視衆狐<lb/>
<pb n="KR4e0162_WYG_038-11a"/>
得食返笑其雄曰何復從虎也雄掉尾怒視曰汝謂群<lb/>
獸伏者為畏虎邪<lb/>
　　　<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>
猨善援<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>亦猨類惟跳躁無他長技山之奥有洞洞多<lb/>
貨物<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>弗得自致也謂猨曰爾援上探出之吾下守之<lb/>
當其利也猨攀木蔓上取而致之<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>
                    <graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>悉移置窟中猨<lb/>
既下<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>無有也迹之至窟傍曰貨安在<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>據窟嘯曰貨<lb/>
吾固有者爾何得有也呼其群相毆躪猨猨曳臂去<lb/>
<pb n="KR4e0162_WYG_038-11b"/>
　　　讀精華録<lb/>
偶讀山谷精華録見和東坡西湖縱魚詩因次其韻作<lb/>
觀打魚詩又記後山曽有和東坡此詩大類山谷及檢<lb/>
其全篇即山谷者也但多一篇耳又後山集中思亭記<lb/>
他文選者未之詳耳然二作今亦莫辨其出誰手也山<lb/>
谷詩自宋以来論者皆謂似杜子美固予所未喻也精<lb/>
華録任淵選者其所擇取多不惬人意而自謂上選何<lb/>
也<lb/>
<pb n="KR4e0162_WYG_038-12a"/>
　　　雜器銘<hi>并序</hi>
予讀古鐘鼎盤盂尊敦諸器銘未嘗不三復而歎也葢<lb/>
道本無垠物各有理故觕迹有至敎末器有鴻法君子<lb/>
察名繹義則而象之所以益徳也著之銘章以時觀省<lb/>
所以閑邪也古人之意将不在是哉予室雜用大小器<lb/>
皆質良無他珍異予以其具自存覽志氣攸寓乃私古<lb/>
人之遺意各著銘一章凡十章用以自儆<lb/>
　　　燈銘<lb/>
<pb n="KR4e0162_WYG_038-12b"/>
汝明無太察而光無太揚蓄汝明是用嗣汝光<lb/>
　　　几銘<lb/>
斬其曲修其直是憑是式惟爾之徳<lb/>
　　　椸銘<lb/>
夙興夜寐無顛倒我衣無頗無覆無替厥服<lb/>
　　　鏡銘<lb/>
爾善爾惡胡隠胡豫已則不明人孰爾據尚鑒茲哉爾<lb/>
心是茹<lb/>
<pb n="KR4e0162_WYG_038-13a"/>
　　　刀銘<lb/>
不貴汝之利而貴汝之裁不貴汝之剛而貴汝之斷利<lb/>
惟裁剛惟斷<lb/>
　　　硯銘<lb/>
𥅆守黒雄尚𤣥汝兼之以永年<lb/>
　　　筆銘<lb/>
畫不必工惟心之中辭不必華惟意之通<lb/>
　　　枕銘<lb/>
<pb n="KR4e0162_WYG_038-13b"/>
茍無忤于日之所行寤寐爾是寧<lb/>
　　　壺銘<lb/>
直爾躬發爾矢雖不中不逺矣<lb/>
　　　瓶銘<lb/>
厚其入薄其出守而弗失<lb/>
　　　四箴<hi>并序</hi>
何子曰好惡者情之發也言行者身之章也窮達者天<lb/>
之命也毁譽者人之施也故情之不正身之不修而不<lb/>
<pb n="KR4e0162_WYG_038-14a"/>
得於天不合乎人君子之病也情正矣身修矣而猶不<lb/>
得于天不合乎人君子何病焉是故合情而全身樂天<lb/>
而知人者聖人也懲乎情無違乎天持乎身無願乎人<lb/>
者賢人也任情以忘身希天而望人者衆人也聖人者<lb/>
吾不能也衆人者吾不敢也賢人者吾願學焉於是著<lb/>
好惡言行窮達毁譽四箴書之座右<lb/>
　　　好惡箴<lb/>
好之無實謂汝曰暱惡之無實謂汝曰嫉知人而為是<lb/>
<pb n="KR4e0162_WYG_038-14b"/>
汝則弗平不知人而為是汝則弗明弗明弗平是為枉<lb/>
其生<lb/>
　　　言行箴<lb/>
能言而失其㡬者不察其微也能行而失其要者不觀<lb/>
諸道也知人之敝而不以自治也者棄也行違其言者<lb/>
悖也以言掩行者盜也汝省其微以至其道邪亦甘于<lb/>
棄入於悖而流于盜邪<lb/>
　　　窮達箴<lb/>
<pb n="KR4e0162_WYG_038-15a"/>
窮則益其志汝則是惡達則損其志汝則是慕雖則汝<lb/>
惡窮孰汝蠲雖則汝慕達孰汝遷毋勞思睊睊惟順汝<lb/>
道而俟汝天<lb/>
　　　毁譽箴<lb/>
無惡而毁于汝何疚無善而譽於汝何有嗚呼汝乎毋<lb/>
以毁譽而喪厥守乎<lb/>
　　　雜言十首<lb/>
北方水之大者惟河故北方之水通曰河南方水之大<lb/>
<pb n="KR4e0162_WYG_038-15b"/>
者惟江故南方之水通曰江濱海之水皆曰海濱湖之<lb/>
水皆曰湖<lb/>
古人奉德則報以珮恩返則報以環恩絶則報以玦珮<lb/>
佩也環還也玦決也<lb/>
鳥棲樹鴻則棲于野獸棲野猿則棲于樹<lb/>
雉雞類鷹鵝類鳬鴨類雞鵞鴨可得常食雉鷹鳬弗可<lb/>
得常食也可得者在家弗可得者在野也<lb/>
經亡而騷作騷亡而賦作賦亡而詩作秦無經漢無騷<lb/>
<pb n="KR4e0162_WYG_038-16a"/>
唐無賦宋無詩<lb/>
器虚則貯之滿則撲之木小則培之大則伐之故虚可<lb/>
處滿不可處也小可處大不可處也<lb/>
龍蛇之伸于霄漢者以其屈也杞栁之屈為巵匜者以<lb/>
其伸也故君子寧屈以求伸毋伸以致屈<lb/>
諂似恭吝似儉諂則不恭恭則不諂吝則不儉儉則不<lb/>
吝<lb/>
雪則霰風則霾隂則蟻霽則虹故霰則知雪霾則知風<lb/>
<pb n="KR4e0162_WYG_038-16b"/>
蟻則知隂虹則知霽<lb/>
婦人之仁不仁匹夫之勇不勇仁者垂不滅之徳施不<lb/>
報之恩勇者見義必為當㡬能斷<lb/>
　<lb/>
　<lb/>
　<lb/>
　<lb/>
　大復集巻三十八<lb/>
</p>
<p>
</p>
  </div>
<div> <lb/>
    <p>
<pb n="KR4e0162_WYG_039-1a"/>
何先生傳<lb/>
何先生者信陽人也名景明字仲黙號大復山人今海<lb/>
内稱大復先生云生有異質穎記殊絶八嵗時即能賦<lb/>
詩為文章諸老生見者争傳誦稱為神童年十二以父<lb/>
仕臨洮府驛丞乃隨侍臨洮臨洮守李紀者聞其竒召<lb/>
置門下甚愛重賢之為延師授春秋居頃之即善說春<lb/>
秋歸又受尚書長兄景韶所甫數月即以尚書魁河南<lb/>
省試當是時年纔十五也諸王公大人争迎致一見候<lb/>
<pb n="KR4e0162_WYG_039-1b"/>
車甞數十乗所過人觀者如堵既入京師遊太學祭酒<lb/>
林公又甚愛重賢之歸則詩贈焉于是名盛傳海内猶<lb/>
鳯鳴麟出世人驚睹也年十九登壬戌進士授中書舍<lb/>
人是時北地李獻吉武功康徳涵鄠杜王敬夫歴下邊<lb/>
廷實皆好古文辭先生與論文語合乃一意誦習古文<lb/>
而與獻吉又駿發齊名憂憤時事尚節義而鄙榮利並<lb/>
有國士之風焉徃學士為文自六朝以後日益靡靡敝<lb/>
矣國初尚襲元習宣正以来駸駸如宋矣至𢎞正間先<lb/>
<pb n="KR4e0162_WYG_039-2a"/>
生與諸君子始一變趨古其文類國䇿史記詩類漢魏<lb/>
盛唐于是明興詩文足起千載之衰而何李最為大家<lb/>
今學士家稱曰何李或稱曰李何屹然為一代山斗云<lb/>
始在中書也自館閣諸縉紳與四方學士人人願見先<lb/>
生又願見先生詩車馬填門巷不絶而先生徳性純明<lb/>
言儀雍雅杯酒談笑間詩文立就作字復秀㧞竒勁逈<lb/>
出常格一時聲傾都下然顧髙潔不妄交遊錢寧欲交<lb/>
驩先生間持古畫求先生題先生曰此名畫無汚吾題<lb/>
<pb n="KR4e0162_WYG_039-2b"/>
留一年終不與題是時寧賜宗姓最寵貴弄權先生顧<lb/>
奴視逺之會乾清宫災應詔言便事乃極言邊軍畨僧<lb/>
義子數事義子者斥錢寧也疏留中不出師御史客死<lb/>
京師權倖廖鵬者賻以棺謂可結縉紳驩也先生曰御<lb/>
史生不茍受奚為受汚地下邪乃約所知共賻金歛之<lb/>
竟却其棺督學關中時會鵬弟鸞鎮守關中恃勢益橫<lb/>
其參隨者遇藩臬官不下馬諸藩臬佯若不見者後遇<lb/>
先生先生執參隨笞繫責數之諸參隨始人人歛避矣<lb/>
<pb n="KR4e0162_WYG_039-3a"/>
先是逆瑾撓吏部權則移書許太宰引正大義獻吉與<lb/>
姜御史詰奏又移書楊太宰直獻吉獄少師李西涯疏<lb/>
上乞休會有兵事又援古大臣義為書讓之三書皆非<lb/>
身事而抗言尊顯語涉時忌議者謂憂國憐才古人莫<lb/>
加也顧獨以不能干謁守中書十年不調官然志在經<lb/>
術世務終不言功名事後稍遷提學副使来關中而敎<lb/>
關中士亦以經術世務如其所自志關中士氣習文藝<lb/>
葢自是一大變云是時世寧侍先生正學書院先生說<lb/>
<pb n="KR4e0162_WYG_039-3b"/>
五經義與諸家訓詁多殊私以為諸訓詁不及也古天<lb/>
文地理隂陽律厯家皆能究其指意常言彼有是有不<lb/>
是欲取經訓與諸家書刪繁折衷成一家言顧三十九<lb/>
而卒志業竟不及就也豈命數然邪抑詩文盡洩神秘<lb/>
固造物所忌邪嗟傷乎傷乎而志狀則言先生使滇南<lb/>
不持滇南一物持父母喪不終禫則不酒不琴性不喜<lb/>
華麗不治産祿入盡散親故臨卒時餘三十金箧中此<lb/>
固世俗所難在先生猶其細者始先生崛起汝南人即<lb/>
<pb n="KR4e0162_WYG_039-4a"/>
以為班固崔駰陸雲王勃之流也夫數子皆幼慧英特<lb/>
才藻雄麗者故人以比先生至先生徳量風節數子又<lb/>
安可並論哉世多言修士少文才人行劣二者葢更相<lb/>
笑也乃先生則獨稱全才可不謂振古豪傑士邪所著<lb/>
雍大記三十巻何子十二篇詩歌千餘首書疏騷賦序<lb/>
記銘賛雜文數百篇盛傳當世名可萬世不朽矣次子<lb/>
立舉癸夘鄊試立子洛文復少俊皆能世其家學<lb/>
喬生曰世稱何先生詩至名傳四夷不虚也其節行人<lb/>
<pb n="KR4e0162_WYG_039-4b"/>
不盡傳何哉及讀何子十二篇又歎有王佐才而蚤死<lb/>
不遇悲夫余故述先生行事采其關國體大者令後世<lb/>
有可攷焉關西耀州門生喬世寧譔<lb/>
<pb n="KR4e0162_WYG_039-5a"/>
創建大復何先生祠記<lb/>
賜進士第嘉議大夫協理京營戎政兵部右侍郎前都<lb/>
察院右副都御史奉勅巡撫河南等處地方徳清蔡汝<lb/>
楠撰<lb/>
先生汝南信陽人也信陽故有祠而郡久未祠祠自前<lb/>
守河中王子崇古始王子祠先生也則以固始許公合<lb/>
饗而署曰烈文葢兩重云業已妥神立石而嗣守者謂<lb/>
先生不宜與許公並祀則出其主鄊賢祠中而事遂寢<lb/>
<pb n="KR4e0162_WYG_039-5b"/>
葢八年而余以撫治至大梁首詢得其事慨然思振舉<lb/>
之矣而是時先生孫洛文中省試第一復具言前事方<lb/>
亟施行會汝南守廹上計未報越嵗夏新守徐子中行<lb/>
至復以祠事請曰何先生以文章増重昭代功徳逺矣<lb/>
况明公亟意表章而有司不以時舉堕先賢之烈不著<lb/>
後世謂何然先生主已出即入恐不饗不如專祠便既<lb/>
與余意合遂亟允其請已復請余記余又允其請乃躍<lb/>
而馳歸徧卜地城中不得竟得平輿侯漆雕氏書院右<lb/>
<pb n="KR4e0162_WYG_039-6a"/>
隙地在天中山南確山東抱汝河西繞而城垣當面若<lb/>
屏翰焉葢天地之中極而河嶽之總會也為祠前堂後<lb/>
寢並四楹門垣周繚率如儀經始嘉靖四十一年秋七<lb/>
月望日越八月二十日垂成會余以少司馬命廹發而<lb/>
徐子亟走吏請記云余徃讀書山中詮論當代名家則<lb/>
獨推第李獻吉與先生若泰山北斗云然問之交游或<lb/>
與或否惟今守同郡徐子以余言為然則又未嘗不願<lb/>
一至其地瞻拜祠宇為恭敬也豈謂余與徐子同宦斯<lb/>
<pb n="KR4e0162_WYG_039-6b"/>
地而先生之祠竟成于今日也固數也乃卜其祠既不<lb/>
在他所而竟與孔門髙弟並峙千古也又非數哉然余<lb/>
獨恠鄙人之言曰文士鮮行乃概天下賢者于是而謂<lb/>
文章不得與節義齒列則又未嘗不投翰興歎也嗟夫<lb/>
是孰知文章之關扵世也固至鉅哉上之經緯兩儀彌<lb/>
綸三極其次恢展聖謨潤色洪業其次憫時政得失主<lb/>
文而譎諫著之冊而勸戒昭播之詩而美刺顯俾人紀<lb/>
允殖而天常不堕是則文章之為教也故比干剖心箕<lb/>
<pb n="KR4e0162_WYG_039-7a"/>
子不以演疇貶節季路結纓游夏不以文章損譽三仁<lb/>
四科其致一也豈若拘學抱咫尺之義以孤於世者邪<lb/>
明興百六十餘年而文章迄無定體自先生崛起汝南<lb/>
始與關中李獻吉發憤詞林超覽古始乃排斥群疑歸<lb/>
之大雅何其雄也即使来哲代興不無侵軼然其開先<lb/>
基始之功揆之羲和授時神禹治水同一乆逺矣矧平<lb/>
生風節又廩廪較著者哉方先生守中書時猶散曹也<lb/>
而公家之事知無不言亡論抗疏忼慨如應詔極言畨<lb/>
<pb n="KR4e0162_WYG_039-7b"/>
僧義子錢寧數事披鱗蹈鑊朝士奪色即如逆瑾撓吏<lb/>
部權則移書讓吏部會有兵事而執政乞休則又移書<lb/>
讓執政李獻吉與御史姜某訐奏也則又移書太宰直<lb/>
獻吉矣其感憤時事而扶義俶儻葢素所蓄也夫其平<lb/>
居敢諫若此而臨事顧不能仗節如許公為乎何俗士<lb/>
見之晩也頃余會大梁縉紳長老又云先生自幼沖時<lb/>
謙抑温退未嘗以才凌人及論國家當否則蹈厲憤發<lb/>
有萬人獨徃之氣由少逮没齒未甞一問家産而人有<lb/>
<pb n="KR4e0162_WYG_039-8a"/>
緩急則又無不各厭其意道弗合者雖隆貴人忍不與<lb/>
見至道藝士即貧賤衰老尤折節下之不倦也夫以彼<lb/>
其才而好修又若此固蔚然醇儒也獨柰何以文藝少<lb/>
之哉余又嘗讀先生新論十二篇上下古今天人之際<lb/>
至備矣假令托以不御之權則何逺不至乃齎志短折<lb/>
而竟以一學掾死有足傷心流涕者然先生功在斯文<lb/>
節在朝著行在鄉曲固萬世不朽矣而又何恨哉余悲<lb/>
世俗不察其意而猥以詞華之士同類而共訾之也故<lb/>
<pb n="KR4e0162_WYG_039-8b"/>
不著其文而獨詳其行誼大者俾後世得觀覽焉是年<lb/>
秋中丞安居胡公来代實克成厥終而臺察鳳翔李公<lb/>
學使歸安陳公咸右文敦節先後恊謀於法得備書云<lb/>
先生名景明字仲黙門人稱大復先生<lb/>
<pb n="KR4e0162_WYG_039-9a"/>
明故提督學校陜西按察司副使信陽何先生墓碑<lb/>
通議大夫兵部左侍郎新都汪道昆撰<lb/>
當世以作者名家必首何李何則學士所稱大復先生<lb/>
何仲黙云徃聞先生將終屬諸弟子必李獻吉銘吾墓<lb/>
諸弟子不果聚族而私為狀為志為銘其後數十年門<lb/>
人喬景叔始為何先生傳概舉其質行著者載傳中又<lb/>
數十年先生有孫洛文守太子中允將修闕事屬余為<lb/>
先生碑余從諸後死者尸祝先生顧得逮事為幸即無<lb/>
<pb n="KR4e0162_WYG_039-9b"/>
能為中允役其何敢辭先生家信陽世有秋堇堇母李<lb/>
夢赤日而娠及舉而命之曰景明始能言輒彊記六年<lb/>
能聲偶八年能文里師謂何氏子童而神逓避席去年<lb/>
十二從父會寧丞信官臨洮臨洮守召授春秋竒之甚<lb/>
居三年而父謝去貧不能歸守帳具祖先生於郊車馬<lb/>
畢具既就舍受伯兄景韶尚書尋以尚書籍鄊試第三<lb/>
人年十五耳先生翩翩然丱也業已善詩善書出入則<lb/>
王公大人争迎致之幸一見越三嵗舉進士授中書舍<lb/>
<pb n="KR4e0162_WYG_039-10a"/>
人獨憂國秉下移力請告寺人瑾惎諸在告者矯詔例<lb/>
免舍人于家瑾誅用大學士李文正公薦起則仍舊秩<lb/>
直内閣侍經筵久之進司封員外郎侍直如故守中書<lb/>
餘十載始以副使督學陜西無何病歸歸六日卒時年<lb/>
三十九先生幼清蚤貴人人且旦暮卿相之卒之年不<lb/>
及彊官不過二千石惜也初獻吉崛起北地倡江東厯<lb/>
下二三君子講業京師先生至大恱之相與道古遂駢<lb/>
肩而進先二三君子鳴其論世則周秦漢魏黃初開元<lb/>
<pb n="KR4e0162_WYG_039-10b"/>
其人則左史屈宋曹劉阮陸李杜都人士所膾炙者宜<lb/>
莫如彭澤宣城昌黎先生宣言古文之法亡於韓詩弱<lb/>
扵陶亡於謝睥睨千古直與左史屈宋曹劉阮陸李杜<lb/>
游世儒率溺舊聞弗入也及得兩家所論著者胠箧而<lb/>
擬議之於周秦漢魏黃初開元之間始相顧曰誰謂何<lb/>
李不馴古之人也於是聞者響應莫不傾耳聴之兩家<lb/>
逓為桓文執旗鼓號天下矣獻吉兢兢尺寸非規矩不<lb/>
由先生志在運斤斵輪務底於化于時主典則者張獻<lb/>
<pb n="KR4e0162_WYG_039-11a"/>
吉主神觧者附先生要諸至言各有所當顧其相直若<lb/>
繩墨而相濟若和羮即言逆耳而莫逆于心耳視者弗<lb/>
察也今兩家並懸書海内海内不啻户說之浸假得終<lb/>
其天年先生化矣即先生以文學顯顧其義甚髙初入<lb/>
中書輒上書許襄毅所極言嬖人用事公等務操正義<lb/>
撓其權乾清宫災甞應詔上封事則又極言義子邊軍<lb/>
番僧諸不便狀疏留中不行聞盜起河南會文正公請<lb/>
老先生謂非大臣義書讓之瑾故憚獻吉名髙嗛獻吉<lb/>
<pb n="KR4e0162_WYG_039-11b"/>
先生書抵文正為獻吉地且介康徳涵居其間瑾意平<lb/>
乃解及獻吉對江西簿獄且成先生獨上楊文襄書直<lb/>
獻吉幸臣錢寧冒賜姓目攝諸公卿獨以古畫求先生<lb/>
詩待命終嵗卒不予中官廖鵬柄事甞賻師御史棺先<lb/>
生醵諸客購他材力卻鵬所賻者鵬弟鸞席鵬寵填陜<lb/>
以西諸參隨騎遇藩臬大夫無所問先生塗遇騎者輒<lb/>
就馬上縛之乃若使滇不納餽遺居喪不禫不飲歴仕<lb/>
十餘年不問家人産死之日囊中僅三十緡即其孝廉<lb/>
<pb n="KR4e0162_WYG_039-12a"/>
足多葢天性也景叔又言先生愽物旁通天文地理隂<lb/>
陽律厯諸家末年将輟修辭務經世為用先生已矣辛<lb/>
巳夏六月不雨至于秋八月及先生卒其日大風雷雨<lb/>
作晝晦㝠嗟乎嵗在龍蛇泰山梁木阨矣先生言行載<lb/>
名臣録鄊譽載中州人物志其學政載陜西通志其家<lb/>
世則已詳墓志中碑不及詳碑其大者如此汪道昆曰<lb/>
儒者言皇帝王伯其相推若四時秦終歸餘漢履端矣<lb/>
由唐宋而迄元季迭相竭而嵗終焉大明開天乃復更<lb/>
<pb n="KR4e0162_WYG_039-12b"/>
始漢文以清静致刑措熈熈然春乎洛陽少年為漢作<lb/>
始未駕而稅其如通達國體何孝武表章穴經兩司馬<lb/>
並起即盛矣美矣伊誰始邪明在孝宗春之府也漢承<lb/>
挾書而得賈董明承十世之敝而得李何先生與賈為<lb/>
徒而中道並天其有不同者㡬希顧漢沿周而去道近<lb/>
漢之後無文矣唐之中無詩矣兩家興廢繼絶其為力<lb/>
難即末流誰能不波疇敢登諸千載之上要其功則李<lb/>
何茂矣嘉靖以徃何論建元元封禘而祖之其為司馬<lb/>
<pb n="KR4e0162_WYG_039-13a"/>
者非兩也而中允起當户其斯為奉冡祀者邪中允有<lb/>
當于不佞之言遂屬呉人周天球勒之石<lb/>
<pb n="KR4e0162_WYG_039-14a"/>
皇明名臣言行録<lb/>
何景明字仲黙河南信陽州人八嵗能属文十五舉鄊<lb/>
試第三明年會試以文多竒字不第入大學北歸祭酒<lb/>
林瀚賦詩贈之𢎞治壬戌舉進士授中書舍人乙丑奉<lb/>
敬皇帝哀詔下雲南逺方君長及中貴人咸贈遺犀象<lb/>
珍貝謝弗受後逆瑾用事上書諸大臣言宜自振立以<lb/>
抑瑾權不用謝病歸踰年免官瑾敗大學士李東陽薦<lb/>
復授中書舍人直内閣制勅房經筵官其友李夢陽遭<lb/>
<pb n="KR4e0162_WYG_039-14b"/>
江西之訟衆多媒蘖其短莫肯為直者景明獨上書争<lb/>
之訟得辨乾清宫災上書陳時政言人事不修天變将<lb/>
復作且詆義子不當蓄宦官不當寵疏留中不下人為<lb/>
之寒心時四方學士咸願知景明車馬填門巷錢寧欲<lb/>
交驩景明持古畫求題謝曰此名畫不可㸃汚卒不許<lb/>
師御史客死京邸中人廖鵬贈之棺景明叱却之曰吾<lb/>
友生不茍受豈以死受之哉遂自出金賻之進吏部驗<lb/>
封司員外郎仍直内閣陞陜西提學副使政尚嚴務<lb/>
<pb n="KR4e0162_WYG_039-15a"/>
在崇本起弊士初稍不堪乆而安之正徳辛巳棄官歸<lb/>
以疾卒于家所著有何氏集十二論及雍大記常曰文<lb/>
靡于隋韓力振之而古文亡于韓詩弱于陶謝力振之<lb/>
而古詩亡於謝人以為知言𢎞治初北地李夢陽首為<lb/>
古文以變宋元之習文稱左遷賦尚屈宋詩古體宗漢<lb/>
魏近律法李杜學士大夫翕焉從之其時濟南邊貢姑<lb/>
蘇徐禎卿及景明最有名世稱四傑四人才各有所長<lb/>
李天才雄徤徐陶冶精融而景明藻思秀逸皆藝苑之<lb/>
<pb n="KR4e0162_WYG_039-15b"/>
鴻匠也<lb/>
<pb n="KR4e0162_WYG_039-16a"/>
陜西通志<lb/>
何景明字仲黙河南信陽人𢎞治戊午舉人壬戌進士<lb/>
少以竒童名中年以詩名世時人方之唐李杜焉由中<lb/>
書舍人陞提學副使荘重和粹嚴毅髙明敎人以徳行<lb/>
道誼為先以秦漢文為法條約精密以敎化為守令首<lb/>
務時知府有不受約束者語之曰君子不以作人為事<lb/>
但與俗吏伍邪其人頓服有同知臨盩厔加刑于生員<lb/>
之父生員救之坐以擅入公門罪乃檄而數之曰子救<lb/>
<pb n="KR4e0162_WYG_039-16b"/>
父死且不避乃以不應罪之夫人豈無父邪生員獲免<lb/>
究當大比方伯移檄減舊額以節費報之曰國家求賢<lb/>
本意似不如是此胥吏見耳竟不從取生員于書院日<lb/>
與論說六經㫖意不拘拘於傳釋甞曰縁泥枝葉而忘<lb/>
尋本根此末學之弊失益逺矣在關中所著有雍大記<lb/>
既去僚友刋其遺稿曰何仲黙集<lb/>
<pb n="KR4e0162_WYG_039-17a"/>
河南通志<lb/>
何景明字仲黙信陽人生有異質𢎞治中舉進士授中<lb/>
書舍人崇古學抑陋習文體為之一變正徳初逆瑾用<lb/>
事景明謝病歸瑾敗復職直内閣制勅房會乾清宫災<lb/>
應詔陳時政語頗激切不報乆之補副使督學關中會<lb/>
疾作棄官歸卒年三十九所著有雍大記三十巻何氏<lb/>
集二十六巻行於世<lb/>
<pb n="KR4e0162_WYG_039-18a"/>
中州人物志<lb/>
何景明字仲黙信陽人也生有異質八嵗即能詩年十<lb/>
二以父任臨洮驛丞乃隨侍臨洮臨洮守李紀者聞其<lb/>
竒召至門下甚器重為延師授春秋亡何即善說春秋<lb/>
歸又受尚書於兄景韶所甫數月即以尚書舉鄉試第<lb/>
三時年十五也諸王公大人以其少而雋争迎致一見<lb/>
候車日數十乗所過觀者如堵明年會試以文多竒字<lb/>
不第入太學卒業歸則祭酒林瀚賦詩贈之踰嵗為𢎞<lb/>
<pb n="KR4e0162_WYG_039-18b"/>
治十五年舉進士授中書舍人與邊李輩工古文辭皆<lb/>
相振勵而且尚節義鄙榮利並有國士之風焉夢陽又<lb/>
駿發與景明齊名海内操觚之士皆宗尚之稱李何云<lb/>
十八年五月景明奉敬皇哀詔下雲南雲南君長及中<lb/>
貴人咸請題咏比還饋遺犀象珍貝悉謝不受是時逆<lb/>
瑾用事景明移書許進言宜自振立以抑瑾權瑾聞而<lb/>
銜之景明乃謝病歸後竟坐免官正徳四年瑾誅李東<lb/>
陽薦復授中書舍人直内閣制勅房經筵官夢陽遭江<lb/>
<pb n="KR4e0162_WYG_039-19a"/>
西之訟衆多媒蘖其短勢洶洶欲擠䧟重辟景明又移<lb/>
書楊一清争之始得白五年東陽引疾乞休㑹有兵事<lb/>
景明又援古大臣義為書讓之三書義咸髙語多不錄<lb/>
九年正月乾清宫災景明應詔陳時政乃言人事不修<lb/>
天變将復作且詆義子宦官語頗激切不報是時四方<lb/>
學士咸願識景明車馬填門巷錢寧亦欲交驩景明持<lb/>
古畫求題謝曰此名畫不可㸃汚屢請卒不許師御史<lb/>
客死京邸權倖廖鵬者贈之以棺景明叱之曰吾友生<lb/>
<pb n="KR4e0162_WYG_039-19b"/>
不茍受豈以死汚之邪遂自出金賻之十二年進吏部<lb/>
驗封司員外郎仍直内閣明年遷陜西提學副使以經<lb/>
術世務敎諸士其規約尚嚴志在崇本起弊士初稍不<lb/>
堪乆之幡然興起自是士習文體為之一變云十六年<lb/>
病歸卒于家所著雍大記三十巻何子十二篇詩樂府<lb/>
書疏騷賦序記銘賛雜文二十六巻傳于世子立徳安<lb/>
府同知孫洛文翰林庶吉士有雋才能世其家學<lb/>
論曰何公有經世之才所歴皆散地未獲一展厥藴甞<lb/>
<pb n="KR4e0162_WYG_039-20a"/>
著十二論以見志於戯古之才士詞臣如虞卿王符之<lb/>
類不能致用於時而恒託之論述亦可悲矣<lb/>
<pb n="KR4e0162_WYG_039-21a"/>
中順大夫陜西提學副使何大復先生行狀<lb/>
何先生諱景明字仲黙號大復山人先世湖廣羅田縣<lb/>
人四世祖太山紅巾亂時徙信陽遂世為信陽人太山<lb/>
生四子隆一隆二隆三隆四隆二一名海先生曽祖也<lb/>
生祖鑑為典術有隂徳稱於鄉里鑑生父信驛丞後封<lb/>
中書舍人愽學能詩號梅溪公生四子先娶盧夫人二<lb/>
子長景韶成化丙子舉河南歴官東昌府判先卒次景<lb/>
暘𢎞治戊午與先生同中河南鄊舉見官安慶府通判<lb/>
<pb n="KR4e0162_WYG_039-21b"/>
後娶李夫人子二人長景暉不仕次即先生者也先生<lb/>
生六嵗能對句出竒字日記數百言知敬諸兄至撻之<lb/>
不敢詬見羣兒逐戯即不同群八嵗能文十二嵗隨父<lb/>
宦之陜西會寧驛時臨洮守李公聞其竒召置門下甚<lb/>
愛重為延師授春秋其師間出他長兒皆謔笑履師座<lb/>
先生獨安坐說春秋李公覵歎曰何兒麟鳳也嘗盛衣<lb/>
冠束金呼入謂其夫人曰汝視予貴邪他日是子貴奚<lb/>
啻予邪居三年父致仕貧不能還李公饋之車馬集諸<lb/>
<pb n="KR4e0162_WYG_039-22a"/>
官相送郊亭上揚爵酌先生曰吾小友既歸改治書治<lb/>
書纔九月沁水李御史瀚時按汝寧調試信陽諸生先<lb/>
生從其兄徃試御史讀其文曰竒才竒才吾未見山川<lb/>
何盛生此人也遂復如信陽觀之已而中經魁報者至<lb/>
先生卧應之人曰汝何不喜曰吾固知己何喜為也是<lb/>
時年纔十五形貌又小且秃笄也諸王公大人争負視<lb/>
至轉相負匿府不出所居過人遮蔽弗得進草書日數<lb/>
百張應諸求者一時盡呼為神童次年春試以文多竒<lb/>
<pb n="KR4e0162_WYG_039-22b"/>
字覆省巻見除不第入太學匝月歸林祭酒作詩贈之<lb/>
祭酒贈詩諸生前未嘗有也未冠中𢎞治壬戌進士授<lb/>
中書舍人奉敬皇帝哀書南下逺方君長貴使者咸贈<lb/>
遺犀象珍寶有熊太監者獨復重贈遺先生平却不目<lb/>
太監大發悟扵心曰彼年少能爾吾獨不醜哉遂去職<lb/>
踰年還惟衣書一篋而已後值逆瑾用事知以小臣不<lb/>
能奪諸大臣又多自顧即謝病歸居頃之梅溪公與李<lb/>
夫人同時卒先生哀毁骨立禫祭未成不飲酒不彈琴<lb/>
<pb n="KR4e0162_WYG_039-23a"/>
服除而逆瑾敗當是時諸名節士多為瑾汚者不即被<lb/>
大禍而先生獨超然逺舉天下皆曰見㡬而作何子豈<lb/>
不髙哉已用大學士李公薦復授中書直内閣制勅房<lb/>
經筵官其友北地李獻吉遭江西之訟衆多媒蘖其短<lb/>
莫肯為直者先生獨上書争之且責楊冢宰訟遂得辨<lb/>
乾清宫災上書陳時政言人事不修天變将復作至詆<lb/>
曰義子某不當畜也某宦官不當寵也因留中不出人<lb/>
為之寒心是時錢寧舞權指使百職一日持古畫造門<lb/>
<pb n="KR4e0162_WYG_039-23b"/>
求題先生曰好畫勿汙吾題爾留一年不與一字師御<lb/>
史客死京邸幸臣廖氏者贈之棺先生叱却曰吾友平<lb/>
生不茍受也豈以死汙之哉遂自出金賻之其勇扵為<lb/>
義類如此先是京官非有罪無九年不遷者先生特以<lb/>
危行連蹇湮滯中書凡十餘年始轉吏部員外乃陞陜<lb/>
西提學副使陜西邊絶外地緣邊數縣路出外舊時提<lb/>
學難之皆調試其縣諸生先生曰即如此是棄之矣竟<lb/>
徃試如他縣藍田大旱其山上有泉先生至則登山投<lb/>
<pb n="KR4e0162_WYG_039-24a"/>
祭文泉中須臾大雨商州學地狹旁有王母祠大官家<lb/>
廟州人神其祠先生顧謂守官曰何祠廟為也俱輒毁<lb/>
已大官家亦不敢怨陜西屬所試諸生竒者悉取正學<lb/>
書院親自督敎間出俸錢贍所不給關中得人于時為<lb/>
盛今年四月竟以學政勤勞得心疾六月告歸行李蕭<lb/>
然至家甫六日而卒聖明初服先生乃不永焉豈不命<lb/>
耶先生生而神明徳量純粹志大行堅學精意逺愽物<lb/>
洽聞會理守約究其所造可謂渾然成矣家庭間怡怡<lb/>
<pb n="KR4e0162_WYG_039-24b"/>
如也交接雍雍如也取與進退齗齗如也自鵬侍側未<lb/>
嘗見喜怒顔富貴功名不齒諸口平生手不持一錢讀<lb/>
書必至夜分以為常與人講論終日不倦安貧樂道不<lb/>
念家産居官勤事以禄自守復絲毫弗茍受然又好予<lb/>
卒後閱諸囊中餘金三十而已豈可不謂清白君子者<lb/>
哉初國朝去古益逺詩文至𢎞治間極矣先生首與北<lb/>
地李子一變而之古三代而下文取諸左馬詩許曹劉<lb/>
賦賞屈宋書稱顔栁天下翕然從風盛矣哉千載一時<lb/>
<pb n="KR4e0162_WYG_039-25a"/>
也甞曰詩文有不易之法辭斷而意屬聨類而比物殊<lb/>
途百慮而一致同歸文靡于隋韓力振之而古文亡扵<lb/>
韓詩弱于陶謝力振之而古詩亡扵謝繇此觀之先生<lb/>
之所著述可見矣先生通五經尤好易詩其隂陽醫卜<lb/>
天文地理律吕厯數諸家各造其妙所著有何氏集十<lb/>
二論定古樂府選漢魏詩三秦志皆行扵世先生生成<lb/>
化十九年八月六日卒正徳十六年八月五日年三十<lb/>
有九初配張氏先卒贈孺人繼配王氏封孺人後先生<lb/>
<pb n="KR4e0162_WYG_039-25b"/>
十六日亦卒孺人隨先生周旋甚相愛又能敬每奉飲<lb/>
食必自為無不甘甞夜分先生不寢孺人不寢也及先<lb/>
生卒日夜痛哭環柩走曰吾欲死飯漿不吞口竟不病<lb/>
而絶嗚呼夫婦同歸孺人之貞志畢矣孺人少先生二<lb/>
年生子男三人長夫讀書能文聘郟縣王氏參政公女<lb/>
也次立次登長女聘袁氏子次聘馮氏子次聘張氏子<lb/>
皆幼今年十月七日将合葬釣魚臺之北山兄景暉謂<lb/>
鵬曰亡弟素愛子子狀之鵬自幼與先生同里長而從<lb/>
<pb n="KR4e0162_WYG_039-26a"/>
學先生甞謂梅溪公曰是子甚解吾有望也及後先生<lb/>
官京師六年至是又五年餘始從事詩文望先生歸一<lb/>
講焉及歸而竟不起傷如何耶方先生病篤鵬與其姪<lb/>
何士門人張詩入執其手泣先生曰死生常理無足悲<lb/>
但吾生多辛苦耳聲尚琅琅然鵬聞之先人云李夫人<lb/>
方娠時夢大紅日墮懐中已而生先生今六月至八月<lb/>
旱卒之日甫歛大風雷雨白晝晦㝠先生生死大異豈<lb/>
非其有關天地不偶然者哉正徳十六年八月二十五<lb/>
<pb n="KR4e0162_WYG_039-26b"/>
日門人樊鵬謹狀<lb/>
<pb n="KR4e0162_WYG_039-27a"/>
中順大夫陜西按察司提學副使何君墓誌銘<lb/>
孟洋曰余讀伯夷傳其稱天道不與善人謂其不然今<lb/>
觀何子修學立行而夭死又何戾也余哭仲黙之明日<lb/>
其孤以門人樊鵬狀謁銘慟乎慟乎君知我我獨不知<lb/>
君已乎仲黙兹為汝誌矣何君諱景明字仲黙號大復<lb/>
山人髙祖太山由羅田徙居信陽生海海生鑑鑑以隂<lb/>
陽家縣辟為典術五子曰信者封徵仕郎中書舍人讀<lb/>
書善吟號梅溪梅溪公四子長景韶東昌通判卒次景<lb/>
<pb n="KR4e0162_WYG_039-27b"/>
暘安慶通判次景暉最幼何君何君秀而癯性沉敏有<lb/>
度八嵗能屬文十二從梅溪公宦遊陜西之渭源臨洮<lb/>
守聞其竒召置館下甚愛重令師授春秋數月即說春<lb/>
秋其師乃辭避弗敎也梅溪公既歸乃又從其兄受尚<lb/>
書受尚書才九月𢎞治戊午即以尚書魁河南鄉試己<lb/>
未試禮部不第遊太學祭酒林公又甚愛重何君贈詩<lb/>
美之壬戌舉進士進士例改庶吉士何君獨以不喜私<lb/>
謁弗與進士請歸娶娶張氏二年卒當是時關中李君<lb/>
<pb n="KR4e0162_WYG_039-28a"/>
獻吉濟南邊君廷實以文章雄視都邑何君徃造語合<lb/>
三子乃變之古自是操觚之士徃徃趨風秦漢矣甲子<lb/>
授中書舍人明年奉使南方還過里閈再娶唐縣王氏<lb/>
是嵗正徳元年也劉瑾時君度惟大臣可與抗節乃上<lb/>
書諸尊貴言宜自振立撓瑾權諸尊貴恧顧嗛何君丁<lb/>
夘何君恐禍及謝病歸郊居著述一年瑾盡舉免諸在<lb/>
告者戊辰何君免己巳梅溪公及李太孺人相繼卒何<lb/>
君哀毁危絶辛未冬何君用閣老李公薦復授中書舍<lb/>
<pb n="KR4e0162_WYG_039-28b"/>
人直内閣經筵官時四方學士咸願知何君車馬填門<lb/>
巷即元老鉅卿無不欲出門下錢寧欲交驩何君間持<lb/>
古畫謁何君題君謝曰此名畫不可㸃毁弗許乾清宫<lb/>
災君應詔言時事詞義剴切疏留不下丁丑陞吏部驗<lb/>
封司員外郎仍直内閣戊寅陞陜西按察司提學副使<lb/>
提學政尚嚴務在崇本起弊士初稍不堪漸乆而安風<lb/>
習亦振初何君獨以文學著聞既提學人又服其能政<lb/>
若是辛巳二月何君以形勞慮深卒然嘔血損六月棄<lb/>
<pb n="KR4e0162_WYG_039-29a"/>
官歸會道暑益亟抵家六日為八月五日而何君卒嗚<lb/>
呼傷哉王孺人故有内疢號痛莫支越十六日亦暴蹷<lb/>
而卒孺人幼喪父相者貴之人求婚母輒不許年二十<lb/>
二始歸何君以賢稱㑹毅皇帝上尊兩宫及李太孺人<lb/>
張氏同封贈云何君事兄恭能順承父母之志其父母<lb/>
諸兄亦獨甚愛何君何君一切不好華靡復不治産業<lb/>
居官所入禄則又常分所親故既歸餘白金不滿三十<lb/>
兩所在不齎方物疾且亟王孺人泣曰官貧諸兒女幼<lb/>
<pb n="KR4e0162_WYG_039-29b"/>
君即有不諱奈何君曰若無多患第不昧天理足矣何<lb/>
君友與人訟者故嘗寡交與及訟衆莫為之地何君乃<lb/>
獨上書力諍直友之屈師御史者客死京邸莫能歛錦<lb/>
衣官廖鵬錢寧之黨也賻之棺因結懽士大夫君曰奚<lb/>
為汙吾友地下乃出金賻之諸所知皆賻之歛成禮旋<lb/>
卻所賻棺其見義勇為如此何君天資穎異好學常若<lb/>
不及讀書率過夜半即盛暑蟁蝱汗洽背不廢邇年略<lb/>
去詞章嘗稱以為天下自有實用之學竭精力猶弗逮<lb/>
<pb n="KR4e0162_WYG_039-30a"/>
何暇文詞無益也葢其用世之志至逺今中沮矣惜哉<lb/>
及王孺人以哀絶亡他顧慮亦貞固矣何君生成化癸<lb/>
夘八月丙寅卒年三十九嵗王孺人少二嵗生成化乙<lb/>
巳二月甲寅子三人長夫聘郟縣王氏參政君女次立<lb/>
次登女三人長聘袁氏子次馮氏子次張氏子皆王出<lb/>
是年十月七日合葬典術公墓側何君有文集詩集詞<lb/>
賦集合若干巻行刻傳扵世云銘曰噫歸哉何君孰奪<lb/>
爾壽也雖奪爾壽爾名不朽有女媞媞爰儷君子如琴<lb/>
<pb n="KR4e0162_WYG_039-30b"/>
如瑟樂爾偕死樂爾偕死未畢爾婚嫁豈無巨源靡孤<lb/>
叔夜凄凄雲旂霧駕遲遲鳳凰喈喈和鳴相隨瞻彼崇<lb/>
岡載隂載陽靈魄攸藏用萬祀無彊有涯孟洋撰<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集卷九</head>
    <p>
<pb n="KR4d0232_WYG_009-1a"/>
欽定四庫全書<lb/>
　東萊集卷九　　　　　　宋　吕祖謙　撰<lb/>
　　行狀<lb/>
　　　故左朝散郎徽猷閣待制提舉江州太平興國<lb/>
　　　宫江都縣開國子食邑五百戸致仕贈左通議<lb/>
　　　大夫王公行狀<lb/>
　　曾祖汝能故任尚書都官郎中贈尚書工部侍郎<lb/>
　　　妣蔣氏贈清源郡太君母氏贈雲安郡太君查<lb/>
<pb n="KR4d0232_WYG_009-1b"/>
　　　氏贈滎陽郡太君<lb/>
　　祖寳臣故任殿中丞贈左正議大夫妣周氏贈吴<lb/>
　　　興郡太君<lb/>
　　父㡬故任朝散大夫尚書主客貟外郎贈左金紫<lb/>
　　　光禄大夫妣曾氏贈魯郡夫人呉氏贈建安郡<lb/>
　　　夫人<lb/>
公諱居正字剛中其上世故蜀人王師之開蜀孟昶舉<lb/>
其族朝京師太祖悉官昶故臣公之髙祖與焉道維揚<lb/>
<pb n="KR4d0232_WYG_009-2a"/>
樂其土風因徙名數揚之江都自曾大父至皇考傳三<lb/>
世皆有列於朝名蹟班班在士大夫間公生十六年而<lb/>
孤太夫人春秋髙一以家事倚公辦而嗜學益力兼書<lb/>
夜不息嶄然見頭角去㳺太學太學諸公聞聲争交驩<lb/>
初熈寧中王荆公安石以新義<hi>闕</hi>天下其後章蔡更用<lb/>
事槩以王氏說律天下士盡名老師宿儒之緒言餘論<lb/>
為曲學學輙擯斥當是時内外校官非三經義字說不<lb/>
登几案他書雖世通行者或不能舉其篇秩公勉以親<lb/>
<pb n="KR4d0232_WYG_009-2b"/>
命屈意場屋心獨非之未嘗肯作新進士語留落不耦<lb/>
餘十年黨友䥴說公盍少自貶公嘆曰此天窮我非人<lb/>
為也一第自有時心之是非可改耶久之建安黄公齊<lb/>
為大司成得公所程試驟許以王佐才屢置前列明年<lb/>
大比黄公同知貢舉欲擢公文首選以風示多士共事<lb/>
者議不咸奏名猶在第二賜上舍出身是歲宣和三年<lb/>
也解褐未㡬服太夫人䘮築室墓左䟽食水飲盡三年<lb/>
里人始識古䘮禮免䘮調饒州安仁縣丞荆南府府學<lb/>
<pb n="KR4d0232_WYG_009-3a"/>
教授大名鎮江兩帥交牒辟公教授府學皆無所就太<lb/>
上皇帝即位詔部刺史二千石雜舉所知以禮勸駕公<lb/>
家居維揚部使者上公名應詔書公謝卻之郡遣别駕<lb/>
從數十騎踵門强起公公卧不應改徽州州學教授未<lb/>
赴召命兩下辭疾不前丞相髙平范公宗尹公同年進<lb/>
士也為上言公直諒孝友當今無輩於是復有㫖趣召<lb/>
甚急公至行在所與范公相勞苦且曰始與公言云何<lb/>
時危如此公位宰相不亟出所學抜元元塗炭中尚誰<lb/>
<pb n="KR4d0232_WYG_009-3b"/>
待某避㓂﨑嶇陽羨山谷間分死溝壑勉出見公一道<lb/>
此意耳范公矍然失席曰宗尹知罪矣賜對便殿公奏<lb/>
昔人有言君以為難易將至矣今日之事朝廷皆曰難<lb/>
則當有易為之理然國勢日益弱敵勢日益驕何耶蓋<lb/>
昔人於所謂難則强勉以為之今以為難而不復有所<lb/>
為以待天意之自囬强敵之自斃也臣觀宣和之末有<lb/>
識之士固已袖手竊嘆以為難而不可為者十五六及<lb/>
至於靖康則陛下以為與宣和孰難靖康之末以為難<lb/>
<pb n="KR4d0232_WYG_009-4a"/>
而不可為者十八九及至於建炎則陛下以為與靖康<lb/>
孰難由此言之今日雖難於前日安知他日不難於今<lb/>
日也盖宣和以為難故有靖康之禍靖康以為難故有<lb/>
今日之憂今而亦云則臣有所不忍聞矣且條仁宗聖<lb/>
訓十事以獻上甚恱明日諭宰相曰如王某人材歲月<lb/>
間得一人亦幸矣改承奉郎太常博士紹興元年除禮<lb/>
部貟外郎上將宗祀明堂有司疑於嚴父之文議不時<lb/>
定詔用皇祐故事合祭天地並配祖宗公立議曰古之<lb/>
<pb n="KR4d0232_WYG_009-4b"/>
帝王非肇造區夏者皆無配天之祭聖宋崛起非有始<lb/>
封之祖太祖則周之后稷配祭于郊者也太宗則周之<lb/>
文王配祭于明堂者也皇祐宗祀固宜以太祖太宗配<lb/>
當時蓋拘嚴父之說故配帝并登真宗其後英宗朝孫<lb/>
抃請專配以近考司馬光吕誨爭以為絀祖進父神宗<lb/>
皇帝亦謂周公宗祀在成王之世成王以文王為祖則<lb/>
明堂非以考配明矣今主上紹統自真宗至于神宗均<lb/>
為祖廟獨躋則患無名並配則同祫饗請合祭昊天上<lb/>
<pb n="KR4d0232_WYG_009-5a"/>
帝皇地示於明堂奉太祖太宗配詔禮部議是隆祐太<lb/>
后升遐討論冊禮公言國朝追冊母后皆由前日未及<lb/>
尊稱太后蚤儷宸極䝉垢紹聖退處道宫按元符三年<lb/>
五月復太后為元祐皇后詔書徽宗皇帝受命欽聖獻<lb/>
肅皇后復冡婦之意明甚崇寧初權臣悖禮以卑廢尊<lb/>
是太后隆名<hi>一有定位二字</hi>已正於元符而不在於靖康變故<lb/>
之日也謂宜專用元符詔書明指姦臣沮格之意告天<lb/>
地宗廟乃不果冊撫州守言甘露降圖以聞公請卻其<lb/>
<pb n="KR4d0232_WYG_009-5b"/>
圖勿内臺臣繼公劾守奪其州間一歲進太常少卿兼<lb/>
修政局參議官起居郎上方鄉規諫公次前世聽納事<lb/>
為集諫十五卷以開廣上意詔以時務徧訪羣臣公獻<lb/>
䟽數千言其論省費尤詳曰宋興一百七十三年矣自<lb/>
朝廷至四方百司庶府朝夕之所行蓋一百七十三年<lb/>
彌文之事也今天下幅裂海内鼎沸陛下所居曰行宫<lb/>
所至曰行在而於一日二日少駐蹕之頃以數路數十<lb/>
州土地之所出欲盡為向者一百七十三年之事不忍<lb/>
<pb n="KR4d0232_WYG_009-6a"/>
暫有所廢革臣竊以今日為能奉行祖宗之故事則可<lb/>
謂之知時變則不可也夫不知隨時以省事而乃欲隨<lb/>
事以省費故今日之事例有减半之說究其實未始不<lb/>
重費而徒示人以弱臣請以一事而言之國初輿地之<lb/>
廣人材之衆歲放進士不過數十近者陛下親策士于<lb/>
庭釋褐命官近四五百人此其費亦大矣然御試之日<lb/>
臣備貟考官遇夜有司給燭半挺曰此省費也嗚呼其<lb/>
省費之術亦已拙矣他事大抵類此臣願詔大臣計百<lb/>
<pb n="KR4d0232_WYG_009-6b"/>
事之費而論定之若曰興衰撥亂之事也則為之禦㓂<lb/>
備敵之事也則為之任賢使能捄恤百姓之事也則為<lb/>
之不在此等而渉秋毫之費者一切姑置勿論則費省<lb/>
國裕矣䟽奏識者許其剴切以右文殿修撰知婺州州<lb/>
貢羅舊制歲財萬疋崇寧後希進者增其數以市恩至<lb/>
五倍民力大屈建炎中詔蠲其二萬八千著為定制閱<lb/>
四歲主計者格前詔建白責歲輸一切視崇寧之舊公<lb/>
三上章未報遣僚屬詣政事堂言狀大臣方持其議計<lb/>
<pb n="KR4d0232_WYG_009-7a"/>
司督趣郵傳旁午公置其檄不行掾吏震㮚交謁更諫<lb/>
公曰吾願身坐之不以累諸君也呼吏為文書付曹曰<lb/>
即有譴諸君盍以此自解公復手䟽五不可以聞上感<lb/>
悟亟如公請免符下里愉戸懌驩若更生異時公歸自<lb/>
永嘉塗出婺空一郡之郭東迎父老拜車下曰公去八<lb/>
年吾州免二十三萬縑矣轉運使移州共御爐炭下其<lb/>
式膚理非若胡桃鵓鴿不中程公報之曰炭之期限則<lb/>
諾彼民以炭自業者率居深山窮谷中安知所謂胡桃<lb/>
<pb n="KR4d0232_WYG_009-7b"/>
文鵓鴿色耶上方躬簡儉以新改風俗臣下顧以浮侈<lb/>
敗之不可佗日還朝從容為上誦其語上曰朕服御膳<lb/>
羞未嘗問精粗况附火取温煖而已豈較炭之文色耶<lb/>
嚴地陿仰給鄰壤歲漕婺粟以贍之舟楫卒徒資用皆<lb/>
嚴主辦起皇祐訖建炎以為常嚴人輙請令婺旁縣民<lb/>
家載粟致之嚴紓輓運勞公曰民賦已重加以道里費<lb/>
是兩也且未有籍婺而輸嚴者言於朝復其故徙知饒<lb/>
州未至郡以太常少卿召發半道除起居舎人居數月<lb/>
<pb n="KR4d0232_WYG_009-8a"/>
除中書舍人兼史館修撰秩左通直郎服三品大將張<lb/>
俊戍江上遣卒至彭澤縣卒故縣吏也負俊勢侵辱其<lb/>
令令郭彦參械之獄俊怒訴於上詔為罷彦參公言彦<lb/>
參不畏强禦無罪俊又陳有田在諸郡丐免征徭公言<lb/>
兵興以來士大夫及勲戚之家科敷與編戸等蓋欲寛<lb/>
民力均有無使貴賤上下同力一心共濟國事况將相<lb/>
之臣乃不能體此乎除目有自中出者公言近習請託<lb/>
進擬不自朝廷所繫不輕因録皇祐詔書以進上皆嘉<lb/>
<pb n="KR4d0232_WYG_009-8b"/>
納其餘捄弊禆闕所還制勑甚衆如論平江檢澇官吏<lb/>
不當劾和州新被兵宜除其貢絹事多施行遷兵部侍<lb/>
郎兼直學士院公頓首辭曰臣愚不足以兼二事願盡<lb/>
力佐司馬竟不拜直院之命北邊解嚴詔百官各以疆<lb/>
事對公力言防江之備不可撤上采其策公一意憂國<lb/>
出入禁門以人主為知己排權掎貴亡所避同列皆嚴<lb/>
憚公出其下車駕之親征也公實扈從次平江羽檄狎<lb/>
至柄臣或進退保計上顧曰如王某必不肯為其為上<lb/>
<pb n="KR4d0232_WYG_009-9a"/>
所敬如此眷禮日加且將授以政異意者皆側目視公<lb/>
公畏讒之就連拜章請郡上不得已除徽猷閣直學士<lb/>
知饒州入辭上諭以即大用復曰台州陳槖治郡有迹<lb/>
吾難其繼者無以易卿遂改命知台州言者以危語中<lb/>
公上記其忠纔下除徽猷閣待制至郡未㡬提舉江州<lb/>
太平觀屏居括蒼者三年上念公未嘗置公弟駕部郎<lb/>
居修以職事對上曰卿兄某今安在行大用矣中書舍<lb/>
人劉大中侍上論制誥上曰如王某極得詞臣體侍御<lb/>
<pb n="KR4d0232_WYG_009-9b"/>
史蕭振論守令賢否上舉公守婺日免貢羅御爐炭事<lb/>
曰守臣愛惜百姓皆如此朕復何憂廷中皆意公且復<lb/>
用起知温州始秦丞相之參知政事也甚善公間而論<lb/>
天下事意銳甚既為相所言皆不讎公疾其詭言於上<lb/>
曰檜嘗語臣中國之人惟當著衣噉飯共圖中興時臣<lb/>
心服其言謂有志於中興者要當如此又自謂使檜為<lb/>
相數月必有以驚動天下今施設乃止於是願陛下以<lb/>
臣所聞問檜使行其平昔之言秦丞相慙怒前好盡矣<lb/>
<pb n="KR4d0232_WYG_009-10a"/>
及是秦丞相專國公自知不為所容在温半年亟以目<lb/>
疾請祠歸陽羨避謗深居時事一不掛口客至清坐竟<lb/>
日談訂經史而已書祠官之考十有二游心事外人莫<lb/>
能窺其際秦丞相晚節權益張尤畏惡善類大誅譴以<lb/>
立威嶺海間纍繫無虛郡雖公闔門託疾猶奪徽猷閣<lb/>
待制公等視榮辱晏如也紹興二十一年十月二十八<lb/>
日以疾終於里第享年六十有五累官左朝散郎爵江<lb/>
都縣開國子食邑五百戸明年夏五月甲申葬于常州<lb/>
<pb n="KR4d0232_WYG_009-10b"/>
宜興縣清泉鄉孫墓村楊塘塢公没之年秦丞相薨太<lb/>
上皇親攬萬幾甄闢淑慝還公故職以直前謾且詔予<lb/>
一子官用子登朝贈左通議大夫公氣節髙亮儀觀豐<lb/>
碩聲音滿堂其學根極六藝深醇閎肆以崇是闢非為<lb/>
已任自其少年已不為王氏說所傾動慨然欲黜其不<lb/>
臧以覺世迷於是稽參雋義鈎索聖緼摧新學詖淫邪<lb/>
遁之辭迎筆披靡雖老於王氏學者莫能自解龜山楊<lb/>
先生時與公㑹毗陵出所著三經義辨示公曰吾猶舉<lb/>
<pb n="KR4d0232_WYG_009-11a"/>
其端以告學者而已欲鬂櫛而毫緝之未遑也非子莫<lb/>
成吾志者公愈益感厲首尾十載迄以成書為毛詩辨<lb/>
學二十卷尚書辨學十三卷周禮辨學五卷辨學外集<lb/>
一卷靖康建炎以來朝廷懲創王氏邪說之禍罷配享<lb/>
仆坐像更科舉法置春秋博士弟子貟國論略定然餘<lb/>
朋遺黨合力詆沮所以摇正道者萬端賴太上皇持之<lb/>
堅既不得逞則隂挾故習候伺間隙識者懼焉㑹故相<lb/>
韓儀公忠彦請諡公時賛奉常引儀公熈寧初闢近臣<lb/>
<pb n="KR4d0232_WYG_009-11b"/>
坐講之請以定諡且謂自是君尊臣卑猶天地定位不<lb/>
可改易雖淫辭曲說厚誣天下謂天子有北面之儀君<lb/>
臣有迭賔之義天下卒莫之信實有大功於名教宜諡<lb/>
曰文禮盡發王氏之謬以警在列讀者皆竦而韓氏子<lb/>
乃以故事未有以禮義<hi>闕</hi>　　　　　　　　以謂公<lb/>
公不為改其在兵部以事請對上因及王安石新學為<lb/>
士大夫心術之害公進曰臣側聞陛下深惡安石之學<lb/>
久矣不識聖心灼見其弊安在敢請上曰安石之學雜<lb/>
<pb n="KR4d0232_WYG_009-12a"/>
以覇道取商鞅富國强兵今日之禍人徒知蔡京王黼<lb/>
之罪而不知天下之亂生於安石公對曰禍亂之源誠<lb/>
如聖訓然安石所學得罪於萬世者不止於此為上陳<lb/>
安石訓釋經義無父無君一二事上作色曰是豈不害<lb/>
名教孟子所謂邪說者正謂是矣於是請以辨學為獻<lb/>
上許之公序上語繫於辨學書首先時名公卿斥王氏<lb/>
者輩出猶不能辟至公上辨學而楊先生三經義辨亦<lb/>
列於秘府二書相經緯孔孟之本指始明士皆囬心向<lb/>
<pb n="KR4d0232_WYG_009-12b"/>
道如水赴壑天下遂不復宗王氏蓋太上皇帝表章聖<lb/>
學之功而公與龜山先生諸賢之助也公他所著書有<lb/>
春秋本義十二卷論語感發十卷孟子疑難十四卷文<lb/>
集十卷西垣集五卷兵民條例一卷公俸禄入門班昆<lb/>
弟字孤幼無留者兄居安蚤世差擇良士以其女歸之<lb/>
郊祀任弟居厚以官逮公亡季子猶布衣云娶馬氏贈<lb/>
碩人二子曰復右承議領通判臨安府曰從右承事郎<lb/>
湖州長興縣丞五女長適右朝奉郎幹辦行在諸司糧<lb/>
<pb n="KR4d0232_WYG_009-13a"/>
料院仲兟次適右文林郎保寧軍節度推官韓亢次適<lb/>
將仕郎傅公本次適左從政郎信州玉山縣丞孫璉次<lb/>
適右承奉郎朱咢孫男五人曰椿槢柟植棠孫女一人<lb/>
尚幼公位禁從當書于史碑于隧謹撰次爵里族系壽<lb/>
年行治上太史氏副在私家以竢立言君子謹狀<lb/>
　<lb/>
　<lb/>
　<lb/>
<pb n="KR4d0232_WYG_009-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊集卷九<lb/>
</p>
<p>
</p>
  </div>
</body>
</text>
</TEI>
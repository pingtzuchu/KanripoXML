<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東萊集附錄卷一</head> <lb/>
    <p>
<pb n="KR4d0232_WYG_038-1a"/>
欽定四庫全書<lb/>
　東萊集附錄卷一<lb/>
　　年譜<lb/>
髙宗紹興七年丁巳<lb/>
　是嵗公外王父曽文清公<hi>幾</hi>為廣西轉運使公皇考<lb/>
　倉部時在桂林甥館三月十七日<hi>闕</hi>時公生<lb/>
紹興八年戊午<lb/>
紹興九年己未<lb/>
<pb n="KR4d0232_WYG_038-1b"/>
紹興十年庚申<lb/>
紹興十一年辛酉<lb/>
紹興十二年壬戌<lb/>
紹興十三年癸亥<lb/>
紹興十四年甲子<lb/>
紹興十五年乙丑<lb/>
紹興十六年丙寅<lb/>
　是嵗年十嵗倉部為江東提舉司幹官公随侍于池<lb/>
<pb n="KR4d0232_WYG_038-2a"/>
　陽十二月八日公祖駕部終于婺州<lb/>
紹興十七年丁卯<lb/>
　隨侍在婺州<lb/>
紹興十八年戊辰<lb/>
　四月以祖駕部致仕恩補將仕郎<lb/>
紹興十九年己巳<lb/>
紹興二十年庚午<lb/>
紹興二十一年辛未<lb/>
<pb n="KR4d0232_WYG_038-2b"/>
　是嵗倉部為浙東提刑司幹官公隨侍于越<lb/>
紹興二十二年壬申<lb/>
紹興二十三年癸酉<lb/>
　有賦真覺僧房蘆詩<lb/>
紹興二十四年甲戌<lb/>
紹興二十五年乙亥<lb/>
　是年春倉部為福建提刑司幹官公隨侍于福唐三<lb/>
　月從三山林先生少頴<hi>之竒</hi>游<hi>先生時待次汀州長汀尉</hi>
<pb n="KR4d0232_WYG_038-3a"/>
紹興二十六年丙子<lb/>
　是年年二十嵗應福建轉運司進士舉為首選十一<lb/>
　月九日如臨安於是林先生入為祕書省正字是嵗<lb/>
　有許由清曉出郊城樓夏詩諸詩<lb/>
紹興二十七年丁丑<lb/>
　是春試禮部不中赴銓試<hi>下等第三人</hi>四月七日授廸功<lb/>
　郎監潭州南嶽廟因如天台省外祖六月二日自天<lb/>
　台歸福州十月倉部任滿公隨侍歸婺州十二月十<lb/>
<pb n="KR4d0232_WYG_038-3b"/>
　六日如信州二十九日親迎于韓氏新知建州建安<lb/>
　縣<hi>元吉</hi>之女<lb/>
紹興二十八年戊寅<lb/>
　四月二日公歸自信州以韓夫人廟見<lb/>
紹興二十九年己卯<lb/>
　十一月初四日女華年生<lb/>
紹興三十年庚辰<lb/>
　四月嶽祠滿六月赴銓<hi>上等第二人</hi>倉部亦以祠滿赴闕<lb/>
<pb n="KR4d0232_WYG_038-4a"/>
　授岳州通判館于伯舅糧料院曽公原伯<hi>逢</hi>寓舍於<lb/>
　是籍溪胡先生原仲<hi>憲</hi>為祕書省正字汪公聖錫<hi>應</hi>
　<hi>辰</hi>為祕書少監公皆嘗從遊八月歸婺州<lb/>
紹興三十一年辛巳<lb/>
　正月十三日授嚴州桐廬縣尉二十三日子岳孫生<lb/>
　兩旬而夭是嵗五月王公<hi>十朋</hi>為大宗正丞十二月<lb/>
　林先生少頴出為提舉福建市舶皆過婺來訪<lb/>
紹興三十二年壬午<lb/>
<pb n="KR4d0232_WYG_038-4b"/>
　正月八日公如信州於是韓公<hi>元吉</hi>為司農寺主簿<lb/>
　公以夫人歸寜三月二十八日歸自臨安四月倉部<lb/>
　用從臣薦差知黄州六月初七日子齊孫生是月十<lb/>
　二日倉部之官黄州公侍母夫人如越中外家時伯<lb/>
　舅通判紹興府事六月二十三日韓夫人卒于臨安<lb/>
　是日公自越如臨安八月以韓夫人之䘮歸婺九月<lb/>
　二十六日葬韓氏于武義縣明招山所生男亦夭冬<lb/>
　如越是嵗發兩浙轉運司解<hi>第二人</hi>
<pb n="KR4d0232_WYG_038-5a"/>
孝宗隆興元年癸未<lb/>
　春試禮部<hi>奏名第六人</hi>四月十二日賜進士及第改左廸<lb/>
　功郎又中博學宏詞科六月七日特授左從政郎改<lb/>
　差南外敦宗院宗學教授<hi>制詞勑左廸功郎新差南外敦宗院宗學教授吕某</hi>
　<hi>唐之科目雖多而輕故有食餌小魚之譏然連中者亦寡矣此青銅錢所繇取譽於當世也爾兩科皆優</hi>
　<hi>選宜有以旌其能資叙超升是亦常典可特授左從政郎差遣如故中書舍人錢周材行</hi>
隆興二年甲申<lb/>
　四月公如黄州八月侍倉部赴闕奏事九月如越十<lb/>
<pb n="KR4d0232_WYG_038-5b"/>
　一月如浙西閏月歸婺州<lb/>
乾道元年乙酉<lb/>
　八月倉部之官池州公侍母夫人以十二月至郡<lb/>
乾道二年丙戌<lb/>
　是年年三十嵗十月倉部自池州召歸為郎先如臨<lb/>
　安公侍母夫人歸至建康十一月一日夫人以疾終<lb/>
　于舟中公䕶䘮歸婺<lb/>
乾道三年丁亥<lb/>
<pb n="KR4d0232_WYG_038-6a"/>
　正月二十二日葬夫人曽氏于明招山倉部謁告歸<lb/>
　㑹葬四月如臨安省侍五月復歸明招冬在明招學<lb/>
　子有來講習者<lb/>
乾道四年戊子<lb/>
　秋自明招歸城於是倉部出知江州待次尋改知吉<lb/>
　州冬授業曹家巷始有規約及左氏博議是嵗修東<lb/>
　萊公家傳<lb/>
乾道五年己丑<lb/>
<pb n="KR4d0232_WYG_038-6b"/>
　二月從吉二日如宣城省外氏三月四日還自宣城<lb/>
　五月如徳清因遊靈洞有戴衍字序二十日親迎于<lb/>
　韓氏實元妃之女弟六月初六日除太學博士待闕<lb/>
　<hi>制詞勑左從政郎吕某首善自京師而教化原於太學博士員又所以駕其説以誨諸生也推選既重宜</hi>
　<hi>擇其人以爾讀書業文無它耆好由門䕃得官而二日連中兩科聲華籍甚士論稱之兹用擢爾重席上</hi>
　<hi>庠為之誦説使夫博古通經之士輩見於時則為稱職可特授依前左從政郎太學博士替王信年滿闕</hi>
　<hi>中書舍人胡沂行</hi>八月十一日歸自徳清以韓夫人廟見二<lb/>
　十五日改添差嚴州州學教授以近㫖中都官待次<lb/>
<pb n="KR4d0232_WYG_038-7a"/>
　者補外故也二十七日如三衢見汪公聖錫十月七<lb/>
　日歸自三衢十八日之官嚴州二十一日交事是嵗<lb/>
　有己丑規約及謝遣初學約束<hi>五月九日</hi>又有己丑課程<lb/>
　己丑所編至嚴有春秋講義<lb/>
乾道六年庚寅<lb/>
　廣漢張公<hi>栻</hi>為守公有為張公作乞免丁錢奏狀及<lb/>
　謝表又編次閫範張公為之序五月初七日除太學<lb/>
　博士<hi>制詞勑左從政郎吕某朕追懐故老慨想遺風惟累葉之相門有一時之才子爾學優多士名</hi>
<pb n="KR4d0232_WYG_038-7b"/>
　<hi>擢兩科準易草經獨守揚雄之志下惟授業共尊董相之風兹召自於泮宫俾入躋於學省以慰諸儒之</hi>
　<hi>望庶幾師道之明尚副予知益推所學可特授依前左從政郎太學博士權中書舍人王秬行</hi>閏五<lb/>
　月四日公自嚴陵歸婺八日㑹諸生于麗澤有規矩<lb/>
　七事九日復還嚴陵遂如臨安是月倉部之官吉州<lb/>
　十二月十九日兼國史院編修官實錄院檢討官公<lb/>
　之召也張公亦自嚴陵召歸為郎兼講官與公同巷<lb/>
　居呉興芮公煜為國子司業與公共修學政<hi>明年春芮公為</hi>
　<hi>祭酒劉公焞為司業</hi>是嵗有輪對劄子及太學䇿問及為門人<lb/>
<pb n="KR4d0232_WYG_038-8a"/>
　定䘮葬禮<lb/>
乾道七年辛卯<lb/>
　四月二十二日螺女生五月十三日韓夫人卒六月<lb/>
　請告歸婺十七日葬韓氏于明招是月倉部自吉州<lb/>
　奉祠七月六日公如龍游迓倉部八日侍倉部歸婺<lb/>
　與宰相書請祠侍親不許是月二十四日以通歴任<lb/>
　四考改左宣教郎召試館職九月十六日除祕書省<lb/>
　正字兼職如故<hi>制詞勑左宣教郎吕某等冊府地秘職清英俊之林卿相之儲也博采時</hi>
<pb n="KR4d0232_WYG_038-8b"/>
　<hi>名復試焉而後授選任如此不已精乎爾某連中儒科有窺古之學爾戡世濟名徳有康時之心其往觀</hi>
　<hi>未見之書沈浸涵泳以就逺器朕將收其用焉可依前件中書舍人趙雄行</hi>是嵗祭酒芮<lb/>
　公太史劉公<hi>夙</hi>詹事王公<hi>十朋</hi>皆卒公有祭芮祭酒文<lb/>
　王詹事挽章及為宰臣虞允文恭書御書崔實政論<lb/>
　下方又有李粹伯侍御母挽章<lb/>
乾道八年壬辰<lb/>
　春為省試考官在試院聞倉部屬疾請告歸婺二月<lb/>
　四日丁憂復修䘮葬禮定祭禮十一月三日葬倉部<lb/>
<pb n="KR4d0232_WYG_038-9a"/>
　于明招山是嵗螺女亦夭<lb/>
乾道九年癸巳<lb/>
　是嵗諸生復集講尚書有癸巳手筆七月薛常州<hi>季宣</hi>
　卒八月劉子澄及陸子夀來十月陸子夀復來公與<lb/>
　同觀實錄有實錄節<lb/>
淳熈元年甲午<lb/>
　正月以韓尚書<hi>元吉</hi>守婺散遣諸生始編讀詩記閲<lb/>
　春秋左氏傳有摽抹本劉子澄來三月如明招四月<lb/>
<pb n="KR4d0232_WYG_038-9b"/>
　從吉五月十三日如三衢二十六日陸子静自臨安<lb/>
　來六月一日歸自三衢是月二十三日主管台州崇<lb/>
　道觀八月二十八日如越潘叔度偕行九月二十七<lb/>
　日歸自越有入越錄十二月過烏石是嵗魏元履卒<lb/>
　有挽章又有哭芮祭酒十詩薛常州墓誌喬徳瞻墓<lb/>
　誌及左氏手記<lb/>
淳熈二年乙未<lb/>
　春在明招四月二十一日如武夷訪朱編修元晦潘<lb/>
<pb n="KR4d0232_WYG_038-10a"/>
　叔昌從留月餘同觀闗洛書輯近思錄朱編修送公<lb/>
　于信州鵞湖陸子夀子静劉子澄及江浙諸友皆㑹<lb/>
　留止旬日歸至三衢又留旬日廼歸有入閩錄七月<lb/>
　自明招如武義之上樠㑹葬因遊劉氏山園有緑映<lb/>
　亭諸詩八月一日復歸明招閲通鑑有摽抹本學子<lb/>
　多來講習者閏九月五日還城是嵗有乙未手筆十<lb/>
　二月十九日端明汪公卒<lb/>
淳熈三年丙申<lb/>
<pb n="KR4d0232_WYG_038-10b"/>
　是年年四十嵗正月十二日如三衢哭汪公有祭文<lb/>
　十八日歸自三衢是月二十五日磨勘轉奉議郎三<lb/>
　月二十三日女華年歸于潘景良二十八日往㑹朱<lb/>
　編修于三衢四月十日歸自三衢七月十日遷塾于<lb/>
　右司宅復編讀詩記八月十七日遊靈洞九月十九<lb/>
　日遊赤松十月一日如越二十六日由明招歸是日<lb/>
　除祕書省祕書郎兼國史院編修官實錄院檢討官<lb/>
　以重修徽宗皇帝實錄用禮部侍郎兼同修國史實<lb/>
<pb n="KR4d0232_WYG_038-11a"/>
　錄院同修撰李燾之薦也<hi>制詞勑奉議郎吕某士君子之所履觀易之履盡矣</hi>
　<hi>安素分而守正館閣儲才所期在此以爾守有宫庭學有榘矱醇静樸茂亦聞于時為郎司編仍賛筆削</hi>
　<hi>必有可觀更思履道當知制行之為難養名之不易也可特授依前奉議郎祕書省祕書郎兼國史院編</hi>
　<hi>修官實錄院檢討官權中書舍人陳騤行</hi>十月二十九日如臨安十一月<lb/>
　五日供職是嵗有林安之邢邦用墓誌<lb/>
淳熈四年丁酉<lb/>
　三月九日實錄院進徽宗皇帝實錄二百卷四月二<lb/>
　十九日以與修實録有勞轉承議郎罷檢討仍兼史<lb/>
<pb n="KR4d0232_WYG_038-11b"/>
　職<hi>制詞奉議郎祕書省祕書郎兼國史院編修官實録院檢討官吕某右可特授承議郎試祕書省祕</hi>
　<hi>書郎兼國史院編修官勑奉議郎守祕書省著作郎兼國史院編修官實録院檢討官兼權司封郎官傅</hi>
　<hi>伯夀等昔唐開元實録厄於興慶殆無存者其後搜得一二雖相繼有以家藏來上亦豈無遺事邪惟我</hi>
　<hi>徽祖臨御㝢内二十有六載禮樂庶事罔不備具記注所載中更散逸故紹興間裒集成書尚多闊畧朕</hi>
　<hi>下明詔復加纂修爾等皆以奥學良才博聞强識續業其閒豈特文直事核而比舊増多百卷斯亦勤矣</hi>
　<hi>恭閲奏篇為之歎嘉咸進文階以示褒勸可依前件權中書舍人劉孝韙行</hi>十一月二日<lb/>
　娶芮氏故國子祭酒煜之季女九日被㫖校正聖宋<lb/>
　文海公請一就刪次斷自中興以前十六日有㫖從<lb/>
<pb n="KR4d0232_WYG_038-12a"/>
　之是嵗有輪對劄子二首林先生少頴卒有祭文<hi>作文</hi>
　<hi>在明年夏</hi>
淳熈五年戊戌<lb/>
　春為殿試考官三月十三日磨勘轉朝奉郎四月二<lb/>
　十三日除著作佐郎兼史職<hi>制詞朝奉郎行祕書省祕書郎兼國史院編修</hi>
　<hi>官吕某右可特授依前朝奉郎行祕書省著作佐郎兼國史院編修官勑承事郎試祕書省著作佐郎兼</hi>
　<hi>國史院編修官兼權太子侍講鄭鑑等中祕圗書之府承明著作之廷為郎其間厥選惟重以爾鑑有志</hi>
　<hi>於世持論不阿爾某積學於身信道甚篤静重而敏於事若晉臣西蜀之英諒直而濟以文若邲者三呉</hi>
<pb n="KR4d0232_WYG_038-12b"/>
　<hi>之秀或褒序於在位或簡擢於它官持載筆之三長典異書之四部惟兹成命既叶於公言副我虚懐更</hi>
　<hi>恢於逺業可依前件權中書舍人劉孝韙行</hi>六月十三日兼權禮部郎官<lb/>
　以與修中興館閣書目書成進御減二年磨勘九月<lb/>
　三日車駕幸祕書省觀賜宴翌日内出近體詩一首<lb/>
　賜羣臣<hi>比以秋日臨幸祕書省因成近體詩一首賜丞相史浩以下玉軸牙籖煥寳章簪紳列侍</hi>
　<hi>映秋光宴開芸閣儒風盛坐對蓬山逸興長稽古右文慙菲徳禮賢下士法前王欲臻至治觀熈洽更罄</hi>
　<hi>嘉猷為賛襄</hi>丞相以下皆進詩公進和篇一首及代宰臣<lb/>
　恭書御製下方又代宰臣作謝表二十七日以幸省<lb/>
<pb n="KR4d0232_WYG_038-13a"/>
　恩轉朝散郎<hi>制詞朝奉郎行祕書省著作佐郎兼國史院編修官兼權禮部郎官吕某右可</hi>
　<hi>特授朝散郎依前行祕書省著作佐郎兼國史院編修官兼權禮部郎官勑承議郎祕書丞兼權吏部郎</hi>
　<hi>官黄洽等列職圗書之府参聨史氏之官皆極一時之選儲為異日之用也朕仰遵太上皇帝之睿謨舉</hi>
　<hi>行紹興甲子之縟典載臨祕閣欽閲寳儲延見羣士賜宴賦詩以侈榮寵居官其間進秩一等稽之彛章</hi>
　<hi>允為異數朕之所以稽古右文禮賢下士之意于此見矣爾其精白一心圗厥報稱以永有辭可依前件</hi>
　<hi>權中書舍人鄭丙行</hi>十月十七日除著作郎兼職如故<hi>制詞朝散郎行</hi>
　<hi>祕書省著作佐郎兼國史院編修官兼權禮部郎官吕某右可特授依前朝散郎祕書省著作郎兼國史</hi>
　<hi>院編修官兼權禮部郎官勑具官吕某等朕間隆興以來著記近稱整齊尚慮未盡直筆建炎以後祕藏</hi>
<pb n="KR4d0232_WYG_038-13b"/>
　<hi>近成輯錄尚慮不無逸編士之相語於朝咸謂爾某爾邲爾价者粹美有藴淵源有學正而不矯通而不</hi>
　<hi>流有用之器也朕聞之亦喜焉或以次遷或自它擢各修乃職尚何慮哉朕一朝而除館閣之士三其在</hi>
　<hi>大雅曰藹藹王多吉士乃今見之咸副所望可依前件中書舍人陳騤行</hi>十二月十四夜<lb/>
　感末疾給假半月將治是嵗朱祕書元晦起知南康<lb/>
　軍<lb/>
淳熈六年己亥<lb/>
　公自嵗前感疾請祠正月十一日詔與州郡差遣十<lb/>
　六日又詔與添差參議官差遣免謝辭二十四日樞<lb/>
<pb n="KR4d0232_WYG_038-14a"/>
　宻使王淮宣㫖問所編文海次第公遂以其書繳申<lb/>
　三省以進二月三日得㫖吕某編類文海採摭精詳<lb/>
　與除直祕閣四日又遣中使李裕文宣賜銀絹三百<lb/>
　疋兩公具表謝且辭免除職時中書舍人陳騤繳公<lb/>
　直閣之命以為推賞太優尋奉聖㫖館閣之職文史<lb/>
　為先今所編次採取精詳觀其用意有益治道故以<lb/>
　寵之可即命詞<hi>制詞勑朝散郎吕某館閣之職文史為先以爾編類文海用意甚深採摭</hi>
　<hi>精詳有益治道寓直中祕酬寵良多爾當知恩之有自省行之不誣用竭報焉人斯無議可特授依前朝</hi>
<pb n="KR4d0232_WYG_038-14b"/>
　<hi>散郎直祕閣中書舍人陳騤行騤既繳駁不行故假王言以寓誣詆云</hi>公辭免職名至<lb/>
　再竟不允乃拜命所進文海賜名皇朝文鑑命翰林<lb/>
　學士周必大為之序三月二十四日出脩門公末疾<lb/>
　至是始可扶持就輿四月七日買舟東歸十三日至<lb/>
　婺公之祖駕部自南渡轉徙終於婺州家遂寓婺佃<lb/>
　廢地為居公始以屋歸官買宅城西北隅及是遷焉<lb/>
　六月七日主管建寜府武夷山沖佑觀七月二十八<lb/>
　日夫人芮氏卒九月十五日葬芮氏于明招十月陸<lb/>
<pb n="KR4d0232_WYG_038-15a"/>
　子夀來是嵗復修讀詩記及有尚書講義白鹿洞書<lb/>
　院記<lb/>
淳熈七年庚子<lb/>
　始有日記初作大事記建家廟修宗法及祭禮四月<lb/>
　陸子夀來十七日磨勘轉朝請郎九月二十五日除<lb/>
　著作郎兼國史院編修官公辭十月十二日添差兩<lb/>
　浙東路安撫司參議官又辭十一月二十二日主管<lb/>
　亳州明道宫是嵗張荆州陸子夀皆卒公有祭張公<lb/>
<pb n="KR4d0232_WYG_038-15b"/>
　文及陸先生墓誌周子充為參知政事公有與周子<lb/>
　充諸書<lb/>
淳熈八年辛丑<lb/>
　定古周易十二篇編歐公本末閱熈寜奏對又有坐<lb/>
　右錄卧遊錄七月二十九日終于正寢享年四十有<lb/>
　五十一月三日葬明招<lb/>
　　壙記<lb/>
宋故朝請郎直祕閣主管亳州明道宫吕公諱祖謙字<lb/>
<pb n="KR4d0232_WYG_038-16a"/>
伯恭其先河東人後徙夀春六世祖申國文靖公自夀<lb/>
春徙開封遂為開封人曾祖諱好問資政殿學士太中<lb/>
大夫贈太師妣王氏贈秦國夫人祖諱弸中右朝請郎<lb/>
贈右正議大夫妣章氏文氏皆贈碩人考諱大器右朝<lb/>
散郎贈朝請大夫妣曾氏贈宜人公紹興七年二月十<lb/>
七日生以祖致仕恩補將仕郎監潭州南嶽廟嚴州桐<lb/>
廬縣尉未上登隆興元年進士第又中博學宏詞科改<lb/>
南外敦宗院宗學教授丁先妣憂免䘮除太學博士有<lb/>
<pb n="KR4d0232_WYG_038-16b"/>
㫖中都官待次者補外添差嚴州州學教授踰年復除<lb/>
太學愽士兼國史院編修官實録院檢討官召試館職<lb/>
除祕書省正字丁先考憂免䘮主管台州崇道觀召為<lb/>
祕書郎兼國史院編修官實録院檢討官遷著作佐郎<lb/>
著作郎兼權禮部郎官淳熈五年冬得疾請去職先是<lb/>
奉詔編類皇朝文鑑至是書成除直祕閣主管建寜府<lb/>
武夷山沖佑觀病少間除著作郎兼國史院編修官不<lb/>
就添差兩浙東路安撫司參議官亦不就主管亳州明<lb/>
<pb n="KR4d0232_WYG_038-17a"/>
道宫八年七月二十九日以疾終于家享年四十有五<lb/>
兩娶韓氏今龍圗閣學士元吉之女又娶芮氏故國子<lb/>
祭酒煜之女皆先卒子男三人岳孫齊孫早夭延年甫<lb/>
三嵗女二人華年適進士潘景良嫘女亦早夭吕氏世<lb/>
葬鄭州新鄭縣懷忠鄉建炎南渡太師而下皆葬婺州<lb/>
武義縣明招山遂以是年十一月三日葬於祖塋之右<lb/>
麓公之問學術業本於天資習於家庭稽諸中原文獻<lb/>
之所傳愽諸四方師友之所講參貫融液無所偏滯晚<lb/>
<pb n="KR4d0232_WYG_038-17b"/>
雖卧疾其任重道逺之意達於家政纎悉委曲皆可為<lb/>
後法葬日薄未能深考公之言行求正於有言之君子<lb/>
以詔來世姑舉其可得而形容者以志悲思焉公所為<lb/>
書有吕氏家塾讀詩記三十卷參取毛鄭衆氏之説而<lb/>
間出已意其後更加刋定迄於公劉之首章大事記起<lb/>
春秋後終于五季書法視太史公所録不盡用策書凡<lb/>
例其條綱端緒概見於通釋解題之二書雖絶筆於征<lb/>
和之三年亦未脱槀其它遺文及所纂輯者尚衆以未<lb/>
<pb n="KR4d0232_WYG_038-18a"/>
倫次皆藏於家弟祖儉泣記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_038-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊集附錄卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊外集卷六</head>
    <p>
<pb n="KR4d0232_WYG_037-1a"/>
欽定四庫全書<lb/>
　東萊外集卷六　　　　　宋　吕祖謙　撰<lb/>
　　䇿問<lb/>
問王者事父孝故事天明事母順故事地察父天母地<lb/>
肇舉郊祀之大典此聖人所以通天地而無間也圜丘<lb/>
方澤之制蒼璧黄琮之薦義匹體鈞載於禮書者初未<lb/>
嘗有輕重然稽之舜典受命甫始肆類于上帝而地則<lb/>
不預焉雖曰望于山川山川者地之别而非其綂也武<lb/>
<pb n="KR4d0232_WYG_037-1b"/>
王底商之罪首指其郊社不修不過以郊對社而已惡<lb/>
覩所謂郊丘者哉昊天有成命周頌也大司樂周官也<lb/>
頌並言郊祀天地而大司樂則異之以冬日至夏日至<lb/>
之二時其分其合抑將何所折衷也國朝南北郊之議<lb/>
名儒碩學迭相論辯溢於編簡迄未能定於一此固議<lb/>
郎博士之責亦為學者所當共討論也盍深繹郊祀之<lb/>
本參經摭傳厯考前代因革廢置之所繇詳著于篇<lb/>
問文之時用大矣哉觀乎天文以察乎時變觀乎人文<lb/>
<pb n="KR4d0232_WYG_037-2a"/>
以化成天下所謂文者殆非繪章彫句者之為也子以<lb/>
四教文行忠信冠文於四教之首而行則次焉至於行<lb/>
有餘力則以學文則行先文後參兩説而並峙抑將何<lb/>
所取正耶後世以文士名者一觴一詠互相標榜傲誕<lb/>
縱弛至自以不護細行自居嗚呼文與行果兩物而文<lb/>
之所以為文既於是歟記曰文王之所以為文也純亦<lb/>
不已學者盍深繹之<lb/>
問兵不從中御將不可數易予其權而久其任固守邊<lb/>
<pb n="KR4d0232_WYG_037-2b"/>
之本務也疆場之司安危繫焉束以微文迫以峻法朝<lb/>
除暮易炊未及熟又挈挈而之他雖有雋桀何自見其<lb/>
長而騁其材哉廼者朝論以兩淮障塞隣敵建久任守<lb/>
將之畫授之以柄饒之以財解縱繩墨一聽其所為是<lb/>
雖藝祖之邊政固可匹休儷美而無憾也昔羊祜之<lb/>
於襄陽成汭之於荆南張全義之於西洛咸以委專任<lb/>
久變彫荒為富盛得人如數子者固善矣如萬有一不<lb/>
能盡負閫外之寄其可不豫思所以處之哉廼者鎮撫<lb/>
<pb n="KR4d0232_WYG_037-3a"/>
使之亟拜亟罷其本末首尾皆人耳目所接尚可覆按<lb/>
者也願詳言之以佐帷幄之餘論<lb/>
問先王諡以尊名節以壹惠所以表天下之善而示無<lb/>
窮之勸也旦以文名奭以康名閎天以尊顯揭日月於<lb/>
有周一代羣臣之上固非墨客槧人之所敢議蕭何曹<lb/>
參同為漢相而何之諡曰文忠參之諡曰懿一多一寡<lb/>
説者疑其有優劣之辨衛青霍去病同為漢將而青之<lb/>
諡曰烈去病之諡曰景威一詳一略説者疑其有厚薄<lb/>
<pb n="KR4d0232_WYG_037-3b"/>
之殊不知當時之君其意果有輕重乎抑無意於抑揚<lb/>
而偶自爾也房魏並以賢佐稱而文昭文正之諡雖無<lb/>
多寡未必不寓隆殺於其間英衛並以武功顯而景武<lb/>
正武之諡雖無詳略未必不寓厚薄於其間自古人君<lb/>
之追榮將相其處同功一體之人所以毎難其一心之<lb/>
公也主上慨簪履之遺而念機軸之舊聽皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>之聲而<lb/>
思封疆之行廼者中興以來將相有勲勞于王室者易<lb/>
名之典或未克舉賁之美稱以發潛德之幽光光寵焜<lb/>
<pb n="KR4d0232_WYG_037-4a"/>
燿固非止如太常之紀大烝之享景鍾之勒而已也願<lb/>
厯考古今將相之盛烈厯代褒飾之榮觀諡法六家之<lb/>
異同曲臺諸儒之予奪博考徧述以占聖意之所在<lb/>
<pb n="KR4d0232_WYG_037-5a"/>
　　尺牘<lb/>
　　　荅潘叔度<lb/>
某到嚴已兩旬郡庠亦漸成次序規矩皆無所更改但<lb/>
辰入未歸以身率之而已<hi>不在齋者但囘當日食亦不行㸃齋不到之罰</hi>在學<lb/>
士人樂從者十之八止有八九人教市學者頗相妨<hi>昔時</hi>
<hi>此曹終日在外㸃授遇兩膳時乃來今遂不能爾也</hi>鄭幾道為人自平實但所病<lb/>
者力不足耳程易繕冩今幾何年兄千萬少留主盟俟<lb/>
其冩畢乃為此來不然恐遂散漫不舉也<lb/>
<pb n="KR4d0232_WYG_037-5b"/>
某官次粗安無足言者張守議論甚平正且虚心從善<lb/>
在今士大夫中殊不易得也如極稱重劉賓之而以王<lb/>
龜齡為未至<hi>此一叚話最可取世人毎以同異為愛憎能平心者甚鮮</hi>論胡生知言<lb/>
見處極髙而文理密察之功頗有所未到論朱元晦<hi>闕</hi>
　　　亦未以為然者其他長處亦甚多但相待獨厚<lb/>
恐於同僚形迹已再三懇之更俟一兩日當力言之也<lb/>
張守聞年兄誠篤甚願見他時到此見之似無害易傳<lb/>
刋板更望留意<lb/>
<pb n="KR4d0232_WYG_037-6a"/>
某官次粗安無足言者程易既下手則畢工㑹當有期<lb/>
因見㸃對諸公告時勉厲之不惜前勞則無後悞不特<lb/>
刋書<hi>闕</hi>　也下訪之期未有日否雖夢寐誨約恨挐音<lb/>
之遲然若得勉留三四日過至節乃行得此書粗有端<lb/>
緒尤幸叔昌得暇能偕行否郡庠漸就緒亦無撓規矩<lb/>
者加之歳月須畧可觀也<lb/>
　　　又<lb/>
林謙之以繳新端除目遷工侍次第須決去就此舉過<lb/>
<pb n="KR4d0232_WYG_037-6b"/>
江後未有也平昔保任此老果不負所期可喜<hi>闕</hi>日來<lb/>
時事變更疑畏者頗衆然有心於避禍終不若無心於<lb/>
任運耳<lb/>
　　　與劉衡州<hi>子澄</hi>
某屛居却掃幸無他撓讀書亦不廢常課但終欠講論<lb/>
之益耳朱丈許春間偕為温台之游甚恨尊兄在逺不<lb/>
得同之也外祖像上納偶南安便行甚遽畧此承問<lb/>
某杜門久不聞問日深馳系病體已成癈痼不復可料<lb/>
<pb n="KR4d0232_WYG_037-7a"/>
理但靜養順聽為况却安適也荆州之計念之至今心<lb/>
折祭文録去所欲言者盡在是矣聞朱丈往相招不知<lb/>
曽成行否講論想甚樂病中只有仰羨爾參預處聞毎<lb/>
效忠告甚善或云其間多雜以嘲譙雖意在諷切然便<lb/>
無誠篤厚重氣象未必能動人也偶除故官其不可出<lb/>
人人所知但一畨控辭酬應苶甚匆匆作此他惟為道<lb/>
義加重<lb/>
　　　與李侍郎<hi>仁父</hi>
<pb n="KR4d0232_WYG_037-7b"/>
某津亭請違又復改月惓惓已不勝瞻仰即日初冬凍<lb/>
雨恭惟舟御所次神人具依台候動止萬福某冗食東<lb/>
觀偶未汰斥經年陪侍誨席所以受予教督周浹隆洽<lb/>
一旦驟逺函丈頓覺孤跡㷀然無依雖强顔官次意緒<lb/>
忽忽如有所亡也武陵合符猶在來春莫若小愒鄂渚<lb/>
為度歳計文潛既到凡百當能調䕶况舊治種種人情<lb/>
想不至落泊也連日風雨舟行計亦齟齬不知寢食亦<lb/>
安穏否念念蹵然動心所恨微官束縛不得身䕶行李<lb/>
<pb n="KR4d0232_WYG_037-8a"/>
惟一味馳鄉而已便介亟行匆匆附起居向寒惟祈厚<lb/>
為斯文崇䕶以俟陽復泰亨之寵<lb/>
某官次觕遣但塊處索居所懐偪塞無與紓冩黙黙隨<lb/>
羣寖就頽㢮日積愧靦比復同舍例攝省户偶占禮曹<lb/>
雖目前文牘極清簡然稍有討論便繫典禮責諉政自<lb/>
不輕也開府之始酬酢經理想亦小勞區畫飄颻江渚<lb/>
之久今行李既遂按堵亦可少就休愒也逺方人士亦<lb/>
有可與語者否史事諸志自冬春來雖各粗成編沓然<lb/>
<pb n="KR4d0232_WYG_037-8b"/>
首尾不完節目斷絶殊未有次序今期限在冬末已是<lb/>
第三次展不免趣辦第恐牴牾處多耳徐鍇通釋紹興<lb/>
本近方得之比舘中本闕十卷蓋此書本名説文繫傳<lb/>
各分子門其前三十卷謂之通釋乃印本所有後十卷<lb/>
各别有名乃印本所無今謹抄録送去但此本蠧蝕闕<lb/>
字極多若得暇以説文參校義理亦可推尋也潘義榮<lb/>
編年謹納上唯伯祖履厯及其他文字累往家叔處取<lb/>
猶未到當更趣之纔得即尋便轉致次仲信祠禄文字<lb/>
<pb n="KR4d0232_WYG_037-9a"/>
前此與傅景仁同將上獨見却埶須更待少時耳季修<lb/>
聞尚留蜀中莫非久還侍旁否近事邸報中可得大略<lb/>
周丈自春來請去之章已四上李壽翁亦以病告經月<lb/>
陳能之入史院一日即得眩瞀之疾迨今未平大抵目<lb/>
前善類或去或病悒悒殊鮮况也武陵民淳事簡公退<lb/>
想多閒暇長編莫曾下手再整頓否逺地士子固難得<lb/>
亦有可與語者否建茶三十夸謾助午啜敢幸笑留所<lb/>
諭長編乍到固知多事今條教既定莫漸可整頓否雖<lb/>
<pb n="KR4d0232_WYG_037-9b"/>
逺方難得人商𣙜然暇日極難得似不可放過也<lb/>
某官次粗安無足言者但自違函丈胸懐偪塞無所發<lb/>
紓雖猶黽勉於此寡耦少徒殊鮮味也艤舟許時啟處<lb/>
飲食豈能一一安適俯領郡寄固亦少阻歸興但進退<lb/>
逶迤上可以見君子體國之意下可以杜塞不見察者<lb/>
之議蓋未為失䇿也地理志以某方出殿幙竢假滿當<lb/>
詳閲討論當已無遺恨茍猶有合增補處即一面與周<lb/>
丈共議修入却續拜禀次通釋比從姚倉求本㑹其行<lb/>
<pb n="KR4d0232_WYG_037-10a"/>
部猶未送到當更趣之所闕卷數比因館中修書目却<lb/>
尋得全本但有脱方字處極多當併録呈次舍人伯祖<lb/>
履厯以家叔自南安歸有失子之戚俟其悲傷少定當<lb/>
可得也潘義榮文字亦當更趣潘監鹽政恐未必曾纂<lb/>
集耳史事猶有五六志全未有涯勢須展限人情易得<lb/>
因循殊未可期也鄭景望出守宛陵於養親極便但館<lb/>
中益覺索寞耳陛辭所論甚剴切良可敬也廷對讜論<lb/>
者率在髙等蜀士亦有數卷甚竒但幙中不敢錄本耳<lb/>
<pb n="KR4d0232_WYG_037-10b"/>
武陵民淳事簡黄堂必甚優㳺長編既已斷手莫若及<lb/>
此暇時參訂修潤整頓凡例刋削枝葉兩存者折衷歸<lb/>
於一是遂為完書若秪廣記備言以待後人恐年祀浸<lb/>
逺未必能明今日去取之意使千載有遺恨良可惜也<lb/>
異時復還禁近筆削之上便不能專此似不可失耳所<lb/>
欲布陳者何限要非無量能究鄉風不勝惓惓<lb/>
某官况碌碌粗遣日來史限迫趣率常宿館中舛錯毛<lb/>
起猶未見大功諸甚恨函丈在逺不得一一質正也武<lb/>
<pb n="KR4d0232_WYG_037-11a"/>
陵民淳事省當可卧治亦有佳士可共語否龔參父子<lb/>
沒於瘴氣相自傷劉樞亦復不起善類甚惜之也張欽<lb/>
夫帥荆南不知已到官未同在一路凡事可相應接亦<lb/>
非小補也陳丞相有奏事之命猶辭免又未知到闕去<lb/>
留如何劉文潛在桂為况何似亦時相聞否劉子澄已<lb/>
外除諸公莫為言者近得渠書只欲求祠也<lb/>
某官次竊禄凡百觕遣史課雖粗不廢第同舎遷易不<lb/>
常猝未就緒北扉雖有其志而力不足毎相與浩歎共<lb/>
<pb n="KR4d0232_WYG_037-11b"/>
思去歳合堂同席之樂也聞復刋緝長編條例當益嚴<lb/>
密苐恨阻逺不得陪侍筆削爾李羣玉詩謹抄錄拜呈<lb/>
餘金併往向來説文繫傳非特校對草草政以元本斷<lb/>
爛毎行滅去數字故尤難讀若得精小學者以許氏説<lb/>
文參繹恐猶可補也張欽夫不知己到荆南否朱元晦<lb/>
辭南康已有不許辭免便道之官指揮不知竟肯起否<lb/>
劉子澄已從吉此間媢嫉者頗衆埶不過得一倅又未<lb/>
知闕次何如爾<lb/>
<pb n="KR4d0232_WYG_037-12a"/>
史事諸志近略見涯緒但職官選舉一兩志未就條理<lb/>
耳同舍去來不定故難見功也黨籍本末想類次已成<lb/>
編謝上蔡曲折當以問朱元晦得報即拜禀近聞辰守<lb/>
微有齟齬雖未得其詳某竊謂邊防經理雖不可緩要<lb/>
須中外相應乃可展盡茍或未然不若姑隨時蒐補因<lb/>
仍舊貫之為善也<lb/>
某歳晚忽感末疾重為醫者所誤既投熱劑又復吐利<lb/>
疾證遂頓危殆亟更醫易藥幸而所用藥漸見効此一<lb/>
<pb n="KR4d0232_WYG_037-12b"/>
月來手足間皆能自如但微有弱處精神言語則不甚<lb/>
有異於常時但病體疲苶不堪少有衝冒雖蒙恩補外<lb/>
而留滯許時殊覺不安更稍可强勉即買舟東歸矣文<lb/>
海奏篇異數便蕃一時紛紛蓋因忿激而展轉至此病<lb/>
中唯靜審以處之而已其始亦未欲以聞蓋累有宣諭<lb/>
故不敢緩也恐或欲知契丈祠請既不遂正人未遽逺<lb/>
去善類朝夕以冀宣室之興思也<lb/>
垂諭夏小正及謝顯道出處暨檢元祐軍防篇病中未<lb/>
<pb n="KR4d0232_WYG_037-13a"/>
能及此辰守囘避之説亦以臥病無自而聞知然人之<lb/>
異同亦非我所可計耳令嗣皆已别拜書<lb/>
　　　與陳同父<lb/>
某掩闗幸無他惱但立秋後以酷熱繙閲亦稍廢耳桓<lb/>
靈寶之喻讀之竦然凡讀易者要當深知此觀象之妙<lb/>
非克盡已私者不能與然自昔英豪於事幾之際反瞠<lb/>
然乎其後彼固非屈意於克己者果何説耶若便以私<lb/>
意揣摩億則屢中斷之則其懸解於杪忽毫芒之表者<lb/>
<pb n="KR4d0232_WYG_037-13b"/>
揣摩之譏殆不足以當其心也蓋天姿之髙得氣之清<lb/>
其所以迎刃破竹者何莫非此理但矜為己有則不能<lb/>
與時偕行多迎隨附益之病未知其所自則隨血氣盛<lb/>
衰此一段精明不能常保論至於是則所謂克己者雖<lb/>
若陳言要是不可易耳策問誠有味其言反覆展玩不<lb/>
能去手諸生有能領此意者否讀裴度處尤慨然三嘆<lb/>
也章侍郎行狀已<hi>闕</hi>　苐恨平生未嘗接其言論風㫖<lb/>
故於書法詳略不能措議祗見文氣之疎宕高勝而已<lb/>
<pb n="KR4d0232_WYG_037-14a"/>
其間如論鄂州財賦云公戚焉若不自得人亦莫解也<lb/>
論戚方仍舊管軍公慨然曰是不足問矣即上言叅知<lb/>
政事<hi>云云</hi>論虞丞相罷去之時叅知政事錢端禮以肺<lb/>
腑與政至允文去而端禮之議亦寢末云因嘆世之量<lb/>
人者甚淺不足據此數條皆是尤妙處亦是合斟酌處<lb/>
也<lb/>
專价伏奉誨示引紙疾讀恍如握手不知相去數百里<lb/>
之逺也長夏溽暑伏惟尊候動止萬福某館下粗遣自<lb/>
<pb n="KR4d0232_WYG_037-14b"/>
入夏來以史限督趣平明趍局日落乃還舎人事醻酢<lb/>
一筆勾斷終日在書册堆中與往在明招况味無異只<lb/>
是糜耗廩稍毎自愧恐耳時事非唯未易揷手職守各<lb/>
有攸司又兀然無上下之交若欲强聒則尚口乃窮矣<lb/>
平生非孑孑拘小諒者茍有善意其敢不承接而疏導<lb/>
之此蓋兄之所深悉也諭及近况之詳慨然浩歎者久<lb/>
之百圍之木近在道隅不收為明堂清廟之用此自將<lb/>
作大匠之責耳如彼木者生意濯濯未嘗不自若也井<lb/>
<pb n="KR4d0232_WYG_037-15a"/>
渫不食為我心惻蓋非井爻之盛而兄以此自處乎惟<lb/>
冀益加寛裕從容自頥以慰見慕之徒之心幸甚廷對<lb/>
山林草茅之論自應有少斟酌者後來亦深勉諸人勿<lb/>
謄本傳播政如來諭所慮也居厚正則景明道夫己一<lb/>
一道來意矣益恭諸公方且調䕶未知能囘否不然則<lb/>
且歸俟闕期近來請祠亦必可得也張欽夫近喪子得<lb/>
書極無况力請出廣遂有鄂漕之命亦且得歸也劉茂<lb/>
實固賢者但舉削一事從前不曽破戒然既蒙再三之<lb/>
<pb n="KR4d0232_WYG_037-15b"/>
諭俟見李壽翁如其語及亦當贊助也<lb/>
某館中碌碌粗遣但豪髪無補蠧耗太倉積愧如山耳<lb/>
居厚往見必已前到今正則又赴約握手劇談亦是快<lb/>
事一官所縛不能追逐上下其間殊慊然也清馥香一<lb/>
貼鳯團一斤漫為山中之信其他正則自能詳道<lb/>
　偶記荀子論儒者進退處有一句云不用則退編百<lb/>
　姓而慤頗似有味畎澮之水涓涓安流初何足言唯<lb/>
　三峽九河抑怒濤而為伏槽循岸乃可貴可重耳<lb/>
<pb n="KR4d0232_WYG_037-16a"/>
某官次粗遣但朋游散落益復鮮况適當天民君舉相<lb/>
繼引去之後又<hi>闕</hi>欲成羣隊只得癡坐靜待而已天民<lb/>
君舉於私計極便但恐天民規摹散漫未必能為求田<lb/>
問舎計耳三啟一誌展玩嘆賞不已然議論斷絶之久<lb/>
領解者必少也知安居定志日就平實此政惓惓所系<lb/>
望者甚休甚休居厚一病聞甚殆知己平復但渠須是<lb/>
調伏得性氣一段然後養生處世亦少齟齬不然憂未<lb/>
艾也正則憂居後曽得消息否<lb/>
<pb n="KR4d0232_WYG_037-16b"/>
某碌碌如昨無足云者示喻敢不敬領但太倉一粟或<lb/>
出或處豈能有所闗繫但自當靖共守位固不敢無事<lb/>
自生瘡痏也<lb/>
某碌碌官况粗遣無足云者秋成田間必多樂事試闈<lb/>
得失想自見慣然諸公却自無心非向者之比秪是唱<lb/>
髙和寡耳漕臺却盡如人意王道父尤濟事也此月二<lb/>
日已畢芮氏姻事祭酒夫人自送來感念疇昔不勝慨<lb/>
然儒家清貧次第須可共淡泊也試闈得失本無足論<lb/>
<pb n="KR4d0232_WYG_037-17a"/>
但深察得考官却是無意其間猶有誤認監魁卷子為<lb/>
吾兄者亦可一笑也歳事既畢田間必有佳况亦時有<lb/>
著述否書院中亦有一兩士子伴否李壽翁升從班差<lb/>
强人意但又減李仁甫殊可惜耳鄭丈移過宗寺君舉<lb/>
蹤跡遂安矣<lb/>
某只今病狀除手足萎痺外其他頑健略如平時看書<lb/>
以舊難除終是有過當處凡見愛者無不痛口䥴戒雖<lb/>
未能勇從然亦漸就減少也永嘉之行未便登途否比<lb/>
<pb n="KR4d0232_WYG_037-17b"/>
冩得正則一書而人不來取今以拜納書中數語偶與<lb/>
來教叫屈之説合與正則發緘可共發一笑也張荆州<lb/>
不起此自有所闗繫豈獨㳺從之痛哉使其不死合㸃<lb/>
檢整頓處甚多至於不自是不尚同則相識中未見兩<lb/>
人也居厚無他苦否五月間聯騎相過甚幸病中尤思<lb/>
朋友旦夕之望<lb/>
承旦夕見過數日以望四經説千萬携行痼廢沈滯政<lb/>
賴此以醒之耳小輩作撓似不足介意顔子犯而不校<lb/>
<pb n="KR4d0232_WYG_037-18a"/>
淮陰侯俛出胯下兩條路徑雖不同這一般都欠不得<lb/>
幸深留意鄙諺云赤梢鯉魚就韲瓮裏浸殺陳拾遺一<lb/>
代詞宗只被射洪縣令斷送了事變大小豈有定所哉<lb/>
病中畏冩字如虎縷縷至此意亦可念也<lb/>
三國紀年序引及諸贊累日已詳看用意髙深處亦或<lb/>
得其一二但大網體製猶有未曉處序云魏於是乎有<lb/>
書吳蜀合而附之魏書又云魏終不足以正天下於是<lb/>
為三國紀年終焉不知魏書與紀年是一書為復是兩<lb/>
<pb n="KR4d0232_WYG_037-18b"/>
書觀三國諸君贊却似遷固史法毎君為紀而系贊於<lb/>
後者而三國紀年冠以甲子而並列魏蜀吳則又似合<lb/>
三國為一者所謂魏武以下諸贊必不可系於此<hi>既並列三</hi>
<hi>國之年必是通書三國事今毎君為贊必知不系於此後</hi>不知系於何處豈三國紀<lb/>
年之外復敘毎君之本末而系以贊邪此皆未曉之大<lb/>
者也魏武贊述來厯甚當<hi>但其末舜禹之事兩語未曉</hi>魏文帝兩贊<lb/>
深味詞意予奪甚有味<hi>但文帝贊意頗晦又文帝三駕伐吳謂中國庶幾息肩亦未協</hi>
昭烈贊論其君臣反復於天意人事之際所謂妙體本<lb/>
<pb n="KR4d0232_WYG_037-19a"/>
心但費詩之議却似不達時變漢綂既絶昭烈安得不<lb/>
承之非髙祖時比也後主蓋亦甚庸所以安之不疑者<lb/>
乃諸葛公工夫耳武侯贊論以國政歸丞相甚善但謂<lb/>
漢侍中中書令尚書令皆宦者為之考之漢書亦不皆<lb/>
如此篇末王者之作天猶以為未疏哉感慨之意甚長<lb/>
但不若後主贊所謂天命果可畏辭嚴而義正也武烈<lb/>
贊論漢末守文之弊及啟桓王之翺翔甚妙甚妙下三<lb/>
贊亦然鄙意竊謂吳四贊尤其能盡其規摹之所止殆<lb/>
<pb n="KR4d0232_WYG_037-19b"/>
無遺憾也龎綂贊論兼弱之義甚正闗羽贊亦穏但來<lb/>
教謂司馬子長雖髙不欲學而諸贊命意及筆勢往往<lb/>
似之何耶因便並望見教<lb/>
某近日思得著書大是難事方將一意玩索完養深求<lb/>
其所未至雖髙明之姿與駑鈍者不同然考之前作者<lb/>
亦須待經厯之久歳月之晚然後下筆今及此暇時序<lb/>
次裒集固亦無害然亦不可不思有餘不敢盡之語也<lb/>
　　　與陳正已<lb/>
<pb n="KR4d0232_WYG_037-20a"/>
某病軀凡百只如相聚時䥴喻極荷至意枯木朽株雖<lb/>
不繫輕重然斂嗇護養自是病中所當致力也乍還膝<lb/>
下承顔幹蠱必日有新功從前賢士大夫蓋有學甚正<lb/>
識甚明而其道終不能孚格逺近者只為實地欠工夫<lb/>
耳吾兄慨然欲力踐之真斯文之福惓惓之禱唯覬終<lb/>
之以不倦而已子靜經從稍款否朱丈已歸建安歳晚<lb/>
無惜一訪之耆舊凋落尤當汲汲也趙丘吳三子皆樸<lb/>
茂可喜第暑中不能久留耳因便切望頻寄數字蓋兀<lb/>
<pb n="KR4d0232_WYG_037-20b"/>
坐一室絶無琢磨之益賴此警發憒憒不啻饑渴也他<lb/>
祈為道義毖重<lb/>
　近傳得張丈桂林論史數篇往往暗合人意已令三<lb/>
　子錄呈矣<lb/>
近見補榜知㑹面之日不逺為之欣然病體度夏幸無<lb/>
他課程亦不廢但少切磨之益耳乍還侍旁當有餘樂<lb/>
幹蠱計漸見次第先之以身諒無不孚應也<lb/>
　　　與葉侍郎<hi>正則</hi>
<pb n="KR4d0232_WYG_037-21a"/>
靜多於動踐履多於發用涵養多於講説讀經多於讀<lb/>
史工夫如此然後能可久可大<lb/>
　　　與郭養正<lb/>
某哀苦日深無足言者之官既已定日跋涉良勞兩月<lb/>
來所講論細大亦略備矣内植根本乃萬事之元閫範<lb/>
一書所宜詳閲精思而力行之若門内尚有可愧外雖<lb/>
奮振策厲終亦無力千里之别敢以此言為餞<lb/>
某哀苦待盡行矣祥除追慕殊無生意年來自念已分<lb/>
<pb n="KR4d0232_WYG_037-21b"/>
工夫殊欠闕自歳初盡罷遣習舉業者庶幾不作無益<lb/>
害有益自此來講論者既無外誘當易見工也前歳面<lb/>
講者蓋甚詳悉今既應物涉事步步皆是體驗處若知<lb/>
其難而悉力反求則日益精明若畏其難而日益偷惰<lb/>
則向來意思悉冰銷瓦解矣習俗中易得汨沒須常以<lb/>
法語格言時時洗滌然此猶是暫時排遣要須實下存<lb/>
養克治體察工夫真知所止乃有可據依自進進不能<lb/>
已也<lb/>
<pb n="KR4d0232_WYG_037-22a"/>
某一病踰年近覺差徤但去秋有悼亡之痛至今懐抱<lb/>
猶不佳耳到官漸久想浸諳悉外物皆非可必只得自<lb/>
盡其職事以聽其何如勤謹寛耐勉之足矣新宰林和<lb/>
叔氣味既可親且詳練不茍前輩謂初官得長官之賢<lb/>
是終身得力處誠如此也適已面語吾友矣種種與之<lb/>
咨論必甚有益以吾友下問之廑故及此病中不暇他<lb/>
布餘惟力學自愛<lb/>
所論條目詳悉足見不茍此皆所當然者若人以為異<lb/>
<pb n="KR4d0232_WYG_037-22b"/>
之類皆未熟之所致但篤信而行之不要有自矜之意<lb/>
久久則自不見其異矣他不必過慮也林宰端審朝夕<lb/>
相聚必極有益蓋非特坐談耳<lb/>
　　　與鞏仲至<hi>乾道辛卯冬</hi>
秋闈垂翅乃所以進德修業如吾友之文用於課試蓋<lb/>
無餘憾矣不必更費心神惟留意實學持之以厚而守<lb/>
之以黙則所願望令伯有還轍之問否他惟以時自愛<lb/>
　　　與張知縣<hi>商卿</hi>
<pb n="KR4d0232_WYG_037-23a"/>
下車許時條教既孚當漸不費區處在我者既無遺憾<lb/>
政使或有未退聽者蓋亦自有公論惟覬毋廢初心使<lb/>
斯民益被實恵是所願望斾從入郡當在何時傾耳車<lb/>
音以日為歳<lb/>
某迫行百冗紛然應接不暇他無足言者政聲藹然姦<lb/>
戢惠孚甚休甚休素恃眷愛區區切有欲布陳者輒具<lb/>
别紙雖愚昧豈足贊采取亦姑盡其拙誠而已他惟若<lb/>
時珍護前拜召節<lb/>
<pb n="KR4d0232_WYG_037-23b"/>
　大猾既擒威信自此行於一邑凡事必易然要當遇<lb/>
　事平心無先懐抑强扶弱之意惟視理之所在而已<lb/>
　雖嘗攻擊縣道者茍其事理直却須右助之則人服<lb/>
　我之公<lb/>
　財賦當催者恐當加意督趣令整辦尋常士大夫或<lb/>
　誤認縱弛為恤民殊不知不及時拘催使民間拖欠<lb/>
　積壓異時忽遇苛刻之吏一併趣辦則民受大害也<lb/>
　前此豪猾意在搔擾縣道多端妄論人吏使縣中不<lb/>
<pb n="KR4d0232_WYG_037-24a"/>
　能存立此固當主張也然人心易得偏恐為彼所激<lb/>
　而主張太過要當於吏胥姦弊上髙着眼彼見吾意<lb/>
　在抑豪强必取此迎合增飾以行其私意此尤當精<lb/>
　察<lb/>
　有自衢州來者説吾兄嘗雇乳婢價直間有未盡處<lb/>
　<hi>闕</hi>　在西安縣竊料此必樞府使臣輩唱為此説流<lb/>
　言固止於智者然既立敵者衆凡涉薏苡之嫌者要<lb/>
　當力逺之<lb/>
<pb n="KR4d0232_WYG_037-24b"/>
某比者冒被除書實出推揚之賜第學淺識闇不足以<lb/>
表率多士而疎懶之性驅之於奔走酬酢之地尤非所<lb/>
宜益自懼耳贊變<hi>闕</hi>　然未䝉箴規砭劑之誨殆非素<lb/>
所望於門下者也改月遂行益逺屏著預深悵怏<lb/>
示諭謹已禀知張丈矣竊謂當官而行内省不疚則毁<lb/>
譽之紛紛一聽之可也願益肩初志使一邑終受實恵<lb/>
幸甚<lb/>
某黽勉復來遂冒文館皆疇昔教誨之賜感佩曷勝第<lb/>
<pb n="KR4d0232_WYG_037-25a"/>
疏野之姿置於酬酢之地終非所安耳因風尚望鞭䇿<lb/>
俾逃於戾幸甚政成化洽想綽有餘暇譽處如此豈一<lb/>
方所得久擅耶質之輿論召擢在旦暮矣重番之賜殆<lb/>
非所望於故人不敢效尤以取疎外尚幸恕察<lb/>
某闔户待盡無足勤記錄承聞視篆在即一方凋瘵得<lb/>
賢者拊摩覆護百里之幸也日來督趣旁午雖曰難展<lb/>
手然折肱之餘飽於諳厯惟培養本原使忠愛之心益<lb/>
厚則斟酌調劑羊膓蟻封間蓋自有餘地也益逺展對<lb/>
<pb n="KR4d0232_WYG_037-25b"/>
臨紙悵然<lb/>
<pb n="KR4d0232_WYG_037-26a"/>
　　雜説<lb/>
與君子居則以小過為大過與小人居則以小善為大<lb/>
善蓋立乎衆君子之間所見所聞皆善也茍已有纎芥<lb/>
之過是以一濁而汙百清也人必競以為怪矣故過雖<lb/>
小而必自以為大焉立乎衆小人之間所見所聞皆不<lb/>
善也茍已有纎芥之善是以一清而形百濁也人必競<lb/>
以為髙矣故善雖小而必自以為大焉大抵士之與小<lb/>
人處者其善易為故其心易足其名易彰故其心易驕<lb/>
<pb n="KR4d0232_WYG_037-26b"/>
易足者怠之本也易驕者傲之本也既怠且傲其去小<lb/>
人不逺矣於乎士之不幸而與小人處者豈必隨其為<lb/>
惡哉雖自守為善而㝠㝠之中已為所移矣戒之哉<lb/>
多欲者畏人亦多少欲者畏人亦少無所不欲者無所<lb/>
不畏無所欲者無所畏<lb/>
趙文子其中退然如不勝衣其言呐呐然如不出諸其<lb/>
口及宋之盟談笑當衷甲之變神閒氣定而不亂晏子<lb/>
長不滿六尺及崔慶之盟白刃在前毅然賁育不能奪<lb/>
<pb n="KR4d0232_WYG_037-27a"/>
蓋其怯者血氣也其勇者義也<lb/>
蘧伯玉有言形莫若就心莫若和雖然之二者有患就<lb/>
不欲入和不欲出形就而入且為顛為滅為崩為蹶心<lb/>
和而出且為聲為名為妖為孽此與惡人處之法也所<lb/>
謂就者就而不逆也所謂和者和而不同也<lb/>
列子學射中矣請于關尹子尹子曰子知子之所以中乎<lb/>
對曰弗知也關尹子曰未可退而習之三年又以報關尹<lb/>
子尹子曰子知子之所以中乎列子曰知之矣關尹子曰<lb/>
<pb n="KR4d0232_WYG_037-27b"/>
可矣守而勿失也夫人之作文既工矣必知其所以工<lb/>
處事既當矣必知其所以當為政既善矣必知其所以<lb/>
善茍不知其所以然則雖一時之偶中安知他時之不<lb/>
失哉<lb/>
學者當先治一經一經既明則諸經可觸類而長之也<lb/>
史當自左氏至五代史依次讀則上下首尾洞然明白<lb/>
至於觀其他書亦須自首至尾無失其序為善若雜然<lb/>
並列於前今日讀某書明日讀某傳習其前而忘其後<lb/>
<pb n="KR4d0232_WYG_037-28a"/>
舉其中而遺其上下未見其有成也<lb/>
勇怯豈有常哉亦在夫勉之而已矣衛太子蒯聵為趙<lb/>
簡子右望鄭師自投于車下及戰鄭人擊簡子中肩太<lb/>
子救之以戈鄭師北太子復伐之鄭師大敗勇怯變於<lb/>
須㬰之間所謂勇可習也<lb/>
善猶秦也惡猶越也勤與惰猶車馬也善之與惡相去<lb/>
亦逺矣驟驅小人而納之君子之域不能也驟驅君子<lb/>
而納之小人之域亦不能也然使小人而勤則矯揉磨<lb/>
<pb n="KR4d0232_WYG_037-28b"/>
厲氣質之移不期善而自善矣故勤者適善之車馬也<lb/>
使君子而惰則燕安逸豫浸忘初心不期惡而自惡矣<lb/>
故惰者適惡之車馬也學者審其御而已矣<lb/>
士生於三代之後所見未必皆正人也所聞未必皆正<lb/>
言也一日暴之十日寒之其為善難矣哉處此者有道<lb/>
善者以為法不善以為戒善者以為法是見其善而從<lb/>
其善也不善者以為戒是因其不善而知其善也在人<lb/>
者雖有善不善之殊在我者一歸於善而已矣如此則<lb/>
<pb n="KR4d0232_WYG_037-29a"/>
所遇之人無非碩師所聽之言無非法語何入而不自<lb/>
得哉<lb/>
禮曰居山以魚鼈為禮居澤以鹿豕為禮君子謂之不<lb/>
知禮夫禮者理也理無物而不備故禮亦無時而不足<lb/>
在山而待魚鼈以為禮是禮有待於外也非隨處而足<lb/>
也在澤而待鹿豕以為禮是禮有待於外也非隨處而<lb/>
足也在山則禮足於山在澤則禮足於澤在貧賤則禮<lb/>
足於貧賤在富貴則禮足於富貴隨處皆足而無待於<lb/>
<pb n="KR4d0232_WYG_037-29b"/>
外彼謂小官不足以行志必官達然後可行志閒居不<lb/>
足以自見必臨事然後可自見烏足知此理哉<lb/>
　　　門人周公謹<hi>介</hi>所記<lb/>
宣王當大旱之際夜觀星象惻然有憂於中而百姓便<lb/>
知宣王之見憂仍叔因此作詩後之人雖有宣王之憂<lb/>
而民莫之知何也蓋緣周之時法度修備人才務實<hi>荒政</hi>
<hi>十有二便是法度方叔召虎輩便是實材</hi>人君一有此心則上下相應百度<lb/>
畢舉自然天下知之玩百姓見憂四字甚有味<lb/>
<pb n="KR4d0232_WYG_037-30a"/>
以左右民不使之在左在右輔助之歸於中<lb/>
見利思義見危授命須是當見時便思便授過後則無<lb/>
益<lb/>
修辭立其誠凡人須是誠實若有此實便發此言此即<lb/>
是修辭此便立其誠<lb/>
忠信所以進德忠信是樸實即是種子有此種則德日<lb/>
大<lb/>
聖人制喪禮父三年母朞非重父而輕母須識得乾坤<lb/>
<pb n="KR4d0232_WYG_037-30b"/>
之義大哉乾元至哉坤元受氣者天成形者地其義自<lb/>
是如此<lb/>
乾聖人之事業坤賢人之事業坤是做工夫處<lb/>
版籍是天下大事不可不知<lb/>
子靜曰闗雎是后妃之全德餘篇皆指一事説自鵲巢<lb/>
以後亦如此此只論二南<lb/>
看欲以師事有若一段見得當時孔門中不自相標題<lb/>
出來<lb/>
<pb n="KR4d0232_WYG_037-31a"/>
孔子當時見顔子死教子貢亦甚切觀其不以衆人事<lb/>
告子貢可見後來子貢反築室於塲一段亦可見<lb/>
周禮一書其財皆有所主獨養士財用不言想只是司<lb/>
空之官主之<lb/>
大凡為人須識綱目辭氣是綱言事是目言事雖正辭<lb/>
氣不和亦無益自古亂亡之國非無敢言之臣既殺其<lb/>
身國亦從之政坐此耳<lb/>
何謂三綱舉其綱萬目自張人君既正於上則百官兆<lb/>
<pb n="KR4d0232_WYG_037-31b"/>
姓皆舉於下父既正於上則嫡庶皆舉於下如夫為婦<lb/>
綱在庶人則一妻一妾以天子言之則一后三夫人九<lb/>
嬪二十七世婦八十一御妻天子既正於上則后夫人<lb/>
皆自正於下<lb/>
必先斯四者范淳夫説如人之身易受風須多著衣服<lb/>
此説亦好<lb/>
禹稷思天下饑溺由已饑溺孔子厯聘諸國以至誨人<lb/>
不倦皆是合當做事自古聖人之於天下皆如此惟商<lb/>
<pb n="KR4d0232_WYG_037-32a"/>
鞅一出皆反聖人之道便已則從害人則不恤<lb/>
井田之制士與兵國之重事皆取於農工商不與古者<lb/>
取士於田野取其民之秀者以其質樸故也<lb/>
奉順天德是總前天地之大德曰生之意<lb/>
毋泄地氣是八家一井不多置井<lb/>
春夏出就田廬冬間入城郭不比今時去城郭逺甚小<lb/>
曰堡其次曰邑又其次曰都自堡邑城郭不過二三里<lb/>
間<lb/>
<pb n="KR4d0232_WYG_037-32b"/>
宣王小雅始於六月大雅始於雲漢二詩相表裏想雲<lb/>
漢在前六月在後或曰宣王初間如此之鋭而後來至<lb/>
有白駒黃鳥之刺曰此非是不學只是做不到底厲王<lb/>
無道民心怨怒至欲殺其子而召康公殺其子以代宣<lb/>
王之死當時大臣雖欲立宣王而不敢至共和十四年<lb/>
宣王方立想宣王在此十四年豈不下工夫若不如是<lb/>
一旦出來如何便得天下喜於王化之復行以此見得<lb/>
宣王不是不學<lb/>
<pb n="KR4d0232_WYG_037-33a"/>
後生看先儒議論則養得厚<hi>先儒議論蓋謂傳注</hi>
讀詩不要思量過當須識得當時意<lb/>
司馬遷有變風變雅意惜乎無正風意<lb/>
學者多不要看先儒議論如至大至剛以直必有事焉<lb/>
而勿正此本是趙岐説後生却謂伊川創出此説今所<lb/>
編詩不去人姓名正欲令人見元初説着詩先要看大<lb/>
義又要研窮如不以文害辭不以辭害意是看大義研<lb/>
究時却須子細看<lb/>
<pb n="KR4d0232_WYG_037-33b"/>
陸教授為人慈祥誠實所謂吉士<lb/>
律惟隋時理㑹得子細唐時因之本朝即用隋律方鎮<lb/>
源流本自秦漢間事秦則守監漢則刺史刺史即今監<lb/>
司之類其後以為州牧權始重<lb/>
周禮自横渠始開門户先敘官以厯代較看次看前三<lb/>
官次理㑹王宫一門<lb/>
李迂仲説鄭風是淫亂詩不然孔子告顔子以為邦乃<lb/>
聖人治天下之規摹與後世做箇樣子尚説放鄭聲安<lb/>
<pb n="KR4d0232_WYG_037-34a"/>
肯却入在詩中<lb/>
大抵為學須先識得大綱模様使志趣常在這裏到做<lb/>
工夫却隨節次做去漸漸行得一節又問一節方能見<lb/>
衆理所聚今學者病多在閒邊問人路頭尚不知大率<lb/>
問人須是就實做工夫處商量方是<lb/>
追王大王王季記謂不以卑臨尊此意恐錯武成言大<lb/>
王肇基王迹王季其勤王家蓋王業始於大王王季若<lb/>
其子為王父為百姓豈可不以父為尊<lb/>
<pb n="KR4d0232_WYG_037-34b"/>
或人間中庸鬼神一章曰後生未要理㑹此且須理㑹<lb/>
孝弟忠信此亦非兩事且如人逺去家至深山廣谷之<lb/>
中而不敢為不孝不弟者何須是識得此<lb/>
汪端明與人言事或人雜之以他事至終必卒其言乃<lb/>
已<lb/>
侯師聖避盜胡五峯庵中其僕厭久以沙和飯一日五<lb/>
峯見之怒其僕因曰何為不言荅曰旅瑣<lb/>
或問教小兒以何為先曰先教以恭謹不輕忽不躐等<lb/>
<pb n="KR4d0232_WYG_037-35a"/>
讀書乃餘事今之有姿質者父兄便教以科舉之文不<lb/>
容不躐等皆緣父兄無識見至有以得一第便為成材<lb/>
者<lb/>
士大夫學術須正一或不正往往操履皆邪其為害不<lb/>
止及其身殊可畏也士大夫孰不自以為正柰何其始<lb/>
辨之不明講之不詳得其形迹執而不化遂有終身之<lb/>
害只如教小兒自其發蒙時便須教之以正曲禮言幼<lb/>
子常視母誑亦此理<lb/>
<pb n="KR4d0232_WYG_037-35b"/>
讀書有思索人往往不茍不曾讀書與曾讀書識理趣<lb/>
者觀其所為便可見<lb/>
知其為小人便以小人待之則我先為小人矣<lb/>
凡看古人書用得處便是自家行處<lb/>
堯舜通其變使民不倦只是曉事<lb/>
顔子問仁孔子獨告之以克己復禮與告他人略不同<lb/>
顔子欲知下手處便請問其目此顔子善問者也孔子<lb/>
告之以非禮勿視非禮勿聽非禮勿言非禮勿動惟勿<lb/>
<pb n="KR4d0232_WYG_037-36a"/>
字最要體認四者之中勿聽尤難非是用功之深臨時<lb/>
禁止亦不得<lb/>
後世用兵者以為黄石一書無與比者不知黄石公未<lb/>
出之前三代之兵一舉而無敵於天下兵書何在黄石<lb/>
公有一秘法在人間人自不識三代之得天下亦不過<lb/>
此道唯仁一字爾<lb/>
學者不可起長嘆之聲此意思最易得斷續某與公相<lb/>
聚許時何嘗有此<lb/>
<pb n="KR4d0232_WYG_037-36b"/>
儒者當通世務只緣近來儒者要通世務又却不能為<lb/>
純儒此説亦甚深長千五百年無孔子盡因通變老優<lb/>
游<lb/>
教小兒當以正不可便使之情竇日開<lb/>
看周禮須先看敘官先錄厯代百官志及本朝官制<lb/>
逃墨必歸於楊逃楊必歸於儒蓋墨者泛而無綂必至<lb/>
於楊吝嗇而後可近道<lb/>
　　　己亥秋所記<hi>新居對諸生説</hi>
<pb n="KR4d0232_WYG_037-37a"/>
後唐莊宗入汴志便滿者何故曰但一將耳<lb/>
經須逐字看<lb/>
讀書須下大工夫久後必有所見<lb/>
侯景之亂雖無朱异梁亦必亡觀其後嗣之所為其終<lb/>
亦必亂<lb/>
正義説吳楚僭亂所以不列於詩亦不須如此看只須<lb/>
看三百篇之義便了吳楚無詩亦是當時王教之所不<lb/>
及吳又是最後出<lb/>
<pb n="KR4d0232_WYG_037-37b"/>
問詩之有周南召南猶易之有乾坤不知是取其坤有<lb/>
承乾之義否曰固是亦不止如此周召乃詩之綱領乾<lb/>
坤其易之門<lb/>
問人之格局卑者不知能進否曰中人以下固不可語<lb/>
上然如人坐暗室久必自明若人果有志積以歳月之<lb/>
久亦自有見又問必有所見然後能立否曰人之初學<lb/>
豈能一一自有所見須去下工夫工夫既深且久乃有<lb/>
所見<lb/>
<pb n="KR4d0232_WYG_037-38a"/>
問人或堅意為善或阨於困苦今時又不及昔人朋友<lb/>
間能同心叶力曰此只看有朋自逺方來一節須是看<lb/>
人不知而不愠然後完備老子説知我此已自説得錯<lb/>
葛覃卷耳皆是做工夫處闗雎是成德處三詩當合看<lb/>
當時三詩並歌<lb/>
三代詩書多説天見得天人之際相近秦漢以下不識<lb/>
此理<lb/>
自古至説命方説學<lb/>
<pb n="KR4d0232_WYG_037-38b"/>
讀書其辭雖多要處亦少如論語説古之學者為已今<lb/>
之學者為人孟子説明於庶物尚書惟學遜志務時敏<lb/>
此處最要識<lb/>
天下只有兩件事君子振民育德先育徳後振民先修<lb/>
已後治人此通内外之道<lb/>
闗雎女曰鷄鳴大小雖不同其意則一<lb/>
天下事何嘗一件不是學如百工技藝皆是學惟學故<lb/>
精何嘗一一炫燿出來<lb/>
<pb n="KR4d0232_WYG_037-39a"/>
看書如與人交游不必事事要如他與之熏習久必自<lb/>
有味<lb/>
如后妃之詩鳥獸草木皆有其意只在后妃其他更不<lb/>
須泥識得此三百篇不過如此<lb/>
棠棣一篇非真實是究是圖豈能識兄弟之情如此故<lb/>
終之曰是究是圖亶其然乎<lb/>
為人立基址須是堅實既堅實須是要充擴所謂士不<lb/>
可以不𢎞毅<lb/>
<pb n="KR4d0232_WYG_037-39b"/>
後學讀書未曾識得目前大畧便要説性命此極是害<lb/>
事為學自有等級先儒至説性命不知曾下幾年工夫<lb/>
方到<lb/>
學者多舉伊川語云漢儒泥傳注伊川亦未嘗令學者<lb/>
廢傳注近時多忽傳注而求新説此極害事後生於傳<lb/>
注中須是字字考始得<lb/>
看有狐詩如居一鄉須<hi>闕</hi>一鄉之情<lb/>
讀詩必如三復白圭方是有味若是明敏人不如此看<lb/>
<pb n="KR4d0232_WYG_037-40a"/>
亦無所補若是至鈍人能如此看雖然有淡薄處亦隨<lb/>
淺深而有所見也<lb/>
河間王讀書皆務實非他不能用毛公<lb/>
看詩有三節如看衛文公之詩須知衛之興讀王黍離<lb/>
之詩須知周之亡其氣象可知大處既看小處亦當看<lb/>
<hi>闕</hi>　如定之方中及黍離是也小處是一篇之中訓故<lb/>
是也且就一篇論之大處如升彼虛矣景山與京是也<lb/>
小處如降觀于桑是也此是讀詩之法或有一篇之中<lb/>
<pb n="KR4d0232_WYG_037-40b"/>
取一句者如孔子觀木𤓰之詩而知苞苴之行是也<lb/>
看詩即是史史乃是實事如詩甚是有精神抑揚髙下<lb/>
吟咏諷道當時事情可想而知<lb/>
詩之體不同亦如今人作文亦有文意甚易曉者如兎<lb/>
爰是也有意在言外者碩人清人之類是也碩人詩無<lb/>
不見荅意但則美族氏之盛容貎之美車服之華則其<lb/>
人可知矣如中谷有蓷全是意見當時人君不能保民<lb/>
與有狐不同大凡陳古刺今之詩全是要人看<lb/>
<pb n="KR4d0232_WYG_037-41a"/>
心解即熟<lb/>
離經是分文辨志是求義不必深逺説此只是看文義<lb/>
戰國今人皆不識自春秋以來亦是一節通監自此入<lb/>
亦有意<lb/>
戰國有七雄皆非古之諸侯四國是篡臣秦楚又是夷<lb/>
狄只有燕一國又僻陋戰國之時正如一箇人家初為<lb/>
士自後變而為商家<lb/>
蕭何治未央但欲髙帝安於此不欲之他爾要之創業<lb/>
<pb n="KR4d0232_WYG_037-41b"/>
之君自當以儉為先何慮不及此也<lb/>
闗中是形勢之地洛是都㑹之中欲据形勢須都闗中<lb/>
欲施政令須都洛<lb/>
天官總許多宿衛地官載許多圖籍此二官所以大也<lb/>
看周禮政如看一株樹其他皆分枝布葉<lb/>
典是堯舜夏商之典周公制此一書蓋欲整齊天下<lb/>
看柏舟詩須合尚書微子篇看方知得仁人之心衛之<lb/>
君固不如紂之甚衛之小人亦未至若紂時之甚然衛<lb/>
<pb n="KR4d0232_WYG_037-42a"/>
之仁人只是一人全無可同心者微子猶有三人可以<lb/>
共扶持有説話處<lb/>
馬遷能克己可勝仲舒莊周能克己可勝荀子<lb/>
唐時有畫鍾馗第三指㩒一小鬼或人命畫工改之畫<lb/>
工持去數日後乃自畫第二指㩒之問何不改對曰前<lb/>
時之畫其力乃在第三指所以改不得<lb/>
問趙仲長不説衆人所説之話何謂衆人所説之話曰<lb/>
如仕宦説東邊俸厚西邊俸薄之類耳<lb/>
<pb n="KR4d0232_WYG_037-42b"/>
　　　庚子所記<hi>是年春撫州陸子壽教授自越來幾一月</hi>
周禮一曰牧以地得民二曰長以貴得民牧是畿外諸<lb/>
侯世世襲爵長是畿内諸侯世世受采地<lb/>
孔子但教漆雕開仕不曾教顔閔此處當看<lb/>
内政當作兩節看始初管仲但依周制作鄉遂將成之<lb/>
際為桓公催趨得緊所以作内政自竒變為耦看國語<lb/>
可見<lb/>
或曰定公十年夾谷之㑹夫子亦可謂得用至十三年<lb/>
<pb n="KR4d0232_WYG_037-43a"/>
能感動得二家隳其城尚有一家未隳据左傳見隳費<lb/>
亦自費力當時夫子不因齊人歸女樂去魯時此一家<lb/>
亦自未見得以此見得天下之事不易做而今天下只<lb/>
因其勢而為之凡事亦不可遽為當時諸侯治一國猶<lb/>
近而易為今則難對曰只要知大條目姚崇所謂擇十<lb/>
道使亦其一或曰此在得人上須是陰培養得人才然<lb/>
後可對曰人材須是他務實方得然後逐一節移去<lb/>
自古以來雖經太康之亂三代之季只是一變其罪皆<lb/>
<pb n="KR4d0232_WYG_037-43b"/>
由商君雖漢文帝唐太宗出來扶持天下然此骨子終<lb/>
不換得井田最先壞其次封建其他亦未盡壞府兵尚<lb/>
存古制及張説方壞盡兩税壞於楊炎自然有此等人<lb/>
出來<lb/>
光武治天下規摹不及髙帝其禮嚴光用卓茂所以養<lb/>
得後來許多名節<lb/>
光武罷郡縣材官等事其識見與秦皇相去不逺<lb/>
或曰天地只是和氣尹和靖為人極和粹後愈和<lb/>
<pb n="KR4d0232_WYG_037-44a"/>
楊綰為吏部欲去科舉後世皆以為不可但未之知耳<lb/>
及為相半年而死志遂不及施唐時如陸贄楊綰論治<lb/>
道皆有規模<lb/>
顔真卿雖不甚得講貫其議論亦活如論封號一事亦<lb/>
好<lb/>
孔子言王道曰道千乘之國敬事而信節用而愛人使<lb/>
民以時孟子言王道須説五畆之田八口之家及材木<lb/>
不可勝用之類何故須説許多以此見得春秋時井田<lb/>
<pb n="KR4d0232_WYG_037-44b"/>
尚在戰國時已自大故廢須要人整頓如史記説決裂<lb/>
阡陌以靜天下之業又以此見得井田亦不易廢<lb/>
為人細碎則大體處多失雖諸葛亦有此患<lb/>
劉執中初間不屈王介甫後為王介甫用此是如何或<lb/>
曰只是無本領介問何謂無本領曰著實工夫便是本<lb/>
領葉公好龍見真龍至便驚相似學者亦多坐此患不<lb/>
可不察<lb/>
宗果嘗曰聰明人有三斗昏<lb/>
<pb n="KR4d0232_WYG_037-45a"/>
芮丈<hi>國器</hi>每對人説話至退必入室黙思<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_037-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊外集卷六<lb/>
</p>
<p>
</p>
  </div>
</body>
</text>
</TEI>
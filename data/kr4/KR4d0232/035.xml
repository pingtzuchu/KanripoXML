<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊外集卷四</head>
    <p>
<pb n="KR4d0232_WYG_035-1a"/>
欽定四庫全書<lb/>
　東萊外集卷四　　　　　宋　吕祖謙　撰<lb/>
　　宏詞進卷<lb/>
　　　　講武殿記<lb/>
天錫藝祖神武大略表正萬邦靈旗所指四方君長墮<lb/>
玉失舄歸地王府東南一尉西北一候灌烽滅燧開炎<lb/>
統丕丕之基廼闢秘殿名以講武燕朝穆清神心經緯<lb/>
四征九伐咸入睿算上延良平借箸運籌之謀下程賁<lb/>
<pb n="KR4d0232_WYG_035-1b"/>
育扛鼎揭旗之技沈幾於尊爼之間收功於疆場之表<lb/>
巍巍乎是殿之建實王業之源也臣竊稽前世英明之<lb/>
君智略之臣制為宫室城觀以志武功者衆矣殿以昭<lb/>
武堂以起義樓以籌邊城以受降府以折衝驛以籌筆<lb/>
雖皆隨世以就功業然卑汚蹇淺莫能與先王並駮乎<lb/>
無以議為也惟我藝祖之興陽開隂闔躬接於天原念<lb/>
五季不綱黥髠盜販僣竊名字尨亂鈎裂三光五岳之<lb/>
氣分蚩蚩之氓陷於水火莫能自拔並告無辜于上下<lb/>
<pb n="KR4d0232_WYG_035-2a"/>
神祇於是手提干將為民請命干戈所麾如雷如霆無<lb/>
不震壊肆其宏開廣殿建講武之嘉號者豈樂佳兵而<lb/>
黷武哉聖人之意以為古之聰明睿智神武不殺者皆<lb/>
勇智高出一世<hi>闕</hi>策先定用能削平僣亂納天下於太<lb/>
和之域則儲神基命之地端不可後想夫潜心是殿旋<lb/>
乾轉坤翫彊敵於股掌之上一發而平澤潞再發而下<lb/>
淮揚三發而定荆湖不待下劒門之險而固已制孟昶<lb/>
於軒陛不待告畨禺之㨗而固已收劉鋹於堦墀不待<lb/>
<pb n="KR4d0232_WYG_035-2b"/>
墮金陵之壘而固已縛李煜於几席虎臣驍將受成黼<lb/>
扆如泥在鈞如金在鎔一聽陶冶功成事定迄不自知<lb/>
其所以然非神武大略卓冠百世之表孰能與於此竊<lb/>
迹明堂玉版之所紀若開寶五年召進士安守亮等對<lb/>
於是殿六年又召進士宋準等覆試於是殿八年召契<lb/>
丹使觀射於是殿是知藝祖之世絳紗玉斧清蹕羽扇<lb/>
臨於是殿者殆無虚嵗所以大武功而清宇宙其貽厥<lb/>
孫謀之意逺矣至於乾徳之元鑿池習戰太宗之世築<lb/>
<pb n="KR4d0232_WYG_035-3a"/>
臺大閲皆襲講武之稱其昭示禁暴戢兵之訓一也鴻<lb/>
惟是殿之建開天闢地創我宋無疆之寶祚上與虞舜<lb/>
干羽之兩階同條共貫彼栢梁徳陽之制崇侈光麗奉<lb/>
已而不在民者曷足稱於聖人之門哉用敢發揚景鑠<lb/>
播於億萬斯年俾勿壊臣謹記<lb/>
　　　　隆儒殿記<lb/>
仁宗皇帝皇祐紀元之三載憲度鴻明風化浹洽折𠂻<lb/>
六藝統壹聖真老師耆儒濟濟在列廼制詔有司朕紹<lb/>
<pb n="KR4d0232_WYG_035-3b"/>
休聖緒樂與据經守古之士燕見紬繹存神索至用緝<lb/>
熈日就月將之學肆開邃宇廣邇英之廬以為講貫論<lb/>
説之地顧扁榜之名未立惟一二左右之臣汝為臣度<lb/>
等言陛下尊隆儒術肇新廣殿親屈帝尊博延承學之<lb/>
臣右文之風推校千古無所與遜臣不勝大願請冠以<lb/>
隆儒之名丕諭聖志臣昧死以聞制可其請是維文教<lb/>
之盛照映國史赫赫若前日事臣幸得以鈆槧待罪追<lb/>
述閎休以貽罔極臣之職也用敢拜手稽首而為之記<lb/>
<pb n="KR4d0232_WYG_035-4a"/>
曰道待聖人而尊故儒者之是非必百世俟聖人而後<lb/>
明自三代以來尚文之主史冊相望襃衣博帶禹行舜<lb/>
趨肩相摩於朝盛於稷下論於石渠觀於橋門議於白<lb/>
虎洋洋乎聲明文物去洙泗不能以寸然束於詁訓泥<lb/>
於古陳滯固疎闊弗知合變質之以金糓甲兵之問試<lb/>
之以浩穰要劇之地則惶駭眩眊無所措其手足甚者<lb/>
誦六經以文姦言逢君之欲傅之古誼私龍斷以獵高<lb/>
位為世所患苦豪俊輕俠憑陵翫侮以儒為戲而真儒<lb/>
<pb n="KR4d0232_WYG_035-4b"/>
碩學與䝉其耻淳于髠之徒至譏評子思以病孟軻久<lb/>
矣儒者之不見信於世也如漢高帝宣帝世所謂英主<lb/>
槩以儒者為無益於治亂之數間登用一二<hi>闕</hi>　　事<lb/>
貌敬而心不隨特以為朝廷之羽儀太平之盛<hi>闕</hi>而已<lb/>
上以名求之下以名應之其不見儒者之效也宜惟我<lb/>
國家聖聖相授尊道貴徳以實不以文及我仁宗皇帝<lb/>
紹天覺民表章儒術路門經幄咨諏講肄言成典謨以<lb/>
隆儒之名登諸扁榜風示天下羣士慕嚮異人並出輔<lb/>
<pb n="KR4d0232_WYG_035-5a"/>
成四十二年冠古之治真儒之效白於當世向之詆訾<lb/>
儒術者前倨後恭自咎自悔攄子思之宿憤刷孟軻之<lb/>
餘恥千載之是非至是而始定信乎道待聖人而尊也<lb/>
臣又聞之漢肅宗皇帝幸闕里祠孔子命儒者講論帝<lb/>
謂孔僖曰今日之會寧於卿宗有光榮乎僖對曰陛下<lb/>
親屈萬乗此乃崇禮先師增煇聖徳至於光榮非所敢<lb/>
承夫區區肅宗固不足以仰望仁祖竊嘗借是説而論<lb/>
之則仁祖之創殿制名臣亦將曰此乃隆儒稽古增煇<lb/>
<pb n="KR4d0232_WYG_035-5b"/>
聖徳豈特儒者之光榮哉臣既述其事謹待制㫖而勒<lb/>
之石臣謹記<lb/>
　　　　祥符四夷述職圖賛<lb/>
臣仰惟真宗皇帝潤色祖業統輯羣元連四海之外以<lb/>
為帶九夷八蠻禀卬太和枝附葉著上古之所未臣人<lb/>
迹之所不至莫不梯山航海奉琛走貢史不絶書府無<lb/>
虚月祥符紀元之九嵗正月資政殿學士臣殊始奏以<lb/>
占城龜兹沙洲卬部蠻相繼入貢請圖其道路風俗人<lb/>
<pb n="KR4d0232_WYG_035-6a"/>
物衣冠以付太史帝俞其請四月詔禮儀院修四夷述<lb/>
職圖時判鴻臚寺臣復以注輦入貢列諸繪事帝以其<lb/>
未廣申命訂正以侈一代之偉觀是圖之揭會八荒於<lb/>
坐隅歛萬里於咫尺禆王當户氊裘卉服咿嗢睢盱照<lb/>
映寶軸岌若飛動固可以伯仲成周王會之篇輿臺唐<lb/>
室職貢之圖矣臣竊原聖意豈徒丹青藻色誇詡於無<lb/>
極哉所以昭示後聖惇徳允元蠻夷率服之成憲爾用<lb/>
敢墨筆操牘拜手稽首而為賛曰<lb/>
<pb n="KR4d0232_WYG_035-6b"/>
宋繼古帝跨唐軼虞湛恩布濩外薄海隅於皇真宗垂<lb/>
拱而治南洽北暢東漸西被日域月<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>桂海冰天踰沙<lb/>
軼幕叩闗請前火齊錯落浮琛沈羽道路如織歸我天<lb/>
府春王三朝九夷賔將庭燎晰晰璧玉華光削袵解辮<lb/>
十百其耦象胥環人儐相先後廼詔曲臺廼命鴻臚裒<lb/>
工之良是繪是圖咫尺滇池跬歩瀚海狼居龍堆滅没<lb/>
晻靄丹厓鑠石黑水流澌一幅之間氣候屢移<hi>闕</hi>
<pb n="KR4d0232_WYG_035-7a"/>
</p>
<p>
<pb n="KR4d0232_WYG_035-8a"/>
　<lb/>
古先哲王左圖右書迭相經緯百世楷模在帝仁宗增<lb/>
光四葉鑒於前代憲章鴻烈延閣廣内典籍之淵並列<lb/>
美惡有萬其籖殿帷深靚旁搜博采播諸寶繪揭為規<lb/>
戒金鋪玉户丹青相宣邦國若否瞻之在前土階都俞<lb/>
九官厎績就日望雲不違咫尺攀轅折檻還笏挽裾凛<lb/>
凛生氣凌鑠坐隅璇室傾宫怠敖侈麗圖其覆輪危竿<lb/>
欹器廼發天藻奎畫雲章廼示弼臣導其賛襄紫宸仗<lb/>
<pb n="KR4d0232_WYG_035-8b"/>
退㳺心太古槐龍轉陰寓目縑素拱揖令王為吾友朋<lb/>
想像昔賢為吾股肱翺翔周覽一息千載緝熈聖學兆<lb/>
民永頼漢畫西閣堯桀並彰唐設連屏以鏡興亡昭哉<lb/>
寶圖超唐絶漢揚厲碩休下臣之賛<lb/>
　　　　漢高帝未央宫上夀頌<lb/>
帝王有至樂而王天下不與存焉曷謂至樂曰以天下<lb/>
養是也漢高帝混一區宇極四海九州之奉以致養於<lb/>
太上皇五日之朝龍旂鸞輅雷動星陳風天下以純孝<lb/>
<pb n="KR4d0232_WYG_035-9a"/>
其踐祚之九年冬十月淮南王布梁王越趙王敖楚王<lb/>
交朝未央宫成置酒前殿高帝奉玉巵起為太上皇夀<lb/>
殿上羣臣皆稱萬嵗歡聲洋溢如雷如霆竊意高帝蹷<lb/>
秦誅項帝制天下之樂未若奉巵之日也夫天以天下<lb/>
與王者易以天下之養與王者難王者得天下於天易<lb/>
得天下之養於天難博稽五三六經之傳鮮有兩得者<lb/>
惟高帝獨介古今罕見之鴻休舉簡編未書之盛典想<lb/>
夫奉巵之際天華爽霽雲物効祥陛㦸殿帷函被光景<lb/>
<pb n="KR4d0232_WYG_035-9b"/>
玉巵舉而天下為父子者定歴數四百年之漢上儀偉<lb/>
觀前後相望而未央之會於斯為盛卓哉煌煌丕天之<lb/>
大律不可尚已是宜命鴻生碩儒作為歌頌播之樂石<lb/>
以逺非常之慶攷諸載籍闕然不傳謹援束晢補亡之<lb/>
義而作頌曰<lb/>
天造草昧雲起龍驤赫矣髙祖肇域萬方洒掃羣穢武<lb/>
騎聿皇拓迹開統炎祚靈長至樂無極太平有象其樂<lb/>
維何以四海養其象維何兩宫相望法駕問安肅陳天<lb/>
<pb n="KR4d0232_WYG_035-10a"/>
仗時惟九年未央落成闕庭神麗左墄右平浮柱飛榱<lb/>
俯視列星路車乗馬莫不來庭帝謂羣公朕提三尺頭<lb/>
如蓬葆履冐鋒鏑登兹治安用克考室實惟察父教誨<lb/>
之力咨汝典客顯設鼎彛咨汝奉常緜蕞其儀供張前<lb/>
殿毋敢不祗燕饗諸侯慈顔是怡陛㦸百重鸞旂的歴<lb/>
輦降雲霄劃聞鳴蹕庶邦冢君駢玉交舄鼎臑爼胾籩<lb/>
豆有秩文始之舞干羽低昂金支翠旌蹈厲發揚安世<lb/>
之樂四垂高張轟豗融冶鳥獸蹌蹌親屈帝尊頓首丹<lb/>
<pb n="KR4d0232_WYG_035-10b"/>
地挹彼注兹㤗樽盎齊奉巵太上融融洩洩以禱以祝<lb/>
萬有千嵗貂蟬鵔鸃驩聲傳臚日華五色嶽靈三呼祥<lb/>
風和氣蜿蜒扶輿汎漾璧璫披拂綺疏高祖聖孝焜燿<lb/>
民聽温凊宸極舉觴告慶高祖聖功幅貟耆定仰以寜<lb/>
親頥神淵静鴻化浹洽咸䝉陶甄比屋考叔連墻閔騫<lb/>
夸大休嘉作此頌焉颺於石渠以諗儒先<lb/>
　　　　唐太宗兩儀殿上夀頌<lb/>
天子之孝以養志為主清蹕三朝不足以為樂惟威加<lb/>
<pb n="KR4d0232_WYG_035-11a"/>
四海冠帶百蠻大荒絶域莫不歸職貢於天府然後足<lb/>
以仰稱付託之重而盡養志之孝也唐神堯皇帝脱屣<lb/>
萬乗與造物者遊廼手挈神器授於太宗太宗開乾闔<lb/>
坤身濟大業以增輝神堯之丕緒西突厥之盛古夷狄<lb/>
莫强焉廼烜威赫徳膺受封册遣使來庭神堯嘉嗣聖<lb/>
威徳之逺覆親宴使者於兩儀殿謂長孫無忌曰今蠻<lb/>
夷率服古亦有乎無忌上千萬嵗夀神堯喜以酒屬太<lb/>
宗太宗頓首謝復奉觴上神堯夀惟神堯傳序之明惟<lb/>
<pb n="KR4d0232_WYG_035-11b"/>
太宗養志之孝兩臻其極夀觴之奉醇風和氣陶冶八<lb/>
紘忻忻愉愉如醉醪醴豈非邦國之大慶千載之絶會<lb/>
歟彼昆邪之降狼居之封渭橋之謁亦足震讋夷狄然<lb/>
有其功而無其時雖欲霑餘瀝於兩儀之觴不可得已<lb/>
竊推美盛徳之形容而作頌曰<lb/>
烈烈盛唐明兩作離何天之龍提地之釐於赫太宗功<lb/>
徳峩巍原念養志聖孝所基燀威王靈銅虎四馳大荒<lb/>
絶漠磔裂分□鴻業崇成泰山四維突厥遺種崛强於<lb/>
<pb n="KR4d0232_WYG_035-12a"/>
西沐浴元化卧皷息鼙來請來覲同我昌期帝謙不居<lb/>
穆然深思告慶慈極功敢自歸神堯嘉止張宴兩儀日<lb/>
月重華芝葢相差爾公爾卿冠珮紳緌燕及戎使睢盱<lb/>
嗢咿曵星之髾歴天之旂雷軸電鞭翠華葳蕤樂舞破<lb/>
陣金石塤箎噌吰鏜鎝蹈舞僛僛需雲上覆湛露下滋<lb/>
睟表粹温載發疇咨嗣聖繼統要荒來威高視羣辟孰<lb/>
盛與夷付託之明無愧烝黎百末㫖酒酌彼金罍爰屬<lb/>
嗣聖隤祉介祺卒爵而釂融融怡怡帝拜稽首上萬夀<lb/>
<pb n="KR4d0232_WYG_035-12b"/>
巵嵩呼鼇抃聲沸丹墀乾闓坤懌叢祥効竒珍符瑰産<lb/>
如丘如坻天子之孝匪循近規五嶽為豆四溟為罍孰<lb/>
為冬温仁恩撫綏孰為夏凊義武發揮懿兹文皇懐逺<lb/>
招攜泰和洋溢顯揚有煇發越軒陛陶冶郊畿布濩郡<lb/>
國旁魄邊陲父堯子舜前創後隨一人有慶庶績咸熈<lb/>
對揚景鑠作此頌詩勒之玉版以永厥垂<lb/>
　　　　建隆編勑序<lb/>
太祖皇帝受命穆清肇造區夏建隆之元號為天地重<lb/>
<pb n="KR4d0232_WYG_035-13a"/>
開廼命左右之臣條定憲章論次律令創業垂統為萬<lb/>
世則越四年七月己卯判大理寺臣儀上建隆編勑四<lb/>
卷宏規丕矩易簡坦明揭於象魏藏於有司職於秋官<lb/>
頒於郡國用啟佑後聖繼繼承承咸以正罔缺確乎致<lb/>
治之成法也臣涵泳聖涯固不足以測知乾坤闔闢之<lb/>
藴然職在翰墨其可以詞語淺薄為解謹齋心極思而<lb/>
序之曰一天下者必不嗜殺人然後定惟五代之亂彊<lb/>
凌弱衆暴寡無知之氓奔耆騁欲眎三尺法猶弁髦土<lb/>
<pb n="KR4d0232_WYG_035-13b"/>
梗而大棄之奪攘不忌剽刼顯行上之人厭苦其難治<lb/>
於是為壹切之法以求勝民不師古始墮壊先王金科<lb/>
玉條之制相夸以虐相高以險竒請它比溢於几閣黠<lb/>
胥老吏生死於簿書之間猶不能徧識千機萬穽罔民<lb/>
而納之死悍臣酷吏奮髯抵案斬艾擊斷專决不請駢<lb/>
首就戮血流波道民舉足而蹈陷穽側身而入河海靡<lb/>
衣媮食不為終日之計時君偃然自以防民之具高視<lb/>
前世然法出姦生令下詐起姦宄無窮而鈇鉞不足凶<lb/>
<pb n="KR4d0232_WYG_035-14a"/>
威毒燎腥聞于天上帝震怒崇降罪疾亦罔克永世惟<lb/>
我藝祖奄受方夏代虐以寛當宁太息思欲滌除苛法<lb/>
撥亂世而反之正深詔通明平恕之士傅以經誼蔽以<lb/>
人情成書之布前目後凡較然畫一以四卷之簡而馭<lb/>
億萬生齒之繁風流篤厚禁網疎闊斯民安土樂生不<lb/>
敢以身試法駸駸乎圄空刑措之治矣昔之為法愈多<lb/>
而犯法亦多今之為法愈寡而犯法亦寡昔之防民日<lb/>
嚴而民日慢今之防民日寛而民日謹昔之吏屈首朱<lb/>
<pb n="KR4d0232_WYG_035-14b"/>
墨而不足今之吏從容畫諾而有餘是知為治之道果<lb/>
在此而不在彼也深仁厚澤克開厥後民之戴宋永永<lb/>
無窮後世雖有作者蔑有加於此矣世之議者或謂藝<lb/>
祖之法以威克厥愛為主臣竊以為聖人之用刑若醫<lb/>
者之用藥當疾之初平藥石未可一朝去也必俟元氣<lb/>
稍勝則藥石稍損元氣俱復則藥石俱捐藝祖拔民於<lb/>
水火之中如疾之初平者也故於前代之刑猶存十一<lb/>
於千百至於後聖教化益明則刑益輕慶厯嘉祐以來<lb/>
<pb n="KR4d0232_WYG_035-15a"/>
鞭笞之罰不上於士大夫實推本藝祖好生之徳孰謂<lb/>
其尚威乎臣懼後之有司不察藝祖制法之原謹復列<lb/>
之於末以告來者臣謹記<lb/>
　　　　承華要略後序<lb/>
臣聞基天下之命必建儲后以承聖統養天下之源必<lb/>
緝典籍以熈聖功古先哲王登崇主鬯以尊宗廟而重<lb/>
社稷罔不鏡之以前代之載衡之以六經之言碩師良<lb/>
傅左提右挈吉人正士前導後陪廣夏細旃之上洋乎<lb/>
<pb n="KR4d0232_WYG_035-15b"/>
弦歌諷誦之聲發焉煥乎山龍藻火之文具焉用能剛<lb/>
健篤實輝光日新潤色鴻業永永無極臣仰惟宋受天<lb/>
命聖聖相傳碩大駿偉之治曠百王而軰五帝淵謨丕<lb/>
訓宏綱懿典不劵契而同不鑿枘而合不膠漆而附不<lb/>
衡石而均隃時歴紀若出一日雖老師宿儒欲形容列<lb/>
聖心傳之藴殫精研慮終莫能望其端倪竊嘗問諸太<lb/>
史氏側聞真宗皇帝天禧三年八月制立昇王為皇太<lb/>
子始錫之以元良述繼之以六藝箴又申之以學書勸<lb/>
<pb n="KR4d0232_WYG_035-16a"/>
學歌吟之屬至於品式備具本末閎闊則復有承華要<lb/>
略之書焉越三年九月召宰輔宗室近臣俾之縱觀然<lb/>
後知我宋之重規疊矩萬世一轍者亦惟培養天下之<lb/>
源而已當真宗皇帝之時天清地寜弓弭矢箙覆露生<lb/>
息極熾而豐升中岱岳親祀汾陰聲融金石光溢雲漢<lb/>
固可以獨觀昭曠垂拱視天民之阜矣顧乃留神於垂<lb/>
裕後昆之原豫建太子以定國本爰因乙夜之覽博采<lb/>
載籍蒐補青宫要紀之闕遺勒承華要略十卷昈分彪<lb/>
<pb n="KR4d0232_WYG_035-16b"/>
列昭如日星親發睿藻斷以賛述用為輔養聖功之具<lb/>
想夫書之所載問寢視膳之規齒胄入學之訓大綱小<lb/>
紀洪纎鉅細無乎不聞厥後仁祖四十二年之治巍巍<lb/>
蕩蕩洗萬古而空之者是書抑有助焉是宜列聖寶之<lb/>
以為成式藏於宗廟副在有司增前星之光源少海之<lb/>
潤蓄靈擁休萬世永頼誠丕天之大律也臣竊考兩漢<lb/>
以來明君良臣屬意於邦本者多矣賈誼治安之策言<lb/>
雖忠而道則踈義府承華之箴言雖切而心則詐元稹<lb/>
<pb n="KR4d0232_WYG_035-17a"/>
教本之書言雖華而要則寡用智囊<hi>闕</hi>家令則輔之非<lb/>
其人開博望延賔客則處之非其地養之無素導之無<lb/>
術無惑乎其治効之卑汚蹇淺也使其獲窺我宋承華<lb/>
要略之書殆將興河伯望洋向若之嘆矣惟舜禹執中<lb/>
之訓足以擬是書聖學相傳之妙惟文王世子之篇足<lb/>
以擬是書聖學色養之誠世之相後數千載若合符節<lb/>
信矣聖人之無兩心也若夫精義入神眇然出於翰墨<lb/>
之外者顧臣何足以知之<lb/>
<pb n="KR4d0232_WYG_035-17b"/>
　　試卷六篇<lb/>
　　　　皇兄保大軍節度使除檢校少保河陽三城<lb/>
　　　　節度使權主奉呉王祭祀進封加食邑實封<lb/>
　　　　制<lb/>
門下宣制閫之威夙重維城之望典宗藩之祀載通左<lb/>
棘之班乃睠英賢素推近屬爰舉陟明之律肆疏易鎮<lb/>
之榮播告路朝誕敡渙號皇兄保大軍節度使某慈祥<lb/>
而膚敏信厚而忱恂動思法度之循居逺竒衺之習總<lb/>
<pb n="KR4d0232_WYG_035-18a"/>
羣書而奏七略蚤是正於詞林獻雅樂而對三雍亦裁<lb/>
成於治具藹然譽處達於聴聞自席寵於齋壇益蜚聲<lb/>
於屬籍棣華韡韡增光伯仲之聯𤓰瓞緜緜襲慶神明<lb/>
之胄朕仰觀英祖之遺烈有懐呉邸之賢王時惟聞孫<lb/>
允蹈前憲肆簡克家之懿俾膺攝祭之權分彛器以展<lb/>
親賁之物采歸脤膰而致胙享以忱誠是用眎亞保之<lb/>
儀更大邦之節篆車希冕於昭命服之華豹尾神旗有<lb/>
赫元戎之重出盟津之新組上鄜畤之舊麾申啟國封<lb/>
<pb n="KR4d0232_WYG_035-18b"/>
陪敦邑食於戲因心則友朕方隆兄弟之恩繼别為宗<lb/>
爾尚衍本支之緒往肩吉履式究令猷可特授檢校少<lb/>
保河陽三城節度使權主奉呉王祭祀進封加食邑實<lb/>
封主者施行<lb/>
　　　　周師氏箴<lb/>
諫之道有三難焉曰逺曰疎曰驟逺則勢不接疎則情<lb/>
不通驟則理不究其言之不行也固也彼周設師氏之<lb/>
官淵乎其用意之深乎師氏之官實居虎門之左而詔<lb/>
<pb n="KR4d0232_WYG_035-19a"/>
王以媺者也其勢近其情親其言漸若江海之浸膏澤<lb/>
之潤日加益而不知焉周公之設官三百六十官必掌<lb/>
一事事必寓一意而師氏獨列地官之屬實周公致意<lb/>
之深者想夫成周之隆出入起居同歸於欽發號施令<lb/>
同歸於臧者師氏抑有助焉昔周太史辛甲命百官官<lb/>
箴王闕而虞人之箴獨傳竊意師氏之所獻必反覆紬<lb/>
繹辭順意篤足以為百代箴䂓之法然求之於蠹書漆<lb/>
簡之中雖斷章片辭邈不可得是可歎已用敢追述其<lb/>
<pb n="KR4d0232_WYG_035-19b"/>
事而為箴曰<lb/>
若昔忠臣格君之非啟心沃心日化月移雖有嘉猷情<lb/>
或未信勢疎地逺千説一聽蒼周之興稽古建官左右<lb/>
賢俊治格多盤時惟師氏詔王以媺巽以入之曰義曰<lb/>
理原念媺惡水火背馳火盛水竭媺勝惡微燕閒穆清<lb/>
誠意懇欵先養所長姑置所短性復其原善迎其端輔<lb/>
翼聖學功不可刋侈麗之欲將發復止暴慢之慮將萌<lb/>
復已師氏之諫惟一惟精君失無迹我諫無形於惟辟<lb/>
<pb n="KR4d0232_WYG_035-20a"/>
王獨制萬乗必求畯賢舉以自近旦承暮弼前賛後襄<lb/>
氣體黙移其道大光茍不鑑此正直屏棄僕𨽻之臣諾<lb/>
諾唯唯堂下日逺堂上日高雖復虚宁烏知民勞聖人<lb/>
復作斯理不易小臣司䂓敢告執㦸<lb/>
　　　　代提舉編類聖政所進建炎紹興詔㫖表<lb/>
臣某言舜厯在躬大一人之聖孝堯言布下輯三紀之<lb/>
睿謨爰勒成書上干乙覽臣某誠惶誠恐頓首頓首恭<lb/>
以光堯夀聖太上皇帝道參覆載功冠古今凡詔令之<lb/>
<pb n="KR4d0232_WYG_035-20b"/>
播敷若風雷之皷舞辨邦誣而刋謗史前烈用光弛黨<lb/>
禁而録後昆士氣如洗闢正路以來箴諫塞幸門而嚴<lb/>
憲章飭革輅以勞軍萬屯思奮肅芝車而耕藉九扈告<lb/>
豐恤刑必至於無刑急士並收於多士揭於象魏固井<lb/>
井而有條颺之康衢亦洋洋而盈耳登㤗和之休運啟<lb/>
授受之公心繼照云初增光是篤肆趣朌於宸指俾具<lb/>
設於攸司肇自建炎之元及紀紹興之號旁加裒集胥<lb/>
協編摩言如絲而出如綸昭華簡冊大作綱而小作紀<lb/>
<pb n="KR4d0232_WYG_035-21a"/>
布列章程集致治之楷模萃保邦之軌轍于帝其訓與<lb/>
時偕行恭惟皇帝陛下明兩作離函三為極問龍樓之<lb/>
寢内聞性命之精微紬鳳檢之書外考典謨之渾灝逮<lb/>
此奏篇之御翕然發政之新臣服在宰司幸䂓丕範初<lb/>
何勞於率屬苐有愧於視成臯陶見而知之豈容倫擬<lb/>
子夏得其書矣烏測淵源臣無任瞻天望聖激切屏營<lb/>
之至所有建炎紹興詔㫖謹隨表上進以聞臣某誠惶<lb/>
誠恐頓首頓首謹言<lb/>
<pb n="KR4d0232_WYG_035-21b"/>
　　　　漢輿地圖序<lb/>
輿地之有圖古也自成周大司徒掌天下土地之圖以<lb/>
周知廣輪之數而職方氏之圖復加詳焉迨漢滅秦蕭<lb/>
何先收其圖書始具知天下阸塞户口多少之差然則<lb/>
尚矣武帝元狩六年將立三子為王御史大夫奉輿地<lb/>
圖請所立國名乃開齊燕廣陵之封輿地圖之名至是<lb/>
始見史遷之所載可考也光武皇帝之徇河北鄧禹杖<lb/>
策而從之説以大䇿有天下不足定之語其後帝登城<lb/>
<pb n="KR4d0232_WYG_035-22a"/>
樓披輿地圖指示禹曰天下郡國如是今始乃得其一<lb/>
子前言天下不足定何也禹復申其説葢光武志在天<lb/>
下當神州赤縣未入經略之際其君臣更相激厲如此<lb/>
故能兼制六合司空之所掌無寸地尺天不歸於封域<lb/>
按圖分封並建諸子以為藩屏嗚呼盛哉用敢紬繹其<lb/>
意而為之序曰自古合天下於一者必以撥亂之志為<lb/>
主志之所嚮可以排山嶽倒江海開金石一念之烈無<lb/>
能禦之者光武之在河北﨑嶇於封豕長蛇之間瞋目<lb/>
<pb n="KR4d0232_WYG_035-22b"/>
裂眦更相長雄積甲成山積血成川積氣成雲積聲成<lb/>
雷九流渾淆三綱反易雖十家之市無寧居者則光武<lb/>
果何所恃哉亦恃其撥亂之志而已光武之志以皇天<lb/>
全付所覆於我有漢今乃𤓰分幅裂淪於盜賊此子孫<lb/>
之責也責之所在雖有登天之難不敢辭雖有暴虎之<lb/>
厄不敢避雖有蹈水火之危不敢回奮然直前以償吾<lb/>
祖宗之所負必使吾祖宗之舊物咸復其初然後吾責<lb/>
始塞焉此志一立故雖處一郡之地而視天下之廣皆<lb/>
<pb n="KR4d0232_WYG_035-23a"/>
吾囊中物蚤夜以謀之反復以思之其披輿地圖之際<lb/>
慷慨憤悱氣干雲霄撥亂之志葢肇於此矣方其志之<lb/>
未立則一郡至小而羣賊之地奚翅十倍吾衆至少而<lb/>
羣賊之兵奚翅十倍恢復之功猶捕風繫影若不可期<lb/>
者及既有其志則規模先定機謀先立兆之於前而必<lb/>
之於後若青若齊若隴若蜀若楚若越皆吾志中之一<lb/>
物也若盆子若王昌若囂若述若歩若豐皆吾志中之<lb/>
臣僕也彼方繕塞置戍而不知吾已破之於堂上彼方<lb/>
<pb n="KR4d0232_WYG_035-23b"/>
峩冠被衮而不知吾已縳之於胷中是以論光武克復<lb/>
郡縣之蹟則有難易焉有先後焉若夫光武恢復之志<lb/>
則一披輿地圖而三萬里之幅員皆入於靈府豈嘗得<lb/>
一邑而始思得一州得一州而始思得一部哉大矣光<lb/>
武之志也斯其所以祀漢配天不失舊物歟厥後建武<lb/>
二十二年匈奴右薁鞬日逐王比遣使奉匈奴地圖二<lb/>
十四年比欵五原塞願為藩蔽乃立之為南單于俾預<lb/>
藩臣之列是知光武有一天下之志非特輿地圖之所<lb/>
<pb n="KR4d0232_WYG_035-24a"/>
紀皆為臣妾而匈奴地圖之所紀亦為臣妾焉則志也<lb/>
者其撥亂濟世之樞極歟故述之以告來者謹序<lb/>
　　　　太祖皇帝閲武便殿頌<lb/>
臣仰惟藝祖皇帝天造神斷手提干將灑掃華夏以丕<lb/>
靈承上帝之威命建隆之元詔天下簡驍鋭之士咸集<lb/>
闕下罷其選懦者命郡國蒐補其數焉四方之兵魚鱗<lb/>
雜襲投石思奮什伯其耦閲習以程其能親臨以作其<lb/>
氣所以摩厲之者甚至至於三年乃屈鑾輅御便殿而<lb/>
<pb n="KR4d0232_WYG_035-24b"/>
閲武陛㦸百重彤廷如砥扛鼎翹闗之雄落鵰穿楊之<lb/>
技彯纓鳴劒之鋭並效其能天容日表不違咫尺視其<lb/>
勇怯以為殿最賞春罰秋風動營壘用能東征西伐顯<lb/>
有丕功一舉而平荆湖再舉而平蜀漢三舉而平劉鋹<lb/>
四舉而平李煜兵鋒所嚮如雷如霆如摧枯如破竹無<lb/>
不隕滅者葢藝祖閲習之功有以先之也嗚呼藝祖閲<lb/>
之於殿陛之間而収功於千里之外閲之於踐祚之初<lb/>
而収功於歴年之逺所以啟佑列聖開炎宋丕丕之基<lb/>
<pb n="KR4d0232_WYG_035-25a"/>
者閲武之功居其多焉大矣哉聖人創始之沈幾也臣<lb/>
謹竊述其事拜首稽首而作頌曰<lb/>
天造草昧野戰羣龍分割河山風氣不通皇矣藝祖受<lb/>
天景命神武奮張六合底定開乾闢坤厥惟初元肆發<lb/>
神指布於幅員尺籍伍符簡其剽鋭造於王庭庸較厥<lb/>
藝羊質虎皮力不勝兵是汰是斥練擇惟精時其三年<lb/>
天臨廣殿曰熊曰羆賈勇自獻陛廉九級左墄右平旌<lb/>
斾如植有聞無聲貝胄朱綅流星白羽肅其戎容行行<lb/>
<pb n="KR4d0232_WYG_035-25b"/>
伍伍前疊楊葉後貫㦸支連袂逢䝉比肩由基劒躍長<lb/>
虹弓翻滿月怒氣回薄髪衝眦裂静如磐石動如飄風<lb/>
出竒入正滅没無蹤帝臨軒陛乃嘉乃奬積金至斗眎<lb/>
勞第賞轅門之下交相激揚雖怯必勇雖柔必强靈旗<lb/>
南指荆湖衘璧萬仞劒門如入吾室俘囚劉鋹海波不<lb/>
興煜惟狂童羈以長繩於赫王旅動而無敵揆厥本原<lb/>
繄閲習力藝祖聖武同符禹湯混一書契于古有光藝<lb/>
祖聖謨克開鴻業列聖閲武相望史牒豈無顯徳其規<lb/>
<pb n="KR4d0232_WYG_035-26a"/>
未洪亦有驪山其刑未公大哉斯舉百王之極小臣作<lb/>
頌颺之金石<lb/>
　　　　晉征虜將軍征討大都督破苻堅露布<lb/>
尚書五兵臣石等言臣聞衆勝天而定勝人終歸助順<lb/>
直為壯而曲為老烏可恃强自古以來斯理可考所以<lb/>
牧野若林之旅罔敵有周昆陽彗雲之鋒亦殱於漢蠢<lb/>
兹狂虜撓我清時迨兹妖孽之平永息煙塵之警恭惟<lb/>
皇帝陛下握符出震秉籙乗乾嗣元帝之鴻圖紹隆基<lb/>
<pb n="KR4d0232_WYG_035-26b"/>
緒繼金行之正統維御紀綱俊彦具來烝黎咸乂惟苻<lb/>
堅之凶虐據中夏以憑陵陷張掖而吞西涼失吾藩輔<lb/>
破荆州而得鑿齒俘我英賢罔知倚伏之機徒肆驕淫<lb/>
之欲徙其氐户弗念阿脂之歌寵厥鮮卑不顧魚羊之<lb/>
讖將取滅身之禍乃興入寇之謀蕩析里閭誅求車甲<lb/>
逺則忘故老垂絶之論近則忽羣臣至切之言掃境而<lb/>
來罔民於死將整師而臨滄海欲投鞭而斷江流臣石<lb/>
等督率烝徒奮揚義武彗侵箕尾謫久見於盜區嵗次<lb/>
<pb n="KR4d0232_WYG_035-27a"/>
斗牛祥已開於王略休符黙兆勇氣倍增彼方嚴洛澗<lb/>
之屯我已效梁成之首捨項城之蟻聚瞰淝水以狼貪<lb/>
隔岸相持對營並峙用輔國之良䇿因朱序之漏言謂<lb/>
欲交鋒葢先退舍所頼神奪之鑑天誘其𠂻輙陰觸於<lb/>
禍機獨自投於死地初意乗危邀險勢若建瓴寧知進<lb/>
易退難敗同解瓦既前部之告潰復陽平之云亡弓撥<lb/>
矢鉤紛争投於鎧仗轍亂旗靡競大棄於營屯時惟謝<lb/>
𤣥功冠諸帥以八千之慓悍剪百萬之腥羶苻堅流落<lb/>
<pb n="KR4d0232_WYG_035-27b"/>
草萊間闗險阻傷既深於流矢食不厭於壺飱顛躓窮<lb/>
途過項藉烏江之窘零丁匹馬猶本初官渡之歸殘息<lb/>
僅存措躬無所臣石等濫司戎律親奉睿謨雲起龍驤<lb/>
運際功名之㑹風聲鶴唳威加僭亂之區援枹皷以忘<lb/>
軀奏鏄鍾而獻愷斯皆王靈逺被聖略遥臨復前世之<lb/>
深讐雪遺黎之宿憤華夷闓懌日月清明登㶚岸而望<lb/>
長安共興感慨封狼居而禪姑衍當效驅馳臣等無任<lb/>
慶快激切屏營之至謹遣某官奉露布以聞<lb/>
<pb n="KR4d0232_WYG_035-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_035-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊外集卷四<lb/>
</p>
<p>
</p>
  </div>
</body>
</text>
</TEI>
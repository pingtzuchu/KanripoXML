<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東萊集附録卷二</head> <lb/>
    <p>
<pb n="KR4d0232_WYG_039-1a"/>
欽定四庫全書<lb/>
　東萊集附録卷二<lb/>
　　祭文<lb/>
　　　朱提舉元晦<lb/>
維淳熈八年嵗次辛丑九月甲戌朔九日壬午友人宣<lb/>
教郎新提舉江南西路常平茶鹽公事朱熹謹以香茶<lb/>
雞酒奠于亡友伯恭吕兄明道直閣大著郎中之靈曰<lb/>
嗚呼哀哉天降割于斯文何其酷邪往嵗已奪吾敬夫<lb/>
<pb n="KR4d0232_WYG_039-1b"/>
今者伯恭胡為而又至於不淑也邪道學將誰使之振<lb/>
君徳將誰使之復邪後生將誰使之誨斯民將誰使之<lb/>
福邪經説將誰使之繼事記將誰使之續邪若我之愚<lb/>
則病將孰為之箴而過將孰為之督邪然則伯恭之亡<lb/>
曷為而不使我失聲而驚呼號夭而慟哭邪嗚呼伯恭<lb/>
有蓍龜之智而處之若愚有河漢之辨而守之若訥胷<lb/>
中有雲夢之富而不以自多詞章有黼黻之華而不易<lb/>
其出此固今人之所難而未足以議兄之彷彿也若乃<lb/>
<pb n="KR4d0232_WYG_039-2a"/>
孝友絶人而勉勵如弗及恬淡寡欲而持守不少懈盡<lb/>
言以納忠而羞為訐秉義以飭躬而耻為介是則古之<lb/>
君子猶或難之而吾伯恭猶欿然而未肯以自大也盖<lb/>
其徳宇寛洪識量閎廊既海納而淵停豈澄清而撓濁<lb/>
矧涵濡於先訓紹文獻於厥家又隆師而親友極探討<lb/>
之幽遐所以禀之既厚而養之深取之既愽而成之粹<lb/>
宜所立之甚髙亦無求而不備故其講道於家則時雨<lb/>
之化進位於朝則鴻羽之儀造辟陳謨則宣公獨御之<lb/>
<pb n="KR4d0232_WYG_039-2b"/>
對承詔奏篇則右尹祈招之詩上方虚心其獻納衆亦<lb/>
注目其旉施何遭時之不遂遽輿疾而言歸既一卧以<lb/>
三年尚左圗而右書間消摇以曵杖恍沂上之風雩衆<lb/>
咸喜其有瘳兾卒攄其素藴不則傳道以著書抑亦後<lb/>
來之程準何此望之難必奄一夕而長終増有邦之殄<lb/>
瘁極吾黨之哀恫嗚呼哀哉我實無似兄辱與游講磨<lb/>
深切情義綢繆粤前日之枉書尚粲然其手筆始言沈<lb/>
痼之難除猶幸死期之未即中語簡編之次第卒誇草<lb/>
<pb n="KR4d0232_WYG_039-3a"/>
樹之深幽謂昔騰牋而有約盍今命駕以來遊欣此㫖<lb/>
之可懐懔赴車之偕至考日月之幾何不旦莫之三四<lb/>
嗚呼伯恭而遽死邪吾道之衰乃至此邪既為位以泄<lb/>
哀復緘辭以寓奠兾嗣嵗之有間尚前言之可踐嗚呼<lb/>
哀哉尚饗<lb/>
　　　劉通判子澄<lb/>
維淳熈八年八月乙丑奉議郎新權通判鄂州軍州事<lb/>
劉清之謹東嚮再拜以清酌庶羞之奠寓祭于亡友太<lb/>
<pb n="KR4d0232_WYG_039-3b"/>
史直閣吕公伯恭之靈嗟嗟伯恭棄我死乎鍾英炳靈<lb/>
而止此乎嗚呼哀哉我從公游十有七年取友天下誰<lb/>
如公賢衆所同病公獨無是古人所難於公為易崇深<lb/>
愽大精粹明通具此衆羙亦莫如公别公六年弗往問<lb/>
疾晝思夜夢恍然自失晦翁告我公疾少間期明年春<lb/>
同償此願七月壬寅天降禍災承赴震驚如䘮元昆我<lb/>
知公心留恨者三非世所謂夀富多男公之所學欲至<lb/>
聖處天不假年吾敢漫許欲告于上陛辭弗能欲語其<lb/>
<pb n="KR4d0232_WYG_039-4a"/>
季遺几莫憑凡斯三者吾甚悲之天乎寃哉誰者尸之<lb/>
遺奏在朝遺言在書百世之下實推純儒設吾無憾情<lb/>
豈能已徳容在目誨音在耳惟施不貲尚忍道哉永矢<lb/>
弗諼庻其報哉薾然身衰抱此永痛一觴寓誠唯以哭<lb/>
送嗚呼哀哉尚饗<lb/>
　　　周參政子充<lb/>
<hi>闕</hi>
　　　　　　　　　　　　　　　　　　　嗚呼<lb/>
<pb n="KR4d0232_WYG_039-4b"/>
伯恭河嶽之英公卿之裔躬蹈五常心潛六藝學富而<lb/>
醇文敏而麗通今不流愽古不泥髙明之識力去其蔽<lb/>
卓絶之行亦矜其細佗人有一自足名世惟君兼之夫<lb/>
孰能儷蟬聮簮紱芥拾科第堂堂申公謂且克繼皇心<lb/>
是嘉召寘班綴成均愽約館閣榮滯南宫表章史觀凡<lb/>
例主盟斯文每食忘嚌風滛末疾乗厥勞勩歸哉亳祠<lb/>
可以自憇鑚仰堅髙講習彌勵曽不息黥曽不補劓竟<lb/>
隕其生夀夭誰制萬斛之舟江海期濟觸石而隕未皇<lb/>
<pb n="KR4d0232_WYG_039-5a"/>
鼓枻千年之木梁棟可計遇風而摧乃委薪桂才也何<lb/>
多命也何戾生徒滿門相向雪涕搢紳諸儒咸惜其逝<lb/>
矧伊鄙夫辱在交契姓不同耳心則魯衛易簀莫親臨<lb/>
穴莫祭寓辭西風揮此衰淚嗚呼哀哉尚饗<lb/>
　　　尤運使延之<lb/>
維淳熈九年嵗次壬寅二月壬寅朔二十五日丙寅朝<lb/>
奉大夫直祕閣江南西路轉運判官尤袤謹遣人以清<lb/>
酌之奠致祭于故宫使直閣大著郎中吕公之靈惟公<lb/>
<pb n="KR4d0232_WYG_039-5b"/>
淵源之學浩養之氣純全之行剛毅之志髙視古人不<lb/>
論今世濂溪河南其道未墜公生百年獨探其祕障隄<lb/>
末流折𠂻六藝斯文是賴絶學有繼人言相門必復其<lb/>
始公所抱負表表愈偉謂當億齡世濟其美云胡不淑<lb/>
而止於此嗚呼天乎君子何厲自我識公于今三紀史<lb/>
館從游恍若夢寐去嵗池陽敬遣行李問公起居得公<lb/>
報字遺墨未乾遽隔生死顧瞻門墻渺邈千里歛不撫<lb/>
棺葬不臨隧一奠寄哀乆乃克致追惟平生有愧明義<lb/>
<pb n="KR4d0232_WYG_039-6a"/>
英靈若存鑒我誠意嗚呼哀哉伏惟尚饗<lb/>
　　　楊提刑廷秀<lb/>
維淳熈九年嵗次壬寅二月一日壬寅朔初九日庚戌<lb/>
朝奉郎權發遣廣南東路提㸃刑獄公事楊萬里謹以<lb/>
清酌之奠敬致祭于近故參議大著吕公之靈嗚呼英<lb/>
英伯恭近世鮮儔瑩彼靈府煜然英猷窮經講道不但<lb/>
文字闖孟之户得程之髓鼔篋摳衣至者千里沾丐緒<lb/>
餘亦名佳士謂宜均宏膏澤生民胡為彼蒼霣霜於春<lb/>
<pb n="KR4d0232_WYG_039-6b"/>
董教國子豈究英規載筆東觀奚足發揮賢謨未抒沉<lb/>
疴遽嬰孰云大徳降此促齡國失蓍龜士失宗師一涕<lb/>
均之豈惟我悲曩嵗賢闗備聞誨言同志聮事情好益<lb/>
敦違離斯何有願長存宦役是縻夜馳夢魂及聞彫亡<lb/>
秪摧心肝生死路殊有淚到泉嗚呼哀哉九京不作已<lb/>
矣斯人一盃往奠以寫酸辛尚饗<lb/>
　　　丘運使宗卿<lb/>
維淳熈八年十月<hi>闕</hi>日朝奉大夫直祕閣江南西路轉<lb/>
<pb n="KR4d0232_WYG_039-7a"/>
運判官丘崈謹以清酌庻羞之奠敬致祭于故同年兄<lb/>
宫使祕閣郎中子吕子伯恭之靈嗚呼惟子禀資於天<lb/>
温裕明粹渾金璞玉表裏一致粤自初載潜心聖學窮<lb/>
幽極深反以卓約既誠其身又淑諸人論定疑釋遂專<lb/>
斯文絶學有依正氣有託人之從之如在伊洛格以中<lb/>
庸本之性善疑似亂真廓然大變作為文章不㢮不鑿<lb/>
純正宏深反偽以樸惸彼後生有教無類奬進誘掖忠<lb/>
實孝義翕然宇内是師是承私相告語識子為榮樸冥<lb/>
<pb n="KR4d0232_WYG_039-7b"/>
不敏未及識面癸未叨塵莫逆一見我學寡陋無友無<lb/>
師脱畧繩檢不為時知辱子不遺葑菲之義握手定交<lb/>
曰吾臭味随食効官每恨睽逺嵗在庚寅合并已晚既<lb/>
忝胄席實從子後我教我誨人實憎咎顯允芮公張子<lb/>
敬父惠言好我以子之故又積十年我廢復起為郎樞<lb/>
屬子領太史退食相過分義益敦商畧古今或至夜分<lb/>
相彼湖山荂敷雪霽連輿覽勝餘子莫暨我過必規我<lb/>
疑必質言猶在耳炳如皦日前年子病我獨私憂山川<lb/>
<pb n="KR4d0232_WYG_039-8a"/>
間之往問無由匏繫武昌尺書一介子疾告平我用自<lb/>
慰暨來江西未獲息肩方圗遣問訃音已傳嗚呼天乎<lb/>
曷為其然豈人之尤維以怨天盛衰生死天地常理賢<lb/>
不必夀善不必貴不貴不夀於子何傷垂之百世是曰<lb/>
不亡模毁範缺我將疇頼譬彼舟流不知所届緘辭千<lb/>
里以寓一哀惟子明靈慰此永懐嗚呼哀哉伏惟尚饗<lb/>
　　　黄教授文叔<lb/>
維淳熈九年嵗次壬寅某月某日同年生從事郎充平<lb/>
<pb n="KR4d0232_WYG_039-8b"/>
江府府學教授黄度敢以脯醢清酌奠於故直閣大著<lb/>
郎中吕公年兄之靈嗟夫天之生賢其將有意耶夫亦<lb/>
坱圠無私聼其自死自生等草木之榮悴耶有如夫子<lb/>
閎愽而淵深明允而篤實何止兼百人之器惟人生之<lb/>
雖厚而所以成之者或不至有如夫子好學而不倦力<lb/>
行而無斁盖日造乎明誠之地故子之强而仕也人皆<lb/>
望其致位卿相推所學以佐明主及其病而歸也則又<lb/>
望其著書立言以詔天下與來世惟是二者必有得於<lb/>
<pb n="KR4d0232_WYG_039-9a"/>
此何盡泯㓕而無一遂嗚呼哀哉蒼蒼者真不可恃邪<lb/>
其藐然而無知邪仁者必夀有徳者必貴將亦非其理<lb/>
邪夫何予之者厚而乃渾渾無所為邪嗚呼哀哉道絶<lb/>
千載士安其卑聞見忽異相與詆訾世豈無賢毁譽半<lb/>
之儻羣疑之未亡將扞格而難施惟夫子之為不可及<lb/>
窅乎𣺌焉其無涯儼動容而正色盖見之者盡忘其所<lb/>
挾持兹敬義之攸立而與人同者物必歸吾固以此為<lb/>
天下惜哭之輙慟而非私也士友㑹䘮千里奔馳我寜<lb/>
<pb n="KR4d0232_WYG_039-9b"/>
不往薄宦絆覊因僚舊以致奠恍音容之不違尚饗<lb/>
　　　鄭監廟景元<lb/>
維淳熈八年嵗次辛丑十月甲辰朔二十一日甲子文<lb/>
林郎特差監潭州南嶽廟鄭伯英謹以薄奠致祭于參<lb/>
議直閣郎中吕公年兄之靈嗚呼哀哉嗚呼痛哉吾何<lb/>
暇為天下慟哉惟我先兄克自立於一世顧瞻四海儔<lb/>
類無幾寥寥南軒神交心契玩其遺編三復興喟盖嘗<lb/>
指而告子曰人謂斯人有志於功名者非也是有本有<lb/>
<pb n="KR4d0232_WYG_039-10a"/>
原其道甚粹建安巖巖曰有晦菴山川發靈其道甚嚴<lb/>
顧合并之日鮮徒致意於飛緘至於志同道同為僚又<lb/>
同相從乆而相與之隆者則惟曰東萊公固嘗論之君<lb/>
之於人迹若簡絶而情偽淑慝纎悉必照其於事也曽<lb/>
不芥蔕而變故起伏獨能得其㑹通盖極書之愽而執<lb/>
理之要用力至到故靡不昭融是其道甚廣而人徒指<lb/>
為章句之雄者非也吾聞吕氏世修相業代有宗工使<lb/>
吾見斯人之止也將能參酌大申公之大推廣小申公<lb/>
<pb n="KR4d0232_WYG_039-10b"/>
之懿庻幾極髙明而道中庸者乎嗚呼家庭之言明明<lb/>
在耳孰謂此道終窮於此七月丁丑自天降凶摧肝裂<lb/>
膽忍死有行道遇晦菴唁我以情謂吾兄已矣所可為<lb/>
者唯當叙述其事以益昭其垂世之名行見東萊其遂<lb/>
議所以銘嗚呼此固吾當哀祈瀝愬於君而亦君之任<lb/>
也孰謂輀車過門而已相從於九京者乎嗚呼哀哉嗚<lb/>
呼痛哉吾尚何暇為天下慟哉匍匐入哭載念其私悠<lb/>
悠四海君實我知謂材匪難不用匪易謂我困窮知有<lb/>
<pb n="KR4d0232_WYG_039-11a"/>
命義又謂君舉大好景元所可疵病病在有言我領此<lb/>
意刻骨銘肌悠悠四海今誰及斯嗚呼哀哉吾何暇為<lb/>
天下慟哉日月不居我將奉吾兄之襄事而君亦且窀<lb/>
穸矣奈之何其遂至此極也因風寓誠吾不知涕泗之<lb/>
填臆也嗚呼哀哉嗚呼痛哉尚饗<lb/>
　　　樓寺丞大防　趙司直景昭　薛刪定象先<lb/>
　　　徐編修子宜　劉太愽淳叟<lb/>
<hi>闕</hi>
<pb n="KR4d0232_WYG_039-11b"/>
　<lb/>
　　　　　　　　　　　　　　　　　　嗚呼才<lb/>
難之歎豈謂凡才治不如古亦云乆哉思得一人庶幾<lb/>
於此才非不多未知孰是必有學窮本原行窮根柢古<lb/>
今貫穿而守之以約規模宏大而不遺其細議論正平<lb/>
而得事幾之要人物兼取而無愛憎之累表裏如一俯<lb/>
仰無愧若人者夫然後退可以為後學之師表進可以<lb/>
居朝廷之大位覬斯民之小康抑吾道之不墜惟公其<lb/>
<pb n="KR4d0232_WYG_039-12a"/>
人歟胡為乎抱道而不得試嗚呼天之生公亦甚難而<lb/>
不易賦之徳而嗇其夀誘其𠂻而不使伸其志盖天子<lb/>
欲用而公已病病則不可以有為矣卧家優游尚足以<lb/>
矜式於一世何疾困之夙昔而逝嘆此數年凋䘮善類<lb/>
天乎天乎又奪吾大賢是真可為痛哭流涕鑰等登公<lb/>
之門嘗聞餘論之一二顧平時師仰之不暇者何敢知<lb/>
公之所至詩不云乎人之云亡邦國殄瘁抑公其人也<lb/>
相與設奠而哭以文豈曰吾徒之私意而已邪尚饗<lb/>
<pb n="KR4d0232_WYG_039-12b"/>
　　　趙侍郎子直<lb/>
維淳熈八年嵗次辛丑十月己亥朔二十七日庚午朝<lb/>
奉郎權尚書吏部侍郎兼太子右庶子趙汝愚謹致祭<lb/>
于伯恭直閣大著作吕兄之靈嗚呼吾友伯恭一代所<lb/>
宗造道自得善積厥躬究六藝之指歸窮百家之異同<lb/>
傳記所載無一義之不講臺閣舊典靡一事之不通欲<lb/>
考古而驗今必於焉而折𠂻發於議論而正平見於文<lb/>
章而舂容奔走學者自西自東為教如時雨待問如撞<lb/>
<pb n="KR4d0232_WYG_039-13a"/>
鍾聞其言者悦而服見其貌者肅而雍瞻彼婺女之區<lb/>
宛然伊洛之風盖能發揮大學允蹈中庸達則兼善乎<lb/>
天下舉斯世於三代之隆奈何年不逮黄憲官不到李<lb/>
充乆潛心於大業迄不顯其成功獨身後之盛名與天<lb/>
地兮相為於始終嗚呼去年哭南軒今年又哭公逝者<lb/>
如斯吾道其窮嗚呼哀哉嗚呼哀哉尚饗<lb/>
　　　蔡提刑定夫<lb/>
維淳熈八年嵗次辛丑十一月癸酉朔十五日丁亥朝<lb/>
<pb n="KR4d0232_WYG_039-13b"/>
奉郎荆湖南路提㸃刑獄公事蔡戡謹以清酌之奠致<lb/>
祭于殁故宫使直閣郎中吕公之靈嗚呼學之不講先<lb/>
聖是憂公有篤志好古敏求網羅百氏貫穿九流卒歸<lb/>
本源以踐以脩没世無稱君子所疾公繇妙年厥聞洋<lb/>
溢連中兩科平歩藏室為時儒宗有名有實恂恂静黙<lb/>
似不能言扣以古今浩若決川温温慈和與物周旋遇<lb/>
所不可若砥柱然去國即家樂道安貧學者慕之其從<lb/>
如雲口授心傳目擊耳聞坐使一邦化為河汾國朝文<lb/>
<pb n="KR4d0232_WYG_039-14a"/>
章汗牛充宇給札尚方筆削冊府翦其煩蕪精於去取<lb/>
帝曰此書治道有補經綸之學百不一施晦明節宣偶<lb/>
爽厥宜亦既有瘳年未及衰云胡若人而止於斯惟戡<lb/>
與公情義膠漆同時書林獨親醇徳如蓬倚麻不扶而<lb/>
直出處参辰死生契闊聞訃之日在天一涯哭於寢門<lb/>
涕泗咨嗟有愧古人經紀其家逺奠一觴寜無知耶尚<lb/>
饗<lb/>
　　　辛殿撰㓜安<lb/>
<pb n="KR4d0232_WYG_039-14b"/>
維淳熈八年嵗次辛丑十一月癸酉朔初二日甲戌奉<lb/>
議郎充右文殿修撰知隆興軍府事兼管内勸農營田<lb/>
事主管江南西路安撫司公事馬歩軍都總管辛弃疾<lb/>
謹以清酌庻羞之奠致祭于近故宫使直閣大著吕公<lb/>
之靈惟公天質之美道學之粹操存之既固而充養之<lb/>
又至一私欲未始萌於心極萬變不足以移其志故不<lb/>
力而勇甚和而毅泯愛憎以無迹更毁譽而一致宜君<lb/>
上益信其賢而同異者莫得窺其際也任重道逺發軔<lb/>
<pb n="KR4d0232_WYG_039-15a"/>
早嵗遺外形體輟寢忘味事物之來若未始經吾意迨<lb/>
夫審是決疑則精㣲正大中在物之理而盡處物之義<lb/>
私淑諸人固已設科不拒聞者心醉道行志得抑將使<lb/>
羣才並用而衆志咸遂也乃若生長見聞人物門地髙<lb/>
文大冊愽覽强記雖皆過絶於人要之盖其餘事厥今<lb/>
上承伊洛逺沂洙泗僉曰朱張東萊屹鼎立於一世學<lb/>
者有宗聖傳不墜又皆齒壯而力强夫何南軒亡而公<lb/>
病廢上方付公以斯文謂究用其猶未傳聞有瘳士夫<lb/>
<pb n="KR4d0232_WYG_039-15b"/>
増氣忽反袂以相弔驚郵傳於殄瘁嗚呼夀考之不究<lb/>
徳業之未試室無人而子㓜何福善而如是然而天所<lb/>
畀與者其得抑多矣又奚有於喬松之年趙孟之貴弃<lb/>
疾半世傾風同朝託契嘗從遊於南軒盖於公而敬畏<lb/>
兹物論之共悼寜有懐於私惠緘忱辭於千里寓哀情<lb/>
於一酹尚饗<lb/>
　　　張提舉定叟<lb/>
維淳熈九年嵗次壬寅四月辛丑朔<hi>闕</hi>　日奉議郎提<lb/>
<pb n="KR4d0232_WYG_039-16a"/>
舉兩浙西路常平茶鹽公事張枃敬致祭于物故参議<lb/>
大著直閣吕公之靈嗚呼天於斯文忍椓䘮之胡為哲<lb/>
人相繼而萎聖門郛郭百雉猶庳又弱一箇其將寖隳<lb/>
公與先兄同志不移哭寢之慟匪曰其私書來唁我墨<lb/>
淡字欹序文銘幽欲寫深悲宿草未改公已致斯嗚呼<lb/>
位不稱徳澤不及時立言不朽俟後世知富貴無稱負<lb/>
愧不貲死而不亡公奚已而枃以使事阻哭繐帷漬絮<lb/>
致奠濡淚書詞魂兮不昧歆此一巵尚饗<lb/>
<pb n="KR4d0232_WYG_039-16b"/>
　　　蕭待制照隣<lb/>
維淳熈八年嵗次辛丑八月乙巳朔初六日庚戌朝請<lb/>
大夫充敷文閣待制知婺州軍州事兼管内勸農使賜<lb/>
紫金魚袋蕭燧謹以清酌庻羞之奠致祭于殁故宫使<lb/>
直閣郎中吕公之靈嗚呼學之不講孔子所憂得其本<lb/>
真川海一流吕氏之學在伯恭父洞徹本末雍容出處<lb/>
伯恭在朝未昌厥施母曰未昌吾黨有依洎其病還小<lb/>
大歎惜毋庸歎惜後學是式伯恭雖病不病者存薰染<lb/>
<pb n="KR4d0232_WYG_039-17a"/>
其徒培根浚源曽是仕已與其病否匪足慶唁願君夀<lb/>
考燧同朝之舊叨守于兹將以暇日課得考疑未酬其<lb/>
心君遽易簀知與不知同一慘惻學至従心其徳乃全<lb/>
朝聞夕可又何洒然二者之辨君已洞識英爽在兹炯<lb/>
炯明白尚饗<lb/>
　　　木知縣　張教授　髙知録　何縣丞<lb/>
　　　汪司理　黄司法　陸縣尉<lb/>
維淳熈八年八月五日承務郎知金華縣主管勸農公<lb/>
<pb n="KR4d0232_WYG_039-17b"/>
事木昺從事郎州學教授張泌從事郎録事参軍髙子<lb/>
是從政郎金華縣丞何洪廸功郎司理参軍汪璹修職<lb/>
郎司法参軍黄履廸功郎金華縣尉陸遹謹以清酌庶<lb/>
羞致祭于故直閣郎中之靈嗚呼斯道未亡孰司其傅<lb/>
惟公卓見昭徹其原的然心要障隄百川講肄于家負<lb/>
笈相先被其沾丐靡不稱賢既拾兩科躋于班序璧水<lb/>
蓬山翻㓗儀羽孰窺而肆飾其帨組此獨不然昌其門<lb/>
户陶染規恢敏如時雨夫何引疾閉闗細書任重道逺<lb/>
<pb n="KR4d0232_WYG_039-18a"/>
允矣師模胥覬朝夕再躡天衢遽先朝露俛仰須㬰耄<lb/>
耆㓜稚涕出欷歔昺屬官游問政餘日曵履未塵繐帷<lb/>
蕭瑟嗚呼誰歟能紹其筆金昆之懿門人之宻死而不<lb/>
朽千載如一陳觴抒敬敢薦公室伏惟尚饗<lb/>
　　　陸主簿子静<lb/>
維皇宋淳熈八年嵗次辛丑十有一月癸酉朔六日戊<lb/>
寅廸功郎新建寜府崇安縣主簿陸九淵謹以清酌庶<lb/>
羞之奠致祭于故主管直閣郎中吕公先生之靈玉在<lb/>
<pb n="KR4d0232_WYG_039-18b"/>
山輝珠存川媚邦家之光繄人是寄惟公之生度越流<lb/>
輩前作見之靡不異待外樸如愚中敏鮮儷晦嘗致侮<lb/>
彰或招忌纎介不懐惟以自治侮者終敬忌者終愧逺<lb/>
識宏量英才偉器孤騫無朋獨立誰配屬思紆餘摛辭<lb/>
綺麗少目文章固其餘事顔曽其學伊吕其志乆而益<lb/>
専窮而益厲約偏持平棄疵養粹玩心黄中處身白賁<lb/>
停澄衍溢不見涯涘豈伊人豪無乃國瑞往年之疾人<lb/>
已<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙逮其向痊全安是兾詩傳之集大事之記先儒<lb/>
<pb n="KR4d0232_WYG_039-19a"/>
是禆麟經是嗣杜門養痾素業不廢計音一馳聞者隕<lb/>
涕主盟斯文在數君子纍纍奪之天乎何意荆公云亡<lb/>
吾兄繼逝曽未期月公又棄世死者何限人有鉅細斯<lb/>
人之死匪躬之瘁嗚呼天乎胡不是計竭川夷陵忍不<lb/>
少俟辛卯之冬行都幸㑹僅一往復揖遜而退既而以<lb/>
公將與考試不獲朝夕以吐肝肺公素與我不交一字<lb/>
糊名謄書幾千萬紙一見吾文知非它士公之藻鏡斯<lb/>
已竒矣公遭大故子忝末第迫歸覲親徒以書慰甲午<lb/>
<pb n="KR4d0232_WYG_039-19b"/>
之夏公尚居里余自錢塘遡江以詣值公適衢浹日至<lb/>
止一見懽然如獲大利我坐狂愚幅尺殊侈言不知權<lb/>
或以取戾雖訟其非每不自制公賜良鍼始痛懲艾問<lb/>
我如傾告我如祕教之以身抑又有此惟其不肖往往<lb/>
失墜終勤公憂抱以没地鵞湖之集適後一嵗輙復妄<lb/>
發宛爾故態公雖未言意已獨至方將優游以受砭劑<lb/>
潢池之兵警及郡界亟還親庭志不克遂先兄復齋比<lb/>
一二嵗兩獲從欵言符心契冉疾顔夭古有是比嗚呼<lb/>
<pb n="KR4d0232_WYG_039-20a"/>
天乎胡嗇於是復齋之葬不可無紀幽䥴之重豈敢他<lb/>
諉道同志合惟公不二拜書乞銘公即揮賜琅琅之音<lb/>
河奔岳峙嗚呼斯文何千萬祀我固罷駑重以奔踶惟<lb/>
不自休强勉希驥比年以來日覺少異更嘗頗多觀省<lb/>
加細追惟曩昔麄心浮氣徒致参辰豈足酬議期此秋<lb/>
冬以親講肄庻幾十駕可以近理有疑未决有懐未既<lb/>
訃書東來心裂神碎與二三子慟哭蕭寺即拜一書以<lb/>
慰令弟惟是窀穸祈厠末𨽻繼聞其期不後日至躡屩<lb/>
<pb n="KR4d0232_WYG_039-20b"/>
擔簦宵不能寐所痛其來棺藏帷蔽誰謂及門紼翣已<lb/>
邁足趼途泥追之不逮矯首蒼茫涕零如霈不敏不武<lb/>
將以誰罪及其既虞几筵進拜觴酒豆肉哀辭以載聞<lb/>
乎不聞神其如在嗚呼哀哉伏惟尚饗<lb/>
　　　陳同甫<lb/>
維淳熈八年嵗次辛丑秋七月二十九日癸卯東萊先<lb/>
生以疾卒于家越四日丙午從表弟永康陳亮奔哭其<lb/>
柩越九月甲戌朔始西向陳薄幣於庭再拜遣香燭茶<lb/>
<pb n="KR4d0232_WYG_039-21a"/>
酒之酹嗚呼孔氏之家法儒者世守之得其粗而遺其<lb/>
精則流而為度數形名聖人之妙用英豪竊聞之徇其<lb/>
流而忘其源則變而為權譎縱横故孝悌忠信常不足<lb/>
以趨天下之變而才術辨智常不足以定天下之經在<lb/>
人道無一事之可少而人心有萬變之難明雖髙明之<lb/>
獨見猶小智之自營雖篤厚而守正猶孤壘之易傾盖<lb/>
嘗欲整兩漢而下庻幾及見三代之英豈曰自我成之<lb/>
在兄方夜半之劇論歎古來之未曽講觀象之妙理得<lb/>
<pb n="KR4d0232_WYG_039-21b"/>
應時之成能謂人物之間出非天意之徒生兄獨疑其<lb/>
未通我引數而力争豈其於無事之時而已懐厭世之<lb/>
情俄遂嬰於末疾喜未替於儀刑何所遭之太惨曽不<lb/>
假於餘齡將愽學多識使人無自立之地而本末具舉<lb/>
雖天亦有所未平邪兄嘗誦子皮之言曰虎帥以聽孰<lb/>
敢違子人之云亡舉者莫勝假設有聖人之宏才又將<lb/>
待幾年而後成孰知夫一觴之慟徒以拂千古之膺伯<lb/>
牙之琴已分其不可復鼔而洞山之燈忍使其遂無所<lb/>
<pb n="KR4d0232_WYG_039-22a"/>
承眇方來之難恃尚既往之有靈嗚呼哀哉尚饗<lb/>
　　　陳通判君舉<lb/>
<hi>闕</hi>
　　　　　　　　　　　　　　　　　　嗚呼<lb/>
理固難言事堪永歎尚斯文其未熄儻千載而莫旦自<lb/>
夫孔門之徒盡經術缺馬遷而下史法亂㣲言卒墮於<lb/>
佛老多識不離乎箋傳惟公紹絶學之遺統緬潜心於<lb/>
一貫立六藝之要津渉九流而弗畔既超乗於先得亦<lb/>
<pb n="KR4d0232_WYG_039-22b"/>
加鞭於後倦可謂明古人之大體而能通當世之變泛<lb/>
觀人物粤自秦漢勲臣擅其氣畧儒雅隆於辭翰通人<lb/>
焉草草法士焉斷斷以余觀公與夫專善偏長之士豈<lb/>
可同日而論也哉若乃推本皇家講求文獻嘗以為藝<lb/>
祖造邦上基周室而仁皇繼體之際庻幾羞道於管晏<lb/>
痛小雅之未復先羣疑而獨辨推公之志歐富韓范緝<lb/>
熈寜之墜緒振元祐之餘筭又將㑹同錯綜招擕集散<lb/>
回萬牛於絶<graphic n="KR2771" url="https://raw.githubusercontent.com/kanripo/KR-Gaiji/master/images/KR2771.png" mimeType="image/png"/>手六轡以徐按合一代之玉石出中原<lb/>
<pb n="KR4d0232_WYG_039-23a"/>
於塗炭盖又渡江諸老皆有遺恨者也嗚呼憶學省之<lb/>
初識怪伏焰之方煽及修門之晚别幸後㑹之猶見想<lb/>
此意之猶屬若一體之中判年偶同而智遲名近似而<lb/>
實遠溘騏驥之先徂望孤征於欵段参移兮斗没長夜<lb/>
兮漫漫耿余懐其何極訴之人而有限對宿草而長號<lb/>
冀精爽之一盼嗚呼哀哉尚饗<lb/>
　　　徐推官居厚<lb/>
維淳熈八年嵗次辛丑八月乙巳朔越三日丁未從事<lb/>
<pb n="KR4d0232_WYG_039-23b"/>
郎新紹興府觀察推官徐元徳謹以清酌之奠祭于直<lb/>
閣大著郎中先生吕公之靈昔癸巳之夏元徳始獲見<lb/>
公自是以來九年雖其間離合逺近之不常盖無一嵗<lb/>
而不從公逰也公之淵源豈人所窺而崇論密議不於<lb/>
我乎愛公之宏大於物不忤而深懲痛責獨於我乎加<lb/>
間我末學絲髮㣲進則公慰快俱見詞色至於蹈常守<lb/>
舊新功不生公又為之咨嗟懊歎至于再三而不已也<lb/>
嗚呼小子何以得此於明公巨人哉私惟貧病有親無<lb/>
<pb n="KR4d0232_WYG_039-24a"/>
養奔走日多受教日寡誓將謀杯飯以飼老母而終身<lb/>
以從公孰謂棄我而死邪有疑孰問有過孰責有志孰<lb/>
依世豈復易有此人哉即其生公之難而究其死公之<lb/>
易誰實為之則元徳之哭公又焉敢以其私尚饗<lb/>
　　　葉推官正則<lb/>
維淳熈八年十月二十九日門人文林郎新差武昌軍<lb/>
節度推官葉適謹以清酌庻羞之奠敬祭于近故主管<lb/>
直閣大著郎中一丈先生之靈嗚呼語何必深論不欲<lb/>
<pb n="KR4d0232_WYG_039-24b"/>
極使人心而有止則雖言而寜黙緬道術其難知超聖<lb/>
賢之獨得雖經籍之具存盖不存之莫測昔余之於公<lb/>
也年有少長之序輩有後先之隔每將言而輙止意遅<lb/>
遅而太息今余之於公也䘮前路之鄉導廢旁觀之軌<lb/>
則縱欲言而誰聞恨𡨕𡨕而不白人材兮離合世道兮<lb/>
開塞彼蒼蒼者之吉凶竟無所考兮余亦安能至此而<lb/>
不惑也紹興以來聞卑見陋士失常心顛錯昬晝非無<lb/>
豪傑力止自救公以生禀之知世家之舊備義理於一<lb/>
<pb n="KR4d0232_WYG_039-25a"/>
身講源流於徧扣既徹牗以並納亦隨才而獨誘由是<lb/>
東南之夫㧞起林岫為英為哲繼公之後如雷雨之先<lb/>
物咸頴發而苕秀流蘋藻以芼擷㓗黍稷而饙餾嗚呼<lb/>
公之施於世者止此而已至於不以記為博不以文為<lb/>
富器不止於一能學不期於偏就事欲析而愈精徳欲<lb/>
充而兼冐暢羣儒之異指續先民之遺胄周孔之業散<lb/>
而不述禹湯之功息而不奏若千載之有待又一朝而<lb/>
永謬疑古人之皆然儻今人而何咎恃哭泣之可忍徒<lb/>
<pb n="KR4d0232_WYG_039-25b"/>
薦哀於此酎尚饗<lb/>
　　　王主簿道夫<lb/>
維淳熈九年二月壬寅朔八日己酉修職郎舒州懐寜<lb/>
縣主簿王自中謹遣家奴持薄幣敬奠于故明道直閣<lb/>
大著郎中先生夫事有闗天下之大變者非其一死之<lb/>
足悲自古皆有死其生羣焉則其死也抑又何追惟公<lb/>
被服仁義内明外夷力學窮年雖隆寒盛暑未嘗少輟<lb/>
而嬉旁搜極取纎大不遺據其㑹而要其極餔其醇而<lb/>
<pb n="KR4d0232_WYG_039-26a"/>
棄其漓淵涵地負溥愽無涯用能上窺五帝三王之窈<lb/>
眇下破百家諸子之支離四方之士一誦其文則知其<lb/>
人為可師不憚遐僻至者逺或數年近或累月隨其淺<lb/>
深各有轉移由其内行純宻屋漏不欺故形見之所及<lb/>
其有獲於其君卓乎感通之應篤實之輝粤淳熈之初<lb/>
載公遭家難退止于婺之故棲上既聞其終䘮虚館職<lb/>
以待之謂讎祕書非某莫宜公亦感時節之難遇慨然<lb/>
有志於一施入對所論大安大危出焚其藁時人無知<lb/>
<pb n="KR4d0232_WYG_039-26b"/>
遂登著庭遂攝郎闈孳孳矻矻晝講夜惟當道學缺裂<lb/>
之餘而欲起千載浸衰之統處南北分爭之際而欲成<lb/>
萬世不㧞之基志勤事左曲髙和稀殊心異識或笑或<lb/>
疑公不為動有徐其馳區區之所恃者天地鬼神之靈<lb/>
隂賛黙誘使得卒其所為曽未少効而嬰疾廢死蒼蒼<lb/>
者不可問吾將以咎夫誰耶如僕訪公中都坐語未竟<lb/>
公喜見於睫眉教誨往復八年於此情益厚而不衰顧<lb/>
力行之弗逮迄未有以自别於衆人孤平生之深期意<lb/>
<pb n="KR4d0232_WYG_039-27a"/>
公少留將從公以卒學公今逝矣僕將疇歸淮浙相望<lb/>
哭弔不時斗酒往酹侑以此詞語言有盡肝臆莫披浩<lb/>
臨風其長慟盖不獨以哀吾之私也尚饗<lb/>
　　　陳教授益之<lb/>
維淳熈八年十月二十九日門生廸功郎新差充寜國<lb/>
府府學教授陳謙謹以清酌庶羞之奠致祭于主管直<lb/>
閣郎中先生之靈嗚呼性命死生之際聖人之説已定<lb/>
至其偶有不合初不以為天道之病故道之廢行歸之<lb/>
<pb n="KR4d0232_WYG_039-27b"/>
有命慟哭顔夭秪云不幸後來諸儒聞見單醨廼有是<lb/>
耶非耶之詬復有都不省記之疑持人事之區區較造<lb/>
物之銖錙我觀三代而下抱道懐徳之士與材畧之間<lb/>
出欲規為於一世或終老於轍環或中流而斷枻自古<lb/>
若此者何限豈有志之皆濟君子惟於未澌盡以前蘄<lb/>
不虧而不愧彼世俗之所欣等劍首之一噦茍吾有不<lb/>
亡者存雖夕死其奚悔寓形骸之須㬰在大化以安計<lb/>
嗟若先生奪去云速方其出而震呼一世共倚為彛倫<lb/>
<pb n="KR4d0232_WYG_039-28a"/>
之福嘗有位乎表著佇流川而裕谷不挺刃以浪戰不<lb/>
閉闗以立獨異端披猖見睍自縮諸老異同兼包并蓄<lb/>
折兩端之實𠂻歸方来之懿宿盖已發古人之純全非<lb/>
並涯之一曲公海内之評議翕上下以交曯一日病廢<lb/>
萬夫蒿目縱欲託之空言猶莫登於半牘至此可以言<lb/>
命之不幸而無所致問於兹哭也雖然問則不敢猶將<lb/>
有言昔伊霅之㑹指布條分亦各用世所聞益尊先生<lb/>
<hi>闕</hi>前修之絶緒欲共持於未泯芟東南之菑翳開晃耀<lb/>
<pb n="KR4d0232_WYG_039-28b"/>
於沉昬方將舉矍相之觶問此位之幾存閟明月於山<lb/>
阿驚螘解而麕奔又未知夫更數十年之後付此事於<lb/>
誰論此治任築室之友所以拊心長痛而不獨謙之一<lb/>
二登門者也尚饗<lb/>
　　　彭刪定子復<lb/>
維淳熈九年嵗在壬寅五月庚子朔越二十日己丑從<lb/>
政郎新差充詳定一司勑令所刪定官彭仲剛謹致酒<lb/>
果脯醢之奠酹于故大著郎中吕公先生之墓而哭之<lb/>
<pb n="KR4d0232_WYG_039-29a"/>
曰嗚呼道䘮千載紛靡有定宋興涵育百年六聖有開<lb/>
洛伊獨得其正洛伊之傳其𣲖為盛流日以逺罔所審<lb/>
訂或小習而大遺或理研而事屏姑行行而誦言靡見<lb/>
禮而知政既不足以開物成務又惡在其窮理盡性惟<lb/>
公生之雖晚獨聞知而甚徑如海斯涵如玉之瑩貫千<lb/>
載以馳騁攬九流而考評上深窺於姚姒下不遺於管<lb/>
寗論往古而知變施當今而有證備百物以不廢刳一<lb/>
心而獨罄曽不流以不倚亦非虧而非剰可謂惇大富<lb/>
<pb n="KR4d0232_WYG_039-29b"/>
愽精㣲潔浄本末細大之具舉而表裏顯㣲之相應者<lb/>
也盖將續墜緒於欲絶回大明於將暝光先烮於申許<lb/>
接正傳於曾孟此天下或未之知而有識之所私慶顧<lb/>
其道之將行而公身之已病退以屏處頽然順聴意沉<lb/>
恙之浸釋俄一朝而長瞑嗚呼哀哉我觀近嵗人物不<lb/>
競匪其淪亡則或蹭蹬曰薛曰劉曰張曰鄭相繼不存<lb/>
有淚如迸屬方出迓鄭建州之䘮而公之訃音適併中<lb/>
心摧折欲以誰詗何彼蒼蒼者之無情抑豈昔人之所<lb/>
<pb n="KR4d0232_WYG_039-30a"/>
謂命昔我初筮有目如懵㣲公開明幾墯坑穽前年過<lb/>
公力疾相迎雖屬體之方苦猶無言而不贈今亡矣夫<lb/>
吾誰與敬陳薄酹於宿草發長號於荒徑哀則有餘辭<lb/>
不能竟嗚呼哀哉尚饗<lb/>
　　　袁縣尉和叔<lb/>
維淳熈八年嵗次辛丑十月甲辰朔二十三日丙寅廸<lb/>
功郎新江隂軍江隂縣尉廵捉私茶鹽礬兼催綱袁燮<lb/>
謹以清酌之奠敢昭告于故宫使直閣禮部先生吕公<lb/>
<pb n="KR4d0232_WYG_039-30b"/>
之靈嗚呼昔在先正徳業崇大施及後昆典刑斯在公<lb/>
生相門卓爾不羣思大其家無忝前人氣貎温然天與<lb/>
渾璞有是資禀而力于學其學維何源流㑹通磅礡萬<lb/>
古叩之不窮浩然溟澥靡物不容喜愠不形潜養之功<lb/>
其大無際中有至精辨析儒釋正塗坦平經綸斯世有<lb/>
綱有目成法具存古道可復茫茫土宇豈無才士孰如<lb/>
夫子兼有衆美帝曰汝賢萬人之英官之虞庠登之著<lb/>
庭忠言造膝虚已樂聽俾賛邦禮大猷是經帝方鄉之<lb/>
<pb n="KR4d0232_WYG_039-31a"/>
俄以疾聞爰寵其歸中祕是直曽未幾年亟復舊物志<lb/>
不可奪遂其優逸猶能講明為後學則善類惓惓日俟<lb/>
康復一朝千古憖遺則弗嗚呼哀哉四海師資凋零無<lb/>
幾夫孰謂公亦止於此百爾君子誰不痛傷矧我晚學<lb/>
屢升其堂我昔求友自謂有得一瞻徳容茫然自失有<lb/>
懐誨言敢不銘刻聞公之䘮欲慟其帷力不逮心顔厚<lb/>
忸怩英風偉度今其何之聞之古人死而不亡千載而<lb/>
下猶有耿光我雖憃冥尚自努力期于有成以報公徳<lb/>
<pb n="KR4d0232_WYG_039-31b"/>
薄奠一觴姑寓逺誠遐想聲容有淚如傾嗚呼哀哉尚<lb/>
饗<lb/>
　　　俞縣丞兼善<lb/>
維淳熈八年嵗次辛丑十月甲辰朔二十有三日丙寅<lb/>
從政郎新台州天台縣丞俞亨宗謹以清酌庶羞之奠<lb/>
敬祭于故直閣郎中先生之靈嗚呼天之生大賢也不<lb/>
數其生大賢天固有意於斯時惟先生之降才得天粹<lb/>
之純徽悟成性之正大造學術之精㣲發㣲言之淵藴<lb/>
<pb n="KR4d0232_WYG_039-32a"/>
昭聖道之光輝紛百氏與諸史胥極深而研幾下帷受<lb/>
業千里師資出入朝廷善類焉依凡一善與一能必曲<lb/>
成而樂推譬如營九層之崇臺巋廣愽乎其為基嗟百<lb/>
年之幾見真一代之元龜謂天既以斯文而付之必以<lb/>
平治而屬之夫何位不登於三事夀不究於期頥用方<lb/>
俶而俄疾將有瘳而遽萎山頽梁壊天不憖遺嗚呼先<lb/>
生逝矣舉世悲思不可復見矣然而音容雖寂而緒言<lb/>
餘論可繹可思精爽猶在而髙風勁節可仰可師雖民<lb/>
<pb n="KR4d0232_WYG_039-32b"/>
之無禄䘮我哲人而其不死者固未嘗或虧亨宗頃繇<lb/>
闗宴獲親色辭宦學金華實教載之道無間於精粗理<lb/>
必析於毫釐從根荄而芽孽非先生而其誰屬去嵗之<lb/>
云暮亟問安於講帷誨諄諄而益切惨不樂乎言歸曾<lb/>
别日之幾何忽訃音之逺馳悵卒業之永已竟中道而<lb/>
莫追寫此心而往奠潸涕淚而淋漓嗚呼天之生大賢<lb/>
也乃止於斯尚饗<lb/>
　　　李縣丞深卿<lb/>
<pb n="KR4d0232_WYG_039-33a"/>
維淳熈八年嵗次辛丑十月甲辰朔二十七日庚午門<lb/>
生從事郎新紹興府新昌縣丞李泳敬以香茗之奠敢<lb/>
昭告于近故宫使直閣郎中先生吕公之靈嗚呼先生<lb/>
之學如五緫龜山輝淵媚溢為文辭世所推者第衡氣<lb/>
機孰知先生何有於斯廼其醖籍萬頃之波澄之不清<lb/>
湼而非緇雖親與昵莫得而窺惟誠與敬得自天姿加<lb/>
之力學益睿于思心凝形釋與道委虵四世一轍源流<lb/>
可推顯㣲本末一貫無遺仕行其義寜計崇庳亦既行<lb/>
<pb n="KR4d0232_WYG_039-33b"/>
可羞於詭隨駸駸進擢倐焉呼醫帝亦念公安否是咨<lb/>
相業之傳百未一施胡不憖遺入輔龍墀否則眉夀後<lb/>
覺所資推明聖學力疾忘疲問字填門講論孳孳任重<lb/>
道逺萬化莫移業之所就春秋及詩書猶未竟廼止于<lb/>
兹嗚呼哀哉泳生何幸親見紫芝愽我約我戒以多岐<lb/>
薄宦北來尚蘄摳衣舟移夜半廼哭靈輀嗟嗟前輩晨<lb/>
星稀㣲南軒往矣公又其萎斯文疇主後死疇依道之<lb/>
不行世不我知如二先生豈不逢時帝方簡在天則奪<lb/>
<pb n="KR4d0232_WYG_039-34a"/>
之嗚呼痛哉尚饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_039-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊集附録卷二<lb/>
</p>
<p>
</p>
  </div>
</body>
</text>
</TEI>
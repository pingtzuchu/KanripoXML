<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊别集卷八</head>
    <p>
<pb n="KR4d0232_WYG_023-1a"/>
欽定四庫全書<lb/>
　東萊别集卷八　　　　宋　吕祖謙　撰<lb/>
　　尺牘二<lb/>
　　　與朱侍講<hi>元晦</hi>
某哀苦待盡無足言者日用間比向來頗似不甚怠而<lb/>
工夫亦知可向前無銷沮徘徊之意但索居獨學殊少<lb/>
講貫殊自懼耳引辭曽得報否不為己甚之義恐亦須<lb/>
玩索耳令嗣到此半月諸事已定疊朝夕潘叔度相與<lb/>
<pb n="KR4d0232_WYG_023-1b"/>
切磨勢不容懶某亦數數提督之見令編書疏訓詁名<lb/>
數蓋既治此經須先從此歴過飯後令看左傳舉業已<lb/>
供兩課亦非全無蹊徑但不曽入衆故文字間歩驟規<lb/>
矩未如律令久久自熟矣凡百不須掛念慮周教授語<lb/>
解看得平實有工夫雖章句間時有所疑要是有益後<lb/>
學如所謂譬如登髙勤勤積歩及升其極咸在目中無<lb/>
非實見凡此類様轍殊不差也浙東諸郡秋旱歲事甚<lb/>
可慮閩中不知復何似比聞五夫旁近料理補助已有<lb/>
<pb n="KR4d0232_WYG_023-2a"/>
端緒不知其詳如何頗聞豪右間有旅拒者或不免封<lb/>
倉送郡之類此於時位頗似侵過恐更須於意必兩字<lb/>
上㸃檢伊川荘上散藥謂只做得此等事此意可玩也<lb/>
耳目所接疾痛凍餒惻然動心蓋仁之端至於時位則<lb/>
有所止乃仁之義也莫若擇其可告語者至誠勸率之<lb/>
其不可告語者容養而使之自發足矣就上増添便成<lb/>
意必自葉知根所當加澄治之工也<lb/>
某哀苦如昨令嗣在此讀書漸有緒經書之類却頗能<lb/>
<pb n="KR4d0232_WYG_023-2b"/>
誦憶但程文未入律今且令破三兩月工夫専整頓蓋<lb/>
既欲赴試悠悠則卒難見工也此段既見涯涘則當於<lb/>
經史間作長久課程大抵舉業若能與流軰相追逐則<lb/>
便可止得失蓋有命焉不必數數然也劉子澄已改官<lb/>
部中以近郊祀不給假尚留臨安薛士龍七月後以疾<lb/>
不起極可傷其為人坦平堅决其所學確實有用春來<lb/>
相聚比舊甚虚心方欲廣咨博訪不謂其止此也撫州<lb/>
士人陸九齡子壽篤實孝友兄弟皆有立舊所學稍偏<lb/>
<pb n="KR4d0232_WYG_023-3a"/>
近過此相聚累日亦甚有問道四方之意毎思學者所<lb/>
以徇於偏見安於小成皆是用工有不實若實用工則<lb/>
動靜語黙日用間自有去不得處必悚然不敢安也<lb/>
某哀苦待盡它無足言者示諭懇辭曲折謹即作韓丈<lb/>
書縷縷如來示政恐諸公未必能相體察耳淵源錄外<lb/>
書皆領旦夕即遣人徃汪丈處借書永嘉事迹亦當屬<lb/>
陳君舉軰訪尋當隨所得次第之淵源序次本非晚軰<lb/>
所當渉筆然既辱嚴誨當試草具求教但服制中未嘗<lb/>
<pb n="KR4d0232_WYG_023-3b"/>
作文字須俟來春祥祭後乃可措思也祭禮聞久已裁<lb/>
定因便望錄示幸甚受之課程不輟亦毎督趣之不敢<lb/>
自外也<lb/>
某罪逆不死奄復祥除追慕荼毒益無生意它不足勤<lb/>
齒記懇辭不知曽有報否政恐未必得通然以目下時<lb/>
義論之亦只得靜待順聽也受之近一兩次作義方有<lb/>
意思更整頓數月須見次第矣士子登門者想不乏亦<lb/>
有篤實可望者否某竊謂學者氣質各有利鈍工夫各<lb/>
<pb n="KR4d0232_WYG_023-4a"/>
有淺深要是不可限以一律政須隨根性識時節箴之<lb/>
中其病發之當其可乃善固有恐其無所向望而先示<lb/>
以蹊徑者亦有必待其憤悱而後啟之者全在斟酌也<lb/>
又徃來講論一問一答謂之無意嚮氣味則不可然歇<lb/>
滅繼續玩歲愒日終難見功須令専心致志絶利源凝<lb/>
聚停蓄方始收得上某自看得頃年悠悠政坐此病故<lb/>
恐誨誘之際不可不知耳向來所諭尤溪所刋一二種<lb/>
書猶未拜賜因便䝉付示為幸<lb/>
<pb n="KR4d0232_WYG_023-4b"/>
某釁逆餘喘遂經除祥荼毒殊鮮生意今歲以韓丈來<lb/>
此舊相聚士子頗多恐其間或有門户訴謁之類自正<lb/>
初一例謝遣掩闗蕭然無復它事但與有志肯為學者<lb/>
數人過從遂得専意讀書入細㸃檢欠闕鹵莽處甚多<lb/>
向來悠悠真是為己不切耳然既徃者追計何益繼自<lb/>
今當勉自鞭䇿庶㡬日用間不至虚過惟望時賜箴警<lb/>
乃幸比看胡文定春秋傳多拈出禮運天下為公意思<lb/>
蜡賔之歎自昔前軰共疑之以為非孔子語蓋不獨親<lb/>
<pb n="KR4d0232_WYG_023-5a"/>
其親子其子而以堯舜禹湯為小康真是老𣆀墨氏之<lb/>
論胡氏乃屢言春秋有意於天下為公之世此乃綱領<lb/>
本源不容有差不知嘗致思否<lb/>
某祥祭又復改月追慕荼毒無復生意數日前携受之<lb/>
及兩舎弟過墳旁十數里至小菴中在瀑泉之下山水<lb/>
雄峻人迹罕到耳目清淨殊可繙閲也自春初謝遣生<lb/>
徒應接既簡遂得専意讀書亦漸似靠實但相逺未得<lb/>
質正咨請為恨耳所喻致知克己不可偏甚善前此多<lb/>
<pb n="KR4d0232_WYG_023-5b"/>
見友朋毎校量義理而於踐履處少㸃檢故發裒多益<lb/>
寡之論然要如來喻廼完粹耳吳材老之説就解論語<lb/>
上看則有味原其所發則渠平生坐在記誦考究處故<lb/>
凡見何必讀書之類辨之必力其發亦自偏也揀擇時<lb/>
文雜文之類向者特為舉子輩課試計耳如去冬再擇<lb/>
四十篇正是見作舉業者明白則少曲折輕快則欠典<lb/>
重故各舉其一使之類為耳亦别無深意今思稽其所<lb/>
敝誠為至論此等文字自是以往决不復再拈出非特<lb/>
<pb n="KR4d0232_WYG_023-6a"/>
訒其出而已也禮運誠是展轉附益之差但胡氏以此<lb/>
為綱領則可疑耳學記中庸集解及它石刻皆領學記<lb/>
所論甚正但序述縣尹語言微似過重<hi>若深造自得等語</hi>雖曰<lb/>
文字之常然聞石子重乃篤志於學者吾人分上所以<lb/>
相期正當損飾就實耳大抵論義理談治道闢異端則<lb/>
不當有一毫囬避屈撓至於説自已及著實朋友只當<lb/>
一味斂縮時義與工夫皆當然也集解序引指出髙竒<lb/>
等弊極有益但李翺似不足言而哀公問政以下六章<lb/>
<pb n="KR4d0232_WYG_023-6b"/>
雖載在家語皆同時問答之言然安知非子思裁取之<lb/>
以備中庸之義乎有未然處望見教<lb/>
某荼毒吥死遂經吉祭摧傷之餘形神可想初擬少定<lb/>
丐祠今猶復宿留也雖生業甚尠然比來伏臘調度損<lb/>
之又損所求於世者益寡若得免與之相聞則大善耳<lb/>
塊處為學殊無進益差自慰者亹亹向學之意頗似勝<lb/>
前而日用間甚知難亦却不至疑沮自此庶㡬箴誨不<lb/>
為虚辱游從間亦有三數人志尚資稟甚可望政坐譾<lb/>
<pb n="KR4d0232_WYG_023-7a"/>
薄無以發之用力於平易明白而時警䇿之古法政如<lb/>
此講論之際不敢不推此意也外書淵源錄亦稍稍裒<lb/>
集得數十條但永嘉文字殊未至亦屢督之矣弟子職<lb/>
女戒温公居家儀甚有補於世教往在嚴陵刋閫範亦<lb/>
是此意但不若此書之徑直所恵兩秩皆弟子職而女<lb/>
戒都未之領不知亦有刪削否如和叔妹章句語蓋多<lb/>
有病也<lb/>
竊承遜牘再上竟遂奉祠之請雖易退之風足以興起<lb/>
<pb n="KR4d0232_WYG_023-7b"/>
薄俗然善類為國長慮者蓋莫不憮然自失也某屏居<lb/>
方幸藏拙諸公竟不見置真所謂舎蘇合而取蛣蜣之<lb/>
轉者但反覆思惟終不可解之説不免一往供職往者<lb/>
臨安兩年遇事接物或躁率妄發而失於不思或委曲<lb/>
求濟而失於不直大抵誠意淺薄将以動人悟物而手<lb/>
忙脚亂出位踰節處甚多憂患以來雖知稍自懲艾而<lb/>
工夫緩慢向來病痛猶十存四五今復遽從事役夙夜<lb/>
自懼未知所措素荷愛予教誨之厚敢望痛加砭治以<lb/>
<pb n="KR4d0232_WYG_023-8a"/>
警發不逮至望至望受之相處累年深愧無所裨益某<lb/>
既徃臨安隨分有職事恐講論濶踈故不欲携行只今<lb/>
遷過叔度書院不知令且歸侍旁唯復尚留婺一聽裁<lb/>
處也某近嘗到㑹稽李伯諌數次聚話祖述李周翰之<lb/>
説不可復回其所攻排伊洛諸説亦皆初無可疑者自<lb/>
是渠考之不詳耳報状中見辭免文字藹然甚得告君<lb/>
之體聞上意甚惓惓且欲除職却是諸公不承領兩日<lb/>
後復将上則令少緩當時此命若下雖無可受之義但<lb/>
<pb n="KR4d0232_WYG_023-8b"/>
人主尊鄉賢者蓋盛徳事惜乎不使天下聞之耳名髙<lb/>
責深重之主眷此地位政未易居惟覬深圗所以進徳<lb/>
修業慰答上下之望某旦夕為之官計度郊前可到輦<lb/>
下廹行作此留叔度處附逹它未暇及<lb/>
某到都輦已将兩旬一番醻酢粗定但徽錄已逼進書<lb/>
而其間當整頓處甚多自此即屏置它事専意料理所<lb/>
幸院長及同僚皆無齟齬但期限極廹纔能訂正其是<lb/>
非不至倒置而已其它繁蕪舛誤皆力所不及也諸<lb/>
<pb n="KR4d0232_WYG_023-9a"/>
公蓋有區區之意隨事補益亦時有之第於清原正本<lb/>
處欠工夫故毎毎倍費曲折而左支右梧之不暇耳受<lb/>
之前書已嘗拜稟不知且留叔度及舎弟處或令歸侍<lb/>
旁惟所裁處也深居玩養想日益精邃有可發藥望時<lb/>
賜誨示<lb/>
某供職亦既踰月以史事期限廹促殊無少暇它亦不<lb/>
足言者中間受之之歸聞以尊嫂屬疾其行頗速後來<lb/>
詢訪自建寜至者多云疾勢不輕方作書問范伯崇區<lb/>
<pb n="KR4d0232_WYG_023-9b"/>
區不能無憂不知已有退證否前此便中辱書賜非忠<lb/>
告之深何以及此某自抵此於當涂諸公無所親疎蓋<lb/>
鄙見偶與來教所慮政合目前善類單寡若又㨂退恐<lb/>
益孤危耳今因黄丞行略此附拜起居未繇㑹晤敢乞<lb/>
厚為斯文䕶重<lb/>
歲前黄仲本行既上状矣是時雖聞尊嫂音問不佳而<lb/>
未得的報故不敢拜慰近舎弟轉致誨字乃知所傳不<lb/>
虚累日悵怏不能自釋也示諭明白勁正誠中近歲諸<lb/>
<pb n="KR4d0232_WYG_023-10a"/>
人之病蓋所謂委曲将䕶者其實夾雜患失之病豈能<lb/>
有所孚格到此兩月此等議論盈耳塞胸忽聞至論心<lb/>
目洗然為之開明也某輪對初謂在三四月間近乃知所<lb/>
謂閤門舎人亦輪對班序在下如此則須迤邐至五六<lb/>
月也鄭自明遷小著亦可見主意未嘗以狂直為忤第<lb/>
人自不肯展盡耳陳君舉已到官近來議論却簡徑無<lb/>
向來﨑嶇周遮氣象甚可喜也<lb/>
某官次粗遣自前月進書後頗有暇日館中無事亦可<lb/>
<pb n="KR4d0232_WYG_023-10b"/>
隨分讀書但浮沈衆中無能短長毎自愧耳對班猶在<lb/>
七八月之間雖不敢不自竭政慮淺薄無以動寤耳有<lb/>
可儆飭者因便毋惜疏示幸甚見應仲説比來復有族<lb/>
婣之䘮亦費料理而孺人塟地猶有所未定今莫皆就<lb/>
緒否人事書問之類亦莫有可簡省者否精神氣力稟<lb/>
賦要有限不可不厚為此道保惜也匆匆作此轉託張<lb/>
元善轉致其遲速未可知故所欲言者不能詳布<lb/>
某到官行且半歲雖職守所及不敢不勉然不過區區<lb/>
<pb n="KR4d0232_WYG_023-11a"/>
綴緝簡牘外此無所闗預低徊隨衆殊以自愧對班猶<lb/>
在兩三月後有可警誨者毋惜詳悉批示不勝願望尊<lb/>
嫂想已得地不知安厝有日否陰陽家説要不足信但<lb/>
得深密處足矣日來書問人事亦少簡否悼亡之後氣<lb/>
血豈無耗損聞尚茹蔬此殊非便切須隨宜肉食以自<lb/>
輔養也<lb/>
　史丞相來日渡江将迎又一番擾擾也日來可與晤<lb/>
　語者益少蓋在此風俗中立脚不牢者往往波蕩僅<lb/>
<pb n="KR4d0232_WYG_023-11b"/>
　餘三數人又皆力弱不足為軒輊耳<lb/>
某官次粗遣無足言者對班不出數十日間愚慮之所<lb/>
及者敢不展盡政慮誠意淺薄無以感動耳囬互覆藏<lb/>
徒為﨑嶇决無所益此病久已知之矣史事以文籍不<lb/>
備闕遺處極多但是非邪正所繫不敢草草也李儀曹<lb/>
所論文格竟為羣議所屈大抵習俗移人之深毎事扞<lb/>
格類如此殊可嘆也塟地已有定卜安厝莫須有期莫<lb/>
若隨分蚤了為善近事邸報中當得之章辰州歸偶值<lb/>
<pb n="KR4d0232_WYG_023-12a"/>
政有一畨出入犇走無少暇畧此附承起居它祈以時<lb/>
厚為斯文䕶重<lb/>
某冗食三館比又冒著作之命益重愧畏鉛槧事業雖<lb/>
粗不廢但此外無一毫補益耳日來善士間有一二還<lb/>
班列進對者亦時聞昌言但力微勢弱終莫能有所軒<lb/>
輊此憂國者之所深慮也桂林以其子病甚殆力請去<lb/>
遂得湖漕遂可出嶺亦是一事劉子澄近䘮其兄甚可<lb/>
念亦嘗通問否聞清湍度夏想為况甚適但或者傳著<lb/>
<pb n="KR4d0232_WYG_023-12b"/>
述探索過苦要須放令閒暇從容為善劉淳叟舊從二<lb/>
陸學今釋褐還鄉専往求教敢望不倦誨誘蓋往歲某<lb/>
為學官與之游處甚久見其有志而質美士人中不易<lb/>
得也近有宣諭付史館謹錄呈天語真王者之言但對<lb/>
揚殊欠語言耳告不必廣示人為幸淳叟到遲速未可<lb/>
必故不及詳布它祈厚為斯文䕶重<lb/>
某官次粗遣邇來同舎例權郎偶占禮曹雖目前文書<lb/>
極簡省然偶有討論便繫典禮責任實不輕也長夏不<lb/>
<pb n="KR4d0232_WYG_023-13a"/>
知愒息何地密庵去山大近嵐霧蒸薄要非可久處之<lb/>
地却是寒泉平曠於度暑為宜耳比得桂林書猶未聞<lb/>
移漕之命計今當出嶺矣書中具道所以箴戒儆厲之<lb/>
意不勝感悚去冬舎弟轉致教賜一一深中膏肓之疾<lb/>
朝夕玩省不敢忘獨所論永嘉文體一節乃往年為學<lb/>
官時病痛數年來深知其繳繞狹細深害心術故毎與<lb/>
士子語未嘗不以平正樸實為先去夏與李仁甫議文<lb/>
體政是要捄此弊恐傳聞或不詳耳前此拜答時匆匆<lb/>
<pb n="KR4d0232_WYG_023-13b"/>
偶不及之非敢忽忘也人苦不自知離羣索居尤易得<lb/>
頽弛惟覬繼此時賜砭治不勝厚幸石子重袁機仲時<lb/>
相見子重已請得般家假七月初當可去此機仲輪對<lb/>
亦只在數月間日來輪對者亦間有正論雖塵露未必<lb/>
能裨益要且得氣脉不斷耳<lb/>
某館下碌碌無足比數但史程限過促又文海未斷手<lb/>
亦欲蚤送官庶㡬去就可以自如以此窮日繙閲它事<lb/>
皆廢毎思往歲所謂范淳夫看忙時書未嘗不欣然獨<lb/>
<pb n="KR4d0232_WYG_023-14a"/>
笑也目前益復不强人意雖私竊懷嫠不䘏緯之慮在<lb/>
事者蹤跡素疎既無繇與之深語從班一二公又復力<lb/>
不迨心滿懷愊塞無所紓寫徒以職在鉛槧猶粗可藏<lb/>
拙然要非所安耳欽夫猶未得長沙書近有兼知鄂渚<lb/>
之命鄉云欲請祠猶未見文字到或傳已索迓吏未知<lb/>
信否今外郡猶可行志苟其子塟畢體力無它且往之<lb/>
官亦自無害也燕居必甚安適中間服餌小誤雖知旋<lb/>
即平瘉調䕶莫己復舊否石子重比方謁告欲還天台<lb/>
<pb n="KR4d0232_WYG_023-14b"/>
而有奉常之遷又須竢一番禮數了乃能就道也<lb/>
某冗食冊府已十閲月空餐亡補徒積愧負對班不出<lb/>
此月下旬雖愚慮所及不敢留藏但慮學識晻昧誠意<lb/>
淺薄不能有損益耳聞纂述甚勤竊謂憂傷之餘且須<lb/>
休養舒適使血氣完復不冝使形神太勞非特衞生之<lb/>
經應爾以進道言之亦須平衍寛暢然後充大長楙也<lb/>
靜江近復䘮耦甚可念請祠已不允若再三申請恐可<lb/>
得也<lb/>
<pb n="KR4d0232_WYG_023-15a"/>
某冗食館下行矣及朞雖職業所及勉自鞭䇿粗不曠<lb/>
廢但目前可告語者極鮮雖私懷嫠不䘏緯之憂無所<lb/>
展布惟竊愧負耳芮氏婣期在歲暮長年甚覺勉强但<lb/>
理不容己也靜江時得書䘮耦後頗無况求去見卻勢<lb/>
須申前請耳<lb/>
近因便拜書當既呈徹恭審分符南康雖未足大慰善<lb/>
類之望然藴積之久小見諸行事亦吾道興起之漸所<lb/>
繫政不輕也去就想有定論某竊謂起家為郡乃前軰<lb/>
<pb n="KR4d0232_WYG_023-15b"/>
常事而軍壘地望不髙無辭卑居尊之嫌逺方事事自<lb/>
如可以行志非此間局促如轅下駒之比前後除目無<lb/>
如此穩貼可受况吾丈平昔惓惓君民之念至深至篤今<lb/>
幡然一起上可以承領朝家善意下可以澤一方之民<lb/>
而出處之義攷之聖賢亦無不合若謂今之州郡不可<lb/>
為則朋友間隨其分量得行其志者亦不少况學力之<lb/>
深徳望之重又在僻逺之地亦何齟齬之慮耶堂帖専<lb/>
納上幸視至秋清不審尊體起居何似亟遣書未暇它<lb/>
<pb n="KR4d0232_WYG_023-16a"/>
及劉樞之亡可為天下痛惜不知旅匶已至里中否張<lb/>
欽夫亦候塟其子即之官矣它惟厚為道義自重<lb/>
　南康見任人趙彦逾已赴召張戒仲復殂乃是見次<lb/>
　者公所以斟酌以小壘相處政欲可受切不須苦辭<lb/>
　若意猶不能已只一辭足矣觀察時義非不可作郡<lb/>
　之時至於再則似長往不來者之為非中道也<lb/>
今早發南康堂帖行方拜書矣適右揆送勑令上納<hi>闕</hi>
俾作書敦勉竊謂前後除目無如此除穩愜然軍壘地<lb/>
<pb n="KR4d0232_WYG_023-16b"/>
望不髙無辭卑居尊之嫌逺方自如無掣肘牽制之患<lb/>
吾丈平昔惓惓君民志念未嘗少忘幡然一起既可以<lb/>
承領朝家美意又可以澤及一方使世少見儒者之效<lb/>
所繫自不輕也善類衰微元氣漓薄稍有萌動政當扶<lb/>
接導養雖如孔孟交際苟善未有不應之者若到官後<lb/>
或有齟齬則卷舒固在我也目前相識作郡粗能行志<lb/>
者不少况學力之深德望之積上下自應孚信亦何齟<lb/>
齬之慮耶若意未能已猶欲自列須令其辭平穩若不<lb/>
<pb n="KR4d0232_WYG_023-17a"/>
允則便宜受命不可至於再也苟懇辭不已紛紛者便<lb/>
以長往不來見處甚者将有厭薄當世之譏使上之人<lb/>
貪賢樂善之意由此少怠亦可惜也匆匆再此布禀它<lb/>
惟厚為道義䕶重<lb/>
某伏䝉疏喻即以逹之當路凡雅志所欲言者悉為啟<lb/>
白而貪賢之意確然莫奪遂以向與劉圭父議者與之<lb/>
商量今不許辭免旨揮與任滿奏事偕下詔㫖既嚴又<lb/>
省往來之勞斟酌得亦曲盡恐當勉强一出以承美意<lb/>
<pb n="KR4d0232_WYG_023-17b"/>
若到官或有齟齬則如陶彭澤翩然賦歸山林之樂蓋<lb/>
未失也若深闗固拒使知吾意之所存無㡬而滔滔之<lb/>
徒便有憤世疾邪之論矣使義果不可出則此等議論<lb/>
本非所計今幸不至此何惜不少逶迤以全大體也劉<lb/>
樞託孤蓋以終身相付暫出年歲間固非所校陳相入<lb/>
對甚忠懇一兩日即之官矣所論東漢末事因便望錄<lb/>
示子澄處雖可轉致然道里繚繞未能亟見耳密庵事<lb/>
近南安家叔方到即以曲折具禀家叔云已嘗有文字<lb/>
<pb n="KR4d0232_WYG_023-18a"/>
拜託一面别擇僧令舎弟納去不知已到否鄭自明力<lb/>
琢磨之甚善渠比之流軰却無脂韋顧惜意思但失在<lb/>
不學儻自此能用力蓋未可量也張欽夫亦兩月不收<lb/>
書當是道中不暇耳遞中略此附問它祈為道義自厚<lb/>
某冗食館下秋毫無補日惟愧慄不允之命既下又許<lb/>
徑之官恩意既隆厚而所以相處者商量亦得曲盡揆<lb/>
又云已自親作書相勉甚詳竊謂仲尼不為已甚恐須<lb/>
勉為一起以承領上意况今陳相為帥丁子章潘徳夫<lb/>
<pb n="KR4d0232_WYG_023-18b"/>
皆素相慕用王齊賢顔魯子亦士類也到郡想别無齟<lb/>
齬若隨分可少蘇疲瘵使世見儒者之效於斯文非小<lb/>
補也苟確然不反却恐似長往不來一偏之行而異意<lb/>
者轉益紛紜切乞深入思慮為幸近潘鹽劾南康簽判<lb/>
遷延不發迓吏并乞催趣赴任皆得㫖揮今再以堂帖<lb/>
拜納度此事勢雖雅志倦於應接恐須勉强到官若果<lb/>
不可為則引疾丐祠却是熟事甚易為力若或再辭或<lb/>
道中俟命則此間未必有相察者轉見牢攘也想髙明<lb/>
<pb n="KR4d0232_WYG_023-19a"/>
必深悉此程泰之禹貢圗如欲冩當一面為抄文海近<lb/>
方略成次序止於南渡前蓋不如此則無限斷也俟去<lb/>
取得當即以目錄拜呈以遞中略此拜禀它祈為斯文<lb/>
䕶重<lb/>
某伏䝉垂喻固深悉雅意即一一逹之當路而其意確<lb/>
然不移又以已有不許辭免㫖揮不敢再将上遂復有<lb/>
趣行堂帖謹以拜納恐須勉强一至治所若相事勢果<lb/>
不可為則引疾丐祠却是常程事辭免則礙㫖揮到任<lb/>
<pb n="KR4d0232_WYG_023-19b"/>
丐祠則非辭免也又載疾之官亦見奉命之共纔文字<lb/>
到便可得却無今日許多牢攘也况江東帥漕憲鹽皆<lb/>
舊相知或素慕用上下相應當無齟齬或粗可施展使<lb/>
一方之民息肩亦豈小補哉欽夫得書亦以為須一出<lb/>
為善雖去就出處素有定論然更須斟酌消息勿至已<lb/>
甚苟一向固拒則上之人謂賢者不肯為用於大體却<lb/>
有害也程侍郎禹貢圗潘叔昌曽錄得可徑問渠取不<lb/>
然稍暇亦可錄去黄叔張陛辭甚見領略一二年來小<lb/>
<pb n="KR4d0232_WYG_023-20a"/>
小灌溉豈無萌蘖之生但寒者衆耳専介囬謹此拜禀<lb/>
它乞為斯文䕶重<lb/>
論語精義近得本日夕玩繹類聚皆在目前工夫生熟<lb/>
歴然可見與分看甚不同此間學者多欲看而難得本<lb/>
告諭販書者令多發百餘本至此為佳序引中説魏晉<lb/>
及近世講解此意尤好但中間説横渠及伊川門人處<lb/>
如伯夷伊尹與顔曾等語却似筋骨太露耳更潤色令<lb/>
意微而顯乃善蔡子資質在流軰中頗惇厚對䇿病痛<lb/>
<pb n="KR4d0232_WYG_023-20b"/>
前此固嘗面諭之矣委曲之説誠切於近日學者之病<lb/>
計校避就真是私意比看易无妄傳云雖無邪心苟不<lb/>
合正理則妄也乃邪心也益悚然自失因思去嵗給札<lb/>
當時本意欲俟數月間得對展盡厎藴故事事未欲説<lb/>
破縁此囬互却多暗昧處此政易傳之所謂邪心也來<lb/>
教藏頭露影等十數語句句的當敢不虚心敬承繼此<lb/>
如有舊病餘疾切望不可一毫放過痛加砭治乃幸<lb/>
危論駭世清風激時不記曽有此語意與此相近亦不<lb/>
<pb n="KR4d0232_WYG_023-21a"/>
可知恐聽傳或轉了語脉耳然夫子所謂危行言孫與<lb/>
夫孫以出之恐却須深留意蓋隨時如此則處之者如<lb/>
此乃易直之理與囬互避就似不相干不知是否陳同<lb/>
甫近一二年來却翻然盡知向來之非有意為學其心<lb/>
甚虚而於門下鄉慕尤切但渠目下以家事勢未能出<lb/>
兩三年間必専往求益也長沙却常得書亦彼此時有<lb/>
所講論也<lb/>
近麻沙印一書曰五朝名臣言行錄板様頗與精義相<lb/>
<pb n="KR4d0232_WYG_023-21b"/>
似或傳吾文所編定果否蓋其間頗多合考訂商量處<lb/>
若信然則續次往求教或出於它人則雜錄行於世者<lb/>
固多有所不暇辨也<lb/>
致知力行本交相發工夫初不可偏學者若有實心則<lb/>
講貫玩索固為進徳之要其間亦有一等後生推求語<lb/>
句工夫常多㸃檢日用工夫常少雖便略見仿髴然終<lb/>
非實有諸已也黙而成之不言而信存乎徳行訓誘之<lb/>
際願常存此意夫子教人亦有可以語上不可以語上<lb/>
<pb n="KR4d0232_WYG_023-22a"/>
之别如堅確有志實下工夫者自當使之剖析毫芒精<lb/>
講細論不可留疑如初基乍入者似未可遽示之所見<lb/>
未到之理却恐其輕看了也然亦非謂使之但力行而<lb/>
以致知為緩但示之者當循循有序耳<lb/>
諧俗以自便有此病痛者滔滔皆是談空以為髙眼前<lb/>
却不多見蓋異教桀黠者皆盡而士人多墮在苟且委<lb/>
靡鮮有能自開户牖者今所患者吾道之未明而異端<lb/>
則非如向時之熾然也<lb/>
<pb n="KR4d0232_WYG_023-22b"/>
淵源錄事書藁本復還納此間所搜訪可附入者併錄<lb/>
呈但永嘉文字屢往督趣猶未送到旦夕陳君舉來當<lb/>
面督之也淵源錄其間鄙意有欲商搉者謹以求教大<lb/>
抵此書其出最不可早與其速成而濶略不若少待數<lb/>
年而粗完備也汪丈説髙抑崇有伊洛文字頗多皆其<lb/>
手澤故子弟不肯借人已許為宛轉假借若得此則所<lb/>
増補者必多推此類言之則毋惜更搜訪為善只如語<lb/>
孟精義當時出之亦太遽後來如周伯忱論語横渠孟<lb/>
<pb n="KR4d0232_WYG_023-23a"/>
子等書皆以印板既定不可復増此前事之鑒也横渠<lb/>
集續收者本欲便刋以近得張丈書復尋得一二篇俟<lb/>
其送至乃下手此亦開板太遽之失也<lb/>
某病體萎痺雖無加損却無它撓為况亦甚安適也張<lb/>
五十丈遂至於此痛哉痛哉聞時適方飯驚愕氣通手<lb/>
足厥冷㡬至委頓平生師友間可以信口而發不須㨂<lb/>
擇只此一處爾祭文謹錄呈雖病中語言無次序然却<lb/>
無一字装㸃做造也丐祠復不允勢難再煎廹諸公又<lb/>
<pb n="KR4d0232_WYG_023-23b"/>
目前亦無大齟齬可决去就莫若暫為小安計整頓郡<lb/>
事為義其詳口授舎弟拜禀它乞厚為道義䕶重<lb/>
降付後省之説必是虚傳此間却不聞也尋常條陳利<lb/>
害文字乃送後省看詳若深於此者有時或宣付宰執<lb/>
略看即復進入少有付外者似聞揆及新叅皆常於榻<lb/>
前調䕶以近例觀之縱使無人調䕶亦不至有它甚不<lb/>
相諒者不過以為好名耳比得檢正舅氏書云嘗得來<lb/>
教微及有所建白之意如舅氏之靜密固自無害萬一<lb/>
<pb n="KR4d0232_WYG_023-24a"/>
於其他親舊書亦復及之則非密贊聰明<hi>闕</hi>以俟命之<lb/>
意至於播揚招悔吝尚所不論繼此望深以為戒也交<lb/>
印之後既不過三季若郡中别無大齟齬不若安心為<lb/>
之整頓郡計俟終更還家然後請祠最為穩當鄭景望<lb/>
自寜國歸過此渠亦是未滿前年歲間不曾通政府書<lb/>
直至細滿亦無問此法自可用也保養姦兇以擾善良<lb/>
固君子之所恥要當無忿疾之意乃善詩云豈弟君子<lb/>
民之父母須使人入境問俗便覺此氣象若雪霜勝雨<lb/>
<pb n="KR4d0232_WYG_023-24b"/>
露則不可也陸子靜近日聞其稍回大抵人若不自欺<lb/>
入細着實㸃檢窒礙做不行處自應見得渠兄弟在今<lb/>
士子中不易得若整頓得周正非細事也受之所謂建<lb/>
家廟初不能備廟制但所居影堂在堂之西邊位置不<lb/>
當又去人大近不嚴肅㕔之東隅有隙地前月下手一<lb/>
間兩厦頗髙㓗秋初可斷手作主只依前所示祭儀中<lb/>
制度時祭及朔望薦新之類亦隨力就其中撙節耳宗<lb/>
法春夏間嘗令諸弟讀大傳頗欲略見之行事其條目<lb/>
<pb n="KR4d0232_WYG_023-25a"/>
未堪傳家間與叔位同居向來先人以先叔久病之故<lb/>
盡推祖業畀之後來看得兩位藐然却無係屬處今年<lb/>
商量兩位隨力多少樁辦一項錢共祭祀賔客等用令<lb/>
子弟一人主之今方行得數月須俟數年行得有次序<lb/>
條目始可定也受之近日漸解事性氣方亦减同舎間<lb/>
及渠家上下皆稱之殊可喜也伊川和靖墨蹟已刋向<lb/>
聞刋康節詩因便求一本某近日看書甚少毎早飯後<lb/>
却不復繙閲如詩方整頓到車攻蓋毎日只理㑹一章<lb/>
<pb n="KR4d0232_WYG_023-25b"/>
或兩章可見其少也新簽聞是士龍宗族往時却不曽<lb/>
見士龍説及不知其人如何周子充入叅雖不能大有<lb/>
所正度亦必時有微益尋常病中不曾特作臨安書俟<lb/>
渠或有書來自當盡誠告之也定叟以䘮事請祠差慰<lb/>
人意因書望時有以啟告之父兄擔子雖不易承當若<lb/>
隨分數勸得些少於渠門户非小補也王信伯集初謂<lb/>
印板所刋必多此數篇則舊固見之矣今復還去<lb/>
丐祠雖未惬雅志然諸公不欲賢者家食雖未必由𠂻<lb/>
<pb n="KR4d0232_WYG_023-26a"/>
然亦善意也但有畏不能容賢者之謗比之全不分皂<lb/>
白者亦有間矣張荆州病中請祠亦有苦勸當塗令從<lb/>
其請者亦以向來之嫌畏人議論不能容之遂堅不肯<lb/>
從但作帥與小軍壘不同但須内外至誠相與首尾相<lb/>
應廼不誤事既非心相與則自有首尾衡决處如來教<lb/>
數條皆是也符節在身不得擅去此所以憂而至於病<lb/>
病而至於死毎誦量而後入不入而後量之語為之泫<lb/>
然至於南康地既非要害民又非浩穰雖事之不如人<lb/>
<pb n="KR4d0232_WYG_023-26b"/>
意處固多然無旦夕立至之憂若且耐煩忍垢拊摩疲<lb/>
民苟稍成頭緒子重繼之必能遵守使一方之民小小<lb/>
休息亦不為無補也今去終更纔半年餘耳交印後身<lb/>
便自由惟吾志所欲無不可者或未終更别有除改半<lb/>
道引疾而歸亦甚省力陸子壽前日經過留此二十餘<lb/>
日幡然以鵝湖所見為非甚欲著實看書講論心平氣<lb/>
下相識中甚難得也近因荆州之赴深思渠學識分曉<lb/>
周正如此而從游之士往往不得力記得往年相聚時<lb/>
<pb n="KR4d0232_WYG_023-27a"/>
雖未能盡領解渠説話然覺得大段有益不知其它從<lb/>
游者何故廼如此蓋五十丈不能察人情虚實必如某<lb/>
之専愚無它其教誨廼有所施耳若胸中多端者雖朝<lb/>
夕相處未必能有益也中庸論盡已之性又繼之以盡<lb/>
人之性盡物之性工夫無窮如此此豈追往事亦要髙<lb/>
明深勉之耳五十丈所作濓溪祠堂記告粧褫一本送<lb/>
示欲掛壁間觀省耳親舊間多相勉撤去書冊固知此<lb/>
理但舊所偏嗜未能頓去近亦十减五六矣如時文却<lb/>
<pb n="KR4d0232_WYG_023-27b"/>
不曾與人看受之在此作課亦只是舎弟軰為之㸃檢<lb/>
也<lb/>
某病體夏中粗無它雖深風逺痺非藥石所能料理然<lb/>
神氣漸似完固杜門養靜亦殊有味也奏對出於忠憤<lb/>
懇切固不可遏上容受讜言亦不以為忤但以鄙見言<lb/>
之不若積此誠意當其可而發乃深厚有力爾張五十<lb/>
丈祭文前月已見初本今又復領後篇精義至到讀之<lb/>
令人泫然不惟痛逝者之不可作又竊以窺任道之志<lb/>
<pb n="KR4d0232_WYG_023-28a"/>
屹然益堅幸甚願言勉之使𢎞大平粹則見諸行事垂<lb/>
諸方冊皆可以為後學模轍吾道之幸也大抵禀賦偏<lb/>
處便使消磨得九分觸事遇物此一分依前張王要須<lb/>
融化得盡方可爾來喻所謂未得力恐只是用力猶未<lb/>
至耳自己工夫𦂳切則游從者聽講論觀儀容所得亦<lb/>
莫不深實矣不識髙明以為如何白鹿洞記摹刻精甚<lb/>
但淺陋無所發明秖増愧怍它石刻皆已領盛熱不能<lb/>
多作字謹口授舎弟拜稟它祈為斯文崇重<lb/>
<pb n="KR4d0232_WYG_023-28b"/>
稍不上記政劇傾仰伏辱手教并墨刻不勝欣懌旱勢<lb/>
甚廣不知封内近得雨否荒政措畫次第無所不用其<lb/>
極尋常小郡患於叫喚不應如南康今日事體則不然<lb/>
苟為民而屈至誠懇惻無疑外入細商搉使彼可從自<lb/>
應有濟但恐辭氣勁厲在事者便謂欲獨為君子愈扞<lb/>
格不可入爾其它皆髙明所洞達獨此説似可為獻也<lb/>
再祭張五十丈文本以告逝者復何所嫌苐不必示不<lb/>
知者爾前書拜稟蓋謂世衰道微正欠人擔荷此事幸<lb/>
<pb n="KR4d0232_WYG_023-29a"/>
而有之唯願其進徳脩業日新又新使學者有所矜式<lb/>
而已非於此有所疑也示喻自反深切益令人歎服當<lb/>
仁不讓檢身若不及兩句初不相妨堅任道之志而致<lb/>
細察之功乃區區所望也新叅非無惓惓之意但病在<lb/>
力不足往年相聚論之熟矣比因答書亦嘗詳告之政<lb/>
恐未必能有益也<lb/>
受之日來儘解事唯是志鄉非它人所能與毎相見亦<lb/>
未嘗不盡區區也某病體只如故但無求痊望愈之心<lb/>
<pb n="KR4d0232_WYG_023-29b"/>
度歳月却不覺費力省思慮之戒敢不佩服尤延之説<lb/>
祭文極是蓋當時傷感之意多自應廹切耳詩説止為<lb/>
諸弟軰看編得詁訓甚詳其它多以集傳為据只是寫<lb/>
出諸家姓名令後生知出處唯太不信小序一説終思<lb/>
量未通也其它受之當能道已詳語之矣餘乞為道毖<lb/>
重<lb/>
某病倦稍不上状惓惓苐有傾鄉疚心荒政聞極勞瘁<lb/>
然到得措畫不行求牧與芻而不獲便有歸諸其人之<lb/>
<pb n="KR4d0232_WYG_023-30a"/>
義不必耗損神氣所繫殊不輕也一月前得原伯舅氏<lb/>
書政府許求祠已専奉報想久已入文字如不遂請而<lb/>
郡中漸可枝柱為飢民小留亦君子之志也但報状中<lb/>
猶未見得請何耶某病體只如舊但近嘗發痁又加疲<lb/>
薾爾昨日忽被堂帖還故官病廢如此尚未能出門户<lb/>
况仕宦乎但虚煩除書為愧爾聞臨安知舊皆知其不<lb/>
能就特揆欲以示善意一兩日自列乞依舊奉祠計必<lb/>
見聽也舊從學毛大方仲益往視其弟因欲請見此子<lb/>
<pb n="KR4d0232_WYG_023-30b"/>
和易知自愛却可與語也匆匆未能它及向寒惟祈斯<lb/>
文毖重<lb/>
某稍不聞問政此傾鄉受之來辱手教且能道近况之<lb/>
詳極以為慰荒政既粗可枝梧又諸公略相應副曰無<lb/>
辭求去只得為民少屈以須終更也某痁疾方安尋被<lb/>
除目不免親作數字懇政府甚覺疲倦所幸相諒既見<lb/>
聽矣但専聞猶有叅議官指揮病中亦何縁赴得又須<lb/>
費一畨書札也陸子壽不起可痛篤學力行深知舊習<lb/>
<pb n="KR4d0232_WYG_023-31a"/>
之非求益不已乃止於此於後學極有所闗繫也痛痛<lb/>
張五十丈遺文告趂郡中有筆力早寫一本見示極所<lb/>
渇見不必待編定亦不以示人方其無恙時謂相見之<lb/>
日長都不曾抄錄今乃知其可貴重也言之涕下手倦<lb/>
不能多及向寒惟為道義自重<lb/>
某方作書畢劉平父轉教賜謹悉尋常雖未嘗預此事<lb/>
以吾丈之委屬劉樞之賢敢不盡力但目前未有其人<lb/>
年歲間儻見有可者當闗白也近有建昌士人陳剛正<lb/>
<pb n="KR4d0232_WYG_023-31b"/>
已相訪種種皆與人合十年來所未見也工夫淺深自<lb/>
是渠事大㮣只是當耳渠今冬來春為五夫之行如此<lb/>
等人方始不枉與説話也<lb/>
某手凍未及拜書祠官幸已得請自此遂可奠枕矣解<lb/>
組不逺至時趣子重來合符而歸最為上䇿切不須求<lb/>
祠恐諸公意不過别有除改却是自引惹也<lb/>
便中伏領教字殊以慰懌前日見邸報江西之命聞尚<lb/>
有兩政闕足可優游求志想甚稱愜也某病體萎痺雖<lb/>
<pb n="KR4d0232_WYG_023-32a"/>
不復可料理然意緒日日增勝觀書亦粗有味舊來寛<lb/>
弛昏惰之病似漸刋落今方可奉承誨藥而疾病又錮<lb/>
而留之徒鄉風浩歎而已前歲問疾之諾目下雖非其<lb/>
時它年終覬踐言也陸子靜留得㡬日講論必甚可樂<lb/>
不知鵝湖意思已全轉否若只就一節一目上受人琢<lb/>
磨其益終不大也大抵子靜病在看人而不看理只如<lb/>
吾丈所學十分是當無可議者所議者只是工夫未到<lb/>
爾在吾丈分上却是急先務豈可見人工夫未到遂并<lb/>
<pb n="KR4d0232_WYG_023-32b"/>
與此理而疑之乎某十年前初得五峯知言見其間滲<lb/>
漏張皇處多遂不細看病中間取繙閲所知終是端的<lb/>
向來見其短而遂忽其長政是識其小者爾子靜許相<lb/>
訪終當語之也長沙之行須寄徑新治不知不以為嫌<lb/>
否定叟書漫納去書中欲求五峯皇王大紀及正蒙内<lb/>
篇若只遣人行亦乞附行也受之挈家歸五夫匆匆上<lb/>
布渠近來漸解事性氣亦减已是人家佳子弟但志業<lb/>
未甚立此乃擇師不審之咎一味悚側而已它祈厚為<lb/>
<pb n="KR4d0232_WYG_023-33a"/>
道義毖重<lb/>
某比因南康人行拜状當既呈徹承聞有令妹之戚手<lb/>
足之重何以堪任唯覬勉自開釋至扣至扣乍還田廬<lb/>
釋簿領之勞為况必甚安釋病廢無繇陪侍猶恃問疾<lb/>
之約賴以自寛耳毛椽所附手教已領此郎舊雖相從<lb/>
作舉業不登門久矣它祈為斯文毖重<lb/>
　受之乍别甚思念辱書及竹紙皆收通鑑綱目且錄<lb/>
　兩漢以上送示只要大字<hi>注不須</hi>字數亦不多也<lb/>
<pb n="KR4d0232_WYG_023-33b"/>
某不聞動止惓惓第劇尊仰代者必如期合符計程當<lb/>
已達五夫適此梅雨䟦渉亦不至勞頓否某病體雖不<lb/>
復可料理然自去秋稍稍勉習執匕筯繫衣帶入夏來<lb/>
浸覺可牽强飲食衣服遂不須人亦病中一快也心閒<lb/>
無事讀書亦粗似有味但塊然索居無從質正夢寐問<lb/>
疾之語殆以日為歲耳張五十丈遺文想已抄錄得付<lb/>
此介甚幸定叟書不知已附便否匆匆布稟它祈厚為<lb/>
斯文保重<lb/>
<pb n="KR4d0232_WYG_023-34a"/>
　受之未及别書近日不知作何工夫通鑑綱目只欲<lb/>
　傳大字此便回先錄戰國西漢寄示字數亦不多也<lb/>
某病體度暑粗安前書所説著衣喫飯不復仰人其實<lb/>
仰人但是勉强積習僅能執捉自病中言之則稍自如<lb/>
耳若比平人不為快便蓋萎痺已成沉痼非湯劑所能<lb/>
料理也所幸閒中浸有趣俯仰一室極覺安適度去死<lb/>
尚逺未為師友憂讀書雖略有課程如詩解多是因集<lb/>
傳只寫出諸家姓名縱有増補亦秖堪曉童䝉耳大事<lb/>
<pb n="KR4d0232_WYG_023-34b"/>
記以不敢勞力索考有時取編過者看百孔千瘡不堪<lb/>
㸃檢且欲住手再整頓若盡此歲以前須稍見頭緒是<lb/>
時當逐旋錄數段往求教也鄭景望不起極可痛善類<lb/>
凋落如此奈何詹體仁近亦送葵軒論語來比癸巳本<lb/>
益復穩密以此尤欲見晚年論述刋定畢併與元藁送<lb/>
示為幸受之近日肄習稍勤否資質本明爽向來在外<lb/>
舎深居罕出所以悠悠今擇勤苦有志之士與之㳺處<lb/>
必須勉厲也仙洲增勝雖無繇陪談賞然年來屋後花<lb/>
<pb n="KR4d0232_WYG_023-35a"/>
竹成隂隨分亦可自娛猶覬杖屨一臨之也文鑑以趣<lb/>
辦去取不當必多有大悖理處因筆望條示雖不可追<lb/>
改猶得以警省爾匆匆拜稟它祈厚為斯文崇重<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_023-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東莱别集卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集卷四</head>
    <p>
<pb n="KR4d0232_WYG_004-1a"/>
欽定四庫全書<lb/>
　東萊集卷四　　　　　　宋　吕祖謙　撰<lb/>
　　啓<lb/>
　　　代倉部知黄州謝宰執啓<lb/>
㸃近臣之薦牘内愧疎庸佩邊壘之守符外分憂顧俯<lb/>
微躬而怵惕仰洪造以歸依竊觀雲夢之南州素屬江<lb/>
淮之要地黄堂勝槩傳王杜之風流赤壁威聲慕曹劉<lb/>
之雄烈㑹啓恢圖之運實當控扼之衝疏亭障以制襟<lb/>
<pb n="KR4d0232_WYG_004-1b"/>
喉逺烽燧以明耳目輯寧封部儲峙芻粮拊凋瘵而民<lb/>
氣蘇嚴賞罰而士心奮有此數者當求通濟之才豈無<lb/>
他人獨預蕃宣之寄如某者稟資甚薄涉世多竒費日<lb/>
月於簿書窘風霜於郵傳錐處囊而立見自愧無聞金<lb/>
躍冶而不祥益思難進﨑嶇末路踸踔窮途肆法宫軫<lb/>
共理之良而從橐受舉賢之詔遽塵論奏偶成誤墨之<lb/>
蠅濫被選掄豈稱乘轓之鹿叨逾若此報効闕然此蓋<lb/>
伏遇某官名世真儒際天奥學冠壓羣公之表典司大<lb/>
<pb n="KR4d0232_WYG_004-2a"/>
政之元逺至邇安罔間重輕之勢出長入治兼收鉅細<lb/>
之能凡畀付於郡條必參稽於輿誦於何椎鈍亦費陶<lb/>
鎔某敢不力務中行勉求實效措諸事業願師三折肱<lb/>
之醫畏此簡書莫伸九頓首之禮<lb/>
　　　代倉部知黄州謝從官啓<lb/>
岸江之壤條教用希被邊之州憂虞實重曾是迂疎之<lb/>
質膺茲推擇之餘庀事有初撫躬無所竊以填拊凋殘<lb/>
之俗輯寧荒逺之區參稽前聞具載成績衞文大布馬<lb/>
<pb n="KR4d0232_WYG_004-2b"/>
遂至於三千羊祜輕裘田爰開於八百克綏疲瘵於變<lb/>
冨强闕然近世之亡稱邈矣風流之不繼怯者拘小文<lb/>
而牽制誕者張空簿以浮夸井邑荒凉版圖湮墜豈特<lb/>
威權之素奪正唯勞來之不先匪求循吏之能孰還平<lb/>
世之舊如某者秉心椎魯降命竒窮才能不及於中庸<lb/>
名實未加於上位問羊問馬既乏於政聲學箕學裘又<lb/>
頽於世業敢<hi>闕</hi>邇列誤玷薦書嚴虎落以扞城任當禦<lb/>
侮佩魚符而臨衆責在長民合是兩端萃於一已凌兢<lb/>
<pb n="KR4d0232_WYG_004-3a"/>
拜命黽勉効官靖言忝冐之由實出帡幪之庇恭惟某<lb/>
官留意人物盡忠國家樂拔茅連茹之多舉無遺善思<lb/>
采葑下體之畧恕不求全凢宣化以承流必集長而去<lb/>
短故斯孱陋亦玷使令某敢不外飭營屯内齊封部形<lb/>
格勢禁庶成襟帶之勲仁漸義摩敢望袴襦之詠<lb/>
　　　代倉部知黄州通張魏公啟<lb/>
仰夫子之門墻夙有依歸之願瞻元戎之旌纛獲承節<lb/>
制之尊敢以丹誠寓之緗簡恭惟某官佐王碩輔命世<lb/>
<pb n="KR4d0232_WYG_004-3b"/>
真儒先知覺後知傳斯文之正統小德役大德為善類<lb/>
之宗盟扶日轂於慶霄握斗樞於宥府入則贊一日萬<lb/>
幾之務出則專五侯九伯之征震疊龍荒焜煌麟閣處<lb/>
消息盈虛之變適行藏進退之宜肆琴瑟之更張首弓<lb/>
車之聘召獻言申戒避寵就閒羽檄交馳舊疏果符於<lb/>
龜䇿璽書狎至陪都載綰於麟符當虞舜之四巡延晉<lb/>
文之三覲運籌坐勝聚精㑹神錫鈇鉞以撫師總江淮<lb/>
而分陜落氊裘之危膽沸鶡弁之歡謡旗幟精明鼓角<lb/>
<pb n="KR4d0232_WYG_004-4a"/>
讙亮國家再造髙鴻烈於汾陽天地重開翊丕圖於建<lb/>
武冠鈞衡於廊廟下膏澤於幅員若智若愚以禱以頌<lb/>
某荒蕪晚學蹭蹬孤蹤每原念於衰宗嘗屢投於化冶<lb/>
志勤事左心親地疎誤分邊壘之憂幸効轅門之役雖<lb/>
迹遥履舄莫伸罄折之恭然氣激肺肝竊効鍾鳴之應<lb/>
　　　代倉部知池州謝宰執啟<lb/>
考課邊城訖無善狀承流澤國復出洪鈞既諏日以涖<lb/>
官敢寓書而徹聽竊以朝廷之上每以休息生養為心<lb/>
<pb n="KR4d0232_WYG_004-4b"/>
郡邑之間宜以還定安集為事矧池陽之都㑹實江表<lb/>
之要衝如虎如貔旁穆萬屯之聚載芟載柞俯綏千耦<lb/>
之耕承里閭艱食之餘當師旅勞還之後欲畀拊循之<lb/>
任必求通達之材如某者名迹湮微性質固陋偶襲箕<lb/>
裘之緒久安州縣之勞頃佩左符往守孤壘屬遽書之<lb/>
馳騖紛疆事之繹騷顧當地勢之必爭適㑹敵鋒之不<lb/>
至幸終更而去彼荷新渥以來斯爰考唐朝有杜牧把<lb/>
麾之舊其臨秋浦亦齊安解組之餘雖後先遷徙之偶<lb/>
<pb n="KR4d0232_WYG_004-5a"/>
同顧今昔風流之非匹退思僥倖之極盡出陶成之私<lb/>
恭惟某官經緯皇猷彌綸王度權衡有信揣輕重而得<lb/>
宜坏冶無心俾小大而為用近柬周行之彦逺咨共理<lb/>
之良何此孱庸亦容忝冐某敢不蠲除民瘼和輯師屯<lb/>
歌小雅鴻鴈之詩敢忘勞來讀西京循吏之傳益務慰<lb/>
安庶幾一得之愚或有萬分之補<lb/>
　　　代倉部知池州荅教官啟<lb/>
並玉闗而出戍已愧罔功朌銅虎以分符洊膺因任方<lb/>
<pb n="KR4d0232_WYG_004-5b"/>
愧馳書之緩乃䝉墜翰之先伏惟某官心醉六經學闗<lb/>
百氏赫奕詞林之譽從容泮水之遊自幸衰蹤獲聯王<lb/>
事雖費日簿書之末無預師儒然移風俎豆之間冀資<lb/>
郡政風飈載厲燈火可親願益厚於節宣庶導迎於休<lb/>
寵<lb/>
　　　代倉部通吉州交代錢吏部啟<lb/>
州㦸相望夙託門闌之舊擁麾歸覲復承榘矱之<hi>闕</hi>接<lb/>
武有期拊躬載抃恭惟某官德隆民表識貫邦<hi>闕</hi>賾陰<lb/>
<pb n="KR4d0232_WYG_004-6a"/>
陽消長之原極文武弛張之用河山帶礪騂毛傳百世<lb/>
之盟彞鼎烝嘗膰脤襲五王之慶尚矣典章之未替蔚<lb/>
然文獻之可觀早涉要津浸敷華問大邦維屏澤久浹<lb/>
於侯藩太微積星望夙髙於郎位越從閒燕申命拊循<lb/>
衡經律以參稽權恩威而並用魯公報政方當入輔之<lb/>
年楚尹告新其在合符之日某昔勤展對今幸規隨瞻<lb/>
遐躅以益髙䇿羸軀而自愧受雄劇浩繁之責竊有懼<lb/>
焉承漸摩綏輯之餘則知勉矣氣和青律日靖黄堂願<lb/>
<pb n="KR4d0232_WYG_004-6b"/>
毖護於節宣用寧承於眷倚<lb/>
　　　代倉部通吉州胡邦衡侍郎啟<lb/>
避蓋公之舍夙願趨承倚韓子之門尚虞麾斥敢陳尺<lb/>
牘恪布寸誠恭惟某官名冠倫魁學窮根柢貫大忠於<lb/>
日月際浩氣於堪輿早抗危言力扶正論帝臣蹇蹇豈<lb/>
容藜藿之干王道平平忍使荆榛之塞風波萬里金石<lb/>
一心逮鼎鬯之承堯首弓旌而聘尹屹中流之砥柱坐<lb/>
閲頽波澹欲曉之長庚獨髙衆宿浸勞<hi>闕</hi>
<pb n="KR4d0232_WYG_004-7a"/>
　汲直於淮陽未孚輿論見賈<hi>闕</hi>　　　　柬宸𠂻共<lb/>
期三接之餘亟奉四鄰之拜某素深慕用茲幸瞻依秣<lb/>
馬膏車已遡風於墻屏墨筆操牘先展敬於緘縢<lb/>
　　　謝單諫議舉自代啟<lb/>
伏准照牒舉充自代者深嚴諫省未嘗一通竿牘之勤<lb/>
焜燿奏函乃有再出門闌之幸洊膺睠奬彌切兢慙竊<lb/>
以遇合之難古今所共不求而得者始號知己無實而<lb/>
當者亦為欺人雅道浸墮公論益奪材無定品以造請<lb/>
<pb n="KR4d0232_WYG_004-7b"/>
之疎數為賢愚士失常心以薦揚之多寡為輕重舉賢<lb/>
或蔽於私昵冒寵罕聞於自量有開耆英力囘弊習圖<lb/>
雋良於公舉未得其真借光寵於寒蹤以明此意謂其<lb/>
適居逖逺之地偶無營禱之嫌表而出之庶有從者急<lb/>
於諭俗固靡暇於詳求退以省躬亦不容於輕受既辱<lb/>
知於絶望之日輒告病於拜恩之辰如某者質本顓愚<lb/>
學而固滯酬酢未經於世故寧保端方呻吟不出於程<lb/>
文何名該洽乃如恬退尤出虚傳雖潛匿里閭乏臨政<lb/>
<pb n="KR4d0232_WYG_004-8a"/>
涖官之考然參稽嵗月率居憂待次之年凡賁飾於需<lb/>
章悉控陳於前牘<hi>闕</hi>慙圍棘已傷鑒裁之明敢料規蒲<lb/>
重致品題之誤缺然自視稱此實難此葢伏遇某官道<lb/>
峻儒宗望隆壽俊每推賢而揚善將正本以澄源入告<lb/>
謀猷首冠七人之列旁求髦彦衆先三日之瞻曾是孱<lb/>
庸乃叨甄拔某敢不服膺古訓嗣守家傳永思義命之<lb/>
常深警悔尤之發於今日褒揚之語不為空言庶他年<lb/>
進拜之間少無愧色<lb/>
<pb n="KR4d0232_WYG_004-8b"/>
　　　謝陳尚書舉自代啟<lb/>
伏准照牒舉充自代者奏入宸闈當拔豪英之萃名傳<lb/>
朝路乃收固陋之尤共疑鑒裁之明尚有毫釐之誤竊<lb/>
以畧函封牘削之誠而求士款昵之外置門掃階趨之<lb/>
素而垂情簡慢之中在古所難於今殆絶矧列顧問論<lb/>
思之地而統雋髦肅乂之盟前席後車皆一時之盛選<lb/>
東阡西陌多昔歲之雅游曷此需章逮於賤迹論舊則<lb/>
未嘗識面度德則無所取材過而舉之必有謂矣如某<lb/>
<pb n="KR4d0232_WYG_004-9a"/>
者少雖志古長未知方繞斷簡以自封睇崇墉而坐隔<lb/>
弭節燕居之日固願循墻鳴珂法從之辰豈忘投贄始<lb/>
則以孱懦自薄終則以疵賤自嫌閲日月於丘樊迄參<lb/>
辰於屏著縱不獲譴斯焉取知曾謂未承謦欬之音屢<lb/>
借齒牙之論重濡薦剡俯溉枯荄燕馬非生聊示愛竒<lb/>
之意晉貂難續更懷代匱之慙佩寵既隆循涯以懼此<lb/>
蓋伏遇某官提衡清議推轂羣儒遜于稷遜于䕫盍憲<lb/>
虞朝之盛不如農不如圃乃形闕里之謙内切揣量若<lb/>
<pb n="KR4d0232_WYG_004-9b"/>
為稱塞某謹當益堅拙守毋廢初心博求師友之親力<lb/>
探典墳之賾深惟公舉本非私謝之時獨有直躬少答<lb/>
曲成之賜<lb/>
　　　答詹秀才啟<lb/>
束書以出將遂逺遊行卷所施宜於先達曾謂㗳然之<lb/>
几與觀賁若之文伏惟茂才韞積既豐材華方茂江山<lb/>
草木共助發於英辭門户詩書俾盡聞於情話顧慙掃<lb/>
軌虚辱敂闗北海尊空誤墜禰生之刺西江水逺徒懷<lb/>
<pb n="KR4d0232_WYG_004-10a"/>
蒙叟之心<lb/>
　　　答侯秀才啟<lb/>
弭棹款扉已起跫然之喜發函開卷驟觀賁若之文荷<lb/>
意則勤俯躬以怍伏惟茂才先輩久韜賢韞深探詞源<lb/>
琴書徧歴於四方樽俎久陪於諸彦有如孱陋亦未棄<lb/>
捐許其氣義之交告以急難之說退循拙守虚辱好音<lb/>
扣劇孟之門非其任也閉顔淵之戸竊有志焉<lb/>
　　　中兩科謝主司啟<lb/>
<pb n="KR4d0232_WYG_004-10b"/>
問津鄒魯未知經術之淵源學步班揚詎識詞章之統<lb/>
紀揣已初無於一可逢辰乃幸於兼收得之若驚榮不<lb/>
盖愧竊以自昔廣招賢之路若時開入仕之門衆俊朋<lb/>
來烝髦輻集略於始進罔拘流品之濁清考以終身徐<lb/>
待是非之堅定故上無甚重甚輕之弊而下無必貴必<lb/>
賤之人氣俗敦厖風聲醇厚髙弗以此自滿卑弗以此<lb/>
自慚道降質衰辭繁用寡執筆操牘闊視承明之廬躡<lb/>
蹻擔簦平步髙門之地一升俊造之列即為騰躍之階<lb/>
<pb n="KR4d0232_WYG_004-11a"/>
指日而須若償所負雖懷經濟之藴墮在冗散之流抗<lb/>
顔議事為病狂刺口論文為犯分仰望雲漢邈無津涯<lb/>
異意者方痛詆而力排知己者特熟視而竊歎彼此之<lb/>
勢既激怨隙之萌遂形間生英豪大振頽靡鄧攸在晉<lb/>
不去王官而舉孝亷德裕仕唐恥與諸生而從鄉賦夫<lb/>
豈厭清華之選又非避博雅之名察其所存則亦有說<lb/>
蓋欲安常業於夸詡之際抑澆風於奔競之餘示以不<lb/>
爭固將自反惟國朝發進士之舉肆紹聖立宏詞之科<lb/>
<pb n="KR4d0232_WYG_004-11b"/>
屈宋比肩淵騫接袂然觀抑揚之深意少知闔闢之微<lb/>
權柳崇儀素號儒宗晚紓武弁韓黄門奮由世禄嘗主<lb/>
文闈俾於陟降之間莫見厚薄之迹凡名為士當識此<lb/>
心如某者章句謏聞箕裘衰緒信書滯固幾類魯人之<lb/>
皋涉世舒遲殆同齊俗之緩妄睎畯軌輒簉詞場千里<lb/>
驅馳變星霜於郵傳連年膠擾付編簡於塵埃以椎魯<lb/>
僻陋之資加廢忘扞格之久應敵類夏侯之疏畧序事<lb/>
多馬遷之繁蕪敢夢寐於末行矧覬覦於疊中顧淺繆<lb/>
<pb n="KR4d0232_WYG_004-12a"/>
如此其極猶且得之謂竒傑必出於斯亦以疎矣論科<lb/>
目之難尚至鄙賤而益明獨慙駑蹇之蹤上致權衡之<lb/>
誤此蓋伏遇某官典司文柄培養化源為桷為杗坐致<lb/>
羣才之用采葑采菲每思下體之遺旁及孱愚亦容忝<lb/>
冐某謹當服膺古訓尚志前脩書子張之紳力行篤敬<lb/>
鋤不疑之色深戒驕矜<lb/>
　　　除太學博士謝陳丞相啟<lb/>
里閈堙沉久安分守膠庠清䆳驟被詔除夫何逖逺之<lb/>
<pb n="KR4d0232_WYG_004-12b"/>
蹤猶在選掄之數竊以合烝髦於萬㝢課以度程嗣絶<lb/>
學於六經司其訓故名掛成均之屬號為儒者之先於<lb/>
秩雖微所繫實大茍訓迪漸摩之本曾弗玩心則呻吟<lb/>
佔畢之餘焉能塞責厥職升降視人重輕如某者氣稟<lb/>
顓蒙志尚疎闊定交鈆槧不知嵗月之多借助韋絃未<lb/>
覺悔尤之寡每因晏豫竊自揣量惟材謭故不足俎豆<lb/>
英遊惟識眊故不足權衡世變繼以閔憂之積益於寵<lb/>
利之疎于命義而徼求匪惟失已飾庸虚而衒鬻又復<lb/>
<pb n="KR4d0232_WYG_004-13a"/>
欺人徒欲粗試於州縣簿領之間曷敢自通於廊廟鈞<lb/>
陶之上忽冒除書之及罔知拜賜之端意者槩視戚疎<lb/>
曲加誘掖畀教導之任使預懷蕪廢之慚寛奔走之期<lb/>
使尚有討論之暇進之以作其怠緩之以俟其成自視<lb/>
缺然何以領此斯蓋伏遇某官翼宣天縡弼亮皇猷深<lb/>
惟封殖於丕基疇若招徠於羣獻荆金梁鐡貢九牧以<lb/>
並登粤鎛燕函列百工而咸在多取或容於舛誤廣求<lb/>
遂逮於孱愚某敢不紬繹舊聞研思微㫖千年蠧簡儻<lb/>
<pb n="KR4d0232_WYG_004-13b"/>
輸毫髮之勞一世龍門庶答丘山之施過此以往未知<lb/>
所裁<lb/>
　　　通柳嚴州啟<lb/>
奉几杖於雙清久託通家之舊職簡編於半水幸陪屬<lb/>
吏之餘揆日俶裝指期斂板竊以内外學官之設舉選<lb/>
昔均逺近闕次之差流冗今極弊云甚矣議者厭之乃<lb/>
思改命之圖乃下增員之令參其資格既無退絀之嫌<lb/>
賦以餼牽復免滯淹之嘆矧席帡幪之庇曲容鈆槧之<lb/>
<pb n="KR4d0232_WYG_004-14a"/>
寒如某者受性顓愚降材椎鈍晚菘早韭夙屏跡於丘<lb/>
樊朝虀暮鹽偶得官於庠序前顧𤓰期之邈方私家食<lb/>
之安清庶寀於中都占間曹於近甸魏舒襆被固竊自<lb/>
量孫寳請隣夫何不滿重恃睠憐之素預寛曠敗之憂<lb/>
恭惟某官德峻儒宗望隆民表温恭有恪歴夷險以不<lb/>
渝悃愊無華冠蕃宣而獨最每奬成於後輩荷長育之<lb/>
深誠敢意孱庸亦供指顧某趨承惟邇闓懌倍增貢彞<lb/>
禮於緘縢顧慚拙訥遡餘光於棨㦸彌切戰兢<lb/>
<pb n="KR4d0232_WYG_004-14b"/>
　　　通嚴州鄭教授啟<lb/>
宦牒推移闕然覿德郡庠誦說幸矣親仁敢憑竿牘之<lb/>
傳先効門闌之敬竊以營道同術之謂友聯事合治之<lb/>
謂僚惟此兩端難乎共貫尊罍嘯詠每多離合之嗟几<lb/>
案鞭笞豈復漸摩之暇至若有編簡討論之益無簿書<lb/>
期㑹之煩允謂難并厥惟至願恭惟某官閎材英發奥<lb/>
學精微心追游夏之淵源筆掞卿雲之黼黻詞林藝圃<lb/>
擷百氏之菁華雋軌英躔冠諸儒之領袖小淹泮水行<lb/>
<pb n="KR4d0232_WYG_004-15a"/>
踐石渠及召駟之未驅尚均茵之少遂某甫茲奉檄行<lb/>
即升階渴聞教載之餘滌去顓蒙之蔽坐縻廩稍預懷<lb/>
駢拇枝指之慚日接官曹將丐補劓息黥之賜<lb/>
　　　通張嚴州啓<lb/>
伏審温詔起家仁聲先路四封驩動不勝朝夕之思一<lb/>
世觀瞻獨任春秋之責敬陳悃愊上徹崇嚴恭惟某官<lb/>
傳世精忠潛心正學彌綸開濟尚期素定於胷中牧養<lb/>
拊摩夫亦何勞於掌上然君子之誠本無息而儒者之<lb/>
<pb n="KR4d0232_WYG_004-15b"/>
效久不明在昔諸賢固嘗有志或逺近未孚而奪於時<lb/>
命或内外未合而窒於物情譏評交興疑信相半思少<lb/>
伸於此恨顧將付於何人歴訪縉紳咸推墻仞惟魏國<lb/>
既行而復尼惟衡山有韞而莫施今茲一來任是二責<lb/>
實繫斯文之興廢豈徒闔境之戚休必將尊其所聞奠<lb/>
而後發臨事而懼佩洙泗之格言視民如傷奉澗瀍之<lb/>
遺訓使羣議蔑毫髮之隙則吾道增丘山之崇某久矣<lb/>
鄉風於焉效役冩拙誠於簡牘敢為駢儷之虚辭委陋<lb/>
<pb n="KR4d0232_WYG_004-16a"/>
質於斧斤尚賴琢磨之厚賜<lb/>
　　　除館職謝政府啓<lb/>
奏薄技於北門所期報罷並英游於東觀乃奉詔除非<lb/>
據之慚不勝是懼竊惟藝祖於㝢縣汛掃之始大輯羣<lb/>
書太宗於疆陲警候之時肇新三館王猷未靖戎務方<lb/>
興屬此多艱騖熊羆於郊野曷其有暇儀鴻鵠於園林<lb/>
仰窺閎模厥見深指蓋豐功茂烈非不足以曜威靈碩<lb/>
畫老謀非不足以供指顧至於崇建治本翼扶化基將<lb/>
<pb n="KR4d0232_WYG_004-16b"/>
為深長久大之規必訪希闊寂寥之地迺輯墳籍迺賔<lb/>
畯良洗光濯翳於陳腐已蠧之餘改容更貎於習俗共<lb/>
輕之後若徒盛觀第可飾於太平必有沉幾乃見尊於<lb/>
英主其用則晦其理則微跳盪馳驅爭効於可知之際<lb/>
晏談諷詠潛扶於不見之中間劇兩塗弛張一柄於今<lb/>
之制此意尚存一人厲精綜核於朝百吏竭蹷趨承於<lb/>
下獨茲儒館特異常僚厚廩廣居終日不離於筆墨雅<lb/>
游勝踐經年未識於符移匪欲養髙而忘考實督之迫<lb/>
<pb n="KR4d0232_WYG_004-17a"/>
者課每易塞期之寛者責反難酬宜得軼材以充盛選<lb/>
如某者質則甚滯學而弗專自其少時既奪移於科試<lb/>
及乎壯齒又堙廢於隱憂竟失全功徒憐初志誤見收<lb/>
於坯冶辱為役於橋門謭薄内慚疏愚外見置杯易涸<lb/>
當思濬治之新覆塊已枯盍咎難培之舊怵然自悟惕<lb/>
若反求甫及終更力祈歸養丐餘閒於定省得畢願於<lb/>
講磨詔㫖甚嚴私悰莫遂思枯材竭不能舒藻而為國<lb/>
華識眊志凋不能獻箴而達民瘼分於汰斥賁以甄升<lb/>
<pb n="KR4d0232_WYG_004-17b"/>
階是正之初筵仍編摩之故步賜則厚矣懼亦甚焉百<lb/>
年儲養之嚴未嘗或濫一夫差擇之誤自此將輕雖佩<lb/>
鴻知恐累大體此蓋伏遇某官道隆平施義篤曲成巢<lb/>
閣鸞凰盡出網羅之獲參天杞梓悉由封殖之勤雖如<lb/>
㝠頑亦被光景某敢不藏脩暇日玩繹前聞名輩追隨<lb/>
庶發難開之蔽斷編展對少償未足之心<lb/>
　　　答特奏趙狀元啓<lb/>
黄髮陳篇已快先鳴之聽青衫行卷乃脩後進之恭其<lb/>
<pb n="KR4d0232_WYG_004-18a"/>
賜則隆於禮為過法有特奏國之舊章謂三嵗科選不<lb/>
足以盡天下之才故九重咨詢常欲多得老成之論静<lb/>
言其始豈專為恩某人入紓淵謀仰奉大對述先儒之<lb/>
訓故固後學之罕觀陳前輩之典刑亦近年之未有以<lb/>
是首選可見上心某有職殿廬無勞衡石頃在父兄之<lb/>
側粗聞耆舊之餘每思南渡以前恍如天外不意北方<lb/>
之學復到眼邊<lb/>
　　　為汪尚書作知平江謝宰執啓<lb/>
<pb n="KR4d0232_WYG_004-18b"/>
獻納論思每竊憂於累國蕃宣屏翰輒自詭於臨民賁<lb/>
然書殿之華增此轅門之重載惟光寵實匪故常伏念<lb/>
某學樸材疎齒衰志落曩召從於蜀道亟冠冐於禁涂<lb/>
顯秩華資兼諸儒之盛選師言公議負衆正之深期名<lb/>
實未孚形神交病思均勞於外服庶逃責於餘年曾謂<lb/>
曲成竟從私願恭惟某官懋隆民極恊建邦經愛惜人<lb/>
材傷恐加於毫髮扶持善類恩不啻於丘山有如衰謝<lb/>
之蹤猶在保全之數凡所見州閭之纖悉當盡控聞及<lb/>
<pb n="KR4d0232_WYG_004-19a"/>
未歸田里之須臾用為報塞<lb/>
　　　代先君通曾氏定婚啓<lb/>
蠲豆籩之薦聿脩宗事之嚴躬井臼之勞尚賴素風之<lb/>
舊既令龜而恊吉將奠鴈以告䖍敬致微誠願聞嘉命<lb/>
　　　答潘氏定婚啓<lb/>
游從再世既彼此之具知講肄十年亦往來之無間迨<lb/>
聞嘉命其敢固辭令弟茂才種學之初方求内助某女<lb/>
及笄之始未習婦儀志尚有加可使効饁田之役進脩<lb/>
<pb n="KR4d0232_WYG_004-19b"/>
或怠當令獻斷織之規<lb/>
　　　通潘氏定婚啓<lb/>
里巷東西久矣論交之舊官曹先後居然託契之深是<lb/>
惟二姓之驩非繇一日之雅某人少儀未習迨此冠㛰<lb/>
伏承某人婦禮既閑稱於保傅奉箕帚而來助義益篤<lb/>
於弟兄操几杖而從游學將求於伯仲<lb/>
　　　代右司叔父答李氏定婚啓<lb/>
百年門戸各保家聲二姓婚姻共惇先契某位長女順<lb/>
<pb n="KR4d0232_WYG_004-20a"/>
承之道肄習未閑伏承某人英妙之稱發聞惟舊既奉<lb/>
導言之固敢稽報聘之修有若靖康以來非無雅素其<lb/>
自萊公而下莫不寵嘉<lb/>
　　　代汀州叔父答李氏定婚啓<lb/>
北望中原慨想故家之律度南來江國獲依名勝之風<lb/>
流苟可合二姓之歡何必有一日之雅伏承某人文章<lb/>
議論固已不凡某女婉娩聽從粗謹所職有來玉帛之<lb/>
禮式陳榛栗之儀師友淵源之功知所自矣夫婦倡隨<lb/>
<pb n="KR4d0232_WYG_004-20b"/>
之義將有賴焉<lb/>
　　　通芮氏定㛰啓<lb/>
合父兄師友之契疇若髙門聯㛰姻甥舅之親敢於他<lb/>
族問名之始在禮有初某人緒論與聞曾是漸摩之舊<lb/>
伏承令姪女素風不改諒惟淡泊之安永愧諸生自老<lb/>
西河之上尚蘄季女肯來南澗之濵<lb/>
　<lb/>
　東萊集卷四<lb/>
</p>
<p>
</p>
  </div>
</body>
</text>
</TEI>
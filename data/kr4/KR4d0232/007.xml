<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集卷七</head>
    <p>
<pb n="KR4d0232_WYG_007-1a"/>
欽定四庫全書<lb/>
　東萊集卷七　　　　　　宋　吕祖謙　撰<lb/>
　　題跋<lb/>
　　　書楊次淵之父所藏舊遊諸公手簡後<lb/>
盛山十二詩前唱後和者長慶間皆集闕下敗楮瘴墨<lb/>
奕奕頓有生氣今揚侯自放林壑間其眎韋閬州老身<lb/>
廊廟未知孰得孰失而同帖四君皆發聞於時嗣德有<lb/>
繼異時一笑相遇細數盛山詩軸中人必將曰爾何曾<lb/>
<pb n="KR4d0232_WYG_007-1b"/>
比予於是<lb/>
　　　書校本伊川先生易傳後<lb/>
伊川先生遺言見於世者獨易傳為成書傳摹浸舛失<lb/>
其本真學者病之某舊所藏本出尹和靖先生家標注<lb/>
皆和靖親筆近復得新安朱熹元晦所訂讎校精甚遂<lb/>
合尹氏朱氏書與一二同志手自參定其同異兩存之<lb/>
以待知者既又從小學家是正其文字雖未敢謂無遺<lb/>
恨視諸本亦或庶㡬焉㑹稽周汝能堯夫鄮山樓鍔景<lb/>
<pb n="KR4d0232_WYG_007-2a"/>
山方職教東陽廼取刋諸學官<lb/>
　　　書薛畏翁訓飭孫詩後<lb/>
元祐諸公以簡靖無求為家法畏翁親承其言論風㫖<lb/>
典刑肅然尚見於筆墨間以仲其敬承之<lb/>
　　　書趙路分行實後<lb/>
無所歆羨而為善無所創艾而不為惡此天下之實德<lb/>
君子也趙侯以諸王孫衣食縣官非縉紳名論所能軒<lb/>
輊而至性馴行隆洽飭備蹈儒者之所難夫豈有為為<lb/>
<pb n="KR4d0232_WYG_007-2b"/>
之哉自著作君以昌言冠大庭士大夫間稍稍傳誦侯<lb/>
事世或謂侯隱德待其子而發是殆不然侯之所以自<lb/>
致者如水必寒如火必熱政使名不出家於侯何所加<lb/>
損乃若著作君之所立其資取培益者雖博至於忠愛<lb/>
惇篤之意隱然行於政事文學之中有非師友所能預<lb/>
者其所從來逺矣論者則未之見也處者易持出者難<lb/>
工馳騁當世萬變錯陳其視前人之素風淳則凛凛乎<lb/>
真若奉槃水而渉春氷然則著作君之紀載豈徒顯揚<lb/>
<pb n="KR4d0232_WYG_007-3a"/>
為不朽計哉抑將泝洪源景髙山晝誦夜思期無忝所<lb/>
生云尔<lb/>
　　　代宰臣虞允文恭書皇帝御書崔寔政論下方<lb/>
皇帝臨御之九年恩浹教孚方内順適小大之臣既材<lb/>
諸位讙曰天下事今治宜勿復有為皇帝曰嘻是烏足<lb/>
究其極維予九年于兹夙寢晨興將篤我祖宗成烈凡<lb/>
奔走先後以就予事惟時公卿大夫而安習所見謂足<lb/>
以止其何以底于大寧於是數用治道不進譙諭一二<lb/>
<pb n="KR4d0232_WYG_007-3b"/>
大臣已乃親御宸翰於漢議郎崔寔政論幸賜臣允文<lb/>
若曰士俗流失使天下事格而不得為如崔寔所指臣<lb/>
允文當任其責云耳臣允文承受震悸自惟駑散幸以<lb/>
際遇待罪宰相日聞德音弗克以時風曉在庭俾諭上<lb/>
㫖而恬於積習節趨不立以仰煩雲章奎畫明示大訓<lb/>
使知今日急政所在其何以為報用三復寔言冀萬一<lb/>
服行少分以稱隆㫖竊嘗究觀漢自安順以降天下蕩<lb/>
然無復典法一世賢者如揚震杜喬李固陳蕃諸人繼<lb/>
<pb n="KR4d0232_WYG_007-4a"/>
起為輔莫不欲整天綱正官邪以清四海然志卒不遂<lb/>
而禍辱隨之者寔惟悠悠之談樂寛㢮而羞法制使當<lb/>
時國論靡有所定此則寔之論所由興也而其大率不<lb/>
過以逹權救弊與俗士相上下若切切於數君子之見<lb/>
掎奪者故司馬光論之曰漢法嚴矣而崔寔猶病其寛<lb/>
何哉衰世之君率常庸凡愚庸之俗惟知姑息是以權<lb/>
倖之臣有罪不坐豪猾之民犯法不誅仁恩所施止於<lb/>
目前姦宄得志綱紀不立謂寔之論以矯一時之枉也<lb/>
<pb n="KR4d0232_WYG_007-4b"/>
光之言可謂盡寔之心矣以陛下天德地業皇帝王之<lb/>
事惟所欲用顧於寔眷焉獨有所求遂使匹夫之遺言<lb/>
一旦煒然震發於昭回之間非聖哲獨觀有以見天下<lb/>
之動孰知夫寔之有味其言哉然遭漢季無復一君足<lb/>
望救時之敝亦安能使之純法八世致理于時其曰參<lb/>
以覇政其心蓋有抑鬱而未之盡者至所謂大定其本<lb/>
師五帝而式三王棄茍全之政蹈稽古之蹤此陛下聖<lb/>
學之所緝熈在今日所當講明特稷契之佐伊吕之輔<lb/>
<pb n="KR4d0232_WYG_007-5a"/>
曾未如卒章所云此則臣之所甚懼也惟陛下選建其<lb/>
人必極于三五之隆而後稅駕誠不勝老臣惓惓之義<lb/>
敢以宸翰鏤之樂石昭垂訓戒於萬斯年為鄉方砥節<lb/>
之勸併昧死附見下方云<lb/>
　　　書袁機仲國録通鑑紀事本末後<lb/>
通鑑紀事本末袁子所輯章首則楊子之筆也庚寅辛<lb/>
夘之間袁楊風節隱然在兩學間予辱為僚相與講肄<lb/>
蓋日有得焉憂患索居舊業湮廢袁子官旁郡憫其孤<lb/>
<pb n="KR4d0232_WYG_007-5b"/>
陋乃以是書開予予慨然曰通鑑之行百年矣綜理經<lb/>
緯學者鮮或知之習其讀而不識其綱則所同病也今<lb/>
袁子掇其體大者區别終始使司馬公之微㫖自是可<lb/>
考躬其難而遺學者以易意亦篤矣昔者司馬公與二<lb/>
劉氏范氏繙中祕外邸之書餘二十年其定為二百九<lb/>
十四卷者蓋百取其一千取其十也檻者猶難之若袁<lb/>
子之紀本末亦自其少年玩繹參訂本之以經術驗之<lb/>
以世故廣之以四方賢士大夫之議論而後部居條流<lb/>
<pb n="KR4d0232_WYG_007-6a"/>
較然易見夫豈一日之積哉學者母徒樂其易而深思<lb/>
其所以難則㡬矣<lb/>
　　　題近思録<lb/>
近思録既成或疑首卷隂陽變化性命之説大抵非始<lb/>
學者之事某竊嘗與聞次輯之意後出晚進於義理之<lb/>
本原雖未容驟語茍茫然不識其梗槩則亦何所底止<lb/>
列之篇端特使之知其名義有所嚮望而已至於餘卷<lb/>
所載講學之方日用躬行之實具有科級循是而進自<lb/>
<pb n="KR4d0232_WYG_007-6b"/>
卑升髙自近及逺庶㡬不失纂集之指若乃厭卑近而<lb/>
騖髙逺躐等陵節流於空虛迄無所依據則豈所謂近<lb/>
思者耶覽者宜詳之<lb/>
　　　書伯祖紫微翁外祖曽文清公所寄許子禮吏<lb/>
　　　　部詩後<lb/>
聞之諸父吏部去國退居臨川極意窮探前輩源委以<lb/>
旉殖經世久大之業善類皆屬心焉非獨以一時與秦<lb/>
丞相同異為諒也身方沒而道始開有志之士未嘗不<lb/>
<pb n="KR4d0232_WYG_007-7a"/>
歎息於斯因讀伯祖外祖詩卷輙附見于末<lb/>
　　　書伯祖紫微翁贈青溪先生子詩後<lb/>
臨川耆舊汪謝饒皆出滎陽公之門德操既遁世不耀<lb/>
無逸亦以布衣死志節稍見於世者獨青溪先生而已<lb/>
紫微伯祖與青溪忘年交序引所述備矣後一詩勉戒<lb/>
其子篤至嚴正真前輩文人行語也<lb/>
　　　書焦伯强殿丞帖後<lb/>
焦伯强先生之在潁歐陽文忠公為守先正獻公為貳<lb/>
<pb n="KR4d0232_WYG_007-7b"/>
王公深父常公夷甫為州民伯强實為守客未㡬去文<lb/>
忠而依正獻又得我滎陽公兄弟為學徒一時賔主師<lb/>
生之際盛矣其在家塾師道甚嚴律諸生事事皆如節<lb/>
度滎陽公既壯徧㳺諸公長者之門多閱天下之義理<lb/>
晚歲學成行尊顧獨惓惓於伯强曰吾所以不辱先訓<lb/>
蓋焦公力也伯强經行儒者皆知推先之獨記家世所<lb/>
傳如此<lb/>
　　　代宰臣史浩等恭書御製秋日幸祕書省近體<lb/>
<pb n="KR4d0232_WYG_007-8a"/>
　　　　詩下方<lb/>
臣等仰惟皇帝陛下宵旰萬㣲身濟大業雕瑑夸詡浮<lb/>
靡虛憍之習是抑是黜囿游池籞宴豫虞樂之奉是損<lb/>
是蠲居焉非本實不親動焉非法義不舉睠兹三館乃<lb/>
儲藏典訓長育英俊之地自紹興清蹕下臨迄今三十<lb/>
有四年思欲儀刑丕彛以増光聖緒粤九月辛酉朔詔<lb/>
有司戒期十有二日壬申幸祕書省受朝右文殿移御<lb/>
祕閣紬光堯太上皇帝寳章以視羣臣既又修太平興<lb/>
<pb n="KR4d0232_WYG_007-8b"/>
國故事張宴右文酒五行罷越翼日癸酉内出御製詩<lb/>
賜臣浩以下昭囬淵曜參賁圗書鴻大閎深匹休雅頌<lb/>
臣等下拜登受相與齋袚敷繹宸指蓋在昔聖人以開<lb/>
物之智立經陳紀通于萬世惟有道之主為能監世盈<lb/>
虛則象成憲立一王法是之謂稽古文武並用久長之<lb/>
術惟崇起經藝褒表儒學用能章明大誼馴服雄虣俾<lb/>
咸知尊君親上茂集駿功是之謂右文國以人為輕重<lb/>
士氣之肆拘信屈論世者必觀焉惟虛已忘勢然後羣<lb/>
<pb n="KR4d0232_WYG_007-9a"/>
獻輻湊展布四體樂盡其心是之謂禮賢下士大哉王<lb/>
言堯舜禹湯文武之隆由此其選固非墨客槧人所得<lb/>
私以為榮觀臣等昧死請勒諸琬琰貽諸億載與日月<lb/>
雲漢同垂無極制曰可謹具著其語下方以風示㝢内<lb/>
德意志慮之所鄉云<lb/>
　　　書鹿鳴之五送謝光中題其後<lb/>
長沙謝敬之光中以淳熈巳亥十月來婺講學以明年<lb/>
三月辭歸省親將别請言予病不能也諸友乃取讀詩<lb/>
<pb n="KR4d0232_WYG_007-9b"/>
記小雅五篇共書以餽其行常棣之卒章曰是究是圗<lb/>
亶其然乎敬之其勉之時方聞張荆州之訃三復和平<lb/>
之句為之泫然<lb/>
　　　題伯祖紫微翁與曾信道手簡後<lb/>
先君子嘗誨某曰吾家全盛時與江西諸賢特厚文靖<lb/>
公與晏公戮力王室正獻公静黙自守名實加於上下<lb/>
蓋自歐陽公發之平生交友如王荆公劉侍讀曾舍人<lb/>
屈指不滿十雖中間以國論與荆公異同元豐末守廣<lb/>
<pb n="KR4d0232_WYG_007-10a"/>
陵鍾山猶有書來甚惓惓且有絶江款郡齋之約㑹公<lb/>
召歸乃止已而自講筵還政路遂相元祐二劉三孔曾<lb/>
子開黄魯直諸公皆公所甄叙也侍講於荆公乃通家<lb/>
子弟李泰伯入汴亦嘗講繹焉紹聖後始與李君行游<lb/>
晚節居黨籍右丞以筦庫之禄養親雖門可設爵羅然<lb/>
四方有志之士多不逺千里從公謝無逸汪信民饒德<lb/>
操自臨川至奉几杖侍左右如子姪退見右丞亦卑抑<lb/>
嚴事不敢用鈞敵之禮舍人以長孫應接賔客三君一<lb/>
<pb n="KR4d0232_WYG_007-10b"/>
見折輩行為忘年交談賞篇什聞於天下是時吾家筐<lb/>
筥𤨏碎僮僕能言諸名勝無不諳悉南渡以來此事便<lb/>
廢紹興初㓂賊稍定舍人與諸父相扶携出桂嶺愒<hi>闕</hi>
　　　　　死生慨然太息乃收聚故人子弟<hi>闕</hi>
　　與吾兄弟共學親指畫孳孳不怠既又作詩勉之<lb/>
今集中寄臨川聚學諸生數詩是也自秦氏專國風俗<lb/>
日益隘陿吾几案間無江西書札久矣蓋江西人物之<lb/>
盛衰觀人文者將於此乎攷而吾家江西賢士大夫之<lb/>
<pb n="KR4d0232_WYG_007-11a"/>
踈密亦門戸興替之一驗也言畢復蹙然久之某再拜<lb/>
識之不敢忘建昌曾信道丈以學問識度為舍人伯祖<lb/>
所許不幸早世其子撙節夫復與某為同年進士而節<lb/>
夫外舅李夔州則某少所承事者也故雖未得與節夫<lb/>
合堂同席而知其父子之賢為詳病廢三年不復知戸<lb/>
限外事今年春節夫以伯祖與信道丈尺牘墨本見遺<lb/>
反覆展玩不能去手顧諸弟曰吾家其猶庶㡬乎今日<lb/>
真得江西書札矣因録先君之語寄節夫且以交相厲<lb/>
<pb n="KR4d0232_WYG_007-11b"/>
云<lb/>
　　　書所定古周易十二篇後<lb/>
漢興言易者六家獨費氏傳古文易而不立於學官劉<lb/>
向以中古文易經校施孟梁丘經或脫去旡咎悔亡惟<lb/>
費氏經與古文同然則真孔氏遺書也東京馬融鄭𤣥<lb/>
皆為費氏學其書始盛行今學官所立王弼易雖宗莊<lb/>
老其書固鄭氏書也費氏易在漢諸家中最近古最見<lb/>
排擯千載之後巋然獨存豈非天哉自康成輔嗣合彖<lb/>
<pb n="KR4d0232_WYG_007-12a"/>
象文言於經學者遂不見古本近世嵩山晁氏編古周<lb/>
易將以復於其舊而其刋補離合之際覽者或以為未<lb/>
安某謹因晁氏書參考傳記復定為十二篇篇目卷帙<lb/>
一以古為斷其說具於音訓<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊集卷七<lb/>
</p>
<p>
</p>
  </div>
</body>
</text>
</TEI>
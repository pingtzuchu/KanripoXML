<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集巻十四</head>
    <p>
<pb n="KR4d0232_WYG_014-1a"/>
欽定四庫全書<lb/>
　東萊集巻十四　　　　　宋　吕祖謙　撰<lb/>
　　傳<lb/>
　　　東萊公家傳<lb/>
吕氏系出神農受氏虞夏之間更商周秦漢魏晋下逮<lb/>
隋唐或封或絶五代之際始號其族為三院言河南者<lb/>
本後唐户部侍郎夢竒言幽州者本晉兵部侍郎琦言<lb/>
汲郡者本周户部侍郎咸休其昭穆疏戚世逺軼其譜<lb/>
<pb n="KR4d0232_WYG_014-1b"/>
而河南者祖為最盛河南之吕入國朝有為起居郎知<lb/>
泗州者曰龜圖生䝉正相太宗真宗謚文穆起居之弟<lb/>
曰龜祥嘗為殿中丞知壽州壽州生蒙亨終大理寺丞<lb/>
寺丞生夷簡三相仁宗與文穆仍以公開號於許冊拜<lb/>
太尉就第薨謚文靖配享仁宗廟廷文靖公有子五而<lb/>
二至相輔公弼事英宗神宗為樞宻使謚惠穆公著事<lb/>
神宗哲宗歴樞宻副使門下侍郎尚書左僕射司空平<lb/>
章軍國事申國公謚正獻盖其自獻公而上勲德行治<lb/>
<pb n="KR4d0232_WYG_014-2a"/>
皆在太史氏正獻公三子伯曰希哲以經入侍哲宗崇<lb/>
政殿封滎陽子是實生公用公貴贈太子太保公諱好<lb/>
問字舜徒榮陽公之冢子也生數年以門功守將作監<lb/>
主簿委已於學髫嬉童習不屏而絶范蜀公鎮與正獻<lb/>
公兄弟交公幼拜蜀公於堂唯諾進趨無違禮蜀公慰<lb/>
納甚備待之如成人吳侍講安詩至伉簡少許可每見<lb/>
公輒自失嘆曰吕氏有子矣稍長學益成行益修諸公<lb/>
長者皆折輩行從公游初監在京雜賣場正獻公當國<lb/>
<pb n="KR4d0232_WYG_014-2b"/>
在事者以公親宰相孫闊其條約不以簿領累公公愈<lb/>
益自厲明夜治文書若有程督之者哲宗皇帝同宣仁<lb/>
聖烈皇后聽政以樸素先天下四方貢獻一歸之有司<lb/>
斥賣以佐經費吏或下其估以自私公獨漠然如不見<lb/>
終秩未嘗售一物正獻公薨天子加恩諸孫將擢公寺<lb/>
監丞公固辭推以與從父兄徙監金□門文書庫職閒<lb/>
無事公所樂也始得大肆力於經術忘晦明寒暑之變<lb/>
當是時正獻公賔客半朝廷争欲致公稍自降屈出一<lb/>
<pb n="KR4d0232_WYG_014-3a"/>
語則躋臺躐省唯自擇公深自晦匿日與碩師鴻生講<lb/>
道窮巷中未嘗掛謁刺於權門之籍時論歸其靖退調<lb/>
真州春料船場黨事起滎陽公謫和州公自免歸徽宗<lb/>
皇帝即位號召耆艾皆集闕下滎陽公入為祕書少監<lb/>
公以便親監在京綾錦院崇寧初權臣修元祐之怨治<lb/>
黨錮甚急羣譴輩黜廷中為空於是滎陽公廢居宿州<lb/>
公亦以元祐子弟例不得至京師兩監東嶽廟客於宿<lb/>
者七年自正獻公時悉禀賜以振宗族無留貲其後再<lb/>
<pb n="KR4d0232_WYG_014-3b"/>
更黨禍家愈窶或日旰竈薪不屬公上奉二親下任數<lb/>
百指之責從容養志奏甘毳娱顔色米鹽之問不至寢<lb/>
門而家人亦化公德怡怡然忘其貧復調真州春料船<lb/>
場司揚州儀曹事揚據南北衝賢士大夫舟車上下必<lb/>
過公而拜滎陽公於堂如楊侍郎時中立陳右司瓘瑩<lb/>
中每過揚與公語連日夜不厭所言皆經世大畧揚帥<lb/>
蔡卞自知不為公論所右欲扳善類自解待公特異拜<lb/>
疏薦公於朝公以禮自持卞終不得而親乆之卞自揚<lb/>
<pb n="KR4d0232_WYG_014-4a"/>
得政同府掾屬拔擢略盡獨公滯於故官卞遣其黨訹<lb/>
公以利曰子少答我公即坐階顯列矣公笑不應遭内<lb/>
外艱終制無復仕進意客潁昌之陽翟者又十二年巻<lb/>
道環堵閟光韜華嗒焉與世忘然譽望日尊賢臨一時<lb/>
宣和之季故老踵相躡下世獨公與楊公中立無恙諸<lb/>
儒為之語曰南有楊中立北有吕舜徒盖天下倚以任<lb/>
此道者唯二公云未幾金人稱兵徽祖傳位皇太子是<lb/>
為欽宗皇帝靖康元年正月敵騎薄都城乞盟而歸天<lb/>
<pb n="KR4d0232_WYG_014-4b"/>
子銳欲更置天下事寤寐畯良近臣交口薦公欽宗雅<lb/>
聞公名趣召公驛書道相及未至除左司諫諫議大夫<lb/>
賜進士出身間兩月擢御史中丞始徽宗前内禪之二<lb/>
日下哀痛詔解散黨禁削除新法盡復祖宗之故郡國<lb/>
宣布詔書聽者至感泣然蔡京持權餘二十年黨戚根<lb/>
據内外皆害其事莫肯行欽宗雖屢敕有司亟如詔陽<lb/>
應而陰不隨毛舉一二事以塞責名更張而大扺猶蔡<lb/>
氏之舊公首為上言太上皇之詔時之利害政之闕失<lb/>
<pb n="KR4d0232_WYG_014-5a"/>
無不備載縱使直言之士伸紙執筆得盡其言亦無以<lb/>
過於此矣今陛下雖有奉詔之名而未有行詔之實願<lb/>
陛下書太上皇之詔置於几間一一行之所以安宗廟<lb/>
定中國靖邊圉之䇿在此而已又言陛下宵衣旰食有<lb/>
求治之意發號施令有求治之言逮今半年所謂意者<lb/>
終未能行所謂言者終未能副盖左右前後之人不能<lb/>
推廣盛德而陛下失於容養不能成之以剛也臣將見<lb/>
陛下淳厚之德變為頽靡之風矣又言陛下自即位以<lb/>
<pb n="KR4d0232_WYG_014-5b"/>
來欲復祖宗之法然左右前後率多陰謀沮格必欲不<lb/>
行名為罷蔡京之法度而今所行者實蔡京之法度也<lb/>
名為去童貫之軍政而今所用者實童貫之軍政也何<lb/>
以言之祖宗之法既未復而所改所罷者何事斯民何<lb/>
以至今不被陛下之德澤也陛下若不革京貫等所為<lb/>
銷京貫等所引恐無由可致太平欽宗甚鄉納公新從<lb/>
下土來以孤身徧犯衆怨深探用事者包藏䝉蔽顧望<lb/>
之情披抉囊橐為上索言之小人自知情得皆異目視<lb/>
<pb n="KR4d0232_WYG_014-6a"/>
公公勇不自恤奮筆益力累疏蔡京之惡投之海外且<lb/>
請<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>朋附之尤者黜以厲其餘建白收王安石王爵以<lb/>
定名分正神宗配享以判忠邪褒表江公望張庭堅任<lb/>
伯雨龔夬以開諫爭刋青苗斂散之令以紓民力湔元<lb/>
符上書之譴以起士氣章前後數十上欽宗數對輔臣<lb/>
稱公論事有體嘗奏事直尚食進膳時公請退欽宗固<lb/>
留公畢其說漏下數刻乃罷其命公為中執法諭曰朕<lb/>
夜閱班簿廷臣無出卿右者且以卿元祐子孫使天下<lb/>
<pb n="KR4d0232_WYG_014-6b"/>
知朕好惡眷矚日隆恩意禮秩羣臣莫敢望媢忌者寖<lb/>
多金人釋都城之圍也大臣意其不能再舉武備益弛<lb/>
軍書邊遽猶襲承平故態旬稽月留不得决語公拜言<lb/>
職之六日即言昨敵在闕要盟劫質志滿氣盈而歸益<lb/>
有輕中國心秋冬之間草枯馬肥能保其不傾國再來<lb/>
乎然則禦敵之備在今三數月之間而已日月如此之<lb/>
迫冦敵如此之大當速講求以備不虞又言邉事經畫<lb/>
晷刻可辦者率皆旬月不見施設臣僚奏請皆不行下<lb/>
<pb n="KR4d0232_WYG_014-7a"/>
今敵人復有深入之意而區<hi>闕</hi>　　　異於前日此臣<lb/>
之所深懼也及秋敵騎駸駸南下大臣不知所出遣使<lb/>
講解冠盖屬路不絶敵外相應答而攻城略地自如告<lb/>
急者日三四至諸將以和議皆閉壁不敢前公進言所<lb/>
謂講和不進兵者彼當頓兵境上不敢相侵然後朝廷<lb/>
亦勿進兵可也彼既欲和而攻我不已今日破一城明<lb/>
日破一縣朝廷猶執議和之說不謀進兵遣將臣恐比<lb/>
至得和河北諸城徧被其害矣今日之計和與不和皆<lb/>
<pb n="KR4d0232_WYG_014-7b"/>
當為備有備無患條守禦之䇿甚悉如論防河非選將<lb/>
練卒倉猝必不可倚厚集滄滑邢相之戍以遏奔衝列<lb/>
勤王之師于畿邑以衛京城皆見抑厭不省居無何敵<lb/>
陷真定攻中山上下震駭大臣狐疑相杖以議和為解<lb/>
不為出師公率臺屬請對争之劾大臣選懦誤國辭指<lb/>
痛切大臣怒請出公知袁州上内嘉公忠而不得已於<lb/>
大臣下遷公吏部侍郎既而敵騎臨河並河諸屯聞鼓<lb/>
聲鳥獸散無北向發一矢者敵徑渡遂壘都城下欽宗<lb/>
<pb n="KR4d0232_WYG_014-8a"/>
悔不用公言進公兵部尚書閏十一月丙辰都城失守<lb/>
欽宗召公入禁中公晝夜不去上側軍民數萬讙譟斧<lb/>
左掖門求見上公從上御樓諭遣乃散衛士長蔣宣帥<lb/>
其徒數百露刃升祥曦殿邀乘輿犯圍西出左右奔竄<lb/>
獨公與孫公傳梅公執禮侍上蔣宣大聲曰前日宰相<lb/>
信任姦臣不用直言致國家如此孫公訶止之宣以語<lb/>
侵孫公公徐曉之曰汝數百人忘家族冒重圍衛上以<lb/>
出可謂忠義然乘輿將駕當相與物道途載糗粻具厞<lb/>
<pb n="KR4d0232_WYG_014-8b"/>
屨無闕而後動宣詘服曰尚書真知軍情麾其徒退然<lb/>
衛士桀驁怙亂至坎宫垣盜禁帑珠玉無所忌公議以<lb/>
禁衛單寡為名召陜西將渠造以西兵五百補其缺造<lb/>
以兵入衛士皆迎自戢潜棄珠玉溝瀆或瘞墻陰殿中<lb/>
復肅辛酉欽宗幸金營公實從十二月癸亥欽宗至自<lb/>
金營靖康二年正月庚子欽宗再幸金營公復從既駐<lb/>
蹕命公還都城慰拊既旬日聞北狩之議公悲憤廢寢<lb/>
食移有司請老孫公及簽書樞宻院張公叔夜交止公<lb/>
<pb n="KR4d0232_WYG_014-9a"/>
曰此尚書求退時耶傳輩與聞大政國家至此義當前<lb/>
死公闔門不出興復之責將誰屬語未卒公泣數行下<lb/>
曰某家世輔相非愛死而後國家恐能薄祗取辱耳二<lb/>
公命我以義我敢不聽茍利社稷死生以之二月丁卯<lb/>
徽宗皇帝幸金營壬申張公孫公將之金營與公决别<lb/>
南薰門慟哭握手相勉以忠義哀動行路觀者莫能仰<lb/>
視當是時二聖既幸金營太子諸王皆扈從無留者獨<lb/>
太上皇帝以大元帥康王總戎朔方内外隔絶莫知元<lb/>
<pb n="KR4d0232_WYG_014-9b"/>
帥府所向人心危懼公遣客蔡安中省吏張思聰潜求<lb/>
康邸姻戚得韋淵蔣師愈又得給使孫卞郭貴於民間<lb/>
潜詢行府次舍以俟敵間元祐皇后自崇寧中復降居<lb/>
瑤華宫公在<hi>闕</hi>省具道本根所以誣罔狀請還位號欽<lb/>
宗竦然曰當即出制耶公曰欽聖后臨朝既命位號以<lb/>
姑復婦名正體順崇寧詔書非道君雅意徒迫於蔡京<lb/>
輩耳陛下視元祐皇后伯母也今欲尊崇不當下制舉<lb/>
欽聖已行之命足矣欽宗然之初還自金營意金且退<lb/>
<pb n="KR4d0232_WYG_014-10a"/>
<hi>闕</hi>詔近臣豫定赦文公請首以復元祐皇后載於赦下<lb/>
屬藁未布而敵情中變欽宗再幸金營矣后雖不克復<lb/>
然乆處外宫名號不聞於外以是獲安公深維宗社之<lb/>
寄獨太上皇暨元祐皇后在日圖推奉之策敵既得志<lb/>
其衆皆思歸太宰張邦昌前使金為所質<hi>闕</hi>與俱來大<lb/>
帥尼雅滿輩欲捐河以南委之邦昌而去公素不與邦昌<lb/>
接聞之憂甚造邦昌所善吕勤訪其為人勤曰公毋庸<lb/>
憂邦昌齪齪畏謹懦人耳公陰自喜曰吾事其濟乎三<lb/>
<pb n="KR4d0232_WYG_014-10b"/>
月辛卯朔邦昌入居都省公說之曰相公之入為真欲<lb/>
立乎抑姑塞敵意而徐改圖乎邦昌驚曰是何言也在<lb/>
朝士大夫皆道君與上所擢若邦昌果有此意誰復見<lb/>
容公曰相公及此言非唯宗廟社稷之福亦相公家族<lb/>
之福也因從容道敵中事邦昌曰邦昌在尼雅滿軍誰何<lb/>
嚴急環床皆甲卒夜卧輾轉輒升床檢校公以言動之<lb/>
曰此敵情也相公知中國人情所向乎今日人情畏金<lb/>
人兵威耳金人既去復保人情如今日乎邦昌變色曰<lb/>
<pb n="KR4d0232_WYG_014-11a"/>
然公曰金人言語不通本不敢有意中國特以契丹遺<lb/>
民讎夾攻之役而燕人之被遣者怨我納之死地合二<lb/>
憾以求逞於我故縱㬰金人以至於此然大元帥在外<lb/>
人心有系元祐皇后在内敵復不知殆天力也相公雖<lb/>
勉塞敵意以紓難盍亟定還政復宗廟社稷之計則可<lb/>
轉禍為福邦昌曰此邦昌之心也公曰某所以不顧家<lb/>
族首建此議者以三世輔相當以復趙氏為己任願相<lb/>
公毋與好利者謀以亂視聽邦昌曰謹受教公退而傾<lb/>
<pb n="KR4d0232_WYG_014-11b"/>
橐中裝募勇士李進持帛書走大元帥府進縋城徑重<lb/>
圍為候者所遮以善解說得免它日公復見邦昌曰相<lb/>
公權以濟事雖迫於彊敵當微示人以意邦昌曰奈何<lb/>
公曰省中非人臣所宜處盍寓直殿廬晨出毋令衛士<lb/>
俠陛敵所遺袍帶非戎人在旁弛勿服車駕既未還所<lb/>
下文書不當尚稱聖㫖邦昌皆如公言邦昌又謂公曰<lb/>
舜徒賢德衆所推與今日欲安宗廟社稷非得公共事<lb/>
何以濟因請公攝門下省公始不肯當邦昌曰政府虚<lb/>
<pb n="KR4d0232_WYG_014-12a"/>
位敵中遣腹心來據之將奈何公念肘腋間參以敵人<lb/>
且敗大事遂不復辭親黨或諗公宜闔門勿出公曰某<lb/>
身為世臣敢潔其身而忘國家大計乎公雖攝門下省<lb/>
止書兵部尚書銜日治兵部事自如同列誚之公曰受<lb/>
命於上不可改也卻奉祿不内以兵部印封其劵至饘<lb/>
粥不繼鄰僧哀公之窮丐米遺公賴以少濟徐秉哲亟<lb/>
請邦昌改年曰不則敵人必大見猜公固争得已然臺<lb/>
省文移畏敵不敢以靖康冠嵗月公不能禁獨兵部符<lb/>
<pb n="KR4d0232_WYG_014-12b"/>
檄仍稱靖康二年諸公聞之頗有效者吳幵莫儔請邦<lb/>
昌見金使於紫宸垂拱殿公曰二殿乃正衙其可耶幵<lb/>
曰既權宜攝政權宜御此殿亦何傷公曰相公左右皆<lb/>
宫省乆吏驟見御正衙必憤駭以為即真變且不測邦<lb/>
昌矍然而止王時雍議肆赦公争之數日不能得公曰<lb/>
赦書日行五百里今號令不出一城四壁之外皆非我<lb/>
有將誰赦邦昌笑曰俚語謂錢氏肆赦五百里外恐入<lb/>
李王世界公曰錢氏猶有數州地五代之際非素有君<lb/>
<pb n="KR4d0232_WYG_014-13a"/>
臣之分豈今比耶邦昌悟遽追其赦公乘間語邦昌曰<lb/>
天命人心皆歸大元帥相公若先羣議之未啓遣人推<lb/>
戴則功無在相公右者若撫機不發則它人將有其功<lb/>
聲大義而來討悔可追耶邦昌曰非敢緩也兵戈蔽道<lb/>
將何塗之從公曰第預遣人俾軍民聞之雖未克行異<lb/>
時按遣人日月猶可自明不然豈惟相公不可自保某<lb/>
輩家族亦豈可保耶於是遣謝克家奉傳國寶往大元<lb/>
帥行府須敵退發金人還師有期邦昌將出别金人公<lb/>
<pb n="KR4d0232_WYG_014-13b"/>
曰金人或留兵防衛何以處之邦昌曰恐不至此公曰<lb/>
不可不為之備若留兵則動息為所脅制釋位還政之<lb/>
謀皆不得展社稷危矣相公當以死争逆順之分政在<lb/>
今日相公其勉之邦昌至敵營尼瑪哈果欲為邦昌置衛<lb/>
邦昌力辭翌日敵又遣髙慶裔王汭來道留兵事公謂<lb/>
慶裔曰南北異宜恐北兵不習風土或不遵南方要束<lb/>
必不相安慶裔曰留一貝勒統之可也公曰時向熱貝<lb/>
勒貴人假如萬分一致疾則南方負罪益深慶裔曰諾<lb/>
<pb n="KR4d0232_WYG_014-14a"/>
吾軍近在河北有變馳一騎見報則下鐵騎相援矣遂<lb/>
不復留兵四月庚辰朔金人中軍行辛酉金人後軍行<lb/>
壬戌金人掃地軍行公謂邦昌曰大事其可緩乎或曰<lb/>
敵去未乆請俟踰年公怒曰踰一日已懼其遲儻城外<lb/>
推尊冊立則城中奈何邦昌曰彭寵之事安保其無舜<lb/>
徒所謂愛人以德者也或曰敵若回兵公能禦之乎公<lb/>
曰金人糾合諸蕃啗以中國之利故為金用今子女玉<lb/>
帛既厭其欲各思反其巢穴豈能刼而復南政使回戈<lb/>
<pb n="KR4d0232_WYG_014-14b"/>
則死於宗社處死有名茍猶豫不亟决軍民有變吾屬<lb/>
必為所魚肉遺臭萬世矣邦昌從公䇿遣使詣大元帥<lb/>
府勸進請元祐太后垂簾聽政議已定邦昌下書乃尊<lb/>
后為宋太后公曰此事發端於予若云宋太后則人心<lb/>
疑懼矣吾不可預其禍亟在告卧家邦昌宻使后姪孟<lb/>
忠厚持所上太后奏視公曰前日未敢正名出於畏偪<lb/>
非敢中變也公起見邦昌竟如初議甲子元祐太后入<lb/>
居延福宫乙丑羣臣見太后於延福宫太后泣羣臣亦<lb/>
<pb n="KR4d0232_WYG_014-15a"/>
泣太后曰豈意國家遂至於此祖宗積德甚厚康王仁<lb/>
孝剛勇又何慮耶戊辰公趣邦昌歸政太后邦昌欲俟<lb/>
明日公曰時不可失遂以日晡集百官將校諭以太后<lb/>
垂簾迎大元帥入纂大統己巳邦昌易服歸太宰班出<lb/>
次資善堂庚午元祐太后自延福宫入拱宸門御小殿<lb/>
垂簾聽政公始議迎后或以為無益后之將就輿都人<lb/>
初聞蹕聲喜極皆嗚咽流涕塗經太廟父老童稚引首<lb/>
望廟垣驩呼鼓舞濤翻雷動闐衢溢陌異議者大詘服<lb/>
<pb n="KR4d0232_WYG_014-15b"/>
建炎元年五月庚寅朔大元帥康王即皇帝位于南京<lb/>
大赦改元太后降手書以是日撤簾命公奉手書詣行<lb/>
在所慶登寳位癸巳次南都乙未賜對上勞公曰宗廟<lb/>
獲全皆卿之力也除尚書<hi>闕</hi>　　　秩中大夫封掖縣<lb/>
男公感慨知遇為上深陳致亂之原講求故典期以嵗<lb/>
月盡還祖宗之舊録節義拔滯淹飭邊備大略粗舉李<lb/>
丞相綱夙敬公同在廟堂相得甚驩士大夫之在圍城<lb/>
者李丞相槩欲以叛逆罪之公曰王業艱難政含垢納<lb/>
<pb n="KR4d0232_WYG_014-16a"/>
汙之時遽䋲以峻法懼者衆矣圍中士大夫責以不能<lb/>
死則可若直謂之叛逆彼豈無辭乎李丞相意不厭數<lb/>
遣其客胡珵要說公區圍城人為三等以差行戮且曰<lb/>
必如是方可表公忠誼之節公謂珵曰與君俱處城中<lb/>
衆以為可罪者纔十許人耳餘人本末吾輩所共悉寧<lb/>
可以叛逆加之耶由是李丞相始不快公矣時臺諫多<lb/>
李丞相所厚因論圍城事并以中公太上皇出手札付<lb/>
尚書曰吕某昨邦昌僣號之初即募人賫帛書具道京<lb/>
<pb n="KR4d0232_WYG_014-16b"/>
城内外之事金人南退又遣人勸進考其心迹與餘人<lb/>
不同言官所不知仰尚書省行下公上章謝且力求去<lb/>
曰臣世受國恩異於衆人親受賢者之責所以不避敵<lb/>
人滅族之禍遣人冒圍賫書於陛下畫謀奉迎向若敵<lb/>
人網羅得臣所遣之書而臣之謀畫萬一泄露臣之一<lb/>
身當如何臣之家族當如何然則臣果愛死耶果不敢<lb/>
愛死耶臣之心迹顯然明白臣今求退乃其時也乃初<lb/>
心也臣猶自以為當去况它人乎况言者乎章連上至<lb/>
<pb n="KR4d0232_WYG_014-17a"/>
七八太上皇雖重惜公去而知公歸志確不可奪除資<lb/>
政殿學士知宣州時七月己酉也八月辛未公入辭賜<lb/>
茶便殿敦諭温渥公下車之十日劇賊張遇聚徒數萬<lb/>
陷繁昌勢張甚聲搖江東公治城壁聮保甲逺斥候扼<lb/>
險隘賊望風震讋犬牙不入宣境明年三拜疏請祠詔<lb/>
提舉臨安府洞霄宫建炎三年冬祀進封東萊郡侯敵<lb/>
騎比嵗大入江湖間羣盜蠭起公避地轉徙于筠于連<lb/>
于郴于全于桂靡有定止紹興元年七月丁酉以疾薨<lb/>
<pb n="KR4d0232_WYG_014-17b"/>
于桂州享年六十有八訃聞詔贈五官䘏禮視常典有<lb/>
加八月壬申藁葬于桂州城南之龍泉子男五人長本<lb/>
中嘗任中書舍人直學士院終於左朝奉郎提舉江州<lb/>
太平觀次揆中終於郊社齋郎次弸中嘗任駕部員外<lb/>
郎終於右朝請郎主管台州崇道觀次用中嘗任兵部<lb/>
員外郎終於右朝奉大夫主管台州崇道觀次忱中嘗<lb/>
任提舉江南東路常平茶鹽公事終於右朝奉郎知饒<lb/>
州女一人適右朝奉郎蔡興宗孫九人曰大器大倫大<lb/>
<pb n="KR4d0232_WYG_014-18a"/>
猷大鳳大陽大同大麟大虬大興曾孫十六人曰祖謙<lb/>
祖仁祖儉祖恕祖重祖寛祖慤祖平祖新祖節祖憲祖<lb/>
永祖志祖慈祖義祖忞而大鳳大陽大同大興皆蚤夭<lb/>
公體氣髙亮音吐洪暢衣冠甚嚴顧盼煇如也平生經<lb/>
籍之外無它嗜居陽翟年六十餘矣猶自課誦五經日<lb/>
終一秩晨起環庭除諷詠聲琅然雖少年有所不逮滎<lb/>
陽公道學為世宗公蚤得其傳樂天知命阨困湮鬱排<lb/>
抑詆挫無入而不自得晚歸朝廷遇大變兩陷敵營出<lb/>
<pb n="KR4d0232_WYG_014-18b"/>
入白刃間左右喘汗無人色公裕然如平時諸帥争前<lb/>
問公康王駐軍何地公曰名王貴人在國門外猶且不<lb/>
知况圍城中耶一帥怒目公曰尚書秪為趙氏乎公曰<lb/>
家世輔相實為趙氏聲淚俱墮時梅尚書執禮陳侍郎<lb/>
知質程侍郎振安給事扶以括責金帛不愜敵意駢首<lb/>
就戮中書髙舍人伯振微服匿里舍為敵所族公正色<lb/>
抗對不少下旁立者代公縮頸故事誕節前期一月即<lb/>
浮屠老子祠祈祥㑹乾龍節有司脅於敵廢不講公獨<lb/>
<pb n="KR4d0232_WYG_014-19a"/>
往景德寺之寶勝永慶院行禮是日金使在館公不顧<lb/>
其在桂林疾既革資政劉公珏訪公卧内公與劇談慷<lb/>
慨憂國言不及私迨至屬纊神閑氣定談笑而終公於<lb/>
死生禍福之際盖如此靖康之難公含垢忍恥以就大<lb/>
計晚進後出不知前輩本末或以病公給事中胡公安<lb/>
國每為公辯且錄其語曰河間劉長歴丞相莘老之孫<lb/>
也來見曰諸人事邦昌者固不足論獨吕舜徒可惜余<lb/>
曰舜徒固自不同在圍城中遣人以蠟彈致元帥盖累<lb/>
<pb n="KR4d0232_WYG_014-19b"/>
朝輔相身為世臣同國休戚必欲復趙氏社稷故偷生<lb/>
忍死偽楚之朝斡正大事誘導邦昌使之歸宰相班勸<lb/>
進元帥皆其力也微斯人則邦昌外倚金人為重内有<lb/>
范瓊之兵王時雍馮澥李回等已為之用京師人不知<lb/>
世間有三綱但云得邦昌救其死命莫不徳之占據都<lb/>
城呼吸羣小亦大索處置使舜徒死節第潔一身耳以<lb/>
此易彼故寧受汙辱以救大事四方士大夫聞公之薨<lb/>
以文致奠紀公忠節者甚衆如御史中丞常公同則曰<lb/>
<pb n="KR4d0232_WYG_014-20a"/>
京師之禍廟社傾隳公以一身扶顛持危安劉之業平<lb/>
勃難之丞相吕公頤浩丞相秦公檜則曰二聖未歸公<lb/>
不敢死竭力戴上以為天子胡公世大儒常公以風節<lb/>
聞其言皆世所取信吕秦二相亦身在兵間熟當時事<lb/>
者也紹興八年公長子舍人以臺劾罷語猶及公第四<lb/>
子兵部疏其誣辨於朝詔錄送史舘於是公之大節始<lb/>
明於世公之薨也冦難未平葬故有闕後二十四年乃<lb/>
克改葬公於婺州武義縣之明招山實紹興二十四年<lb/>
<pb n="KR4d0232_WYG_014-20b"/>
閏十二月己酉也惟公薨距今踰三紀言論風㫖浸不<lb/>
傳於世謹叙次終始藏於家使子孫有攷焉<lb/>
　<lb/>
　<lb/>
　<lb/>
　<lb/>
　<lb/>
　東萊集巻十四<lb/>
</p>
<p>
</p>
  </div>
</body>
</text>
</TEI>
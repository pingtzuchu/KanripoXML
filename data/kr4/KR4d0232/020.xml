<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊别集卷五</head>
    <p>
<pb n="KR4d0232_WYG_020-1a"/>
欽定四庫全書<lb/>
　東萊别集卷五　　　　　宋　吕祖謙　撰<lb/>
　　家範五<lb/>
　　　學䂓<lb/>
　　　　乾道四年九月䂓約<lb/>
凡預此集者以孝弟忠信為夲其不順於父母不友於<lb/>
　兄弟不睦於宗族不誠於朋友言行相反文過遂非<lb/>
　者不在此位既預集而或犯同志者䂓之䂓之不可<lb/>
<pb n="KR4d0232_WYG_020-1b"/>
　責之責之不可告於衆而共勉之終不悛者除其籍<lb/>
凡預此集者聞善相告聞過相警患難相恤游居必以<lb/>
　齒相呼不以丈不以爵不以爾汝<lb/>
㑹講之容端而肅羣居之容和而莊<hi>箕踞跛倚諠譁擁併謂之不肅狎侮</hi>
　<hi>戯謔謂之不莊</hi>
舊所從師嵗時往來道路相遇無廢舊禮<lb/>
毋得品藻長上優劣訾毁外人文字<lb/>
郡邑政事鄉閭人物稱善不稱惡<lb/>
<pb n="KR4d0232_WYG_020-2a"/>
毋得干謁投獻請託<lb/>
毋得互相品題髙自標置妄分清濁<lb/>
語毋䙝毋䛕毋妄毋雜<hi>妄語非特以虚為實如期約不信出言不情増加張大之類皆</hi>
　<hi>是雜語凡無益之談皆是</hi>
毋狎非類<hi>親戚故舊或非士類情禮自不可廢但不當狎昵</hi>
毋親鄙事<hi>如賭愽闘毆蹴踘籠養撲鶉酣飲酒肆赴試代筆及自投兩副卷閲非僻文字之類其餘</hi>
　<hi>自可類推</hi>
　　　　右十一條<lb/>
<pb n="KR4d0232_WYG_020-2b"/>
　　　　乾道五年䂓約<lb/>
凡與此學者以講求經㫖明理躬行為夲<lb/>
肄業當有常日紀所習于簿多寡随意如遇有幹輟業<lb/>
　亦書于簿一嵗無過百日過百日者同志共擯之<lb/>
凡有所疑專置册記録同志異時相㑹各出所習及所<lb/>
　疑互相啇搉仍㸦書名于册後<lb/>
怠惰苟且雖漫應課程而全䟽畧無叙者同志共擯之<lb/>
不修士檢鄉論不齒者同志共擯之<lb/>
<pb n="KR4d0232_WYG_020-3a"/>
同志遷居移書相報<lb/>
　　　　右五條<lb/>
　　　　乾道五年十月闗諸州在籍人<lb/>
一在籍人將來通書止用一幅不許用虚禮<hi>謂如學際天人及即</hi>
　<hi>膺召用台候神相百拜過呼官職之類</hi>
一通書不許用劄目不許改名<lb/>
一通書止許啇搉所疑自叙實事<hi>謂自叙出入行止之類</hi>
一通書不許以幣帛玩物為信<hi>玩謂圖畫及几案玩具物謂研扇凡什物之類</hi>
<pb n="KR4d0232_WYG_020-3b"/>
一在籍人將來相見不用名紙門狀<lb/>
一在籍人不幸有䘮仰同州同縣在籍人依䂓矩弔慰<lb/>
　仍具書尋便報知堂上道路雖逺無過半年<lb/>
一在籍人如有不遵士檢玷辱齋舍同籍人䂓責不悛<lb/>
　者仰連名具書報知堂上當行除籍如共為隱蔽異<lb/>
　時惡聲彰聞或冒犯刑法同州同縣人並受隱蔽之<lb/>
　罰<lb/>
右闗諸州在籍人各仰遞相傳報遵守<lb/>
<pb n="KR4d0232_WYG_020-4a"/>
　　　<hi>某</hi>年<hi>某/</hi>月<hi>某</hi>日掌儀位闗<lb/>
　　　　右七條<lb/>
　　　　乾道六年規約<lb/>
親在别居<lb/>
親没不葬<hi>謂服除不葬火焚者同</hi>
因䘮㛰娶<hi>身犯及主家者</hi>
宗族訟財<lb/>
侵擾公私<hi>謂告訐脅持邀索之類</hi>
<pb n="KR4d0232_WYG_020-4b"/>
諠譟塲屋<hi>詐冐同</hi>
游蕩不檢<lb/>
　　　　並除籍仍闗報諸州在籍人<lb/>
　諸齋私録講説之類並多訛舛不可傳習<lb/>
　　　　右七條<lb/>
　　　　乾道九年直日湏知<lb/>
凡遇諸齋申到合弔慰人直日即點檢如係今年預課<lb/>
　人丁父母憂預課滿百日者據人數均歛錢拾伍貫<lb/>
<pb n="KR4d0232_WYG_020-5a"/>
　文省未滿百日者均歛錢拾貫文省城居人問受慰<lb/>
　日分随歛錢告報令諸齋某日早各備名紙並集麗<lb/>
　澤堂并禀堂上差掌儀二人至受慰日早集衆㑹麗<lb/>
　澤堂分兩序立直日備箱收名紙次掌儀請齒長人<lb/>
　率衆以齒序行其在道笑語諠譁仰緫直日及諸齋<lb/>
　直日申舉至所弔慰家直日通名紙訖齒長人率衆<lb/>
　入門序立立定掌儀賛云在位者皆再拜既拜掌儀<lb/>
　引齒長人詣靈位前三上香請齒長人跪三奠酒<hi>掌儀</hi>
<pb n="KR4d0232_WYG_020-5b"/>
　<hi>兼執尊酌酒</hi>俛伏興<hi>後項致祭者掌儀跪讀祭文畢</hi>復位立掌儀賛云在<lb/>
　位者皆再拜既拜賛云移位少東再拜慰拜訖齒長<lb/>
　者一人前致慰辭畢衆皆揖以序出郊居人即録慰<lb/>
　書格式同歛錢告報令諸齋各具慰書同弔祭人限<lb/>
　某日納<hi>仍量弔慰道里逺近差人往回之費併筭均歛</hi>候書足差人專往如<lb/>
　係在籍今年不預課人城居者問受慰日分告報諸<lb/>
　齋各差齒長一人往慰郊居録慰書格式告報諸齋<lb/>
　限某日納慰書類聚令夲齋尋便附往兩項並弔而<lb/>
<pb n="KR4d0232_WYG_020-6a"/>
　不賻其身故者如係今年預課人並如丁父母憂例<lb/>
　仍别歛祭錢壹貫文足差人作祭文一通如係在籍<lb/>
　今年不預課人弔而不賻止歛祭錢壹貫文足亦差<lb/>
　人作祭文一通城居齋長並往弔慰如前式郊居者<lb/>
　别具慰書格式慰其父兄告報限某日各冩慰書同<lb/>
　祭賻納今年預課者專差人往不預課者令本齋附<lb/>
　往其遭祖父母親兄弟䘮今年預課人城居者諸齋<lb/>
　各差齒長一人往慰郊居人告報夲齋一面發書往<lb/>
<pb n="KR4d0232_WYG_020-6b"/>
　慰<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊别集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊别集卷十一</head>
    <p>
<pb n="KR4d0232_WYG_026-1a"/>
欽定四庫全書<lb/>
　東萊别集卷十一　　　　宋　呂祖謙　撰<lb/>
　　尺牘五<lb/>
　　　謝陳丞相<lb/>
恭惟某官以盛徳偉望儀刑廟堂以閎略逺猷開濟寰<lb/>
宇精忠上逹龎澤下流方将正元氣以格君心定國論<lb/>
以一民聽大本既立萬目自張厥惟善類之所素期是<lb/>
亦輿人之所共屬<lb/>
<pb n="KR4d0232_WYG_026-1b"/>
蕞爾之蹤屏伏閭巷與昆蟲草木共游坏冶之中涵泳<lb/>
泰和為日久矣具瞻之地禮絶百僚分有常尊賤不可<lb/>
瀆士有常守進不可輕用是不肖之姓名無繇自達於<lb/>
典籖者曠宇碩量細大并容草芥之㣲當在原貸<lb/>
成均置屬本待名儒推擇之餘下及孱陋怵然内顧業<lb/>
荒學淺且無一日之雅於門下果何以得此意者大鈞<lb/>
播物不間逺邇推㧞十得五之義故雖頑鈍猶在甄奨<lb/>
深惟至公之舉本非私徳而犬馬蛇雀道諛不情之言<lb/>
<pb n="KR4d0232_WYG_026-2a"/>
亦非承學所當施於大君子者也惟當博親師友砥礪<lb/>
講習使不辱厥官無為化筆之羞而已拳拳之誠有如<lb/>
皎日<lb/>
　　　與虞丞相<lb/>
共惟某官以兩朝元老四海重望獨運大鈞身任天下<lb/>
之重主上之所注意羣獻之所委心皆以財成鴻化紹<lb/>
復大業是傒閎略逺猷固将次第而舉謹傾耳以俟<lb/>
某晚學謏聞自侍几舄即䝉眄睞眷奨之厚史觀清華<lb/>
<pb n="KR4d0232_WYG_026-2b"/>
俾參末屬政扉暇豫時接緒言内視踈蕪莫知所以仰<lb/>
稱者兹焉考滿改秩祗拜命書静惟僥幸實坯冶陶成<lb/>
之厚賜謹當勉自講習益求所未至少醻知遇之萬一<lb/>
惓惓此心尚祈孚察<lb/>
某瑣微之跡自託鑪錘身非已有去來出入固當肅聽<lb/>
造命不當自必然私義廹切用敢犯瀆尊之譴而終布<lb/>
之某親年浸髙而諸弟皆未更事左右就養不可逺違<lb/>
前此固嘗控聞鈞聽今兹冐暑逺歸百緒皆未有條理<lb/>
<pb n="KR4d0232_WYG_026-3a"/>
尤重輕去膝下而以其勞遺老者懇懇之誠在所憫察<lb/>
儻䝉畀以祠禄以為甘㫖之奉於其餘暇温習舊學二<lb/>
三年間稍稍就緒自當袖書光範求備大厦一木之用<lb/>
悃愊披露惟孚其實而憐其情不勝幸願<lb/>
　　　與梁參政<lb/>
共以某官正大之學忠嘉之謨政路歴年彌縫輔賛固<lb/>
上格君心而下孚羣聽矣培養元氣統盟公道實衆正<lb/>
所共期於門下者仰恃眷知敢以此獻<lb/>
<pb n="KR4d0232_WYG_026-3b"/>
某展布誠悃登徹崇聽某樸拙魯鈍無所取材親年浸<lb/>
髙諸弟皆未習事左右就養不可逺膝下前此控白雖<lb/>
䝉再三之誨非不欲仰體愛存之意一聽坯冶然内揆<lb/>
私計勢不容己而其間又有非筆墨所能盡者仰惟髙<lb/>
明必能洞悉敢望始終覆護畀以祠禄俾為甘㫖之奉<lb/>
暇日當㝷繹故業澡澤矯揉異時粗有毫分進益當惟<lb/>
所使令何敢自擇謹俯伏以傒矜惻<lb/>
　　　與趙丞相<lb/>
<pb n="KR4d0232_WYG_026-4a"/>
比控悃愊仰瀆化鈞退惟僭瀆方俯伏以俟訶譴丞相<lb/>
始則記識不忘意其尚可祓飾起之於病廢之中及尫<lb/>
殘衰躄不能拜命則又惻然憫其困窮處之帥幕俾得<lb/>
亟就厚祿以蘇貧病矜憐拊養之賜至深至厚不可稱<lb/>
量顧以薾然病軀餘息如髮雖數舍之近亦無由輿疾<lb/>
自致涸轍窮涂坱圠之鈞再三陶播猶不能植命之竒<lb/>
窮亦云極矣祠禄雖薄方此歉嵗月得數斛粟在困厄<lb/>
中殊有所濟若䝉矜恤而曲從之幸之大者也力疾布<lb/>
<pb n="KR4d0232_WYG_026-4b"/>
禀不勝惓惓<lb/>
　　　與王樞使<lb/>
某衰病沈痼分甘棄捐樞使睠顧不忘俾之復綴朝列<lb/>
而筋力已憊不能勉强以承下風僣易布誠朝夕愧懼<lb/>
某官念其鉛槧之舊憐其尫疾之餘賜以便安使參帥<lb/>
幙自非隆遇有加委曲全就何以及此區區謝誠豈筆<lb/>
舌所能概見引領黄閤神爽飛馳<lb/>
某自惟一介么微洊煩除書之下相公所以記存者厚<lb/>
<pb n="KR4d0232_WYG_026-5a"/>
矣婺越相去不逺而又職優俸厚可以養疴使自為謀<lb/>
豈復有過扵此苟稍可支吾拜命豈敢復溷朝廷實以<lb/>
病體支離日事醫藥杜門里巷雖已再見嵗窮而未敢<lb/>
少有衝冐且親故相邇可以評量服食之所宜今舍鄉<lb/>
閭而去其間不能自如者盖非一端雖大府賓僚初無<lb/>
吏責然血氣之衰殘必不能䟦涉道路動履之蹇緩必<lb/>
不能勝任衣冠苟或将䕶稍愆常時則疾勢必致増益<lb/>
至此然後扶曵復歸将益動大君子之仁心矣若䝉察<lb/>
<pb n="KR4d0232_WYG_026-5b"/>
其懇欵之情恕其再三之瀆曲賜軫念復畀以宫觀差<lb/>
遣則可以専意休養從其所安庶㡬數年之間或可小<lb/>
瘉則自今以往皆受賜之日也冐瀆威尊某俯伏無任<lb/>
俟命之至<lb/>
　　　與虞丞相<lb/>
某近者敬裁尺書以拜鑪錘之賜共聞既登几格兹焉<lb/>
肅奉堂帖首在召試之列竊惟金鑾給劄本待名勝第<lb/>
一流墨客槧人誇詡歆羨或濡筆削牘終身而不能覬<lb/>
<pb n="KR4d0232_WYG_026-6a"/>
如某者鄙樸椎鈍絶意清貫雖䝉睠奨顧憐不在人後<lb/>
所以弗敢崇飾固陋上瀆大鈞者蓋謂與其踰涯過量<lb/>
仰累權衡之眀孰若安分守常毋為牆仞之辱區區惟<lb/>
堅㣲志圖稱深知豈謂某官度越畯軌爼豆英游㧞之<lb/>
於冗散惰廢之中収之於干祈請禱之外雖已逺門䦨<lb/>
而常賜記存不啻堦戺之近雖旁無佽助而獨被慰薦<lb/>
不待介紹之多是某官之知某盖曠數十年所未見而<lb/>
某之受知亦閱千百人所未遇者也此知此感夫豈筆<lb/>
<pb n="KR4d0232_WYG_026-6b"/>
舌語言所能述哉某官之於某可謂真知而非苟知則<lb/>
某之於某官惟當出情語而不當為虚語政使所守者<lb/>
未必中節所陳者未必合冝苟不一一披露以聽財擇<lb/>
則非以拙誠事大君子之道也某親年浸髙冐暑逺歸<lb/>
所當調虞經理者百未有緒晨夕膝下未可違離鄉者<lb/>
屢嘗面懇而前書亦既開其端矣重以所學未成動皆<lb/>
迂滯經年庠序踈野率略可咎可悔處甚多若非某官<lb/>
覆䕶全度之其抵譴何已不還踵退自循省惟當歸就<lb/>
<pb n="KR4d0232_WYG_026-7a"/>
閒曠一意為學淬厲矯揉益求其所未至苟昧於自量<lb/>
輙復輕出冒居非㨿曠敗可期容幬扶持政恐徒費陶<lb/>
成之力耳雖朝廷正大之體用捨黜陟柄出於上非為<lb/>
下者所敢自擇而學者委質之義東西南北亦當惟命<lb/>
之承格以公義誠不當犯分以干司憲今兹猶敢自言<lb/>
者竊嘗惟念父兄之於子弟封殖栽培弱者必養之使<lb/>
至於强虚者必養之使至於實愛惜長育未嘗肯輕伐<lb/>
於拱把而無益於用此某所以竊體是心歸誠門下求<lb/>
<pb n="KR4d0232_WYG_026-7b"/>
須臾之間庶或可備他日之須也儻䝉矜憐賦以祠禄<lb/>
以便其私養以餘閒從事於講習異時衆聽稍孚而俾<lb/>
預周行自揣稍進而願沾化治固将有日此乃真情實<lb/>
語而非有一毫之飾又况學省之召試恩典超踰軰流<lb/>
所罕而無厭薄不屑之嫌某之受知肝鬲洞照内外所<lb/>
悉而無懐情不盡之畏用敢傾竭底藴以聽甄鑄上瀆<lb/>
威嚴某無任俯伏俟命之至<lb/>
　東萊别集卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊外集卷五</head>
    <p>
<pb n="KR4d0232_WYG_036-1a"/>
欽定四庫全書<lb/>
　東萊外集卷五　　　　　　宋　吕祖謙　撰<lb/>
　　拾遺<lb/>
　　　題真覺僧房蘆<lb/>
何人夜折苕溪雪吹落山堂寄清絶夢囘軒檻非人間一岸<lb/>
扶疎碎殘月秋風索索秋意晚葉外叅差明疊巘頗似江南<lb/>
短棹歸平沙鴈落汀洲逺蒼濤遶忩碧玉寒中有漁父千<lb/>
古間知君胷次五湖濶波聲髣髴游杏壇少林之孫韻枯<lb/>
<pb n="KR4d0232_WYG_036-1b"/>
木避世避人何用逐渭川謾復千畆多江上由來一渭足<lb/>
　　　再賦真覺僧房蘆三首<lb/>
湖山近減江潮趣寂厯頽垣仲蔚蒿縦有秋風何處著<lb/>
遶籬無葉起蒼濤<lb/>
屋角清渠瀨淺沙風斜雨重倒蒼葭沙鷗不下投前浦<lb/>
塞鴈重來失舊花<lb/>
清曉霜鍾喚客興餘聲知度幾稜層<hi>闕</hi>
時見憑欄一兩僧<lb/>
<pb n="KR4d0232_WYG_036-2a"/>
　　　漢銅弩機歌<lb/>
甘泉宫中烽火催武庫掣鏁殷春雷山西都尉部千弩<lb/>
意氣欲壓天山摧朔風慘慘隨旗尾角聲滿天日色死<lb/>
眼吞單于方發機南風不競羽倒飛血視空弮尚思戰<lb/>
邊庭無竹可續箭斷絃已作塞上塵零落銅牙時一見<lb/>
土花蝕盡繆篆青千年遺恨今未平雕鞍過盡不囘首<lb/>
落身几按依書檠蘚苔暗淡生古色中有少卿千斛力<lb/>
從漢至今無大黃婦翫兒嬉固其職長平箭頭豪士憐<lb/>
<pb n="KR4d0232_WYG_036-2b"/>
赤壁折㦸傳青篇古來慷慨共如此脱畧形器求天全<lb/>
是機雖缺神凛然想成風沙射鵰天徑欲匹馬南山邊<lb/>
何必一臂三十絭<lb/>
　　　晚步溪上<lb/>
疎疎屐齒印平堤露着烏紗客未知别浦歸舟爭占岸<lb/>
橫林宿鳥自分枝開張漁父胷中趣漏泄騷人句外悲<lb/>
㑹與清溪約長夏風簾水簟荅漣漪<lb/>
　　　秋日<lb/>
<pb n="KR4d0232_WYG_036-3a"/>
堂下梧桐樹清陰欲滿簾風前數葉落枝外幾山添世<lb/>
故真難犯幽棲不用占新凉入書幌好在鄴侯籖<lb/>
　　　夏夜<lb/>
晚市收聲盡虛堂一味凉炎蒸渠酷吏閒靜我羲皇露<lb/>
沐疎螢濕風梳細草長興移無定在隨月轉胡床<lb/>
　　　應春坊輓章<lb/>
鉛槧青燈夜韜鈴紫塞秋請纓雖拜疏投筆未封侯幃<lb/>
白風煙慘旗丹霧雨愁從來桑梓接助輓不成謳<lb/>
<pb n="KR4d0232_WYG_036-3b"/>
　　　和虞仲逸初夏懐黃巖村居<lb/>
幾曲江村雨外明釣磯漁屋入新晴叅天喬木淺深緑<lb/>
蓋水圎荷先後生歸夢毎煩春鳥喚故林可忍曉猿驚<lb/>
功成共祖東門道不負溪山舊主盟<lb/>
　　　次前韻荅石秀才<lb/>
幽軒返照可窻明政用髙談荅晚晴共聽銅瓶秋雨急<lb/>
不知石鼎曉雲生清詩未讀心先醉别日無多夢已驚<lb/>
聞道烏衣盛文史秪愁異姓後宗盟<lb/>
<pb n="KR4d0232_WYG_036-4a"/>
　　　効進士作三年通一經<lb/>
歳月去如矢橫經徒慨然誰能通一藝真不負三年用<lb/>
意窺園外收功刻楮邊幽光囘蠧簡新意出陳編上相<lb/>
黃金重諸儒白首鮮同聲不同調嘆息伯牙絃<lb/>
　　　橫山吳君佚老庵記<lb/>
横山吳君珉治别室之西偏榜以佚老休工歸役斤斧<lb/>
收聲輯杖立於前榮聞竊語於階者曰棊壠繩畦坻粟<lb/>
京稼籌筭掛壁萬貨四湊此吾主人翁所以佚其老也<lb/>
<pb n="KR4d0232_WYG_036-4b"/>
少進至於門聞行語於塗者曰豐林邃宇尊俎静嘉鷗<lb/>
鷺不驚風月相荅此吾豪長者所以佚其老也又進至<lb/>
於郊聞聚語於塾者曰培嗣以學既楙既旉秩壺以禮<lb/>
既序既飭此吾鄉丈人所以佚其老也他日吳君為予<lb/>
道之予曰夫三者之言何如吳君曰階得吾粕塗得吾<lb/>
漓塾得吾醇出浸逺而説浸近吾名吾室義其究於此<lb/>
乎予曰未既也畏嶠登輿身閒心慄厭市築墉目靜耳<lb/>
喧君雖善自佚踰闑以往肩頳腹枵者踵相接歳或不<lb/>
<pb n="KR4d0232_WYG_036-5a"/>
升尫瘠困憊呻吟交於大逵專一室之佚樂乎哉君里<lb/>
中望也盍勸相族黨愒勞振乏已責紓逋同其佚於是<lb/>
鄉則盡横山表裏皆君佚老庵也其視尺椽半席廣狹<lb/>
何若吳君謝曰厚矣子之拓吾境也顧童奴陷其説於<lb/>
壁間以為劵<lb/>
　　　送張孟逺序<lb/>
僕生而底滯少長嗜學失其指益以自愚坐一室頽然<lb/>
移日足欲跨户限若有縶而留之者郡邑教條風土謡<lb/>
<pb n="KR4d0232_WYG_036-5b"/>
誦隨聽隨忘謾不省何等語諸公長者歳時聚㑹或賜<lb/>
餘瀝顧視左右頡頏作氣長飲大啜目眩心悸蹙蹙不<lb/>
安席酒一再行輒自脫歸里中豪浸羞與予伍雖予亦<lb/>
毒之狀其疾謁諸人方屢試竟不售有自衢來者詫以<lb/>
吾鄉有偉男子横厲超軼絶出無輩是殆能瘳子之疾<lb/>
徐舉其爵繫乃吾同年友張孟逺也予聞自喜銳欲往<lb/>
從之遊既舂糧矣而孟逺在門予益喜過望與之上下<lb/>
論議明雋閎達舌端河漢一落千里未改旬自視胷中<lb/>
<pb n="KR4d0232_WYG_036-6a"/>
隘者寛窒者通狹者廣向之瓶罌今浸化而為甕盎矣<lb/>
向之沼沚今浸化而為澗溪矣方幸其若是也孟逺遽<lb/>
告行引紙操筆將以酬孟逺之勤府藏單竭豪征縷斂<lb/>
卒不得一語意慚甚客從旁解之曰子不聞陶朱公之<lb/>
語乎陶朱公之友以窶聞於楚陶朱公往過之欲别謂<lb/>
其友曰何以餞我其友曰吾終歳飱不滿子一飯費前<lb/>
馬後乗劒佩鏘鳴供子指呼役者乃吾疇昔震㮚不敢<lb/>
仰視者也子不能捐萬斛之升斗以起吾病反於我乎<lb/>
<pb n="KR4d0232_WYG_036-6b"/>
索忍人哉陶朱公曰是所以賜我也汝之陋在吾則為<lb/>
儉汝之懾在吾則為恭貧之病富之藥也敬再拜受賜<lb/>
以孟逺之贍於學而道今古角詞章於其前是猶窶人<lb/>
子與陶朱公競富雖市人亦揶揄之儻亟自吐實盡發<lb/>
前日之痼疾而不敢蔽則異時環倉華而第百藥庸知<lb/>
不獲附於下中之品乎子又奚慚僕曰唯<lb/>
　　　方夫人誌<lb/>
先夫人姓方氏尚書駕部貟外郎諱楷之曾孫朝散郎<lb/>
<pb n="KR4d0232_WYG_036-7a"/>
尚書屯田貟外郎諱䝉之孫朝散郎知建州諱元矩安<lb/>
人孔氏之女我先君從事郎吕公諱某之配也外王父<lb/>
之沒夫人尚幼服勤外王母左右母子相恃為命蓋生<lb/>
三十有一年而歸於先君又十一年先君即世是時伯<lb/>
姊五歳祖平財四歳夫人提擕鞠育更厯艱苦十有八<lb/>
年然後伯姊始出適迪功郎曾棐祖平亦始得臨安府<lb/>
司户叅軍未及禄養以淳熈二年十一月十五日不起<lb/>
享年四十有八吕氏自東萊公而下皆葬婺州武義縣<lb/>
<pb n="KR4d0232_WYG_036-7b"/>
明招山惟我先祖暨先君兆域别在信州上饒縣之德<lb/>
源不肖孤哀荒顛𡨕未克合袝恐旦暮即死不能終大<lb/>
事亟以次年二月二十日奉夫人之喪葬於東萊公兆<lb/>
域之旁至於夫人志節履行之懿則俟他日詳焉<lb/>
　　　王自得祖母傅氏墓誌銘<lb/>
義烏王君瓘之夫人同縣傅氏女也縣之第氏族者譜<lb/>
王為右姓族黨根據連都邑夫人來歸小大無違言姑<lb/>
余夫人律閫内甚嚴諸婦屏氣側足候伺顔色少當其<lb/>
<pb n="KR4d0232_WYG_036-8a"/>
意者獨夫人事之順焉幇源之亂民十百相保聚捍賊<lb/>
議長皆相顧不敢而屬之王君官軍臨境里中豪効首<lb/>
虜者率命官婣戚或説王君無後時夫人尸之曰君居<lb/>
兵間蘄以屏蔽閭井非利之也即拜爵其誰明吾心王<lb/>
君慨然亟謝罷説者兵解佐王君綜理其家者具有條<lb/>
秩蓋年七十有五以乾道二年十二月十六日終於寢<lb/>
淳熈六年十二月初二日始克葬於鄉之髙麓原青口<lb/>
里二子長安詩將仕郎次安逺三女長適俞持國次胡<lb/>
<pb n="KR4d0232_WYG_036-8b"/>
延次鄉貢進士周憲孫男女十男曰自昭自强自得自<lb/>
牧自求壻其女孫者曰宣教郎鄂州州學教授俞麟曰<lb/>
國子免解進士何□曰迪功郎信州上饒縣尉錢逖餘<lb/>
在室曾孫男十二自得久從予遊實來謁銘銘曰<lb/>
吁嗟夫人蹈柔則兮百世之下安此室兮<lb/>
　　　為韓尚書作通王氏定婚啓<lb/>
講舊遊於羣從蚤接茵憑圖嘉耦於諸孫肇修幣聘載<lb/>
蠲吉旦用展多儀某人宦學載初及茲授室伏承某人<lb/>
<pb n="KR4d0232_WYG_036-9a"/>
徳容叅劭協此宜家奕奕梁山顧自慙於樂土湯湯淮<lb/>
水幸將挹於慶源二姓之合於禮為嘉五兩之陳其儀<lb/>
則舊<lb/>
　　　為洪無競作謝發解啓<lb/>
奏凱書林願效范文之後入䇿勲詞壘濫從東郭之先<lb/>
登懼集寵初幸踰望始丕惟夫子志在春秋推善善惡<lb/>
惡之心正尊尊卑卑之分道之將廢閉於王氏之詖淫<lb/>
帝有所興表以光堯之尊信一洗氛埃之蔽再還日月<lb/>
<pb n="KR4d0232_WYG_036-9b"/>
之明世變風移家傳人誦克對盛時之㑹允諧公選之<lb/>
求茍非其人不在此位如某者降材謭薄涉道顓䝉業<lb/>
猶失閏之廢忘識類闕文之舛繆衛多君子瞻畯軌以<lb/>
屢驚曹無大夫顧寒門而自絶凌兢逐隊黽勉終篇方<lb/>
懷外楚之憂忽有進吳之喜反思同業厯數四封辱在<lb/>
泥塗絳縣久遺於舊老不窺園圃廣川尚滯於鴻儒慙<lb/>
有甚於積薪恩實歸於推轂此蓋伏遇某官主盟公道<lb/>
雄霸斯文奉明詔以登賢簡烝髦而報國深嘉曲奬字<lb/>
<pb n="KR4d0232_WYG_036-10a"/>
踰華袞之榮博采兼收筆或裂繻之誤遂容孱瑣亦預<lb/>
品題某謹當懲戒振矜聿嚴元始敢言得雋之易當念<lb/>
措辭之艱惟升黜之兩端本東西之對設儻如麟獲誦<lb/>
正學於大庭若作鷁飛抱遺經於窮巷過此以往未知<lb/>
所裁<lb/>
　　　為吳友聞作謝發解啓<lb/>
日麗宫槐袍如立鵠霜清圍棘字若棲鵶書雖天府之<lb/>
新心實衡門之舊歳臨大比詔舉儒生電掣星馳走姓<lb/>
<pb n="KR4d0232_WYG_036-10b"/>
名於四境波飜雷動沸謡頌於九衢奪於外物之光榮<lb/>
成此一時之驕溢靖循其本初無足誇物往貨來豈市<lb/>
㕓之異事春耕秋穫非畎畆之竒功得之者既無矜容<lb/>
觀之者亦無羡色以儒獻藝以藝中程是維鈆槧之常<lb/>
蓋亦農商之比矧兹里選甫預計偕前阨春官限三山<lb/>
於弱水遐瞻仕路重九譯於越裳物未售而預伐懋遷<lb/>
之能耕未徧而先眩積倉之富茍有識者豈至是哉如<lb/>
某者綿力薄才淺聞未學黽勉詞場之獻凌兢貢籍之<lb/>
<pb n="KR4d0232_WYG_036-11a"/>
登退視同儕袖手率多於勝己進當堅敵著鞭敢望於<lb/>
逾人方愧懼以靡容何囂浮之敢起日虞顛踣仰負作<lb/>
成兹蓋伏遇某官樂育英髦推揚善類參天杞柳悉由<lb/>
封殖之勤巢閣鸞凰俱出網羅之獲豈容孱陋亦預選<lb/>
掄某敢不佩服深知率循古訓始終本末專探討於大<lb/>
原用舍行藏付窮通於正命<lb/>
　　　為人作論旱劄子<lb/>
臣竊惟陛下側席圖治視民如傷去歳江湖數十州年<lb/>
<pb n="KR4d0232_WYG_036-11b"/>
不順成憂䘏之詔蠲復之令賑給之科丁寧懇惻無所<lb/>
不用其極自秋而冬自冬而春自春而夏哺養鞠育日<lb/>
望一日今麥既登塲歳事有望陛下宵旰之憂亦可以<lb/>
少寛矣臣既竊為陛下今日賀復私為陛下他日慮敢<lb/>
干鈇鉞之誅而冒言之疎賤小臣服役州縣不得與聞<lb/>
闕庭之議妄自揣度去歳數十州旱荒之初闗説陛下<lb/>
之前者意其必有兩端焉固有大聲疾呼言其深可慮<lb/>
者矣亦有隠情匿實言其不足慮者矣陛下明見萬里<lb/>
<pb n="KR4d0232_WYG_036-12a"/>
弗以不足慮者自寛而以深可慮者自儆軫顧經理變<lb/>
饑為穰此陛下灼知民瘼審於取舎之大驗也臣竊恐<lb/>
向言旱荒不足慮者見今歳之無事遂進説曰曩固嘗<lb/>
言艱食必不甚流移必不多盗賊必不作今前言皆驗<lb/>
彼大聲疾呼者皆增加長大其事以干譽要名耳是宵<lb/>
旰之勤殆為徒勞而帑廪之發殆為虛費也以陛下之<lb/>
明必無敢進是説者臣私憂過計或萬分一有之則於<lb/>
治體所繫甚大請以臣身履目見者折之去歳旱荒之<lb/>
<pb n="KR4d0232_WYG_036-12b"/>
初凛凛岌岌人不自保焦熬焚灼可駭可愕雖號為大<lb/>
聲疾呼者亦恐重陛下之憂困厄危迫之狀鐫裁減削<lb/>
十僅能達其三四耳自朝廷觀之則似過甚自旱荒之<lb/>
邦觀之則猶恨其有所未盡也其所以度兹艱歳安帖<lb/>
無虞者蓋朝廷周䘏條畫如此之詳官吏奔走率職如<lb/>
此之勞豪右傾倒囷粟如此之衆而陛下寅恭祗畏昭<lb/>
格天心導迎善氣又有非羣下所得而與者矣使不如<lb/>
是則艱食流移盗賊之憂豈止如始之所陳而已哉論<lb/>
<pb n="KR4d0232_WYG_036-13a"/>
者茍徒見今歳之無事遂謂向來初不足慮是猶疾愈<lb/>
之人忘其針熨砭治之囏難反疑疾疹本不能傷生如<lb/>
後復有疾可不為寒心耶此臣所以竭千慮之愚而冒<lb/>
進其説也臣願陛下清閒之燕深加紬繹因荒政之告<lb/>
成益知疾苦上聞果有益憂勤兢業果有效天人感格<lb/>
果不誣充是心而擴之天下之事臣知其無難矣惟陛<lb/>
下宥其愚而采其誠<lb/>
　　　過九江贈同舎陳伯秀<hi>伯秀名芷少與太史同遊三山林少穎先生之</hi>
<pb n="KR4d0232_WYG_036-13b"/>
　　　　<hi>門此詩</hi>
異時夫子門論交心獨可晨窻並几案莫檠共燈火同<lb/>
升大宗伯道阻山砐硪淡墨濕棲鵶天開棘闈鎖髙張<lb/>
三百丈徧數不及我咫尺判飛沈鵬摶笑鳶墮風塵兩<lb/>
疎闊歳月悉箭笴風吹礬口帆雨繫潯陽柁<hi>闕</hi>　尚一<lb/>
尉旌旗穿紫邏相逢話舊游撥置朱墨夥<hi>闕</hi>手忘寒温<lb/>
屈指半轗軻官居岸平湖波濤日舂簸飽看五老面此<lb/>
計殊未左山房舊聞名欲往輒不果須君發其藏萬卷<lb/>
<pb n="KR4d0232_WYG_036-14a"/>
書繞坐<lb/>
　　　為虞丞相謝生日賜生餼表<lb/>
問初度於疇人尚記攝提之次傳温言於詔使有來膏<lb/>
飫之頒雖曰常彞實惟渥澤伏念臣久膺諉屬浸迫衰<lb/>
遲勲業無成惜流年之尺璧劬勞莫報慨厚廪之千鍾<lb/>
每於載育之辰愧此多儀之錫繼粟繼肉雖屢省於便<lb/>
蕃食志食功迄兩無於稱塞退而自揆莫知所酬此蓋<lb/>
伏遇皇帝陛下覆物以仁馭臣以禮修宣王之考牧庶<lb/>
<pb n="KR4d0232_WYG_036-14b"/>
物既蕃體羲易之養賢舊章用舉光華異數蕃飾始生<lb/>
臣敢不追繹教忠益肩移孝無復遺羮之地永負親恩<lb/>
惟令含哺之民共均君賜<lb/>
　　　徐君墓誌銘<lb/>
明招婺之名山予家三世葬焉負山之民氣俗敦慤樂<lb/>
田畆而畏官府傲嬉侈麗之習獨不入其鄉予歳時上<lb/>
冢過其父老或旬月忘返稍稍遣子弟從予游未幾方<lb/>
領矩步儼然出與郡邑之士齒蓋將繼此益進而熏沐<lb/>
<pb n="KR4d0232_WYG_036-15a"/>
之則於其親之喪亟問亟弔而又為之銘有所不得已<lb/>
也君諱宗盛字德元以愿樸稱於里閭淳熈元年五月<lb/>
十五日卒享年三十有八明年十二月五日葬於鄉之<lb/>
下車塘君無恙時實命其子一夔來請業及是復來請<lb/>
銘文弊甚矣幸是鄉質之未彫也申之孝弟之義引翼<lb/>
充養於古之學者或庶幾焉茍自厭其質而文華是耆<lb/>
外觀日勝中實日銷則豈父兄所以屬予之意哉遂并<lb/>
書於君之壙以識其初銘曰<lb/>
<pb n="KR4d0232_WYG_036-15b"/>
父菑子播兮將求其實道阻且脩兮無辱斯石<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊外集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊别集卷十五</head>
    <p>
<pb n="KR4d0232_WYG_030-1a"/>
欽定四庫全書<lb/>
　東萊别集卷十五　　　　宋　吕祖謙　撰<lb/>
　　讀書雜記四<lb/>
　　　讀漢史手筆<lb/>
王莽傳賓客滿堂須臾一人言太夫人苦某痛當飲某藥<lb/>
比客罷起者數焉　居攝三年九月莽母功顯君死意<lb/>
不在哀為功顯君緦縗弁而加麻環絰如天子弔諸侯<lb/>
服凡一弔再㑹　事寡嫂及孤兄子行甚飭備兄子光<lb/>
<pb n="KR4d0232_WYG_030-1b"/>
莽使學博士門下莽休沐出振車騎奉羊酒勞遺其師<lb/>
恩施下竟同學光年小於莽子宇莽使同日納婦　　居<lb/>
攝三年衍功侯光私報執金吾竇况令殺人莽大怒切<lb/>
責光光母曰汝自眡孰與長孫中孫遂母子自殺<lb/>
　世謂莽始矯偽而終改節是不然利在孝友則孝友<lb/>
　利在悖虐則悖虐莽終始為利而已奚改節之有哉<lb/>
莽讓爵邑須百姓家給人足然後加賞百姓家給人足<lb/>
大司馬大司空以聞莽白言百姓未贍者多太后冝<lb/>
<pb n="KR4d0232_WYG_030-2a"/>
且衣繒練頗損膳因上書出錢百萬田三十頃助給貧<lb/>
民<lb/>
　莽之前後不相揜皆類此<lb/>
初甄豐劉歆王舜為莽腹心倡導在位褒揚功徳安漢<lb/>
宰衡之號及封莽母兩子兄子皆豐等所共謀而豐舜<lb/>
歆亦受其賜並富貴矣非復欲令莽居攝也居攝之萌<lb/>
出於泉陵侯劉慶前煇光謝囂長安令田終術莽羽翼<lb/>
已成意欲稱攝豐等承順其意莽輙復封舜歆兩子及<lb/>
<pb n="KR4d0232_WYG_030-2b"/>
豐孫豐等爵位已盛心意滿又實畏漢宗室天下豪傑<lb/>
而踈逺欲進者並作符命莽遂㨿以即真舜歆内懼而<lb/>
已豐素剛强由是不説<hi>云云歆豐父子誅舜憂死  父子亦誅</hi>
　三子成王莽居攝之勢而不欲莽之居攝荀彧致曹<lb/>
　操九錫之功而不欲操之九錫是猶培其根而惡其<lb/>
　實也<lb/>
嚴尤素有智略時遼西大尹田譚為髙句驪兵所殺州<lb/>
郡歸咎扵髙句驪侯騶嚴尤奏言貉人犯法不從騶起<lb/>
<pb n="KR4d0232_WYG_030-3a"/>
正有他心宜令州郡且慰安之今猥被以大罪恐其遂<lb/>
叛夫餘之屬必有和者匈奴未克夫餘穢貉復起此大<lb/>
憂也莽不慰安穢貉遂反<lb/>
匈奴右骨都侯當嘗内附莽欲誘迎當尤諌曰當在匈<lb/>
奴右部兵不侵邊單于動静輙語中國此方面之大助<lb/>
也于今迎當置長安槀街一胡人耳不如在匈奴有益<lb/>
莽不聽　尤諌尋邑亟進破宛諸城自服又曰歸師勿<lb/>
遏皆不聽　論匈奴三策五難劉聖聚衆汝南稱尊號<lb/>
<pb n="KR4d0232_WYG_030-3b"/>
尤降之以尤為大司馬十餘日敗尤死<lb/>
　嚴尤長於料事短於擇君<lb/>
魏豹立為王魏媪納其女薄姬於魏宫許負相薄姬當<lb/>
生天子是時項羽方與漢王相距滎陽豹初與漢及聞<lb/>
許負言心喜因背漢中立與楚連和漢使曹參等虜魏<lb/>
王豹而薄姬輸織室有詔内後宫生文帝<lb/>
　卜相之不驗者姑勿論此其尤驗者也其禍福何如<lb/>
　哉<lb/>
<pb n="KR4d0232_WYG_030-4a"/>
栗姬男為太子王夫人男為膠東王栗姬妬言不遜帝<lb/>
心銜之長公主日譽王夫人男之美帝亦自賢之計未<lb/>
有所定王夫人又隂使人趣大臣請立栗姬為皇后大<lb/>
行奏事文曰子以母貴母以子貴今太子母號宜為皇<lb/>
后帝怒曰是乃所當言邪遂案誅大行廢太子為臨江<lb/>
王栗姬憂死立王夫人為皇后男為太子<lb/>
　利之所激深宫之女皆儀秦也<lb/>
司𨽻奏趙昭儀滅繼嗣請事窮竟議郎耿育上疏以爲<lb/>
<pb n="KR4d0232_WYG_030-4b"/>
不宜暴露私燕誣汙先帝使謗議下流後世逺聞百蠻<lb/>
甚非先帝託後之意也遂不竟其事<lb/>
　耿育可謂知體矣<lb/>
莽既外壹羣臣令稱已功德又内媚事旁側長御以下<lb/>
賂遺以千萬數白尊太后姊妹日夜共譽莽又知太后<lb/>
婦人厭居深宫中莽欲虞樂以市其權廼令太后四時<lb/>
車駕廵狩四郊<hi>云云樂繼絶世給貧民制禮作  象刑輟訟符瑞</hi>
　傳曰浞行媚於内而施賂於外愚弄其民而虞羿于<lb/>
<pb n="KR4d0232_WYG_030-5a"/>
　田王莽不學寒浞而暗與之合豈姦臣授受一道邪<lb/>
漢興終于孝平外戚後庭色寵著聞二十餘人然其保<lb/>
位全家者唯文景武帝太后及邛成后四人而已至如<lb/>
史良娣王悼后許恭哀后身皆夭折不辜而家依舊恩<lb/>
不敢縱恣是以能全其餘大者夷滅小者放流<lb/>
　班固論外戚之成敗深切著眀然謂許史不敢縦恣<lb/>
　亦誣矣殺盖寛饒害蕭望之皆是物也縱恣有大扵<lb/>
　此者乎<lb/>
<pb n="KR4d0232_WYG_030-5b"/>
貨殖傳<lb/>
　名氏見於傳者四十人力田務本以其道而富者宣<lb/>
　曲任氏而已其餘唯李克務盡地力秦楊以田農甲<lb/>
　一州猶知不忘本業自三人之外皆鼓鑄魚鹽轉販<lb/>
　姦軌犯法者也本業如此之少末作如彼之多民安<lb/>
　得不困乎<lb/>
富家相矜以久賈過邑不入門故師史能致千萬<lb/>
　三過其門不入孳孳為善者大禹之徒也過邑不入<lb/>
<pb n="KR4d0232_WYG_030-6a"/>
　門孳孳為利者師史之徒也<lb/>
白圭曰吾治生猶伊尹吕尚之謀孫呉用兵商鞅行法<lb/>
是也故智不足與權變勇不足以決斷仁不能以取予<lb/>
彊不能以有守雖欲學吾術終不告也<lb/>
　雖天下汙賤之事不可以苟為也徳成而上藝成而<lb/>
　下上下不同而用力均也使白圭以是心爲善孰能<lb/>
　禦之<lb/>
烏氏蠃秦始皇令比封君以時與列臣朝請　巴寡婦<lb/>
<pb n="KR4d0232_WYG_030-6b"/>
清始皇以爲貞婦而客之為築女懐清䑓張長叔薛<lb/>
子仲訾十千萬王莽皆以為納言<lb/>
羅裒致數千萬舉其半賂遺曲陽定陵侯依其權力賖<lb/>
貸郡國人莫敢負擅鹽井之利期年所得自倍<lb/>
　凡邪臣之以貨事君入扵君者錙銖而假君之勢入<lb/>
　於已者丘山矣乃反謂之忠豈不惑哉觀羅裒之事<lb/>
　可以解其惑<hi>闕</hi>
朱家專趍人之急甚於己私<hi>闕</hi>
<pb n="KR4d0232_WYG_030-7a"/>
　成己以成物正也趍人甚於己豈其情哉<lb/>
郭解姊子與人飲彊灌之人怒刺殺解姊子解使人微<lb/>
知賊䖏賊窘自歸具以實告解解曰公殺之當吾兒不<lb/>
直遂去其賊罪其姊子収而葬之<hi>闕</hi>解出人皆避有一<lb/>
人獨箕踞視之解問其姓名客欲殺之解曰居邑屋不<lb/>
見敬是吾徳不脩也彼何罪乃隂請尉吏曰是人吾所<lb/>
急至踐更時脫之每至踐更數過吏弗求怪之問其故<lb/>
解使脫之箕踞者廼肉袒謝罪<lb/>
<pb n="KR4d0232_WYG_030-7b"/>
　解果以姊子有罪當死則不問其人可也今乃使人<lb/>
　㣲知賊處待其窘自歸廼赦之則先操而後縦之使<lb/>
　恩威出扵己耳解果以居邑不見敬是吾徳不脩則<lb/>
　不問其人可也今乃問其姓名脫其踐更則欲人知<lb/>
　其報怨以徳之美耳此二者外若犯而不校推其用<lb/>
　心則干世要譽游侠之大不善正在此<lb/>
樓䕶<hi>闕</hi>五侯争名䕶處其間咸得其驩心為五侯上客<lb/>
論議常依名節聽之者皆竦<hi>闕</hi>吕寛父素與䕶相知寛<lb/>
<pb n="KR4d0232_WYG_030-8a"/>
至廣漢過護到數日名捕寛詔書至護執寛莽大喜徵<lb/>
䕶入為前煇光封息郷侯<lb/>
　居五侯之門而論名節猶為盜跖之徒而稱夷齊也<lb/>
　䕶之執吕寛廼郷者朱家之所羞故游俠漢之罪人<lb/>
　也樓䕶游侠之罪人也<lb/>
陳遵張竦　竦苦身自約遵放意自恣其對問具别冊<lb/>
<hi>酒箴不李廣程  識</hi>
　張竦作奏以媚王莽而乃區區扵末節所謂放飯流<lb/>
<pb n="KR4d0232_WYG_030-8b"/>
　歠而問無齒決也然其荅陳遵之言實後進之藥石<lb/>
　與馬伏波同功<lb/>
客或譏涉<hi>原涉為輕俠</hi>涉應曰子獨不見家人寡婦邪始自<lb/>
約敕之時意廼慕宋伯姬及陳孝婦不幸壼為盜賊所<lb/>
汙遂行淫泆知其非禮然不能自還吾猶此矣<lb/>
　子皮聞子産之言而不能自克楚靈聞子革之言而<lb/>
　不能自克小則䘮幣大則殺身皆所謂知其非禮然<lb/>
　不能自還也故禍莫大於知而不能自還不知者次之<lb/>
<pb n="KR4d0232_WYG_030-9a"/>
涉自以為前讓南陽賻送身得其名而令先人冢墓儉<lb/>
約非孝也廼大治起冢舍<lb/>
　田叔為魯相以官卒魯以百金祠少子仁不受曰義<lb/>
　不傷先人名然則涉之讓南陽賻送所以成先人之<lb/>
　名孝之大者也今反以為身得其名令冢墓儉約非<lb/>
　孝不亦悖乎卒之冢舍奢侈為尹公所毁辱其先人<lb/>
　莫甚焉不孝莫甚焉傳曰非是是非謂之愚涉之謂<lb/>
　也<lb/>
<pb n="KR4d0232_WYG_030-9b"/>
顯聞衆人匈匈言已殺前將軍蕭望之望之當世名儒<lb/>
顯恐天下學士姍已病之是時眀經著節士琅邪貢禹<lb/>
爲諌大夫顯使人致意深自結納顯因薦禹歴位九卿<lb/>
至御史大夫禮事之甚備<lb/>
　觀貢禹之疏厯言時事而獨不及顯雖曰不爲姦吾<lb/>
　不信也<lb/>
文帝　三年右賢王入居河南地爲冦發邊吏車騎八<lb/>
萬詣髙奴遣丞相灌嬰将擊右賢王右賢王走出塞<lb/>
<pb n="KR4d0232_WYG_030-10a"/>
眀年和親　十四年匈奴單于十四萬騎入朝那<hi>云云</hi>
候騎至雍甘泉文帝以周舍張武為将軍軍長安旁而<lb/>
拜盧卿等五将軍大發車騎往擊胡漢逐出塞即還<lb/>
後二年和親　軍臣單于立<hi>老上子</hi>大入上郡雲中使三<lb/>
将軍屯北地代郡等縁邊亦各堅守以備胡又置三將<lb/>
軍軍細栁棘門灞上漢兵至邊匈奴亦遠塞<lb/>
　文帝之於匈奴来則禦之未嘗窮追出塞也正嚴<lb/>
　尤之所謂中策而尤獨遺文帝何哉<lb/>
<pb n="KR4d0232_WYG_030-10b"/>
周陽由傳　汲黯之忮司馬安之文惡俱在二千石列<lb/>
同車未嘗敢均茵馮<lb/>
　吾觀汲黯廷折公孫𢎞質張湯揖衛青所謂眼髙四<lb/>
　海空無人者也彼周陽由孤豚腐䑕何足以辱同車<lb/>
　而反謂黯不敢均茵馮班固之陋至此<lb/>
趙禹爲丞相史府中皆稱其亷平然亞夫弗任曰極知<lb/>
禹無害然文深不可以居大府<hi>無害謂無人能勝之</hi>
　亞夫真漢相也有曹參丙吉之風<lb/>
<pb n="KR4d0232_WYG_030-11a"/>
霍光廢昌邑王尊立宣帝宣帝初即位嚴延年劾奏光<lb/>
擅廢立無人臣禮不道奏雖寢然朝廷肅焉<lb/>
　大哉延年之奏也自夷齊之後一人而已<lb/>
張敞聞杜延年用刑刻急廼以書諭之曰昔韓盧之取<lb/>
兎也上觀下獲不甚多殺願次卿少緩誅罰思行此術<lb/>
　敞之言緩誅罰是也至於言韓盧之取兎上觀下獲<lb/>
　則是探上意以阿媚而已<lb/>
延年為人短小精悍敏捷於事雖子貢冉有通藝於政<lb/>
<pb n="KR4d0232_WYG_030-11b"/>
事不能絶也<lb/>
　班固以敏捷精悍為子貢冉有邪<lb/>
尹賞疾病且死戒其諸子曰丈夫爲吏正坐殘賊免追<lb/>
思其功效則復進用矣一坐軟弱不勝任免終身廢棄<lb/>
無有赦時其羞辱甚扵貪汙坐贓慎毋然<lb/>
　此非獨尹賞之罪亦上以賞罰驅之也<lb/>
黄霸為河南太守丞處議當於法合人心太守甚任之<lb/>
吏民愛敬焉<lb/>
<pb n="KR4d0232_WYG_030-12a"/>
　人多患拘於法而不能伸殊不知法律之中固有可<lb/>
　行志者觀黄霸可見矣<lb/>
上遣使者徵遂議曹王生曰天子即問君何以治渤海<lb/>
君不可有所陳對冝皆曰皆聖主之徳非小臣之力也<lb/>
遂受其言既至前上果問以治狀遂對如王生言天子<lb/>
說其有讓<lb/>
　言各有所當也王生之勸龔遂歸徳於上則是浩星<lb/>
　賜之勸趙充國歸功於二將則非<lb/>
<pb n="KR4d0232_WYG_030-12b"/>
申公見上上問治亂之事對曰為治者不在多言顧力<lb/>
行何如耳是時上方好文辭見申公對默然<lb/>
　觀此則武帝以尚書為樸學不足怪也<lb/>
望之爲平原太守雅意在本朝逺為郡守内不自得乃<lb/>
上疏曰陛下哀愍百姓恐徳化之不究悉出諌官以補<lb/>
郡吏所謂憂其末而忘其本者也<hi>云云</hi>書聞徴入為少<lb/>
府<lb/>
　汲黯蕭望之之不欲補外蓋心在王室發於至誠非<lb/>
<pb n="KR4d0232_WYG_030-13a"/>
　重内輕外之徒也<lb/>
九江大守戴聖不法何武㢘得其罪聖懼自免毁武扵<lb/>
朝廷武聞之終不揚其惡而聖子賓客為羣盗得繫<lb/>
廬江聖自以子必死武平心決之卒得不死自是後聖<lb/>
慙服武毎奏事至京師聖未嘗不造門謝恩<lb/>
　前之免戴聖公也而聖自以為怨後之不殺戴聖之<lb/>
　子亦公也而聖自以為恩武之公未始有二也而戴<lb/>
　聖區區分恩怨於其間不亦淺哉<lb/>
<pb n="KR4d0232_WYG_030-13b"/>
何武為刺史二千石有罪應時舉奏其餘賢不肖敬之<lb/>
如一是以郡國各重其守相<lb/>
　用之則不辱辱之則不用<lb/>
何武行部必先即學宫見諸生試其講論問以得失然<lb/>
後入傳舍出記問衆土田頃畝五糓美惡已廼見二千<lb/>
石以為常<lb/>
　何武可謂知先後矣<lb/>
何武為人仁厚好進士奨稱人之善為楚内史厚兩龔<lb/>
<pb n="KR4d0232_WYG_030-14a"/>
在沛郡厚兩唐然疾朋黨問文吏必於儒者問儒者必<lb/>
於文吏以相叅檢<lb/>
　文吏與儒者其分久矣自非平心者未免有相嫉之弊<lb/>
　也幸而遇其平心者猶之可也不幸不遇其人則彼將<lb/>
　不擇其賢否各務相毁是徒知相黨之害而未知相<lb/>
　嫉之害也又先懐揣摩鈎距之心則大害樂善之誠<lb/>
上欲封董賢等心憚嘉使傅晏持詔視丞相御史於是<lb/>
嘉與御史大夫賈延上封事言<hi>云云</hi>宜暴賢等本奏言<lb/>
<pb n="KR4d0232_WYG_030-14b"/>
語延問公卿大夫愽士議郎暴平其事必有言當封者<lb/>
在陛下所從天下雖不說咎有所分前定陵侯淳于長<lb/>
初封其事亦議大司農谷永以長當封衆人歸咎於永<lb/>
先帝不獨䝉其譏<lb/>
　嘉延以一身横當董賢之衝忠矣然其書言暴平其<lb/>
　事必有言當封者在陛下所從天下雖不說咎有所<lb/>
　分此乃為董賢畫計也使哀帝今日下公卿議則眀<lb/>
　日董宏冷襃輩争言當封矣大抵事有是非兩端而<lb/>
<pb n="KR4d0232_WYG_030-15a"/>
　已事誠是邪則或出於君或出於臣其利一也事誠<lb/>
　非邪則或出於君或出於臣其害一也故谷永歸咎<lb/>
　而成帝之咎不下於谷永李斯分謗而亡秦之謗不<lb/>
　分於李斯安得謂之咎有所分乎<lb/>
帝舅大司馬驃騎将軍丁眀素重嘉而憐之上遂免眀<lb/>
以董賢代之免册曰不深疾雲宏之惡反痛恨雲等揚<lb/>
言爲羣下所寃又親見言伍宏善醫死可惜也賢等獲<lb/>
封極幸嫉妒忠良非毁有功<lb/>
<pb n="KR4d0232_WYG_030-15b"/>
　丁眀幸托外親備大臣王嘉之死當正救之坐視不<lb/>
　救雖憐無益也東平之寃當正辨之坐視不辨雖恨<lb/>
　無益也董賢之盛當正斥之坐視不斥雖疾無益也<lb/>
　進退無據雖受黜免亦豈為君子之所與哉<lb/>
谷永以方正對策曰臣前幸得條對灾異<hi>云云</hi>委棄不<lb/>
納而更使方正對策背可懼之大異問不急之常論廢<lb/>
承天之至言角無用之虚文<lb/>
　按其策曰天地之道何貴王者之法何如六經之義<lb/>
<pb n="KR4d0232_WYG_030-16a"/>
　何上人之行何先取人之術何以當世之治何務豈<lb/>
　得謂之虚文不急乎<lb/>
永復說王音曰用士尚有好惡之忌蕩蕩之徳未純<lb/>
　永之意雖私其言實深中大臣之病<lb/>
馮野王爲琅邪太守病三月賜告與妻子歸杜陵就醫<lb/>
藥王鳳風御史中丞劾奏野王賜告而私自便持虎符<lb/>
出界不敬<hi>初王章薦野王代王鳳</hi>杜欽奏記於鳳曰今有司以予<lb/>
告得歸賜告不得是一律兩科失省刑之意又二千石<lb/>
<pb n="KR4d0232_WYG_030-16b"/>
病賜告得歸有故事不得去郡亡著令即以二千石守<lb/>
千里不宜去郡将以制刑為後法者則野王之罪在未<lb/>
制令前也鳳不聽竟免野王郡國二千石病賜告不得<lb/>
歸家自此始<lb/>
　姦吏不過弄法而已而王鳳至於以私怒而改法<lb/>
東平思王宇犯法事太后不相得太后求守杜陵園上<lb/>
遣大中大夫張子蟜奉璽書敇諭之曰<hi>云云</hi>朕惟王之<lb/>
春秋方剛忽扵道徳意有所移忠言未納<hi>云云</hi>孔子曰<lb/>
<pb n="KR4d0232_WYG_030-17a"/>
過而不改是謂過矣又特以璽書賜王太后曰<hi>云云</hi>福<lb/>
善之門莫美於和睦患咎之首莫大於内離<hi>云云</hi>父為<lb/>
子隠母子之間同氣異息骨肉之㤙豈可忽哉昔周公<lb/>
戒伯禽曰故舊無大故則不可棄也毋求備於一人夫<lb/>
以故舊之恩尚忍小惡而况此乎<hi>云云</hi>詔書又勅傅相<lb/>
曰<hi>云云</hi>自今以來非五經之正術敢以游獵非禮道王<lb/>
者輒以名聞<lb/>
　元帝之於諸侯王委曲調護如此漢興以来未之有也<lb/>
<pb n="KR4d0232_WYG_030-17b"/>
匡衡　學者多上書薦衡事下太子太傅蕭望之少府<lb/>
梁丘賀問衡對詩諸大義望之奏衡有師道宣帝不甚<lb/>
用儒遣衡歸官　張禹甘露中諸儒薦禹有詔蕭望之問<lb/>
禹對易及論語大義望之奏禹有師法奏寝罷歸故官<lb/>
　當宣帝之退二人世皆惜儒者之不用也至元帝用<lb/>
　衡而石顯用權成帝用禹而王氏専政其效何如哉<lb/>
　宣帝可謂明矣<lb/>
張禹病成帝親自臨問之親拜禹床下禹頓首謝恩言<lb/>
<pb n="KR4d0232_WYG_030-18a"/>
老臣有四男一女愛女甚於男逺嫁為張掖太守蕭咸<lb/>
妻不勝父子私情思與相近上即徙咸為宏農太守又<lb/>
禹小子未有官上臨候禹禹數其子上即禹床下拜為<lb/>
黄門郎<lb/>
　是禮也孔子不得之於魯衛孟子不得之於齊梁張<lb/>
　禹何者乃得之於成帝謂宜發道學之本原建社稷<lb/>
　之長䇿乃猥及於子孫之私其罪大矣<lb/>
永始元延之間日食地震尤數吏民多上書言災異之<lb/>
<pb n="KR4d0232_WYG_030-18b"/>
應譏切王氏上懼變異數見意頗然之未有以眀廼車<lb/>
駕至禹第辟左右親問禹以災異因以吏民所言王氏<lb/>
事示禹禹自見年老子孫弱又與曲陽侯不平恐為所<lb/>
怨禹則謂上曰性與天道自子貢之屬不得聞何况淺<lb/>
見鄙儒之所言陛下宜脩政事以善應之<hi>云云</hi>新學小<lb/>
生亂道誤人宜無信用上雅愛禹由此不疑王氏後曲<lb/>
陽侯根及諸王子弟聞知禹言皆喜說遂親就禹<lb/>
　張禹之罪後世論之詳矣然推其由亦成帝致之也<lb/>
<pb n="KR4d0232_WYG_030-19a"/>
　彼見其君之懦弱無斷恐排王氏則復效王章之死<lb/>
　為子孫計不得不出於此耳<lb/>
王商　王鳳専權行多驕僣商論議不能平　鳳連昏<lb/>
楊彤為琅邪太守商奏免肜奏果寝<hi>鳳以連昏曉商不聴</hi>鳳使人<lb/>
上言商閨門内事下其事司𨽻先是皇太后嘗詔問商<lb/>
女欲以備後宫時女病商意亦難之以病對不入及商<lb/>
以閨門事見考自知為鳳所中惶怖更欲内女為援廼<lb/>
因新幸李婕妤家白見其女張匡其人佞巧願對近臣<lb/>
<pb n="KR4d0232_WYG_030-19b"/>
陳日蝕咎曰丞相商<hi>云云</hi>皇太后前聞商有女欲以備<lb/>
後宫商辭有痼疾後有耿定事更詭道因李貴人家納<lb/>
女執左道以亂政誣罔誖大臣節故應是而日蝕<hi>吕不韋春</hi>
<hi>申君事云云</hi>於是詔御史令収丞相印綬<lb/>
　王商所以拒鳳者以區區之政也以正獲罪雖不免<lb/>
　猶足以自立於是奈何改節詭道以不正而濟之其<lb/>
　<hi>闕</hi>　　辱宜哉<lb/>
傅太后怨傅喜不已使孔鄉侯晏風丞相<hi>朱博</hi>令奏免喜<lb/>
<pb n="KR4d0232_WYG_030-20a"/>
侯博惡獨斥奏喜以何武亦免就國事與喜相似即並<lb/>
奏喜武<hi>與御史大夫趙𤣥同奏</hi>請皆免為庶人上知傅太后素怨<lb/>
喜疑博𤣥承指即召𤣥詣尚書問状𤣥辭服有詔左將<lb/>
軍彭宣與中朝者雜問宣等奏<hi>云云</hi>博為臣不忠不道<lb/>
𤣥大不敬晏不敬臣請詔謁者召博𤣥晏詣廷尉詔獄<lb/>
制曰將軍中二千石二千石諸大夫博士議郎議蟜望<lb/>
等如宣等所言龔勝等以晏干亂朝政要大臣以罔上<lb/>
本造計謀冝與博𤣥同罪上減𤣥死罪三等削晏戸四<lb/>
<pb n="KR4d0232_WYG_030-20b"/>
分之一假謁者節召丞相詣廷尉詔獄博自殺<lb/>
　賈捐之之附石顯朱博之黨傅氏皆自以為固寵之<lb/>
　至計而情見詐得卒不免於死使其守道不貳未必<lb/>
　不免也此可為小人之戒<lb/>
　傅晏以風指諭朱博朱博奉傅晏之指其罪一也而<lb/>
　羣臣之議則以博為不忠不道而晏止為不敬哀帝<lb/>
　之用刑則殺朱博而晏止扵削戸四分之一是法徒<lb/>
　行扵大臣而不行於外戚也龔勝之議公矣哉<lb/>
<pb n="KR4d0232_WYG_030-21a"/>
韋孟為楚元王太傅及孫王戊荒淫作詩風諌遂去位<lb/>
徙家於鄒其在鄒詩曰<hi>云云</hi>王朝肅肅唯俊之庭顧瞻<lb/>
余躬懼穢此征<hi>師古曰此皆孟已去逺辭不欲顯王之過惡也</hi>庶我王寤越遷<lb/>
於魯<hi>云云</hi>我既遷逝心存我舊夢我瀆上<hi>彭城里名</hi>立于王<lb/>
朝其夢維何夢爭王室其爭如何夢王我弼<lb/>
　孟既致為臣而歸矣而拳拳之意猶如此足以見古<lb/>
　人之忠厚<lb/>
吉病篤上臨問誰可以自代吉曰杜延年<hi>後為御史大夫</hi>于定<lb/>
<pb n="KR4d0232_WYG_030-21b"/>
國<hi>後為丞相</hi>陳萬年<hi>後為御史大夫</hi>此三人能皆在臣右後皆稱職<lb/>
上稱吉為知人<lb/>
　吉舉于杜當矣至於陳萬年考其傳曰丞相丙吉病<lb/>
　中二千石上謁問疾遣家丞出謝謝已皆去萬年獨<lb/>
　留昏夜廼去及吉病甚上臨問以大臣行能吉薦萬<lb/>
　年是則丙吉之賢亦不免為諂諛之所回也然則佞<lb/>
　之入人深矣<lb/>
貢禹為河南令嵗餘為府官所責免冠謝禹曰冠一免<lb/>
<pb n="KR4d0232_WYG_030-22a"/>
安可復冠也遂去官<lb/>
　當石顯之薦曷不曰道一枉安復可正也<lb/>
邴漢兄子曼容亦養志自脩為官不肯過六百石輙自<lb/>
免去其名過出於漢<lb/>
　爲貧而仕辭尊居卑古也<lb/>
上以延年霍氏舊人欲退之<hi>霍氏誅</hi>而丞相魏相奏延年<lb/>
素貴用事官職多姦遣吏考案但得苑馬多死官奴婢<lb/>
乏衣食延年坐免官削戸二千<lb/>
<pb n="KR4d0232_WYG_030-22b"/>
　以魏相之賢猶不免於趨附惜哉<lb/>
杜延年為北地太守延年故九卿治郡不進上以璽書<lb/>
讓延年延年乃選用良吏捕擊豪强居嵗餘上使謁者<lb/>
賜延年璽書黄金二十斤嚴助為㑹稽太守數年不<lb/>
聞問賜書<hi>云云</hi>助恐上書願奉三年計最<lb/>
吾丘夀王為東郡都尉不復置太守是時嵗不熟多盜<lb/>
賊詔賜夀王璽書曰子在朕前知略輻湊及至連十餘<lb/>
城之守職事並廢盜賊縦横甚不稱在前時何也夀王<lb/>
<pb n="KR4d0232_WYG_030-23a"/>
謝罪因言其狀<lb/>
　漢之督責郡守盖如此<lb/>
王章言王鳳專權天子感寤欲退鳳杜欽令鳳上疏謝<lb/>
罪乞骸骨文指甚哀太后涕泣為不食上少而親倚鳳<lb/>
亦不忍廢復起鳳就位鳳心慙稱病篤欲退欽復說之<lb/>
<hi>云云</hi>鳳復起視事上令尚書劾奏京兆尹章章死詔獄<lb/>
<hi>欽數稱達名士王駿等救解馮野王王尊胡常之罪及繼功臣絶世鎮撫四夷見鳳専政太重戒之</hi>
　亡漢者杜欽也罪甚扵張禹<lb/>
<pb n="KR4d0232_WYG_030-23b"/>
王章既死衆庶寃之欽欲救其過說鳳舉直言極諌者<lb/>
並見郎從官展盡其意加於往前以眀示四方使天下<lb/>
咸知主上聖眀不以言罪下也鳳白行其策<lb/>
　甚矣杜欽之姦似石顯也<hi>貢禹事</hi>
天子好宛馬<hi>善馬在貳師城匿不肯示漢使</hi>使車令等持千金及金馬<lb/>
往求宛王不肯予漢使怒妄言椎金馬而去宛令郁城<lb/>
王殺漢使天子大怒以李廣利為貳師将軍伐宛發屬<lb/>
國六千騎及郡國惡少年數萬人以往<hi>乏食引還士不過存十二三</hi>
<pb n="KR4d0232_WYG_030-24a"/>
天子廼赦囚徒冦盗發惡少年及邉騎出燉煌六萬人<lb/>
負私從者不與牛十萬馬三萬匹騎橐駝以萬數天下<lb/>
騷動轉相奉伐宛五十餘校尉益發戍甲卒十八萬以<lb/>
衛酒泉而發天下七科適<hi>吏有罪有亡命人  故  市籍</hi>　<hi>贅壻有賈父母  市</hi>
<hi>籍有大父母  市籍</hi>及載糒給貳師圍宛外城壊宛共殺王母<lb/>
寡持其頭使貳師約貳師許宛之約<hi>多出食食漢軍</hi>漢軍取其<lb/>
善馬數十匹中馬以下牝牡三千餘匹<hi>立昧蔡</hi>令上官桀<lb/>
攻破郁城斬郁成王諸小國入馬千餘匹<lb/>
<pb n="KR4d0232_WYG_030-24b"/>
封廣利為海西侯封斬郁成王者趙弟為新畤侯軍吏<lb/>
為九卿者三人諸侯相郡守二千石百餘人千石以下<lb/>
千餘人士卒賜直十萬伐宛再反四嵗而得罷云<lb/>
　得失多寡廼如此<lb/>
王莽白王太后徵孫寶為光禄大夫孔光馬宫等咸稱<lb/>
莽功徳比周公宜告祠宗廟<hi>黄龍見</hi>寶曰周公上聖召公<lb/>
大賢尚猶有不相說著於經典兩不相損今風雨不時<lb/>
百姓不足每有一事羣臣同聲得無非其美者時大<lb/>
<pb n="KR4d0232_WYG_030-25a"/>
臣皆失色<hi>後坐免</hi>
　使平帝之廷臣皆如孫寶則漢何自而亡<lb/>
安國為人多大略知足以知當世取舍而出於忠厚貪<lb/>
耆財利然所推舉皆廉士賢於己者於梁舉壺遂臧固<lb/>
至他皆天下名士士亦以此稱慕之唯天子以為國器<lb/>
　後之貪者其嫉㢘潔如仇况能舉之乎則非特㢘者<lb/>
　不如古人貪者亦不如古人也<lb/>
李陵置酒賀武曰<hi>云云</hi>陵雖駑怯令漢且貫陵罪全其<lb/>
<pb n="KR4d0232_WYG_030-25b"/>
老母使得奮大辱之積志庶㡬乎曹柯之盟此陵宿昔<lb/>
之所不忘也<lb/>
　當陵之海上說蘇武陵母固未誅也而激切捭闔指<lb/>
　斥漢失若必欲武降者則此言豈可盡信哉<lb/>
相如未死時為一巻書曰有使来求書奏之其遺札書<lb/>
言封禪事<lb/>
　君子之死死而遺忠相如之死死而遺害<lb/>
申屠嘉鄧通方愛幸嘉入朝而通居上旁有怠慢之<lb/>
<pb n="KR4d0232_WYG_030-26a"/>
禮嘉奏事畢因言曰陛下幸愛羣臣則富貴之至於朝<lb/>
廷之禮不可以不肅<lb/>
　嘉言肅朝廷之禮是也言幸愛羣臣則富貴之非也<lb/>
　嘉欲殺鄧通而文帝未嘗怒鄧通不敢譖終文帝<lb/>
　之世安於相位此文帝所以為文帝也<lb/>
酈食其為髙陽里監門陳勝項梁等起諸将過髙陽者數<lb/>
十人食其聞其将皆握齱好荷禮自用不能聽大度之<lb/>
言後聞沛公略地陳留郊沛公騎士適食其里中子沛<lb/>
<pb n="KR4d0232_WYG_030-26b"/>
公時時問邑中賢豪食其謂曰<hi>云云</hi>
　騎士㣲矣而髙祖親問以賢豪此所以得天下也<lb/>
吕太后時賈以病免有五男乃出所使越橐中装賣千<lb/>
金分其子子二百金令為生産賈常乗安車駟馬從歌<lb/>
鼓瑟侍者十人寶劒直百金謂其子曰與女約過女女<lb/>
給人馬酒食極欲十日而更所死家得寳劒車騎侍從<lb/>
者一嵗中以往来過它客率不過再過數擊鮮毋久<lb/>
溷女為也<lb/>
<pb n="KR4d0232_WYG_030-27a"/>
　賈在而使其子析居分財敗俗傷化不知禮之罪也<lb/>
　言所死家得寶劒車騎等父子之間要約以利其薄<lb/>
　甚矣<lb/>
張歐為吏未嘗言按人剸以誠長者處官官屬以為長<lb/>
者亦不敢大欺奏論大辟有可卻卻之不可者不得已<lb/>
為涕泣面而封之<lb/>
　景帝誅鼂錯時丞相青翟中尉嘉廷尉歐劾奏錯之<lb/>
　大逆無道錯當要斬父母妻子同産無少長皆棄市<lb/>
<pb n="KR4d0232_WYG_030-27b"/>
　廷尉歐即張歐也安得為不案人哉則歐固謹於細<lb/>
　而略於大也<lb/>
梁王立之獄谷永言帝王不窺人閨門之私故禮天子<lb/>
外屏<hi>云云</hi>宜及王辭不服更審考清問著不然之效定<lb/>
失誤之法為宗室刷汙亂之恥<lb/>
　谷永之言可謂知體矣<lb/>
　<lb/>
　東莱别集卷十五<lb/>
</p>
<p>
</p>
  </div>
</body>
</text>
</TEI>
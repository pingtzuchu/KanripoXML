<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊别集巻四</head>
    <p>
<pb n="KR4d0232_WYG_019-1a"/>
欽定四庫全書<lb/>
　東萊别集巻四　　　　　宋　吕祖謙　撰<lb/>
　　家範四<lb/>
　　　祭禮<lb/>
　　　　廟制<lb/>
王制士一廟<hi>祭法適士二廟一壇官師一廟王肅曰官師中下士也  横渠先生曰今為士者而</hi>
<hi>其廟設三世几筵士當一廟而設三世似是只於禰廟而設祖與曽祖位也便使庻人亦湏祭及二代</hi>政<lb/>
和五禮新儀文武升朝官祭三世兄弟同居則合享異<lb/>
<pb n="KR4d0232_WYG_019-1b"/>
居則分祭杜祁公韓魏公司馬温公横渠張先生祭儀<lb/>
祀曽祖祖考三世<lb/>
伊川先生祭説家有廟<hi>古者庻人祭於寢士大夫祭於廟庻人無廟可立影堂</hi>廟<lb/>
中異位<hi>祖居中左右以昭穆次序皆夫婦自相配為位舅婦不同坐也</hi>廟必有主<hi>徐邈云左</hi>
<hi>傳稱孔悝反祏又公羊大夫聞君之䘮攝主而往注義以為攝歛神主而已不暇待祭也皆大夫有主之文大</hi>
<hi>夫以下不云尺寸雖有主無以知其形制然推義謂亦應有按䘮之銘旌題别亡者設重於庭亦有所慿祭必</hi>
<hi>有尸想象生存此皆自天子及士並有其禮但制度降殺為殊何至於主唯侯王而已禮言重主道也埋重則</hi>
<hi>立主今大夫士有重亦宜有主主以紀别座位有尸無主何以為别將表稱號題祖考何可無主今按經傳未</hi>
<pb n="KR4d0232_WYG_019-2a"/>
<hi>見大夫士無主之義有者為長</hi>廟制載在經史者祏塪戸牖碑㸑之屬<lb/>
品節甚衆今皆未能具謹倣王制士一廟之義於所居<lb/>
之左葢祠堂一間兩厦<hi>面勢随地之宜亦未能如古</hi>以為藏主時祀<lb/>
之地存家廟之名以名祠堂使子孫不忘古焉<lb/>
　　　　祭用仲月<lb/>
司馬温公祭儀王制大夫士有田則祭無田則薦注祭<lb/>
以首時薦以仲月今國家唯享太廟用孟月自六廟濮<lb/>
王廟皆用仲月以此私家不敢用孟月<lb/>
<pb n="KR4d0232_WYG_019-2b"/>
　　　　祭日<lb/>
唐范傳式時饗儀春分夏至秋分冬至國用四孟家用<lb/>
四仲<hi>唐鄭正則祠享儀云儀禮及開元禮四仲月祭享皆以卜筮擇日士人多逰宦逺方或僻居村閭無</hi>
<hi>蓍龜䖏即取分至亦不失禮經之意司馬温公祭儀云孟詵家祭儀用二分二至</hi>
横渠説祭用分至取其隂陽往來又取其氣之中又貴<lb/>
其時之均　古者祭必卜日今以未習卜筮之法止依<lb/>
范氏孟氏家祭儀横渠祭説用二分二至<lb/>
　　　　陳設<lb/>
<pb n="KR4d0232_WYG_019-3a"/>
前期一日主人帥衆丈夫及執事者灑掃祭所滌濯祭<lb/>
噐設椅桌<hi>以上温公祭儀韓魏公家祭式云供床座椅代設席孫日用仲享儀云或有人家往往以</hi>
<hi>床椅設祭盖其床椅凶祭席地吉祭今既從俗故不取此説</hi>曽祖考妣居中祖考妣<lb/>
居東考妣居西<hi>以廣漢張氏祭儀參定温公祭儀云考妣並位皆南向西上古者祭於室中故</hi>
<hi>神座東向自後漢以來公私廟皆同堂異室南向西上所以立西上者神道尚右故也今以地勢不便止從張</hi>
<hi>氏儀</hi>主婦<hi>主人之妻也禮舅没則姑老不與於祭主人主婦必使長男及婦為之若自欲預祭則特位於</hi>
<hi>主婦之前參神畢升立於酒壺之北監視禮儀或老病不能久立則休於他所候受胙復來受胙辭神而已</hi>
帥衆婦女滌釡鼎具祭饌<hi>往嵗士大夫家婦女皆親造祭饌近日婦女驕倨鮮肯入</hi>
<pb n="KR4d0232_WYG_019-3b"/>
<hi>庖厨凡事父母舅姑雖有使令之人必身親之所以致其孝恭今縱不能親執刀闕亦湏監視庖厨務令清潔</hi>
<hi>未祭之物勿令人先食及為猫犬及䑕所盗汚開元禮六品以下祭亦有省牲陳祭噐等儀按士大夫家祭其</hi>
<hi>先者未必皆殺牲又簠簋籩豆鼎爼罍洗皆非私家所有今但别置椀楪等噐専供祭祀平時収貯勿供它用</hi>
設盥盆有臺於阼階東南帨巾有架在其北<hi>盥濯手也帨手巾也</hi>
<hi>此主人以下親戚所盥無阼階則以階之東偏為阼階西偏為西階</hi>又設盥盆帨巾無臺<lb/>
架者於其東<hi>此執事者所盥少牢饋食禮設洗於阼階東南設罍水于洗東有枓設篚于洗西南</hi>
<hi>執罍者酌水執洗者取盤承水主人盥手執篚受巾遂進爵主人詣酒樽所執樽者舉羃私家乏人或恐難備</hi>
<hi>今但設盥帨巾使自盥手帨手以從簡易已上温公祭儀</hi>設香案於廟中置香爐香<lb/>
<pb n="KR4d0232_WYG_019-4a"/>
合於其上束茅於香案前地上設酒架於東階上别以<lb/>
桌子設酒注一酒盞盤一匙一盤一匙巾一於其東對<lb/>
設一桌於西階上以置祝版設火爐湯瓶香匙火匙於<lb/>
階下<hi>以上朱氏祭儀</hi>
　　　　三獻<lb/>
主人為初獻亞終二獻以諸弟為之<hi>以韓魏公祭儀修唐鄭正則祭儀云</hi>
<hi>祭統云國君取夫人之辭曰請君之玉女與寡人共有敝邑事宗廟社稷此求助之夲也夫祭也者必夫婦親</hi>
<hi>之所以備内外之官禮噐云卿大夫從君命婦從夫人洞洞乎其敬也屬屬乎其忠也故周南之詩王后采荇</hi>
<pb n="KR4d0232_WYG_019-4b"/>
<hi>菜以備庻物事宗廟也諸侯夫人采蘩大夫妻采蘋皆為助祭盡敬也禮噐云君親制祭夫人薦盎君親割牲夫</hi>
<hi>人薦酒儀禮被錫衣侈袂薦自東房韭葅醓醢坐奠於筵前又云主婦房中出酌拜獻尸輙考詳宜以主婦為</hi>
<hi>亞獻庻合禮經之義孟馮翊云主婦為亞獻長子為終獻自晉以來婦不復為獻也</hi>
　　　　祭饌<lb/>
果六品醢醤蔬共六品饅頭米食魚肉羮飯共六品<hi>以朱</hi>
<hi>氏祭儀參定唐鄭正則祭儀云開元禮五品以上牲用少牢六品以下至庻人用特牲賀循云宗子為士庻子</hi>
<hi>為大夫則以大夫之牲祭于宗子之家其食凖禮皆用右胖之上體歐陽秘監云謂前脚三節三段又取横脊</hi>
<hi>正脊正脇代脇各二骨載之俎謹詳此時人不識亦非先尊平生所食若用之失禮之變輙以随時之義造今</hi>
<pb n="KR4d0232_WYG_019-5a"/>
<hi>之祭食實之盤盂謂合縁情之禮也以伊川程氏祭儀云交神明之意當在事生之後則可  盡孝愛而得其</hi>
<hi>享全用古事恐神不享范氏祭儀曰反夲修古不敢用䙝味而貴多品交於神明之義也鼎俎籩豆簠簋闕鉶</hi>
<hi>爵坫古者存没通用後世燕噐從便唯今國家祭祀則用古噐或謂生不用而祭用之恐祖考不安祖禹以為</hi>
<hi>不然昔三代之時皆有所尚而亦兼用前代之禮故魯兼四代服噐孔子曰行夏之時乗商之輅服周之冕此</hi>
<hi>其意也醴酒之羙𤣥酒之尚貴五味之夲亦猶冠禮始冠緇布之冠太古之禮存而不廢以明禮之所起不敢</hi>
<hi>忘其初也後世去聖乆逺典禮廢壊士大夫祭祀之禮不出於委巷則出於夷狄牲牢噐皿無所法象所謂燕</hi>
<hi>噐者出於人情所便非聖制也若遂略去古禮一切從俗則先王之法不可復見君子不宜以所賤事親猶湏</hi>
<hi>存之今以廟制未備未能如禮然范氏之論學者所當知也</hi>
<pb n="KR4d0232_WYG_019-5b"/>
　　　　致齋<lb/>
唐書志凡時享散齋二日於正寢致齋一日於廟子孫<lb/>
陪者齋一宿於家<lb/>
韓魏公家祭式祭前一日三獻及執事者清齋一日於<lb/>
别室弟姪子孫之不獻者及主婦亦如之諸與祭者並<lb/>
沐浴改服<hi>出賈氏家薦儀士周元陽祭録云秦漢以來公卿大夫皆用  禮盖以職事荐委與古不</hi>
<hi>同故王公闕祭皆齋一日今從周賈二家之説因時俗也</hi>
　今廟制未具三獻執事者並致齋於外㑹宿于書室<lb/>
<pb n="KR4d0232_WYG_019-6a"/>
　諸與祭者並沐浴改服<lb/>
質明主人以下皆盛服盥手入廟升自阼階焚香告曰<lb/>
孝孫某今以仲春之祭<hi>夏秋冬各隨時</hi>敢請皇曽祖考某官府<lb/>
君皇曽祖妣某封某氏皇祖考某官府君皇祖妣某封<lb/>
某氏皇考某官府君皇妣某封某氏諸位神主出就神<lb/>
座恭伸奠獻乃搢笏啓櫝主婦盥手升自西階主人奉<lb/>
諸祖考神主就位主婦奉諸祖妣神主就位主人降自<lb/>
阼階主婦降自右階向廟立與在位皆再拜<hi>此參神也</hi>主人<lb/>
<pb n="KR4d0232_WYG_019-6b"/>
升搢笏焚香少退立執事者一人開酒取巾拭缾口實<lb/>
酒于樽一人取盤盞立于主人之左一人執樽立于主<lb/>
人之右主人跪執事者亦跪主人受樽斟酒于盞以樽<lb/>
授執事者取盤盞灌之茅束之上俛伏興再拜復位<hi>此降</hi>
<hi>神也古之祭者不知神之所在故灌用鬰鬯臭隂達於淵泉蕭合黍稷臭陽逹于墻屋所以廣求神也今此禮</hi>
<hi>既難行於士民之家故但焚香酹酒以代之</hi>衆丈夫盥手帨手主人帥之脱<lb/>
笏奉肉食主人升自阼階衆丈夫升自右階以次設於<lb/>
曾祖考妣祖考妣考妣神座前降執笏復位衆婦女盥<lb/>
<pb n="KR4d0232_WYG_019-7a"/>
手帨手主婦帥之奉麫食米食羮飯設於神座前主人<lb/>
升自阼階詣酒樽所執事者一人奉曾祖考以下酒盞<lb/>
一人奉曾祖妣以下酒盞就主人所主人搢笏執樽以<lb/>
次斟酒執事者奉之徐行反置故處主人出笏詣曾祖<lb/>
考妣神座前北向執事者一人奉曾祖考酒盞立於主<lb/>
人之左一人奉曾祖妣酒盞立於主人之右搢笏跪取<lb/>
曾祖考妣酒酹之授執事者盞返故處主人出笏俛伏<lb/>
興少退立祝懐辭出主人之左東向搢笏出辭跪讀之<lb/>
<pb n="KR4d0232_WYG_019-7b"/>
祝卷辭懐之執笏主人再拜次詣祖考妣以下神座皆<lb/>
如曾祖考妣之儀獻畢祝及主人皆降復位<hi>此初獻也</hi>亞獻<lb/>
終獻升自西階斟酒皆如上儀唯不讀祝三獻畢主人<lb/>
升自阼階執樽徧就斟酒盞皆滿退立於香桌之側主<lb/>
婦升自西階執匕扱飯中西柄正筯立於香桌之側主<lb/>
人再拜主婦四拜退復位<hi>此侑食也少牢饋食禮七飯尸告飽祝西面于主人之南</hi>
<hi>獨侑不拜侑曰皇尸未實侑侑勸也又曰尸又食上佐食舉尸牢肩尸不飯告飽主人不言拜侑又注祝言而</hi>
<hi>不拜主人不言而拜親踈之宜今主人斟酒主婦投匙正筯而拜亦不言侑食之意也司馬氏祭儀至此祝闔</hi>
<pb n="KR4d0232_WYG_019-8a"/>
<hi>門主人立於門左衆丈夫在其後主婦立於門右衆婦女在其後如食間祝升當門外北向告啓門三乃啓門</hi>
<hi>此陽厭也特牲饋食曰尸謖注謖起也又曰佐食徹豆薦俎敦設于西北隅几在南厞用筵納一尊佐食闔牖</hi>
<hi>戸降注厞隐也不知神之所在或諸逺人乎尸謖而改饌為幽暗所以為厭飫此所謂當室之白為陽厭尸未</hi>
<hi>入之前為隂厭祭義曰祭之日入室僾然必有見乎其位周還出戸肅然必有聞乎其客聲出戸而聴愾然必</hi>
<hi>有聞乎其嘆息之聲鄭曰無尸者闔戸若食間此則孝子廣求其親庻或享之忠愛之至也今既無尸故湏設</hi>
<hi>此儀若老弱羸病不能乆立則便休他所常留親者一兩人侍立於門外可也司馬氏又有飲福受胙儀云主</hi>
<hi>人入就席西向立祝升自西階就曾祖位前搢笏舉酒盞徐行詣主人之右南向授主人主人搢笏跪受祭酒</hi>
<hi>啐酒執事者授祝以噐祝受噐取匙抄諸位之黍各少許置噐中祝執黍行詣主人之左北向嘏於主人曰祖</hi>
<pb n="KR4d0232_WYG_019-8b"/>
<hi>考命工祝承致多福于汝孝孫來汝孝孫使汝受禄于天宜稼于田眉夀永年勿替引之主人置酒于席前執</hi>
<hi>笏俛伏興再拜搢笏跪受黍嘗之實于左袂執事者一人立于主人之右主人授執事者噐挂袂于黍指取酒</hi>
<hi>啐飲執事者一人立于主人之右受盞置酒注旁一人立于主人之左執盤置于地主人䣃袂中之黍于盤執</hi>
<hi>事者受以出主人執笏俛伏興立于東階上西向於主人之受黍也祝執笏退立於是在位者皆再拜主人不</hi>
<hi>拜韓魏公祭儀云飲福受胙之禮私家乆已不行今但以祭餘酒饌命親屬長㓜分食之可也今廟制未備未</hi>
<hi>舉行</hi>主人帥執事者皆進徹<hi>酒盞不酹者及注中餘酒皆入于壺封之所謂福酒</hi>執<lb/>
事者徹祭饌返于廚祝告神曰禮畢主人乃再拜退<hi>已上</hi>
<hi>並以司馬氏横渠張氏朱氏祭儀參定</hi>
<pb n="KR4d0232_WYG_019-9a"/>
　　　　同祭<lb/>
唐范傳式時饗儀云若諸院兄弟同祭則於祖座之東<lb/>
依伯父叔父次第設兄弟通行三獻之禮而祝文則各<lb/>
以其嗣為祭主位版亦如之初祭之時主人之長行初<lb/>
獻之禮至禰坐而止其叔父之座則以從父弟行初獻<lb/>
<hi>呂和叔云開寳禮雖有共廟異室之文止祭其適祖適考又其數世同居者其旁支子孫亦有爵欲祭其所出</hi>
<hi>之祖父不知當就何所設祭若並許立廟則似踰制若今錢氏曹氏之類一家必湏立十餘廟若止祭於寢則</hi>
<hi>大祖下别子亦有為公相者考於禮制止有殤與無後從祖祔食之文則支子有後者各自立廟可知今既不</hi>
<pb n="KR4d0232_WYG_019-9b"/>
<hi>可踰制創廟則從父以上之兄弟聚居者雖共至廟一以祭其適祖而兄弟中承適者又宜於其位各虚一堂</hi>
<hi>以祭其所出其不承適者之夫婦死或庶母死則亦於其位虚一堂容其子孫祭之若遇合祭則並祭於祖廟</hi>
<hi>或貧不能辦所虚之堂及無爵者雖止祭於寢亦可也</hi>
　　　　二祀<lb/>
祭法適士立二祀曰門曰行庻士庻人立一祀或立戸<lb/>
或立竈<hi>白虎通云戸一祀竈二祀鄭氏月令云祀門之禮北面設主於左樞</hi>
吕和叔鄉儀云士大夫止當祭五祀耳山川百神皆國<lb/>
家所行不可得而祀近世流俗妄行祭禱黷慢莫甚豈<lb/>
<pb n="KR4d0232_WYG_019-10a"/>
有受福之理<lb/>
　諸儒論祀行多不同今兼用庻士之禮以竈代行門<lb/>
　設酒饌於門内左樞之前竈設酒饌於竈前遣子弟<lb/>
　一人行禮<lb/>
　　　　祝文<lb/>
維某年嵗次某甲子月某甲子日某甲子孝曾孫<hi>祖曰孝孫</hi>
<hi>父曰孝子</hi>具位某敢用清酌庻羞薦嵗事于曾祖考某官曾<lb/>
祖妣某封某氏配尚饗<lb/>
<pb n="KR4d0232_WYG_019-10b"/>
　　　　　右吕氏祭儀一篇吾友伯恭父晚所定也<lb/>
　　　　　聞之潘叔度伯恭成此書時已屬疾自力<lb/>
　　　　　起奉祭事惟謹既又病其飲福受胙之禮<lb/>
　　　　　猶有未備者將附益之而不幸遽不起矣<lb/>
　　　　　使其未死意所釐正殆不止此惜哉淳熈<lb/>
　　　　　壬寅二月既望朱熹書<lb/>
　<lb/>
　東萊别集卷四<lb/>
</p>
<p>
</p>
  </div>
</body>
</text>
</TEI>
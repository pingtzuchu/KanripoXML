<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊别集卷九</head>
    <p>
<pb n="KR4d0232_WYG_024-1a"/>
欽定四庫全書<lb/>
　東萊别集卷九　　　　宋　吕祖謙　撰<lb/>
　　尺牘三<lb/>
　　　與周丞相<hi>子充</hi>
某八月末暫往㑹稽省外祖母留二十餘日乃歸初欲<lb/>
迤邐為天臺鴈蕩之行偶得朱元晦書欲來春同遊須<lb/>
少待之今冬遂不復出閉門却掃乃無一事讀書亦稍<lb/>
有趣第恨相望邈然無由欵奉燕談毎深浩歎邇來日<lb/>
<pb n="KR4d0232_WYG_024-1b"/>
用踐脩之詳與夫游泳筆墨因風示以一二沃此虐渴<lb/>
不勝系望子中兄官期不逺否令次望致敬仰之意劉<lb/>
子澄時通問否近偶作哭芮丈十絶向來欲上數語中<lb/>
間憂制故迤邐至今詩初非所習正以往時有不敢作<lb/>
詩之語深愧此意聊掛延陵之劔耳亦漫錄呈<lb/>
比聞趨召之命公道所繫實在此行雖如惰退之人與<lb/>
世久不相闗猶不能不為善類賀也深識體國蓋有自<lb/>
來竊想徒御既次近道導迎善氣合和朝廷乃衆正所<lb/>
<pb n="KR4d0232_WYG_024-2a"/>
以獨屬於門下者黙觀遍察累年於此計必有以處此<lb/>
者矣某闔門久益有味但索居難得朋友前月偶得陳<lb/>
君舉來相聚山中數日殊不落莫語次未嘗不南望車<lb/>
塵慨然懷想也薛士龍之子屬某誌其墓欽夫已欲為<lb/>
書<hi>闕</hi>其子欲求碑額於門下君舉與其子旦夕自専拜<lb/>
書矣<lb/>
靈洞雖得一日之欵然猶恨倥偬所欲言者不能展盡<lb/>
繼聞西清勸講之命雖以善類同慶以久屏居不作都<lb/>
<pb n="KR4d0232_WYG_024-2b"/>
下親故書無由貢問便中共被手教下情不勝佩服某<lb/>
還舎己兩旬休渴既定終日蕭然乃無一事但學殖不<lb/>
進方将深求其所未至不敢安於恬適之樂也舎弟累<lb/>
獲親炙不勝感荷渠亦能具道誨諭之詳皆已敬悉銓<lb/>
試渠初以不習舉業甚憚此行今亦且得一事了耳眷<lb/>
聚莫已往般挈否為近臣體國之義所宜從容調娛裨<lb/>
益元氣非若匹士以潔身為諒也<lb/>
重諭館客可相伴者再三搜索面前相識偶皆不在臨<lb/>
<pb n="KR4d0232_WYG_024-3a"/>
安適有余汝諧者往參大學在持志齋頗謹願尺牘常<lb/>
行者略指授度亦能代匱作律賦稍工令嗣若來却可<lb/>
與之商量雖未知趣向不足以陪燕談至於强立知見<lb/>
之病則可保其必無也<lb/>
某一秋多在山間前月末始還城早寢晏起隨意翻書<lb/>
亦粗有以自適但得常頑健如此僥倖已多他非所及<lb/>
也邇來寵數頻仍髙懷淡然亦何足為損益第治表既<lb/>
見忻然為善類喜而職親責重又怵然為門下慮耳推<lb/>
<pb n="KR4d0232_WYG_024-3b"/>
轂人物實培養基本之先務第向來所接識者亦既在<lb/>
鑒裁之中矣憂患以來逺迹事外後來之秀皆罔聞知<lb/>
故無以應命苟益充是心咨謀不倦自應多得實材也<lb/>
某退藏里閭嗒然無復餘念新歲來方欲再理舊書為<lb/>
十年調度但無它撓使得極意講磨志願已畢過是皆<lb/>
非所及也前此聞端尹之命雖慵惰不與世故亦欣然<lb/>
喜而不寐本根之地竊計朝夕薰陶深培厚養為益既<lb/>
多善類所以拳拳於門下者唯此一事自餘蓋未足言<lb/>
<pb n="KR4d0232_WYG_024-4a"/>
也正道不絶如綫唯冀思碩果不食之義為斯民少屈<lb/>
憂國之念過於㓗身則所願望<lb/>
　旬日前至三衢哭汪丈逮今意緒慘愴典刑文獻盡<lb/>
　於是矣<lb/>
某屏居粗遣不足廑矜念示諭足見警懼之意然實有<lb/>
裨補則不必蹟之外見事有次第則不必人之遽孚體<lb/>
國既深自信必篤若過自退託則非衆正所以仰恃於<lb/>
門下之意也子上兄遍游天台鴈蕩不勝健羨一書告<lb/>
<pb n="KR4d0232_WYG_024-4b"/>
為通呈欽夫報章併拜納得付的便甚幸子澄待命公<lb/>
車甚久不知已有所授否悻悻遽去固傷事體若濡滯<lb/>
淹時則亦當推愛人以德之義有以<hi>闕</hi>
<pb n="KR4d0232_WYG_024-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_024-5b"/>
　<lb/>
　<lb/>
　<lb/>
　<lb/>
　<lb/>
　<lb/>
仰祿矣惰退之跡不欲自通於諸公若是時吾丈猶在<lb/>
朝為致一言甚幸今未須也沈叔晦直諒確實士人中<lb/>
<pb n="KR4d0232_WYG_024-6a"/>
極不易得莫己有所授否劉子澄絶不得書念之毎往<lb/>
來於心也潘嚴州女子適其弟在婺往還甚熟為郡有<lb/>
愛民之意甚知敬慕所以欲達姓名之意無它恐州郡<lb/>
間時有合整頓利病欲得咨禀耳<lb/>
某近自婺來越省外祖母弛擔始見除目竊知獨出推<lb/>
轂之力前書所以拜禀復求祠祿實繇向來一出講論<lb/>
㓕裂病敗如牛毛憂患以來渉歴艱難讀書方似粗有<lb/>
蹊徑意欲更得數年之間極力尋繹今復驅<hi>闕</hi>之遽從<lb/>
<pb n="KR4d0232_WYG_024-6b"/>
事役愛念則厚然非所以長養成就之也名在仕版身<lb/>
非已有豈敢苟遂私志但離婺時都無所聞數日間須<lb/>
且歸治行装到家已是二十左右而提舉叔祖母塟期<lb/>
近在此月二十六日勢須過此乃能之官後月初四五<lb/>
間當得瞻見某以韓丈所遣送堂帖人在婺未來未有<lb/>
被受故未能作政府書敢告先為白諸公并及行期曲<lb/>
折幸甚<lb/>
近辱教况下情不勝銘佩某病體入冬來差覺勝前但<lb/>
<pb n="KR4d0232_WYG_024-7a"/>
手足腰髀時有堅强處故未自如耳藥物日進三四服<lb/>
未嘗廢炙艾醫者或云血本少用火則益燥涸以此猶<lb/>
未决也請外見郤近臣與國同體不得盡伸已志君子<lb/>
在朝要自有不知之潤也欽夫既按吏未報而復遣本<lb/>
州倅往攝事彼安得不猜懼其處事誠太疎因書當規<lb/>
之但施行既爾逺方觀聽便輕緩急必號令人不動非<lb/>
獨渠私利害也旬日前報状中見黄德潤初對文字藹<lb/>
然真吉人之言可為善類賀令嗣聞已赴官侍旁莫别<lb/>
<pb n="KR4d0232_WYG_024-7b"/>
有弟姪相伴否匆匆拜禀他祈厚為斯文毖重<lb/>
　見加恩諸制愈出愈新略無倦筆所謂方叔克壯其<lb/>
　猷者也持此求退不亦難乎一笑<lb/>
某積釁所鍾新婦竟至夭折悲悼殊不能為懷病中復<lb/>
遭此戚極覺委頓兩三日來始似粗可撑柱恐逺貽憂<lb/>
念故力疾作此拜禀明堂後自列甚善逶迤許久惓惓<lb/>
之義固有所在暫均勞佚兹其時也子澄近亦得書誨<lb/>
諭深所降嘆采葑采菲無以下體古人政如是耳文潛<lb/>
<pb n="KR4d0232_WYG_024-8a"/>
不擇劇易自其所長但不知幙下有沉厚持重好謀而<lb/>
成之士否元晦聞丐祠甚力前此固嘗勉其耐煩度終<lb/>
不能俯仰久必多與物迕不若聽其去乃所以全之也<lb/>
某近領手帖殊以慰懌病體幸無它靜養順聽胸次甚<lb/>
㤗然今秋舎弟又得一子遂了得立後及幼弟奏補兩<lb/>
事樂天詩云我是人間事了人僥倖殆類此語也比見<lb/>
奏請依字文字鄙意恐不須上前史乃美儲宫之恭畏<lb/>
非謂其餘臣下在禮君沐梁大夫沐稷士沐梁地逺者<lb/>
<pb n="KR4d0232_WYG_024-8b"/>
固無嫌也秦漢以後只患上太尊下太卑如地天泰畫<lb/>
卦之意恐却合常及之也不相樂者無事猶欲造言安<lb/>
知不有趙野君王天玉之嘲乎自病廢來邸報中事豈<lb/>
復闗心天寒作字費力寫至此已五六停筆此意似可<lb/>
念也劉純叟時相見否少年未諳歴與之言宜斟酌恐<lb/>
併累舉主耳一笑如徐子冝雖劇談却不妨也令嗣小<lb/>
緩之官甚善他祈厚為善類䕶重<lb/>
某洊辱教况不勝感慰春來氣候不齊醫者深戒作勞<lb/>
<pb n="KR4d0232_WYG_024-9a"/>
故久不拜状然惓惓尊仰則未始忘也某病軀萎痺雖<lb/>
無増損然心閒事省神思却勝前冬侍坐時但常保此<lb/>
幸已多矣欽夫之傳極為之驚憂苐細觀牘尾乃二十<lb/>
七日距二日已兩旬不應江陵尚未申到猶覬消息之<lb/>
不真也元晦為人不耐前此屢嘗箴切之候有便當委<lb/>
曲曉譬但不若調䕶且令得祠乃所以愛之也<lb/>
某病倦久不得拜状便中伏辱手筆下情不勝欣慰自<lb/>
聞公得政雖為廟社生民賀然天下之望稱塞實難亦<lb/>
<pb n="KR4d0232_WYG_024-9b"/>
私為公憂之翟公巽所謂視成於牒檢者施於薄物細<lb/>
故則可耳至於消長安危所繫則當念兹在兹無所不<lb/>
致其力雖大臣與國同體起福無形消禍未萌不汲汲<lb/>
於自見苟弗替此心善觀國者要自知之若有所懷而<lb/>
不盡力不足而遂止則非明主獨察於衆訾漂摇之中<lb/>
遂授以政之意也至於虚懷盡下以公滅私雖公之所<lb/>
素期然歐陽公毎以平心自許濮議之成蓋在治平之<lb/>
後辭氣尚有餘怒况諸公交疏之際乎以此知臨事之<lb/>
<pb n="KR4d0232_WYG_024-10a"/>
難也張荆州聞已塟亦嘗有數語哭之原伯舅氏處有<lb/>
本雖止叙交契度唯公可見耳朱元晦條具民事而及<lb/>
其它不為中節獨賴仁人君子共保持之耳繼此如復<lb/>
求祠苟遂其請乃所以全䕶之也君舉衝暑罷歸可念<lb/>
亦是太喜事不老成之病遭此未必不有益耳<lb/>
某沈痼雖非藥石所能攻然習貫如自然處之亦甚安<lb/>
適但得廟堂之上主張元氣俾得與鰥寡廢疾者俱安<lb/>
於蓬蓽之下志願畢矣杜門絶不接外事間有能誦新<lb/>
<pb n="KR4d0232_WYG_024-10b"/>
政之美者意欣然欲聞之及陳其目乃不過計資格之<lb/>
毫釐校案牘之差舛雖未必得其真然時難得而易失<lb/>
唯覬専致力於大者逺者以稱塞君民之望李仲信季<lb/>
脩相繼逝去乃翁其何以堪不知曾得近問否甚念之<lb/>
也鄭自明竒禍如許可駭可痛渠平生雖欠琢磨然習<lb/>
俗方患軟熟此士豈易得邪客或道王謙仲奏對差彊<lb/>
人意采葑采菲無以下體如房杜之持衆美真大臣事<lb/>
也舅氏将漕江東於奉親良便韓丈時通問為况甚安<lb/>
<pb n="KR4d0232_WYG_024-11a"/>
朱元晦境内大歉聞告乏於朝或未有以周之姑聽其<lb/>
去若何近歲書生例多踈脱所繫亦自不輕非公其孰<lb/>
念之<lb/>
某杜門待盡忽被除書朝廷記憶收拾之意則厚矣病<lb/>
廢如許寜有能拜命理此公之所深悉唯望力賜調䕶<lb/>
早如所請復畀祠祿不勝幸甚勸導調娛忍恥以濟國<lb/>
事雖前軰何以加此但近世職無大小多以趣過目前<lb/>
為俗眇然為國家深計長慮善類不敢望之它人也朱<lb/>
<pb n="KR4d0232_WYG_024-11b"/>
元晦近日曾求祠否向時得渠書云民間事尚可料理<lb/>
最是軍糧無指擬日夕寒心甚為渠憂之不知今如何<lb/>
劉子澄經年不聞問嘲姍乃天資未重之病然它山之<lb/>
石可以攻玉在此不妨有益也某祠祿雖滿在來春既<lb/>
經除官舊任已罷若從所乞奉祠自可别給敕理任庶<lb/>
㡬自此兩年免得以斗升之累瀆廟堂耳<lb/>
某控辭曲蒙賜可又且憫其貧病處以帥幙朝廷之恩<lb/>
意可謂厚矣顧目今氣體實不堪渉道路謁官長己上<lb/>
<pb n="KR4d0232_WYG_024-12a"/>
祠請唯公力為調䕶使蚤得之甚幸方歉歲亦粗有利<lb/>
害也尋常見所在謀議官或老或病為妻孥驅廹而出<lb/>
龍鍾蹣跚為衆指笑意毎傷之今某既無妻妾舎弟又<lb/>
能安枯淡足可閉門養病也貧居荒年雖費力然所須<lb/>
至不多公若為舎弟致一岳廟則兄弟所得月為米六<lb/>
斛粥飯不啻沛然矣此特並縁廟堂記憐之厚意聊試<lb/>
及之非敢必也丞相書中不敢及者以某方求祠嫌於<lb/>
併干兩事爾<lb/>
<pb n="KR4d0232_WYG_024-12b"/>
某奉祠得請遂可安居一意養疾坏冶之賜厚矣近書<lb/>
新銜譙沛真源便如在眼中若十年不死嵩之崇福兖<lb/>
之太極華之雲臺皆可卧游也此雖戯語使四方無虞<lb/>
鰥寡廢疾者得自佚於衡茅之下其必有所自矣示喻<lb/>
再三固所深悉政地有人消弭鎮定者夫豈一端但天<lb/>
下所期於公甚重固不可汲汲自見亦不可留時費日<lb/>
而虚其望也韓范所遇者平世故猶可持循使所處者<lb/>
如諸葛武侯危急存亡之秋亦豈待歐蔡煎炒乎此自<lb/>
<pb n="KR4d0232_WYG_024-13a"/>
公忠誠素所蓄積亦不待於鄙言也舎弟岳祠既荷垂<lb/>
念若早得之於歉歲殊有助今以劄子拜納江西道院<lb/>
記愜當無可議發明元祐之政尤善公方居黄門之地<lb/>
豈徒言之而已哉<lb/>
某近者便中伏辱教賜下情不勝慰懌春事方興恭惟<lb/>
鈞候動止萬福某萎痺無進退然掩扉靜處殊覺安適<lb/>
也舎弟乞岳祠初恐歉歲難度今米價不增亦粗可隨<lb/>
分枝柱渠雖書癡近却肯管家務不以倉庾氏為憚矣<lb/>
<pb n="KR4d0232_WYG_024-13b"/>
來諭方議省閒官不欲拈出甚善甚善歴觀建隆迄今<lb/>
二百餘年在政地者多雖徳業材畧參差不齊至於功<lb/>
名不終皆由私其親舊此段雖公天性之所安但恐居<lb/>
衆求輻凑之地㑹不免有屈意徇人處爾如舎弟介僻<lb/>
薄於聲利初展緘猶憮然悔有求之非曉譬之乃解况<lb/>
他人乎想見朝煎暮炒咎責怨謗之聲滿耳塞胸願公<lb/>
堅守初志孚上聽服下情消羣陰回元氣只繫此耳徳<lb/>
輶如毛民鮮克舉之我儀圗之唯仲山甫舉之愛莫助<lb/>
<pb n="KR4d0232_WYG_024-14a"/>
之此所以惓惓不能已也若如莆參除一朱元晦館職<lb/>
謂之用名士與一曾覿爭行馬謂之挫近習不惟非善<lb/>
類所祈於門下亦豈公之所存哉力疾作此屬徐子宜<lb/>
呈達他祈為天下壽重<lb/>
　近事小小節目之間殊有慰人意處如宰執推李仁<lb/>
　甫脩史之功孜孜料理荒政南康一郡蠲放殆盡調<lb/>
　䕶必有所自願益志其大者真積力久安知無陽復<lb/>
　㤗亨之理乎元晦終更在即不必强牽挽之只須與<lb/>
<pb n="KR4d0232_WYG_024-14b"/>
　在外一等待闕差遣為愜若意猶未能已稍升等足<lb/>
　矣不惟遂其雅志又免得渠懇辭紛紛耳若異時公<lb/>
　之志得伸又别論也子直庶㡬善道而於事物似未<lb/>
　盡諳悉如陸務觀踈放封駮豈為過當方人材難得<lb/>
　之時其詞翰雋發多識典故又趣向實不害正推棄<lb/>
　瑕使過之義濶略亦何妨公與子直厚如此胡不素<lb/>
　語之乎其他非病廢者所當言聊舉此一端耳<lb/>
　　　與鞏大監<hi>采若</hi>
<pb n="KR4d0232_WYG_024-15a"/>
某屏居久不貢寒溫之問苐有傾鄉側聞出守吳興雖<lb/>
於雅志甚愜然善類所期政宜從容論思之地以紓賢<lb/>
藴此殆未足以久淹遐躅也某屏處衡門隨分頑健終<lb/>
日蕭然無他事得以一意繙閲但無繇時扣誨益鄉風<lb/>
毎切依依某少禀同年歸安丞張體仁志士也襁褓中<lb/>
失怙祖母鞠育之以至成立到官未㡬聞訃奔歸自陳<lb/>
欲解官而郡以法令郤之後來復乞尋醫而前政亦未<lb/>
之許某竊謂此事以迹觀之誠似未得中行以實論之<lb/>
<pb n="KR4d0232_WYG_024-15b"/>
則其鞠育恩義異於他人哀恫發中欲自伸其情非出<lb/>
於矯飾蓋仁人君子之所哀也竊惟布政之初方将恢<lb/>
崇風教若許其從欲以惇薄俗其益大矣張丞恐其情<lb/>
不能自逹力以見屬某十年來作親故書未嘗挂口及<lb/>
時事兹以其意懇惻且求退異於進故為破戒一言之<lb/>
　　　與劉衡州<hi>子澄</hi>
某屏處如昨諸况舎弟軰請見當自能言之更不重出<lb/>
渠欲相屬請先生同過南安相聚切告便為斟酌嚴重<lb/>
<pb n="KR4d0232_WYG_024-16a"/>
能教道有益子弟者語之庶其不荒廢也吾兄從容侍<lb/>
旁想涵養履行日益有味近日思得吾儕所以不進者<lb/>
只縁多喜與同臭味者處殊欠泛觀廣接故於物情事<lb/>
理多所不察而根本滲漏處往往鹵莽不見要須力去<lb/>
此病乃可相去之逺何由㑹語以究此懷<lb/>
某侍旁粗如近日士子相過聚學者近三百人時文十<lb/>
日一作使之不廢而已其間有志趣者亦間有之城中<lb/>
相識如新當塗潘教授<hi>景憲</hi>金華彭主簿<hi>仲剛</hi>皆向學<lb/>
<pb n="KR4d0232_WYG_024-16b"/>
甚鋭朝夕過從頗以有益獨恨吾兄在逺未嘗不悵然<lb/>
奉懷也前月已令人往部中投在外指射文字及託舅<lb/>
氏俟有可授闕隨分占一處也齋中諸公赴廷試者獨<lb/>
葉茂承在五甲曽嘉量陳一之軰却皆在前甲集注罷<lb/>
當歸齋中洪求仲往赴太學補試未回皆恐欲知子充<lb/>
兄弟計常相過不知諸公如何作工夫望一報㑹次亦<lb/>
告各道惓惓賓之常得書甚安欲一訪之亦以倥偬未<lb/>
暇須俟秋凉耳元晦近日亦得書欲同作編史工夫比<lb/>
<pb n="KR4d0232_WYG_024-17a"/>
亦寄條例去也<lb/>
某到官三月矣雖於職業不敢不勉但學力淺薄有愧<lb/>
處甚多然行有不得者當反求諸已外有齟齬必内有<lb/>
窒礙反觀内省皆是進歩處初不敢為時異事殊之説<lb/>
以自恕也大人已得交割後書當初本擬尊兄在郡可<lb/>
以日夕啟扣今乃大失所圗然壤地相接凡有所聞千<lb/>
萬毋惜忠告也蓋當官下情最難通又寮屬間可以展<lb/>
盡心腹者政未易得耳筠素易治丞㕔必甚優游既存<lb/>
<pb n="KR4d0232_WYG_024-17b"/>
此心隨大隨小民受其賜不知彼間士人亦有可共講<lb/>
學者否善未易明理未易察吾儕所當兢兢者此間幸<lb/>
張丈隣墻得以講磨此公學問端的親切而中無私主<lb/>
進退不已甚恨吾兄未得親近之也子充無三日不往<lb/>
來善類方孤得其復留於正道極有助但忌之者亦多<lb/>
殊岌岌耳<lb/>
　　　與潘仕郎<hi>叔玠</hi>
垂諭確實詳悉殊非泛然之論足見進德之功不勝降<lb/>
<pb n="KR4d0232_WYG_024-18a"/>
歎大抵培養孝友根基深厚愛既篤則慮自周㡬微萌<lb/>
芽一一自見懇惻勤導蓋有不能已者仲尼所謂忠焉<lb/>
能勿誨乎是也若視之漠然不相干或遲疑畏縮而不<lb/>
發皆是於忠愛上少欠耳既發於忠愛則語言藹然慈<lb/>
祥自無責善傷恩之病斟酌彌縫亦自然深淺得所若<lb/>
至傷筋犯骨只是本原未深厚故易得鹵莽踈漏耳<lb/>
叔度見過出示先丈誨墨且言将為䨇林之㳺訃音忽<lb/>
來變出意外驚駭悽愴涕泗交集然壽考康寜集五福<lb/>
<pb n="KR4d0232_WYG_024-18b"/>
之全固可無憾矣尊兄至性純孝創鉅痛深曷以勝任<lb/>
昔人有言惟送死可以當大事昆仲講學有素必将大<lb/>
復古禮以革習俗之陋某妄意討論朝夕朔望奠禮納<lb/>
呈恐或可資采用耳<hi>與叔志昆仲</hi>
不意凶變年家丈奄棄榮養奉諱悲哽累日不釋昆仲<lb/>
驟罹大禍追慕荼毒孝思奈何罔極奈何金華經年毎<lb/>
荷先丈顧存之厚情意周浹殆同戚屬别去甫數月遂<lb/>
隔幽明此私心所以戚戚也夫子曰人未有能自致也<lb/>
<pb n="KR4d0232_WYG_024-19a"/>
必也親䘮乎蓋孝子仁人必誠必信不敢有一毫不盡<lb/>
者惟在乎此矧巨室一國之所慕四封於是乎觀禮尤<lb/>
不可不審昆仲講學之久想亦不在祝也彼紛紛者所<lb/>
以疑駭特蔽於習俗而未有發其良心耳吾盡哀敬以<lb/>
動其機則疑駭将轉而為歎服矣専人行略此問訊惟<lb/>
祈節哀順變以全孝道吉卜已有定所竊謂少濶略陰<lb/>
陽拘忌之説議乃易合素荷眷存之厚敢以此獻<lb/>
某官次粗遣但無補毫髪徒自媿耳奠居既久想漸成<lb/>
<pb n="KR4d0232_WYG_024-19b"/>
趣解組之由既無愧怍身閒心安尊幼和輯世間之福<lb/>
詎有過於此者何必外求也李壽翁被召想婺女甚惜<lb/>
之然來此殊有補第恐其倦於應酬憚於入都耳孺子<lb/>
不知已成行否或猶未行告為督趣就道幸甚此間甚<lb/>
閒暇殊有工夫相伴讀書也<lb/>
安居想漸成趣前日紛紛似不必猶置胸次回首既無<lb/>
甚愧作隨時恬養足矣至於明辯枉直此乃在位者之<lb/>
責或遲或速順聽之可也<lb/>
<pb n="KR4d0232_WYG_024-20a"/>
某病廢如此遽叨恩命萎痺無由拜受已上章力辭敢<lb/>
告朝路間力為道沈痼决不能出之狀庶㡬有助耳人<lb/>
情法意經㫖本是一理豈有人情法意皆安反不合經<lb/>
㫖者邪在勉之而已孺子近日作舉業却勤亦可喜也<lb/>
比辱教况病倦久不得治報坐深系仰易地委寄雖不<lb/>
輕然於此盡心焉流澤之逺何止五世也大抵公道終<lb/>
可倚但人奪於目前利害不暇深思耳某病體只如舊<lb/>
所幸無求安望愈之心免得煩擾日用亦自安適也其<lb/>
<pb n="KR4d0232_WYG_024-20b"/>
他叔昌昆仲當能具道<lb/>
　　　荅方教授<hi>嚴州</hi>
伏䝉誨劄教以窮理盡性之説蓋非末學所敢擬議然<lb/>
既荷開諭反覆之勤闕然不報益重疎怠之罪謹因來<lb/>
教而紬繹之所謂理雖無窮然有本有原有倫有要者<lb/>
既得窮理之大㫖矣竊意惇典庸禮秩然而不可廢者<lb/>
此其倫歟致知格物瞭然而不可揜者此其要歟未有<lb/>
不知其倫要而能造其本原者也本原既造故小可舉<lb/>
<pb n="KR4d0232_WYG_024-21a"/>
大而宏濶勝大之言不能誘也近可即逺而荒忽茫昧<lb/>
之説不能惑也一可知萬而二本兼愛之學不能入也<lb/>
執事之所諭者儻可以是觀之乎未能識心豈能存心<lb/>
所以誨警者誠為切至然所謂人心本虚且明與性不<lb/>
殊則猶未能達蓋既曰與性不殊是心與性有殊也幸<lb/>
望指教列禦冦所謂八荒之外來干我者我必知之有<lb/>
來干我者又有知之者似判然二物也來教又謂妍非<lb/>
所當愛醜非所當惡我非所當厚物非所當薄某竊謂<lb/>
<pb n="KR4d0232_WYG_024-21b"/>
愛惡厚薄發之不中其節施之不以其序固人欲之私<lb/>
矣若曰無愛無惡無厚無薄則所未諭也夫子謂吾無<lb/>
隱乎爾吾無行而不與二三子則似非不顯以同衆也<lb/>
至誠如神見乎蓍龜動乎四體則似非假蓍龜以自晦<lb/>
也荆公之書蓋未之學伊川論語頗効參請則亦未之<lb/>
聞也一固萬也不待一塵萬境而後知其一而萬也萬<lb/>
固一也不待萬境一塵而後知其萬而一也千載一念<lb/>
一念千載竊意竺乾之書俱不免近於辭費也不生而<lb/>
<pb n="KR4d0232_WYG_024-22a"/>
現生不滅而現滅不生之生不滅之滅果固然之理邪<lb/>
何為而復加現之一辭也執事信之篤守之堅豈口舌<lb/>
所能移獨以屢沐誘誨不盡白其愚則無以拜盛意之<lb/>
辱尚幸原恕<lb/>
　　　與内兄曽提刑<hi>致虚</hi>
臨安之别已復踰月下情日深企仰科塲得失猶探籌<lb/>
耳彼此俱不足言示諭業舜臣姻事舜臣舊同舎與之<lb/>
極熟其脩學作文種種加人數等資性和易而臨事有<lb/>
<pb n="KR4d0232_WYG_024-22b"/>
守往年初登科朱丞相欲議親堅拒不可其有特操如<lb/>
此此某之所見者也若南北之異俗家貲之貧富舅姑<lb/>
之寛嚴此某之所不見者也舜臣書謹納去更告參攷<lb/>
詢問若果無疑則附書去可也至於奩具之豐約舜臣<lb/>
豈論奩具者哉聞浙西之行近在旦夕向寒道途間不<lb/>
無勞勩景昭獲薦可喜因見為道千萬意<lb/>
某官次粗遣踈野有素在酬酢應接之地殊非所宜耳<lb/>
尊兄從容侍旁講學當有新功但切磋琢磨要須益友<lb/>
<pb n="KR4d0232_WYG_024-23a"/>
不知過從中亦不乏人否秀州奉板輿逼歲西渡且宿<lb/>
留禹跡俟暄和乃之永嘉永嘉荒甚極費料理猶賴朝<lb/>
廷燭知本末却肯應副恐可下手也數日來無新報都<lb/>
漕既罷民力當小寛但浙西江東歉處極多殊可慮也<lb/>
提舉位子弟能自立否如可告語切力勉之為學扶樹<lb/>
門閥此最急務即今三衢諸位上承下接左摩右拊其<lb/>
責唯在尊兄一人而已此惓惓不能無望也學中得芮<lb/>
丈留為祭酒士子之幸近日亦頗有鄉學者矣<lb/>
<pb n="KR4d0232_WYG_024-23b"/>
某到官累月碌碌亡補秪益自愧日來如鄭自明除官<lb/>
祝汝昭叙復之類皆似有陽生之漸但意思易得斷續<lb/>
耳三館在昔固議論之地但近歲沿襲殆如宫觀岳廟<lb/>
破例輕發徒成强聒媮惰苟容又負初心殊未知所處<lb/>
也區區所懷要非面見莫能展布<lb/>
某官次粗遣但俯仰碌碌無所裨補又史課趣廹終日<lb/>
繙閲殊少暇也深居里閈優游涵養想有餘味交游亦<lb/>
不乏人否朱丈再辭諸公不為将上又南康簽判以遲<lb/>
<pb n="KR4d0232_WYG_024-24a"/>
發迓吏罷黜其勢不得不黽勉一出若到郡數月丐祠<lb/>
却自穩愜已作書再三勉之不知肯起否丘宗卿以接<lb/>
伴例外問北使一二事遂得外祠今已到江陰矣<lb/>
便中伏領手誨具審視事之初諸况安穩不勝欣慰大<lb/>
府當不乏游從幕中雖時有合斟酌之處要是清簡非<lb/>
州縣比也陳伯任平實可親向來君舉在福唐極有意<lb/>
接納聞陳伯任往還却踈使君舉坐間皆此客流言何<lb/>
自而起哉初哥字序以病中未欲勞心它時粗有情緒<lb/>
<pb n="KR4d0232_WYG_024-24b"/>
當下筆也然學者以務實躬行為本語言枝葉政自不<lb/>
急耳<lb/>
　　　與張運使<hi>宗尹</hi>
余解元見過出示手教慰藉優渥祇誦再三以愧以感<lb/>
下車許時條教既孚當漸不費區處在我者既無遺憾<lb/>
政使或有未退聽者蓋亦自有公論惟覬毋廢初心使<lb/>
斯民益被實恵是所願望斾從入郡當在何時傾耳車<lb/>
音以日為歲<lb/>
<pb n="KR4d0232_WYG_024-25a"/>
請違五閲月而咫尺之書不到籖室坐懶故爾奉告共<lb/>
審即日暑雨蒸溽鳴絃靜治台候神相萬福某廹行百<lb/>
冗紛然應接不暇它無足言者政聲藹然姦戢恵孚甚<lb/>
休甚休素恃眷愛區區竊有欲布陳者輙具别紙雖愚<lb/>
昧豈足贊采取亦姑盡其拙誠而已它惟若時珎䕶前<lb/>
拜召節<lb/>
　大猾既擒威信自此行於一邑凡事必易然要當遇<lb/>
　事平心無先懷抑强扶弱之意惟視理之所在而已<lb/>
<pb n="KR4d0232_WYG_024-25b"/>
　雖嘗攻擊縣道者苟其事理直却須右助之則人服<lb/>
　我之公<lb/>
　財賦當催者恐當加意督趣令整辦尋常士大夫或<lb/>
　誤認弛縱為恤民殊不知不及時拘催使民間拖欠<lb/>
　積壓異時忽遇苛刻之吏一併趣辦則民受大害矣<lb/>
　　　與魏寺丞<hi>國佐</hi>
某一病垂死兩年來稍稍調理飲食起居皆不須人雖<lb/>
右支萎弱既不仕官閉門養疾袖手緩歩初不知疾之<lb/>
<pb n="KR4d0232_WYG_024-26a"/>
在亡也以此日用間極自適百念灰冷但思見君子猶<lb/>
往來胸次耳今嵗辱誨墨至於四五愛念之篤發於篇<lb/>
什病中不敢勞心無由賡續然此意何可忘也家食之<lb/>
久公論甚咈然及此暇日政可澄汰磨治多閲天下之<lb/>
義理以發揮世業臨紙不勝拳拳恐欲知即今病状故<lb/>
力疾强作數字腕弱不能詳布<lb/>
　　　與王侍講<hi>齊賢</hi>
郡政恢舉想綽有餘裕前此整齊汛掃非用嚴固無以<lb/>
<pb n="KR4d0232_WYG_024-26b"/>
濟今威令既行綱紀既立則慈祥樂易之意教化漸摩<lb/>
之本宜次第出之使封内識吾之本心此髙明所自了<lb/>
䝉下問之及不敢不竭其愚耳<lb/>
自聞入覲有日預深逖逺之恨早承訪别既不果迎肅<lb/>
而憂居闔門又不克追路語離惓惓此心積鬱莫展鋒<lb/>
車之行治表繫焉渟蓄之厚綜練之精培元氣而扶正<lb/>
論必将本未具舉願益勉之以答善類之望天向寒陟<lb/>
降川陸敢以毖䕶為請<lb/>
<pb n="KR4d0232_WYG_024-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_024-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東莱别集卷九<lb/>
</p>
<p>
</p>
  </div>
</body>
</text>
</TEI>
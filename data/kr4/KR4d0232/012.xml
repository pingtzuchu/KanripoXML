<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集巻十二</head>
    <p>
<pb n="KR4d0232_WYG_012-1a"/>
欽定四庫全書<lb/>
　東萊集巻十二　　　　　宋　吕祖謙　撰<lb/>
　　墓誌銘<lb/>
　　　嚴陵方君墓誌銘<lb/>
桐君所廬下上數十里間言臺者以嚴遵言石者以郭<lb/>
文言山者以戴顒其蹟皆隠者之遺迹其緒或沒不見<lb/>
獨白雲原唐末方處士干始居之後出而枝葉最蕃一<lb/>
原數百家聮譜合牒衣冠人物之盛邦人紀之至於里<lb/>
<pb n="KR4d0232_WYG_012-1b"/>
居之良雖事業無所試厖然秀眉集享全福彼其中盖<lb/>
可占也君諱元恪字幾先少游郡庠已而舍業歸養惇<lb/>
儉經緝以厚其生既衍既盈則推以覆被其族而覃其<lb/>
鄉閭飯饑薪寒槥死藥疾旁及橋梁涂路之屬力之所<lb/>
逮者未嘗有愛焉故祕書監元若於諸方為長望臨搢<lb/>
紳遴於許可顧獨樂君之淳固恩意篤備異日干戈搶<lb/>
攘中朝名士往往來依祕監嘉時令節杯酒流行談賞<lb/>
諷詠聽者皆傾君頽然在席漠乎不以槩意人亦莫能<lb/>
<pb n="KR4d0232_WYG_012-2a"/>
輕重淺深之也紹興己卯詔賜髙年爵授承務郎乆之<lb/>
復用恩増秩<hi>闕</hi>　郎賁以銀緋於是君年八十矣命服<lb/>
在躬子孫<hi>闕</hi>　簮笏成列耳目膚革視前日既無所損<lb/>
而光耀<hi>闕</hi>　處之夷澹視前日亦無所加也如是康寜<lb/>
者又十一年年九十有二以淳熙二年七月癸巳終于<lb/>
家曽祖仁拱祖舉中考玠娶陳氏先卒二子伯曰行之<lb/>
<hi>闕</hi>　郎仲曰望之一女歸吳寘孫八人炳迪功郎南<hi>闕</hi>
　司户參軍次煊煜煥炤烜焞煒女孫七人迪功郎建<lb/>
<pb n="KR4d0232_WYG_012-2b"/>
康府上元縣尉鄭克從政郎平江府府學教授<hi>闕</hi>　正<lb/>
朝奉郎新知江州范端臣王璞錢膺王中實其婿也季<lb/>
者在室曽孫男五女七男之長者曰楶曰㮤餘未名女<lb/>
之長者適沈宏祖次適詹孝述餘未行𤣥孫女三人尚<lb/>
㓜葬以其年九月辛酉銘曰<lb/>
坐閱六朝不出户庭雲來四世陪導緌纓弔壯北<hi>闕</hi>唁<lb/>
殤東坰大耋一丘休哉永寧<lb/>
　　　分水徐君墓誌銘<lb/>
<pb n="KR4d0232_WYG_012-3a"/>
廣川穹谷之間羣然而居熙然而游生無爵死無諡灝<lb/>
灝乎太古同風改其鄉之舊封之表之斵琱以銘之無<lb/>
乃放於文而沒其質乎惟孝子慈孫哀其親之志盖無<lb/>
終窮欲託於辭以發其中心之至痛固非所以為文也<lb/>
自予屏處里閭四方之士或不鄙辱從予游有徐生文<lb/>
虎者來自嚴之分水相與居者數年今年春衰杖款門<lb/>
出其考之世系拜且泣蘄得銘予以游居之舊不可卻<lb/>
乃次第其本末以遺之歸君諱時乂字亨仲曽祖寶祖<lb/>
<pb n="KR4d0232_WYG_012-3b"/>
宗永父舜元皆不仕分水地陋而瘠山居其九而田居<lb/>
其一故其民大抵行賈銖裒釐積堇堇自足君幼嘗愛<lb/>
書中遭家難雖輟業從其俗而於昆弟厚薄多寡一無<lb/>
所計趣其子從師友講習甚篤至課試利不利則未嘗<lb/>
深督過之也與鄉人處無違言其沒也弔者皆有戚容<lb/>
壽七十有一實淳熈二年八月四日是嵗九月二十八<lb/>
日葬于縣南湧泉巖娶丁氏三子長文淵次即文虎文<lb/>
富二女將仕郎沈俊彥進士俞哲其壻也銘之作後其<lb/>
<pb n="KR4d0232_WYG_012-4a"/>
葬盖一年銘曰<lb/>
葬以其鄉銘以其子泉洌麓深尚安於此<lb/>
　　　劉梧州墓誌銘<lb/>
梧州刺史劉公食祠官之祿於里中暇日子孫侍左右<lb/>
公命之曰大夫七十而致事禮也吾賴先人餘澤服王<lb/>
事者五十年以爵以齒幸濟登兹若免於官謗以朝大<lb/>
夫秩老于家豈小子實能吾先祖先父其嘉相之汝趣<lb/>
為我具章皆頓首曰諾如大人命章上詔報可賜一子<lb/>
<pb n="KR4d0232_WYG_012-4b"/>
官以寵其歸同邑若旁邑之姻連世舊舟于水車于陸<lb/>
湊門趨賀樂飲旬日乃罷自是遂深居不出静養恬適<lb/>
又數年乃卒壽七十有四實淳熈二年正月晦日其年<lb/>
九月丙午葬于婺州武義縣泉溪西山學士原其孤以<lb/>
公之閥閱行治來速銘謹按泉溪劉氏系出温之荆溪<lb/>
其徙於武義距公盖八世矣公諱墉字叔翰曽祖仲思<lb/>
祖升承事郎贈中奉大夫考滂朝請郎知建昌軍贈光<lb/>
祿大夫妣湯氏贈齊安郡夫人公蚤以光祿䘏典入官<lb/>
<pb n="KR4d0232_WYG_012-5a"/>
歴温州樂清縣尉監潭州南嶽廟福州錄事參軍知徽<lb/>
州歙縣通判蘄州軍州事主管台州崇道觀除知梧州<lb/>
未上復請還崇道觀積官至朝請大夫其在樂清毎行<lb/>
部輿衛胥史鞵屨糗粻一主辦於已不以煩里正邑人<lb/>
紀之福大而獄繁歙小而民瘠公書獄予生而拊民必<lb/>
依惠職用不墮佐蘄兩攝黄守始至老校旅拜庭下曰<lb/>
旄穉旦暮餒死惟公哀之眎其劵不朌者且朞公蹵然<lb/>
不安亟發庫金益以私帑尫瘠以蘇歸自蘄春無復當<lb/>
<pb n="KR4d0232_WYG_012-5b"/>
世意比告老領祠官者四焉少嗜書晚嵗猶展玩不置<lb/>
每得名章俊語輒欣然忘食資和厚不與物忤居鄉無<lb/>
貴賤皆得其驩心沒之日弔客及門哭之必哀初娶胡<lb/>
氏繼室王氏朝議大夫昇之女封宜人三子長晫迪功<lb/>
郎紹興府上虞縣主簿先卒次紹迪功郎處州青田縣<lb/>
主簿次續將仕郎一女適朝散郎通判婺州林信厚孫<lb/>
男三人成孫傳孫豹孫銘曰<lb/>
前望不跂後顧不庳平進之轍未驅而止其止曷以以<lb/>
<pb n="KR4d0232_WYG_012-6a"/>
其樂易風于後人勿墜勿替<lb/>
　　　永康陳君迪功墓誌銘<lb/>
陳在婺為右族名數布於七縣其譜或通<hi>闕</hi>　　　籍<lb/>
永康之前黄者不知於婺何别也盖傳<hi>闕</hi>　　　得髙<lb/>
安府君而前黄之陳始為儒家邑人紀焉公諱持字守<lb/>
之質厚而慤蚤以事母聞隆於兄弟白首無違言邇之<lb/>
里閭逺之郡國所交耋稚良楛不同一接以恩意年十<lb/>
三入郡庠下筆亹亹諸生皆畏避之意氣甚盛已而靖<lb/>
<pb n="KR4d0232_WYG_012-6b"/>
康之難其父赴京師捍禦沒不反家事益落遂連蹇不<lb/>
耦紹興開太學故時儕輩强之行公勉為出即綴弟子<lb/>
員往來二十年竟無所遇晚以累舉恩授迪功郎筠州<lb/>
髙安縣主簿或謂鈎校朱墨殆非老人所宜而公耆事<lb/>
樂職蚤夜不怠若欲少自見者諸公稍稍知之代還未<lb/>
及調官以淳熈二年八月十一日卒於家嗚呼公方少<lb/>
時心壯力强謂天下事直差易耳年運而往更涉險難<lb/>
僅得一官欣然俯首就之姑以少償其鈆槧之勞曽不<lb/>
<pb n="KR4d0232_WYG_012-7a"/>
得須臾以死盛衰之變可勝道哉公雅能自寛婆娑嬉<lb/>
遊無憔悴留落態暇則為詩文自娛至老不輟有左氏<lb/>
國類二十巻遂志齋録十巻筠陽雜著二巻以其年九<lb/>
月二十四日葬於朱旺距所居五里曾祖諱援祖諱賀<lb/>
考諱知元承節郎公享年七十有二娶蔡氏敦武郎秉<lb/>
圭之女前公十五年卒今祔公葬子男一人次臯女一<lb/>
人適進士曹源孫男五人長曰充餘尚幼予雖未及識<lb/>
公而公之從孫亮相與友實來速銘銘曰<lb/>
<pb n="KR4d0232_WYG_012-7b"/>
髧如髫如孫篋之初閱五星終甫從走趨不酢其勤臥<lb/>
起于于命也奈何保於其墟<lb/>
　　　金華曹君將仕墓誌銘<lb/>
國朝之開吳越凡板授之秩皆命以王官金華之曹有<lb/>
以司録從其主朝京師者未及頒爵而卒子孫因不仕<lb/>
推其譜繇司録而下三傳曰隨四傳曰介五傳曰韶六<lb/>
傳而得公公諱佃字耕道少游郡庠貢法猶未罷既升<lb/>
於辟廱矣睦㓂亂東南亟舍以歸已而仍嵗執大喪公<lb/>
<pb n="KR4d0232_WYG_012-8a"/>
為人閒澹其隨羣輩上下徒欲虞其親自是遂絶意進<lb/>
取闔門以書史自適且數十年今天子即位下赦令在<lb/>
貢籍乆故者予初等官欲得祠祿者畀之毋拘以吏部<lb/>
格公於是例補將仕郎始命一御冠裳拜於庭退則褐<lb/>
衣如它日同等多已受祿或謂公盍亦自言公謝不答<lb/>
異時朝路戚友力能得之者甚衆屢以諗公卒亦不能<lb/>
强也季年神觀平粹瞻聽疏徹道學校舊聞京輔遺事<lb/>
語端絡繹無窮聽者忘倦内外親伏臘燕聚黄髪鳩杖<lb/>
<pb n="KR4d0232_WYG_012-8b"/>
皤然在位長少訢訢就列皆視歸於公弟順之風興焉<lb/>
元配汪氏次配時氏其先夫亦汪也死於㓂獨遺二穉<lb/>
女公為置後悉授以先君之財二女亦皆得其所從當<lb/>
是時郡縣新被兵條綱未立乏祀之家彊弗友者並縁<lb/>
姻連或更劵劑以自利故人以公為難公雖不試於事<lb/>
經界之興也吏駭於創見莫知所為公與為甲長令以<lb/>
公儒者倚屬之公亦樂為之盡故視旁邑力半而功倍<lb/>
焉其沒以淳熈二年八月丙辰享年八十有五一子次<lb/>
<pb n="KR4d0232_WYG_012-9a"/>
何一女適承議郎新通判建寧府王渙其孫女復適渙<lb/>
之子楷五孫著莊芑䝉芬曽孫六尚㓜以其年十月乙<lb/>
酉葬于赤松鄉沙溪原時夫人前公八年卒實同兆異<lb/>
域銘之曰<lb/>
畸於其出退之所繇<hi>闕</hi>也嗇於其祿齒之所繇蕃也有<lb/>
崇彼丘其亦莫之干也<lb/>
　　　永康王君墓誌銘<lb/>
始予官太學日從四方之士遊于永康王頤者一再見<lb/>
<pb n="KR4d0232_WYG_012-9b"/>
氣下而語温予洒然異之退質之同舍生雜然許其修<lb/>
謹無異辭自余還金華於永康為旁縣益習其為人他<lb/>
日衰絰踵門拜且泣曰頤不孝將奉考妣之䘮歸于吾<lb/>
邑白眉山之原昊天㒺極亡以自致昔者敦化之席頤<lb/>
幸有位焉敢扳此義問銘於門下乃序次而述之君諱<lb/>
恬字道夫其先來自天台距今七世矣曽祖利用祖自<lb/>
然父有朋世為儒家以惇飭相授子弟拱立父兄側竟<lb/>
日不敢跛倚長者對客其亞雖髪有二色猶奉匜洗爵<lb/>
<pb n="KR4d0232_WYG_012-10a"/>
奔走執事里中諸儒皆自以為不及也君就學未幾不<lb/>
忍尊老親井臼之勞亟廢業以專子職出入阡陌與物<lb/>
少忤質樸和厚不知世間有鈎譎廋謔事自少至老以<lb/>
畏謹持門户府縣之庭無履跡焉家雖貧遇人急難時<lb/>
弛服輟食以周之嵗入甚微或意君長者奪攘無所忌<lb/>
君果不校其友尤之君曰吾豈以尺寸地敗宗姻恩義<lb/>
哉娶同縣吕師傳之女亦與君恊徳服厪婦事不擇劇<lb/>
易繼母嫠姊窮無依迎致饋養沒身不衰實生五子頤<lb/>
<pb n="KR4d0232_WYG_012-10b"/>
穎顗頎碩一女適進士劉鼎男孫女孫合六人皆幼盖<lb/>
君壽六十有五卒以淳熈元年十二月十日吕夫人壽<lb/>
五十九卒以乾道七年八月三日其葬以淳熈二年十<lb/>
二月五日銘曰<lb/>
其生也足不出乎里其死也葬不出乎鄉敦然太樸帥<lb/>
彼民常是謂吉人之藏<lb/>
　　　金華時君徳輔墓誌銘<lb/>
婺之羣室以地繫姓者皆其聞家清江之時盖其一也<lb/>
<pb n="KR4d0232_WYG_012-11a"/>
清江於婺為近郊時氏之居百年於此矣君諱汝翼字<lb/>
徳輔為人莊整寡言笑重然諾少孤更幇源之㓂餘屋<lb/>
數椽勤儉自力以封殖其家始而充中而裕末而豐其<lb/>
所以制節内外臨長族屬約敕童僕者凛凛不可犯子<lb/>
若孫若子孫之婦酬贈饋問必告朌賦稟給必均闔門<lb/>
千指無敢私烹炊者嵗時鄉閭聚㑹君在坐謔者為止<lb/>
譁者為黙其嚴憚之若是子孫勝衣冠以上皆使之從<lb/>
師肄習晨起盥櫛未問家事亟往勞來之在塾者以次<lb/>
<pb n="KR4d0232_WYG_012-11b"/>
侍各陳其業或當其意欣然為之忘食雖有疾聞絃誦<lb/>
聲輒拊髀擊節不知病之去體也每言曰吾生而多難<lb/>
不得極意於書今老矣平生所嗜銷落向盡獨於文墨<lb/>
眷眷有餘懷兒曹其尚成吾志乎里中俊秀後出新進<lb/>
皆折輩行與交門臨逵道道上往來者裝齎類逢掖輒<lb/>
延致之偶得勝士館餼款繹連日夜不厭於禨祥禁忌<lb/>
無所信嘗大築垣屋鄰人挾方士以進曰是太嵗所直<lb/>
犯之且有大殃君不為輟卒亦無他先墓在舍東數里<lb/>
<pb n="KR4d0232_WYG_012-12a"/>
嵗逺蕪廢君次第經緝自始祖而下十餘冢甓甃榱桷<lb/>
髹堊相照春秋帥其族洒掃終其世不怠君沒以淳熈<lb/>
元年七月二十五日享年六十有五明年十二月初七<lb/>
日葬于循理鄉九里原曽祖則祖理考煥娶邵氏三子<lb/>
鎬錡錝二女邵晏陳褎其壻也孫男七澐源淇演溱灋<lb/>
潚女長適陳之望餘尚幼予與君兄之子鑄皆癸未進<lb/>
士自錡以下多從予游晚始識君則既病矣猶危坐相<lb/>
對指授顧役皆中品式時氏之昌也有以哉銘曰<lb/>
<pb n="KR4d0232_WYG_012-12b"/>
既圮而升將隊而興飭家以嚴子孫繩繩勝復合<hi>闕</hi>靡<lb/>
所止戾尚承其初之銘之視<lb/>
　　　林安之墓誌銘<lb/>
自予與永嘉陳君舉傳良游每道其學者林安之居實<lb/>
不去口嵗在壬辰安之始來婺相與共學其冬以病歸<lb/>
間二年復自温來㑹甚瘠且憊形貌非復昔人而志愈<lb/>
强識愈明其學亦非復昔人也予憂喜參半别去餘月<lb/>
君舉以書赴曰噫安之死矣哀甚不能執筆其為我銘<lb/>
<pb n="KR4d0232_WYG_012-13a"/>
之盖安之之為人隆於師友一日不見則惝然若有所<lb/>
亡至其合堂同席心融意浹身之休戚年之蚤莫鄉閭<lb/>
之逺若近皆不暇知病益侵尚講貫繹繹不休獻疑者<lb/>
納忠者代之憂者動之以危語悲辭者日交於前安之<lb/>
盖自如也士而有志於學者盖鮮亦既有其意矣怵焉<lb/>
輒移撓焉輒止莫大於死生莫切於疾疢疴痛之賊其<lb/>
體膚及是而猶不舍業使充其志庸可限其所至耶安<lb/>
之以淳熈二年十月十九日卒是嵗十二月二十日其<lb/>
<pb n="KR4d0232_WYG_012-13b"/>
父母兄葬之于其鄉年實三十有四銘曰<lb/>
若是而不可謂之成耶彼挑達者竟何成也若是而可<lb/>
謂之成耶夫豈自以為成也哀哉<lb/>
　　　邢邦用墓誌銘<lb/>
羣獻精㣲之緼質文始終之緒天典民彞之統紀合而<lb/>
系之曰人衆則昌寡則悴咸無焉則晻昧而不章道之<lb/>
無窮也善之難擇也氣質之參錯不齊也有從事於斯<lb/>
固未可必其至茍其弗措則亦安知其必不至也故鄉<lb/>
<pb n="KR4d0232_WYG_012-14a"/>
是焉者毋問其乆近淺深皆可為斯文助不幸奪之毋<lb/>
問其乆近淺深亦皆可為斯文惜也况其志浸確而其<lb/>
行事既有可見者乎此予於邦用之沒哭之而不能已<lb/>
也邦用姓邢氏名世材其先青州人中徙汴紹興間始<lb/>
家㑹稽邦用為人重實幼孤事母以孝聞母亡事其兄<lb/>
如父動息必咨拊教諸弟經紀族姻恩意篤備既舉進<lb/>
士得官盡棄故學徧從先生長者游深思力索有所未<lb/>
達憤悱見於辭色退則汲汲求踐其所聞出為南康軍<lb/>
<pb n="KR4d0232_WYG_012-14b"/>
司户參軍適嵗大祲日夜條畫方略告上官雖半用半<lb/>
不用迄無尤其出位者郡檄攝令都昌下車亟發常平<lb/>
倉粟贍饑民隨自劾部使者始怒已乃薦之朝盖其惻<lb/>
怛發中故雖數而不見為瀆迫而不見為訐度越規矩<lb/>
而亦不見為干名采譽也秩滿遷從政郎婺州金華縣<lb/>
丞未上卒於家年三十七實淳熈三年三月二十八日<lb/>
其年八月十二日葬于山陰縣温泉鄉光相塢之原曾<lb/>
祖諱榮祖諱臯父諱佐妣陳氏初娶和氏先卒再娶曾<lb/>
<pb n="KR4d0232_WYG_012-15a"/>
氏子男三人淳淑湛淑為叔父世元後女四人尚幼予<lb/>
於邦用有連而相與講學非一日知之為深邦用平生<lb/>
它可紀尚衆顧其自任者厚非蘄以此自名故獨論其<lb/>
所存以告來世千載之下尚有哀其志者銘曰<lb/>
昆侖旁薄浩無際兮端車正轍隨所至兮命之不融志<lb/>
則詣兮體魄攸降塈斯竁兮<lb/>
　　　潘朝散墓誌銘<lb/>
自建炎省方吳㑹二浙之民漸王澤為近谿臯谷陬往<lb/>
<pb n="KR4d0232_WYG_012-15b"/>
往化韋褐為簮組其士大夫家仕者亦蕃於初一門之<lb/>
内或四三或六七或累十數而未止也衣冠之盛固人<lb/>
所喜道至於爵秩雖未甚通顯而遵畏涯分不失前人<lb/>
靖厚淳質之緒尚論風俗者亦將有攷於斯焉公諱好<lb/>
謙字伯益一字損之松陽人松陽之潘自復州使君宗<lb/>
回以進士起家而族浸大公實其子已而以祖命為壽<lb/>
昌縣丞後壽昌於復州伯仲也生三年知書偏傍復州<lb/>
暇日陳金石刻阿保劒之於旁或摘問之通者大半稍<lb/>
<pb n="KR4d0232_WYG_012-16a"/>
長益嗜文史恂恂馴飭不敢以氣加人生十有七年壽<lb/>
昌沒旁郡已能䕶匶還里哀毁動行路結廬墓次竟祥<lb/>
禫乃復初尉麗水與鄉縣封畛相入以職則迕舊故以<lb/>
情則廢䋲墨公一接以和而官事亦不懬歴泉州司理<lb/>
參軍福建安撫司准備差遣監户部激賞酒庫糴場通<lb/>
判鎮江府京口江淮間都㑹大軍所壁雜五方之俗號<lb/>
難治前是為貳者每諉事於其長廩食無所預公始至<lb/>
慨然曰是豈不足行志邪在我前者相導而彌縫之在<lb/>
<pb n="KR4d0232_WYG_012-16b"/>
我後者尉接而推掖之庶其有濟乆之不得伸則又慨<lb/>
然曰吾幸有故田廬亦何為乆於此亟移病僚屬挽之<lb/>
不能止數年復通判紹興府未上卒於家官訖朝散郎<lb/>
壽訖五十有九其嵗月日淳熈二年四月己卯也公雖<lb/>
入官四十餘年臥家之日三之二其去麗水去糴場去<lb/>
京口皆請祠禄以歸樂閒淡乃如是㢘靖畏事在官未<lb/>
嘗以私故役公皂廛居地産之珍終更猶不知其名物<lb/>
松陽小邑易雄伯甿𨽻謼嘂庭下縣吏輒為之動色公<lb/>
<pb n="KR4d0232_WYG_012-17a"/>
秩郎位要銀艾乃獨凌兢若有所懼夏秋必趣家人具<lb/>
所輸絲必練治粟必精鑿毋以盬惡煩有司曰吾先人<lb/>
之訓不敢改也居處簡樸游宴濶希輿馬服用無所紛<lb/>
華曰吾先人之舊不敢加也縣政中失里閭長短薄厚<lb/>
舉不以挂口曰吾先人數以是厲子弟不敢隊也天雨<lb/>
雪勞賜並舍貧者嵗有常其尤厚者月有秩年凶民流<lb/>
則間發囷氾給之曰此誰非吾先人之族姻者吾力及<lb/>
焉不敢愛也噫若公者其所謂遵畏涯分不失前人靖<lb/>
<pb n="KR4d0232_WYG_012-17b"/>
厚淳質之緒者邪曾祖諱幹祖諱珂宣州涇縣主簿累<lb/>
贈朝議大夫考諱宗說嚴州壽昌縣丞累贈朝散郎妣<lb/>
毛氏贈安人先娶陳氏贈祕閣修撰東之女贈安人初<lb/>
朝廷錄陳公睢陽之節官其子弟若壻而公與焉再娶<lb/>
閭丘氏朝請大夫泳之女封安人子男子四景連迪功<lb/>
郎監户部激賞中酒庫次景夔次景尹次景達子女子<lb/>
五長適宣義郎兩浙東路提㸃刑獄司幹辦公事鄭愿<lb/>
中蚤卒次適進士葉近餘在室孫男女四人尚幼沒之<lb/>
<pb n="KR4d0232_WYG_012-18a"/>
明年八月甲申葬于縣之布和鄉蘭灣其孤以臨川陸<lb/>
九淵之狀來謁銘盖公晚嵗篤於教子余雖未及際公<lb/>
景夔景尹皆越數百里遣從余游嵗時還書絡繹未嘗<lb/>
不屬其子也且謀徙家於婺以便其學嗚呼此意厚矣<lb/>
其可忘哉銘曰<lb/>
布和之原蘭被其厓有車之萃則克宅之維出不絿維<lb/>
居不盭維傳不躓施于來裔<lb/>
　<lb/>
<pb n="KR4d0232_WYG_012-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊集巻十二<lb/>
</p>
<p>
</p>
  </div>
</body>
</text>
</TEI>
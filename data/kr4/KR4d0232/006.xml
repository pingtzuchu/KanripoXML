<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集卷六</head>
    <p>
<pb n="KR4d0232_WYG_006-1a"/>
欽定四庫全書<lb/>
　東萊集卷六　　　　　　宋　吕祖謙　撰<lb/>
　　記<lb/>
　　　台州修城記<lb/>
臨海郡南東西三方岸江湖秋水時至北限大山蹙不<lb/>
得騁怒齧堤足生聚廪廪恃城以為命距海餘百里逋<lb/>
亡剽俠之所曹惡歲輙睢盱洲溆睥睨郛郭徼警者不<lb/>
敢㢮柝故閉修之政在是郡為首務蓋所以逺菑害銷<lb/>
<pb n="KR4d0232_WYG_006-1b"/>
姦萌非徒區畫封表備侯邦之制也慶厯之水㡬不為<lb/>
郡元章簡公絳來守而城復立宣和中盗發仙居闖虛<lb/>
罙入肉薄欲登時則有戸掾滕君膺帥厲吏士圉以方<lb/>
略㓂不為患父老紀焉乾道九年里旅不戒於火延及<lb/>
郡城堵隤甃阤徑踰無禁害氣來格民譌不寧間一歲<lb/>
太史趙侯汝愚自信徙鎮暇日循行廧落屬丞掾而告<lb/>
之曰置守所以衛民顧屏蔽廢撤若是其何以待不虞<lb/>
土功於古雖有常律傳春秋者復出啓塞從時之例豈<lb/>
<pb n="KR4d0232_WYG_006-2a"/>
非城闉之啓塞實有邦之大紀隨時築治有不得而已<lb/>
者耶况壯城之卒月粟歲帛凡以為此益其大而寛其<lb/>
程宜無不可於是軍事判官蘇延壽受役要司輂輦金<lb/>
糓之稽兵馬都監胡勝督栽廵功察其勉與不勉者命<lb/>
羣有司各保其所奠地守傅衆力埤增卑薄塗塞空郄<lb/>
環城諸門作新者四曰鎮寧曰興善曰豐泰曰括蒼脩<lb/>
舊者五曰崇和曰靖越曰朝天曰順政曰延慶起淳熈<lb/>
二年六月癸酉訖閏九月某日絫日積工凡九千九百<lb/>
<pb n="KR4d0232_WYG_006-2b"/>
有八大抵取具於壯城之籍間民願即工者厚醻之不<lb/>
欲勿彊㑹其數視役兵財十之一鍜斵鏝塈黝堊之工<lb/>
畀僦直如其素醪醴之饋勞來之問相及於道其材瓦<lb/>
石甓之用積若干萬若干千若干百錢以貫計米以石<lb/>
計者合若干千若干百有竒維侯憂民急病之意既逹<lb/>
於下而精知周慮又足以綜理之故公無羨費人無留<lb/>
力工無餘技役事首尾厯再時版臿並作觀堞堀興而<lb/>
近郊之甿初未嘗釋壠畆也始侯之至詔奉計最朝十<lb/>
<pb n="KR4d0232_WYG_006-3a"/>
月報政之期甫半歲而贏或謂是邦特侯假道休沐之<lb/>
地繕營之鉅者必姑存以須後乃獨於入國阡陌未習<lb/>
之時驟舉力政百年之蹟還於指顧邦人德其賜而樂<lb/>
其成請書勞於石抑不知因事而功見已事而迹泯一<lb/>
壘培之緒業於侯何有哉至於不以久暫易意眇然長<lb/>
慮於耳目之外以無負於寄諉識此者蓋亦鮮矣遂書<lb/>
以諗台之君子<lb/>
　　　撫州新作浮橋記<lb/>
<pb n="KR4d0232_WYG_006-3b"/>
撫之谿故無橋乾道初元知州事陳侯森始作浮梁以<lb/>
通徃來淳熈二年秋七月甚雨淫潦漂航斷笮無一存<lb/>
者吾友趙景明適為此州復新之以書請曰䝉試郡未<lb/>
㡬而橋毁約已嗇用不敢賦諸民造端以十月戊寅告<lb/>
具以十一月丁丑部使者周侯嗣武實佐其費而屬役<lb/>
於知臨川縣江霖橋東西相維其脩百文聮舟為梁合<lb/>
五十有四艘願記其成以諗來者予報之曰橋梁郡政<lb/>
之一也子不忍渉者之病政以時舉亦庶乎長民者之<lb/>
<pb n="KR4d0232_WYG_006-4a"/>
心矣然城闉之近易察也水潦之害易知也道路之謗<lb/>
譽易聞也至於不矚之地未形之患弗能自逹之呻吟<lb/>
慨嘆昔之君子惴惴焉惟此之畏子尚戒之哉蓋心不<lb/>
在民固負於師帥父母之名慮不能周四封則亦無以<lb/>
亢一方之任所存者篤所綜者博其開塞建置繼此而<lb/>
講者則有次第矣是橋也特發政之始邦人將惟子之<lb/>
視焉無是心而有是政者否也有是心而無是政非制<lb/>
於上而不騁則壅於下而不流也撫去吾州且千里孰<lb/>
<pb n="KR4d0232_WYG_006-4b"/>
臨子上孰承子下吾皆不能知獨以橋役言之有部使<lb/>
者勸相佽助以啓厥功有縣令奔走服勞以集厥事以<lb/>
是而觀子之州上下之際輯矣為子之所為其何所憚<lb/>
亦何所諉乎邦人匪徒子之視將惟子之望且責也遂<lb/>
次其語以遺撫人俾立石水厓以俟<lb/>
　　　秀州陸宣公祠堂記<lb/>
古者建學先聖先師各因其國之故國無其人然後合<lb/>
他國而釋奠焉由漢以來先聖先師之位雖定於一然<lb/>
<pb n="KR4d0232_WYG_006-5a"/>
郡邑先賢亦徃徃祠于學官猶古意也唐史載陸宣公<lb/>
贄蘇州嘉興人石晉時呉越王元瓘奏以嘉興置秀州<lb/>
城東橋以宣公名者先老相傳公所生之地郡學故有<lb/>
公祠今郡守直顯謨閣吕侯正已復緝而新之維秀陪<lb/>
翼行都典治為天下劇侯獨置將迎期㑹之煩表公以<lb/>
風厲多士其亦知本務矣初公事德宗入翰林為學士<lb/>
方禁旅四出伐叛公深以根本為慮論居重馭輕之勢<lb/>
至熟悉也未㡬涇卒内訌迄如公憂奉天艱難之際雖<lb/>
<pb n="KR4d0232_WYG_006-5b"/>
號親近而志實不大紓職在書詔因得具著天子悔過<lb/>
罪已之意聞者流涕人心已離而復合以使事抵李懷<lb/>
光於立談頃拔李晟之軍已而平賊泚收長安獨晟軍<lb/>
是頼官守所及觕見一二已足以再造唐室茍帝以國<lb/>
聽焉其所成就何如哉起建中厯貞元垂二十年離合<lb/>
從違之變繁矣確乎其不移温乎其不懟亹亹乎其不<lb/>
厭所積之厚豈世所易窺耶晚節為相經世之業出之<lb/>
固有次第始建白臺省長官各舉其屬議輙見格然綱<lb/>
<pb n="KR4d0232_WYG_006-6a"/>
條本末具載於章奏者尚可覆也既貶忠州闔戸人不<lb/>
識其面專以方藥自娯蓋畏天命畏大人負罪引慝於<lb/>
幽閒隱約之中其志念深矣雖德宗雄猜忌刻猶勞問<lb/>
有加非公之忠敬有以發之邪彼謂避謗不著書殆知<lb/>
公之細者也秀維公里雋彦林立公之精藴列於鄉論<lb/>
者舊矣故於祠宇之成誦所聞以質其中否焉<lb/>
　　　泰州修桑子河堰記<lb/>
淳熈元年夏六月泰州東部潮大上敗捍海堰詔州與<lb/>
<pb n="KR4d0232_WYG_006-6b"/>
兩使者參治維堰初作於文正范公首起海陵尾屬鹽<lb/>
城衡兩縣間百餘里及是半圯於水有司繕築未㡬以<lb/>
訖工聞獨桑子河以南逕如臯境繚許氏莊後皆文正<lb/>
規略所未及春夏霖雨海汐暴興田廬冒沒版籍日耗<lb/>
詔以諉今魏侯侯不以造端立始無前橅可襲為憚慨<lb/>
然閔民病之不可宿凡土功之政令與其具修悉蒐悉<lb/>
講發命以四年十月乙酉甫半月堰成其袤三十有五<lb/>
里其崇尋有三尺趾廣二丈四尺積工一十有七萬郡<lb/>
<pb n="KR4d0232_WYG_006-7a"/>
人擁府門讙賀又走書蘄記侯弗能禦昔史起引漳水<lb/>
以溉鄴追咎西門豹之遺利杜預將橋大河或者以商<lb/>
周所都厯聖賢而不作殆必難立二者之論胥失也斯<lb/>
民之生理無極而陵陸川浸之勢屢遷顓守陳迹者既<lb/>
不足與合變至於因時建置雖由已出然前人仁心仁<lb/>
聞經啓區畫之餘業蓋有以起之矣侯名父子逮見前<lb/>
輩習於羣公先正之源委一旦身履其迹而手賦其功<lb/>
宜所樂為者用能先事不惑已事不矜以興泰人之長<lb/>
<pb n="KR4d0232_WYG_006-7b"/>
利以終文正公之遺緒以助成明天子實邊之大計後<lb/>
之為政者將於此乎攷侯名欽緒厯陽人涖役者海陵<lb/>
尉朱棣督護者知如臯縣耿漢知海陵縣穆沂<lb/>
　　　白鹿洞書院記<lb/>
淳熈六年南康軍秋雨不時髙卬之田告病郡守新安<lb/>
朱侯熹行眡陂塘並廬山而東得白鹿洞書院廢址慨<lb/>
然顧其僚曰是蓋唐李渤之隱居而太宗皇帝驛送九<lb/>
經俾生徒肄業之地也書院剏於南唐其事至鮮淺太<lb/>
<pb n="KR4d0232_WYG_006-8a"/>
宗於汛掃區宇日不暇給之際奬勸封殖如恐弗及規<lb/>
摹逺矣中興五十年釋老之宫圮于㓂戎者斧斤之聲<lb/>
相聞各復其初獨此地委於榛莽過者太息庸非吾徒<lb/>
之耻哉郡雖貧薄顧不能築屋數楹上以宣布本朝崇<lb/>
建人文之大指下以續先賢之風聲於方來乎乃屬軍<lb/>
學教授揚君大灋星子縣令王君仲傑董其事又以書<lb/>
命某記其成某竊嘗聞之諸公長者國初斯民新脫五<lb/>
季鋒鏑之阨學者尚寡海内向平文風日起儒先徃往<lb/>
<pb n="KR4d0232_WYG_006-8b"/>
依山林即間曠以講授大師多至數十百人嵩陽嶽麓<lb/>
睢陽及是洞為尤著天下所謂四書院者也祖宗尊右<lb/>
儒術分之官書命之禄秩錫之扁榜所以寵綏之者甚<lb/>
備當是時士皆上質實下新竒敦行義而不偷守訓故<lb/>
而不鑿雖學問之淵源統紀或未深究然甘受和白受<lb/>
采既有進德之地矣慶厯嘉祐之間豪傑並出講治益<lb/>
精至于河南程氏横渠張氏相與倡明正學然後三代<lb/>
孔孟之教始終條理於是乎可考熈寧初明道先生在<lb/>
<pb n="KR4d0232_WYG_006-9a"/>
朝建白學制教養考察賔興之法綱條甚悉不幸王氏<lb/>
之學方興其議遂格有志之士未嘗不嘆息於斯也建<lb/>
炎再造典刑文憲浸還舊觀關洛緒言稍出於毁棄剪<lb/>
滅之餘晚進小生驟聞其語不知親師取友以講求用<lb/>
力之實躐等陵節忽近慕逺未能闚程張之門庭而先<lb/>
有王氏髙自賢聖之病如是洞之所傳習道之者或鮮<lb/>
矣然則書院之復豈茍云哉此邦之士盍相與揖先儒<lb/>
淳固慤實之餘風服大學離經辨志之始教由博而約<lb/>
<pb n="KR4d0232_WYG_006-9b"/>
自下而髙以答揚熈陵開迪樂育之大德則於賢侯之<lb/>
勸學斯無負矣至於考方志紀人物亦有土者所當謹<lb/>
若李濬之之遺跡固不得而略也侯於是役重民之勞<lb/>
賦功已狹率損其舊十七八力不足而意則有餘矣興<lb/>
廢始末具於當塗郭祥正所記者皆不書<lb/>
　　　重修釣臺記<lb/>
由東陽江而下逕新定郡五十里得嚴陵瀬蓋専因嚴<lb/>
先生遯世不屈耕釣於富春山後人因以名其瀬也孫<lb/>
<pb n="KR4d0232_WYG_006-10a"/>
吴析富春為桐廬是瀬亦來屬焉顧野王輿地志曰桐<lb/>
廬縣南有嚴子陵漁釣處石上平可坐十人名為釣壇<lb/>
即今之釣臺也獨兩臺對峙野王所不載蓋亦觕言之<lb/>
耳明道二年范文正公自右司諫守是邦始築屋祠先<lb/>
生而為之記瀬之旁白雲源乃唐詩人方處士故廬文<lb/>
正公之遊釣臺也嘗絶江訪其舊蹟以其象寘祠之左<lb/>
文正公沒郡人思之遂侑食於右坐焉歲祀浸逺此意<lb/>
弗嗣淳熈五年侍郎蕭公出鎮道祠下慨然曰國家稽<lb/>
<pb n="KR4d0232_WYG_006-10b"/>
用唐武德舊典姓是州曰嚴則先生之祠乃名教之首<lb/>
頽圮若是可乎顧急於民瘼未暇也居二年政成化洽<lb/>
以餘力新之時某病廢卧旁郡公以書見諉記其成固<lb/>
辭不可乃復於公曰方王氏移國以光武之大志先生<lb/>
之髙氣相與共學夫豈區區呻吟佔畢之末哉漢官威<lb/>
儀既復薄海内外臣子之責皆塞矣亦何必奮臂其間<lb/>
哉沒身丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>固先生之素尚也帝睠焉有懷俾以形旁<lb/>
求於天下得非在廷諸臣奉令承教之不給未有當帝<lb/>
<pb n="KR4d0232_WYG_006-11a"/>
意者邪三聘而至車駕即日幸其館勉其相助為理所<lb/>
以處先生者不薄矣匪徒屈萬乗之重為故人之光寵<lb/>
也先生雖以巢由自命視一世若不足以凂之觀與侯<lb/>
覇尺牘劘切之意見於言外豈於帝惓惓未能忘邪浩<lb/>
然而歸使人主有終身瞻望不及之嘆施及後世賔友<lb/>
耆俊遂為家法士之聞風興起者堅節正操見危授命<lb/>
項背相望其有益人之國與朝夕獻納雲䑓之下者未<lb/>
知其孰多孰少也枝必類本響必報聲使先生微有意<lb/>
<pb n="KR4d0232_WYG_006-11b"/>
於傲世立名一再傳之後且將為西晉之清虛矣而東<lb/>
京之俗久而益勵名檢之外綜理幹畧亦往徃髙出後<lb/>
世泝其流而尋其源則建武之髙莭孰可訾邪至於節<lb/>
義之弊變為亢激特上無建用皇極之君均調消息之<lb/>
爾非造端者之過也後先生且千年文正公來主斯地<lb/>
祀典始舉曠百世而相感者固自不常遇耶今公作牧<lb/>
復大葺祠宇以續前人之緒繼自今以徃泝沿下上者<lb/>
款門而心開升堂而容肅風清樾濯寒泉哦山髙水長<lb/>
<pb n="KR4d0232_WYG_006-12a"/>
之詩致足樂也則公豈專為一邦勸哉祠之前則羊裘<lb/>
軒其東則客星閣招隱堂岸江立表以識路繚山作亭<lb/>
以待憇或革或因面勢位置各有思致皆受成於公以<lb/>
非大指所存故不詳列公名燧字照隣臨江人也主其<lb/>
役者司戸參軍吴桂<lb/>
<pb n="KR4d0232_WYG_006-13a"/>
　　序<lb/>
　　　戴衍字序<lb/>
己丑之夏予將有餘干之役舟既戒謀休檣息纜之地<lb/>
篙師舉手東其指曰道雙溪三十里靈洞在焉盍趣櫂<lb/>
以逋午暑予款其名久適與心㑹戚友尊稺蘄共載者<lb/>
八九人舟尾炊未熟已就岸相與屐巇燧闇目隨歩改<lb/>
大巧巨麗皆前人之所未品竣事念勝㳺之不可虛也<lb/>
屬昭武李仲南大䟽偕來者里繫次其齒識壁間吾友<lb/>
<pb n="KR4d0232_WYG_006-13b"/>
戴衍景杜班在八仲南倚筆請曰睎古鄉賢著名字以<lb/>
示不忘固多前比然祁公言論風㫖猶相接若兼氏而<lb/>
書東行西行者或援避賢郵以病靈洞壁則何如戴子<lb/>
瞿然謁予更其字予嘗讀易矣需之既濟曰需于沙孔<lb/>
子象之曰衍在中也天下之至險莫如水水與泥際而<lb/>
泥復與沙際繇沙望水其險浸已逺矣履深淖而並驚<lb/>
瀾雖縱㬰使疾驅且不敢至於磧平如砥萬轡一馳獨<lb/>
能柅方奔之足於險未迫之時夫豈徒哉是中非躁迫<lb/>
<pb n="KR4d0232_WYG_006-14a"/>
者所能駐舒徐容與久在此而不前殆必愽大廣衍綽<lb/>
有餘地者也易象既言衍而踵以在意者將眎所居以<lb/>
占所養歟在南曰橘在北曰枳失其所在則名去之心<lb/>
不在廣莫之鄉而强以衍自許疇諾之哉貌示間暇嗜<lb/>
利逞欲以蹈大險如晉之衍蓋辱其名矣洗此名之辱<lb/>
者惟吾子是託故以在伯侑子名子其勉之毋躁毋迫<lb/>
毋厭淡泊無失子之真在則口是名於席筆是名於牘<lb/>
俯仰皆無愧也子其勉之在伯志士也所自期者逺甚<lb/>
<pb n="KR4d0232_WYG_006-14b"/>
故予不敢置孔子而言他<lb/>
　　　洪無競字序<lb/>
武川佛廟領於祠官者四十有二曰明招則予松楸所<lb/>
託也率三歲科詔下邑士相與為曹依僧坊以專肄習<lb/>
明招林麓閟䆳棲研席其間者視旁寺為多雞一鳴絃<lb/>
誦之聲與鍾梵交於戸庭日旰休帙岸巾曵屨相追於<lb/>
松隂予時徃參焉問以後進之秀或枚數以對屈其指<lb/>
未三四而得洪褎然名予固私竊識之佗日童奴持謁<lb/>
<pb n="KR4d0232_WYG_006-15a"/>
入望其刺端若洪其姓者取而眡之乃疇昔松隂所談<lb/>
者也予亟迎之門興俯醻酢惇慤淳靖雖中朝故家名<lb/>
子弟生長禮法中足未嘗渉外閫者猶不能過焉出其<lb/>
文甚澤而暢充其科者也既數面稍浹予試開之學洪<lb/>
子慨然有志浸喜從予㳺語次顧視几上前日刺猶未<lb/>
漫因舉以諗洪子曰子志古而科目是羨非名也盍歸<lb/>
而謁諸親無何洪子復於予曰吾親命以無競更故名<lb/>
而虛其字以待敢請予歎曰羣童相呼而趨果餌攫拏<lb/>
<pb n="KR4d0232_WYG_006-15b"/>
者既屬厭而袖手者猶未沾齒自垂髫之時競者固已<lb/>
居其右矣束髫而冠其競愈大隃指聲利之標而輩逐<lb/>
之退縮不競者閭巷至相傳以為諱子之親獨取彼之<lb/>
所諱者為子名意者患苦囂競將還子於無求之地乎<lb/>
世路日狹一有所求四向荆棘然尚有一途平寛廣博<lb/>
游之無禁行之不窮驅馳疾徐惟意所適舉世莫與競<lb/>
子徃而求之孰禦焉敬以求仲副子名并序其語以問<lb/>
發軔之期道逢策馬競進尤子之多求者其與俱來<lb/>
<pb n="KR4d0232_WYG_006-16a"/>
　　　李仲南集古録序<lb/>
觀物者必於其㑹缾水知天下之氷堂下之隂知日月<lb/>
之行理則固然然未若廣川大陸㑹三光五岳之氣闓<lb/>
明闔晦轇轕降升一㩜而盡隂陽舒慘之變也堙罍沉<lb/>
鼎頽趺仆碣布濩於莽蒼之濵餘款墜刻流落人間財<lb/>
以侑几案娛賔客而止耳自歐陽文忠公始合而輯之<lb/>
和者踵武靖康之後皆有録無書吾友昭武李丙仲南<lb/>
父講肄論述之餘采擷裒積越二十年而天下閒碑名<lb/>
<pb n="KR4d0232_WYG_006-16b"/>
蹟舉集其門起夏后氏竟五季著録千卷百世之消息<lb/>
滿虛歛然具見於緗帙之上愈逺愈簡愈簡愈真天摹<lb/>
神畫不落雕斵太古之遺風可挹也文雖日縟體雖日<lb/>
備而渾灝之氣實行乎其中三代之損益可知也下此<lb/>
則廣者狹者淳者漓者肆者拘者有萬不同蓋莫不與<lb/>
時偕也雖其搴羣絶輩號為獨出一時反復觀之要亦<lb/>
不能出也書在六藝為末於其萃聚則有大者焉物之<lb/>
㑹其可觀也哉予嘗有幽憂之病胷次偪側徃從仲南<lb/>
<pb n="KR4d0232_WYG_006-17a"/>
父引卷徐展鼎鼐之潤篆籀之光映發左右爽然神解<lb/>
竊意古人不必親相與言者殆如是固未易茍以玩物<lb/>
訾之也其他如正厯紀定世繫刋疆域之誤砭官制之<lb/>
舛存容典之舊禆凢將之缺尚非一條在取之者如何<lb/>
耳至於聚散之相尋也珍怪之無涯也晤賞之不可遂<lb/>
而極也心思之不可囿而滯也仲南父則既知之矣<lb/>
　　　大事記序<lb/>
司馬子長年表大事記蓋古策書遺法獲麟以上既見<lb/>
<pb n="KR4d0232_WYG_006-17b"/>
於春秋經周敬王三十九年以下今采左氏傳厯代史<lb/>
邵康節先生皇極經世司馬文正公稽古録資治通鑑<lb/>
目録舉要厯輯而廣之意所未安參稽百氏頗為增損<lb/>
書法視太史公所録不盡用策書凢例云起春秋後訖<lb/>
于五代分為<hi>若干</hi>卷通釋<hi>若干/</hi>卷解題<hi>若干/</hi>卷合<hi>若干</hi>
卷<lb/>
<pb n="KR4d0232_WYG_006-18a"/>
　　銘<lb/>
　　　陳同甫厲齋銘<lb/>
參政周公名陳亮同甫之室曰中陳子事斯語而知其<lb/>
難更榜以厲厲也者所以用力而擇乎中也其友吕某<lb/>
為之銘<lb/>
泝流之舟挽之猶遲下坂之車柅之猶馳木火金水燥<lb/>
濕不齊有習有積有居有移亦能用力蘄適厥宜凡此<lb/>
數者蓋隂乗之潜有所贅黙有所虧是過不及察之甚<lb/>
<pb n="KR4d0232_WYG_006-18b"/>
微凛乎其嚴岌乎其危匪曰設戒理則如斯不將不迎<lb/>
不留不處敬而無失大中之矩<lb/>
　　　陳同甫恕齋銘<lb/>
實理難精實德難居實責難<hi>闕</hi>實病難除實知其難於<lb/>
人則寛惟實惟寛惟恕之端天地變化草木蕃蕪蹟厥<lb/>
實然可求其故陳子作齋侑坐有勒匪尚其通亦尚其<lb/>
塞<lb/>
<pb n="KR4d0232_WYG_006-19a"/>
　　賛<lb/>
　　　薛畏翁真賛<lb/>
今衣冠古風節室如氷衾如鐡佩所聞穉暨耋見汲公<lb/>
無愧色<lb/>
　　　從祖父楊帥真賛<lb/>
兩鬢憂邊先白寸心為主常明申許衣冠盛事江淮草<lb/>
木知名<hi>申許一作汝潁</hi>
<pb n="KR4d0232_WYG_006-20a"/>
　　辭<lb/>
　　　潘自厚字辭<lb/>
括蒼潘景憲叔度名其子自厚謀字於其友吕某某復<lb/>
之曰冠而字周道也弁服未加而字是圗豫也後世先<lb/>
禮而冠蓋有先冠而字者矣眎名考義莫恊身甫申之<lb/>
以辭竢講冠禮而用焉其辭曰<lb/>
令月吉辰秩簋蠲尊乃加爾服諗厥本根繄人生厚百<lb/>
世一原遷厚居薄夸毗嚚昏孰塹爾衢孰鍵爾門反身<lb/>
<pb n="KR4d0232_WYG_006-20b"/>
而誠爾本爾存相彼狐貉大摯聿温邇服逖遺義用不<lb/>
敦相彼鱻薧大饗聿飱厚於小體跖弟蹻昆厚於大體<lb/>
堯牆舜藩衆萬錯陳旁薄昆侖何物非體不合而渾身<lb/>
斯繹斯爾名式尊曰伯身甫永矢弗諼<lb/>
　<lb/>
　<lb/>
　<lb/>
　東萊集卷六<lb/>
</p>
<p>
</p>
  </div>
</body>
</text>
</TEI>
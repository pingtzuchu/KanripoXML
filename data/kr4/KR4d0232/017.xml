<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊别集巻二</head>
    <p>
<pb n="KR4d0232_WYG_017-1a"/>
欽定四庫全書<lb/>
　東萊别集巻二　　　　　宋　吕祖謙　撰<lb/>
　　家範二<lb/>
　　　昏禮<lb/>
　　　　陳設<lb/>
前期一日女氏使人張陳其壻之室<hi>司馬氏曰床榻薦席椅桌之類壻家</hi>
<hi>當具之氊褥帳幔衾綯之類女家當具之衣服襪履等皆鎻之篋笥世俗盡陳之欲矜富侈此乃婢妾小人之</hi>
<hi>態不足為也文中子曰昏娶而論財夷虜之道也夫昏姻者所以合二姓之好上以事宗廟下以繼後世也世</hi>
<pb n="KR4d0232_WYG_017-1b"/>
<hi>俗之貪鄙者将娶婦先問資装之厚薄将嫁女先問聘財之多少至於立契約云某物若干以求售其女者亦</hi>
<hi>有既嫁而復欺給負約者是乃駔儈鬻奴賣婢之法豈得謂之士大夫昏姻哉其舅姑既被欺紿則殘虐其婦</hi>
<hi>以攄其忿由是愛其女者務厚資装以悦其舅姑殊不知彼貪鄙之人不可盈厭資装既竭則安用汝女哉於</hi>
<hi>是質其女以責貨於女氏貨有盡而責無窮故昏姻之家徃徃終為仇讐矣是以世俗生男則喜生女則戚至</hi>
<hi>有不舉其女者用此故也然則議昏姻有及於財者皆勿與為昏姻可也</hi>及期壻具盛饌設<lb/>
椅桌各二於室中東西相向各置盃匕箸蔬果於桌上<lb/>
<hi>子舎隘狹或東西北向皆不可知今假設南向之室而言之左為東右為西前為南後為北</hi>酒壺在<lb/>
東席之後墉下置合卺一注於其南桌上<hi>卺以匏剖為二如無匏以</hi>
<pb n="KR4d0232_WYG_017-2a"/>
<hi>盃代</hi>設盥盆二於室之外帨巾二皆有架盥盆有勺<lb/>
　　　　親迎<lb/>
期日壻氏告迎於廟<hi>無廟者即影堂</hi>設酒果香茶主人<hi>謂尊長</hi>北<lb/>
向焚香酹酒俛伏興祝<hi>以家之子弟為之</hi>懷辭由主人左東向<lb/>
出辭跪讀祝與主人及壻及在位者皆再拜出徹酒果<lb/>
闔廟門壻乘馬<hi>不乘馬者以轎</hi>前引婦車<hi>婦車迎婦之車或用擔子</hi>将至女<lb/>
氏之儐<hi>以女氏之子弟為之</hi>俟於大門之外壻下馬<hi>乘轎者下轎</hi>儐揖<lb/>
入門主人揖賔而先<hi>賔謂壻也</hi>賔從主人見於廟<hi>見女氏之先祖設香</hi>
<pb n="KR4d0232_WYG_017-2b"/>
<hi>案於行館之正位</hi>賔再拜上香又再拜既見廟見女之尊長再<lb/>
拜致辭又再拜主人揖賔出賔主各就位酒三行卒食<lb/>
興女氏奉女辭於廟亦設酒果香茶主人亦北向立焚<lb/>
香酹酒俯伏興祝<hi>以女家子弟為之</hi>懷辭由主人左出辭跪讀<lb/>
祝興再拜徹酒果闔廟門<hi>有父母者辭廟畢母面南於房外女出於母左父西面醴</hi>
<hi>女而戒之母整冠飾戒諸西階之上無父母則尊長戒之</hi>姆奉女出門壻揖之導婦<lb/>
升車女既升車壻乘馬而先俟於其家之㕔事俟婦下<lb/>
車揖之遂導以入婦從之執事先設香酒脯果於家廟<lb/>
<pb n="KR4d0232_WYG_017-3a"/>
<hi>無廟者即影堂</hi>舅姑盛服於家廟之上舅在東姑在西賛者導<lb/>
壻以婦至於階下<hi>無階者立於影堂之前</hi>主人進北向立焚香跪<lb/>
酹酒俛伏興祝懐辭由主人之左進東靣出辭跪讀祝<lb/>
懐辭興主人再拜退復位壻與婦拜如常儀出徹酒果<lb/>
闔廟門賛者導壻揖婦而先婦從之適其室至室外相<lb/>
向立婦從者沃壻盥壻從者沃婦盥帨手畢揖而入室<lb/>
婦從者布席於閫内東方壻從者布席於西方壻婦踰<lb/>
閫壻立於東席婦立於西席賛者揖壻再拜<hi>程氏曰男下女</hi>姆<lb/>
<pb n="KR4d0232_WYG_017-3b"/>
侍扶婦答拜壻搢笏舉婦蒙首遂就坐執事者進酌壻<lb/>
揖婦舉飲食至揖婦食執事者再酌壻揖婦舉飲無殽<lb/>
執事者取卺分置壻婦之前酌酒於卺壻婦舉飲食至<lb/>
壻婦亦舉食酒三行畢壻出就他室姆與婦留室中乃<lb/>
徹饌置室婦從者餕壻之餘壻入室脱服婦從者受之<lb/>
婦脱服壻從者受之燭出<hi>古詩曰結髪為夫婦言自稚齒始結髪以來即為夫婦猶</hi>
<hi>李廣結髪與匈奴戰也今世俗有結髪之儀此尤可笑也</hi>於壻婦之適其室也主人<lb/>
以酒饌禮男賔於外㕔主婦以酒饌禮女賔於中堂如<lb/>
<pb n="KR4d0232_WYG_017-4a"/>
常儀<hi>古禮明日舅姑乃饗送者今從俗</hi>不用樂<hi>曽子曰取婦之家三日不舉樂思嗣親也今俗昏禮</hi>
<hi>用樂殊為非禮</hi>
　　　　婦見尊長<lb/>
婦明日盛服飾俟見尊長平明尊長坐於堂上賛者見<lb/>
婦於尊長婦北向拜於堂下升自西階執事者以箱實<lb/>
幣帛置於尊長之前婦降階又拜㓜屬相拜者少進相<lb/>
拜<lb/>
　<lb/>
<pb n="KR4d0232_WYG_017-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊别集巻二<lb/>
</p>
<p>
</p>
  </div>
</body>
</text>
</TEI>
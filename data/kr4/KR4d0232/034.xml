<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊外集卷三</head>
    <p>
<pb n="KR4d0232_WYG_034-1a"/>
欽定四庫全書<lb/>
　東萊外集卷三　　　　　宋　吕祖謙　撰<lb/>
　　宏詞進卷<lb/>
　　隆興元年<lb/>
　　　　建雄軍節度使知潭州荆湖南路安撫使除<lb/>
　　　　檢校少保寧逺軍節度使殿前副都指揮使<lb/>
　　　　制<lb/>
文昌六府具嚴上將之威太微四門首列西藩之衛朕<lb/>
<pb n="KR4d0232_WYG_034-1b"/>
憲章乾象祗䕶帝居疇咨帥閫之良參總殿巖之旅通<lb/>
班左棘易鎮名都亶孚賛冊之辭用諗庶工之聽具官<lb/>
機謀明決氣槩沉雄營平奏章實立功而立論好畤經<lb/>
武亦能畫而能兵躐勇爵以擁旄峻戎容而絶席剖符<lb/>
作誓夙高帶礪之盟御衆牧人克壯襟喉之勢閱於最<lb/>
籍錫以命書登是南邦既頼蕃宣之略越在内服曷如<lb/>
拱扈之親是用釋方伯連率之封貳信臣精卒之柄眎<lb/>
多儀於夏篆訓諸御於章溝梐枑再重飭帷宫而陪法<lb/>
<pb n="KR4d0232_WYG_034-2a"/>
駕周廬千列警蘭錡而肅宸闈上霍邑之旄麾出嘉川<lb/>
之節鉞併蕃徽數用鬯顯庸於戲專面正朝坐制中權<lb/>
之勁折衝厭難奚勞外侮之攘益厲雄圖毋忘丕訓<lb/>
　　　　皇叔集慶軍承宣使除保大軍節度使知大<lb/>
　　　　宗正事封東平郡王制<lb/>
周建國以親諸侯用侈宗盟之慶漢置官而序九族是<lb/>
司屬籍之蕃睠時叔父之賢首我内朝之望博稽輿誦<lb/>
董正皇支升之上將之壇賜以鉅邦之履飭宣丕號申<lb/>
<pb n="KR4d0232_WYG_034-2b"/>
詔治庭具官樂易而不流溫恭而有守河間學古入對<lb/>
三雍之宫沛獻好文爰作五經之論裔襲神明之胄地<lb/>
依日月之華大路大旂傳鼎彛於故府法言法服蹈規<lb/>
矩於先王曏疇進律之文顯陟承流之任徳齒參劭魁<lb/>
然祭酒之尊名實兩崇展矣戚藩之冠載念齊家之要<lb/>
必嚴糾族之權示以褒儀屬兹肅艾是用繇譙城之留<lb/>
務總鄜畤之成師踐辟疆之班聯式彰清静胙憲王之<lb/>
封域用答勤勞合集寵光布章物采於戲問雞鳴之寢<lb/>
<pb n="KR4d0232_WYG_034-3a"/>
朕方形立愛之風誦麟趾之詩爾尚輯惇宗之典若梓<lb/>
材之來兄弟若葛藟之芘本根其追配於前人亦有辭<lb/>
於永世<lb/>
　　　　龍圖閣直學士除禮部尚書誥<lb/>
三后成功首伯夷之降典六卿分職列宗伯之佐王朕<lb/>
詳延鴻博之流共輯禮文之事孰從折𠂻必頼耆明具<lb/>
官秉心塞淵養氣剛大蚤奮迹於畯軌晚蜚聲於顯途<lb/>
聖域策勲著玉杯竹林之屬詞林發藻紬石室金匱之<lb/>
<pb n="KR4d0232_WYG_034-3b"/>
書徧儀禁路之華寓直河圖之邃肆討論於墜緖資訂<lb/>
正於宿儒進長春官式從人望惟刺經作制斯通執古<lb/>
御今之宜惟統宗㑹元斯祛黨同伐異之惑往惟勵翼<lb/>
嗣有褒揚<lb/>
　　　　中書舍人除翰林學士誥<lb/>
内外演綸之職獨高翰苑之清華左右持槖之臣疇若<lb/>
禁林之邃宻維時盛選屬我鴻儒輟從西掖之聯延入<lb/>
北門之直具官學窮壼奥文冠倫魁增主之明洋洋晁<lb/>
<pb n="KR4d0232_WYG_034-4a"/>
董之對發帝之令渾渾虞夏之書休有徳聲最於邇列<lb/>
是用進陟鑾坡之邃深居鈴索之嚴虞侍燕間輔陪遺<lb/>
忘鬯典謨於三代新瞻聽於四方近天子之光允頼謀<lb/>
猷之啓沃見王者之志遹觀詔令之發揮往服寵章永<lb/>
肩素守<lb/>
　　　　戒諭兩淮守令恤農詔<lb/>
朕觀周宣之治還定安集而劬勞矜寡離散之民咸安<lb/>
其居中興之業人到於今稱之朕初承基緒兢兢業業<lb/>
<pb n="KR4d0232_WYG_034-4b"/>
以計安天下深惟兩淮之間瘡痍未平民力大屈流移<lb/>
交跡轉為愍𨽻廼眷北顧用震悼於厥心間者太上皇<lb/>
帝數申飭守令懐輯疲瘵督趣農桑蠲賦省徭以佐百<lb/>
姓之急臨遣左右侍從之臣分行疆場復調旁近郡耕<lb/>
牛振業新附所以加惠元元者視周宣有光焉朕臨政<lb/>
願治仰遵慈訓夙夜不敢忘而邊糴翔貴生齒益落自<lb/>
占版籍者裁什二三僑居浮寄無所係心勸之勤而應<lb/>
之怠其咎安在豈下吏未能奉稱而盡地力之教不先<lb/>
<pb n="KR4d0232_WYG_034-5a"/>
歟將豪奪暴役與東作争而害農者蕃歟夫兩淮吾所<lb/>
重也異日沃埜上腴為天下最今乃儕於荒逺彫敝之<lb/>
區幾不為郡長民者獨安取此繼自今其悉乃心銷沮<lb/>
游末力穡惇本以稱朕安集之意有能帥先墾闢為諸<lb/>
郡倡者部使者上其名以差受寵若縱弛怠傲不如吾<lb/>
詔者亦糾劾以聞時則有顯罰不可逭朕言維服尚聽<lb/>
毋忽<lb/>
　　　　戒諭沿邊修武備詔<lb/>
<pb n="KR4d0232_WYG_034-5b"/>
朕監前世治邊之策責大指而削小文略近利而規後<lb/>
效長轡逺馭與豪傑之士共期於繩墨之外肆其封疆<lb/>
之臣亦越拘攣之見以為公家忠計用能辟地却敵顯<lb/>
有丕功朕甚嘉之朕不能逺徳邊虞未寧重勞士大夫<lb/>
藐然甚慙廼者臨遣大臣盡䕶羣帥夙夜為守圉計至<lb/>
熟悉也而障塞破壊亭堠堙絶吏氣傷沮武備衰減便<lb/>
文自營毛舉細事以塞責或翫冦遷延宿兵無用之地<lb/>
或侵欺新附使邊騷然不安或屯聚解弛莫能相壹或<lb/>
<pb n="KR4d0232_WYG_034-6a"/>
創艾戰闘選耎退縮意者跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>之士束於刀筆吏而不<lb/>
得騁歟將郡國之吏或不足亢一方之任歟抑貨賂上<lb/>
流吏卒失職下亡所信歟今朕播告之修不匿厥指維<lb/>
爾將帥牧守其厲鋒鍔展腹心賦車籍馬必戒輓運奉<lb/>
饟必豐器械必犀利烽燧必精明毋拘常守以失事機<lb/>
之㑹功多有厚賞不廸有顯戮尚克欽承以寛朕北顧<lb/>
之慮則予汝嘉<lb/>
　　　　代宰臣以下賀上太上皇太上皇后尊號禮<lb/>
<pb n="KR4d0232_WYG_034-6b"/>
　　　　成表<lb/>
堯仁舜孝際授受之昌期地察天明極形容於丕冊四<lb/>
方來賀萬福攸同<hi>中賀</hi>竊稽上聖傳序之符實貫千載<lb/>
休嘉之運纂圖儲禁日重光而月重輪養志宸闈乾稱<lb/>
父而坤稱母大矣承顔之慶溫然歸美之誠雖蕩蕩無<lb/>
能名豈容擬議而業業致其孝當盡顯揚肦中禁之絲<lb/>
綸集曲臺之弁冕金聲玉振斷以淵𠂻璧合珠聫焕為<lb/>
麗藻赫奕禮文之備昭華容物之陳歴吉日而協靈辰<lb/>
<pb n="KR4d0232_WYG_034-7a"/>
肅將縟典蜚英聲而騰茂實並受鴻名有識有知以呼<lb/>
以舞監明皇之至道如彼其卑考順宗之應乾莫能相<lb/>
尚有開盛旦盡掩前聞恭惟尊號繼御丕圖奉承慈極<lb/>
于帝其訓輯三紀之睿謨自天降康增兩宫之神筴肆<lb/>
上儀之具舉紛協氣以横流臣等幸列邇僚欣逢昌會<lb/>
旅虞階之獸舞合漢殿之嵩呼資始資生既懋顯揚之<lb/>
報得名得夀永儲錫羨之祥<lb/>
　　　　代提舉國史進神宗哲宗徽宗皇帝國史表<lb/>
<pb n="KR4d0232_WYG_034-7b"/>
三后在天軼鴻猷於今古百王冠徳紀茂實於典謨爰<lb/>
勒信書上干乙覽<hi>中謝</hi>竊以炎宋開萬年之祚裕陵發<lb/>
六葉之祥丕顯哲宗於皇徽祖淵神心之相授煒聖烈<lb/>
之增光載纉武功疊西𦍑湟鄯之績稱秩元祀踵原廟<lb/>
丘澤之規紛綸圖牒之符璀璨梯航之貢輯衆髦而建<lb/>
學嗣養化源憲六典以訓官世嚴朝著前揖商王之躅<lb/>
俯卑唐帝之橅運啟中興統承丕緖南陽基命建武之<lb/>
元號重開東觀紬書太初之後闕不録博延碩學論次<lb/>
<pb n="KR4d0232_WYG_034-8a"/>
舊聞迨繼照以龍飛甫終編於麟獲視諸故府配五聖<lb/>
金鐀之藏副在有司為千載石渠之鎮於斯為盛莫之<lb/>
與京恭惟尊號孝通神明誠賛化育有典有則仰思祖<lb/>
武之繩記動記言下協孫謀之燕播諸琬琰炳若丹青<lb/>
臣職總編摩功慙潤色莫測乾坤之藴苐輸鉛槧之勤<lb/>
述羲農黄帝之書既垂成式由堯舜文王之道願軫宸<lb/>
𠂻<lb/>
　　　　唐定襄道行軍大總管破突厥露布<lb/>
<pb n="KR4d0232_WYG_034-8b"/>
尚書兵部臣靖言臣聞春秋復九世之讐世宗遵而命<lb/>
將匈奴直百年之運宣帝因以受朝滌蕩平城之憂焜<lb/>
燿渭橋之謁惟今盛烈跨古鴻猷遵制揚功雪上皇之<lb/>
宿憤陳師鞠旅空大漠之鬼區日月清明華夷震疊恭<lb/>
惟尊號勇智天錫聖敬日躋屈羣䇿於籌帷定一尊於<lb/>
宸極武王載斾躬戎輅以濯征驃騎揚旌受將臣之成<lb/>
算同文同軌來享來王矧突厥之鴟張播頡利之凶虐<lb/>
猖狂甌脱屈强穹廬自鹿失於孤隋益鴟張於絶塞有<lb/>
<pb n="KR4d0232_WYG_034-9a"/>
開帝統肇舉義旗羌髳佐周濫預稱戈之列貉燕助漢<lb/>
粗輸致騎之勤恃其鳴吠之勞肆厥飛揚之志二三其<lb/>
徳大棄齊盟千萬為徒長驅醜類漲煙塵於亭堠通烽<lb/>
燧於郊畿尚示涵容未加懲艾益縱癸辛之惡來窺戊<lb/>
巳之屯衆叛親離人怨神怒爰奮張於虎旅用蹂踐於<lb/>
龍城臣等職在戎旃任專將鉞簡竒兵之鋒鋭出問道<lb/>
之空虚扼定襄之襟喉從天而下擣可汗之肘腋擊地<lb/>
而驚柴紹蹀血於金河李勣搴旗於通漠孝節當常安<lb/>
<pb n="KR4d0232_WYG_034-9b"/>
之道萬淑臨暢武之區烝徒騰躍以鷹揚小醜遁逃而<lb/>
魚潰頡利乃收合餘燼包藏禍心外雖効於牽羊内實<lb/>
懐於首䑕公挾詔使陰拒王師臣等申儆戎行徑度沙<lb/>
磧太白入月星垂滅狄之祥高鋒彗雲士倍禽王之氣<lb/>
舉輕振槁破易摧枯頡利委棄皷旗散亡族帳山空谷<lb/>
静周章大澤之迷路絶刀摧沉痛窮途之哭措身無所<lb/>
束手就擒恩融瀚海之冰化解氊裘之俗斯皆明謨先<lb/>
定睿略遥臨壯藁街侈大之觀軼禹貢要荒之服臣仰<lb/>
<pb n="KR4d0232_WYG_034-10a"/>
承神指親覩駿功奉西域都䕶之觴敢忘典禮開參天<lb/>
至尊之道用暢威靈<lb/>
　　　　唐遼東道行軍大總管平薛延陀露布<lb/>
臣聞電撃雷震瀚海飲冠軍之馬星流彗掃燕然勒車<lb/>
騎之銘憺義勇於龍荒紀鴻勲於麟閣厥開昌會克對<lb/>
前休布大喜於幅員清妖氛於夷貊恭惟尊號布昭聖<lb/>
武糾䖍天刑基王迹於并汾定帝都於闗洛一怒以安<lb/>
天下奮厲皇威四征而綏兆民掃除羣穢璿璣自運寶<lb/>
<pb n="KR4d0232_WYG_034-10b"/>
歴常新邈鐵勒之封疆有延陀之部落世傳酋長虐始<lb/>
夷男乘突厥之敗亡據尉揵之險阻會逢休運懐輯逺<lb/>
人犀甲熊旗燿幽都之部落騂旄虎節荒大漠之山川<lb/>
當為不侵不叛之臣反肆争地争城之戰公遣度設暴<lb/>
伐思摩升岱宗之燔柴將封玉檢徹甘泉之烽火遽上<lb/>
羽書方推轂以啟行已搴旗而報㨗自怨自艾來享來<lb/>
王願聯姻於天家以增華於戎索三星在户既愆納幣<lb/>
之期六月出師未正交侵之罪不煩邦憲自觸鬼誅濟<lb/>
<pb n="KR4d0232_WYG_034-11a"/>
兇狠於多彌致剪屠於回紇蠢兹餘種保彼遐荒欵鳯<lb/>
闕以歸誠飭虎臣而將命推招擕懐逺之義兼取亂侮<lb/>
亡之權臣等統率烝徒導揚徳意為鵝為鸛整師律以<lb/>
無譁如熊如羆肅軍容而不犯招徠流散慰拊傷殘薛<lb/>
延陀首領咄摩支隂蓄豕心潜摇蠆尾敢以傷弓之衆<lb/>
輙興𠂻甲之謀臣等振厲偏禆激昻行伍外兵雲合得<lb/>
以敵攻敵之機驍將風馳有先人奪人之勇速如破竹<lb/>
易若建瓴長驅名臣當户之儔盡籍甌脱穹廬之地咄<lb/>
<pb n="KR4d0232_WYG_034-11b"/>
摩支遁於荒野辱在泥塗雖逃幕府之威終納軺車之<lb/>
欵氊裘震疊沙磧肅清斯皆聖算無遺廟謨獨運授成<lb/>
謀於撙爼開逺略於邊陲臣備數行間獻俘闕下左執<lb/>
律而右秉鉞願先周樂之容東漸海而西被沙共紀禹<lb/>
功之盛<lb/>
　　　　漢使諭莎車諸國檄<lb/>
葢聞天下之大義當混為一惟大漢繼五帝末流接三<lb/>
代絶業薄海内外悉主悉臣雕題鑿齒氊裘卉服之倫<lb/>
<pb n="KR4d0232_WYG_034-12a"/>
交臂受事請命下吏唯恐居後間者葷粥氏虐老獸心<lb/>
奴虜歐役以剪爾諸戎爾諸戎獸駭鳥散蕩折離居遐<lb/>
萌為之不安世宗武皇帝奮其武怒提干將而叱之蹂<lb/>
轒輼蕩甌脱逰魂餘種自竄於北方寒露之野於是中<lb/>
西域而立幕府信臣精卒列屯相望所以擁右爾諸戎<lb/>
甚厚爾之父子寧而蓄馬蕃者非我其誰使之是我有<lb/>
大造于西也莎車小醜反易天常賊殺其主惡暴西域<lb/>
自知罪成與漢吏相恨絶隂結旁近種豪苦虐漢使隔<lb/>
<pb n="KR4d0232_WYG_034-12b"/>
絶都䕶歸計匈奴洿辱聚落大為諸國羞陛下赫然欲<lb/>
誅之意未嘗有忘使者奉隆委將明威建彊漢之節以<lb/>
鎮撫百蠻親見狂冦桀驁廼選耎畏縮墮先帝所建立<lb/>
以賊遺君父非人臣之節也用敢盡精厲氣皷行而西<lb/>
為士卒先惟爾西域諸國剖符析圭為漢藩輔嵗時之<lb/>
嘉入覲出聘冠葢交道恩禮篤厚四夷莫不聞今莎車<lb/>
首敗職約以古法當誅所同憤疾苟挾持兩端久留天<lb/>
誅隂拱以觀其孰勝則靈旗將回指於爾有邦矣其賦<lb/>
<pb n="KR4d0232_WYG_034-13a"/>
車籍馬深入霆撃以欽承天子威命鄯善蒲犂獵其南<lb/>
月支疏勒震其北四面並進類禡厥宗若乃莎車騎君<lb/>
都尉之屬刼於彊暴不能自還䝉死僥倖以逆執事之<lb/>
顔行駢首就戮無以自白使者為諸君羞之矧今大漢<lb/>
兼制八荒覆以威徳兵鋒所嚮無不震壊抜姑師之旗<lb/>
屠大宛之城竿安歸之首陵車師之壘犂谷蠡之庭羈<lb/>
姑翼之頸皆諸國所親覩此黄帝之兵非人之力天之<lb/>
福也夫明者起福於無形銷患於未然以區區莎車而<lb/>
<pb n="KR4d0232_WYG_034-13b"/>
欲抗堂堂之鋒猶踐薄氷而待白日豈不殆哉如能解<lb/>
散前惡捕斬渠率封爵之科具如甲令苟走險阻耆鹵<lb/>
掠使西域父子不相聊則使者職在討除分當相直必<lb/>
草薙而禽獮之盡根株痛斷乃止禍福之原唯人所召<lb/>
毋狐疑猶豫為知幾者所姍笑檄到咸喻陛下意毋忽<lb/>
　　　　唐河北招討使諭諸郡檄<lb/>
葢聞忠臣見危致命唯徇國而不回義士殺身成仁雖<lb/>
喪元而弗避志吞蛇豕氣薄虹蜺迄成萬世之功率由<lb/>
<pb n="KR4d0232_WYG_034-14a"/>
一念之烈我國家肇造區夏大拯生民夀富安佚本人<lb/>
情仰追三代之主仁義公恕統天下俯同七制之君上<lb/>
際下蟠南洽北暢日中則昃數必倚於虧盈城復于隍<lb/>
運自分於否㤗奄妖氛之充塞來醜虜之憑陵逆賊安<lb/>
禄山悖虐凶酋腥羶遺孽鳥言夷面始服役於朔陲狼<lb/>
子野心旋承恩於魏闕陽飾佞䛕之態隂懐窺伺之圖<lb/>
峻宇雕墻錫中都之甲第高牙大纛總數路之戎師焜<lb/>
煌御府之珍絡繹内饔之膳示之利器授以大阿騁其<lb/>
<pb n="KR4d0232_WYG_034-14b"/>
不道之謀肆厥無厭之欲反書既徹逆焰遂張囊血射<lb/>
天毒更逾於梟獍吹脣沸地衆競集於犬羊震蕩兩都<lb/>
并吞百郡幕府擁旄分土仗節臨戎守孤壘之空單抗<lb/>
凶徒之猖獗九河俱潰屹砥柱之中存萬室皆灰巋靈<lb/>
光之獨在幸英豪之響應連城邑以景從清河擁士馬<lb/>
之强常山正鯨鯢之戮李郭合從於河朔許張扞蔽於<lb/>
江淮斬將搴旗紛㨗書之踵至執訊獲醜沸告語之交<lb/>
馳挾泰華而壓鴻毛倒江海而沃原燎滅虜之勣指日<lb/>
<pb n="KR4d0232_WYG_034-15a"/>
可期惟通都巨鎮之公侯暨精卒鋭兵之將率游居之<lb/>
俠邑里之雄佩玉執圭當懐五世相韓之舊衝冠投袂<lb/>
必興三户亡秦之心勉自激昻共為掎角或窮搜其巢<lb/>
穴或雄制其襟喉或邀擊於前或横衝於後切新都之<lb/>
舌用執仇讐然郿塢之臍以威姦慝論功行賞舍爵策<lb/>
勲積甲與山齊永息煙塵之警取印如斗大益堅帶礪<lb/>
之盟若乃辱在盜區汙於偽爵顧榮之從陳敏夫豈由<lb/>
𠂻温嶠之奉王敦葢非得已其念去危就安之計各乗<lb/>
<pb n="KR4d0232_WYG_034-15b"/>
轉禍為福之機執厥渠魁潰其肘腋不特捐脅從之累<lb/>
又將開封拜之科車同軌而行同倫再成樂土弓載櫜<lb/>
而戈載戢一洗凶墟檄到如章書不盡意<lb/>
　　　　漢太史箴<lb/>
史官者萬世是非之權衡也禹不能褒鯀管蔡不能貶<lb/>
周公趙盾不能改董狐之書崔氏不能奪南史之簡公<lb/>
是公非舉天下莫之能移焉是故人主極天下之尊而<lb/>
公議復尊於人主公議極天下之公而史官復持於公<lb/>
<pb n="KR4d0232_WYG_034-16a"/>
議自古有國家者皆設史官典司言動凡出入起居發<lb/>
號施令必九思三省奠而後發兢兢慄慄恐播於汗簡<lb/>
貽萬世之譏是豈以王者之利勢而下制於一臣哉亦<lb/>
以公議所在不得不畏耳漢紹堯運置太史令以紀信<lb/>
書而司馬氏乃父子纂其職軼材博識為史臣首遷述<lb/>
黄帝以來至於麟止勒成一家世號實録武帝廼惡其<lb/>
直筆刋落其書於戲亦惑矣公議之在天下抑則揚塞<lb/>
則決窮則通縱能削一史官之書安能盡扼天下之筆<lb/>
<pb n="KR4d0232_WYG_034-16b"/>
乎竊推官箴王闕之義博稽史氏之本末而為之箴曰<lb/>
若稽前聖治浹多般記言紀動爰立史官千載之日坐<lb/>
致尺牘不爵而榮不刑而辱正色立朝是是非非以死<lb/>
奮筆萬夫莫移降周迄秦鼎傳漢氏若談若遷令于太<lb/>
史廼紬金鐀序次舊聞本末閎闊裁成帝墳六世躭躭<lb/>
䕶前文過刪落編簡俾無或播曰帛可卷曰竹可刋人<lb/>
心之公終不可謾逺付百年毁譽自定侈大之名播在<lb/>
民聽惟是史䇿平如權衡惡弗可損善弗可增徳之休<lb/>
<pb n="KR4d0232_WYG_034-17a"/>
明登我王道雖絶不窺自成典誥造行或惰自親其文<lb/>
諛辭虚美統紀放紛公議攸存萬古一揆豈兹小臣所<lb/>
能軒輊迹出於履影出於形反求諸己光流汗青君舉<lb/>
必書用輯衮職史臣司籍敢告執㦸<lb/>
　　　　漢廷平箴<lb/>
廷尉天下平而廷平者復廷尉所取平也維漢孝宣皇<lb/>
帝中興炎統原念刑重之弊實秦十失之一廼地節三<lb/>
年十二月初置廷尉左右平四人秩六百石求明察寛<lb/>
<pb n="KR4d0232_WYG_034-17b"/>
恕黄覇等以充其職季秋請讞帝常幸宣室齋居决事<lb/>
獄刑號為平矣夫獄重事也人之死生存亡於是乎在<lb/>
箠楚之下情實倒置首尾衡決治獄者競以深文峻詆<lb/>
為功奏當之成鍜鍊周宻雖臯蘇復生欲平反之厥路<lb/>
無繇每嵗之冬案牘上於王府者充棟宇汗牛馬時君<lb/>
養尊於上槩以簿書期會視之漫不可否一以委吏吏<lb/>
得以出沒變化售其私欲希望風指排抵怨讐彊者以<lb/>
勢免富者以賄原民用怨讟上干陰陽之和則雖置廷<lb/>
<pb n="KR4d0232_WYG_034-18a"/>
平之官尚何益哉必如漢宣帝之厲精為治哀敬折獄<lb/>
然後官不虚設矣竊紬繹建官之指而作箴曰<lb/>
於赫萬乗三尺所出喜舒怒慘發言成律厥勢雖利厥<lb/>
理實難哀矜庶獄治忽所闗自古在昔相授以仁誰生<lb/>
厲階虐始於秦有赭其衣有丹其書左鼎右鑊民氣不<lb/>
蘇皇矣中宗時漢之隆顧瞻苛法震於清𠂻清原正本<lb/>
乃立廷平自霸以降揀擇維精惟是廷平刑之司直匪<lb/>
君之明曷舉其職民之多辟百詐一誠面柔背損陽遜<lb/>
<pb n="KR4d0232_WYG_034-18b"/>
陰争我心匪鑑妍媸或蔽我心匪衡重輕或戾赤墀議<lb/>
法會弁如星或此之失咳唾笑嚬秋官蒞刑致辟圜土<lb/>
在彼之害鈇鉞斤鋸已斷不續已死不生敬之敬之罪<lb/>
疑惟輕法行自貴赦行自賤允執厥中沒齒無怨至言<lb/>
不煩貫之以恕廷臣掌憲敢告<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御<lb/>
　　　　漢靈旗銘<lb/>
古之帝王必興神物以前民用自有熊氏接萬靈於明<lb/>
廷設五旗五麾用征不譓震曜萬國然則尚矣惟漢武<lb/>
<pb n="KR4d0232_WYG_034-19a"/>
帝雄材大略志清六合命將出師徂征多罪雷霆之下<lb/>
無不隕滅蠢兹南越阻兵稱亂將奮揚武旅致天之討<lb/>
廼乞靈於大神告禱太一以牡荆畫幡日月北斗登龍<lb/>
象太一三星命曰靈旗太史奉之以指伐國旗之所指<lb/>
風雲前驅隆隆獵獵勝氣先見鋒刃未接固已落敵人<lb/>
之膽矣用能墟其國俘其王竿首北闕為萬世戒然則<lb/>
建靈旗而前軍旅所以暢天聲壯戎容作士氣豈直禳<lb/>
禬厭勝而已哉敢追紀其烈而為之銘曰<lb/>
<pb n="KR4d0232_WYG_034-19b"/>
中宫天極太一常居上帝神兵森列六虚在漢世宗布<lb/>
昭聖武鉅典駿功戎紀交舉考圖數貢南越不庭爰整<lb/>
其旅命将徂征廼禋廼祀廼為兵禱肇新鋒旗奉將天<lb/>
討三辰在上式昭其明史臣司之以先啟行夭矯晻靄<lb/>
靈風扶斾瀆鬼嶽祗犇走來會舳艫千里虎韔鏤膺士<lb/>
倍其氣以莫不增星旄雷燭海波如席砰磷鬱律水怪<lb/>
掃跡蠻蜑落膽墮㦸失戈獲其大醜烝徒凱歌抗旌言<lb/>
還獻功社稷矞雲榮光左承右翼奉時辰牡報以克誠<lb/>
<pb n="KR4d0232_WYG_034-20a"/>
丹厓龍荒鏡清砥平秦建茸頭實憑巨梓侯今之制軼<lb/>
於惇史孝文行師鸞旗在前侯今之制與之並傳於惟<lb/>
神物勅我威命肆勒銘章以鴻厥慶<lb/>
　　　　唐大弓銘<lb/>
唐太宗文皇帝躬秉威械斬刈四方之蓬蒿創為大弓<lb/>
長矢度越常制討劉黑闥之役突厥驅其犬羊干我旗<lb/>
鼓親御弧矢以卻之氊裘之君傳觀其矢震疊種落厥<lb/>
後餘大弓一長矢五藏之武庫凡郊丘重禮則陳於儀<lb/>
<pb n="KR4d0232_WYG_034-20b"/>
物之首以侈大武功槧人墨客更相夸燿而不知太宗<lb/>
之徳有超然出於武功之外者葢嘗諭近臣曰近得良<lb/>
弓十數以示弓工乃曰脉理皆邪朕以弧矢定四方猶<lb/>
失之況於治乎廼延羣臣更宿中書内省朝夕詢訪嗚<lb/>
呼勇葢天下而守之以怯功被四海而持之以謙大哉<lb/>
修身之弓誠後世子孫之所當寶也是宜紬繹厥㫖以<lb/>
顯詩之昭示無極廼為銘曰<lb/>
丕顯太宗肇開有唐氣吞四海弓矢斯張制兹大弨神<lb/>
<pb n="KR4d0232_WYG_034-21a"/>
武是奮賁育絶髕挽不能寸躬討亂略浴鐵千羣手提<lb/>
威弧雄入九軍控弦鳴鏑日規為小犇星激電氛祲一<lb/>
掃左落欃槍右射天狼聲如摧山萬衆莫當名王酋長<lb/>
傳觀金鏃漢箭有神震疊葷粥武功既抗益戒益勤以<lb/>
近取譬爰告邇臣朕得良榦謂弓之選諗於工師鑒裁<lb/>
實舛維是戎器昔所自親猶弗徧察況於羣倫廼延衆<lb/>
髦燕見紬繹絶力絶徳兩臻其極䇿府舊物百世有煇<lb/>
人侈其觀我服其規象弭襲藏郊廟薦獻修身之弓與<lb/>
<pb n="KR4d0232_WYG_034-21b"/>
之俱奠煌煌白羽焜燿丹墀矯思之矢與之並垂威靈<lb/>
在天餘烈在地播以銘詩用告來裔<lb/>
　<lb/>
　<lb/>
　<lb/>
　<lb/>
　<lb/>
　東萊外集卷三<lb/>
</p>
<p>
</p>
  </div>
</body>
</text>
</TEI>
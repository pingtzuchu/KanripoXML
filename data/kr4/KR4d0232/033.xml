<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊外集卷二</head>
    <p>
<pb n="KR4d0232_WYG_033-1a"/>
欽定四庫全書<lb/>
　東萊外集卷二　　　　　宋　吕祖謙　撰<lb/>
　　䇿問<lb/>
問統大道之傳者萬世所共宗也為子為孫言其父祖<lb/>
之譜牒昭舛穆訛則必得不克負荷之誚以學者自名<lb/>
而吾道之譜牒闕然不講陋孰甚焉故願與諸君訂之<lb/>
昔仲尼嘗有言曰文王既没文不在兹乎苟斷自文王<lb/>
之後嗣以仲尼則置武王周公於何地不然仲尼之言<lb/>
<pb n="KR4d0232_WYG_033-1b"/>
果何謂也孟軻氏七篇之終自堯舜訖於仲尼上承下<lb/>
授罔不咸備其論仲尼則終之無有乎爾若顔淵曽參<lb/>
得道之傳皆遺落弗載曽不得與萊朱散宜生伍抑又<lb/>
何歟韓愈氏原道之篇謂軻死不得其傳用法嚴矣至<lb/>
答張籍書又謂己之道乃夫子孟軻揚雄所傳之道何<lb/>
遴於前而寛於後耶文武之道同伏羲置是皆不同歟<lb/>
舜文若合符節置是皆不合歟泝而上之則尊盧狶韋<lb/>
大庭栗陸之道果何自而究其始㳂而下之則田駢宋<lb/>
<pb n="KR4d0232_WYG_033-2a"/>
鈃惠施鄒衍之屬果何自而叛其宗系其緒而釃其流<lb/>
吾儒責也其詳著於篇<lb/>
問昔之為兵者有所恃甲兵者兵之最末者也昔舜命<lb/>
征苖之師而七旬之格知敷徳之可恃也文舉崇墉之<lb/>
伐而因壘之降知修教之可恃也然則帝王之兵本末<lb/>
不偏為世不得已興師之正律也否則雖臧而凶不可<lb/>
不戒也春秋之世兵師相校帝王遺意間有識者摭而<lb/>
論之葢不一矣有為君謀去羣公子者其謀慘矣而論<lb/>
<pb n="KR4d0232_WYG_033-2b"/>
戰則取於禮樂慈愛有用列國之君於其社者其事虐<lb/>
矣而為戰則留意於重傷二毛何見此而遺彼耶齊之<lb/>
九合之功成於楚服而誇師之言屈完得以折之晉之<lb/>
九合之功成於鄭服而偏師之不戒秦師得以敗之何<lb/>
難成而易虧耶荀林父邲戰欲還之意善矣一動於獻<lb/>
子之言遂濟河楚敖却伍參之請善矣一懼於楚王之<lb/>
入遂出陳寧始非而終是耶桑隧之役欒武子不欲戰<lb/>
藹然仁厚之氣至伐鄭之議不可當吾世而失諸侯實<lb/>
<pb n="KR4d0232_WYG_033-3a"/>
出其口圍皷之役荀呉不受降毅然忠正之意至東陽<lb/>
之略使師偽糴而襲皷滅之實尸其謀何前順而後戾<lb/>
耶是數者皆疑而未得其説試求其所以<lb/>
問光武身濟大業沈幾先物其戰勝攻取葢不待論然<lb/>
其間固有欲失而偶得將敗而幸成者兵家所不可不<lb/>
講也赤眉之未入長安或獻水攻之䇿謂百萬衆可魚<lb/>
光武不答獻䇿者去而立王郎邯鄲之變光武幾不免<lb/>
其身而赤眉亦遂塗炭三輔矣一不答而興二患豈光<lb/>
<pb n="KR4d0232_WYG_033-3b"/>
武真撫機而失或者有深於此者而後世未之見也荆<lb/>
門伐蜀之師光武固謂大司馬不曉水戰一由征南公<lb/>
為重然岑彭尋斃於刺客成都之平呉漢實始終之無<lb/>
乃所倚非所倚耶謂光武不能明見萬里外則料呉漢<lb/>
廣都之還何其神也其得其失要必有定論請辨其所<lb/>
以然<lb/>
問器久必弊數久必差固也古人謂三百年斗厯改憲<lb/>
是厯之改必三百年之間可也歴觀前世莫有及者何<lb/>
<pb n="KR4d0232_WYG_033-4a"/>
其改之數也漢之厯四變而太初最宻不百餘年而差<lb/>
矣人皆歸咎於當去餘分而不去矣四分減之而非乾<lb/>
象增之而亦非何也抑有可言者太初之造馬遷實職<lb/>
之今以其書大餘小餘計之則古厯也非太初也何自<lb/>
矛盾耶唐厯十三變而大衍最宻不半太初之年而差<lb/>
矣人皆歸咎於日法之不分矣而繼大衍者惟擬圖寫<lb/>
分而不能易者又何也抑有可言者大衍之法後不能<lb/>
易而王樸則斬然自立一家雖失廹急而不緩亦難矣<lb/>
<pb n="KR4d0232_WYG_033-4b"/>
其源流誰自且厯之起起於斗度而踈宻多寡率皆不<lb/>
齊冬至之日厯之所生也或以為在斗或以為在建或<lb/>
以為在牽牛或以為在女須何耶厯之差差於日食而<lb/>
晉唐之間凡日之有食若聚訟然訖無中者則晦朔之<lb/>
間朓朒之徴孰從而正哉國朝之厯十餘變矣邇者復<lb/>
以差聞今厯雖成而主上以授時在璣衡為先務猶懼<lb/>
有闕命侍臣復驗之甚盛舉也葢聞仁宗時以其歴而<lb/>
較之麟徳厯大分餘者三十有竒小分餘者七十有竒<lb/>
<pb n="KR4d0232_WYG_033-5a"/>
今日之厯將縮之將衍之邪諸君其推之以易證之以<lb/>
律明之以春秋而裁之以天地古今日厯之本此非星<lb/>
翁厯官事也毋泛毋略<lb/>
問天下固有共指為兩物而<hi>闕</hi>　　　與文之與武也<lb/>
吏之與儒也材之與徳也利之與義也章甫鶡弁相遇<lb/>
於塗目若不相見者<hi>闕</hi>人墨客僅能勝甲胄剽韜略之<lb/>
數語則史冊夸大以為異事或目以文武兼備或目以<lb/>
文武大略其難全葢如此黠吏生死案牘間視司空城<lb/>
<pb n="KR4d0232_WYG_033-5b"/>
旦書為何等物而書生之從吏者例皆迂闊遲頓如宋<lb/>
梟之孝經蘇威之五教人至於今笑之自材與徳區為<lb/>
二塗坐鎮雅俗之士時君不責以職業至於所期以共<lb/>
功名者則惟泛駕跅跎之材是取義利之分舊矣金糓<lb/>
之計清介者視之若將凂焉以貨殖自許者下比商賈<lb/>
所謂義之一字適足以資其嘲誚而已學士大夫之相<lb/>
詆其論具存至今可覆也是四者果判然不相通耶則<lb/>
夾谷之會文事武備似不可分為兩學優則仕仕優則<lb/>
<pb n="KR4d0232_WYG_033-6a"/>
學亦互為終始而無間也傳載十六相之才若宣慈惠<lb/>
和之類乃世之所謂徳利物和義列於十翼未聞其不<lb/>
可並立也果相通耶則降秦漢以來千餘祀暌絶而不<lb/>
合者其必有間隔之地矣此固學者之所當講也主上<lb/>
紹休聖緒緝熈光明人苟可用無間文武事有可委無<lb/>
間吏儒混才徳貫義利以起振古無前之盛治千載之<lb/>
所未合者將合於今日矣諸生際盛時沐鴻化其可黙<lb/>
而無言乎願仰質諸經俯證諸史昔何為而合後何為<lb/>
<pb n="KR4d0232_WYG_033-6b"/>
而分昔何為而一後何為而兩悉條於篇以窺所學<lb/>
問因天下之勢而順成之則易反天下之勢而逆成之<lb/>
則難外之不如内也逺之不如近也踈之不如親也勢<lb/>
也汲黯之直蕭望之之忠豈耆進急利者哉以淮陽則<lb/>
薄以馮翊則辭彼固謂拾遺補闕忠臣之至願有歛大<lb/>
惠施一州者亦君子之所甚惜也况下黯與望之數十<lb/>
等耶其咨嗟景仰之行而願為之執鞭者殆未可厚非<lb/>
也為治者將因天下之勢而順成之則皆競内而避外<lb/>
<pb n="KR4d0232_WYG_033-7a"/>
榮近而辱逺希親而棄踈芒芒禹迹孰綱之而孰維之<lb/>
耶將反天下之勢而逆持之使視郡國如朝廷視要荒<lb/>
如畿甸是倒江河而行之山也難矣哉國家制治審勢<lb/>
權衡輕重未嘗或偏廼者詔非嘗歴部刺史郡守者毋<lb/>
得除即有司奉行浸不如初詔於是申前制而風在列<lb/>
徳至渥也然士狃於天下之常勢夫豈一朝一夕所能<lb/>
回哉驅之必有術倡之必有始勸懲之必有具是皆今<lb/>
日之所當先講者也肇唐虞而訖五代本末輕重載於<lb/>
<pb n="KR4d0232_WYG_033-7b"/>
史牒者尚多有之其咸著於篇以佐朝論<lb/>
問夫子祖述堯舜憲章文武萃百聖致治之法而著之<lb/>
六經成而不試付其責於後人以俟其驗至於今葢千<lb/>
有餘年矣世之儒者亦嘗以六經之學而竊見之於用<lb/>
如以禹貢行河如以春秋斷獄如以三百五篇諫噫六<lb/>
經之用果止於是歟六經之用果止於是則儒者之責<lb/>
何其易塞也六經所載者堯舜禹湯文武未備之法用<lb/>
六經者當有堯舜禹湯文武未用之效彼章句小生斐<lb/>
<pb n="KR4d0232_WYG_033-8a"/>
然狂簡者曾何足為六經輕重耶是自夫子既成六經<lb/>
之後尚為未試之書也試六經之未試使異端惡黨不<lb/>
敢指夫子之述作為虚言非儒者責耶伋之於魯軻之<lb/>
於齊梁抱遺經而不試識者不責二子而歸責於時今<lb/>
諸君幸生明昌之朝前無阻後無繫將何以辭其責<lb/>
問仲尼設教於洙泗之間三千之徒惟顔子為好學顔<lb/>
子之學夫子也歩亦歩趨亦趨終日不違於聖人之言<lb/>
無所不説葢師者人之模範也苟非無一之不類則未<lb/>
<pb n="KR4d0232_WYG_033-8b"/>
足為肖也及攷夫子之教羣弟子則異於是其使漆雕<lb/>
開仕對以吾斯之未能信則説其論乗桴浮於海從我<lb/>
者其由與子路聞之喜則曰由也好勇過我無所取材<lb/>
夫漆雕開拒夫子之言是與夫子異者也乃反進之子<lb/>
路喜夫子之言是與夫子同者也乃反貶之夫子之與<lb/>
羣弟子不欲其同也如此則顔子之歩趨語黙無所不<lb/>
同又何為而深取之耶聖人之教坯冶一陶不為賢者<lb/>
而增不為愚者而損今顔子則以同見取羣弟子則以<lb/>
<pb n="KR4d0232_WYG_033-9a"/>
同見棄豈聖人之心誠有厚薄於其間耶願明辨之<lb/>
問先天下而勞者聖人之求賢也後天下而逸者聖人<lb/>
之任賢也側席之勞所以兆垂衣之逸垂衣之逸所以<lb/>
償側席之勞始而不勞斯謂怠終而不逸斯謂煩漢宣<lb/>
帝相丙魏將事趙牧龔黄小大奔走咸奏厥功固可收<lb/>
視聽於穆清之上矣顧乃厲精為治齊居决事皇皇然<lb/>
日不暇給夫豈數子者不足以代帝之勞耶抑帝未知<lb/>
人君之體而與下爭職耶貞觀之盛烝髦並興于陪于<lb/>
<pb n="KR4d0232_WYG_033-9b"/>
輔于蕃于宣于省于寺于臺于閣藹然鬱然於斯為盛<lb/>
而太宗猶謂思天下事丙夜不安枕又以兼行將相自<lb/>
許人才滿朝而不足解太宗之憂公卿之耻也名為將<lb/>
名為相太宗乃奪其事而自行之置房杜英衛軰何地<lb/>
耶漢唐之君臣君子葢交譏之然尚有可諉者曰不知<lb/>
道以文王之聖翼以八虞四友之賢而自朝至于日中<lb/>
昃不遑暇食其勞視宣帝太宗有加焉此後世口不敢<lb/>
非而心未免疑者也不對姚崇即吏之奏明皇猶能之<lb/>
<pb n="KR4d0232_WYG_033-10a"/>
曾謂文王不如明皇乎舜文若合符節舜垂拱視天民<lb/>
之阜文王之勤乃如是是何勞逸之殊也主上紹履慶<lb/>
基閎濟大業昧爽不顯聽納忘倦天下咸知臨政之勤<lb/>
明揚公舉小大並進天下咸知得人之盛躬求賢之勞<lb/>
而不享任人之逸意者五帝其臣莫及不得已而親事<lb/>
於法宫歟將如光武自樂此而不為疲歟無亦兹文王<lb/>
之憂勤有非後世所能概者歟其研精覃思上探<hi>闕</hi>聖<lb/>
<hi>闕</hi>　與前世政治之勞逸人才之衆寡條陳縷數以觀<lb/>
<pb n="KR4d0232_WYG_033-10b"/>
攷古驗今之學<lb/>
問學不可躐等盈科而進成章而達未有陵節雜施而<lb/>
能成者也葢孔子十有五而志於學至於七十而後從<lb/>
心所欲不踰矩其難如此而學記之所載一年視離經<lb/>
辨志三年視敬業樂羣至九年知類通達謂之大成大<lb/>
成孔子之所集也孔子天縱將聖尚必自十五至七十<lb/>
然後極其至學者乃欲以九年之速而配夫子一世之<lb/>
所就何其敏耶洒掃應對子游以為末子夏復以先傳<lb/>
<pb n="KR4d0232_WYG_033-11a"/>
後倦譬之其本其末其先其後要必有所在矣其索言<lb/>
之以紓所學<lb/>
問言不易立亦不易知賢者之言人皆以為是也安知<lb/>
其無一非愚者之言人皆以為非也安知其無一是置<lb/>
其人而論其理固有持愚者之説而易賢者之論矣是<lb/>
非賤賢而貴愚葢捨非而從是也言固不可以賢愚定<lb/>
其亦不可以聖賢定乎非然也聖人者羣言之所折𠂻<lb/>
也理之會道之極物之原確乎其不可易者也安得反<lb/>
<pb n="KR4d0232_WYG_033-11b"/>
以賢人之言而疑聖言之妙哉昔者嘗叅觀自古聖賢<lb/>
之論有不釋於心者正其誼而不謀其利觀仲舒之言<lb/>
則義利不可並也而文言則曰義者利之和將從仲舒<lb/>
乎從孔子乎縣官當食租衣税觀卜式之言則租税之<lb/>
外不可取也而周官則曰以國服為之息將從卜式乎<lb/>
從周公乎什一行而頌聲作固傳春秋者之言而縣都<lb/>
十二漆林二十有五者經之所載也以傳廢經可乎闗<lb/>
譏而不征固孟軻氏之言而凡貨不出於闗舉其貨罰<lb/>
<pb n="KR4d0232_WYG_033-12a"/>
其人者亦經之所載也以子廢經可乎均輸者前史之<lb/>
所惡虞書何以有懋遷之言羨餘者君子之所譏宰夫<lb/>
何以有長財之賞嗚呼儒者所恃以勝功利之説者執<lb/>
聖人之經也兹前數條反若為小人地者豈經㫖奥微<lb/>
而學者莫之察歟抑猶有近似可乗而彼得藉其口歟<lb/>
其深思而明辨之<lb/>
問夫子以一貫授曾子而曾子以忠恕語門人是固聖<lb/>
學之大原也子思氏親出曾子之門而其言乃曰忠恕<lb/>
<pb n="KR4d0232_WYG_033-12b"/>
違道不逺師生之論若不相似然其説果安在耶子貢<lb/>
亦夫子告以一貫者至答終身行之之問則蔽以恕之<lb/>
一言而忠不與焉其去取殆必有謂孟軻氏願學孔子<lb/>
而系曾子子思之正傳其論自反則釋恕而言忠其論<lb/>
求仁則釋忠而言恕忠恕果二道耶果可析而言之也<lb/>
凡此皆深疑而未喻者盍明以告我<lb/>
問治有統政有樞出天下之治者其統也運天下之治<lb/>
者其樞也成周之隆薄海内外為國千有七百事之接<lb/>
<pb n="KR4d0232_WYG_033-13a"/>
於王室者博矣而周典所載綱之以六官之職至於千<lb/>
七百國之品章憲令曾不少概見焉統端於内治達於<lb/>
外樞運於上政行於下此聖人所以好要而百事詳也<lb/>
變周者秦因秦者漢墮六官而為九卿太常鴻臚大農<lb/>
典官之名雜然並列分曹析府無復所謂統與樞者而<lb/>
郡國之間亦不至無所禀承其治效政績居季世之中<lb/>
號為優焉意者建官之本指固在實而不在名歟抑漢<lb/>
家自有制度不必襲成周之<hi>闕</hi>歟宇文氏之興鋭欲復<lb/>
<pb n="KR4d0232_WYG_033-13b"/>
古盡還六官之舊大誥之作凛乎得成王訓廸之意稽<lb/>
其所終非特不足自附於成周廹視漢世相去猶不知<lb/>
其幾千百里據其統而治不應執其樞而政不孚此皆<lb/>
前古之滯論也國家合天下之庶務而總之六部系逺<lb/>
於近納繁於簡歸末於本制官之意度越百代而上與<lb/>
周並肆我主上厲精為治在位在服洗手奉職精白以<lb/>
承休徳乃者議臣欲條陳六部之弊以謂反不若州縣<lb/>
之詳宻殆謬乎正本澄源之義明詔飭厲長貳治其怠<lb/>
<pb n="KR4d0232_WYG_033-14a"/>
而開其新徳至渥也葢嘗竊取議臣所陳之弊尊印韍<lb/>
固足以杜欺偽彼之竊印而不問者獨何歟嚴幾察固<lb/>
足以柅吏姦彼<hi>闕</hi>　史之禁而聽其出入者又何歟杜<lb/>
請謁固足以<hi>闕</hi>奔競彼門雖如市而心則如水者亦可<lb/>
限之於一律歟此皆當今之疑議也逺决前古之滯論<lb/>
近判當今之疑議勿冗勿併勿迂勿陋悉著於篇以觀<lb/>
諸君通達國體之學<lb/>
問合天下之財以贍天下之用開闢歛散弛張予奪國<lb/>
<pb n="KR4d0232_WYG_033-14b"/>
家之大權也舜禹相與酬酢懋遷有無之語雜出於都<lb/>
俞之間未嘗以利自嫌孰謂財貨不當出儒者之口邪<lb/>
必曰縣官當食租衣税置此而求其説皆先王所大禁<lb/>
此殆非通治體識時務之言也厥今醝茗之利至與糓<lb/>
粟中分通都大邑𣙜酤所入嵗計輙累數萬至於制萬<lb/>
貨之低昻而一其操柄者亦曰有刀布以權之耳是四<lb/>
者實邦計之大本自鹽筴弛玩而病其一茶商厎滯而<lb/>
病其二私酤陵奪而病其三最病者刀布單竭乍銅乍<lb/>
<pb n="KR4d0232_WYG_033-15a"/>
楮雖主計者亦不能自定其説吁亦極矣滌其源疏其<lb/>
流本末並舉公私兼濟在吾儒豈無術奚必問諸羊僅<lb/>
异鏄軰然後可耶主上萬機之暇親御大農之籍均調<lb/>
齊一儲神國計惟是四者之弊或未免上勤宵旰之憂<lb/>
凡名為士者在朝當盡其力在野當獻其謀是非諸君<lb/>
當講耶敢問海王之篇牢盆之法<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>趾之刑散鹽盬鹽<lb/>
飴鹽形鹽之品可酌而用者有幾乃若三等之酤三犯<lb/>
之約税茶徙茶剰茶之令其得失果如何也酒酤之𣙜<lb/>
<pb n="KR4d0232_WYG_033-15b"/>
古無有天漢始元之後㳂革多矣得失利病可考歟不<lb/>
可考歟古今議論之衆者錢幣其尤也賈誼貢禹馬援<lb/>
張林之説豈無可資於時者邪雖然此猶前世之載也<lb/>
相天時因地利叅稽累朝之典章考卜五方之風俗問<lb/>
諸工賈訪諸閭閻質諸田野要必有確然至當之䇿為<lb/>
今日獻其毋以思不出位為解<lb/>
問孔門之論聖與仁雖夫子有所不敢居其道至大固<lb/>
非它人之所能與也而周公之制周禮列仁聖於智義<lb/>
<pb n="KR4d0232_WYG_033-16a"/>
中和之間並舉以教人而無所輕重夫子猶不敢以此<lb/>
自居而周公乃以此待天下之學者周孔豈二道邪子<lb/>
貢問博施濟衆而孔子對以何事於仁必也聖乎是仁<lb/>
與聖果有優劣耶仁之一字號為夫子所罕言然其立<lb/>
言其答問及於仁者不可縷數安在其為罕言耶至於<lb/>
聖初非夫子之所罕言而載於論語反不若言仁之多<lb/>
抑又何也夫子許伯夷以仁止目之以賢孟子許伯夷<lb/>
以仁遽目之以聖其説復安在耶此皆疑而未喻者願<lb/>
<pb n="KR4d0232_WYG_033-16b"/>
明以告我<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊外集卷二<lb/>
</p>
<p>
</p>
  </div>
</body>
</text>
</TEI>
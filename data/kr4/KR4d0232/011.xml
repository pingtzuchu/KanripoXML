<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集卷十一</head>
    <p>
<pb n="KR4d0232_WYG_011-1a"/>
欽定四庫全書<lb/>
　東萊集卷十一　　　　　宋　吕祖謙　撰<lb/>
　　墓誌銘<lb/>
　　　金華戚如圭母周氏墓誌銘<lb/>
門内之治女美婦德母道三而有一焉既足自附女史<lb/>
具是而始終𠂻者實維金華戚君楊之夫人周氏夫人<lb/>
戚君同縣人生七年而䘮其父屬睦㓂陷郡城母杜夫<lb/>
人提以匿林藪亂定又䘮其母於是祖母老矣家人懼<lb/>
<pb n="KR4d0232_WYG_011-1b"/>
傷其意撤几筵不能如期夫人與伯姊飯必先祭見者<lb/>
為涕下蚤夜祖母側油油亹亹不少懈已而祖母沒無<lb/>
所歸鞠於母家弟贅劉氏復偕夫人依焉卑身祗飭劉<lb/>
氏媪愛之過所生褚囊鍵閉一以諉夫人為擇嘉對以<lb/>
歸于戚君戚君惇學自持夫人以簡淡相之益恊姑髙<lb/>
夫人臨諸婦甚嚴凛凛如奉槃水猶莫能當其意夫人<lb/>
始盥饋拜堂下髙夫人一見大說遊處獨進夫人與俱<lb/>
時有所不樂愀然危坐卻肉不御小大側足旁睨無敢<lb/>
<pb n="KR4d0232_WYG_011-2a"/>
出一語夫人差甘鮮伺顔色而共之髙夫人每為舉七<lb/>
箸居無何髙夫人忽得風痺疾竟其身卧起皆須夫人<lb/>
蓋歸戚氏十有八年而戚君卒四子一女皆幼田財數<lb/>
十畆族黨憂不能濟夫人攻苦食淡身處其勞而佚諸<lb/>
子於學米鹽薪芻之問不至其耳方未就外傅孝經論<lb/>
語率夫人口授稍長毎反面必問其所與遊善士也則<lb/>
笑語異他日否則神色輙不怡故多以謹恪聞蠶事起<lb/>
自課甚苦諸子晨省夫人已僕僕筥箔間夜分誦習怠<lb/>
<pb n="KR4d0232_WYG_011-2b"/>
且寢壁後絡織猶未絶也絲入有經口衆不足於衣則<lb/>
又縷絮緝絁以佐其闕天暑汗浹背不休諸子更勸夫<lb/>
人少紓其勤夫人曰吾職也吾敢廢職而嬉下至麻枲<lb/>
蔬茹料理靡密老農圃者不能加資慈祥雖呼指婢僕<lb/>
如恐傷之歲時祭享前事或病自力戒具旁舍人曰夫<lb/>
人病意是祭闕矣昨暮爨下有聲乃能强起乎季年長<lb/>
子以進士入官間一歲次子亦遊太學閭里相謂夫人<lb/>
當喜不自勝瞷之泊如也以淳熈元年二月己夘終于<lb/>
<pb n="KR4d0232_WYG_011-3a"/>
寢年六十有二五月戊戌祔于縣之東陽鄉午塘塢戚<lb/>
君之兆曾祖餘慶祖<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>父彦昭子如圭迪功郎新紹興<lb/>
府嵊縣尉次如玉如璧如珵女適進士周天麟孫女一<lb/>
尚幼夫人晚時觀書輙能舉大義嘗讀上蔡謝良佐氏<lb/>
語録顧諸子曰既不為禄利復不求人知斯所謂問學<lb/>
者耶夫人期諸子者蓋如此銘曰<lb/>
震風凌雨集初齡百憂所堅湔明氷厥逑既輯琴譜鳴<lb/>
饁空案墜書哭聲四雛未翼巢欹傾手梭足機口授經<lb/>
<pb n="KR4d0232_WYG_011-3b"/>
翩翩相顧騫脩翎可以下報午塘君<lb/>
　　　大梁張君墓誌銘<lb/>
靖康之難中原衣冠屑播蕩析之餘其變何可勝道主<lb/>
鄉論者要當哀其不幸而體其不得已乃若張君者始<lb/>
雖失業終自封殖以芘其宗則於可哀之中又有可書<lb/>
者焉君諱勰字邦和自其逺祖諌議大夫惟則繇澤州<lb/>
髙平徙名數于京師祖復古通議大夫父珪朝請郎母<lb/>
劉氏封安人君生而䘮其父總角﨑嶇兵間又䘮其母<lb/>
<pb n="KR4d0232_WYG_011-4a"/>
已能悉力歛藏嚴飭久益困寄食婣戚忽感憤不持一<lb/>
錢掉臂出門周旋四方頫拾仰取數航海歴交阯勃泥<lb/>
諸國其貨日湊則曰吾向也不難自屈懼填溝壑隕先<lb/>
人宗祀耳今可止矣於是買田婺州郭外教其子以學<lb/>
同宗有漂泊江淛者往來必周其乏女無歸者或為資<lb/>
遣故人以窮歸君忻然發槖無纎嗇態北客多稱之異<lb/>
時公卿家子膚理豐腴以裘馬自喜及失倚離勢大不<lb/>
能致人小不能致於人雖欲名一技以活身枵然無有<lb/>
<pb n="KR4d0232_WYG_011-4b"/>
以君視之不既賢矣乎君晚節浮湛里閭吐納自養暇<lb/>
則為人道夷夏土風物産濤波島溆魚龍雄竒之變衮<lb/>
衮可聽蚤歲徑贑吉境上天大雪失道夜投何人家棟<lb/>
宇閎麗如王侯第卧未安聞牖外嘈嘈語且泣雜五方<lb/>
之聲起窺之則數十女子羣處一室纍然若囚繫旦私<lb/>
問於鄰鄰人吐舌曰君何從見耶主人翁歲歲剽掠子<lb/>
女鬻之逺郡累貲且鉅萬矣亟閉口勿語且并禍我君<lb/>
上謁請見徐以利害禍福曉譬之初愕不答久乃領解<lb/>
<pb n="KR4d0232_WYG_011-5a"/>
比復過其門有指以語君者曰是翁去歲遇異人遂盡<lb/>
舍故業所掠皆護致付其父母畏事自守一鄉以安歎<lb/>
咤不休不知乃君也君亦不自言而去以乾道九年十<lb/>
月九日終于家年五十五淳熈元年六月庚申葬于金<lb/>
華縣赤松鄉糝嶺娶董氏生三子長垓承信郎次蚤夭<lb/>
次未名六女長適進士董濵老次適右迪功郎閻燾以<lb/>
嫠歸餘未行垓嘗從予游於君之葬以銘來請銘曰<lb/>
朔氛漲天兮邑屋墟海濤沃日兮萬貨區巫陽下招兮<lb/>
<pb n="KR4d0232_WYG_011-5b"/>
歸其居出入阡陌兮僮騎都歲時伏臘兮道往初北幕<lb/>
南飄兮來坐隅噫後之人兮思拮据蚤夜敬戒兮持門<lb/>
閭<lb/>
　　　金華汪仲儀母王氏墓誌銘<lb/>
譜學昏議不相為謀而相為用昔者氏族之學嘗行矣<lb/>
南有王謝北有崔盧品第甲乙聘娶一失其班則俗以<lb/>
為大耻放乎末流乃或挾以相市於是氏族反為昏姻<lb/>
病及其既衰則又混為一區由卑援髙者厥咎僣厥罰<lb/>
<pb n="KR4d0232_WYG_011-6a"/>
常辱厥妖婦乗夫由髙耦卑者厥咎貪厥罰常驕厥妖<lb/>
夫虐婦眡鄉者之患未知其孰先後也以吾觀於州閭<lb/>
之嫁娶不外慕不逺求族望既稱情義亦通宜其家而<lb/>
蕃其後者常必由之尚氏族者誠若是亦何負於世乎<lb/>
言金華之門閥者汪與王為顯姓夫人受氏於王出適<lb/>
於汪汪王之睦有自來矣蓋予所謂族望稱而情義通<lb/>
者也自初盥饋訖于終勤儉自律未嘗袨服冶容内外<lb/>
親以窶謁者隨多寡及之曰彼以親親之道來空行空<lb/>
<pb n="KR4d0232_WYG_011-6b"/>
反吾恧焉聊以致吾心耳其誨諸子則曰汝曹第專意<lb/>
經史毋以貨販爾志婢妾童奴拊循一以和厚條理家<lb/>
事方有緒而夫人則死矣壽甫五十一實乾道九年十<lb/>
二月癸未葬以淳熈元年八月甲申其鄉恵日其原九<lb/>
里曾祖本贈宣教郎祖登承議郎累贈特進考師古夫<lb/>
曰浩子曰仲儀仲儼仲侃仲偁仲僖女六長以疾在室<lb/>
次適曹著次適曹莊次適時伯茂餘未行時氏婦後夫<lb/>
人七月亦卒孫男四女二仲儀嘗從予游先葬請識乃<lb/>
<pb n="KR4d0232_WYG_011-7a"/>
銘之曰<lb/>
鈞其匹燕其宗相其原安其宫<lb/>
　　　喬德瞻墓誌銘<lb/>
吾友喬拱德瞻質甚茂貌甚和志鄉甚正從前輩游深<lb/>
繹黙味蓋非易其言者其事親油油然若不足也其奉<lb/>
兄惓惓然左右之欲不違也其處宗族鄉黨惕惕然恐<lb/>
恩意之或不孚也其講習將求盡乎此其踐行亦既深<lb/>
知其難矣方用力於是也乾道九年十一月一日以疾<lb/>
<pb n="KR4d0232_WYG_011-7b"/>
卒年二十有九妻樓氏後百二十日亦卒以淳熈元年<lb/>
十月五日葬于東陽之西山崗裏原曾祖應祖瓘考松<lb/>
母杜氏二子豫臨銘曰<lb/>
莫之為而為者其天乎苖而不秀者有矣夫嗚呼<lb/>
　　　淳安盧君墓誌銘<lb/>
新定之有淳安壯縣也淳安之有盧氏聞家也君諱大<lb/>
經字子權於諸盧為尊老年七十有八以乾道九年九<lb/>
月十三日終于家明年改元淳熈十一月二十三日葬<lb/>
<pb n="KR4d0232_WYG_011-8a"/>
于縣之翰林村始予為新定校官君之季子實綴弟子<lb/>
貟後其叔介季以見既因弟而見其兄叔季游居數年<lb/>
益習其家庭之訓復因子以得其父及是以銘來謁乃<lb/>
論其可載者著之蓋君少入郡庠三舍法未罷當升名<lb/>
大司成吏方析錙銖於貢法疑典教者導君自理君曰<lb/>
以訴得貢吾耻之且友人劉南武第居次不若以就南<lb/>
武遂不自言久之數詘於有司盡棄科試業歸輯其家<lb/>
疆畎垣屋塒圈陂澮無細大皆釐飭遇其暇時繙史賦<lb/>
<pb n="KR4d0232_WYG_011-8b"/>
詩以自適聚族雖衆閫内外不鍵而嚴交際意所不合<lb/>
憤憤色上面至所傾鄉則掀髯談噱連日夜不休其質<lb/>
易大氐若此晚歲召諸子立堂下命之曰汝震汝雱毋<lb/>
逺遊以紓吾勞汝琰汝琯毋懷安以成吾志既授以職<lb/>
㗳然宴坐絶口不掛外事從容自頥竟于耄耋庶㡬善<lb/>
佚其老者曾祖文照祖慶孫父哲母宋氏娶亦宋也四<lb/>
子五女監應山稅楊九思進士徐孝祥迪功郎段子亨<lb/>
進士方伷張百之其壻也五孫長曰樞餘皆幼銘曰<lb/>
<pb n="KR4d0232_WYG_011-9a"/>
間之燕之麋壽綏之基之堂之既右翼之有鬛者丘于<lb/>
彼中林納詩其藏匪今斯今<lb/>
　　　義烏陳錫母朱氏墓誌銘<lb/>
烏傷陳生踵門言曰錫也執經坐下生養死葬之節槩<lb/>
嘗有聞今也不幸母之䘮功衰既御矣大懼不克終大<lb/>
事為師友羞我家君卜稽於陳氏之祖考粤甲午十一<lb/>
月壬寅食百用既戒獨幽堂之銘有其石而闕其辭敢<lb/>
稽顙以請予進之席問其世曰系朱氏曾祖績祖存考<lb/>
<pb n="KR4d0232_WYG_011-9b"/>
逢生十有九年歸于家君名則登也問其後曰男五肇<lb/>
將仕郎仲仁進武校尉集將仕郎次乃錫又次鎰女二<lb/>
長適詹允恭次適葉松孫男六若古若麟若虚若川若<lb/>
訥餘未名女五長適朱大明次適楊烈餘尚幼問其行<lb/>
曰母氏資勤儉佐家君理内事自始饋至髮有二色猶<lb/>
不怠於訓子尤篤婣婭隣里大抵不失其驩心問其壽<lb/>
曰六十有四其沒實乾道八年九月十八日問其葬曰<lb/>
金華縣之龍盤原於是次第其語而繫以銘曰<lb/>
<pb n="KR4d0232_WYG_011-10a"/>
疇旉而綿兮曷晻而泉兮維以章其阡兮<lb/>
　　　分水王君墓誌銘<lb/>
君諱日就字成德姓王氏新定分水人也君少以俠氣<lb/>
蓋里中嘗夜獵從騎四出即獸無在者有畜犬嗚嗚銜<lb/>
衣箠之不卻且導且前公獨怪之亟隨以歸明日覆視<lb/>
其處左右虎跡縱横乃歎曰犬人畜也猶知愛其主吾<lb/>
奉父母遺體不自愛可乎於是解<hi>闕</hi>斷<hi>闕</hi>盡謝獵徒閉<lb/>
戸紬架上書閱之領略其大指不為<hi>闕</hi>繞章句學讀史<lb/>
<pb n="KR4d0232_WYG_011-10b"/>
至三國二晉豪傑輙擊節不能自已遇其意適或為人<lb/>
誦之音節清厲聽者咸竦中年失明傳家政於其子堅<lb/>
坐晦黙餘二十載時從方士語以自虞若其吐納屈伸<lb/>
之術蓋薄之不深信也嘗病鄉鄰貧者死無所藏表隙<lb/>
地畀之今五十餘冢矣將沒命子孫以薄葬正衣冠泊<lb/>
然而終享年六十有六實淳熈元年八月二十二日以<lb/>
其年十二月八日葬于縣之栁栢鄉金堂源曾祖思應<lb/>
祖僎考綝娶方氏前公卒二子琪太學生偊鄉貢進士<lb/>
<pb n="KR4d0232_WYG_011-11a"/>
十孫男六長中孚次中實餘未名女四曾孫男女三皆<lb/>
幼分水之王中興以來淳則清範仍世不隕遂為東南<lb/>
望族君雖不試以其概見一二推之殆非浮沉閭巷者<lb/>
予不及識君而中孚中實皆從予遊退抑惇飭衆皆目<lb/>
之意其必有所自予是以知君之教信行於其家也銘<lb/>
曰<lb/>
是何人斯一榻欲氷孰知其初長雄五陵支牀之龜摩<lb/>
雲之鶚二蟲得失誰厚誰薄<lb/>
<pb n="KR4d0232_WYG_011-11b"/>
　　　金華汪君將仕墓誌銘<lb/>
役重事也於朝廷為大議於郡邑為大政於編民為大<lb/>
命求諸故府弛張廢置之變悉矣異時或以義役為請<lb/>
有司方持之而閭里稍相與約上不違縣官律令而下<lb/>
以全其族黨之歡其意美甚然合散作輟靡克堅定以<lb/>
予耳目所及言之久而不敗者獨金華西山為然是鄉<lb/>
也蓋有人焉其姓名字曰汪灌慶衍<hi>闕</hi>基創而紀綱之<lb/>
者也始君以役之病民聚大姓謀曰吾鄉之人非父兄<lb/>
<pb n="KR4d0232_WYG_011-12a"/>
則子弟顧閧於役隳恩弛義為耆老羞職是嚚競者追<lb/>
胥科繇之憚耳率為里正一歲長短相覆亡慮費三十<lb/>
萬吾儕盍自實其貲為三等定著役之差次於籍衆裒<lb/>
金以畀當役者役之先後視其籍金之多寡視其等他<lb/>
日戸有升降則告於衆而進退之焉名雖役而實仰給<lb/>
於衆尚何憚衆雜然稱善即日立要束無違者既又以<lb/>
裒金之煩也則衆割田百畆庾之約成登其書於縣而<lb/>
各藏其副於家歲三月鄉衆咸㑹擊豕釃酒舊里正以<lb/>
<pb n="KR4d0232_WYG_011-12b"/>
田授新里正成禮而退自紹興己巳迄于今㡬三十年<lb/>
西山役訟不至於公門徃歲郡守呉公芾嘉君之為號<lb/>
其鄉曰循理里曰信義以風其餘於是君之名與鄉皆<lb/>
顯君資廉直急人之難不避風雨鄉有大事如經界如<lb/>
隅官令長皆倚君以辦歲惡飢民羣剽為政者請君畫<lb/>
且調兵君曰此直丐升斗以紓死片紙可致聞兵出則<lb/>
窮而搏矣乃遣廵檢與君俱君止廵檢於家獨以數十<lb/>
輩持符逮之至暮皆集已而吏覬賞將悉論以死君伏<lb/>
<pb n="KR4d0232_WYG_011-13a"/>
太守廷曰是曹束手隨檄未嘗扞格今棄信而就功後<lb/>
復無㓙歲乎且灌實召之守感悟亟解散其獄黥者財<lb/>
二人君義著於鄉大抵若此其舉義役所以倡之而和<lb/>
諭之而孚待之而堅且久也君少以貲補將仕郎卒以<lb/>
乾道九年十一月十六日壽六十有七葬以淳熈元年<lb/>
十二月十九日兆於其鄉之烏石屏山曾祖文岳祖濬<lb/>
考宗逹娶郭氏男五大任大亨大度大明大聲女五長<lb/>
適迪功郎江州德化縣尉徐庭玉次適項嶔而卒次適<lb/>
<pb n="KR4d0232_WYG_011-13b"/>
曹結次適時之望次適孟龜年大度大明久從予游先<lb/>
窆謁銘銘曰<lb/>
循理之鄉信義之里惟名之今其自君始亦既始之曷<lb/>
又終之瞻彼墓門毋或替之<lb/>
　　　通判沅州劉公墓誌銘<lb/>
淳熈二年秋七月甲辰朝奉郎通判沅州軍州事賜緋<lb/>
魚袋劉公及其夫人趙氏合葬于婺州武義太平鄉之<lb/>
清溪原其孤剛中先期請曰吾父吾母携持小子至於<lb/>
<pb n="KR4d0232_WYG_011-14a"/>
湖水之地沅水之旁而大棄之纍然孤身東望故鄉數<lb/>
十里乃負乃載乃陟乃降更一寒暑而匶克逹于家躬<lb/>
臿肩畚袚除榛翳乃規乃墾乃塗乃甃又一寒暑而葬<lb/>
克安于兆惟是識竁之銘茍有辭以質諸幽剛中死且<lb/>
不朽予游公父子間舊矣其何可辭公諱邦光字國華<lb/>
曾祖政祖仲申將作監主簿考繪贈通議大夫妣何氏<lb/>
累贈太碩人公少嘗舉進士一上不第妻父廣陵侯任<lb/>
以官主邵武之光澤簿土俗多盜枹鼔鳴尉巡檢悉所<lb/>
<pb n="KR4d0232_WYG_011-14b"/>
部奔命邑虚無備姦俠睥睨公與令議籍材勇蠲其徭<lb/>
役縣兵或盡出俾之扞防居者始得奠枕徙處之遂昌<lb/>
令始視事閱楊氏訟母子兄弟更忿䦧更數政不能决<lb/>
公親以酒酌其母喻以天性之愛皆感悟數年之訟一<lb/>
朝而平用薦者改秩知湖州長興縣歲惡發圭田之粟<lb/>
為民先趙夫人亦脫簮珥為粥以食餓者邑人紀之終<lb/>
事沅州安静不擾殁而有餘思焉其卒實乾道九年十<lb/>
月二日趙夫人蓋懷王宗暄之曾孫濟國公仲訦之孫<lb/>
<pb n="KR4d0232_WYG_011-15a"/>
而廣陵侯士礝之女也雖出公族能自屈卑服婦事婣<lb/>
婭無違言母文安郡章夫人嫠居旁郡夫人奏芳鮮問<lb/>
寒燠凡可娯其老者無不用其極以郊恩封孺人前公<lb/>
一歲正月十二日卒一男剛中一女適奉議郎新通判<lb/>
無為軍梁梲孫男一女四銘曰<lb/>
劉為温人其徙則婺八世其昌迎天之祜駢青聮紫覃<lb/>
延厥宗公居其間别駕治中沅江之祖民夷罷市清溪<lb/>
之㑹里人是記維禰相望儷實同藏於窆有石款詩在<lb/>
<pb n="KR4d0232_WYG_011-15b"/>
旁<lb/>
　　　金華曹君墓誌銘<lb/>
君諱曄字彦華姓曹氏東陽金華人也其先避五季之<lb/>
亂自桐廬徙焉曾祖伯夔祖君寳考熈皆不仕君少愿<lb/>
慤居閭里畏事自守與人交曲有恩意不忍岸獄之苦<lb/>
夏置湯沐冬市薪炭輸之歲以為常卒以淳熈二年三<lb/>
月八日享年六十有八是歲九月二十八日葬于婺女<lb/>
鄉盤龍嶺之原其配施氏袝焉三子曰起宗曰紹宗曰<lb/>
<pb n="KR4d0232_WYG_011-16a"/>
世昌一女孫男女凡四皆幼君篤意教子起宗世昌皆<lb/>
從予游將葬拜哭請銘銘曰<lb/>
出入里門順而祗兮納子於庠儼履綦兮令龜獻兆告<lb/>
厥時兮我作斯銘燕其歸兮<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_011-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊集卷十一<lb/>
</p>
<p>
</p>
  </div>
</body>
</text>
</TEI>
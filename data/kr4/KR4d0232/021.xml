<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊别集卷六</head>
    <p>
<pb n="KR4d0232_WYG_021-1a"/>
欽定四庫全書<lb/>
　東萊别集卷六　　　　　宋　吕祖謙　撰<lb/>
　　家範六<lb/>
　　　官箴<lb/>
覔舉<lb/>
求權要書保庇<lb/>
投獻上官文書<lb/>
法外受俸<lb/>
<pb n="KR4d0232_WYG_021-1b"/>
多量俸米<lb/>
通家往還<lb/>
置造什物<lb/>
陪備雇人當直<lb/>
容尼媪之類入家<lb/>
非長官輙受狀自斷人<lb/>
與監當廵檢坐不依官序<lb/>
不依實數請般家送還錢<lb/>
<pb n="KR4d0232_WYG_021-2a"/>
非旬休赴妓樂酒㑹<lb/>
託外邑官買物<lb/>
刑責過數<lb/>
以私事差人出界<lb/>
不經由縣道輙送人寄禁<lb/>
接伎術人及薦導往它處<lb/>
薦人於管下賣物<hi>茶墨筆之類</hi>
上司委追人斷人及㸃檢倉庫不先與長官啇量<lb/>
<pb n="KR4d0232_WYG_021-2b"/>
親知雇船脚用官錢或令吏人陪備<hi>湏令自出錢銀催促令速足矣</hi>
遇事不可從不當時明説誤人指擬以致生怨<lb/>
不尊縣道<lb/>
　謂尋常丞簿尉視長官為等軰差定騐之類往往多<lb/>
　玩習慢易殊不知此事乃國事非長官事<lb/>
買非日用物<lb/>
　日用謂逐日飲食及合用衣服其他如出産収藏以<lb/>
　待它日之用及為相識置買之類皆當深戒<lb/>
<pb n="KR4d0232_WYG_021-3a"/>
受所部送饋及赴㑹<lb/>
　謂部民或進納人如士大夫送饋果食之類則受仍<lb/>
　當㕔對衆開合子㕔子置簿抄上隨即答之餘物不<lb/>
　可受<lb/>
凡治事有渉權貴湏平心㸔理之所在若其有理固不<lb/>
　可避嫌故使之無理<hi>直湏平心㸔若有一毫畏禍自恕之心則五分有理便㸔作十</hi>
　<hi>分有理</hi>若其無理亦不可畏禍曲使之有理政使見得<lb/>
　無理只湏作尋常公事㸔斷過後不湏拈出説尋常<lb/>
<pb n="KR4d0232_WYG_021-3b"/>
　犯權貴取禍者多是張大其事邀不畏彊禦之名所<lb/>
　以彼不能平若處得平稳妥帖彼雖不樂視前則有<lb/>
　間矣然所以不欲拈出者夲非以避禍盖此乃職分<lb/>
　之常若特地㸔做一件事則發處已自不是矣<hi>已上因門</hi>
　<hi>人戴衍初仕請教書此遺之後以義未備復附益之如后</hi>
　　　　滎陽公家塾廣記<lb/>
文靖公尹京時梁丞相適為掾屬公語諸子曰梁君異<lb/>
日必為輔相問何以知之曰府掾皆京官他人方拜於<lb/>
<pb n="KR4d0232_WYG_021-4a"/>
庭下皆有自耻之色獨適容貎自若是以知之尚書公<lb/>
為閩領監司自北地市建荈以往其清謹皆類此故所<lb/>
至未嘗擾人其自毗陵郡歸門人宋道隆獻詩曰一芥<lb/>
絶無淮甸物滿船唯載惠山泉<lb/>
正獻公每事持重近厚然去就之際極于介潔其在朝<lb/>
廷小不合便脱然無留意故歴事四朝無一年不自列<lb/>
求去<lb/>
　　　　舍人官箴<lb/>
<pb n="KR4d0232_WYG_021-4b"/>
當官之法唯有三事曰清曰慎曰勤知此三者則知所<lb/>
以持身矣然世之仕者臨財當事不能自克常自以為<lb/>
不必敗持不必敗之意則無不為矣然事常至於敗而<lb/>
不能自已故設心處事戒之在初不可不察借使役用<lb/>
權智百端補治幸而得免所損已多不若初不為之為<lb/>
愈也司馬子微坐忘論云與其巧持於末孰若拙戒於<lb/>
初此天下之要言當官處事之大法用力寡而見功多<lb/>
無如此言者人能思之豈復有悔吝邪<lb/>
<pb n="KR4d0232_WYG_021-5a"/>
事君如事親事官長如事兄與同僚如家人待羣吏如<lb/>
奴僕愛百姓如妻子處官事如家事然後為能盡吾之<lb/>
心如有毫末不至皆吾心有所不盡也故事親孝故忠<lb/>
可移於君事兄弟故順可移於長居家治故事可移於<lb/>
官豈有二理哉<lb/>
當官處事常思有以及人如科率之行既不能免便就<lb/>
其間求所以使民省力不使重為民患其益多矣予嘗<lb/>
為泰州獄掾顔岐夷仲以書勸予治獄次第每一事寫<lb/>
<pb n="KR4d0232_WYG_021-5b"/>
一幅相戒如夏月取罪人早間在西廊晚間在東廊以<lb/>
避日色之類又如獄中遣人勾追之類必使之畢此事<lb/>
不可更别遣人恐其受賂已足不肯畢事也又如監司<lb/>
郡守嚴刻過當者湏平心定氣與之委曲詳盡使之相<lb/>
從而後已如未肯從再當如此詳之其不聽者少矣<lb/>
當官之法直道為先其有未可一向直前或直前反敗<lb/>
大事者湏用馮宣徽所稱惠穆稱停之説此非特小官<lb/>
然也為天下國家當知之<lb/>
<pb n="KR4d0232_WYG_021-6a"/>
黄兊剛中嘗為予言頃為縣尉每遇驗尸雖盛暑亦必<lb/>
先飲少酒捉鼻親視人命至重不可避少臭穢使人横<lb/>
死無所申訴也<lb/>
范侍郎<hi>育</hi>作庫務官随行箱籠只置㕔事上以防疑謗<lb/>
凡若此類皆守官所宜詳知也<lb/>
當官者難事勿辭而深避嫌疑以至誠遇人而深避文<lb/>
法如此則可免<lb/>
前輩嘗言小人之性専務苟且明日有事今日得休且<lb/>
<pb n="KR4d0232_WYG_021-6b"/>
休當官者不可徇其私意忽而不治諺有之曰勞心不<lb/>
如勞力此實要言也<lb/>
當官既自亷潔又湏闗防小人如文字歴引之類皆湏<lb/>
明白以防中傷不可不至謹不可不詳知也<lb/>
徐丞相擇之嘗言前軰盡心職事仁廟朝有為京西轉<lb/>
運使者一日問監窑官日所燒柴凡㡬竈曰十八九竈<lb/>
曰吾所見者十一竈何也窑官愕然盖轉運使者晨起<lb/>
望窑中所出烟凡㡬道知之其盡心如此<lb/>
<pb n="KR4d0232_WYG_021-7a"/>
前輩嘗言吏人不怕嚴只怕讀葢當官者詳讀公案則<lb/>
情偽自見不待嚴明也<lb/>
當官者凡異色人皆不宜與之相接巫祝尼媪之類尤<lb/>
宜踈絶要以清心省事為夲<lb/>
後生少年乍到官守多為猾吏所餌不自省察所得毫<lb/>
末而一任之間不復敢舉動大抵作官嗜利所得甚少<lb/>
而吏人所盜不貲矣以此被重譴良可惜也<lb/>
當官者先以暴怒為戒事有不可當詳處之必無不中<lb/>
<pb n="KR4d0232_WYG_021-7b"/>
若先暴怒只能自害豈能害人前輩嘗言凡事只怕待<lb/>
待者詳處之謂也葢詳處之則思慮自出人不能中傷<lb/>
也嘗見前輩作州縣或獄官每一公事難決者必沉思<lb/>
静慮累日忽然若有得者則是非判矣是道也唯不苟<lb/>
者能之<lb/>
處事者不以聰明為先而以盡心為急不以集事為急<lb/>
而以方便為上<lb/>
同僚之契交承之分有兄弟之義至其子孫亦世講之<lb/>
<pb n="KR4d0232_WYG_021-8a"/>
前輩專以此為務今人知之者葢少矣又如舊舉將及<lb/>
嘗為舊任按察官者後已官雖在上前輩皆辭避坐<lb/>
下坐風俗如此安得不厚乎<lb/>
叔曽祖尚書當官至為亷潔嘗市縑帛欲製造衣服召<lb/>
當行者取縑帛使縫匠就坐裁取之并還所直錢與所<lb/>
剩帛就坐中還之滎陽公為單州凡每月所用雜物悉<lb/>
書之庫門買民間未嘗過此數民皆悦服<lb/>
當官取庸錢般家錢之類多為之程而過受其直所得<lb/>
<pb n="KR4d0232_WYG_021-8b"/>
至微而所䘮多矣亦殊不知此數亦吾分外物也畏避<lb/>
文法固是常情然世人自私者率以文法難事委之於<lb/>
人殊不知人之自私亦猶己之自私也以此處事其能<lb/>
有濟乎<lb/>
唐充之廣<hi>仁</hi>賢者也深為陳鄒二公所知大觀政和間<lb/>
守官蘓州朱氏方盛充之數譏刺之朱氏深以為怨傅<lb/>
致之罪劉噐之以為充之為善欲人之見知故不免自<lb/>
異以致禍患非明哲保身之謂<lb/>
<pb n="KR4d0232_WYG_021-9a"/>
當官大要直不犯禍和不害義在人精詳斟酌之爾然<lb/>
求合於道理本非私心専為己也<lb/>
當官處事但務着實如塗摖文書追改日月重易押字<lb/>
萬一敗露得罪反重亦非所以養誠心事君不欺之道<lb/>
也百種姦偽不如一實反覆變詐不如慎始防人疑衆<lb/>
不如自慎智數周宻不如省事不易之道<lb/>
事有當死不死其詬有甚於死者後亦未必免死當去<lb/>
不去其禍有甚於去者後亦未必得安世人至此多惑<lb/>
<pb n="KR4d0232_WYG_021-9b"/>
亂失常皆不知義命輕重之分也此理非平居熟講臨<lb/>
事必不能自立不可不預思古之欲委質事人其父兄<lb/>
日夜先以此教之矣中材以下豈臨事一朝一夕所能<lb/>
至哉教之有素其心安焉所謂有所養也<lb/>
忍之一字衆妙之門當官處事尤是先務若能清慎勤<lb/>
之外更行一忍何事不辦書曰必有忍其乃有濟此處<lb/>
事之夲也諺有之曰忍事敵災星少陵詩云忍過事堪<lb/>
喜此皆切於事理為世大法非空言也王泝公嘗説喫<lb/>
<pb n="KR4d0232_WYG_021-10a"/>
得三斗釅醋方做得宰相葢言忍受得事也<lb/>
劉噐之建中崇寧初知潞州部使者觀望治郡中事無<lb/>
巨細皆詳考然竟不得毫髪過雖過往驛劵亦無違法<lb/>
予者部使者亦歎伏之後居南京有府尹取兵官白直<lb/>
厯㸃磨他寓居無有不借禁軍者獨噐之未嘗借一人<lb/>
其亷謹如此<lb/>
　　　　擇善<hi>太史舊所編書名曰擇善此下皆擇善中所取也</hi>
晉及齊戰于鞌齊師敗續晉師歸范文子後入武子曰<lb/>
<pb n="KR4d0232_WYG_021-10b"/>
無為吾望爾也乎對曰師有功國人喜以逆之先入必<lb/>
屬耳目焉是代師受名也故不敢武子曰吾知免矣<hi>成公</hi>
<hi>二年</hi>
　　　　右春秋左氏傳<lb/>
樂毅獻書報燕王曰古之君子交絶不出惡聲聞忠臣<lb/>
之去也不潔其名臣雖不佞數奉教於君子矣<hi>燕二</hi>
　　　　右戰國策<lb/>
知伯率韓魏攻趙㐮子保晉陽三國灌其城城不浸者<lb/>
<pb n="KR4d0232_WYG_021-11a"/>
三版羣臣皆有外心唯髙共不敢失禮㐮子私於韓魏<lb/>
合謀反滅知氏於是㐮子行賞髙共為先張孟同曰晉<lb/>
陽之難唯共無功㐮子曰方晉陽急羣臣皆懈唯共不<lb/>
敢失人臣禮是以先之<hi>趙世家</hi>
自齊王毁廢孟嘗君諸客皆去後召而復之馮驩迎之<lb/>
孟嘗君太息曰客亦有面目見文乎馮驩曰夫物有必<lb/>
至事有固然君知之乎孟嘗君曰愚不知所謂也曰生<lb/>
者必有死物之必至也富貴多士貧賤寡友事之固然<lb/>
<pb n="KR4d0232_WYG_021-11b"/>
也君獨不見夫朝趨市者乎明旦側肩争門而入日莫<lb/>
之後過市朝者掉臂而不顧非好朝而惡莫所期物亡<lb/>
其中今君失位賔客皆去不足以怨士而徒絶賔客之<lb/>
路孟嘗君曰敬從命<hi>孟嘗傳</hi>
田叔為魯相初到民自言相訟王取其財物者百餘人<lb/>
田叔怒之曰王非若主邪何敢自言若主魯王聞之大<lb/>
慙發中府錢使相償之相曰王自奪之使相償之是王<lb/>
為惡而相為善也於是王乃盡償之<hi>田叔列傳</hi>
<pb n="KR4d0232_WYG_021-12a"/>
　　　　右史記<lb/>
初楚元王敬禮申公等穆生不耆酒元王每置酒常為<lb/>
穆生設醴及王戊即位常設後忘設焉穆生退曰可以<lb/>
逝矣醴酒不設王之意怠不去楚人將鉗我於市稱疾<lb/>
卧申公白生强起之曰獨不念先王之徳歟今王一旦<lb/>
失小禮何足至此穆生曰易稱知幾其神乎幾者動之<lb/>
微吉凶之先見者也君子見㡬而作不俟終日先王之<lb/>
所以禮吾三人者為道之存故也今而忽之是忘道也<lb/>
<pb n="KR4d0232_WYG_021-12b"/>
忘道之人胡可與乆處豈為區區之禮哉遂謝病去申<lb/>
公白生獨留王戊稍淫暴與呉通謀二人諫不聴胥靡<lb/>
之衣之赭衣使杵臼碓舂於市<hi>楚元王傳第六</hi>
桑𢎞羊子遷亡過父故吏侯史呉後遷捕得㑹赦侯史<lb/>
呉自出繫獄廷尉王平與少府徐仁雜治皆以桑遷坐<lb/>
父謀反而侯史呉藏之非匿反者乃匿為隨者也即以<lb/>
赦令除呉罪後侍御史治實以桑遷通經術知父反不<lb/>
諫與反者身無異呉不得赦劾廷尉少府縱反者少府<lb/>
<pb n="KR4d0232_WYG_021-13a"/>
徐仁即丞相車千秋婿也千秋即召中二千石博士㑹<lb/>
公車門議問吳法議者知大將軍指皆執呉為不道明日<lb/>
千秋封上衆議霍光以千秋擅召中二千石外内異言<lb/>
遂下廷尉平少府仁獄朝廷皆恐丞相坐之杜延年乃<lb/>
奏記光以為吏縱罪人有常法今更詆呉為不道恐於<lb/>
法深又丞相素無所守持而為好言於下盡其素行也<lb/>
至擅召二千石甚無狀延年愚以為丞相乆故及先帝<lb/>
用事非有大故不可棄也間者頗言獄深吏為峻詆今<lb/>
<pb n="KR4d0232_WYG_021-13b"/>
丞相所議又獄事也如是以及丞相恐不合衆心羣下<lb/>
讙譁流言四布延年竊重將軍失此名於天下也光以<lb/>
廷尉少府弄法輕重論棄市而不以及丞相終與相竟<lb/>
延年論議持平合和朝廷皆此類也<hi>傳三十</hi>
趙充國擊先零䍐羌豪靡忘使人言願還故地充國以<lb/>
聞靡忘來自歸充國賜飲食遣還諭種人䕶軍以下皆<lb/>
争之曰此反虜不可擅遣充國曰諸君但欲便文自營<lb/>
非為國家忠計也語未卒璽書報令靡忘以贖論後䍐<lb/>
<pb n="KR4d0232_WYG_021-14a"/>
竟不煩兵而下<hi>傳三十九</hi>
充國振旅而還所善浩星賜迎說充國曰衆人皆以强<lb/>
弩破羌出擊多斬獲虜以破壊有識者以為虜勢窮困<lb/>
兵雖不出必自服矣將軍即見宜歸功於二將軍出擊<lb/>
非愚臣所及如此將軍計未失也充國曰吾年老矣爵<lb/>
禄已極豈嫌伐一時事以欺明主哉兵勢國之大事當<lb/>
為後法老臣不以餘命一為陛下明言兵之利害卒死<lb/>
誰當復言之者卒以其意對上<lb/>
<pb n="KR4d0232_WYG_021-14b"/>
薛宣為左馮翊日至休吏賊曹掾張扶獨不肯休坐曹<lb/>
治事宣出教曰盖禮貴用和人道尚通日至吏以令休<lb/>
所繇来乆曹雖有公職事家亦望私恩意掾宜從衆歸<lb/>
對妻子設酒肴請鄰里一笑相樂斯亦可矣扶慙愧官<lb/>
屬善之<hi>傳五十三</hi>
何武遷揚州刺史九江太守戴聖行治多不法武亷得<lb/>
其罪聖懼自免後為博士毁武於朝廷武聞之終不揚<lb/>
其惡而聖子賔客為羣盜得繫廬江武平心決之卒得<lb/>
<pb n="KR4d0232_WYG_021-15a"/>
不死自是後聖慙服每奏事至京師聖未嘗不造門謝<lb/>
恩<hi>五十六</hi>
霍光沉静詳審每出入下殿門進止有常處郎僕射竊<lb/>
識視之不失尺寸<hi>三十八</hi>
趙廣漢為京兆尹富人蘓回為郎二人刼之有頃廣漢<lb/>
將吏到家自立廷下使長安丞龔奢扣堂戸曉賊曰京<lb/>
兆尹趙君謝兩卿無得殺質此宿衛臣也釋質束手得<lb/>
善相遇幸逢赦令或時解脱二人驚愕又素聞廣漢名<lb/>
<pb n="KR4d0232_WYG_021-15b"/>
即開門出下堂叩頭廣漢跪謝曰幸全活郎甚厚送獄<lb/>
勑吏謹遇給酒肉至冬當出死豫為調棺給歛葬具告<lb/>
語之皆曰死無所恨<hi>四十六</hi>
薛宣為左馮翊髙陽令楊湛貪猾宣手自牒書條其姦<lb/>
贓封與湛曰吏民條言君如諜或議以為疑於主守盗又<lb/>
念十金法重不忍相暴章故宻以書相曉欲君自圖進<lb/>
退可復伸眉於後即無其事復封還記得為君分明之<lb/>
湛自知罪贓皆應記而宣辭語温潤無傷害意湛即時<lb/>
<pb n="KR4d0232_WYG_021-16a"/>
解印綬付吏為記謝宣終無怨言宣得吏民罪名輙召<lb/>
其縣長吏使自行罰曉曰府所以不自發舉者不欲代<lb/>
縣治奪賢令長名也長吏莫不喜懼免冠謝<hi>五十三</hi>
王莽免就國南陽太守以莽貴重選門下掾宛孔休守<lb/>
新都相休謁見莽莽盡禮自納休亦聞其名與相答後<lb/>
莽疾休候之莽縁恩意進其玉具寳劔欲以為好休不<lb/>
肯受莽曰誠見君面有瘢聞羙玉滅瘢欲獻其瑑爾即<lb/>
解其瑑休復辭讓莽曰君嫌其賈也遂椎碎之自裹以<lb/>
<pb n="KR4d0232_WYG_021-16b"/>
進休休乃受及莽徴去欲見休休稱疾不見後莽秉權<lb/>
休去官歸家及莽篡位遣使齎𤣥纁束帛請為國師遂<lb/>
嘔血託病杜門自絶<hi>六十九</hi>
　　　　右前漢史<lb/>
卓茂性寛仁恭愛鄉黨故舊雖行能不與茂同者皆愛<lb/>
慕欣欣焉初辟丞相府史嘗出行有人認其馬茂問曰<lb/>
子亡馬幾何時對曰月餘日矣茂有馬數年心知其謬<lb/>
黙解與之挽車而去顧曰若非公馬幸至丞相府歸我<lb/>
<pb n="KR4d0232_WYG_021-17a"/>
他日馬主别得亡者乃詣府送馬叩頭謝之後遷密令<lb/>
勞心諄諄視人如子舉善而教口無惡言吏人親愛而<lb/>
不忍欺之人嘗有言部亭長受其米肉遺者茂辟左右<lb/>
問之曰亭長為從汝求乎為汝有事囑之而受乎將平<lb/>
居自以恩意遺之乎人曰往遺之爾茂曰遺之而受何<lb/>
故言也人曰竊聞賢明之君使人不畏吏吏不取人今<lb/>
我畏吏是以遺之吏既卒受故來言爾茂曰汝為敝人<lb/>
矣凡人所以貴於禽獸者以有仁恩知相敬事也今鄰<lb/>
<pb n="KR4d0232_WYG_021-17b"/>
里長老尚致饋遺此乃人道所以相親况吏與民乎吏<lb/>
顧不當乘威力强請求耳凡人之生羣居雜處故有經<lb/>
紀禮義以相交接汝獨不欲修之寧能髙飛逺走不在<lb/>
人間邪亭長素善吏嵗時遺之禮也人曰苟如此律何<lb/>
故禁之茂笑曰律設大法禮順人情今我以禮教汝汝<lb/>
必無怨惡以法治汝何所措其手足乎一門之内小者<lb/>
可論大者可殺也且歸念之於是人納其訓吏懐其恩<lb/>
初茂到縣有所廢置人笑之鄰城聞者皆嗤其不能河<lb/>
<pb n="KR4d0232_WYG_021-18a"/>
南郡為置守令茂不以為嫌理事自若數年教化大行<lb/>
道不拾遺<hi>十五</hi>
桓曄適㑹稽止故魯相鍾離意舍臨去之際屋中尺寸<lb/>
之物悉䟽付主人纎微不漏<hi>二十七</hi>
陳寔為太丘長司官行部吏慮有訟者白欲禁之寔曰<lb/>
訟以求直禁之理且何申其勿有所拘司官聞而歎息<lb/>
曰陳君所言若是豈有怨於人乎亦竟無訟者<hi>五十三</hi>
史弼為平原相時詔書下舉鈎黨郡國所奏多至數百<lb/>
<pb n="KR4d0232_WYG_021-18b"/>
唯弼獨無所上詔書前後切責州郡髠笞掾史從事坐<lb/>
傳舍責曰詔書疾惡黨人㫖意懇切青州六郡其五有<lb/>
黨近國甘陵亦考南北部平原何理而獨無弼曰先王<lb/>
疆理天下畫界分境水土異齊風俗不同它郡自有平<lb/>
原自無胡可相比若承望上司誣陷良善淫刑濫罰以<lb/>
逞非理則平原之人戸可為黨相有死而已所不能也<lb/>
從事大怒即收郡僚職送獄遂舉奏弼㑹黨禁中解弼<lb/>
以俸贖罪得免濟活者千餘人<hi>五十四</hi>
<pb n="KR4d0232_WYG_021-19a"/>
仇覽為蒲亭長有陳元者獨與母居而母詣覽告元不<lb/>
孝覽驚曰吾近日過舍廬落整頓耕耘以時此非惡人<lb/>
當是教化未及至爾母身投老奈何肆忿於一朝故致<lb/>
子以不義乎母聞感悟涕泣而去覽乃親到元家與其<lb/>
母子飲因為陳人倫孝行譬以禍福之言卒成孝子六<lb/>
<hi>十六</hi>
　　　　右後漢史<lb/>
魏太子為五官中郎將天下向慕賔客如雲而邴原獨<lb/>
<pb n="KR4d0232_WYG_021-19b"/>
守道持常自非公事不妄舉動太祖微使人從容問之<lb/>
原曰吾聞國危不事冢宰君老不奉世子此典制也<hi>傳十</hi>
<hi>一</hi>
萬表年二十為<hi>闕</hi>　騎侍郎時同僚諸郎共平尚書年<lb/>
少並厲鋒氣要名譽尚書事至或有不便故遺漏不視<lb/>
及傳書者去即入深文論駁惟表不然事來有不便者<lb/>
輙與尚書共論盡其意主者固執不得已然後共奏議<lb/>
<hi>十三</hi>
<pb n="KR4d0232_WYG_021-20a"/>
王觀為涿郡太守明帝詔使郡條為劇中平者主者欲<lb/>
言郡為中平觀曰此郡濵虜數有冦害云何不為劇邪<lb/>
主者曰若郡為外劇恐於明府有任子觀曰今郡在外<lb/>
劇則於役條當有降差豈可為太守之私而負一郡乎<lb/>
遂言為外劇送任子詣鄴時觀但有一子而又幼弱其<lb/>
公心如此<hi>二十四</hi>
呂壹罪發收繫廷尉顧雍往斷獄壹以囚見雍和顔色<lb/>
問其辭狀臨出又問壹曰君意得無欲有所道壹叩頭<lb/>
<pb n="KR4d0232_WYG_021-20b"/>
無言時尚書郎懐叙面詈辱壹雍責叙曰官有正法何<lb/>
至於此<hi>呉傳七</hi>
益州將襲肅舉軍來附周瑜表以肅軍益呂蒙蒙盛稱<lb/>
肅有膽用且慕化逺來於義宜益不宜奪也孫權善其<lb/>
言還肅兵成當宋定徐顧三將死子弟㓜弱權悉以其<lb/>
兵并蒙蒙固辭陳啟顧等皆勤勞國事子弟雖小不可<lb/>
廢也書三上權乃聽蒙又為擇師輔導之其操心率如<lb/>
此<hi>九</hi>
<pb n="KR4d0232_WYG_021-21a"/>
有薦凌統同郡盛暹於孫權者以為梗槩大節有過於<lb/>
統權曰且令如統足矣後召暹夜至時已卧聞之攝衣<lb/>
出門執其手以入其愛善不忌如此<hi>十</hi>
孫䇿從容與呂範棊範曰今將軍士衆日盛而綱紀猶<lb/>
有不整者範願暫領都督佐將軍部分之䇿曰子衡卿<lb/>
既上大夫加已有大衆立功於外豈宜復屈小職乎範<lb/>
曰不然今捨本土而託將軍者非為妻子也欲濟世務<lb/>
猶同舟渉海一事不牢即俱受其敗此亦範計非但將<lb/>
<pb n="KR4d0232_WYG_021-21b"/>
軍也䇿笑無以答範出便釋韝著褶袴執鞭詣閤下啓<lb/>
事自稱領都督䇿乃授傳委衆事由是軍中肅睦威禁<lb/>
大行<hi>十一</hi>
陸抗與諸葛恪換屯柴桑抗臨去皆更繕完城圍葺其<lb/>
墻屋居廬桑果不得妄敗恪入屯儼然若新而恪柴桑<lb/>
故屯頗有毁壊深以為慙<hi>十三</hi>
張翼為庲降都督耆率劉胄背叛翼舉兵討胄胄未破<lb/>
㑹被徴當還羣下以為宜馳騎即罪翼曰不然吾以蠻<lb/>
<pb n="KR4d0232_WYG_021-22a"/>
夷蠢動不稱職故還耳然代人未至吾方臨戰塲當運<lb/>
糧積榖為滅賊之資豈可以黜退之故而廢公家之務<lb/>
乎於是統攝不懈代到乃發馬忠因其成基以破殄胄<lb/>
丞相亮聞而善之<hi>傳十五</hi>
　　　　右三國史<lb/>
宋越譚金等謀反殷孝祖為前鋒都督中流矢死人謂<lb/>
沈攸之宜代孝祖為統時建安王休仁屯武檻總統衆<lb/>
軍聞孝祖死遣寧朔將軍江方興龍驤將軍劉靈遺各<lb/>
<pb n="KR4d0232_WYG_021-22b"/>
率三千人赴赭圻攸之以為孝祖既死賊有乘勝之心<lb/>
明日若不更攻則示之以弱方興名位相亞必不為已<lb/>
下軍政不一致敗之由乃帥諸軍主詣方興推重并慰<lb/>
勉之方興甚悦攸之既出諸軍主並尤之攸之曰卿忘<lb/>
亷藺冦賈事邪吾本以濟國活家豈計彼之升降明日<lb/>
進戰自寅訖午大破賊<hi>南史傳二十七</hi>
蕭修為衛尉卿初嗣王範為衛尉夜中行城常因風便<lb/>
鞭箠宿衛欲令帝知其勤及修在職夜必再廵而不欲<lb/>
<pb n="KR4d0232_WYG_021-23a"/>
人知或問其故曰夜中警逴實有其勞主上慈愛聞之<lb/>
容或賜止違詔則不可奉詔則廢事且胡質之清尚畏<lb/>
人知此職事之常何足自顯聞者歎服<hi>四十二</hi>
李孝伯人或有言事者孝伯見帝言其所長初不隱人<lb/>
姓名以為己善故衣冠之士服其雅正<hi>北史二十二</hi>
齊崔劼二子拱撝並為外任弟廓之從容謂劼曰拱幸<lb/>
得不凡何不在省府中清華之所而並出外藩劼曰立<lb/>
身以來耻以言自達今若進兒與身何異卒無所求聞<lb/>
<pb n="KR4d0232_WYG_021-23b"/>
者歎服<hi>四十四</hi>
晉公宇文䕶誅武帝召齊王憲入免冠謝帝謂曰汝親<lb/>
則同氣休戚共之事不相渉何煩致謝乃詔憲往䕶第<lb/>
收兵符及諸簿籍等尋以憲為大冢宰時帝既誅宰臣<lb/>
親覽朝政方欲齊之以刑爰及親親亦為刻薄憲既為<lb/>
䕶所任自天和後威勢漸隆欲有所陳多令憲奏其間<lb/>
或有可否憲慮主相嫌隙每曲而暢之帝亦悉其此心<lb/>
故得無患<hi>四十九</hi>
<pb n="KR4d0232_WYG_021-24a"/>
赫連達為夏州總管性亷儉邉鄙胡人或饋逹羊逹欲<lb/>
招異類報以繒帛主司請用官物逹曰羊入我厨物出<lb/>
公庫是欺上也命取私帛與之<hi>六十</hi>
路去病齊武平四年為成安縣令都下有鄴臨漳成安<lb/>
三縣輦轂之下舊號難為重以政亂時艱綱紀不立近<lb/>
臣内戚請屬百端去病消息事宜以理抗荅勢要之徒<lb/>
雖厮養小人莫不憚其風格亦不至嫌恨<lb/>
崔暹好薦人士言邢邵宜親重言論之際邵遂毁暹文<lb/>
<pb n="KR4d0232_WYG_021-24b"/>
襄謂暹曰卿説子才長子才専言卿短此癡人也暹曰<lb/>
子才言暹短暹言子才長皆是實事不為癡也<lb/>
　　　　右南北史<lb/>
李勣本姓徐氏名世勣永徽中以犯太宗諱單名勣初<lb/>
李宻遣勣守黎陽宻為王世充所破擁衆歸朝其舊境<lb/>
東至于海南至于江西至汝州北至魏郡勣並據之未有<lb/>
所屬謂長史郭孝恪曰魏公既歸大唐今此人衆土地魏<lb/>
公所有也吾若上表獻之即是利主之敗自為己功以<lb/>
<pb n="KR4d0232_WYG_021-25a"/>
邀富貴吾所耻也今宜具録州縣名數及軍人户口総<lb/>
啟魏公聽公自獻乃遣使啓密使人初至髙祖聞其無<lb/>
表惟有啓與宻甚恠之使者以勣意聞奏髙祖大喜曰<lb/>
徐世勣感徳推功實純臣也詔授黎陽総管賜姓李氏<lb/>
<hi>唐傳十七</hi>
魏徴安輯河北太宗許以便宜從事徴至磁州遇前宮<lb/>
千牛李志安齊王䕶軍李思行錮送京師徴謂副使李<lb/>
桐客曰吾等受命之曰前宫齊府左右皆令赦原不問今<lb/>
<pb n="KR4d0232_WYG_021-25b"/>
復送思行等此外誰不自疑徒遣使往彼必不信此乃<lb/>
差之毫釐失之千里且公家之利知無不為寧可廢身<lb/>
不可廢國家大計今若釋遣思行不問其罪則信義所<lb/>
感無逺不臻古者大夫出疆苟利社稷専之可也况今<lb/>
日之行許以便宜從事主上既以國士見待安可不國<lb/>
士報之乎即釋遣思行等仍以啓聞太宗甚悦<hi>二十一</hi>
李輔國矯詔遷𤣥宗居西宫真卿乃首率百僚上表請<lb/>
問起居輔國惡之奏貶蓬州長史<hi>七十八</hi>
<pb n="KR4d0232_WYG_021-26a"/>
范希朝節度振武蕃落之俗有長帥至必效竒駝名馬<lb/>
雖亷者猶曰當從俗以致其驩希朝一無所受積十四<lb/>
年皆保塞而不為横<hi>百一</hi>
劉寛夫轉左補闕少列陳岵進注維摩經得濠州刺史<lb/>
寛夫與同列因對論之言岵因供奉僧進經得郡敬宗<lb/>
怒謂宰相曰陳岵不因僧得郡諌官安得此言湏推排<lb/>
頭首來寛夫奏曰昨論陳岵之時不記發言前後唯握<lb/>
筆草狀即是微臣今論事不當臣合當罪若尋䆒推排<lb/>
<pb n="KR4d0232_WYG_021-26b"/>
恐傷事體帝嘉其引過欣然釋之<hi>百三</hi>
吐突承璀監淮南軍李鄘以剛嚴素著差相敬憚未嘗<lb/>
相失承璀歸遂引以為相登祖筵聞樂而泣下曰宰相<lb/>
之任非吾所長也行頗緩至京師又辭疾歸第既未朝<lb/>
謁又不領政事竟以疾辭<hi>百七</hi>
鄭餘慶不事華㓗後進趨其門者多垢衣敗服以望其<lb/>
知而武儒衡謁見未嘗輙易所好但與之正言直論餘<lb/>
慶因亦重之<hi>百八</hi>
<pb n="KR4d0232_WYG_021-27a"/>
王播歴殿中侍御史倖臣李實尹京兆恃恩頗横遇播<lb/>
於途不避故事尹避䑓官播移文詆之實怒後奏播為<lb/>
三原令欲挫之播受外趨府謁謝盡府縣之儀及臨所<lb/>
部政理修明為畿甸之最實以其人有政術甚禮重之<lb/>
楊凌子渾之以家藏書畫獻段文昌求致進士第文昌<lb/>
將鎮蜀川面託錢徽繼以私書保薦李紳亦託周漢賔<lb/>
於徽牓出二人不中選段李大怒文昌面奏徽所放不<lb/>
當穆宗問元稹李紳對同文昌徽貶江州刺史李宗閔<lb/>
<pb n="KR4d0232_WYG_021-27b"/>
等令徽以二人私書進呈上必開悟徽曰不然無愧心<lb/>
得䘮一致修身謹行安可以私書相證邪令子弟焚之<lb/>
人士稱徽長者<hi>一百十五</hi>
初韓𢎞入朝以宣武舊事人多流言其子公武以家<lb/>
財厚賂及多言者班列之中悉受其遺俄而父子俱<lb/>
卒孤孫㓜小穆宗恐為厮飬竊盗乃命中使至其家<lb/>
閲其宅簿以付家老而簿上具有納賂之所唯於僧<lb/>
孺官側朱書曰某月日送牛侍郎若干物不受却付訖<lb/>
<pb n="KR4d0232_WYG_021-28a"/>
穆宗按簿甚悦居無何議命相帝首可僧孺之名<hi>百二十二</hi>
　　　　右唐史<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0232_WYG_021-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊别集卷六<lb/>
</p>
<p>
</p>
  </div>
</body>
</text>
</TEI>
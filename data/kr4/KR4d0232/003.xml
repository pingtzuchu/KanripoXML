<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集卷三</head>
    <p>
<pb n="KR4d0232_WYG_003-1a"/>
欽定四庫全書<lb/>
　東萊集卷三　　　　　　宋　呂祖謙　撰<lb/>
　　奏狀劄子<lb/>
　　　為張嚴州作乞免丁錢奏狀<lb/>
右臣昨者恭奉聖㫖差權發遣嚴州軍州事内竊省循<lb/>
以未信之學遽當民社深懼識眊力淺疎闊舛繆仰負<lb/>
皇帝陛下責成共理之意敬陳悃愊懇辭弗俞黽勉遵<lb/>
承惶灼無地爰自就道徧訪本州利病往來者皆言嚴<lb/>
<pb n="KR4d0232_WYG_003-1b"/>
之為郡地瘠人貧丁鹽錢絹額數繁重民不聊生此賦<lb/>
不除永無息肩之日臣瞻望威顔之始冒昧控訴天慈<lb/>
憫惻許令到任條具以聞仰見陛下至仁博臨勤恤民<lb/>
隱雖古先聖王之用心不是過也臣自到任延問耆老<lb/>
諮諏僚吏參稽案籍始知本州丁鹽錢絹為民大害向<lb/>
來所聞百不一二謹條具本末上干天聽臣照對本州<lb/>
丁鹽錢絹之起據父老稱自承平時每一丁官支給鹽<lb/>
一㪷計五斤每一斤計錢三十一文二分省共計錢一<lb/>
<pb n="KR4d0232_WYG_003-2a"/>
百五十六文省却納絹一丈二尺八寸數内一半係本<lb/>
色絹一半係折納見錢是時絹每一匹直錢一貫文省<lb/>
每丁計納絹六尺四寸計價錢一百六十文省又折帛<lb/>
見錢一百六十文省兩項通計三百二十文省將官中<lb/>
所給鹽斤價錢百五十六文省比折外每丁實陪貼納<lb/>
錢百六十四文省所納不多公私兩便未見其害後來<lb/>
蔡京改變鹽法令大商入納買鈔支給袋鹽貨賣從此<lb/>
官司更不支給丁鹽徒令納絹鹽給既停絹價復長浸<lb/>
<pb n="KR4d0232_WYG_003-2b"/>
久浸增目今絹一匹估計折納七貫文省民力殫竭職<lb/>
此之由臣請為陛下詳言之兩浙東西路共管十五州<lb/>
軍户口物力無若本州之貧丁鹽錢稅亦無若本州之<lb/>
重本州地形阻隘絶少曠土山居其八田居其二澗曲<lb/>
嶺隈淺畦狹隴苗稼疎薄殆如牛毛細民﨑嶇力耕勞<lb/>
瘁雖遇豐稔猶不足食惟恃商旅般販斗斛為命旬日<lb/>
不雨溪流已涸客船斷絶米價騰踊大小嗷嗷便同凶<lb/>
年每歲合六縣所納苗米除折納糯米外粳米止管八<lb/>
<pb n="KR4d0232_WYG_003-3a"/>
千七百五十一碩猶不及湖秀冨民一户所收之數所<lb/>
有官兵米糧逐年婺州應副一萬五千碩補助支遣尚<lb/>
闕一萬三千一十碩其為困乏不言可見重以坊郭鄉<lb/>
村邊溪去處每經巨浸垣牆頽仆廬舍傾摧資用散失<lb/>
生計蕭然若遇㓂盗整葺未全復遭漂蕩民素窮乏又<lb/>
加此厄雖使止存兩稅猶懼輸納不前今乃經賦之外<lb/>
每丁使之重納丁錢鹽絹一丈二尺八寸其雙丁以上<lb/>
折科每匹計錢七貫文省凋瘵之民其何以堪且以兩<lb/>
<pb n="KR4d0232_WYG_003-3b"/>
浙諸郡論之平江府秀婺衢等四州自蠲免丁錢明州<lb/>
每丁止納錢六十文足惟湖州丁鹽錢絹在兩浙最號<lb/>
為重其烏程歸安長興安吉德清五縣三丁共納絹一<lb/>
匹本州三丁共納絹三丈八尺四寸比烏程等五縣每<lb/>
三丁共少一尺六寸一丁止少五寸三分三釐相去不<lb/>
逺其武康一縣每四丁共納絹一匹則反輕於本州截<lb/>
長補短本州丁鹽錢絹較之湖州猶自頗重至於他郡<lb/>
重輕相絶可以類推本州民力在兩浙十五軍州之下<lb/>
<pb n="KR4d0232_WYG_003-4a"/>
而賦斂反在十五軍州之上以至貧之民納至重之賦<lb/>
人情物理恐不應爾臣謹按本州丁籍建德縣第一等<lb/>
至第四等户計一千八百四十九丁第五等有産稅戸<lb/>
計一萬七千八百九十八丁無産稅户計三千八百二<lb/>
十二丁遂安縣第一等至第四等户計二千三百三十<lb/>
七丁第五等有産稅戸計八千九百六十四丁無産稅<lb/>
戸計一萬八百八十六丁壽昌縣第一等至第四等戸<lb/>
計九百七十七丁第五等有産稅戸計七千六百二十<lb/>
<pb n="KR4d0232_WYG_003-4b"/>
九丁無産稅户計四千二百一十八丁分水縣第一等<lb/>
至第四等戸計五百六丁第五等有産稅戸計一萬三<lb/>
千七百五丁無産稅戸計九百七十八丁淳安縣第一<lb/>
等至第四等戸計三千六百五十丁第五等有産稅戸<lb/>
計八千三百三丁無産稅戸計一萬八千二百七十四<lb/>
丁桐廬縣第一等至第四等戸計一千三百九十九丁<lb/>
第五等有産稅戸計一萬五千四百八十丁無産稅戸<lb/>
計二千一十八丁通計六縣第一等至第四等戸止有<lb/>
<pb n="KR4d0232_WYG_003-5a"/>
一萬七百一十八丁其第五等有産稅戸共管七萬一<lb/>
千四百七十九丁雖名為有産大率所納不過尺寸分<lb/>
釐升合抄勺雖有若無不能自給其無産稅户共管四<lb/>
萬一百九十丁並無寸土尺椽飢寒轉徙朝不謀夕本<lb/>
州統管一十二萬二千三百九十三丁而第五等有産<lb/>
稅户無産稅户共管一十一萬一千六百七十五丁是<lb/>
十分之中九分以上尫瘠困迫無所從出從前官吏明<lb/>
知其害迫於上司督責之嚴汗顔落筆蹙頞用刑笞箠<lb/>
<pb n="KR4d0232_WYG_003-5b"/>
縲繫殆無虛日愁嘆之聲閭里相接彊悍者窮塞無聊<lb/>
散為攘竊四方遂指嚴州為多盗之區非獷俗獨鍾於<lb/>
此土蓋丁錢偏重於他邦原其情狀實可憐憫臣體訪<lb/>
得深山窮谷至有年三十餘顔狀老蒼不敢裹頭縣吏<lb/>
恐丁數虧折時復搜括相驗糾令輸納謂之貎丁民間<lb/>
既無避免之路生子往往不舉規脫丁口一歲之間嬰<lb/>
孺夭閼不知其幾小民雖愚豈無父子之愛徒以阨於<lb/>
重賦忍滅天性親相賊殺傷動和氣悖逆人理莫斯為<lb/>
<pb n="KR4d0232_WYG_003-6a"/>
甚臣聞之不覺涕下竊自惟念本州實光堯壽聖太上<lb/>
皇帝基命之地陪輔行都最為密邇皇帝陛下方以不<lb/>
忍人之心行不忍人之政豈容輦轂百里之間斯民顛<lb/>
頓愁悴父子不能相保意者未有以實上聞者臣職在<lb/>
拊摩尚復便文自營不言死有餘罪用敢竭誠悉意上<lb/>
徹旒扆臣恭覩紹興十四年十月二十二日勅三省同<lb/>
奉聖㫖永道郴州桂陽監及衡州茶陵縣民户於二稅<lb/>
之外尚循馬氏舊法添納丁身錢絹米麥流弊未除朕<lb/>
<pb n="KR4d0232_WYG_003-6b"/>
甚憫之可將逐州縣丁身錢絹米麥並與除放臣竊惟<lb/>
永道郴桂陽監茶陵四郡一縣邈在湖廣太上皇帝明<lb/>
見萬里之外不遺逺方捐賦予民本州幸在闕門之側<lb/>
反不得如遐方荒裔沾濡德澤臣竊痛之欲望聖慈特<lb/>
降睿㫖將嚴州丁鹽錢絹依永道郴州桂陽監衡州茶<lb/>
陵縣及衢婺秀州平江府例盡行蠲除使一方仰父俯<lb/>
子吏不至門復有生民之樂不然乞如明州例每丁納<lb/>
錢六十文足又若以國用未裕則乞蠲免一半粗寛民<lb/>
<pb n="KR4d0232_WYG_003-7a"/>
力亦為厚幸然終不若沛然盡蠲為滲漉無窮之澤也<lb/>
臣誠過慮恐議者或謂蠲免嚴州恐諸郡援例申請必<lb/>
致有虧經費臣竊謂聖人之治俾萬邦惟正之供丁鹽<lb/>
錢絹出於一切本非常賦陛下約已節用凡以為民異<lb/>
時帑藏充溢蠲免之令固將次第而舉今雖調度尚虚<lb/>
猶當先其尤急者用示省賦之漸以地則莫如本州之<lb/>
近以民則莫如本州之困以害則莫如本州之重先後<lb/>
之序宜自本州始况太上皇帝潛龍舊鎮亦非諸州遽<lb/>
<pb n="KR4d0232_WYG_003-7b"/>
敢援例惟願睿斷不疑俯賜開允俾一邦亟解倒垂之<lb/>
急臣言語短拙不能盡冩困迫之狀惟與合郡吏民澡<lb/>
心滌慮延頸跂足以俟鴻龎之施冒犯天威臣無任戰<lb/>
慄悚懼謹録奏聞伏候勅㫖謹奏<lb/>
　　　乾道六年輪對劄子二首<lb/>
臣聞自古進言於君者必以責難為恭蓋晏安之適聲<lb/>
色之娛瓌麗之玩畋游之佚實為治之大蠧其樂難捨<lb/>
其惑難移忠臣義士乃冒萬死而欲奪其君之所嗜此<lb/>
<pb n="KR4d0232_WYG_003-8a"/>
自古及今所共謂之責難也恭惟陛下厲大有為之志<lb/>
宵衣旰食求治之外百無所嗜皇皇汲汲蚤夜勞瘁有<lb/>
非寒士之所能堪者凡昔人之所責皆非陛下之所難<lb/>
矣臣敢為天下賀前古之君亦知聖道之可尊特以耳<lb/>
目之欲切於身而不能去故因陋就簡甘為凡主今陛<lb/>
下不待箴諫此累自除恢明聖道無若此時之易章句<lb/>
陋生乃徒誦詁訓迂緩拘攣自取厭薄不知内省反歸<lb/>
咎陛下之不用儒臣以為尚幸陛下不用之耳儻陛下<lb/>
<pb n="KR4d0232_WYG_003-8b"/>
誤信而輕用之真責治效於是曹緜嵗歴月必無所成<lb/>
陛下遂謂儒術止此聖人之道永無復施之日矣臣敢<lb/>
為儒學賀夫不為俗學所汨者必能求實學不為腐儒<lb/>
之所眩者必能用真儒聖道之興指日可俟臣所私憂<lb/>
過計者獨恐希進之人不足測知聖意之藴妄意揣摩<lb/>
觝排儒學謂智力足以控制海宇不必道德權利足以<lb/>
奔走羣衆不必誠信材能足以興起事功不必經術臣<lb/>
不復舉陳言腐語姑以目前事言之陛下臨御九年於<lb/>
<pb n="KR4d0232_WYG_003-9a"/>
茲閲天下之故察羣臣之情亦熟矣邊隅小警公卿錯<lb/>
愕而顧私將士遷延而却步渙散解弛不相係屬果智<lb/>
力所能控制耶髙爵重禄一得所欲畏縮求全惟欲脫<lb/>
去無復始來之慷慨果權利之所能奔走耶異時姦囘<lb/>
詆欺敗事墮功之徒追數其過果皆不才不能者耶智<lb/>
力有時而不能運權利有時而不可驅材能有時而不<lb/>
足恃臣所以拳拳願陛下深求於三者之外而留意於<lb/>
聖學也陛下所當留意者夫豈鈆槧傳注之間哉宅心<lb/>
<pb n="KR4d0232_WYG_003-9b"/>
制事祗畏兢業順帝之則是聖學也親賢逺佞陟降廢<lb/>
置好惡不偏是聖學也規模審定圖始慮終不躁不撓<lb/>
是聖學也陛下誠留意此學日就月將緝熈光明實理<lb/>
所在陛下當自知之而自信之矣本原既得萬事有統<lb/>
若網在綱若農有畔非若乍作乍輟漫無操約者之為<lb/>
也惟陛下裁擇其中取進止<lb/>
臣仰惟陛下神武英睿恢建大義將以明天經而脩人<lb/>
紀凡偷墯茍安沮計害成者皇明下燭舉無所逃在位<lb/>
<pb n="KR4d0232_WYG_003-10a"/>
在服將皆順上所嚮各堅乃心以趨事赴功王業之隆<lb/>
可拱而待臣竊以謂沮計害成者陛下既已知所惡將<lb/>
順奉承者陛下亦當知所察恢復大事也規摹當定方<lb/>
畧當審始終本末當具舉緩急難易當豫謀古之君臣<lb/>
如句踐種蠡如髙祖良平相與共圖大計反覆籌畫至<lb/>
于今可考曷嘗敢易為之哉今委靡者既不足言將順<lb/>
奉承者多為贊美稱誦之辭既未嘗獻疑復無所論難<lb/>
夫一郡一邑之事尚疑者半難者半參合審訂然後至<lb/>
<pb n="KR4d0232_WYG_003-10b"/>
於無悔况天下大計果無可疑而無可難耶臣所以願<lb/>
陛下深察之也大抵欲實任此事必不輕受此責蓋成<lb/>
敗利鈍其責將皆歸於一身故先盡其所疑極其所難<lb/>
再三商搉胷中了然無惑然後敢以身任之雖死不憚<lb/>
彼隨聲響和無所疑難者豈所見真如是之同哉特欲<lb/>
媮取一時之快以釣爵秩勢迫事急又為他說自解而<lb/>
去獨遺陛下以憂勞初非實有徇國捐軀之志也陛下<lb/>
方廣攬豪傑共集事功政患協心者之不多臣豈勸陛<lb/>
<pb n="KR4d0232_WYG_003-11a"/>
下盡疑其迎合而輕棄之哉唯願陛下精加考察使之<lb/>
確指經畫之實以何事為先以何事為次意外之禍若<lb/>
之何而應未至之患若之何而防周密詳審一無所遺<lb/>
始加采用則嘗試僥倖之說不敢復陳於前矣然後與<lb/>
一二大臣合羣䇿定成筭次第行之無愆其素大義之<lb/>
不伸大業之未復臣弗信也唯陛下留神取進止<lb/>
　　　淳熈四年輪對劄子二首<lb/>
臣竊惟皇帝陛下臨御以來惟紹復大業是志惟計安<lb/>
<pb n="KR4d0232_WYG_003-11b"/>
㝢内是圖前代帝王聰明勤儉僅得陛下萬分之一者<lb/>
莫不隨世而就功業未有如陛下汲汲望治十有六年<lb/>
而焦勞未解者也意者殆羣臣不足以佐下風歟陛下<lb/>
自履尊極政令屢有所更革人材屢有所易置矣方其<lb/>
未更也方其未易也羣臣有能先事建白以起發聖意<lb/>
者乎其所以敝未極而變患未甚而消者獨賴陛下生<lb/>
知天縱隨即覺悟而已故舉偏救弊維持至于今日者<lb/>
實由陛下聖明獨運而非羣臣之助也然志勤道逺遷<lb/>
<pb n="KR4d0232_WYG_003-12a"/>
延至於今日者亦由陛下聖躬獨勞而無羣臣之助也<lb/>
陛下初豈樂於獨勞哉良以羣臣不能仰助如前所陳<lb/>
加之摠攬既久圖事揆䇿者多不如陛下之精審議法<lb/>
定令者多不如陛下之明習甚則私意小智又多不逃<lb/>
陛下之識察陛下遂謂天下之事既知之矣天下之人<lb/>
既見之矣所以慨然益堅獨運萬機之意也夫獨運萬<lb/>
機之說其名甚美其實則不可不察焉臣請序而言之<lb/>
人主一心實治亂安危之所從出所患者奪於多欲則<lb/>
<pb n="KR4d0232_WYG_003-12b"/>
其心昏蔽而不能宰制萬事今陛下於聲色於游畋澹<lb/>
然無一毫之欲惟其有意於獨運萬機故瑣微繁細悉<lb/>
經省覽酬酢區畫日不暇給而天下大計或有所遺治<lb/>
效不進反與多欲者同豈不甚可惜乎此獨運萬機之<lb/>
說不可不察也厥今敵勢陸梁而國讎未雪民力殫盡<lb/>
而邦本未寧法度具存而穿穴蠧蝕實百弊俱極之時<lb/>
官寺充滿而偷惰茍且無庻績咸熈之效降附布於郡<lb/>
縣而未免於疑沮帑藏耗於軍屯而未免於怨嗟陛下<lb/>
<pb n="KR4d0232_WYG_003-13a"/>
欲寛宵旰之憂要必得非常之材委屬之然非常之材<lb/>
類皆不肯捨規矩準繩而狥人惟忘勢盡禮有賔友之<lb/>
義推誠篤信有父子之親而後可致茍獨運萬幾則不<lb/>
能受控御者鮮或在列上益務損其權下益得逃其責<lb/>
陰拱熟視沈浮取容陛下宵旰之憂誰與圖之乎此獨<lb/>
運萬幾之說不可不察也治道體統上下内外不相陵<lb/>
奪而後安鄉者大臣往往不稱倚任陛下不得已而兼<lb/>
行其事大臣亦皆親細務而行有司之事外至監司守<lb/>
<pb n="KR4d0232_WYG_003-13b"/>
令職任率為其上所侵而不能令其下故豪猾玩官府<lb/>
郡縣忽省部掾屬陵長吏賤人輕柄臣平居患猶未盡<lb/>
見也一旦有事誰與招麾而伸縮之耶由一命而上大<lb/>
小相承積而至於人主然後尊重無以復加茍萬幾獨<lb/>
運大臣而下皆為人所易則人主豈能獨尊重哉如曰<lb/>
臣下權任太隆懼其不能無私則有給舍以出納焉有<lb/>
臺諫以糾正焉有侍從以詢訪焉誠得端方不倚之人<lb/>
分處之自無專恣之慮何必屈至尊以代其勞哉此獨<lb/>
<pb n="KR4d0232_WYG_003-14a"/>
運萬幾之說不可不察也陛下至公無我左右之臣雖<lb/>
素號親密至其有過威斷力行何嘗有所牽制可否黜<lb/>
陟裁自聖心所謂左右之臣不過供指顧傳命令何嘗<lb/>
假以事權天下徒聞陛下獨運萬幾事由中出聽其聲<lb/>
不察其實妄意在旁者或微有所預也而其陪侍習熟<lb/>
工於揣摩亦能時以一二事取驗於外故人稍稍鄉之<lb/>
此在英主之世本非大患惟明揚賢雋各還其職公議<lb/>
而公行之則人自無所疑而為左右者亦得全其恩意<lb/>
<pb n="KR4d0232_WYG_003-14b"/>
保其寵禄矣狷介之士忿激過當至以漢唐權倖為比<lb/>
誠非所擬然人之闗鬲經絡少有壅滯久則生疾陛下<lb/>
之於左右雖不勞操制茍玩而弗慮則聲勢浸長趨附<lb/>
浸多過咎浸積内則懼為陛下所譴而益思壅蔽外則<lb/>
懼為公議所疾而益思詆排及是時忿激者之所憂將<lb/>
見之矣此獨運萬幾之說不可不察也臣願陛下虚心<lb/>
屈己以來天下之善居尊執要以摠萬事之成勿以圖<lb/>
任或誤而謂人多可疑勿以聰明獨髙而謂智足徧察<lb/>
<pb n="KR4d0232_WYG_003-15a"/>
勿詳於小而遺逺大之計勿忽於近而忘壅蔽之萌誠<lb/>
意篤而逺邇各竭其忠體統正而内外各得其職則二<lb/>
帝三王之治不能加毫末於此矣臣愚戇不識大體惟<lb/>
陛下裁赦取進止<lb/>
臣竊惟國朝治體有逺過前代者有視前代猶未備者<lb/>
以寛大忠厚建立規模以禮遜節義成就風俗當俶擾<lb/>
艱虞之後其效方見如東晉之在江左内難相尋曾無<lb/>
寧歲自駐驆東南以來踰五十年無纖毫之虞則根本<lb/>
<pb n="KR4d0232_WYG_003-15b"/>
至深可知矣此所謂逺過前代者也文治可觀而武績<lb/>
未振名勝相望而幹畧未優雖昌熾盛大之時此病已<lb/>
見如西夏元昊之難漢唐謀臣從容可辦以范仲淹韓<lb/>
琦之賢皆一時選曾莫能平殄則事功不競可知矣此<lb/>
所謂視前代猶未備者也陛下慨然念讎恥之未復版<lb/>
圖之未歸故留意功實將以增益治體之所未備至於<lb/>
本朝立國之根本蓋未嘗忘也而臣下不足以測知宸<lb/>
指獻言者多以小辯破大體治民者多以苛政立威名<lb/>
<pb n="KR4d0232_WYG_003-16a"/>
逼蹙拘制而士氣不舒爭奪馳騖而仕路益隘凡所謂<lb/>
寛大忠厚禮遜節義之屬皆詆以為陳腐為迂闊範防<lb/>
既撤無復畏恐何所不為聖慮將益焦勞矣夫浮華可<lb/>
抑也繁文可去也清談髙論不切事情者可黜也至於<lb/>
祖宗<hi>闕</hi>　風俗所以維持天下者其可朘削之乎臣竊<lb/>
謂<hi>闕</hi>　治體其視前代未備者固當激厲而振起其逺<lb/>
過前代者尤當愛護而扶持議者乃徒欲事功之增而<lb/>
忘根本之損陛下清閒之時豈可不永念其故哉又况<lb/>
<pb n="KR4d0232_WYG_003-16b"/>
寛大則豪傑得以展盡忠厚則羣衆不忍欺誣禮遜興<lb/>
則潛消跋扈飛揚之心節義明則坐長捐軀狥國之氣<lb/>
然則圖維事功亦未有捨根本而能立者也惟陛下加<lb/>
聖心焉取進止<lb/>
　　　進編次文海劄子<lb/>
右某先於淳熈四年十一月内承尚書省劄子勘會已<lb/>
降指揮令臨安府校正開雕聖宋文海十一月九日三<lb/>
省同奉聖㫖委吕某專一精加校證某竊見文海元係<lb/>
<pb n="KR4d0232_WYG_003-17a"/>
書坊一時刋行名賢髙文大冊尚多遺落遂具劄子乞<lb/>
一就增損仍斷自中興以前銓次庶幾可以行逺十一<lb/>
月十五日三省同奉聖㫖依某尋將祕書省集庫所藏<lb/>
本朝諸家文集及於士大夫家宛轉假借旁采傳記他<lb/>
書雖不知名氏而其文可録者用文選古詩十九首例<lb/>
並行編類凡六十一門為百五十卷目録四卷某竊伏<lb/>
自念本朝文字之盛衆作相望誠宜采掇英華仰副聖<lb/>
意而某學問荒淺知識卑陋不足以知前輩述作之指<lb/>
<pb n="KR4d0232_WYG_003-17b"/>
黽勉承命今已經年簡牘浩繁纂緝繆戾加以繕冩纔<lb/>
畢偶嬰末疾尚恐疎略抵牾未敢遽以投進今月二十<lb/>
四日伏蒙輔臣具宣聖諭縁某已除外任俯詢所編次<lb/>
第自惟稽緩不勝震懼所有編次到聖宋文海一部共<lb/>
一百五十四冊并臨安府元牒到御前降下聖宋文海<lb/>
舊本一部計二十冊并用黄羅夾複封作七複欲望特<lb/>
與敷奏繳進某不勝惶懼俟罪之至<lb/>
　　　除直祕閣辭免劄子<lb/>
<pb n="KR4d0232_WYG_003-18a"/>
某先奉聖㫖編類文海近因宣諭繕冩投進今月四日<lb/>
承尚書省劄子三省同奉聖㫖吕某編類文海採摭精<lb/>
詳可與除直祕閣又䝉聖恩賜銀絹三百疋兩某竊自<lb/>
揆度問學淺陋知識卑凡實不足以稱討論之選黽勉<lb/>
承命冒昧奏篇疎畧舛差無所逃罪敢謂上恩隆厚寵<lb/>
數過宜蚤夜以思不遑寧處人心初不相逺竊聞果有<lb/>
駁章誠以編次此書止是將前人文集畧從其類徒淹<lb/>
嵗月何有勤勞又况去取之間豈能允當方聖上責實<lb/>
<pb n="KR4d0232_WYG_003-18b"/>
之日尤重職名非有顯功未嘗除授兼某已拜金繒厚<lb/>
賜至於寓直中祕實為太優豈宜貪冒寵私重煩公論<lb/>
欲望朝廷矜憐特與敷奏將所除直祕閣恩命速賜寢<lb/>
罷干瀆朝聽某下情無任悚慄之至<lb/>
　　　再除著作郎史官辭免劄子<lb/>
恭准尚書省劄子九月二十五日三省同奉聖㫖吕某<lb/>
除祕書省著作郎兼國史院編脩官伏念某頃者備數<lb/>
著庭以病自免聖上録其鈆槧之微勤畀之貼職以寵<lb/>
<pb n="KR4d0232_WYG_003-19a"/>
其歸綏奬覆護夐無近比卧家以來未及兩載公朝記<lb/>
識不替除目已朌既還舊職復𨽻史館深惟尫殘小臣<lb/>
至愚極陋仍嵗所蒙被者雖麋捐九死無以仰醻使筋<lb/>
骸僅可自比於人所當奔走就列勉思稱塞實以右支<lb/>
風痺久成廢疾戴大恩而莫報顧薄命而自憐冒昧控<lb/>
陳誠非得已伏望特賜敷奏收還新命依舊差注宫觀<lb/>
庶霑微禄以養餘齒候指揮<lb/>
　　　除參議官辭免劄子<lb/>
<pb n="KR4d0232_WYG_003-19b"/>
右某近以病控免恩命十月二十九日准勅特添差兩<lb/>
浙東路安撫司參議官仍釐務某竊自惟念一介妄庸<lb/>
無所取似疾病沉痼已為廢人公朝記識不忘始則欲<lb/>
加祓飾俾之厠於東觀圖書之間終則憐其病貧又復<lb/>
寘於職優俸厚之地人微恩重感極涕零豈不欲輿疾<lb/>
之官以拜大賜實以抱病之久驅馳道路力所不能欲<lb/>
望特賜陶鑄一宫觀差遣候指揮<lb/>
　東萊集卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集</head>
    <p>
<pb n="KR4d0232_WYG_000-1a"/>
欽定四庫全書　　　　　集部四<lb/>
　東萊集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案東萊集四十卷宋吕祖謙撰祖謙<lb/>
　　　　有古周易已著録其生平詩文皆祖謙殁後<lb/>
　　　　其弟祖儉及從子喬年先後掇拾遺稿釐為<lb/>
　　　　文集十五卷又以家範尺牘之類為别集十<lb/>
　　　　六卷程文之類為外集六卷年譜遺事則為<lb/>
<pb n="KR4d0232_WYG_000-1b"/>
　　　　附録三卷即今所傳之本也祖謙雖與朱子<lb/>
　　　　為友而朱子嘗病其學太雜其文詞閎肆辨<lb/>
　　　　博凌厲無前朱子亦病其不能守約又嘗謂<lb/>
　　　　伯恭是寛厚底人不知如何做得文字却是<lb/>
　　　　輕儇底人如省試義大段閙装館職䇿亦説<lb/>
　　　　得漫不分曉後面全無𦂳要又謂伯恭祭南<lb/>
　　　　軒文都就小狹處説來其文弱並見於黄㽦<lb/>
　　　　滕璘所記饒録後托克托修宋史遂列祖謙<lb/>
<pb n="KR4d0232_WYG_000-2a"/>
　　　　於儒林傳中微示分别然朱子所云特以防<lb/>
　　　　華藻溺心之弊持論不得不嚴耳祖謙於詩<lb/>
　　　　書春秋皆多究古義於十七史皆有詳節故辭<lb/>
　　　　有根柢不涉㳺談所撰文章關鍵於體格源<lb/>
　　　　流且有心解故所作雖豪邁駿發而不失作<lb/>
　　　　者典型亦無語録為文之習在南宋諸儒之<lb/>
　　　　中可謂銜華佩實又何必吹求過甚轉為空<lb/>
　　　　疎者所藉口哉又按朱子語類稱伯恭文集<lb/>
<pb n="KR4d0232_WYG_000-2b"/>
　　　　中如荅項平甫書傳夢泉子淵者如罵曹立<lb/>
　　　　之書是陸子靜者其他偽作想又多在云云<lb/>
　　　　是祖儉等編集之時失於别擇未免收入贋<lb/>
　　　　作然無從辨别今亦不得而刪汰之矣乾隆<lb/>
　　　　四十六年二月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
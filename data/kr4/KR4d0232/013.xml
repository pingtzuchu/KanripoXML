<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東萊集巻十三</head>
    <p>
<pb n="KR4d0232_WYG_013-1a"/>
欽定四庫全書<lb/>
　東萊集巻十三　　　　　宋　吕祖謙　撰<lb/>
　　墓誌銘<lb/>
　　　張監鎮墓誌銘<lb/>
乾道五年信安張杰赴於其友吕某曰先君以七月二<lb/>
十五日棄諸孤敢告于執事某既與使者為禮即辦裝<lb/>
粤十月二日㑹其葬於衢之西安縣靖安鄉九龍山已<lb/>
下杰拜且哭曰先君之葬也遽未有辭以識諸幽將惟<lb/>
<pb n="KR4d0232_WYG_013-1b"/>
子是屬授以汴人趙焯行狀一通某再拜興受退而于<lb/>
役于仕于䘮于疾棲置筆研未克具藁杰以書趣曰己<lb/>
丑之㑹吾子嘗墜言焉今墓木之葉七易矣吾子獨無<lb/>
意乎某矍然驚謝乃序而銘之君諱淑堅字正卿其先<lb/>
自開封遷于衢曽祖智全尚書都官郎中祖詠考彥琦<lb/>
君蚤嚮意文學雖以季父任為承信郎年餘四十足未<lb/>
嘗至吏部門研索典籍矻矻如諸生周覽旁浹星厯方<lb/>
劑篆籕之屬無所不窺浮湛里閭遇疾痛呻吟者或和<lb/>
<pb n="KR4d0232_WYG_013-2a"/>
藥飲之隨失其疾世醫莫能識其節度謁者浸衆君悠<lb/>
然應之不為彼此薄厚也晚嵗始出監信州汭口鎮鎮<lb/>
居往來之衝設額夥甚前政數負殿君通商平酤經入<lb/>
用登<hi>闕</hi>　　官漕卒將輸如織頡頏侵虣鎮官素不飽<lb/>
<hi>闕</hi>　　　至道鎮境者皆抑首屏氣無敢譁庀局甫四<lb/>
月卒官下鎮民相與負其柩還衢其孤强之僦直委去<lb/>
不顧盖君於是年四十有八官止承節郎有詩書解合<lb/>
三十巻始君程督諸子誦肄蚤夜不置已而長子䇿名<lb/>
<pb n="KR4d0232_WYG_013-2b"/>
人意其繩約當少寛君所以訓厲之者益峻甚於他子<lb/>
然則君之期其子其諸異乎人之期者矣娶葉氏三子<lb/>
杰迪功郎寧國府府學教授次臯次輿一女適袁煥銘<lb/>
曰<lb/>
緩已之進匪辰之競急人之憂匪藝之羞期子之大匪<lb/>
勝之怠不怠其昌視此石章<lb/>
　　　金華時君徳懋墓誌銘<lb/>
隆興改元天子賜進士第於廷東陽郡登名者十有八<lb/>
<pb n="KR4d0232_WYG_013-3a"/>
人時鑄吕某皆在選中淳熈二年四月丙辰鑄執父䘮<lb/>
某往弔焉鑄拜稽顙哭且請曰吾父劬躬教子里人莫<lb/>
不聞鑄也甫得一官以養閱日未乆吾父遽大棄之所<lb/>
以忍死須㬰者惟楄柎窀穸之事不克終是懼子幸哀<lb/>
而賜之銘以卒相鑄也某辭不受命退考其譜牒其先<lb/>
盖開封人五季之亂始自占於金華君汝功字德懋曾<lb/>
祖則祖理考煥其君生而惇質亡遨逸浮習之靡宣和<lb/>
中盜發青溪兵鋒所及人自求生至親或不相保君纔<lb/>
<pb n="KR4d0232_WYG_013-3b"/>
十餘嵗已能從其父母﨑嶇兵間扶擕負挈跬步不失<lb/>
左右見者異焉稍長奪於家事不得日對編簡慊然常<lb/>
若不滿中年乃築室買書飭厲其子不少置已而鑄以<lb/>
命服拜堂下賀者塞門咸曰此善人之報也乆之鑄尉<lb/>
鄂之嘉魚戒板輿請君俱君曰吾幸有先人故田廬朝<lb/>
婣暮戚足以自娛行矣守汝身庀汝職無干官常以為<lb/>
吾憂復曰湖外奉入薄吾且損伏臘調度以佐汝費其<lb/>
勿以衣食自累君之遇其子它皆類此於兄弟尤篤晚<lb/>
<pb n="KR4d0232_WYG_013-4a"/>
嵗哭其仲弟過時而哀不衰以至輯柔宗姓承寧鄉鄰<lb/>
逢迎舊故率用和厚内外無違言其終也享年六十有<lb/>
八娶邵氏三子長曰鑑次則鑄今為從政郎新隆興府<lb/>
南昌縣丞季曰鎮三女長適邵澄次適汪旦季適邵庚<lb/>
孫男曰瀾道濟梁潜君沒之明年十二月甲申葬于縣<lb/>
之惠日鄉九里原銘曰<lb/>
十年之計侯杞侯梓百年之計則惟孫子廟鼎之陳有<lb/>
祿自天嗣德不怠尚封其阡<lb/>
<pb n="KR4d0232_WYG_013-4b"/>
　　　宋郴州墓誌銘<lb/>
朝奉郎主管台州崇道觀宋公諱有字子華以淳熈四<lb/>
年正月丁卯卒于婺之里第五月壬寅葬于赤松鄉糝<lb/>
嶺原其孤以迪功郎監潭州南嶽廟劉嶠狀來謁銘去<lb/>
年秋某與公别愀然忽以死事見付時公寢食固自如<lb/>
也嗚呼孰知未半嵗而竟銘公乎銘曰<lb/>
睦來之宋版于金華以農相傳黄壁之窊八世曰正始<lb/>
厭耒耞相攸近郊城西是家九世曰裕繄公禰廟逮公<lb/>
<pb n="KR4d0232_WYG_013-5a"/>
之幼載教載詔養雖弗洎光逺有輝以朝大夫即第而<lb/>
告公初筮學幇㓂叛天號擗兵間家旤之延靖康建炎<lb/>
㷭㸂屬連䇿士如林公往參焉有離有合有逢有牾晚<lb/>
名一官主善化簿潭大都㑹運艘所翰阨於侵牟或繫<lb/>
其孥慨然建白弊剔患祛賊荼黄七横行里閭乘吏惰<lb/>
媮培癰䕶疽亟填牢户良民用蘇鹽官在温司倉是徙<lb/>
劬躬勤事陵儲阜㣥江夏龍泉間劇異施公宰兩邦左<lb/>
右具宜陪貳于潭舊所習知闔府誦嘆不見瑕疵千里<lb/>
<pb n="KR4d0232_WYG_013-5b"/>
上游郴古分郡帝心逺民俾公往鎮閉閤無為臨以清<lb/>
靜年至而歸上還符印乃脂我車我車我徒乃行我田<lb/>
我田我廬社臘逢迎共相嬉娛齒八十一壽則有餘厥<lb/>
配杜嬪前歸其墟長子維佖實嗣宗職沆也蚤亡孫數<lb/>
則七九齡既夭甡林角立朋行弜珏長幼秩秩女孫之<lb/>
伯壻蔣端益仲季叔倪其二在室施于曾孫男一女一<lb/>
維松有鄉維糝有宫維窆有石系載初終<lb/>
　　　祔芮氏誌<lb/>
<pb n="KR4d0232_WYG_013-6a"/>
夫人芮氏吳興先生之季女東萊吕某之繼室也生十<lb/>
有一年而先生沒及長澹靜馴飭母王夫人隆愛之嚴<lb/>
於擇對不輕諾某少獲事諸公長者而海内知心則實<lb/>
惟先生之門夙夜念無以醻適中饋乏主聞夫人之賢<lb/>
乃委幣以請既廟見慨然曰吾他日有以拜先生墓矣<lb/>
歸之明年某病廢夫人䕶視劬瘁得羸疾以卒曾祖寧<lb/>
祖彦輔贈朝議大夫先生諱煜終右文殿修撰夫人生<lb/>
以紹興三十二年九月五日卒以淳熈六年七月二十<lb/>
<pb n="KR4d0232_WYG_013-6b"/>
八日是年九月十五日祔於婺州武義縣明招山先君<lb/>
兆域之左<lb/>
　　　潘叔度妻朱夫人墓誌銘<lb/>
吾同年友潘叔度景憲有賢配曰桐鄉朱氏始叔度謀<lb/>
繼室習於朱氏者皆稱夫人之賢及歸踐婦職過所聞<lb/>
叔度自律甚嚴人少當其意夫人獨事之順焉其於子<lb/>
若女叔度不獨咨美其均壹又每咎其厚於慈也既沒<lb/>
自尊章至于娣姒哭之過時而哀中外有連者皆惋嘆<lb/>
<pb n="KR4d0232_WYG_013-7a"/>
失聲或涕泣不能已也生二十七年而嫁嫁七年而卒<lb/>
實淳熈己亥七月十九日是嵗十一月七日葬於婺州<lb/>
金華縣葉山曾祖廙贈朝議大夫祖載上司農卿贈徽<lb/>
猷閣待制父翌中書舍人終敷文閣待制子男二人自<lb/>
厚自晦子女子三人長適朱塾餘在室予與叔度共學<lb/>
乆矣其兢兢於母子昆弟之間如恐傷之者盖深知其<lb/>
所存故其得内助則竊為之喜迨其悼亡見其用力之<lb/>
難而私憂其失其相也雖病且廢忍不銘銘曰<lb/>
<pb n="KR4d0232_WYG_013-7b"/>
匪偏匪頗匪嘻匪嗃理從數違質厚氣薄厚焉培之薄<lb/>
焉委之我作斯銘允無媿辭<lb/>
　　　郭伯清墓誌銘<lb/>
君諱澄字伯清姓郭氏婺之東陽人曾祖招祖知常父<lb/>
良臣將仕郎紹興末軍興入貲佐縣官者賜爵視任子<lb/>
將仕以伯清名上補迪功郎調隆興府南昌縣主簿再<lb/>
調台州黄巖縣主簿皆不行嘗請兩浙轉運司解亦終<lb/>
不遂淳熈六年八月十二日以疾卒年始三十娶朝奉<lb/>
<pb n="KR4d0232_WYG_013-8a"/>
郎江南東路轉運司主管文字吳良驥之女後七十有<lb/>
九日亦卒七年十二月初六日合祔於羅青原將仕墓<lb/>
之左三子曰木曰紹曰愛伯清少時將仕竒其敏悟為<lb/>
築西園舍旁延名士講授鄉之秀民願請業者悉聚而<lb/>
館焉伯清既用力于學益知師友之可親辭氣悃款未<lb/>
嘗不以善其身迪其族衣被其鄉閭為主退而驗其語<lb/>
隨其力之所至皆有以自見識者始竦然不敢以内交<lb/>
要譽期之嵗嘗大侵鄉人有不忍髙其糴以牟利者問<lb/>
<pb n="KR4d0232_WYG_013-8b"/>
之則曰此吾在西園所講也於是又知伯清之志非特<lb/>
信於朋友且有從而化者矣將仕沒里閭意伯清書生<lb/>
易與睥睨者甚衆母楊夫人亦憂之及涖家政物情土<lb/>
俗洞見表裏而一本於厚環田廬四旁悍者馴媢者弭<lb/>
無有嘗以事者既服其能而重感其意也平生所聞於<lb/>
師友者方將次第出之而伯清則死矣予每患學者顓<lb/>
固而窒於用才如伯清乃遽奪之不得極其所如往予<lb/>
非特為郭氏惜也伯清死今期年往來者皆道西園弦<lb/>
<pb n="KR4d0232_WYG_013-9a"/>
誦之聲不衰兄弟朋友相厲以學若有督趣之者曰吾<lb/>
伯清不可負也嗚呼是豈聲音笑貌所能為哉予之知<lb/>
伯清盖有不盡者矣銘曰<lb/>
西園之木與日升兮維子之植衆所馮兮西園之木與<lb/>
嵗老兮維子之志神所保兮<lb/>
　　　陸先生墓誌銘<lb/>
陸氏出媯姓陳公子敬仲適齊别其氏為田田氏有國<lb/>
宣王封其少子通於平原陸鄉又别其氏為陸五代末<lb/>
<pb n="KR4d0232_WYG_013-9b"/>
有占名數撫之金谿者曰德遷盖唐乾寧宰相希聲之<lb/>
孫也德遷生有祥有祥生演演生戩戩生居士賀以學<lb/>
仃為里人所宗有子六人先生諱九齡字子壽於次為<lb/>
第五幼明悟端重十年䘮母哀毁如成人少長補郡博<lb/>
士弟子員時秦丞相當國場屋無道程氏學者先生從<lb/>
故編得其說獨委心焉乆之新愽士且至聞其雅以魏<lb/>
晉放逸自許慨然嘆曰此非吾所願學也賦詩徑歸結<lb/>
茅舍傍講習兼晨夜不怠先生年猶未冠於取舍向背<lb/>
<pb n="KR4d0232_WYG_013-10a"/>
已知所擇如此吏部郎襄陵許公忻直道清節在中朝<lb/>
名論甚髙屏居臨川閉門少所賔接一見先生亟折輩<lb/>
行與深語恨相遇之晚他日許公起守邵陽思與先生<lb/>
游先生亦樂從其招凡治體之升降舊章之損益前聞<lb/>
人之律度軌轍每亹亹為先生言不厭所以屬之者厚<lb/>
矣既歸益大肆其力於學廣攬博咨深觀黙養如是者<lb/>
盖十餘年乃束書入太學太學知名士聞聲争願交始<lb/>
則樂其可親乆則知其可事屏所挾北面而稱弟子者<lb/>
<pb n="KR4d0232_WYG_013-10b"/>
甚衆祭酒司業酌衆論舉以為學録先之以身正之以<lb/>
漸行之以無事雖跌宕見鐫譙者退亦心服不知怨之<lb/>
所在焉登乾道五年進士第迪功郎桂陽軍軍學教授<lb/>
以母老道逺改調興國軍軍學教授地瀕大江民寒嗇<lb/>
罕游校官先生不以職閒自佚端榘矱肅衣冠如臨大<lb/>
衆勸綏引翼士方興於學而先生以家難去官矣服除<lb/>
調全州州學教授未上以疾終於家實淳熈七年九月<lb/>
戊寅享年四十有九母饒氏繼母鄧氏用光堯慶壽恩<lb/>
<pb n="KR4d0232_WYG_013-11a"/>
封太孺人娶王氏知通州瑊之女而元豐左丞之曾孫<lb/>
也子艮之女二人皆幼是嵗十二月甲申葬于鄉之萬<lb/>
石塘初居士潜德不試采司馬氏冠昏䘮祭儀行之家<lb/>
至先生又繹先志而修明之晨昏伏臘奉盥請袵觴豆<lb/>
饎爨闔門千指男女以班各共其職儉而安莊而舒薄<lb/>
而均禮俗既成雋者不敢踔厲朴者有所據依順弟之<lb/>
風被於鄉社而聞於天下其儀節品式江西士大夫多<lb/>
能道之至於先生忠敬樂易優而柔之曲而暢之遂濟<lb/>
<pb n="KR4d0232_WYG_013-11b"/>
登兹者則非言語形容之所及矣先生兄弟皆志古耆<lb/>
學燕居從容講論道義誾誾衎衎和而不同伯仲之間<lb/>
自為師友雖先生所以成德其資取者非一端然家庭<lb/>
追琢封植之功與為多焉休暇則與子弟適場圃習射<lb/>
曰是固男子之事也自是里中士始不敢鄙弓矢為武<lb/>
夫末藝嵗惡多剽刼或欲睥睨垣墻曹耦必搖手相戒<lb/>
是家射多命中毋取死故獨無犬吠之警廬陵嘗有茶<lb/>
㓂聲搖旁郡聚落皆入保並舍民走郡請先生主之郡<lb/>
<pb n="KR4d0232_WYG_013-12a"/>
如其請門人多不悅先生曰古者比閭之長即五兩之<lb/>
率也士而耻此則豪俠武斷者專之矣今文移動以軍<lb/>
興從事郡縣欲事之集勢必假借主者彼乘是取必於<lb/>
里閭亦何所不至哉冦雖不入境閑習屯禦皆可為後<lb/>
法其在興國學廩名存實亡簿書漫漶不可考先生為<lb/>
覈實催理受輸之法白郡授有司行之科條簡明士得<lb/>
其養凡經世之務職分所當知者未有聞而不講講而<lb/>
不究此一二條特因事而見者耳先生和順不違物而<lb/>
<pb n="KR4d0232_WYG_013-12b"/>
非意自不能干簡直不狥人而與居乆益有味四方學<lb/>
者踵門請益羣疑塞胷糾纒轇轕雖善辨者不能解先<lb/>
生從容啓告莫不渙然失其疑而退非惟動悟孚格固<lb/>
有所本亦其用力於自治者既專且乆人之疢疾皆嘗<lb/>
折肱浮湛滑濇適中其病聽之者於其心有戚戚焉至<lb/>
于扞格不入必寛養以俟其可未嘗無益而雜施之也<lb/>
天下之治方術者多矣囿於異端小道者既不足與議<lb/>
晚進新學間有聞君子之餘論者又多既其文而不既<lb/>
<pb n="KR4d0232_WYG_013-13a"/>
其實摹規而畫圓擬矩而作方雖或似之而卒非也方<lb/>
先生勇於求道之時憤悱直前盖有不由階序者矣然<lb/>
其所志者大所據者實有肯綮阻之雖積九仞之功不<lb/>
敢遂有毫釐之偏雖立萬夫之表不敢安公聽並觀却<lb/>
立四顧弗造於至平至粹之地弗措也屬纊之夕與其<lb/>
昆弟語猶以天下學術人才為念少焉正臥整衣衾理<lb/>
鬚髯恬然而終所謂仁以為己任死而後已者盖於此<lb/>
見之荆州牧廣漢張公栻與先生不相識晚嵗還書相<lb/>
<pb n="KR4d0232_WYG_013-13b"/>
與講學問大端期以世道之重無幾何而張公沒又半<lb/>
嵗而先生下世矣豈道之顯晦果有數存乎其間邪雖<lb/>
然來者無窮而義理之在人心者不可泯也先生之志<lb/>
必有嗣之者矣葬有日其友吕某為銘二十九字識其<lb/>
窆曰<lb/>
自古皆有死盡其道而終者幾希是維宋陸先生之墓<lb/>
百世之下尚永保之<lb/>
　　　鄱陽王安母程氏墓誌銘<lb/>
<pb n="KR4d0232_WYG_013-14a"/>
自予病廢退居婺之金華杜門謝客婣戚哀其羸而重<lb/>
於數勞之也亦罕過之今年春大雪十日窮巷無行者<lb/>
午睡起聞啄剥聲顧童奴曰是必有異趣視之往譍門<lb/>
則曰是東萊吕氏乎啓闗以謁入曰鄱陽哀子王安予<lb/>
亟扶曳與為禮且拜且泣曰安不幸䘮母不自意忍死<lb/>
圖大事既斬板矣又不自量欲傳載吾母之德善以紓<lb/>
㒺極之痛用敢請于家君聚糧趼足自歸于門下予蹙<lb/>
然曰子於親則篤矣以某之罷惰尚無以自見於今世<lb/>
<pb n="KR4d0232_WYG_013-14b"/>
屬以千載不朽之託則非其人手足攣痺三嵗于兹彊<lb/>
以冶金伐石之事則非其時不寧惟是婦人名不出閫<lb/>
而墓之有碑盖漢氏之末造也子茍尚志飭身使後世<lb/>
知有子姓名為之親者斯不泯矣何以文為則又泣數<lb/>
行下曰先生之教既聞命矣抑中心有不能自已者敢<lb/>
試陳之安之家聚口衆度伏臘堇堇耳吾母佐吾父縮<lb/>
衣節食聘士教子塾師姜君慶貧甚獨與二女居吾母<lb/>
親為拊養已而皆資遣之姜君有消渴疾每講罷索巨<lb/>
<pb n="KR4d0232_WYG_013-15a"/>
觥引滿如奉漏甕沃焦釡少遼緩則殆不濟閱數年吾<lb/>
母終無倦色鄱陽士鄉也安之椎鈍而有司兩寘之貢<lb/>
籍閭巷之人皆為王氏賀吾母獨未以為足安未敢以<lb/>
是為報也三十年間齷齪拘畏雖無能短長鄉之長者<lb/>
以其不叛於士檢稍稍遣子弟從安游安始少自慰而<lb/>
吾母則亡矣茍免䘮猶視息於人間固不敢自畫以負<lb/>
吾母之意道逺年徂懼不克濟先生幸賜之言此志豈<lb/>
不益可保予矍然曰子之志及此豈敢以疾病為解考<lb/>
<pb n="KR4d0232_WYG_013-15b"/>
其家世本末孺人姓程氏饒之德興人曾祖守益祖萬<lb/>
父棫適同邑王君彥暉淳熈三年天子稱觴德壽宫賜<lb/>
髙年者爵孺人實始封後三年十月二十六日以疾卒<lb/>
子男子四人長賔次安次憲次宗子女子二人皆已嫁<lb/>
而卒孫男女十二人十二月六日葬于縣之唐原又明<lb/>
年二月乃表其墓又為銘遺之曰<lb/>
藐是吾身吾親之枝可舟可梁榦者百圍死事皇皇生<lb/>
事業業母俾斯文獨有枝葉<lb/>
<pb n="KR4d0232_WYG_013-16a"/>
　　　金華游玠母陳氏墓誌銘<lb/>
出赤松門十二里並驛道得支徑右折而南岡阜迤邐<lb/>
相屬行三里許至後湖之原有墓焉是為郡貢士陳敏<lb/>
之女迪功郎致仕游夔之妻迪功郎新澧州州學教授<lb/>
玠之母生十有七年歸游氏又四十一年以疾卒實淳<lb/>
熈七年十二月二日其葬以明年四月四日男五人長<lb/>
即玠也次璞次璣次珙次瑀女三人長適鍾麟次適汪<lb/>
知古幼在室前葬玠奉贄幣請曰玠之母本儒家方三<lb/>
<pb n="KR4d0232_WYG_013-16b"/>
舍法行時郡以外祖充賦貧不能上道竟老於布衣吾<lb/>
母常恨之故相家君教諸子尤力玠每游學紉補炮烹<lb/>
米鹽靡宻悉出吾母之手甫得一官未及致鍾釡之養<lb/>
而遽悼棄之鄰里莫不為玠酸鼻而玠之煢獨則人有<lb/>
不及知者焉建安之游唐德宗世有别居邵武者入國<lb/>
朝枝葉益蕃獨玠之系無仕者崇寧中吾祖輿母隃嶺<lb/>
徙名數於婺之金華今七十有八年矣玠既賜第家君<lb/>
誨之曰汝曾祖以上兆域皆在邵武汝祖嵗或一再往<lb/>
<pb n="KR4d0232_WYG_013-17a"/>
省焉汝諸父雖不及汝祖之數猶間往省焉自吾之老<lb/>
不能蒙霜露犯寒暑以問訊松檟然每往來吾心也汝<lb/>
幸免於課試之累盍趣裝代吾行玠再拜受命比還吾<lb/>
母已屬疾且喜且勞曰吾兒始識先世丘壠矣跋涉無<lb/>
恙乎改月遂至大故治湯液䕶衾裯之日視諸弟為獨<lb/>
少此玠終天之恨也祖墓岸城濠湫隘無以族昭穆乃<lb/>
卜地於城之東婦人無外事法不當有銘然玠不孝之<lb/>
罪上通於天一旦殞滅諸弟稚昧未勝灑掃之職將不<lb/>
<pb n="KR4d0232_WYG_013-17b"/>
瞑目於地下矣願先生哀而識之予告之曰子之家常<lb/>
如今日雖八百里之邵武不知其逺况十餘里之後湖<lb/>
乎苟其不然則負城之阡猶可憂也子盍反其本矣銘<lb/>
曰<lb/>
北門之池蔽芾其陰東門之原封之自今我圖其新而<lb/>
舊勿替勿替引之維昭武是視<lb/>
　　　金華時澐母陳氏墓誌銘<lb/>
大司徒以本俗六安萬民初一曰媺宫室次二曰族墳<lb/>
<pb n="KR4d0232_WYG_013-18a"/>
墓是維死生之大紀三代相傳而不變者也居焉而父<lb/>
子有秩兆焉而昭穆有班竒衺譎怪之說未嘗出於其<lb/>
間斯民之生老壽蕃祉繫族以宗名官以氏至于千百<lb/>
年而不替王政既息舉丘封竁窆之柄委之巫史妖誕<lb/>
相承誘怵並作民始忍以啜粥飲水之時起射名干利<lb/>
之望窀穸所卜畔經逺祖度越疆畛孤峙數舍之外服<lb/>
降屬疏盖有樵牧不禁者矣甚者兄弟忿鬪或謂是山<lb/>
於伯獨吉或謂是水於季獨凶狐疑相仗暴其親之遺<lb/>
<pb n="KR4d0232_WYG_013-18b"/>
骨而不可檢是可哀也已學士大夫慨然尚論先王之<lb/>
制則世共譁以為闊於人情予獨於陳夫人之葬有感<lb/>
焉夫人生於壼幃之中組紃是習饎饋是共未嘗親接<lb/>
儒先之餘論也病革屬其子曰必祔我先舅之傍毋深<lb/>
狥葬師以咈我志遂攻位於舅之東墓白楊塢然則墳<lb/>
墓之族實人情之至願當巫史紛若之際猶有不讀周<lb/>
官暗與之合者禮豈彊人者哉故予樂道夫人之事而<lb/>
論次之夫人諱瓌曾祖某祖某父某男四女一孫男二<lb/>
<pb n="KR4d0232_WYG_013-19a"/>
時氏金華右族舅沒姑老夫人以冢婦傳家闔門千指<lb/>
無違言每與其夫語必曰先舅無恙時賔禮髦畯課督<lb/>
其諸孫孫為如何君主其外我主其内毋使一事減於<lb/>
舊可也其子見里有藏書者歸有羨色夫人出簮珥直<lb/>
數十萬俾為僦工費且曰吾家非窮空也特欲汝曹異<lb/>
日見此書不忘吾此意耳夫人沒後諸子為予誦之輒<lb/>
涕下不能禁庶幾有成其志者銘曰<lb/>
葬書五車重折軸徼祥畏禨墓不族淑哉夫人見何獨<lb/>
<pb n="KR4d0232_WYG_013-19b"/>
纊息留言毋逺卜有欲踵之求其躅皇舅之原原左麓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東萊集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山詩話</head>
    <p>
<pb n="KR4i0009_WYG_000-1a"/>
欽定四庫全書　　　　　集部九<lb/>
　後山詩話　　　　　　　詩文評類<lb/>
　　提要<lb/>
　　　　<hi>臣</hi>等謹按後山詩話一巻舊本題宋陳師道<lb/>
　　　　撰師道有後山叢談已著録是書文獻通考<lb/>
　　　　作二巻此本一巻疑後人合併也陸㳺老學<lb/>
　　　　菴筆記深疑後山叢談及此書且謂叢談或<lb/>
　　　　其少作此書則必非師道所撰今考其中於<lb/>
<pb n="KR4i0009_WYG_000-1b"/>
　　　　蘇軾黄庭堅秦觀俱有不滿之詞殊不類師<lb/>
　　　　道語且謂蘇軾詞如教坊雷大使舞極天下<lb/>
　　　　之工而終非本色案蔡絛鐵圍山叢談稱雷<lb/>
　　　　萬慶宣和中以善舞𨽻教坊軾卒於建中靖<lb/>
　　　　國元年六月師道亦卒於是年十一月安能<lb/>
　　　　預知宣和中有雷大使借為譬况其出於依<lb/>
　　　　託不問可知矣至謂陶潛之詩切於事情而<lb/>
　　　　不文謂韓愈元和聖徳詩于集中為最下而<lb/>
<pb n="KR4i0009_WYG_000-2a"/>
　　　　裴說寄邊衣一首詩格柔靡殆類小詞乃亟<lb/>
　　　　稱之尤為未允其以王建望夫石詩為顧况<lb/>
　　　　作亦間有舛誤疑南渡後舊稿㪚佚好事者<lb/>
　　　　以意補之耶然其謂詩文寧拙毋巧寧撲毋<lb/>
　　　　華寧粗毋弱寧僻毋俗又謂善為文者因事<lb/>
　　　　以出竒江河之行順下而已至其觸山赴谷<lb/>
　　　　風摶物激然後盡天下之變持論間有可取<lb/>
　　　　其解杜甫同谷歌之黄獨百舌詩之讒人解<lb/>
<pb n="KR4i0009_WYG_000-2b"/>
　　　　韋應物之新橘三百駁蘇軾戯馬臺詩之玉<lb/>
　　　　鉤白鶴亦間有考證流傳既久固不妨存備<lb/>
　　　　一家爾乾隆四十二年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>畫墁集巻一</head>
    <p>
<pb n="KR4d0098_WYG_001-1a"/>
欽定四庫全書<lb/>
　畫墁集巻一　　　　　宋　張舜民　撰<lb/>
　　詩<lb/>
　　　紫騮馬<lb/>
紫騮馬白面郎紅銀鞍勒青油韁左牽黄犬右擎蒼朝<lb/>
從灞陵獵暮宿投平康使酒不滿意按劔叱天狼今年<lb/>
明年一如此後年不覺髮成霜扶肩䇿杖出門行抱子<lb/>
弄孫樓上坐忽然涕淚滿衣襟為見驊騮面前過<lb/>
<pb n="KR4d0098_WYG_001-1b"/>
　　　闗山月<lb/>
明月生海上裴回照邊城中夜闗山静但聞流水聲征<lb/>
人看月思鄉泣夜久衣單難獨立錦字佳人怨不歸開<lb/>
幃更感飛螢入<lb/>
　　　桃李花<lb/>
紅白桃李花馨香滿芳草開時人少年落處人已老風<lb/>
雨半夜來飄揚滿官道行客為歎息不忍便除掃猶有<lb/>
兩三枝香色晩更好把酒將奈何攀折恨不早<lb/>
<pb n="KR4d0098_WYG_001-2a"/>
　　　二<lb/>
花如桃李人如玉終日看花看不足萬年枝上轉春風<lb/>
七絲絃上調新曲寳馬嘶風車擊轂東市鬬雞西市鞠<lb/>
但得長留臉上紅莫辭貴買尊中醁<lb/>
　　　來日大難<lb/>
去日滔滔似易得來日藐藐若大難一日且作一日調<lb/>
百年莫作百年看晉侯竟爾見新麥楚王更要食熊蹯<lb/>
勿輕白髮翁勿恃青楊質物壯則老矣其夀不可必嵇<lb/>
<pb n="KR4d0098_WYG_001-2b"/>
叔夜郭景純今般人物如何人皇天何不留逡巡<lb/>
　　　君馬黄<lb/>
君馬良乗乗黄僕臣御守法度乍可三驅失前禽不可<lb/>
一朝為詭遇假使四牡項領無害六轡如組周旋中規<lb/>
折旋中矩聽和鸞之聲遵康莊之路馬不駭輿君子安<lb/>
處如欲登九折之險走羊腸之阻䝉犯霜露趺踢風雨<lb/>
雖使造父再生王良復出予亦未知其如何爾<lb/>
　　　大雪行<lb/>
<pb n="KR4d0098_WYG_001-3a"/>
曉辭洛水濱暮宿河之涘四野漫漫不見人竟日止能<lb/>
行數里渾然天地為一色渭水南北復何似五陵鷹犬<lb/>
争合圍十宅管絃初熱耳連宵耿耿照鬢髪迎馬㸃衣<lb/>
猶未已但得來年春麥熟暫困泥塗復何恥農夫南畆<lb/>
未厭多却入長安作泥滓<lb/>
　　　邯鄲少年<lb/>
邯鄲全盛時人物自都雅更得幽并兒豪氣陰相假生<lb/>
求趙王劔千金不論價力購燕國姝臨髙起亭榭使酒<lb/>
<pb n="KR4d0098_WYG_001-3b"/>
叢臺上夜獵西陵下聞說五陵兒臂鷹馳犬馬<lb/>
　　　試院感懐<lb/>
朱户當晝扄霜簾達夜懸沈沈造廣庭皥皥接衆賢疎<lb/>
莛叩洪鐘短綆汲深淵始知學不迨内顧多歉然憶昔<lb/>
居上庠忝出流輩前賦就千金直詩成萬口傳荀揚迥<lb/>
接迹班馬思比肩一從茍干祿永謝英俊躔折腰府縣<lb/>
中餬口道路邊世俗多見輕義士誰哀憐憔悴有今日<lb/>
光輝思昔年今兹覩秋闈猶欲争相先枯魚傍江湖疲<lb/>
<pb n="KR4d0098_WYG_001-4a"/>
馬憶薊燕凉風拂翠幙隴月向人圓物景近中秋客意<lb/>
孤綿綿裴回望清光欲攬不得全永懐懽樂時把酒謝<lb/>
嬋娟<lb/>
　　　鯨魚<lb/>
東海十日風巨浪碎山谷長鯨跨十尋宛轉在平陸雷<lb/>
火從天來砉然刳兩目肌膚煑作油骨節分為屋腥羶<lb/>
百里内户户至厭足我聞海上人明珠可作燭鯨魚復<lb/>
何罪海若一何酷從欲讒風伯大鈞問不告躊躇復歎<lb/>
<pb n="KR4d0098_WYG_001-4b"/>
息歸咎當溟瀆託形天地間獨爾有含蓄大者不能容<lb/>
小者又何益却羨鰕魚輩安然保家族<lb/>
　　　東武二首<lb/>
小白奬周室夷吾致其君各竭當時力未免後儒言駿<lb/>
馬日千里壯士舉百鈞更欲加勉策折髀與摧轅<lb/>
景公登牛山俯闞臨邑區耕耘被廣野軒冕充修衢鬬<lb/>
雞走狗馬擊筑吹笙竽魚鹽來海岱桑柘入青徐饒樂<lb/>
曾無敵棄背復何如公乃歎而泣顧謂諸大夫安得千<lb/>
<pb n="KR4d0098_WYG_001-5a"/>
萬年長有此國都大夫助公泣獻夀猶欷歔晏子歛袂<lb/>
笑笑此君臣愚世事如輪環曾不借須臾前此十數公<lb/>
今已成丘墟胡不長守此乃與子孫居始知富貴者喜<lb/>
受庸人諛豈獨當時笑後世亦揶揄<lb/>
　　　山陽二首<lb/>
山陽水陸衝樂餌人所赴寂寞先生門車輪不少駐賢<lb/>
哉彼二公綽有尚賢風恨不生羽翼嘯歌尊酒中<lb/>
古人急於仕每擇分所安願為趙魏老不作滕薛官今<lb/>
<pb n="KR4d0098_WYG_001-5b"/>
人不量力臨老當繁難少見詠淇澳甚多歌伐檀<lb/>
　　　淮口阻雨<hi>己亥吳同年要飲舟次淮口作</hi>
旱久不得雨既雨不肯休沄沄汴河水初合淮河流北<lb/>
來何處客暫此駐扁舟中有投荒人萬里趨炎洲聽水<lb/>
夜不眠觀水朝亦愁呼風捲重陰放出赤日頭捨舟出<lb/>
平地走馬復西遊<lb/>
　　　天爵山<lb/>
耕者志於食否則餒繼之學者志於道一為好爵縻本<lb/>
<pb n="KR4d0098_WYG_001-6a"/>
自不營利間或與利期朝日入而處暮日仰而思浮雲<lb/>
蔽蔀屋見前當自知<lb/>
　　　李侯新齋植松竹聊為雜言<lb/>
嘗聞君子居一日顧必葺李侯作新齋制度皆自給軒<lb/>
楹如肺腑豁達可出入取竹渭水湄移松隴山隰嵗寒<lb/>
逺相依勁節久孤立栽培豈無法根著至今濕清風在<lb/>
目前獨我得多挹歸壤共無涯往日不可及惟憂屬後<lb/>
人長伴邊聲急<lb/>
<pb n="KR4d0098_WYG_001-6b"/>
　　　送葉伸出使河北<lb/>
君今使河北幾日渡黄河脱身出臺省杖節犯風波東<lb/>
南耆舊中如君能幾何何人把袂留顧我餞則那燕趙<lb/>
多佳人善舞體婆娑不學白紵詞能唱瓠子歌歌罷令<lb/>
翁愁井竈宅黿鼉安得佐禹才干旄飾五紽與君並駕<lb/>
驅坐使民氣和揮汗强援筆矢辭愧不多<lb/>
　　　汧陽感事<lb/>
人誰無婚姻我則分鮮薄即今頭已白不識外家樂再<lb/>
<pb n="KR4d0098_WYG_001-7a"/>
過汧陽縣心境何寂寞當時退食地東軒俯層壑華屋<lb/>
變山丘九原寧可作空存遺愛樹枝葉幾榮落正如遼<lb/>
東歸但見舊城郭堂堂想其儀物物皆如昨眼看北來<lb/>
鴈身是南飛鵲霜風掃隃麋晚翠歛吳嶽臨行更踟蹰<lb/>
灑淚遍南閣<lb/>
　　　思善堂<lb/>
春風長萬物棘子猶卷然及至華實稠已悲霜露先功<lb/>
隨四時去不待三牲全所以陟屺人設身常捨旃<lb/>
<pb n="KR4d0098_WYG_001-7b"/>
　　　鄉人言<lb/>
郴江有竒石似牛伏岸側鄉人久相傳過者有顛覆我<lb/>
與鄉人謀鑿去可勿留祗消一日力得弭千嵗憂鄉人<lb/>
顧我笑官必有闇拙大者不能圖小者安用説方今民<lb/>
閒事頗有急於石當官貴居事能不閑採拾我家本多<lb/>
田今乃身無居雖有兒女輩售人為婢奴破家不足恡<lb/>
所恨骨肉離官今將骨肉好去將何之我雖有田里亦<lb/>
聞官念此念此不能為何用居官爾乃指江中石此物<lb/>
<pb n="KR4d0098_WYG_001-8a"/>
如有神不覆㢘善士獨傾貪虐人官今幸過此行李都<lb/>
無害將我言日思勿為貧賤懈我聞鄉人言背顙俱汗<lb/>
流欲問破家因恐為明者羞<lb/>
　　　送羅正之年兄出使二浙<lb/>
玉麈助清談金貂飾髙位二物已殺身無剥生民利君<lb/>
為使者官猶作農夫事隨軒載畚鍤一心唯度地惟梁<lb/>
及齊岱潢汙變滯穗玉食反無魚黄牛如象貴凡人畏<lb/>
辛苦君處乃樂易富哉太伯墟吳越之委積二年苦昏<lb/>
<pb n="KR4d0098_WYG_001-8b"/>
墊竈臼成蛙肆一日死百人官司但熟視不獲乃命君<lb/>
物議已為遲君其尚勉旃副彼朝廷意若為濬涇洪可<lb/>
得露城市誅其姑息人戢彼因循吏死者不可招存者<lb/>
如何置赴海與壑鄰實繫君之智君家本天台立身頗<lb/>
勤勩一生在州縣晚嵗稱憲使南人重衣錦今爾實自<lb/>
致弭節拜墳墓椎牛設鄉遂翁媪上籬觀揮零復嗟喟<lb/>
咸曰羅家兒今日乃如是伊予出西北仕路每相值交<lb/>
代又同年莫予論事契嗜好無不同出處亦有類天台<lb/>
<pb n="KR4d0098_WYG_001-9a"/>
與四明一生游夢寐澹蕩秋風中都門把歸袂行與興<lb/>
公游閒過賀老醉二客儻有言因風幸相寄<lb/>
　　　送薛昌朝赴太原幕府<lb/>
去國重為客送君還復歸天寒雨細光景促且就東城<lb/>
寺中宿寺當蒲坂望屋廬日暮無由辨喬木既已唯諾<lb/>
難自由雖欲一日安可留吾輩事勢不大殊此際興味<lb/>
復何如歸來愁坐獨嗟吁畢竟豈如村野老或爾富民<lb/>
城郭居雨暘寒<graphic n="KR2789" url="https://raw.githubusercontent.com/kanripo/KR-Gaiji/master/images/KR2789.png" mimeType="image/png"/>都不與親戚滿眼身不孤乃知平生<lb/>
<pb n="KR4d0098_WYG_001-9b"/>
走薄宦正似癡牛引重車險夷繚絡不知止祗得終年<lb/>
困道塗<lb/>
　　　贈奉議沈遼詩<lb/>
鳬脛天生短鶴脛本來長一朝有客欲斷續二物無地<lb/>
逃悲傷吾徒曾匪鳬鶴匹又取聖賢為學術解將軒冕<lb/>
等浮雲寧免儻來并執一夫君擢秀居東南代以文詞<lb/>
起簪紱錚錚官業素有聞更號能書居第一平生意氣<lb/>
少防閑一跌落在江湖間幾年轉徙無家室唯與樵漁<lb/>
<pb n="KR4d0098_WYG_001-10a"/>
為往還醉吟未免寫胷臆健筆依舊飛雲煙逺俗僻陋<lb/>
多不識都城一帖沽萬錢今朝我過齊山下邀我陟降<lb/>
遊二山羨君卜築思意盡今古氣象羅目前佛留九頂<lb/>
千株石天賜清溪一水灣自拾薪枝給朝夕不與城郭<lb/>
通交闗親友一切皆謝絶惟許子馳來問安人生涉世<lb/>
多憂喜不用昭昭明物理少小辛苦卜一㕓如今老大<lb/>
無居止遷流方從五嶺去敢望生還復經此萬一君恩<lb/>
縱北歸與君左右為鄰里<lb/>
<pb n="KR4d0098_WYG_001-10b"/>
　　　還李彀士雄卷<lb/>
河汾之會韓晉之津在昔王馬今何人青衫木笏排風<lb/>
塵面如桃花髭如銀長篇大字妙入神闗輔後輩誰等<lb/>
倫四方仕宦足邅迍歸老閿鄉玉澗濱雲為友兮山為<lb/>
鄰森森緑槊萬霜筠汩汩清漣飛兩輪亭上何所見荆<lb/>
山早暮來相親齋中何所有新舊歌詩千百首細大搜<lb/>
羅萬象勞放開日月東西走世上兒女徒紛紛作者須<lb/>
教歸老手君不見古往今來富貴人燦燦金章懸紫綬<lb/>
<pb n="KR4d0098_WYG_001-11a"/>
金珠初入寵方深骨肉未消名已朽又不見李杜死來<lb/>
三百年至今仰望如星斗一聫一句挂齒牙便同金石<lb/>
垂長久乃知皇天造萬物獨於吾輩偏加厚還翁詩卷<lb/>
翁細思豈是生平都不偶<lb/>
　　　禪僧福公寄惠牧牛圖答以問牛歌<lb/>
訶訶訶棲巖老法師寄我牧牛頌我是人間百嵗人今<lb/>
朝却作嬰兒弄堪笑其間有一牛滿身變白尾猶黑想<lb/>
君不是上上根教人費盡閑心力我昔有一牛其毛元<lb/>
<pb n="KR4d0098_WYG_001-11b"/>
自白如今牛已無欲求不可得蓑笠與鞭繩同時皆棄<lb/>
擲身心無住著冷坐溪邊石却問山中人閑尋牧牛客<lb/>
　　　書節孝先生事實於先生詩編之後<lb/>
古人往矣名空存爾來冠帶誰其倫語言淵騫行盗跖<lb/>
俯仰不愧何繽繽先生道義完且潔去彼取此非今人<lb/>
事親豈但綵衣戲刻木省定長悲辛抛官卻掃醉經史<lb/>
胷中無復留纎塵履穿袍敝突不墨辭幣與粟甘清貧<lb/>
自從秀髮到白首造次於是非一晨當知有昊憫澆散<lb/>
<pb n="KR4d0098_WYG_001-12a"/>
先生故出拔斯民嗟余稟賦雖不敏管窺偶幸知所因<lb/>
講聞先生亦已久云為輙以書諸紳朅來廣陵兩閲嵗<lb/>
所得比舊又加親此編雅什盈數百覃思成誦驚余神<lb/>
恍如聽樂周太廟黄鍾大吕皦且純又如典瑞出圭璧<lb/>
璀璨溢目非玞珉偉哉固足信萬一髣髴想見容彬彬<lb/>
吾皇圖治急遺逸空谷相望推蒲輪先生髙卧焉得遂<lb/>
細札匪日頒嚴闉重慚韁鎖脱無計灑掃猶阻致此身<lb/>
願言師法不少懈異日有立逃湮淪<lb/>
<pb n="KR4d0098_WYG_001-12b"/>
　　　跋百之詩畫<lb/>
詩是無形畫畫是有形詩丹青不知老將至李陵蘇武<lb/>
真吾師太平本學治禮樂猶有暇日能臨池區中孰最<lb/>
竒龎眉皓首苟住著安得一區我安之<lb/>
　　　京兆安汾叟赴辟臨洮幕府南舒李君自畫陽<lb/>
　　　闗圖并詩以送行浮休居士為繼其後<lb/>
古人送行贈以言李君送人兼以畫自寫陽闗萬里情<lb/>
奉送西安從辟者澄心古紙白如銀筆墨輕清意瀟洒<lb/>
<pb n="KR4d0098_WYG_001-13a"/>
短亭離筵列歌舞亭亭諠諠簇車馬溪邊一叟静垂綸<lb/>
橋畔俄逢兩負薪掣臂蒼鷹隨獵犬聳耳駏驢扶隻輪<lb/>
長安陌上多豪俠正值春風二三月分明朝雨挹輕塵<lb/>
客舍青青柳色新主人舉杯苦勸客道是西征無故人<lb/>
殷勤一曲歌者闋歌者背淚霑羅巾酒閳童僕各辭親<lb/>
結束韜縢意氣振穉子牽衣老人哭道上行客皆酸辛<lb/>
唯有溪邊釣魚叟寂寂投竿如不聞李君此畫何容易<lb/>
畫出漁樵有深意為道世間離别人若箇不因名與利<lb/>
<pb n="KR4d0098_WYG_001-13b"/>
紅蓮幕府盡奇才家近南山紫翠堆烜赫朱門當巷陌<lb/>
潺潺流水遶亭臺當軒怪石人稀見夾道長松手自栽<lb/>
静鎖園林鶯對語密穿堂户燕驚迴試問主翁在何所<lb/>
近向安西幕府開歌舞教成頭已白功名未立老相催<lb/>
西山東國不我與造父王良安在哉已卜買田箕嶺下<lb/>
更看築室潁河隈憑君傳語王摩詰畫箇陶潛歸去來<lb/>
　　　打麥<lb/>
打麥打麥彭彭魄魄聲在山南應山北四月太陽出東<lb/>
<pb n="KR4d0098_WYG_001-14a"/>
北纔離海嶠麥尚青轉到天心麥已熟鶡旦催人夜不<lb/>
眠竹雞呌雨雲如墨大婦腰鐮出小婦具筐逐上隴先<lb/>
捋青下隴已成束田家以苦乃為樂敢憚頭枯面焦黒<lb/>
貴人薦廟已嘗新酒醴雍容㑹所親曲終厭飫勞童僕<lb/>
豈信田家未入脣盡將精好輸公賦次把升斗求市人<lb/>
麥秋正急又秧禾豐嵗自少凶嵗多田家辛苦可奈何<lb/>
將此打麥詞兼作挿禾歌<lb/>
</p>
<p>
</p>
  </div>
<div>
                <head>畫墁集巻二</head>
    <p>
<pb n="KR4d0098_WYG_002-1a"/>
欽定四庫全書<lb/>
　畫墁集巻二　　　　　　宋　張舜民　撰<lb/>
　　詩<lb/>
　　　梅子<lb/>
月破㝠㝠雨枝揺閃閃黄口中先水出衣上帶花香肺<lb/>
疾須拚醉牙疎不耐嘗調羮無復用山谷日傾筐<lb/>
　　　巖花<lb/>
託根何太逺得地亦相宜土石生為偶紅香想自知風<lb/>
<pb n="KR4d0098_WYG_002-1b"/>
英將片片雨實漸離離戍客思攀折無何厯處危<lb/>
　　　矴齋獨懐兄弟<lb/>
並橋冰乍泮隔岸柳初黄河上春猶淺天涯日漸長平<lb/>
時好行樂往事入思量最恨三年别應添兩鬢霜<lb/>
　　　東行别矴齋詩<lb/>
宴坐豈不好有誰强爾行山川不改色兒女若為情岸<lb/>
隔霜林意齋空夜水聲虚傳少陵叟一室過生平<lb/>
　　　秋日書懐<lb/>
<pb n="KR4d0098_WYG_002-2a"/>
凉風起天末何物動人愁一室闗河暮三年草木秋髙<lb/>
文誰弔屈晩節漫依劉獨怪瀼西叟巴江得久留<lb/>
　　　秋暮書懐<lb/>
秋日平凉客棲遲泮水間家貧思得禄性懶要長閒欹<lb/>
枕時聞雁登城忽見山征西舊時將大半髮毛斑<lb/>
客舍無前後分明似一舟瓶罌生計小兒女長年憂餬<lb/>
口身將老謀歸嵗聿周布衣今復敝莫問黒貂裘<lb/>
憶昔曾遊處俄經二十年重來人不識獨想事依然北<lb/>
<pb n="KR4d0098_WYG_002-2b"/>
海知劉備荆州小仲宣如何騎駿馬徼倖學開邊<lb/>
濯濯荒山麓娟娟孤女祠曉泉開寳鏡秋月畫蛾眉拾<lb/>
翠來涇汭行雲過北池猶勝青冢魄埋恨九原悲<lb/>
旅鬢莖莖白霜梨葉葉紅可憐非類者同落有涯中萬<lb/>
物齊為馬勞生獨轉蓬此行江海外便作狎鷗翁<lb/>
再到崆峒寺題名尚宛然存亡如昨日筋力想當年禍<lb/>
福歸元鸐晨昏聽杜鵑此間無虎豹好著養生編<lb/>
節物推移速登臨感慨多寒雲飛隴首殘葉下朝那代<lb/>
<pb n="KR4d0098_WYG_002-3a"/>
北慚歸馬洮西尚凱歌惟憐鏖戰骨寂寞掩山阿<lb/>
冶谷鴉仍亂空同日欲曛闗河圍絶壁鼓角壯中軍自<lb/>
納和戎策還停草檄文征西好規矩後世見忠勤<lb/>
愛静無由静思歸不得歸干時虚碌碌懐往迴依依菊<lb/>
酒還吹帽元霜未授衣知他蘧伯玉曾悟少年非<lb/>
　　　登大岯<lb/>
東郡韓延夀黎陽李魏公一時推豈弟累代想英雄草<lb/>
木芳菲外山河感慨中但逢川上客不見狎鷗翁<lb/>
<pb n="KR4d0098_WYG_002-3b"/>
　　　離山陽<lb/>
日日東南去空勞北望魂孤帆轉城角返照入船門强<lb/>
飯甘魚菜隨方學語言蛙聲不忍聽為似故山村<lb/>
　　　八月十四日清谿堂望月<lb/>
客路三湘逺天風八月清雲間雖掩映水底已分明且<lb/>
對當年影休吟萬古情喜君方向滿照我過江城<lb/>
　　　郴州送許叔獻員外赴道州<hi>許在江淮間講學甚久</hi>
嶺下為遷客人中得老成傳經漢丞相授講魯諸生五<lb/>
<pb n="KR4d0098_WYG_002-4a"/>
斗青衫色三湘白髮莖話言猶未盡要作道州行<lb/>
　　　順陽<lb/>
已免均房險寛平喜博山園林皆掩映風俗自安閑麻<lb/>
麥三春暮人烟百里環吾行半天下難得此江闗<lb/>
隠隠來山逺茫茫去路平舟車楚北户城塚漢南京小<lb/>
杏沾花摘春醪對雨傾士民留我住强作少陵行<lb/>
　　　鞏州首陽鋪鳥䑕同穴<lb/>
本是巢居物那容䑕穴中既言無牝牡何用有雌雄山<lb/>
<pb n="KR4d0098_WYG_002-4b"/>
節曾居蔡長江網得鴻誰能窮物理目送渭波東<lb/>
　　　送鮑經句赴辟洮東幕府<lb/>
平昔通家子今為幕府賓宦遊知幾日器業已成人隴<lb/>
右從戎客燕南老病身軍中想多暇莫惜寄書頻<lb/>
　　　體之推官侍親出使聊書短篇以凂行色<lb/>
遊梁并困洛誰是故人情未盡環中説俄成劔外行路<lb/>
遥詩篋重雪映綵衣明預想東歸日相逢指渭城<lb/>
　　　過同州遇雪贈毋清臣<lb/>
<pb n="KR4d0098_WYG_002-5a"/>
左輔沙如水長春柳未勻精神迎刺史景物為行人羃<lb/>
䍥梁山外飄流洛水濱十年門下客依舊困泥塵<lb/>
　　　花時對雪<lb/>
急霰飄零際羣芳爛熳中半開先逐水未落已隨風兵<lb/>
渡金陵破塵來繡嶺空誰能勞樽酒暫使客顔紅<lb/>
　　　西宫致齊貽裴著作<lb/>
西出都門外塵埃撲馬鞍人家事寒食星雨仰祠官日<lb/>
永鸎千囀庭閑竹數竿唯憐隔齋禁不得共清懽<lb/>
<pb n="KR4d0098_WYG_002-5b"/>
　　　南衙寺㑹宿王鮑二同年<lb/>
徧走長城塞歸由舜阪頭榜中千里駿天外二星流花<lb/>
月仍寒雨闗河逼寺樓寧知十年後此地並衾裯<lb/>
　　　組以時果供饋予以酒為報<lb/>
饉歳無時果秦人饜草茶開奩驚見李對客喜浮瓜為<lb/>
乏瓊瑶報聊稱㫖酒嘉中郎不憂老有女可傳家<lb/>
　　　哀虢縣令猶子箅<lb/>
匍匐岐山下三呼已過時臧孫雖有後伯道竟無兒自<lb/>
<pb n="KR4d0098_WYG_002-6a"/>
是終身痛空留一縣悲老人休雨淚轉靣即逢伊<lb/>
送别言猶在來書墨尚温安知咫尺地便有死生分已<lb/>
負秋山約猶傳魯史文魂兮今有託將祔伯兄墳<lb/>
　　　蘇子瞻哀辭<lb/>
石與人俱貶人亡石尚存却憐堅重質不減浪花痕滿<lb/>
酌中山酒重添丈八盆公兮不歸北萬里一招魂<lb/>
　　　佚老堂為陶敏宣徳題<lb/>
未老剛稱老言休即便休潯陽真有後彭澤善貽謀隠<lb/>
<pb n="KR4d0098_WYG_002-6b"/>
几悲殘漏回頭見急流便須移醉石偃卧北牕幽<lb/>
　　　杜䳌<lb/>
飛伏終難見空摶似老烏一身隨變化故國任丘墟簇<lb/>
簇花如血聲聲怨不枯春山情更好何必夜相呼<lb/>
　　　食楊梅茘枝思去年<lb/>
楊梅味已酸茘枝色能丹大齊驪龍脫江綃玉露團謫<lb/>
居深不負沈醉亦何難今歳無人剝吁嗟任滿盤<lb/>
　　　山果<lb/>
<pb n="KR4d0098_WYG_002-7a"/>
煑酒堆山果新茶下粉團似梅嫌足核如蜜少加酸公<lb/>
子傾金彈行人漏蠟丸吾鄉元不識歸日畫圖看<lb/>
　　　宣赦<lb/>
擊鼓填街道傳聲過水濱國嚴三歳祀恩洗萬方春舟<lb/>
檝隨南斗衣冠拱北辰嶺南并嶺北多少望歸人<lb/>
　　　秋日燕山道中<lb/>
燕山秋更好况復值新晴一徑幽花閙千巖晩瀑明寺<lb/>
危迂路入水漫信船行嘗栗皺初破開梨頬未頳松蘿<lb/>
<pb n="KR4d0098_WYG_002-7b"/>
扶斗上劔㦸插沙平秦趙封疆宻岷峨氣象清五龍丹<lb/>
桂盡萬馬蹛林横韞玉人時得埋錢事可驚畫圖傳輞<lb/>
水醉倒戀増城為報南歸客應須自作程<lb/>
　　　和趙大監雪一首<lb/>
臘雪稱為瑞初春又不同月藏燈市底雲泛綵山中灑<lb/>
面猶堪數連宵勢莫窮催花縈小檻引絮舞低空三逕<lb/>
從誰掃千門倐自通䙰褷消酒力料峭却東風闊壅平<lb/>
戎幕孤撐訪戴篷豈期麟趾客並舎虎門東郢國歌難<lb/>
<pb n="KR4d0098_WYG_002-8a"/>
和梁園賦易工何人知帝力鼓腹頌清衷<lb/>
</p>
<p>
</p>
  </div>
<div>
                <head>畫墁集卷三</head>
    <p>
<pb n="KR4d0098_WYG_003-1a"/>
欽定四庫全書<lb/>
　畫墁集卷三　　　　　宋　張舜民　撰<lb/>
　　詩<lb/>
　　　東湖春日<lb/>
湖外紅花間白花湖邊遊女駐香車鞦韆對起花陰亂<lb/>
蹴鞠孤髙柳帶斜無數小魚真得所一雙新燕宿誰家<lb/>
故園風景還如此極目飛魂逐暮鴉<lb/>
　　　所寓開利寺小池有四色蓮花青黄白紅紅者<lb/>
<pb n="KR4d0098_WYG_003-1b"/>
　　　千葉皆北土所未見者也惜其遐陬有此異卉<lb/>
深山草木自幽竒四色荷花世所稀孤獨園中瞻佛眼<lb/>
凝祥池上捧天衣白公没後禪林在王儉歸來幕府非<lb/>
水冷風髙人不到却憐鷗鳥日相依<hi>東京五嶽觀後凝祥池有黄蓮</hi>
　　　王氏松齋詩<lb/>
人傳半隠在龍門天啓松齋遇逺孫水石蔽虧包廢寺<lb/>
版圖磨滅指鄰村如將緑野還裴度不見潛溪付李藩<lb/>
壁土未乾三易主洛陽城裏有名園<lb/>
<pb n="KR4d0098_WYG_003-2a"/>
　　　題融師松齋<lb/>
未解子荆流可枕冷笑陶令琴無絃臨流有耳安用洗<lb/>
續絃得膠還自煎不禁巢邊黄口閙不作竿上鮎魚縁<lb/>
但欲移床倚西壁共師飽聽松風眠<lb/>
　　　鄰居張民師孝友齋<lb/>
嵗晩何人念孔懐北齋風景似南齋夜寒幾借陽城被<lb/>
歸興徒穿杜子鞋烏鳥争巢時墜屋叢萱得雨亂侵堦<lb/>
閉門朗諷閒居賦一任紅塵漲六街<lb/>
<pb n="KR4d0098_WYG_003-2b"/>
　　　妙蓮閣<lb/>
休論雪竇與雲峯且看天台劔㦸叢萬水千山來閣上<lb/>
一花六葉現池中誰將色界填空界不離香風席祖風<lb/>
有底妙蓮談不盡却成賦筆與興公<lb/>
　　　叢臺<lb/>
荆棘芃芃百尺堆路人云此是叢臺雨中漳浦明還滅<lb/>
門外青山去又來歌嘯且從今日樂是非誰管後人哀<lb/>
靚粧袨服尋為土不似昆明塹刼灰<lb/>
<pb n="KR4d0098_WYG_003-3a"/>
　　　送鄭平叔司勳之陜二首<lb/>
憶昔垂髫里閈間披雲常覩一峯巑青衫白髮經憂患<lb/>
珥筆含香最嵗寒夢寐依稀留北省家山迤邐近長安<lb/>
下車已接櫻桃會走馬西歸趁一盤<lb/>
憧憧大道兩京來千騎東方最上才豈有甘棠存故國<lb/>
空餘河水繞行臺松筠寂寂徵君宅簫鼓匆匆過客杯<lb/>
九陌風塵歸未得不知青眼為誰開<lb/>
　　　孫賁知衢州去疑冡以其所得雙石作堂乞詩<lb/>
<pb n="KR4d0098_WYG_003-3b"/>
芝蘭雖好忌當門何况庭前惡土墩畚鍤才興雙劔出<lb/>
狐狸盡去老松蹲百年守冡真堪笑一日開軒亦可尊<lb/>
安得擲從天外去成都石筍至今存<hi>有䜟刺史為吾守冡云</hi>
　　　送比部孫郎中將漕二浙<lb/>
前朝使節擁朱軒乃是君家小狀元不獨官資如令祖<lb/>
更將學術付賢孫上供旋𢷬新禾米行部時驚舊水㾗<lb/>
遊徧天台便歸好喬松翠竹滿青門<lb/>
　　　送鞠十二朝散將漕二浙<lb/>
<pb n="KR4d0098_WYG_003-4a"/>
闗塞煙塵二十秋適持使節海山頭行衙到處皆如寺<lb/>
按部經年不離舟公舉所知當勿枉上供易足更何求<lb/>
若論安便無加此秪恐旁求第一流<lb/>
聞説長安苦戴星公家無補秪勞形每思肥羜心先寫<lb/>
今見淮山眼自青豈乏尋常將漕輓好留人物為朝廷<lb/>
四明乆已無狂客欲問天工乞簈篂<lb/>
　　　送何子温提刑奉使江東<lb/>
奉使江東知幾春此行重駕赤車輪青綾故被留歸我<lb/>
<pb n="KR4d0098_WYG_003-4b"/>
白髮祠郎便乞親老大豈堪愁桂玉秋風依舊長鱸蓴<lb/>
宦途出處何須較且與廬山作主人<lb/>
　　　螢<lb/>
江皋螢火故煇煇仍解穿簾夜㸃衣但取見時增意思<lb/>
莫嫌生處太卑微月明敢向星中亂天黑偏能雨裏飛<lb/>
今日分明知我去何年漂泊照吾歸<lb/>
　　　秋日陪陜守成伯閣老過魏清逸草堂詩以誌<lb/>
　　　之<lb/>
<pb n="KR4d0098_WYG_003-5a"/>
何處登臨散鬱陶草堂依約在東郊籠中凡鳥迎新網<lb/>
天外𡨕鴻委舊巢山色蘢葱煇綵斾田歌嘔軋雜鳴鐃<lb/>
青編雖有知音絶可是無人學解嘲<lb/>
　　　夜聞劉宫苑舟中琵琶詩<lb/>
繫舟江岸兩相聞絃索嘈嘈恍未分不得長安水邊見<lb/>
却於湓浦夜深聞窮愁似影長隨我樂事如年不負君<lb/>
㑹倚檀槽求一醉世間榮辱任紛紛<lb/>
　　　長沙遇雪贈何待制二首<lb/>
<pb n="KR4d0098_WYG_003-5b"/>
初過湖南正慘悽朔風邊雪逺相隨林欺橘柚看零落<lb/>
岸拆蒹葭倚倒垂可是輞川真入畫須教梁苑遍題詩<lb/>
莫言北客都無有且與湘人當土宜<lb/>
由來地氣本無天致感中和報有年拂檻穿簾初學舞<lb/>
縈風帶雨不成團清光併入書仙府寒色偏留逐客船<lb/>
老杜題詩曾有乞漂零今昔路人憐<lb/>
　　　和同使鄭内藏見貽之作<lb/>
仗節傳呼出紫宸燕南薊北望車塵身為五郡循良守<lb/>
<pb n="KR4d0098_WYG_003-6a"/>
家是三朝宿衛臣對榻夢魂思共得據鞍吟嘯喜相親<lb/>
驛亭處處逢花發疑是春光解送人<lb/>
　　　梁才甫自湖南移使廣西自廣西移使廣東自<lb/>
　　　廣東復移湖外三年之間周歴四路今者北還<lb/>
　　　已越郴嶺道次作詩見寄渇於會遇謹用賡和<lb/>
天際雲帆百尺開廣西移去廣東回未成老大歸朝計<lb/>
且喜平安出嶺來竹馬共迎新使節松齋暗鎖舊莓苔<lb/>
回思託蔭無多日早至瀟湘欲重陪<lb/>
<pb n="KR4d0098_WYG_003-6b"/>
　　　同劉貢甫學士登石鼓合江亭一首<hi>再到衡陽作</hi>
乗興俄成石鼓游可堪揺落楚江秋巖中名字今何在<lb/>
亭下瀟湘古亦愁萬里再驚金馬客一家重上木蘭舟<lb/>
却令二水知人意合勢相邀向北流<lb/>
　　　舟行湘岸見早梅盛開<lb/>
江上籬邊見早梅天寒地暖數枝開為憐北客漂流逺<lb/>
偷報東君信息回香氣輕於新釀熟襟懐重似故人來<lb/>
舟中莫問無兼有急急呼兒貰酒盃<lb/>
<pb n="KR4d0098_WYG_003-7a"/>
　　　再過黄州蘇子瞻東坡雪堂因書即事題於武<lb/>
　　　昌王叟齋扉<lb/>
欹帆側柂嶺邊歸重過東坡叩竹扉牀坐凝塵風自掃<lb/>
江山無主燕空飛門前桃李添新逕井畔梧桐長舊圍<lb/>
好在江南王釣叟為君時復曬漁衣<lb/>
　　　灑然堂<lb/>
何必彷徉水石間聽君言話已孱顔三湘盡處猶逢竹<lb/>
五嶺回時却見山吏案總教如雁進靈源我且似鷗閑<lb/>
<pb n="KR4d0098_WYG_003-7b"/>
天邊猿鶴皆相識惟欠擕笻日往還<lb/>
　　　壬戌孫覽右司同年以詩見寄用韻和酬<lb/>
孫郎卧省正當年曾奏嘉謀玉扆邊事契且論龍虎榜<lb/>
行藏休問孝㢘船從軍脱畧矜横槊禦魅遷流喜執鞭<lb/>
莫怪子雲知遇晩勒銘終欲上燕然<lb/>
　　　過山陽有懐<lb/>
山陽過處苦匆匆想見平生水陸衝但有酒杯浮緑蟻<lb/>
却無賦筆寫游龍江湖風浪三千里京國鸎花一萬重<lb/>
<pb n="KR4d0098_WYG_003-8a"/>
他日君恩容北首故人能作復從容<lb/>
　　　書薛紹彭詩編<lb/>
白楊宿草幾離披忽對遺編動永思棠棣先凋空浩歎<lb/>
圖書不展已多時豈唯獨負㳺山約何意重㸔送我詩<lb/>
今日山翁悲復喜薛家門裏有孤兒<lb/>
　　　凌虚臺<lb/>
岐山四合與臺平半露園林葉未成是處芳菲皆可惜<lb/>
晚來風雨太無情山川不改秦雲色宫室長懸隴水聲<lb/>
<pb n="KR4d0098_WYG_003-8b"/>
唯有故園終不見倉庚黄鳥向人鳴<lb/>
　　　原州贈王補之洛苑同年<lb/>
汴上相從又幾星尚淹符竹守臨涇不須怪我頭添白<lb/>
且喜逢君眼暫青舊任再遊空寂寞同年屈數半凋零<lb/>
何當展盡平邊策圖使秦民得敉寧<lb/>
　　　送章質夫同年<lb/>
同年事契最知名衆謂朝廷得老成感慨共論平昔事<lb/>
蹉跎還累故人情節旄落盡髭仍黒髀肉消殘寵未驚<lb/>
<pb n="KR4d0098_WYG_003-9a"/>
若過函闗須北望皚然依復俟河清<lb/>
　　　九日和檢法登髙之作<lb/>
重陽何處可登臨獨有條山可共尋世上幾人能到此<lb/>
樽前萬事莫相侵溪風獵獵頻吹㡌菊蘂紛紛易滿襟<lb/>
莫為嘉辰須索醉也須隨分惜光陰<lb/>
　　　和人嵗暮書懐<lb/>
星回律變數將終二十年前此邑中天令尚隨新嵗改<lb/>
人顔那得舊時紅家無妻妾仍多難腹有詩書可屢空<lb/>
<pb n="KR4d0098_WYG_003-9b"/>
莫笑鄭人欺子産到頭留得惠民功<lb/>
　　　至瀛州小雪貽蔣潁叔<lb/>
梁苑瑶池醉夢䦨忽隨北客度燕山馬頭㸃綴飛才宻<lb/>
日脚微明意尚慳疏布久抛南海上貂裘初襲兩河間<lb/>
好留幕府陪樽俎剛被行人不放閑<lb/>
　　　十月十九日諸講官晨趨邇英前夕初雪沾洽<lb/>
　　　尋有㫖權住講一日既而同子開内翰正夫侍<lb/>
　　　郎元功舍人少竚資善一飫而出諸公嘉其景<lb/>
<pb n="KR4d0098_WYG_003-10a"/>
　　　而被上恩乃謂衰薄不可無作聊書長句深愧<lb/>
　　　斐然<lb/>
西風拔地夜飄霙天惠臚傳講暫停病眼昏花逋讀史<lb/>
髙談快論阻横經御溝容與冰初合苑柳扶疎葉未零<lb/>
可是太平占上瑞衰才殊不解丹青<lb/>
　　　部役書懐<lb/>
近市銅章泊近郊炯無塵慮掛秋毫含宏品彚知天大<lb/>
照鑒容光仰日髙匝舍柔桑圍幄幙弄風新麥泛波濤<lb/>
<pb n="KR4d0098_WYG_003-10b"/>
巷歌野哭應聽取珍重吾家製錦刀<lb/>
　　　還卷答徐長官<lb/>
才士生平多薄命文章自昔少知音增添行李妨為客<lb/>
搜攪肝腸枉用心髙閣書存終覆瓿長門賦麗偶遺金<lb/>
雲臺幸有功名望何必孜孜泥古今<lb/>
　　　和答還卷<lb/>
屈宋功成道不傳後來雞犬各登仙留連光景隨時俗<lb/>
盜竊聲名至暮年陷没李陵因北伐漂流杜甫為南遷<lb/>
<pb n="KR4d0098_WYG_003-11a"/>
耒陽郴口今吾在誰與誅茅屋數椽<lb/>
　　　和陳憲章蠟梅<lb/>
黄宫暖律暗相催臘後春前見蠟梅青帝不知無蝶至<lb/>
黄華先賞有蜂來風飄嫩蘂添鸎羽雪駕寒香入酒盃<lb/>
盡道此花居第一如何更有百花開<lb/>
　　　秋晚三首<lb/>
久雨秋深對晩晴近山昏黒逺山明灘頭艇子排行繫<lb/>
水底魚兒作隊行衰柳帶風猶喜舞殘蟬送日尚能鳴<lb/>
<pb n="KR4d0098_WYG_003-11b"/>
角冠藜杖何為者獨向溪邊忘姓名<lb/>
官事私憂總不論每于樓上到黄昏江城日暮須吹角<lb/>
野寺僧歸自掩門秋晩山川多草木年豐場圃足雞㹠<lb/>
人生幾有淵明樂稚子迎門酒滿樽<lb/>
誰把霜林染得紅更栽緑竹與長松家家白酒連宵醉<lb/>
處處新禾徹夜舂半落園林懸橘柚低回門巷映芙蓉<lb/>
沙鷗性在終難狎秪解沙頭印脚蹤<lb/>
　　　裴綸著作見期行日延宿所居既至而裴已行<lb/>
<pb n="KR4d0098_WYG_003-12a"/>
　　　因書寄此<lb/>
都城人事日烹煎跳出都門意已仙摩詰舊聞空一室<lb/>
祖生何事忽先鞭塵埃馬上同看月絺綌風中共聽蟬<lb/>
我復西還君北去箕山潁水自蕭然<lb/>
　　　送辛著作罷榮河<lb/>
常笑三閭老大夫枉將憔悴付江魚為儒須較身名重<lb/>
入仕先將喜愠除莫顧他門堪炙手且教我腹可回車<lb/>
此行愧乏瓊瑶贈聊比詩人一束芻<lb/>
<pb n="KR4d0098_WYG_003-12b"/>
　　　題三水縣舍左幾著作<lb/>
還鄉去日正遲遲枉道相過慰所思厯國聘君良自苦<lb/>
敝衣懐組欲誰欺白楊葉上三更雨黄菊風前一酒巵<lb/>
莫道相逢是容易與君頭鬢各絲絲<lb/>
　　　中宫致齋<lb/>
重重絳闕隠琳房落絮飛花日正長著作未諳青瑣闥<lb/>
祠官還伴紫微郎林藏鵯鴂隨鸎轉風引酴釄助酒香<lb/>
十載京城倦遊客不知身世在何鄉<lb/>
<pb n="KR4d0098_WYG_003-13a"/>
　　　吕子固小女哀辭<lb/>
伯道無兒可典刑中郎有女最聰明季拏却返商山𦵏<lb/>
阿軟空留洛下情令祖六男皆磊落名孫一女又凋零<lb/>
茫茫此理終難問忍聽人間哭子聲<lb/>
　　　雙松堂<lb/>
歎息前人布政優手栽松竹助清幽當年撥土人何在<lb/>
今日捎雲勢未休直榦幾排雷雨怒細聲常伴管絃愁<lb/>
若為喚起王摩詰畫箇浮休倚白頭<lb/>
<pb n="KR4d0098_WYG_003-13b"/>
　　　賜資治通鑑呈范淳父學士<lb/>
通鑑初成賜近臣不遺疎賤布恩均我投淮水五千里<lb/>
君滯周南二十春東觀汗青身是夢西宫削藁事如新<lb/>
細思當日修書者祗有三人今一人<lb/>
　　　鄧正字宅見劉明復所畫麓山秋景<lb/>
洛陽才子見長沙自識中丹鬢未華文武才全皆不試<lb/>
丹青筆妙更誰加老杉列在堂皇上小景將歸學士家<lb/>
我有故山常自寫免教魂夢落天涯<lb/>
<pb n="KR4d0098_WYG_003-14a"/>
　　　感時事戲作<lb/>
少年辛苦校蟲魚晩嵗雕蟲耻壯夫自是諸生猶習氣<lb/>
果然紫詔盡驅除酒間李賀皆投筆地下班揚亦引車<lb/>
唯有少陵頑鈍叟静中吟撚白髭鬚<lb/>
　　　真州儀真觀<lb/>
聞説仙鄉接瀨鄉閒遊詩侣禮虚皇三潮寳派通胥浦<lb/>
萬葉靈杉蔽蜀岡天地杳㝠供寫像江山迴合助靈祥<lb/>
五雲送入蓬萊島留與人間作道場<lb/>
<pb n="KR4d0098_WYG_003-14b"/>
　　　離真州<lb/>
日日北風吹上水年年客思攪新秋山長水逺連三楚<lb/>
物態人情又一州隔岸晚峯如見揖並船孤鶩似相留<lb/>
因知景畧非前達身後猶須具十牛<lb/>
　　　和喻明仲馬上吹笛<lb/>
越客思歸黯不平閑持長笛寫秦聲羡君氣海如斯壯<lb/>
博我詞鋒莫敢争江上梅花開又落隴頭流水咽還驚<lb/>
豈知不寐鰥魚眼獨坐山堂對月明<lb/>
<pb n="KR4d0098_WYG_003-15a"/>
　　　題木居士<lb/>
波穿火透本無竒初見潮州刺史詩當日老翁終不免<lb/>
後來居士欲奚為山中雷雨誰宜主水底蛟龍睡不知<lb/>
若使天年俱自遂如今已復長孫枝<lb/>
</p>
<p>
</p>
  </div>
<div>
                <head>畫墁集巻四</head>
    <p>
<pb n="KR4d0098_WYG_004-1a"/>
欽定四庫全書<lb/>
　畫墁集巻四　　　　　宋　張舜民　撰<lb/>
　　詩<lb/>
　　　月臺<lb/>
明月光常滿使君罇屢開何須待月上日暮便登臺<lb/>
　　　宴橋上<lb/>
橋上置杯盤可容十客坐遊人撐小艇却從橋下過<lb/>
　　　呉山堂<lb/>
<pb n="KR4d0098_WYG_004-1b"/>
楚客對吳山歸心常自苦守土切須防半夜俱飛去<lb/>
　　　嶽麓寺<lb/>
初投旱海戈忽整瀟湘枻彭蠡鏡中行洞庭天外倚<lb/>
携杖溪邊聽抱琴臺上坐我喜見江山江山愁見我<lb/>
　　　卧治齋詩<lb/>
為治固有術公卧有人立直須𦂳閉闗勿使龎公入<lb/>
　　　濟川堂<lb/>
河流便當城峻嶺借為屏疑在金山寺憑欄看北泠<lb/>
<pb n="KR4d0098_WYG_004-2a"/>
　　　為圃<lb/>
前人厭膏粱志欲服賤事若論區别功為圃亦不易<lb/>
　　　過魏文貞公舊莊<lb/>
破屋居人少柴門春草長兒童不識字耕稼鄭公莊<lb/>
　　　邠詩人張谷齊物先生馳名京師四方晚隠于<lb/>
　　　終南山黄池谷陜右多畫為醉仙因贈繪者<lb/>
能吟解飲張夫子醉卧黄池谷口風天地至寛容不得<lb/>
勞君收入畫圖中<lb/>
<pb n="KR4d0098_WYG_004-2b"/>
　　　長干寺同劉宫苑浴<lb/>
人看浴出如枯木我自無心類死灰在處秋風吹鬢髮<lb/>
不堪更上雨花臺<lb/>
未知何處是吾廬南北悠悠意所如不愛渭川千畝竹<lb/>
與君江上卜新居<lb/>
　　　繡鶴竹<lb/>
好客精神來萬里此君風格聳雙枝丹青絶筆真難得<lb/>
不似佳人粉錦時<lb/>
<pb n="KR4d0098_WYG_004-3a"/>
　　　弔太白<lb/>
采石山頭秋月明姑熟堂下秋水清可恨世人皆捉月<lb/>
如何偏解溺先生<lb/>
　　　登樓<lb/>
繁華盖盡一時間烟雨濛濛氣象閑今日登臨何所似<lb/>
慈恩塔上望南山<lb/>
　　　起桅<lb/>
百尺桅檣一尺烏一夫擊皷百夫呼何似北人將逺適<lb/>
<pb n="KR4d0098_WYG_004-3b"/>
呼童秣馬與膏車<lb/>
　　　元豐癸亥秋季赴官郴嶺艤舟樊口與潘彦明<lb/>
　　　范亨父以小艇過吉陽寺是日大風雨雪<lb/>
江上秋風九日寒故人樽酒暫相歡如何塞北無窮雪<lb/>
却坐樊山竹萬竿<lb/>
　　　下灘二絶句<lb/>
下得寒灘水漫流山平水逺更清幽幾何舟楫隨風去<lb/>
唯有漁人得自由<lb/>
<pb n="KR4d0098_WYG_004-4a"/>
江風淅淅似相催緑竹丹楓去又來任使雲帆能破浪<lb/>
不知歸客已心灰<lb/>
　　　望子嶺梅花方開用黄道韻<lb/>
木海亭前花似錦嶺頭梅蘂怯風沙正如隠者歸幽谷<lb/>
鶴版徵書未到家<lb/>
　　　杜城茅齋二首<lb/>
已分長招湘水魂安知却返杜陵村陸居無屋舟無水<lb/>
坐看南山飛白雲<lb/>
<pb n="KR4d0098_WYG_004-4b"/>
多謝村人亮素貧墻垣雖設不闗門一杯藜粥茅亭上<lb/>
卧看南山飛白雲<lb/>
　　　均州南川春日三首<lb/>
水墨屛風逺近開人煙隠映水環回何人學得愚公術<lb/>
故意移將灞滻來<lb/>
麻葉梢梢麥弄風一家花發一村紅長安兒女逢寒食<lb/>
灑淚看花正憶翁<lb/>
宦名生事日悠悠問道㕘禪已白頭自笑攀縁猶未斷<lb/>
<pb n="KR4d0098_WYG_004-5a"/>
每逢佳處即遲留<lb/>
　　　薄臺<hi>臺在富文縣南漢文帝母薄太后所居</hi>
屈曲清溪十里長浄涵天影與秋光此行却在樊川尾<lb/>
稻熟魚肥柿子黄<lb/>
　　　僕射陂<lb/>
陂頭下馬問漁者欲買鮮鱗充晩庖昨夜北風水面合<lb/>
不禁楊柳已成苞<lb/>
　　　和麟遊王令雪中見憶<lb/>
<pb n="KR4d0098_WYG_004-5b"/>
麟遊小雪近家山歸思連雲不可攀珍重嵗寒惟白檜<lb/>
忽飄幽韻到人間<hi>九成宫有唐初白檜</hi>
　　　和吕與叔觀耤田三絶<lb/>
南薰門外禾千畝觀稼亭前柳四垂茭芡滿盤新熟酒<lb/>
年年妝㸃早秋時<lb/>
奉常别後青衫窄刺部歸來白髮多眼看湯孫宜黍稌<lb/>
愧無才力繼猗那<lb/>
城中車馬已諠諠竹下髙人尚晏眠倚道公門少還往<lb/>
<pb n="KR4d0098_WYG_004-6a"/>
可能時到野塘前<lb/>
　　　書陳副省卷<lb/>
乃翁能繼輞川吟零落傳家得至今貧賤莫量陳孺子<lb/>
與人千古作知音<lb/>
　　　寄陸彦回同年<lb/>
忍從多難生華髮枉被髙談敝黒貂策馬又從闗塞去<lb/>
空將回首戀中條<lb/>
　　　燕山聞杜鵑<lb/>
<pb n="KR4d0098_WYG_004-6b"/>
曉色千峯杳未分聲聲哀怨出雲根舉頭忽見思鄉嶺<lb/>
何不他時别處聞<lb/>
　　　圓覺院聞杜鵑<lb/>
秦川渺渺楚天長血色山花哭斷腸謝汝慇懃苦相勸<lb/>
如今倦客已還鄉<lb/>
　　　哀王荆公<lb/>
門前無爵罷張羅𤣥酒生芻亦不多慟哭一聲唯有弟<lb/>
故時賓客合如何<lb/>
<pb n="KR4d0098_WYG_004-7a"/>
鄉閭匍匐茍相哀得路青雲更肯來若使風光解流轉<lb/>
莫將桃李等閒栽<lb/>
去來夫子本無情竒字新經志不成今日江湖從學者<lb/>
人人諱道是門生<lb/>
江水悠悠去不還長悲事業典刑間浮雲却是堅牢物<lb/>
千古依棲在蔣山<lb/>
　　　哀虢縣令猶子箅<lb/>
種𤓰再摘覺𤓰稀不為衰年骨肉離何事一哀還不哭<lb/>
<pb n="KR4d0098_WYG_004-7b"/>
老人相别不多時<lb/>
艱生數寸得能孤滿望亭亭百尺餘霜雪未零摧折去<lb/>
不材何用腹心枯<lb/>
　　　跋范寛小景<hi>魏泰所藏</hi>
對鏡傳神了不殊峴山黄落數峯孤既能咫尺成千里<lb/>
何必吾家十幅圖<lb/>
　　　題趙大年小景<lb/>
生長深宫不識山騷人一見便開顔分明記得經行處<lb/>
<pb n="KR4d0098_WYG_004-8a"/>
青草湖邊第幾灣<lb/>
　　　題趙大年奉議小景<lb/>
渭曲山陰到者稀浮休一見便開眉客來不必多嗟賞<lb/>
自古詞人是畫師<lb/>
　　　西征回途中二絶<lb/>
靈州城下千株柳總被官軍斫作薪他日玉闗歸去路<lb/>
將何攀折贈行人<lb/>
青銅峽裡韋州路十去從軍九不回白骨似沙沙似雪<lb/>
<pb n="KR4d0098_WYG_004-8b"/>
將軍休上望鄉臺<lb/>
　　　自題畫扇<lb/>
忽忽南遷不記年二妃祠外橘洲前眼昏筆戰誰能畫<lb/>
無奈霜紈似月圓<lb/>
　　　題薛判官秋溪烟竹<lb/>
深墨畫竹竹明白淡墨畫竹竹帶烟髙堂忽爾開數幅<lb/>
半隠半見如自然<lb/>
　　　贈山人張無惑善畫山水<lb/>
<pb n="KR4d0098_WYG_004-9a"/>
西征已度故闗山秋雨零零路屈盤受盡艱辛心不足<lb/>
解程又展畫圖看<lb/>
　　　九日<lb/>
一見黄花只自羞蕭然短髮不禁秋誰人為整烏紗帽<lb/>
獨倚西風滿眼愁<lb/>
　　　酴醿<lb/>
冰肌雪豓映殘春燠日薰風入四鄰任是主人能愛惜<lb/>
也拚一半與逰人<lb/>
<pb n="KR4d0098_WYG_004-9b"/>
　　　真珠花<lb/>
風中的皪月中看解作人間五月寒一似漢宫梳洗了<lb/>
玉瓏璁壓翠雲冠<lb/>
　　詞<lb/>
　　　癸亥陳和叔會于賞心亭<hi>江神子</hi>
七朝文物舊江山水如天莫憑欄千古斜陽無處認長<lb/>
安更隔秦淮聞舊曲秋已半夜將闌　争教潘鬢不生<lb/>
斑歛芳顔抹么絃須記琵琶子細説因縁待得鸞膠腸<lb/>
<pb n="KR4d0098_WYG_004-10a"/>
已斷重别日是何年<lb/>
　　　清遐臺餞别<hi>朝中措</hi>
三湘遷客思悠哉罇俎定常開雲雨未消歌伴山川忍<lb/>
對離盃　他年來此賢侯未去忍話先回好在江南山<lb/>
色恁時重上髙臺<lb/>
　　　題岳陽樓<hi>賣花聲</hi>
木葉下君山空水漫漫十分斛酒歛芳顔不是渭城西<lb/>
去客休唱陽闗　醉袖撫危欄天淡云閑何人此路得<lb/>
<pb n="KR4d0098_WYG_004-10b"/>
生還回首夕陽紅盡處應是長安<lb/>
</p>
<p>
</p>
  </div>
<div>
                <head>畫墁集巻五</head>
    <p>
<pb n="KR4d0098_WYG_005-1a"/>
欽定四庫全書<lb/>
　畫墁集巻五　　　　　宋　張舜民　撰<lb/>
　　賦　題跋　論<lb/>
　　　長城賦<hi>并引</hi>
　　甲戌之嵗予被詔出使馳驅王路行次懐柔之北<lb/>
　　得古長城焉因感而賦之固以渉獵古今亦兼風<lb/>
　　戒之意云<lb/>
予昔逰驪山之上得靈臺之遺基今過燕山之下見長城<lb/>
<pb n="KR4d0098_WYG_005-1b"/>
之故址自非逹觀安能齊萬物而一指予本儒者未免<lb/>
非非而是是竊嘗聞長城之役不獨在秦而已燕趙啟<lb/>
其前始皇繕其後西首臨洮東被于海實萬有餘里我<lb/>
今所見如東海之一波泰山之一簣西望之而不極東循<lb/>
之而無際停驟緩轡獨立而喟徒觀其隠若壊塜屹若<lb/>
長隄荒煙蔓草日落風凄豐狐之窟屢昜狡兔之徑多<lb/>
迷下有朽骨旁有斷杵曽未知何鄉之人誰氏之子非<lb/>
閭左之丁男則關東之獄吏當是時也䝉恬章邯之方<lb/>
<pb n="KR4d0098_WYG_005-2a"/>
造陳勝項籍之未起爾胡不採芝於商洛山中種桃於<lb/>
武陵溪裏飬浩飡和長生乆視胡為乎顔色枯槁形容<lb/>
憔悴之如此也其後百有餘嵗孝武皇帝閔平城之阨<lb/>
憤冒頓之書赫然發怒慨然下詔奮然興師斥單于於<lb/>
大漠之北開亭障置烽燧出長城於千里之外此非城<lb/>
之功又數百年外敵擾境邊馬飲江氊裘被于河洛鳴<lb/>
鏑鬬于上林此非城之罪及乎周隋至於唐晩亦我出<lb/>
而彼入将屢勝而屢敗莫不火滅煙消土崩瓦解缾罄<lb/>
<pb n="KR4d0098_WYG_005-2b"/>
罍恥兔亡蹄在城若有知應為感慨方今遐方面内百蠻冠<lb/>
帶指乾坤之闔闢以為門户盡日月之照臨以為經界<lb/>
戴白之老不識兵革垂髫之子盡知禮節庶矣富矣震<lb/>
盈豐大求之古先莫與京對在昜有之萃以除戎器戒<lb/>
不虞既濟曰君子思患而豫防之儒館老生稽首再拜<lb/>
不敢多陳伏願聖神念斯文而為戒<lb/>
　　　火宅賦<hi>并引</hi>
　　直言之不能信故借外而諭之正理之不能奪故<lb/>
<pb n="KR4d0098_WYG_005-3a"/>
　　指物而譬之孔子謂能近取譬為仁之方孟軻書<lb/>
　　大抵以譬喻入人故曰仁人之安宅義人之正路<lb/>
　　釋氏書有火宅舉是皆欲誘人而之於善也予竊<lb/>
　　韙之故為之賦云<lb/>
仁宅不能入火宅不能出聚五藴之幻材依三界而建<lb/>
立其宅朽故土穿木蠧雖樂居處實同暴露寢食燕安<lb/>
不覺不悟哆大矜華誇髙逞富金玉滿堂簮組成行珠<lb/>
櫳璧房冬温夏凉地控水陸路直康莊賔客候門趦趄傍<lb/>
<pb n="KR4d0098_WYG_005-3b"/>
徨執侍番軰坦腹在牀攩㧙挨抌婢僕強梁騰踔<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>轢<lb/>
車攻馬良耳瞶絲竹鼻饜羶薌口爽滋味體倦衣裳朝<lb/>
醒暮酗旦取夕忘三槐九棘卵翼揄揚外姻甥舅許史<lb/>
金張門可炙手室如探湯春来秋去其樂未央檀槐改<lb/>
而不舉囬禄監而不禳以致寳臺洒熄武庫騰芒城門<lb/>
煙壒宣榭熒煌閔池魚之亡及略廐馬之或傷客無商<lb/>
丘姚光之賢術靡樊英郭憲之長不取淳于之前識寧<lb/>
免牧子之後殃而况名薪積而如山利膏流而如川五<lb/>
<pb n="KR4d0098_WYG_005-4a"/>
欲槖籥三塗熾然火自心起倐爾大作肇本中除次及<lb/>
堂筵鄰里奔迸鷄犬攀縁鬱勃赫曦芬輪轉圜煙<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>彗<lb/>
天煨燼沸泉千雷隠轔萬電囬旋風摶羊角雨洒蝸涎<lb/>
凌為流星散作燎原十里避熱百里聞羶當是時也巢<lb/>
居飛揚宂居深藏或爇毛而殺羽或跳竈而乘墻各奏<lb/>
生路安能緩步已半生而半死猶或散而或聚頭角峥<lb/>
嶸腹腸囬互䶥掣睢盱睚眦嘷吠魋䕫蹲踞鷹鸇拗怒<lb/>
吮血含腥飲膏抉乳或閧或潜一啄一顧又有狐狼野<lb/>
<pb n="KR4d0098_WYG_005-4b"/>
干焦頭爛額成軰而出鼠竊狗盗廋形匿影投隙而入<lb/>
或祛篋而半焦或探囊而全濕莫不幸災樂禍乘危利<lb/>
急厥有居士覩此擾攘廹迮之勢閔茲愚迷顛倒之徒<lb/>
内外慈悲作念思惟我有膂力一身已出顧彼兒女火<lb/>
來廹身寂復不知貪着戯弄東走西馳亦復不知何者<lb/>
為火何者為宅無憂無怖孰安孰危我當作計誘而出<lb/>
之於是飾以三車列於門外惟羊鹿牛照耀行路兒女<lb/>
見之喜恱争取一時走出列於通衢露坐清凉安穏快<lb/>
<pb n="KR4d0098_WYG_005-5a"/>
樂得免斯難隨力而受乘此三車而出三界噫嘻此乃<lb/>
聖賢方便善巧譬喻之說也居士三車則佛之慈力也<lb/>
火宅兒女則三界衆生也此理非有非無非實非虚儻<lb/>
言其無終日嗟吁儻言其有故不出走是以火宅雖苦<lb/>
出之者少三車雖樂乘之者稀凢百君子勉而再思不<lb/>
可不知吾是以區區而賦之云爾<lb/>
　　　題懐素歸田賦䟦<lb/>
張平子歸田賦懐素草書雍熈間内出此書俾再裝褫<lb/>
<pb n="KR4d0098_WYG_005-5b"/>
工人以絹本進入自取其紙本以售於人乆之流傳士<lb/>
人家既歸於我然筆墨自如無間淄澠嘗思古之為書<lb/>
自二王已還厯數百年寂無知名者至唐以太宗好書<lb/>
故歐陽虞禇同時而幾過之迨唐之末世以書名家者<lb/>
多矣然皆不能過貞觀以歐虞為師祖獨二張草書見<lb/>
於開元天寳間較其嵗月前自張伯英以至今日千五<lb/>
百年莫能繼者亦可謂之豪傑矣中間以文章知名含<lb/>
華咀英馳騁今古者不可勝數何獨至於書而其吝若<lb/>
<pb n="KR4d0098_WYG_005-6a"/>
此哉歐陽虞禇若二張皆呉楚人天之宰物又不可得<lb/>
致詰也<lb/>
　　　題仲芮家藏四畫<lb/>
右宗室仲芮以名畫數種示予且俾予為書子何足以<lb/>
知之姑發而觀焉其一大李將軍桃源圖其二南唐李<lb/>
主雪鵲雪雀其三鍾隠鵪隼其四徐熈牡丹桃花富哉<lb/>
一時之竒工美跡也二李見於縂章咸亨之間始為山水<lb/>
畫乃群工之祖也纎繁藴宻間以仙靈雲闕羽衣烟霞<lb/>
<pb n="KR4d0098_WYG_005-6b"/>
縹緲龍虎花竹無物不具有長春不夜之景後世俗工<lb/>
非獨不能為亦不知其學也張彦逺畫記云每作一畫<lb/>
必先起草按文揮灑今之畫工固無是事也李主天資<lb/>
多藝書本鍾索畫法韋畢筆力遒勁若聚針鉄故議者<lb/>
謂殆不類其為人惜乎拙於大而工於細觀之使人嘆<lb/>
息鍾徐之跡度越前人得其一技足以為貴上好下甚<lb/>
風之使然夫是數物者其工可謂精矣二李之跡固不<lb/>
可及如鍾徐軰纔百餘年亂色雖多不復有一人相似者<lb/>
<pb n="KR4d0098_WYG_005-7a"/>
亦可怪也何絶絃投斧之遽耶技固如是况為道者乎<lb/>
斵輪之歎方信於古人學歩之尤尚希於來者<lb/>
　　　題姚氏家藏畫<lb/>
今日姚熈州出衆畫惟老子一幀最為竒古晉人筆也<lb/>
老子牀坐從者三四皆土形木質神王如金精玉彩固<lb/>
神仙人也其次徐熈花今之畫花者多矣茍取一花並<lb/>
張之形色皆奪所謂婢對夫人也又有孫知㣲五星近<lb/>
世之竒筆也為仙佛者畧使之無酒肉氣已足尚矣今<lb/>
<pb n="KR4d0098_WYG_005-7b"/>
人畫仙佛惟要紅紅白白乃是世間富貴之士非神仙<lb/>
之質也俗人執筆必為俗狀以賈俗人授售之間彼此<lb/>
各不知或有淄澠則人舉非之吁百年之後當有鑒者<lb/>
　　　易論<lb/>
妙萬物而為言者道也妙道而為言者元也天地之大<lb/>
不能加於道道之妙不能加於元仰觀而俯察探徃而<lb/>
知來天地之藴不能逃也故曰不能加於道道有善惡<lb/>
大小隨世汚隆並㳺於君子小人之間故曰不能加於<lb/>
<pb n="KR4d0098_WYG_005-8a"/>
元元也者道之宗萬物之祖引乎百世之上不能見其<lb/>
端反乎百世之下不能齊其末始而非始以其有終也<lb/>
一而非一以其堕數也非精非氣非指非馬天所以行<lb/>
四時地所以出萬物人所以正性命老氏曰無名天地<lb/>
之始有名萬物之母無名者元之謂也有名者道之謂<lb/>
也無名者不可名也古之聖賢擬諸形容象其物宜者<lb/>
多矣至於此不可以名言雖不能名而顧藏身利用在<lb/>
其中得之即生失之即死其為主也大矣乾之彖曰大<lb/>
<pb n="KR4d0098_WYG_005-8b"/>
哉乾元萬物資始乃統天坤之彖曰至哉坤元萬物資<lb/>
生萬物可資也所謂資之以始資之以生者果何物哉故<lb/>
其探幽而識顯察㣲而知彰見明則仰之以日月履潤<lb/>
則俯之以江河見資生則知其地力也又烏觀其資始<lb/>
之功哉始不可見况於元乎老氏之言道猶曰恍惚杳<lb/>
㝠精物也雖聖人之言易姑曰元而已又曰乃統天兹<lb/>
義至大使學易者洗心而求之由是知元者聖人之賾<lb/>
也亨利貞百姓與能焉故彖曰大哉乾元萬物資始乃<lb/>
<pb n="KR4d0098_WYG_005-9a"/>
統天雲行雨施品物流行者天之化也能統天之化者<lb/>
惟元乎大明終始六位時成時乘六龍以御天乾道變<lb/>
化各正性命保合太和乃利貞首出庻物萬國咸寕凢<lb/>
此皆亨利貞之功也先立乾元之功次言三德之効終<lb/>
著人物之性萬物皆有性性其情者惟君子能之窮理<lb/>
盡性以至於命者惟聖人能之如下文乾元者始而亨<lb/>
者也利貞者性情也互為體用矣文言曰元者善之長<lb/>
也又曰君子體仁足以長人善之長况天道也體仁足<lb/>
<pb n="KR4d0098_WYG_005-9b"/>
以長人况君道也亨者嘉之㑹也又曰嘉㑹足以合禮<lb/>
嘉㑹者時也合禮者朝廷郷黨之事也君明臣良化行<lb/>
於上而格於下天下無犯非禮三代之盛皆是也利者<lb/>
義之和也又曰利物足以和義凢言利者有狥焉爾狥<lb/>
利而忘義則争端作惟義之所以為利者先義而主和<lb/>
先義則利物也主和則天下莫能與之争湯武是也貞<lb/>
者事之幹也又曰貞固足以幹事自無名而至有事其<lb/>
漸可知已幹大患濟大難惟堅貞幹固者能之參之以<lb/>
<pb n="KR4d0098_WYG_005-10a"/>
權挾之以覇危而克存顛而克扶皆可也期於濟事而<lb/>
已復何嫌哉故孔子文言不以乾加元直曰元者善之<lb/>
長明雖乾之大不能加於元用之周不能亢於體故曰<lb/>
乾元用九天下治也又曰乾元用九乃見天則前言用<lb/>
九天德不可為首此言乃見天則申明用九之義也孔<lb/>
子於乾之六爻三復重言之聖人之意深矣夫天下之<lb/>
勢陽乘隂尊臨卑賢役愚此理之常也兩貴者則不能<lb/>
相事兩賤者則不能相使彼乾陽物也九陽數也以陽<lb/>
<pb n="KR4d0098_WYG_005-10b"/>
用陽則孰為受制以貴事貴則孰為祗役故必以乾元乃<lb/>
可用九九既為用則天下之法較然可見也孰為天下<lb/>
之法則用九天德不可為首是也其功如是彼亨利貞<lb/>
者疇敢徃參焉然雖不若元之用九其與有功焉皆由<lb/>
此出矣王弼曰治衆以寡制動以静又曰大衍之數五<lb/>
十其用四十有九其一不用者以無者為之主也無者<lb/>
為之主則有者為之用皆此義也卦具四德者有七乾<lb/>
坤屯隨臨旡妄革也坤之利牝馬屯之利建侯至於諸<lb/>
<pb n="KR4d0098_WYG_005-11a"/>
卦各因其德惟乾不言所利孔子曰乾始能以美利利<lb/>
天下不言所利大矣哉以言天之道無所不利也屯者<lb/>
有雲雷無膏澤隂陽始交而難生動乎險中難保乎全<lb/>
濟也君子於是經綸焉隨説以動而天下皆隨天下皆<lb/>
隨未明乎正邪也必大亨以正乃可也臨至於八月有<lb/>
凶七月隂陽均八月陽衰而隂盛故曰至於八月有凶<lb/>
然下有剛果之臣上有知臨之君陽有進長之象故曰<lb/>
消不乆也旡妄天體在上不與物相接在下者可以妄<lb/>
<pb n="KR4d0098_WYG_005-11b"/>
矣或有剛而動者内為之主物是以不敢妄故曰非正<lb/>
有𤯝物與旡妄革以象成者也已日乃孚然後元亨利<lb/>
貞悔亡然初無四德者安能致信於民而無悔哉徒信<lb/>
其成事而不見其四德之固有也革與暌同體而暌不<lb/>
具四德者以柔進而上行柔進而上行所以小事吉也<lb/>
革與天地四時同德湯武同功異乎暌矣王弼曰凢卦<lb/>
具四德者則専以勝者為先故曰元亨利貞也其有先<lb/>
貞而後亨者由於貞也容有亨利貞先於元者乎弼之<lb/>
<pb n="KR4d0098_WYG_005-12a"/>
此論未為確也然常䆒之卦具四德者必從曰大亨以<lb/>
正四德者本也大亨正者事業也本原其始也事要其<lb/>
終也聖人行法如是所期事遂而逺灾保常而免咎舍<lb/>
此則凶吝隨之矣凶悔吝不能免亦何有易<lb/>
</p>
<p>
</p>
  </div>
<div>
                <head>畫墁集巻六</head>
    <p>
<pb n="KR4d0098_WYG_006-1a"/>
欽定四庫全書<lb/>
　畫墁集巻六　　　　　宋　張舜民　撰<lb/>
　　記　表　劄子　墓誌<lb/>
　　　静勝齋記<lb/>
天下之事非一不靜則不能勝也故為齋居於堂之東<lb/>
隅南背通道北臨永巷有車馬之徃來市井之交易晨<lb/>
蹄夜響怒歌笑言相繼而作於外而聞於其中如是茍<lb/>
不以静勝之則不能處也非惟所處之為然也職亦有<lb/>
<pb n="KR4d0098_WYG_006-1b"/>
之夫法令繁多民犯者衆淺深重輕之際有所未明差<lb/>
若毫釐則陷平民於有罪生死見之於目慘怛形之於<lb/>
心俯而深思茍不以静處則不能也非惟所職之為然<lb/>
也憂亦有之吾君吾相游巖廊之下廟堂之上攬天下<lb/>
之萬務紛然有不勝理者則禮樂刑政安危治亂繫之<lb/>
於身將帥之士總師旅之衆奉征伐之事壁壘疆塲兩<lb/>
軍相持必有譎詐之謀間諜之士以徃來疑恐於其間<lb/>
則千萬人之性命寓之於一人居斯二者之際茍不能<lb/>
<pb n="KR4d0098_WYG_006-2a"/>
静勝之則不能全也故因其所居及其所職因其所職<lb/>
及其所憂自一室而及天下故曰天下之事非一不静<lb/>
則不能勝也齋有喬林脩竹冬榮夏實泝洄漣漪禽魚<lb/>
萍梗之戯可以恱目經史山積圗畫左右彈琴詠歌逍<lb/>
遥永日可以樂心居雖不寛裕如也然所謂静者其在<lb/>
於地乎在於人乎在於端居黙坐終日無事而已乎由<lb/>
是言之不在乎地而在乎人不在乎人而在乎平心也<lb/>
　　　豳州亭口馬氏復田業記<lb/>
<pb n="KR4d0098_WYG_006-2b"/>
豳城之西一舍之地涇源之㑹同關隴之趾踵有墟曰<lb/>
亭口即古所謂豳亭者也有馬氏者實長其聚落然其<lb/>
産不及中人而常於士之有文行者屈致以禮使其子弟<lb/>
事而學焉當是時馬氏甚得譽於鄉人其學者有曰錫<lb/>
者曰房者於予之齒比肩也一日邑令語予曰宜禄之<lb/>
民無良生齒之籍二萬有畸兄弟同居者止馬氏一家<lb/>
君子由是知馬氏不獨謂之好事而友悌之行有過人<lb/>
者於所居之東有梁山之勝鑿山引水蒔稻稉開池沼<lb/>
<pb n="KR4d0098_WYG_006-3a"/>
菰蒲芰荷橋彴亭館鷗鷺之飛翔龜魚之潜躍春華秋<lb/>
實茂林修竹回環於數里之間行者止而不去居者樂<lb/>
而忘歸亦莫知其為江湖之大鄠杜之曲其後予游宦<lb/>
三十四年以事之涇源再過某處漠然無所覩惟荒草<lb/>
野田而已詢之居人則曰劵數易矣業屢改矣罷於力役<lb/>
弊於凶年當時青衿子佩之徒或為兵而徙邊或為農<lb/>
而易縣獨生錫者出枯槁憔悴殆不可識相與把袂歎<lb/>
息而已嵗在戊子子再過其處流者潏然滀者淵然為<lb/>
<pb n="KR4d0098_WYG_006-3b"/>
苖者茁然為植者蓊然耕者歌漁者詠柴荆之徃來雞<lb/>
犬之相聞前所謂飛翔潜躍之徒復集於其處恍然無<lb/>
異於平昔又激水為磨以紓鄉人之勞伐木為橋以利<lb/>
徃來之渉生復見予曰錫幸而未死盡力而得之豈期<lb/>
垂老之年復覩先人之業予曰此亦人生之難也傳曰<lb/>
農服先疇之甽畝為國者以復古為大為子者以克家<lb/>
為難亡而復得墜而復興求之古人亦鮮有矣予復語<lb/>
生曰頗記與子挾書䇿走博簺解而泅挃喉而歌與樵<lb/>
<pb n="KR4d0098_WYG_006-4a"/>
夫牧子接膝而醉争席而寢予之心力貌顔方之當日<lb/>
何如生曰弗如也予曰子之業固已復矣予之心力貌<lb/>
顔詎可復得耶言之悲夫屢歎而為之記<lb/>
　　　房州修城碑隂記<lb/>
蜀人大抵善詞筆而少吏能眉山任師中嘗與予言吾<lb/>
蜀前軰有吏能者惟何聖從陳公弼二人而已小子不<lb/>
才敢出其後然師中之言亦自負爾何公予不及識治<lb/>
平末年予為岐府掾是時陳公去岐未乆竊嘗訪其行<lb/>
<pb n="KR4d0098_WYG_006-4b"/>
事大畧馭吏嚴察人不敢欺姦吏不敢欺則良民自安<lb/>
堵矣小大之牘罔不經目小則幕府大則自操筆為之<lb/>
常屬紙數幅使兩人持其端提筆歴歴書之理法皆備<lb/>
出人意表官吏以此服之是時蘓子瞻登制舉簽判府<lb/>
事實佐公其後子瞻亦自負吏事人或詰之乃曰吾得<lb/>
之陳公也崇寧癸未嵗予以罪責居房陵州隘陋無遊<lb/>
適之地或乘興登城以縱目獨怪是城矗矗言言而門<lb/>
觀隍塹一如邊壘皆有法度因念房居深山中土踈匠<lb/>
<pb n="KR4d0098_WYG_006-5a"/>
苦又安得至此哉乆之至南門得石表曰修城記乃是<lb/>
皇祐中草竊王論者嘯聚均房間朝廷自謫籍起陳公<lb/>
守房陵所為者迨今六七十年矣且諸邉城始非不工<lb/>
至六七十年有不圮者乎而茲城獨能如此夫城猶法<lb/>
也法者政事之所守人亡而守不廢者鮮矣故曰作事<lb/>
可法皆謂去乆之言也子瞻在岐與陳公不相叶至境<lb/>
上聞其來陳公以鄉里長老自處子瞻少年氣剛不少<lb/>
下子瞻後悔此事不喜人問之於是作陳公弼傳是亦<lb/>
<pb n="KR4d0098_WYG_006-5b"/>
補過之言云<lb/>
　　　四賢堂碑隂記<lb/>
關梁莅事之三日例見吾孔子於學中既拜堂下又引<lb/>
而之東西序有偏坐者四焉其禮如見孔子舜民隂恠<lb/>
而問之典謁者曰此所謂四賢堂也敢問賢者為誰曰<lb/>
司馬遷王通韓愈桞宗元也前守兹土者既新吾學又<lb/>
取蒲人之有聞於後世者設堂侑之意使天下知蒲州人<lb/>
物之盛且以勉學者予歎曰河東人物自古冠天下莫<lb/>
<pb n="KR4d0098_WYG_006-6a"/>
尊於舜莫髙於伯夷叔齊介之推莫智於百里奚莫辯<lb/>
於司馬遷莫賢於王通莫富於猗頓莫盛於唐莫衰於<lb/>
今日至於二裴之功業三薛之學行張說之通才張廵<lb/>
吕子臧張介然之死莭陽城之敢諫王維司空圗之髙<lb/>
雅桞宗元韓愈之文章至於宗楚客裴延齡之險詖揚<lb/>
國忠妃子之寵遇門閥之家富貴之胄以至於一介一<lb/>
莭之士立身於當時名聞於後世者不可勝數夫何其<lb/>
盛哉觀其條華之所鎮臨河洛之所經㑹宜有靈氣孕<lb/>
<pb n="KR4d0098_WYG_006-6b"/>
竒育粹之不竭如東海之淵泰山之麗其所以為珠璣<lb/>
金貝楩楠豫章之貨者於兹出焉又何獨至於今日空<lb/>
虛索寞寂無人哉且學校之設所以教也教之大倫忠<lb/>
孝是也當孔子不得中道而與之雖㓗已之童子有常<lb/>
之人狂狷之士亦所不棄者欲以教也冉求一賦粟將<lb/>
鳴鼓而攻之欲以為教也教者取其材而為教者必責其<lb/>
成材則是四賢者皆成材也茍取其文章而略其德業<lb/>
則奈何其為教哉吾欲進裴度張廵陽城而退子厚以<lb/>
<pb n="KR4d0098_WYG_006-7a"/>
為六數合於聖人鳴鼓之義而患不能故書其碑之隂<lb/>
以告在學之徒若後之守土者<lb/>
　　　代謝衣襖表<lb/>
氷沙更戍深軫於睿慈袍帶淪恩普延於列校趨承増<lb/>
激拜服知榮中謝恭惟皇帝陛下衣被羣生覆露四海視<lb/>
天下以猶已念一夫之予辜坐均安燠之仁遐及疆埸<lb/>
之旅禦寒風之慘勁豈曰無衣泳聖澤之汪洋皆如挾<lb/>
纊能使枕戈之士永肩衛社之心<lb/>
<pb n="KR4d0098_WYG_006-7b"/>
　　　賀受玉璽表<lb/>
太平無象神器有歸照耀大庭鎮安萬國中賀竊以聖<lb/>
人之大寳曰位王者之受命於天何物傳流致之悠乆<lb/>
若荆山之璞史籀之文螭紐焜煌龍章飛動以世有汚<lb/>
隆之數故物存顯晦之時在昔江左之求今出咸陽之<lb/>
市惟聖人之在御無羽翼而致前井底土中常有神光<lb/>
之照夜金繩玉檢行刋舊典以升中此乃伏遇皇帝陛<lb/>
下德及淵泉化孚比屋修明五事式叙九圍豈期懐糈<lb/>
<pb n="KR4d0098_WYG_006-8a"/>
之餘親見受釐之盛望蓬萊之仗邈在於雲中求封禪<lb/>
之書必居於身後<lb/>
　　　投進使遼録長城賦劄子<lb/>
臣近伏䝉聖慈差奉使大遼尋具辭免不獲俞允勘㑹<lb/>
昨於元祐九年差充回謝大遼弔祭宣仁聖烈皇后禮<lb/>
信使出疆徃來經渉彼土嘗取其耳目所得排日紀録<lb/>
因著為甲戍使遼録其始以備私居賔友燕言之助今<lb/>
偶塵聖選辭不免行因檢括舊牘此書尚在其間所載<lb/>
<pb n="KR4d0098_WYG_006-8b"/>
山川井邑道路風俗至於主客之語言龍庭之禮數亦<lb/>
可以備清閒之覽觀并長城賦一篇渉獵古今兼之風<lb/>
戒謹繕冩成冊副以縑幞隨状進呈雖塵凟睿明雅無<lb/>
誦訓之學僅得乘軺之畧亦所以見臣子區區原隰王<lb/>
事靡盬不遑啟處之意<lb/>
　　　太尉張公守約墓銘<lb/>
公為涇州守涇民有親在而析居者公未至即毁劵合<lb/>
居曰無使張閣使來知有此也後有耋而跂者拜於庭<lb/>
<pb n="KR4d0098_WYG_006-9a"/>
問之曰孤貧無頼有弟貲富未嘗通假貸今遽見收養<lb/>
甚温由公之政故來謝遂呼其弟詰之則曰見人言張<lb/>
閣使獨惡不孝不弟者故爾公曰待我去後復棄兄乎<lb/>
曰至死不相離也因厚勞遣之<lb/>
</p>
<p>
</p>
  </div>
<div>
                <head>畫墁集巻七</head>
    <p>
<pb n="KR4d0098_WYG_007-1a"/>
欽定四庫全書<lb/>
　畫墁集巻七　　　　　宋　張舜民　撰<lb/>
　　郴行録<lb/>
丁丑拜雙廟即張巡許逺祠也宋人謂之五王廟兼南<lb/>
霽雲姚誾雷萬春而為五也五王廟詩清汴河邊五君<lb/>
子身遏横流同日死火炎曾是及池魚世變安能顧妻<lb/>
子百尺髙城不足慿日月所照惟孤誠當其殺身際肯<lb/>
念身後名嗚呼伯夷旣死孔子不復生身後是非誰與<lb/>
<pb n="KR4d0098_WYG_007-1b"/>
評<lb/>
乙酉率建安進士葉浮遊北郭劉氏園園多竒石乃符<lb/>
離土産有丈餘者紺潤詭怪非京師者所擬也<lb/>
辛卯次洪澤口過龜山寺辛奉議繼至同遊久之寺臨<lb/>
淮水負小山規制壯麗自京師以南寺觀皆不及也乃<lb/>
真廟所建佛殿三牓石曼卿書筆力勁健老僧清悠可<lb/>
語出畫佛一幀自云王維筆制作古妙雖非摩詰亦竒<lb/>
手所為也寺後山脚有石穴以塼塞其户俗云無支祈<lb/>
<pb n="KR4d0098_WYG_007-2a"/>
所宅也少南有長源公祠祠下臨水石色紺碧出沒舂<lb/>
激可愛龜山寺詩白塔揺揺波浪間幾多舟楫望禪關<lb/>
天邊幡影因心動堂上潮音到海還我拔一毛猶自苦<lb/>
師除雙臂信如閒<hi>祥符中斷臂道者所居</hi>中流莫怪頻囘首直到<lb/>
江南始見山<lb/>
壬辰次虹縣虹當為紅漢書所謂紅陽侯立是也訛而<lb/>
不改遂謂之虹城北有湖水廣袤十里蒲魚之饒周給<lb/>
鄰境煬帝幸江都賜名萬安湖比晩與辛大觀以小舟<lb/>
<pb n="KR4d0098_WYG_007-2b"/>
遊定林寺後遥絶湖心可十里至小洲有民居兩三家<lb/>
雞犬籬落四面渺茫過江渚旣歸候都監蘇育供奉問<lb/>
郴州土風云<lb/>
乙未次泗州同年吳立禮承議相候<lb/>
丙申見發運副使蔣之竒知州朝奉劉士彦通判奉議<lb/>
王純中午間蔣之竒通判見候申後大聖見塔上始見<lb/>
香烟如霧籠閉四周少頃有物如拳許在相輪上或坐<lb/>
或作徃来周旋不止每至東南角少竚立至暮不滅又<lb/>
<pb n="KR4d0098_WYG_007-3a"/>
自塔下烟霧如甑氣上騰少間雨作<lb/>
丁酉早霽以家詣塔下寺號普照王塔在一偏大聖面<lb/>
西座開鑰諦觀久之或云所見喜愠大小各異亦有竟<lb/>
不覩者塔間貨貝山積謁禮自遠至者常如市閧　泗<lb/>
州劉士彦先自睦州通判替還京艤舟宿淮泗間岸次<lb/>
忽遇乞者年十七八目瑩而唇朱光彩可掬劉怪而問<lb/>
之異人曰吾賣豆每粒一貫二伯文足劉曰我適無錢<lb/>
止有所衣綿襖聊以當之如何乞曰固可也容取豆即<lb/>
<pb n="KR4d0098_WYG_007-3b"/>
以紙一幅於兩乳間擦摩之轉有烏豆數粒出取一粒<lb/>
與劉其餘擲汴水中劉欲吞之乞曰未也又以紙擦摩<lb/>
胸腋間復有菉豆數粒出又取一粒與劉其餘擲汴水<lb/>
劉即吞二粒畢與所許物乞人笑而不取劉始病蠱不<lb/>
能下食即食如初而益多今劉面色如丹然一嵗一發<lb/>
渴飲水數斗覺二豆腹中如棗大乞人曰後某年復相<lb/>
見於淮西不知如何也　是日登寺閣眺望淮山有如<lb/>
圖畫閣之西南隅有塔影倒垂長可尺許以扇承之影<lb/>
<pb n="KR4d0098_WYG_007-4a"/>
在扇上僧云有時見二塔影也<lb/>
庚子晩霽與辛大觀涉淮南登山寺㑹景亭乃見臨淮<lb/>
形勝類蒲關寺後因山□為方丈天然竒制盛夏凛然<lb/>
南北遊人刋誌殆遍凡久居京師厭倦塵土乍爾登舟<lb/>
沿流已覺意思軒豁然汴岸荒疎無可觀覽未有超然<lb/>
清思及出汴入淮始見山水之勝厯目稍曠而適口鮮<lb/>
繁竟日之間遂忘遷流之懷也<lb/>
甲辰入運河艤舟洪澤間下見比目魚髙柳清渠寂無<lb/>
<pb n="KR4d0098_WYG_007-4b"/>
暑氣魚鰕蟹蛤日厭盤飡自是行運河矣辛大觀先行<lb/>
以此走寄同下龜山時舟行篙參差夜投洪澤口訪問<lb/>
失所之不應一日力解至淮隂祠長淮自風浪竟夕起<lb/>
憂疑旦日坐閘中聽水朝忘飢清泠見雜詠蓊宻聞羣<lb/>
咿就柳喜髙䕃避橋嫌窄卑涼風吹水面襟袖不假披<lb/>
新螯與老鮭登俎輒無遺飽食却思睡睡起復何為稍<lb/>
厭理文字惟思弄孫兒尚有數舟酒獨酌非所宜好話<lb/>
不得吐兩日舌如茨舟行雖云樂先後不可期爭如鞍<lb/>
<pb n="KR4d0098_WYG_007-5a"/>
馬間吟嘯長追隨<lb/>
己酉至太平興國觀即唐九天採訪使者廟熙寧中册<lb/>
封應元保運真君開元十九年兆夢明皇即此立祠規<lb/>
制宏敞連亘谿谷階廡厨湢水流周環畫夜淙淙有聲<lb/>
𤣥宗手篆殿牓漆牌黑字金銅等身御容元豐所賜殿<lb/>
牓金字又為髹塗金扉以秘之常不得見又有賜泥金<lb/>
仙衣共三事至為華爛殿外階下有石一株曰劉仙石<lb/>
扣之即開劉仙自此出入監宮劉延式朝奉齊州人斷<lb/>
<pb n="KR4d0098_WYG_007-5b"/>
房十九年辟穀九年方六十一恬和自處裕如也言人<lb/>
未来事數驗<lb/>
辛亥同辛大觀遊楊氏園紫極宮皆山陽之勝是日見<lb/>
徐積先輩積山陽人為學志古養母盡力不置僕妾年<lb/>
四十不婚不仕食飲洗浣力役之事皆身為之不婚恐<lb/>
異姓不能盡心於母也不求仕恐一日去其親也久之<lb/>
鄉人敦迫使之就舉及應貢入京師以雙輪載母躬自<lb/>
行推葛衫草屨行道之人不能辨也治平四年許安世<lb/>
<pb n="KR4d0098_WYG_007-6a"/>
牓下及第未調官母亡遂不復仕窮居山陽衣食不給<lb/>
凡市買楚人不肯受其直積亦不取至有信宿不食者<lb/>
淮南學者宗之至路振通判楚州始為娶妻生子小名<lb/>
路兒云<lb/>
丁巳次召伯埭召伯為揚州為民築堰去後思之方之<lb/>
召公甘棠焉亦謂之棠堰祠宇存焉<lb/>
甲子同陳舅遊甘露寺寺俯大江踞崇崗金山焦山皆<lb/>
在指掌東眺海門北見揚州天下絶致也李衛公在浙<lb/>
<pb n="KR4d0098_WYG_007-6b"/>
西再加繕葺有文饒畫像手植柏佛殿兩牖門菩薩六<lb/>
軀世傳張僧繇筆菩薩二神一師子一世傳陸探㣲筆<lb/>
與予家所藏天王筆小異庭間有大鐵鑊僧堂下有小<lb/>
鐵鑊二梁天監中所作砌下有石如蹲羊即狠石也世<lb/>
傳孫權劉備據此石以謀曹操前朝題記厯厯皆在主<lb/>
僧道敷頗淳固有理學題狠石詩江北江南一道兵匆<lb/>
匆據石各論情功成與爾遊滄海此語當初是至誠<lb/>
是日同陳舅遊延慶寺延慶即劉裕故宅有丹井壽丘<lb/>
<pb n="KR4d0098_WYG_007-7a"/>
在焉形勢盤固真異境也<lb/>
乙丑晩離潤州趨金山寺自南岸登小舟風雨暴作大<lb/>
浪如屋出沒於其中比達寺下已見燈矣<lb/>
丙寅大雨食罷登山頂江中風浪如萬羊齊奔寺在江<lb/>
心島上樓殿周匝可數百楹松竹疎翠望之如浮動南<lb/>
朝人謂之浮玉山其下即水府也大浪舂簸夜晴晝雨<lb/>
初若不安東望海門焦山出沒皆在海中也主僧了元<lb/>
者頗<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>外學丈室燦然圖畫尺牘好玩之物莫不畢具<lb/>
<pb n="KR4d0098_WYG_007-7b"/>
又蓄孔雀能言之鳥數種因徧索古今題詠了不可得<lb/>
惟於化城閣棟間揭介甫兄弟兩詩而已又榜客位云<lb/>
官非文侍中才非李太白不請留題過者莫不大罵北<lb/>
人望南方宗門請方必謂人人了達方敢住院匡種旣<lb/>
習其為人徃徃市㕓之不若也晩渡𤓰洲夜泊運河旦<lb/>
至舟次金山貽了元詩何年靈鷲鳥飛落大江心石壁<lb/>
雖難轉風波不易禁樓臺分左右日月見浮沉便欲歸<lb/>
休庇長嗟世累深<lb/>
<pb n="KR4d0098_WYG_007-8a"/>
己巳徐瓘承議丘朝奉辛大觀游建隆寺九曲池登大<lb/>
明寺塔摘星樓故基望江南山水烟雨隱顯如圖畫酌<lb/>
水試茶井在茶經為第五品建隆寺即太祖濯征之地<lb/>
有御容香火殿九曲摘星皆前朝故迹大率今之所謂<lb/>
揚州者視故地東南一角無慮四分之一爾其唐室故<lb/>
地皆榛莾也　胥浦河在揚州揚子縣一水縈迴南入<lb/>
大江名曰胥浦河一日三潮俗曰伍子胥渡江解劔之<lb/>
所旁有子胥廟觀記之所載使者以像置舟潮水忽至<lb/>
<pb n="KR4d0098_WYG_007-8b"/>
日景方午至今此水有午潮也<lb/>
己丑立秋是夜風雨<lb/>
辛卯羣㑹食於後園<lb/>
丁酉陸彦囘同年如金陵徐瓘承議至<lb/>
戊戌同徐承議游儀真觀因過法雲寺伍子胥廟瞰江<lb/>
山尤為爽塏俗云此黥布寨地也至今耕者多得箭鏃<lb/>
徐見松上有鶴巢乃言昔李倕學士知晉州重葺堯廟<lb/>
俾縣尉者監督役事廟多古松上有鶴巢及宿枝喬然<lb/>
<pb n="KR4d0098_WYG_007-9a"/>
可愛李視事後每置酒其傍及府寮并尉公仰玩竟日一<lb/>
日尉獨念府公之重每置酒相勞顧鶴巢危綴茍為風<lb/>
吹墮無乃狼籍杯盤又標枝芽蘖不茂何足取觀乃命<lb/>
工以斧悉除之居無何李又至方銜盃仰首則無是二<lb/>
物怪而問尉具以情告嗟嘆久之為不懌而罷<lb/>
長蘆崇福院乃章憲太后為真宗所營制度宏麗甲冠<lb/>
江淮雖京師諸寺有所不及常安五百衆又僮僕數百<lb/>
日食千人主僧法秀秦州人語論精確持戒嚴整寺之<lb/>
<pb n="KR4d0098_WYG_007-9b"/>
内外未始見僧行徃還盡日閴然如無人者實南方尊<lb/>
宿所推尚也<lb/>
庚戌發長蘆始循北岸行五里許即絶江至南岸下漾<lb/>
口循南岸行數里入新河口王介甫時為江寧所開新<lb/>
河其南有卑麓正類解梁南山稍稍南趣馬鞍山口有<lb/>
居民巡檢司復出大江少南循石頭城過清涼寺宛轉<lb/>
入秦淮北晩次江寧府始將離真州人多以涉江為戒<lb/>
比至長蘆南望渺溟誠可為懼及放舟乗風不踰食頃<lb/>
<pb n="KR4d0098_WYG_007-10a"/>
已達南岸介甫開新河以避欒家磯數十里風水甚為<lb/>
行舟之利然夾口土山屢崩嵗勤補葺方可經久　石<lb/>
頭城者天生石壁有如城隅起夾口直至清涼寺金陵<lb/>
之為國大畧自孫權城石頭謂之建業即今之覆舟山<lb/>
上也晉宋以来其臺城稍遷而南以就平坦尚在今之<lb/>
城北數里之内梁陳因之及李氏即營今之江寧跨踞<lb/>
淮水形勢始全夢得所謂山圍故國周遭在此不刋之<lb/>
句也兵火之迹宛然登覽之間使人悽愴不已鐵塔寺<lb/>
<pb n="KR4d0098_WYG_007-10b"/>
在城内天慶觀相連庭中有二鐵塔甚竒制也<lb/>
辛亥見知府待制陳繹通判何壽昌奉議提刑髙復大<lb/>
夫通判杜偉奉議范公共㑹於清心亭<lb/>
壬子六同年食于府園同年張琬與焉厯遍李氏後苑<lb/>
登髙齋望蔣山覆舟幕府諸山盡見金陵形勝大率今<lb/>
之衙城乃故内也府園即禁苑　蔣山遇王安上同觀<lb/>
上方鍾山誌公塔在鍾山之頂四面皆不相連屬自為<lb/>
一山形如覆鐘蔣山包懷在外迫近方見舊有誌公刀<lb/>
<pb n="KR4d0098_WYG_007-11a"/>
尺箒李氏歸國太宗取致宮中旣而出付啟聖院塔之<lb/>
所奉者非本物也<lb/>
乙卯遇劉顗宮苑遂遊長干寺登雨花臺髙座寺越王<lb/>
䑓周處䑓及昇元寺保寧院長干寺在南門外東枕崇<lb/>
崗北瞰城邑自梁陳以来久廢李氏為散從官營本朝<lb/>
天禧中其地數有光怪真廟後營葺之寺後皆修竹長<lb/>
林下上凡數百步有髙亭四望又有靈濟夫人祠潭水<lb/>
湛然祈雨數應昔髙魁得銅像冶城張係網得金蓮座<lb/>
<pb n="KR4d0098_WYG_007-11b"/>
於江上董城獲大額珠於合浦三物並致於長干寺大<lb/>
小適當後有梵僧自天竺至鄴都失銅像中原擾亂因<lb/>
渡江至長干見銅像泣涕禮謁即有光異因言此阿育<lb/>
王第四女所制坐下有誌騐之果然大業滅陳至武德<lb/>
中遷其像於上京光宅寺靈異極多唐末兵火不知所<lb/>
終髙座寺在長干之南迤邐登陟岡嶺蘭若甚幽大松<lb/>
修竹夾道而起超然出羣崗之上俯瞰都城人物可數<lb/>
西望江渚雲水杳然乃金陵絶勝之景吳仲庶作記案<lb/>
<pb n="KR4d0098_WYG_007-12a"/>
髙僧傳西域帛尸黎宻多羅晉永嘉中始至中國值亂<lb/>
渡江居金陵建初中王導庾亮咸敬信之江左人呼為<lb/>
髙座所居曰髙座寺至咸康中葬於石子岡昇元寺即<lb/>
瓦官寺在城内西南隅後踞崇岡前瞰江西城最為古<lb/>
跡然累朝兵火畧無彷彿李氏時昇元閣猶在乃梁朝<lb/>
故物髙二百四十尺李白有詩云日月隱簷楹者是也<lb/>
丙辰雨同劉宮苑遊清涼寺在府城之北石頭之上下<lb/>
臨大江後附山麓規制宏敞山勢囘合擁抱殿閣盛暑<lb/>
<pb n="KR4d0098_WYG_007-12b"/>
清涼因以名之　自李氏歸朝之後金陵仍大火宮室<lb/>
民廬焚燬皆盡唯有小㕔乃當時玉燭殿也與㕔後修<lb/>
令閣二物獨存後苑養中堂即舊澄心堂故基<lb/>
戊午率董謀父登賞心亭賞心白鷺二亭相連南北對<lb/>
偶以扼淮口望烟渚杳無邊際白鷺蔡州皆在其下亦<lb/>
金陵設險之地也丁晉公登賞心亭以家藏袁安臥雪<lb/>
圖張挂之為屛風晉公旣去未幾遂亡其圖繼来者又<lb/>
以布衣鄧淑所畫寒蘆野鴨圖充之今蘆鴨亦無有但<lb/>
<pb n="KR4d0098_WYG_007-13a"/>
紙糊粉堊而已<lb/>
甲子府中早食晩張琬同年飲子龍興寺所居詩云臺<lb/>
城風物已凄凄牢落行人邂逅齊秉燭相看如夢寐片<lb/>
帆囘首又東西依依團扇秋仍好脉脉青娥恨却低一<lb/>
曲琵琶無限意時時閒客思都迷<lb/>
丙寅同劉宮苑游臺城寺觀辱井三品石三閤遺址晚<lb/>
就鐵塔寺具食臺城寺在府城内北附城堙隳圮殆不<lb/>
堪處即東宮故地也辱井在佛殿前深可尋丈上加石<lb/>
<pb n="KR4d0098_WYG_007-13b"/>
檻紅痕㸃染若胭脂俗云後主拉孔張二妃入井泣涕<lb/>
所沾也石檻上刻後主事八分小字極其精古乃大厯<lb/>
七年張署文頗詳為近年俗人題記刋刻所掩甚可惜<lb/>
也又有太和四年篆書可見者數字又舊聞臺城辱井<lb/>
石上有胭脂淚痕久未之信今見之似是淋漓塗抹之<lb/>
迹失笑不已因成此句平居已無奈倉卒故難任井上<lb/>
痕猶淺水中痕更深問鰲何至此下石爾甘心不及馬<lb/>
嵬韈猶能致萬金三品石在寺門外榛莽間即今園苑<lb/>
<pb n="KR4d0098_WYG_007-14a"/>
中怪石磊落竒詭各有尋丈亦為鄉中人鑿取之以焚<lb/>
灰剜缺為甚<lb/>
辛未發江寧出秦淮西南行順風循東南行小夾中左<lb/>
面卑麓勢如石頭比比有人烟十里過板橋店地形平<lb/>
曠行蘆葦可三十里出夾瀕大江過三山及十里至烈<lb/>
山祠即烈州也王濬庾亮泊舟之所五里過白土磯烈<lb/>
山下有響石擊之聲聞數里<lb/>
壬申旦出大江南岸小山甚秀五里許入慈湖夾東望<lb/>
<pb n="KR4d0098_WYG_007-14b"/>
山原髙下極類京口有巡檢司以西皆小山臨水可三<lb/>
十里出夾行大江趣東岸北夾極濶無異大江過采石<lb/>
磯望夫山其下即中水府也采石即牛渚磯也乃温嶠<lb/>
然犀照水怪袁宏月夜艤舟之所北對和州江岸極狹<lb/>
本朝下南唐樊若水假為僧徒於此卓庵鑿石穴度量<lb/>
水面及大軍臨江用以為橋不差尺寸軍事獲濟今石<lb/>
鑿穴尚存<lb/>
丁丑登大信口出十許里過碣石磯風逆水急舟行極<lb/>
<pb n="KR4d0098_WYG_007-15a"/>
力循東岸數里過磯即平行十許里斥岸皆卑麓如壞<lb/>
城臨水可二十里過薤葉磯　過光寧姑熟堂臨谿上<lb/>
制作宏麗江表諸郡無此亭後著李白畫像并十詠詩<lb/>
乃李白平生遊詠之地也　西梁山前漢地理志所謂<lb/>
梁博望山亦謂之天門山李白有銘鐫于江亭宋沈慶<lb/>
之破臧質于此置梁山軍至李建中立雙廟於上南北<lb/>
岸各有巡檢司<lb/>
己卯發蕪湖循東岸而行數里抛西岸中有羣石拱起<lb/>
<pb n="KR4d0098_WYG_007-15b"/>
林樾蒼然曰蟂磯其上有若塔屋俗云有道人居其上<lb/>
過板子磯磯上紅黄絲花俯照江面花繁而石怪間以翠<lb/>
篠正如徐熙所畫者乃知藝之工者有本也詩云石上<lb/>
紅花低照水山頭翠篠細含烟天生一本徐熙畫祗欠<lb/>
鷓鴣相對眠<lb/>
辛巳發上口行十里許出大江循東南岸淺水五里入<lb/>
銅陵夾五里銅陵縣𨽻池州沿江牽行五里許上口少<lb/>
轉西望行過石人磯磯臨江隱起石理如側磚有石拱<lb/>
<pb n="KR4d0098_WYG_007-16a"/>
立逺望如人形過此上流坦然不見山阜<lb/>
壬午發銅陵逆風可五里許出大江南岸皆大山十餘<lb/>
里抛北岸少轉而西牽行可四十里復抛南岸次梅根<lb/>
港江流至此稍狹西岸上下廣輪數十里皆平陸良田<lb/>
極類北地東北望九華山見峯嶺勝于池州所見也<lb/>
癸未出大江逆風循東岸挽行可四十里入峽口又三<lb/>
四里入池州谿口宛轉行陂澤中可十餘里次池州弄<lb/>
水亭杜牧之所剏俯溪流望齊山景致清絶人皆採為<lb/>
<pb n="KR4d0098_WYG_007-16b"/>
圖畫亭上石刻盡載小杜詩篇詩云清溪望處思悠悠<lb/>
不獨今人古亦愁借爾碧波明似鏡照予白髮瑩如鷗<lb/>
江山自美騷人宅鐃鼓常催過客舟惟有角聲吹不斷<lb/>
斜陽横起九峯樓<lb/>
甲申觀州宅有蕭相樓九華樓蕭相謂復也嘗為池州<lb/>
刺史裴度竇潏皆守土各有記述州宇前臨清溪規制<lb/>
古壯㕔事頗雄近嵗吳仲庶滕元發皆葺新之江上諸<lb/>
郡皆不及也梁昭明太子以産魚味為可貴名可貴池<lb/>
<pb n="KR4d0098_WYG_007-17a"/>
在江邊洲島之上城無垣壘編竹為防井邑疎索然江<lb/>
山之麗下流諸郡皆不及也物産豐賤北人寄居甚多<lb/>
亦生理之便也<lb/>
戊子羣㑹於蕭相樓是夕中秋八月十五日夜清溪舟<lb/>
次詩云清溪水底月團圓因見中秋憶去年旱海五更<lb/>
霜透甲郴江萬里桂隨船昔看故國光常滿今望天涯<lb/>
勢似偏只恐姮娥應笑我還將隻影對嬋娟<lb/>
己丑與沈遼飲于齊山觀理浮橋謁余為齊山橋銘<hi>并</hi>
<pb n="KR4d0098_WYG_007-17b"/>
<hi>引</hi>齊山有徑坑附寺之背深可尋丈濶倍之有事于山<lb/>
者越此乃可涉木久朽腐中間經游者病焉元豐癸亥<lb/>
仲秋沈遼施橋張舜民為之銘曰阻不在大歸於閡利<lb/>
不在充志於通措此以徃嘉無窮齊山在州城之南隔<lb/>
清溪可二里許背溪之陽不與大山相連東西可數里<lb/>
南北纔一里髙可百步石色紺碧稜角隱顯百怪千状<lb/>
正似人家所畜太湖石也竹木叢生其上有如塑畫寺<lb/>
居其陽山有二十九洞左史石燕白虎七頂觀音嵓小<lb/>
<pb n="KR4d0098_WYG_007-18a"/>
九華紫峯其著也乃李白杜牧及唐人素所遊息之地<lb/>
刺史齊照日居其中故以名焉左史在山東首自南麓<lb/>
縁山蹊可一里餘越嶺北下穿石罅石頗竒怪罄折入<lb/>
洞十步許稍低匍匐尋丈間又儻壯丈餘乃出一穴忽<lb/>
見天日四壁削髙可二十丈渾如甑形石色如黛女蘿<lb/>
樛葛遍其上亦名小洞天北嵓有刋志㑹昌六年刺史<lb/>
杜牧建安張祐書石石燕左史之西越嶺少下北嵓如<lb/>
覆盃可容百人有穴西出晝日石燕飛翔然捕者莫能<lb/>
<pb n="KR4d0098_WYG_007-18b"/>
得也左史已為沈遼所購石燕方鬻未售遼曰不過三<lb/>
數十緡可得爾欲予售之白虎洞有石如虎蹲人不敢<lb/>
近也<lb/>
壬辰移舟出清溪次池口有人烟税場距城四里許兩<lb/>
邊長松夾路云九里松也<lb/>
乙未㣲雨無風縴行可五里出夾入大江循西岸二十<lb/>
里至將軍堰抛東岸入鴈翅夾下口次上口是日逆風<lb/>
可行六十里雨至夜北有小龍王廟西對皖口即舒州<lb/>
<pb n="KR4d0098_WYG_007-19a"/>
路也<lb/>
丁酉行東岸勢類石頭城忽然天氣翳黑自北而南時<lb/>
頃開朗可三十里過祝家磯東流縣磯極為險惡是時<lb/>
秋深水落在夏潦最為難上<lb/>
己亥行山夾順風夾合大江東岸山小而近尤為秀拔<lb/>
西岸淮南界極望平曠過烽火磯山勢特然髙茂乃南<lb/>
朝於此置烽火以通上流征鎮也<lb/>
甲辰羣㑹於庾公之樓在衙城北庾亮鎮潯陽經始其<lb/>
<pb n="KR4d0098_WYG_007-19b"/>
事廢興久矣近嵗祖無擇頗葺新之俯瞰江湓南望廬<lb/>
阜北窮夢澤乃江國勝絶之地前人題之繼韻甚多罕<lb/>
見于今但比嵗數篇而已<lb/>
</p>
<p>
</p>
  </div>
<div>
                <head>畫墁集巻八</head>
    <p>
<pb n="KR4d0098_WYG_008-1a"/>
欽定四庫全書<lb/>
　畫墁集巻八　　　　　宋　張舜民　撰<lb/>
　　郴行録<lb/>
丁已泊鎮岸自入龍峯港趣蘄州四十里港口依山有<lb/>
寺叢翠可愛<lb/>
戊午發蘄口順風瀕東岸行臨岸皆小山培塿可二十<lb/>
里抛西岸可三十里過新野夾上口又五里過道士磯<lb/>
散花洲舟過磯上風勢方急為山所轉帆或倒掩船即<lb/>
<pb n="KR4d0098_WYG_008-1b"/>
囘旋久之方能整行惟此與馬當山有風乃山勢使然<lb/>
也<lb/>
辛酉晴風逆循北岸縴行可十餘里過巴河口北岸无<lb/>
山平曠南岸培塿童禿又十里至菜園步以風止此距<lb/>
黄州五里南岸下江中有石如伏牛曰節度石舟人云<lb/>
或者重載而下此石徃徃觸而覆之謂節度者戒之也<lb/>
壬戌早次黄州見知州大夫楊宷通判承議孟震團練<lb/>
副使蘇軾㑹于子瞻所居晚食于子瞻東坡雪堂子瞻<lb/>
<pb n="KR4d0098_WYG_008-2a"/>
坐詩獄謫此已數年黄之士人出錢於州之城東隅地築<lb/>
磯乃周瑜敗曹操之所州在大江之湄北附黄崗地形髙下<lb/>
公府居民極於蕭條知州㕔事敝陋國朝王禹偁嘗謫此<lb/>
丙寅同蘇子瞻遊武昌樊山山之巔有郊天臺即孫權<lb/>
即位郊天之處食罷移舟離黄州泊對岸樊溪口蘇子<lb/>
瞻以舟涉江同詣武昌縣縣在樊溪之東隔樊山五里<lb/>
許即吳之西都有吳王城同縣令季觀佐吳亮嚴<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>遊<lb/>
樊山步出西門涉寒溪迤邐上凡兩寺在山中下寺有<lb/>
<pb n="KR4d0098_WYG_008-2b"/>
觀音泉澄澈可愛<lb/>
丁卯㑹食李令射于縣圃蘇子瞻言近獲一魚似鮎而<lb/>
四足能履地而行不敢殺復縱之江中或曰此鯢魚也<lb/>
鄂州城即孫權所創與潤州子城金陵覆舟山城武昌<lb/>
吳王城制作一體皆因山附險止開二門周環不過三<lb/>
二里乃知古人為城欲牢不欲廣也<lb/>
丙子羣㑹登石城最西臨江即黄鶴白雲最東即頭陀<lb/>
寺寺與樓下枕大江對瞰漢陽江中即鸚鵡洲黄祖沉<lb/>
<pb n="KR4d0098_WYG_008-3a"/>
禰衡之所上接湖湘下臨沔漢乃古今絶景也白雲黄<lb/>
鶴樓者取費禕上昇之地仙洞尚存禕始乗白雲而去<lb/>
久之復乗黄鶴而歸也自漢口少南即故漢陽軍軍今<lb/>
廢為縣軍西附城有山渾然獨起即大別山禹貢所謂<lb/>
過三澨至于大別也<lb/>
戊寅陰早率檀宣義逰魏夫人閣觀在廟之西南山麓<lb/>
少上半里許據大石作屋規模頗狹閣上為二女人像<lb/>
云麻姑魏夫人也夫人晉魏舒之女故嘗嫁為王氏婦<lb/>
<pb n="KR4d0098_WYG_008-3b"/>
生息男女既而學道升仙列仙自有傳閣前有二石相<lb/>
重上石如荷菌形可半間屋謂之乗雲化石下石如棋<lb/>
盤為上石所壓而破分為二相著處才可數寸下臨溪<lb/>
望之如墜至為危險以椀酌水置之石上一指微按之<lb/>
水即動揺以兩手極力推托水復不動傳云魏夫人與<lb/>
麻姑自麻姑山乘此石飛空而至又云乃所乗之雲及<lb/>
地而化為石也<lb/>
己夘夜雨至旦少霽解舟順風西南行十餘里過五家<lb/>
<pb n="KR4d0098_WYG_008-4a"/>
洲江流兩山之間勢尤偪狹而水急非迅風不可上又<lb/>
五里過雷家步石岸有寺名兠率云韋宙所建<lb/>
庚辰雨雪循岸牽行宛轉二十餘里過思塘鋪有廟曰<lb/>
思唐相公不知為何神也<lb/>
癸未循丁家洲北岸牽行可二十里過昭坎為正南行<lb/>
少間風作西北來勢横揜岸吹使船側可二十里次茅<lb/>
州洑居人云舊無此洑昨六月内一夕無風但水滙所<lb/>
成昨夕丁家洲夜半水發浪崕崩弛舟人云下有蛟蜃<lb/>
<pb n="KR4d0098_WYG_008-4b"/>
所作也然自鄂以南江無完岸<lb/>
丙戌觀萬石船船形制圓短如三間大屋户出其背中<lb/>
甚華飾登降以梯級非甚大風不行錢載二千萬貫米<lb/>
載一萬二千石次岳州日方辰巳間行一百二十餘里<lb/>
見知州大夫黄休晚登岳陽樓即岳州之西門也下湖<lb/>
水北望荆江自西北流東南至岳州城下與湖水合而<lb/>
東流始為大江凡絶湖而南西者趨鼎澧西北趨荆峽<lb/>
一湖之間分此四路也毎嵗十月以後四月以前水落<lb/>
<pb n="KR4d0098_WYG_008-5a"/>
洲生四江可辨餘時彌漫雲涯相浹日月出没皆在其<lb/>
中望水中如覆斗者即君山也岳州西南山勢如覆舟<lb/>
東連衆山而孤絶山之南即石橋港舟行緩急避風之<lb/>
地<lb/>
辛卯登岳陽樓樓有牌極大乃前知州事李觀所記吕<lb/>
洞賓事迹李先知賀州日有道士相訪自言遇呂先生<lb/>
誦過岳州詩云惟有城南老樹精分明知道神仙過始<lb/>
亦不知其由其後李為岳州有白鶴寺僧見過道呂先<lb/>
<pb n="KR4d0098_WYG_008-5b"/>
生題老松詩與道士之言相符吕憩於寺前松下有老<lb/>
人自松梢冉冉而下致恭於呂呂問之為何乃曰某松<lb/>
之精也今見先生過禮當候見因書二絶句於寺前壁<lb/>
間獨自行兮獨自坐無限世人不識我惟有城南老樹<lb/>
精分明知道神仙過又云朝遊百越暮三吳袖裏青蛇<lb/>
膽氣麄三入岳陽人不識醉吟飛過洞庭湖郡人於松<lb/>
下構亭名曰吕僊亭云據圖誌岳陽樓經始於張燕公<lb/>
終唐之世屢圮皆完葺慶厯中滕宗諒謫守始大加增<lb/>
<pb n="KR4d0098_WYG_008-6a"/>
飾規制宏敞甲冠上流取宋梁以来所題詩記刻石于<lb/>
夾樓<lb/>
壬辰羣食於岳陽樓坐客有楊維承議者乃鼎州人能<lb/>
言武陵桃源之事桃源前後上昇者凡六人一洞天二<lb/>
福地桃源觀有二烏自晉太康以来見之馴擾山林中<lb/>
中間改換不可知也然二烏如故其餘烏雀服之每有<lb/>
遊人貴客未及數十里烏已先報之近嵗為人獵去其<lb/>
一即時復有一烏充之　天慶觀木柱上有謝仙火三<lb/>
<pb n="KR4d0098_WYG_008-6b"/>
字體兼篆𨽻皆倒書入木至寸筆畫雄勁非人力所能<lb/>
為然莫究其端或云永州何仙姑能道幽隱事因走人<lb/>
具事致問旣還報云此雷部中火神也兄弟三人形質<lb/>
如墨然其長各不過三尺此用鐵筆倒書也旣再使人<lb/>
就書騐之一如所報天慶觀西廡有石刻二詩辭致清<lb/>
婉其道人云至道中有賣墨人儀状雄偉嘗此遊息一<lb/>
日于扉上題詩二絶句而去或云吕洞賓所書也郡人<lb/>
爭刳之以治病今字字刳痕深寸餘而墨跡不滅<lb/>
<pb n="KR4d0098_WYG_008-7a"/>
癸巳次晩洲洲上平廣土壤如北方居人止一兩家自<lb/>
朱洲之西水中處處有三石形如壊塚土人謂之黄牛<lb/>
石出沒水中頗為舟船行人之患過者避之行次晩洲<lb/>
有詩云臈月遭霖雨孤舟艤暮灘數聲歸雁斷半嶺野<lb/>
梅殘無復論偕老何時展急難江湖卧周歳此夕最難<lb/>
安<lb/>
甲午早發岳州自東山又五里許過閣子湖口即㴩湖<lb/>
也爾雅所謂春夏有水冬無水曰㴩也張燕公及幕府<lb/>
<pb n="KR4d0098_WYG_008-7b"/>
題㴩詩甚多在岳陽樓上順風放湖是時冬深水落港<lb/>
浦可辨近東岸向西南行十里許過靈妃廟在東山下<lb/>
水次極望甚逺過扁担山勢如覆舟東連衆山而孤絶<lb/>
上有小塔望之巋然曰啞女塔昔有士人女生數嵗而<lb/>
不能言一日渉湖女見塔即語其父母故名曰啞女塔<lb/>
巴陵以南漁者皆用連網罩水中延袤可一二百歩有<lb/>
如城郭謂之欄灘網過巴溪十里許次鵝洲以風急止<lb/>
鵝洲下<lb/>
<pb n="KR4d0098_WYG_008-8a"/>
丙申陰晦欲雪岸洪宛轉尚未全出湖中午際風微雨<lb/>
作可十五餘里東岸始有人煙曰龍渥水色極深乃湘<lb/>
水也有水自東出曰歸義江口入口十許里餘即汨羅<lb/>
也一水中分南曰汨北曰羅洲上有忠潔侯廟即三閭<lb/>
大夫也東望培塿迤邐林薄曰鹿角廵檢司又十餘里<lb/>
西岸有沙洲堆阜隆起即青草廟下有一湖湖之中有<lb/>
此洲南名青草北名洞庭所謂重湖也申後次廟下舟<lb/>
人展賀大率南行至此北行者至廬舟人皆致賀以其<lb/>
<pb n="KR4d0098_WYG_008-8b"/>
萬里江湖至此方保平善也乗舟人當有酒肉之賜廟<lb/>
居洲上南向門内一排三殿中曰勸善大師乃一僧像<lb/>
西曰安流大王東曰昭靈大王中曰勸善即泗州大聖<lb/>
也昭靈馬援也安流者莫知其為誰小碣一乃梁開平<lb/>
中馬殷所建然堂廡頽圮湫隘為甚西殿有一鐡鍋可<lb/>
容五斗許下有木刻龍頭之鍋上有字云准宣鑄利州<lb/>
黑龍船上鐵鍋祝云此二物自川峽流下自湖中泝流<lb/>
至廟也廟外有巡檢司居民十數家以漁釣為業樟木<lb/>
<pb n="KR4d0098_WYG_008-9a"/>
數百株徑數圍遍覆洲上冬青可愛是夜船上不敢打<lb/>
更提舉舟人云廟中自打更報牌也夜深傾聽亦有所<lb/>
聞青草湖旁有朱陵洞亦謂之朱陵仙府有唐人題刻<lb/>
散滿巖上嵗久荒涼至慶厯中因其地建為石鼓書院<lb/>
雖畧為規制然僻在江郊又三冬寒露學者未嘗㳺焉<lb/>
唯守将之好事者嵗時一為登覧燕㳺之地黄陵廟即<lb/>
舜二妃牓曰懿節廟庭宇湫隘竹木蓊鬱二妃並坐傍<lb/>
設舜像馬殷嘗加營葺退之記沈傳師書碑石訛剥更<lb/>
<pb n="KR4d0098_WYG_008-9b"/>
以石模刻之字體多失詩云青草仍殘照黄陵一望中<lb/>
壁書遷客淚簾巻過湖風斑竹痕猶淺蒼梧恨莫窮年<lb/>
年秋水上瑤瑟伴驚鴻<lb/>
癸夘逆風循西岸牽行可五里有江自東南出其大江<lb/>
與湘江等曰瀏陽江西岸有廟曰三沙牓曰武威王石<lb/>
刻乃天祐二年馬殷為馬援建而逺祖之也<lb/>
甲子晴無風發潭州循西岸牽行艤舟王公亭奠南嶽<lb/>
行祠㳺嶽麓升中洞真觀謁漢文帝廟嶽麓書院塔院<lb/>
<pb n="KR4d0098_WYG_008-10a"/>
大抵諸寺相隣惟升中寺最髙宛轉登陟可百餘步門<lb/>
外小溪激射竹木其聲泠然稍稍露石角寺後有法華<lb/>
臺髙絶山頂晉僧法崇者箋法華經于此有杉槱數本<lb/>
其大如菌云陶士衡手植也王公亭湖民為王宰少卿<lb/>
所立洞真觀記云鄧固真人上昇之所潭州岳麓書院<lb/>
有孔子堂御書閣堂廡尚完清泉經流堂下景意極于瀟<lb/>
湘升中寺法華臺下有白鶴泉㳙㳙有聲味極甘冷橘<lb/>
洲湘江中南北與城等有巡檢司僧寺兩三所居民業<lb/>
<pb n="KR4d0098_WYG_008-10b"/>
漁者數百家景物最為佳處秦少㳺死藤州其子護䘮<lb/>
藁殯潭州黃魯直有詩云長眠橘洲風雨寒<lb/>
丁卯晴無風抛東岸牽行五里許過車子磯西岸有小<lb/>
山回又行十里過昭潭其水澄湛如墨俗云傍通江南<lb/>
壬申自夜大雨順風行五里許水中多亂石三十里至<lb/>
昭靈灘有昭靈廟凡四灘皆行亂石中而復湍急自三<lb/>
門船上執色倡道皆土人謂之灘子舟人束手一不與<lb/>
焉官舟過者擊鼓呼之即時來集舟上至昭靈出灘方<lb/>
<pb n="KR4d0098_WYG_008-11a"/>
各捨去在湘中最為險處<lb/>
癸酉十月朔抛西岸十里許江轉自西來北望武口又<lb/>
三十里過青山磯臨岸培塿<lb/>
丙子如岳下出衡山縣西門長松髙下夾道三十餘里<lb/>
或云三十里松乃馬希蕚所植馬長而無髭遂禱於岳<lb/>
神種松而髭生<lb/>
丁丑陰朝謁嶽祠退季真君觀謁北門侍郎神位食後<lb/>
率檀宣義登山自嶽西渡小澗以轉軸轎子迤邐挽行<lb/>
<pb n="KR4d0098_WYG_008-11b"/>
路皆直上略無盤曲一轎至十餘夫方可舉而前可里<lb/>
許至石橋亦謂之石梯鑿成堦級長可二十餘歩必履<lb/>
而登之其石每在山之面蔽路鑿乃能通也其端有小<lb/>
寺可數楹謂之石橋寺乃遊人憇足之所主僧必具茶<lb/>
食又登陟可五里左之福巖右之南臺在福巖之下峰<lb/>
側架空為之制作竒巧殿堂皆板瓦宛轉下上始能及<lb/>
粤梁天監中惠海法師始開而居之其後六祖之徒惠<lb/>
遷卓庵於石上人謂之石頭和尚死謚無際大師塔號<lb/>
<pb n="KR4d0098_WYG_008-12a"/>
見裴休書牓尚在庭中有石如案乃無際落髪之所龎<lb/>
居士亦曽居之西隅有夀星殿内有木根如龜形有水<lb/>
泉涓涓寺衆仰給其源曰洗鉢池亦石頭故物也主僧<lb/>
維聖嘉州人居此十餘年質重可嘉<lb/>
戊子雨晚徃花藥山寺浴其山則在州城之南培塿竹<lb/>
木可周數百步其寺則居懐抱之中寺後有廽鴈峯髙<lb/>
可數百步俯見城邑其上有面嶽亭北望衡山之陽有<lb/>
如屏扆　過陷池五里許至湯泉在澗底大如車輪熱不<lb/>
<pb n="KR4d0098_WYG_008-12b"/>
可插手稍稍下流始可盥濯浸溉田畝流數里左右山<lb/>
徑偪側略無興葺之地瘴嶺蠻溪亦有此泉渇飲猿鳥<lb/>
汙濯儂猺物同而其致異亦可嘆也過陷池嶺少南下<lb/>
有清池隠出山腹泓澄可二十畝即是也傳云昔有萬<lb/>
氏居此一日雷雨全家淪陷遂為此池故當時有謡言<lb/>
當陷萬家萬氏一家當之今嵗旱則以牛數十淘攪其<lb/>
中或能致雨　郴之通惠禪師院有唐楊惠之手塑九子<lb/>
母一堂每軀自地坐立不以床具至於装繪采飾皆以<lb/>
<pb n="KR4d0098_WYG_008-13a"/>
純色不甚華彩開戸𢥠然觀者皆以為生動也嘉祐中<lb/>
大卿解程守郴率僚屬同觀程朴野士也見其生態俾<lb/>
其工以彩飾之又欲以俸錢作床坐而薦之以命主僧<lb/>
僧不從解怒欲加之罪僧曰喫棒不辭可惜壞了四百<lb/>
年手迹而損大卿好事之名解竟不能奪而止　馬黙單<lb/>
州人氣幹老而不衰言廣西事甚詳熈寧中邕州未䧟<lb/>
覆常有怪異大蛇見若甕麄重八十斤食猪幾盡州衙<lb/>
㕔前井中白氣干霄蝴蝶無數飛集林木上不久䧟覆<lb/>
<pb n="KR4d0098_WYG_008-13b"/>
今復完葺然寺中泥佛手足常動城下鬱江舊潭濁土<lb/>
人云清則有兵今已清有二龜伏其下鱗甲皆可數　曹谷<lb/>
能星厯數術言事如神為王欽若作知命書云七十年<lb/>
中一一加弄珠灘上貴堪誇碧油幢下聞啼鳥千日徴<lb/>
還上漢槎欽若七十二建節知襄州正得一千日召還<lb/>
又云周匝将臨壬戌嵗定鼎門前春色異一千日止少<lb/>
三還再入和羮宜盡瘁其後欽若判西京得七百日再<lb/>
入䘚於政府盡瘁病䘚乃壬戌嵗也又云臨去尚猶聞<lb/>
<pb n="KR4d0098_WYG_008-14a"/>
禁漏異姓嘉名在史書王死在京是時夜漏將盡無子<lb/>
女婿張瓌主後事又與馮拯作書云太常樂闋都門遇<lb/>
雪拯葬在劉太后喪中不給鹵簿是日大雪　鬼門闗<lb/>
在山嶺上鑿石通路崖壁如削雖盛夏亦凛然寒凉<lb/>
擬金山在水中嶺岫崛起有類金山自餘亭榭基址甚<lb/>
多竹木侵雲游者竟日乃可盡也<lb/>
　　　附郴學大成一則<lb/>
宋王沂公父雖不學問而酷好儒士每遇故紙必掇拾<lb/>
<pb n="KR4d0098_WYG_008-14b"/>
滌以香水嘗發願曰願我子孫以文學顯一夕夢宣聖<lb/>
撫其背曰汝敬吾教何其勤歟恨汝已老無可成就當<lb/>
遣曽參來汝家晩年果得一子乃沂公也因以曽字名<lb/>
之竟以狀元及第官至中書侍郎門下平章事封沂公<lb/>
</p>
<p>
</p>
  </div>
        </body>
</text>\m</TEI>
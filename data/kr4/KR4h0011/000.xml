<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>御覽詩</head>
    <p>
<pb n="KR4h0011_WYG_000-1a"/>
欽定四庫全書　　　　集部八<lb/>
　御覽詩　　　　　　　總集𩔖<lb/>
　　提要<lb/>
　　　　<hi>臣</hi>等謹案御覽詩一卷一名唐歌詩一名選<lb/>
　　　　進集一名元和御覽唐令狐楚編楚字榖士<lb/>
　　　　宜州華原人貞元七年登進士第桂管觀察<lb/>
　　　　使王拱辟入幕後厯辟太原節度判官召授<lb/>
　　　　右拾遺官至吏部尚書檢校尚書左僕射出<lb/>
<pb n="KR4h0011_WYG_000-1b"/>
　　　　為山南西道節度使卒於官事迹具唐書本<lb/>
　　　　傳是書乃憲宗時奉勅編進其結銜題翰林<lb/>
　　　　學士朝議郎守中書舍人考楚本傳稱皇甫<lb/>
　　　　鎛與楚厚善薦為翰林學士進中書舍人元<lb/>
　　　　和十二年裴度以宰相領彰義節度使楚草<lb/>
　　　　制其詞有所不合停楚學士但為中書舍人<lb/>
　　　　則此書之進在元和十二年以前也陸游渭<lb/>
　　　　南文集有是書跋曰右唐御覽詩一卷凡三<lb/>
<pb n="KR4h0011_WYG_000-2a"/>
　　　　十人二百八十九首元和學士令狐楚所集<lb/>
　　　　也按盧綸墓碑云元和中章武皇帝命侍臣<lb/>
　　　　採詩第名家得三百一十篇公之章句奏御<lb/>
　　　　者居十之一今御覽所載綸詩正三十二篇<lb/>
　　　　所謂居十之一者也據此則御覽為唐舊本<lb/>
　　　　不疑然碑云三百十一篇而此纔二百八十<lb/>
　　　　九首蓋散佚多矣云云此本人數詩數均與㳺<lb/>
　　　　所跋相合蓋猶古本所録惟韋應物為天寶<lb/>
<pb n="KR4h0011_WYG_000-2b"/>
　　　　舊人其餘李端司空曙等皆大厯以下人張<lb/>
　　　　籍楊巨源並及於同時之人去取凡例不甚<lb/>
　　　　可解其詩惟取近體無一古體即巫山髙等<lb/>
　　　　之用樂府題亦皆律詩蓋中唐以後世務以<lb/>
　　　　聲病諧婉相尚其奮起而追古調者不過韓<lb/>
　　　　愈等數人楚亦限於風氣不能自異也本傳<lb/>
　　　　稱楚於牋奏制令尤善每一篇成人皆傳諷<lb/>
　　　　舊唐書李商隠傳亦稱楚能章奏以其道授<lb/>
<pb n="KR4h0011_WYG_000-3a"/>
　　　　商隠均不稱其詩劉禹錫集和楚詩雖有風<lb/>
　　　　情不似四登壇句而今所傳詩一巻惟宫中<lb/>
　　　　樂五首從軍詞五首年少行四首差為可觀<lb/>
　　　　氣格色澤皆與此集相同蓋取其性之所近<lb/>
　　　　其他如郡齋詠懷詩之何時羾閶闔九日言<lb/>
　　　　懷詩之二九即重陽立秋日悲懷詩之泉終<lb/>
　　　　閉不開秋懷寄錢侍郎詩之燕鴻一聲叫和<lb/>
　　　　嚴司空落帽臺宴詩之馬奔流電妓奔車郡<lb/>
<pb n="KR4h0011_WYG_000-3b"/>
　　　　齋栽竹詩之退公閒坐對嬋娟青雲干吕詩<lb/>
　　　　之瑞容驚不散譏劉白賞春不及之下馬貪<lb/>
　　　　趨廣運門皆時作鄙句而贈毛仙翁一首尤<lb/>
　　　　拙鈍蓋不甚避俚句者故此集所録如盧綸<lb/>
　　　　送道士詩駙馬花燭詩鄭鏦邯鄲俠少年詩<lb/>
　　　　楊凌閣前雙槿詩皆頗涉俗格亦其素習然<lb/>
　　　　也然大致雍容諧婉不失風格上比篋中集<lb/>
　　　　則不足下方才調集則有餘亦不以一二疵<lb/>
<pb n="KR4h0011_WYG_000-4a"/>
　　　　累棄其全書矣乾隆四十六年四月恭校<lb/>
　　　　上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
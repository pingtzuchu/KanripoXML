<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻六十八</head>
    <p>
<pb n="KR4e0171_WYG_068-1a"/>
欽定四庫全書<lb/>
　升菴集巻六十八　　　　　明　楊愼　撰<lb/>
　　翰林撰致語<lb/>
宋時御前内宴翰苑撰致語八節撰帖子雖歐蘓曾王<lb/>
司馬范鎮皆爲之盖張而不弛文武不能百日之蜡一<lb/>
日之澤聖人亦不之非也成化中黄編修仲昭荘檢討<lb/>
最不撰元宵詞又上疏論列以去以此得名然自是而<lb/>
後内外隔絶每有文字别開倖門有文華門仁智殿輩<lb/>
<pb n="KR4e0171_WYG_068-1b"/>
毎得美官甚至蠧政害人曷若仍舊之愈乎愚謂於麗<lb/>
語中寓規諫意如六一公玉輦經年不遊幸上林花好<lb/>
莫爭開君王念舊憐遺族長使無權保厥家亦何不可<lb/>
南唐李後主逰燕潘佑制詞云樓上春寒山四面桃李<lb/>
不須誇爛澷已失了春風一半意謂外多敵國而地日<lb/>
侵削也後主爲之罷宴填詞如此何異諫書乎工執蓺<lb/>
事以諫况翰苑本以文章諷諫乎諸公毋乃未習聲律<lb/>
而託爲此乎<lb/>
<pb n="KR4e0171_WYG_068-2a"/>
　　臯比<lb/>
朱子張横渠賛勇撤臯比盖以虎皮爲講席也按唐戴<lb/>
叔倫禪寺讀書詩猊座翻蕭索臯比喜接連則以臯比<lb/>
爲講席唐世已然矣然臯比之爲虎皮抑又有說古之<lb/>
世以虎皮包弓矢謂之櫜櫜即臯也<lb/>
　　俗儒泥古<lb/>
易曰窮則變變則通通則乆禮曰禮時爲大順次之文<lb/>
子引老子之言曰天下幾有常法或當於世事順於天<lb/>
<pb n="KR4e0171_WYG_068-2b"/>
地祥於鬼神即可正治矣又曰先王之制不宜即廢之<lb/>
末世之事善則著之故先王制禮樂而不制於禮樂制<lb/>
法而不制於法故曰可道非常道嗚呼斯言也其識時<lb/>
務達治體之深者乎後世如趙括之兵法房琯之車戰<lb/>
蘓綽王安石之周禮其法是其時非也澤麋而蒙彫虎<lb/>
之皮尸鳩而傅鷦明之羽適足增其累爾張横渠必欲<lb/>
行井田胡致堂必欲復封建幸而不用不幸而試其敗<lb/>
塗地矣朱子猶惜其有志未就而卒亦迂矣哉甚者謂<lb/>
<pb n="KR4e0171_WYG_068-3a"/>
肉刑可用民兵當立不祭墓而止祭祠不設像而止設<lb/>
主紛紛之議皆泥古之過也近日有謂婦女不宜傅粉<lb/>
弓足酒噐不宜廂銀鍍金及仕甫通顯素履蕩然此又<lb/>
詩禮發金椎之塜猨狖衣周公之服者尤可惡哉<lb/>
　　飲章<lb/>
蔡邕傳一入牢獄當爲楚毒所迫促以飲章辭情何縁<lb/>
復聞飲猶隠却告人姓名無可對問今之匿名文書也<lb/>
○章懐太子注俗本不解飲字或改爲報或改爲疑並<lb/>
<pb n="KR4e0171_WYG_068-3b"/>
非也<lb/>
　　權土灰<lb/>
冬至陽氣應則樂均清景長極黄鍾通土灰輕而衡仰<lb/>
夏至隂氣應則樂均濁景短極㽔賔通土灰重而衡低<lb/>
淮南子云水勝故夏至濕火勝故冬至燥燥故灰輕濕<lb/>
故灰重夏火王而云水勝水在内也冬水王而曰火勝<lb/>
火在内也人之一身可驗夏則五臟化水冬則五臟化<lb/>
火夏非水在内則焦而焚矣冬非火在内則凍而僵矣<lb/>
<pb n="KR4e0171_WYG_068-4a"/>
此隂陽互藏其宅之妙也<lb/>
　　懸榻<lb/>
陳蕃初爲青州太守郡人周璆字孟玉髙潔之士郡守<lb/>
召命莫肯至惟蕃能致焉特爲一榻去則懸之後爲豫<lb/>
章太守不接賔客惟徐穉来特設一榻去則懸之右二<lb/>
事相類蕃平生所接賔客亦罕矣○愚謂蕃亦癡矣爲<lb/>
郡守採一郡之風謡爲宰相以天下爲耳目若閉閣懸<lb/>
榻乃干木泄柳之所爲豈郡守宰相之事乎宦官之禍<lb/>
<pb n="KR4e0171_WYG_068-4b"/>
其及宜矣<lb/>
　　綜理<lb/>
綜機縷也所以持經而施緯使不失條理者也三蒼解<lb/>
詁綜理經也謂能綂理衆務爲綜理漢宣帝綜核名實<lb/>
晉陶侃綜理微密是也○綜理經綸皆以織喻人事鹵<lb/>
莽滅裂皆以耕喻人事<lb/>
　　批亢𢷬虚<lb/>
鬭者方相亢拒則排批之使解虚者兩敵距鬭力所不<lb/>
<pb n="KR4e0171_WYG_068-5a"/>
及之處𢷬之雖欲鬭勢不能不解○一說亢音吭所謂<lb/>
扼其吭而奪之也<lb/>
　　飯罋<lb/>
曾南豐文集引山東諺云霜淞打霧淞貧兒備飯罋盖<lb/>
以雪淞爲豐登兆也東坡除夜雪詩春雪雖云晚春麥<lb/>
猶可種敢怨行役勞助爾歌飯罋正用此諺語王十朋<lb/>
註乃云山東人以肉埋飯下謂之飯罋此真齊東野人<lb/>
之語也<lb/>
<pb n="KR4e0171_WYG_068-5b"/>
　　甌㬰<lb/>
荀子大略篇流丸止於甌㬰流言止於智者註甌㬰皆<lb/>
噐也揚子方言陳魏鄭宋之間謂罃爲㬰甌㬰謂地之<lb/>
坳坎如甌㬰也漢舊儀顓頊有三子生而亡去爲疫鬼<lb/>
一居江水爲瘧鬼一居若水爲罔兩一居人宫室區隅<lb/>
漚㬰善驚小兒漚與甌通盖傾側窳下之地邊塞之地<lb/>
有甌脫亦取窳下之義<lb/>
　　短人<lb/>
<pb n="KR4e0171_WYG_068-6a"/>
孔子家語僬僥長三尺短之極也而荘子注云務光長<lb/>
八寸論衡及何承天纂文云張仲師長尺二寸近於誣<lb/>
矣宋史吕夏卿年老身形漸縮如小兒小說載嶺南鷄<lb/>
窠鶴髮翁亦縮如嬰孺此非常理所格也<lb/>
　　君形<lb/>
淮南子畫西施之面美而不可恱規孟賁之目大而不<lb/>
可畏君形者亡焉君形者亡猶荘子云尊足者存也<lb/>
　　鬧掃<lb/>
<pb n="KR4e0171_WYG_068-6b"/>
鬧掃髻名亦猶盤雅堕馬之類也唐詩還梳鬧掃學宫<lb/>
妝獨立閒庭納夜凉手把玉釵敲砌竹清歌一曲月如<lb/>
霜三夢記<lb/>
　　伐國之女<lb/>
李德裕云自古得伐國之女以爲妃后未嘗不致危亡<lb/>
之患何也亡國之餘焉能無怨氣其開基之先皆一時<lb/>
之傑其瀆鬼嶽祗愛其血食忿其滅亡故能爲厲必生<lb/>
妖美之色以蠱惑其君而危亡之晉之驪姬楚之夏姬<lb/>
<pb n="KR4e0171_WYG_068-7a"/>
息媯苻堅之清河公主侯景之溧陽公主隋文帝之陳<lb/>
夫人皆是物也史蘓所謂我以男戎勝彼彼必以女戎<lb/>
勝我隋書曰興門之男衰門之女信矣杜牧集載陳希<lb/>
烈桂娘事尤異<lb/>
　　范蠡西施<lb/>
世傳西施随范蠡去不見所出只因杜牧西子下姑蘓<lb/>
一舸逐鴟夷之句而附㑹也予竊疑之未有可証以折<lb/>
其是非一日讀墨子曰呉起之裂其功也西施之沉其<lb/>
<pb n="KR4e0171_WYG_068-7b"/>
美也喜曰此呉亡之後西施亦死於水不從范蠡去之<lb/>
一證墨子去呉越之世甚近所書得其真然猶恐牧之<lb/>
别有見後檢修文御覽見引呉越春秋逸篇云呉亡後<lb/>
越浮西施於江令随鴟夷以終乃笑曰此事正與墨子<lb/>
合杜牧未精審一時趂筆之過也葢呉既滅即沉西施<lb/>
於江浮沉也反言耳随䲭夷者子胥之譖死西施有力<lb/>
焉胥死盛以鴟夷今沉西施所以報子胥之忠故云随<lb/>
鴟夷以終范蠡去越亦號鴟夷子杜牧遂以子胥鴟夷<lb/>
<pb n="KR4e0171_WYG_068-8a"/>
爲范蠡之鴟夷乃影撰此事以堕後人於疑網也既又<lb/>
自笑曰范蠡不幸遇杜牧受誣千載又何幸遇予而雪<lb/>
之亦一快哉<lb/>
　　西施<lb/>
劉長卿題西施障子曰窓風不舉袖但覺羅衣輕二語<lb/>
雖太白可頡頏也<lb/>
　　旋波移光<lb/>
旋波移光越之美女與西施鄭妲同進於呉王肌香體<lb/>
<pb n="KR4e0171_WYG_068-8b"/>
輕飾以珠幌若雙鸞之在煙霧<lb/>
　　麗色<lb/>
瓊英膩雪蓮蕋瑩波露濯蕣姿月鮮珠彩<hi>鄭德璘妾韋氏</hi>
　　半面<lb/>
東觀漢記應奉嘗詣袁賀賀時將出行閉門造車匠於<lb/>
閣内開扇出半面視奉去後數十年於路見車匠識而<lb/>
呼之今人云半面之識本此事<lb/>
　　武后生牙<lb/>
<pb n="KR4e0171_WYG_068-9a"/>
唐類表載李近仁賀武后新牙更生表云易有四營金<lb/>
牙爲夀考之象詩具六義玉齒載神仙之謡還年而輔<lb/>
車不虧卻老而瓠犀仍出堅而不脆聞於導養之方落<lb/>
而更生得自靈飛之散乞宣示海内仍録付史官史稱<lb/>
武后年七十盛自拂拭不覺衰耗始信夏姬之年踰七<lb/>
十而鷄皮三少猶與巫臣生女後嫁叔向北史胡后年<lb/>
踰不惑而妖蠱若二八是三人者貴爲君配而其行乃<lb/>
花鴇梨姏之所耻而不爲然天乃祐之以誨淫之具亦<lb/>
<pb n="KR4e0171_WYG_068-9b"/>
理之不可曉者<lb/>
　　甄后<lb/>
魏甄后慧而有色先爲袁熈妻曹公屠鄴令疾召甄左<lb/>
右曰五官郎將已取去孟德歎曰今年破賊正爲奴后<lb/>
乃甄㑹女初未嫁熈日擬昏子建其後爲文帝后以妬<lb/>
死子建思之不忘作感甄賦明帝甄出也見此賦改名<lb/>
洛神云甄氏何物一女子致曹氏父子三人交爭之如<lb/>
此<lb/>
<pb n="KR4e0171_WYG_068-10a"/>
　　十眉圖<lb/>
唐明皇令畫工畫十眉圖一曰鴛鴦眉又名八字眉一<lb/>
曰小山眉又名逺山眉三曰五岳眉四曰三峰眉五曰<lb/>
垂珠眉六曰月稜眉又名郤月眉七曰分梢眉八曰涵<lb/>
煙眉九曰拂雲眉又名横煙眉十曰倒暈眉東坡詩成<lb/>
都畫手開十眉橫雲郤月爭新竒<lb/>
　　翠足粉胷<lb/>
劉勰云綴金翠於足跗靚粉澤於胷臆以喻失其所施<lb/>
<pb n="KR4e0171_WYG_068-10b"/>
也然今之妓女金翠綴足粉澤靚胷盖恒飾也古所謂<lb/>
倡優后飾猶未若今世之甚乎<lb/>
　　黄眉黒粧<lb/>
後周靜帝令宫人黄眉黒粧至唐猶然觀唐人詩詞如<lb/>
蘂黄無限當山額又額黄無限夕陽山又學畫鴉黄半<lb/>
未成又雅黃粉白車中出又寫月圖黄罷其證也然温<lb/>
飛卿詩有豹尾車前趙飛燕柳風吹散鵞間黄之句王<lb/>
荆公詩亦云漢宫嬌額半塗黄事已起於漢特未見所<lb/>
<pb n="KR4e0171_WYG_068-11a"/>
出耳又幽怪録神女智瓊額黄<lb/>
　　弓足<lb/>
墨荘漫録考婦女弓足起於李後主予按樂府雙行纒<lb/>
知其起於六朝張禺山云史記云臨淄女子彈絃跕屣<lb/>
又云揺修袖躡利履意古已有之再考襄陽耆舊傳云<lb/>
盗發楚王冢得宫人玉屐張平子賦云金華之舄動趾<lb/>
遺光又云履躡華英又云羅襪躡蹀而容與曹子建賦<lb/>
羅襪生塵焦仲卿妻詩足躡花文履繁欽詩何以釋憂<lb/>
<pb n="KR4e0171_WYG_068-11b"/>
愁足下雙逺遊梁武帝莫愁歌足下絲履五文章卞蘭<lb/>
美人賦金蕖承華足陶潛賦願在絲而爲履附素足以<lb/>
周旋崔豹古今注晉世履有鳳頭重臺分稍之制唐詩<lb/>
便脱蠻靴出翠帷又麗情集載章仇公鎮成都有真珠<lb/>
之惑或上詩以諷云神女初離碧玉階彤雲猶擁牡丹<lb/>
鞋應知子建憐羅襪顧歩褰衣拾墜釵李義山詩浣花<lb/>
牋紙桃花色好好題詩詠玉鈎陶南村謂唐人題詠略<lb/>
不及之盖亦未之徧考也<lb/>
<pb n="KR4e0171_WYG_068-12a"/>
　　又<lb/>
六朝樂府雙行纒其辭曰新羅綉行纒足趺如春妍他<lb/>
人不言好獨我知可憐唐杜牧詩云鈿尺裁量減四分<lb/>
碧琉璃滑裹春雲五陵年少欺他醉笑把花前出畫裙<lb/>
段成式詩云醉袂㡬侵魚子纈彯纓長戛鳳皇釵知君<lb/>
欲作閒情賦應願將身脫錦鞋花間集詞云慢移弓底<lb/>
綉羅鞋則此飾不始於五代也明矣或謂起於妲己亦<lb/>
非<lb/>
<pb n="KR4e0171_WYG_068-12b"/>
　　素足女<lb/>
太白浣紗女詩一雙金屐齒兩足白如霜又越女詞云<lb/>
屐上足如霜不著鴉頭襪又云東陽素足女㑹稽素舸<lb/>
郎予嘗戯謂太白何致情迴盼此素足女再三張愈光<lb/>
戯答云太白可謂能書不擇筆矣聊記以餉一笑予嘗<lb/>
題浣女圖詩純用太白語意紅顔素足女兩足白如霜<lb/>
不著鴉頭襪山花屐齒香天然去雕飾梅岑水月粧肯<lb/>
學邯鄲歩匍匐夀陵傍盖竊病近日學詩者拘束蹈襲<lb/>
<pb n="KR4e0171_WYG_068-13a"/>
取妍反拙不若質任自然耳<lb/>
　　天苴<lb/>
張儀傳苴蜀相攻注引譙周曰天苴即天巴也○苴即<lb/>
巴字苴曰天苴漢曰天漢棧曰天棧山名有天谷天隳<lb/>
石有天牙盖言其髙且險也<lb/>
　　鐐子<lb/>
宋仁宗㳺後苑還宫索漿甚急宫嬪曰大家何不於外<lb/>
宣索而受渴仁宗曰吾屢顧不見鐐子恐問之則所司<lb/>
<pb n="KR4e0171_WYG_068-13b"/>
有得罪者嗚呼仁宗信仁矣哉近世有達官因庖丁治<lb/>
蔥不如法笞之立死復有烹羊胃欠<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>斃之於獄噫一<lb/>
介書生僥倖一官而視人命如草芥不有人禍必有天<lb/>
刑亦何不思之甚哉按爾雅銀之美者謂之鐐鐐子亦<lb/>
庖人之别稱力弔切<lb/>
　　容頭過身<lb/>
漢書虞詡疏公卿巽懦容頭過身盖以猫犬喻之凡猫<lb/>
犬鑚穴頭可容身即過矣<lb/>
<pb n="KR4e0171_WYG_068-14a"/>
　　薛越<lb/>
荀子貨財粟米者彼將日月栖遲薛越之中野我今將<lb/>
畜積并聚之於倉廪賈閏甫謂李宻曰民以食爲天而<lb/>
有司曾無愛惜屑越如此通鑑注屑越猶言狼籍而棄<lb/>
之也○薛說文草名相如賦薛莎青藾注薛藾蒿也越<lb/>
草也可以爲布文選焦葛升越弱於羅紈<lb/>
　　通名刺曰謁<lb/>
說文謁白也増韵訪也請見也古者請見必有辭書之<lb/>
<pb n="KR4e0171_WYG_068-14b"/>
方䇿使將命者通名故漢有謁者袁盎傳上謁注若今<lb/>
通名也史記婁敬欲見漢王或使之易衣敬曰敬本衣<lb/>
帛則衣帛見敬本衣旃則衣旃見今舎旃褐假鮮華是<lb/>
矯常也不敢將命者驚而失謁謂失其通名之刺也<lb/>
　　等身書<lb/>
宋賈黄中幼日聰悟過人父師取書與其身相等令讀<lb/>
之謂之等身書張子野詞等身金誰能買此好光景<lb/>
　　寒食火禁<lb/>
<pb n="KR4e0171_WYG_068-15a"/>
容齋随筆謂寒食禁火不由介推其言似矣近觀十六<lb/>
國春秋石勒下令寒食不許禁火後有氷雹之異徐光<lb/>
曰介推帝鄉之神也歴代所尊未宜替也宜令百姓奉<lb/>
之勒又令尚書定議以聞韋䛕曰子推忠賢令緜介之<lb/>
間奉之於天下則不通矣勒從之令并州復寒食如初<lb/>
容齋豈未考此耶然勒禁天下寒食而至隋唐已復禁<lb/>
改火觀隋李崇嗣普天皆滅燄匝地盡藏烟之句及元<lb/>
稹連昌宫詞自注唐時京城寒食火禁以鷄羽入灰有<lb/>
<pb n="KR4e0171_WYG_068-15b"/>
焦者皆罪之亦極嚴矣火禁迨今則絶不知而四時亦<lb/>
不改火自元人入中國鹵莽之政也然寒食不必復改<lb/>
火乃先聖節宣天道者可因元人而廢之乎<lb/>
　　拍張<lb/>
南史王敬則脫朝服袒裼以絳糾髻奮臂拍張武帝不<lb/>
恱曰三公豈宜如此敬則曰臣以拍張得三公不可忘<lb/>
拍張也拍張盖手搏捽角之戯又何僴拍張賦曰東方<lb/>
曼倩發憤於侏儒遂與火頭食子廩賜不殊載籍中說<lb/>
<pb n="KR4e0171_WYG_068-16a"/>
拍張者惟此二處人亦罕知<lb/>
　　狗脚猪腸<lb/>
髙澄侍宴以大觴屬孝靜帝帝不勝忿曰自古無不亡<lb/>
之國朕亦何用生爲澄怒曰朕朕狗脚朕○宋洪邁銅<lb/>
雀瓦硯銘曰元魏之東狗脚於鄴吁其瓦存亦禪千劫<lb/>
○銅雀硯曹操臺瓦巳不可得宋人所收乃髙歡避暑<lb/>
宫氷井臺香姜閣瓦也洪容齋銘可證余得一瓦上有<lb/>
香姜字又見京師人家藏一瓦有元象字元象孝靜帝<lb/>
<pb n="KR4e0171_WYG_068-16b"/>
年號也○狗脚可對猪腸侯景罵韓軌噉猪腸兒<lb/>
　　朋黨<lb/>
君子有朋而無黨小人有黨而無朋易曰朋至斯孚語<lb/>
曰有朋自逺方来朋者君子之善類也語曰君子不黨<lb/>
又曰羣而不黨黨者小人之凶類也後世朋黨二字連<lb/>
稱以困君子名實皆紊矣<lb/>
　　節妓<lb/>
唐小說趙嘏甞惑一美姬名青娥後爲浙帥所得嘏及<lb/>
<pb n="KR4e0171_WYG_068-17a"/>
第以一詩箴之曰寂寞堂前日又曛陽臺化作不歸雲<lb/>
當時聞說沙叱利今日青娥屬使君浙帥使送歸之逢<lb/>
嘏於横水驛姬抱嘏慟哭而絶又薛宜僚使新羅至青<lb/>
州悦一妓段東美賦詩曰阿母桃花方似錦王孫草色<lb/>
正如煙頻夢東美感疾卒於外槥至青州段奠之一慟<lb/>
而卒青娥東美可謂節妓矣漢之蔡文姬陳之樂昌公<lb/>
主九原如見之豈不汗顔乎<lb/>
　　登科故事<lb/>
<pb n="KR4e0171_WYG_068-17b"/>
分甲第自興國八年王世則榜始御殿唱名自雍熈三<lb/>
年梁顥榜始賜宴自太平二年呂䝉正榜始<hi>梁顥宴於瓊林苑吕</hi>
<hi>䝉正宴於開寳寺遂為定制</hi>給金吾衛士送歸第自蔡齊榜始刻登<lb/>
科録自霍端友榜始<lb/>
　　制䇿入等<lb/>
宋之制䇿虚第一等以待伊吕之流其入等者惟蘓氏<lb/>
軾轍兄弟呉育范百禄李垕終宋世僅五人而蜀居其<lb/>
四盖二蘓范李皆蜀人也<lb/>
<pb n="KR4e0171_WYG_068-18a"/>
　　陳烈<lb/>
陳烈御僮僕如賔客升菴曰君子恭近於禮矜莊殊序<lb/>
待僮僕如賔客待賔客宜何如也孔子與上大夫與下<lb/>
大夫不同言君在與過位不同敬此所謂泛應曲當也<lb/>
出門如見大賔使民如承大祭未出門未使民只是申<lb/>
申夭夭也<lb/>
　　丘崇勉方逢辰<lb/>
蛟峯方逢辰未第時率羣士易登雲扁請丘公爲之記<lb/>
<pb n="KR4e0171_WYG_068-18b"/>
丘公記畧曰丹漆金碧煇煌炳麗十手爭指十目爭視<lb/>
文則文矣實安在乎堂堂之陣正正之旗空拳可以冒<lb/>
白刄乎日月却從閒裡過功名豈向懶中來此十四字<lb/>
座右銘也若文不副實非特爲諸君羞抑可爲是扁羞<lb/>
終篇千餘言父之於子師之於徒有難言者可謂法語<lb/>
之言而方公欣然受之明年舉鄉薦第一人庚戌狀元<lb/>
及第未必非激於此也余甞作安寜鹽井碑用宋人酒<lb/>
官碑語稍䇿勵之諸生奮然作色願毁其碑余笑曰是<lb/>
<pb n="KR4e0171_WYG_068-19a"/>
惡可與言哉噫勉之以利禄尚不自反如此况以功名<lb/>
道德乎督學王宜菴目之爲悍騃非過也<lb/>
　　契丹崇儒<lb/>
契丹太祖初立即祀孔子從其太子倍之請也祀孔子<lb/>
而黜佛尤爲髙識又繪古直臣象爲招諫亦可嘉也<lb/>
　　曾義山<lb/>
元至正間瑞州上髙縣有術士曾義山世居縣十五里<lb/>
胡蘆石畔嘗開卜肆於縣南之橋埠有瞽而丐者日過<lb/>
<pb n="KR4e0171_WYG_068-19b"/>
肆前義山必禮而與之語或啖之果餌乆之丐者告山<lb/>
曰明日有三人共一目來者有異術君宜叩之明日果<lb/>
有眇一目者曳杖導二瞽人過肆山随之拜於縣北之<lb/>
鸕鷀洲一瞽者曰當以小撓爲誓遂以其書授山且畫<lb/>
沙指訣盡其秘妙其書名銀河棹山後占卜如神邑人<lb/>
皆知預避紅巾賊行掠無所得恨欲殺之隠匿縣西觀<lb/>
音閣得免遂不復行其術宻藏其書於胡蘆石洞中臨<lb/>
終謂其子曰某月某日有劉姓過吾家取書畀之戒不<lb/>
<pb n="KR4e0171_WYG_068-20a"/>
可泄後劉伯溫官江西髙安果經山家其子如山言授<lb/>
之遂棄官歸青田見太祖於金陵金獻彚言小說乃云<lb/>
劉公得石匣兵書乃瞽史詞話以欺愚人者君子可信<lb/>
之而立言哉<lb/>
　　托物起興<lb/>
昔崔延伯毎臨陣則令田僧超爲壯士歌然後單馬入<lb/>
陣所向無前至僧超死則不復能戰宋子京修唐書㸐<lb/>
二椽燭妾媵夾侍望之如神仙呉元中居翰苑毎草制<lb/>
<pb n="KR4e0171_WYG_068-20b"/>
誥則使婢逺山磨墨運筆措詞宛若畫此所謂托物起<lb/>
興仗境生法也<lb/>
　　解連環<lb/>
戰國䇿秦昭王甞遣使者遺君王后玉連環曰齊多智<lb/>
而解此環否君王后以示羣臣羣臣不知解君王后引<lb/>
銕椎破之謝秦使曰謹巳解矣此著書者聞其事而不<lb/>
詳其事謬云引銕椎破之若如此則一愚婦人能之何<lb/>
以稱多智而服强秦哉今按連環之制玉人之巧者爲<lb/>
<pb n="KR4e0171_WYG_068-21a"/>
之兩環互相貫爲一得其闗捩解之爲二又合而爲一<lb/>
今有此器謂之九連環以銅或銕爲之以代玉閨婦孩<lb/>
童以爲玩具而著書者云引銕錐破之盖傳聞其事以<lb/>
意書之亦可謂痴人矣<lb/>
　　何法盛郭象<lb/>
何法盛竊郗紹晉中興書郭象竊向秀荘子注<lb/>
　　素女論<lb/>
邊讓章華臺賦歸乎生風之廣厦兮脩黄軒之要道携<lb/>
<pb n="KR4e0171_WYG_068-21b"/>
西子之弱腕援毛嬙之素肘注云黄帝軒轅氏得房中<lb/>
之術於素女握固吸氣還精補腦留年益齡長生忘老<lb/>
張平子詩明燈巾粉卸設圖衾枕張素女爲我師天老<lb/>
教軒皇<lb/>
　　勵學<lb/>
易首聚學書始稽古孰是面牆反自誇揚於議爲横於<lb/>
道不祥恥問自足畜疑滿腹難字膠口滯義張目周公<lb/>
爲相朝讀百篇孔子晩年三絶韋編不愧於人不畏於<lb/>
<pb n="KR4e0171_WYG_068-22a"/>
天吾言耄矣爾曹勉旃<lb/>
　　書叙指南<lb/>
宋浚儀任廣編書叙指南專爲尺牘設所引諸書今多<lb/>
亡逸如書集一書古人尺牘之㑹彚者隋經籍志即無<lb/>
其目以此知古書之不傳者何限哉書集中所引朱娥<lb/>
王姬特多婦人之文又不知其何也<lb/>
　　聚書戒子<lb/>
唐杜兼聚書萬巻毎題其後云清俸寫來手自挍汝曹<lb/>
<pb n="KR4e0171_WYG_068-22b"/>
讀之知聖道墜之鬻之爲不孝其言似矣然而未逹也<lb/>
司馬溫公云積書以遺子孫子孫未必能讀此興廢之<lb/>
常理也余嘗愛趙子昻書䟦云聚書藏書良匪易事善<lb/>
觀書者澄神端慮凈几焚香勿捲腦勿折角勿以爪侵<lb/>
字勿以唾揭幅勿以作枕勿以夾刺随損随修随開随<lb/>
掩後之得吾書者并奉贈此法真逹觀之言哉<lb/>
　　積絲散繭<lb/>
沈約文積絲成綵散繭騰花言女工之妙也<lb/>
<pb n="KR4e0171_WYG_068-23a"/>
　　信使<lb/>
後漢書申屠剛傳遣信人馳至長安又劉虞傳道路壅<lb/>
塞信命竟不得通其曰信人可信任之人劉虞傳減去<lb/>
人字言信人之命猶可通也晉人言尚簡省直以信爲<lb/>
使者余於别録巳詳之宋人語録稱賢友爲賢亦猶此<lb/>
也<lb/>
　　將無同<lb/>
阮瞻曰將無同解者不一余按世說褚裒見庾亮問孟<lb/>
<pb n="KR4e0171_WYG_068-23b"/>
嘉何在亮令裒自覓之裒歴視指嘉曰將無是又辛敞<lb/>
問其姊憲英曰司馬誅曹爽事就乎憲英曰得無殆就<lb/>
晉人語言務簡且爲兩可之辭將無疑辭言畢竟同也<lb/>
悟此言筌千載如面矣然不獨晉人前代有之曾子曰<lb/>
君子人與君子人也子貢曰然非與司馬遷曰唯唯否<lb/>
否皆上爲疑而下爲决以此例之思過半矣<lb/>
　　秦首十月<lb/>
秦以建亥之月爲嵗首自是不師古之亂制漢之陋儒<lb/>
<pb n="KR4e0171_WYG_068-24a"/>
偽造易緯云堯以甲子天元爲推術甲子爲蔀首起十<lb/>
月朔而謂秦首亥本此是其瞽說與堯典背矣宋朱震<lb/>
又曰連山首艮風始於不周實居西北於辰爲亥此顓<lb/>
頊所以首十月也是因漢儒之陋而又誣顓頊矣<lb/>
　　羅畸<lb/>
羅畸字疇爲滁州刺史或曰僻郡畸曰此歐公之醉鄉<lb/>
也庻子紫薇香泉萬斛以爲供給琅琊幽谷白雲千頃<lb/>
以爲職田何謂僻耶治𪠘宇植蘭十本朝襲其馨夕擷<lb/>
<pb n="KR4e0171_WYG_068-24b"/>
其英携書就讀引酒對酌余謂此可謂風流太守矣<lb/>
　　龜瘃<lb/>
茄子根煎湯浴足能治龜瘃○龜瘃足跟凍瘡也<lb/>
　　社南社北<lb/>
韋述開元譜云倡優之人取媚酒食居於社南者呼之<lb/>
爲社南氏居於北者呼之爲社北氏杜子美詩社南社<lb/>
北皆春水正用此事後人不知乃改社作舎<lb/>
　　蕋榜<lb/>
<pb n="KR4e0171_WYG_068-25a"/>
唐人進士榜必以夜書書必以淡墨或曰名第者隂注<lb/>
陽受以淡墨書者若鬼神之迹也世傳大羅天放榜於<lb/>
蘃珠宫故又稱蕋榜李義山贈同年詩曰空記大羅天<lb/>
上事衆僊同日詠霓裳又放榜後必有一人下世者謂<lb/>
之報羅使<lb/>
　　女郎砧<lb/>
張魯之女曽浣衣於山下有白霧濛身因而孕焉恥之<lb/>
自殺將死謂其婢曰我死可破腹視之婢如其言得龍<lb/>
<pb n="KR4e0171_WYG_068-25b"/>
子一雙送之漢水既而葬於山頂後有龍數至墓前成<lb/>
蹊今其墓在褒城縣又有魯女搗衣石庾信詩所云南<lb/>
國女郎砧也<lb/>
　　白打錢<lb/>
白打錢戯名王建詩寒食内人甞白打庫中先散與金<lb/>
錢韋莊詩内官初賜清明火上相閒分白打錢<lb/>
　　銑鋧<lb/>
蕭摩訶與北齊戰有西域人妙於弓矢弦無虚發摩訶<lb/>
<pb n="KR4e0171_WYG_068-26a"/>
遥擲銑鋧正中其額應手而斃<hi>鋧音簡唐秦瓊尤善用之</hi>
　　天轡<lb/>
四海鼎沸天轡將移<hi>袁宏與范曾書</hi>
　　不借軍持<lb/>
陸放翁詩遊山雙不借取水一軍持不借草鞋也言其<lb/>
價賤不須借也古今注漢文帝履不借以臨朝漢時已<lb/>
有此名矣軍持凈瓶也出佛經賈島送僧詩云我有軍<lb/>
持憑弟子岳陽江裏汲寒流<lb/>
<pb n="KR4e0171_WYG_068-26b"/>
　　女史<lb/>
唐尚書郎入直供青縑白綾被或以錦緤爲之給帷帳<lb/>
通中枕侍史一人女侍史二人女皆選端正妖麗執香<lb/>
爐香嚢護衣服唐詩春風侍女䕶朝衣又侍女新添五<lb/>
夜香韓退之紅梅花詩應知侍史歸天上故伴仙郎宿<lb/>
禁中皆指此也<lb/>
　　男女小運<lb/>
容齋随筆載日者卜命以男命起寅女命起申而不知<lb/>
<pb n="KR4e0171_WYG_068-27a"/>
其始余按淮南子已載其說矣而不得其解近觀太平<lb/>
廣記引王徑天門子云陽生立於寅純木之精隂生立<lb/>
於申純金之精夫以木投金無徃不傷故隂能疲陽也<lb/>
隂人所以著脂粉者法金之白也又隂人之情有急於<lb/>
陽然而外自收抑不肯請陽者明金不爲木屈也陽氣<lb/>
剛燥至於遇隂言氣和柔辭語畏下明木之畏於金也<lb/>
　　夫娘<lb/>
南宋蕭齊崇尚佛法閣内夫娘悉令持戒麾下將士咸<lb/>
<pb n="KR4e0171_WYG_068-27b"/>
使誦經<hi>見法琳辨正論</hi>夫娘之稱本此謂夫人娘子盖是美稱<lb/>
也是時北則胡后却扇於曇獻南則徐妃贈枕於瑶光<lb/>
龜兹王女納於鳩摩羅什反以爲榮千金公主偶於淫<lb/>
毒丐僧不以爲恥後世以夫娘爲惡稱縁此東坡戯語<lb/>
有和尚宿夫娘相牽正上床云陶九成乃爲罵語盖未<lb/>
見六朝雜說耳<lb/>
　　錦䌫華鑾<lb/>
迎候賔啓云水候錦纜陸遲華鑾<hi>續錦帶集</hi>
<pb n="KR4e0171_WYG_068-28a"/>
　　彤騶<lb/>
褚亮詩彤騶出禁中盖五伯戴紅帽以唱騶自唐已然<lb/>
矣宋人賀甲科給騶從歸第曰黄榜開天上彤騶出禁<lb/>
中本褚亮句也<lb/>
　　妬婦乗驏牛<lb/>
元制婦人妬者乗驏牛狥部中<hi>北齊妬婦買箒及皂莢</hi>
　<lb/>
　<lb/>
<pb n="KR4e0171_WYG_068-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻六十八<lb/>
</p>
<p>
</p>
  </div>
</body>
</text>
</TEI>
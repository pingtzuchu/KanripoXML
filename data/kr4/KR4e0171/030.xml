<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻三十</head>
    <p>
<pb n="KR4e0171_WYG_030-1a"/>
欽定四庫全書<lb/>
　升菴集巻三十　　　　　　明　楊慎　撰<lb/>
　　七言律詩<lb/>
　　　病中永訣李張唐三公<hi>己未六月</hi>
魑魅禦客八千里羲皇上人四十年怨誹不學離騷侣<lb/>
正葩仍為風雅仙知我罪我春秋筆今吾故吾逍遥篇<lb/>
中溪半谷池南叟此意非公誰與傳<hi>吳髙河懋嘗以楊𢎞山士雲王純菴</hi>
　<hi>廷表胡在軒廷祿張半谷含李中溪元陽唐池南錡為楊門六學士以擬蘇門秦黄晁張廖畧云余曰得</hi>
<pb n="KR4e0171_WYG_030-1b"/>
　<hi>非于子而匕乎七子文藻皆在滇雲一時盛事余固不敢當也然余之遭妬中害而卒不得還者竟以此</hi>
　<hi>不欲言其人姓名如柳子厚傳河間云噫</hi>
　　　蘭津橋<hi>今名霽虹</hi>
　　漢書載瀾滄謡云漢徳廣開不賔度博南踰蘭津<lb/>
　　　渡瀾滄為他人即此地也土人譌呼為浪滄云<lb/>
織鐡懸梯飛步驚獨立縹緲青霄平螣蛇逰霧瘴氛惡<lb/>
孔雀飲江烟瀬清蘭津南渡哀牢國蒲塞西連諸葛營<lb/>
中原回首踰萬里懐古思歸何限情<lb/>
<pb n="KR4e0171_WYG_030-2a"/>
　　　昆陽望海<lb/>
昆明波濤南紀雄金碧滉漾銀河通平吞萬里象馬國<lb/>
直下千尺蛟龍宫天外烟巒分㸃綴雲中海樹入空濛<lb/>
乗槎破浪非吾事已斬魚竿狎釣翁<lb/>
　　　次沐希甫山茶花韻<lb/>
山茶競開如火然山城淑氣銷寒煙幾經南國芳華逺<lb/>
忽憶上林花信前賞心避地日多阻抱病閉門春可憐<lb/>
黄須紫蕚莫相惱青鏡綠樽非壯年<lb/>
<pb n="KR4e0171_WYG_030-2b"/>
　　　浪穹縣<lb/>
鳬鴈唼喋菱荇光翡翠摇裔蘭苕芳古寺雙林帶烟郭<lb/>
平湖十里通春航逺夣似曽經此地逰子恍疑歸故鄉<lb/>
桃園仇池到處有萍浮梗泛悲蒼茫<lb/>
　　　立春滇郭西看山茶<lb/>
山國山茶太繁品春盤春菜先此筵多情日日花懊惱<lb/>
無頼家家香接連河陽少年亦好事杜陵老翁惟醉眠<lb/>
歸來瓊枝猶照眼焰紫然紅君馬前<lb/>
<pb n="KR4e0171_WYG_030-3a"/>
　　　春泛晩歸<lb/>
滇海横波摇逺天青峯影在柁樓前汀蘋嫋嫋風色起<lb/>
崖草凄凄春興連漁父濯纓歌皷枻姹女當壚工數錢<lb/>
醉歸不嗔無兩炬東塔已髙西月弦<lb/>
　　　甲午臨安除嵗<lb/>
去年除夕葉榆澤今年忽在臨安城斜看暮景飛騰意<lb/>
正念天涯流滯情寒梅判山我欲寄烟草瀘江誰喚生<lb/>
隣牆兒女亦無睡嵗火天燈喧五更<lb/>
<pb n="KR4e0171_WYG_030-3b"/>
　　　豐禄縣西蘭谷<lb/>
響水闗水繞蘭谷蘭之猗猗環谷芳瑶渦玉潠湧神瀵<lb/>
緑葉紫莖涵帝漿湘纍採作美人佩尼父嗟為王者香<lb/>
懐哉千古兩不見獨立蒼茫愁大荒<lb/>
　　　中丞白泉汪公生辰值安南欵報至<lb/>
金潾銅柱貢函來象渚龍編道路開上將簡書回北極<lb/>
中丞勛業冠南䑓擬將萬舞排家宴欲取鐃歌獻夀杯<lb/>
節鉞可能淹衮舄明年何地望三台<lb/>
<pb n="KR4e0171_WYG_030-4a"/>
　　　春夕潘園<lb/>
雨砌風簷堕楝花蟲書鳥字遍晴沙春山載酒馳朝馬<lb/>
江閣邀賔起暮鴉陶令葛巾從滲漉管寧紗帽任欹斜<lb/>
殊方未覺追隨盡韋曲風流更爾家<lb/>
　　　寄任少海李仁夫<lb/>
擬折瑶華遺好脩攀援桂樹且淹留金膏水碧欣相待<lb/>
翠觀岑青悵獨逰海動三山任子釣溪通九曲李仙舟<lb/>
東南孔雀飛何逺西北髙樓雲自浮<lb/>
<pb n="KR4e0171_WYG_030-4b"/>
　　　連雨<lb/>
江星動天人涉波淫雨毁山仍漏河兩崖渾不辨牛馬<lb/>
千家直恐為黿鼉桑田滿地西成少桃壘同流東逝多<lb/>
懸磬反闗斷車跡有客無衣中夜歌<lb/>
　　　别周昌言黄孟至<lb/>
長年三老試登艫雙鬟小妓唱巴歈重露桃花薛濤井<lb/>
輕風楊柳文君壚可憐鴻矰横四海未許鴟夷浮五湖<lb/>
銷魂從此𣺌然去廻首峨眉山月孤<lb/>
<pb n="KR4e0171_WYG_030-5a"/>
　　　五丁峽舊傳為力士開山之地據史秦用張儀<lb/>
　　　　司馬錯之謀以珎噐美女賂蜀侯而取之小<lb/>
　　　　説迂怪傳疑可也遂賦此詩<lb/>
峽形千仭立蒼顔開闢從來有此山自是美人傾絶國<lb/>
不縁壯士啓重闗蔡蒙早入梁州貢庸蜀曽陳牧野間<lb/>
謡俗流傳難借問丹青遺跡尚班班<lb/>
　　　顧箬溪中丞載酒過滇館<hi>名應祥</hi>
濁水清塵十七年豈知披霧更雲滇釣竿未拂珊瑚樹<lb/>
<pb n="KR4e0171_WYG_030-5b"/>
杯酒重登玳瑁筵春夢依稀蕉鹿後晨星寥落雪鴻前<lb/>
逡巡醉冩張顛帖咫尺忘歸范蠡船<lb/>
　　　送蕭凌漢都閫謝病歸蜀<lb/>
三輔名畿百戰塲青㝠鈇鉞白毫霜謝安儘有平堅䇿<lb/>
杜甫曽無捄琯章聞道軍威餘細柳試尋遺愛有甘棠<lb/>
錦江未許垂綸乆計日仙舟望帝鄉<lb/>
　　　鳳翔阻雨兼聞冦未靖撥悶<hi>一首</hi>
萬里歸程兩月過淹留羈旅竟如何故鄉望處驚烽火<lb/>
<pb n="KR4e0171_WYG_030-6a"/>
逺道愁時賦蓼莪秦嶺北來山礙日河陽南下水増波<lb/>
竹林向晩鳴鳩急明日雨聲應更多<lb/>
　　　早寒<lb/>
曉夢驚回聞早鴉新陽出海散明霞田隴初生戴星草<lb/>
園林已發迎春花山脊炊烟穿髙竹渡口漁舩依淺沙<lb/>
籃輿有暇可乘興西崦東臯問煑茶<lb/>
　　　賦得江上舟送人<lb/>
濯錦江邊青翰舟别情歸思兩悠悠開帆影逺入雲小<lb/>
<pb n="KR4e0171_WYG_030-6b"/>
合櫓聲齊和月柔正擬乘槎上南斗還思擊楫在中流<lb/>
新詩懐古兼春興傳與巴人作棹謳<lb/>
　　　寄用貞弟<lb/>
杜陵巴國苦寒行李白梁園昨夜情山葉早梅心萬里<lb/>
雪忩風竹夢三更河橋晨别南鳬影江漢春催北鴈聲<lb/>
回首長安當日下感時懐汝揔難平<lb/>
　　　送馮行徤守興化<lb/>
東方千騎别程催南浦雙魚㡬日回秋向炎州隨鴈去<lb/>
<pb n="KR4e0171_WYG_030-7a"/>
春行露冕見花開中朝奏疏匡時畧窮海歌謡作郡才<lb/>
上計即看蒙上賞仙逰元自接仙台<lb/>
　　　王舜卿尹舜弼徃昌平例送<hi>一首</hi>
漢陵原廟近長安唐殿香爐遣從官月地旌旗屯虎豹<lb/>
明樓燈火散鵷鸞稍驚霜堞栖鴉起轉覺氷橋度馬難<lb/>
誰似玉堂雙宋玉郢歌一曲破郊寒<lb/>
　　　送楊仲立進士歸省<hi>名儀</hi>
鄉國同年十載遥飛騰次第上雲霄扶摇去息南溟翼<lb/>
<pb n="KR4e0171_WYG_030-7b"/>
象緯回瞻北斗杓揚子談經餘舊閣相如題柱有遺橋<lb/>
誰從駟馬尋踪跡自向𤣥言賞寂寥<lb/>
　　　次王明遇留别韻<hi>名良佐</hi>
秦地長城紫塞曲漢家亭障白雲齊將軍幕府傳刁斗<lb/>
壯士闗山送馬蹄鄉信迢迢隨去鴈邊心𣺌𣺌聴鳴鷄<lb/>
行看烽火回中静祇見明星隴上低<lb/>
　　　次韻惟信送客東郊<lb/>
城外浮嵐翠巘開橋邊新漲緑波回鳴鞭紫陌逰人出<lb/>
<pb n="KR4e0171_WYG_030-8a"/>
結軫青郊上客來南浦草芳春雨過東園花信晩風催<lb/>
昬鐘杳杳尋歸路飛盖飄飄帶晩埃<lb/>
　　　送何勲伯<lb/>
柱史南巡采國風行䑓分向浙西東星邉牛斗遥占象<lb/>
湖上魚龍早避騘岫擁春雲天日近潮含明月海門通<lb/>
心期又作三秋别書札還勞萬里鴻<lb/>
　　　送張孟復達州兵備副使<lb/>
西蜀行䑓持憲節東川分閫寄儒纓雲林曉日青羌浦<lb/>
<pb n="KR4e0171_WYG_030-8b"/>
水國秋風白帝城潭下蛟龍驚鼔角門前鳥雀避干旌<lb/>
折衝樽爼烟塵静始信荀卿善議兵<lb/>
　　　答張起溟<lb/>
君乗五馬向炎荒客送雙魚借寵光江月維舟添滉漾<lb/>
海雲迎斾共飛揚東城極目春千里南浦懐人水一方<lb/>
㑹待髙翔凌紫極肯教獨立咏蒼茫<lb/>
　　　送祝文安知楚雄府<hi>名𢎞舒</hi>
君領銅魚問碧鷄封疆諸葛舊營西禺山閣道盤丹徼<lb/>
<pb n="KR4e0171_WYG_030-9a"/>
岷水牂牁帶黝溪鼓角連城霄月浄干旌一路火雲低<lb/>
請看盤木他年頌還擬中和樂職題<lb/>
　　　嘉陵江<lb/>
嘉陵江水向西流亂石驚灘夜未休嵓畔蒼藤懸日月<lb/>
崖邊瑶草記春秋板居未變先秦俗刳木猶疑太古舟<lb/>
三十六程知近逺試憑髙處望刀州<lb/>
　　　無題<hi>丁丑嵗同何仲黙張愈光陶良伯作追録于此</hi>
石頭城畔莫愁家十五纎腰學浣沙堂下石榴堪繫馬<lb/>
<pb n="KR4e0171_WYG_030-9b"/>
門前楊栁可藏鴉景陽粧罷金星出子夜歌殘璧月斜<lb/>
肯信紫䑓𤣥朔夜玉顔珠淚泣琵琶<lb/>
　　　鄭立之中丞平蜀石城夷寨有詩紀事次韻<hi>二首</hi>
漢庭不動九天兵瀘水重興五月征談笑折衝廻萬里<lb/>
指揮能事定三城戎原夜市煙花繞澤國春畬嵗草生<lb/>
紀績休磨崖上石巴渝歌頌比風清<lb/>
　　　出闗<hi>擬唐人</hi>
狼狐芒角正彎環虎落連營又出闗漢使征鴻何日至<lb/>
<pb n="KR4e0171_WYG_030-10a"/>
胡兒牧馬幾時還千重紫塞迷青塚九曲黄河繞黒山<lb/>
飛將殊勛猶下吏書生乗障敢辭艱<lb/>
　　　孟春與葉桐岡迎王鈍菴于郊即事<lb/>
正月勾東春已深遲客登樓延賞心苔池飛泉漱鳴玉<lb/>
菜圃黄花如散金漢陽莫作窮烏賦楚狂且停衰鳳吟<lb/>
緑樽共喜日日醉華髮那畏星星侵<lb/>
　　　七星闗新橋<lb/>
架壑盤巖嵌碧空驅山鞭石譲𤣥功星梁天柱撑銀漢<lb/>
<pb n="KR4e0171_WYG_030-10b"/>
雪浪雲濤抱玉虹襟帶平分滇蜀險品題合占古今雄<lb/>
登來彷彿臨𤣥圃不信飄零逐轉蓬<lb/>
　　　次姜夢賔登洱水浩然閣韻<lb/>
誰賦風光草際浮謝公佳客盡詩流紫城雲樹迎江閣<lb/>
白國烟波送海舟南浦移樽消旅思西園飛盖記仙逰<lb/>
愁來獨減登臨興病骨先驚一葉秋<lb/>
　　　安寧温泉<lb/>
鏗瑟舞雩歌㸃也流觴脩禊記羲之何如碧玉温泉水<lb/>
<pb n="KR4e0171_WYG_030-11a"/>
絶勝華清礜石池已挹金膏分沆瀣更邀明月濯漣漪<lb/>
沉沉蘭酌春相引汎汎楊舟晚更移<lb/>
　　　得楊實卿書<lb/>
逐客正傷南浦賦髙人遥致北山文詩壇花月還公濟<lb/>
𤣥圃方州又子雲起草共知雙筆徤轉蓬何翅十年分<lb/>
懐儂莫作相尋夢蜃雨蠻烟泥殺君<lb/>
　　　贈韓炅菴表弟<hi>二首</hi>
奕世龍韜耀將星守窓惟愛讀書螢愁看歐氏瀧阡表<lb/>
<pb n="KR4e0171_WYG_030-11b"/>
喜建蘓家族譜亭棣鄂闗情花寂寂寒泉入夢水泠泠<lb/>
雙金片玉人皆許勲業行藏髩正青<lb/>
病骨寒宵冷不勝擁爐塞向正凌兢壺愔蓮漏渾如咽<lb/>
燈暗蘭膏坐自凝夜乆夢回疑有雪朝來唾下欲成氷<lb/>
狸奴戀暖驅難去縮蝟銜蟬隠被稜<lb/>
　<lb/>
　<lb/>
　升菴集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻十八</head>
    <p>
<pb n="KR4e0171_WYG_018-1a"/>
欽定四庫全書<lb/>
　升菴集巻十八　　　　　　明　楊慎　撰<lb/>
　　五言律詩<lb/>
　　　採藥<lb/>
危蹬捫蘿上名山採藥逰木條刋落鴈籬蕋剪牽牛簡<lb/>
子紅仍艶長卿翠欲流三花聊永夕一葉莫驚秋<lb/>
　　　暑夕<lb/>
工跳昭侯蚤翾飛露女蚊青蒲眠不穏白羽揮徒勤南<lb/>
<pb n="KR4e0171_WYG_018-1b"/>
浦生凉月西郊聚宻雲星橋歸思逼力疾坐宵分<lb/>
　　　松韶闗弔孫松山中丞<lb/>
京兆推孫寳郇瑕得智罃才教烽火静已見謗書盈夢<lb/>
斷瓊瑰水魂歸貫索城故山聞笛處松壑動悲聲<lb/>
　　　閏春廿日夢在金沙寺與劉珥江及三際禪侣<lb/>
　　　清話覺後因記之并寄珥江<lb/>
錦水白蘋渚金沙青豆房名僧偕梵志才子共劉郎覺<lb/>
路花非染靈山草亦香碧雲牽别夢忽寤在江陽<lb/>
<pb n="KR4e0171_WYG_018-2a"/>
　　　桐花<hi>甲戌年作追録於此</hi>
曲水惠風輕桐華正吐英枝條引晨露<hi>世説清露晨流新桐初引</hi>門<lb/>
巷近清明剪剪寒應盡霏霏雪不驚啄花么鳯小又見<lb/>
緑隂成<lb/>
　　　苦熱<lb/>
溽暑蒸潤土火雲燒逺空閉戸類螺蚌解衣真倮蟲枕<lb/>
石無凉氣揮扇亦炎風引脰望西顥金伏何時終<lb/>
　　　贈髙白坪方伯<lb/>
<pb n="KR4e0171_WYG_018-2b"/>
税駕辭薇省披林構草堂虛舟分雪浪泰宇發天光芹<lb/>
藻金籯外芝蘭玉砌傍丹丘何必問此是白雲鄉<lb/>
　　　江陽秋熱八月作<lb/>
四序重開夏<hi>俗言天下三伏瀘州六伏</hi>三炎未解威心遲氷雪節體<lb/>
想芰荷衣靈籟無清吹嵐光滅翠㣲閬風與𤣥圃羽翼<lb/>
詎能飛<lb/>
　　　六月八日第四雛生用韻答二韓表弟<hi>適甫述甫</hi>
茅舍亦懸弧欣看第四雛自憐牛䑛犢誰謂蚌生珠娛<lb/>
<pb n="KR4e0171_WYG_018-3a"/>
老堪提抱成人任魯愚多情二表弟良夜待傾壺<lb/>
　　　少宇宋公夕飲行臺<lb/>
凉雨净紛埃華筵向晩開疎星臨紫宙新月照烏臺麗<lb/>
句髙難和𤣥言聴未回詎詶傾盖意無奈别旌催<lb/>
　　　詠繩橋<hi>追録</hi>
度索尋橦國升猱飲狖形俯窺愁净緑仰睇失空青雨<lb/>
過苔絙濕風來箐霧腥天將限夷夏何用罪坤靈<lb/>
　　　元宵宿北岩開公房<lb/>
<pb n="KR4e0171_WYG_018-3b"/>
春醉依蓮社宵談衍葛藤雲僧標指月天女步然燈桑<lb/>
下經三宿蒲團了一乘何須分垢淨持此問南能<lb/>
　　　王母瑶池圖夀李右川母張太安人<hi>乾州永夀人</hi>
仙鄉名永夀仙李即蟠桃彩服晨趨數瑶池夕晏髙遐<lb/>
齡還再閲恩詔見重褒笙鶴三天下雲中聴響璈<lb/>
　　　哭徐用先<lb/>
子卿還絶漠賈誼返長沙共喜天才定俄驚日已斜頽<lb/>
峯縈九折逝水繞三巴掛劍應無地飛蓬慘淚笳<lb/>
<pb n="KR4e0171_WYG_018-4a"/>
　　　西施詠<hi>張禺山云絶似太白</hi>
美人出南國名字號西施鸞舞隔烟霧魚驚沉網絲輕<lb/>
盈羞燕尾窈窕妬蛾眉一入吳宫去姑蘇麋鹿時<lb/>
　　　戊戌除夕贈縈經徐尹<lb/>
今夕知何夕明朝是嵗朝雪封嵐氣净雲護嶺天遥楊<lb/>
栁驚横吹梅花起麗譙故人新酒熟儲興欵春宵<lb/>
　　　辛丑新正<lb/>
貴竹逢新嵗寂寥空館時泉聲為滴漏原燒作晨曦野<lb/>
<pb n="KR4e0171_WYG_018-4b"/>
戍擊柝早山衙開印遲春盤羅鬼菜凍體欲流澌<lb/>
　　　來報豚兒生志喜一首<lb/>
魚札報堂琅犀兵走阿幢弧懸金雀幔花燦玉蟲釭老<lb/>
蚌寧嘲晩明珠訝許雙歸來梨棗熟笑傲倚陶窻<lb/>
　　　寄中麓李伯華<lb/>
中麓何山隠青丘太岳東藏書侔宛委問道即崆峒鸞<lb/>
鶴烟雲駕烏蟾日月籠相求天路迥惟許谷神通<lb/>
　　　秋風引<lb/>
<pb n="KR4e0171_WYG_018-5a"/>
霜凜衘蘆急秋深懸炭輕觱篥吹籬響熠燿傃堦明盧<lb/>
女流黄色班姬𢷬素聲誰教明月引翻作苦寒行<lb/>
　　　星回之夕夢一美丈夫自稱宋玉謂余曰公獨<lb/>
　　　　無詩贈我乎夢中作一首四句覺後續之<lb/>
文藻三閭並幽懐九辯知雲為巫峽賦雪作郢中詞茅<lb/>
屋還遺址蘭臺異昔時鴻裁誰獵艶空自拾江籬<lb/>
　　　夏雨<lb/>
㣲凉生細雨半夜似新秋玉軫琴絲緩金爐香氣浮簷<lb/>
<pb n="KR4e0171_WYG_018-5b"/>
花濺碎滴地鏡俯清流東閣多閒暇西池好倡酬<lb/>
　　　夜次寧郭<lb/>
風急毳裘輕闗河向晩程星從鴉背出月傍馬頭生雪<lb/>
店懸燈影寒譙送角聲鄉園知日逺夜夜夢瑶京<lb/>
　　　下連山<lb/>
一辭青鎻直長望碧山阿鄉樹雲中出京塵馬上多釣<lb/>
航依水竹精舍入烟蘿春色催歸興風光待嘯歌<lb/>
　　　春夜望月<lb/>
<pb n="KR4e0171_WYG_018-6a"/>
今夜南樓月中天北望賖星河分宇縣鐘漏隔京華露<lb/>
砌光含竹春江影泛花留連竭樽蟻潦倒待城鴉<lb/>
　　　梓潼道中<lb/>
小市孤烟起平岡落日斜素林驚夕鳥錦石戴寒花悵<lb/>
别闗河晩憑髙眺望賖上亭今夜月流影夢還家<lb/>
　　　早發解州<lb/>
旅宿先鴉起歸心與鴈争氷霜殘臘路花栁上春城隠<lb/>
士嘲西笑騷人感北征勞生應物理奔走愧虛名<lb/>
<pb n="KR4e0171_WYG_018-6b"/>
　　　夕泊江陵<lb/>
西陵白雪晴南浦緑波生海燕先春至沙禽恒夜驚竹<lb/>
房燈下市花舫月中筝且醉桑郎酒休傷萍客情<lb/>
　　　乙酉元日新添館中喜晴<lb/>
白日臨元嵗𤣥雲放曉晴城窺氷壑逈樓射雪峯明客<lb/>
鯉何時到賔鴻昨夜驚離心似芳草處處逐春生<lb/>
　　　西使後期柬尹舜弼<lb/>
緑蟻離觴困青驪首路淹江臯遲白日嶽麓近朱炎别<lb/>
<pb n="KR4e0171_WYG_018-7a"/>
夢春猶隔勞歌夜未厭刀頭詎可問飛鏡轉纎纎<lb/>
　　　琉璃河<lb/>
碧水琉璃净朱橋牛斗新風花回曲㟁春樹隠平津清<lb/>
夢繞江汜佳逰限洛濵肯停飛盖影未洗化衣塵<lb/>
　　　孟津<hi>二首</hi>
檣櫓横移岸樓臺背枕河飛甍臨積水懸霤下洪波蛟<lb/>
避荆飛刺龍驚女激歌自憐非估客風浪飽經過<lb/>
　　　又<lb/>
<pb n="KR4e0171_WYG_018-7b"/>
河曲風烟古天涯旅望深津樓環日溆碣石帶雲岑竹<lb/>
箭春添溜蒲帆暝逗隂岷源千萬里何處是江潯<lb/>
　　　青橋<lb/>
閣道盤雲棧郵亭枕水涯猿猱臨客路雞犬隔仙家風<lb/>
起青丘樹春迷玉洞花<hi>玉溪云真唐句</hi>旅懐今日豁停幰問褒<lb/>
斜<lb/>
　　　錦城夕<lb/>
錦波澄霽色丹樓生晚輝江光二流暝橋影七星稀猶<lb/>
<pb n="KR4e0171_WYG_018-8a"/>
明叔度火未息文君機南陌驂騑度東城鐘漏㣲<hi>玉溪云初</hi>
　<hi>唐氣格</hi>
　　　九日遂寧縣郭西登高<lb/>
烟霞萬里開鴻鴈幾行來<hi>玉溪云登髙自見</hi>江近飛烏國山髙<lb/>
戯馬臺霜華沾旅服霞影落仙杯坐惜佳辰晚斜舂未<lb/>
擬回<hi>玉溪云蜀有此景</hi>
　　　逰靈泉寺此地有席司諫讀書處感懐興悼一<lb/>
　　　首<lb/>
<pb n="KR4e0171_WYG_018-8b"/>
司諫幽栖地空門嵗月深泉臺埋玉樹靈境閟仙音逝<lb/>
水興三歎逰山廢九吟風徽何寂寞松栢自蕭森<lb/>
　　　咸陽<lb/>
帝里繁華歇神臯嵗月多<hi>玉溪云二句用事精到</hi>秦城依北斗渭<lb/>
水象天河頽堞無遺土驚川有逝波丘陵沉霸氣松栢<lb/>
起悲歌<hi>玉溪云千古感激</hi>
　　　硤石道<lb/>
石壕環陜驛澠水帶崤闗東望封泥谷南連積甲山秦<lb/>
<pb n="KR4e0171_WYG_018-9a"/>
輪無隻返趙璧有雙還陳迹虛無裏荒臺蔓艸間<hi>禺山州事</hi>
　<hi>似王楊</hi>
　　　層臺驛<lb/>
陡坡千百磴破店兩三家濕竈薪無焰磽田飯有沙痩<lb/>
兵宵泣血猛虎晝磨牙行路難如此羇愁一倍加<lb/>
　　　箐口闗<lb/>
箐口闗何險山頭路更賖凌兢磨旋蟻屈曲陣蟠蛇官<lb/>
舍惟孤舍人家無一家客心何處切夕照閃歸鴉<lb/>
<pb n="KR4e0171_WYG_018-9b"/>
　　　觀刈稻紀諺<hi>二首</hi>
平章門外路散䇿喜凉天雨漲青蛙水秋成白鶴田林<lb/>
塘聞牧笛墟里起炊烟欲問滄洲趣滄洲趣不傳<lb/>
　　　又<lb/>
田父邀予説秋成此嵗多草頭占月暈米價問天河樂<lb/>
土寧無詠豐年亦有歌惟愁軍餉急松茂正干戈<lb/>
　　　雲隠林中<lb/>
燕坐洗塵顔風林乆未還衆流争漱浦群瀬欲聾山鳴<lb/>
<pb n="KR4e0171_WYG_018-10a"/>
蚻楊隂静飛蠝檜影閒晚來空翠濕似覺雨斑斑<lb/>
　　　宿龍宇寺<lb/>
二妙此招携雙林狎遁棲禪僧香霧窟樵子青雲梯寳<lb/>
樹飈埃净曇花色相迷有為應笑法詩句續燈題<lb/>
　　　送張惟信冊封唐邸因歸省母<lb/>
鳴玉遥持節分珪重剪桐驊騮開蜀道蟋蟀采唐風税<lb/>
駕雲山外廻舡月峽東還將南陔什一奏北堂中<lb/>
　　　髙嶢臥疾喜簡西嶨至自滇城<lb/>
<pb n="KR4e0171_WYG_018-10b"/>
隔戸聞來屐移燈坐對床澄心披樂霧㸃髩訝吳霜便<lb/>
欲開棋局還思減藥囊天涯故人少且願駐飛航<lb/>
　　　永寧諸賢送至魚鳬闗<lb/>
逺送魚鳬外離情奈若何今晨岐路泣昨夜燭房歌西<lb/>
上滇雲影東流藺水波生還如有日相伴老漁蓑<lb/>
　　　寒夕<hi>七十行戍稿</hi>
東西垂老别前後苦寒行旅鬢年年禿羈魂夜夜驚舂<lb/>
鉏胷内貯石闕口中生讀書有今日曷不早躬耕<lb/>
<pb n="KR4e0171_WYG_018-11a"/>
　　　畢節簡蔡席二廣文<lb/>
鶉衣裹凍身荒館夜難晨冷榻誰相伴寒爐獨可親途<lb/>
窮千慮失天逺四愁新夢裏兒童戯醒來倍愴神<lb/>
　　　瓦店濘塗峻嶺<lb/>
古木千章合飛霙六出齊馬行氷上滑人向霧中迷屐<lb/>
齒穿空石昆蹄陷弱泥幾時辭梗泛垂釣隠桃溪<lb/>
　　　再㑹東畮<hi>癸夘嵗</hi>
南來復北去暫㑹又離羣投館日卓午緩程春正分楊<lb/>
<pb n="KR4e0171_WYG_018-11b"/>
園花勝雪雉堞粉如雲白首猶行役勞勞愧隠君<lb/>
　　　三㑹東畮<lb/>
金醴醉連宵瓊枝别此朝折梅臨<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>館結桂佇河橋燕<lb/>
笑風前斷驪歌雲外飄青山有明月愁影轉蕭蕭<lb/>
　　　臘八日與墨池野酌遲丘月渚<lb/>
散歩謫仙橋嚴寒酒易消雲容將變朔風信已鳴條只<lb/>
為朋從好渾忘旅寓遥清吟遲月渚剪燭永今宵<lb/>
　升菴集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升庵集卷四十九</head>
    <p>
<pb n="KR4e0171_WYG_049-1a"/>
欽定四庫全書<lb/>
　升庵集卷四十九　　　　　明　楊慎　撰<lb/>
　　八士考<lb/>
周有八士馬融以為成王時人劉向以為宣王時人他<lb/>
無所考汲冢周書克殷解乃命南宫忽振鹿臺之財乃<lb/>
命南宫百達史佚遷九鼎三巫疑南宫忽即仲忽南宫<lb/>
百達即伯達也尚書有南宫括疑即伯适也則八士者<lb/>
南宫氏也以為成王時人近之尚書南宫之姓與汲冡<lb/>
<pb n="KR4e0171_WYG_049-1b"/>
書南宫之姓合伯達伯适與仲忽之名又合似是無疑<lb/>
聊筆之以諗博古者<lb/>
　　季隨<lb/>
蕭頴士䝉山詩子尚捐俗紛季隨躡遐軌季隨即周八<lb/>
士中一人也蒙山有季隨隐跡事未知所出亦竒聞也<lb/>
　　嚴子陵<lb/>
范曄嚴光傳以光為餘姚人而云少與光武同學光武<lb/>
何嘗至餘姚哉曄著任延傳云延㑹稽都尉到郡先詢<lb/>
<pb n="KR4e0171_WYG_049-2a"/>
延陵季子時天下新定道路未通避亂江南者未還中<lb/>
土如董子儀嚴子陵等皆待以師友之禮則子陵僑居<lb/>
避亂江南明矣又按故蹟遺文有嚴子陵碑云子陵新<lb/>
野人避亂江南娶梅福女因居㑹稽以此考之與任延<lb/>
傳相合<hi>嚴光當作荘光避漢諱也</hi>
　　焦光<lb/>
後漢焦光字孝然河東人也隱於焦山竄河渚間作一<lb/>
蝸牛廬處其中冬夏袒臥遭大雪亦不移人以為死就<lb/>
<pb n="KR4e0171_WYG_049-2b"/>
視如故或問皇甫謐曰焦光何人曰吾不足以知之曠<lb/>
然以天地為棟宇闇然合至道之前出羣形之外入𤣥<lb/>
寂之幽犯寒暑不以傷其性居曠野不以苦其形遭驚<lb/>
急不以廹其慮推榮憂不以累其心損視聴不以汚其<lb/>
耳目羲皇以來一人而已<lb/>
　　田千秋<lb/>
漢武帝征和二年大鴻臚田千秋曰方士言神仙者甚<lb/>
衆而無顯功請皆罷遣之上曰大鴻臚言是也遂有天<lb/>
<pb n="KR4e0171_WYG_049-3a"/>
下豈有神仙盡妖妄耳之説實千秋啓之也嗚呼千秋<lb/>
能申戾太子之寃而罷方士之妄亦賢矣世猶以一言<lb/>
取相少之何其不恕耶<lb/>
　　章邯未可輕<lb/>
方萬里云髙祖自漢中東出司馬翳董欣望風稽顙獨<lb/>
章邯堅守廢丘踰年不下至於引水灌之然後破此豈<lb/>
脆敵哉惜其不知所事身名俱滅嚴尤之于王莽道覆<lb/>
之于盧循皆一律也<lb/>
<pb n="KR4e0171_WYG_049-3b"/>
　　景毅<lb/>
景毅蜀郡人為漢侍御史子顧為李膺門徒未有録牒<lb/>
不及於譴毅慨然曰本謂膺賢遣子師之豈可以漏脱<lb/>
名籍茍安而已遂自表免歸漢末恥不與黨人不獨皇<lb/>
甫規也<lb/>
　　韋叡<lb/>
六朝人才韋叡為冠司馬温公曰其臨陣也勇其執事<lb/>
也敬其律己也亷其與人也惠其居官也明功成身退<lb/>
<pb n="KR4e0171_WYG_049-4a"/>
明哲保身齊梁之世乃有若人邪是時武帝方鋭意釋<lb/>
氏天下從風而靡而叡獨不與嗚呼叡亦豪傑之士哉<lb/>
　　女状元<lb/>
女侍中魏元义妻也女學士孔貴嬪也女校書唐薛濤<lb/>
也女進士宋女郎林妙玉也女状元蜀黄崇嘏也崇嘏<lb/>
臨卭人作詩上蜀相周庠庠首薦之屢攝府縣吏事精<lb/>
敏胥徒畏服庠欲妻以女嘏以詩辭之曰一辭拾翠碧<lb/>
江湄貧守蓬茅但賦詩自服藍衫居郡掾永抛鸞鏡畫娥<lb/>
<pb n="KR4e0171_WYG_049-4b"/>
眉立身卓爾青松操挺志堅然白璧姿幕府若容為坦<lb/>
腹願天速變作男兒庠大驚具述夲末乃嫁之傳竒有<lb/>
女状元春桃記葢黄事也<lb/>
　　韋孝寛薛仁貴<lb/>
後周韋孝寛參麟趾殿學士考校圖籍唐薛仁貴著周<lb/>
易新生本義四卷二子皆勇将而精意經術如此<lb/>
　　王逸少經濟<lb/>
王逸少其在東晉時葢温太真蔡謨謝安石一等人也<lb/>
<pb n="KR4e0171_WYG_049-5a"/>
直以抗懐物外不為人役故功名成就無一可言而其<lb/>
操履識見議論閎卓當世亦少其比公卿愛其才噐頻<lb/>
召不就殷深源輔政勸使應命遺之書曰足下出處正<lb/>
與隆替對豈可以一世之存亡必從足下從容之適逸<lb/>
少報曰吾素志無廊廟王丞相欲内吾誓不許之手跡<lb/>
猶存由來尚矣不於足下參政而方進退自兒婚女嫁<lb/>
便懐尚子平之志數與親知言之非一日也及殷侯将<lb/>
北伐以為必敗貽書止之殷敗後復謀再舉又書曰以<lb/>
<pb n="KR4e0171_WYG_049-5b"/>
區區江左所營綜如此天下寒心乆矣自㓂亂以來處<lb/>
内外之任者疲竭根本各從所志竟無一功可論一事<lb/>
可紀任其事者豈得辭四海之責哉若猶以前事為未<lb/>
工故復求之於分外宇宙雖廣何所自容又與㑹稽王<lb/>
牋曰今雖有可欣之㑹内求諸已而所憂乃重於所欣<lb/>
以區區吳越經緯天下十分之九不亡何待願令諸軍<lb/>
皆還保淮須根立勢舉謀之未晩其識慮精深如是其<lb/>
至恨不見於用耳而為書名所葢後世但以翰墨稱之<lb/>
<pb n="KR4e0171_WYG_049-6a"/>
藝之為累大哉<lb/>
　　王維談名理<lb/>
王維云古之髙者曰許由挂瓢巢父洗耳耳非駐聲之<lb/>
地聲非染耳之跡惡外者垢内病物者自戕此尚不能<lb/>
至于曠士豈入道之門也維之談名理如此豈減晉人<lb/>
邪<lb/>
　　孔北海<lb/>
孔北海大志直節東漢名流而與建安七子並稱駱賔<lb/>
<pb n="KR4e0171_WYG_049-6b"/>
王勁辭忠憤唐之義士而與垂拱四傑為列以文章之<lb/>
末技而掩其立身之大閑可惜也君子當表而出之<lb/>
　　裴頠王坦之<lb/>
晉世人士皆尚虚無而裴頠作崇有論皆尚荘學而王<lb/>
坦之作廢荘論二子之言可謂卓然自立不隨俗尚矣<lb/>
然夷考其所為裴之欲而無厭自取伊戚徒能言之耳<lb/>
坦之風格忠鯁始終不易殆不愧其言云<lb/>
　　審已<lb/>
<pb n="KR4e0171_WYG_049-7a"/>
晉陸玩拜侍中謂賔客曰以我為三公是天下為無人<lb/>
唐鄭綮聞拜相曰鄭五作相天下無人矣二子審已量<lb/>
力其視力小任重折足覆餗而猶不知止者有異矣<lb/>
　　劉琨劉栖楚<lb/>
晉金谷二十四友有劉琨唐八關十六子有劉栖楚其<lb/>
中行獨復者乎<lb/>
　　王朴<lb/>
五代人才王朴為冠其平邉䇿攻取先後宋興之初先<lb/>
<pb n="KR4e0171_WYG_049-7b"/>
平江南晩定河東次第不能易也外事征伐内脩文治<lb/>
其論星厯宋定欽天厯不能易也其論樂律宋作大晟<lb/>
樂不能易也其言有曰彼民與此民之心同是與天意<lb/>
同契天人意同則無不成之功近于知道矣五季之世<lb/>
而有若人邪<lb/>
　　李白墓誌<lb/>
范傳正作李太白墓誌云白常欲一鳴驚人一飛冲天<lb/>
彼漸陸遷喬皆不能也及其謫退乃歎曰千鈞之弩一<lb/>
<pb n="KR4e0171_WYG_049-8a"/>
發不中則當摧撞折牙而求息機安能効碌碌者蘇而<lb/>
復上哉用是脱屣軒冕釋羈韁鎻因肆性情太放于宇<lb/>
宙間意欲耗壮心而遣餘年此數語足以盡太白為人<lb/>
劉全白有李翰林墓碣記云太白廣漢人性倜儻知縱<lb/>
横術善賦詩才調逸邁徃徃興㑹屬辭恐古之善詩者<lb/>
亦不逮裴敬有李白墓碑曰白為詩格髙旨遠若在天<lb/>
上物外任華送李白之曹南序曰彼碌碌者徒見三河<lb/>
之逰倦百鎰之金盡乃議子於得失虧成之間曽不知<lb/>
<pb n="KR4e0171_WYG_049-8b"/>
才全者無虧成志全者無得失進與退於道德乎何有<lb/>
以上諸文附見李白集古本有之今不傳矣全白指太<lb/>
白為廣漢人葢唐世彰明縣屬廣漢郡故猶舉郡為稱<lb/>
耳<lb/>
　　方望賢於范増<lb/>
方望為隗囂軍師後囂不聽其言望以書謝之曰范蠡<lb/>
收責句踐乘扁舟於五湖舅犯謝罪文公亦逡巡于河<lb/>
上望之無勞固其宜也望聞烏氏有龍池之山㣲徑南<lb/>
<pb n="KR4e0171_WYG_049-9a"/>
通與漢相屬其傍時有竒人聊及閒暇廣求其真願将<lb/>
軍勉之望之見㡬亂邦托跡方外飄然行遁邈焉莫追<lb/>
賢於范増遠矣<lb/>
　　氷泮氷合<lb/>
漢光武渡滹沱河俄頃氷合真有神助矣其後帝命其<lb/>
處為危渡口示天幸不可恃以戒子孫此其大度何如<lb/>
也石勒擊劉曜濟自大堨以河氷泮為神靈助號為靈<lb/>
昌津此其去光武遠矣石勒自謂遇光武當並驅中原<lb/>
<pb n="KR4e0171_WYG_049-9b"/>
未論兩家仁暴只兹一事絶塵莫攀石勒何其大言無<lb/>
忌耶其代王什翼犍擊劉辰河氷未合乃以葦絙約流<lb/>
澌而氷合復恐未堅又散葦於上氷草相結有如浮梁<lb/>
出其不意遂大破之此則以人力迎天者也<lb/>
　　楊補之<lb/>
楊補之子雲之後自蜀而移家清江善畫梅秦檜求之<lb/>
竟不與也有逃禪老人詞一卷余嘗題其畫梅譜一詩<lb/>
云逃禪老人楊補之清江世業錦江移承家不愧草𤣥<lb/>
<pb n="KR4e0171_WYG_049-10a"/>
後藝苑豈獨梅花師神交早與逋仙素清節不受檜賦<lb/>
緇請看麝煤鼠尾外更有玉珮瓊琚詞<lb/>
　　鄮山正論<lb/>
黄鄮山答蜀人黄制參有大書曰考亭於介甫愛而不<lb/>
知其惡於東坡憎而不知其善迹則誠有之然特激於<lb/>
汪玉山一時徃復之書然爾玉山極口稱譽東坡考亭<lb/>
方辨之玉山再䕶東坡則考亭遂深求東坡之短遂有<lb/>
寧可取介甫之説介甫因此得考亭救得數語考亭有<lb/>
<pb n="KR4e0171_WYG_049-10b"/>
性氣此一時有激不平之言非平日議論之正也介甫<lb/>
亦可謂僥倖甚矣然其苖脉亦從為伊川䕶法中來甚<lb/>
至介甫作詩罵昌黎而考亭亦以其詩為是平生克治<lb/>
其身如考亭因為門庭有此等偏處亦不自覺則後學<lb/>
可不深自警也哉鄮山朱子門人之門人也其言如此<lb/>
可謂朱子之忠臣矣然朱子此論非特有激於汪應辰<lb/>
其隂拱介甫之意徃徃發見余觀張南軒與朱元晦書<lb/>
曰聞兄在鄉里因歲歉請於官得米儲之而春秋償其<lb/>
<pb n="KR4e0171_WYG_049-11a"/>
所取之息或者妄有散青苖之譏兄聞之作而言曰介<lb/>
甫獨有散青苖之一事是耳奮然作社倉記以述此意<lb/>
某以為過矣是乃意之所加不自知其偏者也不可作<lb/>
小病看異日流弊恐不可言南軒此論可謂朱子之諍<lb/>
友矣朱子他日又録安石為名臣而躋之韓范富歐之<lb/>
間此豈亦有激於何人乎嗚呼於東坡乎何損於半山<lb/>
乎何益獨可為大儒惜耳朱子學孔孟者也孔孟平日<lb/>
之論曷嘗譽驩兜而貶元凱乎朱子嘗謂陳同甫躋漢<lb/>
<pb n="KR4e0171_WYG_049-11b"/>
唐於三代是精金頑鐵作一鍋銷朱子以安石與韓范<lb/>
齊名何不分别金鐵之甚邪<lb/>
　　穆姜特諡<lb/>
婦人皆從夫諡而穆姜乃特諡觀其致女論詩之言葢<lb/>
有才智之哲婦也文姜亦特諡<lb/>
　　秋胡妻<lb/>
劉子𤣥曰列女傳載秋胡妻者尋其始末了無才行可<lb/>
稱直以怨懟厥夫投川而死輕生同於古冶狥節異於<lb/>
<pb n="KR4e0171_WYG_049-12a"/>
曹娥此乃凶險之頑人强梁之悍婦輒與貞烈為伍有<lb/>
乖其實焉予按小説載劉伯玉妻聞其夫誦洛神賦遂<lb/>
投洛水而死名妬婦津事與秋胡相類秋胡妻可為貞<lb/>
烈則當祠於妬婦津以劉伯玉妻配享可也<lb/>
　　徐淑<lb/>
予觀藝文類聚見東漢婦人徐淑與夫秦嘉兩書又觀<lb/>
玉臺新詠見其與夫詩皆麗則可誦又考史通稱其動<lb/>
合禮儀言成規矩夫死毁形不嫁哀痛傷生可謂才德<lb/>
<pb n="KR4e0171_WYG_049-12b"/>
兼美者也范曄後漢書作列女傳乃舎淑而取蔡琰何<lb/>
見哉<lb/>
　　馮夫人錦車<lb/>
漢書西域傳馮夫人名嫽漢宫人也善史書乘錦車持<lb/>
節和戎而歸按此事甚竒而六朝唐人無入篇詠者惟<lb/>
劉孝威詩云錦車勞逺駕駱賔王詩錦車朝促候刁斗<lb/>
夜傳呼徐堅詩雲揺錦車節月照角端弓僅一句一聯<lb/>
而已此事可畫可歌勝於詠明妃之失節文姬之傷化<lb/>
<pb n="KR4e0171_WYG_049-13a"/>
多矣<lb/>
　　浣花夫人<lb/>
成都浣花谿有石刻浣花夫人像三月三日為浣花夫<lb/>
人生辰傾城出逰地志云夫人姓任氏崔寧之妾按通<lb/>
鑑成都節度使崔旰入朝楊子琳乘虛突入成都寧妾<lb/>
任氏出家財募兵得數千人自帥以撃之子琳敗走朝<lb/>
廷加旰尚書賜名寧任氏封夫人<lb/>
　　錦繖夫人<lb/>
<pb n="KR4e0171_WYG_049-13b"/>
馮寳妻洗氏封石龍夫人戰則錦繖寳幰至老未嘗敗<lb/>
年八十而終智勇福三者全矣古今女将第一人也繡<lb/>
旗女将與李全戰者見金史可對錦繖夫人<lb/>
　　黨籍碑<lb/>
宋元祐黨籍碑成於蔡氏父子其意則王安石啓之也<lb/>
安石嘗作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>杜詩以寓意謂神姧變化自古難知辨之<lb/>
而不疑者惟禹鼎焉魑魅合謀葢非一日太丘之社其<lb/>
亡也晩葢以喻新法異意之人将為宋室之禍也其後<lb/>
<pb n="KR4e0171_WYG_049-14a"/>
門生子婿相繼得政果鑄寳鼎列元祐諸賢司馬光而<lb/>
下姓名于其上以安石比禹績而以司馬諸公為魑魅<lb/>
呂惠卿載諸謝章曰九金聚粹畫圖魑魅之形自此黨<lb/>
論大興賢才消伏卒致戎馬南騖赤縣丘墟一言䘮邦<lb/>
安石之謂也慎按安石之惡流禍後世有如此宋之南<lb/>
遷安石為罪之魁求之前古姦臣未有其比雖後漢晩<lb/>
唐黨禍不若是其烈然彼乃宦者閹奴身為惡而顯遭<lb/>
戮國史明著為奸臣矣安石以文濟姦黨惡又衆至於<lb/>
<pb n="KR4e0171_WYG_049-14b"/>
後世是非猶舛朱晦庵作宋名臣言行録以王安石為<lb/>
名臣與司馬光竝列夫司馬光與安石所爭者新法也<lb/>
新法之行是則諌沮新法者非安石為名臣則司馬光<lb/>
不得為名臣矣今著名臣録自擬於春秋而光與安石<lb/>
竝列則是石碏與州吁皆為忠臣崔杼與晏嬰皆為義<lb/>
士而孔子可與少正卯同列孟子可與儀秦齊班乎其<lb/>
㣲意不可知豈暗用紹聖調停之法于史冊之間乎朱<lb/>
子平生功業不可見而去取如此可疑也且司馬作通<lb/>
<pb n="KR4e0171_WYG_049-15a"/>
鑑書諸葛亮入㓂公作綱目正之當矣然通鑑所書因<lb/>
乎陳壽名臣録公之進安石則未有因也公之特筆而<lb/>
天下後世雖兒童走卒未有一人之見同焉者也或曰<lb/>
公之取安石憎而知其善也為其䕶細行有經學與文<lb/>
章也噫是又不通之甚矣憎而知其善者小惡而可改<lb/>
者也若夫引羣邪害衆正誤人主亡社稷此元惡大憝<lb/>
雖有小善不足言矣王夷甫褚彦回未嘗不䕶細行孔<lb/>
光張禹未嘗無經學李斯曹操豈不能文章史固未嘗<lb/>
<pb n="KR4e0171_WYG_049-15b"/>
假借之也予又見他書載金兵入汴見鑄鼎之象而嘆<lb/>
曰宋之君臣用舎如此焉得乆長遂怒而撃碎之金人<lb/>
皆知惡安石而大儒朱子反尊崇之何故安得起公九<lb/>
原而一問之邪<lb/>
　　龍頭蠆尾<lb/>
三國志云管寧為龍頭邴原為龍腹華歆為龍尾余謂<lb/>
華歆為蠆尾近世山西以喬白崖王虎谷王瓊為河東<lb/>
三鳳評者謂白崖虎谷為二鳳王瓊為一梟<lb/>
<pb n="KR4e0171_WYG_049-16a"/>
　　劉須溪<lb/>
廬陵劉辰翁㑹孟號須溪於唐人諸詩及宋蘇黄而下<lb/>
俱有批評三子口義世説新語史漢異同皆然士林服<lb/>
其賞鍳之精而不知其節行之髙也余見元人張孟浩<lb/>
贈須溪詩云首陽餓夫甘一死叩馬何曽罪辛巳淵明<lb/>
頭上漉酒巾義熈以後為全人葢宋亡之後須溪竟不<lb/>
出也與伯夷陶潛何異哉同時合志者如閩中之謝臯<lb/>
羽徽州之胡餘學慈溪之黄東發峨眉之家鉉翁自以<lb/>
<pb n="KR4e0171_WYG_049-16b"/>
南宋遺人不肯屈節不知其幾宋朝待士之效深矣附<lb/>
須溪丁酉元夕寳鼎現詞云紅粧春騎踏月花影千旗<lb/>
穿市望不盡樓歌舞習香塵蓮步底簫聲斷約綵鸞歸<lb/>
去未怕金吾呵醉甚輦路喧闐且止聽得念奴歌起○<lb/>
父老猶記宣和抱銅仙清泪如水還轉盼沙河多麗滉<lb/>
漾明光連邸第簾影凍散紅光成綺月浸蒲桃十里看<lb/>
徃來神仙才子肯把菱花撲碎腸斷竹馬兒童空見說<lb/>
三千樂指等多時春不歸來到春時欲睡又說向燈前<lb/>
<pb n="KR4e0171_WYG_049-17a"/>
擁髻暗滴鮫珠墜便當日親見霓裳天上人間夢裏此<lb/>
詞題云丁酉葢元成宗大德元年亦淵明書甲子之意<lb/>
也詞意凄婉與麥秀歌何殊○尹濟翁壽須溪風入松<lb/>
詞云曽聞幾度說京華愁壓帽簷斜朝衣熨貼天香在<lb/>
如今但彈指蘭闍不是柴桑心遠等閒過了元嘉○長<lb/>
生休說棗如𤓰壺日自無涯河傾南紀明奎壁長教見<lb/>
壽氣成霞但得重携溪上年年人共梅花<lb/>
　　高士<lb/>
<pb n="KR4e0171_WYG_049-17b"/>
嚴僖與許由為友蜀之嚴道人隱雅州見蜀本紀應曜<lb/>
隱居淮上與四皓同徴而不出見海録碎事摯峻字伯<lb/>
陵隱于汧山司馬遷以書招之不從見高士傳牛牢魏<lb/>
郡人立志不與光武交其風節又峻於荘光矣而世不<lb/>
知之也其事僅見於寰宇記侯馥晉代盧州人不屈於<lb/>
李雄史亦失紀而見於地志國初有徐舫劉基宋濓徃<lb/>
訪之荷蓑笠以見示不用於世也史皆逸其事然則巢<lb/>
父之徒古今豈少乎<lb/>
<pb n="KR4e0171_WYG_049-18a"/>
　　荀彧裴樞<lb/>
荀彧為曹操謀主機械已成矣一旦受九錫彧乃以為<lb/>
不宜竟為曹所害唐裴樞既受朱全忠之薦為相又刦<lb/>
遷昭宗于洛陽全忠除一太常卿樞乃持之不與全忠<lb/>
殺之白馬驛二事正相類文中子猶以彧及其子攸比<lb/>
殷之三仁歐陽永叔以樞一卿尚惜其肯以社稷與人<lb/>
乎嗚呼文中永叔可謂愚矣荀裴二人既與曹操全忠<lb/>
同為逆謀非一日矣其靳九錫惜一卿欲㣲示異同以<lb/>
<pb n="KR4e0171_WYG_049-18b"/>
掩時人之耳目其心必曰吾已許其大其細者不許彼<lb/>
未必怒也操與全忠之意必疑曰彧與樞之意中變矣<lb/>
細者如此况大者乎遂逞其忿殺之不恤也昔有孀婦<lb/>
私一惡少許其竊貲以逃而未有隙也一夕惡少賭博<lb/>
欲薄取以償戯債婦吝不與惡少曰是些少尚吝其肯<lb/>
以全貲畀我乎乘醉夜半殺之彧與樞類之矣若以彧<lb/>
為仁樞為忠則此婦亦可為貞為烈乎甚矣文中永叔<lb/>
之為愚也<lb/>
<pb n="KR4e0171_WYG_049-19a"/>
　　傅𤣥稱孔明<lb/>
傅子云孔明誠一時之異也入無遺刃出有餘糧<lb/>
　　武侯格言<lb/>
武侯曰勢利之交難以經遠士之相知温不増華寒不<lb/>
改葉貫四時而不衰歴夷險而益固<lb/>
　　飛兔龍文<lb/>
田巴竒魯連曰魯連乃飛兎也豈直千里駒哉楊津目<lb/>
楊愔曰此兒駒齒未落已是我家龍文更長當求之千<lb/>
<pb n="KR4e0171_WYG_049-19b"/>
里外駒齒未落已是龍文騕褭之中更齊飛兔<lb/>
　　黄東發評王導<lb/>
王導在江左為一時偷安之謀無十年生聚之計陳頵<lb/>
勸抑浮競不能從也王敦殺周戴不肯救也卞敦不赴<lb/>
國難不能戮也郭黙害劉𦙍不能問也庾亮召蘇峻不<lb/>
能止也石勒㓂襄陽大疫死大半弊不能乘也葛陂淫<lb/>
雨三月不止困不能襲也晉帝拜其妻曹氏不能辭也<lb/>
又隂拱中立以觀王敦之成敗而胸懐異謀觀敦與導<lb/>
<pb n="KR4e0171_WYG_049-20a"/>
書平京師日當親割温嶠之舌非素有謀約者敢為此<lb/>
言敦已伏誅當加戮尸汚官之罪又請以大将軍禮葬<lb/>
之敦死後導與人言恒稱大将軍又言大将軍昔日為<lb/>
桓文之舉此為漏網逆臣無疑徒以子孫貴盛史家掩<lb/>
惡以欺萬世謂之江左夷吾管氏輿臺亦羞之矣近日<lb/>
陽明王公後渠崔公皆有此論與愚見不謀而合因觀<lb/>
黄東發之言昔人已有此評矣不厭重著之<lb/>
　　王導賊臣<lb/>
<pb n="KR4e0171_WYG_049-20b"/>
余嘗反覆晉書知王導心事與王敦一間耳真賊臣也<lb/>
元帝永昌元年敦稱兵向闕人臣無将非反而何而導<lb/>
於敦伏誅之後猶謂其義同桓文不知桓文何嘗稱兵<lb/>
伐周何嘗戮周之大臣乎敦問周顗於導三問而三不<lb/>
對是借劍於敦而殺顗也非敦反乃導反也又與王含<lb/>
書云昔年佞臣亂朝人懐不寧其曰佞臣指刁協劉隗<lb/>
協與隗不合於敦而欲誅之者也導於明帝太寧二年<lb/>
敦反迹大彰而猶為此言非賊臣而何晉朝姑息不振<lb/>
<pb n="KR4e0171_WYG_049-21a"/>
王導族黨大盛是以一時反以逆賊為忠貞千載而下<lb/>
人猶不悟世亦易欺哉余每讀史至此不勝憤與余同<lb/>
此見者安陽之崔子鍾耳其後明帝崩成帝即位而導<lb/>
稱疾不入朝郗鑒責之曰大行在殯嗣王未立豈人臣<lb/>
辭疾之時又郭黙懐逆而不能討乃曰遵養時晦陶侃<lb/>
責之曰是乃遵養時賊也以此觀之導既無濟世之才<lb/>
又無人臣之節不膺誅戮亦已幸矣<lb/>
　　陽明紀夢詩<lb/>
<pb n="KR4e0171_WYG_049-21b"/>
慎嘗反復晉書目王導為叛臣頗為世所駭異後見崔<lb/>
後渠松窓雜録亦同余見近讀陽明紀夢詩尤為卓識<lb/>
真見自信鄙説之有稽而非謬也其自序曰正徳庚辰<lb/>
八月廿八夕卧小閣忽夢晉忠臣郭景純氏以詩示予<lb/>
且極言王導之奸謂世之人徒知王敦之逆而不知王<lb/>
導實隂主之其言甚長不能盡録覺而書其所示詩於<lb/>
壁復為詩以紀其畧嗟乎今距景純若干年矣非有實<lb/>
惡深寃欝結而未暴寜有數千載之下尚懐憤不平若<lb/>
<pb n="KR4e0171_WYG_049-22a"/>
是者耶詩云秋夜卧小閣夢遊滄海濵海上神仙不可<lb/>
到金銀宫闕尚嶙峋中有仙人芙蓉巾顧我宛若平生<lb/>
親欣然就語下烟霧自言姓名郭景純携手歴歴訢衷<lb/>
曲義憤感激難具陳切齒尤深怨王導深奸老猾長欺<lb/>
人當年王敦覬神器導實隂主相縁夤不然三問三不答<lb/>
胡忍使敦殺伯仁寄書欲㧞太真舌不相為謀敢爾云<lb/>
敦病已篤事已去臨哭嫁禍復賣敦事成同享帝王貴<lb/>
事敗仍為顧命臣幾㣲隠約亦可見世史掩覆多失真<lb/>
<pb n="KR4e0171_WYG_049-22b"/>
袖出長篇再三説覺來字字能書紳開窓試抽晉史閲<lb/>
中間事迹頗有因因思景純有道者世移事往千餘春<lb/>
若非精誠果有激豈得到今猶憤嗔不成之語以筮戒<lb/>
敦實氣沮竟殞身人生生死亦不易誰能視死如輕塵<lb/>
燭㣲先幾炳易道多能餘事非所論取義成仁忠晉室<lb/>
龍逢龔勝心可倫是非顛倒古多有吁嗟景純終見伸<lb/>
御風騎氣遊八垠彼敦之徒草木糞土臭腐同沉淪郭<lb/>
景純夢中詩我昔明易道故知未來事時人不我識遂<lb/>
<pb n="KR4e0171_WYG_049-23a"/>
傳躭一技一思王導徒神器良久覬諸謝豈不力伯仁<lb/>
見其底所以敦者仇罔顧天經與地義不然百口未負<lb/>
托何忍置之於死地我於斯時知有分日中斬柴市我<lb/>
死何足悲我生良有以九天一人拊膺悲晉室諸公亦<lb/>
可恥舉目山河徒嘆非携手登亭空洒淚王導真奸雄<lb/>
千載人未議偶感君子談中及重與冩真記固知倉卒<lb/>
不成文自今當與頻謔戯儻其為我一表揚萬世萬世<lb/>
萬萬世<lb/>
<pb n="KR4e0171_WYG_049-23b"/>
　　楊軻<lb/>
晉有楊軻者石虎遣使徴之不應親駕往視亦髙卧不<lb/>
起石虎謂沙門道集曰朕乘輿所向天沸地湧何匹夫<lb/>
而長傲耶道集對曰昔舜優滿衣禹造伯成魏式干木<lb/>
漢美莊光管寜不應曹氏皇甫不屈晉代豈可令史無<lb/>
隐遯傳耶虎悦其言而止余謂楊軻固髙士石虎始能<lb/>
枉駕終能優容亦豈尋常之虜哉此事見法苑珠林而<lb/>
史不載故表出之<lb/>
<pb n="KR4e0171_WYG_049-24a"/>
　　賈易<lb/>
賈易言蘇轍制科試文謬不應格而濫進是時轍方不<lb/>
合於君相而易因誣之夫以轍之文章而猶曰謬曰幸<lb/>
曰濫小人之無忌憚何所不至<lb/>
　　補陸贄對徳宗<lb/>
唐徳宗曰人言盧杞是姦邪朕獨不覺其然陸贄之對<lb/>
婉矣而未盡也奚不曰古之所謂姦邪者莽操懿温是<lb/>
也其人皆有功于國有善及人時君倚之以成其惡是<lb/>
<pb n="KR4e0171_WYG_049-24b"/>
真姦邪也盧杞則異是杞之為人無寸功於國無片善<lb/>
於身事事蠧政害民時時妨賢病國始則保朱泚之不<lb/>
反終則致朱泚之篡立車駕播遷宗社幾滅幸而反正<lb/>
天所賛也原杞之情與抽戈犯蹕者同定杞之罪與誤<lb/>
國無上者等寸斬不足以謝天下族誅不足以謝朝廷<lb/>
聖代之梟獍皇家之鯨鯢也姦邪二字不足以盡之臣<lb/>
以為陛下改過當如太甲懲患當如成王而曰朕獨不<lb/>
覺其然是以梟獍為鸞鳯鯨鯢為龜龍也王言如綸其<lb/>
<pb n="KR4e0171_WYG_049-25a"/>
出如綍天下聞之誰不解體前事之不忘後事之師陛<lb/>
下勿以宗社再試哉世傳宣公對上語多訥曰容臣退而<lb/>
思之故張南軒云宣公只是詞臣非宰相才盖指其為<lb/>
相不能行而徒屢疏其言也<lb/>
　　陸贄忌才<lb/>
于公異露布為徳宗所歎賞陸贄忌其才誣以家行不<lb/>
至賜孝經一卷坎壈而終惜哉敬輿而有此也後人稱<lb/>
之智如子房才如賈誼子房何曽忌才如此<lb/>
<pb n="KR4e0171_WYG_049-25b"/>
　　蒲禹卿<lb/>
蒲禹卿成都人王蜀之世對策直言擢第一及宗衍欲<lb/>
至天水禹卿上疏諌曰天水之地逺惡難行險棧欹雲<lb/>
危峯揷漢石崖㣲雨則摧閣道稍泥則滑那堪叱馭豈<lb/>
可鳴鑾況玉京金闕寶殿珠樓内苑上林瓊池瓌圃香<lb/>
風滿檻瑞露盈盤鈞天之樂奏九韶廻雪之舞呈八佾<lb/>
何必湏於逺塞看彼荒山且蜀國從來創業多乏永謀<lb/>
或徳不及於兩朝或祚不延於七代劉禪出降于鄧艾<lb/>
<pb n="KR4e0171_WYG_049-26a"/>
李勢遽歸于桓温皆為不恤直言以致亡國宗衍不聼<lb/>
至鳳州已遇敵不一年遂亡<lb/>
　　趙普<lb/>
宋之多姦臣始于趙普宋之兵孱國弱亦始于趙普何<lb/>
也曹翰欲取幽州承周世宗一日取三闗之餘威而遼<lb/>
國多隙取之必矣趙普亦知翰能之而嫉媢之心蓄於<lb/>
内阻抑之巧形於口太祖亦承五代之弊畏難茍安玩<lb/>
時愒日故從其言<lb/>
<pb n="KR4e0171_WYG_049-26b"/>
　　蘇長公次公<lb/>
元劉文靖云蘇長公愛孔文舉次公愛管㓜安盖氣質<lb/>
各相類云<lb/>
　　半山詩<lb/>
半山詠孟子詩云何妨舉世嫌迂濶故有斯人慰寂寥<lb/>
此欲尚友孟子也次首詠商鞅云今人未可非商鞅商<lb/>
鞅能令令必行此又仰思商鞅也盖其立言則欲學孟<lb/>
子變法則欲師商鞅卒之孟子不可學而専師商鞅焉<lb/>
<pb n="KR4e0171_WYG_049-27a"/>
其用人則對伊川曰使小人變法使君子守之卒之君<lb/>
子盡逐斥而小人純用焉生於其心害於其政有如此<lb/>
孟子之沈魄浮魂<hi>半山詩語</hi>當笑於九原矣其歸金陵後作<lb/>
龍賦曰常出乎害人而未始害人常至於喪已而未嘗<lb/>
喪已其自觧之詞乎然就其言論之龍本利見何嘗害<lb/>
人其或害人者孽龍也龍能存身何嘗喪已其或喪已<lb/>
者乖龍也公其秉孽龍乖龍之精者乎又其退居後詠<lb/>
金山詩云只有此中堪曠望誰令天作海門山此猶是<lb/>
<pb n="KR4e0171_WYG_049-27b"/>
欲涸梁山泊為田之餘意余獨愛其詠倉頡四句云倉<lb/>
頡造書不詁自明嗚呼多言祇誤後生此豈鬼擘其口<lb/>
使出此言如自跋其字説乎陳了翁楊龜山之力辨不<lb/>
若其自懴也又歸田後詩曰勛業無成照水羞黄塵入<lb/>
眼見山愁則其羞惡真心之發噫晩矣若夫其捨宅為<lb/>
寺捨田為供乃宦官宫媪之所為而公為之不知何見<lb/>
以斯人而從祀孔廟汚蔑極矣<lb/>
　升庵集卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升庵集巻四十七</head>
    <p>
<pb n="KR4e0171_WYG_047-1a"/>
欽定四庫全書<lb/>
　升庵集巻四十七　　　　　明　楊慎　撰<lb/>
　　呉越春秋<lb/>
漢書趙曄撰呉越春秋晉書楊方亦撰吳越春秋今世<lb/>
所行曄耶方耶<lb/>
　　史記<lb/>
史記近無善本屢經翻刻愈益差訛葢苦為不知者妄<lb/>
改耳如韓信傳此特匹夫之勇耳也耳下元有也字湏<lb/>
<pb n="KR4e0171_WYG_047-1b"/>
溪批云此耳也字異司馬相如傳文君已失身於司馬<lb/>
長卿故倦㳺湏溪云巳失身於司馬為一句長卿故倦<lb/>
㳺為一句今俗士不得其讀於長卿下又添長卿二字<lb/>
失古人之意矣然俗士以帖括講簏之耳目而欲窺雄<lb/>
深雅健之心胸無怪其然獨可為一二好古之士道耳<lb/>
　　穆王史記解<lb/>
汲冡周書史記解一篇穆王命史臣戎夫歴陳古之亡<lb/>
國二十八君以為覆轍而鑒戒之朔望以聞又作甫刑<lb/>
<pb n="KR4e0171_WYG_047-2a"/>
之書以恤民聴祁招之詩而返國可謂改過不吝冥豫<lb/>
有渝矣亦賢矣哉司馬遷周紀不著其事兹特表出之<lb/>
　　經史相表裏<lb/>
蘇老泉曰經以道法勝史以事辭勝經不得史無以證<lb/>
其褒貶史不得經無以要其歸宿言經史之相表裏也<lb/>
元儒山東雲門山人張紳士行序定宇陳氏通鑑續編<lb/>
衍其說云史之為體不有以本乎經不足以成一家之<lb/>
言史之為體不有以本乎經不足以為一代之制故太<lb/>
<pb n="KR4e0171_WYG_047-2b"/>
史公之史其體本乎尚書司馬公之通鑑其體本乎左<lb/>
氏朱子之綱目其體本乎春秋杜佑之通典其體本乎<lb/>
周禮惟易詩之體未有得之者而韓嬰之韓詩外傳邵<lb/>
雍之皇極演易可謂傑出矣○此論甚新余嘗欲以漢<lb/>
唐以下事之竒奥罕傳者彚之而以蘇李曹劉李杜韓<lb/>
孟詩證之名曰詩史演說衰老無暇當有同吾志者<lb/>
　　春秋國之鑑<lb/>
說苑公扈子曰春秋國之鑑也宋神宗以司馬光所編<lb/>
<pb n="KR4e0171_WYG_047-3a"/>
歴代君臣事跡賜名資治通鑑以此<lb/>
　　古史考<lb/>
譙周古史考以炎帝與神農各為一人羅泌路史以軒<lb/>
轅與黄帝非是一帝史皇與蒼頡乃一君一臣共工氏<lb/>
或以為帝或以為伯而不王祝融氏或以為臣或以為<lb/>
火徳之主楊朱云三皇之事若存若亡五帝之事若覺<lb/>
若夢三王之事或隠或顯億不識一當身之事或見或<lb/>
聞萬不識一目前之事或存或廢千不識一至哉言乎<lb/>
<pb n="KR4e0171_WYG_047-3b"/>
予觀近日刻國朝登科録洪武庚戌至甲子不知取士<lb/>
之科幾開張顯花倫金璹不知為何科大魁況考論洪<lb/>
荒之世乎<lb/>
　　漢書列於紀年<lb/>
漢書律厯志上元至伐桀之歲十四萬一千四百八十<lb/>
年列子楊朱云伏羲至今三十餘萬歳二說既參差而<lb/>
路史及外紀其年代復與二家參差邵堯夫皇極數斷<lb/>
以天地始終止十二萬八千年以邵子之言參之漢書<lb/>
<pb n="KR4e0171_WYG_047-4a"/>
列子則天地之始終又兩畨矣其孰為是邪善乎莊子<lb/>
之言曰六合之外聖人存而不論漢書列子之言誠荒<lb/>
唐矣邵子之言亦安知其的然耶存而不論可也<lb/>
　　小司馬索隱注誤<lb/>
司馬遷既論商鞅刻薄少恩又讀鞅開塞書謂與其行<lb/>
事相類卒受惡名有以也索隱曰開謂刑嚴峻則政化<lb/>
開塞謂布恩恵則政化塞今考其書司馬承貞葢未嘗<lb/>
見之妄為之說耳開塞乃其第七篇謂道塞乆矣今欲<lb/>
<pb n="KR4e0171_WYG_047-4b"/>
開之必刑九而賞一刑用於將過則大邪不生賞施於<lb/>
告姦則細過不失由是觀之鞅之術無他獨恃告訐而<lb/>
止耳故其治不告姦與降敵同罰告姦者與殺敵同賞<lb/>
此秦俗所以日壞至於父子相夷而鞅不能自脫也太<lb/>
史之言信不誣矣<lb/>
　　太史公律書<lb/>
太史公之為律書其始不言律而言兵不言兵之用而<lb/>
言兵之偃及言兵之偃而於漢文帝尤加詳焉可謂知<lb/>
<pb n="KR4e0171_WYG_047-5a"/>
制律之時而達制律之意也<lb/>
　　平凖書食貨志同異<lb/>
馬廷鸞曰桑大夫均輸之法大槩驅農民以效商賈之<lb/>
為太史公平凖令逺方各以其物貴時商賈所轉販者<lb/>
為賦而相灌輸此說未明班固採其語云令逺方各以<lb/>
其物如異時商賈所轉販者而相灌輸此說渙然矣葢<lb/>
添如異時三字是謂驅農民以效商之為也吕東萊尊<lb/>
遷抑固是以取書而不用志語然紀事之文惟貴明白<lb/>
<pb n="KR4e0171_WYG_047-5b"/>
是以通鑑取志語也<lb/>
　　史評<lb/>
太史公年表於帝王則叙其子孫於公侯則紀其年月<lb/>
列行索以相属編字戢而相排雖燕越萬里而於徑寸<lb/>
之内犬牙可接雖昭穆九代而於方寸之中鴈行有序<lb/>
使讀者簡便舉目可詳此其所以為快也<lb/>
　　漢文<lb/>
漢興文章有數等蒯通隋何陸賈酈生㳺說之文宗戰<lb/>
<pb n="KR4e0171_WYG_047-6a"/>
國賈山賈誼政事之文宗管晏申韓司馬相如東方朔<lb/>
譎諫之文宗楚辭董仲舒匡衡劉向揚雄說理之文宗<lb/>
經傳李尋京房術數之文宗䜟緯司馬遷紀事之文宗<lb/>
春秋嗚呼盛矣<lb/>
　　老泉評史通<lb/>
老泉評劉子𤣥史通云世稱其詳且博然多俚辭俳狀<lb/>
史之紀事將復甚乎其所譏誚者唯子餗為差愈吁其<lb/>
難而然哉楊萬里云知幾史通毛舉前史一字必呵嘗<lb/>
<pb n="KR4e0171_WYG_047-6b"/>
得其所撰髙宗武后寳錄而讀之意其可拳石班馬而<lb/>
臧獲陳范也及觀其永徽三年事則曰發遣薛延陀此<lb/>
何等語邪天授二年事則言傅㳺藝死矣至長夀二年<lb/>
遣使流人則曰傅㳺藝言之也㳺藝之死至是三年豈<lb/>
有白骨復肉而㳺魂再返乎古人目睫之論誠有味也<lb/>
二公之論當矣然子𤣥史通妙處實中前人之膏肓取<lb/>
節焉可也黄山谷嘗云論文則文心雕龍評史則史通<lb/>
二書不可不觀實有益於後學焉<hi>劉子𤣥子餗作史例三巻</hi>
<pb n="KR4e0171_WYG_047-7a"/>
　　漢末史𫝊屈筆<lb/>
漢末之董承耿紀晉初之諸葛母丘齊興而有劉康袁<lb/>
粲周滅而有王謙尉迥斯皆破家狥國視死猶生而歴<lb/>
代諸史皆書之曰逆將何以激揚名教以勸事君者乎<lb/>
古之書事也令賊臣逆子懼今之書事也使忠臣義士<lb/>
羞若使南董有靈必切齒於九泉之下矣<lb/>
　　五代史<lb/>
歐陽氏五代史譽之太過其實至云勝於史記此宋人<lb/>
<pb n="KR4e0171_WYG_047-7b"/>
自尊其本朝人物之言要其實未也史記自左氏而下<lb/>
未有其比其所為獨冠諸史非特太史公父子筆力亦<lb/>
由其書㑹萃左氏國語戰國䇿世本及漢代司馬相如<lb/>
東方朔輩諸名人文章以為楨榦也五代史所載有是<lb/>
文章乎況其筆力萎靡不足窺司馬遷藩籬而云勝之<lb/>
非公言也<lb/>
　　二唐書<lb/>
　　　五代劉昫所修唐書因宋祁歐陽修重修唐書<lb/>
<pb n="KR4e0171_WYG_047-8a"/>
　　　遂有新舊唐書之名舊唐書人罕傳不知其優<lb/>
　　　劣近南園張公漫録中載其數處以舊書證新<lb/>
　　　書之謬良快人意余又觀姚崇十事要說此其<lb/>
　　　大關鍵而舊書所傳問答具備首尾照映千年<lb/>
　　　之下猶如面語新書所載則剪截晦澁事既失<lb/>
　　　實文又不通良可慨也歐為宋一代文人而劉<lb/>
　　　乃五代不以文名者其所著頓絶如此宋人徒<lb/>
　　　欲誇當代以誣後世不知可盡誣乎今具載二<lb/>
<pb n="KR4e0171_WYG_047-8b"/>
　　　書之文於左<lb/>
　　舊唐書文<lb/>
先天二年十月皇帝講武於驪山時元崇為馮翊太守<lb/>
車駕幸三百里内合朝覲遣中官詔元崇赴行在上方<lb/>
獵於渭濱而元崇至上曰朕久不見卿思有所問卿可<lb/>
宰相行中行元崇猶後上案轡久之顧曰卿何後元崇<lb/>
曰臣官踈職卑賤不合叅宰相行上曰可兵部尚書同<lb/>
中書門下平章事元崇不謝上頗訝之至頓上命宰相<lb/>
<pb n="KR4e0171_WYG_047-9a"/>
坐元崇乃跪奏曰臣三奉作弼之詔未即謝者臣以十<lb/>
事上獻有所不行臣不敢奉詔曰卿悉數之朕當量力<lb/>
而行然定可否元崇對曰自垂拱以来朝廷以刑法治<lb/>
天下臣請政先仁義可乎上曰朕深有望於卿也又曰<lb/>
聖朝自喪師青海未有牽復之悔臣請三數十年不求<lb/>
邊功可乎上曰可矣又曰先朝輕狎大臣或虧君臣之<lb/>
理臣請陛下接之以禮可乎上曰誠當然有何不可又<lb/>
曰自武氏諸親猥竊權要之地繼以韋庶人安樂太平<lb/>
<pb n="KR4e0171_WYG_047-9b"/>
用事班序錯雜臣請國親不任臺省官凡有斜封待闕<lb/>
等官悉請停罷可乎上曰是朕素志也又曰比来近宻<lb/>
佞倖之徒冒犯憲綱者皆以寵免臣請行朝典可乎上<lb/>
曰朕切齒久矣又曰比因侯家戚里貢獻求媚近及公<lb/>
卿方鎭亦為之臣請除租庸賦稅之外盡杜塞之可乎<lb/>
上曰願行之又曰太宗造福先寺中宗造程善寺上皇<lb/>
造金仙玉真觀皆費巨萬耗蠧生靈凡諸寺觀宫殿請<lb/>
止絶建造可乎上曰朕重觀之即心不安而況敢為之<lb/>
<pb n="KR4e0171_WYG_047-10a"/>
哉又曰自燕欽融韋月將獻直得罪由是諫臣阻絶臣<lb/>
請凡在官之士皆得觸龍鱗犯忌諱可乎上曰朕非惟<lb/>
容之亦能行之又曰太后臨朝以来喉舌之任或出於<lb/>
閹人之口臣請中官不預公事可乎上曰懷之久矣又<lb/>
曰吕氏産禄幾危西京馬鄧閻梁交亂東漢萬古寒心<lb/>
國朝為患臣請書諸史冊永為商鑒作萬代師可乎上<lb/>
乃潸然良久曰此事可謂剖肌剖骨者元崇再拜曰此<lb/>
誠陛下致仁政之初是臣千載一遇之日敢當輔弼之<lb/>
<pb n="KR4e0171_WYG_047-10b"/>
任天下幸甚又再拜舞蹈稱萬歲者三從官千萬皆出<lb/>
涕上曰坐卿於燕公下燕公讓不敢坐問之說曰元崇<lb/>
是先朝舊臣合當首坐元崇曰張是紫㣲宫使臣外宰<lb/>
相不合首坐上曰可元崇遂居坐天下稱賢相焉<lb/>
　　新唐書文<lb/>
帝曰卿宜遂相朕崇知帝大度銳於治乃先設事以堅<lb/>
帝意即陽不謝帝怪之崇因跪奏臣願以十事聞陛下<lb/>
度不可行臣敢辭帝曰試為朕言之崇曰垂拱以来以<lb/>
<pb n="KR4e0171_WYG_047-11a"/>
峻法繩下臣願政先仁恕可乎朝廷覆師青海未有牽<lb/>
復之悔臣願不倖邊功可乎比来壬佞冒觸憲綱皆得<lb/>
以寵自解臣願法行自近可乎后氏臨朝喉舌之任出<lb/>
閹人之口臣願宦豎不與政可乎戚里貢獻以自媚於<lb/>
上公卿方鎮浸亦為之臣願租賦外一切絶之可乎外<lb/>
戚貴主更相用事班序荒雜臣請戚屬不任臺省可乎<lb/>
先朝䙝狎大臣虧君臣之嚴臣願陛下接之以禮可乎<lb/>
燕欽融韋月將以忠被罪自是諍臣沮折臣願羣臣皆<lb/>
<pb n="KR4e0171_WYG_047-11b"/>
得批逆鱗犯忌諱可乎武后造福先寺上皇造金仙玉<lb/>
真二觀費鉅百萬臣請絶道佛營造可乎漢以禄莽閻<lb/>
梁亂天下國家為甚臣願推此鑒戒為萬代法可乎帝<lb/>
曰朕能行之崇乃頓首翌日拜兵部尚書同中書門下<lb/>
三品<lb/>
　　野史不可盡信<lb/>
古今政治之盛衰人物之賢否非史不足以紀治亂示<lb/>
褒貶故厯代皆有國史而往往不無舛漏於是岩穴之<lb/>
<pb n="KR4e0171_WYG_047-12a"/>
士網羅㪚失捃摭逸事以為野史可以補正史之闕然<lb/>
野史不可盡信如唐之河洛春秋誣顔杲卿上禄山䧏<lb/>
表而郭子儀陸贄之賢皆加誣焉宋代尤多如誣趙清<lb/>
獻娶倡司焉温公范文正公奔競識者已辯之至於國<lb/>
史亦難信則在秉筆者之邪正也如兩朝國史貶㓂凖<lb/>
而褒丁謂葢蒲宗孟之筆也蔡京及卞又誣司馬而謗<lb/>
宣仁太后非楊中立與范沖孰為正之近日李黙怨先<lb/>
太師不與翰林及刻孤樹裒談雜入王瓊讐家誣辭嶺<lb/>
<pb n="KR4e0171_WYG_047-12b"/>
南梁億乃梁文康公之弟文康與先太師同年同官本<lb/>
無嫌隙特所趨不同耳億著皇明通紀隱没先太師之<lb/>
善如正徳庚辰嘉靖辛巳改革之際迎立之詔江彬之<lb/>
擒皆匿而不書乃以宸濠䕶衛之請謂先君與之時先<lb/>
君丁憂於家也先君不草威武大將軍勅幾陷於危乃<lb/>
舉而歸之梁公不知寫威武大將軍勅者梁公也内閣<lb/>
有勅書稿簿綴撰者姓名於下豈可誣也無乃欲葢而<lb/>
彌章乎其他如灼艾集武官所輯尤不足據<lb/>
<pb n="KR4e0171_WYG_047-13a"/>
　　伯夷傳<lb/>
朱晦翁謂孔子言伯夷求仁得仁又何怨今觀太史公<lb/>
作伯夷傳滿腹是怨此言殊不公今試取伯夷傳讀之<lb/>
始言天道報應差爽以世俗共見聞者嘆之也中言各<lb/>
從所好决擇死生輕重以君子之正論折之也一篇之<lb/>
中錯綜震蕩極文之變而議論不詭於聖人可謂良史<lb/>
矣宋人不達文體是以不得遷之意而輕為立論真西<lb/>
山文章正宗云此傳姑以文取其言又謬若道理有戾<lb/>
<pb n="KR4e0171_WYG_047-13b"/>
即不成文文與道豈二事乎益見其不知文也本朝又<lb/>
有人補訂伯夷傳者異哉<lb/>
　　相如傳<lb/>
史通云史記相如傳具在相如集中子長因録斯篇即<lb/>
為列傳劉知幾葢及見相如集也然文君夜奔事亦不<lb/>
自諱何哉<lb/>
　　禹碑<lb/>
徐靈期衡山記云夏禹導水通瀆刻石書名山之髙劉<lb/>
<pb n="KR4e0171_WYG_047-14a"/>
禹錫寄吕衡州詩云傳聞祝融峰上有神禹銘古石琅<lb/>
玕姿秘文龍虎形崔融云於鑠大禹顯允天徳龍畫傍<lb/>
分螺書匾刻韓退之詩岣嶁山尖神禹碑字青石赤形<lb/>
模竒又云千搜萬索何處有森森綠樹猿猱悲古今文<lb/>
士稱述禹碑者不一然劉禹錫葢徒聞其名矣未至其<lb/>
地也韓退之至其地矣未見其碑也崔融所云則似見<lb/>
之葢所謂螺書匾刻非目覩之不能道也宋朱晦翁張<lb/>
南軒遊南嶽尋訪不獲其後晦翁作韓文考異遂謂退<lb/>
<pb n="KR4e0171_WYG_047-14b"/>
之詩為傳聞之誤葢以耳目所限為斷也王象之輿地<lb/>
紀勝云禹碑在岣嶁峰又傳在衡山縣雲宻峰昔樵人<lb/>
曽見之自後無有見者宋嘉定中蜀士因樵夫引至其<lb/>
所以紙打其碑七十二字刻於夔門觀中後俱亡近張<lb/>
季文僉憲自長沙得之云是宋嘉定中何政子一模刻<lb/>
於嶽麓書院者斯文顯晦信有神物䕶持哉韓公及朱<lb/>
張求一見而不可得余生又後三公乃得見三公所未<lb/>
見一竒矣禹碑凡七十七字輿地紀勝云七十二字誤<lb/>
<pb n="KR4e0171_WYG_047-15a"/>
也其文云承帝曰嗟翼輔佐卿洲渚與登鳥獸之門叅<lb/>
身洪流明發爾興久旅忘家宿嶽麓庭智營形折心罔<lb/>
弗辰徃求平定華嶽泰衡宗疏事衰勞餘伸禋欝塞昬<lb/>
徙南瀆衍亨衣制食備萬國其寧竄舞永奔予又考述<lb/>
異記云空同山有堯碑禹碣皆科斗書淳化閣帖首有<lb/>
禹篆十二字輿地志江西廬山紫霄峰下有石室室中<lb/>
有禹刻篆文有好事者縋入模之凡七十餘字止有鴻<lb/>
荒漾余乃檋六字可辯餘叵識後復追尋之已迷其處<lb/>
<pb n="KR4e0171_WYG_047-15b"/>
矣福建莆田縣陳嵓山有自然仙篆以紙模之形類禹<lb/>
刻何翥詩鳥書蟲文不可識如讀岣嶁神禹碑禹之遺<lb/>
跡靈閟如此號曰神禹抑有由矣予既得禹碑刻作禹<lb/>
碑歌<lb/>
　　扶風縣夫子廟碑<lb/>
扶風縣夫子廟碑首云天地吾知其至廣也云云作者<lb/>
唐大厯二年丁未駕部郎中程浩碑尚在扶風縣今傳<lb/>
為皮日休誤矣皮在僖宗廣明年與大厯相去年代殊<lb/>
<pb n="KR4e0171_WYG_047-16a"/>
逺不知何以錯誤如此此碑書法清勁仍多古字地作<lb/>
墬三作弎道作衟子作□光作灮唐作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>天作<graphic n="KR1337" url="https://raw.githubusercontent.com/kanripo/KR-Gaiji/master/images/KR1337.png" mimeType="image/png"/>善作<lb/>
譱遊作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曹作□<lb/>
　　吕梁碑<lb/>
羅泌云嘗見漢劉耽所書吕梁碑字為小篆而訛泐者<lb/>
過半其可讀者僅六十言碑中序虞舜之世云舜祖幕<lb/>
幕生窮蟬窮蟬生敬康敬康生喬牛喬牛生瞽叟瞽叟<lb/>
産舜質之史記葢同而不言出自黄帝此可以洗二女<lb/>
<pb n="KR4e0171_WYG_047-16b"/>
同姓尊卑為婚之疑矣又他碑所載后稷生台壐台壐<lb/>
生叔均叔均而下數世始至不窟不窟下傳季厯猶十<lb/>
有七世而太史公作周紀拘於國語十有五王之說乃<lb/>
合二人為一人又删縮數人以合十五之數不知國語<lb/>
之說十五王皆指其賢而有聞者非謂后稷至武王千<lb/>
餘年而止十五世也太史公亦迂哉<lb/>
　　石經考<lb/>
漢靈帝光和六年刻石鏤碑載五經文於太學講堂前<lb/>
<pb n="KR4e0171_WYG_047-17a"/>
此初刻也蔡邕以熹平四年與五官中郎將髙堂谿典<lb/>
彈議郎張訓韓說太史令單颺奏求正定六經文字靈<lb/>
帝許之邕乃自書丹於碑使工鐫刻立於大學門外此<lb/>
再刻也魏正始中又立古篆𨽻三體石經古文用鳥跡<lb/>
科斗體篆效史籀李斯胡母敬體𨽻用程邈體晉永嘉<lb/>
中王彌劉曜入洛焚毁過半魏世宗神龜元年從崔光<lb/>
之請補石經唐天寶中刻九經於長安禮記以月令為<lb/>
首從李林甫請也五代孟㫤在蜀刻九經最為精確是<lb/>
<pb n="KR4e0171_WYG_047-17b"/>
時僣據之主惟㫤有文學而蜀不受兵又饒文士故其<lb/>
所製尤善朱子論語註引石經者謂孟蜀石經也宋淳<lb/>
化中刻於汴京今猶有存者<lb/>
　　九鼎入秦<lb/>
昭襄之世既書九鼎入秦矣始皇二十八年曷又書使<lb/>
千人没泗求周鼎不獲乎吁此太史公深意也秦有并<lb/>
吞天下之心非得鼎無以自解於天下九鼎入秦之說<lb/>
虚言以欺天下也秦史矇書以欺後世也太史公從其<lb/>
<pb n="KR4e0171_WYG_047-18a"/>
文而不改人於始皇紀言鼎沒泗水以見其妄鼎果在<lb/>
秦曷為乂入水以求之乎又於新垣平傳言九鼎淪於<lb/>
泗其事益白矣然則鼎曷能沒於泗舒雅云威烈王時<lb/>
九鼎震震之者淪之兆也既震矣曷為不能沒哉宋太<lb/>
丘社亡自亡也社能自亡鼎之自没亦理也且秦之金<lb/>
人十二靈爽艻矣魏人徙之則澘然下泣況神禹之鼎<lb/>
乎龍泉之劒入平津湛盧之劒去楚國彼固非鼎匹也<lb/>
神物義不汚秦明矣宋子虚言事有若實而妄者秦得<lb/>
<pb n="KR4e0171_WYG_047-18b"/>
周鼎也有若誣而實者鼎入泗水也楊子曰予觀關侯<lb/>
上玉璽牋云璽潛漢水伏於淵泉暉景燭曜靈光徹天<lb/>
歎曰璽者楚璞秦刻爾何光怪若是況夫鼎者鬭苞著<lb/>
之乾象羲文垂之易卦剏於禹歴三聖之神聖乎酈道<lb/>
元曰東周顯王四十二年九鼎淪沒淵泗秦始皇時見<lb/>
於斯水始皇大喜使數千人沒水求之系而行未出龍<lb/>
齒斷其系故語曰稱樂太早絶鼎系此則孟浪之談予<lb/>
無取焉<lb/>
<pb n="KR4e0171_WYG_047-19a"/>
　　大招<lb/>
楚辭招魂一篇宋玉所作其辭豐蔚穠秀先驅枚馬而<lb/>
走僵班揚千古之希聲也大招一篇景差所作體製雖<lb/>
同而寒儉促迫力追而不及昭明文選獨取招魂而遺<lb/>
大招有見哉朱子謂大招平淡醇古不為詞人浮艷之<lb/>
態而近於儒者窮理之學葢取其尚三王尚賢士之語<lb/>
也然論詞賦不當如此以六經言之詩則正而葩春秋<lb/>
則謹嚴今責十五國之詩人曰焉用葩也何不為春秋<lb/>
<pb n="KR4e0171_WYG_047-19b"/>
之謹嚴則詩經可燒矣止取窮理不取艷詞則今日五<lb/>
尺之童能冩仁義禮智之字便可以勝相如之賦能抄<lb/>
道徳性命之說便可以勝李白之詩乎<lb/>
　　廣文選<lb/>
予閱廣文選中山王文木賦乃以文為中山王名而題<lb/>
作木賦宋王微詠賦乃誤王為玉而題云微詠賦下書<lb/>
宋玉之名不知王微乃南宋人史具有姓名阮步兵碑<lb/>
乃東平太守嵇叔良撰而妄作叔夜不知叔夜之死先<lb/>
<pb n="KR4e0171_WYG_047-20a"/>
於阮也其疎謬如此<lb/>
　　張良鴻溝之諫<lb/>
項羽兵少食盡乃約中分天下漢王欲西歸張良諫曰<lb/>
今釋弗擊是養虎自遺患也程子曰張良才識髙逺有<lb/>
儒者氣象而亦以此說漢王不義甚矣升庵楊子曰程<lb/>
子之言迂矣張良此言正所以為義也且張良之佐漢<lb/>
本為報韓仇韓仇者誰先則無道之秦後則不仁之羽<lb/>
也且秦之無道甚於商紂羽之不仁埒於嬴秦髙祖之<lb/>
<pb n="KR4e0171_WYG_047-20b"/>
誅秦滅項何異於書所謂兼弱攻昧取亂侮亡易所謂<lb/>
湯武革命順天應人乘此機不取則大事去矣天下何<lb/>
時而息肩乎程子之所謂義必欲漢王守小信而西歸<lb/>
項羽復熾則天下生靈死於干戈者又不止長平四十<lb/>
萬而已儒者立論何其迂哉<lb/>
　　李密陳情表<lb/>
李宻陳情表有少仕偽朝之句責備者謂其篤於孝而<lb/>
妨於忠嘗見佛書引此文偽朝作荒朝葢宻之初文也<lb/>
<pb n="KR4e0171_WYG_047-21a"/>
偽朝字葢晉改之以入史耳劉靜修詩若將文字論心<lb/>
術恐有無邊受屈人葢指此類乎近日趙𢎞道作令伯<lb/>
祠記辯偽朝字惜未見此<lb/>
　　出師表缺句<lb/>
孔明出師表今世所傳皆本三國志按文選所載先帝<lb/>
之靈下若無興徳之言六字他本皆無於義有缺當以<lb/>
文選為正<lb/>
　　周后稷世<lb/>
<pb n="KR4e0171_WYG_047-21b"/>
史記世本國語載后稷至文王凡十五世愚按后稷始<lb/>
封至文王即位凡一千九十餘年而止十五世可疑也<lb/>
或曰上古人多夀考然而父子相繼三十年為一世常<lb/>
理也以十五世而衍為一千九十餘年即使人皆百歳<lb/>
亦必六十而娶八十始生子而後可叶其數豈有此理<lb/>
邪稷與契同封契至成湯四百二十餘年凡九十四世<lb/>
而稷至文王年倍而世半之何稷之子皆長年而契之<lb/>
子孫皆短世乎此又可證也夫以周家帝王之世國史<lb/>
<pb n="KR4e0171_WYG_047-22a"/>
載之猶難明若此近世家譜可盡信乎<lb/>
　　微子面縛<lb/>
史記宋世家武王克商微子肉袒面縛左牽羊右把茅<lb/>
亡弟恒讀史至此謂予曰微子有四手兄知之乎予曰<lb/>
書傳未聞乃笑曰使無四手何以既面縛而又有左手<lb/>
牽羊右手把茅乎然究言之皆必無之事肉袒面縛出<lb/>
於左氏乃楚人以誑莊王受鄭伯之降借名於武王而<lb/>
誣微子也史云微子抱祭器而入周既入周矣又豈待<lb/>
<pb n="KR4e0171_WYG_047-22b"/>
周師至而後面縛乎又究而言之抱器入周亦必無之<lb/>
事劉敞曰古者同姓雖危不去國微子紂庶兄也何入<lb/>
周之有論語云去之者去紂都也雖去不踰國斯仁矣<lb/>
　　青雲<lb/>
史記云伯夷叔齊雖賢得夫子而名益彰顔淵雖篤學<lb/>
附驥尾而行益顯閭巷之人欲砥行立名者非附青雲<lb/>
之士惡能施於後世哉青雲之士謂聖賢立言傳世者<lb/>
孔子是也附青雲則伯夷顔淵是也後世謂登仕路為<lb/>
<pb n="KR4e0171_WYG_047-23a"/>
青雲謬矣試引數條以證之京房易占青雲所覆其下<lb/>
有賢人隱續逸民傳嵇康早有青雲之志南史陶𢎞景<lb/>
年四五歳見葛洪方書便有養生之志曰仰青雲覩白<lb/>
日不為逺矣梁孔稚圭隱居多構山泉衡陽王鈞徃遊<lb/>
之珪曰殿下處朱門遊紫闥詎得與山人交耶鈞曰身<lb/>
處朱門而情遊滄海形入紫闥而意在青雲乂袁彖贈<lb/>
隱士庾易詩曰白日清明青雲遼亮昔聞巢許今覩臺<lb/>
尚阮籍詩抗身青雲中網羅孰能施李太白詩獵客張<lb/>
<pb n="KR4e0171_WYG_047-23b"/>
兎罝不能挂龍虎所以青雲人髙歌在巖户合而觀之<lb/>
青雲豈仕進之謂乎王勃文窮且益堅不墜青雲之志<lb/>
即論語視富貴如浮雲之㫖若窮而常有覬覦富貴之<lb/>
心則鄙夫而已矣自宋人用青雲字於登科詩中遂誤<lb/>
至今不改<lb/>
　　蜀取劉璋<lb/>
漢昭烈於十六年冬從劉璋之迎而擊張魯是時孔明<lb/>
留守荆州至明年乃自葭萌據涪出法正之計昭烈亦<lb/>
<pb n="KR4e0171_WYG_047-24a"/>
强忍從之若使孔明在舉措當不如此今以取劉璋為<lb/>
孔明病葢亦未之考也<lb/>
　　巧說少信<lb/>
史記貨殖傳南楚好辭巧說少信諸家不解此句余謂<lb/>
有為神農之言者許行自楚之滕莊周與惠子俱濠人<lb/>
宋玉作大小言賦又作神女髙唐賦韓詩外傳載孔子<lb/>
與子貢交辭於漂女皆南楚巧說少信之明證也<lb/>
　　漢世武技<lb/>
<pb n="KR4e0171_WYG_047-24b"/>
漢書王尊傳迹射士千人注迹射言能尋跡而射取之<lb/>
也又有射聲校尉言聞聲而能射之合二條觀之見漢<lb/>
世武事選練之精如此<lb/>
　　如日夜出<lb/>
漢書武帝紀建元二年有如日夜出諸家無註予解之<lb/>
曰曷言乎如日光如日也曷不言日夜出日不夜出夜<lb/>
出非日也有不宜有也曷為書紀異也晉書書有日夜<lb/>
出髙三丈遂日之矣班氏書法春秋復起亦不能易矣<lb/>
<pb n="KR4e0171_WYG_047-25a"/>
班之叙傳自目為春秋考紀有意於續獲麟乎讀者愛<lb/>
傳志之宏博而忘考紀之簡嚴何哉<lb/>
　　錢鏐<lb/>
司馬温公通鑑載吳越王錢𢎞佐年十四即位温恭好<lb/>
書禮士問倉吏今蓄積幾何曰十年王曰軍食足矣可<lb/>
以寛吾民乃命復其境内稅三年歐陽永叔五代史乃<lb/>
云錢氏自武穆王鏐常重斂以事奢侈下至魚雞卵鷇<lb/>
必家至日取每笞一人以責其負則諸案吏各持簿於<lb/>
<pb n="KR4e0171_WYG_047-25b"/>
庭凡一簿所負唱其多少量為笞數笞已則以次唱而<lb/>
笞之少者猶積數十多者百餘人不堪其苦歐陽史司<lb/>
馬鑑所載不同可疑也胡致堂曰司馬氏記𢎞佐復稅<lb/>
之事五代史不載歐陽修記錢氏重斂之虐通鑑不取<lb/>
其虚實有證矣予按宋代别記載歐陽永叔為推官時<lb/>
昵一妓為錢惟演所持永叔恨之後作五代史乃誣其<lb/>
祖以重斂民怨之事若然則挾私怨於褒貶之間何異<lb/>
於魏收輩耶<lb/>
<pb n="KR4e0171_WYG_047-26a"/>
　　老泉公論<lb/>
蘇老泉云唐三百年文章非兩漢無敵而史之才宜有<lb/>
如丘明遷固而卒無一人可與范曄陳夀比肩公矣乎<lb/>
其論乎葢雖韓愈順宗實錄亦在所不取也而宋儒乃<lb/>
以五代史並遷此不足以欺兒童而可誣後世乎<lb/>
　　君主妻河<lb/>
史記年表秦始以君主妻河君主秦君之女其曰君主<lb/>
猶後世公主也妻河沈之河水如河伯娶婦故事葢戎<lb/>
<pb n="KR4e0171_WYG_047-26b"/>
俗也吕東萊作大事記不達君主之義改主為生又改<lb/>
生作甥失之逺矣是以君子無貴鑿也<lb/>
　　秀羸多能<lb/>
北史稱崔浩尫纎懦弱胷中所懷乃過甲兵不如說苑<lb/>
稱孫叔敖秀羸多能四字文而不贅先秦文人造語如<lb/>
商彞周鼎因物賦形文質得中後世不朴則雕矣<lb/>
　　角端步揺<lb/>
晉書載記贊角端掩月步揺翻霜按角端謂弓也李陵<lb/>
<pb n="KR4e0171_WYG_047-27a"/>
遺蘇武角端弓知胡人以角端弓為貴耳步揺者慕容<lb/>
也初莫䕶跋入居遼西燕代名冠步揺諸部因目之為<lb/>
步揺後訛為慕容因以為氏焉<lb/>
　　景雲年<lb/>
孫之翰唐論中宗景龍四年睿宗即位未踰年而改元<lb/>
景雲之翰書去其元字而書景雲年慎謂前若書景龍<lb/>
四年正月至五月自五月後上書景雲六月至十二月<lb/>
庶得其實而貶亦在其中矣之翰之論曰古之人君即<lb/>
<pb n="KR4e0171_WYG_047-27b"/>
位必踰年而改元者先君之年不可不終也後君繼位<lb/>
不可無始也一年不可二君也不終則忘孝矣不始則<lb/>
無本矣一年二君則民聴惑矣故書景雲年戒無禮而<lb/>
正不典也噫凛凛乎春秋之筆也之翰名甫吾蜀人所<lb/>
著唐論筆力在范祖禹之上與青神王當所編春秋名<lb/>
臣傳皆有史遷之風今罕傳於世惜哉<lb/>
　　姚璹諂武后<lb/>
武后時明堂災姚璹云成周宣榭火卜世愈隆漢武建<lb/>
<pb n="KR4e0171_WYG_047-28a"/>
章炎盛徳彌永其諂而曲如此史乃以之與狄仁傑王<lb/>
方慶同傳異哉張唐英云求璹其侣乃與洛水進赤石<lb/>
者可為同等可汚狄王二公之傳哉按唐語林武后時<lb/>
爭獻祥瑞洛濱居民有得石而剖之中赤者獻於后曰<lb/>
是石有赤心后欲賞之李日知曰此石固有赤心其餘<lb/>
豈皆謀反耶唐英所引葢此事語林罕傳人亦鮮知此<lb/>
語所出誠可為史中笑柄耳宋汪彦章為張邦昌雪罪<lb/>
表云孔子從佛肸之召本為尊周紀信乘漢王之車葢<lb/>
<pb n="KR4e0171_WYG_047-28b"/>
將誑楚其顛倒是非助佑姦逆與姚璹對武后正相類<lb/>
其能免斧鉞之誅於君子之論哉<lb/>
　　李泌家傳<lb/>
柳玭稱李泌佐肅宗兩京之復謀居多其功大於魯連<lb/>
范蠡而取范陽之謀其首也史多逸其事惟鄴侯家傳<lb/>
為詳司馬公通鑑多載之至朱子綱目乃以家傳出其<lb/>
子孫門生疑非實錄善乎眉山史照之言曰家傳誠不<lb/>
可盡信亦豈得盡不信哉<lb/>
<pb n="KR4e0171_WYG_047-29a"/>
　　韋月將崔善正<lb/>
洛陽布衣韋月將上言武三思濁亂椒房浙西布衣崔<lb/>
善正上言李錡謀為不軌身死而無益於事史且微其<lb/>
名噫亦可憐矣易曰壯於趾征凶其二子之謂乎<lb/>
　　袁生<lb/>
陸機漢髙祖功臣頌曰袁生秀朗沈心善照漢斾南振<lb/>
楚威自撓大畧淵囘元功響效邈哉斯人何識之妙按<lb/>
漢書轅生說漢王曰願君出武關項王必引兵南走王<lb/>
<pb n="KR4e0171_WYG_047-29b"/>
深壁令滎陽成臯且得休乃復走滎陽如此則楚所備<lb/>
者多力分漢得休復與之戰破楚必矣其後髙祖未酧<lb/>
其賞故史不列於功臣之數陸機作頌乃儕之二十一<lb/>
人之列可謂發潛闡幽矣王應鱗曰轅生說行而身隠<lb/>
鴻飛魚潛脫屣圭組逺希魯連近慕董公亦古之逸民<lb/>
不可與辯士說客並論也慎按姓氏書轅生乃轅塗之<lb/>
後漢有轅固生之後也其後去車為袁後漢袁良碑叙<lb/>
其世系曰當秦之亂隠居河洛髙祖破項實從其䇿天<lb/>
<pb n="KR4e0171_WYG_047-30a"/>
下既定還宅扶樂文失其名碑亦闕焉非陸士衡王伯<lb/>
厚發其潛徳人亦罕知之予故彚之以補班史之遺焉<lb/>
　　牛繼馬<lb/>
晉書云初𤣥石圗有牛繼馬後故宣帝深忌牛氏遂為<lb/>
二榼共一口以貯酒帝先飲其佳者而以毒酒鴆其將<lb/>
牛金而恭王妃夏侯氏竟通小吏牛氏而生元帝今通<lb/>
鑑省其文竟云通小吏牛金而生元帝牛金可謂枉著<lb/>
一死又負穢名殊可笑也又按唐元行沖元魏之後著<lb/>
<pb n="KR4e0171_WYG_047-30b"/>
魏典三十巻引魏明帝時西柳谷瑞石有牛繼馬之像<lb/>
舊時謂元帝本出牛氏誣辭也魏道武帝名犍繼晉受<lb/>
命此其應也<lb/>
　　晉惠帝<lb/>
晉書載惠帝聞蛙鳴問為官蛙私蛙見餓者云何不食<lb/>
肉麋由此言之愚昧甚矣及蕩陰之敗兵人引嵇紹斬<lb/>
之帝曰忠臣也勿殺紹血濺帝衣左右欲浣衣帝曰嵇<lb/>
侍中血勿浣也由此言之英明甚矣一惠帝也相去數<lb/>
<pb n="KR4e0171_WYG_047-31a"/>
年何其乍愚乍明如此史之言或虚或實必居一於此<lb/>
矣<lb/>
　　桓温誣海西公<lb/>
晉廢帝為桓温所廢降為海西公崇德太后詔數其昏<lb/>
濁潰亂動違禮度有此三孽不知誰子人倫道喪醜聲<lb/>
遐布温之矯詔葢皆誣辭又造謡言謂海西公不男使<lb/>
内人與向龍交而生子所謂本言是馬駒今詫成龍子<lb/>
也又欲殺海西三子乃造謠云青青御路楊白馬紫㳺<lb/>
<pb n="KR4e0171_WYG_047-31b"/>
韁汝非皇太子安得甘露漿謡言傳布人遂以為實矣<lb/>
温既殺君不厚誣其惡何以為辭按臧榮晉書云廢帝<lb/>
深慮横禍乃杜塞聰明既廢之後終日酣暢耽於内有<lb/>
子不育以保天年時人憐之為作歌焉以此證之桓温<lb/>
矯詔之辭姦黨偽造之謡其可信乎海西公可謂受誣<lb/>
千載矣温公通鑑書此亦不分别史氏之言其可盡信<lb/>
乎<lb/>
　　包諝<lb/>
<pb n="KR4e0171_WYG_047-32a"/>
包諝誣顔杲卿上祿山降表凌凖誣郭子儀奪王甫之<lb/>
功李肇之誣李泌定麻姑送酒柳珵誣陸宣公計諂竇<lb/>
參小人誣君子何所不至而後世不成人之美者徃徃<lb/>
信之朱子綱目亦不取麻姑送酒事李泌匡復之功亦<lb/>
大矣此小過似可恕也況司馬温公通鑑元以此事入<lb/>
考異傳疑而綱目乃升為正文君子與人為善之意何<lb/>
在乎或者門人妄筆非朱本意<lb/>
　　大范小范<lb/>
<pb n="KR4e0171_WYG_047-32b"/>
范仲淹鎮延安夏人相戒曰小范老子胸中有數萬甲<lb/>
兵不比大范老子也注大范名雍仲淹之父傳之至今<lb/>
無人知其誤者按范仲淹作范雍墓志云公諱雍字伯<lb/>
淳蜀人也為龍圗待制振武軍節度使鎮延安卒諡忠<lb/>
獻又觀富鄭公作范文正公墓志云仲淹父名墉為錢<lb/>
俶掌書記仲淹二歳而孤隨姚陳氏再適朱氏則雍豈<lb/>
仲淹之父乎相傳不考之誤至此世系且不明則史之<lb/>
善惡是非顚倒多矣<lb/>
<pb n="KR4e0171_WYG_047-33a"/>
　　王庭珪<lb/>
陳桱續宋元綱目書王庭珪送胡銓詩逢秦檜之怒分<lb/>
注云貶辰州以死按鶴林玉露云王庭珪自檜死後還<lb/>
家年八十九歳孝宗召見年老足弱令一孫扶上殿孝<lb/>
宗慰諭再三特官其孫以此考之庭珪未嘗死於辰州<lb/>
也後世多以正史證小說之誤小說信多詆訛然拜官<lb/>
召見昭昭在當時耳目必不敢謬書如此是小説亦可<lb/>
證正史之誤也縁定宇一時信筆辰州下多増以死二<lb/>
<pb n="KR4e0171_WYG_047-33b"/>
字爾<lb/>
　　虞雍國忠肅公守唐鄧欲取長安事<lb/>
虞雍公允文既成采石之功朝廷付以襄漢上流重任<lb/>
公知唐鄧勝勢可以牽制敵兵則隴右之師可以平取<lb/>
長安章奏凡十餘上且曰朝廷必欲割唐鄧以和臣即<lb/>
挂冠而去是歳六月孝宗受禪盡棄陜西新復州郡省<lb/>
符以公知夔州又割海泗唐鄧以和眉山任燮曰諸葛<lb/>
孔明草廬中與昭烈論取天下先取荆益待天下有變<lb/>
<pb n="KR4e0171_WYG_047-34a"/>
則一軍出隴右一軍出荆襄亦欲掎角取雍爾其後<lb/>
關侯已失襄陽則孔明右臂已斷天下形勢非復草廬<lb/>
中所料矣是故魏延嘗欲以竒兵取長安孔明不從葢<lb/>
無掎角故也天若祚漢關侯尚在襄陽孔明以大軍出<lb/>
隴右而許洛之間又有徙都之警則孔明可以端坐而<lb/>
得長安何至乘危徼幸用魏延之䇿哉自頃中原有事<lb/>
采石成功天下勝勢孔明欲而不之得者一旦在我而<lb/>
以再從敵人市和之詐失此機㑹可扼腕切齒矣慎按<lb/>
<pb n="KR4e0171_WYG_047-34b"/>
虞允文采石之戰陜西州郡盡復歸宋允文城唐鄧而<lb/>
敵將蕭定逺以四千騎夜走汴矣唐鄧間士民爭持牛<lb/>
酒拜馬前邯鄲之民健武者聚義兵千餘人遮殺其歸<lb/>
卒以待宋師而宋師不至武遂遇害當時人心時勢如<lb/>
此若從允文之䇿恢復在指日矣何以言之岳武穆之<lb/>
世金國方興而烏珠斡哩雅布皆善用兵取之亦不易海<lb/>
陵之主無道遇弑國又無將取之比武穆之勢極易而<lb/>
宋之君皆孱主臣皆姦邪失此機㑹樓船載國胥沈於<lb/>
<pb n="KR4e0171_WYG_047-35a"/>
海非不幸也自取也○允文城唐鄧欲取長安事不見<lb/>
於史而見於任燮之文健武遺民之忠勇亦不見於史<lb/>
而見於范成大之北轅録予特表之<lb/>
　　海鰌船<lb/>
采石戰艦曰䝉衝廣而確曰海鰌輕而駛紹興辛巳金<lb/>
主至江北掠民船指麾欲濟虞允文伏舟於七寶山後<lb/>
令曰旗舉則出伺其半渡卓旗於山人在舟中踏車以<lb/>
行船但見船行而不見人敵以為紙船也舟中忽發一<lb/>
<pb n="KR4e0171_WYG_047-35b"/>
霹靂礮葢以紙為之而實以石灰硫黄礮自空而下墜<lb/>
水中硫黄得水而火自水跳出其聲如雷紙裂而石灰<lb/>
散為煙霧眯其人馬之目咫尺不相見遂壓敵舟人馬<lb/>
皆溺大敗之<hi>楊誠齋海鰌船賦序</hi>
　　子細<lb/>
北史源思禮傳為政當舉大綱何必太子細也杜詩野<lb/>
橋分子細<hi>俗語本此</hi>
　　畢炕死節比顔平原<lb/>
<pb n="KR4e0171_WYG_047-36a"/>
畢炕天寶末為廣平太守拒安禄山城陷覆其家唐書<lb/>
附於其父搆傳葢取韓文公所撰畢坰銘而炕之名不<lb/>
書於忠義傳故昌黎云廣平之節如此而子不荷其澤<lb/>
嗚呼河北二十四郡豈獨一顔平原乎温公通鑑亦失<lb/>
書<lb/>
　　柳沆獻替比陸贄<lb/>
廣徳元年十一月翰林學士柳沆上疏請斬程元振於<lb/>
是削元振官放歸田里見於東坡文而唐書不為沆立<lb/>
<pb n="KR4e0171_WYG_047-36b"/>
傳詞臣獻替不獨陸贄李絳也<lb/>
　　房琯<lb/>
司空圗詠房琯詩云物望傾心久匈渠破膽頻謂祿山<lb/>
初見分鎮詔書拊膺嘆曰吾不得天下矣琯奏遣諸王<lb/>
為都統節度此誠可以為社稷功矣唐書不載故特為<lb/>
表出之當時杜甫救房琯亦不及此事其後輓房公詩<lb/>
有一徳興王後之句葢指此也<lb/>
　　磨衲集<lb/>
<pb n="KR4e0171_WYG_047-37a"/>
磨衲集王庭秀作於紹興壬子考其論議以鄭俠為妄<lb/>
言陳東為鼓變是熙豐之法度非元祐之紛更謂黨人<lb/>
子孫為謬賞以蘇黄文章為末藝擬程子之學於墨以<lb/>
易傳為謝楊刪潤成書詆趙張二相尤力葢自紹聖以<lb/>
來憸奸茂惡蚓結蛇蟠家以荆舒為師人以章蔡為賢<lb/>
邪說詖行沈酣入骨髓更中天之禍蕭艾不薅枝蔓益<lb/>
甚人心不正其害烈於洪水猛獸信矣王庭秀者亦何<lb/>
幸逃少正夘之誅耶<lb/>
<pb n="KR4e0171_WYG_047-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升庵集巻四十七<lb/>
</p>
<p>
</p>
  </div>
</body>
</text>
</TEI>
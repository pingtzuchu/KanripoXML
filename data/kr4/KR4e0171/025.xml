<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻二十五</head>
    <p>
<pb n="KR4e0171_WYG_025-1a"/>
欽定四庫全書<lb/>
　升菴集巻二十五　　　　　明　楊慎　撰<lb/>
　　七言古詩<lb/>
　　　南枝曲<lb/>
　　㑹川五里坡玀玀哨邊有古梅一株婆娑䕃映形<lb/>
　　如曲盖封蘚斑駮文如篆籀盖數百年物也予平<lb/>
　　生所見梅樹此為冠絶惜乎生於窮山絶域而不<lb/>
　　得髙人韵士之賞也玩歎之餘作此曲焉<lb/>
<pb n="KR4e0171_WYG_025-1b"/>
我渡烟江來瘴國毒草嵐樷愁箐黒忽見新梅粲路傍<lb/>
幽秀古艶空林色絶世獨立誰相憐解鞍藉草坐梅邊<lb/>
芬蒀香韵風能逓綽約仙姿月與傳根地錦苔迷蟻縫<lb/>
樹杪黄昏揺鳥夢飄英㸃綴似留人顧影徘徊若相送<lb/>
焦桐椽竹亦何心中郎一見兩知音誰謂南枝無北道<lb/>
願譜金徽播玉琴<lb/>
　　　水峽驛觀瀑布泉行<lb/>
水峽羣山日月昏飛泉百道接江門猶龍近迓晴虹掛<lb/>
<pb n="KR4e0171_WYG_025-2a"/>
似馬遥看疋練奔懸紳瀑布屏風疊砯崖轉石青天折<lb/>
三千尺下直難量十二崿流承不絶<hi>見水經註</hi>煙騫霧捲滴<lb/>
珠槽靄净嵐沉冷玉膏莊周虚說黿梁險枚叟空誇鷺<lb/>
磧濤一從流戍辭巴蜀幾廻于役行荒服百丈頻經水<lb/>
峽牽孤燈慣向江門宿纎蘿不動月明天彷彿桃源擬<lb/>
問仙滄溟有氣張圓㡠銀漢無聲㵼直弦山水清輝如<lb/>
可樂已覺蟠胸飽丘壑乘興聊賡太白篇知音莫笑徐<lb/>
凝惡<lb/>
<pb n="KR4e0171_WYG_025-2b"/>
　　　九厓草堂歌為督學余公賦<lb/>
君不見九江之地匡廬山山人匡俗廬其間往時曽讀<lb/>
支曇賦夢想神逰不可攀又不見東林梵宇金銀寺蓮<lb/>
社松門清且麗陶劉宗雷有遺跡錦苔不識逺公記奇<lb/>
甸靈區迥異常傍行敷落那能當生賢下瑞在英俊物<lb/>
華天寳呈文章潯陽曽寓李太白芙蓉峯前寄行宅舂<lb/>
金戛玉詩百篇九江秀色可攬結九厓先生儒之英含<lb/>
章秀發元氣精錦心萬巻汲脩綆霜蹄千里邁遥程朅<lb/>
<pb n="KR4e0171_WYG_025-3a"/>
來邂逅滇之麓訪我廻谿與深谷往年曽枉瓊瑶書什<lb/>
襲珍藏昕夕讀暇日示我草堂圖平林窈窕還崎嶇知<lb/>
公袖中有東海藻鏡流洪九𣲖紓巖廊登拜在朝夕肯<lb/>
放鴻罾許龍蟄銷䰟悁脰金馬門日望東南逺山碧<lb/>
　　　贈張生一鵬歸涪江并柬太宰松泉夏公<lb/>
嘉君新自涪州至袖有松泉經歳字江潭憔悴采離騷<lb/>
丘壑風流閒啟事西忩剪燭話巴山空谷跫音一解顔<lb/>
何日陶潛三徑就追隨范蠡五湖間<lb/>
<pb n="KR4e0171_WYG_025-3b"/>
　　　宿金沙江<lb/>
往年曾向嘉陵宿驛樓東畔䦨干曲江聲徹夜攪離愁<lb/>
月色中天照幽獨豈意飄零瘴海頭嘉陵回首轉悠悠<lb/>
江聲月色那堪說腸斷金沙萬里樓<lb/>
　　　寳慶相<lb/>
　　詠史彌逺也楊鐡崖有此篇余讀之恨其深文隠<lb/>
　　語不足以誅姦䛕且捨彌逺而傍罪余天錫梁成<lb/>
　　大與趙葵諺所謂無奈冬𤓰何捉著瓠子磨也重<lb/>
<pb n="KR4e0171_WYG_025-4a"/>
　　賦此首<lb/>
寳慶相臣大商賈不販海貨販宋主晝化飛燕啄皇孫<lb/>
夜駕老蟾嬪月母<hi>彌逺表裡楊后遂有三思之寵有作樂府詠雲以譏之云往來與月為儔</hi>
<hi>舒巻和天也蔽</hi>四十一年富且融格天偃月將無同老死牖下<lb/>
猶未艾生䰟歸來稱鬼雄君不見井研諫臣鄧若水一<lb/>
疏彈姦澹菴比拾星漏曦非良史續宋綱目者誰子<lb/>
　　　毛女引<lb/>
雌鼇架濤擎海贔秦橋逺見扶桑翠徐福樓船去不還<lb/>
<pb n="KR4e0171_WYG_025-4b"/>
江壁俄傳蒼水使椒煙蘭霧巻衣人化作烏騅一炬塵<lb/>
老龍鱗下毛衣女獨坐蓮峯閲幾秦<lb/>
　　　髙嶢曉發過滇<lb/>
碧雞闗頭月上霞髙嶢海色分人家茭塘眠栁猶藏鴉<lb/>
雙雙柔櫓聲啞啞船尾風輕浪不花轉盼已届滇之涯<lb/>
　　　古歌寄盧思邵<hi>二首</hi>
我所思兮在石湖欲往從之無輕艫晨朝逺望盡平蕪<lb/>
美人贈我白象籖何以報之蒼玉銛路逺莫致倚煩厭<lb/>
<pb n="KR4e0171_WYG_025-5a"/>
何為懐憂心出澘<lb/>
我所思兮在筆溪欲往從之無輕輗夙昔夢見烟水迷<lb/>
美人贈我文錦帶何以報之砑光貝路逺莫致倚蕉萃<lb/>
何為懐憂心惋憒<lb/>
　　　送周世寧進士歸楚<lb/>
周郎同榜復同庚瓊樹風流四座傾薇省爭傳八义賦<lb/>
杏園都重數車聲鳴珮曉隨鵷鷺簉望雲春隔鳯皇城<lb/>
素衣應染緇塵久燕鴈荆鴻幾回首秋後蕭林轉北風<lb/>
<pb n="KR4e0171_WYG_025-5b"/>
煙中五兩隨南斗東南今已靜風塵舵皷漁燈夜問津<lb/>
楓林日出明丹葉𤓰歩潮來沒白蘋銅堤折栁驚霜早<lb/>
赤壁吹簫見月新艤舟停榜鄖西沚展愛髙堂承燕喜<lb/>
梅花索笑侍斑衣椒酒揚芳稱玉匜少年何事獨遲回<lb/>
枕藉離騷紉蘭芷相思早訂相見期勿使佳人姢姢隔<lb/>
湘水<lb/>
　　　冬晴三章寄彭幸菴<lb/>
冬晴連月嵗欲䦨北陸脩景廻南巒行人喜舞農人歡<lb/>
<pb n="KR4e0171_WYG_025-6a"/>
負耒杖䇿各自返過涉不愁溪水寒<lb/>
岷山白日多光輝清江㣲霧雪霰稀魚龍不蟄鴻鴈飛<lb/>
塞上將軍未解甲城南思婦夜縫衣<lb/>
岸梅春動江不波玉顔粲粲回銕柯璚洲霜晚繁香多<lb/>
吁嗟二物堪贈逺如此迢逓關山何<lb/>
　　　香霧髓歌<lb/>
　　余得巨柑於江陽形如北方瓶梨不忍食之携至<lb/>
　　榮昌清夜與冷漢池夜話漢池不飲乃出是柑剖<lb/>
<pb n="KR4e0171_WYG_025-6b"/>
　　之味亦異恒品漢池曰昔廖明略晚登坡門飲以<lb/>
　　蜜雲龍飲茗遂為嘉話珂也晚登公門此亦公之<lb/>
　　蜜雲龍也請以坡詩香霧噀人及陸天隨星髓未<lb/>
　　彫之句合而名之曰香霧髓仍出鵞硯棗心筆屬<lb/>
　　予作此歌云<lb/>
君不見東坡先生蜜雲龍緘藏逺自朝雲峯宛丘淮海<lb/>
四學士分江貯月初啟封乂不見升菴老人香霧髓獅<lb/>
頭瑞柑萍實比香霧噀人星髓開錫以嘉名漢池始龍<lb/>
<pb n="KR4e0171_WYG_025-7a"/>
團獅柑各有神江陽玉局共稱珍若把西湖比西子從<lb/>
來佳茗似佳人君才十倍廖明畧姑射風姿昆玉脚蘭<lb/>
舟菱唱朝陽詩閒情止酒淵明作黒頭醳䣮早歸来枕<lb/>
谷棲丘步紫苔王陽廻車九折坂楚筵辭醴三休臺𤣥<lb/>
言亹亹懐坡老清夜沉沉同絶倒燭淚融成兩鳯凰仙<lb/>
蹤迥寄三青鳥酒酣邀我賦短歌楚頌亭前芳思多像<lb/>
置伯夷真不翅才盡江淹其奈何<lb/>
　　　觀汝南王玉磬碑引<lb/>
<pb n="KR4e0171_WYG_025-7b"/>
汝南帝子真天人氷壺玉樹凌風塵心源早契空門地<lb/>
意象逺寄荒岑濵步折峯頭翠肌草直登萬頃層霞杪<lb/>
金鞭九馬蒼煙叢霓旌千騎紅雲島伐石何人得磬襄<lb/>
豐碑擊作聲琳瑯鳯凰毛羽落丹穴蛟龍文采蟠銀潢<lb/>
山圖郡乘收難采波瀾東逝星辰改眼見雙林成古丘<lb/>
誰問君王仙跡㽞可憐南浦西山外猶有鳴鸞歌舞樓<lb/>
　　　芳蘭引<hi>霸薰香草名見范子訃然胡䋲亦香草見楚辭</hi>
廣莫風中小嵗春百昌未吐蘭芽新柔芸都荔元同節<lb/>
<pb n="KR4e0171_WYG_025-8a"/>
園栁宫梅且後塵南國美人東家子若英華彩苕榮比<lb/>
蕙樓菌閣起江邊緑葉紫莖羅户裡崇佩朝充翡翠囊<lb/>
温湯夜浴鴛鴦水博山爐中百和香虎蒲龍棗及都梁<lb/>
流雪廻風縈洛藹横煙斜霧裊秦芳曽聞有酒布蘭生<lb/>
復有雅曲猗蘭名願分明燭徐吾影来媚國香燕姞情<lb/>
　<lb/>
　<lb/>
　<lb/>
<pb n="KR4e0171_WYG_025-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻三十四</head>
    <p>
<pb n="KR4e0171_WYG_034-1a"/>
欽定四庫全書<lb/>
　升菴集巻三十四　　　　　明　楊慎　撰<lb/>
　　七言絶句<lb/>
　　　王子淵祠<lb/>
瑋曄靈芝發秀翹子淵摛藻掞天朝漢皇不賞賢臣頌<lb/>
只教宫人詠洞簫<lb/>
　　　徐及泉相送至斜堰河<hi>二首</hi>
滇隅流落鬢成絲為憶家林惱夢思沃野喜看平似掌<lb/>
<pb n="KR4e0171_WYG_034-1b"/>
春郊載酒正花時<lb/>
　　　又<lb/>
長溝流水引都江斷岸危橋窄石矼並馬不知村路逺<lb/>
更穿斜堰渡驚瀧<lb/>
　　　菜子花<lb/>
菜子花如黄金色想見蘭膏春盎碧貧女梳頭水當油<lb/>
那知襟解聞薌澤<lb/>
　　　秋夕稍凉坐蕋珠樓即景<lb/>
<pb n="KR4e0171_WYG_034-2a"/>
凉牖方開一幅天疎星㸃綴冷金箋嗈鳴鴈過横斜字<lb/>
寫出秋聲賦一篇<lb/>
　　　水仙花四絶<lb/>
淩波㣲歩洛川傍合與江梅競晩芳不見當年林處士<lb/>
西湖配食水仙王<lb/>
　　　又<lb/>
金盞銀臺映緑樽清香况復賽蘭蓀秖應岩桂為朋輩<lb/>
未許山礬作弟昆<lb/>
<pb n="KR4e0171_WYG_034-2b"/>
　　　又<lb/>
瑶池阿母惜幽芳青鳥東來未許將小玉雙成都睡去<lb/>
一枝傳自叚安香<lb/>
　　　又<lb/>
乘鯉琴髙採掇新蔚藍天上少紅塵黄姑渚畔湔裙水<lb/>
不是人間妬婦津<lb/>
　　　百日紅<lb/>
李徑桃蹊與杏樷春來二十四畨風朝開暮落渾堪惜<lb/>
<pb n="KR4e0171_WYG_034-3a"/>
何似雕䦨百日紅<lb/>
　　　喜浮橋成<lb/>
臘尾江頭綻早梅浮梁銀漢亘昭囬不須桂楫迎桃葉<lb/>
步步金蓮夜夜來<lb/>
　　　月夕見美人過浮橋<lb/>
鴈齒螭頭影動搖金波玉鏡夜迢迢忽逢羅韈輕盈步<lb/>
疑是鮫人出賣綃<lb/>
　　　丁巳五月五大熱追凉江山平逺樓<hi>二首</hi>
<pb n="KR4e0171_WYG_034-3b"/>
平逺江山四望開䬃然風至似蘭臺披襟便覺凉如洗<lb/>
一任城頭暝色催<lb/>
　　　又<lb/>
䬃然風至似蘭臺此地那容熱客來姑射風姿氷雪妬<lb/>
班姬團扇漫多才<lb/>
　　　丁巳元宵韓炅菴送燈<lb/>
多病新春減醉狂元宵作劇懶逢塲華燈珎重勞相贈<lb/>
繡佛前頭禮定光<lb/>
<pb n="KR4e0171_WYG_034-4a"/>
　　　滇海曲<hi>十二首</hi>
梁王閣榭水中央烏鵲雙星帯五潢跨海虹橋三十里<lb/>
廣寒宮殿夜飄香<lb/>
　　　又<lb/>
碧鷄金馬古梁州銅柱銕橋天際頭試問平滇功第一<lb/>
逢人惟說潁川侯<lb/>
　　　又<lb/>
化城樓閣壯人寰澤國封疆鎮兩關雲氣開成銀色界<lb/>
<pb n="KR4e0171_WYG_034-4b"/>
天工斵出㸃蒼山<lb/>
　　　又<lb/>
葉榆巨浸環三島益部雄都控百蠻神禹導河雙洱水<lb/>
武侯征路七星關<lb/>
　　　又<lb/>
沙金海貝出西荒桃竹橦華貢上方香象渡河來佛子<lb/>
白狼槃木拜夷王<lb/>
　　　又<lb/>
<pb n="KR4e0171_WYG_034-5a"/>
碉房草閣瞰夷庭側島懸崖控絶陘雞足已窮章亥步<lb/>
鷲頭空入梵王經<lb/>
　　　又<lb/>
孤戍平沙望大荒邉愁海思入滄茫帝鄉東北仙雲隔<lb/>
僰道西南媚景長<lb/>
　　　又<lb/>
昆明池水三百里汀花海藻十洲連使者乗槎曽不到<lb/>
空勞武帝御樓船<lb/>
<pb n="KR4e0171_WYG_034-5b"/>
　　　又<lb/>
湖蕩魚蝦晨積塲市橋燈火夜交光油䆫洞戸吳商肆<lb/>
羅帕封頥僰婦籹<lb/>
　　　又<lb/>
蘋香波暖泛雲津漁枻樵歌曲水濵天氣常如二三月<lb/>
花枝不斷四時春<lb/>
　　　又<lb/>
煑海鹺郎暝漉沙避風估客夜乗槎雪浮秔稻壓春酒<lb/>
<pb n="KR4e0171_WYG_034-6a"/>
霞嚼㯽榔呼早茶<lb/>
　　　又<lb/>
海濵龍市趂春畬江曲魚村弄晚霞孔雀行穿鸚鵡樹<lb/>
錦鶯飛啄杜䳌花<lb/>
　　　白崖<lb/>
雲開逺見彩雲州一片烟嵐烏外浮還見前年山下路<lb/>
宻蒙花發艶新秋<lb/>
　　　素馨花<lb/>
<pb n="KR4e0171_WYG_034-6b"/>
金碧佳人堕馬妝鷓鴣林裏鬭芬芳穿花貫縷盤香雪<lb/>
曽把風流惱陸郎<hi>陸賈南中行紀云南中逰女以采絲貫素馨為飾事載南方草木狀貫花</hi>
　<hi>繞髻今猶然</hi>
　　　光尊寺別張愈光<lb/>
萬里炎荒萬里身銷魂何事别離頻光尊寺裏桃應笑<lb/>
囬首東風九度春<lb/>
　　　夢中作宮詞<hi>丙申秋七月二十四日</hi>
長信宮中夜未央班姬團扇畫秦王三更雲屋西風起<lb/>
<pb n="KR4e0171_WYG_034-7a"/>
翠粲紅羅滿玉霜<lb/>
　　　粉團花<lb/>
靚飾豐容膩玉肌輕風渥露錦屏幃釵頭懶戴應嫌重<lb/>
留取餘香染夜衣<lb/>
　　　桐梓驛元夕<lb/>
戴石孤峯古驛門青羌吹角報黄昏三家村里無燈火<lb/>
千樹梅花作上元<lb/>
　　　蝴蝶戱真珠花<lb/>
<pb n="KR4e0171_WYG_034-7b"/>
漆園仙夢到綃宮栩栩輕烟裊裊風九曲金針穿不得<lb/>
瑶華光碎月明中<lb/>
　　　山茶花<lb/>
緑葉紅英鬭雪開黄蜂粉蝶不曽來海邊珠樹無顔色<lb/>
羞把瓊枝照玉臺<lb/>
　　　泛滇海歸感舊口占<lb/>
談笑已無錢臥月風流不見李華仙漁村酒市經逰處<lb/>
斜日寒林鎻暮烟<lb/>
<pb n="KR4e0171_WYG_034-8a"/>
　　　寄漢州太守劉仲粟<hi>名琮吾師南峰侍郎諱文煥之子</hi>
南峯桃李徧峨岷白髮門生今幾人東閣郎君今徤否<lb/>
何時同醉鴈橋春<lb/>
　　　雨中漫興柬泓山中溪洱臯<hi>四首</hi>
風裊芭蕉羽扇斜雲峯苔壁對簷牙滿城連日黄梅雨<lb/>
開遍金釵石斛花<lb/>
　　　又<lb/>
簟紋如水帳如烟凉氣先秋到枕邉蚊脚蠅頭跡如掃<lb/>
<pb n="KR4e0171_WYG_034-8b"/>
右軍贏得静佳眠<lb/>
　　　又<lb/>
青山繞屋水周堂枕底潺湲夢裏凉階下濯纓憐孺子<lb/>
吾廬應即是滄浪<lb/>
　　　又<lb/>
雨聲蕭寺喜留賔窓竹簷花更可人莫道相如徒四壁<lb/>
壺中猶有錦江春<lb/>
　　　夏夕<lb/>
<pb n="KR4e0171_WYG_034-9a"/>
湘水魚鱗冷簟文博山蟲篆罷鑪薫開䆫對影延新月<lb/>
坐愛金波洗火雲<lb/>
　　　戊申髙嶢中秋風雨<lb/>
人家一片海心浮彷彿樓臺似十洲不用梯雲取明月<lb/>
水晶宫裏度中秋<lb/>
　　　題漁娃圖<lb/>
碧玉聲沉眢井邉緑珠魂斷舞樓前風流畢竟輸漁父<lb/>
醉擁漁娃盡日眠<lb/>
<pb n="KR4e0171_WYG_034-9b"/>
　　　竹枝詞<hi>九首</hi>
夔州府城白帝西家家樓閣層層梯冬雪下來不到地<lb/>
春水生時與樹齊<lb/>
日照峯頭紫霧開雪消江面緑波來魚復浦邉晒網去<lb/>
麝香山上打柴囬<lb/>
江頭秋色換春風江上楓林青又紅下水上風來往慣<lb/>
一年長在馬船中<lb/>
最髙峯頂有人家冬種蔓菁春采茶長笑江頭來徃客<lb/>
<pb n="KR4e0171_WYG_034-10a"/>
冷風寒雨宿天涯<lb/>
青江白石女郎神門外徃來祈賽頻風颭青旗香雨歇<lb/>
山江花開瑶草春<lb/>
紅粧女伴碧江濆蓪草花簮茜草裙西舎東隣同夜燭<lb/>
吹笙打鼓賽朝雲<lb/>
神女峯前江水深襄王此地幾沉吟蕚花温玉朝朝態<lb/>
翠壁丹楓夜夜心<lb/>
上峽舟航風浪多送郎行去為郎歌白鹽紅錦多多載<lb/>
<pb n="KR4e0171_WYG_034-10b"/>
危石髙灘穏穏過<lb/>
無義灘頭風浪收黄雲開處見黄牛白波一道青峯裏<lb/>
聴盡猿聲是峽州<hi>方云與劉禹錫異時同上</hi>
　<lb/>
　<lb/>
　<lb/>
　<lb/>
　升菴集巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集卷五十八</head>
    <p>
<pb n="KR4e0171_WYG_058-1a"/>
欽定四庫全書<lb/>
　升菴集卷五十八　　　　　明　楊愼　撰<lb/>
　　天馬歌<lb/>
天馬歌天馬徕歴無草草即皁字从艸从早艸子可染<lb/>
皁也後借為皁𨽻之皁歴解為槽櫪之歴言其性安馴<lb/>
不煩控制也師古解為水草之草失之<lb/>
　　杜常<lb/>
詩話云杜常方澤在唐詩人中名姓不顯而詩句驚人<lb/>
<pb n="KR4e0171_WYG_058-1b"/>
今惟存華清宫一首孫公談圃亦以為宋人近註唐詩<lb/>
三體者亦引談圃而不正指其非唐人蓋不欲顯選者<lb/>
之失耳予又見范蜀公文集中有手記一時交游名流<lb/>
中有杜常名姓又宋史有杜常傳云杜常太后之姪能<lb/>
詩以史與談圃手記叅之為宋人無疑矣<lb/>
　　落星遠戍<lb/>
落星依逺戍斜日半平林梁元帝句也故鄉一水隔風<lb/>
煙兩岸通陳後主句也唐人髙處始能及之見五代新<lb/>
<pb n="KR4e0171_WYG_058-2a"/>
說<lb/>
　　裋褐<lb/>
杜少陵冬日懐李白詩裋褐風霜入惟宋元本仍作裋<lb/>
今本皆作短褐裋音竪二字見列子<lb/>
　　古人賦<lb/>
説苑曰師經鼓琴魏文侯起儛賦曰使我言而無見違<lb/>
知古人一話一言皆曰賦彼所謂登髙能賦者豈必盡<lb/>
如後世之麗淫者哉<lb/>
<pb n="KR4e0171_WYG_058-2b"/>
　　鶯啼脩竹<lb/>
杜子美滕王亭詩春日鶯啼脩竹裡仙家犬吠白雲間<lb/>
脩竹用梁孝王事犬吠雲中用淮南王事人皆知之矣<lb/>
予嘗怪脩竹本無鶯啼字也後見孫綽蘭亭詩鶯啼吟<lb/>
脩竹游鱗戯瀾濤乃知杜老用此也讀書不多未可輕<lb/>
議古人<lb/>
　　星橋<lb/>
蘇味道詩星橋鐵鎻開本陳張正見詩天路横秋水星<lb/>
<pb n="KR4e0171_WYG_058-3a"/>
橋轉夜流之句<lb/>
　　桔橰烽<lb/>
邊方備警急作髙土臺臺上作桔橰桔橰頭有兠零以<lb/>
薪葦置其中常低之有冦即然火舉之以相告曰烽望<lb/>
其煙曰燧唐詩桔橰烽上暮烟飛<lb/>
　　松下<lb/>
古人詩句不知其用意用事妄改一字便不佳孟蜀牛<lb/>
嶠楊柳枝詞吳王宫裏色偏深一簇烟條萬縷金不分<lb/>
<pb n="KR4e0171_WYG_058-3b"/>
錢唐蘇小小引郎松下結同心按古樂府小小歌有云<lb/>
妾乘油壁車郎乘青驄馬何處結同心西陵松柏下牛<lb/>
詩用此意詠柳而貶松唐人所謂尊題格也後人改松<lb/>
下作枝下語意索然矣<lb/>
　　江烏海燕<lb/>
余最愛樂府桂殿江烏對彫屏海燕重之句不知何人<lb/>
作也<lb/>
　　趙李<lb/>
<pb n="KR4e0171_WYG_058-4a"/>
阮籍詠懐詩西遊咸陽市趙李相經過顔延年以爲趙<lb/>
飛燕李夫人劉㑹孟謂安知非實有此人不必求其誰<lb/>
何也不詳詩意咸陽趙李謂游俠近幸之儔漢書谷永<lb/>
傳小臣趙李從微賤尊寵成帝常與微行者籍用趙李<lb/>
字正出此若如顏延年說趙飛燕李夫人豈可言經過<lb/>
如劉㑹孟言當時實有此人唐王維詩亦有日夜經過<lb/>
趙李家豈唐時亦實有此人乎乃知讀書不詳考深思<lb/>
雖如延年之博學㑹孟之精鑒亦不免失之况下此者<lb/>
<pb n="KR4e0171_WYG_058-4b"/>
耶<lb/>
　　選詩補註<lb/>
劉履作選詩補註效朱子註三百篇其意良勤矣然曲<lb/>
說強解殊非作者之意如郭璞遊仙詩傅㑹於君臣治<lb/>
道此何理耶且所見寡陋如儲光羲詩格澤為君駕格<lb/>
澤星名大人賦建格澤之長竿是也履乃云獅子名曰<lb/>
白澤白與格相近白澤即格澤也此何異村學究之欺<lb/>
小童耶<lb/>
<pb n="KR4e0171_WYG_058-5a"/>
　　舞馬登床<lb/>
杜詩鬭雞初賜錦舞馬使登床馬舞古有之山海經述<lb/>
海外太欒之野夏后啓於此舞九代之馬杜氏通典鳳<lb/>
花廏有蹀馬俯仰騰躍皆合節奏明皇嘗令教舞馬百<lb/>
駟又施三層板床乘馬而上抃轉如飛或命壯士舉榻<lb/>
馬舞其上觀此說則杜詩登床之語蓋紀實也<hi>南史河南國進</hi>
<hi>赤龍駒能拜伏善舞</hi>
　　重池<lb/>
<pb n="KR4e0171_WYG_058-5b"/>
左太冲詩衣被皆重池池被之心如池也李太白詩亦<lb/>
有綠池障泥錦之句又裝潢家以卷縫罅處為玉池也<lb/>
　　小兒拳<lb/>
黄山谷詩蕨芽初長小兒拳以為竒句然太白詩已有<lb/>
不知行徑下初拳幾枝蕨之句已落第二義矣<lb/>
　　杜詩數目字<lb/>
漢宫一百四十五多下珠簾閉鎻忩何處營巢夏將半<lb/>
茅簷煙寺語雙雙此杜牧燕子詩也一百四十五見文<lb/>
<pb n="KR4e0171_WYG_058-6a"/>
選注大抵牧之詩好用數目垜積如南朝四百八十寺<lb/>
二十四橋明月夜故鄉七十五長亭是也<lb/>
　　半江<lb/>
近傳邵文敬半江帆影落樽前之句以為竒絶遂號為<lb/>
邵半江然唐趙嘏詩半江帆盡見分流之句宋米元章<lb/>
亦云六朝山色落樽前己落前人第二矣<lb/>
　　奪胎換骨<lb/>
漢賈捐之議罷珠崖疏云父戰死於前子鬭傷於後女<lb/>
<pb n="KR4e0171_WYG_058-6b"/>
子乘亭鄣孤兒號於道老母寡婦飲泣巷哭遥設虛祭<lb/>
想魂乎萬里之外後漢南匈奴傳唐李華弔古戰場文<lb/>
全用其語意摠不若陳陶詩云誓掃匈奴不顧身五千<lb/>
貂錦䘮沙塵可憐無定河邊骨猶是春閨夢裏人一變<lb/>
而妙眞奪胎換骨矣<lb/>
　　龍袞羊裘<lb/>
宋人題釣臺詩曰龍袞新天子羊裘老故人陳白沙竊<lb/>
為己句云七尺羊裘幾銖兩千秋龍衮共低昂子陵豈<lb/>
<pb n="KR4e0171_WYG_058-7a"/>
有意與龍袞較低昂乎兼句法亦贅又不及宋人矣<lb/>
　　翠微<lb/>
爾雅山未及上曰翠微詩曰陟彼崔嵬崔嵬即翠微詩<lb/>
傳授字各不同爾然崔嵬字不及翠微之工凡山遠望<lb/>
則翠近之則翠漸微故曰翠微也左思蜀都賦鬱葐蒕<lb/>
以翠微注翠微山氣之輕縹也孟郊詩山明翠微淺又<lb/>
山近漸無青東坡詩來看南山冷翠微皆有意態足以<lb/>
發詩人及爾雅之妙詮杜牧之云與客擕壺上翠微則<lb/>
<pb n="KR4e0171_WYG_058-7b"/>
直致不及孟蘇矣<lb/>
　　四言詩<lb/>
劉彥和云四言正體雅潤為本五言流調清麗居宗鍾<lb/>
嶸云四言文約義廣取效風雅便可多得每苦文繁而<lb/>
意少故世罕習焉劉潛夫云四言尤難三百篇在前故<lb/>
也葉水心云五言而上世徃徃極其才之所至而四言<lb/>
詩雖文辭巨伯輒不能工合數公之說論之所謂易者<lb/>
易成也所謂難者難工也方元善取韋孟諷諫云誰謂<lb/>
<pb n="KR4e0171_WYG_058-8a"/>
華髙企其齊而誰謂德難厲其庻而以為使經聖筆亦<lb/>
不能删過矣此不過歩驟河廣一章耳予獨愛公孫乘<lb/>
月賦月出皎兮君子之光君有禮樂我有衣裳張平子<lb/>
西京賦豈伊不䖍思於天衢豈伊不懐歸于枌榆天命<lb/>
不慆疇敢以渝𨽻釋載漢碑唐扶頌如山如岳嵩如不<lb/>
傾如江如河澹如不盈其句法意味真可繼三百篇矣<lb/>
或曰唐山夫人房中樂歌何如曰是直可以繼關雎不<lb/>
當以章句摘也曰然則曹孟德月明星稀嵇叔夜目送<lb/>
<pb n="KR4e0171_WYG_058-8b"/>
歸鴻何如曰此直後世四言耳工則工矣比之三百篇<lb/>
尚隔尋丈也<lb/>
　　雲府<lb/>
唐詩多用雲府字出庾肅之山讃所謂雲霞之府也<lb/>
　　複裙詩<lb/>
陳蕭鄰詠複裙詩皛皛金沙淨離離寳縫分纎腰非學<lb/>
楚寛帶為思君<lb/>
　　評李杜韓柳<lb/>
<pb n="KR4e0171_WYG_058-9a"/>
杜詩語及太白處無慮十數篇而太白未嘗假借子美<lb/>
一語以此知子美傾倒太白至矣晏元獻公嘗言韓退<lb/>
之扶導聖教剗除異端則誠有功若其祖述墳典憲章<lb/>
騷雅上傳三古下籠百世横行濶視於綴述之場者子<lb/>
厚一人而已<lb/>
　　勾欄<lb/>
段國沙州記吐谷渾於河上作橋謂之河厲長一百五<lb/>
十歩勾欄甚嚴飾勾欄之名始見此王建宫詞風簾水<lb/>
<pb n="KR4e0171_WYG_058-9b"/>
殿壓芙蓉四靣勾欄在水中李義山詩簾輕幕重金勾<lb/>
欄李長吉詩蟪蛄弔月勾欄下字又作鈎宋世以來名<lb/>
教坊曰勾欄<lb/>
　　側寒<lb/>
唐詩春寒側側掩重門王介甫側側輕寒剪剪風許弈<lb/>
小詞玉樓十二春寒側吕聖求詞寒側斜雨側寒字詞<lb/>
人相承用之不知所出大意側不正也側寒字甚新特<lb/>
拈出之<lb/>
<pb n="KR4e0171_WYG_058-10a"/>
　　月黄昏<lb/>
林和靖梅詩疎影横斜水清淺暗香浮動月黄昏葦航<lb/>
紀談云黄昏以對清淺乃兩字非一字也月黄昏謂夜<lb/>
深香動月為之黄而昏非謂人定時也蓋晝午後隂氣<lb/>
用事花房斂藏夜半後陽氣用事而花敷蕋散香凡花<lb/>
皆然不獨梅也坡詩只恐夜深花睡去髙燒銀燭照紅<lb/>
粧宋人梔子花詞惱人惟是夜深時是此理余嘗有詩<lb/>
云曉屏殘夢暖香中花氣薰人怯曉風亦與此意同蓋<lb/>
<pb n="KR4e0171_WYG_058-10b"/>
物理然耳<lb/>
　　太白用古樂府<lb/>
古樂府暫出白門前楊柳可藏烏歡作沉水香儂作博<lb/>
山鑪李白用其意衍為楊叛兒歌曰君歌楊叛兒妾勸<lb/>
新豐酒何許最闗情烏啼白門柳烏啼隱楊花君醉留<lb/>
妾家博山鑪中沉香火雙煙一氣凌紫霞古樂府朝見<lb/>
黄牛暮見黄牛三朝三暮黄牛如故李白則云三朝見<lb/>
黄牛三暮行太遲三朝又三暮不覺鬢成絲古樂府云<lb/>
<pb n="KR4e0171_WYG_058-11a"/>
郎今欲渡畏風波李白云郎今欲渡縁何事如此風波<lb/>
不可行古樂府云春風復多情吹我羅裳開李反其意<lb/>
云春風復無情吹我夢魂散古人謂李詩出自樂府古<lb/>
選信矣其楊叛兒一篇即暫出白門前之鄭箋也因其<lb/>
拈用而古樂府之意益顯其妙益見如李光弼将子儀<lb/>
軍旗幟益精明又如神僧拈佛祖語信口無非妙道豈<lb/>
生吞義山拆洗杜詩者比乎<lb/>
　　民歌出牧<lb/>
<pb n="KR4e0171_WYG_058-11b"/>
杜子美滕王亭子詩民到于今歌出牧来遊此地不知<lb/>
還後人因子美之詩注者遂謂滕王賢而有遺愛于民<lb/>
今郡志亦以滕王為名宦予考新舊唐書並云元嬰為<lb/>
荆州刺史驕佚失度太宗崩集宦屬燕飲歌舞狎眤厮<lb/>
養廵省部内從民借狗求罝所過為害以丸彈人觀其<lb/>
走避則樂及遷洪州都督以貪聞髙宗給麻二車助為<lb/>
錢緡小說又載其召屬宦妻于宫中而淫之其惡如此<lb/>
而少陵老子乃稱之所謂詩史者蓋亦不足信乎未有<lb/>
<pb n="KR4e0171_WYG_058-12a"/>
暴於荆洪兩州而仁於閬州者也<lb/>
　　滕王<hi>此與前民歌出牧條說異</hi>
杜工部有滕王亭詩王建詩搨得滕王蛱蝶圖皆稱滕<lb/>
王湛然非元嬰也王勃記滕王閣則是元嬰耳<lb/>
　　二庭<lb/>
唐詩二庭歸望斷萬里客心愁二庭者沙鉢羅可汗建<lb/>
庭于睢合水謂之南庭吐陸建牙於鏃曷山謂之北庭<lb/>
二庭以伊列水為界所謂南單于北單于也<lb/>
<pb n="KR4e0171_WYG_058-12b"/>
　　避賢<lb/>
杜詩銜盃樂聖稱避賢用李適之避賢初罷相樂聖且<lb/>
銜盃句也今本作世賢非更取楸花媚逺天今本作椒<lb/>
花非椒花色綠與葉無辨不可言媚<lb/>
　　古詩<lb/>
古詩文綵雙鴛鴦裁為合歡被著以長相思縁以結不<lb/>
解著昌慮切鄭𤣥儀禮注著充之以絮也緣以絹切鄭<lb/>
𤣥禮記注縁飾邊也長相思謂以絲縷絡綿交互網之<lb/>
<pb n="KR4e0171_WYG_058-13a"/>
使不斷長相思之義也結不解按說文結而可解曰紐<lb/>
結不解曰締締謂以針縷交鎻連結混合其縫如古人<lb/>
結綢繆同心製取結不解之義也既取其義以著愛而<lb/>
結好又美其名曰相思曰不解云合歡被宋趙德麟侯<lb/>
鯖錄有解㑹而觀之可見古人詠物托意之工矣<lb/>
　　碑生金<lb/>
隂鏗詩曰表柱應堪燭碑書欲有金上句用張華然燭<lb/>
化狐事下句碑生金事人鮮知之考水經注魏受禪碑<lb/>
<pb n="KR4e0171_WYG_058-13b"/>
六字生金論者以為司馬金行故曹氏六世而晉代之<lb/>
也又符子曰木生蝎石生金又賈逵祠前碑石生金干<lb/>
寳以為晉中興之瑞郭璞傳碑生金庾氏禍至矣隂所<lb/>
用盖出此<lb/>
　　一笑<lb/>
杜詩一箭正墜雙飛翼黄山谷注作一笑蓋用賈大夫<lb/>
妻射雉事也<lb/>
　　連綿字<lb/>
<pb n="KR4e0171_WYG_058-14a"/>
左太冲招隠詩峭蒨青葱間竹柏得其真五言詩用四<lb/>
連綿字前無古後無今<lb/>
　　百東坡<lb/>
東坡泛潁詩散為百東坡頃刻復在兹劉須溪謂本傳<lb/>
燈錄按傳燈錄良价禪師因過水覩影而悟有偈云切<lb/>
忌從他覓迢迢與我疎我今獨自徃處處得逢渠渠今<lb/>
正是我我今不是渠<lb/>
　　唐詩近三百篇<lb/>
<pb n="KR4e0171_WYG_058-14b"/>
唐人詩主情去三百篇近宋人詩主理去三百篇卻逺<lb/>
矣匪惟作詩也其解詩亦然且舉唐人閨情詩云裊裊<lb/>
庭前柳青青陌上桑提籠忘采葉昨夜夢漁陽即巻耳<lb/>
詩首章之意也又曰鶯啼緑樹深燕語雕梁晚不省出<lb/>
門行沙場知近逺又曰漁陽千里道近于中門限中門<lb/>
踰有時漁陽常在眼又曰夢裏分明見闗塞不知何路<lb/>
向金微又云妾夢不離江上水人傳郎在鳯凰山即卷<lb/>
耳詩後章之意也若如今詩傳解為托言而不以為寄<lb/>
<pb n="KR4e0171_WYG_058-15a"/>
望之詞則卷耳之詩乃不若唐人作閨情詩之正矣若<lb/>
知其為思望之詞則詩之寄興深而唐人淺矣若使詩<lb/>
人九原可作必䝉印可此說耳<lb/>
　　北走<lb/>
李文正嘗與門人論詩曰杜子美詩北走闗山開雨雪<lb/>
與胡騎中宵堪北走兩北走字同乎慎對曰按字書疾<lb/>
趨曰走上聲驅之走曰奏去聲北走闗山疾走之走也<lb/>
如漢書北走邯鄲道之走胡騎北走驅而走之走也如<lb/>
<pb n="KR4e0171_WYG_058-15b"/>
漢書季布北走胡之走是疑不同先生曰爾言甚辨然<lb/>
吾初無此意盧師邵侍御在側曰恐杜公亦未必有此<lb/>
意蓋如此解詩似渉於太鑿耳<lb/>
　　賤妾亦何為<lb/>
古詩君亮執髙節賤妾亦何為文選范云古意詩注引<lb/>
之作擬何為擬字勝亦字<lb/>
　　豎子<lb/>
阮籍登廣武而歎曰時無英雄使豎子成名豈謂沛公<lb/>
<pb n="KR4e0171_WYG_058-16a"/>
為豎子乎傷時無劉項也豎子指晉魏間人耳李太白<lb/>
詩沉醉呼豎子徃言非至公亦誤認嗣宗語也東坡詩<lb/>
聊興廣武歎不待雍門彈<lb/>
　　五雲太甲<lb/>
杜詩五雲髙太甲六月曠摶扶注不解五雲之義嘗觀<lb/>
王勃益州夫子廟碑云帝車南指遁七曜於中階華蓋<lb/>
西臨藏五雲于太甲酉陽雜爼謂燕公讀碑自帝車至<lb/>
太甲四句悉不解訪之一公一公言北斗建五七曜在<lb/>
<pb n="KR4e0171_WYG_058-16b"/>
南方有是之祥無位聖人當出華蓋以下卒不可悉愚<lb/>
謂老杜讀書破萬巻自有所据或入蜀見此碑而用此<lb/>
語也晋天文志華盖杠旁六星曰六甲分隂陽而配節<lb/>
候太甲恐是六甲一星之名然未有攷證以一行之邃<lb/>
於星厯張燕公段柯古之殫見洽聞而猶未知焉姑闕<lb/>
疑以俟博識<lb/>
　　卵色天<lb/>
唐詩殘霞蹙水魚鱗浪薄日烘雲卵色天東坡詩笑把<lb/>
<pb n="KR4e0171_WYG_058-17a"/>
鴟夷一樽酒相逢卵色五湖天正用其語花間詞一方<lb/>
卵色楚南天註以卵為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>非也註東坡詩者亦改卵色<lb/>
為柳色王龜齡亦不及此邪<lb/>
　　抛堶<lb/>
宋世寒食有抛堶之戯兒童飛瓦石之戯若今之打瓦<lb/>
也梅都官禁烟詩窈窕踏歌相把袂輕浮賭勝各飛堶<lb/>
堶七禾切或云起於堯民之擊壤<lb/>
　　許渾<lb/>
<pb n="KR4e0171_WYG_058-17b"/>
唐詩至許渾淺陋極矣而俗喜傳之至今不廢髙棅編<lb/>
唐詩品彚取至百餘首甚矣棅之無目也棅不足言而<lb/>
楊仲𢎞選唐音自謂詳於盛唐而畧於晚唐不知渾乃<lb/>
晚唐之尤下者而取之極多仲𢎞之賞鑒亦羊質而虎<lb/>
皮乎陳后山云近世無髙學舉俗愛許渾斯單識矣孫<lb/>
光憲云許渾詩李逺賦不如不做當時已有公論惜乎<lb/>
伯謙輩之懵於此也<lb/>
　　三千歌舞<lb/>
<pb n="KR4e0171_WYG_058-18a"/>
許渾凌歊臺詩曰宋祖凌歊樂未回三千歌舞宿層臺<lb/>
此宋祖乃劉裕也南史稱宋祖清簡寡欲儉於布素嬪<lb/>
御至少嘗得姚興從女有盛寵頗廢事謝晦微諫即時<lb/>
遣出安得有三千歌舞之事也審如此則是石勒之鄴<lb/>
宮煬帝之江都矣渾非有意於誣前代但胸中無學目<lb/>
不觀書徒弄聲律以僥倖一第機闗用之既熟不覺於<lb/>
懐古之作亦發之而後之淺學如楊仲𢎞髙棅郝天挺<lb/>
之徒選以為警策而村學究又誦以教䝉童是以流傳<lb/>
<pb n="KR4e0171_WYG_058-18b"/>
至此不廢耳<lb/>
　　晩見朝日<lb/>
謝靈運詩曉聞夕飇急晩見朝日暾此語殊有變互凡<lb/>
風起必以夕此云曉聞夕飇即杜子美之喬木易髙風<lb/>
也晩見朝日倒景反照也孟郊詩南山塞天地日月石<lb/>
上生髙峯夕駐景深谷夜先明皆自謝詩翻出<lb/>
　　泔魚<lb/>
王半山文梁王墜馬賈傅自傷門人泔魚曾子垂涕又<lb/>
<pb n="KR4e0171_WYG_058-19a"/>
詩曰泔魚已悔當年事搏虎方驚此日身泔魚事出荀<lb/>
子云曾子食魚有餘曰泔之門人曰泔之傷人不若奥<lb/>
之曾子泣涕曰有異心乎哉傷其聞之晩也<lb/>
　　駭鼓<lb/>
王粲英雄記整兵駭鼓韓文公鄆州谿堂詩其鼓駭駭<lb/>
襲用其字先輩謂韓文無一字無来歴若此類甚多注<lb/>
者十不能一二耳<lb/>
　　逐子<lb/>
<pb n="KR4e0171_WYG_058-19b"/>
杜詩大家東征逐子回劉須溪云逐字不佳予思之杜<lb/>
詩無一字無来處所以佳此逐字無來處所以不佳也<lb/>
今稱人之母随子就養曰逐子可乎然亦未有他好字<lb/>
易之近有語予以將字易之詩云不遑將母蓋反言見<lb/>
義若春秋杞伯姬以其子来朝而書杞伯姬来朝其子<lb/>
之例也為文富於萬篇貧於一字其難如此古樂府有<lb/>
一母將九雛之句則將字甚惬當試與知音訂之<lb/>
　　七經詩集句之始<lb/>
<pb n="KR4e0171_WYG_058-20a"/>
晉傅咸作七經詩其毛詩一篇略曰聿脩厥德令終有<lb/>
俶勉爾遁思我言維服盜言孔甘其何能淑讒人罔極<lb/>
有靦面目此乃集句詩之始或謂集句起於王安石非<lb/>
也<lb/>
　　上畨<lb/>
杜工部竹詩㑹須上畨㸔成竹獨孤及詩舊日霜毛一<lb/>
畨新别時芳草兩回春不堪花落花開處况是江南江<lb/>
北人畨去聲但杜公竹詩畨字於義不叶韓石溪都憲<lb/>
<pb n="KR4e0171_WYG_058-20b"/>
家有蔡夢弼杜詩箋上畨音上筤蜀名竹叢曰林筤易<lb/>
說卦為蒼筤竹古注亦音浪<lb/>
　　泉明<lb/>
李太白詩昔日繡衣何足榮今朝貰酒與君傾日就東<lb/>
山賒月色酣歌一夜送泉明泉明即淵明唐人避髙祖<lb/>
諱改淵爲泉也今人不知改泉明作泉聲可笑<lb/>
　　錦衣夜不襞<lb/>
王子安臨髙臺云錦衣夜不襞羅帷晝未空歌屏朝掩<lb/>
<pb n="KR4e0171_WYG_058-21a"/>
翠粧鏡晩窺紅錦衣夜不襞應粧鏡晩窺紅羅帷晝未<lb/>
空應歌屏朝掩翠形容富室豪家恣情極樂反易晝夜<lb/>
最有深意今本為妄人改竄作錦衣晝不襞羅帷夕未<lb/>
空此乃常事不足詠也<lb/>
　　蘭亭杜詩<lb/>
近有士人熟讀杜詩余聞之曰此人詩必不佳所記是<lb/>
棊勢殘著元無金鵬變起手局也因記宋章子厚日臨<lb/>
蘭亭一本東坡曰章七終不髙從門入者非寳也此可<lb/>
<pb n="KR4e0171_WYG_058-21b"/>
與知者道<lb/>
　　王粲詩用劉歆賦語<lb/>
劉歆遂初賦望亭隧之皦皦兮飛旗幟之翩翩王粲七<lb/>
哀詩登城望亭隧翩翩飛羽旗實用劉歆語<lb/>
　　長河既已縈<lb/>
古文苑王融逰仙詩長河既已縈層山方可礪縈今本<lb/>
誤作榮解者遂謬云榮如草木之榮華猶言海變桑田<lb/>
可笑不思縈縈帶也帶河礪山眼前事何必逺引<lb/>
<pb n="KR4e0171_WYG_058-22a"/>
　　塞北江南<lb/>
甘州本月支國漢匈奴轉得上所居後魏為張掖郡改<lb/>
為甘州以甘峻山名之山有松柏五木美水茂草冬溫<lb/>
夏凉又有仙人樹人行山中飢即食之飽不得持去平<lb/>
居時亦不得見也唐韋蟾詩云塞北江南舊有名言其<lb/>
土地美沃塞北之江南也<lb/>
　　日抱黿鼉<lb/>
韓石溪<hi>廷延</hi>語余曰杜子美登白帝最髙樓詩云峡坼雲<lb/>
<pb n="KR4e0171_WYG_058-22b"/>
霾龍虎卧江清日抱黿鼉遊此乃登髙臨深形容疑似<lb/>
之狀耳雲霾坼峽山木蟠挐有似龍虎之卧日抱清江<lb/>
灘石波盪有若黿鼉之遊余因悟舊註之非其云雲氣<lb/>
隂黯龍虎所伏日光圎抱黿鼉出曝真以為四物矣即<lb/>
以杜證杜如江光隠映黿鼉窟石𫝑參差烏鵲橋同一<lb/>
句法同一解也蘇子赤壁賦云踞虎豹登虬龍攀栖鶻<lb/>
之危巢俯馮夷之幽宫亦是此意豈真有烏鵲黿鼉虬<lb/>
龍虎豹哉<lb/>
<pb n="KR4e0171_WYG_058-23a"/>
　　隋末詩䜟<lb/>
江都迷樓宮人杭靜夜半歌云河南楊柳樹江北李花<lb/>
營楊柳飛綿何處去李花結果自然成又煬帝作鳳艒<lb/>
歌云三月三日到江頭正見鯉魚波上遊意欲持鈎徃<lb/>
撩取恐是蛟龍還復休皆唐興之兆又煬帝索酒歌云<lb/>
宫木隂濃燕子飛興衰自古漫成悲他日迷樓更好景<lb/>
宫中吐燄弈紅輝其後迷樓為唐兵所焚竟叶詩䜟<hi>出海</hi>
<hi>山記</hi>
<pb n="KR4e0171_WYG_058-23b"/>
　　道林岳麓二寺詩<lb/>
長沙道林岳麓二寺之勝聞於天下蓋因杜工部之一<lb/>
詩也杜公之後有沈傳師二詩崔珏一詩韋蟾一詩皆<lb/>
效工部之體余舊見家藏石刻有之近閱長沙志已失<lb/>
其半今具錄於此沈傳師道林岳麓寺詩云道林岳麓<lb/>
仲與昆卓犖請從先後論松根踏雲二千歩始見大屋<lb/>
開三門泉清或戯蛟龍窟殿豁數盡髙帆掀即今異鳥<lb/>
聲不斷聞道㸔花春更繁從容一衲分若有蕭瑟兩鬢<lb/>
<pb n="KR4e0171_WYG_058-24a"/>
吾能髠逢迎侯伯轉覺貴膜拜佛像心加尊稍揖英皇<lb/>
頮濃淚試與屈賈招清魂荒唐大樹悉楠桂細碎枯草<lb/>
多蘭蓀沙彌去學五印字静女来懸千尺幡主人念我<lb/>
塵眼昏半夜號令期至暾遲囘雖得上白舫羇紲不敢<lb/>
言綠樽兩祠物色採拾盡壁間杜甫原少恩晩来光彩<lb/>
更騰射筆鋒正健如可吞又岳麓寺一篇云承明年老<lb/>
輙自論乞得湘守東南奔為聞兹國富山水青嶂逶迤<lb/>
僧家園含香珥筆皆耆舊謙抑自忘臺省尊不令執簡<lb/>
<pb n="KR4e0171_WYG_058-24b"/>
候亭館直許擕手遊山樊忽驚列岫晩來逼朔雲洗盡<lb/>
烟嵐昏碧波廻嶼三山轉丹檻遶郭千艘屯華鑣蹀躞<lb/>
狥沙歩大斾綵錯輝松門樛枝競擎龍蛇勢折榦不減<lb/>
風霆痕相重古殿倚巖腹别引新徑縈雲根目傷平楚<lb/>
虞帝魂情多思逺聊開樽危絃細管逐歌颺畫鼓繡靴<lb/>
隨節翻鏘金七言凌老杜入木八法蟠髙軒嗟予潦倒<lb/>
久不利忍復感激論元元崔珏道林寺詩曰臨湘之濵<lb/>
岳之麓西有松寺東岸無松風十里擺不斷竹泉瀉入<lb/>
<pb n="KR4e0171_WYG_058-25a"/>
千僧厨宏梁大棟何足貴山寺難有山泉俱四時惟夏<lb/>
不敢入燭龍安敢停斯須逺公池上種何物碧羅扇底<lb/>
紅鱗魚香閣朝鳴大法鼓天公夜轉三乘書野花市井<lb/>
栽不著山雞飲啄聲相呼金檻僧廻歩歩影石盆水濺<lb/>
聯聯珠北臨髙處日正午舉手欲摸黄金烏遥江大船<lb/>
小於葉逺林雜樹齊如蔬潭州城郭在何處東邊一片<lb/>
青糢糊韋蟾道林寺詩曰石門道接蒼梧野愁色隂深<lb/>
二妃寡廣殿崔嵬萬壑間長廊詰曲千巖下静聴林飛<lb/>
<pb n="KR4e0171_WYG_058-25b"/>
念佛鳥細㸔壁畫馱經馬暖日斜明螮蝀梁濕煙散冪<lb/>
鴛鴦瓦北方部落檀香塑西國文書貝葉寫壊欄迸竹<lb/>
醉好題窄路垂藤困堪把沈裴筆力鬭雄壯宋杜詞源<lb/>
兩風雅他方居士来施齋彼岸上人投結夏悲我未離<lb/>
擾擾徒勸我休學悠悠者何時得與劉遺民同入東林<lb/>
白蓮社四詩佳句層出而體製一揆所稱沈裴宋杜裴<lb/>
乃裴休宋之問也二詩失傳杜詩見本集<lb/>
　　紅雪紫雪<lb/>
<pb n="KR4e0171_WYG_058-26a"/>
劉夢得文集有謝面脂口脂表云宣奉聖㫖賜臣臘日<lb/>
口脂面脂紅雪紫雪雕奩既開珍藥斯見膏凝雪瑩含<lb/>
液騰芳與杜子美口脂面藥翠管銀甖之句可參考○<lb/>
王建詩云黄金合裏盛紅雪重結香羅四出花一一傍<lb/>
邊書勑字中官送與大臣家<lb/>
　　朝霞作雨<lb/>
素問云霞擁朝陽雲奔雨府楚辭云虹蜺紛其朝霞夕<lb/>
淫淫而淋雨唐詩云朝霞晴作雨俗諺云朝霞不出市<lb/>
<pb n="KR4e0171_WYG_058-26b"/>
　　應龍妖女<lb/>
余讀阮公詠懐詩應龍沉冀州妖女不得眠不知何解<lb/>
後觀張平子應問曰女魃北而應龍翔注云女魃旱神<lb/>
也北退也應龍能興雲雨者也蚩尤作兵伐黄帝帝乃<lb/>
令應龍攻之冀州之野應龍蓄水蚩尤請風伯雨師從<lb/>
黄帝乃下天女曰妖雨止遂殺蚩尤妖不得復上所居<lb/>
不雨妖亦魃也<lb/>
　　勸農詩<lb/>
<pb n="KR4e0171_WYG_058-27a"/>
仕宦之身南州北縣商賈之人天涯海岸爭如農夫六<lb/>
親對面門無官府身即強健夏絹新衣秋米白飯不知<lb/>
金貴惟聞粟賤鵝鴨成群猪羊滿圈官稅早了逍遥散<lb/>
誕安眠稳睡直千直萬此詩詞㫖平易足以諭俗余按<lb/>
此乃謝艮齋勸農詩也鶴林玉露亦載之而缺數句今<lb/>
據其集録之<hi>艮齋新喻人與朱子友所著有古今孝子傳</hi>
　　古詩可考春秋改月之證<lb/>
文選古詩十九首非一人之作亦非一時也其曰玉衡<lb/>
<pb n="KR4e0171_WYG_058-27b"/>
指孟冬而上云促織下云秋蟬盖漢之孟冬非夏之孟<lb/>
冬矣漢襲秦制以十月為嵗首漢之孟冬夏之七月也<lb/>
其曰孟冬寒氣至北風何慘慄則漢武帝以改秦朔用<lb/>
夏正以後之詩也三代改朔不改月古人辨證博引經<lb/>
傳多矣獨未引此耳又唐儲光羲詩夏王紀冬令殷人<lb/>
乃正月此亦一證<lb/>
　　金波寳燄<lb/>
朱晦翁廬山紀行詩斯須莫雲合白日無餘暉金波從<lb/>
<pb n="KR4e0171_WYG_058-28a"/>
地湧寳燄穿林飛又有觀野燈詩云須信地靈資物化<lb/>
金膏隨處發精光余謂馬血之為轉燐人血之為鬼火<lb/>
此所謂昭明焄蒿悽愴也若廬山之野燈杭州之湖光<lb/>
峨眉之佛光金堂之聖光江賦之隂火山川寳玉之氣<lb/>
也腐草尚能為螢水柴亦能發燄况山川寳玉乎<lb/>
　　唐詩人鄭仲賢<lb/>
余弟姚安太守未菴慥字用能酒邊誦一絶句云亭亭<lb/>
畫舸繫春潭只待行人酒半酣不管烟波與風雨載將<lb/>
<pb n="KR4e0171_WYG_058-28b"/>
離恨過江南兄以為何人詩余曰按宋文鑑則張文潛<lb/>
詩也未菴取草堂詩餘周美成尉遲杯注云唐鄭仲賢<lb/>
詩余因歎唐之詩人姓名隐而不傳者何限或張文潛<lb/>
愛而書之遂以為文潛之作耳<lb/>
　　文與可<lb/>
坡公亟稱文與可之詩而世罕傳丹淵集余家有之其<lb/>
五言律有韋蘇州孟襄陽之風信坡公不虛賞也今録<lb/>
其數首於此詠閒樂云晝睡欲過午好風吹竹床溪雲<lb/>
<pb n="KR4e0171_WYG_058-29a"/>
生薄暮山雨送微凉粉裛衣裳潤蘭薫枕席香歸来閒<lb/>
且樂多謝墨君堂過友人谿居云籬巷隔菰蒲閒扉掩<lb/>
自娛水蟲行插岸林鳥過提壺白浪揺秋艇青烟盖晩<lb/>
厨主人誇野飯為我煮秋鱸晩次江上云宛轉下江岸<lb/>
霜風繞人衣翩翩渚鴻壓閃閃林鴉歸前壑已重靄逺<lb/>
峯猶落暉孤舟欲何向擘浪去如飛玉峯園避暑值雨<lb/>
云南園避中伏意適晩忘歸墻外谷雲起簷前山雨飛<lb/>
興饒思秉燭坐久欲添衣為愛東岩下泉聲通翠微極<lb/>
<pb n="KR4e0171_WYG_058-29b"/>
寒云燈火宜冬杪圖書稱夜長簾鈎掛新月忩紙漏飛<lb/>
霜酒醴慙孤宦氊裘逐異鄉誰知舊山下梅豔滿東墻<lb/>
江上主人云客路逢江國人家占畫圗青林隨逺岸白<lb/>
水滿平湖魚小猶論尺鷗輕欲問銖何時遂休去来此<lb/>
伴潛夫詠梨花云素質静相依清香暖更飛笑從風外<lb/>
歇啼向雨中歸江令歌瓊樹甄妃夢玉衣畫堂明月地<lb/>
常此惜芳菲詠杏花云仙杏一畨新妖嬈洗露晨待粧嫌<lb/>
粉重欲㸃要酥勻月淡斜分影池清倒寫真君須憐舊<lb/>
<pb n="KR4e0171_WYG_058-30a"/>
物曾伴曲江春此八詩置之開元諸公集中殆不可别<lb/>
今曰宋無詩豈其然乎<lb/>
　　玉臂銅青<lb/>
東坡贈王定國家姬詩云君家玉臂貫銅青次公注銅<lb/>
青所染衣服顔色之名銅青銅器上綠色是以銅青為<lb/>
臂飾耳意猶未明白近觀梅聖俞詩云銅青羅衫日月<lb/>
團紅裙撮暈朝霞乾則銅青謂衫色耳非以銅青為臂<lb/>
飾也余有浣溪沙云首夏偏宜淡薄粧銅青衫子紫香<lb/>
<pb n="KR4e0171_WYG_058-30b"/>
囊清歌一曲送霞觴羅襪凌波回洛浦澹雲輕雨拂髙<lb/>
唐紗厨今夜賀新凉<lb/>
　　鱸香亭<lb/>
陳文惠公堯佐吳江詩云平波渺渺烟蒼蒼菰蒲才熟<lb/>
楊柳黄扁舟繫岸不忍去西風斜日鱸魚香詩句絶膾<lb/>
炙人口今吳中改香作鄉又於其地立鱸鄉亭余謂鱸<lb/>
香何不可之有幸溫公詩話可證<lb/>
　　煙鬟<lb/>
<pb n="KR4e0171_WYG_058-31a"/>
韓昌黎炭谷湫詩擢玉紆煙鬟竒句也東坡屢用之如<lb/>
古甃磨翠壁霜林散煙鬟又云孤雲落日在馬耳照曜<lb/>
金碧開煙鬟又落日銜翠壁暮雲㸃烟鬟又兩山遥樹<lb/>
雙煙鬟又淮山相媚嫵曉鏡開烟鬟余因誦二公詩欲<lb/>
以煙鬟名亭但無此佳趣之地當之耳○成澤禪師偈<lb/>
云一塢白雲之間茅屋雲塢可對烟鬟亦可名亭<lb/>
　　慈湖撫琴行<lb/>
蕭蕭指下生秋風漸漸幽響颼寒空月明夜氣清入骨<lb/>
<pb n="KR4e0171_WYG_058-31b"/>
何處仙珮揺丁東野鶴驚起舞流水咽復鳴一唱三歎<lb/>
意未已幽幽話出大古情龍吟虎嘯遞神怪千山萬壑<lb/>
風雨晦海濤震蕩林木響亂撒金盤氷雹碎和氣囘春<lb/>
陽縹緲孤鸞翔三江五湖煙水濶波聲飋飋鳴漁榔悲<lb/>
猨臨澗欲渡不敢渡但聞澗下蕭瑟松風長閒雲洩碧<lb/>
落勢去還迴薄神仙恍惚無定所微吟似欲止所作馭<lb/>
風一笑歸蓬瀛猶有餘音遶寥廓慈湖此詩不減盛唐<lb/>
亦嘗苦辛非茍作者又何必指李杜為癡笑昌黎薄逸<lb/>
<pb n="KR4e0171_WYG_058-32a"/>
少空萬古為無人耶<lb/>
　　古梅<lb/>
蕭東之古梅二絶云湘妃危立凍蛟背海月冷掛珊瑚<lb/>
枝醜怪驚人能嫵媚斷魂只有曉寒知其二云百千年<lb/>
蘚著枯樹一兩㸃春供老枝絶壁笛聲那得到只愁斜<lb/>
日凍蜂知甚有風裁<lb/>
　　坡詩月明㸔露上之句<lb/>
蘇東坡詩八首大率皆田中語其第四首云種稻清明<lb/>
<pb n="KR4e0171_WYG_058-32b"/>
前樂事我能數毛空暗春澤針水聞好語分秧及初夏<lb/>
漸喜風葉舉月明看露上一一珠垂縷秋来霜穗重顛<lb/>
倒相撑拄但聞畦壠間蚱蜢如風雨新舂便入甑玉粒<lb/>
照筐筥云云此詩叙田家自清明至成熟曲盡其趣注<lb/>
未能盡發其妙今補之于后○漸喜風葉舉秧初立苗<lb/>
後得風則長吕氏春秋所謂禾心中央疏為泠風是也<lb/>
○月明看露上農夫云秧苗得露皆先潤其根由根上<lb/>
節至葉梢垂一㸃月明窺見其上洪舜俞平齋集有魏<lb/>
<pb n="KR4e0171_WYG_058-33a"/>
城晩凉倚窗觀稼二絶云晩風不動稻苗平葉葉頭邊<lb/>
沆瀣明井養不窮功用在誰將易象細推評其二云飛<lb/>
明一㸃上苗端難作尋常露雨看碧眼道人參解得黄<lb/>
河夜半泝崑湍以此補坡詩注真妙也此事竒坡詩詠<lb/>
之竒平齋二詩注之又竒特表出之<lb/>
　　英英白雲露彼菅茅<lb/>
詩白華之什云英英白雲露彼菅茅毛傳云露亦有雲<lb/>
孔頴達正義云有雲則無露無雲則有露毛言露亦有<lb/>
<pb n="KR4e0171_WYG_058-33b"/>
雲者露雲氣微不映日月不得如雨之雲耳非無雲也<lb/>
若露濃霧合則清旦為昏是亦露之雲也○有雨雲有<lb/>
露雲此節發揮甚新<lb/>
　　清新庾開府<lb/>
杜工部稱庾開府曰清新清者流麗而不濁滯新者創<lb/>
見而不陳腐也試舉其略如文昌氣似珠太史明如鏡<lb/>
凱樂聞朱雁鐃歌見白麟楊柳歌落絮鵝毛下青絲覆<lb/>
局能懸記㸔碑解暗疏池水朝含墨流螢夜聚書含風<lb/>
<pb n="KR4e0171_WYG_058-34a"/>
揺古度防露動林於<hi>古度林於皆竹木名自来無人用也</hi>漢隂逢荷蓧細<lb/>
林見杖挐濁醪非鶴髓蘭肴異蟹胥漢帝看桃核齊侯<lb/>
問棗花冬嚴日不暖嵗晩風多朔賦用王延夀書須韋<lb/>
仲將千柱蓮花塔由旬紫紺園建始移交讓徽音種合<lb/>
歡螢排亂草出鴈拾斷蘆飛羊腸連九坂熊耳對雙峯<lb/>
北梁送孫楚西堤别葛龔古槐時變火枯楓乍落膠香<lb/>
螺酌美酒枯蚌籍蘭肴成丹須竹節量藥有刀圭京兆<lb/>
陳安世成都李意期山精逢照鏡樵客值圍棊野爐然<lb/>
<pb n="KR4e0171_WYG_058-34b"/>
樹葉山杯捧竹根被壠文𤓰熟交塍香穗低學異南宫<lb/>
敬貧同北郭騷䝉吏觀秋水莱妻紡落毛雪花開六出<lb/>
氷珠映九光堦下雲峰出忩前風洞開澗底百重花山<lb/>
根一片雨峽路沙如月山峯石似眉荷風驚浴鳥橋影<lb/>
聚行魚水影揺叢竹林香動落梅水似桃花色山如甲<lb/>
煎香路髙山裏樹雲低馬上人酒正離悲促歌工别曲<lb/>
悽山明疑有雪岸白不關沙詠杏花云依稀映林塢爛<lb/>
漫開山城寄王琳云玉闗道路逺金陵信使疎獨下千<lb/>
<pb n="KR4e0171_WYG_058-35a"/>
行淚開君萬里書望滑水云樹似新亭岸沙如龍尾灣<lb/>
猶言吟暝浦應有落帆還此二絶即一篇哀江南賦也<lb/>
又别周尚書云陽關萬里道不見一人歸唯有河邊鴈<lb/>
年年南向飛詠桂云南中有八桂繁華無四時不識風<lb/>
霜苦安知零落期唐人絶句皆倣傚之<lb/>
　　井公六博<lb/>
古樂府井公能六博玉女善投壺蓋因井星形如博局<lb/>
而附㑹之亦詩人北斗挹酒漿之意也曹子建詩仙人<lb/>
<pb n="KR4e0171_WYG_058-35b"/>
攬六著對博泰山隅齊陸瑜詩九仙㑹歡賞六博具娛<lb/>
神戯谷聞餘地銘山憶舊秦周王子深詩誰能攬六著<lb/>
還須訪井公庾子山詩藏書凡幾代看博已千年陳張<lb/>
正見詩已見玉女笑投壺復覩仙童欣六博<lb/>
　　屋角明金字<lb/>
北史斛律金不識文字初名敦苦其難署改名為金從<lb/>
其便易猶以為難神武乃指屋角令識之陸渭南晚晴<lb/>
詩屋角明金字溪流作縠文用此事也<lb/>
<pb n="KR4e0171_WYG_058-36a"/>
　　不嫁惜娉婷<lb/>
杜子美詩不嫁惜娉婷此句有妙理讀者忽之耳陳后<lb/>
山衍之云當年不嫁惜娉婷傅粉施朱學後生不惜捲<lb/>
簾通一顧怕君著眼未分明深得其解矣盖士之仕也<lb/>
猶女之嫁也士不可輕於従仕女不可輕於許人也著<lb/>
眼未分明相知之不深也古人有相知之深審而始出<lb/>
以成其功者伊尹孔明是也有相知不深確乎不出以<lb/>
全其名者嚴光蘇雲卿是也有相知不深闖然以出身<lb/>
<pb n="KR4e0171_WYG_058-36b"/>
名俱失者劉歆荀彧是也白樂天詩寄言痴小人家女<lb/>
慎勿將身輕許人亦子美之意乎<lb/>
　<lb/>
　<lb/>
　<lb/>
　<lb/>
　<lb/>
　升菴集卷五十八<lb/>
</p>
<p>
</p>
  </div>
</body>
</text>
</TEI>
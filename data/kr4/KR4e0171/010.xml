<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻十</head>
    <p>
<pb n="KR4e0171_WYG_010-1a"/>
欽定四庫全書<lb/>
　升菴集巻十　　　　　　　明　楊慎　撰<lb/>
　　䟦越絶<lb/>
或問越絶不著作者姓名何也予曰姓名具在書中覽<lb/>
者第不深考耳子不觀其絶篇之言乎曰以去為姓得<lb/>
衣乃成厥名有米覆之以庚禹來東征死𦵏其鄉不直<lb/>
自斥託類自明文属辭定自于邦賢以口為姓承之以<lb/>
天楚相屈原與之同名此以隠語見其姓名也去其衣<lb/>
<pb n="KR4e0171_WYG_010-1b"/>
乃袁字也米覆以庚乃康字也禹𦵏之鄉則㑹稽也是<lb/>
乃㑹稽人袁康也其曰不直自斥託類自明厥㫖昭然<lb/>
欲後人知也文属辭定自於邦賢盖所共著非康一人<lb/>
也以口承天吴字也屈原同名平字也與康共著此書<lb/>
者乃吴平也不然此言何為而設乎或曰二人何時人<lb/>
也予曰東漢也何以知之曰東漢之末文人好作隠語<lb/>
黄絹碑其著者也又孔融以漁父屈節水潛匿方云云<lb/>
隠其姓名於離合詩魏伯陽以委時去害與鬼為隣云<lb/>
<pb n="KR4e0171_WYG_010-2a"/>
云隠其姓名於參同契融與伯陽俱漢末人故文字稍<lb/>
同則茲書之著為同時何疑焉問者喜曰二子名㣲矣<lb/>
得子言乃今顯之誰謂後世無子雲乎<lb/>
　　越絶當作越紐䟦<lb/>
越絶一書或以為子貢作又云子胥皆妄説也而越絶<lb/>
二字尤非解者曰絶者絶也謂勾踐時也内能約已外<lb/>
能絶人故曰越絶又曰聖文絶於此辯士絶於彼故曰<lb/>
越絶二説似夢魘譫語不止齊東野人之類而已王充<lb/>
<pb n="KR4e0171_WYG_010-2b"/>
論衡按書篇云臨淮袁太伯袁文術㑹稽吴君髙豈即<lb/>
其人乎又曰吴君髙作越紐録紐即絶字之誤書以紐<lb/>
名猶漢雋之例也絶字曲迂不通而千年之誤無人證<lb/>
之袁康吴平之姓名著在巻末無人知之盖觀書者鹵<lb/>
莽閲未數簡已欠伸思睡而束之髙閣矣余始發其隠<lb/>
然即其書以證其人以訂其名非臆説也博古君子必<lb/>
印可而樂聞之乎<lb/>
　　䟦趙文敏公書巫山詞<lb/>
<pb n="KR4e0171_WYG_010-3a"/>
巫山十二峯在楚蜀之交余嘗過之行舟迅疾不及登<lb/>
覽近巫山王尹於峯端摹得趙松雪石刻小詞十二首<lb/>
以樂府巫山一段雲按之可歌古傳記稱帝之季女曰<lb/>
瑶姬精䰟化草實為靈芝宋玉本此以托諷後世詞人<lb/>
轉加縁飾重葩累藻不越此意余獨愛袁崧之語謂秀<lb/>
峯疉崿竒構異形林木蕭森離離蔚蔚乃在霞氣之表<lb/>
仰瞩俯睇不覺忘返自所履歴未始有也山水有靈亦<lb/>
當警知己于古矣尋此語意使人神逰八極而爽然自<lb/>
<pb n="KR4e0171_WYG_010-3b"/>
失於曄花温瑩之外欲以袁意和趙詞以洗茲丘之黷<lb/>
未暇也乃臨松雪墨妙一紙邀曹太狂作圖藏之行笥<lb/>
為他日逰仙興端云<lb/>
　　䟦新刻水經<lb/>
吳中新刻酈道元水經䂓制装演甚精但誤字苦多耳<lb/>
誤而相似魯魚帝虎猶可改也所恨為淺陋妄庸者以<lb/>
意匠擅加筆削如立碑樹桓本桓楹之桓今乃妄改為<lb/>
松栢之栢枉人山本名枉人已見哀江南賦今乃改枉<lb/>
<pb n="KR4e0171_WYG_010-4a"/>
為柱弱年崽子崽子改切楚人謂子曰崽今不知崽字<lb/>
妄改為弱年女子熒山刋石妙在熒字今乃改熒為焚<lb/>
何異小兒語耶<lb/>
　　䟦李陽氷篆書謙卦爻辭<lb/>
陽氷唐人以小篆著者也其書謙卦爻辭謙字二十餘<lb/>
多構别體乃以<graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>代謙按説文<graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>多語也从言冉聲地<lb/>
名有<graphic n="KR2071" url="https://raw.githubusercontent.com/kanripo/KR-Gaiji/master/images/KR2071.png" mimeType="image/png"/>邯縣汝閻切謙敬也苦兼切音義不同相去千<lb/>
里乃以充乏衒竒徒以此學人所罕習是以欺人如此<lb/>
<pb n="KR4e0171_WYG_010-4b"/>
豈知千載而下為識者所勘邪<lb/>
　　䟦韓石溪所藏九都圖<lb/>
此圖為宋宣和院畫無疑卷首題云江山萬里圖縑尾<lb/>
題云米元暉筆皆眯目而道𤣥黄者也米氏父子同一<lb/>
筆法皆崇簡易殊乏精工此圖樓臺城郭浮圖水石綽<lb/>
有唐法恐非虎兒所能企也其云江山萬里亦非也濱<lb/>
江安得有九都乎此盖九都賦圖張平子之西都東都<lb/>
南都左太冲之蜀都吳都魏都及徐幹之齊都劉劭之<lb/>
<pb n="KR4e0171_WYG_010-5a"/>
趙都庾闡之揚都也唐人以九都賦為一巻意必有圖<lb/>
以配之此或其粉本之遺邪中丞南充韓公石溪藏此<lb/>
圖以示慎故輒述所見以印可於大方之家云<lb/>
　　䟦吳中新刻世説<lb/>
古書轉刻轉謬良可惋也近吳中刻世説新語右軍清<lb/>
真妄改作清貴兼有諸人之差改作諸人之美聲鳴轉<lb/>
急改作聲氣轉急少有義學改作少有學義皆失古人<lb/>
之意聊一道之盖不能盡<lb/>
<pb n="KR4e0171_WYG_010-5b"/>
　　䟦趙東山春王正月辨<hi>三條</hi>
昔趙汸左傳補注辨周正改月之證引據既博分析又<lb/>
明可為不刋之論定千古不决之疑獨恨其書不傳故<lb/>
謹録之然有一條未引今特著之按文選所收古詩十<lb/>
九首非一人一時之作也其曰玉衡指孟冬衆星何歴<lb/>
歴白露沾野草時節忽復易秋蟬鳴樹間𤣥鳥逝安適<lb/>
此詩文景之世所作也按漢書髙祖以十月至灞上仍<lb/>
以十月為嵗首則所謂孟冬乃建申之月也故有白露<lb/>
<pb n="KR4e0171_WYG_010-6a"/>
秋蟬之語盖秦不師古以建亥為嵗首無謂之極漢制<lb/>
大抵襲秦故首十月非係十月至灞上也秦之謬妄不<lb/>
足言然因此可考周正改月之驗何也秦上承周秦以<lb/>
建亥為嵗首而謂之春故漢代仍之建申之月為之孟<lb/>
冬矣周人以子月為春從可知矣至漢武帝始用夏正<lb/>
以寅月為首故其詩云孟冬寒氣至朔風何慘慄此孟<lb/>
冬亥月也故有北風慘慄之語武帝以後之詩可知詩<lb/>
可以觀詎不信夫<lb/>
<pb n="KR4e0171_WYG_010-6b"/>
　　又<lb/>
周人之改月無可疑者後世之疑者獨謂詩之豳風用<lb/>
夏正及四月維夏六月徂暑致疑爾趙東山謂詩乃歌<lb/>
謡又多言民事故或用夏正以便文通俗是也然未盡<lb/>
事情也如今之制官府文書官職稱當時之名而詩文<lb/>
中稱吏部為冡宰知府為太守又地理之名稱四川為<lb/>
蜀陕西為秦此最明證可知者故不厭博引傍喻也<lb/>
　　又<lb/>
<pb n="KR4e0171_WYG_010-7a"/>
唐儲光羲詩夏王紀冬令殷人乃正月此亦可證盖周<lb/>
人改月之説唐人不辨而自了然而或以為改或以為<lb/>
不改起于宋人紛紛多議論之口耳<lb/>
　　按趙子常之説本于資中黄楚望而加明晰焉但<lb/>
　　其書今亦罕傳故具録而䟦識之非欲勦説襲蹈<lb/>
　　也<lb/>
　　䟦劉南坦峴山圖<hi>元瑞</hi>
蘭亭羣賢少長咸集竹溪六逸賓旅無忘曷若香山詩<lb/>
<pb n="KR4e0171_WYG_010-7b"/>
壇月泉吟社釋九愁而遣五噫具四美而并二難地則<lb/>
秔稻交疇里實桑榆䕃道春逰秋豫潮往汐来山堂仍<lb/>
襲峴首叔子之名畫圖工摹天目王孫之舊緬懐古昔<lb/>
繼在今斯僕猿鳥為儔魑魅是禦臨文景仰問訊踟蹰<lb/>
髙步九州徒有子建凌雲之想神交千里慙無長房縮<lb/>
地之能狼䟦其胡鶴頸長引矣<lb/>
　　䟦張愈光結交行<lb/>
禺山張子愈光髪益短才益長齒日衰詩日盛近作結<lb/>
<pb n="KR4e0171_WYG_010-8a"/>
交行凡七百八十八字紀海内交逰名士著升沉感今<lb/>
昔盖髙允同徴杜子美八哀之遺意也又作六言三十<lb/>
首七言律八首寄予小子則又元白蘇臺皮陸松陵之<lb/>
富有也而體裁髙古則度越之矣其他觸興口占又不<lb/>
可以更僕終或有工於詆訶者曰是不亦多乎哉養生<lb/>
何以詩為也楊子解之曰養生奚可廢詩也魏伯陽參<lb/>
同一編實建安之先鞭隂長生自叙三詠乃風雅之後<lb/>
乗不知昌虚中無論鍾離子養生奚可廢詩也或又曰<lb/>
<pb n="KR4e0171_WYG_010-8b"/>
為政何以詩為楊子解之曰為政奚可廢詩也重華作<lb/>
歌臯陶載賡神禹有訓五子爰述為政奚可廢詩也或<lb/>
又曰聖學何以詩為楊子解之曰學聖奚可廢詩也孔<lb/>
子删國風雅頌之詩立温柔敦厚之教楚狂接輿而歌<lb/>
則欲與之言鮑龍跪石而吟則亟為之下學聖奚可廢<lb/>
詩也子誠有喙三尺予亦試訊一言也豈有騃仙人瘖<lb/>
道學聞有青錢學士矣未見黄㼐少師也使伏獵弄麞<lb/>
比翼於鸞鳯是屠羊牧豕皆可為䕫龍矣或者之語乃<lb/>
<pb n="KR4e0171_WYG_010-9a"/>
塞禺山之疑乃醳遂銘其座右曰詩哉明哉詩哉明哉<lb/>
予以此忘情以此養生以此為政奚其為為政以此學<lb/>
聖奚其學學聖<lb/>
　　䟦七姬帖<lb/>
國朝真行書當以宋克為第一所書七姬帖文其冠絶<lb/>
也然其事則可疑七姬之死盖出于潘之逼之謂不幸<lb/>
則可非徇節也平居則獶雜子女而漁聚之一旦有變<lb/>
恐樂他人之少年而雉經之潘之惡甚矣宋之書人多<lb/>
<pb n="KR4e0171_WYG_010-9b"/>
珎之故其帖盛傳適以播潘惡耳元末士風類如此上<lb/>
下荒淫載胥及溺欲不亡得乎余舊料其情若此近觀<lb/>
髙季迪弔七姬多麗詞云倩嫦娥呼天試問如何向人<lb/>
間生成尤物等閒又把消磨揉羣花亂飄塵土毁聮璧<lb/>
碎擲烟波漫説無雙傾城曾數八人少箇六人多一般<lb/>
様細腰裊裊髙髻峩峩奈干戈筵上艶曲翻做帳中歌<lb/>
忍教受項纏素帛渾忘記臂結紅羅翠被都閒玉鈿盡<lb/>
落魂逰應去馬嵬坡誰能發香嚢解看怕肉尚温和堪<lb/>
<pb n="KR4e0171_WYG_010-10a"/>
膓斷空樓月落廢院春過其事情信無疑矣吁可憐哉<lb/>
　　跋自書小楷春興詩<lb/>
目有𤣥花久不作小楷夏日寂居無事乃試一為之李<lb/>
重光云壮嵗書亦壮如嫖姚十八從軍擁千騎凌沙漠<lb/>
目無全虜老来書亦老若孔明以白羽麾軍不見風骨<lb/>
而毫素相適筆無全鋒信斯言也若無白羽之能祇見<lb/>
皮裘入土空耳余此書将無同耶書成不覺自笑<lb/>
　　樊敏碑䟦<lb/>
<pb n="KR4e0171_WYG_010-10b"/>
漢碑多不著作碑文人姓名而此碑之末續書建安十<lb/>
年三月上旬造石工劉武良鐫何也曰古人以鐫石為<lb/>
一難事故書之以傳魏受禪碑書鍾繇鐫以一代貴臣<lb/>
文宗而親雕鐫之役古人之重文藻而必欲永其傳如<lb/>
此顔魯公書恒令家僮鐫之李北海書碑多手自鐫其<lb/>
云元省已刻或云伏靈芝刻或云黄鶴仙刻皆北海自<lb/>
鐫也今之立碑草草而付之拙劣之書鐫者又非良工<lb/>
宜其貽庾子山驢鳴犬吠之誚矣<lb/>
<pb n="KR4e0171_WYG_010-11a"/>
　　異魚圖賛䟦<lb/>
予作異魚圖賛間出以示好事者或獻疑曰爾雅注蟲<lb/>
魚定非磊落人子不見韓子之詩乎予曰韓子有為言<lb/>
之也跡其焚膏繼晷之際口吟手披之餘遇蟲名魚字<lb/>
将刪之乎老子云美言不信而五千之言未嘗不美荘<lb/>
子欲絶學而荘子何嘗不學蘇子謂人生識字憂患始<lb/>
豈欲人盡不識字乎如此之類古人善戯謔自掊擊之<lb/>
一機也雖然不可以訓若孔子則豈其然教小子以學<lb/>
<pb n="KR4e0171_WYG_010-11b"/>
詩終於多識則蟲魚固在其中矣孔子豈非磊落人哉<lb/>
近之不悦學者往往拾古人善謔之言以為不肖護躬<lb/>
之符可笑且悼充類其説則伏獵㺯麞之侍郎長鎗大<lb/>
劍之将軍一一皆磊落人也夫<lb/>
　<lb/>
　<lb/>
　<lb/>
　升菴集巻十<lb/>
</p>
<p>
</p>
  </div>
</body>
</text>
</TEI>
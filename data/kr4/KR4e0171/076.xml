<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻七十六</head>
    <p>
<pb n="KR4e0171_WYG_076-1a"/>
欽定四庫全書<lb/>
　升菴集巻七十六　　　　　明　楊慎　撰<lb/>
　　崑崙九州<lb/>
鄒衍言九州之外復有九州載于史記按其說曰東南<lb/>
神州曰旦土<hi>旦音與晨同</hi>正南卭州<hi>隋書作迎</hi>曰深土西南戎州<lb/>
曰滔土正西弇州<hi>隋書作拾州</hi>曰开土正中冀州曰白土西<lb/>
南柱州曰肥土西北𤣥州<hi>隋書作營州</hi>曰成土東北咸州曰<lb/>
隱土<hi>尸子作急土</hi>正東揚州曰信土其言本荒唐漢人作河<lb/>
<pb n="KR4e0171_WYG_076-1b"/>
圖括地象全祖其說隋代郊天遂以其名入從祀之位<lb/>
史炤通鑑釋文曰此九州其崑崙統四方之九州乎或<lb/>
曰神農地過日月之表盖神農之九州也<hi>柱州一本作桂州營州一</hi>
<hi>本作宫州近是宫與𤣥相近未知孰正</hi>
　　五嶺考<lb/>
裴氏廣州記云五嶺大庾始安臨賀桂陽掲陽鄧德明<lb/>
南康記云五嶺者臺嶺之嶠五嶺之第一嶺也在大庾<lb/>
騎田之嶠五嶺之第二嶺也在桂陽都龎之嶠五嶺之<lb/>
<pb n="KR4e0171_WYG_076-2a"/>
第三嶺也在九真萌渚之嶠五嶺之第四嶺也在臨賀<lb/>
越城之嶠五嶺之第五嶺也在始安都龎水經注作部<lb/>
龍萌渚輿地志作明諸徐廣曰五十萬人守五嶺淮南<lb/>
子曰始皇利越之犀角象齒翡翠珠璣乃使尉屠睢發<lb/>
卒五十萬為五軍一軍塞鐔城之嶺一軍守九嶷之塞<lb/>
一軍處畨禺之都一軍守南野之界一軍結餘干之水<lb/>
注鐔城在武陵西南接欝林九嶷在零陵畨禺在南海<lb/>
南野餘干在豫章其說五嶺又不同併志之於此<lb/>
<pb n="KR4e0171_WYG_076-2b"/>
　　海外五岳<lb/>
道經言海外蓬萊閬苑有五岳靈山一曰廣乗之山天<lb/>
之東岳也在東海之中為發生之首上有碧霞之闕瓊<lb/>
樹之林紫雀翠鸞碧藕白橘主嵗星之精居九氣青天<lb/>
之内矣二曰長離之山天之南岳也在南海之中上有<lb/>
朱宫絳闕赤室丹房紫草紅芝霞膏金醴主熒惑之精<lb/>
居一氣丹天之内矣三曰麗農之山天之西岳也在西<lb/>
海之中上有白華之闕三素之城玉泉之宫瑶林瑞獸<lb/>
<pb n="KR4e0171_WYG_076-3a"/>
主太白之精居七氣素天之内矣四曰廣野之山天之<lb/>
北岳也在北海弱水之中上多瓊樓寳闕金液龍芝主<lb/>
辰星之精居五氣𤣥天之内矣五曰崑崙之山天之中岳<lb/>
也在八海之間上當天心形如偃盖東曰樊桐西曰𤣥<lb/>
圃南曰積石北曰閬苑上有瓊華之闕光碧之堂瑶池<lb/>
翠水金井玉彭主鎮星之精居於中元一氣天中焉<lb/>
　　野狐嶺<lb/>
童瑄字碧瑄號玉壺以明天文召入扈從成祖北征至<lb/>
<pb n="KR4e0171_WYG_076-3b"/>
野狐嶺上有碑識云嶺去天十八里其寒裂膚此地極<lb/>
北紫㣲北斗已向南觀<lb/>
　　大行山<lb/>
山海經大行山一名五行山列子作大形則行本音也<lb/>
河圖括地象云大行天下之脊郭縁生述征記大行首<lb/>
始河内自河内至幽州凡有八陘崔伯陽感山賦上正<lb/>
樞星下開冀方起為名丘妥為平岡巍乎甚尊其名大<lb/>
行盖趂韻之誤耳<lb/>
<pb n="KR4e0171_WYG_076-4a"/>
　　五臺山<lb/>
史炤通鑑注曰五臺在代州五臺縣山形五峙相傳以<lb/>
為文殊示現之處華嚴經疏云清凉山者即代州鴈門<lb/>
五臺山也以嵗積堅氷夏仍飛雪曾無炎暑故曰清凉<lb/>
五峯聳出頂無林木有如疊土之臺故曰五臺古傳云<lb/>
山在長安東北二千六百餘里代州之所管山頂至州<lb/>
城一百餘里其山左鄰恒山右接天池南屬五臺縣北<lb/>
至繁畤縣環基所至五百餘里靈記云五臺山有四埵<lb/>
<pb n="KR4e0171_WYG_076-4b"/>
去臺各一百二十里據古今所載今北臺即是中臺中<lb/>
臺即是南臺大黄尖即是北臺栲栳山即是西臺漫天<lb/>
石即是東臺惟北臺中臺古時無異東臺西臺古今無<lb/>
别無恤臺恒山頂是也昔趙襄子名無恤曽登此山觀<lb/>
代國下瞰東海西瞢䠢山有宫池古廟隋煬帝避暑於<lb/>
此而居因天池造立宫室龍樓鳯閣徧滿池邉號為西<lb/>
埵南繫舟山上有銅鐶船軸猶在昔帝堯遭水繫舟於<lb/>
此世傳文殊見於南臺號為南埵北有覆宿堆即夏屋<lb/>
<pb n="KR4e0171_WYG_076-5a"/>
山也後魏孝文皇帝避暑徃覆宿此下見雲州謂之北<lb/>
埵中臺稍近西北有太華泉有古寺二十餘處東臺去<lb/>
太華泉四十二里臺山遥見滄瀛諸州日出時下視大<lb/>
海猶陂澤焉有古寺十五處西臺去太華寺泉四里危<lb/>
嶝干雲喬林拂日有古寺十二處南臺去太華泉八十<lb/>
里最為幽寂有古寺九處北臺去太華泉十二里有古<lb/>
寺八處唐末所添寺不在其數五臺縣本漢慮虎音驢<lb/>
夷隋大業二年改為五臺縣元遺山五臺山寺詩兠羅<lb/>
<pb n="KR4e0171_WYG_076-5b"/>
綿界寳光雲雲際同瞻化現身解脫文殊俱有說是中<lb/>
知有木强人又云石罅飛泉氷齒牙一杯龍焙雪生花<lb/>
車塵馬足長橋水汲得中泠末要誇五臺奇勝史炤之<lb/>
引遺山之詩如在目中余嘗作臥逰録録天下名山五<lb/>
臺之文僅此然亦奇傳矣<lb/>
　　名山異名<lb/>
崑崙山一名崑岑君山一名媧宫武當山一名篸嶺普<lb/>
陀山一名梅岑青城山一名天谷大復山一名胎簮衡<lb/>
<pb n="KR4e0171_WYG_076-6a"/>
山一名芝岡東海一名岱淵<hi>岱淵見隨巢子</hi>遁甲開山圖曰沙<lb/>
土之堛雲陽之墟可以長生可以隱居指甘泉谷口也<lb/>
郭璞注山海經云山川或有同名而異實或同實而異<lb/>
名或一實而數名歴代乆逺古今變易未得詳也信哉<lb/>
　　四時山<lb/>
春山淡冶而如笑夏山蒼翠而如滴秋山明净而如粧<lb/>
冬山慘淡而如睡<hi>郭熈</hi>
　　四地山<lb/>
<pb n="KR4e0171_WYG_076-6b"/>
海山㣲茫而隱見江山嚴厲而峭卓溪山窈窕而幽深<lb/>
塞山童頳而堆阜<hi>鞏氏耳目志</hi>
　　鐵圍山<lb/>
鐵圍山在西天佛經所稱不知的在何處唐初宋昱詩<lb/>
梵室開金地香龕鑿鐵圍<lb/>
　　天隳山<lb/>
揚雄蜀本紀曰有王曰杜宇出於天隳山有朱提氏女<lb/>
為杜宇妻號曰望帝<lb/>
<pb n="KR4e0171_WYG_076-7a"/>
　　楚蒙山<lb/>
蕭頴士楚蒙山詩尚子捐俗氛季随躡遐軌季随即周<lb/>
八士之一䝉山有季随事亦一奇聞也<lb/>
　　峨眉山<lb/>
余書峨眉山寺簡板曰奇勝冠三蜀<hi>晁公武語</hi>震旦第一山<lb/>
<hi>佛經</hi>劉東阜云不如以王右軍崑崙伯仲地易奇勝冠三<lb/>
蜀又半天開佛閣平地見人家老保樓簡板范景仁詩<lb/>
也<lb/>
<pb n="KR4e0171_WYG_076-7b"/>
　　巫山<lb/>
巫山者巫咸以鴻術為帝堯醫師生為上公死為貴神<lb/>
封於斯山因以名之見郭璞巫山賦<lb/>
　　開梅山<lb/>
宋章惇開梅山詩云開梅山梅山萬仭摩星躔捫蘿鳥<lb/>
道十步九曲折時有僵木横崖顛負麻直上視南岳回<lb/>
首蜀道猶平川人家迤邐列板屋火耕磽确名畬田穿<lb/>
堂之皷堂穿壁兩頭擊皷歌聲傳長藤弔酒跪而飲何<lb/>
<pb n="KR4e0171_WYG_076-8a"/>
物爽口鹽為先馬郎酣歌苗女和不待媒妁自相牽白<lb/>
巾纒髻衣繞頵野花山果青垂肩如今丁口漸蕃息世<lb/>
界雖異非桃源熈寧天子厪聖慮命將傳檄令開邉給<lb/>
牛貸種使耕墾植桑揷稻輸緡錢人人歡呼願歸順裹<lb/>
頭異語淳風旋不特得地一千里王道蕩蕩堯為天漢<lb/>
皇黷武竟何益性命百萬塗戈鋋李廣自殺馬援死寂<lb/>
寞銅柱并燕然伊溪之源最沃壤擇地作邑民争先大<lb/>
開庠序明禮樂撫柔新俗威無專小臣作詩諧樂府梅<lb/>
<pb n="KR4e0171_WYG_076-8b"/>
山之崖石可鐫此詩可勒不可泯頌聲萬古長潺湲惇<lb/>
之此詩專頌開梅山之利又按濟北晁無咎開梅山一<lb/>
篇云開梅山梅山開自熈寧之五年其初連峯上參天<lb/>
岩崖盤<graphic n="KR2975" url="https://raw.githubusercontent.com/kanripo/KR-Gaiji/master/images/KR2975.png" mimeType="image/png"/>閡羣巒南北之帝鑿混元此山不圮藏雲烟<lb/>
躋攀鳥道出薈蔚下視蛇脊相夤縁窮南山南山石室<lb/>
大如屋黄閔之記盤瓠行跡今依然髙辛氏時北有犬<lb/>
戎㓂國中下令購頭首妻以少女金盈斗遍國無人有<lb/>
畜狗厥初得之病耳婦以盤覆瓠化而走堪嗟吳將軍<lb/>
<pb n="KR4e0171_WYG_076-9a"/>
屈死㹞㹞口帝皇下令萬國同事成違信道不容竟以<lb/>
女妻之狗乃負走逃山中山崖幽絶不復人跡通帝雖<lb/>
悲思深徃來輙遇雨與風更為獨力之衣短後裙六男<lb/>
六女相婚姻木皮草五色文武溪赤髀皆子孫侏離其<lb/>
聲異言語情黠貎癡喜安土自以吾父有功母帝女淩<lb/>
夷夏商間稍稍病侵侮周宣昔中興方叔㡬振旅春秋<lb/>
絶筆逮戰國一負一勝安可數邇來梅山恃險阻黄茅<lb/>
竹箭如霪雨南人顛踣斃溪弩據關守隘類穴䑕一夫<lb/>
<pb n="KR4e0171_WYG_076-9b"/>
當其阨萬衆莫能武欲知梅山開誰施神禹斧大使身<lb/>
服儒賔客盈幕府檄傳猺初疑叩馬卒歡舞坦然無障<lb/>
礙塞石滇溪渚伊川被髮祭一變卒為虜今雖關梁通<lb/>
失制後誰禦開梅山開山易防獠難不如昔人閉玉關<lb/>
則言不必開盖因章惇小人專其事為清議所不與也<lb/>
然梅山地今為長沙府之安化縣五寨自熈寧至今永<lb/>
無蠻獠之患則惇之此舉一秦之長城也不然則為長<lb/>
沙之害豈減于廣西之猺獞哉<lb/>
<pb n="KR4e0171_WYG_076-10a"/>
　　鮒鰅山陽虚山<lb/>
山海經鮒鰅山顓頊所葬今在開州陽虚山在𤣥滬水<lb/>
濵有倉頡二十八字今在商州洛南縣<lb/>
　　獨婦山<lb/>
越絶云獨婦山去㑹稽四十里勾踐將伐吳徙寡婦至<lb/>
獨山者以為死士示得專一也吳越春秋作獨女山云<lb/>
勾踐以諸寡婦淫泆過犯皆輸山上士有憂思者令逰<lb/>
山上以喜其意按二事吳越春秋所載近是又齊記云<lb/>
<pb n="KR4e0171_WYG_076-10b"/>
齊有女閭七百徴其夜合之資以充國用論語有歸女<lb/>
樂之文亦出於齊其女閭之餘乎管仲相桓公而立此<lb/>
法宜為聖門之童所羞稱也<lb/>
　　火山火井<lb/>
水經注火山似火從地中出名曰熒臺今南中徃徃有<lb/>
之火井在蜀之臨邛今嘉定犍為有之其泉皆油爇之<lb/>
然人取為燈燭正德中方出古人博物亦未及此也積<lb/>
陽之氣所産固非怪異<lb/>
<pb n="KR4e0171_WYG_076-11a"/>
　　山形<lb/>
銳而出者為虎牙尖而背者為熊耳角而巘者為牛首<lb/>
冠而峭者為鷄頭<hi>王涯僊掌辨</hi>
　　山岩之異<lb/>
玲瓏剔透桂林之山也巉嵯窳窆巴蜀之山也綿衍龎<lb/>
魄河北之山也俊俏巧麗江南之山也貴州之山灰堆<lb/>
糞壤不入詩畫<lb/>
　　廬山記<lb/>
<pb n="KR4e0171_WYG_076-11b"/>
張野廬山記天將雨則有白雲或冠峯岩或亘中嶺俗<lb/>
謂之山帶不出三日必雨<hi>唐詩風吹山帶遥知雨</hi>
　　篸山仙室<lb/>
襄陽記武當山一名篸山又名仙室山望之秀絶極晴<lb/>
而見之輕霄盖其上白雲帶其前旦必西行夕而東返<lb/>
謂之朝山言為衆山所朝也<lb/>
　　包山無三班<lb/>
包山舊無三班謂蛇虎雉也侯景之亂乃有蛇虎或問<lb/>
<pb n="KR4e0171_WYG_076-12a"/>
雉亦文鳥何以與虎蛇為伍曰雉與蛇交有雉之地必<lb/>
有蛇也<lb/>
　　浮玉山隂火<lb/>
拾遺記西海之西有浮玉山山下有穴穴中有火其色<lb/>
如水波濤灌湯而火不滅名曰隂火木𤣥虚海賦所云<lb/>
隂火潜然者也然李善及五臣注皆不引之唐詩隂火<lb/>
雨中然顧况詩颶風晴汩起隂火暝潜燒戴叔倫詩古<lb/>
戍隂傳火寒蕪曉帶霜<lb/>
<pb n="KR4e0171_WYG_076-12b"/>
　　嵩岑<lb/>
元魏裴粲傳嵩岑極天苞育名草修生救疾多逰此岫<lb/>
魏帝詔之曰栖素雲根餌芝清壑<lb/>
　　九曲黄河<lb/>
河圖緯象曰黄河出崑崙山東北流千里折西而行至<lb/>
於蒲山南流千里至於華山之隂東流千里至於桓雍<lb/>
北流千里至於下津河水九曲長九千里入於渤海水<lb/>
經注曰黄河百里一小曲千里一曲一直新唐書云天<lb/>
<pb n="KR4e0171_WYG_076-13a"/>
寳中哥舒翰破吐蕃洪濟大莫等城收黄河九曲以其<lb/>
地置西海郡<lb/>
　　黄河源<lb/>
按史記云河有兩源一出葱嶺一出于闐合流東注蒲<lb/>
昌海伏流地中南出積石其山多玉石武帝因按古圖<lb/>
書名河所出山曰崑崙班固以騫為未嘗見崑崙唐薛<lb/>
元鼎使吐蕃自隴西成紀出塞二千里得源於悶磨黎<lb/>
山中髙四下所謂崑崙水東北流與積石河相連河源<lb/>
<pb n="KR4e0171_WYG_076-13b"/>
澄瑩冬春可涉下稍合流色赤益逺他水并注遂濁吐<lb/>
蕃亦自言崑崙在其西南故蔡氏尚書禹貢傳兼取二<lb/>
說而歸是於薛然皆非耳目聞見之實論元至元十七<lb/>
年命都爾蘓佩金虎符徃求河源自河州四閱月始抵其<lb/>
處學士潘昻霄述其所見為志謂河源出吐蕃朶甘思<lb/>
西鄙有泉百餘泓沮洳渙散方可七八十里自上瞰之<lb/>
如列星羣流奔輳五七里滙二巨澤自西而東經歴可<lb/>
半月合赤賔河其流寖大始名黄河然水猶清又一二<lb/>
<pb n="KR4e0171_WYG_076-14a"/>
日岐為八九股行可二十日至朶甘思東北有大雪山<lb/>
即崑崙也自是凡七八日河水北行轉西崑崙北一東<lb/>
北流可二十日至禹貢積石自發源至漢地南北溪澗<lb/>
分流合𣲖莫知紀極至積石始林木暢茂及考臨川朱<lb/>
思本得譯出梵字圖書其間分合轉折與志或異而崑<lb/>
崙積石地域逺近大要相同大槩謂河源東北流所歴<lb/>
皆西畨地至蘭州凡四千五百餘里始入中國又東北<lb/>
流過胡地凡二千五百餘里始考張騫使西域所至惟<lb/>
<pb n="KR4e0171_WYG_076-14b"/>
大月氐大宛大夏康居其餘旁國皆得之傳聞徒見鹽<lb/>
澤伏流至於積石再出遂謂此為河源誠未覩崑崙班<lb/>
固非之宜矣元鼎雖亦以使事徃吐蕃然履歴有序其<lb/>
言崑崙山水委曲可信故蔡傳以元鼎之言為近然亦<lb/>
未究極至元有天下薄海内外皆置驛使通道絶域如<lb/>
行國中都爾蘇又特以河源事徃所詣多鄉道指授其所<lb/>
紀載當有證據然後知于闐鹽澤崑崙積石一皆河流<lb/>
所經去源猶逺譬諸常山之蛇張騫見其尾元鼎見其<lb/>
<pb n="KR4e0171_WYG_076-15a"/>
腹而都爾蘇所至昻霄所紀庶幾見其全體矣雖然中夏<lb/>
内事有干人紀者君子所當知中夏外事無預於人者<lb/>
君子所當畧故禹貢止書導河積石至於龍門其下經<lb/>
過播逆入海之處則備及之意盖有在矣後世振决蕩<lb/>
析河流在中國者代無善捍之䇿而反逺求其源于荒<lb/>
絶之外欲何為邪姑併録之以具觀考<lb/>
　　五湖<lb/>
五湖之說有二周禮揚州其浸五湖范蠡云與我争三<lb/>
<pb n="KR4e0171_WYG_076-15b"/>
江五湖之利者非吳耶史河渠書曰於吳則通渠三江<lb/>
五湖貨殖傳曰夫吳有三江五湖之利太史公自叙曰<lb/>
登姑蘇望五湖此五湖者即具區也其𣲖有五故曰五<lb/>
湖一名震澤一名笠澤張勃吳録云五湖者太湖之别<lb/>
名以其周行五百里三萬六千頃故以湖名義興記太<lb/>
湖射湖貴湖陽湖洮湖為五湖酈道元水經謂長塘湖<lb/>
射貴湖上湖滆湖太湖為五湖張守節史記正義云茭<lb/>
湖游湖漠湖貢湖胥湖皆太湖東岸五灣為五湖虞翻<lb/>
<pb n="KR4e0171_WYG_076-16a"/>
云太湖有五道東通長洲松江南通嘉興韭溪西通宜<lb/>
興荆溪北通晉陵滆湖西南通嘉興韭溪陸魯望云太<lb/>
湖上禀咸池之氣一水而五名其名大同小異皆禹貢<lb/>
之所謂震澤也王勃文襟三江而帶五湖則揔言南方<lb/>
之湖洞庭一也青草二也鄱陽三也彭蠡<hi>一名宫亭湖即禹貢滙澤</hi>
四也太湖五也吳越春秋五湖貢湖游湖胥湖梅梁湖<lb/>
金鼎湖也韋昭曰胥湖蠡湖洮湖滆湖就太湖而五虞<lb/>
翻曰太湖水通五道謂之五湖陸龜蒙曰太湖上禀咸<lb/>
<pb n="KR4e0171_WYG_076-16b"/>
池五車之氣故一水五名又楊全五湖賦止為太湖而<lb/>
作周禮揚州之浸曰五湖<lb/>
　　三河<lb/>
唐詩天子三河募少年三河黄河也析支河也湟河也<lb/>
　　百川<lb/>
吕温地志圖序粉散百川黛凝羣山亦如今地里圖黄<lb/>
為川紅為路青為山也<lb/>
　　大江<lb/>
<pb n="KR4e0171_WYG_076-17a"/>
江出岷山其源實自蜀西戎萬山來至嘉州而沫水自<lb/>
巂州合大渡河穿夷界千山以㑹之至叙州而馬湖江<lb/>
㑹之又十五里而南廣江㑹之至瀘州而内江又自資<lb/>
簡㑹之至重慶而嘉陵江自利閬果合等州㑹之至涪<lb/>
州而黔江合南夷諸水㑹之至萬縣而開江水自開達<lb/>
等州㑹之夫然後總而入峽是江自峽而西受大水凡<lb/>
八及出峽而下岳陽則㑹之者洞庭湖所受湖南北諸<lb/>
水也又自是而下鄂渚則㑹之者漢口所受興元諸水<lb/>
<pb n="KR4e0171_WYG_076-17b"/>
也又自是而下黄州東四十五里則㑹之者巴河也又<lb/>
自是而下九江則㑹之者彭蠡今名鄱陽湖所受江東<lb/>
西諸郡水也又自是而下則㑹之者皖水所受淮西諸<lb/>
水也夫然後總而入海是以自峽而東又受大水凡五<lb/>
畧計天下之水㑹於江者居天下之半其名稱之大而<lb/>
可考者凡十有三故曰江源其出如甕而能滔滔萬里<lb/>
達海所受者衆也嗚呼問學者可以觀矣<lb/>
　　三江<lb/>
<pb n="KR4e0171_WYG_076-18a"/>
禹貢曰三江既入諸江之說極多國語子胥曰三江環<lb/>
之民無所移韋昭注曰三江松江也錢塘也浦陽也秦<lb/>
語云越王擒之於三江之浦范蠡曰與我争三江五湖<lb/>
之利者非吳與吳越春秋曰范蠡乗舟出三江之口越<lb/>
絶書云出三江之口入五湖之中蔡沈書傳主唐仲初<lb/>
吳都賦注松江下七十里分流東北入海為婁江東南<lb/>
流者為東江并松江為三江張守節史記正義曰三江<lb/>
者在蘇州東南三十里名三江口一江西南上七十里<lb/>
<pb n="KR4e0171_WYG_076-18b"/>
至太湖名曰松江古笠澤江一江東南上七十里白蜆<lb/>
湖名曰上江亦曰東江一江東北下三百餘里入海名<lb/>
曰下江亦曰婁江於其分處號曰三江口顧夷吳地記<lb/>
云松江東北行七十里得三江口東北入海為婁江東<lb/>
南入海為東江并松江為三江是也周禮職方氏云揚<lb/>
州藪曰具區川曰三江按五湖三江者韋昭注非也其<lb/>
源俱不通太湖引解三江既入失之逺矣鄮山黄氏曰<lb/>
世之說三江者甚衆率於地理不合至稅安禮<hi>安禮蜀人地理</hi>
<pb n="KR4e0171_WYG_076-19a"/>
<hi>指掌圖或以為東坡非也</hi>禹貢指掌圖一出指豫章九出彭蠡者為<lb/>
南江以足經文中江北江之數其論始定然審如其說<lb/>
於震澤何關耶其曰歴丹陽毗陵入今大江者為北江<lb/>
首受蕪湖東至陽羡者為中江分於石城過宛陵入具<lb/>
區者為南江三江在震澤上下而皆入海其說似矣然<lb/>
丹陽毗陵之入江者特港脉一二詎應影附大江而謂<lb/>
之江而首蕪湖分石城之二水皆在震澤上流又可以<lb/>
入海言耶以今所見受震澤水東入於海者惟吳松一<lb/>
<pb n="KR4e0171_WYG_076-19b"/>
江不見其三也舊有安亭一江由青龍鎮入海闓利者<lb/>
慮其走商稅塞之又有白蜆一江以通青龍今亦塞而<lb/>
耕稼之王半山送裴如晦出宰吳江詩曰當知耕牧地<lb/>
徃徃茭蒲青三江斷其二洪水何由寧豈禹三江之舊<lb/>
迹在是有可訪而復之者耶抑水之為水有源有委舊<lb/>
說具區三萬六千頃積之既多泄之已難矣熈寧八年<lb/>
旱太湖淺露見丘墓街井是昔為高原今為汚澤也湖<lb/>
之浸淫又不知其比舊增多幾千頃非源委之不究而<lb/>
<pb n="KR4e0171_WYG_076-20a"/>
致然耶<hi>慎</hi>按蔡沈黄震之說皆於下流求之名以地訛<lb/>
號隨世改恐非禹貢三江之說也曷於上流發源求之<lb/>
徐鉉注說文云江出岷山至楚都名南江至潯陽為九<lb/>
道名中江至南徐州北江入海郭璞山海經注岷山大<lb/>
江所出也崍山南江水所出也崌山北江水所出也三<lb/>
江皆發源於蜀而注震澤禹貢紀其源而及其委耳豈<lb/>
區區為吳地記其瑣瑣改易不常之名乎觀禹貢三江<lb/>
之說當以此意求之則予之言雖大禹復生不能易矣<lb/>
<pb n="KR4e0171_WYG_076-20b"/>
　　蜀之三江<lb/>
蜀之三江外水岷江中水涪江内水沱江也<lb/>
　　墊江之源<lb/>
蔡松年補南北史志載吐谷渾酋長阿豺登其國西疆<lb/>
山觀墊江源問其羣臣曰北水流更有何名由何郡國<lb/>
入何水也其長史曽和曰此水經仇池過晉壽出宕渠<lb/>
始號墊江至巴郡入江度廣陵㑹於海阿豺曰水尚知<lb/>
歸吾獨無所歸乎乃遣使南通於劉宋貢方物宋少帝<lb/>
<pb n="KR4e0171_WYG_076-21a"/>
封為澆河公按此稱墊江非今忠州之墊江也古之墊<lb/>
江即今合州也合州置於西魏隋煬帝改合州為涪陵<lb/>
而移墊江之名於忠州之桂溪今之墊江則古之桂溪<lb/>
也近日一統志亦草草混淆因書墊江源併及之按墊<lb/>
江之源乃在吐谷渾之西疆山今其地不在中國不可<lb/>
考究<lb/>
　　怒江<lb/>
唐地里志安南通天竺道自羊苴哶城西至永昌故郡<lb/>
<pb n="KR4e0171_WYG_076-21b"/>
三百里又西渡怒江至諸葛亮城二百里羊苴哶今在<lb/>
大理怒江今在騰越怒江江波洶湧如怒也或作露江<lb/>
非<lb/>
　　四海<lb/>
東海之别有渤海南海之别有漲海西海之别有青海<lb/>
北海之别有瀚海猶五岳之外有五鎮也<lb/>
　　裨海<lb/>
說文裨接益也以小益大曰裨西域傳有裨王漢書有<lb/>
<pb n="KR4e0171_WYG_076-22a"/>
裨將鄒衍書四海之外有裨海環之書名有裨蒼裨<lb/>
雅皆以小益大之義<lb/>
　　西海<lb/>
丘文莊公曰自漢南越入中國始有南海然西海竟<lb/>
不知所在今祀東海於登州祀南海於廣州皆臨海<lb/>
而祭西海則望祀於蒲州北海則望祀於懷慶盖因<lb/>
宋都汴而懐慶在其北是時失幽燕無因至遼薊之<lb/>
間而北望以祭之可也國朝都燕而乃往南以祭北<lb/>
<pb n="KR4e0171_WYG_076-22b"/>
海可乎古謂青州為北海郡今京師東北乃古碣石<lb/>
淪海之處於北立祠為宜滇之極西百夷之外聞有<lb/>
大海通西南島夷即西海也宜於雲南城望祀之<hi>慎</hi>
按王莽立西海郡於西寧之地亦妄也今滇西百夷<lb/>
之外有大海在今阿瓦地沐璘為都督曽至其地有<lb/>
詩云蛇首樓船十丈長船頭鐃鼔樂笙簧篙師百櫓<lb/>
齊揺去阿瓦城邊水似湯即西海無疑矣又按王充<lb/>
論衡云漢得西王母石室因立西海郡而漢書不載<lb/>
<pb n="KR4e0171_WYG_076-23a"/>
其事今其地没於匈奴矣栁子厚鐃歌題云李靖滅<lb/>
吐谷渾西海上<lb/>
　　熱海<lb/>
岑參熱海行云蒸沙爍石然虜雲沸浪炎波煎漢月此<lb/>
循名想說之誤參雖仕從邉幕亦未曽親到熱海也按<lb/>
𤣥奘西域記云凌山葱嶺北隅坎雪積凌春夏不觧懸<lb/>
釡而炊席氷而寢七日出山有一清池亦曰熱海以其<lb/>
對凌山不凍故得此名其水未必温也𤣥奘盖躬至目<lb/>
<pb n="KR4e0171_WYG_076-23b"/>
見非參想像之詞耳<lb/>
　　丘處機論海潮<lb/>
海潮人皆言因月唐盧肇獨言因日余嘗逰海上詢其<lb/>
故老甚見分明月初出則潮初上月卓午則潮滿月西<lb/>
轉則潮漸退月沒則潮退盡北方月出則潮復上斗北<lb/>
月中則潮滿月東轉則潮漸退月沒則潮退盡盧肇言<lb/>
日是太陽水是純隂日西入地時隂避太陽東海潮上<lb/>
日出時水乃西流東海潮下且箭之急疾晝夜不能行<lb/>
<pb n="KR4e0171_WYG_076-24a"/>
萬里如何海之深濶洪波蕩漾日夜能行數萬里乎又<lb/>
肇之所言晝夜方是一潮知肇不曽海上逰行其文輕<lb/>
進朝臣無有詰難者盖世間之事强辯者為勝自非聖<lb/>
達誰能窮理盡性哉余要曽較勘東萊與膠西陸地相<lb/>
去二百里許水行迂曲則千里許潮信不同萊北潮上<lb/>
即膠西潮下膠西潮上即萊北潮下北到南海約近萬<lb/>
里據大體北海潮上則江淮已北皆潮滿南海潮上江<lb/>
淮已北皆潮下即是如何登萊即墨盈縮不同又見四<lb/>
<pb n="KR4e0171_WYG_076-24b"/>
方大海潮流各異耳世間之事尚不能究况天外之事<lb/>
乎大抵海水盈縮譬乾象縱横耳於理則無有邉際隨<lb/>
風飄蕩莫能定准何乃晝夜循環不差度數亦聖功道<lb/>
力不可思議耳丘長春之說如此可與盧肇余靖及天<lb/>
原發㣲之說相叅互故備録之然潮亦有不可知者如<lb/>
錢鏐射潮而潮退西陵元兵駐錢塘沙上三日而潮不<lb/>
至似有神司之不可以常理推也<lb/>
　　海影翻<lb/>
<pb n="KR4e0171_WYG_076-25a"/>
人家壁上或見塔影樹影而不知塔與樹所在此理不<lb/>
可曉又有見塔影樹影皆倒懸尤不可解段成式云海<lb/>
影翻側如此理或然也盖海光映日數千里皆見塔樹<lb/>
影本直影又重影勢必倒也<lb/>
　　閬水即漾水<lb/>
通鑑六十七巻劉璋將扶禁帥萬餘人由閬水上注閬<lb/>
水即西漢水禹貢所謂嶓冡導漾東流為漢者也余昔<lb/>
年著古音畧以浪漾為一水吳中陸貞山粲駁之以為<lb/>
<pb n="KR4e0171_WYG_076-25b"/>
誤盖未嘗考此也<lb/>
　　外水内水中水<lb/>
宋劉裕遣朱齡石代蜀㓂譙縱衆軍悉從外水取成都<lb/>
臧僖從中水取廣漢老弱乗髙艦從内水向黄虎史炤<lb/>
通鑑釋文曰巴郡<hi>今之重慶</hi>正對二水口右則涪内水左則<lb/>
蜀外水自渝上合州至綿州曰内水自渝上戎瀘至蜀<lb/>
謂之外水<hi>慎</hi>按外水即岷江自重慶上叙州嘉定是也<lb/>
内水即涪江自重慶上合州遂寧潼綿是也中水即沱<lb/>
<pb n="KR4e0171_WYG_076-26a"/>
江自瀘州上富順資簡金堂漢州是也曰四川者則取<lb/>
岷江沱江黒水白水四大川以為名爾<hi>沈約宋書資江為中水涪江為</hi>
<hi>内水</hi>
　　八功德水<lb/>
八功德水一清二冷三香四柔五甘六净七不噎八除<lb/>
病<lb/>
　　丁字水<lb/>
杜牧睦州詩疊嶂巧分丁字水按水經丁溪水在泗水<lb/>
<pb n="KR4e0171_WYG_076-26b"/>
東泗水冬春淺澀常排沙通道陸機賦所謂乗丁水之<lb/>
㨗岸排泗川之積沙是也<lb/>
　　十二月水<lb/>
正月觧凍水二月白蘋水三月桃花水四月𤓰蔓水五<lb/>
月麥黄水六月山礬水七月豆花水八月荻苖水九月<lb/>
霜降水十月復槽水十一月走凌水十二月蹙凌水見<lb/>
九州記<lb/>
　　苦水變甘泉<lb/>
<pb n="KR4e0171_WYG_076-27a"/>
李錫之為蘆城令變苦泉為甘泉凡水之性味色香出<lb/>
沒顯伏皆地脉之異有所産歟惠州之佛疏院東熱泉<lb/>
湯如也西冷泉雪如也<lb/>
　　濡水<lb/>
濡水有二乃官切一出涿郡固安縣與易水合而注於<lb/>
海馬水此一濡水也一發原於遼西塞外過海陽入於<lb/>
海此一濡水也<lb/>
　　蜀江水路險名<lb/>
<pb n="KR4e0171_WYG_076-27b"/>
江自嘉州至荆門名灘險地凡千百餘舟人一一能言<lb/>
之其灘之外有洞有磧凡數十皆見於字書今載其畧<lb/>
洞疾流也<hi>江中有達洞構木洞</hi>水流沙上曰瀬<hi>江中有和尚瀬</hi>水出尾下<lb/>
曰瀵<hi>今地名七瀵</hi>囬流旋轉曰漩<hi>今有南/陀三漩</hi>石積水淺曰磧<hi>今有</hi>
<hi>上磧下磧</hi>水疾崖傾曰碥<hi>今有閻王/碥燕子碥</hi>灘磧相湊曰沝<hi>音子今有石㧪</hi>
<hi>子折危子</hi>水如轉轂曰漕<hi>今有野猪漕</hi>水漫不流曰沱潭下急流<lb/>
曰灘其名尤多不盡書也<lb/>
　　逺水如岸<lb/>
<pb n="KR4e0171_WYG_076-28a"/>
海濵之人曰逺望海水似髙於地有如岸焉盖水氣也<lb/>
煬帝望海詩曰逺水翻如岸遥山倒似雲<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_076-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻七十六<lb/>
</p>
<p>
</p>
  </div>
</body>
</text>
</TEI>
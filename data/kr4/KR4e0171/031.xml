<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻三十一</head>
    <p>
<pb n="KR4e0171_WYG_031-1a"/>
欽定四庫全書<lb/>
　升菴集巻三十一　　　　　明　楊慎　撰<lb/>
　　七言律詩<lb/>
　　　春日訪樊九岡幽居<lb/>
九隴岡頭紫氣浮髙人元是列仙儔黄花晚節開三徑<lb/>
翠竹清風卧一丘松菊㣲行常伴鶴苔磯獨釣不驚鷗<lb/>
伊余南北東西者浪跡深慙下榻留<lb/>
　　　春三月四日仰山余尹招逰疏江亭觀新修都<lb/>
<pb n="KR4e0171_WYG_031-1b"/>
　　　　江堰<lb/>
疏江亭上眺芳春千古離堆跡未陳矗矗樓臺籠蜃氣<lb/>
㽦㽦原隰接龍鱗井居需養非秦政則堰淘灘是禹神<lb/>
<hi>古圖經深淘灘淺則堰今改則為作非也</hi>為喜灌壇河潤逺恩波徳水又更<lb/>
新<lb/>
　　　周五津寄錦箋并柬楊雙泉<lb/>
誰製鸞牋逈出羣雲英膩白粲霜氛薛濤井上凝清露<lb/>
江令筵前擘綵雲窈窕翠藤盤側理連環香玉剪回文<lb/>
<pb n="KR4e0171_WYG_031-2a"/>
老來無復生花夢錦字泥緘付墨君<lb/>
　　　中元夕望開福寺燈塔<lb/>
鈴語吟風寂梵音塔燈擎月净髙深盂蘭瑞草生三昧<lb/>
天竺曇花散五隂鴈沼恍疑星宿海鷲峯幻作火珠林<lb/>
西方漫説光明藏何似中華池布金<lb/>
　　　寄夏松泉<hi>名邦謨</hi>
山中睡起三竿日天上書來五朶雲念我獨愁開閴寂<lb/>
感君長跪謝殷勤兩年故國交逰隔千里同心岐路分<lb/>
<pb n="KR4e0171_WYG_031-2b"/>
竒樹華滋看已徧不禁春色惱離羣<lb/>
　　　郫縣子雲閣<lb/>
落景登臨縣郭西坐來結構與雲齊平郊逺訝行人小<lb/>
髙閣廻㸔去鳥低林表餘花春寂寂城隅纎草晩萋萋<lb/>
酒䦨却下危梯去猶為風烟惜解携<lb/>
　　　立春日禁中對雪<lb/>
天街晴雪照簾櫳萬戸千門似郢中先向曉營添朔氣<lb/>
却随春仗轉條風上林花信梅邉出太液波聲柳外通<lb/>
<pb n="KR4e0171_WYG_031-3a"/>
郢客髙歌誰屬和巴人下曲本難工<lb/>
　　　戊寅九日龍門登髙<lb/>
江山盤踞千年地風雨崔嵬百尺臺揺落霜林秋籟發<lb/>
參差雲堞曉光開四愁多阻張衡望九辨堪興宋玉哀<lb/>
望逺登髙聊自遣芳茰艶菊漫相催<lb/>
　　　沐希甫葉道亨約㑹於太華寺雨中用杜少陵<lb/>
　　　　韵一首<lb/>
野竹幽花夾道迎紺園金刹望中明海天風色雲籠樹<lb/>
<pb n="KR4e0171_WYG_031-3b"/>
山國春寒雨滿城最覺龍鱗圖畫潤生憎鳥羽毳衣輕<lb/>
迷源復作留連住尋壑猶能窈窕行<lb/>
　　　冬夜宿羅漢寺<lb/>
霜林金碧迷青紅木葉蕭蕭澄逺空長湖洲渚亂吞吐<lb/>
上方樓殿森玲瓏廊僧暝汲怯寒溜舟子夜語驚天風<lb/>
朝暾照檻堪一望羡爾冥冥髙遰鴻<lb/>
　　　石岡沐公希甫輓詩<lb/>
幾醉錦筵金叵羅忽騎天駟上天河霸陵猶記將軍獵<lb/>
<pb n="KR4e0171_WYG_031-4a"/>
沛邑能忘猛士歌春寒澤畔經過少日暮山陽涕淚多<lb/>
露薤霜蒿悲自古蹊桃營栁奈君何<lb/>
　　　闗索廟<lb/>
闗索危嶺在何處猿梯鳥道淩青霞千年廟貌猶生氣<lb/>
三國英雄此世家月㨗西來武露布天威南向陣雲賖<lb/>
行客下馬一酹酒候旗風偃寒吹笳<lb/>
　　　髙嶢村除夕<lb/>
海濵戎旅乆忘歸獨對朝嵐與夕霏莎徑晴沙采樵路<lb/>
<pb n="KR4e0171_WYG_031-4b"/>
柴門春水釣魚磯太平時節身難遇流轉風光賞莫違<lb/>
街鼔市塵渾隔斷村舂隣火自相依<lb/>
　　　謝同鄉諸公寄川扇<hi>二首</hi>
鳯箑分封到海陬魚緘千里自巴丘綺寮白晝懸明月<lb/>
珎簟朱炎借早秋紈素底湏誇罨畫蒲葵耐可汚銀鈎<lb/>
仙家玉雪勞相贈詩苑瓊瑶愧未酬<lb/>
對青筠膜漬霞斑渥紫梬膏錬月顔<hi>梬小柿也</hi>自覺金風爽<lb/>
仙馭誰將玉雪灑人寰薛濤歌裏揚清囀卓女吟邊障<lb/>
<pb n="KR4e0171_WYG_031-5a"/>
逺山萬里橋西銷暑㑹幾回瓊樹夢中攀<lb/>
　　　即席贈樊九岡黄梓谷<lb/>
中涪西蜀兩髙人良㑹通家及上春青嵗掛冠甘隠逸<lb/>
早時揮塵静風塵身閒正好銜盃數情洽何妨命駕頻<lb/>
更與衡門添盛事聚星堂上繼荀陳<lb/>
　　　贈内<lb/>
迢逓鄉闗隔益州歸途雨沛更雲油重看周雅歌祁父<lb/>
又聴陽闗唱杜秋明月迥臨天左界寒宵回夢閬西樓<lb/>
<pb n="KR4e0171_WYG_031-5b"/>
五紋絲履休勞寄好看生兒似阿侯<lb/>
　　　夀叙菴司馬弟<hi>生辰正月十二日</hi>
酉君初度早逢春千里相思隔錦津棣萼連枝情不盡<lb/>
筆花池草夢何頻廟堂閒却絲綸手山水能娛樂夀身<lb/>
繞膝斑衣當蔗境何須止酒負芳辰<lb/>
　　　送胡東渠少叅致仕歸晉陽<lb/>
醳紱辭榮賦北征急流勇退見髙情元龍湖海多豪氣<lb/>
長孺朝廷有直聲<hi>胡曽為郡不屈節温州相</hi>塵世已破枕中夢杯酒<lb/>
<pb n="KR4e0171_WYG_031-6a"/>
況兼身後名秖恐清風遺逺徼聊將公是托詩評<lb/>
　　　與諸弟别樂菴弟約有江陽之㑹<lb/>
中宵風雨早來凉謝草春池别夢長緑野開筵聨玉樹<lb/>
紅亭離思結垂楊通波直下無千里明月何曽是兩鄉<lb/>
白晝看雲何限意佳期良晤在江陽<lb/>
　　　宋潜溪方遜志二賢祠亭陪東阜狷齊坐<lb/>
青蘿太史赤城仙祠墓東西近接連江漢炳靈遷謫地<lb/>
乾坤正氣革除年華池澹佇滄浪水栢寢寒通雪嶺烟<lb/>
<pb n="KR4e0171_WYG_031-6b"/>
不向一䑓逢二妙何由投簡和新篇<lb/>
　　　合州舟中次韵王孔昭<hi>名嘉賔</hi>
馳暉易逝髮難𤣥屈指驚心二十年北渚離愁芳草外<lb/>
東風歸信落花前煙開巴峽銅梁秀月照涪江石鏡圓<lb/>
栩栩瀛洲還舊夢嚶嚶喬木又新篇<lb/>
　　　雪後曽前溪憲副夜過<hi>曾名鈞</hi>
閒門寂寂夜光扄窮巷俄傳暢轂經迢逓騶牙聲已到<lb/>
熒煌騎火夢初醒淮山桂樹懸鄉月漢節梅花照客星<lb/>
<pb n="KR4e0171_WYG_031-7a"/>
清興不辭淹雪棹濁醪還共醉雲亭<lb/>
　　　晏寢漫興<lb/>
少年愛睡苦不足鷄鳴催入承明宫蹀躞金珂響斜月<lb/>
丁當玉佩揺廻風共憐人馬輝光異肯信簮褭拘攣同<lb/>
老便晏寢北窻北起看日生東海東<lb/>
　　　重寄張愈光<lb/>
海客張公鬢已蒼豪逰曾結少年塲古文金碧盤龍虎<lb/>
麗句瓊瑶琢鳯凰尋壑經丘穿窈窕倚樓看鏡立滄茫<lb/>
<pb n="KR4e0171_WYG_031-7b"/>
朔風鴻鴈傳消息明月青山隔幾鄉<lb/>
海裔江湄獨倚樓瑟居匏繫又驚秋菊花黄處回青眼<lb/>
楓葉紅時對白頭少日聲名追杜甫暮途鞿絆脱莊周<lb/>
九龍尚有臨池興一鴈能忘逺札投<lb/>
　　　寄藍玉夫<hi>名田</hi>
四海風紀藍御史廿載逃名即墨城青㝠鴻飛日月白<lb/>
紫淵龍臥波濤清晴窻香芸拂蟫蠧春谷喬木歌嚶鳴<lb/>
總角懽逰忽衰老握鏡愁看華髮生<lb/>
<pb n="KR4e0171_WYG_031-8a"/>
　　　登海寳寺望侍御唐池南<hi>琦</hi>别業因贈<lb/>
横紫煙光凝上方人家宛在水中央一重一掩肺腑地<lb/>
某水某丘逰釣鄉憶我頻年枉書札與君連日醉壺觴<lb/>
詩瓢不似山人瘦大雅堂髙接盛唐<lb/>
　　　夏日抱病幽居<lb/>
抱病閉門誰與同隠几焚香長夏中槐花細灑鵞黄雪<lb/>
芭蕉斜扇青鸞風蚊雷無頼皷昏黒螢火多情流暝紅<lb/>
墨池過雨積新溜一部鳴蛙何太雄<lb/>
<pb n="KR4e0171_WYG_031-8b"/>
　　　泛蓮池晩歸<lb/>
桂枻蘭<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>泛碧漪芰塍蓮蕩倒芳巵十三鴈足傳情徧<lb/>
二八蛾眉度曲遲玉樹風前人散後金波水上月明時<lb/>
良辰勝㑹應難續風雨連宵惱别離<lb/>
　　　兩湖葉道亨泰招飲過湖晚歸<lb/>
楊堤葉嶼逈相隣東主西賔意自親促席忽披千里霧<lb/>
歸舟重醉兩湖春沙邊漁火明還暗樹裏人家認未真<lb/>
已訂魚鄉鷗社約片帆何惜徃來頻<lb/>
<pb n="KR4e0171_WYG_031-9a"/>
　　　寄楊𢎞山都諫<hi>士雲</hi>
螭頭早掛進賢冠跡逺東墀玉笋班倦意已還飛鳥外<lb/>
歸心元在急流間仙郎髙議㽞青𤨏學士新詩滿碧山<lb/>
十九峯前同醉處夢中瓊樹㡬廽攀<lb/>
　　　唐僖宗行宫遺礎次熊尚弼侍御韵<hi>名相</hi>
唐帝行宫有露䑓礎蓮幾度換春苔軍容再向蠺叢狩<lb/>
王氣遙從駱谷來萬里山川神駿老五更風雨杜䳌哀<lb/>
始知蜀道蒙塵駕不及胡僧渡海盃<hi>礎今在僧寺</hi>
<pb n="KR4e0171_WYG_031-9b"/>
　　　丁丑九日<lb/>
燕䑓九日罷登臨節物蕭條入楚吟闗塞驊騮迷去路<lb/>
朔風鴻鴈滯歸音仙逰御宿山川逺白露清霜日夜深<lb/>
雲際側身愁北望天涯懐抱可能禁<lb/>
　　　己卯九日登髙<lb/>
采采黄花不滿衣暝煙起望自朝暉馬卿病裏芳菲晚<lb/>
宋玉愁邊節序非落木流波如有意來鴻去燕故相違<lb/>
消除強醉清樽酒歸掩田家白板扉<lb/>
<pb n="KR4e0171_WYG_031-10a"/>
　　　庚辰九日聞金鶴卿張惟信有彭門之㑹疾不<lb/>
　　　　克陪<lb/>
一别黄金萬里䑓孤城三見菊花開雲移北闕沾恩宴<lb/>
日逺南山獻夀杯抱病江天常閴寂闗心時序獨徘徊<lb/>
髙人喜共登髙㑹咫尺彭門阻一陪<lb/>
　　　定州書事<lb/>
此地去年新駐蹕行宫曾榜太平門尭樽置酒中衢溢<lb/>
梵字揮毫古塔尊漢帝樓船窮島嶼周王車轍滿乾坤<lb/>
<pb n="KR4e0171_WYG_031-10b"/>
多方獨使勞神武諸將何由答主恩<lb/>
　　　中秋禁中對月<lb/>
漢家䑓殿號明光月滿秋髙夜未央銀箭金壺催漏水<lb/>
仙音法曲獻霓裳路車天逺鸞聲静宫扇風多雉影凉<lb/>
千里可憐同此夕美人迢逓隔西方<lb/>
　　　四月卄日侍班紀事次金鶴卿韻<lb/>
金殿朱衣引陛前紫㣲清蹕從乾旋登庸巳卜璿璣正<lb/>
顧命先從玉几傳雨露恩垂周壤徧星辰影動泰階連<lb/>
<pb n="KR4e0171_WYG_031-11a"/>
詞臣况有如椽筆好學王褒頌得賢<lb/>
　　　送熊維藩尹婺川<lb/>
驪駒載道何駸駸飛鳬遥下蠻江潯鴻鴈不度牂牁國<lb/>
虎豹常啼楓樹林鳴琴仙室白日静鎻印公堂朱夏深<lb/>
氷蘗肯移清吏節卉裳須服逺人心<lb/>
　　　張崇象<hi>壁</hi>新居<lb/>
碧山學士居茅屋錦里先生過草堂淼淼龍池接溝水<lb/>
啾啾雀樹隠隣牆何人問字能携酒有子攤書解滿床<lb/>
<pb n="KR4e0171_WYG_031-11b"/>
巴曲肯來收下里楚歌還擬和滄浪<lb/>
　　　送髙三峯<hi>公韶</hi>守大理<lb/>
赤廌青驄近侍臣碧鷄金馬問行頻南荒瘴厲禺山夜<lb/>
北渚烟花洱海春千里風謡采芳訊十年雲㑹阻光塵<lb/>
賜金已見先華省鳴玉終期上紫宸<lb/>
　　　次韵席仁同<hi>春</hi>逰昭應宫<lb/>
佩聲齊下日華東朝退春逰有客同却轉河堤晴靄外<lb/>
廽瞻宫闕曉雲中曲江池泛仙源碧下苑花交御宿紅<lb/>
<pb n="KR4e0171_WYG_031-12a"/>
瓊玖木桃酬未得青門紫陌興何窮<lb/>
　　　尚書九峰孫公夀詩<lb/>
百尺貞標澗底松四朝公望想儀容星辰衡岳當朱鳥<lb/>
雷雨湘江起臥龍白雪郢歌翻夀曲青雲奕葉繼仙蹤<lb/>
天瓢滿注供春雨三島遥應接九峯<lb/>
　　　送福上人還青城<lb/>
青城三十六髙峯寺在青峰第幾重飛錫曾聞經雪嶺<lb/>
結茅常愛住雲松花飄香界諸天雨金吼霜林半夜鐘<lb/>
<pb n="KR4e0171_WYG_031-12b"/>
傳語禪闗休上鎻虎溪他日㑹相從<lb/>
　　　慶成宴次張惟信韵<lb/>
太乙天壇望燎回九重春宴選辰開廣庭列坐瞻華衮<lb/>
合殿飄香入玉杯海宇謳歌千載遇雲門隊舞八荒來<lb/>
共憐彩筆飄摇賦獨有金門侍從才<lb/>
　　　送毛東鎮<hi>給諌用成之子</hi>
憐君心節之子孫公車待詔重髙門江湖魏闕子牟逺<lb/>
墓田丙舍鍾繇存伏蒲内殿有膝跡請劍上方猶血痕<lb/>
<pb n="KR4e0171_WYG_031-13a"/>
鳯雛驥子定須繼懲羮吹虀非爾倫<lb/>
　　　次韵劉潤之嵗暮見懐<lb/>
江曲横煙逺樹低衡門榛草晩萋萋美人明月勞相憶<lb/>
逰子浮雲夢不迷桂水舟航天塹北松州車馬雪峯西<lb/>
愁來擬對公榮酒醉裏放歌嚴氏溪<lb/>
　　　次祝鳴和中秋對月韵<lb/>
閣夜試㸔中夜月桂花正在散花樓仙客星軺下碧漢<lb/>
美人舊隱懐丹丘已聴笛奏亂歸思更對窻光驚醉眸<lb/>
<pb n="KR4e0171_WYG_031-13b"/>
一水盈盈隔千里佳期不共謝莊逰<lb/>
　　　髙泉臨行再賦此以别<lb/>
異鄉流落倚名公公去窮荒望益窮客路萬三千里外<lb/>
仙居七十二泉中昌黎仰斗台光逺靖節停雲時雨濛<lb/>
鎩羽涸鱗去安所翾飛川泳幾時同<lb/>
　　七言排律<lb/>
　　　寄題楊凌泉水木清華堂<lb/>
宛宛䦨干石徑斜悠悠水木湛清華橋通玉局仙人館<lb/>
<pb n="KR4e0171_WYG_031-14a"/>
隣接金繩大士家翠鎻渭川千畆月紅蒸杜曲一園花<lb/>
劉安招隱歌樷桂屈子離騷賦折麻嵐靄望山堪拄笏<lb/>
陌塵流水任行車閭兒好掃青苔壁欲把新詩落墨鴉<lb/>
　　　觀三塔寺龍女花<lb/>
天女來看龍樹花空香隨步惹瓶沙烟花㸃綴慈雲薄<lb/>
韶景留連慧日斜鬘髻曉霑三昧雨羅綿夜妬六銖霞<lb/>
偷銜野鹿羞塵世共命巢禽隔海涯水泛暗通金母島<lb/>
風飄曽到玉皇家誰教博望來西域不並蒲桃上漢槎<lb/>
<pb n="KR4e0171_WYG_031-14b"/>
　　　髙嶢積雨始晴遲簡西嶨<lb/>
長湖射雨萬鏃雄屋角掛龍池飲虹亭亭玉筯繞山閣<lb/>
森森銀竹圍屏風織女下機絲羃野綃人入市珠跳空<lb/>
畫圖未盡輞川妙詞賦詎信陽䑓工停雲已拖楚練白<lb/>
倒景忽放燕脂紅緑蟻幸自盈鑿落黄鷄不用歌玲瓏<lb/>
　　　長江萬里圖<lb/>
五才坎徳逈靈長萬里岷山始濫觴流漢天廻經灔澦<lb/>
盤渦谷轉下柴桑揚瀾左蠡曽潭府大壑歸虚廣莫鄉<lb/>
<pb n="KR4e0171_WYG_031-15a"/>
天遣陽侯分淼淼帝咨神禹畫茫茫岑靑翠觀鮫人館<lb/>
水碧金膏龍伯堂景浴陽烏朝旭早燄然隂火夜霞光<lb/>
烟寒星散三洲樹風致雲飛百尺檣鶴子鳬雛喧澍雨<lb/>
紋螺錦蚌映翔陽籠筒津鼓驚浮客欸乃漁歌屬赧郎<lb/>
泗磬石鐘鏘島嶼輕漣頻彩媚滄浪投鞭堪笑苻堅䇿<lb/>
浄練難賡謝朓章彩鷁退飛休借問白鷗浩蕩信徜徉<lb/>
　<lb/>
　<lb/>
<pb n="KR4e0171_WYG_031-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集卷三十一<lb/>
</p>
<p>
</p>
  </div>
</body>
</text>
</TEI>
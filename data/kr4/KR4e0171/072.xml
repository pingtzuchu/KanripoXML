<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻七十二</head>
    <p>
<pb n="KR4e0171_WYG_072-1a"/>
欽定四庫全書<lb/>
　升菴集巻七十二　　　　　明　楊慎　撰<lb/>
　　劉孝標世説注<lb/>
　　　劉孝標注世説多引竒篇奥帙後劉須溪刪節<lb/>
　　　之可惜孝標全本予猶及見之今摘其一二以<lb/>
　　　廣異聞<lb/>
鄧燦晉紀曰周伯仁應答精神足以䕃映數人<lb/>
續晉陽秋曰張𤣥之少以學顯謝𤣥為㑹稽内史張𤣥<lb/>
<pb n="KR4e0171_WYG_072-1b"/>
之為吳興太守名亞謝𤣥亦稱南北二𤣥<lb/>
語林曰殷浩於佛經有所不了故遣人迎支道林林乃<lb/>
虛懐欲往王右軍駐之曰深源思致淵富未易可當且<lb/>
巳所不解上人未必能通縱能服彼亦名不益髙若不<lb/>
合便䘮十年所保林公乃不往<lb/>
左思别傳云思作三都賦疾中猶改作蜀都賦云金馬<lb/>
電發於髙岡碧雞振翼而雲披鬼彈飛丸以電燩火井<lb/>
騰光而赫羲今本無鬼丸句<hi>水經注瀘水傍瘴氣特惡氣中有物不見其形其作</hi>
<pb n="KR4e0171_WYG_072-2a"/>
<hi>有聲中木則折中人則害名曰鬼弹</hi>
又曰左思造張載問岷蜀事交接亦疎皇甫謐西州髙<lb/>
士摯仲治宿儒知名非思倫匹劉淵林衛伯輿並蚤終<lb/>
皆不為思賦序注凡諸注解皆思自為欲重其文故假<lb/>
借名姓也<lb/>
夏侯湛補亡詩曰既殷斯䖍仰説洪恩爰定暨省奉朝<lb/>
侍昏宵中告退鷄鳴在門孶孶温恭夙夜是敦<lb/>
孫子荆除婦服詩曰時邁不停日月電流神爽登遐忽<lb/>
<pb n="KR4e0171_WYG_072-2b"/>
巳一周禮制有叙告除靈丘臨祠感痛中心若抽桓𤣥<lb/>
作王孝伯誄曰川岳降靈哲人是育既爽其靈不貽其<lb/>
福天道茫昧孰測倚伏犬馬反噬豺狼翹陸嶺摧髙梧<lb/>
林殘故竹人之云亡邦國䘮牧于以誄之爰旌芳郁<lb/>
王隠晉書云晉帝詔徴蘇峻峻曰䑓下云我反反豈得<lb/>
活耶我寧山頭望廷尉不能廷尉望山頭也<lb/>
續晉陽秋曰謝安優㳺山水以敷文析理自娛<lb/>
荀綽兖州記云閭丘沖好音樂侍婢不釋管絃出入乘<lb/>
<pb n="KR4e0171_WYG_072-3a"/>
四望車<lb/>
曹娥碑在㑹稽而魏武楊修未嘗過江<lb/>
續晉陽秋曰獻之文義非所長而能撮其勝㑹故擅名<lb/>
一時為風流之冠也<lb/>
　　興雲<lb/>
漢無極山碑興雲祁祁雨我公田按顔氏家訓引詩亦<lb/>
作有渰淒淒興雲祁祁毛傳云渰隂雲貌萋萋雲行貌<lb/>
祁祁徐也此銘亦云興雲祁祁古經本雲字後世作雨<lb/>
<pb n="KR4e0171_WYG_072-3b"/>
乃或改耳王介甫有雲之祁祁詩語本古經<lb/>
　　蛙鳴<lb/>
中州記載惠帝聞蛙鳴問之侍臣賈𦙍對曰在官為官<lb/>
蛙在私為私蛙帝曰若是官蛙可給廩比北史所載為<lb/>
詳蛙給廩已自異矣文中子作元經又曰帝問蛙鳴尤<lb/>
可笑也然元經非出文中子盖阮逸贗作耳<lb/>
　　萬嵗夜<lb/>
姚寛戰國䇿注博引諸書以證之用心亦至矣然猶有<lb/>
<pb n="KR4e0171_WYG_072-4a"/>
遺也楚䇿楚王遊雲夢謂安陵君曰樂矣今日之遊寡<lb/>
人千秋萬嵗後誰與樂此矣安陵君泣下數行曰萬嵗<lb/>
夜願以身試黄泉蓐螻蟻夜如左傳注窀穸厚夜之夜<lb/>
最見人臣不敢斥言之意今本改夜作後不見古人立<lb/>
言之妙矣<lb/>
　　佳麗<lb/>
韓子佳麗也者邪道之分也戰國䇿宫中佳麗好玩又<lb/>
云趙天下善為音佳麗人之所出也嚴安疏佳麗珍怪<lb/>
<pb n="KR4e0171_WYG_072-4b"/>
順于耳目謝朓詩江南佳麗地佳麗字非始自謝也文<lb/>
選注失引之<lb/>
　　監州<lb/>
宋初置通判分知州之權謂之監州有錢昆者性嗜蠏<lb/>
常求外補曰但得有蠏無監州處則可此語風味似晉<lb/>
人歸田録及捫蝨新話皆載其事東坡詩云欲問君王<lb/>
乞符竹但憂無蠏有監州昆去東坡未逺即用其事為<lb/>
詩良愛其語也<lb/>
<pb n="KR4e0171_WYG_072-5a"/>
　　新論<lb/>
劉畫新論云微子感牽牛星顔淵感中台星張良感弧<lb/>
星樊噲感狼星其説皆出䜟緯<lb/>
　　屠蘇<lb/>
蕭子雲雪賦曰韜罦罳之飛棟没屠蘇之髙影始飄舞<lb/>
於圓池終亭華於芳井杜工部冷淘詩曰願憑金騕褭<lb/>
走置錦屠蘇屠蘇菴也廣雅云屠蘇平屋也通俗文曰<lb/>
屋平曰屠蘇魏略云李勝為河南太守郡㕔事前屠蘇<lb/>
<pb n="KR4e0171_WYG_072-5b"/>
壊唐孫思邈有屠蘇酒方盖取菴名以名酒後人遂以<lb/>
屠蘇為酒名矣何遜詩郊郭勤二頃形體憇一蘇又大<lb/>
冠亦曰屠蘇禮曰童子幘無屋凡冠有屋者曰屠蘇普<lb/>
志元康中商人皆著大鄣諺曰屠蘇鄣曰覆兩耳㑹見<lb/>
羯兒作天子<lb/>
　　粘天<lb/>
庾闡揚都賦濤聲動地浪勢粘天本自竒語昌黎祖之<lb/>
曰洞庭漫汗粘天無壁張祜詩草色粘天鶗鴂恨黄山<lb/>
<pb n="KR4e0171_WYG_072-6a"/>
谷逺水粘天吞釣舟秦少㳺小詞山抹微雲天粘衰草<lb/>
正用此字為竒今俗本作天連非矣<lb/>
　　錦贉<lb/>
古装裱巻軸引首後以綾粘褚者曰贉有樓䑓錦贉毬<lb/>
絡贉蠲紙贉樗蒲錦贉唐人謂之玉池其引首有二色<lb/>
者曰雙引首標外加竹界曰打擫<lb/>
　　鬼谷區<lb/>
漢書藝文志鬼谷區三篇注即鬼臾區也郊祀志黄帝<lb/>
<pb n="KR4e0171_WYG_072-6b"/>
得寳鼎冕侯問於鬼臾區云云注即鬼容區容臾聲相<lb/>
近今按鬼谷即鬼容者又字相似而誤也髙似孫子略<lb/>
便謂藝文志無鬼谷子何其輕於立論乎<lb/>
　　跖蹻<lb/>
賈生弔屈原賦曰謂跖蹻㢘注楚之盜曰荘蹻韓非子<lb/>
曰荘王欲伐越杜子諫曰荘蹻為盜於竟内而吏不能<lb/>
禁此政之亂也蹻盖在荘王時漢西南夷傳荘蹻者楚<lb/>
荘王之裔也以其衆王滇去荘王時百年此又一荘蹻<lb/>
<pb n="KR4e0171_WYG_072-7a"/>
也<lb/>
　　義名<lb/>
容齋隨筆載人物以義為名如義士義帝之類甚多器<lb/>
物在首曰義髻在衣曰義襴義領竒矣予觀樂書有義<lb/>
嘴笛謂笛外更安嘴也抑又竒矣漢蔡湛碑隂有義民<lb/>
　　陸長源<lb/>
韓文公汴州亂詩白樂天哀二良文為宣武軍司馬陸<lb/>
長源作也及考他史籍則長源酷刑以威驕兵御之巳<lb/>
<pb n="KR4e0171_WYG_072-7b"/>
失其道矣又裁軍中厚賞髙在官鹽直曰我不同河北<lb/>
賊以錢物買健兒旌節所委任從事楊儀孟叔度浮薄<lb/>
不檢常戲入軍營調弄婦女自稱孟郎三軍怨怒遂執<lb/>
長源并楊孟殺之由是論之是長源有以取之何異於<lb/>
雲南之張乾陀揚州之吕用之哉大雅先人福之所聚<lb/>
小智自私藏怨之府長源之謂乎<lb/>
　　精思坐忘<lb/>
空室觙之精思不可謂之微司馬徽之坐忘秖可謂之<lb/>
<pb n="KR4e0171_WYG_072-8a"/>
馳<lb/>
　　載事宜文<lb/>
左傳曰楚辟我衷柰何效辟又曰尤而效之罪又甚焉<lb/>
劉更生曰既不善胡足效哉宋人曰既是不是不可學<lb/>
他不是理則一也載事者曷文其辭乎是街談巷議也<lb/>
非史也<lb/>
　　璜宫<lb/>
白虎通諸侯之學曰頖宫半者象璜也今或書作黌宫<lb/>
<pb n="KR4e0171_WYG_072-8b"/>
者非宜作璜宫也<lb/>
　　王伯厚語<lb/>
王伯厚云嘉量之銘祭侯之辭皆極文章之妙而梓人<lb/>
筍簴之制文法竒古盖精於道者兼物物而後能制器<lb/>
荘子所謂梓慶削木為鐻鐻成見者驚猶鬼神以天合<lb/>
天道與藝俱化豈物物而雕之哉<lb/>
　　張陸竒語<lb/>
張又新煎茶水記粉槍末旗蘇蘭薪桂陸羽茶經育華<lb/>
<pb n="KR4e0171_WYG_072-9a"/>
救沸皆奇俊語<lb/>
　　晉人俊語<lb/>
晉世不惟士人語清標𤣥致而釋子輩語亦復可聴髙<lb/>
僧傳所載是巳如鳩摩羅什偈云哀鸞孤桐上清音徹<lb/>
九天慧濟謔寳淵曰昔謝氏青箱不至不作文章今卿<lb/>
白簏未到判無講理淵曰殊不然此乃打狗杖耳道賁<lb/>
聞蟋蟀曰時聞此聲足代簫管薛道衡稱則公之文曰<lb/>
屢發新彩英英獨照慧常聞梵唄曰亹亹溜滴似伏流<lb/>
<pb n="KR4e0171_WYG_072-9b"/>
之吐波又曰却轉弄響飛揚長引聲發喉中唇口不動<lb/>
又曰以哀婉為入神用騰擲為清舉文句則如端夏多<lb/>
隙無事息景又云依義莫依語又云當為心師不師於<lb/>
心又曰籠飱詎貴釣耳難嘗又云忘懐去來者朝市一<lb/>
江湖眷情生死者幽棲猶桎梏又云沙漠織寒長風負<lb/>
雪又云莊衿老帶彈沐斜埃又早帳風首春席雲阿又<lb/>
云雖涙至之有端固憂来之無兆使入世説固不能辯也<lb/>
　　唐庚語<lb/>
<pb n="KR4e0171_WYG_072-10a"/>
唐庚曰三桓諷魯作三軍合周禮矣其志乃欲卑公室<lb/>
而奪之權曹操諷漢復九州合禹貢矣其志乃欲廣冀<lb/>
州而益其地晉曲沃莊伯用夏正合人統矣其心乃欲<lb/>
自立凡姦人欲濟其邪謀者未嘗不引經術也<lb/>
　　權徳輿竒語<lb/>
舟有溺騎有墜寢有魘飲有醉食有饐行有蹷其甚則<lb/>
皆可以致斃無非危機其可如土偶木寓耶此權徳輿<lb/>
文中竒語也<hi>木寓見漢書注木寓龍木寓馬是也</hi>
<pb n="KR4e0171_WYG_072-10b"/>
　　書解<lb/>
古書解者多失其義遂害於理尚書注怪石之貢以為竒怪<lb/>
之石若後世靈壁太湖嵌空玲瓏以供戲玩是禹為牛僧<lb/>
孺米元章也又解禹貢三江之水味别是以聖人為品水<lb/>
鬬茶如陸羽張又新之流也戰國處士謂舜塗廩浚井遭<lb/>
焚坑而不死列女傳又謂二女實教之是以舜為左慈劉根<lb/>
而二女為李全之婦劉綱之妻也静言思之皆可發一笑<lb/>
　　書句<lb/>
<pb n="KR4e0171_WYG_072-11a"/>
古書句讀多不同朱子語録載方馬二家㸃禮記君賜<lb/>
衣服服以拜賜句辟之命銘為烝彛鼎句舊㸃以辟之<lb/>
為一句極無義辟乃君也以君之命銘彛鼎最是又載<lb/>
陸農師㸃人生十年曰幼作一句學作一句漢書與父<lb/>
老約<hi>句</hi>法三章耳殺人者死傷人及盜抵罪人皆讀作<lb/>
約法三章是何理也孟子馮婦暴虎章一本作晉人有<lb/>
馮婦者善搏虎卒為善<hi>句</hi>士則之<hi>句</hi>野有衆逐虎虎負<lb/>
嵎莫之敢攖云云前士則之後為士者笑之文義相屬<lb/>
<pb n="KR4e0171_WYG_072-11b"/>
而於章㫖亦合特難與迂滯者語耳<lb/>
　　古今言語<lb/>
江芈罵商臣曰呼役夫漢王怒酈生曰豎儒㡬敗乃公<lb/>
事單故謂嵇康曰老奴汝死自其分樂廣曰誰家生得<lb/>
寧馨兒斯並當時侮嫚之詞流俗鄙俚之談而世人以<lb/>
為上之二言不失清雅下之兩句殊為魯朴何哉周漢<lb/>
世逺事已成古魏晉年近言猶類今也已古即謂之文<lb/>
猶今乃驚其質作者乃怯書今語勇效昔言不亦惑乎<lb/>
<pb n="KR4e0171_WYG_072-12a"/>
　　優孟為孫叔敖<lb/>
滑稽傳優孟為孫叔敖衣冠抵掌談語嵗餘像孫叔敖<lb/>
左右不能别也莊王置酒優孟為壽王大驚以為叔敖<lb/>
復生欲以為相劉子𤣥譏之曰人心不同有如其面非<lb/>
由倣效俾有遷革又況叔敖之歿時日巳久豈有一見<lb/>
無疑遽欲加以寵榮復其禄位者哉予按此傳以滑稽<lb/>
名乃優孟自為寓言云欲復以為相亦優孟自言如今<lb/>
人丒淨發科打諢之類豈可真以為王欲復相之事乎<lb/>
<pb n="KR4e0171_WYG_072-12b"/>
　　冥火懸火<lb/>
文選冥火夜火也楚辭懸火今之提燈也六韜雲火施<lb/>
於雲梯之上者<lb/>
　　弭仲叔<lb/>
張伯英稱弭仲叔曰仲叔髙徳美名命世之才非弭氏<lb/>
小族所當有新豐瘠土所當産時以為名言愚謂稱人<lb/>
之賢必本其家世推其鄉里厚也伯英之言不足以重<lb/>
仲叔而祗以自薄也夫<lb/>
<pb n="KR4e0171_WYG_072-13a"/>
　　車渠鸚鵡<lb/>
梁簡文帝集云車渠屢酌鸚鵡驟傾車渠鸚鵡皆指酒<lb/>
杯俗傳車渠為杯注酒滿過一分不溢嘗試之信然<lb/>
　　偽書<lb/>
省心録乃沈道原作非林和靖也指掌圖非東坡所作<lb/>
李衛公問對阮逸偽作文中子元經闗子明易皆逸偽<lb/>
作龍城録王性之偽作子厚叙事何等筆力此記衰弱<lb/>
之甚皆寓古人詩文中不可曉者於其中凡偽書皆然<lb/>
<pb n="KR4e0171_WYG_072-13b"/>
予聞之朱子云<lb/>
　　封堠之始<lb/>
拾遺記曰禹治水所穿鑿處皆有泥封記使𤣥龜升其<lb/>
上此封堠之始又山海經黄帝遊幸天下有記里皷道<lb/>
路記以里堆則堠起軒轅時也<lb/>
　　羅泌路史<lb/>
太平總類載龍逢諫桀之言曰臣嘗觀君冕非其冕也<lb/>
而冕危石君之履非其履也而履春氷未有冕危石而<lb/>
<pb n="KR4e0171_WYG_072-14a"/>
不厭蹈春氷而不陷者也此為六朝文士擬作無疑羅<lb/>
泌路史收之盖亦貪博忘精者<lb/>
　　牛耕<lb/>
困學記聞論牛耕不始於趙過引冉耕字伯牛是也但<lb/>
未有明證按山海經曰稷之孫曰叔均是始作牛耕王<lb/>
伯厚豈亦未考及此也<lb/>
　　文章似歇後<lb/>
文章有似歇後語處如淵明詩再喜見友于杜詩友于<lb/>
<pb n="KR4e0171_WYG_072-14b"/>
皆挺拔野鳥山花吾友于南史到藎從武帝登樓賦詩<lb/>
受詔即成帝謂其祖蔇曰藎實才子却恐卿文章得無<lb/>
假手于貽厥乎又稱兄弟為在原天属稱故鄉為維桑<lb/>
之里稱師曰在三之義稱子曰則百之祥皆是類也<lb/>
　　楓天棗地<lb/>
張文成大卜判有楓天棗地之語初不省所出後見唐<lb/>
六典三式云六壬卦局以楓木為天棗心為地乃知文<lb/>
成用此也<lb/>
<pb n="KR4e0171_WYG_072-15a"/>
　　天門地戸<lb/>
河圖括地象曰西北為天門東南為地戸注天不足西<lb/>
北是天門地不滿東南是地戸<lb/>
　　饐𤓰亭<lb/>
吕䝉正父龜圖多内寵與其母劉氏不協并䝉正出之<lb/>
頗淪躓窘乏劉誓不嫁及蒙正登仕乃迎二親同堂異<lb/>
室奉養之近世傳竒饐𤓰亭亦縁此附㑹也<lb/>
　　劉錡善射<lb/>
<pb n="KR4e0171_WYG_072-15b"/>
劉錡善射水斛滿以箭射拔箭水注隨以一矢窒之人<lb/>
服其精或言此即古剡注法也<lb/>
　　陳愧齋<lb/>
隋劉臻為儀同與劉訥同官退朝欲謁訥謂前驅曰識<lb/>
劉儀同家乎從者以為臻欲引歸至家坐堂中呼曰劉<lb/>
儀同可出矣其子出臻曰汝亦來此乎今人傳以為陳<lb/>
愧齋事亦好事者取此而易其名耳<lb/>
　　金海玉海千萬字文<lb/>
<pb n="KR4e0171_WYG_072-16a"/>
梁武帝撰金海王應麟撰玉海周興嗣撰千字文隋滿<lb/>
徽撰萬字文<lb/>
　　央瀆<lb/>
荀子入其央瀆注中瀆也今人家出水溝則如今稱出<lb/>
水竇曰央溝亦有本也太平御覽引荘子逸篇羊溝之<lb/>
鷄稱羊溝不知何解俗作陽溝云對隂溝之稱但未見<lb/>
所出耳<lb/>
　　郡朝<lb/>
<pb n="KR4e0171_WYG_072-16b"/>
郡守㕔事古亦稱朝後漢劉寵𫝊山谷鄙生未嘗識郡<lb/>
朝是也吏民謁郡守亦曰朝任延臨龍丘萇殯不朝三<lb/>
日是也<lb/>
　　附近<lb/>
俗語附近古作傅近仲長統昌言宦豎傅近房臥之内<lb/>
交錯婦人之間<lb/>
　　衛綰<lb/>
漢丞相衛綰奏郡國所舉賢良或治申商韓非蘇張之<lb/>
<pb n="KR4e0171_WYG_072-17a"/>
言亂國政請皆罷武帝可之綰之相業他無聞焉而此<lb/>
一節加於蕭曹一等矣史稱武帝之美曰罷黜百家綰<lb/>
之功可少哉<lb/>
　　漏㸃<lb/>
夜漏五五相逓為二十五唐李郢詩二十五聲秋㸃長<lb/>
韓退之詩鷄三號更五㸃是也至宋世國祚長短䜟有<lb/>
寒在五更頭之忌宫掖及州縣更漏皆去五更後二㸃<lb/>
又并初更去其二以配之首尾止二十一㸃非古也至<lb/>
<pb n="KR4e0171_WYG_072-17b"/>
今不改焉<lb/>
　　轉喉觸諱<lb/>
栁文轉喉觸諱本漢食貨志搖手觸禁之語<lb/>
　　仍字<lb/>
老子曰攘臂而仍之又仍無敵攘無臂漢蓺文志據行<lb/>
事仍人道仍訓因也古文中亦鮮用仍字<lb/>
　　紀元<lb/>
古者天子諸侯繼立踰年而始稱元年終一主為一元<lb/>
<pb n="KR4e0171_WYG_072-18a"/>
未有一主而再稱元者也漢文帝信新垣平之言再稱<lb/>
後元自後武帝更十數紀元歴代皆然俗諺有亂主年<lb/>
年改號窮士日日更名之譏然予觀長厯云秦惠文十<lb/>
四年更為元年則其謬不始於漢文矣又晉惠大安二<lb/>
年長沙王乂事敗成都王頴改年為永興是一嵗而二<lb/>
號齊鬱林王改元隆昌海陵王改元延興明帝改元建<lb/>
武是一嵗而三號史册書法混淆俗諺云亂誠是也然<lb/>
則本朝之制豈不度越漢唐哉<lb/>
<pb n="KR4e0171_WYG_072-18b"/>
　　嫁殤<lb/>
曹操幼子蒼舒死求邴原死女合塟史以為譏余觀周<lb/>
禮地官禁嫁殤者注謂生時非夫婦死而塟相從嫁<lb/>
殤嫁死人則此俗古巳有之今民間猶有行焉而無<lb/>
禁也<lb/>
　　規影徭賦<lb/>
唐書規影徭賦即今律文影射之語<lb/>
　　流蘇<lb/>
<pb n="KR4e0171_WYG_072-19a"/>
倦㳺録述流蘇之制但云五綵同心而下垂者莫能言<lb/>
其始黄公紹書林亦止引晉書割流蘇為馬帴皆後世<lb/>
幃帳間所懸耳古者流蘇盖樂器之節前漢書禮樂志<lb/>
薛瓉注作流遡周禮金鐲節皷鄭𤣥注云後世合宫懸<lb/>
用之而有流蘇之飾樂器而用以為幃帳之懸則自晉<lb/>
以後始也<lb/>
　　鬟河<lb/>
賈誼新書大禹鬟河而導之九牧吕氏春秋禹身執虆<lb/>
<pb n="KR4e0171_WYG_072-19b"/>
□以為民先剔河而導九岐鑿江而通九路説苑禹釃<lb/>
五湖而定東海鬟本髪名義取環曲剔本梳剔義取疏<lb/>
通釃本漉酒義取澄清古人用字如此亦甚工矣<hi>□即挿字</hi>
　　天府<lb/>
戰國䇿蘇秦稱天府之國府府庫也謂富饒也又淮南<lb/>
子注神農明堂曰天府天府字本此謂可以建都之地<lb/>
也<lb/>
　　府兵彍騎<lb/>
<pb n="KR4e0171_WYG_072-20a"/>
畨調有時數閲有法調御有律團五有籍兵雖有籍而<lb/>
府實空将雖有名而權實去此府兵之善也諺曰将軍<lb/>
大彍騎衛佐小郎官此彍騎之弊也<lb/>
　　黒丹<lb/>
文選東京賦黒丹石緇注引孝經援神契曰徳至於山<lb/>
陵則出黒丹魏都賦黒井鹽池𤣥液素滋注鄴西髙陵<lb/>
西伯楊城西有黒井今在彰徳府南郭村井産黒石可<lb/>
以書陸士龍與兄書云三台上有曹公石墨數十斤云<lb/>
<pb n="KR4e0171_WYG_072-20b"/>
燒此復消可用然煙中人不知兄頗見之否今送二螺<lb/>
即此物也又宜陽縣有石墨山汧陽縣有石墨洞贑州<lb/>
興國縣上洛山皆産石墨廣東始興縣小溪中亦産石<lb/>
墨婦人取以畫眉名畫眉石按古者漆書之後皆用石<lb/>
墨以書大戴禮所謂石墨相著則黒是也漢以後松烟<lb/>
桐煤既盛故石墨遂湮廢并其名人亦罕知之<hi>水經注商州黄</hi>
<hi>水北有黒山山石悉黒繢彩奮發黝烏若墨</hi>
　　釋經<lb/>
<pb n="KR4e0171_WYG_072-21a"/>
漢儒釋經易有略書有故詩有細春秋有微<lb/>
　　五勝<lb/>
五行漢書謂之五勝言交相勝也淮南子謂五度所謂<lb/>
音氣不戾八風詘伸不誤五度是也又謂之五殺所謂<lb/>
善用兵者持五殺以應是也隂符經竊其意而變其辭<lb/>
曰天有五賊見之者昌五賊即五殺之説也隂符經之<lb/>
文李筌偽作或信以為黄帝者無目者也其文上不能<lb/>
望六韜三略之藩籬素問汲冢之萬一而以軒轅之書<lb/>
<pb n="KR4e0171_WYG_072-21b"/>
視之有目者如是乎<lb/>
　　洞庭<lb/>
三茅真君云天無謂之空山無謂之洞人無謂之房山<lb/>
腹中空虛是謂洞庭人頭中空虛是謂洞房<lb/>
　　王鍇藏書<lb/>
前蜀王氏朝偽相王鍇字鱣祥家藏書數千巻一一皆<lb/>
親札并寫藏經每趨朝於白藤擔子内寫書書法尤謹<lb/>
至後蜀孟㫤又立石經於成都宋世書傳蜀本最善以<lb/>
<pb n="KR4e0171_WYG_072-22a"/>
此五代僣偽諸君惟吳蜀二主有文學然李昇不過作<lb/>
小詞工畫竹而巳孟㫤乃表章五經纂集本草有功於<lb/>
經學矣今之戒石銘亦㫤之所作又作書林韻㑹宋儒<lb/>
黄公紹韻㑹舉要實祖之然博洽不及也故以舉要為<lb/>
名余及見之於京師惜未假抄也<lb/>
　　半豹<lb/>
郭氏世語云殷仲文讀書若半袁豹則筆端不減陸士<lb/>
衡盖惜其有才而寡學也李商隠四六啓云學殊半豹<lb/>
<pb n="KR4e0171_WYG_072-22b"/>
藝愧全牛<lb/>
　　腹背<lb/>
李嶠内制集鏘金鳴玉坐榮枯株擊水摶風顧慙腹背<lb/>
蘓頲表駑駘獲薦於九方腹背可儔於六翮又云坐擁<lb/>
股肱之任顧慙腹背之毛腹背事見韓詩外傳<lb/>
　　鴈戸<lb/>
唐書編氓有鴈戸謂流民也<lb/>
　　致足樂也<lb/>
<pb n="KR4e0171_WYG_072-23a"/>
王右軍帖致足樂也水經茂竹便娟致可翫也致極也<lb/>
晉人語例如此<lb/>
　　弹文<lb/>
元人弹雅克特穆爾文或納女呈婦於朱温或售妹獻妻<lb/>
于侂胄上句指張全義敬翔下句指倪僎蘇師旦也倪<lb/>
蘇事宋史不載見于小説耳<lb/>
　　梓碧山人<lb/>
四明梓碧山人許奎作百忍箴多牽合衍贅予獨取其<lb/>
<pb n="KR4e0171_WYG_072-23b"/>
危箴云圍棋制淝水之勝單騎入回紇之軍此宰相之<lb/>
雅量非将軍之輕身盖安危未定勝負未决帳中倉皇<lb/>
則麾下氣懾正所以觀将相之事業浮海遇風色不變<lb/>
於張融亂兵掠射容不動于庾公盖鯨鯢澎湃舟楫寄<lb/>
躬白刃蠭午節制誰從正所以試天下之英雄噫可不<lb/>
忍與<lb/>
　　酒帘<lb/>
韓非子宋人有沽酒者懸幟甚髙幟謂之帘帘謂之酒<lb/>
<pb n="KR4e0171_WYG_072-24a"/>
旗唐韻帘字注當云酒家懸幟豈不雅乎乃云酒家望<lb/>
子俚甚可笑<lb/>
　　六赤打葉子<lb/>
李洞集有贈龍州李郎中先夢六赤後因打葉子因以<lb/>
詩上其詩云紅蠟香烟撲畫楹梅花落盡庾樓清光輝<lb/>
圓魄銜山冷彩鏤方牙著腕輕寳帖輕來獅子鎮金盆<lb/>
引出鳳凰傾徴黄喜兆莊周夢六赤重新擲印成六赤<lb/>
者古之瓊投今之骰子也葉子如今之紙牌酒令鄭氏<lb/>
<pb n="KR4e0171_WYG_072-24b"/>
書目有南唐李後主妃周氏編金葉子格此戲今少傳<lb/>
　　為善最樂<lb/>
書云民訖自若是多盤注云民之行巳盡用善道是多<lb/>
樂也東平王蒼曰為善最樂周公曰心逸日休内典云<lb/>
為善若熟種種快樂亦是此意<lb/>
　　隠居不當談時事<lb/>
古之耕莘築岩釣渭者其於天下非事事而究其利病<lb/>
也非人人而訪其賢否也閉門造車出門合轍得志行<lb/>
<pb n="KR4e0171_WYG_072-25a"/>
乎天下舉而措之而已今有廢居而口談時事謂之留<lb/>
心世故不過奔競而已隨駕隠士時務道學由此其選<lb/>
也<lb/>
　　賕賄<lb/>
宋之盛時有位于朝者以餽遺及門為辱受任於外者<lb/>
以苞苴入京為羞及其季代中葉秕政孽卿端揆以賕<lb/>
賂為論思䑓諫以珍玩為獻納或以金珠而充脯醢或<lb/>
以契劵而為詩文甚者如倪僎售妹于侂胄而得府蘇<lb/>
<pb n="KR4e0171_WYG_072-25b"/>
師旦獻妻于侂胄而入閣噫黒頭宰相紅鉛夫人後之<lb/>
視今亦猶今之視昔也<lb/>
　　鋃鐺<lb/>
後漢書崔烈以鋃鐺鏁<hi>上音狼下音當</hi>鋃鐺大鏁也今多訛作<lb/>
金銀之銀至有銀鏁三公脚刀撞僕射頭之句其傳訛<lb/>
習舛如此<lb/>
　　茸母孟婆<lb/>
宋徽宗在北廷清明日詩曰茸母初生認禁烟<hi>茸母草名北地</hi>
<pb n="KR4e0171_WYG_072-26a"/>
<hi>寒食茸母生</hi>無家對景倍凄然帝城春色誰為主遥指鄉關<lb/>
涕涙連又獻作小詞云孟婆孟婆你做些方便吹個船<lb/>
兒倒轉<hi>孟婆宋汴京勾欄語謂風也</hi>茸母孟婆正是的對<lb/>
　　相貝經<lb/>
馬總意林引相貝經不著作者讀初學記始知為嚴助<lb/>
作漢有博物記非張華博物志也周公謹云不知誰著<lb/>
考後漢書注始知博物記為唐䝉作水經引南中行紀<lb/>
亦不出姓氏考嵇含南方草木状始知陸賈作南中行<lb/>
<pb n="KR4e0171_WYG_072-26b"/>
紀乃知前人或略後或有考焉未可遽付之不知也<lb/>
　　六蝎五蠧<lb/>
晉庾峻曰秦塞斯路利出一官雖有處士之名而無爵<lb/>
列于朝者商君謂之六蝎韓非謂之五蠧<lb/>
　　蘇公讀書法<lb/>
嘗有人問於蘇文忠公曰公之博洽可學乎曰可吾嘗<lb/>
讀漢書矣盖數過而始盡之如治道人物地里官制兵<lb/>
法貨財之類每一過専求一事不待數過而事事精覈<lb/>
<pb n="KR4e0171_WYG_072-27a"/>
矣三五錯綜八面受敵沛然應之而莫禦焉此言也虞<lb/>
邵菴常舉以教人誠讀書之良法也<lb/>
　　上陵磨劒<lb/>
漢武帝崩後忽見形謂陵令薛平曰我雖失勢猶為汝<lb/>
君柰何令吏卒上吾陵磨劒乎因不見推陵旁果有方<lb/>
石可以為礪吏卒常盜磨刀劒霍光欲斬之張安世曰<lb/>
神道茫昩不宜為法故阮公詠懐詩曰失勢在須臾帶<lb/>
劒上吾丘<hi>漢武故事</hi>
<pb n="KR4e0171_WYG_072-27b"/>
　　副貳<lb/>
魏何昌曰先王制法建官授任則置副佐陳師命将則<lb/>
立監貳宣命遣使則設介副當難則權足相濟隕缺則<lb/>
才足相代韓信伐趙張耳為貳馬援討越劉隆副車<lb/>
　　守淮<lb/>
劉季裴曰自古守淮莫難于謝𤣥又莫難于楊行宻謝<lb/>
𤣥以八千人當苻堅九十萬之衆清口之役楊行宻以<lb/>
三萬人當朱全忠八州之師衆寡殊絶而卒以勝者扼<lb/>
<pb n="KR4e0171_WYG_072-28a"/>
淮以拒敵而不延敵以入淮也<lb/>
　　火禁<lb/>
後漢禮儀志清明騎士傳火唐詩日暮漢宫傳蠟燭又<lb/>
魚鑰清晨散九門天街一騎走紅塵則其制古矣廢之<lb/>
當自前元入主中國時也<lb/>
　　撫塵<lb/>
北堂書抄載東方朔與公孫𢎞書云同類之逰不以逺<lb/>
近為故士大夫相知何必以撫塵而逰垂髮齊年偃伏<lb/>
<pb n="KR4e0171_WYG_072-28b"/>
以日數哉撫塵謂童子之戲若佛書所謂聚沙也<lb/>
　　翻著韈法<lb/>
知梵志翻著韈法則可以作文知九方臯相馬法則可<lb/>
觀人文章<lb/>
　　吹䑓<lb/>
吹䑓即繁䑓本師曠吹䑓梁孝王増築班史稱平䑓唐<lb/>
稱吹䑓又因謝惠連嘗為雪賦又名雪䑓<lb/>
　　渾脱舞<lb/>
<pb n="KR4e0171_WYG_072-29a"/>
唐宋務光諫疏云比見坊邑相率為渾脱隊駿馬番服<lb/>
名曰蘇莫遮渾脱隊即所謂公孫大娘渾脱舞也蘇莫<lb/>
遮番㡌今曲名有之<lb/>
　　秦檜詐作瑞應<lb/>
宋史長編云紹興中秦檜擅朝喜飾太平郡國多上草<lb/>
木禽鳥之瑞嵗無虛月胡致堂所謂花卉可以染植増<lb/>
其態毛羽可以餵飼變其色上之人茍欲之則四面而<lb/>
至矣盖指此也然觀小説所載紹興七年建康府寓旅<lb/>
<pb n="KR4e0171_WYG_072-29b"/>
家盆水有文如畫佳卉茂木華葉敷芬數日易以池水<lb/>
愈出愈竒盡春暄乃止又秀州吕氏家水瓦有文樓觀<lb/>
車馬人物並蒂芙蓉重夾牡丹長春萱草藤蘿經日不<lb/>
釋悉以瑞聞豈人有妖心而造物者亦為是以戲之乎<lb/>
　　元載韓侂胄<lb/>
杜牧之河湟詩曰元載相公曽下筯憲宗皇帝亦留神<lb/>
旋見衣冠就東市忽遺弓劍不西廵觀此則載曽謀復<lb/>
河湟史亦不言其事愚謂元載欲復河湟韓侂胄欲伐<lb/>
<pb n="KR4e0171_WYG_072-30a"/>
金敵近日夏言欲取河套其事則是其時則非其人尤<lb/>
非也力小任重鮮不仆信哉况三人者取死之罪多矣<lb/>
一節烏足掩之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_072-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻七十二<lb/>
</p>
<p>
</p>
  </div>
</body>
</text>
</TEI>
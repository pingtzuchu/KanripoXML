<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻六十四</head>
    <p>
<pb n="KR4e0171_WYG_064-1a"/>
欽定四庫全書<lb/>
　升菴集巻六十四　　　　　明　楊慎　撰<lb/>
　　易字説<lb/>
説文引秘書説云日月為易象隂陽也參同契之説亦<lb/>
與此同羅泌云日月為易而文正為勿勿者月彩之散<lb/>
者也故曰散於日下則為易散於日上為曶相對為明<lb/>
對而虧曰昒易者朔也所謂朔易曶者晦也明者望也<lb/>
昒者望而食者也是故西曰昒谷明都在東南而朔易<lb/>
<pb n="KR4e0171_WYG_064-1b"/>
二郡俱著於北此皆羅泌之説也慎按昒即昧字史記<lb/>
昧爽作昒爽莊子云冉求問於仲尼曰昔吾昭然而今<lb/>
昒然何也曰昔之昭然神者先受之今之昒然且為不<lb/>
神者求也是昒即昧之證也古字暘谷作昜谷昧谷作<lb/>
昒谷昜取日中於地而月彩沉也後世字從日為暘是<lb/>
有二日也<lb/>
　　尚字平音<lb/>
劉熙釋名曰尚書者何也尚上也言最在上摠領之也<lb/>
<pb n="KR4e0171_WYG_064-2a"/>
韋昭辯釋名云尚猶奉也百官言事當省案平䖏奉之<lb/>
故曰尚書也尚衣尚食亦然慎按春秋傳曰百官承事<lb/>
朝而不夕承事者言事而奉其文書也漢世官名尚書<lb/>
義實取此如淳漢書注曰主天子文書曰尚書如主壻<lb/>
曰尚主漢制娶天子女曰尚公主娶諸侯女曰承翁主<lb/>
則尚猶承也尚猶奉也韋昭之解上合左傳下協漢制<lb/>
比於劉熙依字音杜撰逺矣<lb/>
　　殺有上音<lb/>
<pb n="KR4e0171_WYG_064-2b"/>
白樂天半開花詩西日憑輕照東風莫殺吹自註殺去<lb/>
聲音厦俗語大甚曰殺容齋随筆序殺有好䖏元人傳<lb/>
竒忒風流忒殺思今京師語猶然大曰殺大髙曰殺髙<lb/>
此假借字也<lb/>
　　齼字音<lb/>
齼字玉篇不載齒怯也音楚去聲今京師語謂怯皆曰<lb/>
齼不獨齒怯也曾茶山和曾宏父餉柑詩云莫向君家<lb/>
樊素口瓠犀微齼<hi>初舉切齒傷醋也五音類聚</hi>逺山顰黄山谷和人<lb/>
<pb n="KR4e0171_WYG_064-3a"/>
送梅子云相如病渇應須此莫與文君蹙逺山茶山之<lb/>
詩全效之方秋崖楊梅詩併與文園消午渇不禁越女<lb/>
蹙春山<lb/>
　　塗字音<lb/>
塗字從余余有三音一音餘剰之餘又音蛇今人姓有<lb/>
余氏即余之轉注而俗書从入从示作佘乃小兒強作<lb/>
解事也一音賖故畬字从余可證也東方朔傳老拍塗<lb/>
解曰塗者漸洳徑也栁子厚詩善幻迷氷火齊諧笑拍<lb/>
<pb n="KR4e0171_WYG_064-3b"/>
塗叶入麻韻又雨多塗則滑而顛得其音矣李義山蜀<lb/>
爾雅云禹貢厥土惟塗泥夏小正寒日滌凍塗二塗字<lb/>
音在巴荼之間盖禹本蜀人故塗泥凍塗皆叶蜀音今<lb/>
蜀人目濡土曰塗泥肉爛曰塗肉盖禹時已有此音蜀<lb/>
之土音亦古矣○毛詩昔我徃矣黍稷方華今我来思<lb/>
雨雪載塗易林雨雪載塗東行破車旅人無家以此博<lb/>
證之則古音昭昭矣<lb/>
　　唉字音<lb/>
<pb n="KR4e0171_WYG_064-4a"/>
離騷九章云乘鄂渚而反顧兮欸秋冬之緒風尸子禹<lb/>
有進善之鼓備訊唉也漢韋孟詩勤唉厥生説文欸譍<lb/>
也亞改切又焉開切史記范增撞破玉斗曰唉方言云<lb/>
南楚喟然曰唉説文唉譍也烏開切二字音義並同如<lb/>
嘆與歎欬與咳嘯與歗實一字耳其語則皆楚語也故<lb/>
元次山有欸乃曲而柳詩亦用此二字皆湘楚間語栁<lb/>
文舊本作靄襖音上字正協亞改之聲韵書亦於皆韻<lb/>
收唉字海韻收欸唉二字其說與説文不異但乃字讀<lb/>
<pb n="KR4e0171_WYG_064-4b"/>
如襖者未有考耳近世乃有倒讀之者又皆寫欵則誤<lb/>
益甚矣欸字從矣與欵字不同然㸃畫甚相似故多誤<lb/>
也楚辭注及朱文公文集互發此義今詳筆之<lb/>
　　由農字通<lb/>
説文無由字韓詩内傳曰東西耕曰從南北耕曰由吕<lb/>
氏春秋管子皆云堯使稷為由載考錢譜神農幣文農<lb/>
作由乃知由與農通下與吕氏春秋管子韓詩義皆合<lb/>
矣<lb/>
<pb n="KR4e0171_WYG_064-5a"/>
　　臾庾字通<lb/>
史記庾死獄中注不明庾義按説文束縛捽抴為臾臾<lb/>
庾古字通也<lb/>
　　靉霼字音<lb/>
説文引詩僾而不見李登聲類云僾音倚僾俙彷彿也<lb/>
字一作靉霼又作<graphic n="KR3488" url="https://raw.githubusercontent.com/kanripo/KR-Gaiji/master/images/KR3488.png" mimeType="image/png"/>古詞香<graphic n="KR3488" url="https://raw.githubusercontent.com/kanripo/KR-Gaiji/master/images/KR3488.png" mimeType="image/png"/>雕盤僾俙之作靉霼字<lb/>
從雲猶奄忽之作<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>䬍字從風僾俙不明莫如雲奄忽<lb/>
迅速莫如風也<lb/>
<pb n="KR4e0171_WYG_064-5b"/>
　　二小為地<lb/>
何燕泉引宋人易義一而大謂之天二而小為之地一<lb/>
大二小天字示字也天曰神地曰示此易義乃姚孝寜<lb/>
所作朱子亦嘗稱之慎按天曰神古韻天亦有作汀因<lb/>
切者與神相近也例推之示亦有地音地亦有示音精<lb/>
於字學者始知之<lb/>
　　臨摹<lb/>
王紹宗善書與人書云鄙人書翰無工者特由水墨之<lb/>
<pb n="KR4e0171_WYG_064-6a"/>
積習恒精心極意虚神静心以取之又虞世南亦不臨<lb/>
寫但心準目想而已然此可與上智道若下學必須臨<lb/>
摹唐太宗云卧王濛於紙中坐徐偃于筆下可以嗤蕭<lb/>
子雲臨摹之益大矣<lb/>
　　又<lb/>
余觀岳珂英光堂帖有米元章臨智永眞草千文與今<lb/>
本大不同乃知古人臨帖不論形似也珂跋其後云摹<lb/>
臨兩法本不同摹帖如梓人作堂梁櫨榱桷雖具準繩<lb/>
<pb n="KR4e0171_WYG_064-6b"/>
而締創既成氣象自有工拙臨帖如雙鵠並翔青天浮<lb/>
雲浩蕩萬里各随所至而息寳晋盖進乎此者也又為<lb/>
之賛曰永之法妍以婉芾之體峭以健馬牛其風神合<lb/>
志通彼妍我峭惟妙惟肖故曰袒裼不凂夜户不啓善<lb/>
學柳下惠莫如魯男子皆名言也特表出之<lb/>
　　凹凸<lb/>
土窪曰凹土髙曰凸古之象形字也周伯溫乃曰凹當<lb/>
作坳凸當作垤俗作凹凸非是反以古字為俗字也東<lb/>
<pb n="KR4e0171_WYG_064-7a"/>
方朔神異經云大荒石湖千里無凸凹平滿無髙下畫<lb/>
記云張僧繇畫一乘寺壁逺望如凹凸近視則平名曰<lb/>
凹凸花俗呼一乗寺為凹凸寺云江淹青苔賦云悲凹<lb/>
險兮惟流水而馳騖髙僧傳云谷之應聲語雄而響厲<lb/>
鏡之鑒像形曲而影凹字皆名人文士所用其来夐矣<lb/>
豈至伯溫始貶為俗字乎<lb/>
　　熒惑不識古文<lb/>
類苑云古文自變𨽻其法已錯亂後轉為楷字愈訛殆<lb/>
<pb n="KR4e0171_WYG_064-7b"/>
不可考如云有口為吴無口為天吳字本從口從□非<lb/>
從天也後世謬從楷法言之予又嘗戯謂呉元濟之亂<lb/>
童謡有小兒天上口之讖又如董卓為千里草十日卜<lb/>
王恭為黄頭小人皆今世俗字非古文也史謂童謡乃<lb/>
熒惑星為小兒造謡審如此熒惑星亦不識古文乎<hi>蘇易</hi>
<hi>簡云神不能神隨時之態</hi>
　　日星<lb/>
春秋說題辭曰星陽精之榮也陽精為日日分為星故<lb/>
<pb n="KR4e0171_WYG_064-8a"/>
其字從日下從生也按字書星字止作三圈象形非從<lb/>
日也春秋題辭出漢人偽筆未可深信<lb/>
　　説文引孔子<lb/>
説文引孔子之言甚多如狗叩也叩氣吠以守又曰視<lb/>
犬之字如畫狗也又曰牛羊之字以形舉也又曰黍可<lb/>
為酒禾入於水也又一貫三為王此類恐未必孔子之<lb/>
言班固所謂宗師仲尼以重其言也<lb/>
　　遳字<lb/>
<pb n="KR4e0171_WYG_064-8b"/>
京師里語目形容短矮曰遳文選有遳脆之語唐書王<lb/>
伾傳形容遳陋通鑑音義作七禾切<lb/>
　　離字義<lb/>
字義之多者莫如離離别通訓也卦見易黄離倉庚見<lb/>
説文大琴曰離見爾雅流離鳥名見毛詩注前長離而<lb/>
後裔皇注長離鳯也見相如賦纎離馬名見李斯書侏<lb/>
離夷語也見史記陸離散亂參差也見文選木名見孔<lb/>
子世家水名見地理志人姓見氏族志江離草名接離<lb/>
<pb n="KR4e0171_WYG_064-9a"/>
冠名此皆字書已引者予又見公羊傳二人㑹曰離㑹<lb/>
謂各是所是各非所非不能定也此離義與二鳥離二<lb/>
之離同<lb/>
　　荼茶<lb/>
茶即古荼字也周詩記荼苦春秋書齊荼漢志書荼陵<lb/>
顔師古陸德明雖已轉入茶音而未易字文也至陸羽<lb/>
茶經玉川茶歌趙賛茶禁以後遂以茶易荼<lb/>
　　字體相易<lb/>
<pb n="KR4e0171_WYG_064-9b"/>
六書合體為字上下左右可以相易如秋之與秌<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之<lb/>
與酬相易而音義同惟重束為棗并束為棘日乗干為<lb/>
旱從日為旰此則不可易又不知何説也<lb/>
　　貌音墨<lb/>
莊子人貌而天史記郭解賛人貌榮名唐楊妃傳命<lb/>
工貌妃於别殿皆作入聲讀杜詩畫工如山貌不同又<lb/>
曾貌先帝照夜白又屢貌尋常行路人梅聖俞詩妙娥<lb/>
貌玉輕邯鄲自注音墨<lb/>
<pb n="KR4e0171_WYG_064-10a"/>
　　棗棘象形<lb/>
説文重朿為棗並朿為棘洪邁曰棘與棗類棘之字兩<lb/>
朿相並棗之字兩朿相承沈括曰棗棘皆有刺棗獨生<lb/>
髙而少横枝棘列生卑而成林以此為别其文皆從朿<lb/>
朿音刺木芒刺也朿而相戴立生者棗也朿而相比横<lb/>
生者棘也不識二物觀文可辯古人制字之妙義如此<lb/>
孔子曰牛羊之字以形舉也又曰視犬之字如畫狗也<lb/>
棗棘二字亦何異於畫二木哉<lb/>
<pb n="KR4e0171_WYG_064-10b"/>
　　謡作䚻<lb/>
爾雅曰徒歌曰謡説文謡作䚻注云䚻从肉言今按徒<lb/>
歌謂不用絲竹相和也肉言者歌人聲也出自胷臆<lb/>
故曰肉言童子歌曰童䚻以其言出自其胷臆不由人<lb/>
教也晉孟嘉云絲不如竹竹不如肉唐人謂徒歌曰肉<lb/>
聲即説文肉言之義也<lb/>
　　冶作野<lb/>
古冶字或借作野金陵有冶城揚子江有梅根野或作<lb/>
<pb n="KR4e0171_WYG_064-11a"/>
冶字而音渚齊武帝詩昨經樊鄧役阻潮梅根冶深懐<lb/>
悵徃事意滿辭不敘劉文房詩落日蕪湖色空山梅冶<lb/>
煙孟浩然水溢梅根冶煙迷楊葉洲皆以冶為野也<lb/>
　　字畫肥瘦<lb/>
方遜志云杜子美論書則貴痩硬論畫馬則鄙多肉此<lb/>
自其天資所好而言耳非通論也大抵字之肥痩各有<lb/>
宜未必痩者皆好而肥者便非也譬之美人然東坡云<lb/>
妍媸肥痩各有態玉環飛燕誰敢憎又曰書生老眼省<lb/>
<pb n="KR4e0171_WYG_064-11b"/>
見稀圗畫但怪周昉肥此言非特為女色評持以論書<lb/>
畫可也予嘗與陸子淵論字子淵云字譬如美女清妙<lb/>
清妙不清則不妙予戯答曰豐艷豐艷不豐則不艷子<lb/>
淵首肯者再<lb/>
　　解字之妙<lb/>
説文解豉字云配鹽幽菽也三蒼解靘字云靘冥果青<lb/>
色也蓋豉本豆也以鹽配之幽閉於甕盎中所成故曰<lb/>
幽菽冥果蜜煎果也以銅青浸之加蜜而㝠於缶中故<lb/>
<pb n="KR4e0171_WYG_064-12a"/>
曰㝠果幽菽冥果取名于幽𡨕見其與生菽生果異也<lb/>
解詁之妙有如此誰謂文章不在换字乎<lb/>
　　庸字解<lb/>
附庸之國庸古墉通城也尚書大傳天子賁庸諸侯疏<lb/>
杼大夫有石材庶人有石承注庸廧也杼亦廧也<lb/>
　　酺字解<lb/>
㑹聚飲食曰酺酺之為言哺也以食曰餔以飲曰酺詩<lb/>
曰以開百室鄭氏箋曰百室出必共洫而耕入必共族<lb/>
<pb n="KR4e0171_WYG_064-12b"/>
而居又有祭酺合醵之觀周禮族師祭酺注酺者為人<lb/>
物災害之神田有蝗螟廏有馬瘟皆祭之祭畢而合飲<lb/>
遂名為酺也校人冬祭馬歩杜子春云歩即酺也則其<lb/>
音當為歩也春秋緯云酒者乳也王者法酒旗以布政<lb/>
施天乳以哺人後世酺祭廢而群飲有禁漢世有賜酺<lb/>
之典丘文莊謂禁民飲尚不可况導之使飲乎吁終嵗<lb/>
勤動豈無一日之歡牛飲以亡殷虎酣以敗楚者酒也<lb/>
三爵而將徳百拜以成禮者亦酒也奚可因末流之亂<lb/>
<pb n="KR4e0171_WYG_064-13a"/>
而廢本始之治因庸醫而廢藥因庸將而廢兵可乎我<lb/>
朝制不立酒禁不賜酺恩但教民無多種秫以妨民食<lb/>
斯則張弛之道同于文武而過於漢唐矣<lb/>
　　眞字解<lb/>
説文匕目為眞目匕為艮此解盖古有此說也而解真<lb/>
字云仙人變形登天盖誤以匕為化也且未論其是非<lb/>
何其與匕目為眞之説自相背乎後人溺於長生之説<lb/>
而道士號曰真人未必非此言啓之莊子所稱真人只<lb/>
<pb n="KR4e0171_WYG_064-13b"/>
是誠而無偽耳其曰闗尹老聃古之博大真人老聃亦<lb/>
何嘗變形登天乎<lb/>
　　諺喭唁同<lb/>
論語云由也諺諺俗論也或作喭見文選註又作唁劉<lb/>
勰曰諺喭唁同一字諺者直語也㕓路淺言有質無華<lb/>
䘮言不文故弔亦稱唁劉子新論子游裼裘而諺曾子<lb/>
指揮而哂是諺與唁同也<lb/>
　　<graphic n="KR1803" url="https://raw.githubusercontent.com/kanripo/KR-Gaiji/master/images/KR1803.png" mimeType="image/png"/>㣚<lb/>
<pb n="KR4e0171_WYG_064-14a"/>
今之巷道名為胡洞字書不載或作衙衕又作<graphic n="KR1803" url="https://raw.githubusercontent.com/kanripo/KR-Gaiji/master/images/KR1803.png" mimeType="image/png"/>㣚皆<lb/>
無據也南齊書蕭鸞弑其君昭於西弄注弄巷也南方<lb/>
曰弄北方曰<graphic n="KR1803" url="https://raw.githubusercontent.com/kanripo/KR-Gaiji/master/images/KR1803.png" mimeType="image/png"/>㣚弄之反切為<graphic n="KR1803" url="https://raw.githubusercontent.com/kanripo/KR-Gaiji/master/images/KR1803.png" mimeType="image/png"/>㣚也葢方言耳<lb/>
　　爾雅<lb/>
爾雅疏云爾近也雅正也謂其近於正也此妄説也雅<lb/>
可以訓正爾不可以訓近邇可訓近而爾非近也按説<lb/>
文爾从㸚為義从尔為聲麗爾也麗爾之為言猶靡麗<lb/>
也漢人有此語三蒼解詁云爾華繁也詩曰彼爾維何<lb/>
<pb n="KR4e0171_WYG_064-14b"/>
維常之華本草紫藄一名月爾即今紫蕨也其芽拳曲<lb/>
繁盛故名月爾雅之為言取義於鳥鳥有善德曰雅也<lb/>
古人有嗚呼為歎辭則雅為正音可知然則爾雅之云<lb/>
猶麗則之云也漢書文章爾雅訓辭深厚以爾雅與深<lb/>
厚為對固知當解為麗則而不可解為近正也若如近<lb/>
正之舊説則但近正而已猶未得為正也爾雅一書所<lb/>
載皆六經之言有何不正而云近正乎<lb/>
　　崧嵩<lb/>
<pb n="KR4e0171_WYG_064-15a"/>
詩崧髙維嶽嶽四嶽也孔子堯時止有四嶽不主中嶽<lb/>
故曰崧髙貌山髙大者自名崧不主中嶽而言今或以<lb/>
為崧嵩通用誤矣<lb/>
　　巖郎<lb/>
漢書游於巖郎魏鍾繇表廟郎郎當作廊而皆省作郎<lb/>
者上䕃下下承上也如鳳凰同書省下作皇鸚鵡聫文<lb/>
省下作武若單書則不可也石鼓文旭日杲杲但於旭<lb/>
下作二㸃借旭之日為下字也秦刻亦有此例<lb/>
<pb n="KR4e0171_WYG_064-15b"/>
　　裝潢<lb/>
唐六典有装潢匠注音光上聲謂装成而以蠟潢紙也<lb/>
今製牋法猶有潢漿之説人多不解作平音讀又改為<lb/>
装池自謂竒語其謬甚矣<lb/>
　<lb/>
　<lb/>
　<lb/>
　升菴集卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻六十六</head>
    <p>
<pb n="KR4e0171_WYG_066-1a"/>
欽定四庫全書<lb/>
　升菴集巻六十六　　　　　明　楊慎　撰<lb/>
　　蜀牋川筆川墨<lb/>
蜀牋自唐已名天下予脩蜀藝文有蜀牋譜一篇近觀<lb/>
龍川集陳同甫與朱元晦書云川筆十枝川墨一挺蜀<lb/>
人以為絶品則蜀人之筆墨在宋以為絶品不知何時<lb/>
降為眉州大邑之濫惡耳<lb/>
　　敲氷紙<lb/>
<pb n="KR4e0171_WYG_066-1b"/>
敲氷紙剡所出也張伯玉蓬莱閣詩敲氷呈好手織素<lb/>
競交鸞注越俗競誇敲氷紙剡水清潔山又多籐楮以<lb/>
敲氷時製之佳盖冬水也<lb/>
　　十様蠻牋<lb/>
韓浦詩曰十様蠻牋出益州成都古今記載其目曰深<lb/>
紅曰粉紅曰杏紅曰明黄曰深青曰淺青曰深緑曰淺<lb/>
綠曰銅緑曰淺雲凡十様又有松花金沙流沙彩霞金<lb/>
粉桃花冷金之别即其異名又蜀志載王衍以霞光牋<lb/>
<pb n="KR4e0171_WYG_066-2a"/>
五百幅賜金堂令張蠙霞光即深紅牋也又有百韻牋<lb/>
以其幅長可寫百韻詩為名其次學士牋則短於百韻<lb/>
焉<lb/>
　　蜜䝉花紙<lb/>
蜜香紙以蜜香樹皮葉作之微褐色有紋如魚子極香<lb/>
而堅韌水漬之不潰爛晉太康五年大秦國獻三萬幅<lb/>
帝以萬幅賜杜預令寫春秋釋例疑今之蜜䝉花也其<lb/>
皮可作紙<lb/>
<pb n="KR4e0171_WYG_066-2b"/>
　　蠲紙<lb/>
古有蠲紙以漿粉之屬使之瑩滑蠲之為言潔也詩吉<lb/>
蠲為饎周禮宮人除其不蠲蠲紙之名義取此劉績霏<lb/>
雪錄謂蠲紙起於五代民間有因親疾刲股親䘮廬墓<lb/>
規免州縣賦役嵗給蠲符以蠲免之號為蠲紙非也<lb/>
　　養紙芙蓉粉<lb/>
養紙芙蓉粉<hi>薛濤事</hi>薰衣荳蔲香<hi>霍小玉事</hi>
　　古製墨法<lb/>
<pb n="KR4e0171_WYG_066-3a"/>
古墨法云煙細膠新杵熟烝勻色不染手光可射人又<lb/>
曰虬松取烟鹿膠相揉九蒸回澤萬杵力扣光可照人<lb/>
色不染手造墨惟膠為難古之妙工皆自製膠法取新<lb/>
解牛革及筋全用之牛革取其厚處連膚及毛皆割不<lb/>
用入冶成膠即以和煙若冷定重化則已非新矣今之<lb/>
膠材皆牛革之棄餘故雖號廣膠去古膠法猶逺無怪<lb/>
乎墨品之下也徽墨今名第一者上比潘谷蔡瑫中間<lb/>
猶容十許人况李廷珪乎<lb/>
<pb n="KR4e0171_WYG_066-3b"/>
　　朱萬初墨<lb/>
元有朱萬初善製墨純用松烟盖取三百年摧朽之餘<lb/>
精英之不可泯者用之非常松也天厯乙巳開奎章閣<lb/>
揀儒臣親侍翰墨榮公存初康里公子山皆侍閣下以<lb/>
朱萬初所製墨進大稱㫖得祿食藝文館虞文靖公贈<lb/>
之詩曰霜雪摧殘澗壑非深根千嵗斧斤違寸心不逐<lb/>
飛烟化還作𤣥雲繞紫微葢紀兹事也又曰萬初之墨<lb/>
沉著而無留跡輕清而有餘潤其品在郭圯父子間又<lb/>
<pb n="KR4e0171_WYG_066-4a"/>
䟦其後曰近世墨以油烟易松烟姿媚而不深重萬初<lb/>
既以墨顯又得真定劉法造墨法於石刻中以為劉之<lb/>
精藝深心盡在於此必無誤後世因覃思而得之余嘗<lb/>
謂松煙墨深重而不姿媚油煙墨姿媚而不深重若以<lb/>
松脂為炬取煙二者兼之矣宋徽宗嘗以蘇合油搜烟<lb/>
為墨至金章宗購之一兩墨價黄金一斤欲倣為之不<lb/>
能此謂之墨妖可也<lb/>
　　玉泉墨畫眉墨<lb/>
<pb n="KR4e0171_WYG_066-4b"/>
南中楊生製墨不用松煙止以燈煤為之名玉泉墨又<lb/>
金章宗宫中以張遇麝香小御團為畫眉墨○余謂玉<lb/>
泉之名與燈煤無干只以東坡佛幌輕烟為名豈不竒<lb/>
絶<lb/>
　　松墨<lb/>
古墨惟以松煙為之曹子建詩墨出青松烟筆出狡兔<lb/>
翰唐詩輕翰染松烟東坡詩徂徕無老松易水無良工<lb/>
小説載王方翼燎松丸墨富家聞見錄云唐李超易水<lb/>
<pb n="KR4e0171_WYG_066-5a"/>
人與子廷珪亡至歙州其地多松因留居以墨名家仇<lb/>
池筆記真松煤逺烟自有龍麝氣世之嗜者如滕達蘇<lb/>
浩然吕行甫暇日晴暖研墨水數合弄筆之餘乃啜飲<lb/>
之又云三衢蔡瑫自煙煤膠外一物不用特以和劑有<lb/>
法甚黑而光近世稱徽墨率用桐油煙既非古法墨成<lb/>
亦用漆為衣始光東坡云光而不黒索然無神氣亦復<lb/>
安用殆此等耶予得墨法於異人祗用煙膠成即光如<lb/>
漆名之曰一品𤣥霜殆不虚也<lb/>
<pb n="KR4e0171_WYG_066-5b"/>
　　藏墨訣<lb/>
贈君烏玉玦泉清硯須潔避暑懸葛嚢臨風度梅月<lb/>
　　香與墨同闗紐<lb/>
邵安又與朱萬初帖云深山髙居爐香不可缺退休之<lb/>
久佳品乏絶野人為取老松柏之根枝葉實共擣治之<lb/>
斫楓昉羼和之每焚一丸亦足助清苦今年大雨時行<lb/>
土潤溽暑特甚萬初致石鼎清晝香空齋蕭寒遂為一<lb/>
日之供良可喜也萬初本墨妙又兼香癖蓋墨之與香<lb/>
<pb n="KR4e0171_WYG_066-6a"/>
同一闗紐亦猶書之與畫謎之與禪也<lb/>
　　筆經<lb/>
劉向説苑王滿生説周公籍筆牘書之則周公時已有<lb/>
筆矣韋誕筆經曰製筆之法桀者居前毳者居後強者<lb/>
為刃愞者為輔參之以榮束之以管固以漆液澤以海<lb/>
藻濡墨而試直中繩勾中勾方員中規矩終日握而不<lb/>
敗故曰筆妙又栁公權一帖云近䝉寄筆深慰逺情但<lb/>
出鋒太短傷於勁硬所要優柔出鋒須長擇毫須細管<lb/>
<pb n="KR4e0171_WYG_066-6b"/>
不在大副切須齊副齊則波掣有馮管小則運動省力<lb/>
毛細則㸃畫無失鋒長則洪潤自由此帖論筆之妙頗<lb/>
盡故稡書之<lb/>
　　澄泥硯<lb/>
綘縣澄泥硯縫絹袋置汾水中踰年而設取則泥沙之<lb/>
細者已入袋矣陶以為硯水不涸<lb/>
　　方城硯<lb/>
方城硯出方城縣葛仙公巖内石如玉瑩如鑑光著墨<lb/>
<pb n="KR4e0171_WYG_066-7a"/>
如澄泥發墨生光如漆如油有艶不滲嵗久不乏常如<lb/>
新成<lb/>
　　論詩畫<lb/>
東坡先生詩曰論畫以形似見與兒童鄰作詩必此詩<lb/>
定知非詩人此言畫貴神詩貴韻也然其言有偏非至<lb/>
論也晁以道和公詩云畫寫物外形要物形不改詩傳<lb/>
畫外意貴有畫中態其論始為定盖欲以補坡公之未<lb/>
備也<lb/>
<pb n="KR4e0171_WYG_066-7b"/>
　　畫家四祖<lb/>
畫家以顧陸張吳為四祖顧長康陸探微張僧繇吳道<lb/>
𤣥也余以為失評矣當以顧陸張展為四祖展展子䖍<lb/>
也畫家之顧陸張展如詩家之曹劉沈謝閻立本則畫<lb/>
家之李白吳道𤣥則杜甫也必精於繪事品藻者可以<lb/>
語此<lb/>
　　畫家三靄<lb/>
沙門元靄蜀中人寫真染色以一小石研磨取色盖覆<lb/>
<pb n="KR4e0171_WYG_066-8a"/>
肉色之上後遂如真又有李靄之居金波亭號金波處<lb/>
士又有王靄謂畫師三靄<lb/>
　　漢畫<lb/>
王應麟云曾子固跋西狭頌謂所畫龍鹿承露人嘉禾<lb/>
連理之木漢畫始見於今邵公濟謂漢李翕王稚子髙<lb/>
貫方墓碑刻山林人物乃知顧愷之陸探微宗䖏士輩<lb/>
尚有其遺法至吳道𤣥絶藝入神始用巧思而古意稍<lb/>
減矣今於盤洲所集𨽻圗見之慎又按王象之輿地紀<lb/>
<pb n="KR4e0171_WYG_066-8b"/>
勝碑目載夔州臨江市丁房雙闕髙二丈餘上為層觀<lb/>
飛簷車馬人物又刻雙扉其一扉微啟有美人出半面<lb/>
而立巧妙動人又雲陽縣漢處士金延廣母子碑初無<lb/>
文字但有人物漢畫之在碑刻者不止如應麟所云而<lb/>
已<lb/>
　　周昉畫<lb/>
東坡詩書生老眼省見稀畫圖但怪周昉肥畫譜亦言<lb/>
周昉畫美人多肥蓋當時宫禁貴戚所尚予謂不然楚<lb/>
<pb n="KR4e0171_WYG_066-9a"/>
辭云豐肉微骨調以娛又云豐肉㣲骨體便娟便是留<lb/>
佳麗之譜與畫工也蓋肉不豐是一生色髑髏肉豐而<lb/>
骨不微一田家新婦耳<lb/>
　　曹吳<lb/>
北齊曹仲達畫人物衣服緊窄唐吳道子畫衣服飄舉<lb/>
時人語曰吳帶當風曹衣出水<lb/>
　　張僧繇<lb/>
劉子𤣥曰張僧繇畫羣公祖二疏圖而丘士有著芒屩<lb/>
<pb n="KR4e0171_WYG_066-9b"/>
者閻立本畫昭君圖婦女有著帷帽者夫芒屩出於水<lb/>
鄉非京華所有帷帽起於隋代非漢宫所作以此言之<lb/>
畫非博古之士亦不能作也<lb/>
　　又<lb/>
吳道子始見張僧繇畫曰浪得名耳已而坐卧其下三<lb/>
日不能去庾翼初不服逸少有家雞野鶩之論後乃以<lb/>
為伯英再生盖絶藝必審觀而後論定也<lb/>
　　杜詩入畫<lb/>
<pb n="KR4e0171_WYG_066-10a"/>
杜詩花逺重重樹雲輕處䖏山畫本可作<lb/>
　　桃源圗<lb/>
唐人畫桃源圗極為工妙舒元輿作記云煙嵐草木如<lb/>
帶香氣熟視詳玩自覺骨戛青玉身入鏡中韓退之亦<lb/>
有桃源圖盖題此畫也予及見元人臨本<lb/>
　　拂林圗<lb/>
宣和畫譜中拂林圗或作佛林又作拂菻不知所謂後<lb/>
考杜環經行記拂林在苫國西一名犂靬其人顔色白<lb/>
<pb n="KR4e0171_WYG_066-10b"/>
婦人皆服珠錦善織絡琉璃妙天下菻音力甚切董北<lb/>
苑畫跋云拂林圗自唐有之其人類中國婦人皆衣邊<lb/>
綾紺文雜錦戴金花歩揺綴以木難青珠盧肇雙柘枝<lb/>
舞賦云拂菻妖姿西河别部蓋如唐人之胡旋女元末<lb/>
之天魔隊耳<lb/>
　　山林窮四和<lb/>
山林窮四和香以荔枝殻甘蔗滓乾柏葉黄連和焚又<lb/>
或加松毬棗核梨皆妙<lb/>
<pb n="KR4e0171_WYG_066-11a"/>
　　畫似真真似畫<lb/>
慎少時先太師與瑞虹龍崖二叔父看畫因問二叔父<lb/>
曰景之美者人曰似畫畫之佳者人曰似真孰為正慎<lb/>
對曰元微之有詩云顛倒世人心紛紛乏公是真賞畫<lb/>
不成畫賞真相似丹青各所尚工拙何足恃求此妄中<lb/>
情哀哉子華子龍崖曰詩亦未見佳慎爾可試作之遂<lb/>
呈稿曰㑹心山水真如畫巧手丹青畫似真夢覺難分<lb/>
列禦冦影形相贈晋詩人二叔父喜曰只此四句大勝<lb/>
<pb n="KR4e0171_WYG_066-11b"/>
前人近病中追憶徃事記而筆之祇二三首耳<hi>𢎞治已未升菴</hi>
<hi>時年十二</hi>
　　印色<lb/>
印色古方用萆蔴油或用煎粣油皆未為佳近傳用川<lb/>
山甲油取其不滲試之良妙<lb/>
　　正色間色<lb/>
五行之理有相生者有相尅者相生為正色相尅為間<lb/>
色正色青赤黄白黑也間色綠紅碧紫流黄也木色青<lb/>
<pb n="KR4e0171_WYG_066-12a"/>
故青者東方也木生火其色赤故赤者南方也火生土<lb/>
其色黄故黄者中央也土生金其色白故白者西方也<lb/>
金生水其色黑故黑者北方也此五行之正色也甲已<lb/>
合而為綠則綠者青黄之雜以木尅土故也乙庚合而<lb/>
為碧則碧者青白之雜以金尅木故也丁壬合而為紫<lb/>
則紫者赤黑之雜以水尅土故也此五行之間色也流<lb/>
黄一作駵黄<lb/>
　　閒色名<lb/>
<pb n="KR4e0171_WYG_066-12b"/>
青赤黄白黒五方正色也碧紫紅綠流黄五方之間色<lb/>
也青别為蒼赤别為朱析朱為非非今作緋黄别為黅<lb/>
白别為縞黑别為𤣥此正色之别名也近黑曰弋今作<lb/>
黓似綠色曰校女嫁者服之榖日出色也柳日入色也<lb/>
蔥暝色也檀婦人注面赭色也鵻草色也間色之中又<lb/>
有間色若天縹褪紅淺絳女貞黄天水碧之類不可殫<lb/>
述南史輿服志有□<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鵫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>四色鵫音罩白色也餘未<lb/>
詳左傳注袀皂色也<lb/>
<pb n="KR4e0171_WYG_066-13a"/>
　　丹的<lb/>
釋名曰以丹注面曰的子本天子諸侯有辟妾以次進<lb/>
御有月事者止不御難於口陳故注此於面灼然而識<lb/>
也王粲神女賦曰施𤣥的結羽釵傅𤣥鏡賦曰珥明璫<lb/>
之雙照㸃隻的以發姿張景陽扇賦皎質皦鮮𤣥的㸃<lb/>
絳漢律姅變亦謂月事也<lb/>
　　鈿金<lb/>
張懐瓘書録云徃在翰林見古鐘二枚髙二尺許有古<lb/>
<pb n="KR4e0171_WYG_066-13b"/>
文三百餘字紀夏禹功績皆紫金鈿似大篆神彩驚人<lb/>
蓋三代鈿金為篆其精類如此又李伯時得彫戈蟲鳥<lb/>
書黄金文銘六字曰王用父作彫戈鈿金法今亦不傳<lb/>
唐六典有十四種金曰銷金曰拍金曰鍍金曰織金曰<lb/>
砑金曰披金曰泥金曰鏤金曰撚金曰戧金曰圈金曰<lb/>
貼金曰嵌金曰裹金而鈿金不在其中今併其名亦不<lb/>
知矣<lb/>
　　光明砂<lb/>
<pb n="KR4e0171_WYG_066-14a"/>
李德裕黄冶論云光明砂者天地自然之寳在石室之<lb/>
間生雪牀之上如初生芙蓉紅芭未坼細者環拱大者<lb/>
處中有宸居之象有君臣之位光明外徹採之者尋石<lb/>
脉而求此造化之所鑄也儻有至人道奥者用天地之<lb/>
精合隂陽之粹濟以神術或能成之若以藥石鎔鑄術<lb/>
則疏矣光明砂今方士亦未嘗見之漫書於此以訊之<lb/>
好道術者<lb/>
　　掩障<lb/>
<pb n="KR4e0171_WYG_066-14b"/>
李思訓畫掩障上𤣥宗夜聞水聲通神佳手也<lb/>
　　木夾<lb/>
唐僖宗乾符六年嶺南節度使率讜遣徐雲䖍使於南<lb/>
詔南詔驃信待雲䖍甚厚授以木夾遣還通鑑釋文及<lb/>
綱目集覽皆不解木夾之義予按宣和書譜云章孝規<lb/>
嘗為路魯瞻書雲南木夾木夾彼方所謂木契蠻夷之<lb/>
俗古禮未廢故其徃復移文猶馳木夾其詞畧曰萬里<lb/>
離南一朝至北開緘捧讀奬飾過多盖其結信邊鄙使<lb/>
<pb n="KR4e0171_WYG_066-15a"/>
之不敢犯義者理固如是耳<lb/>
　　簡牘<lb/>
古人與朋儕徃来者以漆板代書帖又苦其露泄遂作<lb/>
二板相合以片紙封其際故曰簡板或云赤牘<lb/>
　　九杇一罷<lb/>
畫家於人物必九杇一罷先以土筆擬其形數次修改<lb/>
曰九杇繼以淡墨一描而成故曰一罷獨周忘機不假<lb/>
乎此落筆便成氣韻生動每語人曰書畫同一闗捩善<lb/>
<pb n="KR4e0171_WYG_066-15b"/>
書人豈先杇而後書乎蓋卓識也<lb/>
　　金題玉躞<lb/>
海岳書史云隋唐藏書皆金題玉躞錦贉繡裭金題押<lb/>
頭也玉躞軸心也贉巻首帖綾又謂之玉池又謂之贉<lb/>
有毬路錦贉有樓臺錦贉有摴蒲錦贉有引首二色者<lb/>
曰雙引首標外加竹界而打擫其覆首曰褾裭法帖譜<lb/>
系曰大觀帖用皂鸞鵲錦褾裭是也巻之袠簽曰檢又<lb/>
曰排漢書武紀金泥玉檢注檢一曰燕尾今世書帖簽<lb/>
<pb n="KR4e0171_WYG_066-16a"/>
後漢公孫瓉傳皂嚢施檢注今俗謂之排此皆藏書畫<lb/>
職裝潢所當知也<lb/>
　　九曲珠<lb/>
小説云孔子得九曲珠欲穿不得遇二女教以塗脂於<lb/>
線使蟻通焉此與列子兩兒辨日事相似言聖人亦有<lb/>
所不知也珠孔本人所鑚世豈有九曲珠乎東坡祥符<lb/>
九曲觀燈詩金鼎轉丹光吐夜寳珠穿蟻閙連宵陳簡<lb/>
齋瀑布泉詩九孔穿針可得過氷蠶映日吐寒波皆用<lb/>
<pb n="KR4e0171_WYG_066-16b"/>
此事<lb/>
　　不灰木火浣布<lb/>
太平寰宇記曰不灰木俗多為鋌子燒之成炭而不灰<lb/>
出膠州予親見之其葉如蒲草束以為燎謂之萬年火<lb/>
把火浣布出蜀建昌其白如雪出於石隙元史所謂石<lb/>
絨也二物不同博物者宜知之<lb/>
　　瑒琫瑒珌<lb/>
孟康曰瑒玉名也音蕩爾雅曰黄金謂之璗説文曰璗<lb/>
<pb n="KR4e0171_WYG_066-17a"/>
金之美與玉同色者也按璗乃白金之有光如鏡又非<lb/>
銀也周禮有簜節以竹之孚得名言白金之色如竹孚<lb/>
也字从玉與玉同色也郭知𤣥韻序云璗札行披則謂<lb/>
紙色如玉也應瑒之名亦音璗今音暢非佩刀之飾上<lb/>
曰琫下曰珌詩云鞞琫有珌毛傳曰鞞刀室也琫上飾<lb/>
珌下飾天子玉琫而珧珌諸侯璗琫而璆珌瑒音蕩琫<lb/>
布孔切珌音必<lb/>
　　木難<lb/>
<pb n="KR4e0171_WYG_066-17b"/>
曹子建詩明珠交玉體珊瑚間木難注引南越志云木<lb/>
難金趐鳥沫所成碧色珠也大秦國珎之按其形色則<lb/>
今東方所謂祖母綠也<lb/>
　　玉導<lb/>
南齊髙祖性清儉主衣中有玉導上曰留此正是興長<lb/>
弊源即命擊碎之玉導未知何物又按晋書馮遷追及<lb/>
桓𤣥𤣥拔頭上玉導與之曰汝何敢殺天子以此例之<lb/>
則玉導者玉簮或冠箆之類耳導擇也義取擇髮然自<lb/>
<pb n="KR4e0171_WYG_066-18a"/>
唐以後不聞其名<lb/>
　　古錢<lb/>
漢有厭勝錢藕心錢狀如干盾長且方而不圓盖古刀<lb/>
布之變也與近世花蕋夫人封綬及穿鑰錢相似見封<lb/>
演及李孝美錢譜<lb/>
　　擲卦以錢<lb/>
擲卦以錢自嚴君平始唐詩岸餘織女支機石井有君<lb/>
平擲卦錢<lb/>
<pb n="KR4e0171_WYG_066-18b"/>
　　瓊寢玉簀<lb/>
劉聰以婢為后王鑒諫曰不可以汚玉簀而塵瓊寢<lb/>
　　玉璽考<lb/>
元朝元貞三十一年木華黎曾孫碩徳卒其妻出古玉<lb/>
印貨之中丞崔彧秘書丞楊桓辨其為傳國璽上之慎<lb/>
按秦始皇之璽一曰皇帝壽昌一曰既壽永昌已傳疑<lb/>
有二矣至朱梁亡入於後唐又唐主存朂謀即位魏州<lb/>
僧以傳國璽獻遂即位則後唐之璽蓋有二也璽既有<lb/>
<pb n="KR4e0171_WYG_066-19a"/>
二則必有一贋矣是以今日既曰與潞王從珂同焚于<lb/>
洛陽之𤣥武樓矣而他日段義又得之以為宋哲宗獻<lb/>
今日既曰入金與金哀宗同焚于蔡州之幽蘭軒矣而<lb/>
翟朝宗又得之以為宋寜宗獻若果贋而酷肖則宋徽<lb/>
宗正衒名受欺者又何疑其檢無螭角無缺卻之不用<lb/>
而别制定命寳邪贋跡在宋屢敗露矣而元之崔彧楊<lb/>
桓又何由得之寡婦貨物而獻之余意以為楊桓素工<lb/>
篆書即著六書統者必桓私刻之謀於崔彧而託名於<lb/>
<pb n="KR4e0171_WYG_066-19b"/>
碩徳之妻無疑崔彧之意欲迎合皇太妃以翊戴成宗<lb/>
而為此眩耀俗目而定其位耳按通典云秦得藍田白<lb/>
玉為璽曰受天之命皇帝壽昌又按北齊制傳國璽鳥<lb/>
篆書文曰受天之命皇帝壽昌漢書注衛宏曰秦璽題<lb/>
是李斯書其文曰受命于天既壽永昌十國紀年晉開<lb/>
運末北戎犯闕少帝重貴遣其子延煦獻傳國璽于遼<lb/>
遼主訝其非真宋哲宗元符元年五月咸陽民段義斸<lb/>
地得玉璽蔡京及講議玉璽官十三員奏曰皇帝夀昌<lb/>
<pb n="KR4e0171_WYG_066-20a"/>
者晉璽也受命于天者後魏璽也有徳者昌唐璽也惟<lb/>
徳元昌者石晉璽也則既壽永昌者秦璽可知蔡京輩<lb/>
小人媚上不憚誣天矣而况于欺人乎縱使真是秦璽<lb/>
亦無道之物亡國之器豈舜之五瑞禹之𤣥圭乎噫宋<lb/>
之君臣可謂迷惑無識矣<lb/>
　　玉名詁<lb/>
瑗肉倍好也璧好倍肉也環肉好若一也又曰玉空邊<lb/>
等也<hi>山海經注</hi>瓏禱旱瑞玉刻為龍文也琥發兵瑞玉刻為<lb/>
<pb n="KR4e0171_WYG_066-20b"/>
虎文也珵楚玉也理六寸光自照璠璵魯玉也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齊玉<lb/>
也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>晋玉也瓊赤玉也瓐碧玉也瑎墨玉也瑿𤣥玉也<lb/>
玼紫玉也瑌玉半白半赤也璊玉赩色也㻶彬律切青<lb/>
白玉琯也理玉膚也璞玉未理也琢玉始理也琈玉采<lb/>
也璘㻞玉文也玲玉聲也璄玉光也瑜玉中美也璪玉<lb/>
加瑑飾也玓瓅玉㸃也玷玉缺瑕玉病也珙大璧也琡<lb/>
璋大八寸也瑄璧大六寸也璋半圭判白也琦片玉也<lb/>
珏兩玉<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>奉使玉盛之車笭間者也璱玉華相帶如琴<lb/>
<pb n="KR4e0171_WYG_066-21a"/>
絃也字一作琗<graphic n="KR1729" url="https://raw.githubusercontent.com/kanripo/KR-Gaiji/master/images/KR1729.png" mimeType="image/png"/>玉英羅列秩秩也瑞舜所輯玉也琯<lb/>
舜所受西王母獻玉也琰夏桀寵女名刻於玉也琬周<lb/>
王結好圭也靈以玉事神也瑒祀天玉也<hi>音暢人名有應瑒今作平</hi>
<hi>音呼非</hi>璹玉器也瑁圭頭邪刻也<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>玉飾弁也㻆玉珮之<lb/>
長也瑬玉垂玉飾冕也珩佩玉節歩也玦玉珮不連也<lb/>
珕蜃飾佩刀瓛玉上大下小也璣珠不圎也珽圭長三<lb/>
尺也玟火齊珠也瑛水晶珠也<hi>一名水玉</hi>瑫玉在櫝也玩兒<lb/>
弄璋也珈以玉飾笄也瑱以玉充耳也琫佩刀下飾也<lb/>
<pb n="KR4e0171_WYG_066-21b"/>
璏玉劍鼻也㺲印鼻也珖玉琯也珂以玉飾馬銜也<hi>又曰</hi>
<hi>馬腦車渠飾銜皆曰珂佛經云珂雪言其白也</hi>珬老雕入海化為珂珬蚌屬即<lb/>
車渠也璫穿耳附珠也琩蠻女充耳玉也瑑圭有凸鄂<lb/>
也珧江珧蚌也珨音甲蜃器也瓖馬上飾玉所謂金鋄<lb/>
玉瓖也琇琇瑩美石也珷玞珉石似玉也□以玉相贈<lb/>
遺也玖黑色玉可作鏡也○近見文士凡遇玉偏傍之<lb/>
字皆謂之玉而不知各有訓詁也聊記其畧如右<lb/>
　升菴集卷六十六<lb/>
</p>
<p>
</p>
  </div>
</body>
</text>
</TEI>
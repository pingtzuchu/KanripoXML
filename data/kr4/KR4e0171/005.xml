<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻五</head>
    <p>
<pb n="KR4e0171_WYG_005-1a"/>
欽定四庫全書<lb/>
　升菴集巻五　　　　　　　明　楊慎　撰<lb/>
　　二伯論<hi>上</hi>
楊子曰世儒多稱五伯濫矣夫予見其二矣未見其五<lb/>
也五伯并稱桓文之意荒矣夫伯何為者也中國陵四<lb/>
夷競有能聮諸侯同㑹盟以役社稷以固維城是之取<lb/>
爾由此其選者桓其首也伯之雄也文其繼也桓之匹<lb/>
也未有三此者也彼秦宋楚何為者哉秦伯之繆也宋<lb/>
<pb n="KR4e0171_WYG_005-1b"/>
伯之虜也楚伯之㓂也繆虜㓂何伯之有焉自以為伯<lb/>
不明也人從而伯之逐聲也且言秦繆何業而為伯哉<lb/>
或曰三置晉君非業與楊子曰是狐埋之而狐掘之也<lb/>
奚其置或曰惠懐失之重耳得之矣奚其不置曰君子<lb/>
之置以巳亂也其上務正之次定之其下幸之秦之置<lb/>
晉也幸之而巳矣且不先置重耳而置惠懐使晉亂者<lb/>
終一星而踰六閏若繆公先惠懐而死則有人誰置否<lb/>
則重耳先繆公而死則欲置誰人是晉亂終無巳也重<lb/>
<pb n="KR4e0171_WYG_005-2a"/>
耳之立天也非秦也或曰秦誓之書孔子何以録也曰<lb/>
秦繆公口一時悔過而心終身遂非孔子録之於書惜<lb/>
其違百里奚而用孟明匪取之也君子之悔過也以質<lb/>
小人之悔過也以文秦繆公之悔文而巳故以為書之<lb/>
終焉感世變焉盖傷之也書之秦誓也猶詩之黄鳥也<lb/>
皆刺也非美也如以秦誓為美也則黄鳥亦美乎或曰<lb/>
置惠懐者公子摯之為也用孟明者公孫枝之為也殉<lb/>
三良者康公之為也曰摯則謀而公實聽是曰繆聽枝<lb/>
<pb n="KR4e0171_WYG_005-2b"/>
則舉而公實任是曰繆任康則承而公實命是曰繆命<lb/>
三繆亦大矣死諡曰繆宜哉予故曰秦伯之繆者也宋<lb/>
襄之始求伯也一會而虐二國之君是酗之健嗔也一<lb/>
戰而見執于盂是嬰之抗虎也再戰而夷於泓以放乎<lb/>
死是卵之鬬石也是僇人耳夷俘耳而可以爼豆於桓<lb/>
文乎予故曰宋伯之虜者也夫伯也者攘夫夷者也楚<lb/>
荘身夫夷者也是髙宗之所伐也周公之所膺也而可<lb/>
進乎况又負其蛇豕之力凶其水草之性聖人豈其以<lb/>
<pb n="KR4e0171_WYG_005-3a"/>
伯而與之若以為强而與之則夫差也泰伯之裔也句<lb/>
踐也大禹之裔也且猶不與之而豈以伯與楚哉故曰<lb/>
楚伯之冦者也嗚呼論世於春秋考𠂻於孔子而已矣<lb/>
孔子之言曰其事則齊桓晉文稱管仲曰如其仁如其<lb/>
仁又曰齊桓正而不譎晉文譎而不正下此無譏焉予<lb/>
故曰桓其首也伯之雄也文其繼也桓之匹也未有三<lb/>
此者也<lb/>
　　二伯論<hi>下</hi>
<pb n="KR4e0171_WYG_005-3b"/>
或曰然則五伯并稱何昉乎曰昉乎戰國之世戰國之<lb/>
士所以鼓譟其君者則伯而已矣曰桓與文怵其髙而<lb/>
畫也故下及秦宋楚曰繆亦可伯也虜亦可伯也冦亦<lb/>
可伯也盛鼓於時遂弗改於後耳或曰謂秦為伯者孟<lb/>
子之言也左氏之言也謂宋為伯者公羊之言也謂楚<lb/>
為伯者又左氏之言也三子之言非與曰孟子激辭也<lb/>
左氏誣辭也公羊偏辭也孟子嘗稱百里奚曰秦繆公<lb/>
用之而伯矣又曰相秦而顯其君於天下矣又曰仲尼<lb/>
<pb n="KR4e0171_WYG_005-4a"/>
之徒無道桓文之事者又曰管仲曽西之所不為也而<lb/>
子為我願之乎且桓文之事不道矣秦繆反可道乎管<lb/>
仲不足為矣百里奚反可為乎當究其説矣時則有以<lb/>
伯軋己者故貶管仲以拒之時則有以㳺説軋己者故<lb/>
又申百里奚以抑之亦不思秦於百里奚曷嘗盡用其<lb/>
言乎秦曷嘗伯乎君曷嘗顯乎故曰孟子激辭也左氏<lb/>
於百里奚如遺而譽孟明如不及既歸而執則曰不以<lb/>
一眚掩大徳又曰孟明念徳矣焚舟則曰遂霸西戎用<lb/>
<pb n="KR4e0171_WYG_005-4b"/>
孟明也夫孟明不智無勇違父誤君百里奚不幸而生<lb/>
此不肖之子秦繆公不幸而畜此不令之臣千里而襲<lb/>
人强賊之行也臨戎而見執沒世之耻也焚舟之後晉<lb/>
特不出秦無少加于晉也封尸而歸何捄于塗地之敗<lb/>
也曰徳何徳曰念何念西戎素服于秦豈由封尸而伯<lb/>
也左氏之筆於是為曲矣舍其父而稱其子掩其是而<lb/>
飾其非後人又溺其文而信其事不可哉故曰左氏誣<lb/>
辭也公羊之言曰不皷不成列不禽二毛雖文王之師<lb/>
<pb n="KR4e0171_WYG_005-5a"/>
不是過君子不暇責其重許襄公而恨其輕待文王也今<lb/>
夫卵也而與流丸齊注不自虞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而籍石以綿纎兒知笑<lb/>
之矣然則公羊不出户之臞儒也其習鄙其言戇故曰公<lb/>
羊偏辭也一邲之戰左氏假借楚子滔滔千言沛若有餘<lb/>
楚子夷且陋又臨戎當陣而引三詩援七德若横經之儒<lb/>
其誣可知予無責耳矣或曰是則然矣子以秦伯之諡為<lb/>
繆何哉曰子不觀諡法乎名與實爽曰繆布德執義曰穆<lb/>
之二者判然殊也古之得此諡者秦魯以之學者疑秦伯<lb/>
<pb n="KR4e0171_WYG_005-5b"/>
霸主魯公尊賢而皆遂更名繆為穆不思其終違蹇叔徒<lb/>
尊子思是爽實之大者也繆不亦宜乎或曰然有證乎曰<lb/>
有墨家之徒纒子佑鬼神而引秦繆公上帝賜之年九十<lb/>
事儒者董無心難以秦繆晉文且曰繆者誤亂之名文者<lb/>
德恵之表有誤亂之行者天賜之年有德恵之表者天奪<lb/>
其命乎史記䝉恬傳曰昔者秦殺三良而死罪百里奚而<lb/>
非其罪也故立號曰繆古之可證者若此予言豈無稽哉<lb/>
　　古今人表論<lb/>
<pb n="KR4e0171_WYG_005-6a"/>
班史古今人表予反覆論之其謬有四一曰識見之謬二曰<lb/>
荒略之謬三曰名義之謬四曰妄作之謬夫傳道者曽子乃<lb/>
列於冉閔仲弓之下盖不知曽子不與四科之故也首霸者<lb/>
齊桓乃居於四公之次盖不知五霸莫盛於桓文之説也魯<lb/>
隠列於下下而葛伯及於上中若以讓桓為行善而未盡彼<lb/>
廢祀仇餉者惡未極乎嫪毐列於中下而於陵仲子與之<lb/>
同等若以好名者誠非中道彼淫穢叛逆者尚可齒乎此<lb/>
其識見之謬也䕫后䕫也居䕫於上下出后䕫於下上韋<lb/>
<pb n="KR4e0171_WYG_005-6b"/>
豕韋也寘韋於下上列豕韋於上下是以一人而二之郵<lb/>
無䘏與王良並著范武子與士㑹俱垂是名諡而離之此<lb/>
其荒略之謬也兹二謬者古人嘗論之見於張晏羅泌之<lb/>
書然猶就其成籍而讁之耳若其名義妄作之謬則未有<lb/>
及之者也予以為固作漢書紀漢事也鴻荒以来非漢家<lb/>
之宇上古羣佐非劉氏之臣乃總古今以著人表既已乖<lb/>
其名復自亂其體名義謬矣有仲尼之聖然後可以裁定<lb/>
前人憲章後世然而六經之述必待晩年固何人也而髙<lb/>
<pb n="KR4e0171_WYG_005-7a"/>
下古今之人乎依阿人螭自取天憲使其自署當在何<lb/>
等身陷於重淵之下而抗論於逵霄之上誰其信哉昔<lb/>
荀卿論十二子一時人耳識者猶或非之固又豈卿儔<lb/>
乎謂之妄作可也大謬若此而古人之論曽不及之豈<lb/>
以為不足論乎班史文詞世所深好盖有愛忘其醜者<lb/>
矣注家之説曰六家之論輕重不同百行所同趨舍難<lb/>
一班史所論未易掎摭陋哉顔氏誠班氏之佞臣乎<lb/>
　　魯之郊禘辯<lb/>
<pb n="KR4e0171_WYG_005-7b"/>
程子曰周公之功固大矣然皆臣子之分所當為魯安<lb/>
得獨用天子之禮樂哉成王之賜伯禽之受皆非也予<lb/>
讀其言雖愛其辭之嚴義之正而未嘗不病其考究之<lb/>
不精也魯之僣天子禮樂魯之末造非成王伯禽之為<lb/>
也昔者成王命君陳拳拳以遵周公之猷訓為言猷訓<lb/>
之大無大於上下之分豈其命伯禽而首廢之哉此以<lb/>
理而斷其事之無也以孔子之言考之論語載子入太<lb/>
廟每事問子聞之曰是禮也中庸載孔子之言曰郊社<lb/>
<pb n="KR4e0171_WYG_005-8a"/>
之禮所以事上帝也宗廟之禮所以事乎其先也明乎<lb/>
郊社之禮禘嘗之義治國其如視諸掌乎此二言者㣲<lb/>
言以見其義也又恐當時之不喻也故又曰禘自既灌<lb/>
而往者吾不欲觀之矣或問禘之説子曰不知也知其<lb/>
説者之於天下也其如示諸斯乎指其掌亦既十露一<lb/>
二矣又恐後世之不喻也則又曰杞之郊也祀禹也宋<lb/>
之郊也祀湯也是天子之事守也魯之郊禘非禮也周<lb/>
公其衰矣孰有深切著明如是乎以上數言著其意而<lb/>
<pb n="KR4e0171_WYG_005-8b"/>
春秋魯頌著其事春秋書禘于莊公見禘之僣始於閔<lb/>
公也書四卜郊見郊之僣始于僖公也魯頌閟宫之三<lb/>
章云乃命魯公俾侯于東錫之山川土田附庸言成王<lb/>
命伯禽以爵土耳其周公之孫荘公之子以下則詩人<lb/>
美僖公郊祀之事未見出於成王之所命也孔子於春<lb/>
秋書郊者九始僖終哀使隠桓荘閔之世有郊奚為而<lb/>
不書魯頌之頌僖正以著其僣之始耳此以春秋魯頌<lb/>
考之而知郊禘不出於成王之賜也且史者載事之書<lb/>
<pb n="KR4e0171_WYG_005-9a"/>
也以天子禮樂賜諸侯豈細事哉左氏未嘗言之公羊<lb/>
未嘗言之糓梁未嘗言之國語未嘗言之公羊之言曰<lb/>
卜郊非禮也卜郊何以非禮魯郊非禮也其言即孔子<lb/>
之意也隠公嘗問羽數于衆仲衆仲曰天子用八諸侯<lb/>
用六大夫用四士用二公從之于是初獻六羽若如八<lb/>
佾之賜果出成王則衆仲胡不舉以對據此則隠之世<lb/>
未有郊可知荘公觀齊社曹劌諌曰天子事上帝諸侯<lb/>
㑹之受命焉諸侯祭先公卿大夫佐之受事焉據此則<lb/>
<pb n="KR4e0171_WYG_005-9b"/>
荘公之世未有郊可知臯鼬之盟萇𢎞欲先蔡祝鮀述<lb/>
魯衛初封之寵命賜物其説魯之寵錫大輅大旂夏后<lb/>
氏之璜封父之繁弱土田陪敦祝宗卜史官司彞器纎<lb/>
悉畢舉使有天子禮樂之賜鮀也正宜藉口以張大於<lb/>
此時而反無一言及之乎昭公曰吾何僣矣哉子家駒<lb/>
曰設兩觀乗大路朱干玉戚以舞大夏八佾以舞大武<lb/>
此皆天子之禮也賜果出於成王子家敢面斥昭公以<lb/>
僣而不諱邪由是觀之魯之僣非特郊禘而已天子之<lb/>
<pb n="KR4e0171_WYG_005-10a"/>
禮樂大小皆悉用之矣周公閲来聘魯饗有昌歜形鹽<lb/>
而辭不敢受甯武子聘魯魯饗之賦湛露彤弓而曰其<lb/>
敢干大禮二子之辭盖惡魯之僣也以是觀之可見魯<lb/>
之僣尚未乆故上自天子之宰下至鄰國之卿茍有識<lb/>
者皆疑怪遜謝而魯人並無一語及于成王之賜以自<lb/>
解以此知其誣矣予考吕氏春秋云魯惠公使宰讓請<lb/>
郊廟之禮於天子天子使史角往報盖未允也此豈非<lb/>
明證大案哉比事而觀之襄王之出而入也尚不許晉<lb/>
<pb n="KR4e0171_WYG_005-10b"/>
文公之請隧平王之弱而遷也猶不允魯惠公之請郊<lb/>
成王之賢倍於襄平襄平尚靳之而謂成王賜之晉文魯恵<lb/>
尚不敢輕用而謂伯禽受之有是理乎若已賜矣已受<lb/>
矣魯恵又何須復請乎或曰子之言則然矣然禮明堂<lb/>
位有是言也祭統有是言也詩魯頌傳有是言也噫三<lb/>
言者皆虚也明堂位之言魯之陋儒欲尊宗國如亡是<lb/>
公之聘齊烏有先生之誇楚有是言無是事也其言也<lb/>
不足以揚名發譽而適足以貶君自損漢儒無逺識以<lb/>
<pb n="KR4e0171_WYG_005-11a"/>
明堂位入禮經而祭統之説因之魯頌之傳因之故祭<lb/>
統之謬駢明堂之枝指也魯頌之謬承明堂之餘竅也<lb/>
君子不稽經合傳而偏此之信亦固矣且明堂位之言<lb/>
亦自相反既曰成王以周公有大勲勞賜魯以天子禮<lb/>
樂又曰成王康王賜魯重祭既曰成王又曰康王成王<lb/>
既賜康不應復賜執此以訊如無情之獄一鞫而見其<lb/>
肺肝矣盖自王澤之竭處士横議謂舜臣堯或謂囚堯<lb/>
謂禹徳衰謂伊尹割烹要湯謂孔子居衛主癰疽瘠環<lb/>
<pb n="KR4e0171_WYG_005-11b"/>
南遊交辭於漂女皆厚誣聖賢自便已私與此説之興<lb/>
盖同時也幸而孟軻氏辯之孔子順辯之而成王伯禽<lb/>
之事既不幸不得明者之辯而號為大儒者方引之以<lb/>
解經使成王伯禽䝉首惡之名於千載子其可無辯乎<lb/>
古語曰三占從二今諺云四不拗六言貴從衆也經傳<lb/>
之明證大案其衆如此曲儒之單聞孤説其寡如彼辯<lb/>
是非於千載之下當何從亦從其衆而已<lb/>
　　息壤辯<lb/>
<pb n="KR4e0171_WYG_005-12a"/>
山海經云鮌竊帝之息壤以堙洪水羅泌作路史發揮<lb/>
求其説而不得乃云楚有地名息壤其土能長若人之<lb/>
贅疣然是眯而道也按許叔重説文解字云壤柔土也<lb/>
書曰咸則三壤孔安國云無塊曰壤九章筭術云穿地<lb/>
四為壤五為堅三壤是息土和緩之名周禮地官十二<lb/>
壤注壤赤土以萬物自生則言土土吐也以人所耕樹<lb/>
蓺則曰壤土堅而壤濡前漢書鄒陽傳注梁益間所愛<lb/>
謂其肥盛曰壤又堯時有擊壤歌耕者㧞其陳根擊其<lb/>
<pb n="KR4e0171_WYG_005-12b"/>
堅塊也又漢令解衣而畊曰襄壤字从襄盖耕治之土<lb/>
也宋楊億當制與遼國書云隣壤交歡太宗以嫌于糞<lb/>
壤朽壤易作境字以上數文證之壤字之意明矣山海<lb/>
經所云鮌竊帝之息壤盖指桑土稻田可以生息故曰<lb/>
息壤土田皆君所授於民故曰帝之息壤鯀之治水不<lb/>
順水性而力與水争决耕桑之畎畆以堙滛潦之洪流<lb/>
故曰竊帝之息壤以堙洪水其義豈不昭矣哉古書傳<lb/>
之言本自明且昭而解者翳且晦此類多矣<lb/>
<pb n="KR4e0171_WYG_005-13a"/>
　　性情説<lb/>
尚書而下孟荀揚韓至宋世諸子言性而不及情言性<lb/>
情俱者易而已易曰利貞者性情也荘子云性情不離<lb/>
安用禮樂甚矣荘子之言性情有合于易也許慎曰性<lb/>
者人之陽氣性善者情者人之隂氣有欲者李善曰性<lb/>
者本質也情者外染也班固曰性者陽之施情者隂之<lb/>
化也鈎命决曰情生於隂欲以繫念性生於陽欲以理<lb/>
執陽氣者仁隂氣者貪故情有利欲性有仁也禮運記<lb/>
<pb n="KR4e0171_WYG_005-13b"/>
曰六情所以扶成五性也王弼曰不性其情何以乆行<lb/>
其正是易之所謂利貞也荘子所謂不離也故曰君子<lb/>
性其情小人情其性性猶水也情波也波興則水墊情<lb/>
熾則性亂波生于水而害水者波也情生于性而害性<lb/>
者情也觀于濁水迷于清淵小人也肫肫其仁淵淵其<lb/>
淵浩浩其天者君子也合之則雙美離之則兩傷舉性<lb/>
而遺情何如曰死灰觸情而忘性何如曰禽獸古今之<lb/>
言性情者易盡之矣荘子之言有合于易者也述性情<lb/>
<pb n="KR4e0171_WYG_005-14a"/>
説<lb/>
　　廣性情説<lb/>
書曰人心惟危道心惟㣲惟精惟一允執厥中人心情<lb/>
也道心性也精一執中約情之偏而合性之中也詩曰<lb/>
天生蒸民有物有則象謂之物法謂之則五性出于五<lb/>
行金神曰義木神曰仁水神曰知火神曰禮土神曰信<lb/>
是五性之物之則也六情出于六氣好生于陽惡生于<lb/>
隂喜生于風怒生于雨樂生于明哀生于晦是六情之<lb/>
<pb n="KR4e0171_WYG_005-14b"/>
物之則也禮曰人生而静天之性也感物而動情之慾<lb/>
也天静曰性欲動曰情李槩曰人之性静欲實汩之性<lb/>
也者所稟於天神識是也故為形骸之主情也者所受<lb/>
於性嗜慾是也故為形骸之役周子曰誠無為幾善惡<lb/>
誠性也幾情也性則根柢情其旁榮側秀性其枝幹情<lb/>
其窶數寄生也孟子曰人之性善言性也未及情而言<lb/>
之也荀子曰人之性惡言情也未及性而言之也揚子<lb/>
曰人之性善惡混韓子曰性有三品襍性情而為言也<lb/>
<pb n="KR4e0171_WYG_005-15a"/>
必若孔子之言而後備曰性相近也習相逺也是合性<lb/>
情言之也而諸子之説在其中矣宋儒析性情為義理<lb/>
氣質之分似也而曰孔子之論性乃氣質之性孟子之<lb/>
論性乃義理之性力主孟子而隂若不足孔子者非也<lb/>
或曰若子之論性固善矣則是堯舜無情桀紂無性也<lb/>
曰善哉子之問吾盡諭子堯舜非無情性其情也桀紂<lb/>
非無性情其性矣吾非善子之問為是也得子之問吾<lb/>
說益明是以善之也<lb/>
<pb n="KR4e0171_WYG_005-15b"/>
　　格物說<lb/>
格物之說近日解者何其紛紛乎有以格為正者大學<lb/>
之始遽能正物則脩齊治平皆贅矣曷尋格字之本原<lb/>
乎格之為字从木為義从各為聲俗云門格䆫格亮格<lb/>
皆是也格者隔也格而蒙之帛明既不蔽而塵又不入<lb/>
嗚呼外物為吾心之塵也多矣色聲香味皆心之塵也<lb/>
吾心之塵隔之使不侵即所謂姦聲亂色不留于聰明<lb/>
滛樂慝禮不接于心術兹非格之説乎物之感人無窮<lb/>
<pb n="KR4e0171_WYG_005-16a"/>
而人之好惡無節則是物至而人化物也人化物也者<lb/>
滅天理而窮人欲也兹非物之說乎大學之始以格物<lb/>
為首格物者持敬也持敬為窮理之本即格物以致知<lb/>
之說也或曰如此則釋氏六塵之說是乎曰彌近理而<lb/>
大亂真佛氏惡姦聲亂色并聲色而欲去之而卒不能<lb/>
去也吾儒則去其姦與亂而已雅聲正色不去也佛氏<lb/>
惡滛樂慝禮并禮樂而欲去之而卒不能去也吾儒則<lb/>
去其滛與慝而已嘉禮和樂不去也是猶䆫隔而蒙之<lb/>
<pb n="KR4e0171_WYG_005-16b"/>
以帛明既不蔽而塵亦不入也釋氏則如築暗室而枯<lb/>
坐其中塵雖隔而明亦窒矣謂之明心適以死其心也<lb/>
何可以同日語哉宋吕氏解格物致知云與堯舜同者<lb/>
忽然自見此釋氏一聞千悟一超直入之說也又曰求<lb/>
其所以為知則為格物忽然識之則為物格此釋氏聞<lb/>
聲悟道見色明心之說也已為先儒所闢棄而不用近<lb/>
日好竒者復隂祖其說而陽諱其名吾誰欺欺先聖乎<lb/>
　　耕樂解<lb/>
<pb n="KR4e0171_WYG_005-17a"/>
　　　松江金雲卿自號耕樂良史圖之君子賦之復<lb/>
　　　請于予傚賓戯作耕樂解<lb/>
耕樂主人荷鋤於壠上有㳺談公子過而勞之曰苦哉<lb/>
子之業也昔孔子鄙樊須之學稼孟子闢許行之並耕<lb/>
盖天之生時也水毁木飢火旱金穰五行而害者居三<lb/>
焉土之分民也士尚志工執秇商貿利農盡力四民而<lb/>
農獨勞焉雨暘之不時則憂肥瘠之相掩則憂稂莠則<lb/>
憂螟蝝則憂在野熾菑勤動終嵗穫不償力餒在其中<lb/>
<pb n="KR4e0171_WYG_005-17b"/>
子之業良苦自今以始能易業以從我乎主人怡然笑<lb/>
曰子何年之壮言之少貌之揚趣之卑也我則勞子子<lb/>
有何勞于我子懵我農乎而以妄說之奚姬魚語女天<lb/>
田丈人乾象之垂同穎嘉禾坤文之瑞帝號神農長於<lb/>
上古官為后稷祀於萬禩若知農道乎夫農祥正靈雨<lb/>
零澤腹泮陽癉盈榖精始出菖葉初生决萬頃之渠吾<lb/>
蓬瀛也聽九扈之鳴吾韶英也兹吾樂嵗之始也及其<lb/>
萬寳得正秋餘糧宿畆首穧穗有利鴈鶩得食東有茨<lb/>
<pb n="KR4e0171_WYG_005-18a"/>
梁西有坻京朋酒為享同里合醵主歌良耜客稱大田<lb/>
兹吾樂嵗之成也嵗嵗相嗣樂樂無窮或雨或暘或腐<lb/>
或槁吾能節之以畎澮之盈虚或肥或瘠或盈或耗吾<lb/>
能時之以菑畬之淺深或稂或莠憂或傷之吾能加耘<lb/>
耰之功或螟或蝝憂或侵之吾能倣祭歩之法兹又吾<lb/>
所以先勤而後欣早倦而晩燕者也吾嘗思之鴟夷龍<lb/>
斷誇其籌筭不資吾農将守嚢而待斃刻楮削鐻矜其<lb/>
精巧不資吾農将韜器而為莩豈若吾業用裕我身潤<lb/>
<pb n="KR4e0171_WYG_005-18b"/>
及我人是以少習長安不見異物以遷焉焉往而不樂<lb/>
哉公子曰是則然矣匪耕無以為樂乎上世之士何必<lb/>
耕也耕樂主人曰子難喻若此乎試泝上世何人不耕<lb/>
何耕不賢君籍千畆卿有圭田養則食其力祭則告其<lb/>
䖍故馳束帛者在丘園求干城者於中林相郼者有莘<lb/>
之氏伯齊者叩角之吟自周章一蕩天子不省耕牧伯<lb/>
不勤農師衆不服耒庶人不安畆是故伐檀有素飱之<lb/>
譏鴇羽有何食之嘆而使横議者坐享任俠者暴殄悲<lb/>
<pb n="KR4e0171_WYG_005-19a"/>
夫以是論之非治世無樂農也今吾與子幸生太平不<lb/>
思結廬守本業擊壤詠帝徳而欲崇㳺堕之習慕戰國<lb/>
之風重伐檀之譏增鴇羽之嘆無乃不可乎吾不招子<lb/>
而子反招我異哉公子頳顔而不能視班馬而不能去<lb/>
攝拱竒拜而謝曰子天隠者也問姓與名冄三不告曰<lb/>
子蓬心之士也速去耕樂主人方徜徉乎笠澤之墟率<lb/>
其屬述祖徳於金天氏之裔隠其名慕南溟之逍遥交<lb/>
食于地交樂于天終身不易其業也<lb/>
<pb n="KR4e0171_WYG_005-19b"/>
　　閒書杜律<lb/>
杜詩可以意解而不可以辭解必不得已而解之可以<lb/>
一句一首解而不可以全帙解全帙解必有牽強不通<lb/>
反為作者之累世傳虞伯生註杜七言律本不出自伯<lb/>
生筆乃張伯成為之後人駕名于伯生耳其註首解恨<lb/>
别云杜公初至成都未得所依故以别為恨不知唐室<lb/>
板蕩故園陷虜雖得所依豈不以别為恨公豈如江估<lb/>
淮商風水為郷船作宅一得醉飽不思家者乎解搖落<lb/>
<pb n="KR4e0171_WYG_005-20a"/>
深知宋玉悲云惟深知其故故千年之後且為悲歡惟<lb/>
其亦吾之師故閔其蕭條解生長明妃一首云惟其去<lb/>
紫臺故春風面不可見惟其獨留青塜故環珮聲歸月<lb/>
下聞此乃村學究腐爛講套語豈可牋杜乎解曾閃朱<lb/>
旗北斗閒云亦嘗樹旌旗於北斗城中以享安閒之富<lb/>
貴北斗閒三字而上下添十二字乃成文何異世傳怒<lb/>
揮門不報打鋪路無籠之謔謡耶織女機絲虛夜月石<lb/>
鯨鱗甲動秋風本言亂離蕭條之狀而解云織女不能<lb/>
<pb n="KR4e0171_WYG_005-20b"/>
機杼故曰虛石鯨相傳有靈故曰動此何異眯目而道<lb/>
黑白者綵筆昔曽干氣象本說登山而云以文彩弄筆<lb/>
干動時貴以擬飛騰此又視老杜為鑽刺乞哀之徒矣<lb/>
幽栖地僻一首本是喜客至之意乃云亦姑以覘其誠<lb/>
意否是杜之隂險逆詐也豈所謂以小人之心而度君<lb/>
子者乎預傳籍籍新京兆青史無勞數趙張本是期以<lb/>
古賢乃註云此去朝廷定有陞擢既為京兆少尹必陞<lb/>
三輔大尹此何異星士夀書預為賞帖耶可惡可厭其<lb/>
<pb n="KR4e0171_WYG_005-21a"/>
他尚多聊舉一二耳牽纒之長實累千里此既晦杜意<lb/>
又汚虞名曷鑱其板勿誤人也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_005-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻五<lb/>
</p>
<p>
</p>
  </div>
</body>
</text>
</TEI>
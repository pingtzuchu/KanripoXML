<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升庵集巻四十八</head>
    <p>
<pb n="KR4e0171_WYG_048-1a"/>
欽定四庫全書<lb/>
　升庵集巻四十八　　　　　明　楊慎　撰<lb/>
　　女媧配享功臣<lb/>
宋崇寧祀歴代帝王皆以功臣配享而女媧氏獨無葢<lb/>
傳記闕也予觀緯書云女媧氏命娥陵氏制都良管以<lb/>
一天下之音命聖氏為班管以合日月星辰名曰充樂<lb/>
又令隨作笙簧是三人皆女媧氏之臣也豈曰傳記闕<lb/>
乎若以緯書不足信則伏羲氏之烏明金提軒轅之風<lb/>
<pb n="KR4e0171_WYG_048-1b"/>
后力牧亦緯書也當時蔡京輩寡學徃徃如此<lb/>
　　神農本草<lb/>
白字本草相傳以為神農之舊未必皆出於神農後人<lb/>
増之爾然其中如腸鳴幽幽又云勞極灑灑又云髪髲<lb/>
療小兒癎大人痓仍自還神化又云立冬之日菊巻柏<lb/>
先生為陽起石桑螵蛸凡十物使主二百草為之長立<lb/>
春之日木蘭射干先生為柴胡半夏使主頭痛四十五<lb/>
節立夏之日蜚亷先生為人參茯苓使主腹中七節保<lb/>
<pb n="KR4e0171_WYG_048-2a"/>
神守中夏至之日豕首茱萸先生為牡蠣烏喙使主四<lb/>
肢二十三節立秋之日白芷防風先生為細辛蜀漆使<lb/>
主胸背二十四節此文近素問恐非後世醫能為也又<lb/>
據此文以立冬為首别考緯書謂三皇三正伏羲建寅<lb/>
神農建丑黄帝建子至禹建寅宗伏羲商建丑宗神農<lb/>
周建子宗黄帝所謂正朔三而改也立夏之後復列夏<lb/>
至而後言立秋與素問長夏之說同所謂五氣順布行<lb/>
四時也<lb/>
<pb n="KR4e0171_WYG_048-2b"/>
　　黄帝巾几銘<lb/>
無掘壑而附丘無舍本而治末日中必彗操刀必割執<lb/>
斧必伐日中不彗是謂失時操刀不割是謂失利執斧<lb/>
不伐賊人將來㳙㳙不塞將為江河熒熒不救炎炎柰<lb/>
何兩葉不去將用斧柯此銘漢以下文士多引用之而<lb/>
不見其全惟見於兵書如此<lb/>
　　湯文武<lb/>
牛僧孺曰不得已而有天下則曰仁得已而有天下則<lb/>
<pb n="KR4e0171_WYG_048-3a"/>
曰利善畏其利善决其仁皆聖人也湯文武是也聖人<lb/>
視斯民猶襁褓在焚溺無不挈者然則挈而授其家乎<lb/>
將遂挈而有之乎彼家無人而有之不得已而仁矣家<lb/>
有人而有之則得已而利矣夏無人也<hi>謂無微子</hi>湯有以决<lb/>
其仁殷有人也文王畏其利前賢明湯意故無伯夷後<lb/>
聖明文王之意故曰周可謂至徳也已東坡武王非聖<lb/>
人之論與此同意<lb/>
　　周公大禹<lb/>
<pb n="KR4e0171_WYG_048-3b"/>
東坡乞一言於徐仲車曰自古皆有才獨稱周公之才<lb/>
自古皆有功獨稱大禹之功以其有徳以將之也<lb/>
　　古聖賢夀<lb/>
商伊尹夀百有五歳見竹書紀年周太公夀百有十歳<lb/>
見金石録漢竇公本魏文侯樂官至漢文帝時二百八<lb/>
十歳見懷瓘書斷魏羅結夀百三十歳見北史唐李元<lb/>
爽一百三十六嵗見白樂天集蜀范長生先事劉𤣥徳<lb/>
至李特時一百三十餘年宋譙定百三十餘嵗猶横經<lb/>
<pb n="KR4e0171_WYG_048-4a"/>
授易見蜀志則彭祖之夀非誣也<lb/>
　　臯夔讀何書<lb/>
王安石與公卿爭新法曰君輩坐不讀書耳趙閱道折<lb/>
之曰臯夔稷契所讀何書此言未足以折安石臯夔豈<lb/>
不學者耶若折之曰相公誤矣共工驩兠孔光張禹豈<lb/>
不讀書邪則能折其口而理亦協矣<lb/>
　　羿射九烏<lb/>
古傳言羿射日落九烏烏最難射一日落九烏言射之<lb/>
<pb n="KR4e0171_WYG_048-4b"/>
㨗也而後世不得其說者遂以為射九日矣流俗謬說<lb/>
而傳怪文士循名而騁竒異哉<lb/>
　　逆取順守<lb/>
漢儒謂湯武逆取而順守此言非也易曰武湯革命順<lb/>
乎天而應乎人焉有逆而可以順天應人乎左傳曰以<lb/>
亂取國奉禮以守猶懼不終季文子猶知其不終也而<lb/>
謂湯武為之乎然逆取順守之言實本於左氏而又轉<lb/>
失其指矣<lb/>
<pb n="KR4e0171_WYG_048-5a"/>
　　季札墓<lb/>
孔子題季札墓嗚呼有吳延陵君子之墓君字今誤讀<lb/>
為季非也其字作蜀形其義與季不合也按篆書郡字<lb/>
有从此為偏傍者可証為君字無疑<lb/>
　　關睢之亂<lb/>
晉司馬彪傳云春秋不修則仲尼理之關睢既亂則師<lb/>
摯修之此以亂為錯亂之亂其說亦異<lb/>
　　辟雍非大學<lb/>
<pb n="KR4e0171_WYG_048-5b"/>
魏書鍾繇傳明堂所以祀上帝靈臺所以觀天文辟雍<lb/>
所以修禮樂大學所以集儒林髙禖所以祈休祥既稱<lb/>
大學又稱辟雍可證辟雍非大學也明矣<lb/>
　　興王良佐<lb/>
陸宣公云興王之良佐皆季代之棄材歐陽公云勝棋<lb/>
所用敗棋之著也興國所用亡國之臣也<lb/>
　　四皓廟碑<lb/>
四皓有羽翼太子之功其沒也惠帝為之製文立碑此<lb/>
<pb n="KR4e0171_WYG_048-6a"/>
乃上世人主賜葬人臣恤典之始通典文獻通考皆不<lb/>
之載而四皓碑目集古録金石録鄭樵金石略皆遺之<lb/>
獨見於任昉文章縁起故特表出之<lb/>
　　井田封建<lb/>
或問柳子厚言封建之非而胡寅仲以為封建不可非<lb/>
區博言井田難行而張子厚以為必可行其說孰是曰<lb/>
孔子論繼代曰損益可知孟子論為國曰潤澤在子使<lb/>
孔孟生於三代之後其損益潤澤可知已言治而必曰<lb/>
<pb n="KR4e0171_WYG_048-6b"/>
井田封建是謂生今反古也亦宜<lb/>
　　封建<lb/>
昔之論封建者曹冏陸機劉頌魏徵李百藥顔師古劉<lb/>
秩杜佑自柳宗元之論一出而諸子之論皆廢蘇子瞻<lb/>
志林一出而柳子之論益明余得拾其遺而裨之曰封<lb/>
建始於黄帝不得其利己受其害矣蚩尤亦諸侯也上<lb/>
干天紀下肆民殘以帝之神聖七十戰而僅勝之亦殆<lb/>
哉岌岌乎矣其餘畫野之君分城之主雖有蚩尤之心<lb/>
<pb n="KR4e0171_WYG_048-7a"/>
而未露蚩尤之跡帝固不得而廢之也嗣是九黎亂徳<lb/>
矣防風不朝矣有扈叛逆矣夷羿簒弑矣昆吾雄伯矣<lb/>
皆諸侯之不靖者其餘尚多有之而載籍散亡不可以<lb/>
悉至周則其事又可睹矣大封同姓以及異姓謂之萬<lb/>
國其初建之意亦曰藩屏京師也夾輔王室也使民親<lb/>
於諸侯而諸侯自相親也成康繼世未百年間昭王南<lb/>
巡而膠舟溺死矣穆王西巡而徐偃煽亂矣藩屏焉在<lb/>
乎夾輔焉在乎至於春秋戰國干戈日尋迄無寜歳肝<lb/>
<pb n="KR4e0171_WYG_048-7b"/>
腦塗地民如草菅烏在其為親也其立之政典防其僣<lb/>
竊為述職之制曰一不朝則貶其爵再不朝則削其地<lb/>
為建國之典曰負固不服則伐之内外亂鳥獸行則滅<lb/>
之其法似嚴矣周之世諸侯之不朝多矣貶誰之爵乎<lb/>
削誰之地乎矧敢曰六師移之乎負固不服先莫如秦<lb/>
楚後莫如吳越天王方且遷避之不暇敢言伐之一字<lb/>
乎内外亂鳥獸行莫如晉之齊姜衛之宣姜魯之文姜<lb/>
哀姜二嬖之子非類之孽方為太子而世其君天王冊<lb/>
<pb n="KR4e0171_WYG_048-8a"/>
命之不暇敢言滅之一字乎三朝之制殆為虚設九伐<lb/>
之典亦是彌文則封建非聖人意明矣腐儒曲士是古<lb/>
非今猶言封建當復予折之曰欲目睹封建之利害何<lb/>
必反古今有之矣川廣雲貴之土官是也夫封建起於<lb/>
黄帝而封建非黄帝意也土官起於孔明而土官非孔<lb/>
明意也勢也封建數千萬年至秦而廢土官歷千百年<lb/>
川之馬湖安氏𢎞治中以罪除廣之田州岑氏正徳中<lb/>
以罪除而二郡至今利之有復言復二氏者人必羣唾<lb/>
<pb n="KR4e0171_WYG_048-8b"/>
而衆咻之矣封建之說何以異此然欲復土官則人知<lb/>
非之而復封建人不之非是知一方之利害而不知天<lb/>
下之利害知今之勢而不知古之勢也非腐儒而何哉<lb/>
曰如此則三代聖人猶有弊法邪曰易曰易窮則變變<lb/>
則通禮曰禮時為大順次之三代之上封建時也封建<lb/>
順也秦而下郡縣時也郡縣順也總括之曰封建非聖<lb/>
人意也勢也郡縣非秦意也亦勢也窮而變變而通也<lb/>
雖然是說也非柳子蘇子之說也孔孟有是說矣孔子<lb/>
<pb n="KR4e0171_WYG_048-9a"/>
繫易曰陽一君而二民君子之道也陰二君而一民小<lb/>
人之道也孟子曰天下惡乎定定於一夫封建之制國<lb/>
各有君君各紀元是非二君將千百其君矣惡能定於<lb/>
一不定於一惡能不亂使孟子生於秦漢之後必取栁<lb/>
蘇識時之說而兩胡腐儒將麾之門墻之外矣<lb/>
　　董子論養生<lb/>
董仲舒曰天地之氣不致盛滿不交陰陽是以君子甚<lb/>
愛氣而謹游於房是故新壯者十日而一游於房中年<lb/>
<pb n="KR4e0171_WYG_048-9b"/>
者倍新壯<hi>謂二十日也</hi>始衰者倍中年<hi>四十日也</hi>中衰者倍始衰<lb/>
<hi>八十日也</hi>大衰者以月當新壯之日<hi>十月也</hi>而上與天地同節矣<lb/>
然而其要皆期於不極盛不相遇疏春而曠夏涸秋而<lb/>
暌冬養微陽而固天地之房謹微陰而助收斂之藏又<lb/>
曰夀者醻也夀有短長由養有得失自行可久之道者<lb/>
其夀醻於久自行不可乆之道者其夀亦醻於不乆故<lb/>
曰夀者醻也<lb/>
　　春秋孟子<lb/>
<pb n="KR4e0171_WYG_048-10a"/>
春秋惡絶秦楚而大學引秦誓楚書孟子羞稱五伯而<lb/>
引晏子之言述百里奚之功此皆聖賢憎而知其善也<lb/>
　　子貢多學之對<lb/>
子曰賜也以予為多學而識之者與對曰然非與子貢<lb/>
非不知也葢辭讓而對事師之理也鬻子對文王武王<lb/>
成王皆曰唯疑豈方唯而亦疑乎對君之體也太史公<lb/>
曰唯唯否否葢古之對友亦如此又可以證<lb/>
　　漢文帝重農<lb/>
<pb n="KR4e0171_WYG_048-10b"/>
農者天下之本文帝二年正月親耕籍田之詔見之農<lb/>
天下之大本又於是年九月賜天下今年田租之半見<lb/>
之農天下之本又於十三年六月除田之租稅見之可<lb/>
謂三致意於農矣二年正月而賜天下田租之半十二<lb/>
年三月而賜農民今年半租十三年六月而除之租稅<lb/>
除者永除之也始也再賜半租於是遂除之非帝之躬<lb/>
儉國有餘蓄能若是乎帝之言曰勤身從事而有租稅<lb/>
之賦是為本末無以異也夫其本其重在農則其末其<lb/>
<pb n="KR4e0171_WYG_048-11a"/>
輕在商賈矣文帝之致民殷富者其知本末也三代而<lb/>
後一人而已抑農者天下之本一言必古田畯之書疇<lb/>
官之典有之故三見於文帝之詔四見於景帝後三年<lb/>
之詔五見於武帝元鼎六年之詔成帝陽朔四年之詔<lb/>
則曰邵農明帝永平四年之詔則曰祈農章帝元和元<lb/>
年之詔則曰急耕稼致耒耜至昭烈入蜀倥偬戎馬而<lb/>
首立督農之官漢氏重農彷彿周人皆文帝之家法也<lb/>
愚嘗因是論之漢所用夏人貢法也如龍子之言貢法<lb/>
<pb n="KR4e0171_WYG_048-11b"/>
信不善矣然此言論法也非論人也以禹啟為君臯益<lb/>
為臣有使民盻盻然之事乎漢文帝能賜民田租禹啟<lb/>
豈在漢文之後乎宋王安石行新法害民極矣君子在<lb/>
州縣寛之一分民受賜一分臯益豈不若宋代州縣之<lb/>
臣乎意者賜租之法三代之遺文帝去古未逺倣而行<lb/>
之未可知也孟子引龍子之言必欲榺君復井田是時<lb/>
也壞未及半猶可復焉至秦開阡陌已乆雖孟子復生<lb/>
亦必因時立法不為此論矣後之欲復井田者必迂儒<lb/>
<pb n="KR4e0171_WYG_048-12a"/>
曲士也有愛民之心若文帝可也<lb/>
　　秦之惡<lb/>
秦之惡天下之所同惡也故曰强秦言其不德也曰暴<lb/>
秦甚矣曰嫚秦言其無禮義也曰孤秦言天下所不與<lb/>
也曰獷秦以犬況之也抑又甚矣曰無義秦曰無道秦<lb/>
惡之至矣盡矣孔孟不如其邦所以為聖為大賢魯仲<lb/>
連不肯帝之所以為髙士也與古之姦臣何代無之其<lb/>
惡未有如秦檜之甚者也人之惡之亦未有如惡檜之<lb/>
<pb n="KR4e0171_WYG_048-12b"/>
甚者也至其子若孫不肯祖之是其餘殃百世猶未斬<lb/>
也<lb/>
　　秦一統十五年<lb/>
秦享國三十六年因杜牧阿房賦而不考其實也秦自<lb/>
嬴姓二十六年庚辰盡滅六國稱始皇帝至其沙丘之<lb/>
死為辛夘僅十二年胡亥子嬰共三年甲午秦亡則一<lb/>
統之日十五年爾杜牧文人辭賦之語不足多較司馬<lb/>
公作通鑑乃於滅周之歳遽以正統書秦滅周惟恐<lb/>
<pb n="KR4e0171_WYG_048-13a"/>
其晩帝秦惟恐其遲豈春秋正統之義哉朱子綱目悉<lb/>
改之所謂統正於下而人道定信矣劉氏書法尹氏發<lb/>
明不能一言贊之何哉<lb/>
　　漢辭深厚<lb/>
貢禹乞骸元帝詔答之引傳曰亡懷土所稱傳者即論<lb/>
語小人懷土之文易小人二字作亡葢嫌於以小人稱<lb/>
其臣漢世訓辭深厚皆此類也後世平交間辨難之文<lb/>
即如怒罵況君臣之間乎<lb/>
<pb n="KR4e0171_WYG_048-13b"/>
　　公冶長通鳥音<lb/>
世傳公冶長通鳥語不見於書惟唐沈佺期燕詩云不<lb/>
如黄雀語能免冶長灾白樂天烏鶴贈答詩序云余非<lb/>
冶長不能通其意似實有其事或在亡逸書中如衝波<lb/>
傳魯定公記之類今無所考耳<lb/>
　　漢待宗室<lb/>
漢之待宗室其嚴乎河間獻王子禮以恐喝取雞失侯<lb/>
罪亦微矣獻王漢之賢惟城也二子亦以取雞失侯一<lb/>
<pb n="KR4e0171_WYG_048-14a"/>
以酧金失侯曷不以其父之賢而原之乎意者景帝先<lb/>
有意立獻王而武帝憾之乃發於其子歟<lb/>
　　宋統似晉<lb/>
世之說者曰三代而下天下一統者漢唐宋而已秦晉<lb/>
及隋合而復分祚又不乆不得比之矣余謂漢唐可稱<lb/>
一統宋僅與晉比爾不得並漢唐也宋自太祖開基僅<lb/>
得五代之土宇而河東江南閩蜀嶺南十國未平史氏<lb/>
未嘗以一統例書之至數年諸國始平至真宗而納幣<lb/>
<pb n="KR4e0171_WYG_048-14b"/>
於契丹矣四傳至神宗而王安石割七百里地以獻遼<lb/>
矣至徽宗北行而髙宗稱臣矣河西河北之地則終宋<lb/>
之代未嘗得其土之一毛漢唐疆域不如是之隘而一<lb/>
統之日曽不得如西晉之乆及其南渡以後享國差長<lb/>
於典午而氣息奄奄不啻倍焉當時有人問邵堯夫國<lb/>
祚不答架上取晉紀示之徽欽之事正符懐愍是宋之<lb/>
擬晉邵子固有說矣余嘗謂宋之得國非有深仁厚澤<lb/>
大烈顯功幸取於孤兒寡婦之手與劉知逺郭威無大<lb/>
<pb n="KR4e0171_WYG_048-15a"/>
相逺而趙普佐命不足比周之王朴況敢望張良李靖<lb/>
乎方是時曹翰欲取幽州并契丹普乃妬忌而巧阻之<lb/>
以方興之師而不能克久疲之遼仗全勝之勢而不能<lb/>
制蕞爾之夏景徳之際㓂凖之謀不盡用而有靖康靖<lb/>
康之中李綱之䇿不肯行而有江左始也太祖太宗之<lb/>
時則奉契丹如驕子繼而真宗仁宗之世則敬之如兄<lb/>
長至南渡則事之如君父矣晉之東猶振刷磨淬滅慕<lb/>
容滅姚秦滅李蜀是蟲死不僵虎斃猶立也以此言之<lb/>
<pb n="KR4e0171_WYG_048-15b"/>
宋尚不得比晉而況於漢唐乎吾師李文正公樂府云<lb/>
晉之東非失據宋之南竟何處葢確論也然則一統之<lb/>
盛過漢唐而追三代孰有踰我大明之今日乎<lb/>
　　宋之人君勤身<lb/>
唐代人君雖在宫禁出輿入輦宋太祖内訓皆步自内<lb/>
庭出御前殿亦欲涉歷廣庭稍冒寒暑此勤身之法也<lb/>
事見呂大防奏議余謂人主宮闕深逺輿輦不為過今<lb/>
之官府自㕔事送客至中門多乘轎而迴數十步之間<lb/>
<pb n="KR4e0171_WYG_048-16a"/>
何必乃爾況皆起自徒步寒儒乎<lb/>
　　宋主禮儒臣<lb/>
宋之君崇禮儒臣過於漢唐正史之所遺者有二事其<lb/>
一真宗臨楊礪之喪降輦步弔重其清介也其二富弼<lb/>
毋卒仁宗為之罷春宴二事雖三代令主不過此也其<lb/>
後徽宗之待蔡京王黼南宋之待秦檜侂胄似道恩禮<lb/>
倍此然前之則如蕩子之交狎客後之則如弱主之畏<lb/>
豪奴豈曰榮遇美事乎書之祇辱<lb/>
<pb n="KR4e0171_WYG_048-16b"/>
　　孔明淵明<lb/>
朱子謂孔明之學本申韓淵明之學本老莊此語末學<lb/>
不敢議亦不敢從<lb/>
　　趙清獻不知周茂叔<lb/>
宋世小說謂趙清獻公不知周茂叔余觀趙公贈周公<lb/>
詩云心似氷輪浸玉淵節如金井洌寒泉知之深贊之<lb/>
至無踰此矣或者初不相知而後乃相信耳<lb/>
　　李泰伯不喜孟子<lb/>
<pb n="KR4e0171_WYG_048-17a"/>
小說家載李泰伯不喜孟子事非也泰伯未嘗不喜孟<lb/>
也何以知之曰考其集知之内始論引仁政必自經界<lb/>
始明堂制引明堂王者之堂刑禁論引瞽叟殺人舜竊<lb/>
負而逃富國䇿引楊氏為我墨氏兼愛潛書引萬取千<lb/>
焉千取百焉廣潛書引男女居室人之大倫省欲論引<lb/>
文王以民力為臺為沼而民歡樂之本仁論引以至仁<lb/>
伐不仁遥平集序以子思孟子並稱送嚴介序稱章子<lb/>
得罪於父出妻屏子而孟子禮貌之常語引孟子儉於<lb/>
<pb n="KR4e0171_WYG_048-17b"/>
百里之制又詳說之由是言之泰伯葢深於孟子者也<lb/>
古詩示兒云退當事竒偉夙駕追雄軻則尊之亦至矣<lb/>
今之淺學舍經史子集而勦小說以為無根之㳺談故<lb/>
詳辯之<lb/>
　　李綱四人持正<lb/>
林靈素作神霄籙自公卿以下羣造其廬拜受籙獨李<lb/>
綱傅松卿曽機移疾不行元富珠哩翀不拜西僧國師<lb/>
偉哉四公也近有為宗伯執香爐於道塲又有横玉三<lb/>
<pb n="KR4e0171_WYG_048-18a"/>
公而拜狸奴者吁異哉<lb/>
　　讀書不求甚解<lb/>
晉書云陶淵明讀書不求甚解此語俗世之見後世不<lb/>
曉也余思其故自兩漢來訓詁盛行說五字之文至於<lb/>
二三萬言陶心知厭之故超然真見獨契古初而脫廢<lb/>
訓詁俗士不達便謂其不求甚解矣又是時周續之與<lb/>
學士祖企謝景夷從刺史檀韶聘講禮城北加以讐校<lb/>
所住公廨近於馬肆淵明示以詩云周生述孔業祖謝<lb/>
<pb n="KR4e0171_WYG_048-18b"/>
響然臻馬隊非講肆校書亦以勤葢不屑之也觀其詩<lb/>
云先師遺訓今豈云墜又曰詩書敦夙好又云游好在<lb/>
六經又云汎覽周王傳流觀山海圖其著聖賢羣輔録<lb/>
三孝傳贊考索無遺又跋之云書傳所載故老所傳盡<lb/>
於此矣豈世之鹵莽不到心者耶予嘗言人不可不學<lb/>
但不可為講師溺訓詁見淵明傳語深有契耳<lb/>
　　人主儉徳<lb/>
梁崔祖思政事疏曰劉備取帳購銅鑄錢以充國用魏<lb/>
<pb n="KR4e0171_WYG_048-19a"/>
武遺女皁帳婢十人東阿王婦以繡衣賜死宋武帝節<lb/>
儉過人張妃房帷碧綃蛟幬三齊苮席五盞盤桃花米<lb/>
飯祖思所引二君事皆本史所不載者又苮席不知何<lb/>
物字書亦無苮字<lb/>
　　君能容諫<lb/>
漢靈帝之時可謂大亂極否矣然𫝊燮斥言中宦弄權<lb/>
而帝識其忠廷折崔烈可斬而帝從其議又五代之劉<lb/>
曜何凶悖也曜有惡夢太史令任義極諫何異公孫聖<lb/>
<pb n="KR4e0171_WYG_048-19b"/>
之刺夫差也而曜竟不罪義陳宣帝之昏暴京兆顔運<lb/>
輿櫬陳帝八失帝竟赦之且以御食賜焉嗚呼三君猶<lb/>
有容諫之賢如此<lb/>
　　五楚四燕四趙三韓<lb/>
秦末漢初諸侯王之立如傳舎楚一也而有陳涉焉襄<lb/>
强焉景駒焉懷王焉項羽焉葢八年之間楚凡五易姓<lb/>
也燕一也而有韓廣焉臧荼焉盧綰焉呂通焉葢三十<lb/>
年之間而燕凡四易姓也趙一也而有武成焉趙歇焉<lb/>
<pb n="KR4e0171_WYG_048-20a"/>
張耳焉吕禄焉盖二十九年之間而趙凡四易姓也韓<lb/>
一也而有韓成焉鄭昌焉韓王信焉葢四年之間而<lb/>
韓凡三易姓也馬班二表受封之異易姓之殊稍欠<lb/>
分别<lb/>
　　先憂後樂<lb/>
先憂事者後樂事先樂事者後憂事此曽子立事篇<lb/>
語大戴禮所載同范文正公先憂後樂之語本此<lb/>
　　陳張二冦<lb/>
<pb n="KR4e0171_WYG_048-20b"/>
髙廟云陳友諒剽而輕其志驕張士誠狡而懦其器<lb/>
小其後二冦之敗卒如聖料比之漢髙之料項籍過<lb/>
之矣<lb/>
　　婸徒<lb/>
漢書西南夷傳西南之夷人自稱曰婸徒音陽方言<lb/>
巴濮之人自呼曰阿陽陽之言我也爾雅引魯詩有<lb/>
美一人陽如之何言我奈之何也子兮子兮如此良<lb/>
人何亦此意李太白詩芙蓉帳裏奈君何<lb/>
<pb n="KR4e0171_WYG_048-21a"/>
　　徙斯訓<lb/>
牧誓庸蜀羌髳髳即叟也音搜史西南夷傳自嶲以<lb/>
東北君長以十數斯筰都取大注斯及筰都二國名也<lb/>
徙音斯相如難蜀文畧斯榆謂斯與楪榆也此斯即西<lb/>
南夷之迥玉篇作鄋注狄國夏為防風氏周為髳漢<lb/>
之賨叟地在蜀之邉今按髳也徙也斯也叟也鄋也<lb/>
賨也一種夷人古今隨呼而易其名因易其字非博<lb/>
考何以别而合之<lb/>
<pb n="KR4e0171_WYG_048-21b"/>
　　濮人<lb/>
牧誓微盧彭濮伊尹為四方獻令正南百濮鄭語楚<lb/>
蚡冒始啟濮劉伯莊曰濮在楚西南左傳麋人率百<lb/>
濮伐楚通典有尾濮木綿濮文面濮折腰濮赤口濮<lb/>
黒僰濮爾雅南至於濮鉛周書王㑹篇濮人以丹砂<lb/>
注云西南之蠻葢濮人也諸濮地與哀牢相接今按<lb/>
哀牢即永昌濮人今名蒲蠻其色黒折腰文面是其<lb/>
飾也濮與蒲字音相近而訛爾<lb/>
<pb n="KR4e0171_WYG_048-22a"/>
　　安南<lb/>
宋神宗問朱公掞欲再舉安南之師公掞對曰願陛<lb/>
下以禽獸畜之<lb/>
　　雕題繡脚<lb/>
南夷有雕題金齒有繡脚蠻<lb/>
　　蜀才<lb/>
注疏中有蜀才名姓宋儒謂蜀才郎范長生盖别<lb/>
無所見也陳子昻集有曰㐮陽有龎徳公谷口鄭子<lb/>
<pb n="KR4e0171_WYG_048-22b"/>
真東海王霸西山蜀才皆避人飬徳躬耕求志由此<lb/>
觀之范長生與蜀才自是二人<hi>蜀音葵字一作蜀戦國策有蜀子</hi>
　　蜀士<lb/>
唐睿宗問蜀士於蘓頲對曰李白文章趙㽔術數宋<lb/>
英宗問蜀士於歐陽修對曰文行蘓洵經術黎醇二<lb/>
事何其相類<lb/>
　　蜀詩人<lb/>
唐時蜀之詩人陳子昻於季子閭丘均李白阮咸雍<lb/>
<pb n="KR4e0171_WYG_048-23a"/>
陶劉灣何兆李餘劉猛人皆知之北夢瑣言云符載<lb/>
楊衡宋濟張仁寳皆蜀人棲隠青城山符載字厚<lb/>
之文學武藝雙絶文見唐文粹楊衡詩見唐音宋<lb/>
濟詩止有東陵美女一首張仁寳閬中人見劉後<lb/>
村千家詩<lb/>
　　又<lb/>
唐世蜀之詩人陳子昻<hi>射洪</hi>李白<hi>彰/明</hi>李餘<hi>成/都</hi>雍陶<hi>成都</hi>
裴廷裕<hi>成都</hi>劉蛻<hi>射/洪</hi>唐珠<hi>嘉/州</hi>陳詠<hi>青/神</hi>岑倫<hi>成/都</hi>符載<hi>成都</hi>
<pb n="KR4e0171_WYG_048-23b"/>
雍裕之<hi>成都</hi>王嚴<hi>綿州/布衣</hi>劉暌<hi>綿州郷/貢進士</hi>李渥<hi>綿/州</hi>田章<hi>綿州</hi>桞<lb/>
震<hi>雙流</hi>阮咸<hi>成/都</hi>劉灣<hi>蜀/人</hi>張曙<hi>巴/州</hi>僧可朋<hi>丹/稜</hi>扈處扆<hi>蜀人</hi>毛<lb/>
文錫<hi>蜀人</hi>朱桃椎<hi>蜀/人</hi>杜光庭<hi>青城</hi>若張蠙韋莊牛嶠歐陽<lb/>
烱皆他方流寓而老於蜀者嘗欲裒集其詩為一帙<lb/>
而未暇焉<lb/>
　　蜀之隠逸<lb/>
譙定字天授其學得於蜀曩氏夷挨袁溉字道潔其學<lb/>
得於富順監賣香薛翁程子遇青城篐桶翁乃知未濟<lb/>
<pb n="KR4e0171_WYG_048-24a"/>
三陽失位為男窮之義又渡涪江舟將危正襟端坐人<lb/>
問之曰心存誠敬爾有一樵夫同舟登岸乃問伊川曰<lb/>
公是達後如此舎後如此伊川欲與之言已去而不可<lb/>
追矣此皆宋世蜀之隠逸失名者<lb/>
　　蜀詩人王謙<lb/>
王謙蜀人有詩一巻中有約趙氷壺賞海棠一篇云湘<lb/>
羅壓繡華春風瑶姬慢舞香裀紅細腰百轉弓靴穏銀<lb/>
鵞金鳳花成叢六么換手調絃索一串妖聲穿繡幕沈<lb/>
<pb n="KR4e0171_WYG_048-24b"/>
翠飛香天正樂寒玉團圓貼天角其詩絶如李賀嘗一<lb/>
臠可知鼎味也<lb/>
　　蜀士在唐居首選者<lb/>
吾蜀士在唐居首選者八人垂拱三年射洪陳伯玉開<lb/>
元四年内江范金卿貞元七年閬州尹樞元和八年樞<lb/>
弟尹極太中七年綿州于環太始五年夔州李逺八年<lb/>
成都李餘龍紀元年巴州張曙<lb/>
　　蜀賢五相<lb/>
<pb n="KR4e0171_WYG_048-25a"/>
謝疊山毋制機墓誌宋中興張徳逺虞仲信趙景温㳺<lb/>
景仁謝徳方五賢相皆蜀人也<lb/>
　　蜀八仙<lb/>
譙秀蜀紀載蜀之八仙首容成公云即鬼容區隠於鴻<lb/>
冡今青城山也次李耳生於蜀今之青羊宮三曰董仲<lb/>
舒亦青城山隠士非三䇿之仲舒也四曰張道陵今大<lb/>
邑鶴鳴觀五曰莊君平卜肆在成都六曰李八百龍門<lb/>
洞在新都七曰范長生在青城山八曰爾朱先生在雅<lb/>
<pb n="KR4e0171_WYG_048-25b"/>
州有手書石刻五經在洞中好事繪為圖<lb/>
　　蜀無史職<lb/>
陳夀云蜀無史職故災祥靡聞按黄氣見於秭歸羣鳥<lb/>
墮於江水成都言有景星出益州言無宰相氣若史官<lb/>
不能置此事何由而書葢因父受髠辱加兹謗議者也<lb/>
蜀志又稱王崇補東觀許葢掌禮義又郄正為秘書郎<lb/>
廣求益部書籍斯則典校無缺屬辭有人矣又按後主<lb/>
景耀元年史官奏景星見大赦改元夀自書之而自戾<lb/>
<pb n="KR4e0171_WYG_048-26a"/>
之何耶<lb/>
　　蜀志遺事<lb/>
孔子弟子商瞿世本作商瞿上文翁石室圖亦作商瞿<lb/>
上宋景文公作成都先賢贊以商瞿上為蜀人考之路<lb/>
史及輿地紀瞿上城在雙流揚雄蜀本紀云黄帝娶於<lb/>
蜀山氏蜀山氏女茂州人也魚鳬津在彭山縣彭祖生<lb/>
於此鄉以上三事并可入蜀志<lb/>
　　孌童崽子<lb/>
<pb n="KR4e0171_WYG_048-26b"/>
北齊許散愁自少不登孌童之床不入季女之室水經<lb/>
注孌童丱女弱年崽子崽音宰選詩肆呈窈窕容路曜<lb/>
便娟子皆指孌童之屬也阮籍詩昔日繁華子安陵與<lb/>
龍陽<lb/>
　　張安貧兒鏤臂文<lb/>
昔日已前家未貧苦將錢物結交親如今失路尋知己<lb/>
行盡闗山無一人<hi>鏤臂或謂之劄青狹斜游人與倡狎多為此態</hi>
　　語忘敬遺<lb/>
<pb n="KR4e0171_WYG_048-27a"/>
語忘敬遺二鬼名婦人臨産呼之不害人<lb/>
　　衙前散從<lb/>
宋代役夫之名有衙前散從衙前今之内班門子也散<lb/>
從今之外班皁𨽻也<hi>見韓魏公奏</hi>
　　牝朝<lb/>
唐人目武后之世為牝朝<lb/>
　　春宵秘戲圖<lb/>
徐陵與周𢎞讓書歸来天目得肆閒居差有弄玉之俱<lb/>
<pb n="KR4e0171_WYG_048-27b"/>
仙非無孟光之同隠優游俯仰極素女之經文升降盈<lb/>
虚盡軒皇之圖勢則宋人畫苑春宵秘戲圖有自来矣<lb/>
張平子樂府素女為我師天老敎軒皇抑又古矣<lb/>
　　呂將軍貂蟬<lb/>
世傳呂布妻貂蟬史傳不載唐李長吉呂將軍歌榼榼<lb/>
銀龜揺白馬傅粉女郎大旗下似有其人也<lb/>
　　㺐婢<lb/>
南史王琨㺐婢所生<hi>㺐音搔今罵㺐奴本此</hi>
<pb n="KR4e0171_WYG_048-28a"/>
　　絡耕道<lb/>
唐隠士絡耕道常言修養之士當書月令置於座右<lb/>
　　圍棋勢<lb/>
方四聚五花六持七見圍棋賦玉壺銀臺車箱井闌皆<lb/>
棊勢名見漢武帝賦<lb/>
　　五情六情<lb/>
五情者天干也甲乙為本情丙丁為合情戊己為形情<lb/>
庚辛為冲情壬癸為鈎情六情者地支也申子為貪狼<lb/>
<pb n="KR4e0171_WYG_048-28b"/>
寅午為亷貞亥卯為陰賊巳酉為寛大戌丑為公正辰<lb/>
未為奸邪六情之中分喜怒好惡哀樂喜行寛大怒行<lb/>
陰賊好行貪狼惡行公正樂行奸邪陽主生故天干有<lb/>
合甲巳為中正之合乙庚為仁義之合丙辛為威權之<lb/>
合丁壬為滛泆之合戊癸為無情之合陰主殺故地支<lb/>
有衝<hi>此見風角書可補翼奉傳之遺</hi>
　　桓𤣥時童謡<lb/>
車無軸倚孤木繩縛腹芒籠目上二句桓字下二句言<lb/>
<pb n="KR4e0171_WYG_048-29a"/>
其敗死𤣥之敗果以繩縛至芒籠其首沈之江中<lb/>
　　呉元濟將敗之兆<lb/>
裴度征淮西掘得一碑上有謡云井底一竿竹竹色深<lb/>
深緑雞未肥酒未熟障車兒郎且須縮有識之者曰雞<lb/>
未肥肥去月乃已字酒未熟去水乃酉字後果以巳酉<lb/>
日擒吳元濟宋人四六有學慙䑕獄智乏雞碑下句正<lb/>
用此事䑕獄張湯傳<lb/>
　　芳札良書<lb/>
<pb n="KR4e0171_WYG_048-29b"/>
坐擁良書<hi>趙景至</hi>遲還芳札<hi>張率</hi>
　　辯大明寺壁上隠語<lb/>
淮南大明寺壁上有詩謎云一人堂堂二曜同光泉深<lb/>
尺一㸃去氷傍二人相連不欠一邊三梁四柱烈火烘<lb/>
然除去雙勾兩日不全○班義一見即能辨之乃八字<lb/>
隠語也<hi>大明寺水天下無比</hi>
　　春帖<lb/>
海日銜規忽覺人間之曉宫花剪綵恍疑天上之春<hi>元終</hi>
<pb n="KR4e0171_WYG_048-30a"/>
　　浮生喻<lb/>
東逝之長波西乘之殘照擊石之星火驟隙之迅駒風<lb/>
裏之微燈草頭之懸露臨崖之朽樹灼目之電光<lb/>
　　皇甫謐言厚葬之禍<lb/>
剥臂捋金環捫腸求珠玉<lb/>
　　文符如雨<lb/>
文符如雨<hi>羲之疏</hi>催迫急星<hi>李宻</hi>
　　百函十札<lb/>
<pb n="KR4e0171_WYG_048-30b"/>
劉穆之善尺牘自旦至日中得百函而應對不廢<hi>南史</hi>十<lb/>
行細札<hi>光武傳</hi>
　　射人意<lb/>
劉滕姦謀有餘善射人意<lb/>
　　同能不如獨勝<lb/>
孫位畫水張南本畫火吳道𤣥畫楊繪塑陳簡齋詩辛<lb/>
稼軒詞同能不如獨勝也○太白見崔顥黄鶴樓詩去<lb/>
而賦金陵鳳凰臺<lb/>
<pb n="KR4e0171_WYG_048-31a"/>
　　華牘<lb/>
華牘　芳訊　良書　寶札　瓊音　瑶緘　慶削<lb/>
蘭訊<hi>宋人四六多用之</hi>
　　墨汁<lb/>
劉靜修詩老覺胸中無墨汁畫譜云李成惜墨如金是<lb/>
也梁武帝時舉秀才謬者罰飲墨汁一斗近有善謔者<lb/>
云畫士胸中可有酒汁不可有墨汁秀才反是<lb/>
　　弦詩想蓬萊<lb/>
<pb n="KR4e0171_WYG_048-31b"/>
風俗通秦始皇弦詩想蓬萊而不免於沙邱之禍<lb/>
　　東坡與佛印戲語<lb/>
東坡問佛印曰鑊湯獄圖如何不畫和尚佛印曰人<lb/>
間怕閻羅閻羅怕和尚坡曰怕你甚麽對曰若使閻羅<lb/>
有犯亦要和尚懴除坡大笑曰好說好說此言雖戲至<lb/>
理存焉亦可謂嬉笑之斧鉞矣<lb/>
　　象經<lb/>
世傳象棋為周武帝製按後周書天和四年帝製象經<lb/>
<pb n="KR4e0171_WYG_048-32a"/>
殿上集百寮講說隋經籍志象經一巻周武帝撰有王<lb/>
褒注王裕注何妥注又有象經發題義又據小說周武<lb/>
帝象經有日月星辰之象意者以兵機孤虚衝破寓於<lb/>
局間决非今之象戲車馬之類也<hi>若如今之象戲芸夫牧豎俄頃可解豈煩</hi>
<hi>文人之注百寮之講哉</hi>
　　張千載<lb/>
千載字毅甫廬陵人文山友也文山貴顯屢以官辟皆<lb/>
不就文山自廣還至吉州城下千載來見曰丞相赴京<lb/>
<pb n="KR4e0171_WYG_048-32b"/>
某亦徃遂寓於文山囚所側近日以美食奉之凡留燕<lb/>
三年潛造一櫝文山受刑後即藏其首仍尋訪文山妻<lb/>
歐陽夫人於俘虜中俾出火其屍千載拾骨寘囊弁櫝<lb/>
南歸付其家葬之次日其子夢父文山怒云繩鉅未斷<lb/>
其子心動毅然啟視之果有繩束其髪衆服公英爽可<lb/>
畏劉湏溪紀其事贊於文山像後曰間居忽忽萬古咄<lb/>
咄天氣惨然如動生髪如何尋約亦念續芻豈其英爽猶<lb/>
累形軀同時之人能不顙泚昔忌其生今妬其死<lb/>
<pb n="KR4e0171_WYG_048-33a"/>
　　詔首<lb/>
晉詔首稱綱紀唐詔首稱門下元詔首稱指揮惟本朝<lb/>
詔首直入事有三代典謨之體<lb/>
　　李光弼中潬之戰<lb/>
胡致堂云中潬之戰李光弼不遺餘力僅而勝之使郭<lb/>
子儀相與掎角賊可平矣余謂非也豈有二將共事能<lb/>
成大功者乎諺曰梢工多舟必破四公子棋奕必不勝<lb/>
相州九節度之敗子儀光弼俱在焉以勢相埒而不相<lb/>
<pb n="KR4e0171_WYG_048-33b"/>
下也儒者紙上之語使之當國豈不誤蒼生乎或問予<lb/>
曰郭李之將齊名使子儀當中潬之戰何如未可知也<lb/>
子儀之持重光弼之勁㨗各有所長以詩喻之郭如子<lb/>
美李如太白以文喻之郭如韓李如栁論詩文雅正則<lb/>
少陵昌黎若倚馬千言放辭追古則杜韓恐不及太白<lb/>
子厚也<lb/>
　　中興戰功不紀武穆<lb/>
宋乾道二年定中興十三處戰功張俊明州呉玠和尚<lb/>
<pb n="KR4e0171_WYG_048-34a"/>
原饒風嶺殺金平韓世忠大儀劉錡順昌張子盖海州<lb/>
李寶海道邵宏淵正月浦橋虞允文采石李道光化次<lb/>
湖劉錡皁角林王宣汲靖確山凡十三而不及岳武穆<lb/>
葢秦檜之黨猶存掩之也<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_048-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升庵集巻四十八<lb/>
</p>
<p>
</p>
  </div>
</body>
</text>
</TEI>
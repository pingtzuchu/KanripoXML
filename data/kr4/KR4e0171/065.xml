<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集卷六十五</head>
    <p>
<pb n="KR4e0171_WYG_065-1a"/>
欽定四庫全書<lb/>
　升菴集卷六十五　　　　　明　楊愼　撰<lb/>
　　璅語<lb/>
心如死灰寂滅也心如宿火寂感也<lb/>
求生以害仁莊子所謂去義若熱乎殺身以成仁荘子<lb/>
所謂就義若渇者乎文山云惟其義盡所以仁至坤順<lb/>
乾而施生月遡日而生明<lb/>
諧臣也顐官也弄兒也媚子也婦女而須纓冠而倡也<lb/>
<pb n="KR4e0171_WYG_065-1b"/>
書戒頑童逺矣哉<lb/>
人離而聽之則愚合而聴之則聖書曰庶言同則繹疇<lb/>
甽同也惰者釡之勤者鍾之模範同也不善者怨之善<lb/>
學者庸之<lb/>
優旃漆城那律瓦衣今曰諷諌古云滑稽<lb/>
虹食壘軍奪帥虹飲釡室利主家國之判異乎天人之<lb/>
際微矣<lb/>
養隼而攫鸞皇畜狸而搏鸚鵡狄梁吕申兩公一嘆萬<lb/>
<pb n="KR4e0171_WYG_065-2a"/>
世鏡哉<lb/>
雲糊天月藏明金在鑛火收熒<lb/>
疾書多塗乙疾行多顛躓<hi>塗乙即塗註二字</hi>
鹽泉海目也油井水脂也<lb/>
道者福之極也祥者福之榮也祐者福之胥也慶者福<lb/>
之交也叶其極衍其榮慎其胥定其交故曰君子受福<lb/>
小人徼福<lb/>
辛伯曰並后匹敵兩政耦國亂之本也又曰内寵並后<lb/>
<pb n="KR4e0171_WYG_065-2b"/>
外寵二政嬖子配適大都耦國亂之本也葉公之顧命<lb/>
曰毋以嬖御人疾荘后母以嬖御士疾荘士韓非子曰<lb/>
内有疑妻之妾妾有疑適之子外有疑相之臣臣有疑<lb/>
君之權范無宇曰大都疑國大臣疑主亂之媒也都疑<lb/>
則交爭臣疑則並令禍之深者也故曰日月暉於外其<lb/>
賊在於内謹避其所憎而禍在其所愛又曰尾大不掉<lb/>
末大必折<lb/>
天有常福必祚明德天有常灾必隕明忒<lb/>
<pb n="KR4e0171_WYG_065-3a"/>
官有假而德無假位有卑而義無卑<lb/>
一樹一穫者榖也一樹十穫者木也<lb/>
烏集之交初驩而後吐鳥巢之旅先笑而後號始龍卒<lb/>
蚓化荃變茅詩曰靡不有初鮮克有終<lb/>
握而不見於手含而不見於口無翼而飛無脛而走其<lb/>
珠之利乎照乘哂於鄰探頷粉於津寳者殃國剖者災<lb/>
身害亦𢎞哉<lb/>
文質不同寛猛殊庸循環從朔擇善而從逸詩曰九變<lb/>
<pb n="KR4e0171_WYG_065-3b"/>
復貫知言之選<lb/>
性與情相表裏形與氣相首尾<lb/>
同由謂之道同得謂之徳同善謂之性同靈謂之心<lb/>
天地之數始於一終於十聖人虚二以畫八卦八者偶<lb/>
之方也虛一以叙九疇九者竒之圎也卦以偶為用故<lb/>
有應則吉疇以竒為用故有對則凶<lb/>
平準書譏横斂之臣也貨殖傳譏好貨之君也太史公<lb/>
之㫖千載而下有趙汸知之懿哉<lb/>
<pb n="KR4e0171_WYG_065-4a"/>
薈蔚朝隮國風唏菉葹盈室楚騷悲<lb/>
當遯戒尾當集貴翔兩夜包晝重隂偶陽<lb/>
周公不以夜行而慙影顔回不以夜浴而改容故曰不<lb/>
為昭昭申節不為𡨕㝠隳行<lb/>
非其地而樹之不生也非其人而語之不聽也非其人<lb/>
如聚聾而鼓之得其人如聚沙而雨之微子所以歎蓬<lb/>
飛仲尼所以感桑落也<lb/>
君子藴義生風小人蘊利生孽<lb/>
<pb n="KR4e0171_WYG_065-4b"/>
榮蘖卿之禄曷其沒矣齅驕君之餌曷其止矣易曰舎<lb/>
爾靈龜觀我朶頤<lb/>
以水濟水吾何以知其旨也以錦縁錦吾何以知其綺<lb/>
也是故渭以涇清玉以礫貞輔以拂顯善以否形<lb/>
垂槖而徃梱載而歸師學之益乎被褐而入衣錦而出<lb/>
友問之力乎故曰孚化之翼飛之<lb/>
六欲皆得其宜全生也六欲分得其宜虧生也六欲莫<lb/>
得其宜廹生也<lb/>
<pb n="KR4e0171_WYG_065-5a"/>
狂魄者形性相離也落魄者身世不羈也<hi>魄音拓</hi>
伯樂相馬所見無非馬庖丁解牛所見無非牛故曰至<lb/>
誠之不盡鳶魚之不察精意之不致龍蠖之不知外典<lb/>
曰子知格物矣未知物格也<lb/>
科雉随兕強惻暴憐赤子非科雉乎黔首非随兕乎<lb/>
天斟萬物聖人熙焉天酌羣言聖人施焉<lb/>
舜欲旗古今而不成足以成帝矣禹欲帝而不成足以<lb/>
正殊俗矣湯欲繼禹而不成足以服四荒矣武王欲及<lb/>
<pb n="KR4e0171_WYG_065-5b"/>
成湯而不成足以王矣五伯欲繼三王而不成足以為<lb/>
諸侯長矣又曰欲為五帝而不成者三王是也欲為三<lb/>
王而不成者五伯是也欲為五伯而不成者六國是也<lb/>
欲為六國而不成者亡六國是也故曰學乎其上僅得<lb/>
其中學乎其中斯為下矣<lb/>
見睫者不若身歴滕口者不若目擊<lb/>
燔黍大享之濫觴也土鼓雲門之拳石也<lb/>
一人之心即天地之心一物之理即萬物之理一日之<lb/>
<pb n="KR4e0171_WYG_065-6a"/>
運即一嵗之運故曰不出户知天下不窺牖見天道<lb/>
因物之性直也成物之形方也既直且方大在其中矣<lb/>
故曰直方大大則直而不絞方而不劌<lb/>
啓口容聲皆至徳歩武履影皆懿則故曰口無擇言身<lb/>
無擇行<lb/>
干霄蔽日巨木也求尺寸之材必後於椓杙故曰大器<lb/>
晩成龍吟虎嘯希聲也尚頬舌之感必下於蛙黽故曰<lb/>
大音希聲<lb/>
<pb n="KR4e0171_WYG_065-6b"/>
作器者無良材而有良匠治國者無能臣而有能君勝<lb/>
者所用敗者之棊也興國所用亡國之臣也<lb/>
乾坤與六子並列于八方冢宰與六卿並列於六職綱<lb/>
固在網之中首豈出身之外哉書曰若網在綱易曰元<lb/>
者善之長也<lb/>
天效以景地效以響律也天有五音所以司日地有六<lb/>
律所以司辰<lb/>
産崑崙者難為玉植鄧林者難為木觀於海者難為水<lb/>
<pb n="KR4e0171_WYG_065-7a"/>
遊聖門者難為言<lb/>
歐陽公之文粹如金玉蘇公之文浩如江河歐之模寫<lb/>
事情使人宛然如見蘇之開陳治道使人惻然動心皆<lb/>
前無古人矣至於老泉之文侈能盡之約逺能見之近<lb/>
大能使之微小能使之著煩能不亂肆能不流其雄壯<lb/>
俊偉若决江河而下也其輝光明著若引星辰而上也<lb/>
若求其侣在孟荀之間史漢之上不可以文人論也<lb/>
昔人稱歐陽公文曰其積於中者浩如江河之停蓄其<lb/>
<pb n="KR4e0171_WYG_065-7b"/>
發於外者爛如日星之輝光其清音幽韻凄如飄風急<lb/>
雨之驟至其雄詞閎辯快如輕車駿馬之奔馳有似其<lb/>
人有味其言矣<lb/>
良玉不琢素以為絢質斯貴矣玉有圭璋素有藻繢文<lb/>
可遺乎<lb/>
李翺云滅情以復性不若王弼云性其情久行其正也<lb/>
李雜乎禪王協於易<lb/>
日與天㑹而有氣盈即厯書所謂大餘五小餘八也月<lb/>
<pb n="KR4e0171_WYG_065-8a"/>
與日㑹而有朔虚即厯書所謂大餘五十四小餘三百<lb/>
四十八也大餘日也小餘分也五嵗再閏而無餘日十<lb/>
九嵗七閏而無餘分厯書所謂無大餘無小餘也<lb/>
剖析性理之精微則日精月明窮詰邪説之隱遯則神<lb/>
搜霆擊其感激忠義發明離騷則苦雨凄風之變態其<lb/>
泛應人事游戲翰墨則行雲流水之自然其紫陽之文<lb/>
乎或謂文與道為二學道不屑文專守一藝而不復旁<lb/>
通他書掇拾腐説而不能自遣一辭反使記誦者嗤其<lb/>
<pb n="KR4e0171_WYG_065-8b"/>
陋詞華者笑其拙此則嘉定以後朱門末學之蔽未有<lb/>
能救之者<lb/>
荀子曰禹行而舜趨是子張氏之賤儒也嗛然而終日<lb/>
不言是子夏氏之賤儒也故曰枝必類本響必報聲此<lb/>
善學者也博言失指圗形失形不善學者也故曰善歌<lb/>
者使人繼其聲善教者使人繼其志<lb/>
情不自情因性而情性不自明由情以明習之復性書<lb/>
此言粹矣<lb/>
<pb n="KR4e0171_WYG_065-9a"/>
天下有貴人無貴族有賢人無賢族<lb/>
材生於天不係乎地禹貢紀山川而不紀風俗風俗由<lb/>
乎上之教也紀物産而不紀人才人才由乎下之化也<lb/>
以鄉愿竊相位胡廣也以鄉愿竊天位王莽也<lb/>
道不茍同於人跡不茍異于俗<lb/>
鳶肩羔膝蠅營狗茍小人禽態乎烟視媚行影附響承<lb/>
小人婦態乎<lb/>
荘周李白神於文者也非工於文者所及也文非至工<lb/>
<pb n="KR4e0171_WYG_065-9b"/>
則不可為神然神非工之所可至也<lb/>
人鬼者幽明之故也死生者始終之説也明乎明之故<lb/>
人焉廋哉明乎幽之故神焉廋哉故曰未能事人焉能<lb/>
事鬼知始之原其生也若浮而順矣知終之反其死也<lb/>
若休而安矣故曰未知生焉知死總其所以乖鼓之於<lb/>
一響成其所以變混之於一象至人哉<lb/>
天形正圓如虚毬地形正方如博骰<lb/>
為文而欲一世之人好吾悲其為文為人而欲一世之<lb/>
<pb n="KR4e0171_WYG_065-10a"/>
人好吾悲其為人幼清之格言吾黨之炯戒乎<lb/>
紛華逐欲而生純朴從物而死<lb/>
杳𡨕罔象卓爾之障也接搆心鬭浩然之寇也<lb/>
衆流既分其原則散衆情既出其性則毇<lb/>
六欲興而真靈缺矣五綦熾而冲和䘮矣缺其能圎乎<lb/>
䘮其能融乎圎融殞而夭閼至矣<lb/>
牛馬者家畜也縦之坰牧則悍鷹鸇者野鳥也一為繫<lb/>
絆則馴此收放心之説也<lb/>
<pb n="KR4e0171_WYG_065-10b"/>
命也者動而有生有成焉性也者静而無染無著焉心<lb/>
腎相去八寸四分天地相去八萬四千里人肖天地也<lb/>
水者五行之首也萬物之宗也浮天而載地也載形而<lb/>
浮氣也始天地而終天地也七十二候始於東風解凍<lb/>
終於水澤腹堅天地之始終亦若是而已矣<lb/>
人生四十九日而七魄全其死四十九日而七魄散<lb/>
水火交争䵻在其間兩國交兵使在其間<lb/>
出則元亨處則利貞貞元者出處之則也黙則立象語<lb/>
<pb n="KR4e0171_WYG_065-11a"/>
則成爻爻象者語黙之檢也<lb/>
君子立教之不隱也如影矣受命之不諱也如響矣<lb/>
禮以考敬樂以敦和射以平志御以和心書以綴事數<lb/>
以理煩皆藝也禮中容樂中聲射中鵠御中軌書中文<lb/>
數中算皆遊也<lb/>
推情合性豁落之教之說乎減情合性旁行之教之説<lb/>
乎觀乎彼所見則殊異乎吾所聞則一<lb/>
水涵太一之中精潤百物而行乎地中風涵太𤣥之中<lb/>
<pb n="KR4e0171_WYG_065-11b"/>
精動百物而行乎天上<lb/>
舉日章則行晝月章則行夜龍章行水虎章行林鳥章<lb/>
行陂蛇章行澤鵲章行陸狼章行山易曰来章書曰平<lb/>
章詩曰綏章章物也<lb/>
章者明也總義包體所以明情也句者局也聯字分疆<lb/>
所以局言也<lb/>
五帝之前無傳人五帝之中無傳政故孔子賛易黜八<lb/>
索序書去三墳傳信不傳疑愛道不愛竒也<lb/>
<pb n="KR4e0171_WYG_065-12a"/>
華駵有千里之足造父有千里之手遇也小駟而獲晉<lb/>
惠長纆而累東野不遇哉<lb/>
至音不合衆聽故伯牙絶絃至寳不同衆好故卞和泣<lb/>
血爼豆廢而楮燎盛社樹圯而叢祠植祝嘏置而歌舞<lb/>
用後世之淫祀其非古與冠裳而肖貌之幃帨而匹偶<lb/>
之瀆甚矣不可方物孰是愈焉<lb/>
淡所見而甘所聞貴其耳而賤其目榮古陋今黨徃讎<lb/>
来日進前而不御遥聞聲而相思書曰凡人未見聖若<lb/>
<pb n="KR4e0171_WYG_065-12b"/>
不克見聖既見聖亦不克由聖<lb/>
霧滃而蟹螯枯露下而蚊喙拆月虚而魚腦減星實而<lb/>
豕膚粟<lb/>
管子文錦也雖醜登廟子産練染也美而不尊<lb/>
情厭性隂乘陽末逆本人詭天<lb/>
綏如安裘晏如覆杼静而極也行以采齊趨以肆夏動<lb/>
而則也<lb/>
聖人為天口賢人為聖繹<lb/>
<pb n="KR4e0171_WYG_065-13a"/>
道以器寓人與天期故雷霆之聲可以鼓鐘寫風雨之<lb/>
變可以音律知<lb/>
榮啓期一彈而孔子三日樂鄒忌子一徽而威王終日<lb/>
悲進乎道者技已末感在心者物已微<lb/>
厲利劒者必以鈍砥擊堅鍾者必以濡木書剛紙者必<lb/>
以弱翰輔强轂者必以弱輻<lb/>
大寳無為而首物太極不動而構天瑟不鳴而二十五<lb/>
絃各以其聲應軸不運而三十二輻各以其力旋萬事<lb/>
<pb n="KR4e0171_WYG_065-13b"/>
紛糺易之芻狗萬物形色神之糟粕<lb/>
舜戒禹曰鄰哉臣哉言慎所近也周公戒成王曰其朋<lb/>
其朋言慎所與也<lb/>
設兵而後出幄穪警而後踐墀張弧而後登輿清道而<lb/>
後奉引遮迾而後轉轂静室而後息駕故曰終日行不<lb/>
離輜重<lb/>
物不精不為神數不妙不為術離朱不能説其目公輸<lb/>
不能説其手<lb/>
<pb n="KR4e0171_WYG_065-14a"/>
約法設而漢隆𤣥言流而晉滅<lb/>
霸國無貧主強將無弱兵<lb/>
庖有肥肉廄有肥馬民有飢色野有餓莩孟子語齊宣<lb/>
王也柱梁衣繡士民無褐侏儒有餘酒而死士無充藿<lb/>
咎犯語晉文公也<lb/>
古人祭以肺為重食牲以肩為重<lb/>
怒則氣上喜則氣緩悲則氣消恐則氣下寒則氣收炅<lb/>
則氣泄驚則氣亂勞則氣耗思則氣結善養氣則無是<lb/>
<pb n="KR4e0171_WYG_065-14b"/>
矣<lb/>
劉歆曰春宮秋律百卉必凋秋宫春律萬物必榮夏宫<lb/>
冬律雨雹必降冬宫夏律雷必發聲<lb/>
郭忠恕曰小篆散而八分生八分破而𨽻書出𨽻書悖<lb/>
而行書出行書狂而草書聖<lb/>
狼望未平冠軍辭宅馬池猶隔雍丘遜邸<lb/>
嚴挺之寜不作相不見李林甫崔隱甫寕不作相不見<lb/>
牛仙客<lb/>
<pb n="KR4e0171_WYG_065-15a"/>
漢劉熙作釋名吳韋昭作辨釋名漢劉向作説苑唐劉<lb/>
貺作續説苑<lb/>
祐術開業淳燿天光重黎其上也象星辰授民事立閏<lb/>
月定四時羲和其隆也取象金火革命創制治厯明時<lb/>
應天順人湯武其盛也故以厯象係之革<lb/>
立秋浚井改火冬至鑽燧改火<lb/>
仁義起而道德遷禮法興而淳朴散<lb/>
貴清靜者以席上為腐議束名實者以柱下為誕辭六<lb/>
<pb n="KR4e0171_WYG_065-15b"/>
家之㫖既已異矣三語之掾強而同之<lb/>
地將震而樞星直井無景則日隂蝕<lb/>
醫和曰晝選男徳以象榖明宵靜女德以伏蠱慝程伊<lb/>
川云接賢士大夫之時多親宦官宮妾之時少<lb/>
一人善射百夫决拾一箇負矢百羣皆奔<lb/>
朽𤓰化為魚陳麥化為蝶<lb/>
犀有通石有暈珠有光木有癭皆文也<lb/>
髮上生心之餘眉傍生肺之餘須下生腎之餘<lb/>
<pb n="KR4e0171_WYG_065-16a"/>
鐸穴由於足響膏灺起於多明<lb/>
漂於衆沬惡利口之覆邦也病於尺喙惡巧言之傷類<lb/>
也<lb/>
化赤漸乎鄰丹為黔資乎邇墨<lb/>
賈誼之過秦以諭漢也陸機之辯亡以警晉也<lb/>
孔子修魯史不肯增闕文漢儒校群經未嘗去本字宋<lb/>
人尚書則考訂武成毛詩則盡去序説吾未敢以為然<lb/>
也<lb/>
<pb n="KR4e0171_WYG_065-16b"/>
鍾期死而伯牙之絃絶<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>人亡而匠石之斤輟作之難<lb/>
知之難也<lb/>
烽主晝燧主夜<lb/>
河北得水為河塞外得水為海少而多之也滇雲稱山<lb/>
曰長坡貴竹名雨曰清露多而少之也<lb/>
寡婦哭城城為之崩亡士歎市市為之罷積精曰誠積<lb/>
誠為精也<lb/>
有竒福者必有竒禍有甚美者必有甚惡<lb/>
<pb n="KR4e0171_WYG_065-17a"/>
投醪飲河旨不及吻而士卒戰氣自五也分嚢嚮糒甘<lb/>
不踰嗑而士卒戰氣自十也<lb/>
尸鳩以一心養七子君子以一儀養萬物<lb/>
齊歌曰歐吳歌曰歈楚歌曰些巴歌曰嬥<lb/>
天有八風噫氣也地有八聴孔竅也<lb/>
赤色者鳯青色者鸞黄色者鵷紫色者鸑白色者鵠<lb/>
寜為玉碎毋為瓦全寜為蘭摧蕙折不作蒲芬艾榮寕<lb/>
載於義而死不載於地而生志士烈夫古今一揆乎<lb/>
<pb n="KR4e0171_WYG_065-17b"/>
行川之水無不盈之科走盤之珠無可留之影故曰神<lb/>
不可測化不可為<lb/>
明月夜光多逢按劒陽春白雪難為賞音<lb/>
氷壺不可與夏蟲饗秋月不可與俗士賞<lb/>
施之則雨潛之則潤坊之則塞畎之則流君子之道譬<lb/>
其如水乎<lb/>
□夕為夜其夕惕乎臼辰為䢅其日乾乎造書者深于<lb/>
易矣<lb/>
<pb n="KR4e0171_WYG_065-18a"/>
驊騮不總轡非造父之肆明月不流光非隋侯之掌故<lb/>
曰賢才出國将昌<lb/>
王省惟嵗卿士惟月師尹惟日喻也天子如堂群臣如<lb/>
陛衆庻如地亦喻也京邑猶身王畿猶臂四方猶指亦<lb/>
喻也文章蹊徑逺矣哉<lb/>
興行墜典整緝棼綱<lb/>
卵胎不傷麟鳳方至魚鼈咸若龜龍乃逰故戮民則士<lb/>
徙養民則賢至<lb/>
<pb n="KR4e0171_WYG_065-18b"/>
玉之在璞抵擲則瓦石追琢則圭璋水之發源雍閼則<lb/>
汚泥疏濬則川沼<lb/>
與日同度謂之朔邇一遐三謂之弦衡分天中謂之望<lb/>
光盡體伏謂之晦同明相併異明相消謂之交蝕<lb/>
天左舒而起牽牛地右闢而起畢昴<lb/>
易之象有三地上有水地中生木實象也天在山中風<lb/>
自火出假象也天下有山可以遯矣澤中有火可以革<lb/>
矣意象也<lb/>
<pb n="KR4e0171_WYG_065-19a"/>
文王明夷則主可知矣仲尼旅人則時可知矣明夷之<lb/>
卦内三爻周象也外三爻殷象也旅之卦我心不快困<lb/>
於陳蔡之間乎終以譽命得於桑落之下乎<hi>桑落事見荀子</hi>
古人訓詁緩而簡雖數十字而同一訓雖一字而兼數<lb/>
用今之存者爾雅説文而已<lb/>
章句之病黨枯䕶朽守缺保殘有不非服鄭之陋無是<lb/>
正左班之忠故曰依義莫依語師心不師迹難矣哉<lb/>
周宣歌澤雁孟子諷野殍其流民乎韓非陳五蠧商君<lb/>
<pb n="KR4e0171_WYG_065-19b"/>
論六蝎其流士乎安流民易䖏流士難<lb/>
龜取生數一三五七九蓍取成數二四六八十<lb/>
主法者君也守法者臣也法於法者民也<lb/>
律吕造夫婦之端宫商合君臣之宜塤篪寄伯仲之睦<lb/>
琴瑟懐志義之恩舞綴以勸勞逸宮軒以等貴賤故曰<lb/>
成於樂<lb/>
秦箏多撮琵琶多拶空侯多擘柳琴多擊<lb/>
玉篇起説文棄楷𨽻易籀學廢<lb/>
<pb n="KR4e0171_WYG_065-20a"/>
孟子曰性也有命焉君子不謂性命也有性焉君子不<lb/>
謂命不謂性者所以盡性不謂命者所以立命善用之<lb/>
則互相發而交相養不善用之則互相失而交相䘮<lb/>
魚生流水中則背鱗白生止水中則背鱗黒<lb/>
越王金鑄范少伯晉帝圗盡宗少文遥聞聲而相思也<lb/>
秦皇未見韓非則思與之並世不可得既見非則殺之<lb/>
武帝未見相如則思與並世不可得既見相如則擯之<lb/>
日進前而不御也<lb/>
<pb n="KR4e0171_WYG_065-20b"/>
魏女色豔鄭袖鼻之朝吳忠貞無忌殛之故曰女無美<lb/>
惡士無賢不肖<lb/>
朱草之莖如鍼紫芝之栽如豆真玉火三日而見性豫<lb/>
章生七年而辨名知人實難人實難知也故曰禽息之<lb/>
精隂慶鮑叔之䰟黙舉難矣哉漆園嘆當世不可荘語<lb/>
揚雄謂後世必有子雲逺矣哉<lb/>
禮之心悃愊樂之意歡欣悃愊以玉帛效心歡欣以鐘<lb/>
鼓騐意<lb/>
<pb n="KR4e0171_WYG_065-21a"/>
不發横難不得縱説不發苦語不得甘對<lb/>
衆勝寡故水勝火也精勝堅故火勝金也剛勝柔故金<lb/>
勝木也專勝散故木勝土也實勝虚故土勝水也禹將<lb/>
受位迅風靡木有其徳無其咎也成王信讒大風㧞木<lb/>
修其徳免其咎也<lb/>
三嵗一閏天道小備五嵗再閏天道大備<lb/>
鏡以鏡影鏡亦有影兩鏡相鏡影似重影故曰與影競<lb/>
走悲夫<lb/>
<pb n="KR4e0171_WYG_065-21b"/>
鐸以聲自穴膏以明自鑠虎豹之文来射猿狖之㨗来<lb/>
措直木先伐甘井先竭翠以羽殃身蚌以珠致破<lb/>
以木擊木則拌以水投水則散以氷投氷則沉以塗投<lb/>
塗則陷詩曰載胥及溺<lb/>
將飛者翼伏將奮者足跼将噬者爪縮將文者且朴孫<lb/>
武云始如處女敵人開户後如脱兔敵不及拒范蠡曰<lb/>
見之似好婦奪之似懼虎故曰時至而應心暇者勝又<lb/>
抗兵相加哀者勝矣夫惟鴻門之不爭故垓下莫能與<lb/>
<pb n="KR4e0171_WYG_065-22a"/>
之爭<lb/>
理者太虚之實義數者太虚之定分未行之初因理而<lb/>
有數因數而有象既形之後因象而推數因數以推理<lb/>
擊其首則尾至擊其尾則首至擊其中則首尾至非蛇<lb/>
說也陣說也取君下駟與彼上駟取君上駟與彼中駟<lb/>
取君中駟與彼下駟非馬説也兵説也<lb/>
曹伯好田則公孫彊出陳侯好色則儀行父至商辛淫<lb/>
酗則惡來進周厲貪虐則榮夷公起<lb/>
<pb n="KR4e0171_WYG_065-22b"/>
成康沒而頌聲寢陳靈興而變風息<lb/>
張子曰造化之妙則糟粕煨燼無非教也猶莊子云瓦<lb/>
礫粃稗無非道也例是而言東坡深於文者也故嬉笑<lb/>
怒罵皆成文章也張旭深於書者也故歌舞戰鬭皆草<lb/>
書也<lb/>
秦有誓而書亡魯有頌而詩絶<lb/>
七十三嵗揚雄擬經六十三嵗平津對䇿<lb/>
文道也詩言也語録出而文與道判矣詩話出而詩與<lb/>
<pb n="KR4e0171_WYG_065-23a"/>
言離矣<lb/>
楚騷漢賦晋字唐詩宋詞元曲<lb/>
樂以忘憂君子也以樂慆憂小人也易曰鼓缶而歌詩<lb/>
曰我姑酌彼金罍其忘憂乎太康逸豫漢惠淫樂易曰<lb/>
飲酒濡首詩曰俾晝作夜其慆憂乎<lb/>
蚩尤五兵李斯篆書茍便於世人其舎諸鯀之城也桀<lb/>
之瓦也秦之邉防也隋之漕河也至今賴之故曰善用<lb/>
人者無棄人善用物者無棄物<lb/>
<pb n="KR4e0171_WYG_065-23b"/>
蛙消龜息熊經鳥申<lb/>
隂之行不得於春夏月之明常壓於日光天之伸陽而<lb/>
禁隂如此易之扶陽抑隂順天也<lb/>
孔子失馬於野二人閉而不與子貢妙稱而怒馬圉諧<lb/>
説而喜曉俗以鴻文猶振聾以肹蠁也外典有之曰文<lb/>
殊出定出不得罔明不費纎毫力落霞與孤鶩齊飛秋<lb/>
水共長天一色故七聖迷途而童子知黄帝失珠而象<lb/>
㒺得也<lb/>
<pb n="KR4e0171_WYG_065-24a"/>
人家畜犬以防盗而盗魁反能盗犬聖人作易以知盗<lb/>
而盗儒亦能盗聖馬所以引重致逺而戎馬生則亂邦<lb/>
龍所以行雨澤物而坤龍戰則傷陽<lb/>
巨防容蟻而殺人漂邑突洩一煙而焚宫燒積人之情<lb/>
不蹶於山而蹶於垤<lb/>
貿功以長生愛時而敬日非老不休非疾不息<lb/>
虞夏君臣賡歌勅賛不過數語周公而下其説長為孺<lb/>
子也孔子之言渾涵不露至孟子而後發為雄辯為楊<lb/>
<pb n="KR4e0171_WYG_065-24b"/>
墨也濂洛諸儒文亦甚簡至朱子而後神搜霆擊為禪<lb/>
學也<lb/>
察見淵魚者不祥智料隱匿者有殃楊徳祖三解讀碑<lb/>
不如隰斯彌之止伐木也况孌童注醪瓶之沸湯賂人<lb/>
量檜寢之尺寸哉<lb/>
世變如輪無暫停也人心如波無少平也成之極即壊<lb/>
之漸治之至即亂之初故曰無平不陂無徃不復視而<lb/>
不見聽而不聞非真不見不聞也見不超色雖見而似<lb/>
<pb n="KR4e0171_WYG_065-25a"/>
不見聽不出聲雖聞而似不聞必也見超乎色之外始<lb/>
謂之明聽出於聲之外始謂之聰汩沒於聲色之中者<lb/>
謂之聾瞶超脱聲色之表者謂之聰明<lb/>
信陵君濟窮鳩而義士歸心越勾踐軾怒蛙而勇士爭<lb/>
死隋珠照日羅衣從風<hi>王孫子</hi>芳草如積珎木連隂○文<lb/>
盃鏤案畫卵雕薪<lb/>
曲阜之多才多藝闕里之多見多聞聖則聖矣學不廢<lb/>
也近日厭窮理之煩貪居敬之約者謂六經為注脚謂<lb/>
<pb n="KR4e0171_WYG_065-25b"/>
訓詁為蛆蟲不惟明排程朱盖已隂叛周孔矣<lb/>
魏文侯匿謗書樂羊得成中山之勛魏襄王信史起鄴<lb/>
令得成漳水之功故洶洶之中不可不味也<lb/>
思而重之神將通之精而熟之鬼將告之<lb/>
禱晴而益雨禱雨而益晴則相與匿之以黙雨久而自<lb/>
晴晴久而自雨則相與歸之為功緇黄非能惑人人之<lb/>
自惑也<lb/>
孫承節謂無極而太極一句為黙兵言添此一層令士<lb/>
<pb n="KR4e0171_WYG_065-26a"/>
子古今懵然而嘵譁無己也<lb/>
秦延君注堯典二字至十餘萬言而君子譏其繁丁子<lb/>
㐮注周易全書纔二三萬言而君子譏其畧<lb/>
莊周之學出於子夏李斯之學原於荀卿<lb/>
虞舜重瞳項羽亦重瞳晉文駢脅張儀亦駢脅<lb/>
道心如柁人心如船弗鼓弗捩㒺渉大川槃水惟危清<lb/>
水惟微勿撓勿濁乃燭鬚眉<lb/>
于定國身為九卿猶迎師執弟子禮韓信破趙功成禮<lb/>
<pb n="KR4e0171_WYG_065-26b"/>
降將而北面事之前漢風俗之厚近於三代矣<lb/>
腐薪不可以撻兵渙泥不可以膠物<lb/>
以沈充為父而有沈勁之子以許敬宗為祖而有許逺<lb/>
之孫犧生犁胎龍寄蛇腹人能起宗非以宗起也<lb/>
餘目不明餘耳不聰故多聞則守之以約多見則守之<lb/>
以卓<lb/>
管子曰道之在天者日也其在人者心也闗壽亭云日<lb/>
在天之上心在人之内<lb/>
<pb n="KR4e0171_WYG_065-27a"/>
諷誦遺言不若親承音㫖想望風采不若式瞻儀刑言<lb/>
聞不若見也言之於口不若㑹之於心者其㫖深玩之<lb/>
于書不若體之於身者其理實言知不若行也<lb/>
九侯獻美女於紂而妲己以為惡二世見獻鹿於庭而<lb/>
趙髙以為馬夫好之於惡放於目而鹿之與馬著於形<lb/>
豈有惑哉遂至讒臣孽妾飾偽而作辭也則君王失己<lb/>
心而人物䘮我體矣<lb/>
世有莫盛之福者必有莫痛之咎人所羡於前者必所<lb/>
<pb n="KR4e0171_WYG_065-27b"/>
憐於後也<lb/>
依飛燕之寵以驕士借亢龍之勢以陵賢<lb/>
檀宜作輻榆宜作轂<lb/>
晉之清談成俗在上有陶侃卞壼中流之砥柱也在下<lb/>
有范甯虞預衆醉之獨醒也<lb/>
丹丘千年一燒黄河千年一清<lb/>
孟子戒助長荘周懲益生<lb/>
明主聿興不降佐於昊天大人基名不擢才於異代常<lb/>
<pb n="KR4e0171_WYG_065-28a"/>
引一世之人理一世之務故殷周不待稷契之臣魏晉<lb/>
無假蕭曹之佐<lb/>
吳任宰嚭伍胥鴟夷楚信靳尚屈平魚腹<lb/>
　　竒對<lb/>
天皇萬八千嵗周家三十六王○心竅九百六十<hi>佛書</hi>毛<lb/>
孔八萬四千<hi>醫書</hi>南朝四百八十<hi>杜牧/之詩</hi>北魏一萬三千<hi>通鑑</hi>
<hi>北魏寺數</hi>長者扶義而西○前塗倒戈以北○赤子弄兵於<lb/>
潢池<hi>龔遂傳</hi>饑民彎弓於谿谷<hi>唐書崔𤣥傳</hi>凉風至蟋蟀居壁<lb/>
<pb n="KR4e0171_WYG_065-28b"/>
<hi>月令</hi>白露降蜻蛚上堂<hi>易通卦驗</hi>活潑潑地喫緊為人○常惺<lb/>
惺法近裡著已○民為邦本本固邦寜○人生在勤勤<lb/>
則不匱<hi>左傳</hi>衆心齊一江山為城隍<hi>南史周山圖數</hi>君德不脩舟<lb/>
中皆敵國<hi>吳起</hi>誣飾蚯蚓冀招神龍<hi>王微與江湛書</hi>刻畫無鹽唐<lb/>
突西子<hi>世説</hi>
　　佛書四六<lb/>
毒龍懼其威光醉象憚其神力<hi>唐睿宗大寳積經序</hi>七十二君皆<lb/>
在陶鈞之内八萬千嵗即為俄頃之間○漢日載其通<lb/>
<pb n="KR4e0171_WYG_065-29a"/>
暉周星彰其降誕鷲頭峯下演金口之微言雞足山中<lb/>
舒玉毫之瑞色○闢圎明之净域啟方便之禪門○暫<lb/>
乘紫機之暇聊題緗帙之前<hi>睿宗序紫機紫極中萬機也</hi>龍持貝葉<lb/>
亟傳摩朅之城象負蓮花遂滿真丹之境<hi>徐鍔真丹震旦也摩朅魚</hi>
<hi>荘飾門柱也</hi>風送妙花結而成蓋月臨净水印以揺金○真<lb/>
空無像非像教無以譯其真實際無言非言緒無以筌<lb/>
其實○大乘小乘逗根機而演教半字滿字逐權實而<lb/>
敷文<hi>佛以獨體之字為半字合體之字為滿字</hi>
<pb n="KR4e0171_WYG_065-29b"/>
貝葉靈文北天之訓逾逺貫花微㫖西秦之譯更新<hi>武則</hi>
<hi>天聖教序</hi>擊大法鼓響振於無間吹大法螺聲通於有頂<hi>有頂</hi>
<hi>見法華經</hi>馥薝蔔而無異鳴迦陵而不殊<hi>如意輪</hi>色是幻色必<lb/>
不礙空空是真空必不礙色○白雞路出青髄岩開<hi>徐孝</hi>
<hi>堯天臺寺碑</hi>祇樹息隂𤣥風尚啟莎羅變葉佛性猶彰○易<lb/>
稱天𤣥盖取幽深之名詩詠彼蒼近在逺望之色○陽<lb/>
門飾毫眉之象夜臺圗紺髮之形<hi>楊衍之</hi>影由形起響逐<lb/>
聲来弄影勞形不識形為影本揚聲止響不知聲是響<lb/>
<pb n="KR4e0171_WYG_065-30a"/>
根<hi>向居士</hi>前念不生即心後念不滅即佛<hi>法海禪師</hi>青青翠竹<lb/>
總是法身鬱鬱黄花無非般若<hi>大珠</hi>
毫釐繫念三塗業因瞥爾生情萬劫羈鎻聖明凡號盡<lb/>
是虚聲殊相分形皆為幻色<hi>𢎞明</hi>嚢無繫蟻之絲厨絶聚<lb/>
蠅之糝○寜可清貧自樂不作濁富多憂○夭桃紅杏<lb/>
一時分付東風翠竹黄花從此永為閒伴<hi>懶菴</hi>訓格之言<lb/>
不得暫捨可以鏤於骨書於紳染於神薫於識所以楚<lb/>
莊王輕千乗之國而重申叔一言范獻子賤萬畝之田<lb/>
<pb n="KR4e0171_WYG_065-30b"/>
而貴舟人片説○煩惱正是菩提凈華生於泥糞<hi>騰之和尚</hi>
煉心方外擯影人間○玉㲲久灰金言未剖<hi>梁武帝慧可碑</hi>傷<lb/>
智幢之欲折悼戒寳之将沉○殷王牛飲而䘮朝楚臣<lb/>
虎酣而敗徳成都有累月之醉中山困千日之眠<hi>戒酒</hi>無<lb/>
人非闚户之閴無見非面牆之愚無實非鴈足之書無<lb/>
真非魚目之寳<lb/>
抗志匪石安仁似山○道照機前思超繫表○東隅纔<lb/>
吐西崦已沉譬逝川之駃流苦栖葉之輕露○悲泉若<lb/>
<pb n="KR4e0171_WYG_065-31a"/>
水出沒曾不闗人顧兔蹲烏升落長自在彼春蠶縈絲<lb/>
而不悟秋娥拂燄而靡疑<lb/>
蓼蟲習苦桂蠧喜甘大睡劇於據梧長眠甚於枕麯○<lb/>
陽燧含景還譬日輪甘露入盤足稱天酒○鳴鍾浮響<lb/>
光燈吐輝○槩太清而特起接庫樓而上征<hi>言宫殿之崇曹植詩</hi>
<hi>承露槩上清</hi>
心燈夜炳意蕊晨飛○金池動月玉樹含風○辨論青<lb/>
豆之房遣惑赤華之舎○宣銀鼓於寳坊轉金輪于香<lb/>
<pb n="KR4e0171_WYG_065-31b"/>
地○楊僕有闗外之傷太史恨周南之滯○作翰湘川<lb/>
樹麾蠡服<hi>彭蠡也</hi>乘傳衡臯辭簮𣲖渚○辨超炙輠辭跨<lb/>
連環○山毫一其小大彭殤均其壽夭簮楹亂其横竪<lb/>
施厲混其妍媸<hi>衍莊子語</hi>
玉燭登年金商在律炎凉始貿動静惟安<hi>劉虬書</hi>扇靈崿<lb/>
之流風鏡貞林之絶影○桂薪不斧而丹甑自熟玉臯<lb/>
詎斚而銀甕常盈<hi>祥瑞</hi>河光似冪樹彩成車<hi>上句榮光冪河下句先主</hi>
<hi>樓桑事</hi>戴日戴斗靡不来王太平太䝉無思不服<hi>言土宇之廣</hi>
<pb n="KR4e0171_WYG_065-32a"/>
地芝候月天花逆風<hi>成奚論人華不逆風薰天華逆風薰</hi>
南通舜梧北平堯栁○箴興琴劍銘自盤盂○智察舞<lb/>
雞爻分封蟻<hi>下句管輅事</hi>榮辱迅譬石光古今駛過拍毱○<lb/>
色見聲聞俱能證果花飛釧動盡可栖神○塵網千重<lb/>
宻宻常籠意地愛繩萬結條條盡係情由隨他舌似鸚<lb/>
鵡之徒借彼眼如水母之屬<hi>以上𢎞明集</hi>
紅綿套索碧玉穽阬<hi>昔人所謂空谷傳聲</hi>百尺竿頭須進歩十方<lb/>
世界露全身○面上夹竹桃花肚裏侵天荆棘○雀舌<lb/>
<pb n="KR4e0171_WYG_065-32b"/>
初調玉醆分時禪思健龍團搥碎金渠碾䖏睡魔降<hi>茶榜</hi>
舌頭無骨得言句之總持眼裏有筋具遊戯之三昧○<lb/>
露浥瓊英春融雪彩臉欺膩玉髩惹濃雲<hi>戒色</hi>瓊英膩雪<lb/>
蓮蕊瑩波露濯蕣姿月艶珠彩<hi>戒色</hi>上蔡之犬堪嗟人生<lb/>
到此華亭之鶴虚唳天命如何<lb/>
　　四六妙句<lb/>
磨丹漬墨有来太乙之青藜正笏垂紳即侍玉皇之香<lb/>
案<hi>翰林</hi>聖化齊虞夏方咸五以登三論述本詩書将襲六<lb/>
<pb n="KR4e0171_WYG_065-33a"/>
而為七<hi>丞相</hi>學士象八節不過一嵗之少留刺史入三公<lb/>
便在五雲之多處<hi>象八節言一嵗八遷也</hi>縱横經庫甲乙丙丁四<lb/>
部之書馳驟詞垣天地風雲八方之陣<hi>洪年齊賀翰林遷兵部侍啓</hi>
五鳯樓之巨筆九龍簴之大鍾<hi>學士</hi>和叔正冬伯趙司至<lb/>
<hi>冬官工部</hi>送之禮樂不離尺五之天任以三公即近丈三之<lb/>
日<hi>諫議</hi>聽六日四分之鳳律又見新陽詠五更三㸃之鵷<lb/>
行已迷舊夢<hi>李梅亭</hi>
　　宋人四六<lb/>
<pb n="KR4e0171_WYG_065-33b"/>
宋人四六如才非一鶚難居累百之先智異衆狙遂起<lb/>
朝三之怒水利云刻石立作三犀牛重見離堆之利復<lb/>
陂誰云兩黄鵠詎煩鴻隙之謠四六中古文也<lb/>
　　宋士子四六<lb/>
宋處州士子終場者六人三人與選謝主司啓云同矍<lb/>
圃之觀人去者半存者半類孔門之取友益者三損者<lb/>
三<lb/>
　升菴集巻六十五<lb/>
</p>
<p>
</p>
  </div>
</body>
</text>
</TEI>
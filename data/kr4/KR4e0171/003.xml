<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻三</head>
    <p>
<pb n="KR4e0171_WYG_003-1a"/>
欽定四庫全書<lb/>
　升菴集巻三　　　　　　　明　楊慎　撰<lb/>
　　大理府志序<lb/>
大理滇西繁雄郡也縁洱水出罷谷為西南巨瞻浸蒼<lb/>
山像靈鷲為西南巨鎮而襟帶而巖險而物華而人英<lb/>
又裒然育燁然縟犁然有當於中州之奥區卓乎無謝<lb/>
於南溟之奇甸焉嘗稽之往籍緯書云神農地過日月<lb/>
之表則日表骨利月表青丘滇池比之猶為邇封陸終<lb/>
<pb n="KR4e0171_WYG_003-1b"/>
為黄帝之所娶若水為顓頊之所生產里為湯亳之貢<lb/>
國濮人為武牧之征隊載籍昭然可以覆視奚待常頞<lb/>
為通道始而唐蒙為開郡先乎昔之郡乘方志事状行<lb/>
紀若韋臯徐雲䖍若竇滂若樊綽若韋齊休若陳隠之<lb/>
所著雖曰昈列實則録存書亡若勝國之李景山昭代<lb/>
之王景常籍㢧具存然或失之誤或失之畧山河若柯<lb/>
戒而以一經行盡之幅員數千里而以二巻帙約之原<lb/>
本山川有恧其能説極命草木無裨於多識矣柱史温<lb/>
<pb n="KR4e0171_WYG_003-2a"/>
泉郝公按部駐郡繙舊志而病之乃徵議於督學憲使<lb/>
黙泉吳公參相龍山沈公僉憲膠峰安公板令於太守<lb/>
龜厓蔡公二守小溪王公禮謁給諫𢎞山楊公荆守侍<lb/>
御中溪李公二公家本郡人官舊史氏多識前代之載<lb/>
且諳土著之詳於是攄懷舊之蓄念發思古之幽情立<lb/>
創新例大増舊文閲數月而新志成集二美而巻帙合<lb/>
時則龜厓公政成化流之暇宅生居方之餘也而古蹟<lb/>
英躔琳宫寳地表昔賢之遺愛供騷人之景物者一一<lb/>
<pb n="KR4e0171_WYG_003-2b"/>
鼎新之賁飾之輪之奐之詠之榜之不翅栁吳興之蘋<lb/>
洲謝宣城之疉嶂矣其為新志之助不亦多乎慎也恩<lb/>
譴裔土流戍滇隂紫城蒼麓夙嘗授館僦廛香界㻁岑<lb/>
昔饒解鞍横枕乃以首簡屬之孱毫非敢曰僭杜征南<lb/>
之先固願附張京兆之後云爾<lb/>
　　劒州志序<lb/>
志流别于史九丘先于六籍地象傚于河圖雖迂怪弗<lb/>
稽實志初也至禹貢職方則大備矣劒以山形名州人<lb/>
<pb n="KR4e0171_WYG_003-3a"/>
皇乗祗車出谷口秦宓謂即劎道之谷泝其世正際九<lb/>
丘而岷山之精上為井絡見河圖文實今井絡闗劎首<lb/>
區也奚待禹貢職方始著梁益哉三代以還劍代為要<lb/>
害地唐為節度雄鎮領縣有八棊布於環三四百里内<lb/>
連城擊柝相聞也今登髙望之歴歴在目迨國朝劒獨<lb/>
逺於宸極最為蕞陋四境相距千里遼絶二百里而遥<lb/>
始得縣一百里而遥得驛三十里而遥得郵繁雄昔如<lb/>
彼也荒陋今如此也豈獨時運則然抑亦王化有逺邇<lb/>
<pb n="KR4e0171_WYG_003-3b"/>
與官其地陋其土窳其政者往往是也武縁李白夫璧<lb/>
來守是邦獨事振厲希古良牧拓城池奠廬井立鄉社<lb/>
新學宫祀鄉賢表名宦公館郵置皆鼎新之勞以身先<lb/>
教以身率劎之士久為荒解至是有褎然舉者始也余<lb/>
徵其政於聞既而北征路貫劎門又徵之於見白夫出<lb/>
其所修劍志繙之又徵予耳目之有徵焉其土俗民風<lb/>
炳如也將無望於嗣守者與斷碑殘碣遺文墜什拾于<lb/>
奥突荒甃者又裒聚此巻若與景陽子厚之銘少陵謫<lb/>
<pb n="KR4e0171_WYG_003-4a"/>
仙之詠競其英爽過其地者覩其山川若生色焉斯州<lb/>
也可無斯志夫白夫請余序在正徳巳夘成之嵗則嘉<lb/>
靖甲申時白夫巳還秩去劍云<lb/>
　　雲南鄉試録序<lb/>
聖天子嗣大厯服之十九年實惟閏之一章入庚子蔀<lb/>
首粤當三物賓興期雲南巡按御史某申令甲嚴法癸<lb/>
葺試<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>昺文軌業爰飭其故期不愆于素乃以布政司<lb/>
某司調按察司某司監郡大夫若支郡大夫邑郎官洎<lb/>
<pb n="KR4e0171_WYG_003-4b"/>
流末官咸慎選精遴昈局䇐事㒺弗䖍學官某輩若干<lb/>
人應聘以届㒺弗共闔滇之校四十有二入彀之士二<lb/>
千有奇皆提學副使某所㫸擇也先長夏回星淖渪湛<lb/>
<graphic n="KR3344" url="https://raw.githubusercontent.com/kanripo/KR-Gaiji/master/images/KR3344.png" mimeType="image/png"/>及初商應律啟<graphic n="KR2593" url="https://raw.githubusercontent.com/kanripo/KR-Gaiji/master/images/KR2593.png" mimeType="image/png"/>升陽乃甲子鏁院御史<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>蕭衆曰<lb/>
矢公矢慎乃違此二矢昕有如日暝有如燭乃臚唱諸<lb/>
士而試之戊辰一之辛未二之甲戌三之題則紬簡刺<lb/>
之卷則分經閲之公簾以内司試者鐍之夋夋如也鰓<lb/>
鰓如也公簾以外司調司監者分職之魚魚如也雅雅<lb/>
<pb n="KR4e0171_WYG_003-5a"/>
如也御史又實臨内外而綱維之翼翼如也井井如也<lb/>
拔簡其試之中得<graphic n="KR1354" url="https://raw.githubusercontent.com/kanripo/KR-Gaiji/master/images/KR1354.png" mimeType="image/png"/>人鍥雕其文之優廿首為雲南庚<lb/>
子科鄉試以獻某濫竽授簡拜手颺言曰大道散而有<lb/>
六經六經散而有諸子諸子之是非取裁於六經六經<lb/>
之刪修折衷乎聖道三代而上道見於事業而流衍于<lb/>
文章三代以還道寓於文章而不純於事業故鄉舉里<lb/>
選取其事業矣敷奏明揚取其文章也兩漢以經術對<lb/>
策取士六朝以品薦詞華甄人隋合南北始有科舉最<lb/>
<pb n="KR4e0171_WYG_003-5b"/>
盛於唐増光於宋而其得人之效視三代<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矣我太祖<lb/>
髙皇帝重奨天衷再造人極掃前朝之晦盲否塞復三<lb/>
代之醇固惇龎日而月之星而辰之彞而倫之文而章<lb/>
之君師之道兼隆仁聖之事畢矣嘗伏讀科舉之詔矣<lb/>
易用程子傳朱子本義書從夏氏蔡氏兩傳詩采漢牋<lb/>
暨集傳春秋本三傳兼胡氏禮記則古註疏與陳澔集<lb/>
説裁訂自淵衷參采乎諸儒使孔孟復生亦無異論也<lb/>
又嘗觀先正首科之題辭矣曰初場在通經而明禮次<lb/>
<pb n="KR4e0171_WYG_003-6a"/>
塲在通古而贍辭末塲在通今而知務上之涵養乾知<lb/>
大始下之承順坤作成物菁莪棫樸之化梓材多士之<lb/>
興良有以也丹青既久而渝神化亦窮以變厥今士習<lb/>
何如哉其髙者凌虛厲空師心去跡厭觀理之煩貪居<lb/>
敬之約漸近清談遂流禪學矣卑焉者則掇拾叢殘誦<lb/>
貫<graphic n="KR1636" url="https://raw.githubusercontent.com/kanripo/KR-Gaiji/master/images/KR1636.png" mimeType="image/png"/>魄陳陳相因辭不辯心紛紛競録問則呿口此何<lb/>
異瞍矇誦詩閽寺傳令乎窮髙者既如彼卑淪者又如<lb/>
此視漢唐諸儒且恧焉況三代之英乎聖祖制舉之美<lb/>
<pb n="KR4e0171_WYG_003-6b"/>
意舉賢求士之良規豈端使之然哉今皇上逺述唐虞<lb/>
近法聖祖屢下明詔鋭意作新文必宗經必法古必崇<lb/>
雅必黜浮菁莪之詩梓材之書復作于今日收濟濟之<lb/>
士迓穆穆之衡行嫓于古先諸士乎沐薰濡化提耳命<lb/>
面是千年之期而一朝之遇也況爾滇雲聖祖嘗有諭<lb/>
言曰氣厚風和君子道行之所爾諸士子生其鄉邦久<lb/>
佩謨訓矣一人之身且有新吾三日之士尚有刮目矧<lb/>
曰涵泳已百七十載濟濟數三五六經諸士朂哉今日<lb/>
<pb n="KR4e0171_WYG_003-7a"/>
之滇雲非昔日之滇雲矣朂哉不以一第自滿而以三<lb/>
代之英自獻某也願徼榮靈假於諸士子僭書以俟<lb/>
　　雲貴鄉試録後序<lb/>
粤嘉靖甲午秋雲貴大比登賢書成某也當後録以終<lb/>
義則臨文盱衡而贊曰唶蔚矣哉滇之文乎其士之修<lb/>
辭崇古齊軌中州近則有唱第于臚句魁選于春官者<lb/>
矣茲舉也一一焉彬彬焉限于額計而弗獲兼登者尚<lb/>
繁有士蔚矣哉滇之文乎恒言目滇曰遐域某也竊載<lb/>
<pb n="KR4e0171_WYG_003-7b"/>
稽古滇域非遐也青陽黄軒之封壤也黑水𤣥禹之導<lb/>
跡也逮徳下衰靡莫據鬼方擾矣建武葉榆氏郡永平<lb/>
蘭津開路徳又下衰而鐵橋阻玉斧畫矣跡是以論非<lb/>
徳盛而流光化行而服逺乎故曰地過日月之表誠登<lb/>
三咸五之盛跡也我太祖髙皇帝徳隆黄夏業懋炎漢<lb/>
以世運輪衍之實五帝之黄也三王之夏也漢又不足<lb/>
言也滇之啟閉合分足徵之矣不然何黄夏啟而殷周<lb/>
閉兩漢合而唐宋分乎故滇文之蔚也實彰聖代文治<lb/>
<pb n="KR4e0171_WYG_003-8a"/>
之廣矣大矣況漸漬以百六十年之育養哉今皇仁聖以<lb/>
文致太平明詔於文體三致意焉士生兹時沐浴涵泳<lb/>
能無嘅然矣乎詩曰思皇多士生此王國王國克生維<lb/>
周之楨子諸士詎以遐自畫乎奚足以文為鞶帨之藻<lb/>
也飾羽之畫也見其外矣未見其内也聖天子所以寤<lb/>
寐賢儁以臻三五者如茲而已乎先正有言學者博誦<lb/>
云乎哉必也貫乎道文者茍作云乎哉必也濟乎義某<lb/>
也於斯文無能為役敢藉是言為子諸士誦之以終鹿<lb/>
<pb n="KR4e0171_WYG_003-8b"/>
鳴之義<lb/>
　　貴州鄉試録序<lb/>
嘉靖庚子秋八月天下鄉試期貴州巡按御史某實監<lb/>
臨焉制度數議品式宏槼橅庀續食豫支用實文科攸<lb/>
始比友邦則勞倍矣巡撫副都御史某鎮維重臨士争<lb/>
快覩提調則布政使某監試則按察使某入試之士凡<lb/>
若干人提學副使某所遴也先某應聘于邁途貫重阻<lb/>
山則侵霄谿肆無景草樹蒙密分天閡日虎豹之所穴<lb/>
<pb n="KR4e0171_WYG_003-9a"/>
猿猱之所捷上援弱枝俯蹈弱泥步者鏐橇利屐騎則<lb/>
緘鐵鑿蹄晨與雞俱興夕篝火猶登信天下之至險且<lb/>
逺也及将入其㑹城則山經水緯壤沃屋潤鬱鬱乎葱<lb/>
葱乎曰有開乎文光矣展采之儀腆郊勞之飫豐融融<lb/>
乎泄泄乎曰垂精于文治矣逮鏁院則白盛青堊黄簾<lb/>
緑幕輪奐改觀心神怡曠嘖嘖乎藉藉乎曰助飾乎文<lb/>
事矣三試竣事分經閲巻文則彬彬有中州風其敢以<lb/>
遐異衡逖改鑒乎精覈嚴復得士之中式二十五人梓<lb/>
<pb n="KR4e0171_WYG_003-9b"/>
其善文二十篇為録以獻嗚呼天生五材肇于水究于<lb/>
土人有恒言曰水土水土人也者非水土不生而非水<lb/>
土所能囿也嘗讀禹貢之書見其土九州等九賦地產<lb/>
方貢品用昈列而獨怪其詳于物而略于人也又讀周<lb/>
官職方等男女均多寡又怪其詳于民數而略性與俗<lb/>
何哉及氾觀管子之著水樞班固之志地里則禹貢職<lb/>
方之未詳於此備矣管子之水樞列齊楚越晉燕宋六<lb/>
國而貪麤簡易之俗謂其解皆在水固之地里列秦蜀<lb/>
<pb n="KR4e0171_WYG_003-10a"/>
至吳粤凡十三國而游俠而柔弱而剛毅而險陋而夸<lb/>
奢而剽悍而巫鬼謂其習皆係乎土唯唯然與否否非<lb/>
然與吾不得而知也然以管班所稱較之今何啻碞槎<lb/>
規磨哉孔子曰性相近也習相逺也人之性稟於天自<lb/>
王畿土中至于海隅日出一也習也者則係乎君之令<lb/>
師之教而非水土所函也乃知禹貢職方萬世之書而<lb/>
管班則一時之書耳由是言之人才之生豈係乎地哉<lb/>
是故君有分土無分民師也者有教無類粤稽諸古大<lb/>
<pb n="KR4e0171_WYG_003-10b"/>
禹出於西羌也少連生於東夷也是皆夏周之聖賢也<lb/>
降而漢唐相如起于巴蜀九齡出於五嶺歐陽詹挺于<lb/>
閩海姜公輔生于愛州抑其次矣皇明區域逺過日月<lb/>
之表越五帝而並神農文明之化則軼三代而鄰唐虞<lb/>
貴州古之鬼方黄帝所娶之國唐之夜郎李白逺流之<lb/>
鄉聲名文物之見止此至我太祖髙皇帝始郡縣之衛<lb/>
戍之庠序之取鱗介而衣裳之列箐砦而闉闍之百年<lb/>
以來道潤徳洽文覿武匿昔也鬼方今也拱帝鄉昔也<lb/>
<pb n="KR4e0171_WYG_003-11a"/>
夜郎今也觀國光兹聖天子崇古尚賢表章經術釐正<lb/>
文體天下喁喁争相嚮風先是三年為丁酉實始開科<lb/>
増額貴州之士磨礪脱頴括羽入彀是春登禮部之士<lb/>
遂得四人視往昔亦三倍矣盤江崇安之水若清而深<lb/>
黔中羅甸之土若畞而金士乎士乎其能重乎地乎地<lb/>
乎地乎其重係乎士乎自今以往因文以貫乎道友今<lb/>
以尚乎古上焉可希乎夏周之英不及則亦不失為文<lb/>
章之司馬歐陽功業之九齡公輔其勿以逺自畫地自<lb/>
<pb n="KR4e0171_WYG_003-11b"/>
限哉某於試事無能為役而授簡僣羣言之首請以瞽<lb/>
誦敢告勸駕<lb/>
　　三楚壯遊詩序<lb/>
南國寄梅朅來小雪東橋折栁行指孟春溪山之征邁<lb/>
紆懷岐路之暌離軫念爰鳩同調乃燕將歸楊子伯臣<lb/>
者連然韻士也多才多藝不忮不求詠詩考槃斆易蜚<lb/>
遁山梁飲啄逺樊籠而無心江湖浮遊捐鐘鼓以不享<lb/>
楚澤非淹於桂樹周原實睠於棣華萊服承歡潘輿送<lb/>
<pb n="KR4e0171_WYG_003-12a"/>
喜江魚入饌檣燕留人紹陳氏之英靈珠星聚夜分謝<lb/>
庭之䕃蔚玉樹揺春解佩弄珠逢漢濵之遊女引商刻<lb/>
羽和郢中之騷人将辭敬梓之邦渫過折麻之地余衰<lb/>
卧天一柱子行望月兩鄉他日清風自深𤣥度之想兹<lb/>
晨零雨得無子荆之詩分題古詩五言合為各體一卷<lb/>
題有楚字者詩縁楚吟也<lb/>
　　周受菴詩選序<lb/>
粤若稽古吾蜀詩始萌牙蠶叢有日月二章蜀著龍歸<lb/>
<pb n="KR4e0171_WYG_003-12b"/>
三曲蓋開塞未通禹貢以上時也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>風有江沱即沱潜<lb/>
之域頌稱清穆乃吉甫之詩聖埀刪述夐而尚矣炎漢<lb/>
之興司馬相如體物瀏亮之餘復制郊廟樂府之作溢<lb/>
為封巒天覆之詠中葉擅名四海為儁焉唐則陳子昂<lb/>
海内文宗李太白為古今詩聖降而劉灣雍陶符載李<lb/>
逺唐求苑咸之徒振其末響蘇文忠公宋代詩祖而輕<lb/>
輇後進云文章妙天下詩律不逮古人蓋規磨之談媢<lb/>
嫉之訾耳唐庚韓駒巽巖後溪魯交李石文丹淵喻三<lb/>
<pb n="KR4e0171_WYG_003-13a"/>
嵎襲其殘芳元則虞道園兄弟鄧文原父子不隕其掞<lb/>
藻以開皇明嘉州楊孟載青城王汝玉成都袁可潛徐<lb/>
遵晦富順晏振之近得宜賓牟君倫長寧侯汝弼嘉州<lb/>
安公石程以道卓然名家往年慎修全蜀蓺文志載之<lb/>
不能盡也廣漢受菴周公頴異秉資宏深績學經術古<lb/>
文之餘剰為冲融寂寥之句自筮仕至長憲外臺不廢<lb/>
披閲討論可謂胷有萬卷書宦輒秦邊晉塞桂嶺昆池<lb/>
可謂足行萬里路發之紀行詠之邊徼和之友生寄之<lb/>
<pb n="KR4e0171_WYG_003-13b"/>
山水子夏之云止禮義莊周之云道性情管子之云紀<lb/>
物陸機之云縁情左思之云詠史阮籍之云詠懐實皆<lb/>
具體<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之和衷觀之可以備圖經衍之可以裨經略豈<lb/>
曰流連光景云乎世有為髙談者曰作詩無益則詩教<lb/>
可廢商賜其衰矣受菴公以册藁示慎且曰選<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>不必<lb/>
多古人無多也慎快讀三復摘其必可傳者若柯篇題<lb/>
曰受菴詩選又序吾鄉詩之萌牙流裔以傳受菴天下<lb/>
士而尚友古人者慎以一邦一邑言陋且䪥矣繄亦尊<lb/>
<pb n="KR4e0171_WYG_003-14a"/>
鄉敬止之私耳尚竢海内名鉅掬為大序兹其椉韋之<lb/>
先粃糠之前云<lb/>
　　宋封君一嘿壽七袠序<lb/>
嘉靖龍集丙辰侍御松江宋公來按吾全蜀先聲所届<lb/>
風清弊絶暇日寓書慎曰吾父一嘿翁壽登七旬先是<lb/>
耳順之期有林肖泉文沾演綸封誥有陳松谷文不鄙<lb/>
謂慎昔從史氏後猥授簡慎也屏居遐逖未及拜翁而<lb/>
因公之號知壽徴矣内典有云忍含百善嘿定千差此<lb/>
<pb n="KR4e0171_WYG_003-14b"/>
言近理以吾儒印證之洪範之稱福壽魯論之稱仁壽<lb/>
中庸之稱徳壽一嘿可以致之奚以知其然也嘿焉而<lb/>
意已傳於心已得是徳也淵嘿而雷聲嘿以立象是仁<lb/>
也嘿識心通天地之至和委焉是仁徳之交而福壽之<lb/>
源也翁之一嘿具此三善有子以超宗名世有命以豸<lb/>
冠繡服不其宜乎慎昔聞彭祖八百之壽不無疑焉後<lb/>
博觀載籍於張懐瓘書斷見魏文侯樂官竇公至漢文<lb/>
帝世傳樂記則二百八十歲矣於常璩華陽國志見范<lb/>
<pb n="KR4e0171_WYG_003-15a"/>
長生始事昭烈至李特時猶存則百有三十嵗矣於先<lb/>
魏史見羅結百二十嵗領三十六曹事於白樂天集見<lb/>
李元爽百三十六嵗為耆英首於蜀志見涪陵譙定百<lb/>
三十嵗猶以易教授援是以例之彭祖之夀非誣矣况<lb/>
今皇上誕敷皇極斂福錫民俾環海黎獻同登夀域而<lb/>
㑹極歸極者膺福先焉翁非其人邪他日洛社耆英以<lb/>
首鄉國曽孫扶掖以升殿庭川至日升而未渠央也請<lb/>
因陳林二太史之言而演之以為悠逺之徴於百齡外<lb/>
<pb n="KR4e0171_WYG_003-15b"/>
云<lb/>
　　玉岡詩集序<lb/>
昔人云劉栁無稱於事業姚宋不數於篇章言富貴才<lb/>
藻之難兼也走竊以為規磨之論觀乎治古以上咎陶<lb/>
之賡謌八伯之属和周文公之頌召穆公之雅祭公之<lb/>
祁招吉甫之江漢大抵以經濟為才而勛華為藻矣迨<lb/>
其下衰猶有先軫之敦詩祭遵之雅歌又其下衰尚有<lb/>
曹景宗之韻競病斛律金之歌勅勒曹将軍之應制岳<lb/>
<pb n="KR4e0171_WYG_003-16a"/>
忠武之北伐又不離楯鼻刀環而兼夫縹嚢緗帙事業<lb/>
文章之説其然豈其然乎明故太師黔國沐莊襄公開<lb/>
國功臣黔寧昭靖王六世孫也自二王作屏于滇南羣<lb/>
公繼之當就日之勲翊開天之業萬世大功一代懿佐<lb/>
時則颮囬霧塞而沉烽静柝成周所稱方召之倫何以<lb/>
度越盖開國之臣未之或先也蟬嫣相繼重公屢将傳<lb/>
珪襲紫滇越世守忠愛流裔屏翰一方廟食百世又魯<lb/>
伯禽齊玎公之所難盖守成世禄什百倍蓰而未之先<lb/>
<pb n="KR4e0171_WYG_003-16b"/>
者君子曰昭靖王之亨屯難也壮以貞惠襄侯之克負<lb/>
荷也嶷以愿忠敬王之啓國封也昌以大武襄伯之固<lb/>
封守也鎮以謐榮康公之討叛夷也才以武至繼軒公<lb/>
明經術崇文史與儒生埓能偉矣武僖公之光成業肅<lb/>
邊徼與名将為多傳都督公蚤世而荘襄公承之時值<lb/>
敬皇臨御十八年間卧鼓皋殳鶴膝犀渠無所於試麟<lb/>
蹄兎頴競用相髙投壺雅歌之餘緩帶輕裘之暇文人<lb/>
韻士逰衍於金碧之間刻燭擊盋聫詠於玉岡之上是<lb/>
<pb n="KR4e0171_WYG_003-17a"/>
又足以黼黻乎卿雲而芒耀乎化日推其意也直與巻<lb/>
阿江漢同流而還視昔人寳刀金甲之懟長驅直𢷬之<lb/>
辛有不倫矣輶軒之采風樂府之演雅猶将求之而况<lb/>
嗣業承家庸巳於傳乎敏靖五山公公之嗣也手輯其<lb/>
遺編為六巻南園張公序之将命梓人而未就緒乃今<lb/>
太保上公嗣之思繼志以傳乃命永昌戍史慎繼序之<lb/>
慎昔叨史局紬書石室獲見昭靖忠敬遺烈於洪永實<lb/>
録洎罪謫南中翦拂於公家節下廿年知其閥閲勛華<lb/>
<pb n="KR4e0171_WYG_003-17b"/>
最悉焉故槩舉屢世功業之大者以終義若夫詩云前<lb/>
序備矣<lb/>
　　送卞蘇溪歸敘州序<lb/>
瀾滄兵備憲副敘州蘇溪卞公黒髮辭榮急流解印臺<lb/>
省諸公力挽苦留不得也或曰公年未踰耳順而遽願<lb/>
髙卧無乃非古人七十致仕之禮乎公曰古人四十始<lb/>
仕今則先廿年而巳牽絲頍弁矣既先禮而仕今先禮<lb/>
而休不亦可乎荘子有云身在江海之上心在魏闕之<lb/>
<pb n="KR4e0171_WYG_003-18a"/>
下則從神無惡乎此為心乎仕者言也若予者身纓紱<lb/>
而心林壑久矣亦從神無惡乎強予不從必有飲氷内<lb/>
熱之患矣留者無以解也乃聴其馳疏焉予既惜髙賢<lb/>
之去而又喜勇退之有人也因怪唐僧贈韋丹詩謂相<lb/>
逢盡道休官而林下未見一人噫吾黨穠於世味乃為<lb/>
緇流所嗤詠乎然如公者飄然絶塵於千載後始知不<lb/>
可輕訾古今而淺測賢逹也近者綿州瓦屋髙公富順<lb/>
右溪謝公遂寧梓谷黄公成都玉林許公一一皆未老<lb/>
<pb n="KR4e0171_WYG_003-18b"/>
引去見于邸報士林傳馨以為蜀之盛事及公而五矣<lb/>
故知范長生勾台符張白雲蘇雲卿之流山水所鍾風<lb/>
氣所自固應爾耶嗚呼吾求之古人稱楚子文之美為<lb/>
其去令尹而弗憂言鄧仲華之賢亦曰褫龍章而無愠<lb/>
然其仕止在君非恬退由己也求之古人且難而况今<lb/>
人乎東坡先生有云山林之士猶有降志乎垂老鍾鼎<lb/>
之貴豈能辭榮於當年有其言而無其心有其心而無<lb/>
其决愚智共敝古今一途是以孔門行藏夫子獨許於<lb/>
<pb n="KR4e0171_WYG_003-19a"/>
顔氏周易進退文言不及于賢人由是論之公之茲歸<lb/>
不獨禔身可以振俗矣敬書其事庶續傳益部耆舊者<lb/>
有考焉末綴以長短句一闋用代驪駒之什云歸去来<lb/>
兮羡公髙致栗里堪齊記繡斧行邊風生貴竹青油開<lb/>
府月朗雕題黒髮功名丹心事業卿棘公槐行可躋問<lb/>
何事急流勇退力挽難稽　公言某豈栖栖奔走紅塵<lb/>
早嵗迷况夜鶴帳中滇雲直北春鵑花底蜀日平西布<lb/>
襪青鞋水邊林下尋壑經丘一杖藜喜吾鄉散仙多侣<lb/>
<pb n="KR4e0171_WYG_003-19b"/>
勝日招携<lb/>
　　韓太之赴徵命序<lb/>
韓侯受命来尹新邑越有文告曰我尚稽古蜀土惟遐<lb/>
埴壤滋沃嵗其有恒有秋民鮮懐蹙厥今日替初哉肆<lb/>
者弗靖用勤師干春違爾農秋伐爾刈俾析爾聚凍爾<lb/>
葆洪降困騰師甫敉功藥傷補敗爾尚未甸攸宅復大<lb/>
役于林衡兹惟京室之構材程矧敢勿亟身庸其劬口<lb/>
率其索天弗弔爾民曷其有甦天子俾我作牧爾邑既<lb/>
<pb n="KR4e0171_WYG_003-20a"/>
岐道候人其勤爾版籍匪衆勞其未渠康艱哉明聽文<lb/>
告以自甦爾何勤非生何貞非賦何懐非刑何備非武<lb/>
何崇非徳勤生作富貞賦作忠懐刑作祇備武作勇崇<lb/>
教作乂我聞曰爾俗無膚險構辟其有争禽愆餱則麗<lb/>
于法我罔俾輿臺五百騷騷爾厥象攸召爾無我後爾<lb/>
有城郭溝池遂弛禁呵衛闢宵通旅自今以始其母闢<lb/>
宵通旅輶来其留止里禁設勿野施互柝爾則不聞鳴<lb/>
犬之聲我牧用靖哉我民惟慗俞政乃和庶姓用奠既<lb/>
<pb n="KR4e0171_WYG_003-20b"/>
最乃績天子若曰猷載旌别匪逖或遺其式是邦憲我<lb/>
民不斁于新命耆幼率縶韅靷鞅靽曰侯朅去我之有<lb/>
侯猶寒有帡幪猶饉有膏雨朅去我侯邑師氏偕命士<lb/>
曰陟典在兹俾侯澤罔屯侯其往哉作廷納言言悉攸<lb/>
行膏澤誕播在無疆爾民亦被兹無疆澤爾曷煦懐惠<lb/>
無亦惟節趨是速退巳復進曰侯寳不貪曷用致我忱<lb/>
貺乃為詩以貽侯名之曰清江侯行自侯受命至錫命<lb/>
惟三年<lb/>
<pb n="KR4e0171_WYG_003-21a"/>
　　送趙從之序<lb/>
正徳丁丑春二月詔以兵部職方司郎中趙君從之為<lb/>
四川按察司副使實兵備建昌蜀司憲臣號兵備者六<lb/>
居南曰敘瀘居東曰東達居北曰安綿居西北曰松潘<lb/>
居東北曰威茂居西南曰建昌建昌其地古卭都其鎮<lb/>
山曰大雪其江大渡其梁度索其連烏蠻其距吐蕃其<lb/>
利鏐鐵故其兵犀鋭其時瘴癘故部使者罕至其控衛<lb/>
所無州縣故人勇而易法守其望京師萬里其望成都<lb/>
<pb n="KR4e0171_WYG_003-21b"/>
亦千里故有事則艱於逹聞此五服之要服也九州之<lb/>
絶徼也何以煩天子之職方哉而當軸薦之當宁命之<lb/>
人以為咸宜何也事事有備備不巳重乎守在四夷邊<lb/>
不尤重乎况職方職掌地圖險易之利辨夷蠻戎狄之<lb/>
民與才用糓畜之數及城隍烽堠之政其利害也周矣<lb/>
其經畧也久矣非冒焉而姑試之云也去年從之在職<lb/>
方時北邊告急偵警騎達于白楊口不見劻勷立致退<lb/>
靖以兹而臨一方又非冒試焉而必其效者也渡瀘水<lb/>
<pb n="KR4e0171_WYG_003-22a"/>
服南人思武侯之威徙臺登奪蠻險繼文饒之績吾於<lb/>
兹行卜之矣<lb/>
　　送成都府胡同知序<lb/>
平凉胡侯承錫以正徳庚午嵗来知蜀之鹽亭政既有<lb/>
成矣又移治吾新都惠我邑人三年于兹輿人誦之曰<lb/>
秦蜀相隣孔邇之途我侯之官不携妻孥蕞爾我邑秔稻<lb/>
之國我侯朝夕脱粟是食岌乎艱乎匪侯之来城不完<lb/>
乎艱乎岌乎匪侯之力城不守乎輶車之使采民風而<lb/>
<pb n="KR4e0171_WYG_003-22b"/>
得之曰賢哉此令也不以家累自随而甘清苦可不謂<lb/>
㢘乎能扄鐍土宇而捍民之大患可不謂才乎歴兩邑<lb/>
而民戴之如一可不謂難乎乃疏其名薦之未幾擢同<lb/>
知成都成都蜀郡首同知太守貳任亦重矣侯自為縣<lb/>
而得之異選哉吏政雖遐不遺民譽無不上逮旁近州<lb/>
縣司牧寄者聞之將益勸於良千里之民望之冀將大<lb/>
受其福仕之重責之重也侯無畫哉凡今之仕者有三<lb/>
患操氷蘗者㢘矣患在乏振厲理盤錯者才矣患在賤<lb/>
<pb n="KR4e0171_WYG_003-23a"/>
清素兼此二美者難矣患在永終譽過此以往則雖古<lb/>
之循良何以加焉侯既廉且才實兼二美人之難侯之<lb/>
易也尚能不狃既效以怠成不替初服以移節則豈徒<lb/>
一方戴之将天下賢之不惟今兹誦之将後世傳之矣<lb/>
昔漢吕乂歴令綿竹新都始以隠恤之稱首於諸城後<lb/>
遷守成都復播清能之號光于史册以侯今日之出處<lb/>
擬而論之若出一轍視履考祥尚無前人專其美哉<lb/>
　　夏小正敘録<lb/>
<pb n="KR4e0171_WYG_003-23b"/>
孔子曰我欲觀夏道是故之杞而不足徵也吾得夏時<lb/>
焉學者多傳夏小正云戴徳曰何以謂之小正以小著<lb/>
名也曷以小之掌故失其傳太史遺其籍宗國墜其徵<lb/>
儒宿荒其訓小之云者弗詳之云爾非其㣲之云也昔<lb/>
唐典首授時虞典首璣衡首之者大之也何獨至于夏<lb/>
正而小之乎春秋外傳單穆公嘗引夏令又引時儆收<lb/>
塲功峙畚挶營土功期司里皆于天象乎取之用兹以<lb/>
推孔子所稱夏時不啻是也舉其全者大之與惜無聞<lb/>
<pb n="KR4e0171_WYG_003-24a"/>
焉耳古者紀候之書逸周書有時訓吕覽有月紀易緯<lb/>
有通卦驗管敬仲有時令鴻烈有時則訓同異互出大<lb/>
抵宗小正而詳還觀小正規畫逺矣其昏旦伏見中正<lb/>
當鄉候在星寒暑風日氷雪雨旱候在氣梯秀榮華候<lb/>
在草木蟄粥伏遰陟降離隕鳴呴候在禽獸王政達焉<lb/>
民事法焉故曰規畫逺矣小戴氏取吕氏月紀改為月<lb/>
令著之禮記此周月也儷於夏正法非重習然巻帙虚<lb/>
存傳習者鮮吁可異哉戴徳之後宋金氏履祥王氏應<lb/>
<pb n="KR4e0171_WYG_003-24b"/>
麟嘗為斯學矣余病戴記本經傳弗分二氏本訛謬未<lb/>
訂乃左右采獲以是正之提經于上抑傳于下法當爾<lb/>
非變古也語曰與其過而廢之也寧過而存之斯籍也<lb/>
其宜存而不廢哉<lb/>
　　管子敘録<lb/>
太史公曰吾讀管氏牧民山髙乗馬輕重九府詳哉其<lb/>
言之也其解在劉向别録曰九府書民間無傳山髙一<lb/>
名形勢向子歆七略以管子十八篇列在法家據今行<lb/>
<pb n="KR4e0171_WYG_003-25a"/>
世本視歆略篇目反倍益之封禪篇亡補以遷書其餘<lb/>
采獲綴合宜亦多矣其曰召忽之死也賢其生也管仲之<lb/>
生也賢其死也焯知為後管者之論乃若闔閭之世逺<lb/>
出桓後春秋之成不在仲先何稱吳王好劒士多輕死<lb/>
復稱春秋所以紀成敗乎知非盡出仲筆矣弟子職一<lb/>
篇盖古小學誦雖無與霸圖而載之末簡好古者尤偉<lb/>
其辭幸其傳云此書故有楊忱序㫖髙説竒惜今亡傳<lb/>
注者尹知章題冒房𤣥齡遺誤如此且無篇第以為繙<lb/>
<pb n="KR4e0171_WYG_003-25b"/>
病吾為敘録之以傳焉為巻二十四吾從今中為經言<lb/>
為外言為内言為短語為區言為雜篇為解為輕重以<lb/>
緯之吾從古<lb/>
　　石鼓文叙録<lb/>
慎得石鼓文拓本於先師李文正公竇□所謂石雖貞<lb/>
而云泐紙可夀而保傳胡世将所云岐下有摹即此是<lb/>
也元至元丁末唐愚士翻刻于太學作歌紀之今本存<lb/>
焉據古文苑所載及王順伯鄭漁仲二公石鼓音皆言<lb/>
<pb n="KR4e0171_WYG_003-26a"/>
其文可見者四百七十有四梅聖俞贈逸老以石鼓文<lb/>
見遺詩云四百六十飛鳯凰以兹本所載六百五十七<lb/>
字完好無訛斯文所在真有神物䕶持邪得之不翅寳<lb/>
玉大弓矣歐陽公獨言漢桓靈世碑刻未及千載磨滅<lb/>
者十之八九自宣王至今千有九百餘年豈得獨存又<lb/>
疑此文初不見稱於前代又謂隋氏藏書最多其所志<lb/>
所録自始皇刻石婆羅門外國書皆具而獨無石鼓遺<lb/>
大録細不宜如此嗚呼歐陽公所見謬矣隋蓺文志所<lb/>
<pb n="KR4e0171_WYG_003-26b"/>
收固博矣寧無絓萬而漏一乎試引前代名士之言所<lb/>
及歐陽公雖復生亦必心服焉後周吏部侍郎蘇朂云<lb/>
世咸言筆跡存者李斯最古不知史籀之跡近在闗中<lb/>
此可證一也唐章懐太子賢註漢書鄧隲傳遭元元之<lb/>
灾引岐陽石鼓文凡重言者皆為二字此可證二也髙<lb/>
宗時李嗣真書後品云倉頡造書鬼哭凛凛史籀堙滅<lb/>
陳倉籍甚此可証三也開元中張懐瓘書斷云籀文者<lb/>
周太史史籀之所作也其跡有石鼓文存焉今在陳倉<lb/>
<pb n="KR4e0171_WYG_003-27a"/>
縣李斯小篆兼採其意此可証四也徐浩古跡記云史<lb/>
籀石鼓李斯嶧山㑹稽碑崔子玉篆蔡邕並為曠絶此<lb/>
可証五也杜工部贈李潮八分小篆歌云陳倉石鼓又<lb/>
巳訛此可証六也韋應物石鼓歌云周宣大獵兮岐之<lb/>
陽刻石表功兮煒煌煌喘息逶迤相札錯乃是宣王之<lb/>
臣史籀作此可証七也至徳中竇□述書賦云篆則周<lb/>
史籀秦李斯漢有蔡邕後代師之籀之狀也若生動而<lb/>
神慿通自然而無涯逺則虹伸結絡邇則瓊樹離披又<lb/>
<pb n="KR4e0171_WYG_003-27b"/>
云周秦漢之三賢今目驗之所先石雖貞而云泐紙可<lb/>
夀而保𫝊其弟蒙註云史籀周宣王史官岐州雍城南<lb/>
有周宣王獵碣十枚上篆文今見打本此可証八也至<lb/>
昌黎之歌一出則表章稱賛至矣歐陽公尊信韓公而<lb/>
不從此其意云何合八公紀述及韓而九九徴至而不<lb/>
肖得矣歐九果不讀書邪此公盖師心獨見至謂十翼<lb/>
非孔子所作河圖洛書不足信無所忌憚如此何有於<lb/>
石鼓乎東坡之歌繼韓而作先後如出一口豈阿私所<lb/>
<pb n="KR4e0171_WYG_003-28a"/>
好者邪他若周越法書苑樂史寰宇記趙明誠金石録<lb/>
王深甫故迹遺文張師正倦逰録胡世将資古紹志録<lb/>
所云云不暇縷縷可覆視也司馬池待制知鳯翔府日<lb/>
輦致于府學之門廡護以木櫺鄭樵石鼓音云鼓亡其<lb/>
一皇祐四年鄭餘慶向傳師求于民間得之十鼓于是<lb/>
乎足梅聖俞贈雷逸老倣石鼓文見遺因呈吳祭酒長<lb/>
詩略云我欲效韓非痴狂至寳宜列孔子堂其後徽宗<lb/>
大觀中始移置之辟雍復取入保殿元人移之太學刻<lb/>
<pb n="KR4e0171_WYG_003-28b"/>
潘廸釋文以畢先師之志遂詳述其説以印正于海内<lb/>
大方家云<lb/>
　　古文韻語題辭<lb/>
音祖于日聲宗于辰音叶聲從是曰人文孔翼易象箕<lb/>
敷極言永律豈人繄出也天汲古挾冊有慕在昔筮繇<lb/>
盤鑑盟詛昏冠嘏誄疫釁儆教緯憲箴令禁祝圖戒銘<lb/>
賛文有在是滅裂匪獻神徂聖伏文窊采匿凑勺㑹涓<lb/>
斷珪碎璧空石餘辰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>水暇日因之窺斑庶巳賢奕<lb/>
<pb n="KR4e0171_WYG_003-29a"/>
　　李太白詩題辭<lb/>
南豐曽子固曰李白字太白蜀郡人遊江淮娶雲夢許<lb/>
氏去之齊魯入吳至長安明皇召為翰林供奉不合去<lb/>
北抵趙魏燕晉西涉岐邠歴商於至洛陽逰梁最久復<lb/>
之齊魯南逰淮泗再入吳轉金陵上秋浦潯陽卧廬山<lb/>
永王璘以偽命逼致之璘敗白奔宿松坐繫潯陽獄宣<lb/>
撫崔渙與御史宋若思驗治謂其罪薄薦其才不報先<lb/>
是白嘗識郭子儀於未遇時子儀請解官贖白罪乃長<lb/>
<pb n="KR4e0171_WYG_003-29b"/>
流夜郎遂泛洞庭上峽江至巫山以赦得釋復如潯陽<lb/>
族人陽氷為當塗令白過之以病卒年六十四成都古<lb/>
今記云李白生於彰明縣之青蓮郷而劉全白李翰林<lb/>
墓碣記以為廣漢人盖唐代彰明屬廣漢故獨舉郡稱<lb/>
云載考公之自敘上裴長史書曰白少長江漢見鄉人<lb/>
相如大誇雲夢之事云楚有七澤遂来觀焉又與逸人<lb/>
東巖子隠于岷山之陽巢居數年不跡城市廣漢太守<lb/>
聞而異之因舉二人有道並不起今按東巖子梓州鹽<lb/>
<pb n="KR4e0171_WYG_003-30a"/>
亭人趙㽔字雲卿岷山之陽則指康山杜子美贈詩所<lb/>
謂康山讀書處其説見晏公類要鄭谷詩所謂雪下文<lb/>
君沽酒市雲藏李白讀書山者也廣漢太守則蘇頲也<lb/>
頲薦疏云趙㽔術數李白文章即其事也公後在淮南<lb/>
寄趙徵君詩云國門遥天外鄉路逺山隔朝憶相如臺<lb/>
夕夢子雲宅可證矣五代劉昫修唐書以白為山東人<lb/>
自元稹序杜詩而誤詩云汝與山東李白好樂史云李<lb/>
白慕謝安風流自號東山李白杜子美所云乃是東山<lb/>
<pb n="KR4e0171_WYG_003-30b"/>
後人倒讀為山東元稹之序又由于倒讀杜詩也不然<lb/>
則太白之詩云學劒来山東又云我家寄東魯豈自誣<lb/>
乎宋有晁公武者孟浪人也遂信舊唐書及元稹之誤<lb/>
乃曰太白自叙及詩皆不足信噫世安有巳之族姓巳<lb/>
自迷之而傍取他證乎新唐書知其誤乃更之為唐宗<lb/>
室盖以隴西郡望為標也善乎劉子𤣥之言曰作史者<lb/>
為人立傳皆取舊號施之於今為王氏傳必曰瑯琊臨<lb/>
沂人為李氏傳必曰隴西成紀人欲求實録不亦難乎<lb/>
<pb n="KR4e0171_WYG_003-31a"/>
且人無定所因地而生生于荆者言皆成楚生于晉者<lb/>
齒便成黄豈有世歴百年人更七葉而猶以本國為是<lb/>
此鄉為非則是孔子里于昌平隂氏家于新野而系纂<lb/>
微子源承管仲乃為齊宋之人非曰鄒魯之士可乎宋<lb/>
景文修唐書其弊正坐此夫族姓郡國闗係亦大矣<lb/>
誦其詩不知其人可乎余故詳著而明辯之以訂史氏<lb/>
之誤姓譜之缺焉若夫公之詩歌泣鬼神而冠今古矣<lb/>
豈容喙哉吾友張子愈光自童習至白紛與下走共為<lb/>
<pb n="KR4e0171_WYG_003-31b"/>
詩者嘗謂余曰李杜齊名杜公全集外節抄選本凡數<lb/>
十家而李何獨無之乃取公集中膾炙人口者一百六<lb/>
十餘首刻之明詩亭中属慎題辭其端云<lb/>
　　李前渠詩引<lb/>
詩之為教逖矣𤣥哉嬰兒赤子則懐嬉戯抃躍之心𤣥<lb/>
鶴蒼鸞亦合歌舞節奏之應况乎毓精二五出類百千<lb/>
六情静于中萬物盪於外情緣物而動物感情而遷是<lb/>
發諸性情而協於律吕非先協律吕而後發性情也以<lb/>
<pb n="KR4e0171_WYG_003-32a"/>
兹知人人有詩代代有詩古之詩也一出於性情後之<lb/>
詩也必潤以問學性情之感異衷故詩有邪有正問學<lb/>
之功殊等故詩有拙有工此皆存乎其人也或政遇醇<lb/>
和則膏澤醳乎肹蠁時值窊黷則勞苦形于詠謡皆復<lb/>
闗乎其時也若夫八伯之雲糺膏澤之醳也伍員之日<lb/>
暆勞苦之形也二雅三頌正之檢也桑中濮上邪之流<lb/>
也豈分窮達奚别古今貴耳賤目者乃云頌寝於周餘<lb/>
詩亡於刪後反鑑索照者復云詩在灞橋風雪不在東<lb/>
<pb n="KR4e0171_WYG_003-32b"/>
華軟紅咈哉藩伯前渠李公星軺下于天邑雲㑹披于<lb/>
江陽不鄙庸音下叩穹谷出其近作二百餘篇對閲移<lb/>
時退繹旬日公性能而好既取材文選而效法唐音又<lb/>
景行崆峒而麗澤大復於堂萱隴條原翎雲鴻温潤見<lb/>
孝友之性矣於協忠雙廟閼伯髙臺感慨發思古之情<lb/>
矣矧往體格詩一一合作絢綵風骨彬彬不偏鼎實片<lb/>
臠侏儒一節遇於獨見而知弗竢九變而貫矣輒陳虚<lb/>
簡有靦實歸不揆授簡之知敢附題襟之後<lb/>
<pb n="KR4e0171_WYG_003-33a"/>
　　霞丘歸引<lb/>
霞丘子子言氏張任于滇免而歸居怡然熈溢然懌過<lb/>
余言之余假觴醳樂之語之曰止逝時也有乗之者有<lb/>
遇之者行藏運也有用之者有舍之者憂樂事也有行<lb/>
之者有違之者是紛紛者而奚統之昧者六之君子三<lb/>
之聖人一之悲夫世徒見夫競而得㝠而失以為人也<lb/>
烏覩夫競㝠人也得䘮者天也天者得耶㝠亦得競亦<lb/>
得天者䘮耶㝠亦䘮競亦䘮徒敝敝役役然豈知有力<lb/>
<pb n="KR4e0171_WYG_003-33b"/>
者負之而走乎内忘競㝠於巳外任䘮得於天斯至人<lb/>
之徳葆光之道也霞丘子窐寥其言溪壑而罔測也作<lb/>
而曰夫子之言太𤣥矣抑吾聞之仕進也宦逰也進固<lb/>
有退逰固有歸退固宜易歸亦宜早吾藴此久也且淹<lb/>
且滯幾困乃今得歸幸矣遂矣舍而藏也憂而違也非<lb/>
而冀也庶乎坎而止乎世固有逰而不歸者乎是夢夢<lb/>
也楊子曰若言逰乎舉世皆逰也逓相是也而奚可非<lb/>
之若又以為夢舉世皆夢也夢亦大也余與子皆夢也<lb/>
<pb n="KR4e0171_WYG_003-34a"/>
無大覺焉能診大夢請誰之覺之診之霞丘子口呿而<lb/>
弗吟楊子曰余為汝解夢歸賢于夢旅慵賢于夢劇歸<lb/>
矣慵矣夢亦樂矣奚問覺也鄙患失乎寄去不亦樂乎<lb/>
其有異乎巳無愠乎辱無驚乎其無異乎有異乎無異<lb/>
乎今将有辯乎子姑息子逰樂子歸余巳余言矣子為<lb/>
予飲予為子歌顧童子鼓筠擊節而和之其辭曰<lb/>
張公蒼海客瀟灑出風塵掛冠東去飄然過我意何真<lb/>
宦况冷如秋水歸興濃於山色不獨為鱸蓴鹿門栖隠<lb/>
<pb n="KR4e0171_WYG_003-34b"/>
處行與老龎隣隙中光石中火夢中身蓬莱不逺玉壺<lb/>
雲液注長春六六洞天飛步七七瑱花仙㑹好在鶴磯<lb/>
濱約君携手去我夲楚狂人<lb/>
　<lb/>
　<lb/>
　<lb/>
　<lb/>
　升菴集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻四十四</head>
    <p>
<pb n="KR4e0171_WYG_044-1a"/>
欽定四庫全書<lb/>
　升菴集巻四十四　　　　　明　楊慎　撰<lb/>
　　周禮注<lb/>
干寶周禮注曰言司者總其領<hi>司㑹之屬</hi>言師者訓其徒<hi>甸師</hi>
<hi>之屬</hi>言職者主其業<hi>職内/之屬</hi>言衡者平其政<hi>虞衡之屬</hi>言掌者主<lb/>
其事<hi>掌合之屬</hi>言氏者世其官<hi>師氏/之屬</hi>言人者終其身<hi>庖人之屬</hi>不<lb/>
氏不人權其材也<hi>宫正膳夫内外饔飱之屬</hi>
　　儀禮逸經<lb/>
<pb n="KR4e0171_WYG_044-1b"/>
一統志載劉有年沅州人洪武中為監察御史永樂中<lb/>
上儀禮逸經十有八篇若然則儀禮之亡者全矣不知<lb/>
有年何從得之意者聖經在世如日月終不可掩耶然<lb/>
當時廟堂諸公不聞有表章傳布之請今求之内閣亦<lb/>
不見其書出非其時亦此書之不幸今之大言動笑漢<lb/>
唐漢唐求逸書賞之以官購之以金焉有見此竒書而<lb/>
付之漠然者乎噫<lb/>
　　曲禮<lb/>
<pb n="KR4e0171_WYG_044-2a"/>
曲者一偏一曲之謂中庸言致曲易大傳言曲成老子<lb/>
云曲則全荘子云曲士不可以語於道易又言其言曲<lb/>
而中指人言曰心曲衷曲地名曰韋曲杜曲皆同義曲<lb/>
禮者言禮之小節雜事而非大體之全文也<lb/>
　　周禮素問<lb/>
程子曰必有關雎麟趾之意然後可以行周官之法度<lb/>
朱子從而衍之曰須是自閨門衽席之微積之至薫蒸<lb/>
洋溢無一民一物之不被其化然後周官法度可行丘<lb/>
<pb n="KR4e0171_WYG_044-2b"/>
文荘曰如此竊恐天地混沌終無可行之日矣慎又觀<lb/>
程子曰素問五運六氣須是堯舜時風雨調和隂陽燮<lb/>
理始可用噫素問亦如周禮矣必待上有堯舜之化下<lb/>
之人體實氣平如童子而後施劑焉則闔棺無用素問<lb/>
之日矣所言何其迂哉<lb/>
　　圜丘方澤<lb/>
宋陳襄郊儀云祀必以冬至日者以陽復也故官用夾<lb/>
鍾于震之宫以帝出乎震也而謂圜鍾者取其形以象<lb/>
<pb n="KR4e0171_WYG_044-3a"/>
天也祭必以夏至日者以隂萌也故宫用林鍾於坤之<lb/>
宫以萬物致養乎坤也而謂函鍾取其容以象地也<lb/>
　　丹書<lb/>
大戴禮武王踐阼三日召師尚父而問曰黄帝顓頊之<lb/>
道存乎意亦不可得而見與師尚父曰在丹書其言曰<lb/>
敬勝怠者吉怠勝敬者滅義勝欲者從欲勝義者凶注<lb/>
不解丹書為何物按左傳襄公二十三年斐豹𨽻也著<lb/>
於丹書注犯罪沒為官奴以丹書其罪近世魏律縁坐<lb/>
<pb n="KR4e0171_WYG_044-3b"/>
沒配為工樂雜户者皆用赤紙為籍其巻以鉛為軸此<lb/>
亦古人丹書之遺法據此則丹書古人之法律書名也<lb/>
葢戒人之怠與欲而勉以敬義失敬義則入怠欲而𨽻<lb/>
於刑矣然以法律之書而陳敬義之訓先王以道治天<lb/>
下而不恃乎法其亦異乎鄭書晉鼎乎<lb/>
　　月令<lb/>
吕不韋月令自東風解凍至水澤腹堅後魏始入厯為<lb/>
七十二侯其所載與夏小正淮南時則訓管子與汲冡<lb/>
<pb n="KR4e0171_WYG_044-4a"/>
書互有出入朱文公作儀禮經傳解備引之予又見王<lb/>
氷注素問亦引吕令七十二候與今世行吕氏春秋及<lb/>
厯中所載不同如桃始華為小桃華雷乃發聲下有芍<lb/>
藥榮田䑕化為鴽下有牡丹華王𤓰生作赤箭生苦菜<lb/>
秀作吳葵華麥秋至作小暑至半夏生下有木槿榮蟄<lb/>
蟲坏户下有景天華惟易通卦驗亦載節候而其書今<lb/>
亡類書所引若條風至而楊柳津景風至而搏勞鳴蝦<lb/>
蟇無聲凉風至而鶴鳴閶闔風至而蜻蛚吟日至而泉<lb/>
<pb n="KR4e0171_WYG_044-4b"/>
躍泉躍即水泉動也可考古今節候之異因備録於此<lb/>
　　司馬法<lb/>
周禮註引司馬法云昏鼔四通為大鼜夜半三通為晨<lb/>
戒旦明三通為發昫又引司馬法云鼓聲不過閶拆聲<lb/>
不過閬鐲聲不過闟漢書李廣傳引登車不式遭喪不<lb/>
服振旅撫師以征不服率三軍之心同戰士之力故怒<lb/>
形則千里悚威振則萬物伏是以名聲暴於夷貉威稜<lb/>
憺乎鄰國文選注引聖人不貴咫尺之玉而重寸隂之<lb/>
<pb n="KR4e0171_WYG_044-5a"/>
句史記注引血於鼙鼓神戎器也説文引一舉足曰跬<lb/>
跬三尺兩舉足曰歩歩六尺又晨夜納鈀車今文皆無<lb/>
知非全書也<lb/>
　　三農<lb/>
周禮天官以九職任萬民一曰三農生九榖鄭司農衆<lb/>
曰三農平地農山農澤農也鄭𤣥曰三農原農隰農平<lb/>
地農也司農之説未為不當而鄭𤣥必欲易之孔頴達<lb/>
乃附㑹其説曰積石曰山鍾水曰澤不生九榖故鄭𤣥<lb/>
<pb n="KR4e0171_WYG_044-5b"/>
不從之可謂康成之佞臣矣慎觀地官司徒掌葛掌以<lb/>
時徴絺綌之材于山農徴草貢之材于澤農是山農澤<lb/>
農周禮本有非鄭司農杜撰而鄭𤣥原農隰農何所本<lb/>
乎大抵宋以前解經者専門守陋作左傳正義力附杜<lb/>
預而巧排服䖍劉歆作周禮疏者専取鄭𤣥而攻擊杜<lb/>
子春與鄭興鄭衆宋以後則學者知有朱子而漢唐諸<lb/>
儒皆廢雖朱子所尊之周及程張亦不知從矣是可歎<lb/>
也<lb/>
<pb n="KR4e0171_WYG_044-6a"/>
　　五祀<lb/>
禮記月令冬祀行淮南時則訓冬祀井太𤣥數曰冬為<lb/>
井白虎通曰春祭户夏祭竈秋祭門冬祭井六月祭中<lb/>
霤户以羊竈以雉中霤以豚門以犬井以豕唐月令冬<lb/>
祀井而不祀行愚按井即行也葢行井間道也古者八<lb/>
家同井由家而至井井有八道八家所行也故井之為<lb/>
字有八口角井甃亦八角祭井即祭行也月令與時訓<lb/>
互言之非有異也<lb/>
<pb n="KR4e0171_WYG_044-6b"/>
　　質劑<lb/>
周禮司市云以質劑結信而止訟鄭康成云長曰質短<lb/>
曰劑若今下手書賈公彦云漢時下手書若今畫指劵<lb/>
黄山谷云豈今細民棄妻手摹者乎不然則今婢劵不<lb/>
能書者畫指節今江南田宅契亦用手摹也<lb/>
　　月表<lb/>
禮記云為朝夕必放于日月為朝夕者葢立圭以測日<lb/>
景立表以量月采日圭之法具于周禮月表世罕知漢<lb/>
<pb n="KR4e0171_WYG_044-7a"/>
書李尋傳月者衆隂之表消息見伏百里為品千里立<lb/>
表王僧䖍詩所謂月表望青丘是也呉下田家以正月<lb/>
八日夜立一竿於平地月初出有影即量之據其長短<lb/>
移於水面就橋柱畫㾗記之梅雨水漲必到所記之處<lb/>
葢古之遺法管子云不明于則而欲出號令猶立朝夕<lb/>
於運鈞之上運鈞泥工圓轉之器也<lb/>
　　夜覺<lb/>
周禮司寤氏主夜覺者疏云人之寐臥恒在寝人有夜<lb/>
<pb n="KR4e0171_WYG_044-7b"/>
寐忽覺而漫出門者故謂之為夜覺也近正徳庚辰寕<lb/>
邸宸濠将亂南昌城中街巷軍民夜發夢顛或至江棹<lb/>
舩行數十里知為夢也而後返宸濠舉事次夜一軍皆<lb/>
然宸濠亦自知不祥矣南昌人謂之陣亡發其事既異<lb/>
其名又異史傳所未有也獨周官有之乃知聖人預防<lb/>
而禁之恐行軍出師驚衆敗事其慮豈不逺哉<lb/>
　　旦明<lb/>
古文晨字作旦從日出地上一地也日出一上為旦日<lb/>
<pb n="KR4e0171_WYG_044-8a"/>
入一下為百百古昏字也故旦明即辰明辰又借作神<lb/>
也今隴蜀呼辰與神同音葢古音也<lb/>
　　量人<lb/>
周禮量人書天下之涂數而藏之注謂支湊之逺近支<lb/>
者支分湊者輻湊道途之分合也書而藏之如唐人國<lb/>
照圖皇華四逹圖國朝之寰宇通衢也<lb/>
　　昬禮曲顧<lb/>
儀禮親迎御輪三周下車曲顧即詩所謂韓侯顧之是<lb/>
<pb n="KR4e0171_WYG_044-8b"/>
也葢正其始男先於女者禮體之嚴也止而説男下于<lb/>
女者禮用之和也是所謂顧者禮也不然則是瞰囊装<lb/>
之盛槖盼媵御之冶容矣<lb/>
　　羣妃御見<lb/>
鄭𤣥注周禮云羣妃御見之法月與后妃其象也卑者<lb/>
宜先尊者宜後女御八十一人當九夕世婦二十七人<lb/>
當三夕九嬪九人當一夕三夫人當一夕后當一夕亦<lb/>
十五日而徧自望後反之此言何其迂且譎乎茍如此<lb/>
<pb n="KR4e0171_WYG_044-9a"/>
則王后一月之間不過兩御于王當其朔與晦爾不知<lb/>
小盡之月肯通融否是又奪三夫人之一夕矣王后當<lb/>
夕之外三夫人一夕其餘皆九人一夕且聖王制禮本<lb/>
以防淫黄老養生亦惟寡欲一人之身而一夕九合雖<lb/>
金石之軀亦将亟銷而速泐矣况古者人君圜丘方澤<lb/>
朝日夕月山川社稷禴祀烝嘗為禮至繁動輒三日齋<lb/>
七日戒而可以無夕不御女乎是齊髙緯金海陵之所<lb/>
不為而謂聖世有此制乎鄭𤣥釋經徃徃難信如此<lb/>
<pb n="KR4e0171_WYG_044-9b"/>
　　廬有五義<lb/>
説文廬寄舎也秋冬去春夏居葢古者一夫五畆之宅<lb/>
二畆半在邑城中之奠居二畆半在田野外之寄居詩<lb/>
云中田有廬是也周官凡國十里有廬則賔客寄舎也<lb/>
三年之喪倚廬則門中之外室也北狄穹廬則逐水草<lb/>
無定居之氊室也考工記秦無廬謂矛㦸柄竹欑秘其<lb/>
音轉作盧而字作廬云<lb/>
　　澤草芒種<lb/>
<pb n="KR4e0171_WYG_044-10a"/>
周禮澤草所生種之芒種注者不知其解王氏農書云<lb/>
即江南之架田也架田一名葑田以木縛架為曲田繫<lb/>
浮水面以葑泥附木架上葑即菰根也根最繁而善糾<lb/>
結上著泥土刈去其蔓便可耕種江南淮南二處皆有<lb/>
之東坡請開杭之西湖状謂水涸草生漸成葑田是也<lb/>
其田隨水上下西東故南方有盗田然王氏謂葑田即<lb/>
周禮之澤草芒種未有據猶切疑之後讀郭璞江賦云<lb/>
播匪藝之芒種挺自然之嘉蔬賦江而云芒種嘉蔬又<lb/>
<pb n="KR4e0171_WYG_044-10b"/>
曰匪藝又曰自然非葑田而何哉周禮之説因此可解<lb/>
而李善五臣注江賦亦未及葑田之事也遂詳著之滇<lb/>
南亦有葑田名曰海篺<lb/>
　　僕射<lb/>
朱文公語録引禮云僕人師扶左射人師扶右即周官<lb/>
太僕之職僕射之名葢起於此以其朝夕近君後世承<lb/>
誤以為宰相之號據此則射字音赦不當作夜音也<lb/>
　　左个<lb/>
<pb n="KR4e0171_WYG_044-11a"/>
禮記月令明堂左个北史李謐傳左个即寝之房也○<lb/>
按即今之捲篷<lb/>
　　玉者猶玉<lb/>
大戴禮論夏商之季失政而未亡其辭曰疆蔞未虧人<lb/>
民未變鬼神未亡水土未氤糟者猶糟實者猶實玉者<lb/>
猶玉血者猶血酒者猶酒注糟以喻惡實以喻善玉以<lb/>
喻賢人言尚賢其賢血憂色也酒以喻樂言尚憂其可<lb/>
憂而樂其可樂意者政雖已失未至大亂孟子所謂故<lb/>
<pb n="KR4e0171_WYG_044-11b"/>
家遺俗流風善政猶有存者周禮疏云雖土崩而不瓦<lb/>
解雖板蕩而不𤓰分亦是此意但大戴禮之文竒之又<lb/>
竒必老於文墨之處士也<lb/>
　　須臾<lb/>
儀禮聘禮速賔辭曰寡君有不腆之酒請吾子與寡君<lb/>
須臾焉注須臾言不敢久古者樂不踰辰燕不移漏故<lb/>
少頃之間皆稱須臾須待也左傳寡君須矣是也臾字<lb/>
从申乙乙屈也如今人請客云恭俟屈降之義今之所<lb/>
<pb n="KR4e0171_WYG_044-12a"/>
云俟屈古之所云須臾也解字必宜如此方暢本原<lb/>
　　姑息<lb/>
檀弓曰細人之愛人也以姑息注姑且也息休也其義<lb/>
殊晦按尸子云紂棄黎老之言而用姑息之語注姑婦<lb/>
女也息小兒也其義始明白合表出之<lb/>
　　其日甲乙其日丙丁其日戊己其日庚辛其日壬<lb/>
　　癸<lb/>
禮月令春其日甲乙以日行東陸也夏其日丙丁以日<lb/>
<pb n="KR4e0171_WYG_044-12b"/>
行南陸也秋其日庚辛以日行西陸也冬其日壬癸以<lb/>
日行北陸也中央其日戊巳以土旺四季之下弦日行<lb/>
黄道黄土屬也至夏季謂之正旺日行牽牛之所起牛<lb/>
亦屬土此其義也<lb/>
　　條狼氏<lb/>
劉歆逢王莽之惡欲以威劫羣臣遂偽作周禮云誓大<lb/>
夫曰鞭附于條狼氏夫刑不上大夫焉有周公制禮鞭<lb/>
撻大夫者乎此稍知禮義之所不為而謂周公為之乎<lb/>
<pb n="KR4e0171_WYG_044-13a"/>
歆其可勝誅乎<lb/>
　　積竹<lb/>
周禮注殳以積竹八觚建于兵車説文柲攢也毛詩竹<lb/>
柲考工記秦無廬史棘矜注皆以積竹釋之徐鉉説文<lb/>
注曰積竹謂削去白取其青處合之取其有力即今之<lb/>
攢竹法也<lb/>
　　屋誅<lb/>
周禮秋官有屋誅之文鄭𤣥注曰夷三族也古者罪人<lb/>
<pb n="KR4e0171_WYG_044-13b"/>
不孥豈有夷三族著之令典古者屋誅葢漢人下蠶室<lb/>
之類耳鄭𤣥瞀儒曲見誤天下而陷人主得罪名教大<lb/>
矣<lb/>
　　姦色<lb/>
禮注紅南方之姦色紫北方之姦色五方皆有姦色葢<lb/>
正色之外雜互而成者曰姦色猶正聲之外繁手而淫<lb/>
者曰姦聲也姦色即間色<lb/>
　　浮筠<lb/>
<pb n="KR4e0171_WYG_044-14a"/>
禮記言玉之徳曰孚尹旁達古注孚尹者浮筠也言玉<lb/>
之澤如竹膜之膩如女膚之滑也與今注不同元稹出<lb/>
門行詠商人採玉事云求之果如言剖則浮筠膩騏騄<lb/>
千里變鴛鴦七十二浮筠用古注義也古注今廢不用<lb/>
故罕知之<lb/>
　　明命鬼神以為黔首則<hi>禮祭統</hi>黙首共飲食莫之知<lb/>
　　也<hi>内經</hi>
李斯刻石頌秦曰黔首康定太史公因此語遂於秦紀<lb/>
<pb n="KR4e0171_WYG_044-14b"/>
謂秦更民曰黔首朱子註孟子亦曰周言黎民猶秦言<lb/>
黔首葢因太史公之語也然祭統内經實先秦出黔首<lb/>
之稱古矣恐不自秦始也<lb/>
　　貍首<lb/>
禮記天子之射以貍首為節注貍首詩篇名其辭亡按<lb/>
大戴禮載其辭云今日太射四正具舉大夫君子凡以<lb/>
庶士小大莫處御於君所以燕以射則燕則譽質叅既<lb/>
説執旌既載于侯既抗中獲既置弓既平張四侯既良<lb/>
<pb n="KR4e0171_WYG_044-15a"/>
決拾有常既順乃讓乃揖乃讓乃躋其堂乃節其行既<lb/>
志乃張射夫命射射者之聲御車之旌既獲卒莫若獲<lb/>
寕侯為爾不朝於王所故亢而射汝强食食爾曽孫侯<lb/>
氏百福由此觀之貍首之詩元未亡也<lb/>
　　禮不妄説人不辭費<lb/>
邵淵曰用器之為便而祭器之為貴䙝衣之為便而衮<lb/>
冕之為貴哀欲其速而申之三年樂欲其不己而不得<lb/>
終日此不妄説人之謂或貴於多而大或貴於髙而文<lb/>
<pb n="KR4e0171_WYG_044-15b"/>
庭實旅百之儀四海九州之薦此不辭費之謂舊説謂<lb/>
不費於言辭豈經㫖乎或云説讀如檀弓税人之税慎<lb/>
曰顔路請車孔子不許不妄説人也舊館人喪孔子脱<lb/>
驂不辭費也<lb/>
　　前有車騎則載飛鴻<lb/>
三代有車馬無車騎吉行則六馬四馬師行則元戎小<lb/>
戎自晉公乗小駟始有騎至廢井田去車戰始有騎兵<lb/>
然則此制亦秦法也<lb/>
<pb n="KR4e0171_WYG_044-16a"/>
　　天子使其大夫為三監<lb/>
呉幼清曰孟子言周公使管叔監殷殷書序亦言三監<lb/>
及淮夷叛説三監者或以為武庚管叔蔡叔或以為管<lb/>
叔蔡叔霍叔皆非也葢武王分殷之故地為弼鄘衛三<lb/>
國而使管叔蔡叔康叔君之管叔君弼蔡叔君鄘後因<lb/>
叛而廢其國惟康叔之衛獨存故書言王啓監周官言<lb/>
立其監皆謂諸侯之君非謂别以人而監侯國也<lb/>
　　君子不以一日使其身儳焉如不終日<lb/>
<pb n="KR4e0171_WYG_044-16b"/>
儳參差不齊之貌心無所檢束而紛離散亂遂至儳焉<lb/>
錯出外既散亂而不整内亦拘廹故如不終日也慎按<lb/>
儳焉如不終日即孟子所謂出入無時莫知其鄉也俛<lb/>
焉日有孳孳可也儳焉如不終日不可也<lb/>
　　水澤腹堅<hi>月令十二月候</hi>東風解凍<hi>月令正月候</hi>
七十二候終於水堅始於凍解皆水也一嵗之運其可<lb/>
知也始於水終於水天地一元之運其可知也故曰水<lb/>
含太乙之中精五行之始也浮天而載地<lb/>
<pb n="KR4e0171_WYG_044-17a"/>
　　文王之為世子<hi>止</hi>文王之為世子也○教世子<hi>止</hi>
　　養世子不可不慎也○衛孔悝之鼎銘曰<hi>止</hi>此衛<lb/>
　　孔悝之鼎銘也○子貢見師乙而問焉<hi>止</hi>子貢問<lb/>
　　樂<lb/>
古書傳例題標于篇首又結於篇終觀汲冡周書可見<lb/>
賈誼治安策陳三表五餌其序三表三端末皆綴以一<lb/>
表二字至韓退之柳宗元猶有此體六經中禮記為多<lb/>
若文王世子篇首此曰文王之世子終之曰文王之為<lb/>
<pb n="KR4e0171_WYG_044-17b"/>
世子也結之若曰文王之為世子其事如上文所云也<lb/>
又始之教世子三字發其端終之曰養世子不可不慎<lb/>
也總其義也衛孔悝鼎銘及子貢問樂皆同此義宋儒<lb/>
不達妄為之解石梁王氏云文王為世子也七字衍文<lb/>
教世子三字衍文金華邵氏云手舞足蹈樂之至於此<lb/>
有非歌之所能盡者矣故終之以子貢問樂其言似眯<lb/>
目而道黒白者異哉嗟乎不能達古文之文而能達古<lb/>
文之義者鮮矣是以貴屬辭也<lb/>
<pb n="KR4e0171_WYG_044-18a"/>
　　荔挺出<hi>月令</hi>
鄭𤣥云荔挺馬薤也<hi>此説非也</hi>易通卦驗𤣥圖曰荔挺不出<lb/>
則其國多火災説文曰荔似蒲而小根可為刷蔡邕髙<lb/>
誘皆云荔以挺出然則鄭𤣥而以荔挺為名者亦誤之<lb/>
甚矣<lb/>
　　然則何以三年也曰加隆焉爾也焉使倍之故再<lb/>
　　期也由九月以下何也曰焉使弗及也<hi>三年間</hi>
焉使倍之焉使弗及倒字法也若後人則云使倍之焉<lb/>
<pb n="KR4e0171_WYG_044-18b"/>
使弗及也焉左氏傳云魯故之以今人則云以魯之故<lb/>
也此古今文體之殊<lb/>
　　鍾馗即終葵<lb/>
考工記曰大圭首終葵注終葵椎也齊人名椎曰終葵<lb/>
葢言大圭之首似椎爾金石録晉宋人名以終葵為名<lb/>
其後訛為鍾馗俗畫一神像帖於門手執椎以擊鬼好<lb/>
怪者便傅㑹説鍾馗能啖鬼畫士又作鍾馗元夕出遊<lb/>
圖又作鍾馗嫁妹圖訛之又訛矣文人又戲作鍾馗傳<lb/>
<pb n="KR4e0171_WYG_044-19a"/>
言鍾馗為開元進士明皇夢見命工畫之尤為無稽按<lb/>
孫逖張説文集有謝賜鍾馗畫表先於開元久矣亦如<lb/>
石敢當本急就章中虚擬人名本無其人也俗立石於<lb/>
門書泰山石敢當文人亦作石敢當傳皆虚辭戲説也<lb/>
昧者相傳久之便謂真有其人矣嗚呼不觀考工記不<lb/>
知鍾馗之訛不觀急就章不知石敢當之誕亦考古之<lb/>
一事也○蘇易簡作文房四譜云虢州嵗貢鍾馗二十<lb/>
枚未知鍾馗得號之由也慎按硯以鍾馗名即考工記<lb/>
<pb n="KR4e0171_WYG_044-19b"/>
終葵大圭之義葢硯形如大圭爾蘇公豈不讀考工記<lb/>
者葢亦未之審思精考乎<lb/>
　　水潦降不獻魚鼈<lb/>
王充曰水潦降蛇蟲新化為魚鼈故不獻<lb/>
　　鴻鴈四候<lb/>
月令鴻鴈有四候鴻鴈之鳥木落南朔氷泮北徂知時<lb/>
之鳥也然其行有先後八月鴻鴈來乃大鴈也鴈之父<lb/>
母九月鴻鴈來賔小鴈也鴈之子也十二月鴈北鄉亦<lb/>
<pb n="KR4e0171_WYG_044-20a"/>
大鴈鴈之父母正月候鴈北亦小鴈鴈之子也此説出<lb/>
晉干寶宋人述之以為的論<lb/>
　　伐蛟取鼉<lb/>
月令伐蛟取鼉明龍不可觸蛟可伐也聖王之世禁䵷<lb/>
去夭鳥大禹驅蛇龍周公驅虎豹犀象必自有法非以<lb/>
人命僥倖者後世若荆佽飛澹臺滅明周處斬蛟事皆<lb/>
見於史末世但謬為大言崇尚虚文而許真君之事反<lb/>
取疑于拘拘者矣<lb/>
<pb n="KR4e0171_WYG_044-20b"/>
　　蜃<lb/>
雉入大水為蜃蜃即大蚌也墨子曰楚之明月生于蚌<lb/>
蜃是也其胎謂之珠胎淮南子所謂珠胎與月盈虧又<lb/>
曰月死而螺蚌焦是也又曰蚌聞雷聲則<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>音書縮也</hi>又按<lb/>
兵書云東海出氣如鼈渭水出氣如蜃蜃形似蛇而大<lb/>
今寺門金剛風調雨潤手執劍者風也彈琵琶者調也<lb/>
執傘者雨也手中如蛇者蜃也則與蚌蜃字同物異<lb/>
　　古樂今樂<lb/>
<pb n="KR4e0171_WYG_044-21a"/>
淮南子曰雅頌之聲皆本於情故君臣以睦父子以親<lb/>
今取怨思之聲施之於管絃聞其音者不淫則悲淫則<lb/>
亂男女之别悲則感怨思之氣豈所謂樂哉趙王遷房<lb/>
陵思故鄉作為山水之謳聞者莫不隕涕荆軻西刺秦<lb/>
王髙漸離擊筑易水之上聞者莫不瞋目裂眥髮植穿<lb/>
冠因以此聲入宗廟豈古之所謂樂哉阮嗣宗樂論曰<lb/>
雅頌之音不講而妖淫之曲是尋故延年造新聲之歌<lb/>
而漢武思靡曼之色桓帝聞楚琴悽愴傷心倚房而悲<lb/>
<pb n="KR4e0171_WYG_044-21b"/>
慷慨長息曰善哉乎為琴若此一而足矣順帝上恭陵<lb/>
過樊衢聞鳥鳴而悲泣下横流曰善哉鳥聲使左右吟<lb/>
之曰使絲聲若是豈不樂哉是以悲為樂者也故墨子<lb/>
之非樂也悲夫以哀為樂者胡亥躭哀不變故願為黔<lb/>
首李斯隨哀不返故思逐狡兔嗚呼君子可不鑒之哉<lb/>
按此所論甚正周子論今樂導欲増悲實本此言<lb/>
　　陽樂隂樂<lb/>
樂叶圖徴云日冬至成天文日夏至成地理作隂樂以<lb/>
<pb n="KR4e0171_WYG_044-22a"/>
成天文作陽樂以成地理陽樂黄鍾隂樂㽔賔也<lb/>
　　五音<lb/>
樂緯動聲儀曰宫為君君者當寛大容衆故其聲𢎞以<lb/>
舒其和清以柔動脾也商為臣臣者當發明君之號令<lb/>
其聲散以明其和温以斷動肺也角為民民者當約儉<lb/>
不奢僭差故其聲防以約其和清以靜動肝也徴為事<lb/>
事者君子之功既當急就之其事當久流亡故其聲貶<lb/>
以疾其和平以切動心也羽為物物者不齊委聚故其<lb/>
<pb n="KR4e0171_WYG_044-22b"/>
聲散以虚其和㫁以散動腎也又曰宫唱而商和是謂<lb/>
善太平之樂角從宫是謂哀衰國之樂羽從宫徃而不<lb/>
返是謂悲亡國之樂也應相生應即為和不相生應則<lb/>
為亂也<lb/>
　　五音解<lb/>
宋白曰合口通音謂之宫其音雄雄洪洪然開口叱聲<lb/>
謂之商其音鏘鏘倉倉然張牙湧唇謂之角其音喔喔<lb/>
確確然齒合唇開謂之徴其音倚倚□□然齒開唇聚<lb/>
<pb n="KR4e0171_WYG_044-23a"/>
謂之羽其音詡詡吁吁然<lb/>
　　鼓角<lb/>
鼓三百三十三槌為一通鼓止角動吹十二聲為一疊<lb/>
故唐詩有疊鼓鳴笳之句<hi>出衛公兵法</hi>
　　角制<lb/>
今制吹角以為起於曹子建其説出於近世胡公儼集<lb/>
中然不知其所引何書也按杜氏通典文獻通考陳氏<lb/>
樂書引證極為博洽且精詳但引晉大司馬桓温屯中<lb/>
<pb n="KR4e0171_WYG_044-23b"/>
堂夜吹角為司馬恬所彈又引陸機為大都督聞衆軍<lb/>
警角謂孫極曰我聞此殊不如華亭鶴鳴衛公兵法吹<lb/>
角十二聲為一疊並不及子建事三公博極羣書者豈<lb/>
有遺耶角事果始自子建何諸書不言自胡公始發之<lb/>
耶恐出臆説未可據耳<lb/>
　　師開師曠<lb/>
師開鼓琴以東方西方之聲而知室之朝夕師曠吹律<lb/>
以南風北風之聲而知軍之勝敗藝之精也通乎天人<lb/>
<pb n="KR4e0171_WYG_044-24a"/>
今之藝師有此乎<hi>師開事見晏子</hi>
　　京房沈重衍律<lb/>
漢京房衍十二律為六十律有法滅執始之名梁沈重<lb/>
又衍六十律為三百六十律有阿衡歸仁之目可謂續<lb/>
鳬之脛畫蛇之足二子以之<lb/>
　　𤣥女兵法<lb/>
𤣥女兵法以授黄帝云制旌旗以象雲物鑄鉦饒以擬<lb/>
雹聲<graphic n="KR3021" url="https://raw.githubusercontent.com/kanripo/KR-Gaiji/master/images/KR3021.png" mimeType="image/png"/>鼓鼙以象雷霆鉦鐃今之銅鑼也<lb/>
<pb n="KR4e0171_WYG_044-24b"/>
　　鼓刀中音<lb/>
荘子説庖丁解牛處云奏刀騞然莫不中音中音者鼓<lb/>
刀之音節合拍也刀聲亦合樂府之板眼俗諺所謂打<lb/>
出个令兒來也乃知天地間物無非樂也賈人之鐸諧<lb/>
黄鍾之律庖丁之刀中桑林之舞至於牧童之吹葉閨<lb/>
婦之鳴砧無不比於音者樂何曽亡也哉<lb/>
　　絲不如竹竹不如肉<lb/>
晉孟嘉論樂云絲不如竹竹不如肉或問其故曰漸近<lb/>
<pb n="KR4e0171_WYG_044-25a"/>
自然此語殊有鑒别古者登歌下管與清聲在上貴人<lb/>
聲也謂之登歌匏竹在下謂之下管即是此意晉人清<lb/>
曠髙爽故其語意暗與古合<lb/>
　　絲不如竹<lb/>
馬融長笛賦云庖羲作琴神農造瑟女媧制簧暴辛為<lb/>
塤重之和鐘叔之離磬或鑠金礱石華晥切錯丸梃彫<lb/>
琢刻鏤鑽笮然後成器惟笛因其天姿不變其材葢亦<lb/>
簡易之義賢人之業也晉人絲不如竹之説本此禮記<lb/>
<pb n="KR4e0171_WYG_044-25b"/>
曰登歌在上貴人聲也竹不如肉之聲本此然古人文<lb/>
字數十言不盡而晉人以八字盡之宜為知言稱賞也<lb/>
　　回颿撾<lb/>
語林云王敦嘗坐武昌釣臺聞行船打鼓嗟稱其能俄<lb/>
而一搥小異敦以扇柄撞几曰可恨時王應侍側曰不<lb/>
然此是回颿撾使視之云船入峽口應知鼓又善于敦<lb/>
也予舊有江行詩云回颿移鼔摻策杖送拏音葢用此<lb/>
事下句用荘子漁父事<lb/>
<pb n="KR4e0171_WYG_044-26a"/>
　　鐘鼓鈴<graphic n="KR2523" url="https://raw.githubusercontent.com/kanripo/KR-Gaiji/master/images/KR2523.png" mimeType="image/png"/>
事大而急者用鐘鼓小而緩者用鈴<graphic n="KR2523" url="https://raw.githubusercontent.com/kanripo/KR-Gaiji/master/images/KR2523.png" mimeType="image/png"/>
                    <graphic n="KR2523" url="https://raw.githubusercontent.com/kanripo/KR-Gaiji/master/images/KR2523.png" mimeType="image/png"/>與笛同按穆<lb/>
天子傳注<graphic n="KR2523" url="https://raw.githubusercontent.com/kanripo/KR-Gaiji/master/images/KR2523.png" mimeType="image/png"/>㦸吏所吹亦猶急就章注云漢時亭長吹<lb/>
鞭也<lb/>
　　夔鐘<lb/>
夔州府近掘地得一鐘形如戽斗匾而長一面凸為十<lb/>
八乳一隂一陽總為九乳古詩春鐘九乳鳴疑此鐘應<lb/>
春宫律也一面古篆七十餘字人不能識惟夔字可辯<lb/>
<pb n="KR4e0171_WYG_044-26b"/>
水經注云夔鄉觀此可信云<lb/>
　　水盞<lb/>
戰國策澠池之㑹藺相如請秦王奏盆缻李斯上書擊<lb/>
甕叩缻葢不獨汲水且以為樂矣唐人之擊甌今之水<lb/>
盞本此<lb/>
　　方響<lb/>
司空圖詩曲塘春盡雨方響夜深船方響今世多不識<lb/>
李允方響歌十六葉中浸素光寒玲震月雜佩璫樂書<lb/>
<pb n="KR4e0171_WYG_044-27a"/>
云梁有銅磬葢今方響之類也方響以鐡為之脩八寸<lb/>
廣二寸圓上方下架如磬而不設業倚于架上以代鐘<lb/>
磬人間所用纔三四寸後周正樂載西凉清樂方響一<lb/>
架十六枚具黄鍾大吕二均聲<lb/>
　　空侯<lb/>
空侯樂書云師延為空國之侯所製其字正當作空侯<lb/>
今作箜篌加竹贅矣其器絲木二物與竹了無相干也<lb/>
大樂部空侯二十三絃在樂器中最大且髙凡琴瑟秦<lb/>
<pb n="KR4e0171_WYG_044-27b"/>
箏琵琶阮咸之屬皆絲木相去僅未寸許惟空侯絲與<lb/>
木相去逺聲自空出空侯之名或因此侯如漢大風歌<lb/>
三侯之侯亦一説也沈約宋書控<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>宫引第一商引第<lb/>
二以空侯為控<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>足知其説矣<lb/>
　　擊缶<lb/>
古者西戎用缶以為樂即古之土音也党項國亦擊缶<lb/>
焉然則缶本中國之樂夷人竊而用之耳李斯曰擊瓮<lb/>
叩缶真秦之聲澠池之㑹藺相如請秦王擊缶淮南子<lb/>
<pb n="KR4e0171_WYG_044-28a"/>
云君子有酒小人鼓缶是其證也後世水盞之樂亦原<lb/>
於擊缶焉<lb/>
　　變聲<lb/>
樂律五音之外有二變聲曰變宫變徴史謂之閏宫閏<lb/>
徴閏即變也<lb/>
　　淫聲<lb/>
論語鄭聲淫淫者聲之過也水溢於平曰淫水雨過於<lb/>
節曰淫雨聲濫於樂曰淫聲一也鄭聲淫者鄭國作樂<lb/>
<pb n="KR4e0171_WYG_044-28b"/>
之聲過於淫非謂鄭詩皆淫也後世失之解鄭風皆為<lb/>
淫詩謬矣樂記曰流辟邪散狄成滌濫之音作而民淫<lb/>
亂狄與逖同逖成言樂之一終甚長淫泆之意也逖成<lb/>
者若古之曼聲後世之花字今俗所謂勞病腔之類耳<lb/>
<hi>考工記善坊者水淫左傳星在歳紀而淫于𤣥枵</hi>
　　蘆<lb/>
宋乾徳中䍧牱入貢召見詢問地里風俗令作本國歌<lb/>
舞一人吹瓢笙名曰水曲即今蘆笙也予在大理見之<lb/>
<pb n="KR4e0171_WYG_044-29a"/>
嘗作蘆笙吟五解其辭云蘆笙吟蘆笙吟可憐一寸匏<lb/>
能括四海音<hi>一解</hi>蘆笙吟蘆笙吟可憐一節蘆能通四海<lb/>
心<hi>二解</hi>昔我聞蘆笙乃在盤江河河邊跳月歌令人𤣥鬢<lb/>
皤<hi>三解</hi>今我聞蘆笙乃在關南橋短歌和長謡從夕至清<lb/>
朝<hi>四解</hi>悲亦不在聲歡亦不在聲昔聲與今聲不是兩蘆<lb/>
笙<hi>五解</hi>
　　清溪五曲<lb/>
琴厯云琴曲有蔡氏五弄遊春渌水幽居坐愁秋思並<lb/>
<pb n="KR4e0171_WYG_044-29b"/>
宫調也蔡氏雅好琴道嘉平初入清溪訪鬼谷先生所<lb/>
居山有五曲一曲製一弄山之東曲常有仙人遊故作<lb/>
遊春㺯南曲有澗冬夏常渌故作渌水㺯中曲即鬼谷<lb/>
子所居深邃岑寂故作幽居㺯北曲髙巗猿鳥所集故<lb/>
作坐愁㺯西曲灌木吟秋故作秋思㺯曲成出示馬融<lb/>
甚異之<lb/>
　　廣陵散<lb/>
散乃琴曲名如操㺯序引之類故潘岳笙賦云輟張女<lb/>
<pb n="KR4e0171_WYG_044-30a"/>
之哀彈流廣陵之名散應璩與劉劭書曰聴廣陵之清<lb/>
散散平聲在寒字韵元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>詩酒户年年減山行漸漸難<lb/>
欲終心懶慢轉覺興闌散是也<hi>彈音但見孟郊詩注</hi>
　　鳳臺鋪<lb/>
唐學士元庭堅左遷遂州參軍讀書郊居忽見有人身<lb/>
而鳥首來造者曰吾衆鳥之主也聞君好音律故來見<lb/>
君因留數朝教以音律清濁庭堅遂著韵英今遂寕鳳<lb/>
臺鋪其遺跡也<lb/>
<pb n="KR4e0171_WYG_044-30b"/>
　　三絃所始<lb/>
今之三絃始于元時小山詞云三絃玉指雙鈎莫字題<lb/>
贈玉娥兒<lb/>
　　繫爪義甲<lb/>
妓女以鹿角琢為爪以彈箏曰繫爪梁簡文箏詩停絃<lb/>
時繫爪息吹治唇朱又曰義甲唐劉言史詩迸却玻瓈<lb/>
義甲聲<lb/>
　　女樂本於巫覡<lb/>
<pb n="KR4e0171_WYG_044-31a"/>
女樂之興本由巫覡周禮所謂以神任者在男曰巫在<lb/>
女曰覡巫咸在上古已有之汲冡周書所謂神巫用國<lb/>
觀楚辭九歌所言巫以歌舞悦神其衣被情態與今倡<lb/>
優何異伊尹書云敢有恒舞于宫酣歌于室時謂巫風<lb/>
巫山神女之事流傳至今葢有以也晉夏統傳女巫章<lb/>
丹陳珠二人並有國色装服雅麗歌舞輕徊其解佩褫<lb/>
紳不待低帷昵枕矣其惑人又豈下於陽阿北里哉<lb/>
　　段善本琵琶<lb/>
<pb n="KR4e0171_WYG_044-31b"/>
唐貞元中長安大旱詔移兩地祈雨街東有康崑崙琵<lb/>
琶號為第一手謂街西必無已敵也遂登樓彈一曲新<lb/>
翻調緑腰街西亦建一樓東市大誚之及崑崙度曲西<lb/>
樓出一女郎抱樂器亦彈此曲移在楓香調中妙絶入<lb/>
神崑崙驚駭請以為師女郎遂更衣出乃装嚴寺段師<lb/>
善本也翌日徳宗召之加奨異帝乃令崑崙彈一曲段<lb/>
師曰本領何雜兼帶邪聲崑崙驚曰段師神人也徳宗<lb/>
令授崑崙段師奏曰且請崑崙不近樂器十數年忘其<lb/>
<pb n="KR4e0171_WYG_044-32a"/>
本領然後可教詔許之後果窮段師之藝<lb/>
　　宋人改樂<lb/>
宋神宗元豐中楊傑詳定大樂傑欲銷王朴舊鐘意新<lb/>
樂成雖不善更無舊鐘可校詔不得銷毁後輔臣按試<lb/>
傑乃陳朴鐘已弊者一縣樂工不平夜易之而傑不知<lb/>
明日輔臣至傑厲聲云朴鐘甚不叶使樂工叩之韻更<lb/>
佳傑大沮按宋樂至此屢變景祐之樂李照主之太常<lb/>
歌工病其太濁私賂鑄工使减銅劑而聲稍清歌乃叶<lb/>
<pb n="KR4e0171_WYG_044-32b"/>
而照卒不知元豐之樂楊傑主之欲廢舊鐘樂工一夕<lb/>
易之而傑亦不知崇寕之樂魏漢主之欲請帝中指寸<lb/>
為律徑圍為容盛制器不成劑量工人但隨律調之大<lb/>
率有非漢津本説而漢津亦不知是樂名雖曰變而實<lb/>
未嘗變也訂正雖詳而鏗鏘不成韻辯析雖可聴而考<lb/>
擊不成聲既私為工師所易而懵不復覺則三人者亦<lb/>
豈真為審音知律之士其暗悟神解豈足以希荀朂阮<lb/>
咸萬寶常信都房之萬一哉愚謂宋人多言而妬前倔<lb/>
<pb n="KR4e0171_WYG_044-33a"/>
强而無本類如此其説理也解經也論文也評詩也一<lb/>
一皆然不獨樂律而巳<lb/>
　　樂工<lb/>
北齊後主髙緯躭愛音樂樂工曹妙達安馬駒皆封王<lb/>
開府隋煬帝時樂工白明達亦貴顯與北齊同唐髙祖<lb/>
以舞胡安比奴為散騎侍郎李綱諫不從至五代後唐<lb/>
敬新磨郭門髙之輩流弊極矣元制樂工為雲韶大夫<lb/>
職四品品在儒之上<lb/>
<pb n="KR4e0171_WYG_044-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻四十四<lb/>
</p>
<p>
</p>
  </div>
</body>
</text>
</TEI>
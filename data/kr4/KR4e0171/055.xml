<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻五十五</head>
    <p>
<pb n="KR4e0171_WYG_055-1a"/>
欽定四庫全書<lb/>
　升菴集巻五十五　　　　　明　楊慎　撰<lb/>
　　顧凱之詩<lb/>
疾風知勁草嚴霜識貞木晉顧凱之詩也<lb/>
　　李涉贈盜詩<lb/>
唐李涉贈盜詩曰相逢不用相迴避世上如今半是君<lb/>
可謂婉切劉伯温詠梁山泊分贓臺詩云突兀髙臺累<lb/>
土成人言暴客此分贏飲泉清節今寥落何但梁山獨<lb/>
<pb n="KR4e0171_WYG_055-1b"/>
擅名元末貪吏亦唐末之比乎漢書云吏皆虎而冠史<lb/>
記云此皆刼盜而不操戈矛者也二詩之意皆祖此<lb/>
　　羅隠紅梅詩<lb/>
羅隠詠紅梅詩云天賜燕脂一抹腮盤中風味笛中哀<lb/>
雖然未得和羮用曽與將軍止渇来此却似軍官宿娼<lb/>
謎也<lb/>
　　柳公綽梓州牛頭寺詩<lb/>
纔出城西第一橋兩邉山木晩蕭蕭井花莫洗行人耳<lb/>
<pb n="KR4e0171_WYG_055-2a"/>
留聽溪聲入夜潮此詩今刻於樂至縣湧泉寺<lb/>
　　劉文房詩<lb/>
劉文房詩已是洞庭人猶看灞陵月孟東野詩長安日<lb/>
下影又落江湖中語意相似皆寓戀闕之意然總不若<lb/>
王仲宣云南登灞陵岸囘首望長安涵蓄藴藉自然不<lb/>
可及也<lb/>
　　唐彥謙詩<lb/>
唐彦謙絶句用事隠僻而諷諭悠逺似李義山如奏捷<lb/>
<pb n="KR4e0171_WYG_055-2b"/>
西蜀題沱江驛云野客乗軺非所宜况將儒服報戎機<lb/>
錦江不識臨邛酒幸免相如渇病歸即李義山相如未<lb/>
是真消渇猶放沱江過錦城之意也其餘如登興元城<lb/>
烽火云漢川城上角三呼護蹕防邉列萬夫褒姒塚前<lb/>
烽火起不知泉下破顔無鄧艾廟云昭烈遺黎死尚羞<lb/>
揮刀砍石恨譙周如何千載留遺廟血食巴山伴武侯<lb/>
此即唐人題吳中范蠡廟云千年宗國無窮恨只合江<lb/>
邉祀子胥之句也漢殿云鳥去雲飛意不通夜壇斜月<lb/>
<pb n="KR4e0171_WYG_055-3a"/>
轉桐風君王寂慮無消息却就真人覓鉅公首首有醖<lb/>
藉堪吟詠比之貫休胡曽輩天壤矣考其事葢僖宗時<lb/>
人也<lb/>
　　喻鳬詩<lb/>
喻鳬詩鴈天霞脚雨漁夜葦條風上句絶妙下句大不<lb/>
稱此所以為晚唐也<lb/>
　　孔欣詩<lb/>
南朝孔欣樂府云相逢狹路間道狭正踟蹰輟步相與<lb/>
<pb n="KR4e0171_WYG_055-3b"/>
言君行欲焉如淳朴久已散榮利迭相驅流落尚風波<lb/>
人情多遷渝勢集堂必滿運去庭亦虚競趨嘗不暇誰<lb/>
肯顧桑樞未若及初九攜手歸田廬躬耕東山畔樂道<lb/>
讀𤣥書狭路安足逰方外可寄娛此詩髙趣可並淵明<lb/>
欣早嵗辭榮不負其言矣<lb/>
　　崔道融梅詩<lb/>
楊誠齋愛唐人崔道融詠梅云香中别有韻清極不知<lb/>
寒方虚谷云惜不見全篇余近見雜抄唐詩册子此首<lb/>
<pb n="KR4e0171_WYG_055-4a"/>
適全今載之數萼初含雪孤標畫本難香中别有韻清<lb/>
極不知寒横笛和愁聽斜枝倚病看朔風如解意容易<lb/>
莫催殘因思古人詩文前代不傳或又出於後未可知<lb/>
也如蒲城縣李邕書雲麾將軍碑已為人擊斷正徳中<lb/>
劉東阜謫居蒲城乃鐵□束之復完饒州薦福寺碑宋<lb/>
代為雷所轟近日商人取其三段合為一尚可印摹吁<lb/>
亦竒事矣<lb/>
　　李端古别離詩<lb/>
<pb n="KR4e0171_WYG_055-4b"/>
李端古別離詩云水國葉黄時洞庭霜落夜行舟聞商<lb/>
賈宿在楓林下此地送君還茫茫似夢間後期知幾日<lb/>
前路轉多艱巫峡通湘浦迢迢隔雲雨天晴見海檣月<lb/>
落聞鐘鼓人老自多愁水深難急流青霄歌一曲白首<lb/>
對汀州與君桂陽别令君岳陽待後事忽差池前期日<lb/>
空在木落鴈嗷嗷洞庭波浪髙逺山雲似葢極浦樹如<lb/>
毫朝發能幾里暮来風又起如何兩處愁皆在孤舟裏<lb/>
昨夜天月明長川寒且清菊花開欲盡薺菜泊来生下<lb/>
<pb n="KR4e0171_WYG_055-5a"/>
江帆勢速五兩遥相逐欲問去時人知投何處宿空泠<lb/>
猿嘯時泣對湘潭竹此詩端集不載古樂府有之然題<lb/>
曰二首非也本一首耳其詩真景實情婉轉惆悵求之<lb/>
徐庾之間且罕况晚唐乎大厯以後五言古詩可選者<lb/>
惟端此篇與劉禹錫搗衣曲陸龜䝉茱萸匣中鏡温飛<lb/>
卿悠悠復悠悠四首耳<lb/>
　　河州王司馬詩<lb/>
司馬王公竑陜西河州人其直節英名人皆知之而不<lb/>
<pb n="KR4e0171_WYG_055-5b"/>
知其文藻也余同年太史玉壘王公元正為余誦其八<lb/>
詩今記其五囘瀾閣云不成亭館不成樓矮屋重棚立<lb/>
水頭非擬金梁横巨海也為砥柱屹中流座中爽氣消<lb/>
三伏檻外飛湍肅九秋幾度登臨仰前哲昌黎古作邈<lb/>
難儔醒心亭云鑑池池上結茅亭缷卻煩襟任獨醒雲<lb/>
影散来無外物天光澄處是虚靈青青草色開牕見颯<lb/>
颯松聲隔座聽塵慮不干真境絶焚香兀坐理黄庭秋<lb/>
香徑云歸老溪園徑未荒徑邉黄菊有餘芳芒鞋踏處<lb/>
<pb n="KR4e0171_WYG_055-6a"/>
濡朝露藜杖攜来帶晩香清景且宜供笑傲髙年何必<lb/>
問行藏淵明把酒来籬下我亦隨縁醉此傍丹霞塢云<lb/>
不學逋仙學董仙杏花開徧石牆邉渾疑日下朝雲界<lb/>
半是人間不老天晚景催人雖潦倒春光在眼且留連<lb/>
村翁攜酒来相訪憩此徜徉共醉眠水竹居云水繞柴<lb/>
門竹繞闌歸来寓此足盤桓一溪氷玉涵春意萬个琅<lb/>
玕耐嵗寒對景只求詩興好臨流肯放酒盃乾衰遲幸<lb/>
入康莊境一任紅塵蜀道難○王公詩人罕傳今特録<lb/>
<pb n="KR4e0171_WYG_055-6b"/>
之<lb/>
　　陳文恵公詩<lb/>
陳文恵公堯佐吳江詩云平波渺渺烟蒼蒼菰蒲纔熟<lb/>
楊柳黄扁舟繫岸不忍去西風斜日鱸魚香後人於其<lb/>
地立鱸鄉亭和者計百餘人皆不及也噫此詩尚敢和<lb/>
耶又碧瀾堂詩云苕溪清淺霅溪斜碧玉光涵一萬家<lb/>
誰向月明中夜聽洞庭漁笛隔蘆花二詩曲盡東南之<lb/>
景後之作者無復措手<lb/>
<pb n="KR4e0171_WYG_055-7a"/>
　　孫逖詩<lb/>
漁父歌金洞江妃舞翠房最為秀句今本作漁火非也<lb/>
　　周燾詩<lb/>
周燾有觀天竺寺激水詩云拳石耆婆色兩青竹龍驅<lb/>
水轉山鳴夜深不見跳珠碎疑是簷間滴雨聲<lb/>
　　沈彬入塞詩<lb/>
唐沈彬有詩二巻舊藏有之其入塞詩云年少辭鄉事<lb/>
冠軍戍樓閒上望星文生希沙漠擒驕虜死奪河源答<lb/>
<pb n="KR4e0171_WYG_055-7b"/>
聖君鳶覷敗兵眠血草馬驚寃鬼哭愁雲功多地逺無<lb/>
人紀漢閣笙歌日又曛此言盡邉塞之苦郭茂倩樂府<lb/>
亦載之而句字不同其本集所載為勝特具録之<lb/>
　　張亨父詩<lb/>
張泰字亨父姑蘇人詩句清㧞名于一時其正月十六<lb/>
日詩云長安元夕少燈光此夜歡娛覺更忙十里東風<lb/>
吹翠袖九門銀燭照紅粧虹橋御陌爭春步雲閣誰家<lb/>
閟晚香醉著吟鞭急歸去老夫當避少年狂其手書稿<lb/>
<pb n="KR4e0171_WYG_055-8a"/>
慎于先師李文正公處見之<lb/>
　　張李詩<lb/>
張子容詩海氣朝成雨江天晩作霞李嘉祐詩朝霞晴<lb/>
作雨濕氣晩生寒二詩語極相似然盛唐中唐分焉試<lb/>
辨之<lb/>
　　張方詩<lb/>
二水谿頭車馬行靈龜背後玉龍横漲瀧往日矜河伯<lb/>
砥柱千年要石兄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水右旋江㑹合天台曲直卦分明<lb/>
<pb n="KR4e0171_WYG_055-8b"/>
吾心怵惕便施手事所當為不問名<hi>紹定辛卯三月</hi>
　　陳孚逺詩<lb/>
元陳孚逺歸帆絶句云日落牛羊歸渡頭動津鼓烟昬<lb/>
不見人隠隠數聲櫓識者以為不減王維<lb/>
　　韓衆採藥詩<lb/>
闇河紫桂實大如棗得而食之後天不老<lb/>
　　虞道園題蘭詩<lb/>
虞道園題畫蘭詩手攬華鬘結化為樓閣雲初讀不知<lb/>
<pb n="KR4e0171_WYG_055-9a"/>
其解後覽華嚴經有華雲鬘雲樓閣雲乃知其出處其<lb/>
餘又有貝雲衣雲帳雲葢雲幡雲冠雲輪雲寳鬘雲瓔<lb/>
珞雲寳登雲寳燄雲易通卦驗説四時八方之雲吕氏<lb/>
春秋淮南子史記天官書雲變態名狀尤竒不悉載云<lb/>
　　李育飛騎橋詩<lb/>
吳志孫權征合淝為魏將張遼所襲乘駿馬上津橋板<lb/>
撤丈餘超度得免故以名橋在今廬州境中詩本逸去<lb/>
略追記之附於此魏人野戰如鷹揚吳人水戰如龍驤<lb/>
<pb n="KR4e0171_WYG_055-9b"/>
氣吞魏王惟吳王建旗敢到新城傍霸主心當萬夫敵<lb/>
麾下蒼黄無羽翼塗窮事變接短兵生死之間不容息<lb/>
馬犇津橋橋半撤洶洶有聲如地裂蛟駭横飛秋水空<lb/>
鶚驚徑度秋雲缺奮迅金羈汗霑臆濟主艱難天借力<lb/>
艱難始是報主時平日主君誰愛惜此詩五七嵗時先<lb/>
君口授小子識之<lb/>
　張飛當陽阪曹操不敢逼而逍遥津甘寧凌統不能<lb/>
　禦張遼則寧統之將略下張飛逺甚矣<lb/>
<pb n="KR4e0171_WYG_055-10a"/>
　　㳺景仁黄鶴樓詩<lb/>
㳺景仁黄鶴樓詩長江巨浪拍天浮城郭相望萬景收<lb/>
漢水北吞雲夢入蜀江西帶洞庭流角聲交送千家月<lb/>
帆影中分兩岸秋黄鶴樓髙人不見卻隨鸚鵡過汀洲<lb/>
景仁名侣廣安人南渡四賢相之一有文集今不傳獨<lb/>
此詩見楚志<lb/>
　　韋莊贈進士詩<lb/>
新馬杏花色緑袍春草香<lb/>
<pb n="KR4e0171_WYG_055-10b"/>
　　梅聖俞詩<lb/>
梅詩南隴鳥過北隴叫髙田水入低田流山谷詩野水<lb/>
自添田水滿晴鳩却喚雨鳩来李若水詩近村得雨逺<lb/>
村同上圳波流下圳通其句法皆自杜子美桃花細逐<lb/>
楊花落黄鳥時兼白鳥飛之句来<lb/>
　　劉綺莊詩<lb/>
續南部烟花録有劉綺莊揚州送人詩云桂楫木蘭舟<lb/>
楓江竹箭流故人從此去逺望不勝愁落日低帆影歸<lb/>
<pb n="KR4e0171_WYG_055-11a"/>
風引棹謳思君折楊柳淚盡武昌樓綺莊不知何許人<lb/>
詳詩之聲調必初唐也<lb/>
　　劉言史詩<lb/>
劉言史瀟湘舟中聽夷女唱曖迺歌云夷女采山蕉緝<lb/>
紗浸江水野花滿髻粧粉紅閒歌曖迺深峽裏曖迺知<lb/>
從何處生當年泣舜斷腸聲翠華寂寞嬋娟沒緑篠空<lb/>
餘紅淚情青烟𡨕𡨕覆杉桂崖壁淩天風雨細昔人怨<lb/>
恨此地遺碧杜緗蕤含怨姿清猿未盡鼯䑕切汩水流<lb/>
<pb n="KR4e0171_WYG_055-11b"/>
到湘妃祠北人莫作瀟湘逰九疑雲入蒼梧愁曖迺楚<lb/>
人歌也元結集作欵乃字不同而義一此詩世亦罕傳<lb/>
且録之<lb/>
　　劉元濟詩<lb/>
近覽廬山舊志見唐人劉元濟經廬嶽迴望江州想洛<lb/>
陽有作云龜山帝始營龍門禹初鑿出入經變化俯仰<lb/>
憑寥廓未若兹山功連延並巫霍東北流艮象西南距<lb/>
坤絡宏阜自鬱盤髙烟復迴薄勢入柴桑渚隂開彭蠡<lb/>
<pb n="KR4e0171_WYG_055-12a"/>
壑九江杳無際七澤紛相錯雲霞散吳㑹風波騰鄬鄀<lb/>
迹隨造化久利與乾坤博肸蠁積氣通紛綸潛怪作石<lb/>
渠忽見踐金房安可托地入天子都巗有仙人藥二門<lb/>
幾迢逓三宫何儵爚咫尺窮杳㝠跬步皆恬漠才驚羽<lb/>
翰幽居靜龍蛇蠖明牧振雄詞棣華殊灼爍盛業匡西<lb/>
夏深謀贊禹亳黄雲拂鼎飛絳氣横川躍佐厯符賢運<lb/>
人期夢天爵禮樂富垂髫詩書成舞勺清輝靖嵒電利<lb/>
器騰霜鍔逰聖挹衢樽隣畿恭木鐸牆仞包武侯波瀾<lb/>
<pb n="KR4e0171_WYG_055-12b"/>
控文若旋聞刈翹薪遽覩折葵藿稷卨序揆圖良平公<lb/>
輔畧重臣資出守英藩諒求瘼豫樟觀偉材江洲訪靈<lb/>
崿陽岫晚氛氲隂崕莫蕭索雌伏屢鯨奔雄飛更鷙搏<lb/>
驚壘透烟霞騰猿亂枝格故園有歸夢他山非行樂他<lb/>
鄉徒可逰湟澗終旋泊景物觀淮海雲霄望河嶽城闕<lb/>
紫薇星圖書𤣥扈閣神功多粉繪元氣猶斟酌丞相下<lb/>
南宫將軍趨北洛横簪並附蟬列鼎俱調鶴四野時迷<lb/>
路五月先投龠池榭宣瓊管風花亂珠箔舊逰勞寤寐<lb/>
<pb n="KR4e0171_WYG_055-13a"/>
新知無悦樂天寒欲贈言嵗莫期交約夜琴清玉柱秋<lb/>
灰變緹幙風雲動翰林宫徵調文籥言泉激為浪思緒<lb/>
飛成繳千里揮珠璣五采含丹雘鐘鼓旋驚鷃瑾瑜俄<lb/>
抵鵲竊價慚庸怠叨聲逾寂寞長望恨南溟居然翳東<lb/>
郭此詩綺繪煥發比興温然雖王楊盧駱未能先也然<lb/>
不甚流傳而王周李山甫林寛盧延遜周晏胡曽之徒<lb/>
鄙猥俚賤優人羞道者乃有集行世噫至言不出俗言<lb/>
勝也文亦有幸不幸哉<lb/>
<pb n="KR4e0171_WYG_055-13b"/>
　　劉原父喜雨詩<lb/>
劉原父喜雨詩云凉風響髙樹清露墜明河雖復夏夜<lb/>
短已覺秋氣多豔膚麗華燭皓齒揚清歌臨觴不肯醉<lb/>
奈此粲者何此詩無愧唐人不可云宋無詩也<lb/>
　　尹式詩<lb/>
尹式和宋之問詩愁髮含霜白衰顏寄酒紅○杜子美<lb/>
云髮短何須白顔衰肯再紅○宋陳后山云短髮愁催<lb/>
白衰顏酒借紅<hi>皆互相取用各不失為佳</hi>
<pb n="KR4e0171_WYG_055-14a"/>
　　袁伯文詩<lb/>
玉墀滴清露羅幌已依霜逢春每先絶爭秋欲幾芳袁<lb/>
伯文楚妃引也風閨晚翻靄月殿夜凝明願君早流盼<lb/>
無令春草生徐孝嗣白雪曲也淚滴珠難盡容殘玉易<lb/>
消倘隨明月去莫道夢魂遥張文收酺樂也羅敷初總<lb/>
髻蕙芳正嬌小月落始歸船春眠恒著曉又别前花照<lb/>
露別後露垂葉歌舞須及時如何坐悲妾李嘏怨詩也<lb/>
數詩少時愛而誦之然諸選皆不收何見耶<lb/>
<pb n="KR4e0171_WYG_055-14b"/>
　　蕭遇詩<lb/>
蕭遇春日詩水堤烟報柳山寺雪驚梅唐人賞之謂不<lb/>
減庾子山<lb/>
　　曽子固詩<lb/>
曽子固享祀軍山廟歌云土膏起兮流泉駛兮我徂於<lb/>
田偕婦子兮既耕且藝芸且耔兮一嵗之工在勤始兮<lb/>
野無螟蝝田有水兮非神之力其誰使兮我苞盈兮我<lb/>
實成兮揮鎌㨖㨖風雨聲兮囷藏露積如坻京兮遺秉<lb/>
<pb n="KR4e0171_WYG_055-15a"/>
滯穗富鰥㷀兮酒食勸酬消忿爭兮非神之助嵗莫登<lb/>
兮我有室家神所祐兮我有旄倪神所夀兮神之惠我<lb/>
惟其舊兮土之報神亦云厚兮釃酒刑牲肴核豐兮吹<lb/>
簫考鼓聲逢逢兮我民嵗獻無終窮兮千秋萬嵗保斯<lb/>
宫兮此詩王荆公稱賞以為有雅頌之意當表出昧者<lb/>
言子固不能詩豈其然乎<lb/>
　　劉後村三詩<lb/>
劉後村集中三樂府效李長吉體人罕知之今録於此<lb/>
<pb n="KR4e0171_WYG_055-15b"/>
其一李夫人招魂歌云秦王女兒吹鳳簫淚入星河翻<lb/>
鵲橋素娥剗襪踏玉兔囘望桂宫一㸃霧粉紅小堞沒<lb/>
柳烟白茅老仙方瞳圓尋愁不見入香髓露花㸃衣碧<lb/>
成水其二趙昭儀春浴行花奴一雙髩垂耳緑繩夜汲<lb/>
露桃蘂青桂寒烟濕不飛玉龍呵暖紅薇水翠靴踏雲<lb/>
雲帖妥燕釵微卸香絲鬌小蓮夾擁真天人紅梅犯雪<lb/>
欹一朶鸞錦屏風畫水月鵁鶄抱頸唼蘭葉劉郎散却<lb/>
金餅歸笑引香綃䕶癡蝶其三東阿王紀夢行月青露<lb/>
<pb n="KR4e0171_WYG_055-16a"/>
紫翠衾白相思一夜貫地脉帝遣纎阿控紫鸞崑崙低<lb/>
下海如席曲房小幄雙杏坡玉鳬吐麝薰錦窠軟香蕙<lb/>
雨衩釵濕矞雲三尺生紅鞾金蟾吞漏不入咽柔情一㸃<lb/>
薔薇血海山重結千年期碧桃小核生孫枝精移神駭<lb/>
屏山知三詩皆佳不可云宋無詩也<lb/>
　　洪平齋輓荆公詩<lb/>
君臣一徳盛熈寧厭故趨新用六經只怪畫圗来鄭<lb/>
俠豈知奏議出唐坰掌中大地山河舞舌底中原草<lb/>
<pb n="KR4e0171_WYG_055-16b"/>
木腥養就禍胎身始去依前鍾阜向人青李文正公曰<lb/>
此詩五十六字春秋也<lb/>
　　元洪二子題山詩<lb/>
元遺山北嶽詩東州死愛華不注向在陋邦何足數敬<lb/>
亭不著謝宣城斷岸何緣比天姥言山水在通都易得<lb/>
名也洪震老<hi>元人</hi>淳安東泉山詩通都大邑人爭馳一泉<lb/>
一石小亦竒雲深路絶無人處縱有佳山誰得知言山<lb/>
水在僻逺人不知也二詩意絶相類亦名言也<lb/>
<pb n="KR4e0171_WYG_055-17a"/>
　　半山用王右丞詩<lb/>
王維書事詩輕隂閣小雨深院晝慵開坐看蒼苔色欲<lb/>
上人衣來洪覺範天厨禁臠云此詩含不盡之意子由<lb/>
所謂不帶聲色者也王半山亦有絶句詩意頗相類按<lb/>
半山詩云山中十日雨雨晴門始開坐看蒼苔文莫上<lb/>
人衣來蔡正孫編詩林廣記乃以若耶溪上踏莓苔一<lb/>
首當之謬矣<lb/>
　　濂溪詩<lb/>
<pb n="KR4e0171_WYG_055-17b"/>
濂溪集和費令㳺山詩云是處塵勞皆可息時清終未<lb/>
忍辭官此乃由衷之語有道之言所以不可及也今之<lb/>
人口為懐山之言暗行媚竈之計唐僧曇秀云住山<lb/>
人少説山多杜牧云盡道青山歸去好青山曽有幾<lb/>
人歸<lb/>
　　老泉詩<lb/>
蘇老泉詩佳節每從愁裏過壯心偶傍醉中來白樂天<lb/>
詩有百年愁裏過萬感醉中来之句老泉未必祖襲盖<lb/>
<pb n="KR4e0171_WYG_055-18a"/>
偶同耳<lb/>
　　東坡梅詩<lb/>
禪宗頌古唐僧古梅詩云雪虐風饕水浸根石邉尚有<lb/>
古苔痕天公未肯隨寒暑又孽清香與返魂東坡梅花<lb/>
詩蕙死蘭枯菊已催返魂香入隴頭梅正用此事而注<lb/>
者亦不之知也<lb/>
　　謝臯羽詩<lb/>
謝臯羽晞髮集詩皆精緻竒峭有唐人風未可例於宋<lb/>
<pb n="KR4e0171_WYG_055-18b"/>
視之也予尤愛其鴻門讌一篇天雲屬地汗流宇杯影<lb/>
龍蛇分漢楚楚人起舞本為楚中有楚人為漢舞鸊鵜<lb/>
淬光雌不語楚國孤臣泣俘虜君看楚舞如楚何楚舞<lb/>
未終聞楚歌此詩雖使李賀復生亦當心服李賀集中<lb/>
亦有鴻門讌一篇不及此逺甚可謂青出於藍矣元楊<lb/>
㢘夫樂府力追李賀亦有此篇愈不及臯羽矣其他如<lb/>
短歌行秦淮沒日如沒鶻白波漾空濕弦月舟人倚棹<lb/>
商聲發洞庭脱木如脱髮建業水云太白八月魚腦減<lb/>
<pb n="KR4e0171_WYG_055-19a"/>
武昌城頭鼓紞紞海上曲云水花生雲起如葑神龍下<lb/>
宿藕絲孔明河篇云牽牛夜入明河道淚滴相思作秋<lb/>
草婺女城頭玩月華星君冢上無啼鳥俠客歌云潮動<lb/>
西風吹杜荆離歌入夜斗西傾佽飛廟下蛇含草青拭<lb/>
吳鈎入匣鳴效孟郊體云牽牛秋正中海白夜疑睹野<lb/>
風吹空巢波濤在孤樹律詩如驛花殘楚水烽火到交<lb/>
州夜氣浮秋井隂花冷碧田山鬼下茅屋野雞啼苧蘿<lb/>
戍近風鳴柝江空雨送船隣逋燈下索鄉夢戍邉囘柴<lb/>
<pb n="KR4e0171_WYG_055-19b"/>
關當太白藥氣近樵青暗光珠母徙秋影石花消下方<lb/>
聞夕磬南斗掛秋河雖未足望開元天寳之蕭墻而可<lb/>
以據長慶寳厯之上座矣<lb/>
　　慧逺詩<lb/>
晉釋慧逺逰廬山詩崇巖吐氣清幽岫棲神跡希聲奏<lb/>
羣籟響出山溜滴有客獨冥逰徑然忘所適揮手撫雲<lb/>
門靈關安足闢留心叩𤣥扃感至理弗隔孰是騰九霄<lb/>
不奮冲天翮妙同趣自均一悟超三益此詩世罕傳𢎞<lb/>
<pb n="KR4e0171_WYG_055-20a"/>
明集亦不載猶見於古石刻耳孰是騰九霄與陶靖節<lb/>
孰是都不營之句同調真晉人語也杜子美詩得似廬<lb/>
山路真隨慧逺逰正用此事字亦不虛千家註杜乃不<lb/>
知引此<lb/>
　　貫休詩<lb/>
霜月夜徘徊樓中羌管催晩風吹不盡江上落殘梅此<lb/>
貫休絶句也休在晚唐有詩名然無可取獨此首有樂<lb/>
府聲調雖非僧家本色亦猶惠休之碧雲也<lb/>
<pb n="KR4e0171_WYG_055-20b"/>
　　靈徹詩<lb/>
僧靈徹有詩名於中唐古墓詩云松樹有死枝塜墓惟<lb/>
莓苔石門無人入古木花不開天台山云天台衆山外<lb/>
嵗晚當寒空有時半不見崔嵬在雲中九日云山僧不<lb/>
記重陽節因見茱萸憶去年諸篇為劉長卿皇甫冉所<lb/>
稱予獨取天台山一絶真絶唱也<lb/>
　　帛道猷詩<lb/>
晉世釋子帛道猷有陵峯採藥詩曰連峰數千里脩林<lb/>
<pb n="KR4e0171_WYG_055-21a"/>
帶平津茅茨隠不見雞鳴知有人此四句古今絶唱也<lb/>
有石刻在沃州巖按𢎞明集亦載此詩本八句其後四<lb/>
句不稱獨刻此四句道猷自刪之耶抑别有髙人定之<lb/>
耶宋秦少㳺詩菰蒲深處疑無地忽有人家笑語聲道<lb/>
潛詩隔林彷彿聞機杼知有人家在翠㣲雖祖道猷語<lb/>
意而不及庚溪作詩話謂少㳺道潛比道猷尤為精鍊<lb/>
所謂蘇糞壤以充幃謂申椒其不芳也<lb/>
　　齊已詩<lb/>
<pb n="KR4e0171_WYG_055-21b"/>
僧齊已詩重城不鎖夢每夜自歸山宋人小詞重關不<lb/>
鎖夢隨意繞天涯<lb/>
　　朱𤣥晦真人詩<hi>真跡在内江</hi>
郭外西郊柳已芽中流極目浩無涯江明白白紅紅樹<lb/>
春在三三兩兩家幾度来逰同社燕一樽相屬到昬鴉<lb/>
此邦物色吟幾盡為謝山中好物華<lb/>
　　侯夫人梅詩<lb/>
侯夫人著梅詩云砌雪無消日卷簾時自顰庭梅對我<lb/>
<pb n="KR4e0171_WYG_055-22a"/>
有嬌意先露枝頭一㸃春香清寒艶好誰惜是天真玉<lb/>
梅謝後青陽至散與羣芳自在春<lb/>
　　薛濤詩<lb/>
聞説邉城苦如今到始知好將筵上曲唱與隴頭兒此<lb/>
薛濤在髙駢宴上樂府也有諷諭而不露得詩人之妙<lb/>
使李白見之亦當叩首元白流紛紛停筆不亦宜乎濤<lb/>
有詩集此首不載<lb/>
　　莊定山詩<lb/>
<pb n="KR4e0171_WYG_055-22b"/>
莊定山早有詩名詩集刻於生前淺學者相與效其太<lb/>
極圈兒大先生帽子髙以為竒絶又有絶可笑者如贈<lb/>
我一壺陶靖節還他兩首邵堯夫本不是佳語有滑稽<lb/>
者改作外官答京宦苞苴詩云贈我兩包陳福建還他<lb/>
一疋好南京聞者捧腹然定山晚年詩入細有可並唐<lb/>
人者古詩如題竹及養菴兩篇七言如題玉川畫五言<lb/>
律如野暝微孤樹江清著數鷗與君真自厚不是兩相<lb/>
留七言律如逰琅琊寺偶上蓬莱第一峯道人今夜宿<lb/>
<pb n="KR4e0171_WYG_055-23a"/>
芙蓉塵埋下界三千丈月在西巖七十峯羅漢寺云溪<lb/>
聲夢醒偏隨枕山色樓髙不礙牆又如狂搔短髮孤鴻<lb/>
外病卧髙樓細雨中病眼如殘書漢楚燈前壘草閣江<lb/>
山霧裏詩舟中云千家小聚村村暝萬里河流岸岸同<lb/>
又秋燈小榻留孤艇疎雨寒城打二更又北海風囘帆<lb/>
腹飽長河霜冷岸痕髙和沈仲律原字韻云心無牛口<lb/>
干秦穆跡繼龍頭愧邴原又云藜羮莫道無莱婦蘭畹<lb/>
應誰負屈原寄劉東山云塵外有人占紫氣鏡中疑我<lb/>
<pb n="KR4e0171_WYG_055-23b"/>
尚朱顔次東嶠韻云電懸雙眼疑秋水髻擁三花御野<lb/>
風又豈無湖水甘神瀵更有溪毛當紫芝書東山草堂<lb/>
篇云封題雲臥東山扁歌詠司空表聖詩天闕星辰遺<lb/>
舊履橘洲嵗月有殘棊石横流潦潛虯角梅迸垂蘿屈<lb/>
銕枝自笑野人閒袖手雲煙濃淡忽交馳次首云沙苑<lb/>
草非騏驥秣瀟湘竹是鳳凰枝紫虚有約千囘醉笑指<lb/>
僧趺亦坐馳又招隠誰甘同寂寞著書不獨為窮愁永<lb/>
昌道中云行客自知無嵗暮賓鴻不記有家歸寄鄧五<lb/>
<pb n="KR4e0171_WYG_055-24a"/>
羊云後時自許甘丘壑前席將無問鬼神浮世虚名非<lb/>
得已出山小草卻悲人别時笑語風吹斷㑹處迷離夢<lb/>
寫真四十餘年一囘首乾旋坤轉有冬春此數首若隠<lb/>
其姓名以示人觀者決不謂定山作也<lb/>
　　陳白沙詩<lb/>
白沙之詩五言沖淡有陶靖節遺意然賞者少徒見其<lb/>
七言近體效簡齋康節之渣滓至於筋斗様子打乖箇<lb/>
裏如禪家呵佛罵祖之語殆是傳燈錄偈子非詩也若<lb/>
<pb n="KR4e0171_WYG_055-24b"/>
其古詩之美何可掩哉然謬解者篇篇皆附於心學性<lb/>
理則是痴人說夢矣<lb/>
　<lb/>
　<lb/>
　<lb/>
　<lb/>
　<lb/>
　升庵集卷五十五<lb/>
</p>
<p>
</p>
  </div>
</body>
</text>
</TEI>
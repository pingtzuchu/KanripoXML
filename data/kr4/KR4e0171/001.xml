<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻一</head>
    <p>
<pb n="KR4e0171_WYG_001-1a"/>
欽定四庫全書<lb/>
　升菴集巻一　　　　　　　明　楊慎　撰<lb/>
　　鳯賦<lb/>
黄帝晨坐於扈閣降觀於榮阿有鳥來巢命音交和乃<lb/>
召天老而問焉天老對曰西申之國丹穴之山爰有神<lb/>
鳥名為鳯焉羽族三百六十以應周天天帝命此鳥以<lb/>
爲羽族先其為状也鴻前而麟後蛇頸而魚尾鸛顙而<lb/>
鴛腮龍文而龜身燕頷而鷄咮鶴植而鹿化首若䨼青<lb/>
<pb n="KR4e0171_WYG_001-1b"/>
戴仁也嬰若白堊抱義也背若赤丹負禮也胷若石墨<lb/>
藴智也足下赨黄履信也厥像有六厥苞有九六像維<lb/>
何頭像天足像地日像在目月像在背翼像曰風尾像<lb/>
曰緯九苞維何口苞命眼合度耳聰逹舌屈伸色光彩<lb/>
冠短朱距兊鉤音激揚腹文户天為生食爰在積石其<lb/>
樹名曰瓊枝琦玗琅玕以為實琅玕之腴是曰離珠一<lb/>
人三頭逓臥逓起以伺琅玕與琦玗子栖必朝陽髙岡<lb/>
之桐啄必紫脫蒼筤之粒其飲有儀其食有質其和鳴<lb/>
<pb n="KR4e0171_WYG_001-2a"/>
也小音金大音鼓音如簫自歌翰如干自舞昬鳴曰固<lb/>
常旦鳴曰發明晝鳴曰保章舉鳴曰上翔集鳴曰歸昌<lb/>
節節足足喈喈邕邕其音英英凄凄鏘鏘延頸奮翼五<lb/>
彩備明舉随八風氣應時雨徊欝島翔𤣥圃過崑崙軼<lb/>
底柱風穴暮宿弱水濯羽五彩晶英九文鮮明乃先天<lb/>
離宮之畜南方鶉火之精覽七德律五音通天祉應地<lb/>
靈翥即文始來即嘉成惟鳯爲能天下有道得鳯象之<lb/>
一則鳯過而睨之得鳯象之二則鳯翔而企之得鳯象之<lb/>
<pb n="KR4e0171_WYG_001-2b"/>
三則鳯集而翽之得鳯象之四則鳯春秋㑹之得鳯象<lb/>
之五則鳯朝夕比之沒身居之矣於是時也鳯翩蹮帝<lb/>
竹而不驚宿留帝梧而不去吸昆丘之琅霜吞嵰山之<lb/>
紫露馴于宮隣爲帝司晨扈于軫車以節路驅爰率其<lb/>
属朝嘲夜㖡露翥風翔千百爲羣朝于明堂故曰鳯忘<lb/>
其翼鷙鳥忘其爪而可擾神龍喪其角鷙獸忘其距而<lb/>
可御咸若鳥獸而柔緩疇若草木而葳㽔蒼麟白騶可<lb/>
係而羈鳥巢鵲梁可俯而窺是以萬方來朝四靈咸依<lb/>
<pb n="KR4e0171_WYG_001-3a"/>
也乃若刳胎剔<graphic n="KR2443" url="https://raw.githubusercontent.com/kanripo/KR-Gaiji/master/images/KR2443.png" mimeType="image/png"/>神龍不逰覆巢䃣卵鳯不翔留四靈<lb/>
之瑞交違則萬物之庚不由矣帝於是始作咸池之樂<lb/>
張于洞庭之野有焱氏承而頌之曰鳯皇秋秋其音若<lb/>
簫其翼若干有鳯有皇樂帝之心于是風后從而賡之<lb/>
曰舟張辟雍鶬鶬相從八風回回鳯皇喈喈力牧載而<lb/>
和之曰敕爾瞽帥爾衆工奏爾光誦肅肅邕邕無怠無<lb/>
凶帝曰昭乎㢤天老之言也緑圖侍側拜手而賛于帝<lb/>
曰臣聞縹青者曰鸞黅黄者曰鵷饒紫者曰鸑多白者<lb/>
<pb n="KR4e0171_WYG_001-3b"/>
曰鵠得鳯體而分者也西有鳻雀東有諫珂北有定甲<lb/>
南有錦駝鵕䴊飛光而暎天綬鷄曵彩而駢羅竊鳯形<lb/>
而似者也且羽嘉生蜚翼蜚翼生鳯皇鳯皇生鸞鳥鸞<lb/>
鳥生庶鳥庶鳥之變乃産妖鳥是曰羽蟲之孽徳下衰<lb/>
則得其分徳又下衰則得其似徳極下衰則得其孽臣<lb/>
恐千百世之後淡見而甘聞誣天而矯神必<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鳯而弗<lb/>
能将歌舞羽孽而珍貺咎徴天無口孰分其然否神無<lb/>
喙孰析其真偽諴孚幾何矯枉寔多鳯之瑞世僅見孽<lb/>
<pb n="KR4e0171_WYG_001-4a"/>
世則那帝曰遠乎㢤緑圖之見也遂乃命伶倫斷嶰谷<lb/>
之竹吹律寫鳯之音素女調三舌之簧炙笙象鳯之翼<lb/>
史皇作斧扆繪鳯之羽胡曹黹衣裳畫鳯之文又采飛<lb/>
龍氏之篆陳帝鴻氏之硯書之右書曰巾几銘圗之左<lb/>
圖為帝命驗<lb/>
　　伊蘭賦<lb/>
　　　江陽有花名賽蘭香不足於艶而有餘於香戴<lb/>
　　　之䰂紒經旬猶馨意古者紉佩之用頮浴之具<lb/>
<pb n="KR4e0171_WYG_001-4b"/>
　　　必此物也西域有伊蘭以為佛供即此漢書所<lb/>
　　　謂伊蒲之供也從而為之賦曰<lb/>
英英有蘭猗猗其美諡以伊蘭實自卭始維蘭之品粤<lb/>
繁有藂曰蕙曰蓀錯遌丰茸曰芷曰茝名殊物同形如<lb/>
蒲萱盆盝是薦謡俗攸珍乃蘭之贗可佩可紉服之媚<lb/>
人昔號國香今茲曷湮宜湯宜浴陳除新沃昔聞其語<lb/>
今茲則<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>先正𧦬蘭謂識之艱山谷致疑晦翁屢歎懿<lb/>
若卉之挺生兮何珵美而琦絶既葳㽔以晞暘兮亦扆<lb/>
<pb n="KR4e0171_WYG_001-5a"/>
岑而帶岊友射干而偕生兮朋荔挺而俱發潄𤣥英之<lb/>
朝澤兮應復至之陽月秉棻蒕之旉榮兮擅芳菲之酷<lb/>
烈開以景風之淑辰兮貫乎星回之火節潄沆瀣之芳<lb/>
潤兮全朱明之炎徳匪直十歩之有芳兮曽驗經旬之<lb/>
未歇乃有娥媌掩嫮靡曼嫈眳步步移艶笑笑傾城子<lb/>
夫興於鬒髮昭儀寵於體馨曵歩揺之馥郁暎角犀之<lb/>
豐盈若蘭機回文之錦季蘭琴緑綺之聲爰色授而䰟<lb/>
與且目眩而心縈倭墮梁家之髻浮渲韋娘之纓咸纎<lb/>
<pb n="KR4e0171_WYG_001-5b"/>
指兮争掇並巧粲兮相迎都梁蟾蜍兮閼爾而減價虎<lb/>
蒲龍棗兮瞠乎其亡菁超旃檀於雪域壓迷迭於雲清<lb/>
星芒當晝而弗隠金粟未秋而先成埓瑶華兮玉蕋叶<lb/>
緑葉兮紫莖堪納涼於𤣥圃思御風兮蓬瀛詎數秋紅<lb/>
之蕳子豈顧晩翠之長卿爰感子兮體物遂錫子以嘉<lb/>
名重為系曰肇允嘉卉兮昉自炎皇媺人之佩兮王者<lb/>
之香深谷逶迤兮無人自芳宣尼息鄹兮屈平纍湘晨<lb/>
月秋風兮屬國之堂洪波霜晩兮謫仙之鄉紉遺佩捐<lb/>
<pb n="KR4e0171_WYG_001-6a"/>
兮庸亦何傷體物瀏亮兮聊以相羊<lb/>
　　鴈來紅賦<lb/>
　　　此𢎞治甲子余十七歲時作近得其稿録于此<lb/>
蜀城之花與玉蟬而同房漢宮之菊配黄鵠以分裳兹<lb/>
纎莖兮獨異候陽鳥而敷芳盈盈渥赭奕奕鮮粧承景<lb/>
火旻之下委質金神之鄉吳臺草長紅心不同時節楚<lb/>
岸楓愁赤葉逺謝煇煌迎風動彩泫露生光映夫容兮<lb/>
瀕枉渚雜桂蕋兮侍君堂殘蝶留連而驚艶胡蜂躑躅<lb/>
<pb n="KR4e0171_WYG_001-6b"/>
而疑香矜隕霜之不殺笑何草之不黄脫梧楸兮索索<lb/>
銷蘭蕙兮揚揚琅玕摧兮好樹簫籟響兮長廊栁呈疎<lb/>
兮綺陌荷委盖兮銀塘矯兮紅蘤爛然朱芳賞生兮稀<lb/>
有物珎兮非常誤停車之杜牧詫剪綵之隋皇江淹多<lb/>
才擬抽毫而賦詠班姬含怨亦却扇而徬徨亂曰春花<lb/>
紅兮杜宇春草碧兮萇𢎞兹㣲生兮秋頴乃借榮於春<lb/>
工根伴兮寒螀名托兮霄鴻彼游龍兮杕杜亦詩人兮<lb/>
為風採佳名於飾羽聊以貽夫雕蟲<lb/>
<pb n="KR4e0171_WYG_001-7a"/>
　　樂清秋賦<lb/>
皇天平則成四時兮竊獨樂此新秋無宋玉之悲懐兮<lb/>
匪江淹之離愁澹吾慮以撫景兮遁炎威於金<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>祛赫<lb/>
曦之焰焰兮追涼颮之颼颼屏羽扇而篋藏兮御紈素<lb/>
之輕柔聽琅玕之朝墜兮玩金波之夕流桂連蜷於山<lb/>
阿兮蘭猗靡於巖陬既葳㽔其可懐兮又芬蒀以綢繆<lb/>
嘉華黍與膏稷兮獲萬寳於西疇雖四壁之徒立兮欣<lb/>
人足而我優謇不樂而胡為兮攅百慮以挐憂命一觴<lb/>
<pb n="KR4e0171_WYG_001-7b"/>
而孤斟兮奚吳歈兮秦謳慕漆園之斥鷃兮暢逍遥以<lb/>
優㳺賦印段之蟋蟀兮庶蹶蹶而休休<lb/>
　　綵扇賦<lb/>
　　　江文通有綵扇賦首尾衡决訛舛復多夏日枕<lb/>
　　　痾稍為補正<lb/>
青陽謝兮朱明臨度槐景兮際梅霖日車亭午風柯不<lb/>
吟纎絺在御輕羽重尋或蒲葵兮紈素又紫紺兮緑沉<lb/>
空青生峨眉之陽雌黄出嶓冡之陰金膏詒河伯之渚<lb/>
<pb n="KR4e0171_WYG_001-8a"/>
碧髄挺青蛉之岑竹染湘妃之淚紙搗蔡倫之砧合為<lb/>
綵扇翳君瑶琴瑶琴兮青琴知音兮賞音解明星兮繠<lb/>
珮銜半月兮蘭襟墮馬罷梁家之髻含矉捧西子之心<lb/>
銷獨愁兮片玉恡一笑兮千金怨藴隆之赫赫忘逝景<lb/>
之駸駸願鼓幽蘭兮白雪情寄山髙兮水深<lb/>
　　藥市賦<lb/>
蓬丘仙伯七刀圭而通神奈園老宿品千二而稱珍何<lb/>
如蓉城之日重開藥市之春若夫岐摯湯液和緩瀡滫<lb/>
<pb n="KR4e0171_WYG_001-8b"/>
采嘉林之嘉草掇芳洲之芳羞屏風水發書帶山抽人<lb/>
參三椏來自高句麗之國桃枝九折出於嶲昆明之陬<lb/>
椒聊下虛星之舍果蓏薦織女之樓逢茅龍之衛叔遇<lb/>
木羊之葛由檢本草之聖録極山海之㝠搜别有天棘<lb/>
日精澤葵海藻火林之蔚炎柯雪津之擢陽草欵冬叩<lb/>
氷而吐葩葶藶迎露而先槁青綸碧組蒼龍就食於甲<lb/>
辰素茵皜蔯白兎騰仙于辛卯帝休鬼□蕩邪而蠲憂<lb/>
神錦仙鹽駐顔而難老又不若剸犀截角搴翠刪毛澄<lb/>
<pb n="KR4e0171_WYG_001-9a"/>
禺山之水碧<graphic n="KR2594" url="https://raw.githubusercontent.com/kanripo/KR-Gaiji/master/images/KR2594.png" mimeType="image/png"/>樊桐之金膏鮫人泣珠而酬價狼㬻齅<lb/>
金而解櫜神鹿兩頭飲上池之水靈鳥四翼歸金匱之<lb/>
韜莫不攀丹危而陟翠險霣仙的而下神囂渉淼淼馳<lb/>
苹苹刈翹翹伐丁丁香草比于君子嘉卉方於女貞藤<lb/>
名簡子花號長卿五芝色配乎五嶽六飲芳冠乎六清<lb/>
乃延巫彭招長桑飛絳雪擣𤣥霜巴戎赤斧梓谷王昌<lb/>
蓬州塗定辭𤣥武張開光希夷出崇龕之落真多栖葛<lb/>
璝之鄉黄足之鳥呼季玉而並復朱頂之鶴名令威而<lb/>
<pb n="KR4e0171_WYG_001-9b"/>
駢翔負局磨鏡之翁箍桶講易之叟扶龜床於行阿䇿<lb/>
鳩杖於林藪嚴遵之芳乳平分王烈之香膏共剖是月<lb/>
也江波錦落火井星還楓瑟瑟而鳴籟菊英英而綴斑<lb/>
訪名跡於古昔啓藥市於重關被開眀廣都之野帶杜<lb/>
宇天隳之山哀危蟪於寸陰矜局鼃於井谷布濩天府<lb/>
之區蔓衍坤維之域八萬四千之人烟五十四州之謡<lb/>
俗國無夜户之虞人有春臺之燠郤公程鄭之倫驥子<lb/>
魚文之服乍發劑以針龍奄飛符而擒蜮黄耇背鮐蒼<lb/>
<pb n="KR4e0171_WYG_001-10a"/>
恖髫蝸行歌擊壤羣嬉聚沙成行鴈鴈學語鴉鴉毛姬餌<lb/>
葉鳯子藏花色輝九璧之錦光漾百潭之霞採思婦之<lb/>
巻耳折放臣之疎麻息風枝之不静起露蓼之含嗟崔<lb/>
公之鏡云逺華陀之嚢已遐既富矣韓康之肆寧蘄乎<lb/>
博望之槎揚雄夢腸頓醒滯思于雕篆相如消渴歘㳙<lb/>
沉痾於齒牙豈知西顥之盤露北方之河車哉有林閭<lb/>
翁孺者起而為系曰黄能兮休入寢朱羆兮罷窺屏永<lb/>
遁兮二豎載殱兮九嬰分菊潭兮灔灔宴蓉城兮𡨕𡨕<lb/>
<pb n="KR4e0171_WYG_001-10b"/>
鴻安丘繼而作曰安期神樓散扁鵲陷氷丸銀筒昔誰<lb/>
藴金瓶今子殫謝驚飍兮駐流電訪大藥兮浴還丹邀<lb/>
籛偓兮雀躍共喬松兮鯢桓主人聞之欣然稱蔅修容<lb/>
麗級獻壽升筵敬緝光誦奉以周旋<lb/>
　　戎旅賦<lb/>
恭承恩譴兮于役滇越捐珮江皋兮解紳雲闕三陟崔<lb/>
崔兮九折<graphic n="KR1896" url="https://raw.githubusercontent.com/kanripo/KR-Gaiji/master/images/KR1896.png" mimeType="image/png"/>
                    <graphic n="KR1896" url="https://raw.githubusercontent.com/kanripo/KR-Gaiji/master/images/KR1896.png" mimeType="image/png"/>不日不月兮遂届窮髮撫孤旅而悁脰<lb/>
兮揜衆困而<graphic n="KR1826" url="https://raw.githubusercontent.com/kanripo/KR-Gaiji/master/images/KR1826.png" mimeType="image/png"/>心悵圭籥之駸遄兮逾四稔而迄今父<lb/>
<pb n="KR4e0171_WYG_001-11a"/>
母孔逺兮懿親離而北南類連逵而分衢兮似同波而<lb/>
殊潯慈烏忻於共巢兮恒鳥悲乎異林彼纎羽之㣲族<lb/>
兮亦命侣而跢跦何生人之含靈兮乃離羣而弗如詠<lb/>
清人之介駟兮感放士之鳴鴸姬公畏于熠燿兮尼父<lb/>
唶夫蟪蛄屈托乘于螭豹兮莊寄徑于鼪鼯在聖哲而<lb/>
固然兮攬古人而重欨哀吾生之罹郵兮背中土而播<lb/>
荒粤戴盆而伏嵁兮望崦嵫之末光神怳悢而蜚颺兮<lb/>
形臠巻而愴嚢睇孫水之浩渺兮瞻靈關之峻極聆猩<lb/>
<pb n="KR4e0171_WYG_001-11b"/>
猩之夜啼兮履狒狒之朝跡尋終古之攸居兮問祝融<lb/>
之昔宅胥靡登而不懼兮魑魅過而奚慄堀堁颮揚兮<lb/>
含沙影流喟兹徂春兮忽焉杪秋月令殊于九州兮瘴<lb/>
卉華而嵗周若有人兮好我擕㫖酒兮思柔采㯽榔兮<lb/>
綴扶留贈相離兮結忘憂寒<graphic n="KR1860" url="https://raw.githubusercontent.com/kanripo/KR-Gaiji/master/images/KR1860.png" mimeType="image/png"/>鷄兮為脯露江魚兮為<lb/>
脩滇歌兮爨舞白日逝兮𤣥景浮獨持觴而懐逺兮雜<lb/>
歎歗其向陬遂還軫而休室兮隠零雨乎寂夜引簟枕<lb/>
而假寐兮遥夢歸乎親舍家人嘻以欵語兮閭里紛其<lb/>
<pb n="KR4e0171_WYG_001-12a"/>
來訝衆鷄鳴而驚余兮晨光昒乎東射悵夢歡而覺悲<lb/>
兮淚承睫而交下假靈氛以歴占兮援龜頌兮余謝曰<lb/>
明庭其布徳兮子行歸乎肆赦系曰莫靡荒服自中古<lb/>
兮日月之表燭不普兮章亥步窮禹罔睹兮蘭津開道<lb/>
行商苦兮碧鷄望祭使者阻兮余亦何為恒此土兮金<lb/>
躍不祥順勿忤兮樂天知命去何憮兮<lb/>
　　古度賦<lb/>
有木詭容在勾之東脩梯盤壤巨榦撑空閟華青帝垂<lb/>
<pb n="KR4e0171_WYG_001-12b"/>
實𤣥工蓐收傳紺屏翳旉紅子穿皮茁房殊卉叢膚無<lb/>
纎蠧腹育飛蟲有夫不名占諸義弓曰碩果不食在剥<lb/>
之坤宫荒經所漏而鼉仙未𢎞者歟炎皇未嘗而左賦<lb/>
始崇者與烜比景灌菵露果星燭葉雲布楠榴相思為<lb/>
黨鄰平仲君遷為朋故君子識之是曰古度<lb/>
　　石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>賦<lb/>
　　　石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>海錯也荀子書名紫砝郭璞賦註曰石砝<lb/>
　　　今方言為龜脚本草謂之決明此蟲也而類草<lb/>
<pb n="KR4e0171_WYG_001-13a"/>
　　　毎春則生華一名紫䖀字亦從草謝客詩所稱<lb/>
　　　紫䖀曄春流也江淹有賦未盡體物故為重構<lb/>
　　　傳諸博物云<lb/>
江之腴石之華南溟育東海家曄流吐葉應節揚葩水<lb/>
妃纓佩淵客簪查珠蛤胎月錦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孕霞孰與紫䖀名品<lb/>
駢嘉誰抽鼉仙之藻以泳龍伯之涯耶<lb/>
　　蚊賦<lb/>
有物于此孕于丹鷏氏于白鳥育于朱陵殷于豐草翾<lb/>
<pb n="KR4e0171_WYG_001-13b"/>
翾以作狀<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>以成象昭昭以相避㝠㝠以相向閣閣<lb/>
椓椓據以為營郁郁彬彬竊以為名霡霂眩雨豐隆混<lb/>
聲貞女棄骼壯士挫精公子不知筮諸靈蓍靈蓍曰針<lb/>
之喙噆膚之利利在三宵羣嬉羣囂醉血不醳疾斃于<lb/>
掌㦸蓍頌喻寡徴諸玉瓦玉瓦曰仙䑕聚糧<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦之鄊<lb/>
伏鼈攸戕利距森張何彼皇皇不見肅霜瓦辭難讀訊<lb/>
諸射覆射覆大夫曰烟火其屯鐙燭其喜焦螟以為巢<lb/>
蠛蠓以為使芸𤓰而來零栗而逝秋風夕起斯害也巳<lb/>
<pb n="KR4e0171_WYG_001-14a"/>
公子喻矣是曰蚊理<lb/>
　　後蚊賦<lb/>
　　　余暇之日戯為蟁賦或謂規規蘭陵之體未盡<lb/>
　　　蟁之典也夫言生於智智者不藏書事起於言<lb/>
　　　善言不引事而昔人有㸃鬼祭獺探瓶記珠者<lb/>
　　　良亦苦矣余也窽聞習懶直取之胸臆而已叙<lb/>
　　　之於紙為後蟁賦<lb/>
邃古史皇剏奎畫兮曲腳旁低<hi>古文賛蚊脚旁低鵠頭仰立</hi>垂物則<lb/>
<pb n="KR4e0171_WYG_001-14b"/>
兮諡曰齧民<hi>蒼頡曰蚊齧民蟲也</hi>昭凶徳兮炎后品物世匱資兮<lb/>
蠆尾虺首罔攸遺兮唶爾蜎化<hi>通俗文蜎化為蚊</hi>百靡宜兮擾<lb/>
龍儀鳯于帝庭兮嗟爾有生胡營營兮禁鼃去梟著周<lb/>
經兮胡爾利㭰獨無懲兮𤣥圭紀正炯弗昧兮丹良為<lb/>
羞<hi>大戴記丹鳥羞白鳥注丹鳥丹良也白鳥蚊也</hi>欣絶彚兮鼇戴山抃聖播跡<lb/>
兮使爾負山<hi>莊子使蚊負山</hi>諒何力兮謂爾有睫<hi>列子焦螟巢于蚊睫</hi>奚<lb/>
誰攘兮䆗窱琅疏競來徃兮謂爾有臂<hi>莊子蟲臂䑕肝</hi>奚誰怳<lb/>
兮明潜宵征侣罔兩兮旅蜚成市仙孺惕兮<hi>續列仙傳吳猛事</hi>
<pb n="KR4e0171_WYG_001-15a"/>
聚響成雷藩侯慄兮<hi>中山王事</hi>障爾熛爾徙宜疾兮蟁不能<lb/>
辯對以臆兮肖翹蠕動生以息兮俶詭妍媸寧有極兮<lb/>
血國三千彼貨殖兮<hi>揚子貨殖曰蚊血國三千使將疎飲水褐博設齒然也</hi>曷云<lb/>
不慘噆有國兮赤口燒城煩言嘖兮積毁銷骨瘡痏結<lb/>
兮楚組齊帷疇其隔兮赤燧頳熛罔有懾兮命曰人蟁<lb/>
理可說兮惟蟲能蟲各以類兮厥以恒性賤剖貴兮人<lb/>
蟁不懲蟲何罪兮百爾君子無庸喙兮<lb/>
　　思友賦寄楊用修<hi>附</hi>　　　　　　夏邦謨<lb/>
<pb n="KR4e0171_WYG_001-15b"/>
何繁思之糾結兮中悶瞀以罔休晝屢飡而調飢兮寧<lb/>
膳餼之匪羞夢雜糅以恍惘兮曼旅夜之悠悠息壅翳<lb/>
其煩促兮心震蕩而若浮氣欝欝以填臆兮淚熒熒而<lb/>
漲眸志沉抑而慊慊兮魂離散而難收罹顛躓以厄窮<lb/>
兮茲遷逐於海陬哀蕪城之卑溼兮古濞廣之所都形<lb/>
孑孑而窘束兮竊滯此其窮途覽芳菲之變化兮恒感<lb/>
物以増愁獸求曹而躑躅兮鳥失侶而啁啾矧離索之<lb/>
悽惻兮顧寂歴而無儔謇廓落而㝠寞兮阻容與以優<lb/>
<pb n="KR4e0171_WYG_001-16a"/>
㳺極兄弟於四海兮偉曠士之徽猷人固各有所志兮<lb/>
焉深淺其相侔豈不語洽而貌澤兮惟知心之難求慨<lb/>
仲身之多纇兮得鮑叔而攄幽僑札相感於傾盖兮或<lb/>
獻紵而縞酬仰尼父之禮瑗使兮慕贈處於囬由世重<lb/>
陳雷之懿行兮况以膠漆之相投王貢出以類聚兮慶<lb/>
廉義以為疇古固敦斯軌躅兮余於是之敢偷伐木興<lb/>
刺於鳥鳴兮谷風以棄予為仇張陳隙以反目兮蕭朱<lb/>
卒牉然其相矛悲夫人之昧昧兮胡纎介而成訧喟斷<lb/>
<pb n="KR4e0171_WYG_001-16b"/>
金之日逺兮懼麗澤之皆流時矯首以遥望兮𦕈雲木<lb/>
之相樛夐山川之蔽虧兮邈傳置之迥脩月輝輝而照<lb/>
夜兮霜稜稜以驚秋風蕭蕭而振樹兮雨汩汩以沉丘情<lb/>
縹緲以怏悒兮然侘傺而夷猶懐孤憤以紆欝兮邅廻<lb/>
腸而優柔嗟百歳之易邁兮胡歡寡而多憂當其羣<lb/>
嬉而愉樂兮寧知愁苦而淹留欲剪迹而横逝兮非弱<lb/>
質之所優欲蕩志以怡恱兮畏淫肆之為尤固自厲其<lb/>
不豫兮惟静黙之相攸庶尚友於古人兮考徃則以臧<lb/>
<pb n="KR4e0171_WYG_001-17a"/>
謀<lb/>
　　泛水雜體<lb/>
臨逺水兮極雲海之茫茫齊桂楫以擊汰望蘿筌以揺<lb/>
艎扣榜歌以流喝撫流景以徜徉沿三島之赤岸泝九<lb/>
曲之滄浪詠吳趨兮渺閶闔激楚奏兮懐瀟湘三翼青<lb/>
翰重英朱軌倚通川之長薄陶小春之遲晷霞絢粲兮<lb/>
朗懸波澹淡兮不起語海童兮烟之潯招漁人兮蘆之<lb/>
碕睇翠㣲趨緑水攀紫虈折素芷發清言析𤣥理陳古<lb/>
<pb n="KR4e0171_WYG_001-17b"/>
風歌正始忽白日之西匿留情懽兮未巳指回塘以分<lb/>
背視星漢之空明何余心之寥廓感越鄉之羈情聞馬<lb/>
融之長笛聽謝傅之哀筝翔寒蛩而寫怨聆歸鴻而寄<lb/>
聲且曰芳歲歇兮芳夜䦨旅逰倦兮旅懐殫偕美人兮<lb/>
擕手聊逍遥以盤桓<lb/>
　　戯作破蚊陣露布<lb/>
非烟女將行燭姬兵敬奉堂宣式遵閫命破蚊陣于乙<lb/>
夜收鷏㨗於寅籌不憚宵征即陳露布竊惟蜎化之孽<lb/>
<pb n="KR4e0171_WYG_001-18a"/>
元匪貞蟲之羣似鴨似鵝乆貽害於羊羅䑕夾如虎如<lb/>
豹曾煽虐於甓社淮津血國三千睫巢億萬飢方柳絮<lb/>
妄學阿香之聲飽類櫻桃僣擬炎官之色胄系孑孑敢<lb/>
偷郁郁佳名㨗實茸茸擅據閣閣要地擾仙逰之夢栩<lb/>
栩難成妬文苑之思便便奚用如花越女嚬蛾撩亂錦<lb/>
窓似柳張郎挫精儤直靈殿投間抵隙乘暗幸昏啑玉<lb/>
肌而齩花貌猶作嬌鳴刻香骨而露芳筋未償姦志率<lb/>
其不逞實繁有徒惡冠蚤蜂嘗藥之經恐漏罪浮鼃蟈<lb/>
<pb n="KR4e0171_WYG_001-18b"/>
待旦之術已窮夙稽誅於金神不早降于青女某等掃<lb/>
除賤役箕帝㣲能躬糾貫魚手戡閦蠧雖出火攻之下<lb/>
䇿亦效羽被之先登灰釘須臾嗤負山之何力格㦸少<lb/>
選諒逰臺之豈還俾丈人怡神丙枕無展轉反側之虞<lb/>
偕女君合<graphic n="KR2580" url="https://raw.githubusercontent.com/kanripo/KR-Gaiji/master/images/KR2580.png" mimeType="image/png"/>子宮叶熊羆蛇虺之兆好音時遣薰風送<lb/>
欣忭曷勝捷書夜奏清晝同馳聞敢後<lb/>
　<lb/>
　升菴集巻一<lb/>
</p>
<p>
</p>
  </div>
</body>
</text>
</TEI>
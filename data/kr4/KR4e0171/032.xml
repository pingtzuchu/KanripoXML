<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻三十二</head>
    <p>
<pb n="KR4e0171_WYG_032-1a"/>
欽定四庫全書<lb/>
　升菴集巻三十二　　　　　明　楊慎　撰<lb/>
　　五言絶句<lb/>
　　　青橋夜宿<lb/>
驛亭臨白水石榻滿蒼苔逺客渾無夢江聲枕上來<lb/>
　　　宿華亭寺<hi>二首</hi>
花樹髙於屋紅霞夜照人聲聲枝上鳥也似惜餘春<lb/>
天風與海水鳴籟隔山聞半夜衣裳濕清朝樹樹雲<lb/>
<pb n="KR4e0171_WYG_032-1b"/>
　　　雨夕避漏起坐<hi>二首</hi>
滯雨蒼山夜停燈伴獨愁詰朝明鏡裏華鬢颯先秋<lb/>
　　　其二<lb/>
雲房遷雨榻枕席籍盆<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>似向東林宿蓮花滴漏聲<lb/>
　　　積雨始晴<lb/>
霽曉憑髙處凉風吹我襟海天堪倚杵嶺樹小如簮<lb/>
　　　三塔秋日<lb/>
始見椒花緑又驚椒實紅客心正欝欝作底對秋風<lb/>
<pb n="KR4e0171_WYG_032-2a"/>
　　　陽橋彎<lb/>
澗壑浮白雲俯瞰低於馬雲開見靑松又在澗壑下<lb/>
　　　西路雜述<hi>五首</hi>
沙逺名乾海坡髙號望城海曾無滴水城亦是虛名<lb/>
　　　其二<lb/>
路學盤蛇上人縁磨蟻旋深於小有洞隂過大漫天<lb/>
　　　其三<lb/>
濯足倒流水回頭相見坡馬嘶人又倦落景在烟蘿<lb/>
<pb n="KR4e0171_WYG_032-2b"/>
　　　其四<lb/>
虎穴猶能入猿梯亦可臨把闗苗子面開店主人心<lb/>
　　　其五<lb/>
哨名一碗水坡號半邊山疲人倚石磴渴馬飲氷湍<lb/>
　　　即事一絶<lb/>
蘋末清風起凉生近水樓盈盈樓上女齊唱楚江秋<lb/>
　　　四月五日夜與叙菴末菴樂菴得菴話别集句<lb/>
鼎鼎百年内一别一回老欲知萬里情坐對青燈曉<lb/>
<pb n="KR4e0171_WYG_032-3a"/>
　　　西蘭圖<hi>四首</hi>
蘭為君子佩植根不當門幽谷發逺馥九畹詠王孫<lb/>
　　　又<lb/>
蘭為美人採蘋藻掩芳㓗沐浴助精禋豈為薌澤設<lb/>
　　　又<lb/>
蘭為仙姬名升雲女几山𤣥景入天上名字留人間<lb/>
　　　又<lb/>
蘭為王者香欝鬯薦清廟猗猗有遺音併入瑶琴調<lb/>
<pb n="KR4e0171_WYG_032-3b"/>
　　　嘉州登舟<lb/>
馬上風塵倦登舟似到家雨晴凉意足含笑對江花<lb/>
　　　渝江登陸<lb/>
來徃舟如屋相隨一月期登途不忍去翻似别家時<lb/>
　　　又<lb/>
曠野惟看樹高城不見人新梅臨水發照影為誰春<lb/>
　　　馬枋橋<lb/>
無奈旅懐多村酤引睡魔醒醒不成寐楓葉助吟哦<lb/>
<pb n="KR4e0171_WYG_032-4a"/>
　　　青橋驛早發<lb/>
逺客貪晨發三更夢已囬江聲如驟雨吹到枕邊來<lb/>
　　　白石羹<lb/>
童子報仙翁白石羹初熟坐客不須嘗歸家牚破腹<lb/>
　　　普魯基曉發<lb/>
霜華重於雪星光明似月喔喔荒鷄鳴蕭蕭征馬發<lb/>
　　　自安寕之髙嶢李葵之走馬相迎<lb/>
遥岑昨夜别獨樹今朝迎髙嶢連榻處清話到三更<lb/>
<pb n="KR4e0171_WYG_032-4b"/>
　　　夜行安慶<lb/>
風順月仍明扁舟半夜行鷄鳴問前路已近九江城<lb/>
　　　宿鯉魚山<lb/>
投暝宿前灣占風夜未䦨月沉鴻鴈渚雲起鯉魚山<lb/>
　　　夕上江陵<hi>二首</hi>
熒熒沙市燈紞紞黄潭鼓悠悠隱後帆遥遥認前渚<lb/>
　　　其二<lb/>
水落沙溆寛鴈聲驚早寒舟子夜不寐北風吹雀竿<lb/>
<pb n="KR4e0171_WYG_032-5a"/>
　　　射亭<lb/>
飛雨花前疾鳴骹風外聞當塲誰破敵王粲始從軍<lb/>
　　　螳川獨泛<hi>二首</hi>
柳市村村接松燈㸃㸃明家家傾蟻酒夜夜鱠魚羹<lb/>
　　　其二<lb/>
月逰渾似晝水泛不知寒星罶驚魚躍雙枝起鶴盤<lb/>
　　　月夕獨酌<lb/>
夜沽東橋酒醉聼僰童歌羈人不作樂其如鄉思何<lb/>
<pb n="KR4e0171_WYG_032-5b"/>
　　　春二首<lb/>
海風吹海樹十日閉門中坐惜繁華過墻頭數落紅<lb/>
　　　其二<lb/>
行樂三春好春來轉劇愁鄉心悲逺望莫上最髙樓<lb/>
　　　陪盛德章春泛<lb/>
中洲歌采芳曲渚艤歸艎風起春江晩飛花㸃石梁<lb/>
　　　鐡鸚武歌<hi>蜀中名駕鸝雲南號鐡鸚武即伯勞也</hi>
可憐鐡鸚武常鳴五更前愁人抱瞑臥聲聲到耳邊<lb/>
<pb n="KR4e0171_WYG_032-6a"/>
　　　寳珠寺<lb/>
遥望瀑布泉徙倚雙杉樹繫馬幾度逰徘徊不能去<lb/>
　　　觀音寺<lb/>
雙樹依山曲青蓮有廢臺逰人不肯入却似剡溪囬<lb/>
　　　雲房寺<lb/>
海蕋燒空艶山篁拂座凉胡僧書跡在指㸃古雲房<lb/>
　　　清凈寺<lb/>
净域無塵雜風花落漸多空門元不閉屐齒未曽過<lb/>
<pb n="KR4e0171_WYG_032-6b"/>
　　　寳印寺<lb/>
曲徑餘榛路穹碑剥蘚痕空廊僧不住鄰媪為開門<lb/>
　　　寳曇寺<lb/>
千仭崇山頂清泉何處分㳙㳙石澗底一𣲖下青雲<lb/>
　　　圓照寺<lb/>
横枕山窓裏月明林影動禪心炯不眠寧有巴山夢<lb/>
　　　笻竹寺<lb/>
博望南行路昆池杳若天自憐遷播客一住已三年<lb/>
<pb n="KR4e0171_WYG_032-7a"/>
　　　黄龍龕<lb/>
看碑藉草茵倚杖忽移辰絶域驚文藻飄零愧古人<hi>寺有</hi>
　<hi>楊仲𢎞碑文</hi>
　　　正覺寺<lb/>
隱隱村圍寺亭亭竹繞門還期長夏日坐嘯辟疆園<lb/>
　　　海源寺<lb/>
海眼藏雙樹峯頭壓百尋靈鈞逰未逺不見石為林<lb/>
　　　龍華寺<lb/>
<pb n="KR4e0171_WYG_032-7b"/>
空宇三禪寂荒林七聖迷閒來丘壑興那復問東西<lb/>
　　　妙髙寺<lb/>
絶頂愁飛鳥丹霞隠林杪孤僧早閉門熒熒佛燈小<lb/>
　　　普吉菴<lb/>
松箐一何深細路縈百折行人歇松隂羸馬飡松葉<lb/>
　　　春日過山家<lb/>
山床壓春酒滴作澗泉聲與君終日醉松風吹復醒<lb/>
　　　雨後見月<lb/>
<pb n="KR4e0171_WYG_032-8a"/>
雨氣斂青靄月華揚彩曇戯魚蓮葉北驚鵲樹枝南<lb/>
　　　題竹<lb/>
帝子瀟湘渚乗彎嫋嫋邊可憐江上竹猶帶古時烟<lb/>
　　　存殁絶句<lb/>
何遜重泉别范雲清淚多他年淮隠處腸斷八公歌<lb/>
　　　　　　　　　　　　　　　右何仲黙<lb/>
章句傳燕國風流有薛君千年濠上意寂寂向誰云<lb/>
　　　　　　　　　　　　　　　右薛君采<lb/>
<pb n="KR4e0171_WYG_032-8b"/>
東京崔子玉臥病隔清漳天上青藜燭何人白玉堂<lb/>
　　　　　　　　　　　　　　　右崔子鍾<lb/>
張公滄海客大雅起滇雲未許乗槎去蛟龍射斗文<lb/>
　　　　　　　　　　　　　　　右張愈光<lb/>
碧雲停日暮華月照芳池夢回歌玉樹病渇憶瓊枝<lb/>
　　　　　　　　　　　　　　　右余懋昭<lb/>
近有錢塘信斯人亦可傷更憐新特在猶喚舊江即<lb/>
　　　　　　　　　　　　　　　右江景孚<lb/>
<pb n="KR4e0171_WYG_032-9a"/>
一悵遼東鶴千年竟不歸夢魂迴永夜相見是邪非<lb/>
　　　　　　　　　　　　　　　右劉汝楫<lb/>
一疾縁醫誤孤蹤住世慵淚痕添沫水名字見峩峯<lb/>
　　　　　　　　　　　　　　　右安公石<lb/>
　　　飲祁氏園<lb/>
今日花前飲祁園是習池山翁不茗艼争奈葛疆兒<lb/>
　　　答段徳夫水部<hi>四首</hi>
自笑嵇康懶雲林絶舊交寜知千里翮肯問一枝巢<lb/>
<pb n="KR4e0171_WYG_032-9b"/>
天涯戎旅春一十五回新多情花與鳥嵗嵗有留人<lb/>
幽蘭深谷底感此嵗芳徂欲問丹砂訣吾非勾漏徒<lb/>
漢上題襟句梁朝水部才錦書何處至羅戸為君開<lb/>
　　　代贈<hi>二首</hi>
獺膽杯分緑猩唇脂印紅雙歌連理曲並醉合歡叢<lb/>
南壩迎郎來西壩送郎去回身掩空閨月明天未曙<lb/>
　<lb/>
　升菴集巻三十二<lb/>
</p>
<p>
</p>
  </div>
</body>
</text>
</TEI>
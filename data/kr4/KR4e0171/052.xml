<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻五十二</head>
    <p>
<pb n="KR4e0171_WYG_052-1a"/>
欽定四庫全書<lb/>
　升菴集巻五十二　　　　　明　楊慎　撰<lb/>
　　論文<lb/>
論文或尚繁或尚簡予曰繁非也簡非也不繁不簡亦<lb/>
非也或尚難或尚易予曰難非也易非也不難不易亦<lb/>
非也繁有美惡簡有美惡難有美惡易有美惡惟求其<lb/>
美而已故博者能繁命之曰該贍左氏相如是也而請<lb/>
客者頃刻能千言精者能簡命之曰要約公羊穀梁是<lb/>
<pb n="KR4e0171_WYG_052-1b"/>
也而曳白者終日無一字竒者工於難命之曰複奥莊<lb/>
周禦冦是也而郇模劉煇亦詭而晦辨者工於易張儀<lb/>
蘇秦是也而張打油胡打鉸亦淺而露論文者當辨其<lb/>
美惡而不當以繁簡難易也<lb/>
　　陸韓論文<lb/>
陸機文賦云謝朝華於已披啓夕秀於未振韓昌黎云<lb/>
惟陳言之務去戛戛乎其難哉李文饒曰文章如日月<lb/>
終古常見而光景常新此古人論文之要也近世以道<lb/>
<pb n="KR4e0171_WYG_052-2a"/>
學自詭而掩其寡陋曰吾不屑為文其文不過抄節宋<lb/>
人語録又號於人曰吾文布帛菽粟也予常戲之曰菽<lb/>
粟則誠菽粟矣但恐陳陳相因紅腐而不可食耳一座<lb/>
大笑<lb/>
　　李華論文<lb/>
李華曰文章本乎作者而哀樂繫乎時本乎作者六經<lb/>
之志也繫乎時者樂文武而哀幽厲也有徳之文信無<lb/>
徳之文詐臯陶之歌史克之頌信也子朝之告宰嚭之<lb/>
<pb n="KR4e0171_WYG_052-2b"/>
詞詐也夫子之文章偃商傳焉偃商沒而伋軻作焉葢<lb/>
六經之遺也屈平宋玉哀而傷靡而不逺六經之道遯<lb/>
矣淪及後世力足者不能知之知之者力或不足則文<lb/>
義浸以微矣慎謂華之論文簡而盡韓退之與人論文<lb/>
諸書逺不及也特難為褊心狹見者道耳<lb/>
　　李耆卿評文<lb/>
李耆卿評文曰韓如海柳如泉歐如瀾蘇如潮余謂柳<lb/>
如泉未允易泉以江可也<lb/>
<pb n="KR4e0171_WYG_052-3a"/>
　　蕭穎士論文<lb/>
蕭穎士云六經之後有屈原宋玉文甚雄壯而不能經<lb/>
賈誼文辭最正近於治體枚乘相如亦瓌麗才士然而<lb/>
不近風雅揚雄用意頗深班彪識理張衡宏曠曹植豐<lb/>
贍王粲超逸嵇康標舉左思詩賦有雅頌遺風干寳著<lb/>
論近王化根源此後夐絶無聞焉近日惟陳子昂文體<lb/>
最正蕭之所取如此可以知其所養矣<lb/>
　　余知古論退之文<lb/>
<pb n="KR4e0171_WYG_052-3b"/>
唐人余知古與歐陽生論文書云韓退之作原道則崔<lb/>
豹答牛享書作諱辨則張昭論舊名作毛穎傳則袁淑<lb/>
太蘭王九錫作送窮文則揚子雲逐貧賦<lb/>
　　韓退之遺文<lb/>
孫何稱韓退之擬范蠡與大夫種書意出千古理振群<lb/>
疑今集中無此文白樂天稱皇甫湜涉江文而湜集亦<lb/>
無此文皮日休稱孟浩然㣲雲淡河漢疎雨滴梧桐而<lb/>
孟集無此一首乃知古人詩文之佳者遺逸多矣<lb/>
<pb n="KR4e0171_WYG_052-4a"/>
　　柳文蘇文<lb/>
郭象莊子注曰工人無為於刻木而有為於運矩主上<lb/>
無為於親事而有為於用臣柳子厚演之為梓人傳一<lb/>
篇凡數百言毛萇詩傳云漣風行水成文也蘇老泉演<lb/>
之為蘇文甫字説一篇亦數百言得奪胎換骨之三昧<lb/>
矣<lb/>
　　唐宰相多能文<lb/>
唐開元宰相奏請狀及鄭畋鳳池藳多用四六皆宰相<lb/>
<pb n="KR4e0171_WYG_052-4b"/>
自草五代亦然至范質始除其煩辭故莱公謂楊文公<lb/>
曰予不能為唐時宰相葢<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於辭也<lb/>
　　稱贊文章之妙<lb/>
王半山評歐文云積於中者浩如江河之渟滀發於外<lb/>
者爛如日星之光輝其清音幽韻凄如飄風急雨之驟<lb/>
至其雄詞閎辯快如輕車駿馬之奔馳又稱老泉之文<lb/>
云其光芒燦爛若引星辰而上也其逸駃奔放若决江<lb/>
河而下也葉水心稱李㢲巖之文曰風霆怒而江河流<lb/>
<pb n="KR4e0171_WYG_052-5a"/>
六驥調而八音和春暉秋明而海澄岳靜也曽㸃之瑟<lb/>
方希化人之酒欲清<lb/>
　　古人文法有祖<lb/>
古人文法皆有祖韓非内儲説曰門人求水而夷射誅<lb/>
濟陽自矯而二人罪鄭袖言鼻惡而新人劓費無忌教<lb/>
郄宛而令尹誅陳需殺張夀而犀首走燒芻廥而中山<lb/>
罪班固漢書曰子翬謀桓而魯隠危欒書搆郤而晉厲<lb/>
弑豎牛奔仲叔孫卒郈伯毁季昭公逐費忌納女楚建<lb/>
<pb n="KR4e0171_WYG_052-5b"/>
走宰嚭譖胥夫差喪李園進妹春申斃上官譖屈懷王<lb/>
執趙髙敗斯二世縊伊戾坎盟宋痤死江充造蠱太子<lb/>
殺息夫作姦東平誅宋景文唐書效之為姦臣贊曰三<lb/>
宰嘯凶牝奪辰林甫將藩黄屋奔鬼質敗謀興元蹙崔<lb/>
柳倒持李宗覆東坡贈宋壽昌詩用此法又竒矣<lb/>
　　古今文字繁簡<lb/>
程去華云精一執中無俟皇極之煩言欽恤兩字何至<lb/>
吕刑之騰口葢古今世變不同而文之繁簡因之孔子<lb/>
<pb n="KR4e0171_WYG_052-6a"/>
曰夏道未瀆辭推而言之則殷周之辭已瀆矣韓退之<lb/>
云周公而下其説長<lb/>
　　法言論屈原相如<lb/>
文選注引法言曰或問屈原相如之賦孰愈曰原也過<lb/>
以浮如也過以虚過浮者蹈雲天過虚者葉無根然原<lb/>
上援稽古下引鳥獸其著意於虚長卿亮不可及今法<lb/>
言無此條<lb/>
　　古詩文宜改定字<lb/>
<pb n="KR4e0171_WYG_052-6b"/>
顔延年赭白馬賦戒出豕之敗駕惕飛鳥之跱衡出字<lb/>
不如突字杜子美詩大家東征逐子回逐字不如將字<lb/>
白居易詩千呼萬喚始出来始字不如才字詩文有作<lb/>
者未工而後人改定者勝如此類多有之使作者復生<lb/>
亦必心服也<lb/>
　　訓詁之文貴顯<lb/>
楚辭吉日兮辰良王逸注日謂甲乙辰謂寅卯逸之意<lb/>
本謂日為甲乙之屬辰為寅卯之屬而各省二字後之<lb/>
<pb n="KR4e0171_WYG_052-7a"/>
讀者不曉便謂甲乙為吉日寅卯為良辰雖朱子注楚<lb/>
辭亦誤用俗見也髙誘注吕氏春秋云日從甲至癸也<lb/>
辰從子至亥也此則明白無疵大凡訓詁之文貴顯如<lb/>
此<lb/>
　　古人多譬况<lb/>
秦漢以前書籍之文言多譬况當求於意外如尚書云<lb/>
説築傅巖之野築之為言居也後世猶有卜築之稱求<lb/>
其説而不得遂謂傅説起於版築雖孟子亦誤矣伊尹<lb/>
<pb n="KR4e0171_WYG_052-7b"/>
負鼎以干湯謂尹有鼎鼐之才也猶書曰迓衡云耳横<lb/>
議者遂謂伊尹為庖人若然則衡秤也尹曰迓衡其亦<lb/>
舞秤權之市魁乎子貢多學而識故孔子曰賜不受命<lb/>
而貨殖焉莊子便謂子貢乘大馬中紺表素之衣太史<lb/>
公立貨殖傳便首誣子貢如此則子貢一猗頓耳聖門<lb/>
四科子貢善言語太史公信戰國㳺士之説載子貢一<lb/>
出存魯亂齊破吳强晉而霸越其文震耀其辭辯利人<lb/>
皆信之雖朱文公亦惑之獨蘇子由作古史考而知其<lb/>
<pb n="KR4e0171_WYG_052-8a"/>
妄考左傳齊之伐魯本于悼公之怒季姬而非田常吳<lb/>
之伐齊本怒悼公之反覆而非子貢其事始白若如太<lb/>
史公之言則子貢一蘇秦耳毛詩曰漢有㳺女不可求<lb/>
思韓嬰曲為之説曰孔子南行至楚之阿谷見女子有<lb/>
佩瑱而浣者使子貢挑之不得如韓嬰之言則孔子乃<lb/>
一馬融而子貢不如盧植逺矣又論語為命禆諶草創<lb/>
之左氏遂謂裨諶謀于野則獲葢因草之一字誣之也<lb/>
孔父正色而立朝左氏遂謂孔父之妻美而艶葢因色<lb/>
<pb n="KR4e0171_WYG_052-8b"/>
之一字誣之也例此以往則國語謂驪姬蝎譖申生必<lb/>
將如吉甫之掇蜂禮所云諸侯漁色于下即小説家謂<lb/>
西施因網得之類矣乎姑發此以諗知者<lb/>
　　文有傍犯<lb/>
徐陵賦陪逰馺娑騁纎腰於結風長樂鴛鴦奏新聲於<lb/>
度曲又云厭長樂之疎鐘勞中營之緩箭雖兩長樂為<lb/>
意不同此類為傍犯又劉禹錫律詩前聨云雪裏高山<lb/>
頭早白後聯云于公必有髙門慶自注高山本髙髙門<lb/>
<pb n="KR4e0171_WYG_052-9a"/>
使之髙也亦傍犯之例<lb/>
　　古文引用<lb/>
凡傳中引古典必曰書云詩云者正也左傳中最多又<lb/>
有變例如子産答子皮云子於鄭國棟也棟拆榱崩僑<lb/>
將壓焉此乃引周易棟橈凶之義而不明言易魯穆叔<lb/>
論伯有不敬曰濟澤之阿行潦之蘋藻寘諸宗室季蘭<lb/>
尸之敬也此乃引有齊季女全詩之義而不明言詩葢<lb/>
一法也又引書太誓所謂商兆民離周十人同者衆也<lb/>
<pb n="KR4e0171_WYG_052-9b"/>
據太誓原文云受有億兆夷人離心離徳予有亂臣十<lb/>
人同心同徳省二十字作八字而語益矯健此葢省字<lb/>
又一法也郤至聘楚辭享云百官承事朝而不夕此公<lb/>
侯所以干城其民也故詩曰赳赳武夫公侯干城及其<lb/>
亂也諸侯貪冒侵欲不已爭尋常以盡其民畧其武夫<lb/>
以為已腹心故詩曰赳赳武夫公侯腹心此先言詩意<lb/>
而後引詩辭又一法也宋陳文簡曰古文取詩云詩取<lb/>
書云書葢常體也或以康誥為先王之令<hi>見國語</hi>周書為<lb/>
<pb n="KR4e0171_WYG_052-10a"/>
西方之書<hi>見國語</hi>以咸有一徳為尹吉<hi>禮記</hi>以大禹謨為<lb/>
道經<hi>荀子</hi>不曰仲虺之誥而曰仲虺之志<hi>左氏</hi>不曰五<lb/>
子之歌而曰夏訓有之<hi>左氏</hi>直言鄭詩曹詩<hi>國語</hi>上稱<lb/>
汋曰武曰<hi>左氏</hi>或稱芮良夫<hi>左氏/</hi>或稱周文公<hi>國語</hi>指<lb/>
那頌卒章為亂辭<hi>國語</hi>摘小宛首章為篇目<hi>國語</hi>數章<lb/>
之末章既謂之卒章一章之末句亦謂之卒章<hi>並左氏傳</hi>凡<lb/>
此似亦畧施雕琢少變雷同作者考焉毋誚無補陳氏<lb/>
之言予論有契焉故並載之<lb/>
<pb n="KR4e0171_WYG_052-10b"/>
　　古書不可妄改<lb/>
古書不可妄改聊舉二端如曹子建名都篇膾鯉䐪胎<lb/>
蝦寒鱉炙熊膰此舊本也五臣妄改作炰鱉葢炰鱉膾<lb/>
鯉毛詩舊句淺識者孰不以為寒字誤而從炰字耶不<lb/>
思寒與炰字形相逺音呼又别何得誤至於此文選李<lb/>
善注云今之時餉謂之寒葢韓國饌用此法鹽鐵論羊<lb/>
淹雞寒崔駰傳亦有雞寒曹植文寒鶬蒸麑劉熙釋名<lb/>
韓雞為正古字寒與韓通也王維老將行恥令越甲鳴<lb/>
<pb n="KR4e0171_WYG_052-11a"/>
吾君此舊本也近刋本為不知者改作吳軍葢越甲吾<lb/>
君似是連對不思前韻已有詔書五道出將軍五言古<lb/>
詩有用重韻未聞七言有重韻也維豈謬至此耶按劉<lb/>
向説苑越甲至齊雍門狄請死之曰昔者王田於囿左<lb/>
轂鳴軍左請死之曰吾見其鳴吾君也今越甲至其鳴<lb/>
君豈左轂之下哉正其事也見其事與字之所出始知<lb/>
改者之妄<lb/>
　　古文倒語<lb/>
<pb n="KR4e0171_WYG_052-11b"/>
古文語多倒漢書中行説曰必我也為漢患者若今人<lb/>
則云為漢患者必我也管子曰子耶言伐莒者若今人<lb/>
則云言伐莒者子耶<lb/>
　　古文用之字<lb/>
莊子厲之人夜半生其子又以驪姬作驪之姬地名南<lb/>
沛作南之沛吕覽楚丹姬作丹之姬家語江津作江之<lb/>
津樂府桂樹作桂之樹文法皆異<lb/>
　　古文之奥<lb/>
<pb n="KR4e0171_WYG_052-12a"/>
孔子出使子路賫雨具有頃果雨子路問其故孔子曰<lb/>
詩不云乎月離于畢俾滂沱矣昨莫月正離畢也他日<lb/>
月離畢孔子出子路請賫雨具孔子不聽果無雨子路<lb/>
問其故孔子曰昔日月離其隂故雨昨莫月離其陽故<lb/>
不雨史記仲尼弟子傳有子事載此文而删月離陽離<lb/>
隂末節葢有深意作傳之㫖本以見有子不如孔子處<lb/>
故不説盡而文益藴藉如莊子九淵而止説其三又夔<lb/>
憐蚿蚿憐風風憐目目憐心止解䕫蚿風三句而憐目<lb/>
<pb n="KR4e0171_WYG_052-12b"/>
憐心之義缺焉葢悟者自能知之若説盡則無味知此<lb/>
者知古文之奥矣<lb/>
　　文字之衰<lb/>
蘇子瞻云文字之衰未有如今日者也其原出於王氏<lb/>
王氏之文未必不善也而患在於好使人同己自孔子<lb/>
不能使人同顏淵之仁子路之勇不能以相移而王氏<lb/>
欲以其學同天下地之美者同于生物而不同於所生<lb/>
惟荒瘠斥鹵之地彌望皆黄茅白葦此則王氏之同也<lb/>
<pb n="KR4e0171_WYG_052-13a"/>
然是時學者不敢異王氏者畏其勢也南渡以後人人<lb/>
攻之矣今之學者黄茅白葦甚矣予嘗言宋世儒者失<lb/>
之専今世學者失之陋失之専者一騁意見掃滅前賢<lb/>
失之陋者惟從宋人不知有漢唐前說也宋人曰是今<lb/>
人亦曰是宋人曰非今人亦曰非髙者談性命祖宋人<lb/>
之語録卑者習舉業抄宋人之䇿論其間學為古文歌<lb/>
詩雖知效韓文杜詩而未始真知韓文杜詩也不過見<lb/>
宋人嘗稱此二人而已文之古者左氏國語宋人以為<lb/>
<pb n="KR4e0171_WYG_052-13b"/>
衰世之文今之科舉以為禁約詩之髙者漢魏六朝而<lb/>
宋人謂詩至選為一厄而學詩者但知李杜而已髙<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>
不知詩者及謂由漢魏而入盛唐是由周孔而入顔孟<lb/>
也如此皆宋人之説誤之也吁異哉<lb/>
　　舉業之陋<lb/>
本朝以經學取人士子自一經之外罕所通貫近日稍<lb/>
知務博以譁名茍進而不究本原徒事末節五經諸子<lb/>
則割取其碎語而誦之謂之蠡測歴代諸史則抄節其<lb/>
<pb n="KR4e0171_WYG_052-14a"/>
碎事而綴之謂之䇿套其割取抄節之人已不通經涉<lb/>
史而章句血脉皆失其真有以漢人為唐人唐事為宋<lb/>
事者有以一人折為二人二事合為一事者余曽見考<lb/>
官程文引制氏論樂而以制氏為致仕又士子墨巻引<lb/>
漢書律厯志先其筭命作先筭其命近日書坊刻布其<lb/>
書士子珍之以為祕寳轉相差訛殆同無目人説詞話<lb/>
噫士習至此卑下極矣<lb/>
　　目學之弊<lb/>
<pb n="KR4e0171_WYG_052-14b"/>
一傳未終恍已迷其姓氏片文屢過幾不辨其偏傍<hi>李昭</hi>
　<hi>玘</hi>
　　日而月之<lb/>
唐文粹日而月之星而辰之本莊子尸而祝之社而稷<lb/>
之語然日月星辰語若出今人之口其不見笑也幾希<lb/>
　　梓澤<lb/>
滕王閣序蘭亭已矣梓澤丘墟梓澤石季倫别墅也又<lb/>
山亭序云茂林修竹王右軍山隂之蘭亭流水長堤石<lb/>
<pb n="KR4e0171_WYG_052-15a"/>
季倫河陽之梓澤<lb/>
　　玉樹<lb/>
左思三都賦序譏揚雄賦甘泉不當言玉樹青葱誤矣<lb/>
揚雄言玉樹者武帝所作集衆寳為之以娱神非謂自<lb/>
然生之猶下句言馬犀金人也<lb/>
　　諸家地理<lb/>
地志諸家予獨愛常璩華陽國志次之則盛𢎞之荆州<lb/>
記荆州記載鹿門事云龎徳公居漢之隂司馬徳操定<lb/>
<pb n="KR4e0171_WYG_052-15b"/>
州之陽望衡對宇歡情自接泛舟褰裳率爾體暢記沮<lb/>
水幽勝云稠木傍生凌空交合危嶁傾岳恒有落勢風<lb/>
泉傳響於青林之下巖猿流聲於白雲之上逰者常苦<lb/>
目不周玩情不給賞若此二段讀之使人神逰八極信<lb/>
竒筆也記三峡水急云朝發白帝暮宿江陵凡一千二<lb/>
百餘里雖飛雲迅鳥不能過也李太白詩朝辭白帝彩<lb/>
雲間千里江陵一日還杜子美云朝發白帝暮江陵皆<lb/>
用盛𢎞之語也然二公詩語亦自有優劣試與詩流辨<lb/>
<pb n="KR4e0171_WYG_052-16a"/>
之<lb/>
　　辬華<lb/>
張平子西京賦上辬華以交紛下刻陗其若削辬華辬<lb/>
駁華麗也辬古斑字又音葩或寫作斑梁元帝纂文云<lb/>
辬華文麗也<lb/>
　　眳藐流眄<lb/>
西京賦眳藐流眄一顧傾城注眳眉睫之間藐好視容<lb/>
也○今按詩云猗嗟名兮玉篇引之名作䫤眉目之間<lb/>
<pb n="KR4e0171_WYG_052-16b"/>
也字從冥言美人眉目流眄使人冥迷所謂一顧傾城<lb/>
也眳䫤字異音同義<lb/>
　　防露之曲<lb/>
文賦寤防露與桑間又雖悲而不雅注引東方朔七諫<lb/>
謂楚客放而防露作此説謬矣若指楚客即為屈原屈<lb/>
原忠諫放逐其辭何得云不雅防露與桑間為對則為<lb/>
淫曲可知謝莊月賦徘徊房露惆悵陽阿注房露古曲<lb/>
名房與防古字通以防露對陽阿又可證其非雅曲也<lb/>
<pb n="KR4e0171_WYG_052-17a"/>
拾翠集引王彪之竹賦云上承霄而防露下漏月而来<lb/>
風庇清彈于幕下影嬥歌於帷中葢楚人男女相悅之<lb/>
曲有防露有雞鳴如今之竹枝東坡志林亦云然則竹<lb/>
枝之来亦古矣詩云野有蔓草零露漙兮有美一人清<lb/>
揚婉兮邂逅相遇適我願兮以此推之防露之意可知<lb/>
　　柳子六逆論<lb/>
柳子厚駁春秋左傳六逆之説曰賤妨貴少陵長逺間<lb/>
親新間舊小加大淫破義六者亂之本也夫少陵長小<lb/>
<pb n="KR4e0171_WYG_052-17b"/>
加大淫破義誠為亂矣然其所謂賤妨貴逺間親新間<lb/>
舊雖為治之本可也何必曰亂夫所謂賤妨貴者葢斥<lb/>
言擇嗣之道子以母貴者也若貴而愚賤而聖且賢以<lb/>
是而妨之其為治本大矣而可捨之以從斯言乎夫所<lb/>
謂逺間親新間舊者葢言任人之道也使親而舊者愚<lb/>
逺而新者聖且賢以是而間之其為治本大矣而可捨<lb/>
之以從斯言乎柳子此言是矣然未究其事與時矣葢<lb/>
衛將立州吁而州吁乃賤嬖之子賤妨貴之一言専指<lb/>
<pb n="KR4e0171_WYG_052-18a"/>
州吁此事之不同也若逺間親新間舊則周之用人尚<lb/>
親親先宗盟而後異姓魯之大聖如孔子亞聖如顏囘<lb/>
固不得先三桓此時之不同也石碏之言未失也嗚呼<lb/>
世胄躡高位英俊沈下僚地勢使之然由来非一朝為<lb/>
此詩者其知道乎此周公所以思成湯之立賢無方而<lb/>
畎畝版築魚鹽之事孟子特稱之以為千古之希遇也<lb/>
然則光武之禮子陵昭烈之顧孔明謂非三代明良之<lb/>
盛事乎<lb/>
<pb n="KR4e0171_WYG_052-18b"/>
　　楊文安公戒諭諸將銘<lb/>
金人敗好率先興戎朝廷應兵誠非得已惟諸大將皆<lb/>
吾爪牙忠憤慨然誰不思奮上為社稷下為生靈聲援<lb/>
相聞如手足之捍頭目緩急相救如子弟之衞父兄追<lb/>
亷藺之遺風思冦賈之髙誼叶成掎角之勢用濟同舟<lb/>
之安諸將讀之無不感奮當時謂可與陸宣公奉天一<lb/>
詔同朱子取二句入孟子註則此文膾炙當代久矣楊<lb/>
公名椿省元眉山人<lb/>
<pb n="KR4e0171_WYG_052-19a"/>
　　李巽巖撰趙待制<hi>開</hi>墓銘<lb/>
蜀蕞爾國偏處西南初幸自保社魚相蠶驟通秦塞開<lb/>
明始貪膠擾肇兹事難盡談秦函取蜀篋胠囊探蘝既<lb/>
野蔓葛仍谷覃山玉靡在淵珠莫涵昔萬億稊今儲石<lb/>
儋上豈云富下滋不堪役困則傷告病如譚兵端孰弭<lb/>
寇鋒誰戡蟻聚蠭屯猶虓虎闞公起圖之寧忍一慙𣙜<lb/>
茗酒鹽兼用此三織楮寓幣重輕相㕘吏姦㳺賊交鬭<lb/>
並讒止蕃蠅營射沙<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>含苟可救時荼苦薺甘退省其<lb/>
<pb n="KR4e0171_WYG_052-19b"/>
私不贏一簪公曰我法要祇能暫彼兵與民互為矢函<lb/>
長此安窮亂是用餤解而更張五盍手攬天不憗遺斷<lb/>
鞅脱驂使民至今未弛負擔豈無若威逞願釋憾公葬<lb/>
久矣幽公沈沈我作銘詩神明所鑑刻諸北山維石巖<lb/>
巖美其必傳澤詎卒斬後此千載勿毁勿撼<lb/>
　　辭尚簡要<lb/>
書曰辭尚體要子曰辭達而已矣荀子曰亂世之徵文<lb/>
章匿采揚子所云説鈴書肆正謂其無體要也吾觀在<lb/>
<pb n="KR4e0171_WYG_052-20a"/>
昔文弊於宋奏疏至萬餘言同列書生尚厭觀之人主<lb/>
一日萬幾豈能閲之終乎其為當時行狀墓銘如將相<lb/>
諸碑皆數萬字朱子作張魏公浚行狀四萬字猶以為<lb/>
少流傳至今葢無人能覽一過者繁冗故也元人修宋<lb/>
史亦不能删節如反賊李全一傳凡二巻六萬餘字雖<lb/>
覽之數過亦不知其首尾何説起沒何地宿學尚迷焉<lb/>
能曉童稚乎予語古今文章宋之歐蘇曽王皆有此病<lb/>
視韓柳逺不及矣韓柳視班馬又不及班馬比三傳又<lb/>
<pb n="KR4e0171_WYG_052-20b"/>
不及三傳比春秋又不及予讀左氏書趙朔趙同趙括<lb/>
事茫然如墮矇瞶既書字又書名又書官似謎語誑兒<lb/>
童者讀春秋之經則如天開日明矣然則古今文章春<lb/>
秋無以加矣公穀之明白其亞也左氏浮誇繁冗乃聖<lb/>
門之荆棘而後人實以為珍寳文弊之始也愛忘其醜<lb/>
可乎我太祖髙皇帝科舉詔令舉子經義無過三百字<lb/>
不得浮詞異説百八十餘年遵之近時舉子之文冗贅<lb/>
至千有餘言者不根程朱妄自穿鑿破題謂之馬籠頭<lb/>
<pb n="KR4e0171_WYG_052-21a"/>
處處可用也又謂舞單鎗鬼一跳而上也起語百餘言<lb/>
謂之夀星頭長而虚空也其中例用存乎存乎謂之謂<lb/>
之此之謂此之謂有見乎無見乎名曰救命索不論與<lb/>
題合否篇篇相襲師以此授徒上以此取士不知何所<lb/>
抵止也可以為世道長太息矣<lb/>
　　邵公批語<lb/>
先太師戊戌試巻出舉子蹊逕之外考官邵公<hi>暉</hi>批云<lb/>
竒寓於純粹之中巧藏於和易之内當時以為名言後<lb/>
<pb n="KR4e0171_WYG_052-21b"/>
觀龍川集乃知為陳同甫作論法也先輩讀書博且精<lb/>
不似後生之束書不觀㳺談無根也因書之家乗<lb/>
　　歐陽公非非堂記<lb/>
歐陽公非非堂記云是是近乎諂非非近乎訕與其諂<lb/>
也寧訕此非君子之言也孔子曰惡居下流而訕上者<lb/>
子貢曰惡訐以為直者如歐之言是以聖賢所惡者自<lb/>
居也而可乎語曰吾之於人也誰毁誰譽如有所譽者<lb/>
其有所試矣是譽可過而毁不可過也大舜隠惡而揚<lb/>
<pb n="KR4e0171_WYG_052-22a"/>
善春秋傳曰君子之善善也長惡惡也短惡惡止其身<lb/>
善善及其子孫孔子見人一善忘其百非此近厚之道<lb/>
也如歐之言則訕訐之風盛而不肖之志得矣試取韓<lb/>
文公原毁一篇觀之其立心之公私髙下何如哉此説<lb/>
一倡則萋菲貝錦簧鼓陷穽何所不至其不流於小人<lb/>
之歸也幾希<lb/>
　　平復燕雲表<lb/>
王將明作賀平復燕雲表以昆夷維其喙矣對燕人悦<lb/>
<pb n="KR4e0171_WYG_052-22b"/>
則取之鄭達夫亦用上句而下以周公方且膺之為對<lb/>
語王曰相公屬對甚切舉已對曰此是當家者<lb/>
　　吳潛宅揆麻制<lb/>
予方重宵旰之憂汝不以晝錦為樂入趨延英之召亟<lb/>
奉天章之咨惟事務之孔殷顧弊源之滋甚邪不可以<lb/>
干正而君子小人之戒限未明卑不可以加尊而稱姪<lb/>
稱臣之名分未正士氣抑鬱而弗振民力殫咨而莫紓<lb/>
在庭狃於意見之偏在邉玩於守備之弛當饋以歎濟<lb/>
<pb n="KR4e0171_WYG_052-23a"/>
川其誰遺大投艱孰念敉寧之計任重道逺實惟𢎞毅<lb/>
之賢於乎詩有天保采薇當厲修政敵王愾之志道在<lb/>
中庸大學尚明治國平天下之經惟至誠足以動感神<lb/>
明惟大公足以信服中外繄我耆俊毋煩訓詞<lb/>
　　二盧<lb/>
韓文公誌盧殷墓言殷於書無不讀止用為詩資平生<lb/>
為詩可誦者千餘篇至今一篇不傳非托於韓文則名<lb/>
姓亦湮矣又㑹昌中進士盧獻卿作愍征賦司空圗為<lb/>
<pb n="KR4e0171_WYG_052-23b"/>
之注釋且序之曰氣淩鄴下體變江南間生冠五百年<lb/>
在握照十二乘又言其才情旖旎雅調清越寓詞哀怨<lb/>
變態無窮稱之可謂極至矣而此賦亦不傳二公非妄<lb/>
許人者文章之傳不傳有幸不幸如胡曽詠史詩惡劣<lb/>
之尤而天下誦之豈非幸耶<lb/>
　　張謂贊劉裕<lb/>
唐文人張謂評劉裕云劉裕近希曹馬逺棄桓公禍徒<lb/>
及於兩朝福未盈於三載八葉傳其世嗣六君不以夀<lb/>
<pb n="KR4e0171_WYG_052-24a"/>
終天之報施其明驗乎此文簡嚴可以誅姦雄於既死<lb/>
矣當表出之<lb/>
　　半山文妙<lb/>
王半山之文愈短愈妙如書刺客傳後云曹沫將而亡<lb/>
人之城又刼天下盟主管仲因勿倍以市信一時可也<lb/>
予獨怪智伯國士豫讓豈顧不用其䇿耶讓誠國士也<lb/>
曽不能逆䇿三晉救智伯之亡一死區區尚足校哉其<lb/>
亦不欺其意者也聶政售於嚴仲子荆軻豢於燕太子<lb/>
<pb n="KR4e0171_WYG_052-24b"/>
丹此兩人者汚隠困約之時自貴其身不妄願知亦曰<lb/>
有待焉彼挟道徳以待世者何如哉味此文何讓史記<lb/>
乎與讀孟當君傳同關紐矣<lb/>
　　蔣之翰稱離騷<lb/>
蔣之翰稱離騷經若驚瀾奮湍鬱閉而不得流若長鯨<lb/>
蒼虬偃蹇而不得伸若渾金璞玉泥沙掩匿而不得用<lb/>
若明星皓月雲漢蒙蔽而不得出<lb/>
　　集文選文士姓名<lb/>
<pb n="KR4e0171_WYG_052-25a"/>
梁昭明太子統聚文士劉孝威庾肩吾徐防江伯操孔<lb/>
敬通惠子悦徐陵王囿孔爍鮑至十人謂之髙齋十學<lb/>
士集文選今襄陽有文選樓池州有文選臺未知何地<lb/>
為的但十人姓名人多不知故特著之<lb/>
　　白渠歌<lb/>
田於何所池陽谷口鄭國在前白渠在後舉鍤成雲决<lb/>
渠為雨水流竈下魚跳入釜涇水一石其泥數斗且溉<lb/>
且糞長我禾黍衣食京師百萬餘口○此漢紀所載比<lb/>
<pb n="KR4e0171_WYG_052-25b"/>
漢書多水流魚跳二句<lb/>
　　韓子連珠論<lb/>
北史李先傳魏帝召先讀韓子連珠二十二篇韓子韓<lb/>
非子韓非書中有連語先列其目而後著其解謂之連<lb/>
珠據此則連珠之體兆于韓非任昉文章縁起謂連珠<lb/>
始於揚雄非也<lb/>
　　雪讚書紈扇<lb/>
羊孚作雪讚曰資清以化乘氣以靡遇䝉能鮮即潔成<lb/>
<pb n="KR4e0171_WYG_052-26a"/>
輝桓𦙍遂以書扇余嘗有夏日詩云紈扇書羊孚雪玉<lb/>
笛吹李白梅<lb/>
　　巧心妍耳<lb/>
陸機文賦雖濬發於巧心終受嗤於拙目袁彖云有異<lb/>
巧心終愧妍耳自謙之辭也<lb/>
　　傅一廖二<lb/>
吾蜀解元王孝忠鄉試賀平西蜀表中有云川四巴三<lb/>
收彈丸黒子之地傅一廖二成大統函夏之天傅一廖<lb/>
<pb n="KR4e0171_WYG_052-26b"/>
二乃太祖御製平西蜀頌中謂傅友徳之功第一廖永<lb/>
忠之功第二也人咸服其博洽<lb/>
　　登三乗六<lb/>
凉謝愛獻晉帝表登三緯地乘六御天宋人徳奉三無<lb/>
功安九有句法祖之<lb/>
　　楊烱稱王勃<lb/>
楊烱序王勃文集云薛令言朝右文宗託末契而推一<lb/>
變盧照鄰人間才傑覽清規而輟九知所謂九知者葢<lb/>
<pb n="KR4e0171_WYG_052-27a"/>
用漢書九變復貫知言之選之語也其僻如此<lb/>
　　榮露蕭雲<lb/>
宋書符瑞志榮露騰軒蕭雲掩閣緯書云榮光羃河休<lb/>
氣四塞天地訢合乃降甘露是謂榮露尚書大傳蕭索<lb/>
輪囷是謂卿雲温子昇詩桐華引仙露槐彩麗卿煙皆<lb/>
用此事文人好竒如此<hi>齊書卿煙玉露旦夕揚藻</hi>
　　雪窖氷天<lb/>
歎馬角之不生䰟消雪窖攀龍髯而莫逮泪雨氷天<hi>洪皓</hi>
<pb n="KR4e0171_WYG_052-27b"/>
　<hi>祭徽宗文</hi>
　　草薰<lb/>
佛經云竒草芳花能逆風聞薫江淹别賦閨中風暖陌<lb/>
上草薰正用佛經語六一詞云草薰風暖揺征轡又用<lb/>
江淹語今草堂詞改薰作芳葢未見文選者也<hi>𢎞明集地芝候</hi>
　<hi>月天華逆風</hi>
　　舜梧堯柳<lb/>
宋文帝受命頌南通舜梧北平堯柳其句極工且新<lb/>
<pb n="KR4e0171_WYG_052-28a"/>
　　望杏瞻蒲<lb/>
徐陵候安都碑文望杏敦耕瞻蒲勸穡室歌千耦家喜<lb/>
萬鍾春鷓始轉必具籠筐秋蟀載吟必鳴機杼<hi>前四句勸耕後</hi>
　<hi>四句勸織孟昶勸農文全用之</hi>
　　崔雍<lb/>
崔雍弔蕭至忠文曰上蔡之犬堪嗟人生到此華亭之<lb/>
鶴虚唳天命如何<lb/>
　　釽<graphic n="KR4144" url="https://raw.githubusercontent.com/kanripo/KR-Gaiji/master/images/KR4144.png" mimeType="image/png"/>
<pb n="KR4e0171_WYG_052-28b"/>
謝靈運山居賦銅陵之奥卓氏充鈲<graphic n="KR4144" url="https://raw.githubusercontent.com/kanripo/KR-Gaiji/master/images/KR4144.png" mimeType="image/png"/>之端金谷之華<lb/>
石子致音徽之觀注引揚雄方言梁益之間裁木為器<lb/>
曰鈲裂帛為衣曰<graphic n="KR4144" url="https://raw.githubusercontent.com/kanripo/KR-Gaiji/master/images/KR4144.png" mimeType="image/png"/>
　　綈袍紈扇<lb/>
宋人四六云綈袍贈范叔猶有故人之情紈扇遺買臣<lb/>
終致上客之引○朱買臣為㑹稽太守懐綬匿跡人未<lb/>
知也所交錢勃見其暴露乃勞之曰得無罷乎遺以紈<lb/>
扇買臣至郡引為上客<lb/>
<pb n="KR4e0171_WYG_052-29a"/>
　　青案緑瓷<lb/>
古詩青玉案即盤也今以案為卓非孟光舉案即盤也<lb/>
若今之卓子豈可舉乎緑瓷酒器見鄒陽酒賦<lb/>
　　紫莖屏風<lb/>
楚辭紫莖屏風文緑波注以屏風為草名又曰屏風謂<lb/>
葉障風○今按後説最是屏音丙屏風正與緑波為對<lb/>
最見工緻<hi>宋吳感詩繡被夜歌青翰檝緑波春漾紫莖風</hi>
　　白間<lb/>
<pb n="KR4e0171_WYG_052-29b"/>
西都賦招白間下雙鵠揄文竿出比目二句為對白間<lb/>
猶黄間也弓弩之屬御覽引風俗通白間古弓名文選<lb/>
以間為鷼非也<lb/>
　　明駝使<lb/>
木蘭辭願借明駝千里足送兒還故鄉今本或改明作<lb/>
鳴非也駝卧腹不帖地屈足漏明則走千里故曰明駝<lb/>
唐制驛置有明駝使非邉塞軍機不得擅發楊妃私發<lb/>
明駝使賜安禄山茘枝見小説<lb/>
<pb n="KR4e0171_WYG_052-30a"/>
　　諾臯記序<lb/>
段少卿諾臯記序云聖人定璇璣之式周禮立巫祝之<lb/>
官考乎十煇之祥正乎九黎之亂當有道之日鬼不傷<lb/>
人在觀徳之時神無乏主若列子言竈下之駒掇莊叟<lb/>
説户下之雷霆楚莊爭隨兕而禍移齊桓覩委蛇而病<lb/>
愈<lb/>
　　千眠<lb/>
陸機文賦清麗千眠注光色盛貌一作谸綿望山谷青<lb/>
<pb n="KR4e0171_WYG_052-30b"/>
谸谸也見説文轉作芊綿韋莊詩可憐芳草更芊綿<lb/>
　　步有新船<lb/>
韓文步有新船不知者改步為涉謬矣南方謂水際為<lb/>
步音義與浦通韓退之孔戣墓志蕃舶至步有下碇之<lb/>
税柳子厚鐡鑪步志江之滸凡舟可縻而上下曰步青<lb/>
箱雜記嶺南謂村市為墟水津為步罾步即漁人施罾<lb/>
處也張勃吳録地名有龜步魚步揚州有瓜步羅含湘<lb/>
中記有靈妃步金陵圖志有邀笛步王徽之邀桓伊吹<lb/>
<pb n="KR4e0171_WYG_052-31a"/>
笛處樹萱録載唐臺城故妓詩云那堪囘首處江步野<lb/>
棠飛東坡詩蕭然三家步横此萬斛舟<lb/>
　　伏湛奏<lb/>
後漢伏湛奏引書股肱良哉庶事康哉及詩濟濟多士<lb/>
文王以寧不直引其文而曰唐虞以股肱康文王以多<lb/>
士寧是故詩稱濟濟書曰良哉湛之言亦有左氏國語<lb/>
之遺法乎晉以後不復有此工緻矣<lb/>
　　古蜡祝丁零威歌遺句<lb/>
<pb n="KR4e0171_WYG_052-31b"/>
禮記蜡祝辭云土反其宅水歸其壑昆蟲無作草木歸<lb/>
其澤而蔡邕獨斷又有豐年若土歲取千百増此二句<lb/>
義始足丁零威歌城郭是人民非何不學仙冢纍纍而<lb/>
脩文御覽所引云何不學仙去空伴冢纍纍増此三字<lb/>
文義始明書所以貴乎博考也<lb/>
　　古人偽作<lb/>
余嘗疑穆天子傳西王母歌詞出於後人粉飾且山海<lb/>
經載西王母虎首鳥爪形既殊異音亦不同何其歌詞<lb/>
<pb n="KR4e0171_WYG_052-32a"/>
悉似國風乎又觀後漢書朱輔上白狼王唐菆歌三篇<lb/>
音韵與漢無異愈可疑也唐新羅王獻詩其句法與中<lb/>
唐人若合契宋大中祥符間注輦國入貢上表表辭極<lb/>
偶麗中有云輙傾就日之誠仰露朝天之款臣賤如芻<lb/>
狗微類醯雞虚荷燭幽曽無執贄究其文筆與當時翰<lb/>
苑何差言語不通之國未必能集老莊之𤣥言習徐庾<lb/>
之麗句也當時天書尚可人為况外邦之貢志在互市<lb/>
罔利諭以導之無不可者書之史冊不待智者能勘破<lb/>
<pb n="KR4e0171_WYG_052-32b"/>
矣<lb/>
　　唐明皇詔<lb/>
唐明皇詔曰進士以聲韻為學多昧古今明經以帖誦<lb/>
為功罕窮㫖趣斯二言盡唐人取士之病進士不通古<lb/>
今如許渾謂宋祖劉裕有三千歌舞至於張打油胡釘<lb/>
鉸極矣明經有謂堯舜為一人班固與班孟堅為兩人<lb/>
者豈止罕窮㫖趣而已<lb/>
　　縱囚論<lb/>
<pb n="KR4e0171_WYG_052-33a"/>
六一公論唐太宗縱囚其説卓矣然予考縱囚自歸之<lb/>
事不始於太宗後漢之鍾離意南宋之傅<graphic n="KR1962" url="https://raw.githubusercontent.com/kanripo/KR-Gaiji/master/images/KR1962.png" mimeType="image/png"/>後魏之張<lb/>
華原隋之王伽皆然史書之以為美太宗好名者葢慕<lb/>
而效之耳<lb/>
　　古文八字四韻<lb/>
老子知足不辱知止不殆足與辱叶韻止與殆叶韻葢<lb/>
古音殆作以也韓非子名正物定名倚物徙亦以正叶<lb/>
定倚叶徙也淮南子蘇秦步曰何故趨曰何馳亦是韻<lb/>
<pb n="KR4e0171_WYG_052-33b"/>
語古文多用八字之内而四韻者僅見此三條耳<lb/>
　　誰昔<lb/>
詩云知而不已誰昔然矣爾雅釋之曰誰昔昔也猶言<lb/>
疇昔也疇亦誰也然則誰昔也疇昔也伊昔也一也誰<lb/>
昔字文人罕用惟司馬温公長公主制詞云帝妹中行<lb/>
周易贊其元吉王姬下嫁召南美其肅雍命服亞正后<lb/>
之尊主禮用上公之貴寵光之盛誰昔而然此制詞之<lb/>
工緻前嫓二宋後揜三洪矣豈不善為四六者耶<lb/>
<pb n="KR4e0171_WYG_052-34a"/>
　　周司冦匜銘<lb/>
博古圖載周司冦匜銘五句二十字其辭曰作司冦匜<lb/>
用造用歸維之百寮考之四方求之祜福其文極古雅<lb/>
當表出之<lb/>
　　湖隂曲題誤<lb/>
王敦屯於湖帝至於湖隂察營壘而去此晉紀本文於<lb/>
湖今之歴陽也帝至於湖為一句隂察營壘為一句温<lb/>
庭筠作湖隂曲誤以隂字屬上句非也張来作於湖曲以<lb/>
<pb n="KR4e0171_WYG_052-34b"/>
正之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻五十二<lb/>
</p>
<p>
</p>
  </div>
</body>
</text>
</TEI>
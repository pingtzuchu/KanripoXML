<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻七十八</head>
    <p>
<pb n="KR4e0171_WYG_078-1a"/>
欽定四庫全書<lb/>
　升菴集巻七十八　　　　　明　楊慎　撰<lb/>
　　禹生石紐<lb/>
易林大禹生石夷之野後漢戴叔鸞傳云大禹生西羌<lb/>
水經注禹生於蜀之廣柔縣石紐村今之石泉縣也石<lb/>
紐村今之石皷山其山朝暮二時有五色霞氣又有大<lb/>
禹採藥亭在大業山其地藥氣觸人徃徃不可到地志<lb/>
不載聞之土人云<lb/>
<pb n="KR4e0171_WYG_078-1b"/>
　　墳墓字異<lb/>
方言凡塟無墳者謂之墓有墳者謂之丘檀弓古者墓<lb/>
而不墳也邯鄲淳曹娥碑丘墓起墳盖言丘其平墓而<lb/>
為髙墳也後世以墳墓混為一遂疑其重複改為立墓<lb/>
起墳非也曽見上虞謝狷齋為予言此<lb/>
　　倉頡冡<lb/>
倉頡冡方輿勝覽有數處當以關中馮翊今耀州者為<lb/>
是按皇覽云有倉頡冡在利陽亭南髙六丈又聞人牟<lb/>
<pb n="KR4e0171_WYG_078-2a"/>
凖作衞覬碑文云倉頡冡碑大篆書在左馮翊利陽亭<lb/>
南道旁顗金針八分書也<lb/>
　　女媧墓<lb/>
舊唐書天寳十一載六月閿鄉縣黄河中女媧墓因大<lb/>
雨晦㝠失所在至乾元二年六月瀕河人聞有風雷曉<lb/>
見其墓湧出下有巨石上有雙柳時號風陵堆盖女媧<lb/>
亦風姓也事又見喬潭所撰女媧陵記千萬年後靈異<lb/>
如此補天之說亦或不誣乎<lb/>
<pb n="KR4e0171_WYG_078-2b"/>
　　成湯墓<lb/>
劉向奏議云殷湯無塟處失考也後世羅泌路史遂傅<lb/>
㑹其說按楊誠齋揮麈録云殷湯塟寳鼎縣今汾州也<lb/>
古尚書注桐宫在湯墓側桐宫今在汾州與寳鼎縣之<lb/>
說相合<lb/>
　　郭璞墓<lb/>
郭璞善地理凡遇吉地必剪爪髪以瘞之故郭璞墓所<lb/>
在皆有<lb/>
<pb n="KR4e0171_WYG_078-3a"/>
　　玉女房<lb/>
梁李公𦙍益州記云灌江西玉女房下作三石人於白<lb/>
沙郵郵在堰官上立水中刻石要江神曰淺無至足深<lb/>
無沒腰又教民檢江立堰之法曰深淘灘淺築堰<lb/>
　　河圖緯<lb/>
茅山志引河圖要元篇云勾金之壇其間有陵兵病不<lb/>
起洪波不登又曰乃有地脉土良水清勾曲之山金壇<lb/>
之陵可以度世上昇曲城要元篇盖漢世緯書後漢書<lb/>
<pb n="KR4e0171_WYG_078-3b"/>
志注不載其目僅見此焉<lb/>
　　驅山鐸<lb/>
太湖西有岞嶺山有石如巻笮相傳云禹所用牽山笮<lb/>
也㑹稽又有驅山鐸二事與秦王鞭石成橋相類好怪<lb/>
者傅㑹之說邪抑古元有此術也<lb/>
　　都鄙<lb/>
都何以訓美都者鄙之對也左傳曰都鄙有章淮南子<lb/>
云始乎都者常卒乎鄙盖天子所居輦轂之下聲名文<lb/>
<pb n="KR4e0171_WYG_078-4a"/>
物之所聚故其士女雍容閒雅之態生今諺云京様即<lb/>
古之所謂都相如傳車從甚都是也邉氓所居蕞爾之<lb/>
邑狐狸豺狼之所嘷故其閭閻吝嗇村陋之狀出今諺<lb/>
云野様即古之所謂鄙老子云衆人皆有以而我獨頑<lb/>
似鄙是也<lb/>
　　郡縣<lb/>
說文曰郡制天子地方千里分為百縣縣有四郡故春<lb/>
秋傳曰上大夫縣下大夫郡至秦始置三十六郡以監<lb/>
<pb n="KR4e0171_WYG_078-4b"/>
縣矣邑君聲釋名郡羣也人而羣聚也黄義仲十三州<lb/>
記曰郡之言君也改公侯之封而言君者至尊也郡守<lb/>
專權君臣之禮彌崇今郡字君在其左邑在其右君為<lb/>
元首邑以載民故取名於君謂之郡漢官曰秦用李斯<lb/>
議分天下為三十六郡凡郡或以列國陳魯齊吳是也<lb/>
或以舊邑長沙丹陽是也或以山陵太山山陽是也或<lb/>
以川原西河河東是也或以所出金城城下得金酒泉<lb/>
泉味如酒豫章樟樹生庭鴈門鴈之所育是也或以號<lb/>
<pb n="KR4e0171_WYG_078-5a"/>
令禹合諸侯大計東冶之山㑹計國名㑹稽是也風俗<lb/>
通曰百里曰同總名為縣縣𤣥也首也從系倒首言當<lb/>
𤣥静也釋名又曰縣也懸於郡矣黄義仲十三州記曰<lb/>
縣絃也絃以其直言下體之居隣民之位不輕其誓施<lb/>
繩用法不曲如絃絃聲近縣故以取名<lb/>
　　棧道<lb/>
顔師古曰棧即閣也劉禹錫有山南西道新修驛路記<lb/>
有云我之提封距右扶風觸劍閣千一百里自散關抵<lb/>
<pb n="KR4e0171_WYG_078-5b"/>
褒城次舍十有五自褒而南踰利州至於劍門十有七<lb/>
道塗次舍可見於此又云棧閣淩虛下臨唅呀層崖峭<lb/>
絶枘木垣鐵因而廣之限以鈎闌狹徑深陘從而拓之<lb/>
方駕從容棧閣之制亦可想也歐陽詹棧道銘有云秦<lb/>
之坤蜀之艮連髙夾深九州之險也大抵漢中雖是平<lb/>
川東北入長安西南出劍門皆有棧閣之路惟今洋州<lb/>
子午谷南北正對長安王莽所開唐明皇荔枝路老杜<lb/>
云百馬死山谷至今耆舊悲信為險絶<lb/>
<pb n="KR4e0171_WYG_078-6a"/>
　　離堆<lb/>
全蜀舊志言離堆在灌縣謬矣按史記蜀守李氷鑿離<lb/>
碓<hi>古堆字</hi>避沬水之害按沬水出蜀西南徼外下雅州過<lb/>
嘉定名三江口順流而下叙州重慶安得逆上數百里<lb/>
而害灌縣哉按元和郡國志李氷鑿離堆在雅州離字<lb/>
訛為雅此可證矣千載未有知其誤盖李氷穿三江於<lb/>
灌口廟食于此後人遂以離堆之名移之灌縣耳<lb/>
　　劍門<lb/>
<pb n="KR4e0171_WYG_078-6b"/>
王全斌伐蜀自益光江趨來蘇徑不由劍門入是劍門<lb/>
外又别有一路也<lb/>
　　壊井田<lb/>
世儒罪秦廢井田不知井田之廢始于管仲作内政巳<lb/>
漸壊矣至秦乃盡壊耳元陳孚題管仲井詩畫野分民<lb/>
亂井田百王禮樂散寒烟平生一勺潢汙水不信東溟<lb/>
浪沃天可謂闡幽之論又九河之壊亦自管仲始詩緯<lb/>
所謂移河為界在齊吕是也<lb/>
<pb n="KR4e0171_WYG_078-7a"/>
　　井田<lb/>
中郎區博諫莽曰井田雖聖王法其廢乆矣周道既衰<lb/>
而民不從秦知順民之心可以獲大利也故滅廬井而<lb/>
置阡陌遂王諸夏迄今海内未厭其敝今欲違民心追<lb/>
復千載絶迹雖堯舜復起而無百年之漸弗能行也天<lb/>
下初定萬民新附誠未可施行區博之言特告王莽非<lb/>
其人而其實至論也後世儒者必欲行井田何哉<lb/>
　　甽田<lb/>
<pb n="KR4e0171_WYG_078-7b"/>
漢食貨志云后稷始甽田以二耜為耦廣尺深尺曰甽<lb/>
顔籀云甽者田中溝也田溝之法耜廣五寸二耜相耦<lb/>
一耦之伐廣尺深尺謂之甽六甽而為一畆甽即畎也<lb/>
吕覽引后稷書曰能使吾土靖而甽浴土乎又曰上田<lb/>
棄畆下田棄甽又耜博八寸所以成甽也又曰畆欲廣<lb/>
以平甽欲小以深以此證之則漢志言甽田始于后稷<lb/>
有徴齊民要術又載伊尹甽田法制大抵從后稷其稱<lb/>
伊尹者豈尹嘗用后稷之法以訓民乎<lb/>
<pb n="KR4e0171_WYG_078-8a"/>
　　葑田<lb/>
葑田江淮以南有之淮南子大旱苽封熯苽即菰封即<lb/>
葑也旱燥故苽封亦乾也菰葑根相結而生嵗乆浮於<lb/>
水上根最繁而善糾結以土泥著上刈去其蔓枯時以<lb/>
火燎便可耕種吳闞駰十三州志云百粤嶺南有駱田<lb/>
駱音架王民農書架田即葑田以木縛架為曲田浮水<lb/>
面以葑泥附木上而成田其田隨水上下故南方有盗<lb/>
田之訟也○按葑田自古有之周禮三農鄭氏注云三<lb/>
<pb n="KR4e0171_WYG_078-8b"/>
農山農澤農平地農澤農即種下隰及葑田者也又云<lb/>
澤草所生種之芒種郭璞江賦云摽之以翠蘙泛之以<lb/>
㳺菰播匪蓺之芒種挺自然之嘉蔬鱗被菱荷攅布水<lb/>
菰翹莖瀵蕋濯頴散裹隨風猗萎與波潭沲流光潜映<lb/>
景炎霞火此十一句皆指葑田言也不然則隨風與波<lb/>
之句何所指乎景炎霞火即海賦所謂隂火潜然也草<lb/>
木之根汨泥與沙浮於水中遇夜則生光管寧浮海附<lb/>
隂火之光彩是也<lb/>
<pb n="KR4e0171_WYG_078-9a"/>
　　溝瀆<lb/>
易坎為水又為溝瀆欲行水者用溝所以為澇之備欲<lb/>
停水者用瀆所以為旱之備溝之一字从□□之為言<lb/>
搬也去水之害如搬棄也瀆之為字从賣賣之為言櫝<lb/>
也鍾水之利如韞櫝也矯揉水之性而為溝瀆亦猶矯<lb/>
揉木之性而為弓輪聖人所以範圍五行而曲成萬物<lb/>
也周禮考工記凡溝逆地防謂之不行水属<hi>音注不理遜謂之不</hi>
<hi>行</hi>又曰梢溝三十里而廣倍又曰凡行奠水罄折以參<lb/>
<pb n="KR4e0171_WYG_078-9b"/>
伍所謂水属者属溝洫也所謂梢溝者溝末也溝逺而<lb/>
不倍不足以容水水行不罄折不足以殺其勢觀黄河<lb/>
千里一大曲百里一小曲則溝洫之罄折可知矣是雖<lb/>
矯揉亦出自然反是則漢之鴻隙陂梁之浮山堰矣孟<lb/>
子所言過顙在山非止為喻盖桔橰㪺斗古有為之者<lb/>
漢隂丈人所以目之為機事也<lb/>
　　陽燄<lb/>
素問云澤中有陽燄如火烟騰騰而起於水面者是也<lb/>
<pb n="KR4e0171_WYG_078-10a"/>
盖澤有陽燄乃山氣通澤山有隂靄乃澤氣通山<lb/>
　　隂火<lb/>
海中漉出魚蜃置隂處有光初見以為怪嘗推其義盖<lb/>
鹹水所生凡海中水遇隂晦波如然火滿海以物擊之<lb/>
迸散如星有月即不復見木𤣥虛所云隂火潜然豈謂<lb/>
是乎<hi>嶺表録異</hi>
　　左擔<lb/>
杜少陵愁坐詩云葭萌氐種迥左擔犬羊屯葭萌左擔<lb/>
<pb n="KR4e0171_WYG_078-10b"/>
皆地名葭萌人皆知之左擔人罕曉也太平御覽引李<lb/>
充蜀記云蜀山自綿谷葭萌道徑險窄北來擔負者不<lb/>
容易肩謂之左擔道解者數十家無一知者又妄易左<lb/>
作立可笑<hi>又益州記隂平縣有左擔道其路至險自北來者擔在左肩不得度右肩也隂平在今之</hi>
<hi>文縣</hi>
　　康浪<lb/>
甯戚飯牛歌康浪之水白石爛康浪水在今山東見一<lb/>
綂志可考今樂府誤作滄浪之水滄浪在楚與齊何干<lb/>
<pb n="KR4e0171_WYG_078-11a"/>
涉也駱賔王文云觀梁父之曲識卧龍於孔明聽康浪<lb/>
之歌得飯牛於甯戚此可以證近書坊刻駱集又妄改<lb/>
康浪作康衢自是堯時事與甯戚何干涉也<lb/>
　　鬼方<lb/>
髙宗伐鬼方之事惟見於易鬼方極遠之國即莫靡之<lb/>
属也蒼頡篇曰鬼之為言逺也世本黄帝娶於鬼方民<lb/>
漢匡衡䟽云成湯化異俗而懐鬼方意者湯時鬼方巳<lb/>
内属於式圍之中而復叛於中衰之日故髙宗伐之以<lb/>
<pb n="KR4e0171_WYG_078-11b"/>
中興殷道也又西羌傳曰殷室中衰諸侯背叛至於武<lb/>
丁征西戎鬼方三年乃克故其詩曰自彼氐羌莫敢不<lb/>
來王是其証也竹書紀年周公伐西洛鬼戎按今貴州<lb/>
有羅鬼夷俗又呼貴州為鬼州楚詞得人肉而祀以其<lb/>
骨為醢紂醢脯九侯亦效夷虐也今貴州以牛馬骨漬<lb/>
之經年候其柔脆如笋其氣逆於人鼻以為上品供客<lb/>
謂之賈鬼<hi>賈閣字上聲呼</hi>亦此類也<lb/>
　　桂竹<lb/>
<pb n="KR4e0171_WYG_078-12a"/>
零陵記云桂竹之野産桂竹來風防露上合下疎每日<lb/>
一出羅紈金翠按其地今之貴州也初名桂竹之野竹<lb/>
譜作筀竹後訛為貴竹今又訛竹為州云<lb/>
　　瀺灂<lb/>
瀺灂涔灂漰灂澩灂皆水聲也<lb/>
　　斟溪<lb/>
王韶之始興記連州水下流有斟溪一日十溢十竭安<lb/>
寧州有潮泉一日三溢三竭貴州城外有漏汋一日百<lb/>
<pb n="KR4e0171_WYG_078-12b"/>
盈百涸應漏刻焉<lb/>
　　盧睪<lb/>
吳起云夏桀之國盧睪在其北伊洛出其南注云盧睪<lb/>
地名慎按北方謂水黒曰盧睪即古臯字盧睪即盧溝<lb/>
也溝與臯音相近桀都安邑盧溝正在其北盧睪盧龍<lb/>
皆北方水名又湛盧劍名言湛然如水黒也盧橘亦以<lb/>
色黒名之可以互證<lb/>
　　石漆<lb/>
<pb n="KR4e0171_WYG_078-13a"/>
延州髙奴縣有石脂水水膩浮水面如漆採以膏車及<lb/>
炷燈謂之石漆宋時用以燒煙造墨謂之延州石液刻<lb/>
於墨上與近日蜀中火井汲出硫黄油皆異産也<lb/>
　　影國<lb/>
後梁為北魏影國猶云附庸<lb/>
　　三關<lb/>
元志云燕有三關曰松亭關<hi>今之倒馬關</hi>曰古北口曰居庸<lb/>
關周世宗一日下三關在顯德六年遼之應厯九年也<lb/>
<pb n="KR4e0171_WYG_078-13b"/>
其三關則益津關<hi>今之霸州</hi>瓦橋關<hi>今之/雄縣</hi>淤口關<hi>今之河間</hi>㑹有<lb/>
疾而還遼之氣運未終乎世宗之英武唐太宗之亞也<lb/>
宋藝祖不能望其下風矣<lb/>
　　五凉<lb/>
晉時張軌據河西<hi>今甘州</hi>為前凉吕光繼之為後凉李暠<lb/>
遷酒泉<hi>今之肅州</hi>又遷沙州<hi>去肅州八百里于今没於狄</hi>號西凉沮渠蒙<lb/>
遜據張掖今鎮畨衛號北凉秃髪烏孤據姑臧<hi>今之西寧</hi>號南<lb/>
凉唐吕温詩樓髙望五凉<lb/>
<pb n="KR4e0171_WYG_078-14a"/>
　　壦務<lb/>
栢人城東北有一孤山闞駰十三州志以為舜納于大<lb/>
麓即此山栢人城西有碑漢桓帝時徐整所立銘曰上<lb/>
有壦務山王僑所僊壦音權務即旄丘之旄也魏收為<lb/>
趙州莊嚴寺碑壦務之精即用此事<lb/>
　　鴻溝<lb/>
鴻溝今之滎陽符離今之靈壁問其縣人亦或不知<lb/>
　　醋溝<lb/>
<pb n="KR4e0171_WYG_078-14b"/>
唐岑參詩鴈塞通鹽澤龍堆接醋溝方回云鹽澤人皆<lb/>
知之醋溝人所未知也非惟人未知方回盖亦不知為<lb/>
此言以掩後人耳考闞駰十三州志山氏城北為高踰<lb/>
淵又東北醋溝水出焉水在中牟鹽澤見漢書<hi>郭縁生述征記</hi>
<hi>醬魁城至醋溝凡十里</hi>
　　梅社<lb/>
宋國有梅社<hi>此名甚新</hi>太社惟松東社惟桐南社惟梓西社<lb/>
惟槐則梅社盖北社也<lb/>
<pb n="KR4e0171_WYG_078-15a"/>
　　雲根<lb/>
古詩黕黕布雲根森森散雨足雲生於石故名石曰雲<lb/>
根沈約賦户接雲根庭流松響杜詩井邑住雲根賈島<lb/>
詩移石動雲根元魏裴粲傳栖素雲根餌芝清壑<lb/>
　　夜郎<lb/>
漢夜郎縣属牂牱郡唐書珎州牂牱郡本且蘭國在今<lb/>
播州界珎州在今施州歌羅寨夜郎在桐梓驛西二十<lb/>
里有夜郎城碑尚在字巳漫滅<lb/>
<pb n="KR4e0171_WYG_078-15b"/>
　　紫濛<lb/>
宋人送中國使臣使契丹詩以青𤨏對紫濛人多不知<lb/>
其出處按晉書慕容氏自云有熊氏之裔邑於紫濛之<lb/>
野盖以慕容比遼是詩宋遼方結好故雖送别紀行之<lb/>
詩畧不涉譏刺之言此用紫濛字亦隱而妙矣方虛谷<lb/>
注云紫濛夷中館名盖隔壁妄猜之言爾<lb/>
　　秦得百二齊得十二<lb/>
漢書田肯曰秦形勝之國也帶河阻山縣隔千里持㦸<lb/>
<pb n="KR4e0171_WYG_078-16a"/>
百萬秦得百二焉夫齊東有瑯琊即墨之饒南有泰山<lb/>
之固西有濁河之限北有勃海之利地方二千里持㦸<lb/>
百萬縣隔千里之外齊得十二焉此東西秦也應劭曰<lb/>
言河山之險與諸侯相縣隔絶千里也所以能禽諸侯<lb/>
者得天下之利百二也蘇林曰百二得百中之二二萬<lb/>
人也秦地險固二萬人足當諸侯百萬人也顔師古曰<lb/>
縣隔千里應說得之秦得百二蘇說是也又曰秦得百<lb/>
二二萬人當諸侯百萬人也齊得十二二十萬人當諸<lb/>
<pb n="KR4e0171_WYG_078-16b"/>
侯十萬人也所以言懸隔千里之外者除去秦地而齊<lb/>
乃與諸侯計利便也右舊說如此近日程秦之云田肯<lb/>
之語簡隱故諸家之說紛然肯謂百二也者言地據險<lb/>
而人力倍茍得百矣則其力可二是得百人則其力倍<lb/>
之如二百人也齊得十二理亦猶是也若定其讀當以<lb/>
得百為一句而二焉自為一句也十二亦然皆言人力<lb/>
半而必可倍正一理矣而必更易其語如此詰屈者别<lb/>
有理也秦險之出國境逺矣自函谷以及潼關近八百<lb/>
<pb n="KR4e0171_WYG_078-17a"/>
里其右阻河其左傍山兩面河山夾險敵來犯關也常<lb/>
在千里之外故能得百而二之以為二百其力可常也<lb/>
若夫齊亦有險矣然而地逺力分若未能踰其所恃之<lb/>
險則十萬人之力亦可倍之以為二十萬矣若敵人來<lb/>
犯已在千里之内則險阻已自不全故雖得十亦不能<lb/>
遽為二十之用也故秦中得百而二常在定險之内齊<lb/>
之得十而二則在敵未犯險之前此其分别險要而剖<lb/>
白言之不一律也此正古文之出竒者不可以易言也<lb/>
<pb n="KR4e0171_WYG_078-17b"/>
慎按百二十二之語後世亦多此例如云軍士奮勇無<lb/>
不一當百如云一夫當關萬夫莫開又當百錢亦曰百<lb/>
一錢言一可當百也當十錢曰百十錢言十可當百也<lb/>
程語自明不必破前說耳<lb/>
　　問諸水濵<lb/>
左傳屈完對管仲云君其問諸水濵杜預曰當時漢水<lb/>
未属楚李善夷曰杜之注其為謬哉且楚實殷之始封<lb/>
楚苦縣瀬鄉在漢水東北則漢水於西周之際豈未属<lb/>
<pb n="KR4e0171_WYG_078-18a"/>
楚乎又詩云奮伐荆楚罙入其阻鄭注云罙入方城之<lb/>
阻也方城在今漢水北豈昭王時未属楚乎屈完以齊<lb/>
桓所問之大不敢他對但請自問於水濵而人莫之知<lb/>
也漢水實属楚也乆矣<lb/>
　　蘇堤始末<lb/>
東坡先生在杭州頴州許州皆開西湖而杭湖之功尤<lb/>
偉其詩云我在錢唐拓湖渌大堤士女争昌丰六橋横<lb/>
絶天漢上北山始與南屏通忽驚二十五萬丈老葑席<lb/>
<pb n="KR4e0171_WYG_078-18b"/>
巻蒼雲空此詩史也而注殊畧今按宋長編云杭本江<lb/>
海之地水泉鹹苦唐刺史李泌始引西湖水作六井故<lb/>
井邑日富及白居易復浚西湖所溉千餘頃然湖水多<lb/>
葑近嵗廢而不理湖中葑田積二十五萬餘丈而水無<lb/>
幾矣運河失湖水之利則取給於江潮潮渾濁多淤河<lb/>
行闤闠中三年一淘為市井大患而六井亦幾廢公始<lb/>
至浚茅山鹽橋二河以茅山一河專受江潮以鹽橋一<lb/>
河專受湖水復造堰閘以為湖水蓄泄之限然後潮不<lb/>
<pb n="KR4e0171_WYG_078-19a"/>
入市間至湖上周視良乆曰今願去葑田葑田如雲將<lb/>
安所置之湖南北三十里環湖徃來終日不達若取葑<lb/>
田積之湖中為長堤以通南北則葑田去而行者便矣<lb/>
堤成杭人名之曰蘇公堤云合是觀之則公之有功杭<lb/>
人大矣予昔在京問之杭之士夫亦不知今閲公詩注<lb/>
亦畧故詳注之嗚呼治水之難乆矣宋之世修六塔河<lb/>
二股河安石以范子淵李仲昌專其事聽小人李公義<lb/>
宦官黄懐忠之言用鐵龍爪濬川杷天下皆笑其兒戱<lb/>
<pb n="KR4e0171_WYG_078-19b"/>
積以數年糜費百十萬之錢榖漂沒數十萬之丁夫迄<lb/>
無成功而猶不肯止至其績敗功圯而姦臣李清臣為<lb/>
考官猶以修河問䇿欲掩護之甚矣宋之君臣愚且戇<lb/>
也視東坡杭湖頴湖之役不數月之間無糜百金而成<lb/>
百世之功其政事之才豈止十倍時流乎公又欲鑿石<lb/>
門山運河以避浮山之險當時妬者盡力排之又欲於<lb/>
蘇州以東鑿挽路為干橋以迅江勢亦不果用人皆恨<lb/>
之噫難平者事古今同一嘅矣<lb/>
<pb n="KR4e0171_WYG_078-20a"/>
　　四道三谷<lb/>
何仲黙三秦志曰自秦入蜀有三谷四道三谷者其西<lb/>
南曰褒谷南曰駱谷從洋入東南曰斜谷從郿入其所<lb/>
從皆殊舊志謂首尾一谷非是其棧道有四出從成和<lb/>
階文出者為沓中隂平道鄧艾伐蜀由之從兩當出者<lb/>
為故道漢髙帝攻陳倉由之從褒鳳出者為今連雲棧<lb/>
道漢王之南鄭由之從城固洋縣出者為斜駱道武侯<lb/>
屯渭上由之此四道三谷者關南之險阨攻取所從來<lb/>
<pb n="KR4e0171_WYG_078-20b"/>
固矣<hi>舊志云駱谷儻谷同谷褒谷斜谷同一谷</hi>
　　趙州石橋<lb/>
趙州石橋望之如初月出雲長虹飲澗<lb/>
　　妬女廟妬婦津<lb/>
妬女者介之推妹也廟在并州夀陽縣妬婦津在洛水<lb/>
劉伯玉妻死投此水為神<lb/>
　　玉峰秘受圖<lb/>
星之形我之氣應我心為我衛作我吉因我勢作我凶<lb/>
<pb n="KR4e0171_WYG_078-21a"/>
因我弊<lb/>
　　玉門夕陽亭<lb/>
玉門地在成臯戰國䇿武王有玉門之難比文王有羑<lb/>
里之厄其後漢髙帝滎陽之敗亦獨與滕公逃出成臯<lb/>
玉門此一玉門也聖賢之君兩危矣董卓舉兵犯關脅<lb/>
詔使种卲之於夕陽亭而晉之亂亦由荀朂教賈充夕<lb/>
陽亭餞席之一言此一夕陽亭也而漢晉兩凶渠相踵<lb/>
惡地固應爾耶<lb/>
<pb n="KR4e0171_WYG_078-21b"/>
　　山谷詩紀地震<lb/>
邇來后土中夜震有似巨鼇復戴三山逰傾墻摧棟厭<lb/>
老弱寃聲未定隨洪流地文劃劙水觱沸十户八九生<lb/>
魚頭稍聞澶淵渡河日數萬河北不知虛幾州山谷此<lb/>
詩作於紹聖之年地震之異如此而史不書<lb/>
　　子昻太白詩語及峨眉<lb/>
陳子昻詩飛飛騎羊子胡乃在峨眉又云𦕈然坐何慕<lb/>
吾蜀有峨眉又曰峨眉杳如夢仙子曷由尋李太白蜀<lb/>
<pb n="KR4e0171_WYG_078-22a"/>
道難云西當太白有鳥道可以横絶峨眉顛贈僧行融<lb/>
云梁日湯惠休常從鮑照逰峨眉史懐一獨映陳公出<lb/>
卓絶二道人結交鳳與麟送友人之羅浮云爾去之羅<lb/>
浮我還憩峨眉中道濶萬里霞月遥相思登峨眉山云<lb/>
蜀山多仙山峨眉邈難匹青冥倚天開彩錯疑畫出泠<lb/>
然紫霞賞果得錦囊術雲間吟瓊簫石上弄寳瑟平生<lb/>
有㣲尚歡笑自此畢烟雲如在眼塵累忽相失儻逢騎<lb/>
羊子携手淩白日峨眉山月歌云月出峨眉照滄海與<lb/>
<pb n="KR4e0171_WYG_078-22b"/>
人萬里長相隨黄鶴樓前月華白此中忽見峨眉客峨<lb/>
眉山月還送君風吹西到長安陌粉圖山水歌云峨眉<lb/>
髙出西極天絶句云峨眉山月半輪秋二公皆吾蜀人<lb/>
而注想留詠於峨眉中丞明崖張公曽有逰峨之約疾<lb/>
阻未果書此以寄以示終成寄逰之意云<lb/>
　<lb/>
　<lb/>
　升菴集巻七十八<lb/>
</p>
<p>
</p>
  </div>
</body>
</text>
</TEI>
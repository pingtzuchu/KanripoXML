<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻十二</head>
    <p>
<pb n="KR4e0171_WYG_012-1a"/>
欽定四庫全書<lb/>
　升菴集巻十二　　　　　　明　楊慎　撰<lb/>
　　古樂府<lb/>
　　　沅江曲<lb/>
緑蘿山豁午烟開野販山樵競野囘疊浪高潭渾不畏<lb/>
<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>艚船上唱歌來<lb/>
碧天霜冷月明多平澧風交湘水波夜夜楓林驚客棹<lb/>
村村銅鼓和蠻歌<lb/>
<pb n="KR4e0171_WYG_012-1b"/>
　　　羅甸曲<hi>六首貴州道中</hi>
百里馳驅倦三更夢魂歸不辭晝夜苦但使逢春暉<lb/>
　　　其二<lb/>
山圍羅甸國水繞的澄橋橋下東流水可惜無蘭橈<lb/>
　　　其三<lb/>
寒燈閟孤館隂雲鎖重城長夜恒思曉久雨恒思晴<lb/>
　　　其四<lb/>
登山千尋梯下阪九仞井雨潤衣珠融風吹鬢毛冷<lb/>
<pb n="KR4e0171_WYG_012-2a"/>
　　　其五<lb/>
蠻樹不凋葉蠻雲不放晴長亭望不見何處是渣城<lb/>
　　　其六<lb/>
林間山胡鳥聲聲啼我前何似故園裏花亭聞杜䳌<lb/>
　　　關嶺曲<hi>四首貴州</hi>
倦枕愁鷄鳴問郎今日程中路不可宿長途須早行<lb/>
　　　其二<lb/>
北登鷄公背南望象鼻岏相逢試相問徃來定誰難<lb/>
<pb n="KR4e0171_WYG_012-2b"/>
　　　其三<lb/>
關索嶺四十三盤高前有安龍菁行人莫辭勞<lb/>
　　　其四<lb/>
老鴉關仰樹間靈卜西去何當還<lb/>
　　　蜻蛉謡<lb/>
　　　蜻蛉美姜公也公未莅止西郊不聞平息浹年<lb/>
　　　公在斯矣聆輿誦采民謡綴兹風耳而目之乃<lb/>
　　　知美非溢也<lb/>
<pb n="KR4e0171_WYG_012-3a"/>
蜻蛉川硪碌野鐵菁窮崖飛鳥不下魋結成羣行白日<lb/>
腥風灑繫我㲠牛驅筰馬金鷄廟前無行者使君坐紫<lb/>
城枹鼓卧不鳴蒼山平洱水清守犬無夜驚行商逹天<lb/>
明白羽蠧青苖生南山踏歌北山耕願留使君住只愁<lb/>
使君去畏途前番君不聞髙車駟馬亦使君刼商車下<lb/>
殷車輪<lb/>
　　　新春始泛歌<hi>二首</hi>
螳螂川水青如苔漕溪寺花紅滿臺韶光滿眼莫惜醉<lb/>
<pb n="KR4e0171_WYG_012-3b"/>
幾個扁舟乘興來<lb/>
白沙渡口幾人家紅粉當罏青斾斜梁上新巢早畱燕<lb/>
門前垂柳暗藏鴉<lb/>
　　　滇海竹枝詞<lb/>
羅漢孤峯祇樹林梁王輦道海中心海垠青青堪牧馬<lb/>
海眼只今無處尋<lb/>
東浦彩虹懸水樁西山白雨㸃寒江烟中艇子揺兩槳<lb/>
空裏鷺絲飛一雙<hi>滇人喚虹霓為水樁</hi>
<pb n="KR4e0171_WYG_012-4a"/>
　　　悲酸行<lb/>
少日多懽悰老境足悲酸悲酸一何易懽悰一何難遊<lb/>
子久不歸憔悴羈南冠親庭隔千里夢中路漫漫年來<lb/>
轉漂泊居處無恒安征馬常苦瘦旅席常苦寒有客過<lb/>
我門勸我强加餐春陽正發育覆載本自寛窮途謝好<lb/>
音白意于青翰<lb/>
　　　䝉鳩篇<lb/>
辭家鄉去親愛遠從軍萬里外日暮曠野霜風凍我有<lb/>
<pb n="KR4e0171_WYG_012-4b"/>
夫行惻營巢寄所蒙鳩語老鴟摘巢抨去之老鴟言此<lb/>
鳥是鳳凰抨之恐不祥但可嚇去之不令在我傍凰止<lb/>
鳳飛羽毛摧頽五里一返顧十里一徘徊山川嵯峨嶔<lb/>
岑隠阿且飲晨露飱朝霞禍無常門福無常家咄嗟呼<lb/>
傷哉謂之何<lb/>
　　　青蛉行<hi>二首寄内</hi>
青蛉絶塞怨離居金鴈橋頭幾歳除易求海上瓊枝樹<lb/>
難得閨中錦字書<lb/>
<pb n="KR4e0171_WYG_012-5a"/>
燕子伯勞相對眠牽牛織女别經年珊瑚寳樹生海底<lb/>
明星白石在天邊<hi>張云予㸃升菴詩不喜其深邃而喜其朗爽也</hi>
　　　遥夜吟<lb/>
　　　遥夜吟懐禺山也㑹阻乎期情見乎辭<lb/>
明發葉榆城暝逗蘭津渡超忽類飛翰徃來如織路僕<lb/>
痡馬亦黄簮短帶復長天髙行誰問日暮坐自傷鴻飛<lb/>
畏逢羅虎飢正出柙寒流泚𤣥冠涼風吹白帢子有負<lb/>
俗累予乃投荒人暌形而比影異習仍同塵晤言能幾<lb/>
<pb n="KR4e0171_WYG_012-5b"/>
朝契濶還疊夕浪跡苦難并嘉㑹良易擲翻憶在滇海<lb/>
翻思在連然嬥歌花館醉清梵雲房眠丹熒耿遥夜烏<lb/>
白聒五曉相望不可晨咫尺限雲杪<lb/>
　　　舞姬脫鞋歌題畫<lb/>
潘妃睡起冷金沙弓鞋半脫雙鸞斜越羅襪襯齊紈素<lb/>
彩霞揺裔香生步旱路金蕖白日娥芝田洛浦凌微波<lb/>
曳霜回雪下平地琉璃滑澤春雲膩花鬆玉輭嬌無力<lb/>
天公一笑生春色寶闌困倚殢□跚小玉雙成扶不得<lb/>
<pb n="KR4e0171_WYG_012-6a"/>
起來翹翠踏芳塵粧臺搦鏡重梳勻人間絶世誰相并<lb/>
月鈎下鬭緗鉤新<lb/>
　　　南中曉寒曲<lb/>
南中異節候北陸戒裘鑪夜凍玉樸遫朝寒金畢逋可<lb/>
念無衣客誰徵褰與襦<lb/>
　　　龍編行答禺山<lb/>
北極軍書一羽過南交氛祲九真多金潾銅柱天王地<lb/>
象渚龍編瘴海波渭曲屯田愁葛亮闗中餽餉急蕭何<lb/>
<pb n="KR4e0171_WYG_012-6b"/>
嵐開比景鳶低水風度鳴沙馬歕陀自許將軍回白日<lb/>
誰慿壯士挽銀河騰峯浴鐵朝乘障下瀬樓船夜戢戈<lb/>
翡翠越裳近消息麒麟漢閣逺嵯峨婆婆横吹驚楊栁<lb/>
曄曄商聲響薜蘿隱豹文韜須霧澤荒鷄舞困且漁蓑<lb/>
欣聞幕府収才彦佇立衡門聽凱歌<hi>瘴海一作精衛</hi>
　　　莋馬行<lb/>
莋馬出滇西青金護鑿蹄朝驂過歸鴈夕駕軼昆鷄蹀<lb/>
雪工升甗陵雲欲舞梯流星迸石齒訝道火龍飛<lb/>
<pb n="KR4e0171_WYG_012-7a"/>
　　　葵鏡吟贈右溪<lb/>
　　　花卉中有唐婆鏡者一名羞天花一名倒垂蓮<lb/>
　　　本草所謂鬼臼也其花背日與蜀葵正相反曾<lb/>
　　　聞其名今始見之托諸聲詩以寄同慨<lb/>
蜀葵與唐鏡同節復爭鮮蜀葵終向日唐鏡每羞天卉<lb/>
木異情性造化均陶甄安得指佞草重植堯堦前<lb/>
　　　烟丸歌贈製墨毛道士羽周<lb/>
鷄足烟丸古松心龍眠惜之如惜金𤣥霜遥分玉兔窟<lb/>
<pb n="KR4e0171_WYG_012-7b"/>
碧髓近挺青蛉岑茅犀截角光自照栢麝却臍香太侵<lb/>
鴻崖羽人故多幻鶴馭明朝那可尋莫辭為我涴霞襟<lb/>
<hi>蘇易簡云鷄足山古松心製墨絶佳碧髓青蛉岑見江淹賦</hi>
　　　征人早行圖<lb/>
杜鵑花下杜䳌啼烏臼樹頭烏臼栖不待鳴鷄度闗去<lb/>
夢中征馬尚聞嘶<lb/>
　　　後緩聲歌<lb/>
澤藏之山必有陸沉之波物或反其常君將奈之何雌<lb/>
<pb n="KR4e0171_WYG_012-8a"/>
驍難為雄斧小不勝柯心之憂矣歌且訛復思入淮之<lb/>
爵必有飛海之鰩披枝且害心繁實多隕條吐珠誰不<lb/>
含曼睩能無招心之憂矣歌且謡<lb/>
　　　羅甸吟<lb/>
苴蘭方號鬼貴竹甸名羅牛涔枉稱海駿坂猶題坡林<lb/>
餘楚篳路<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>識漢牂牁久戍勞行惻天高奈若何<lb/>
　　　笠澤弄三解為潘㕘藩父夀<lb/>
蜀城東望笠澤雲輪囷揺曳青氤氲萬里從龍持獻君<lb/>
<pb n="KR4e0171_WYG_012-8b"/>
將獻君先過里攅鳳笙歌燕喜<lb/>
五津東下仙舟輕三泖涼波秋水平景丁南極中宵明<lb/>
中宵明𤣥景煥展國容拜家宴<lb/>
鶯湖小雪梅照天鱸羮蓴䜴酒如泉錦袍起舞白華篇<lb/>
白華篇丹桂曲祝千齡綏百禄<lb/>
　　　鶖郎行<lb/>
茈澤鶖郎唼鶵鴨驚飛鴛鴦逐鵯鵊翠袖啼春幽鳳奩<lb/>
紅絲穿露空鸞柙碧眼胡兒亂馳鴇三五紅顔片時老<lb/>
<pb n="KR4e0171_WYG_012-9a"/>
今日盈盈滇海花明旦蕭蕭陸涼草<lb/>
　　　青海引<lb/>
長白山前呺黑風桔橰火照甘泉紅五千貂錦血邊草<lb/>
單于夜帳移湟中華林酒艶長庚醉沉香春濃海棠睡<lb/>
金馬門如萬里遥那知青海城頭事<lb/>
　　　田家喜晴謡<lb/>
玉女投壺玉皇側海童拖霖海天黑風花閃日日笑雲<lb/>
<hi>俗以雲氣斑駁謂之風花古詩明月揚㠶應復駛蒸雲散亂作風花  俗諺以雨乍落乍止日光穿漏謂之天</hi>
<pb n="KR4e0171_WYG_012-9b"/>
<hi>笑</hi>雲氣烘為雀頭色須臾變作樓梯天黄綿襖出晒破<lb/>
磚<hi>諺云樓梯天晒破磚又田叟冬晴見日喜曰天上黄綿襖子出</hi>茅簷夜望犂星沒蘆<lb/>
絮飛殘水生骨<hi>諺云犂星沒水生骨</hi>
　　　明月篇<lb/>
桂樹生銀漢菱花掛玉臺山明姑射雪川靜海童埃北<lb/>
户燭龍蟄南枝烏鵲來清光殊窈窕流影自徘徊樓上<lb/>
盈盈女樽前灔灔杯孤桐不須薦錦瑟正相催<lb/>
　　　古怨<lb/>
<pb n="KR4e0171_WYG_012-10a"/>
游樹正丰茸清防深幾重金星長樂漏碧月景陽鍾掃<lb/>
粉趙飛燕捲衣秦祖龍粧成獨不見傾國為誰容<lb/>
　　　補臯魚風木吟為黄月坡政使賦<lb/>
晨風揺揺有鳥朝嘲不息終朝予心孔勞<lb/>
夕風習習有鳥夜㖡不息終夕予心孔棘<lb/>
樹欲靜兮風則起矣子欲養兮親則已矣<lb/>
枯魚衘索兮蠧何泣矣養之不逮兮祭何及矣<lb/>
　　　楚竹吟<hi>隱括東方朔七諫語</hi>
<pb n="KR4e0171_WYG_012-10b"/>
便娟之脩竹寄生乎江潭<hi>叶夷針切</hi>葳㽔上防露泠泠下來<lb/>
風<hi>叶孚金切</hi>那知竹與栢虚塞兩異心蓬矢射犀草箟落委<lb/>
荒林夏首西浮遠涔陽南望深大招自抽怨小歌徒悲<lb/>
吟天高何難問斯情匪斯今<lb/>
　　　㳺女行<lb/>
東風春正韶南浦美人嬌下蔡君休問上官誰敢邀折<lb/>
花斜寳珥映水正金翹娉婷惜未嫁應待逐文簫<lb/>
　　　湖艶曲<lb/>
<pb n="KR4e0171_WYG_012-11a"/>
素足踏金沙波揺半臂霞東風湖灔好疑是孟珠家<lb/>
　　　江艷曲<lb/>
交甫江臯見劉晨洞裡逢可憐裾踏鴈不用髻盤龍<lb/>
　　　思逺道<lb/>
章丹請輟舞秦青且罷歌佳人上宫出儷婺復傾娥夜<lb/>
月光如練春江紋似羅所思在逺道朱顔誰為酡<lb/>
　　　竹浪詞<hi>七首為劉珥江賦</hi>
新結茅齋近少城清流映帶更多情幽懐似怪王維少<lb/>
<pb n="KR4e0171_WYG_012-11b"/>
栁浪何如竹浪清<lb/>
青嵐帚掃紫筠烟垂露珠零緑粉天最美仙郎能縮地<lb/>
篔簹谷在錦江邊<lb/>
一部清商竹嘯風三霄碧纛舞晴空披襟已在珠宫上<lb/>
宋玉蘭臺賦漫雄<lb/>
錦籜花䙀䕶笋根龍孫蛇祖啟風門對青好續涪翁賦<lb/>
滴露研朱掛月村<lb/>
衆竅為嘘萬竅號調調未定見刁刁畫風雄筆君須繼<lb/>
<pb n="KR4e0171_WYG_012-12a"/>
北海南溟捲紫毫<lb/>
鸞暮籠烟還漏月鳳晨防露㬰來風寛閒不似城中地<lb/>
水碧金膏五百弓<lb/>
一節為船碧海通十洲三島訪仙翁乘風破浪非難事<lb/>
好在垂天萬里蓬<lb/>
　<lb/>
　<lb/>
　<lb/>
<pb n="KR4e0171_WYG_012-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻四十六</head>
    <p>
<pb n="KR4e0171_WYG_046-1a"/>
欽定四庫全書<lb/>
　升菴集巻四十六　　　　　明　楊慎　撰<lb/>
　　老子論性<lb/>
文子引老子曰人生而靜天之性也感物而動性之欲<lb/>
也漢儒取入禮記遂為經矣若知其出於老氏宋儒必<lb/>
曲為譏評但知其出於經則䕶持交贊此亦矮人之觀<lb/>
塲也又如澹泊明志寕靜致遠本出於淮南子而諸葛<lb/>
稱之若儒者知其為劉安語又肯取乎<lb/>
<pb n="KR4e0171_WYG_046-1b"/>
　　老子解<lb/>
干霄蔽日巨木也求尺寸之材必後椓杙龍吟虎嘯至<lb/>
音也尚頰舌之感者必下於蛙黽故曰大音希聲大器<lb/>
晚成<lb/>
　　嚴君平註老子<lb/>
嚴君平註老子其文竒世多未見如云肝膽為胡越眉<lb/>
目為齊楚又云生不枉神死不幽志又云天地億萬而<lb/>
道王之衆靈赫赫而天王之倮者穴處而聖人王之羽<lb/>
<pb n="KR4e0171_WYG_046-2a"/>
者翔虚而神鳳王之毛者蹠實而麒麟王之鱗者水居<lb/>
而神龍王之介者澤處而靈龜王之百川並流而江海<lb/>
王之又云言為禍匠黙為害工進為妖式退為嬖容嘗<lb/>
鼎一臠可知其味也<lb/>
　　關尹子<lb/>
今世有關尹子其文出於後人偽撰不類春秋時文也<lb/>
按列子仲尼篇引關尹子曰在已無居形物其著其動<lb/>
若水其靜若鏡其應若響故其道若物者也物自違道<lb/>
<pb n="KR4e0171_WYG_046-2b"/>
道不違物善若道者亦不用耳亦不用目亦不用力亦<lb/>
不用心欲若道而用視聽形智以求之弗當矣瞻之在<lb/>
前忽焉在後用之彌滿六虚廢之莫知其所亦非有心<lb/>
者所能得逺亦非無心者所能得近惟黙而性成者得<lb/>
之知而忘情能而不為真知真能也發無知何能情發<lb/>
不能何能為聚塊也積塵也雖無為而非理也又説符<lb/>
篇引關尹子謂列子曰言美則響美言惡則響惡身長<lb/>
則影長身短則影短名也者響也身也者影也故曰慎<lb/>
<pb n="KR4e0171_WYG_046-3a"/>
爾言将有和之慎爾行将有隨之是故聖人見出以知<lb/>
入觀徃以知來此其所以先知之理也度在身稽在人<lb/>
人愛我我必愛之人惡我我必惡之湯武愛天下故王<lb/>
桀紂惡天下故亡此所稽也稽度皆明而不道也譬之<lb/>
出不由門行不從徑也以是求利不亦難乎嘗觀之神<lb/>
農有炎之徳稽之虞夏商周之書度諸法士賢人之言<lb/>
所以存亡廢興而非由此道者未之有也按此二條皆<lb/>
精義格言今之偽撰者曽無一語類是可證矣關尹子<lb/>
<pb n="KR4e0171_WYG_046-3b"/>
書雖亡觀此二條亦嘗鼎一臠矣乎<lb/>
　　關尹子妙語<lb/>
關尹子曰狡勝賊能捕賊勇勝虎能捕虎能克已乃能<lb/>
成已能勝物乃能成物<lb/>
　　鬻子<lb/>
鬻子文王時人著書二十二篇子書莫先焉今其存者<lb/>
十四篇皆無可取後人贗本無疑也按賈誼新書所引<lb/>
鬻子七條如云和可以守而嚴可以守而嚴不若和之<lb/>
<pb n="KR4e0171_WYG_046-4a"/>
固也和可以攻而嚴可以攻而嚴不若和之徳也和可<lb/>
以戰而嚴可以戰而嚴不若和之勝也則惟由和而可<lb/>
也又云治國之道上忠於主而中敬其士而下愛其民<lb/>
故上忠其主者非以道義則無以入忠也而中敬其士<lb/>
非以禮節則無以諭敬也下愛其民非以忠信則無以<lb/>
行愛也又曰聖王在上位則天下不死軍兵民免於死<lb/>
而得一生矣聖王在上位則民無凍餒民免於二死而<lb/>
得二生矣聖王在上位則民無夭閼民免於三死而得<lb/>
<pb n="KR4e0171_WYG_046-4b"/>
三生矣聖王在上位則民無厲疾民免於四死而得四<lb/>
生矣是皆正言確論也今之所傳有是乎又文選注引<lb/>
鬻子武王率兵車以伐紂紂虎旅百萬陣于商郊起自<lb/>
黄鳥至于赤斧三軍之士莫不失色今本亦無知其為<lb/>
偽書矣曷取賈誼書中七條傳之以冠于書亦愈于傳<lb/>
贗售偽也<lb/>
　　荘子解<lb/>
荘子為書雖恢譎佚宕於六經外譬猶天地日月固有<lb/>
<pb n="KR4e0171_WYG_046-5a"/>
常經常運而風雲開闔神鬼變幻要自不可闕古今文<lb/>
士每竒之顧其字面自是周末時語非後世所能悉曉<lb/>
然尚有可徴者如正獲之問于監市履狶乃大射有司<lb/>
正司獲見儀禮解之以牛之白顙者與豚之亢鼻者與<lb/>
人之有痔病者不可以適河乃古天子春有解祠見漢<lb/>
郊祀志唐子乃掌堂涂之子猶周王侯之子稱門子義<lb/>
臺乃儀臺鄭司農云故書儀為義其脰肩肩乃見考工<lb/>
記梓人為磬文數目顅脛肩即顅字如此類不一而士<lb/>
<pb n="KR4e0171_WYG_046-5b"/>
無古學不足以知之諸家解者或敷演清談或牽聫禪<lb/>
語或强附儒家漫曰此文字竒處絶妙又惡識所謂竒<lb/>
妙千八百載作者之意鬱而未伸剽竊之用轉而多誤<lb/>
<hi>羅勉道荘子循本序</hi>
内則卵醤讀作鯤國語亦云魚禁鯤鮞皆以鯤為魚子<lb/>
荘子乃以至小為至大便是滑稽之開端<hi>南史吉翂傳鯤鮞螻蟻尚</hi>
　<hi>貪其生</hi>
風生於無而歸於無惟竅之所受不同在人之所聞亦<lb/>
<pb n="KR4e0171_WYG_046-6a"/>
異比於萬物禀受亦然衆竅為風所鳴萬形為化所役<lb/>
風不能鳴則萬竅虚化不能役則萬竅息<hi>林疑獨註荘子天籟一節</hi>
西蜀范無隱云未成心則真性渾融太虚同量成心則<lb/>
已離乎性有善有惡矣人處世間應酬之際有不免乎<lb/>
成心即當師而求之於未成之先則善惡不萌是非無<lb/>
朕何所不齊哉<hi>其論精當足以盡祛前惑</hi>
夢而為蝶不知有周覺而為周不知有蝶其勢不能合<lb/>
必有時而分矣萬物之化亦如此<hi>林疑獨</hi>
<pb n="KR4e0171_WYG_046-6b"/>
逍遥遊盡性也齊物論窮理也養生主脩身也<hi>碧虚陳景允</hi>
儵忽生而渾沌死以喻外以之功成而内聖之道虧也<lb/>
陳碧虚曰好生者以世事為樂趣死者以人世為勞唯<lb/>
超生死者可以論其大槩矣<hi>髑髏註</hi>
解其天弢隳其天袠林疑獨云人生束縛於親愛如弓<lb/>
之在弢如書之在袠吕惠卿曰解弢則弛張莫拘墮袠<lb/>
則巻舒無礙<lb/>
狶韋氏之囿黄帝之圃有虞氏之宫湯武之室吕惠卿<lb/>
<pb n="KR4e0171_WYG_046-7a"/>
曰囿而圃宫而室言世益衰居益狹矣<hi>知北遊</hi>
萇𢎞被放歸蜀刳腸而死蜀人以匱藏其血三年而化<lb/>
為碧玉晉元帝託運糧不至而殺其臣其血逆柱而上<lb/>
齊殺斛律光其血在地去之不滅<hi>外物</hi>
　　荘子憤世<lb/>
荘子憤世嫉邪之論也人皆謂其非堯舜罪湯武毁孔<lb/>
子不知荘子矣荘子未嘗非堯舜也非彼假堯舜之道<lb/>
而流為之噲者也未嘗罪湯武也罪彼假湯武之道而<lb/>
<pb n="KR4e0171_WYG_046-7b"/>
流為白公者也未嘗毁孔子也毁彼假孔子之道而流<lb/>
為子夏氏之賤儒子張氏之賤儒者也故有絶聖棄智<lb/>
之論又曰百世之下必有以詩禮發冢者矣詩禮發冢<lb/>
談性理而釣名利者以之其流莫盛于宋之晚世今猶<lb/>
未殄使一世之人吞聲而暗服之然非心服也使荘子<lb/>
而復生于今其憤世嫉邪之論将不止于此矣<lb/>
　　郭象注荘子<lb/>
昔人謂郭象注荘子乃荘子注郭象耳葢其襟懷筆力<lb/>
<pb n="KR4e0171_WYG_046-8a"/>
略不相下今觀其注時出俊語與鄭𤣥之注檀弓亦同<lb/>
而異也洪容齋嘗録檀弓注之竒者於隨筆予愛郭注<lb/>
之竒亦復録于此如逍遥篇注云大鵬之與斥鷃宰官<lb/>
之與御風同為累物耳養生主注云向息非今息故納<lb/>
養而命續前火非後火故為薪而火傳又以生死為寤<lb/>
寐以形骸為逆旅又云多賢不可以多君無賢不可以<lb/>
無君又云通彼而不喪我即所謂惠而不費也又云天<lb/>
性在天竇乃開又云堯有亢龍之喻舜有巻僂之談周<lb/>
<pb n="KR4e0171_WYG_046-8b"/>
公類之走狼仲尼比之逸狗又云律吕以聲兼形𤣥黄<lb/>
以色兼質又云生之所無以為者分外物也知之所無<lb/>
奈何者命裏事也此語尤精可比于荀孟又云草不謝<lb/>
榮于春風木不怨凋於秋天李太白用為詩語而人不<lb/>
知其本于象云耳<lb/>
　　康節論荘子<lb/>
邵康節云荘子盗跖篇言事之無可奈何者雖聖人亦<lb/>
無如之何庖人雖不治庖尸祝不越樽爼而代之言君<lb/>
<pb n="KR4e0171_WYG_046-9a"/>
子之思不出其位楊龜山曰逍遥遊一篇子思所謂無<lb/>
入而不自得養生主一篇孟子所謂行其無所事愚謂<lb/>
能以此意讀荘子則所謂圓機之士可與之論九流矣<lb/>
世之病荘子者皆不善讀荘子者也<lb/>
　　荘子語暗合中庸<lb/>
荘子曰尸居而龍見不見而章也淵黙而雷聲不動而<lb/>
變也神動而天隨無為而成也又曰尸居龍見戒慎乎<lb/>
其所不覩也淵黙雷聲恐懼乎其所不聞也<lb/>
<pb n="KR4e0171_WYG_046-9b"/>
　　淮南述荘子語<lb/>
荘子云凍者假衣於春暍者反冬乎冷風其言錯綜成<lb/>
文妙矣淮南述之曰凍者假兼衣於春暍者望冷風乎<lb/>
秋又較明白古人辭必已出而不相襲如此<lb/>
　　荘子論經不言禮樂<lb/>
荘子曰易以道隂陽書以道政事詩以道性情春秋以<lb/>
道名分為朱子之所深取且曰荘子是大秀才荀子不<lb/>
及信矣或謂其遺禮樂而不言以議其失非也荘子之<lb/>
<pb n="KR4e0171_WYG_046-10a"/>
言多舉略以例詳如九淵之名止列其三是也六經而<lb/>
舉其四則禮以道中樂以道和推之可知孔子曰詩三<lb/>
百一言以蔽之曰思無邪示人以知要也詩言思無邪<lb/>
則易之時書之中咸可例推荘生之言亦孔門家法也<lb/>
　　老萊子語<lb/>
可食以酒肉者可加以鞭捶可授以官禄者可隨以斧<lb/>
鉞<lb/>
　　晏子語<lb/>
<pb n="KR4e0171_WYG_046-10b"/>
君子獨立不慙于影獨寝不慙于魂此晏子語也今例<lb/>
知為宋人語不知祖于晏子<lb/>
　　管子韵語<lb/>
管子之文多用韻語如云當冬三月天地閉藏晝日恒<lb/>
短而夜日益長利以作室不利作堂<hi>作室者詩所謂上入執宫功也</hi>又<lb/>
言堤坊之利曰民得其饒是謂流膏又言五粟美土之<lb/>
状云淖而不衂剛而不觳不濘車輪不汚手足其造語<lb/>
之妙秦漢以後人豈能及也<lb/>
<pb n="KR4e0171_WYG_046-11a"/>
　　賈子韻語<lb/>
賈子曰君子重襲小人無由入正人十倍邪僻無由耒<lb/>
<hi>耒叶音厯</hi>又曰見祥而為不可則祥反為禍見妖而迎以徳<lb/>
則妖反為福<hi>福叶音逼</hi>皆極文字之妙<lb/>
　　符子<lb/>
符子曰周人有愛裘而好珍羞欲為千金之裘而與狐<lb/>
謀其皮欲為少牢之膳而與羊謀其羞言未卒狐相率<lb/>
逃于重丘之下羊相呼藏於深林之中故周人十年不<lb/>
<pb n="KR4e0171_WYG_046-11b"/>
制一裘五年不具一牢何則周人之謀失之矣古諺有<lb/>
之築舎道傍三年不成雖則不成遲猶有望也若夫休<lb/>
官而謀於子納妾而謀於妻用孔子而謀於晏嬰與子<lb/>
西欲成其謀得乎<lb/>
　　陸子<lb/>
陸子曰三皇垂策五帝拱手唐虞按轡禹湯馳轅五伯<lb/>
覂駕六國摧輈<lb/>
　　青史子<lb/>
<pb n="KR4e0171_WYG_046-12a"/>
青史子載古禮男子生而射天地四方其文云東方之<lb/>
弧以梧梧者東方之草春木也南方之弧以柳柳者南<lb/>
方之草夏木也中央之弧以桑桑者中央之木也西方<lb/>
之弧以棘棘者西方之草秋木也北方之弧以棗棗者<lb/>
北方之草冬木也是木亦可稱草也青史子漢志五十<lb/>
三篇今存者胎教一篇而已其首曰古者胎教之道王<lb/>
后有身瑞七月而就蔞室太師持銅而御户左太宰持<lb/>
升而御户右此三月者王后所求聲音非禮樂則太師<lb/>
<pb n="KR4e0171_WYG_046-12b"/>
撫樂緼瑟而稱不習所求滋味非正味則太宰荷斗倚<lb/>
升而不敢煎調云云其文義古雅嗚呼古書之不傳者<lb/>
何限惜哉<lb/>
　　孔叢子<lb/>
孔叢子載孔子之言曰古之聽訟者惡其意不惡其人<lb/>
求其所以生之不得其所以生乃刑之歐陽永叔作瀧<lb/>
岡阡表云求其生而不得則死者與我皆無憾也世莫<lb/>
有知其言之出于孔叢子也<lb/>
<pb n="KR4e0171_WYG_046-13a"/>
　　文中子<lb/>
文中子一書格言至論甚多若其中拆洗論語之文描<lb/>
盡孔門之像若吳楚僭王者名號兒童學長者拜揖者<lb/>
皆其門人之罪也試舉一條如云陳叔達行令郡縣而<lb/>
盗不止聞文中子門人心化之言退而靜居三月而盗<lb/>
賊出境此段明是粧㸃使盗賊三月入境餔資餼牽亦<lb/>
竭矣不出何待又以為功不亦迂耶<lb/>
　　管商論金粟<lb/>
<pb n="KR4e0171_WYG_046-13b"/>
管子曰野與市爭民金與粟爭貴又曰狄諸侯畆鍾之<lb/>
國也故粟十鍾而錙金程諸侯山東之國也故粟五釜<lb/>
而錙金商子曰金生而粟死粟死而金生金一兩生於<lb/>
境内粟十二石死於境外粟十二石生於境内金一兩<lb/>
死於境外好生金於境内則金粟兩死倉府兩虚國弱<lb/>
好生粟於境内則金粟兩生倉府兩盈國强管商皆功<lb/>
利之流故其術先後若合符然其文亦不易及也<lb/>
　　淮南子載格言<lb/>
<pb n="KR4e0171_WYG_046-14a"/>
非澹泊無以明志非寕靜無以致逺非寛大無以兼覆<lb/>
非慈厚無以懷衆非平正無以制斷此五語出淮南子<lb/>
主術訓下篇葢古之格言而淮南述之孔明又舉以教<lb/>
子也然五語之中澹泊寕靜二語足以該下三語矣孔<lb/>
明博學而精擇如此又心欲小而志欲大智欲圓而行<lb/>
欲方能欲多而事欲鮮亦出淮南子而孫思邈引之然<lb/>
膽欲大之語有病不若志欲大之善也能欲多而事欲<lb/>
鮮此句不可少孔明思邈同引淮南子語而優劣不同<lb/>
<pb n="KR4e0171_WYG_046-14b"/>
也<lb/>
　　淮南太𤣥法言新書<lb/>
正部云淮南浮偽而多恢太𤣥幽虚而少效法言雜錯<lb/>
而無主新書繁文而鮮用亦確論<lb/>
　　隂符經<lb/>
隂符經非黄帝書葢出後漢末唐人文章引用者惟吳<lb/>
武陵上韓舎人行軍書有禽之制在氣一語梁肅受命<lb/>
寶賦有天人合發區宇樂推一語馮用之機論權論兩<lb/>
<pb n="KR4e0171_WYG_046-15a"/>
引之此外絶無及之者<lb/>
　　汲冡文誣<lb/>
汲冡璅語其文極古然多誣而不信如謂舜囚堯太甲<lb/>
殺伊尹又謂伊尹與桀妃末喜交其誣若此小人造言<lb/>
不起自戰國之世伊尹在相位日被其黜僇者為之也<lb/>
然則何以知之曰其文不類戰國<lb/>
　　漢人好作隱語<lb/>
後漢人好作隐語於文字中蔡中郎題曹娥碑云黄絹<lb/>
<pb n="KR4e0171_WYG_046-15b"/>
幼婦外孫虀臼隱絶妙好辤四字魏伯陽參同契後序<lb/>
云鄶㑹鄙夫幽谷朽生委時去害依託丘山循遊寥郭<lb/>
與鬼為鄰百世一下遨遊人間湯遭厄際水旱隔屏隱<lb/>
㑹稽魏伯陽五字古魏字作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>故云依託丘山宜乎後<lb/>
世白丁道士不知而以丹法解之可發一笑又孔融離<lb/>
合作郡姓名字詩云漁父屈節水潛匿方<hi>離魚字</hi>與旹進<lb/>
止出行施張<hi>離日字魚日合成魯</hi>吕公釣磯盍口渭滂<hi>離口字</hi>九域<lb/>
有聖無土不王<hi>或字口合或合成國</hi>好是正直女回于匡<hi>離子字</hi>海<lb/>
<pb n="KR4e0171_WYG_046-16a"/>
内有截隼逝鷹揚<hi>離一字子一合成孔</hi>六翮将奮羽儀未彰<hi>離鬲字</hi>
蛇龍之蟄俾也可忘<hi>離虫字言成融</hi>玟璇隱曜美玉韜光<hi>玟去王乃</hi>
<hi>文字</hi>無名無譽放言深藏<hi>離與/字</hi>按轡安行誰謂路長<hi>離手字合</hi>
<hi>成舉</hi>蔡中郎魏伯陽孔文舉皆後漢末同時人與袁康吳<lb/>
平亦同時隱語離合相似故詳著之以見越紐之出於<lb/>
袁吳二子也歴千餘年而始顯不謂余為千載知音乎<lb/>
　　鮑昭迷語<lb/>
鮑昭集中謎語三字其云二八四八飛泉仰流井字也<lb/>
<pb n="KR4e0171_WYG_046-16b"/>
頭如刀尾如鈎龜字也乾之一九坤之二六桑字也頗<lb/>
為拙劣今之商謎燈牌者亦笑之乾坤與桑何相關乎<lb/>
東坡硯盖銘曰研猶有石峴更無山姜女既去孟子不<lb/>
還簡妙勝鮑多矣<lb/>
　　隱書<lb/>
漢書藝文志有隱書十八篇今不可見大抵歡謔幽奥<lb/>
之辭書云時日曷喪其始也左傳薳揚求救於楚師喻<lb/>
眢井而稱麥麴叔儀乞糧於魯人歌佩玉而呼庚癸伍<lb/>
<pb n="KR4e0171_WYG_046-17a"/>
舉刺荆王以大鳥齊客譏薛公以海魚荘姬託辭於龍<lb/>
尾臧文謬書於羊裘檀弓之蠶績貍首淳于髠之蟹螺<lb/>
甌窶襍見於禮記戰國策説苑列女傳諸書言無微而<lb/>
可畧此之謂也至于東方朔郭舎人之問對直俳優之<lb/>
雄爾<lb/>
　　梅福語<lb/>
生為我酷形為我辱智為我毒身為我桎梏乃棄官隱<lb/>
洪崖及玉笥山<lb/>
<pb n="KR4e0171_WYG_046-17b"/>
　　又人作偽書<lb/>
劉歆七畧叙稗官小説以周書為首即晉代所伐冡汲<lb/>
冡周書也今所傳者十之一爾其中言舜囚堯禹距舜<lb/>
伊尹通末喜太甲殺伊尹武王斬紂頭皆害義傷教之<lb/>
甚太史公信之以斬紂事入史記誣聖多矣其後有十<lb/>
洲記漢武帝内傳神異經洞冥記晉有王子年拾遺記<lb/>
梁有四公子傳一曰<graphic n="KR1978" url="https://raw.githubusercontent.com/kanripo/KR-Gaiji/master/images/KR1978.png" mimeType="image/png"/>闖<hi>上音携下音琛入聲</hi>二曰□杰<hi>上音萬入聲下</hi>
<hi>音曷</hi>三曰䴰䵎<hi>上音頥/下音湍</hi>四曰仉□<hi>上音掌下音親</hi>皆以竒字湊合<lb/>
<pb n="KR4e0171_WYG_046-18a"/>
傳凡數千言皆無足觀而託名沈約可笑也唐人天寳<lb/>
遺事五代王仁裕撰尤淺陋疑亦託名王仁裕予觀仁<lb/>
裕所撰玉堂閒話不如是虚妄也宋有碧雲騢則誣善<lb/>
醜正甚矣又有雲仙散録清異録偽撰杜詩注嫁名東<lb/>
坡一切可以焚棄<lb/>
　　孔明戒子書<lb/>
夫酒之設合禮致情適體歸性禮終而退此和之至主<lb/>
意未殫賔有餘倦可以至醉無致于亂<lb/>
<pb n="KR4e0171_WYG_046-18b"/>
　　孔明為後主寫申韓<lb/>
宋儒論孔明為後主寫申韓管子六韜曰孔明不以經<lb/>
術輔導少主而乃以刑名兵法何邪唐子因言人君不<lb/>
問撥亂守文要以制略為貴後主寛厚襟量有餘而權<lb/>
略知謀不足當時識者咸以為憂六韜述兵權多竒計<lb/>
管子責輕重慎權衡申子覈名實韓子攻事情施之後<lb/>
主正中其病藥無髙下要在對病萬金良藥與病不對<lb/>
亦何補哉此言當矣予又觀古文苑載先主臨終勅後<lb/>
<pb n="KR4e0171_WYG_046-19a"/>
主曰申韓之書益人意智可觀誦之三國志載孟孝裕<lb/>
問郤正太子情尚正以䖍恭仁恕答之孝裕曰如君所<lb/>
道皆家門所有耳吾今所問欲知其權略知調何如耳<lb/>
然則孝裕之見葢與孔明合而後主之觀申韓書亦先<lb/>
主遺命也獨以是病孔明不惟不成人之美亦不識時<lb/>
務矣<lb/>
　　曹操欲用孔明<lb/>
抱朴子曰魏武帝嚴刑峻法果於殺戮乃欲用乎諸葛<lb/>
<pb n="KR4e0171_WYG_046-19b"/>
孔明孔明自陳不樂出身武帝謝遣之曰義不使髙世<lb/>
之士辱於汚君之朝也其鞭撻九有草創皇基亦不妄<lb/>
矣按此則操嘗徴召孔明矣事不見于史當表出之嗚<lb/>
呼操之不屈孔明不殺關侯真有人君之度豈止雄于<lb/>
三國邪<lb/>
　　宋人譏荀卿<lb/>
宋人譏荀卿云卿之學不醇故一傳於李斯而有坑焚<lb/>
之禍此言過矣孔子曰與其進也不與其退也弟子為<lb/>
<pb n="KR4e0171_WYG_046-20a"/>
惡而罪及師有是理乎若李斯可以累荀卿則呉起亦<lb/>
可以累曽子矣劉向别録云吳起始事曽子而受春秋<lb/>
於曽申鹽鐡論曰李斯與苞丘子同事荀卿苞丘子脩<lb/>
道白屋之下二事人皆引用而罕知其原故及之<lb/>
　　文公著書<lb/>
朱文公談道著書百世宗之愚詳觀其評論古今人品<lb/>
誠有違公是而遠人情者王安石引用姦邪傾覆宗社<lb/>
元惡大憝也乃列之名臣録稱其文章道徳文章則有<lb/>
<pb n="KR4e0171_WYG_046-20b"/>
矣焉有引用姦邪而可名為道徳邪蘇文忠公文章忠<lb/>
義古今所同仰也乃力詆之謂得行其志其禍甚于安<lb/>
石孔子曰吾之於人也誰毀誰譽如有所譽其有所試<lb/>
文公解之曰善善速而惡惡則已緩矣又曰但有先褒<lb/>
之善而無預詆之惡信斯言也文公於此惡得為緩乎<lb/>
無乃自蹈於預詆人之惡也夫以安石之姦則末減其<lb/>
已著之罪以蘇子之賢則巧索其未形之斑此心何心<lb/>
哉或曰不惟此也秦檜之姦人欲食其肉者也文公稱<lb/>
<pb n="KR4e0171_WYG_046-21a"/>
其有骨力岳飛之死天下垂涕者也文公譏其横又譏<lb/>
其直向前厮殺漢儒如董賈之流皆一一議其言之疵<lb/>
匡衡之言頗純粹無疵文公則曰匡衡有好懷挾其不<lb/>
成人之美例如此諸葛亮則名之為盆又譏其為申韓<lb/>
陶淵明則譏其為荘老韓文公則文致其大顛徃來之<lb/>
書亹亹千餘言力詆之必使之不為全人而後已葢自<lb/>
周孔以下無一人逃其議古人謂君子當於有過中求<lb/>
無過不當於無過中求有過文公語録論人皆無過中<lb/>
<pb n="KR4e0171_WYG_046-21b"/>
求有過者也或者門人記録之過朱子無忠臣遂至此<lb/>
歟<lb/>
　　魏鶴山語<lb/>
魏鶴山云吾鄉觀物張先生行成文饒頗得易數之詳<lb/>
有通變經世述衍翼𤣥通靈等凡七書而大意謂理者<lb/>
太虚之實義數者太虚之定分未形之初因理而有數<lb/>
因數而有象既形之後因象以推數因數以知理今不<lb/>
可論理而遺數也其書惜不傳而世亦罕知其人矣<lb/>
<pb n="KR4e0171_WYG_046-22a"/>
　　子由論書<lb/>
蘇子由云商人之書簡潔而明肅其詩奮發而嚴厲非<lb/>
深於文者不能為此言<lb/>
　　黄潤玉<lb/>
四明黄潤玉所著有經書補註多可取者又有海涵萬<lb/>
象一巻如云易之道扶陽而抑隂卦之位貴中而賤極<lb/>
陽過乎極雖剛不吉隂得其中雖柔不凶又曰易動而<lb/>
圓範方而靜八卦中虚故圓九疇中實故方又曰大學<lb/>
<pb n="KR4e0171_WYG_046-22b"/>
一書六經之名例也中庸一書六經之淵源也又解漢<lb/>
書云罘字從罔不不花蒂䆫櫺也殊得古人制字之義<lb/>
及宫室之形解荘子遊方之外云方矩也出于矩之外<lb/>
所謂離方遁圓也又曰董仲舒對策一正字公孫𢎞對<lb/>
策一和字便見其人品正譎言皆有理<lb/>
　　王嘉<lb/>
隴西處士王嘉隱居倒虎山有異術苻堅迎之入長安<lb/>
按嘉字子年今世所傳拾遺記嘉所著也其書全無憑<lb/>
<pb n="KR4e0171_WYG_046-23a"/>
證直構虚空首篇謂少昊母有桑中之行尤為悖亂嘉<lb/>
葢無徳而詭隱無才而强飾如今之走帳黄冠遊人羽<lb/>
客偽藥欺人假丹誤俗是其故智而移于筆札世猶傳<lb/>
信之深可怪也哉嗚呼子書之奥妙不傳者何限而今<lb/>
乃傳鬻子子華子唐詩之佳而不行者無筭而世乃盛<lb/>
傳許渾胡曽小説之可觀者多矣而天寶遺事杜詩偽<lb/>
蘇注至名家亦為所惑且引用焉噫<lb/>
　　魯仲連顔蠋<lb/>
<pb n="KR4e0171_WYG_046-23b"/>
東坡於戰國之士取魯仲連顔蠋而皆惜其未聞道亦<lb/>
名言也<lb/>
　　易略<lb/>
王弼易略例云隆墀永歎逺壑必盈此藝圃俊語也曰<lb/>
投戈散地六親不能相保同舟而濟胡越何患乎異心<lb/>
又曰言者所以明象得象而忘言象者所以在意得意<lb/>
而忘象猶蹄者所以在兔得兔而忘蹄筌者所以在魚<lb/>
得魚而忘筌然則言者象之蹄也象者意之筌也此理<lb/>
<pb n="KR4e0171_WYG_046-24a"/>
窟妙解也自宋人傳義行科舉宗之此書殆将廢矣<lb/>
　　太𤣥非擬易<lb/>
孫明復曰揚子雲太𤣥非凖易乃明天人始終之理君<lb/>
臣上下之分葢疾莽而作也桓譚曰是書也可與大易<lb/>
凖班固曰經莫大于易故作太𤣥使子雲被僣經之名<lb/>
二子之過也<lb/>
　　無樂極樂<lb/>
文子能至于無樂則無不樂無不樂則至樂極矣佛書<lb/>
<pb n="KR4e0171_WYG_046-24b"/>
言於不樂中求極樂於極樂中求不樂於此言互相發<lb/>
亦至理也<lb/>
　　膠膠擾擾<lb/>
荘子曰膠膠擾擾乎膠之一字下得不茍韓退之送髙<lb/>
閑上人序雖外物至不膠於心又云一死生解外膠字<lb/>
正應前不膠於心之膠膠之為物有粘著之意解則有<lb/>
頽敗不粘之意韓公用此二字亦不茍也語雖本於荘<lb/>
而得韓之拈出荘意益明乃古今兩敵手棊也杜工部<lb/>
<pb n="KR4e0171_WYG_046-25a"/>
詩黄門飛鞚不動塵蘇東坡云走馬來看不動塵而杜<lb/>
公語益精神焦氏易林云過時不遇㑂如旦飢而毛詩<lb/>
惄如朝飢之義益明又云枝葉盛茂召伯遊暑而毛詩<lb/>
甘棠之義益明非如後人蹈襲之比也<lb/>
　　天鬬天總<lb/>
潛夫論世主欲無功之人而强富之則是與天鬬也况<lb/>
使無徳之人與皇天鬭而欲久立自古以來未之嘗有<lb/>
也又曰民安樂則天心總<hi>聚也</hi>天心總則隂陽和此皆格<lb/>
<pb n="KR4e0171_WYG_046-25b"/>
言也天鬬天總文字尤竒<lb/>
　　天聰天明<lb/>
韓非子云寄於天聰以聽乗于天明以視<hi>此古之格言而非引之</hi>
　　舌柔齒剛<lb/>
老萊謂子思曰子性情剛而傲不肖不可以事君子不<lb/>
見夫齒乎惟堅固是以相結舌柔順是以不敝子思曰<lb/>
吾不能為舌故不能事君<lb/>
　　皇帝王伯<lb/>
<pb n="KR4e0171_WYG_046-26a"/>
前漢書王莽傳三皇象春五帝象夏三王象秋五伯象<lb/>
冬後漢書易載羲農而皇徳著書述唐虞而帝道崇邵<lb/>
堯夫以皇帝王伯配春夏秋冬而易配皇書配帝詩配<lb/>
王春秋配伯亦有所祖也<lb/>
　　自相矛盾<lb/>
今人謂言不相副曰自相矛盾然用之不差而問之不<lb/>
知也按尸子云楚人有鬻矛與盾者譽之曰吾盾之堅<lb/>
莫能陷也又譽其矛曰吾矛之利於物無不陷也或曰<lb/>
<pb n="KR4e0171_WYG_046-26b"/>
以子之矛陷子之盾何如其人弗能應也今之稱自相<lb/>
矛盾本此<lb/>
　　以手通指<lb/>
何休公羊注以手通指曰揖謂揖以敬人以手通意也<lb/>
指意也又云以目通指曰瞚瞚與瞬同史云頥指氣使<lb/>
亦是以頥通指也指與㫖同陸佃易爻觀我朶頥注云<lb/>
以頥通指曰朶劉敞漢書補注躡足附耳注以足通指<lb/>
曰躡<lb/>
<pb n="KR4e0171_WYG_046-27a"/>
　　美男破老<lb/>
汲冡周書云美男破老美女破舌葢頑童眤比則黎老<lb/>
播棄艶妻煽處則忠臣結舌<lb/>
　　蟪蛄蜩螗<lb/>
説苑載孔子曰違山十里蟪蛄之聲猶尚存耳言政事<lb/>
之惡譁而喜肅也夫蟪蛄之聲必在山林之地違山十<lb/>
里則朝市矣市有蟪蛄之聲則朝有蜩螗之沸政之譁<lb/>
也甚矣史記云魯之衰也洙泗之間葢齗齗如也齗齗<lb/>
<pb n="KR4e0171_WYG_046-27b"/>
交爭之意即孔子之所謂譁也<lb/>
　　宿於田更<lb/>
列子云禾生伯子<hi>人姓名</hi>出行經坰外宿於田更更訓老<lb/>
老而更事也漢立三老五更更義取此張湛注列子乃<lb/>
云更當作叟誤矣<lb/>
　　明道若昧<lb/>
老子明道若昧夷道若類進道若退上徳若谷太白若<lb/>
辱廣徳若不足建徳若偷質直若渝無方無隅大器晚<lb/>
<pb n="KR4e0171_WYG_046-28a"/>
成大音希聲大象無形文皆用韻三句一易李斯泰山<lb/>
刻文其祖此乎<lb/>
　　鹵莽滅裂<lb/>
荘子謂耕之不善曰鹵莽芸之不善曰滅裂鹵剛鹵之<lb/>
地也耕剛鹵之地必加功吕覽耕道篇所謂强土而弱<lb/>
之也莽草莽之地詩所謂載芟載柞乃善耕也不治其<lb/>
剛鹵不芟其草莽是曰鹵莽之耕芸以去草古有鳥芸<lb/>
之説如鳥俯而啄食乃善芸也吕覽善芸者長其兄而<lb/>
<pb n="KR4e0171_WYG_046-28b"/>
去其弟兄嘉禾也弟荼蓼也不善芸者長其弟而去其<lb/>
兄是滅也裂者并其土而抇之<lb/>
　　矞宇嵬𤨏<lb/>
嘉靖初給事中張翀上疏言時政中論學術不正一條<lb/>
有矞宇嵬𤨏之語上以此四字問内閣值慎在史館即<lb/>
取荀子非十二子篇以復敬所蒋公喜曰用修之博何<lb/>
減古之蘇頌乎近日之學謂不必讀書考古不必格物<lb/>
致知正荀子所謂矞宇嵬𤨏者也<lb/>
<pb n="KR4e0171_WYG_046-29a"/>
　　逍遥遊<lb/>
黄幾復解荘子消揺游名義云消者如陽動而氷消雖<lb/>
耗也不竭其本揺者如舟行而水揺雖動也而不傷其<lb/>
内游於世若是唯體道者能之<lb/>
　　野馬<lb/>
荘子野馬注云日光尚未詳悉按内典龍樹大士曰日<lb/>
光著塵微風吹之曠野中轉名之為陽燄愚夫見之謂<lb/>
之野馬渇人見之以為流水<lb/>
<pb n="KR4e0171_WYG_046-29b"/>
　　論衡<lb/>
論衡孔子出使子路齎雨具子路問其故孔子曰昨暮<lb/>
月離畢他日孔子出子路請齎雨具孔子不聽出果無<lb/>
雨子路問其故孔子曰昔者月離其隂昨暮月離其陽<lb/>
故不雨史記仲尼弟子傳亦載此事而刪除子路問其<lb/>
故以下數句葢文有以含蓄不盡為工者若荘子數九<lb/>
淵之目而止列其三列子書九淵具陳説盡則索然無<lb/>
味矣<lb/>
<pb n="KR4e0171_WYG_046-30a"/>
　　堅瑕<lb/>
管子曰攻堅則軔乗瑕則神唐憲宗欲平藩鎮張𢎞靖<lb/>
以為先淮蔡而後恒冀周世宗欲平天下王朴以為先<lb/>
江南而後河東<lb/>
　　盗竽<lb/>
老子服文采帶利劍厭飲食而資貨有餘此之謂盗竽<lb/>
韓非解云竽也者五聲之長也竽唱則衆樂皆和大姦<lb/>
唱則小盗和故曰盗竽今本誤作盗夸與竽字相近而<lb/>
<pb n="KR4e0171_WYG_046-30b"/>
誤也<lb/>
　　陽鱎<lb/>
説苑子賤為單父宰初入境見有冠葢來迎者子賤曰<lb/>
車驅之所謂陽喬者至矣陽喬魚名不釣而來喻士之<lb/>
不招而至者也其魚之形則未詳按荀子曰鱎者浮陽<lb/>
之魚也唐文粹宓子賤廟碑云豈意陽鱎化而為魴喬<lb/>
從魚為鱎字義乃全<lb/>
　　捭闔<lb/>
<pb n="KR4e0171_WYG_046-31a"/>
鬼谷子書有捭闔篇捭音擺捭之者開也言也陽也孟<lb/>
子所謂以言餂之也闔之者閉也黙也隂也孟子所謂<lb/>
以不言餂之也<lb/>
　　迓鼓<lb/>
宋儒語録今之古文如舞迓鼓人多不解為何語按元<lb/>
人樂府有村里迓鼓之名宋人樂苑有衙鼓格圖官衙<lb/>
嚴鼓之節也衙訛為迓曲名村里迓鼓者以村里而效<lb/>
官衙其衣装聲節必多可笑者以是名之語録云如舞<lb/>
<pb n="KR4e0171_WYG_046-31b"/>
迓鼓者謂無古人之學而效古人之言如村人學官衙<lb/>
鼓節也<lb/>
　　戯婦<lb/>
抱朴子疾謬篇云世俗有戲婦之法於稠衆之中親屬<lb/>
之前問以醜言責以慢對其為鄙瀆不可忍論或蹙以<lb/>
楚撻或繫足倒懸酒客酗醟不知限劑至使有傷於流<lb/>
血踒折支體者可歎也古人感離别而不滅燭悲代親<lb/>
而不舉樂禮論娶者羞而不賀今既不能動蹈舊典至<lb/>
<pb n="KR4e0171_WYG_046-32a"/>
於徳為鄉閭之所敬言為人士之所信宜正色矯而呵<lb/>
之何為同其波流長此敝俗哉今此俗世尚多有之娶<lb/>
婦之家新婿避匿羣男子競作戯調以弄新婦謂之謔<lb/>
親或褰裳而針其膚或脱履而規其足以廟見之婦同<lb/>
于倚市門之倡誠所謂敝俗也然以抱朴子考之則晉<lb/>
世已然矣歴千餘年而不能變可怪哉<lb/>
　　雉噫<lb/>
揚子言孔子之去魯曰不聽政諫而不用雉噫者注雉<lb/>
<pb n="KR4e0171_WYG_046-32b"/>
噫猶歌嘆之聲梁鴻五噫之類也按家語孔子去魯歌<lb/>
曰彼婦之口可以出走彼婦之謁可以死敗優哉游哉<lb/>
聊以卒嵗此即雉噫之歌也唐文聆鳳衰於接輿歌雉<lb/>
噫於桓子<lb/>
　　三全<hi>亢倉子格言</hi>
導筋骨則形全剪情欲則神全靖言語則福全<lb/>
　　六峜<lb/>
管子虙羲氏作六峜以迎隂陽周人循六峜以明隂陽<lb/>
<pb n="KR4e0171_WYG_046-33a"/>
見輕重篇峜音計音義亦同葢計筭之義故引之以為<lb/>
輕重之證也范子有計然其人姓辛名文子因其善計<lb/>
算而精研故號曰計然又作研又作計倪漢碑亦作峜<lb/>
研<lb/>
　　華實<lb/>
後漢書引老子君子處其厚而不處其薄居其實而不<lb/>
居其華虞喜志林曰諸葛恪不納吕岱十思之言樂春<lb/>
藻之繁華而忘秋實之甘口也又魏書云曹子桓<hi>丕之字</hi>
<pb n="KR4e0171_WYG_046-33b"/>
采庶子之春華忘家丞之秋實庶子劉楨家丞邢顒也<lb/>
選詩春華與秋實庶子及家丞又陳書云總有潘陸之<lb/>
華而無園綺之實<lb/>
　　杜伯射王下鄗<lb/>
注引周春秋其文不悉按顔之推寃魂志亦引周春秋<lb/>
頗詳文又竒瑋今補載之周杜國之伯名為恒為周大<lb/>
夫宣王之妾曰女鳩欲通之杜伯不可女鳩訴之宣王<lb/>
曰恒竊與妾交宣王信之囚杜伯於焦其友左儒爭之<lb/>
<pb n="KR4e0171_WYG_046-34a"/>
王不許曰汝别君而異友也儒曰君道友逆則順君以<lb/>
誅友友道君逆則師友以違君王怒曰易而言則生<lb/>
不易而言則死儒曰士不枉義以從死不易言以求生<lb/>
臣能明君之過以正杜伯之無罪九諫而王不聴王使<lb/>
薛甫與司工錡殺杜伯左儒死之杜伯既死即為人見<lb/>
王曰恒之罪何哉召祝而以杜伯語告之祝曰始殺杜<lb/>
伯誰與王謀之王曰司工錡也祝曰何不殺錡以謝之<lb/>
宣王乃殺錡使祝以謝杜伯司工錡為人而至曰臣何<lb/>
<pb n="KR4e0171_WYG_046-34b"/>
罪之有宣王告皇甫曰祝也與我謀而殺人吾所殺者<lb/>
又皆為人而見奈何皇甫曰殺祝以兼謝焉又無益也<lb/>
皆為人而至祝亦曰我焉知之奈何以為罪而殺臣也<lb/>
後三年遊於圃田從人滿野日中杜伯乗白馬素衣司<lb/>
工錡為左祝為右朱衣朱冠起于道左執朱弓朱矢射<lb/>
宣王中心折脊伏於弓矢而死<lb/>
　　康節不信命<lb/>
張横渠喜論命因問康節疾曰先生推命否康節曰若<lb/>
<pb n="KR4e0171_WYG_046-35a"/>
天命已知之矣世俗所謂命則不知也康節之言如此<lb/>
今世游食術人妄造大定數蠢子數托名康節豈不厚<lb/>
誣前賢<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_046-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻四十六<lb/>
</p>
<p>
</p>
  </div>
</body>
</text>
</TEI>
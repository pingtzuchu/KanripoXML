<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻七十</head>
    <p>
<pb n="KR4e0171_WYG_070-1a"/>
欽定四庫全書<lb/>
　升菴集巻七十　　　　　　明　楊慎　撰<lb/>
　　精鑿醍醐<lb/>
儒書以精鑿喻學精鑿皆言米也糓一石得米六斗為<lb/>
糲一石五斗為毇得四斗為鑿得三斗為精精之為字<lb/>
从米為義從青為聲古文作晶象三米之形尤見意義<lb/>
佛書以醍醐之教喻於佛性從乳出酪從酪出酥從生<lb/>
酥出熟酥從熟酥出醍醐也<lb/>
<pb n="KR4e0171_WYG_070-1b"/>
　　君相<lb/>
管子云小白為人無小智而有大慮漢髙祖亦明於大<lb/>
而暗於小光武小敵怯而大敵勇吕端小事糊塗大事<lb/>
不糊塗君相之體一也<lb/>
　　英雄<lb/>
草之精秀者為英獸之特羣者為雄故人之文武茂異<lb/>
取名于此是故聰明秀出謂之英膽力過人謂之雄此<lb/>
其大體之别名也聰明者英之分也不得雄之膽則説<lb/>
<pb n="KR4e0171_WYG_070-2a"/>
不行膽力者雄之分也不得英之智則事不立是故英<lb/>
以其聰謀始以其明見機待雄之膽行之雄以其力服<lb/>
衆以其勇排難待英之智成之張良英也韓信雄也體<lb/>
分不同以多為目皆偏主之才人臣之任也故英可以<lb/>
為相雄可以為将若一人之身兼有英雄則能長世髙<lb/>
祖項羽是也然英之分似多於雄而英不可少也英分<lb/>
少智者去之故項羽氣力盖世明能合變而不能聴竒<lb/>
采異有一范増不用是以陳平之徒皆亡歸髙祖英分<lb/>
<pb n="KR4e0171_WYG_070-2b"/>
多故羣雄服之英才歸之兩得其用故能宅有天下故<lb/>
雄能得雄不能得英<hi>兕虎自成羣也</hi>英能得英不能得雄<hi>鸞鳯自相</hi>
<hi>親也</hi>故一人之身兼有英雄乃能役英雄能役英雄故能<lb/>
成大業也<lb/>
　　寄梅事<lb/>
寄梅事始見于説苑越使諸發云豈有一枝梅可寄國<lb/>
君者乎又詩話載南北朝范曄與陸凱相善凱在江南<lb/>
寄梅花一枝詣長安與曄且贈一詩云云按曄為江南<lb/>
<pb n="KR4e0171_WYG_070-3a"/>
人陸凱字智君代北人當是范寄陸耳凱在長安安得<lb/>
梅花寄曄乎<lb/>
　　石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>御亭<lb/>
唐人送元中丞江淮轉運詩一首王維錢起集皆有之<lb/>
其云去問珠官俗來經石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>春東南御亭上莫問有風<lb/>
塵用事頗隠僻石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>用荀子紫<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>魚鹽及文選石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>應<lb/>
節而揚葩事也御亭吳大帝所建在晉陵庾信詩御亭<lb/>
一回望風塵千里昬是也今刻本或改石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>作右却御<lb/>
<pb n="KR4e0171_WYG_070-3b"/>
亭或改作衍亭轉刻轉誤漫一正之<lb/>
　　軍中有女子<lb/>
容齋隨筆記軍中有女子數事皆指一人耳按商子兵<lb/>
守篇云壮女為一軍使盛食負壘陳而待令客至而作<lb/>
土以為險阻及耕格阱發梁撤屋以從從之不洽而熯<lb/>
之使客無得以助攻備又舊唐書云藩鎮相距用兵年<lb/>
久女子皆可為孫吳是全隊用女子不止如孫武之教<lb/>
習殿廷而已容齋胡不引此邪<lb/>
<pb n="KR4e0171_WYG_070-4a"/>
　　漁樵<lb/>
有瀛海之涉人晤崑崙之木客各陳風土并其物色海<lb/>
人曰横海有魚厥大不知其幾何額若三山之頂一吸<lb/>
萬頃之波山客曰鄧林有木圍三萬尋直穿星漢而無<lb/>
杪傍䕃八夤而交隂齊諧曰微爾漁暨樵藐矣其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不<lb/>
見吾國之大人過山海于一餉折木為策短不可杖釣<lb/>
魚為泔不足充餔餦海人俛糜山客膠頥齊諧忽而去<lb/>
矣夷堅聞而志之<hi>余醉中題漁樵問對圖謾志于此</hi>
<pb n="KR4e0171_WYG_070-4b"/>
　　刺閨<lb/>
梁戴暠從軍行云長安夜刺閨邊騎犯銅鞮刺閨夜有<lb/>
急報投刺於宫門也南史陳文帝每夜刺閨取外事分<lb/>
判者前後相續勅鷄人司漏傳籖於殿中令投籖於階<lb/>
石上蹌然有聲隋煬帝詩投籖初報曉隋時此制猶存<lb/>
也<lb/>
　　儒梟<lb/>
後漢書董仲綬智為儒梟三國志魏諷有感衆才二人<lb/>
<pb n="KR4e0171_WYG_070-5a"/>
其何如人哉文子所謂徂學以擬聖華誣以協衆荘子<lb/>
云使一世之人吞聲而陽服之然非心服也然則少正<lb/>
夘之流何代無之孟子曰七十子之服孔子也中心悦<lb/>
而誠服也世固有服而不誠者盖儒梟之流耳<lb/>
　　兩癡人<lb/>
唐鄭璠在嶺南象江得怪石紺氷<hi>去聲</hi>而平理弹之有好<lb/>
聲輦歸滎陽費錢六十萬宋榮咨道嘗以錢三百萬買<lb/>
虞世南夫子廟初刻碑或談此二事有應聲曰這兩箇<lb/>
<pb n="KR4e0171_WYG_070-5b"/>
癡人好一棒打殺何不買百弓上水田九品入流官乎<lb/>
　　敗棊有勝著<lb/>
尹徳毅之説蕭詧龍敏之獻䇿潞王從珂魏思温之謀<lb/>
策李敬業皆竒謀也諺云敗棊有勝著惜乎當局者迷<lb/>
耳<lb/>
　　資縣磨崖跋<lb/>
資中一王褒也資縣之士曰吾王子淵也資陽之士曰<lb/>
吾王諫議也兩邑皆社而稷之磐石一趙逵也内江之<lb/>
<pb n="KR4e0171_WYG_070-6a"/>
士曰吾趙荘叔也資縣之士曰吾趙状元也資陽之士<lb/>
曰吾趙栖雲也三邑皆尸而祝之洪雅眉州之祀田表<lb/>
聖綿州潼川之志蘇易簡亦然或以訊予曰是不勝其<lb/>
争請子訂其是余曰無以為也其争也君子小人斯懼<lb/>
矣子不見秦檜史彌逺乎子孫貴顯譜牒分明有問之<lb/>
曰子秦太師後乎子史丞相裔乎必踧然不悦怫然怒<lb/>
矣嗚呼善善不止及其子孫又淑其鄉人惡惡不止其<lb/>
身又病其子孫名教之嚴如此人其可不勉於善哉故<lb/>
<pb n="KR4e0171_WYG_070-6b"/>
曰其争也君子小人斯懼矣<lb/>
　　成都十二月市<lb/>
成都記正月燈市二月花市三月蠶市四月錦市五月<lb/>
扇市六月香市七月七寳市八月桂市九月藥市十月<lb/>
酒市十一月梅市十二月桃符市<lb/>
　　張昱輦下曲<lb/>
元張昱作輦下曲皆詠之元國俗其一首云守内番僧<lb/>
日念吽御厨酒肉按時供組鈴扇鼔諸天樂知在龍宫<lb/>
<pb n="KR4e0171_WYG_070-7a"/>
第㡬重此詩葢指當時實事而言有元先世敬佛至混<lb/>
一天下梵宫琳宇之盛甲于都城其詳見陶宗儀輟耕<lb/>
録等書至今古跡已多不可問而細玩此詩猶想見當<lb/>
日營建之盛云<lb/>
　　于飛升天<lb/>
雲中之俗女子與男低徊昵愛雉經雙斃二族厚纒綵<lb/>
繒𦵏之椎牛享祭擇峻領架木髙丈餘呼為女棚遷尸<lb/>
于上曰于飛升天也<lb/>
<pb n="KR4e0171_WYG_070-7b"/>
　　拔河<lb/>
歸州之俗以麻絙巨竹分朋而挽謂之拔河畫譜有展<lb/>
子䖍鬼拔河圖<lb/>
　　擬過秦<lb/>
<hi>慎</hi>弱冠嵗未習舉子業而好古文每妄擬名賢之作曽<lb/>
擬弔古戰場文叔父龍崖先生見而心異之袖其稿以<lb/>
呈祖父留耕翁召慎謂曰吾孫信敏然場屋何用此也<lb/>
爾既好古文何不擬賈誼過秦論乎慎退翌日呈一篇<lb/>
<pb n="KR4e0171_WYG_070-8a"/>
旋失其稿老戍滇中士夫家有傳録之者慎取閲之恍<lb/>
如夢事亦不知為已作也今録於此以示兒軰其辭曰<lb/>
有問于楊子曰孟子有言不仁而得天下者未之有也<lb/>
秦以不仁而得天下矣孟子之言其不驗乎曰秦自孝<lb/>
公用商鞅富強之術而關中之力雄自惠文用離横之<lb/>
謀而諸侯之勢弱自昭襄用范雎逺交近攻之策而規<lb/>
取天下之計得至李斯兼并之説用而天下皆秦矣然<lb/>
為臣者功成而身䘮為君者業成而國亡其强也斯所<lb/>
<pb n="KR4e0171_WYG_070-8b"/>
以為弱其智也斯所以為愚嗚呼悲夫秦自始皇二十<lb/>
六年庚辰六王初畢四海始一雄圖既溢武力未畢方<lb/>
架黿鼉以為梁巡海右以送日俄而祖龍魂斷于沙丘鮑<lb/>
魚腥聞乎四極矣胡亥越十七兄而篡立方欲極耳目<lb/>
窮心志而閻樂之戈已及于望夷矣子嬰討賊方平肉<lb/>
未及下咽酒未及濡唇親賓未及盡相勞而赤帝真人<lb/>
已翔于霸上矣計始皇之餘分閏位僅十二年胡亥僅<lb/>
二年子嬰僅僅四十六日不啻石火之一敲電光之一<lb/>
<pb n="KR4e0171_WYG_070-9a"/>
瞥吹劒之一吷左蝸之一戰南槐之一夢也須臾之在<lb/>
億千稊米之在大塊實似之是雖得猶不得也孔子曰<lb/>
雖得之必失之秦之謂矣以孟子之言合孔子之言觀<lb/>
之聖賢之論卓乎不可誣何嘗不驗乎哉善乎蘇子由<lb/>
之言曰天厭䘮亂假手于秦秦亦淫虐無以受之於是<lb/>
不韋乘隙納妾于楚以亂後六國未亡而嬴氏先亡矣<lb/>
及至二世戮諸公子殆盡而後授首劉項老子曰天網<lb/>
恢恢疎而不漏不觀其微孰知其故哉以此推之秦初<lb/>
<pb n="KR4e0171_WYG_070-9b"/>
未始得也<lb/>
　　仲長統鄭泉<lb/>
世謂清淡放曠起于晉非也漢末已有之矣仲長統見<lb/>
志詩曰寄愁天上埋憂地下叛散五經滅裂風雅鄭泉<lb/>
嗜酒臨卒謂同類曰必𦵏我陶家之側庶百嵗之後化<lb/>
而成土幸見取為酒壺實獲我心矣二子盖阮籍劉伶<lb/>
之先著鞭者也<lb/>
　　賛南極老人<lb/>
<pb n="KR4e0171_WYG_070-10a"/>
黄昔繼蘇昭宣文徳溢而為書忠孝心畫小人擠之自<lb/>
南遷謫一見藏真頓超神逸南極老人天象下格擬傳<lb/>
萬祀托之青壁日星發光海岳動色長風雪濤躍破鯨<lb/>
力壽與天齊克配南極<lb/>
　　後渠之論有指<lb/>
崔後渠云小人其心君子其飾張商英忤蔡京溷黨籍<lb/>
矣異端其學聖賢其名張無垢師宗景厠儒林矣其言<lb/>
似有所指其借秦之喻乎<lb/>
<pb n="KR4e0171_WYG_070-10b"/>
　　心迹<lb/>
謝靈運詩顧已雖自許心跡猶未并又曰矧乃歸山川<lb/>
心跡雙寂寞心跡之説前無所祖文中子心跡之判乆<lb/>
矣盖亦衍靈運之言而理趣深長矣<lb/>
　　天藏<lb/>
北魏元雍奏云鹽池天藏也○宋人四六私鹽私茶以<lb/>
天藏月團為對本此又茶馬表以摘山對歴塊皆工而<lb/>
穏<lb/>
<pb n="KR4e0171_WYG_070-11a"/>
　　張九成格言<lb/>
一念之善則天瑞地符祥風和氣皆在於此一念之惡<lb/>
則妖星厲鬼凶荒札瘥皆在於此君子必慎其獨觀大<lb/>
節必於細事觀立朝必於平日趨利避害他日必欺君<lb/>
賣國矣平日負約失期他日必欺君罔上矣故君子必<lb/>
矜細行此張九成横浦日新之格言好事者鬻為屏銘<lb/>
　　三五步驟<lb/>
後漢書三五步驟優劣殊軌注引緯書云三皇步五帝<lb/>
<pb n="KR4e0171_WYG_070-11b"/>
驟三王馳五霸蹶七雄僵○注徳隆道用日月為步時<lb/>
事彌順日月為驟勤思不已日月乃馳○陸子曰三皇<lb/>
垂策五帝繁手禹湯馳轅五霸覂駕六國摧輈<lb/>
　　䕶堰<lb/>
范文正公作滕宗諒墓誌云與予同䕶海堰之役此䕶<lb/>
字下得古雅有出處古緯書洪水之役后稷辦䕶注辦<lb/>
治也䕶助也晉書羊祜卧䕶諸軍漢官名有都䕶字説<lb/>
文䕶捄視也助也擁全之也<lb/>
<pb n="KR4e0171_WYG_070-12a"/>
　　君子立已<lb/>
人足所履不過數寸然而咫尺之塗必顛蹶於崖厈拱<lb/>
抱之梁必沉溺於川淵者何哉為其傍無餘地也君子<lb/>
之立已抑亦如之至誠之言人必不信至潔之行物或<lb/>
致疑皆由言行聲名無地也若能開方軌之路廣造舟<lb/>
之航則仲由之言信重於登壇之盟趙喜之降誠賢於<lb/>
折衝之将矣此顔之推語予嘗愛誦之或問吕居仁天<lb/>
下歸仁如何居仁作韻語答之曰面前徑路無令窄徑<lb/>
<pb n="KR4e0171_WYG_070-12b"/>
路窄時無過客無過客時徑益荒眼前滿地生荆棘黄<lb/>
山谷云面前路徑須常令寛路徑窄則無著身處况能<lb/>
使人行也以上三言相符彼立已於峻及離人而立於<lb/>
獨者可以警矣<lb/>
　　王僧䖍題壁<lb/>
王僧䖍題尚書省壁云圓方行止物之定質注之不已<lb/>
則溢髙之不已則慄馳之不已則躓引之不已則逸是<lb/>
故去之宜疾當時嗟賞以比座右銘<lb/>
<pb n="KR4e0171_WYG_070-13a"/>
　　郵亭書壁<lb/>
鄭明道於郵亭見壁上書云要不悶依本分明道深然<lb/>
之曰若依本分便是君子也唐子西見郵壁書天不生<lb/>
仲尼萬古如長夜亦名言也余於蜀棧古壁見無名氏<lb/>
號硯沼者書古樂府一首云休洗紅洗多紅在水新紅<lb/>
裁作衣舊紅番作裡回黄轉緑無定期世事反覆君所<lb/>
知此詩古雅元郭茂倩樂府亦不載李賀詩云休洗紅<lb/>
洗多顔色淡卿卿騁少年昨夜殷橋見封侯早歸來莫<lb/>
<pb n="KR4e0171_WYG_070-13b"/>
作弦上箭視前詩何啻千里乎<lb/>
　　貞女正士<lb/>
劉執齋侍即云貞淑之女固不厭於容華剛正之士亦<lb/>
何嫌於才美斯名言也衛荘姜班婕妤何曽不丹華而<lb/>
靡曼顔清臣文信公何嘗不麗藻而英辭貞淫在性不<lb/>
在色賈南風之短黒陳金鳳之形陋其淫彌甚忠邪在<lb/>
性不在文李林甫之寫弄麞安禄山之不識字其惡彌<lb/>
章<lb/>
<pb n="KR4e0171_WYG_070-14a"/>
　　勞薪<lb/>
王劭奏改火疏云昔晉師曠食飯云是勞薪所炊晉平<lb/>
公使視之厨果然車輞今傳以為符朗事非也<lb/>
　　多物以幸有功<lb/>
許𦙍寄毉嘗云病與藥值惟用一物攻之氣純而愈速<lb/>
今之人不善於脈以情度病多其物以幸其功譬之獵<lb/>
不知兔廣原絡野冀一人獲之術亦疎矣一藥偶得他<lb/>
味相制弗能専力此難愈之驗也<lb/>
<pb n="KR4e0171_WYG_070-14b"/>
　　畜蠱<lb/>
隋書志云江南之地多蠱以五月五日聚百種蟲大者<lb/>
至蛇小者至蝨合置器中令自相啖因食入人腹内食<lb/>
其五臟死則其産移蠱主之家若盈月不殺人則畜者<lb/>
自踵其害累世相傳不絶自侯景之亂殺戮殆盡蠱家<lb/>
多絶既無主人故飛逰道路之中則殞焉今此俗移于<lb/>
滇中每遇亥夜則蟲飛出飲水其光如星鮑照詩所謂<lb/>
吹蠱痛行暉也予親見之<lb/>
<pb n="KR4e0171_WYG_070-15a"/>
　　治蠱方<lb/>
蠱毒在上則服升麻吐之在腹則服鬱金下之或合升<lb/>
麻鬱金服之不吐則下宋李巽巖侍郎燾為雷州推官<lb/>
鞫獄得此方活人甚多見范石湖集<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_070-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻七十<lb/>
</p>
<p>
</p>
  </div>
</body>
</text>
</TEI>
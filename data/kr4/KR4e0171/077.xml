<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻七十七</head>
    <p>
<pb n="KR4e0171_WYG_077-1a"/>
欽定四庫全書<lb/>
　升菴集巻七十七　　　　　明　楊慎　撰<lb/>
　　石熊峯滹沱河考<lb/>
恒山之陽有巨川焉曰滹沱源出代郡㤗戲山下滙為<lb/>
三泉流稍延曼循太行掠晉冀蜿蜒而東注之海按班<lb/>
固叙禹貢九河所謂徒駭者也至宋蔡沈疑之盖惑於<lb/>
夾右碣石入於河之說遂以九河淪於海滹沱中髙不<lb/>
與大河相渉然所謂九河者亦猶九川云爾豈謂大河<lb/>
<pb n="KR4e0171_WYG_077-1b"/>
播為九乎故知山川經絡茍非目覩身歴而欲據文字<lb/>
定之鮮有不失者矣<lb/>
　　濟源<lb/>
戰國䇿注濟水出常山房子縣賛皇山東至鉅鹿癭陶<lb/>
縣入泜索隱曰濟水出河東王屋山其流至濟隂應劭<lb/>
云濟水出平原隂縣東三說不同何也盖濟水伏流或<lb/>
隱或見三家各以所見為出處爾<lb/>
　　東流不溢<lb/>
<pb n="KR4e0171_WYG_077-2a"/>
楚辭天問東流不溢孰知其故柳子之對朱子之註大<lb/>
抵以歸墟為說余謂水由氣而生亦由氣而滅今以氣<lb/>
嘘物則得水又以氣吹水則即乾由一滴可知其大也<lb/>
歸墟尾閭是水之大窮盡氣之大升降處山海經云汜<lb/>
天之山赤水窮焉不姜之山黒水窮焉□塗之山青水<lb/>
窮焉白水之山白水窮焉不庭之山榮水窮焉成山甘<lb/>
水窮焉則衆流各有窮處至此即化氣而升不必至歸<lb/>
墟也又莊子云日之過河也有損焉風之過河也有損<lb/>
<pb n="KR4e0171_WYG_077-2b"/>
焉風日皆能損水但甚㣲而人不之覺若曝衣於日中<lb/>
摽濕於風際則立可驗此隨時而消息也覆杯水於坳<lb/>
堂則立而厬洒激泉於焦原則立而涸此隨地而消息<lb/>
也盖二氣迭運五行更勝一極不俱備一物不獨息端<lb/>
指何地為歸墟邪<lb/>
　　祝融之汪<lb/>
楊誠齋擬大招懐東坡詞歴九州而猶礙兮誕寘之祝<lb/>
融之汪按祝融之汪謂南海也左傳雍氏之汪服䖍注<lb/>
<pb n="KR4e0171_WYG_077-3a"/>
停水曰汪楚謂之汪閩謂之洋<lb/>
　　寳盌泉<lb/>
寳盌泉在江州徐陵文泉流寳盌遥憶湓城峯號香爐<lb/>
依然廬岳<lb/>
　　半月泉<lb/>
㑹稽天依寺有半月泉泉隱岩下雖月圓滿望池中只<lb/>
見其半最為佳處有僧鑿開岩名滿月殊可惜也因作<lb/>
殺風景一絶云磨墨濃填蟬翅帖開半月岩為滿月富<lb/>
<pb n="KR4e0171_WYG_077-3b"/>
翁漆卻斷紋琴老僧削圓方竹節<lb/>
　　温泉<lb/>
東坡詩記所經温泉天下七處以驪山為最予在南中<lb/>
所見又不止七處也寕州白崖德勝闗浪穹宜良鄧川<lb/>
三泊凡數十處而安寕為最凡温湯所在下必有硫黄<lb/>
其水猶有其味獨安寕清徹見底垢自浮去不積且無<lb/>
硫黄氣不知何理也舊有人見其竅出丹砂數粒乃知<lb/>
其下有丹砂傳聞徽州黄山温泉亦類此後周王褒温<lb/>
<pb n="KR4e0171_WYG_077-4a"/>
湯銘云白礬上徹丹砂下沉華清駐老飛流瑩心乃知<lb/>
温泉所在必白礬丹砂硫黄三物為之根乃蒸為暖流<lb/>
耳<lb/>
　　瀑布泉<lb/>
瀑布泉詩人盛稱廬山鴈蕩亦有之地志云廬山循崖<lb/>
直下不如鴈蕩之飛墜飄散而可觀也吾蜀梁山縣蟠<lb/>
龍山有之與鴈蕩相似靳兩城云大勝廬山有詩云神<lb/>
女碧瑶簮明珠構瓔珞纎手按鐘球鈞臺響天樂仙人<lb/>
<pb n="KR4e0171_WYG_077-4b"/>
環珮玉珊珊曉跨蒼龍謁帝闗醉舞婆娑渾忘却天風<lb/>
吹掛翠㣲間<lb/>
　　龍湫瀑布<lb/>
唐僧貫休詩鴈蕩經行雲漠漠龍湫燕坐雨濛濛所謂<lb/>
雨者非雨也瀑布之濺沫也按鴈宕志云西谷龍湫如<lb/>
井狀檻中作凹石壁數仭水從凹中瀉下望之若懸布<lb/>
隨風作態逺近斜正變幻不一或如散珠如驟雨如飛<lb/>
雪如輕烟濛霧或飄轉中斷或左右飛散或直下如注<lb/>
<pb n="KR4e0171_WYG_077-5a"/>
霤或屈曲如蜿蜒觀者每立於潭外相去數十步水忽<lb/>
轉舞向人亂洒衣帽沾濕或大注如晴雷或為風所遏<lb/>
盤桓而不下皆竒態也匡山視此不及逺矣彼以名聞<lb/>
天下者路當要區耳按此段竒景披志見之亦爽心目<lb/>
况親至之乎可入卧逰録<lb/>
　　迷子洲<lb/>
王半山詩洲迥藏迷子溪深礙若耶迷子洲在建康西<lb/>
南四十里<lb/>
<pb n="KR4e0171_WYG_077-5b"/>
　　鸚鵡洲<lb/>
王僧䖍傳侯景冦夏首有龍五色入城前鸚鵡洲水中<lb/>
　　十七阨<hi>可對百二闗</hi>
子胥諫吳王曰齊晉山居陸處豈能越十七阨以有吳<lb/>
哉<lb/>
　　三鵶路<hi>可對五鹿沙</hi>
元魏西郢羣蠻反斷三鵶路按三鵶在汝州古繞角城<lb/>
春秋傳繞角之役是也項城縣為第一鵶分嶺山為二<lb/>
<pb n="KR4e0171_WYG_077-6a"/>
鵶汝州為三鵶也唐詩三鵶水上一歸人<lb/>
　　鬼乗龍<lb/>
周世宗征濠夜遣兵持炬乗槖駝絶淮濠兵驚以為鬼<lb/>
乗龍也今名乗龍洲在鳯陽<hi>寰宇志</hi>
　　汶即岷<lb/>
蜀山之大者曰岷山其川曰岷江岷字說文作㟩省作<lb/>
岷漢人𨽻書作汶多與汶上之汶相混列子貉不踰汶<lb/>
謂川江也非汶上也殷敬順已辨之史記冉駹為汶山<lb/>
<pb n="KR4e0171_WYG_077-6b"/>
郡司馬温公類篇曰汶音岷據中記引禹貢岷嶓旣藝<lb/>
及岷山之陽及岷山導江皆作汶盖古字通用也三國<lb/>
志蜀後主至湔登觀坂觀汶水之流王右軍與周益州<lb/>
撫書曰要欲一逰目汶嶺五代史蜀主王建貶衛尉少<lb/>
卿李鋼為汶川尉徐無黨注汶讀作岷而今汶川縣誤<lb/>
呼作問音蜀焉得齊南魯北之水乎<hi>叙州驛名汶川考古志作渂川</hi>
　　水鬬河僵<lb/>
國語曰糓洛鬬將毁王宫注不言其鬬之狀宋紹興十<lb/>
<pb n="KR4e0171_WYG_077-7a"/>
四年樂平水鬬有司奏言何衝里田水中類為物所吸<lb/>
聚為一直行髙平地數尺不假隄防而水自行里南程<lb/>
氏家井水溢亦髙數尺夭矯如長虹聲如雷穿墻毁樓<lb/>
二水鬬於杉墩且前且卻約十餘刻乃解以後印前榖<lb/>
洛二水之鬬應亦如此也正德中文安縣水忽僵立是<lb/>
日天大寒遂凍為氷柱髙五丈四圍亦如之中空而傍<lb/>
有穴後數日流賊過文安鄉民入氷穴中避之頼以全<lb/>
者頗多土人謂之河僵亦前史罕見也<lb/>
<pb n="KR4e0171_WYG_077-7b"/>
　　海船候氣<lb/>
海船候氣見黄氣知有人烟國土見白氣知有山峯巖<lb/>
壑見黒氣水也<lb/>
　　鞠旅滇池<lb/>
陳霸先九錫文曰鞠旅滇池之南陳師桂嶺之北<hi>以此考之</hi>
<hi>霸先曽至滇矣</hi>
　　鴈塔猴池<lb/>
王勃寺碑髙臺與鴈塔俱平曲岸與猴池共盡佛有五<lb/>
<pb n="KR4e0171_WYG_077-8a"/>
精舍獼猴江其一也<lb/>
　　金庭玉柱<lb/>
林屋洞天在包山其中深窈幽黒乆無逰者徐武功好<lb/>
竒列炬而行行頗乆至一處平敞寛崇四壁上下皆作<lb/>
金色石乳自上滴下謂之金庭玉柱也有刻字曰隔凡<lb/>
字𫝑飛逸疑非人間書<lb/>
　　盤渦<lb/>
蜀江三峽中水波圓折者名曰盤渦音漩詩盤渦鷺浴<lb/>
<pb n="KR4e0171_WYG_077-8b"/>
底心性張蠙黄牛峽詩盤渦逆入嵌空地斷壁臺分繚<lb/>
繞天<lb/>
　　沙<lb/>
水邉地可耕曰沙金陵有白沙徽州有錦沙楚有長風<lb/>
沙秦塞有穆護沙佛經有毗沙瓶沙<lb/>
　　沙城<lb/>
三國志婁伯子築沙城俞亮角詩榆葉沙城冷梅花水<lb/>
國偏<lb/>
<pb n="KR4e0171_WYG_077-9a"/>
　　天池天塹天藏<lb/>
海曰天池江曰天塹鹽曰天藏<lb/>
　　星牖月窻<lb/>
凡山洞岩穴有竅通明小者曰星牖大者曰月窻<lb/>
　　拒雲槩日<lb/>
灊山一名天柱山三峯鼎峙拒雲槩日<lb/>
　　神囂仙的<lb/>
梁宣帝七山寺賦神囂嵒嵒而獨立仙的皎皎以孤臨<lb/>
<pb n="KR4e0171_WYG_077-9b"/>
壑之凸凹者曰囂峯之尖射者曰的<lb/>
　　枝峯蔓壑<lb/>
陸魯望云金華山枝峯蔓壑秀氣旁魄不啻神仙登臨<lb/>
　　欝欝葱葱<lb/>
光武紀有望舂陵氣者曰唶佳哉氣欝欝葱葱陸佃曰<lb/>
欝欝塞也葱葱通也言其氣塞而通矣列子美哉國乎<lb/>
欝欝芊芊欝欝森幽也芊芊茂盛也<lb/>
　　魚齒獸角<lb/>
<pb n="KR4e0171_WYG_077-10a"/>
庾信哀江南賦地平魚齒城危獸角左傳涉於魚齒之<lb/>
下注魚齒山名見吕氏春秋猛獸以尾為旌以角為城<lb/>
　　馬齒魚鱗<lb/>
州疆馬齒候館魚鱗宋人四六語也應璩詩九州相錯<lb/>
雜相次如馬齒韓文公詩候館若魚鱗<lb/>
　　岌峘宫霍<lb/>
爾雅小山岌大山峘邢昺䟽云言小山與大山相並而<lb/>
小山高過於大山者名峘非謂小山名岌大山名峘也<lb/>
<pb n="KR4e0171_WYG_077-10b"/>
又大山宫小山霍䟽云宫猶圍繞也謂小山在中大山<lb/>
在外圍繞之若此者名霍非謂小山名宫大山名霍也<lb/>
爾雅文既奥妙而邢䟽解之具析其㣲矣所以兩發其<lb/>
義而不厭重複者正慮後人誤認也近時有刻爾雅而<lb/>
去疏者曰我自能解不必觀疏試以此問之果誤認如<lb/>
邢所譏此小兒强作解事者<lb/>
　　度索尋橦<lb/>
西域傳有度索尋橦之國後漢書䟦涉懸度注溪谷不<lb/>
<pb n="KR4e0171_WYG_077-11a"/>
通以繩索相引而度唐獨孤及招北客辭笮復引一索<lb/>
其名為笮人懸半空度彼絶壑予按今蜀松茂之地皆<lb/>
有此橋其河水險惡旣不可舟楫乃施植兩柱於兩岸<lb/>
以繩絙其中繩上有一木筒所謂橦也欲度者則以繩<lb/>
縛人於橦上人自以手縁索而進行達彼岸復有人解<lb/>
之所謂尋橦也非目見其制不知其解獨孤及之文以<lb/>
十七字形容之西域傳只四字盡之可謂工妙矣<lb/>
　　甌窶汚邪<lb/>
<pb n="KR4e0171_WYG_077-11b"/>
史記甌窶滿溝汚邪滿車注甌窶猶培塿也左傳培塿<lb/>
無松栢荀子注引說苑蠏螺者宜禾汚邪者滿車蠏螺<lb/>
之背㣲髙原田之形似之班固所謂原隰龍鱗也汚邪<lb/>
隰田也荀子大畧篇流丸止於甌臾注地之坳坎如器<lb/>
之甌臾甌臾窳下之地史記甌窶滿溝汚邪滿車甌窶<lb/>
傾側之地汚邪下地也邪與臾聲相近盖同也余詳録<lb/>
此愛二句用韵之妙窶叶溝邪叶車一音也蠏螺叶禾<lb/>
汚臾叶車<hi>音居</hi>又一音也事雖一事而所聞異辭故書之<lb/>
<pb n="KR4e0171_WYG_077-12a"/>
異字而文藻各妙甌如甌臾之甌窶如窶藪之窶當是<lb/>
傾側窳下之地故曰滿溝培塿之說非是也蠏螺自是<lb/>
髙地故曰宜禾乃可以培塿原田解之各自不妨所謂<lb/>
合之則兩傷離之則雙美也原蠏可對地蛇見莊子<lb/>
　　九折坂七勝城<lb/>
九折坂在黎州七勝城在三峽口陵法和所立<lb/>
　　東漢西漢<lb/>
祝穆曰天下之大川以漢名者二班固謂之東漢西漢<lb/>
<pb n="KR4e0171_WYG_077-12b"/>
而黎州之漢水源於飛越嶺者不與焉固之所謂東漢<lb/>
則禹貢之道漾自嶓冢山逕梁洋金房均襄郢復至漢<lb/>
陽入江者也西漢則蘇代所謂漢中之甲輕舟出於巴<lb/>
乗夏水下漢四日而至五渚者其源出於西和州徼外<lb/>
徑階沔與嘉陵水合俗謂之西漢又徑大安利劔果合<lb/>
與涪水合入於江<lb/>
　　南夢北夢<lb/>
子産相楚楚子享之賦吉日王以田江南之夢注楚之<lb/>
<pb n="KR4e0171_WYG_077-13a"/>
雲夢跨江南北地故有南夢有北夢五代孫光憲號北<lb/>
夢本此浯水有南浯北浯北浯在瑯邪靈門南浯在九<lb/>
疑零陵冀州之浸曰潞有東潞西潞東潞今之張家灣<lb/>
潞河驛西潞山西之上黨也東陽今之金華西陽今之<lb/>
黄州山海經注東甌今之永嘉在岐海中西甌即閩越<lb/>
今之建安亦在岐海中山有東吳西吳<hi>西鎮吳山在隴州</hi>水有<lb/>
東漢西漢<hi>見蜀志</hi>蜀有上雒下雒<hi>上雒新都下雒中江</hi>庸有上庸下<lb/>
庸<hi>上庸金州下庸夔州</hi>
<pb n="KR4e0171_WYG_077-13b"/>
　　蔡元定地理<lb/>
蔡元定自言其厯學之精謂秦漢以來皆不分明遂改<lb/>
秦漢以下之法然而未試元郭守敬謂蔡亦大言若秦<lb/>
漢之人皆不分明日月之食何以凖也其論地理為葉<lb/>
水心所譏謂其自塟壊祖墳又誤許多士夫家改塟無<lb/>
以異於鑚利之山人其著律吕書又為元人及近日著<lb/>
律吕元聲有異同皆難憑據愚謂厯術地理律吕皆難<lb/>
憑據目前無限事業棄之不理而治此難知難明之事<lb/>
<pb n="KR4e0171_WYG_077-14a"/>
何益哉<lb/>
　　地誌<lb/>
今之𤓰州非允戎之𤓰州今之南陽非晉啓之南陽今<lb/>
之鎬非來歸之鎬今之平陸非孟子之平陸<hi>唐天寳中鑿月河得</hi>
<hi>古鐵上有平陸二字明皇改河北縣為平陸縣</hi>今之新都非王莽所封之新都<lb/>
<hi>王莽新都在南陽見後漢書志注</hi>
　　治水<lb/>
宋太祖曰夏后治水但言導河至海隨山濬川未聞力<lb/>
<pb n="KR4e0171_WYG_077-14b"/>
制湍流廣營高岸自戰國專利堙塞故道以小妨大以<lb/>
私害公九河之制遂隳歴代之患弗弭神宗曰後世以<lb/>
事治水故常有礙以道治水無違其性可也如能順水<lb/>
所向遷徙城邑以避之復有何患雖禹復生不過如此<lb/>
歐陽修曰開河如放火又曰避高就下水之本性河流<lb/>
巳棄之道自古難復文彦博曰河不出於東則出於西<lb/>
利害一也今發夫修治徙東從西何利之有自古治河<lb/>
之說多矣若宋二帝之見二臣之言可為百世法<lb/>
<pb n="KR4e0171_WYG_077-15a"/>
　　水經注<lb/>
水經注所載事多他書傳未有者其叙山水奇勝文藻<lb/>
駢麗比之宋人臥逰録今之玉壺氷豈不天淵予嘗欲<lb/>
抄出其山水佳勝為一帙以洗宋人臥逰録之陋未暇<lb/>
也又其中載古歌謡如三峽歌云巴東三峽巫峽長猿<lb/>
啼三聲淚沾裳又云朝見黄牛暮見黄牛三朝三暮黄<lb/>
牛如故又云灘頭白勃堅相持倐忽淪沒别無期記僰<lb/>
道謡云楢溪赤木盤蛇七曲盤羊烏櫳勢與天通皆可<lb/>
<pb n="KR4e0171_WYG_077-15b"/>
以入詩材勝俗子看韻府羣玉逺矣<lb/>
　　無定河<lb/>
輿地廣記唐銀州東北有無定河卽圁水也後人因漬<lb/>
沙急流淺深不定故更今名唐陳祐詩無定河邉暮笛<lb/>
聲赫連臺畔旅人情函闗歸路千餘里一夜秋風白髮<lb/>
生又陳陶詩誓掃匈奴不顧身五千貂錦䘮胡塵可憐<lb/>
無定河邉骨猶是春閨夢裏人<lb/>
　　渡瀘辯<lb/>
<pb n="KR4e0171_WYG_077-16a"/>
孔明出師表五月渡瀘今以為瀘州非也瀘州古之江<lb/>
陽而瀘水乃今之金沙江即黒水也其水色黒故以瀘<lb/>
名之爾沉黎古志孔明南征由今黎州路黎州四百餘<lb/>
里至兩林蠻自兩林南瑟琶部三程至巂州十程至瀘<lb/>
水瀘水四程至弄棟即姚州也今之金沙江在滇蜀之<lb/>
交一在武定府元江驛一在姚安之左卻據沉黎志孔<lb/>
明所渡當是今之左卻也瑟琶一作虱琶兩林今之邛<lb/>
部長官司也<lb/>
<pb n="KR4e0171_WYG_077-16b"/>
　　朐忍辯<lb/>
漢地理志有朐忍縣顔師古注音劬誤也按說文朐腊<lb/>
挺也其俱反字既從句與地名何干通典作<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>音<lb/>
如順切䏰如尹切讀如閏蠢通典之音得之矣而字作<lb/>
朐則因漢志而誤也當从<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>乃叶閏字之音<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰蟲名<lb/>
䕫州地多此蟲遂以為名又謂<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰属漢中亦誤檢地<lb/>
志漢中實無此縣雲安之西三十里萬戸驛下横石灘<lb/>
上土人云驛之左右<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰故地也辯文字與辯職方者<lb/>
<pb n="KR4e0171_WYG_077-17a"/>
宜知之古李巽巖朐忍辯可謂互證練考千古之謬矣<lb/>
夫以二字之㣲以師古許慎杜佑三家尚有誤舛今之<lb/>
不恱學者乃以漫浪視之幾何不為伏獵侍郎乎<lb/>
　　右軍帖<lb/>
王右軍與謝安書云蜀中山川如岷山夏含霜雹校之<lb/>
所聞崑崙之仲也<hi>見輿地志</hi>
　　朗公谷<lb/>
太山朗公谷舊名琨瑞溪車頻秦書云沙門竺朗碩學<lb/>
<pb n="KR4e0171_WYG_077-17b"/>
淵通尤明氣緯隱居此谷嘗從隱士張巨和逰巨和常<lb/>
穴居而朗居琨瑞小大起殿舍連樓疊閣雖素飾不同<lb/>
並以靜外致稱<lb/>
　<lb/>
　<lb/>
　<lb/>
　<lb/>
　升菴集巻七十七<lb/>
</p>
<p>
</p>
  </div>
</body>
</text>
</TEI>
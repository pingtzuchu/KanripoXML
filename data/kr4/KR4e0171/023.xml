<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻二十三</head>
    <p>
<pb n="KR4e0171_WYG_023-1a"/>
欽定四庫全書<lb/>
　升菴集巻二十三　　　　　明　楊慎　撰<lb/>
　　七言古詩<lb/>
　　　送李元白侍御巡茶馬<lb/>
漢家六郡防秋野秦地長城限諸夏單于自欵幕南庭<lb/>
天子非貪大宛馬柱史東臺獬豸冠霜威北塞斗牛寒<lb/>
衛青驃騎尋常足充國屯田什一寛隴頭流水停嗚咽<lb/>
朔吹先春飄惠澤好繼周書王㑹圗休翻樂府闗山月<lb/>
<pb n="KR4e0171_WYG_023-1b"/>
　　　紫杉行<lb/>
雉雞斑文孔雀尾紫杉載月八千里越舲楚舵相並行<lb/>
半入明湖半蘄水人生醜好無百年束縛亦得歸黄泉<lb/>
此物何用一百片水鬼揶揄風浪顛<lb/>
　　　養龍坑飛越峯天馬歌<lb/>
高皇御天開大明龍馬出自養龍坑房星夜下鹿盧寨<lb/>
天駟曉來驃騎營殿前重曈回顧盼奚官仗外爭相迎<lb/>
雞鳴牛首試控縱鳯師麟儀無逸驚歸風絶塵羡迅疾<lb/>
<pb n="KR4e0171_WYG_023-2a"/>
逮日先影羞翾輕四蹄翩然不蹍地六飛如在空中行<lb/>
是時雄酋有奢香左驂牡驪右牝黄貢上金陵一萬匹<lb/>
内廄惟稱此馬良宸逰清燕幸鸞坡學士承㫖讃且歌<lb/>
飲以蘭池之瑶水秣以芝田之玉禾飛越峯名自天錫<lb/>
駿骨雖朽名不磨至今百七十嵗時山頭猶有養龍池<lb/>
方經地志或遺漏箐苖洞獠那能知吾聞天下有道飛<lb/>
黄伏皂又聞王良䇿馬車騎滿野前時吉嚢㓂大同烽<lb/>
火直達甘泉宫近日莫瀛亂交趾羽書牙璋偏南中安<lb/>
<pb n="KR4e0171_WYG_023-2b"/>
得將星再降傅友徳房宿重孕飛越峯一月三㨗獻俘<lb/>
馘千旄萬旟歌熈雍嗚呼將相寜有種龍駔豈無媒經<lb/>
途訪跡一興慨郭隗孫陽安在哉長歌終曲長風來<lb/>
　　　題夏仲昭竹寄陶良相<hi>驥</hi>
大常胸次瀟湘寛少年愛寫生琅玕白頭蓺苑更入妙<lb/>
筆法逺追王孟端兩家名藻雄吳下品題未覺風流亞<lb/>
一紙能令百世傳兩竿不啻雙金價人言畫竹非畫工<lb/>
草書結構將無同誰家髙堂名寳繪徐熈花鳥迷青紅<lb/>
<pb n="KR4e0171_WYG_023-3a"/>
玉人佳興松江東寄圖索賦隨長風遥知把玩清香裏<lb/>
正是相思明月中<lb/>
　　　擊壤圖<lb/>
陶唐天子調八風鳯儀獸舞明廷中誰知鼓腹行歌者<lb/>
復有山中擊壤翁短袖單衣露兩肘野狀村容不自醜<lb/>
掀髯笑傲肩相隨共道帝力我何有栁谷餞日暘谷賔<lb/>
老翁那記昏與晨一作一息有出入時耕時鑿無冬春<lb/>
蓂莢開殘乂朱草生來未識平陽道海隅赤日燒九州<lb/>
<pb n="KR4e0171_WYG_023-3b"/>
寰中息壤汩洪流已見天戈揮丹浦更聞風伯殪青丘<lb/>
老翁其間百不憂直從紅顔到白頭君不見許由逃堯<lb/>
勞步履巢父洗耳汚清泚華封老人費言辭康衢小兒<lb/>
强解事姑射丰姿雖可珍神仙彷彿信難真君看擊壤<lb/>
千年後多少行歌帶索人<lb/>
　　　離席行送彭一<hi>幸菴尚書之弟</hi>
昔子從軍巴蜀山横戈千里何間闗坐使麒麟日月煥<lb/>
行收魚鳥風雲閒文武才名歸一姓兄弟勲華許誰並<lb/>
<pb n="KR4e0171_WYG_023-4a"/>
起晩已謝時運傾當陽再賭乾坤正陟岡在原來復返<lb/>
海水天風嵗將晩行行白馬燕雪深飛飛黄鵠秦雲逺<lb/>
離堂命酒羽觴疾畢昴盈軒月東出主人留連客離席<lb/>
慷慨為子歌今夕<lb/>
　　　海風行<lb/>
　　下闗臨蒼海㸃蒼之衝有石梁曰天橋口嵗恒風<lb/>
　　烈偃樹走石人馬辟易予夕憩客郵聞吼聲傍枕<lb/>
　　發昫尤雄明適過之纎蘿不動乃賦以志之<lb/>
<pb n="KR4e0171_WYG_023-4b"/>
蒼山峽束滄江口天梁中貫晴雷吼中有不斷之長風<lb/>
衝波動林沙石走咫尺顛崖逈不分征馬長嘶客低首<lb/>
我行其野嵗仲春春寒野隂雲物屯病骨淩兢坐自躓<lb/>
欲去未到先愁人山靈相假若有神纎蘿不動停飈塵<lb/>
烏鳥聲樂旅顔破僕夫笑語龎眉伸飜思徃昔蘭臺直<lb/>
披襟曽奮雌雄筆金門玉堂逺别來景差唐勒長相憶<lb/>
飄蓬落羽向南荒憔悴榮華寜有常不學回風悲屈子<lb/>
江邊愁結芰荷裳<lb/>
<pb n="KR4e0171_WYG_023-5a"/>
　　　新開嶺行<lb/>
廢丘闗前榛莽積新開嶺上烟嵐闢新途古道太多岐<lb/>
暝色荒烟帶征客岸下寒江流水碧崖畔霜林楓葉赤<lb/>
日暮畏行豺虎陌松燈苣火投孤驛北渚鳴鼉應逺更<lb/>
南巒哀猿響終夕<hi>玉溪云棧閣夜行方識此景</hi>
　　　奇景行畢節早行作<lb/>
晴嵐空濛羃朝彩頓看色界澄飛靄白雲翻在半山腰<lb/>
下窺深箐如銀海須㬰赤日上青林銀海鎔為紫磨金<lb/>
<pb n="KR4e0171_WYG_023-5b"/>
窮岫瘁鄉那有此天教奇景換豪吟<lb/>
　　　苔磯費生畫屏歌<lb/>
往年嘗愛岑公詩吾觀費子毛骨奇婉孌總角突而弁<lb/>
粉繪風流今在兹素屏八幅君能畫咫尺江陽影仙界<lb/>
寳山春眺在蒼茫海觀秋瀾湧澎湃龍潭時雨稻苖齊<lb/>
霽雪方山勝剡溪白塔朝霞紅散綺東崖夜月明如珪<lb/>
荔子丹兮錦林麗餘甘客舫無留滯避喧可當武陵桃<lb/>
招隠還同小山桂乗興何須慕逺逰山中日月自悠悠<lb/>
<pb n="KR4e0171_WYG_023-6a"/>
君不見眉山蕭旭亦好手流落滇南今白頭<lb/>
　　　琵琶短引<hi>唐池南席上作</hi>
漢宫佳麗呼韓婦黄金捍撥春風手鵷鳯宜承馺娑恩<lb/>
犬羊翻作穹廬偶行行北斗望南看馬上一聲堪白首<lb/>
茫茫烟草叫胡笳漠漠塵沙雜刁斗塞垣三秋少鴈鴻<lb/>
幕庭四月無花栁楓香絶調今共憐糞英幽恨君知否<lb/>
遺譜誰將異代傳艶辭自出騷人口賀段本領昔已荒<lb/>
穆曹宫調知何有定子新從北里來<hi>杜牧之事</hi>管兒不是東<lb/>
<pb n="KR4e0171_WYG_023-6b"/>
墻摟<hi>元㣲之事</hi>華表工彫犀四稜錦絛自結絲千縷<hi>琵琶四軸名華</hi>
<hi>表兩孔名廻窓見顧凱之賦</hi>撚絃運軫翠虯盤促撾急節朱鸞走輪<lb/>
袍古引連𤨏新驚颿截浪忽雷吼曲終賺尾復重頭掩<lb/>
却瓶笙兼瓦缶良夜邀歡松炬㸐主翁愛客江魚剖善<lb/>
謔欣逢宋魏三知音况對唐元九飽諳世事反覆多甘<lb/>
向天涯淪落久船中肯濕馬曹衫樽前且進牛殳酒<lb/>
　　　射虎圖為箬溪都憲題<lb/>
錢選好手工白描粉墨丹青色沮䘮細觀逸跡逈不俗<lb/>
<pb n="KR4e0171_WYG_023-7a"/>
氣骨深穏形蕭放中丞此圖開似我行行逰獵極殊狀<lb/>
漢家昔日李將軍生射猛獸天下聞彎弓半夜沒白羽<lb/>
飛鞚晴晝生黄雲今之圖畫無乃是披巻似覺隂風起<lb/>
積雪慘淡長白山草木蒼乾松漠間將軍身乗大宛馬<lb/>
從騎亦是驍雄者合圍射虎虎帶箭相持不肯遽相下<lb/>
虎鬭馬驟兩若飛咆吼欲震長平瓦東海黄公魯卞莊<lb/>
裴旻舞劍相頡頏古來英英者數子繪事簡冊傳芬芳<lb/>
何物少陵愁杜甫短衣南山思射虎老驥伏櫪悲鳴苦<lb/>
<pb n="KR4e0171_WYG_023-7b"/>
壯士哀歌淚如雨天狼煌芒直威弧安得此輩踹飛狐<lb/>
却走馬蹄報神都為獻單于欵塞圖<lb/>
　　　臥月引為錢節夫賦<lb/>
昆明池上逢錢郎青雲為衣白霓裳手持寳月金仙偈<lb/>
口誦明星玉女章自言五華峯頭住夢逰𤣥圃樊桐路<lb/>
御風學霧兩無心惟愛月華籠海樹少年名姓懸月中<lb/>
老去猶充修月户月裏仙人宋無忌持斧吳剛作仙使<lb/>
下界愛月升高丘歩虛一聲龍白頭何如放舟臥明月<lb/>
<pb n="KR4e0171_WYG_023-8a"/>
仰看銀河天倒流乗鸞翳鳯過北斗炤景煌煌酌天酒<lb/>
玉兎為脯桂作薪笑携吳宋兩仙人老蟾踏翻醉不醒<lb/>
嫦娥起舞榆花春<lb/>
　　　石雲寺見山茶梅憶愈光<lb/>
江梅山茶早爭新㸃蒼逢春憶滇春金碧同逰似昨日<lb/>
紅素兩芳如故人此山見花還載酒醉歌激越喧林藪<lb/>
莫看華鬢驚客心且喜風光入吾手<lb/>
　　　寄張季文<lb/>
<pb n="KR4e0171_WYG_023-8b"/>
美人别我嵗幾華碧草五見生天涯東風東來飄錦字<lb/>
忽如青天披雲霞往年君向秣陵去海夢横分溧陽樹<lb/>
今年君自滇池還風光又隔㸃蒼山佳期不得同携手<lb/>
惆悵令人青髩斑<lb/>
　　　賦得靈巖閣送余懋賢<hi>名承業</hi>
青衣江水青楓林靈巖樓閣冠靈岑鯨音曉徹三峯静<lb/>
漁唱宵連五渡深三峯五渡招提景雙林八水氛埃屏<lb/>
花雨諸天白壁雲松風六月丹崖冷丹崖白壁上清虚<lb/>
<pb n="KR4e0171_WYG_023-9a"/>
石竇雲龕縹渺居𤣥度毎過支遁室陶潜常醉逺公廬<lb/>
子别靈巖嵗初改早見聲儀動江海仙舟玉節下清泠<lb/>
烟巒霞嶼生光彩巖前落木秋紛紛樓下澄江静練紋<lb/>
登臨定擬湯休作好寄新題向碧雲<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_023-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻二十三<lb/>
</p>
<p>
</p>
  </div>
</body>
</text>
</TEI>
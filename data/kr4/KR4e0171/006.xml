<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集卷六</head>
    <p>
<pb n="KR4e0171_WYG_006-1a"/>
欽定四庫全書<lb/>
　升菴集卷六　　　　　　　明　楊慎　撰<lb/>
　　與歐陽子重都憲書<lb/>
不肖不天禍延我先考萬里聞訃五内摧裂曽不得啁<lb/>
噍蹢躅於側曽不比於鳥獸焉奈何奈何當復奈何属<lb/>
在冑𦙍宜宅䘮主於此不歸是無父也歸而不告是無<lb/>
君也無父無君之人執事奚辱役焉執事若矜其情而<lb/>
賜之告使襄事寧凶遄歸反役維情與憲實兩兼之草<lb/>
<pb n="KR4e0171_WYG_006-1b"/>
土之言非所以瀆公聽聞私門之故未可以戚我執事<lb/>
亦自知之然執事仁人也錫類者也哀有䘮者也必欲<lb/>
歸處不肖者也故敢以私于左右臨狀荒眩不知所宣<lb/>
　　謝歐陽子重書<lb/>
不肖遭先君子之䘮歸情也稽於禮則古缺比於律則<lb/>
今無星奔之懐翰如奮飛俟命中路皇皇罔措僕人囘<lb/>
伏承手教知為不肖公言以疏矣又獲見牘草洽君臣<lb/>
篤父子酌情憲制義命亡於禮者之禮也其動也中執<lb/>
<pb n="KR4e0171_WYG_006-2a"/>
事處我勝我自處非夫重人極扶世教者其肯為此又<lb/>
非夫正學之淵粹文宗之世胄其能為此不肖不佞豈<lb/>
以臺下撫已多而私頌作徳哉弔客盈坐莫不動容撃<lb/>
節以膺盛徳而佩髙義况在不肖之身者不肖天地罪<lb/>
人也兹獲申其情事少逭其不孝死且不朽若猶幸存<lb/>
視息不隕其世生之一日公之徳之賜之及也豈惟慎<lb/>
也受賜先君子重泉實昭感之不肖不忘先君子其敢<lb/>
忘執事哉匪不敢忘将不能忘匪不能忘焉忍忘之臨<lb/>
<pb n="KR4e0171_WYG_006-2b"/>
書涕泗交頥哀感切骨不知所云<lb/>
　　與金鶴卿書<lb/>
自七月之變分手非所不面之濶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>焉五年斷金睽于<lb/>
參商渇瓊發于寝寐如何其可聊也惟别之後兩枉珍<lb/>
翰一投嘉藻啟緘伸紙喜與忭㑹既覩手跡兼照心素<lb/>
滯荆之跡雖同仲宣投沙之懐夐異賈傅欣暢欣暢幸<lb/>
甚幸甚亟欲嗣音仍闕便驛遷延至今傾翹益勤走僝<lb/>
弱之軀不耐瘴癘戊子春月忽中末疾篤癃沉痼行動<lb/>
<pb n="KR4e0171_WYG_006-3a"/>
仰人窮荒絶域乏醫鮮藥閉門抱影越嵗踰時近兵<graphic n="KR3260" url="https://raw.githubusercontent.com/kanripo/KR-Gaiji/master/images/KR3260.png" mimeType="image/png"/>
甫定而扎瘥大侵繼之蓬心揺兀難以托根波臣涸轍<lb/>
又復轉徙孤懸浮寄望鄉益逺無悰寡侣較頃彌甚儋<lb/>
石同栗里而室無阿舒之愉遲暮如子雲而門無好事<lb/>
之問僻逺視瓊儋而館無白鶴之假寂莫均栁永而逰<lb/>
無黄溪之適時復静言追惟疇曩承清塵於俊簉厠華<lb/>
景於英流桑梓芝蘭之契宴笑過從之雅㣲言疑義之<lb/>
析酒賦琴歌之懽炳焉服膺宛猶昨暮忽爾影響曠若<lb/>
<pb n="KR4e0171_WYG_006-3b"/>
隔世存者如辰星之望逝者有宿草之悲老子芻狗之<lb/>
談釋氏露電之喻其最得乎獨居多暇感集悲來輒藉<lb/>
此言詮以濯情素髙朗之懐其有同哉離索以來久廢<lb/>
觚翰漫爾有作不䏻多所録于别帙者是兹用附之去<lb/>
牘庶傳千里之忞可代一夕之話欵襟其遼覼縷莫罄<lb/>
時有南風更冀良訊<lb/>
　　與徐用先書<lb/>
頃嵗七月之變㣲命如絲懿親不及别檻車不過門兹<lb/>
<pb n="KR4e0171_WYG_006-4a"/>
何辰也自觸天網以為執事憂旋念瘴域為擇善地頂<lb/>
踵之克全則子實賜之走不敢忘其身其敢忘子乎間<lb/>
者濶焉再辱教言一拜雅什慙荷之益加作報之未間<lb/>
酬徳之無由諒能鑒之伏在草莽不知外事聞諸道路<lb/>
不識信否執事與以道並嬰嚴犴俱編行戍驚與嘆㑹<lb/>
豈忍喙哉殷憂之不隕大難之無虞則實有相之猶竊<lb/>
自念曰兩公庶其来滇乎則同患者猶有覿也互問而<lb/>
無徴厪望而不來乃今知之越在遼碣是區區㣲願而<lb/>
<pb n="KR4e0171_WYG_006-4b"/>
不余畀也命之屯蹇信也之子之懐其余同哉嗚呼途<lb/>
之畏者莫如宦任之重者莫如身事之難者莫如患處<lb/>
之善者莫如道子乎子乎以畏者去則輕以重者幸則<lb/>
全以難者行則素以善者求則得復奚喟焉復奚媿焉<lb/>
走昔承下風于子矣今復為子誦之且人而既遺之矣<lb/>
天者可定而必乎他日携手里社接景桑梓餘生猶有<lb/>
良冀也急使遽書意滿辭塞時有南風更望嗣音<lb/>
　　答重慶太守劉嵩陽書<lb/>
<pb n="KR4e0171_WYG_006-5a"/>
走之仰止足下乆矣所傳聞于永昌張愈光者尤悉癸<lb/>
夘之秋愈光北上走則暫歸約同謁執事於渝此彦㑹<lb/>
也張以病不果行走以獻嵗甲之鼂路貫貴治竟逢其<lb/>
違匆匆勿勿留手筆付馬生以答前欵區區拳拳未蔵<lb/>
萬一童永昌來乃辱賜盪櫛豐踰千言始則善誘之泰<lb/>
甚中則相知之已深末復相期之極摯走雖耄昏敢忘<lb/>
酬旃下走賦質愚戅天禀倔強不能以過情接物虚言<lb/>
定交獨重欽下風憬睠高躅繄有由矣自昔文人類略<lb/>
<pb n="KR4e0171_WYG_006-5b"/>
細謹仰高明則濯纓清泠牽絲壁立不依禾絹不謁黄<lb/>
㼐不近氷峰此固鄙人之沃聞鏤膺者也邇者霸儒創<lb/>
為新學削經剗史驅儒歸禪縁其作俑急於鳴儔俾其<lb/>
易入而一時奔名走譽者自叩胸臆叵以驚人彪彩罔<lb/>
克自售靡然從之紛其盈矣蜉蝣撼樹謂游夏為支離<lb/>
聚蚊成雷以舒雄為小伎豪傑之士陷溺實繁執事則<lb/>
獨復不染特立無緇此又鄙人之沃聞鏤膺者也走少<lb/>
而多疾長也無竒然竊有狂談異于俗論謂詩歌至杜<lb/>
<pb n="KR4e0171_WYG_006-6a"/>
陵而暢然詩之衰䬃實自杜始經學至朱子而明然經<lb/>
之拘晦實自朱始是非杜朱之罪也玩瓶中之牡丹看<lb/>
担上之桃李效之者之罪也夫鸞輅生於椎輪龍舟起<lb/>
于落葉山則原于覆簣江則原于濫觴今也譬則乞丐<lb/>
沾其賸馥殘膏猶之瞽史誦其墜言衍説何惑乎道之<lb/>
日蕪而文之日下也竊不自揆欲訓詁章句求朱子以<lb/>
前六經永言縁情效杜陵以上四始斐然之志確乎不<lb/>
移而影頽吳泉昏及趙䕃跡類愚公力疲夸父矣束髪<lb/>
<pb n="KR4e0171_WYG_006-6b"/>
以還頗厭進取幸兹荒戍瑟居得以息黥補刖回惟千<lb/>
鈞之弩一發不鵠則可永謝焉復效枉矢飛流嚆箭妄<lb/>
鳴乎故無寧效昔人放於酒放於賞物且又文有仗境<lb/>
生情詩或托物起興如崔延伯毎臨陣則召田僧超為<lb/>
壮士歌宋子京修史使麗豎㸐椽燭吳元中起草令逺<lb/>
山摩隃糜是或一道也走豈能執鞭古人亦聊以耗壯<lb/>
心遣餘年若所謂老顛欲裂風景不自洗磨者良亦有<lb/>
之不知我者不可聞此言知我者不可不聞此言尊諭<lb/>
<pb n="KR4e0171_WYG_006-7a"/>
托忘譏忌之教則豈敢當也然借以逃尺寸之負俗斯<lb/>
則受貺諒厚不敢文過末復以見志垂載為朂此叔逹<lb/>
汲王無功盛心也愈益不敢承焉壯膏之炷欲燼㳺岱<lb/>
之魂将至捧誦良書深負徳愛爾馬生辱不鄙後進置<lb/>
之文翁石室然下走之私不獨為一人淑惟渝為郡當<lb/>
蜀之半士子之質冀有可以升君子之堂者亦恐染於<lb/>
新學流之枯禪将至擿埴索塗不特黄茅白葦耳矣囬<lb/>
其狂瀾是在海若俾石室之風移渝城之境油雲普覆<lb/>
<pb n="KR4e0171_WYG_006-7b"/>
時雨澍沾馬生其乗韋之先乎敢併及之<lb/>
　　答劉南坦司空書<lb/>
奉别以来星紀卅易閏餘八更逖瞻宫墻邈在雲漢何<lb/>
嘗不望南颸而引領向東晷而揺心顧空谷隔于便郵<lb/>
俾嗣音阻于馳問也顧箬溪公来承惠以手帖賜之佳<lb/>
篇并扇墨之貺一一拜嘉英躔愈穹而不遺幽遐林居<lb/>
益深而迨及鄙賤服膺無已言謝曷罄走桑梓未返蒲<lb/>
栁先衰已求田滇甽問舍昆池烟霞為朝夕之賓林泉<lb/>
<pb n="KR4e0171_WYG_006-8a"/>
作羈栖之主虚播無實之名多取造物之忌雖有漫興<lb/>
之吟不敢聞于時英雜著之編非祈傳于來世執事獨<lb/>
判迹求心愛忘其醜尊諭奨借過情非所敢當也丁未<lb/>
之秋逰華亭寺古壁上見髙製有名山朝翡翠滇海有<lb/>
餘空之句荘誦沈吟乆之作絶句三首欲寄而無便兹<lb/>
觀扇上尊作前篇首句乃暗與鄙作同韻昔元白嘉陵<lb/>
長安寄詩同韻絶類千里神交非偶然矣然不肖敢附<lb/>
昔人哉三詩書之别紙欽仰惟多筆墨奚盡<lb/>
<pb n="KR4e0171_WYG_006-8b"/>
　　與升菴楊太史書<hi>附</hi>　　　　　　劉繪<lb/>
春初得幸文駕經渝適僕上敘瀘謁御史府乃辱書留<lb/>
加腆物與諸相識寄聲勤懇具之僕還自嘉州急尋動<lb/>
定已邈然不可即又勞苦官務之縻莫敢追從是人生<lb/>
於異人㑹合便不能遂意然則亦有所靳耶但自滇至<lb/>
巴渝跨越萬餘里得奉足下顔色與之共笑語偕登覽<lb/>
及訪古搜竒叩經問字未必皆千里一人何獨至僕而<lb/>
難之且僕起宛洛足下税駕㸃蒼周廻又不啻萬餘里<lb/>
<pb n="KR4e0171_WYG_006-9a"/>
其同抵于渝盖百年身一遇却舛錯神巧若預為趨避<lb/>
或者彼此傾慕将有所議論而増益其所未嘗有者此<lb/>
其㑹合之數尤竒有不在常者例也雖然古之哲人曠<lb/>
世茍以道相通不必合併以形身固自有神相感而響<lb/>
相應者矣僕本汝南膚末之學道不足以華躬文不足<lb/>
以衡世徒以狂愚取人乖剌又負單僻之性凡與人交<lb/>
識惟期意氣任情可否以是憐察者少仇疾者衆顓騃<lb/>
罔所陶煦曷能逺動足下但僕之仰于足下者有年方<lb/>
<pb n="KR4e0171_WYG_006-9b"/>
其挟䇿西蜀賜對明光垂虹掣電振耀宇内知足下為<lb/>
相如揚雄其人也至操觚蓺苑校書秘府辭調敵乎金<lb/>
石頌聲叶于韶濩知足下為劉向王褒其人也至攖時<lb/>
吐氣舒悃飛章呌閶闔于五奏攀琅玕而九死知足下<lb/>
為賈誼晁錯其人也及今成集所著士人所傳傷時述<lb/>
懐其孤憤結憂之聲憫流離歎𤨏尾者又競英綴彩燦<lb/>
𤣥珠而流華寳淩蹤乎七子飛盖乎四傑又知足下為<lb/>
鮑明逺謝𤣥暉其人也非僕能為誣䛕之辭今天下纓<lb/>
<pb n="KR4e0171_WYG_006-10a"/>
緌之士類能著耳目焯焯者不足深論獨于脱畧禮度<lb/>
放浪形骸陶情于艶曲躭意于美色樂疎曠而憚拘檢<lb/>
此天下後生往往惑之抱尺寸者又從而譏訕以為困<lb/>
躓夷險降志辱身厭溺嗜慾不超𤣥逺其畧知足下者<lb/>
又為足下之才之惜以僕之愚矇乃知足下之㣲夫人<lb/>
情有所寄則有所忘有所譏則有所棄寄之不縱則忘<lb/>
之不逺譏之不深則棄之不篤忘之逺則我無所貪棄<lb/>
之篤則人無所忌無所忌而後能安無所貪而後能適<lb/>
<pb n="KR4e0171_WYG_006-10b"/>
足下之所為将求夫安與適也古人載西施卧酒家買<lb/>
田宅擁聲妓皆豪傑盖世之才豈獨無抱尺寸者之見<lb/>
也足下此意亦有知者而未必試之也僕實得所試矣<lb/>
何則竊觀足下自蒙難以來嘔心苦志摹文續經延搜<lb/>
百氏窮探古跡鑿石辨剥泐破塜出遺忘今中土傳播<lb/>
所述其他未及盡見自僕所睹記如經學則丹鉛録詩<lb/>
學則詩話録古文則金石録雜著則如墨池鏁録併曲<lb/>
譜書畫譜皆窮二酉攻九丘斷編雕蠧有僻儒苦士白<lb/>
<pb n="KR4e0171_WYG_006-11a"/>
首坐蓬藋日自鑽索所不能盡而謂竭精荒神蕩于逸<lb/>
欲聲色者能之乎僕以此謂知足下與世人頗深未知<lb/>
是非夫以足下負世重望今生未知得一晤言否乎書<lb/>
於僕推羡太過昌黎以文章振八代卑習當時學者以<lb/>
斗山相髙迄今千年莫有馳駕者今足下愛僕甚不覺<lb/>
過擬近世士夫以書往來率為㳺辭浮説互相羡譽受<lb/>
之者不察名實居然欣樂此俗態之薄有道者不為也<lb/>
今足下其俯于俗而貶損以同之乎其有所過聽以僕<lb/>
<pb n="KR4e0171_WYG_006-11b"/>
為可進于學為有道者之實乎夫以僕之愚雖無進于<lb/>
學之資而其志則不敢以懈惰自廢其舉動不敢大謬<lb/>
于古人彼豐辭腴道豈能望昌黎十之二三但甘貧賤<lb/>
守孤芳不以餓死為憂而屏息累足待命于顯貴者之<lb/>
門此等事猶薄退之不為既與足下神交欲副其相推<lb/>
之盛心則不得不盡其狂馬秀才仁和持三月十二日<lb/>
書俱得悉意秀才氣宇清曠特讀書未曽持苦今朝夕<lb/>
乗閒講論俾就本實想後來有可望庻不負足下成就<lb/>
<pb n="KR4e0171_WYG_006-12a"/>
人才之意已後暇豫得好懐思猶冀發新文數十篇以<lb/>
明已志總括向所論著使前自漢以下諸子皆不足稱<lb/>
並天下後世燦然睹楊氏為一大家傳之者将纘述如<lb/>
荀卿孟軻此一段力量㣲足下其誰能勝之其誰能任<lb/>
之僕淺陋何足知仰足下之髙又不能已于多望惟昭<lb/>
賜慈鍳察其愚而垂採納焉<lb/>
　<lb/>
　<lb/>
<pb n="KR4e0171_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻六<lb/>
</p>
<p>
</p>
  </div>
</body>
</text>
</TEI>
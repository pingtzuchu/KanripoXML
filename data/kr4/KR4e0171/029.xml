<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻二十九</head>
    <p>
<pb n="KR4e0171_WYG_029-1a"/>
欽定四庫全書<lb/>
　升菴集巻二十九　　　　　明　楊慎　撰<lb/>
　　七言律詩<lb/>
　　　孟冬苦寒滇南之行留別江陽親友<hi>二首</hi>
昆池滇嶠廿年逰白首重來未得休靖節詩篇形贈影<lb/>
莊周呼應馬兼牛江花品藻春紅隔城闕凝光暮紫浮<lb/>
賞菊探梅還憶我相思莫吝置書郵<lb/>
　　　又<lb/>
<pb n="KR4e0171_WYG_029-1b"/>
登艫一望一魂銷頼有清樽慰寂寥寵餞江陽殊藹藹<lb/>
壯逰滇路漫迢迢梅心柳眼皆春意僰舞夷歌亦舜韶<lb/>
猶有多情如杜牧畫橋明月教吹簫<lb/>
　　　舟中留别炅菴蒼崖<lb/>
夢醒渾疑未别離止舟却喜似歸時情親千里勞相送<lb/>
衰病三秋指逺期閭左又興秦戍役殿前曽識漢官儀<lb/>
琵琶商婦君休聴恐動王涯貝錦辭<lb/>
　　　天池夜宿對榻炅菴<lb/>
<pb n="KR4e0171_WYG_029-2a"/>
永寧三百六十灘順流劈箭上流難來賔霜鴈嵗方晏<lb/>
喚客荒鷄星未殘羸軀肯容老巴國濯髮真如到洧盤<lb/>
明日魚鳬闗外路緑纓清淚對君彈<lb/>
　　　次郭雲屏登西樓韻二首<lb/>
說劍論兵邁品流明時論賞早封留种衡許國三千牘<lb/>
徳裕籌邊第一樓城郭笙歌渾不夜溪山草木未知秋<lb/>
輕裘已叶前賢事衽革先寛旅客憂<lb/>
　　　又<lb/>
<pb n="KR4e0171_WYG_029-2b"/>
清香畫㦸感時流遷客經過此淹留零雨多情孫楚堠<lb/>
月明同夢庾公樓新梅艶艶争迎臘殘菊垂垂尚駐秋<lb/>
地主多君似嚴武登臨暇日亦銷憂<lb/>
　　　送永寧范商野二桑扶涯際涯北上<lb/>
永寧山水接江陽毓秀鍾靈嵗月長五色絲毫争炫爛<lb/>
三株瓊樹共芬芳卿雲影裏芝泥紫瑞日光中蕋榜黄<lb/>
老我扶衰淹病榻喜君惜别到文房<lb/>
　　　贈嵩明太守羅果齋<lb/>
<pb n="KR4e0171_WYG_029-3a"/>
肯為衰翁百里來蕭條寒館是春臺世家文藻匡時畧<lb/>
環海謳歌作郡才芳草已隨江柳發棠花遥映野梅開<lb/>
從今詩苑添嘉話清夢髙嶢夜夜回<lb/>
　　　席上漫興重贈羅果齋<lb/>
君侯載酒過春城畫㦸清香絳燭明珎重青雲新意象<lb/>
留連白雪舊歌聲坐如泥塑還和氣醉若山頽未盡情<lb/>
知己相逢難遽别席間漫興又詩成<lb/>
　　　劉虛湖封白石載酒過髙嶢<lb/>
<pb n="KR4e0171_WYG_029-3b"/>
荒林逺枉兩髙人仙棹摇摇積水濵懐舊重過題竹處<lb/>
尋芳正及賞梅晨登樓醉水渾無夜著屐尋山賸有春<lb/>
㸑舞滇歌元慣見渝兒巴妠愧横陳<lb/>
　　　十二月二日張龍山謝髙泉敖梅坡余九崖杜<lb/>
　　　　晴江梁一江潘東溪携酒過訪高嶢<lb/>
寂寂荒村生冷煙敢期車從枉羣仙釣竿未拂珊瑚樹<lb/>
樽酒重登玳瑁筵瀲灔池塘芳草外飄颻舟楫早梅邊<lb/>
髙嶢滇海留嘉話剡曲斜川合共傳<lb/>
<pb n="KR4e0171_WYG_029-4a"/>
　　　潘東溪都閫惠暖床<lb/>
老去真成有髮僧禪床四大續傳燈使君髙誼來今雨<lb/>
旅客鄉心履薄氷寒榻中宵分末照小樓兩度記同登<lb/>
交情却勝潘楊穆孤枕長吟載寢興<lb/>
　　　滇海嵗暮<lb/>
村燈社酒簇辛盤春立星回臘已殘故國江山遥悵望<lb/>
浮生節序㡬悲歡冦公心事雷州竹屈子情辭澧浦蘭<lb/>
草蓐藜床無雪霰醉來一枕且偷安<lb/>
<pb n="KR4e0171_WYG_029-4b"/>
　　　太守董約山訪予髙嶢海莊勝言尋甸山水之<lb/>
　　　　嘉即事<lb/>
使君髙誼薄塵寰邀我尋春慰旅顔不是蟠胸多磊落<lb/>
那知絶域有江山玉杯家學曽親炙瓊樹風流許重攀<lb/>
畫㦸清香延坐乆村孤城逺漏聲閒<lb/>
　　　答昆明尹張極山<lb/>
南荒遷客重來時東道主人慰衰遲相望咫尺雲津樹<lb/>
限隔一水昆明池彈琴暇豫宓子賤戴星出入巫馬期<lb/>
<pb n="KR4e0171_WYG_029-5a"/>
髙嶢小樓有懸榻一樽何日話心知<lb/>
　　　次韻謝髙泉送余徃永昌<lb/>
鷄足鷲頭遥五嶺青龍赤虺逺三江嗅金寧即非金齒<lb/>
建木由來是木邦石上支笻何憚險雲端飛屐不湏雙<lb/>
衰年憐我同萍梗麗句勞君韜錦杠<lb/>
　　　吕呈貢送官燭栢炭<lb/>
冷落蒹葭水一方春風桃李近河陽燭明丈室散花地<lb/>
炭熾仙家雕玉房酒伴掀髯呼博塞歌童炙手暖笙簧<lb/>
<pb n="KR4e0171_WYG_029-5b"/>
盈盈相望還相憶剡曲溪邉興未忘<lb/>
　　　送梁一江北上<lb/>
天子萬年昌厯永春王正月賀函齊穏流巴峽飛雲棹<lb/>
如砥周行進月題魏闕雙飛雲裡鳯文樓三唱卯時鷄<lb/>
憲臣奏最來青𤨏行見天書陟紫泥<lb/>
　　　贈倪江村<lb/>
倪子江村一草亭望中雲白見山青酒杯落魄春浮蟻<lb/>
書巻縱横晚聚螢米芾船邊虹貫月張騫槎末水涵星<lb/>
<pb n="KR4e0171_WYG_029-6a"/>
古詩今調三千首一夜無眠枕上聴<lb/>
　　　安寧温泉董北溪新建碧玉樓<lb/>
碧玉泉邊碧玉樓崇幽何羡采真逰清秋長嘯驚山鳥<lb/>
朱夏閒眠對水鷗孺子滄浪休濯足髙人剡曲漫囬舟<lb/>
衰年七袠重來此何限相知半白頭<hi>陳子昂賦雲物之美麗而池館之崇</hi>
　<hi>幽</hi>
　　　送陳少野西上<lb/>
蒲塞蘭津路阻修金狨翠駮且淹留欲携杯酒歌三疊<lb/>
<pb n="KR4e0171_WYG_029-6b"/>
又感重英詠二矛横水光明誰執訊探丸赤白自虛投<lb/>
飄然皓首芝山侣敢為將軍借筯籌<lb/>
　　　贈謝平山<lb/>
千里西征見玉人簷花池草話情親風流陶令歸何早<lb/>
文藻桓譚論更新席上休談當世事杯中强覓舊時春<lb/>
坡仙詩句君知否且鬭樽前見在身<lb/>
　　　次任棠山見贈<lb/>
不貪夜氣識金銀漫道詩成泣鬼神耐可炎方禦魑魅<lb/>
<pb n="KR4e0171_WYG_029-7a"/>
虚傳奕世掌絲綸乗雲乆塌南溟翼濡沬應憐東海臣<lb/>
珎重髙人推轂意狶膏那解轉方輪<lb/>
　　　棠山携酒過荒館<lb/>
天燈收後近花朝為喜新晴物色饒其奈鬢絲偏種種<lb/>
無端心斾正摇摇望中雲樹三層堡夢裡烟霞萬里橋<lb/>
獨有憲臺東道主酒杯棊局慰蕭條<lb/>
　　　歸途始發<lb/>
重作滇雲萬里征歸途却喜遇春晴一笻歴歴記行店<lb/>
<pb n="KR4e0171_WYG_029-7b"/>
雙堠頻頻減去程嶺上聞猿孤枕淚壁間見蝎故鄉情<lb/>
烏蒙瘴霧昏眸乆想對江花眼倍明<lb/>
　　　題五老圖遥夀張禺山八十<lb/>
遐筭誰論魏羅結著書君似范長生九齡天錫言非夢<lb/>
五老星飛兆乆成𤣥韵松風時静聴仙<graphic n="KR2837" url="https://raw.githubusercontent.com/kanripo/KR-Gaiji/master/images/KR2837.png" mimeType="image/png"/>花露日頻傾<lb/>
永昌不數睢陽杜一鶴南飛寄此情<lb/>
　　　柯玉井贈寳劍<lb/>
金装寳劔倚崆峒持贈慚非陸賈功老境漫勞身出塞<lb/>
<pb n="KR4e0171_WYG_029-8a"/>
少年空有志平戎冲霄紫氣璣衡北照夜清光奎壁東<lb/>
虎豹潜藏魑魅避歸來不歎路途窮<lb/>
　　　何雙梧徐静谷相送至廣通<lb/>
廻磴闗頭並馬馳春風二月送歸時纔醒何遜梅花夢<lb/>
又續徐凝瀑布詩老去故鄉應息駕天涯再㑹更無期<lb/>
月橋分手銷魂處便是此生長别離<lb/>
　　　奚栢軒李西崖許松溪三君子枉過張氏園<lb/>
海上羣仙貫月槎辟疆園裏踏晴沙芊綿薙草開三徑<lb/>
<pb n="KR4e0171_WYG_029-8b"/>
窈窕穿林似兩家戛玉敲金君子竹長紅小白女郎花<lb/>
流年不用驚華髮良㑹何辭醉紫霞<lb/>
　　　廣心樓夜宿病中作<hi>七十行戍稿</hi>
落穽重逢下石人七旬衰病命逡巡藤蘿深箐猿猱穴<lb/>
瘴癘窮山虎豹隣枯木㡬時霑雨露戴盆何地見星辰<lb/>
元夫幸遇睽孤日寂寞寒灰也望春<lb/>
　　　三月十日雲樓上公見訪髙嶢丘鴻夫楊子中<lb/>
　　　　侍同觀梁徐僧權帖子昻春山勝事巻李伯<lb/>
<pb n="KR4e0171_WYG_029-9a"/>
　　　　時九歌圖吳小仙獻香圖<lb/>
喜逢嚴武解憐才過訪旌旗駐未廻黄絹色絲開古帖<lb/>
綺筵彫爼進深盃風清畫舫吟芳草月上應門照緑苔<lb/>
更與海濵添盛事千金何用築髙臺<lb/>
　　　楊林病榻羅果齋太守逺訪<hi>七十行戍稿</hi>
荒店晨炊冷竈烟忽聞五馬暫流連闗山盡是銷魂路<lb/>
樽酒翻為迸淚筵遥想生還成幻夢縱令死去有誰憐<lb/>
眼前難縮壷中地何問靈均椘國天<lb/>
<pb n="KR4e0171_WYG_029-9b"/>
　　　逰華亭寺遇雨即事<lb/>
華亭髙處接諸天松栢隂森滴筧泉𤣥黙擬尋方外侣<lb/>
清狂仍共飲中仙茅容避雨山邊店宗慤乘風海上船<lb/>
越女紅裙沾濕好不須翠黛蹙嬋姢<lb/>
　　　董約山太守枉訪髙嶢同逰太華寺<lb/>
五馬三旌駐碧鷄松篁昏黒上頭迷慈雲擾擾珠林北<lb/>
寳月纎纎紺殿西佳客興來還笑傲浮生跡有但羈栖<lb/>
歸來村叟分雙炬㣲徑欹危獨杖藜<lb/>
<pb n="KR4e0171_WYG_029-10a"/>
　　　挽錢南川憲副<lb/>
鼔瑟湘靈夢已先鳯嬉亭下識君賢禮闈英妙矜三㨗<lb/>
憲府飛騰羡九遷丹悃壯逰曽許國黒頭未老賦歸田<lb/>
華堂易簀嗟何速深負如臯射雉年<lb/>
　　　劉風山太守見訪髙嶢<lb/>
正和漁翁鼓枻吟忽傳五馬特相臨清風塵榻紆仙步<lb/>
細雨柴門聴好音陶館停雲幽興起樂庭披霧道情深<lb/>
不嫌野外無供給太華峯頭擬共尋<lb/>
<pb n="KR4e0171_WYG_029-10b"/>
　　　贈謝髙泉<lb/>
奕世盤盤出大才早時名姓兆魁台棟梁昭代占隆吉<lb/>
風雅明時屬總裁蛩駏那堪成兩别随騧行見出駢胎<lb/>
涸魚窮鳥如相憶感寓亭前有鴈囬<lb/>
　　　柬髙泉<lb/>
鄉國懐歸近有期燈花先報主人知曉看飛鴈傳書札<lb/>
夜夢驚鴻劈荔枝金伏朱炎殘暑退瓊枝碧月早秋宜<lb/>
玉闗生入真竒事投筆班超又賦詩<lb/>
<pb n="KR4e0171_WYG_029-11a"/>
　　　駐節亭餞髙泉<lb/>
萬死投荒七十春幸逢桑梓話情親士師栁下難稱枉<lb/>
漁父蘆中易愴神徃事悠悠如捕影餘生落落且同塵<lb/>
濁醪妙理天之禄好醉樽前掌上身<lb/>
　　　封白石工部劉虚湖户部同訪海莊<lb/>
揺揺畫舫艤湖東二妙多情訪病翁憶别乆懐塵榻冷<lb/>
相逄莫放酒杯空丼程道路江陽近千里風烟蜀苑通<lb/>
有約重携二桃李早梅時節醉芳叢<lb/>
<pb n="KR4e0171_WYG_029-11b"/>
　　　送髙泉謝公囬滇周太霞同泛舟<lb/>
髙泉仙棹訪貧家城上髙樓接太霞坡老旅情昌歜酒<lb/>
雍陶鄉思米囊花迢迢紫宙凌風翰𣺌𣺌銀潢貫月槎<lb/>
岐路不須悲斷梗吾生今已任匏𤓰<lb/>
　　　撫臺㳺可翁命周生太霞校刻五經傍注因得<lb/>
　　　　駐五華精舍晨夕晤語遂有此贈<lb/>
早從芳潤𠻳餘津理窟年來近道真瑟捨由求鏗爾對<lb/>
業同祖謝響然臻<hi>陶詩周生述孔業祖謝響然臻</hi>懸金吕覽言空詡鍥<lb/>
<pb n="KR4e0171_WYG_029-12a"/>
石中郎跡未陳白首無聞吾獨老昭昭何用解祥麟<lb/>
　　　次雲樓上公韻五月十九日魚池雅㑹<lb/>
環衢窈窕錦亭東珎樹留春綴糝紅鳥度屏風青嶂裏<lb/>
魚窺明鏡碧瀾中賔筵鄴下詩篇盛軍次漁陽鼔角雄<lb/>
獨有白頭虚授簡梁園應愧長卿工<lb/>
　　　魚池即席贈玉華南華少華三公子<lb/>
翩翩清世佳公子秩秩初筵集上才宿昔八龍何蠖略<lb/>
于今三鳯喜毰毸通家㑹面嗟何晩良㑹知音訝許猜<lb/>
<pb n="KR4e0171_WYG_029-12b"/>
有約髙嶢同過我不論晴雨有花開<lb/>
　　　六月十四日病中感懐<hi>七十行戍稿</hi>
七十餘生已白頭明明律例許歸休歸休已作巴江叟<lb/>
重到翻為滇海囚遷謫夲非明主意網羅巧中細人謀<lb/>
故園先隴痴兒女泉下傷心也淚流<lb/>
　<lb/>
　<lb/>
　升菴集巻二十九<lb/>
</p>
<p>
</p>
  </div>
</body>
</text>
</TEI>
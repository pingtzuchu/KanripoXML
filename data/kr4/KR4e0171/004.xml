<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻四</head>
    <p>
<pb n="KR4e0171_WYG_004-1a"/>
欽定四庫全書<lb/>
　升菴集巻四　　　　　　　明　楊慎　撰<lb/>
　　新都縣八陣圖記<lb/>
諸葛武侯八陣圖在蜀者二一在䕫州之永安宫一在<lb/>
新都之彌牟鎮在䕫者盖侯從先主伐吳防守江路行<lb/>
營布伍之遺制新都為成都近郊則其恒所講武之塲<lb/>
也武侯之人品事業前哲論之極詳不復勦同其説獨<lb/>
其八陣有重可慨者㕜謂侯推演兵法作為八陣咸得<lb/>
<pb n="KR4e0171_WYG_004-1b"/>
其要自令行師更不覆敗深識兵機者所不能洞了盖<lb/>
勝之於多筭而出之於萬全非借一於背城而僥倖於<lb/>
深入也惜乎其方鋭意以向中原而溪蠻洞獠左跳右<lb/>
䟦以裂其勢外㓂方殷内境自憊使夫八陣之妙不得<lb/>
加於二曹三馬之梟敵而乃止試於七縱七擒之孟獲<lb/>
天威神筭不騁于中原王者之區宇而僅以服南中巴<lb/>
僰之偏方事機既巳遲精力又巳虧勇賈其餘師用其<lb/>
分以為大舉譬之逐盜捄火之家挺刃决水猶恐不及<lb/>
<pb n="KR4e0171_WYG_004-2a"/>
而内有讐賊自相乗機胠箧助燎則雖有倍人之知力<lb/>
亦自無如之何侯之不幸勢正類此天之所壊誰能支<lb/>
之祚去炎漢不待隕星而後知矣嗟乎國之興亡天也<lb/>
而千載之下君子獨遺恨於蜀漢之事者非以武侯故<lb/>
邪至其故壘遺墟獨為之愛惜不已乃其忠義之激人<lb/>
不獨其法制陣伍之妙也不然則竇憲嘗勒八陣以擊<lb/>
匈奴晉馬隆用八陣以復凉州是在侯前已有之而後<lb/>
亦未嘗亡也功既有成而後世猶罕所稱述况能傳其<lb/>
<pb n="KR4e0171_WYG_004-2b"/>
遺跡至今乎慎嘗放舟過䕫門弔永安之宫尋陣圖之<lb/>
跡維時春初水勢正殺自山上俯視下百餘丈皆聚細<lb/>
石為之凡八行六十四蕝土人言夏水盛時沒在深淵<lb/>
水落依然如故在吾新都者其地象城門四起中列土<lb/>
壘約髙三尺耕者或剗平之經旬餘復突出此乃其精<lb/>
誠之貫天之所支而不可壊者盖非獨人愛惜之而已<lb/>
耳慶陽韓君大之以進士出宰吾邑始至拜侯之荒祠<lb/>
次觀遺壘重有感焉謂慎曰之罘篆鍥燕然銘石蓺焉<lb/>
<pb n="KR4e0171_WYG_004-3a"/>
爾人不足稱也愛其蓺者不泯其跡矧侯之地而可忽<lb/>
諸今陣圖在䕫者有和叔獨孤之記少陵東坡之詩四<lb/>
方灼知而此顧泯焉無所表識使往来不軾樵牧者不<lb/>
禁非缺歟祠宇行當新之陣圖所在欲伐石樹道左大<lb/>
書曰諸葛武侯八陣圖碑隂之辭子宜為之夫崇賢存<lb/>
古以示嚮往焉循良事也推表山川考記往昔者則史<lb/>
氏職也遂書之使刻焉<lb/>
　　江祀記<lb/>
<pb n="KR4e0171_WYG_004-3b"/>
天子即位懐柔百神南瀆獻官史臣慎作江祀明天子<lb/>
之纉大統光有神器為百神主嘉靖初元仲春吉日乃<lb/>
肇修羣祀初筮于己丑原筮於辛丑大昕具冕服御正<lb/>
殿臚句𫝊遐致精純四馳上卿洎近臣徧於嶽鎮海瀆<lb/>
古帝先王先師皇祖諸陵分命史臣慎祀南瀆大江恭<lb/>
代鬯贄往監攸沈禮章有昈厥惟多儀夏四月庚辰卜<lb/>
人練辰有司備物史臣展儀肅将天祝幽賛于神明舉<lb/>
爟張樂三獻望燎巳事乃竣川靈答貺榮光伏氣旭旭<lb/>
<pb n="KR4e0171_WYG_004-4a"/>
杲杲工祝拜手稽首曰惟明天子不愛牲玉禮儀具備<lb/>
神降嘏福慎曰是知天咫焉知民則福在和民和民在<lb/>
善政善政明神依失政民罔依民曰罔依神亦罔依明<lb/>
神失依淫祀其崇逺聦明醜正直求諸淫昏厲崇豐昵<lb/>
非彞明神其吐之憸壬比周忠直其羞之世用彫政用<lb/>
秕潤下反行罔象遂騰灾沴重仍漂邑害稼叢降戾於<lb/>
兹邦厥驗惟不逺今天子懋建中興基成民致神釐正<lb/>
祀典京邑首觀四方毁石經之廟堕𤣥明之宫淫祠攸<lb/>
<pb n="KR4e0171_WYG_004-4b"/>
屏秩祀孔明凶人黜伏俊良交慶元元蚩蚩咸蠲胥慼<lb/>
矧曰明神其有怨恫明天子克享萬靈克和萬民惟明<lb/>
覘幽惟幽相明幽明禮樂厥鑒無岐嗚呼休哉爾工祝<lb/>
何知秘祝于祈年飾瑞于效珍實陋往聞惟道洽徳潤<lb/>
滌瑕蕩穢澤流南紀永我皇仁無疆之休哉史臣頌烈<lb/>
敬垂鴻休於𤣥石<lb/>
　　嵗享旌忠廟碑記<lb/>
旌忠廟祀後唐節度使夏公也公諱魯竒守武信日董<lb/>
<pb n="KR4e0171_WYG_004-5a"/>
璋反東川攻遂州公在圍城中兵食盡而援不至遂自<lb/>
剄死公結髪從軍事荘宗早立慬於天下驅馳中原破<lb/>
勁燕潰驍魏王彦章號千人敵竟成擒於公手及其守<lb/>
一隅孤城反受困於僮豎豈非天哉傳曰善死者不亡<lb/>
公善死矣以身殉城以死勤事忠憤之氣凜然千載宜<lb/>
其赫為明神廟食一方也歐陽公修史以死事傳之五<lb/>
代之臣在是列者僅十人耳國朝敦重祀典非功烈昭映<lb/>
史册者不與大明㑹典所載全蜀合祀之廟七而旌忠<lb/>
<pb n="KR4e0171_WYG_004-5b"/>
廟在焉豈陳寳之光景動人畏壘之私相尸祝班乎土<lb/>
人每嵗孟夏五日逺近相率䖍以承祀祀儀襍用社蜡<lb/>
顧未有迎享送神辭縣人士以為請乃衍楚辭國殤之<lb/>
義摛諸聲刻諸麗牲石用薦嵗嘗焉其辭曰焫膋蕭兮<lb/>
挹椒醑承肹蠁兮闖神宇神之靈兮毅且雄精為星兮<lb/>
氣為虹著光景兮如在標晴霞兮彤彤神之来兮霄曖<lb/>
舒披颯爽兮英風嘘紛羽斿兮揚鳥旟置霜矟兮縶雲<lb/>
駒淵淵兮摐鼔噭噭兮陳竽歌振縷兮舞囬裾神醉止<lb/>
<pb n="KR4e0171_WYG_004-6a"/>
兮奄虞虞神之去兮靈澤下雨霑爼兮霧蒙斚留我禛<lb/>
兮蕃我禧驅伯强兮逐肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>畆栖粟兮箔委絲凶菑蕩<lb/>
滌兮休徳流兹恢台孟夏兮嵗以為期拜神貺兮神無<lb/>
射思斗城金壁兮奠我邦土我民敬薦兮無絶終古<lb/>
　　景川曹侯廟碑記<lb/>
由永寧江下瀘州灘磧凡百十餘莫險于江門驛上下<lb/>
數里皇明洪武中命景川侯曹公震往平治之陜西自<lb/>
寳鷄達漢中貴州自永寧達雲南之曲靖四川自保寧<lb/>
<pb n="KR4e0171_WYG_004-6b"/>
達於利州又自梅嶺橋樁達於青川而江門險灘伐石<lb/>
穿漕功尤鉅且難川陜雲貴四處東西南北廣輪經緯<lb/>
五千餘里置驛奠郵榰橋架棧剗險為平通夷達華航<lb/>
鯨波而梯鳥道去嵽嵲而就夷庚其功力豈細哉乃不<lb/>
易一寒暑而克襄其成殆有神哉五丁之開金牛李氷<lb/>
之鑿離堆豈復讓邪公自製碑文刻之嵗月工費首尾<lb/>
悉具慎渫過江門見之屢矣昔年待罪史局紬書石室<lb/>
訪求國初功臣姓名不見所謂景川者鳯陽黄金纂述<lb/>
<pb n="KR4e0171_WYG_004-7a"/>
開國功臣録巨細頗詳而亦遺曹侯焉蜀之郡乗亦略<lb/>
不知修路濬江昉於何人非缺典歟中丞百川張公檄<lb/>
納谿知縣李發建侯祠仲山羅公繼之鳯岡一軒姚吳<lb/>
兩兵憲先後交速其役相續遷秩去功未落成丁巳孟<lb/>
夏大廵少宇宋公按部至瀘爰命攝州事馬湖府同知<lb/>
薛治建綽楔春秋嵗享徵文於慎為之銘曰界首之江<lb/>
達于江陽漾以長兮淜濆湯湯亘以石梁舟楫妨兮天<lb/>
啓聖皇爰命飛将西南方兮谷狠潭狂奠為夷庚比宣<lb/>
<pb n="KR4e0171_WYG_004-7b"/>
房兮百八十霜功績未彰吁可傷兮巴甸滇疆闡幽是<lb/>
蘉廟以觴兮絛革有鶬旌斾其颺匪龎凉兮薦鯉膾魴<lb/>
烹豚刲羊簠簋享兮徼福祈祥惟神洋洋降兹鄉兮南<lb/>
䑳北航往来康莊無劻勷兮渰凄昭暘芷茂蘭昌昭馨<lb/>
香兮樹碣崇岡刻辭琳琅示茫茫兮<lb/>
　　工科題名記<lb/>
六科為天子親吏列署舊在掖門内㑹值欝攸變乃移<lb/>
署掖外之兩翼其為禁近同也官名在洪武初為起居<lb/>
<pb n="KR4e0171_WYG_004-8a"/>
注尋因在列者八十一人適合周士數遂稱元士又改<lb/>
源士謂政事本源也後乃用部名分六科官稱為給事<lb/>
中有都有左右定秩為七品其為侍從同也所掌章有<lb/>
參駁人有糾劾小有専達大有合舉其為出納同也厥<lb/>
制大凡如此諸科故事皆有題名以署切中禁多建於<lb/>
東長安之直廬在工科者舊有仕版登首景泰而止𢎞<lb/>
治中都給事中王君漢英鑱石記之則自𢎞治而上遡<lb/>
洪武比仕版加詳正徳中左給事中王君拱之因廬災<lb/>
<pb n="KR4e0171_WYG_004-8b"/>
碑闕恐墜其存復鍥之版而續以繼者今都給事中石<lb/>
君季瞻又惟前所題名有挂漏也乃取之聖政記取之<lb/>
名臣録取之文人之集取之世家之乗以所續考重合<lb/>
二籍再立石焉視前大備矣夫耳目之官聰明攸寄百<lb/>
度萬務悉在見聞聮事交承怠以諉焉曰非職思之内<lb/>
也人其謂斯何故君子謂是舉也見設官之意焉見納<lb/>
諌之美焉見前人之績焉見後世之師焉見相觀之善<lb/>
焉見勸忠之誼焉見官常之暇焉見墜務之修焉傳所<lb/>
<pb n="KR4e0171_WYG_004-9a"/>
謂言之可名作而可記者夫是舉也季瞻實創之王君<lb/>
明遇祝君遥緒翟君廷獻相之諸科之長黄君伯魁俞<lb/>
君國昌朱君應周汪君天啓王君存約相與觀厥成焉<lb/>
　　四川御史題名記<lb/>
御史之職出則布天子之憲於萬里外一方政令聴命<lb/>
惟肅雖僻於絶徼㣲於童稚無不風動墨吏無藝與豪<lb/>
猾并植束手歸獄其良者則幸其植立引翼以自遂焉<lb/>
激揚黜陟任斯重矣自先王省方之制廢然後廵行直<lb/>
<pb n="KR4e0171_WYG_004-9b"/>
指之使見於史籍東西之略於是乎知之内外之治於<lb/>
是乎齊之重不亦宜乎弗重則弗行弗行則逺或忘逺<lb/>
之忘治之戾也維皇建極分天下為布政司者十三内<lb/>
十三道實監察之嵗恒廷遣一人往按其方西蜀自古<lb/>
號為逖逺然去漢唐當時都極不過三四千里今國家<lb/>
宅冀方應北辰蜀越在萬里公私文告郵逹以月期長<lb/>
吏媺惡簡書達以年期憔悴呻吟之民遷延寃滯之獄<lb/>
災沴逋逃之變一不逹於縣再不達於州天日髙逺有<lb/>
<pb n="KR4e0171_WYG_004-10a"/>
終坐僨圯而不能達者矣由是言之廵行之法天下所<lb/>
均蜀其尤重者也歴國初至今兹歴凡三周甲子而道<lb/>
揆法守有無逺邇昭如一日近如咫尺禮不勤省方治<lb/>
不出垂拱實惟明明之憲布在萬里與共職者惟良御<lb/>
史乎行臺舊有題名石在表著右首永樂甲申逮正徳<lb/>
丙子得九十二人積嵗勒名碑方巳盈丁丑姑蘇盧君<lb/>
師邵来按乃伐石更端焉新碑名實自師邵始匪用銜<lb/>
交承聫嵗月而巳因其名問其行考其時稽其事于政<lb/>
<pb n="KR4e0171_WYG_004-10b"/>
庶有禆乎其説在前碑之䟦實君盡言也将拓大前韙<lb/>
而塞之違又将使嗣者周旋其言而興起焉當宁之憂<lb/>
庶其可分逺人之望庶其可達官師之規庶其可盡矣<lb/>
君蒞蜀一年餘崇教厚俗禁慝去衺吏有治程民有奠<lb/>
業士有譽籍盖本其學術之懿而品藻之公發擿之徤<lb/>
以成之故卓然不愧其言云碑事適成君将致代予與<lb/>
為記也<lb/>
　　四川建昌兵備道題名記<lb/>
<pb n="KR4e0171_WYG_004-11a"/>
西蜀憲司臬臣奉璽書整飭兵備者六居東曰東達居<lb/>
南曰敘瀘居北曰安綿居西北曰松潘居東北曰威茂<lb/>
居西南曰建昌建昌其治古卭都其鎮山曰大雪其江<lb/>
大渡其梁度索其濟縣橦其連烏蠻其距吐蕃其利鏐<lb/>
銕故其兵犀鋭其時瘴厲故采風監使罕至其控衞所<lb/>
無州縣故人悍而易法守其望京師萬里而遥望成都<lb/>
亦千里而遥故有事則艱于達聞有警則易為析蕩此<lb/>
五服之要服也九州之絶徼也而當宁顧諟巖廊經略<lb/>
<pb n="KR4e0171_WYG_004-11b"/>
兵備之選尤為重焉事事有備備不亦重乎守在四夷<lb/>
邊不尤重乎邇者嘉靖十七年以川南壤地綿亘廣輪<lb/>
千里難於控制乃以眉卭雅三州八縣并建昌六衛天<lb/>
全黎州二司増為上川南道文經武緯繡錯牙入建節<lb/>
開府於卭而霜降氛銷嵗行秋焉規橅詳矣擘畫精矣<lb/>
行司舊有題名之碑而石理<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>泐字類蟫螙嵗乙夘今<lb/>
兵憲北川陸公重勒堅珉于臨卭之署以趾前美啓後<lb/>
賢可謂品式備舉綜理㣲宻矣不鄙以記屬慎昔從史<lb/>
<pb n="KR4e0171_WYG_004-12a"/>
氏後不敢以不文辭公在鎮二年揆文教以淑士類奮<lb/>
武衛以懲不恪傍睨者初咸危且難之後乃服膺交頌<lb/>
焉是非走一人之言也全蜀輿人之言也<lb/>
　　兵備姜公去思記<lb/>
雲南治城西上永昌經途所亘旁多㓂巢曰金鷄廟赤<lb/>
石崖螳螂龜山鐵索箐諸㓂夷也不田不蠶劫以為世<lb/>
箐居則以善劫相長雄醜類婚匹女氏輒問曰爾勇能<lb/>
蹶張而劫商乎若是者以為恒俗𢎞治中始州賔川衞<lb/>
<pb n="KR4e0171_WYG_004-12b"/>
大羅城迷渡戍普淜凡以弭之也而竟不弭時有某憲<lb/>
臣行部遇㓂方截途二商惶迫歸命車下夷㓂直前立<lb/>
捽二商刃之囊其貨而去若是者以為恒聞嘉靖初太<lb/>
倉姜公夢賓擢雲南副使飭備瀾滄首執土酋而威之<lb/>
曰盜所隠貨與盜同罪爾為世官而縱㓂分贓乎盜之<lb/>
不獲何以爾為爾之不治何以我為遂罪其尤者數人<lb/>
諸聞者不寒而慄争出死力以效用奉檄尅期捕賊雖<lb/>
元日不敢歸家無幾何巨㓂尼龍伏鑕姚嶲路通矣又<lb/>
<pb n="KR4e0171_WYG_004-13a"/>
單騎躬至夷箐召譯人傳諭之曰有司頃無爾恤悉陷<lb/>
爾民為盜今吾爾撫悉令爾盜為民皮裳菜食任爾生<lb/>
息龍街虎街貿易往来爾能從乎衆皆玃騰獾呼曰前<lb/>
此我輩下山即執誣指為賊閉箐深居又難以得食求<lb/>
活之道非劫無由也生未嘗見官涖此地亦不曽聞此<lb/>
言有苦莫伸今上知我心又恤我生而今而後不為非<lb/>
矣相率解刀弩率妻子羅拜公問之曰是若母與妻耶<lb/>
是若子與女耶對曰然爾不愛邪對曰愛因諭之曰爾<lb/>
<pb n="KR4e0171_WYG_004-13b"/>
為盜受戮身首異林所愛非爾有也咸叩頭洒泣拊心<lb/>
誓曰不復為非矣自是夷民出箐為市無異編民行商<lb/>
宵征哨堡晏寢百年来未之前見也夷有虧定者夙為<lb/>
盜而富改業而貧妻子怨之誶語不巳定曰我巳矢心<lb/>
為良矣從汝言脫復有犯何面目見姜公引藥自盡其<lb/>
信服異類義感小人如此環瀾滄千里行旅戴之如父<lb/>
母惟恐一日去也丙戌春公解官歸士君子識與不識<lb/>
皆重惜之商人相語曰我曹無庇矣去之日攀鞅拜塵<lb/>
<pb n="KR4e0171_WYG_004-14a"/>
嗟咨涕洟者塞塗十餘里趙州同知吕希夷因民不忘<lb/>
立去思碑請文之予聞治盜有道不在勝之而在靖之<lb/>
觀公之跡足以為效矣其馭土酋曰威撫箐夷曰仁威<lb/>
逋㓂曰義威以先攝令則必行仁以心感恩則易結義<lb/>
以耻格惡則永悛由得其道也昧者為之徴調千里騷<lb/>
駭一方羽檄之馳則若風飛輓之急則若流然而威之<lb/>
得喪㓂之靖否猶不可知也其相懸不亦逺哉唶公弗<lb/>
可留巳塊焉之石胡以慰人思乎惟其良法炳然率由<lb/>
<pb n="KR4e0171_WYG_004-14b"/>
勿更則為道徑而為力易是故西人之望也思公者其<lb/>
有感於予言乎繼公者其有感於予言乎<lb/>
　　新都縣重修儒學記<lb/>
孔子之道與王化逺邇偕天地恒乆盖自鴻荒肇牉神<lb/>
聖迭興亨屯彌綸漸次除乂以易大傳所敘十三卦觀<lb/>
之自網罟耒耜至於宫室書契所以厚生安性者備矣<lb/>
繄教化猶未盡敷也逮於唐堯之世始命契為司徒教<lb/>
以人倫親以五品文明于是乎嘉㑹比屋於是乎可封<lb/>
<pb n="KR4e0171_WYG_004-15a"/>
故孔子刪書始于唐堯而稱堯曰大哉而與天同其蕩<lb/>
蕩所謂煥乎文章者在是矣其後成湯遂有天下而孔<lb/>
子殷之後也生當春秋之世立乎定哀之間帝綱沉聖<lb/>
法斁鳯不至麟巳踣乃與一時明睿英邁之才講繼往<lb/>
開来之學斯文雖厄於上而大明於下是契為一代師<lb/>
而孔子為億萬代師矣祖孫相望上下千載又纂堯之<lb/>
成功文章於無窮而蕩蕩與天同大焉惟時禹稷皆聖<lb/>
人皆有大功於民其後皆有天下然未有世系綿延與<lb/>
<pb n="KR4e0171_WYG_004-15b"/>
天地並如契之後也以是知教化之功大矣天之篤佑<lb/>
斯文者至矣嘅在當時傳習肄業惟緇帷之林杏樹之<lb/>
壇舞雩之下未有宫室居宇及廪食都養如今日之盛<lb/>
且普也士生斯時亦何遇之盛哉吾邑新都之有學舊<lb/>
矣自漢文翁為守而還列城皆有學而蜀之絃誦比鄒<lb/>
魯文章冠天下吾邑者如楊厚之對䇿汝敦之孝㢘父<lb/>
子繼美兄弟蟬聮著於史册炳如丹青有唐初造文焰<lb/>
益輝學記有楊炯之碑摛辭掞千言之藻鍥石雖泐方<lb/>
<pb n="KR4e0171_WYG_004-16a"/>
乗具在宋興三百年科第若櫛比則有若鄧應午之師<lb/>
範五城布景範之盡節王事聖朝吳元年初趙天澤早<lb/>
識劉基於泥塗以成開天攘夷之大功教化焉可誣哉<lb/>
乃𢎞治甲子歴嘉靖丙戌廟廡傾頽妥神無所堂齋坍<lb/>
䤏鞠為園蔬主簿薛君海請於廵撫中丞碧泉張公素<lb/>
繼之戴公暨廵按英臯喻公時提學憲使雨泉陳公鎏<lb/>
同聲衆允助以罰鍰而教諭伊任訓導劉士充孫翮又<lb/>
汲汲經營不愆于素以癸丑上春人日經始三月八日<lb/>
<pb n="KR4e0171_WYG_004-16b"/>
隆棟而木有古株躍於水中竒若禹廟之梅梁事符臨<lb/>
武之皷木天若相之成人喜忘其勞遂創此巨役畢兹<lb/>
庀休以標文化之淵源以昭後進之模楷諸君之功良<lb/>
有裨於吾邑非淺而食不出於頭㑹泉不出於口率尤<lb/>
人之所難事之可紀也薛尹劉孫四君及學彦某等以<lb/>
慎邑人也見委以記繪天逰聖何假雕蟲之辭大壮斯<lb/>
干聊為嵗月之紀用鐫靈陶俾垂永禩其工直金粟之<lb/>
目董役助貲之人洎審曲面勢之詳太一叢辰之卜並<lb/>
<pb n="KR4e0171_WYG_004-17a"/>
列姓名於碑之隂<lb/>
　　楚雄府定逺縣新建儒學記<lb/>
雲南楚雄府屬縣曰定逺舊未有學按察司提學副使<lb/>
仰齊胡公堯時建議上請于朝始命建學盛舉也經始<lb/>
于嘉靖二十六年孟秋釋菜於二十七年長至學成宜<lb/>
有記縣之官師請于胡公公乃猥以慎嘗從事秉筆後<lb/>
屬為記之慎參按圖經域志定逺在漢為越嶲郡地三<lb/>
國時諸葛忠武侯征南中營於此今之望子洞遺址尚<lb/>
<pb n="KR4e0171_WYG_004-17b"/>
存唐武徳中置西濮州貞觀中更名髳州後訛稱牟州<lb/>
宋世淪於段髙二僣夷至前元立牟州千户至正改為<lb/>
定逺州國朝因定逺之名而降州為縣百七十年而始<lb/>
建學皇明文治之遥聲名之盛使仲尼之道與王化逺<lb/>
邇多士生斯時斯地亦厚幸矣嗚呼漢之斥土名越巂<lb/>
者以斯地實越巂水以彰休盛然特為僻土服逺言爾<lb/>
武侯南征天威赫著而文治猶未遑唐則先服後叛宋<lb/>
則畫界陸沉元雖合為一統而譾陋無譏焉國家以綱<lb/>
<pb n="KR4e0171_WYG_004-18a"/>
常為治禮樂為教雲南雖去神臯萬里而氣厚風和君<lb/>
子道行洪武初元巳入榮被天言之褒矣咨爾多士涵<lb/>
泳聖涯豈可以憬彼自棄乎矧髳濮之名巳見牧野其<lb/>
歸仁膺化巳兆於武王允清之代而武侯之所過化則<lb/>
澹泊明志之道真寧静致逺之心學諸士子獨無興起<lb/>
之思乎夫學亦多説矣肇始于六經而發揮于諸儒更<lb/>
僕不可終而走也獨舉武侯澹泊寧静之二言者以古<lb/>
者建學立師必本其地望希賢懐古恒首其儒先武侯<lb/>
<pb n="KR4e0171_WYG_004-18b"/>
在定逺固名宦之首稱巨擘亦後學之指南元龜藏焉<lb/>
修焉之餘而<graphic n="KR1710" url="https://raw.githubusercontent.com/kanripo/KR-Gaiji/master/images/KR1710.png" mimeType="image/png"/>焉仰焉息焉㳺焉之暇而詠焉繹焉亦<lb/>
可以為成人矣由是而之焉以上希乎聖教敢謂無其<lb/>
人乎庸書以俟若夫建學諸與有勞者皆列其名銜於<lb/>
碑之隂<lb/>
　　臨安府鄉賢祠記<lb/>
嘉靖甲午詔天下正祀典鄉賢之祠遺者増之嚴不在<lb/>
祀法者汰之未剏者於是乎始乃雲南臨安知府事姜<lb/>
<pb n="KR4e0171_WYG_004-19a"/>
安建水州知州事沈㦂學教授趙維賢詢輿議稽郡乗<lb/>
師言僉同蕘言攸協乃上於布政使王俊民聞於監察<lb/>
御史董珊卒如若請鄉賢之祀自今日始也祠我皇明<lb/>
四公曰杭州府知府張公隆南陽府知府邢公幹兩淮<lb/>
運司經歴封南溪知縣張公文宗文昌縣知縣田公榮<lb/>
其鮮也盖嚴也曰居䘮哀毁踰禮廬墓官處脂膏不自<lb/>
肥澤西湖廣其利鄣水安其鍾考績三載最於全浙是<lb/>
杭州公之行也曰贍族而族待以舉火起家而家世其<lb/>
<pb n="KR4e0171_WYG_004-19b"/>
清徳守瀘州而瀘人尸而祝之守南陽而南陽社而稷<lb/>
之是南陽公之行也曰悃愊禔身孝友睦親膺屢薦不<lb/>
留歸飬棄官敦行化俗蕃祉老夀是南溪公之行也曰<lb/>
不工於媚貴人而有餘於裕孱民勇於退田畆而怯於<lb/>
入公府是文昌公之行也臨安在唐宋為剽分元世無<lb/>
聞自國朝有科目以還金閨之籍相屬而稱鄉賢者僅<lb/>
此嚴哉世之巧言强有力者可以百役其私智而不獲<lb/>
一於公議蝨於庭蠧於里陽鱎於邦剪公財<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>弱産豐<lb/>
<pb n="KR4e0171_WYG_004-20a"/>
屋蔀家華衣光佩市童詡里婦矜朝露未期厭厭如泉<lb/>
下人矣况能作九原凛生氣享社獻侑瞽宗乎君子謂<lb/>
是舉也昭則戒違彰往朂来是之謂名教名教之謂政<lb/>
首政首之謂人綱人紀人紀弗紀曷昭曷戒曷彰曷朂<lb/>
哉作臨安府鄉賢祠記<lb/>
　　七星橋記<lb/>
且蘭古壤貴竹今藩割川雲之剽分躔參井之餘度粤<lb/>
乩西路實貫南中闗號七星孔明禡牙之地衛名畢節<lb/>
<pb n="KR4e0171_WYG_004-20b"/>
闗索授鉞之區雖卉服之雜居乃朝宗之首路狂谿狠<lb/>
谷山狀馬鞍者彌千危磴懸崕城比虎牢而倍蓰兩嶔<lb/>
夹峙而有水千尋過渉以無舟夏潦秋霖鼓洪濤於樹<lb/>
杪浮丘沉陸阻行李於荒途叱石誰感乎黿鼉成梁空<lb/>
瞻于烏鵲但知行惻未見當仁道士黄一中厥徒周<lb/>
陽泰雲逰戾止喟然歎云髙下必因乎丘澤朝夕恒倣<lb/>
乎日月此雙崕有天生之石岸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>千章饒地産之名材<lb/>
人心若堅神功可冀矢磨杵成針之志徼折梅寄樠之<lb/>
<pb n="KR4e0171_WYG_004-21a"/>
靈薙獮刋林鳩僝鏤岊淬兹寸願礪彼羣徒髙義動萬<lb/>
商之淵泉勝縁集三省之刀布出蘙薈而壮結構剗䫜<lb/>
荎以施輿杠鴈齒旁階濺沬飛流不染魚鱗上瓦䦨風<lb/>
伏雨無虞在天半空去地千尺星梁斗柱榰銀漢以横<lb/>
陳雪浪雲濤拖玉虹而曲抱騎無輸載氓不褰裳陽侯<lb/>
驚波易為方軌馮夷浸宅履作康莊相彼橋中潬於黄<lb/>
河手握征南之節較昔梁孫原於黒水身乗博望之槎<lb/>
豈有一介羽流握其十指綿力裨君子之平政遵王道<lb/>
<pb n="KR4e0171_WYG_004-21b"/>
之景行歘奠夷庚罔煩令甲歡歌美諺近傳羅甸之口<lb/>
碑隠行昭名逺契漆園之心印将永𤣥𤣥之績可<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>郁<lb/>
郁之文爰鍥貞珉匪溢華衮薄言觀者勿替引之<lb/>
　　雲局記<lb/>
㸃蒼山之㯟有玉局觀焉四時有雲氣帶其間於夏尤<lb/>
著故状其景曰玉局夏雲張子九言有書舍在其下予<lb/>
題之曰雲局精舍一日坐予于堂曰請問學予曰子知<lb/>
夫雲乎知雲則知學矣夫雲者為雨乎雨者為雲乎無<lb/>
<pb n="KR4e0171_WYG_004-22a"/>
雲則無以為雨矣猶之地産植物花者為實乎實者為<lb/>
花乎無花則無以為實也夫學何以異是博我以文約<lb/>
我以禮無文則何以為禮無博則何以為約今之語學<lb/>
者吾惑焉厭博而徑約屏文而徑禮曰六經吾注脚也<lb/>
諸子皆糟粕也是猶問天曰何不徑為雨奚為雲之擾<lb/>
擾也問地曰何不徑為實奚為花之紛紛也是在天地<lb/>
不能捨博而徑約况于人乎雲天之文也花地之文也<lb/>
六經諸子人之文也見天人而合之斯可以㑹博約而<lb/>
<pb n="KR4e0171_WYG_004-22b"/>
一之此學之極也張子避席曰夫子命貫矣請終身誦<lb/>
之<lb/>
　　碧嶢精舍記<lb/>
滇海西斥舍舟登陸俗曰髙橋稽之古志橋實曰嶢以<lb/>
山形似秦嶢闗受此稱爾髙嶢與碧鷄相望如箭括毛<lb/>
東鎮氏有别廬在其下精舍之顔<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>古定曰碧嶢憗獻<lb/>
疑於楊子曰茲嶢也沂知之沂號之如俗所不知何易<lb/>
諸巳諸楊子曰無易仍爾也君子期人以雅不以俗待<lb/>
<pb n="KR4e0171_WYG_004-23a"/>
人以博不以陋昔者孔子之作春秋也經書善稻吳名<lb/>
則伊緩也經書太原狄名則太鹵也經書蚡泉狄名則<lb/>
矢胎也榖梁子曰號從中國名從主人范寗曰物類地<lb/>
形當從中國至於人名則從本俗楊子讀而詮之曰大<lb/>
哉孔子辨物正名奥哉榖梁啓藴發隠號從中國故去<lb/>
太鹵伊緩矢胎而從太原善稻蚡泉也名從主人故介<lb/>
葛盧戎蠻子皆不易矣慎往年執簡史局紬書藏室見<lb/>
洪武中有請以春秋兩漢地名名今各驛傳詔既從其<lb/>
<pb n="KR4e0171_WYG_004-23b"/>
請㕜復書其事皇祖之謨春秋大復古之意也慎自執<lb/>
㦸于滇毎慨物類與地形名失之陋俗若<graphic n="KR2619" url="https://raw.githubusercontent.com/kanripo/KR-Gaiji/master/images/KR2619.png" mimeType="image/png"/>㟽而為禄<lb/>
脿吕閣而為吕合金浪巔之為丁當丁瀾滄江之為浪<lb/>
愴江也不止嶢之為橋耳方言既訛郡志踵謬豈君子<lb/>
雅俗而博陋之心為盛世一統而同文之義乎東鎮于<lb/>
春秋専門其學而又以世族閲子明習當世茲名也固<lb/>
雅俗博陋之濫觴辨物正名之拳石與因注而志之若<lb/>
夫臨睨眺聴之美薈蔚清泠之興巻中能賦者則備矣<lb/>
<pb n="KR4e0171_WYG_004-24a"/>
　　郭門雙節記<lb/>
叅戎雲屏郭公廷用楚之長沙茶陵世家也嫡母蕭氏<lb/>
以三十一嵗霣所天生母許氏以十有九同守孀操是<lb/>
時雲屏方在蓐室二夫人毓遺腹以至成童又遭家難<lb/>
豪仇侵誣欲加隂害甘心焉二母曰祖爵不可墜也罄<lb/>
其家貲賄以藩身幸脱我仇之疾雲屏甫五齡得從優<lb/>
給之例十六歳䕃世爵二母慈愛於閨中而嚴囑夏楚<lb/>
於師席以抵學成中武進士前列嫡母以三十例格於<lb/>
<pb n="KR4e0171_WYG_004-24b"/>
旌典而生母十九例得之而壓於嫡雲屏孝思之誠未<lb/>
得一伸乃甲寅嵗視篆蜀閫百廢興而積弊剗部曲諸<lb/>
武弁皆洗心依歸嚴明文雅兩臺交薦及膺簡在陟迤<lb/>
西川貴左将侍慈幃還楚求終養入奏未允戊午春方<lb/>
命駕永寧時有邊警又值明堂大厦掄材之役公私劻<lb/>
勷公處之裕如兵不煩而式遏民不瘁而事集兩省頼<lb/>
之而雲屏愛日之念未忘也一日以其事語定水馮子<lb/>
馮璇曰吾遊於楊升翁之門翁史氏也一言垂於竹帛<lb/>
<pb n="KR4e0171_WYG_004-25a"/>
比之前代衞風栢舟之詩劉向烈女之傳播榮名於百<lb/>
世與旌表綽楔之典同顧不韙歟雲屏喜曰是吾志也<lb/>
此可以發吾二母之潜徳矣慎也既雅重雲屏之孝思<lb/>
敢愛不腆之辭以裨風化乎作郭門雙節記<lb/>
　　内江蕭氏雙節記<lb/>
内江蜀之望縣也蕭氏内江著姓也雙節者何庠生之<lb/>
慈母陳氏御史蕭世延所生之母李氏也陳李者妯娌<lb/>
也皆䘮所天而葆貞植孤以亢蕭宗故曰雙節云陳富<lb/>
<pb n="KR4e0171_WYG_004-25b"/>
順縣人年十九来歸廵檢蕭騰七年而騰卒陳僅二十<lb/>
六嵗且未有子正室隂氏之子世建甫十一嵗未幾隂<lb/>
氏繼卒陳誓志孀居有欲奪其志者陳泣曰吾一移所<lb/>
天孤子将誰撫蕭祀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矣乃匔匔然厪翼翼然藏以世<lb/>
建為命儥鐶釧市書册勸以學世建長為受室余氏余<lb/>
復夭卒遺幼孫曰蘅年始六秢又以蘅為命益拮据治<lb/>
絲絸營粟布形影相依自黄口至白首今則六袠有五<lb/>
矣李氏邑之梧桐里人年十八歸贈監察御史蕭公露<lb/>
<pb n="KR4e0171_WYG_004-26a"/>
生子世延九嵗而露卒嫡吳氏日相持而飲泣曰町町<lb/>
孤孺生将奚托盖虞李之少不安其室也李矢之曰孤<lb/>
在我之懐日在天之上寧死蕭牖下忍悖三從訓乎與<lb/>
吳相依食然後食寢然後宿以其子若吳出吳亦母之<lb/>
如巳出經畫内政井井中度雖頻遇荒暵而婚䘮慶弔<lb/>
内宗之週助無廢禮至於教子務底於成蜚騰竟如其<lb/>
願則造物之報匪忒矣嘉靖庚子壽終以子貴贈太孺<lb/>
人陳亦為部使者行縣扁其堂曰貞節一時雙節并曜<lb/>
<pb n="KR4e0171_WYG_004-26b"/>
同門邑里上其事於當路當路大夫屢核其實㑹上其<lb/>
事于朝表宅植楔有日矣嶺南少卿東洲李公邦直狀<lb/>
其行作雙節傳且曰堂前之陳斷臂之李青史所紀彤<lb/>
管有煒焉然皆為人妻者也而副室未之前聞也皆異<lb/>
地者也而一門未之前見也皆異時者也而一代未之<lb/>
前紀也歖其難乎亶其傳乎慎母族内江既稔聞其事<lb/>
又讀東洲傳偉其文撫巻而唶曰是幽足以動天地感<lb/>
鬼神明足以享人倫移風俗可傳可記可詩可頌劉向<lb/>
<pb n="KR4e0171_WYG_004-27a"/>
之籍僧繇之圖栢舟之風陶嬰之歌何以加焉乃略舉<lb/>
大綱以為斯記以附蕭氏世譜及内江邑乗他日國史<lb/>
下採大書特筆尚有考于余言慎也嘗從事於史局矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻四<lb/>
</p>
<p>
</p>
  </div>
</body>
</text>
</TEI>
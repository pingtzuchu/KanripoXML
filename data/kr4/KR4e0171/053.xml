<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻五十三</head>
    <p>
<pb n="KR4e0171_WYG_053-1a"/>
欽定四庫全書<lb/>
　升菴集巻五十三　　　　　明　楊慎　撰<lb/>
　　古今賦麗則不同<lb/>
抱朴子曰古詩今賦麗則不同俱論宫室而奚斯路寢<lb/>
之頌何如王生之賦靈光乎同説㳺獵而叔田盧令之<lb/>
詩何如相如之言上林乎並美祭祀而清廟雲漢之辭<lb/>
何如郭璞南郊之艶乎等稱征伐而出車六月何如陳<lb/>
琳武庫之壯乎<lb/>
<pb n="KR4e0171_WYG_053-1b"/>
　　文賦列十體<lb/>
文賦詩縁情而綺靡賦體物而瀏亮碑披文以相質誄<lb/>
纒綿而悽愴銘博約而温潤箴頓挫而清壯頌優㳺以<lb/>
彬蔚論精㣲而朗暢奏平徹以閑雅説煒曄而譎誑分<lb/>
文之十體各以四字盡之可謂妙矣往年鶴州蔡衡仲<lb/>
云束晳尚補笙詩文賦奚傷余漫應曰序原始以要終<lb/>
記制器而尚象衡仲曰二語妥帖兼是聖經更無褒彈<lb/>
也<lb/>
<pb n="KR4e0171_WYG_053-2a"/>
　　海賦<lb/>
文選載木𤣥虚海賦似非全文南史稱張融海賦勝𤣥<lb/>
虚惜今不傳北堂書抄載其略如湍轉則日月似驚浪<lb/>
動則星河如覆信為竒也<lb/>
　　鴈賦<lb/>
劉安賦鴈云順風而飛以助氣力銜蘆而翔以避繒繳<lb/>
羊祜鴈賦云排雲墟以頡頏汰弱波以容與進淩厲乎<lb/>
太清退嬉逰于𤣥渚鳴則相和行則接武前不絶貫後<lb/>
<pb n="KR4e0171_WYG_053-2b"/>
不越序齊力不期而並至同趣不要而自聚當其赴節<lb/>
則萬里不能足其路茍泛一壑則衆物不能易其所淩<lb/>
空不能頓其翼揚波不能瀐其羽浮若飄舟乎江之濤<lb/>
色若委雪乎崖之阿辭㫖超逺出於詞人一等矣<lb/>
　　獵兔賦<lb/>
夏侯湛獵兔賦息徒蘭圃秣驥華田目送歸鴻手揮五<lb/>
絃優哉優哉聊以永年其語與嵇叔夜同嵇與夏侯同<lb/>
時其偶同耶其相取耶嵇詩作華山夏侯作華田田字<lb/>
<pb n="KR4e0171_WYG_053-3a"/>
覺勝葢魏都在鄴不應言華山當是華田音花言華茂<lb/>
之田也亦是竒語<lb/>
　　薛綜注西京賦<lb/>
西京賦繚垣緜聯四百餘里此句本不必註薛綜注繚<lb/>
垣猶繞了也李善又改垣為亘益不通矣班固西都賦<lb/>
繚以周牆即此句也垣本是牆何必改作亘唐人崔塗<lb/>
繡嶺宫詩苑路暗迷香輦地繚垣秋斷草煙深王和甫<lb/>
冬日詩繚垣烏鵲近人飛其用字固不以薛注為然也<lb/>
<pb n="KR4e0171_WYG_053-3b"/>
　　定情賦<lb/>
張衡定情賦曰願在面而為鉛華兮恨離塵而無光陶<lb/>
淵明閑情賦祖之<lb/>
　　上林賦<lb/>
程泰之論上林賦三條其見超邁得作者之意今節其<lb/>
語於此其上篇曰相如之賦上林曰亡是公者明無是<lb/>
人也既本無此人則凡所賦之語何往不為烏有也知<lb/>
其烏有而以實錄之故所向駮礙上林本秦故地始皇<lb/>
<pb n="KR4e0171_WYG_053-4a"/>
陿隘先王之宫庭而大加創治東既極河西又抵汧終<lb/>
南之北九嵕之陽數百里開宫館二百七十複甬相連<lb/>
窮年忘返猶不能徧而又表南山以為闕立石朐山以<lb/>
為東門其意若曰闕不足為也南山吾闕也門不足立<lb/>
也朐山吾門也此固武帝之所師也所師在是茍有諫<lb/>
者彼有坐睡唾擲而己無自而入也故相如始而置辭<lb/>
包四海而入之苑内夸張飛動意若從諛故揚雄指之<lb/>
為勸也夫既勸之以中帝欲帝將欣欣樂聽而後徐徐<lb/>
<pb n="KR4e0171_WYG_053-4b"/>
諷諭以為苑囿之樂有極而宇宙之大無窮則諷或可<lb/>
入也夫諷既不為正諫凡其所勸不容不出於寓言此<lb/>
子虚烏有亾是所以立也其中篇曰左蒼梧右西極日<lb/>
出東沼入乎西陂此賦上林所抵也數百里間其能出<lb/>
沒日月於東西乎又曰其南則隆冬躍波其北則盛夏<lb/>
含凍信斯言也必并包夷夏縮地南北而始有此古今<lb/>
讀者偶不致思故主文譎諫之義晦於不傳耳其曰八<lb/>
水分流則長安實有此水不為寓言然而上林東境極<lb/>
<pb n="KR4e0171_WYG_053-5a"/>
乎宜春下苑即曲江也曲江僅得分滻為派而滻㶚合<lb/>
㑹之地已在宜春之北則其地出上林之外矣然則雖<lb/>
其實有之水亦復不能真確况其紫淵丹水欲傅㑹而<lb/>
强求乎其下篇曰古惟揚雄能知此意故其校獵之賦<lb/>
曰禦自汧渭經營豐鎬此則明命其實矣至於出入日<lb/>
月天與地沓則關中豈能辦此也又曰虎路三嵕圍經<lb/>
百里此則可得而有也至謂正南極海邪界虞淵此又<lb/>
豈關境所能包絡哉雄之此意正倣相如諷勸相參不<lb/>
<pb n="KR4e0171_WYG_053-5b"/>
皆執實兩賦一意也説者不知出此乃從地望土毛枚<lb/>
舉細較是癡人説夢也班固曰亡是公言上林廣大水<lb/>
泉萬物多過其實非義理所止故删存其要歸正道而<lb/>
論之推此言也則雖班固亦自不解也予觀莊子云魏<lb/>
罃與田侯牟約牟背之罃怒將伐之華子聞而醜之曰<lb/>
善言伐齊者亂人也善言勿伐者亦亂人也謂伐之與<lb/>
不伐亂人也者又亂人也君曰然則若何曰君求其道<lb/>
而已矣有所謂蝸者君知之乎曰然有國於蝸之左角<lb/>
<pb n="KR4e0171_WYG_053-6a"/>
者曰觸氏有國於右角者曰蠻氏時相與爭地而戰伏<lb/>
尸數萬逐北旬有五日而後反君曰噫其虚言與曰臣<lb/>
請為君實之君以意在四方上下有窮乎君曰無窮曰<lb/>
知逰心於無窮而返在通達之國若存若亡乎君曰然<lb/>
曰通達之中有魏於魏中有梁於梁中有王與蠻氏有<lb/>
辨乎君曰無辨客出而君惝然若有亡也葢自悼其所<lb/>
爭之細也東坡曰淳于髠言一斗亦醉一石亦醉至於<lb/>
州閭之㑹男女雜坐幾於勸矣而何諷之有以吾觀之<lb/>
<pb n="KR4e0171_WYG_053-6b"/>
葢有深意以多方之無常知飲酒之非我觀變識妄而<lb/>
平生之嗜亦少衰矣是以自托於放蕩之言而能止荒<lb/>
主長夜之飲世未有識其趣者愚謂長卿上林之賦意<lb/>
實若此能通莊氏之寓言兼戰國之㳺説而後可以得<lb/>
其㫖也司馬長卿去戰國之世未逺故其談端説鋒與<lb/>
䇿士辯者相似然不可謂之非正也孔子論五諫曰吾<lb/>
從其諷觀説苑及晏子春秋所載以諷而從者不可勝<lb/>
數蘇洵作諫論欲以儀秦之術而行逢干之心是或一<lb/>
<pb n="KR4e0171_WYG_053-7a"/>
道也故戰國諷諫之妙惟司馬相如得之司馬上林之<lb/>
㫖惟揚子校獵得之予嘗愛王維温泉寓目贈韋五郎<lb/>
詩云漢主離宫接露臺秦川一半夕陽開青山盡是朱<lb/>
旗遶碧澗翻從玉殿來新豐樹裏行人度小苑城邉獵<lb/>
騎迴聞道甘泉能獻賦懸知獨有子雲才唐至天寳宫<lb/>
室盛矣秦川八百里而夕陽一半開則四百里之内皆<lb/>
離宫矣此言可謂肆而隠奢麗若此而猶以漢文惜露<lb/>
臺之費比之可謂反而諷末句欲韋郎效子雲之賦則<lb/>
<pb n="KR4e0171_WYG_053-7b"/>
其諷諫可知言之無罪聞之可戒得揚雄之㫖者其王<lb/>
維乎<lb/>
　　上林賦連綿字<lb/>
上林賦垂條扶踈落英幡纚紛溶萷蔘猗柅從風藰莅<lb/>
芔歙數句皆言草木從風之形與聲也但其用字既古<lb/>
其音又與俗音不同今略解之○紛溶猶丰茸也萷蔘<lb/>
即蕭森猗柅猶猗那也字亦作旖旎又作猗儺藰莅即流<lb/>
麗芔歙即歘吸歘古作□見石鼓文省寫作芔五臣注<lb/>
<pb n="KR4e0171_WYG_053-8a"/>
遂誤以為卉字按長門賦列丰茸之㳺樹謝靈運詩升<lb/>
長皆丰茸則紛溶丰茸一也杜詩巫山巫峡氣蕭森則<lb/>
萷蔘蕭森一也毛詩猗儺其枝楚辭紛旖旎乎都房阮<lb/>
籍詩猗靡情歡愛則猗柅也猗儺也旖旎也猗靡也一<lb/>
也陶𢎞景詩悽切嘹唳傷夜情趙彥昭詩流麗鳴春鳥<lb/>
則藰莅與嘹唳及流麗一也杜詩秋風歘吸吹南國則<lb/>
芔歙與歘吸一也字有古今音有楚夏類如此聊舉其<lb/>
略爾<lb/>
<pb n="KR4e0171_WYG_053-8b"/>
　　郭珍蜜賦<lb/>
散似甘露凝如割肪氷鮮玉潤髓滑蘭香<lb/>
　　搗素賦<lb/>
文選雪賦注引班婕妤𢷬素賦疑非婕妤之作葢亦卓<lb/>
見也此賦六朝擬作無疑然亦是徐庾之極筆<lb/>
　　黄滔律賦<lb/>
黄滔律賦如明皇囘駕經馬嵬云日慘風悲到玉顔之<lb/>
死處花愁露泣認朱臉之啼痕褒雲萬疊斷腸新出于<lb/>
<pb n="KR4e0171_WYG_053-9a"/>
啼猿秦樹千層比翼不如于飛鳥景陽井云理昧復隍<lb/>
處窮泉而詎得誠乖馭朽攀素綆以胡顏又無名氏作<lb/>
孟嘗君夜度函谷賦嘆秦闕之百二難騁狼心笑齊客<lb/>
之三千不如雞口亦可喜也<lb/>
　　秦少㳺單騎見虜賦<lb/>
單騎見虜賦秦少㳺塲屋程試文也其略曰事方急則<lb/>
宜有異謀軍既孤則難拘常法遭彼虜之勁悍屬我師<lb/>
之困乏較之力則理必敗露示以誠則意當親狎我得<lb/>
<pb n="KR4e0171_WYG_053-9b"/>
不撤衞四環去兵兩夾雖鋒無莫邪之鋭而勢有泰山<lb/>
之壓踞鞍以出若蔑擒虎之威失隊而驚如棄華元之<lb/>
甲此即一篇史斷今人程試之文能有幾此者乎一本<lb/>
作果吾父也遂有壺漿之迎見大人焉盡棄犀渠之甲<lb/>
　　白牛溪賦<lb/>
王無功云吾往見薛收白牛溪賦韻趣髙竒詞義曠逺<lb/>
嵯峨蕭瑟真不可言壯哉邈乎揚班之儔也髙人姚義<lb/>
嘗語吾曰薛生此文不可多得登太行俯滄海高深極<lb/>
<pb n="KR4e0171_WYG_053-10a"/>
矣吾近作河渚獨居賦為仲長先生所見以為可與白<lb/>
牛連類今冩為一本今此二賦俱不傳<lb/>
　　雪賦月賦<lb/>
文選謝惠連雪賦謝莊月賦二篇詞林珍之唐子西謂<lb/>
月不如雪謬矣論體狀景物藴藉風流則無優劣然月<lb/>
賦終篇有好樂無荒之意近於詩人之㫖雪賦之終云<lb/>
節豈我名潔豈我貞無節無潔殆成何人與其秋懷之<lb/>
首句平生無志意同一自敗之㫖朱文公云無志意殆<lb/>
<pb n="KR4e0171_WYG_053-10b"/>
不成人信矣惠連希逸終身人品亦與二賦之尾叶焉<lb/>
世徒賞其春華不可不考其秋實也<lb/>
　　坡賦具禪機<lb/>
髙僧傳神鼎問於利貞曰萬物定已否貞曰定已鼎曰<lb/>
髙岸為谷深谷為陵有生必死有死即生何得定耶貞<lb/>
曰萬物不定鼎曰若不定何不指天為地呼地為天名<lb/>
星為月命月為星耶貞無以應大理楊伯清舉此以問<lb/>
余余曰東坡有暗答矣自其變者而觀之則萬物不能<lb/>
<pb n="KR4e0171_WYG_053-11a"/>
以一瞬自其不變者而觀之則萬物與我皆無盡也伯<lb/>
清曰是則拈古欲公重説余曰定者有物混成先天地<lb/>
生不定者一彈指間經千萬劫也<lb/>
　　唐太宗昭陵六馬圖贊<hi>附跋</hi>
太宗昭陵六馬圗石刻在秦中其一曰拳毛<graphic n="KR1719" url="https://raw.githubusercontent.com/kanripo/KR-Gaiji/master/images/KR1719.png" mimeType="image/png"/>黄馬黒<lb/>
喙平劉黒闥時所乘前中六箭背三箭贊曰月精按轡<lb/>
天駟横行弧矢載戢氛埃廓清其二曰什伐赤純赤色<lb/>
平世充建徳時乗前中四箭背中一箭贊曰瀍澗未靜<lb/>
<pb n="KR4e0171_WYG_053-11b"/>
斧鉞伸威朱汗騁足青旌凱歸其三曰白蹄烏純黒色<lb/>
四蹄俱白平薛仁杲時所乗贊曰倚天長劒追風駿足<lb/>
聳轡平隴囘鞍定蜀其四曰特勒驃黄白色喙微黒色<lb/>
平宋金剛時所乗贊曰應䇿騰空承聲半漢入險摧敵<lb/>
乗危濟難其五曰颯路紫紫鷰騮平東都時所乗前中<lb/>
一箭贊曰紫鷰超躍骨騰神駿氣讋三川威凌八陣其<lb/>
六曰青騅蒼白雜色平竇建徳時所乗前中五箭贊曰<lb/>
足輕雪影神發天機䇿兹飛練定我戎衣元學士王惲<lb/>
<pb n="KR4e0171_WYG_053-12a"/>
跋云物之賢否一定論其遇不遇可也昭陵六馬天降<lb/>
毛龍授之英主俾翦隋亂及其成功琢石為像題真以<lb/>
贊用傳不朽何其幸也宜其聲華氣燄上與房駟爭光<lb/>
故潼關之役備體流汗又何神哉如昭烈之的顱冉閔<lb/>
之朱龍名雖存而形何見焉太史公曰閭閻之人雖砥<lb/>
行立名非附青雲之士烏能施於後世信夫<hi>贊殷仲容撰書則歐</hi>
　<hi>陽詢也</hi>
　　太宗十驥贊<lb/>
<pb n="KR4e0171_WYG_053-12b"/>
唐太宗囘鶻十驥贊殊毛共櫪狀花蕋之交林異色同<lb/>
群似雲霞之間彩亦竒俊語也<lb/>
　　茶夾書燈二銘<lb/>
程宣子茶夾銘曰石筋山脉鍾異於茶馨含雪尺秀啓<lb/>
雷車采之擷之收英斂華蘇蘭薪桂雲液露牙清風兩<lb/>
腋𤣥圃盈涯晁無咎書燈銘曰武子聚螢孫生映雪雪<lb/>
固易消螢亦易滅惟此銀缸不没其光黄簾緑幕永夕<lb/>
煌煌經史在右子集在左如或不勤負此燈火余少讀<lb/>
<pb n="KR4e0171_WYG_053-13a"/>
書每夕煮茶書此二銘於座右今老矣不復夜讀茶亦<lb/>
以脾寒而廢書此二銘以傳同好<lb/>
　　鏡銘<lb/>
古鏡銘漢有善銅出丹陽和以鉛錫清如明左龍右虎<lb/>
尚三光朱雀𤣥武順隂陽東坡曰清如明如者而也若<lb/>
左傳星隕如雨之例又一面云尚方作鑑真大巧上有<lb/>
仙人不知老渴飲玉泉饑食棗夀如金石嘉且好又潁<lb/>
州頓氏一鏡銘云鳳皇雙瓊瑶裝隂陽合為配日月常<lb/>
<pb n="KR4e0171_WYG_053-13b"/>
相㑹此銘辭古雅録者多逸字逸句故不厭重録之<lb/>
　　鑑銘<lb/>
漢有鑑銘二見博古圖其一云漢有善銅出丹陽和以<lb/>
銀錫精且明左龍右虎尚三光朱雀𤣥武順隂陽其二<lb/>
云尚方作鑑真大好上有仙人不知老渇飲玉泉饑食<lb/>
棗又二首其一云有玉辭夏惟金去秦俱隨革故共集<lb/>
鼎新儀天寫質象日開輪率舞鸞鳳奔走鬼神長懸仁<lb/>
夀天子萬春其二云練形神冶瑩質良工如珠出匣似<lb/>
<pb n="KR4e0171_WYG_053-14a"/>
月停空當眉寫翠對臉傅紅綺窓繡幄俱照秦宫葢唐<lb/>
人作也<lb/>
　　傅𤣥燭銘<lb/>
煌煌丹燭焰焰飛光取則龍景擬象扶桑照彼𤣥夜炳<lb/>
若朝陽<lb/>
　　金谷序<lb/>
世説新語謂王羲之作蘭亭記人以方金谷序羲之甚<lb/>
有欣色金谷序今不傳其實蘭亭之所祖也余舊得宋<lb/>
<pb n="KR4e0171_WYG_053-14b"/>
人石刻一本今録於此其辭曰余以元康六年從太僕<lb/>
卿出為使持節監青徐諸軍事征虜將軍有别廬在河<lb/>
南縣界金谷澗中或髙或下有清泉茂林衆果竹栢藥<lb/>
草之屬莫不畢備又有水碓魚池土窟其為娛目歡心<lb/>
之物備矣時征西大將軍祭酒王詡當還長安余與衆<lb/>
賓共送往澗中晝夜逰宴屢遷共坐或登髙臨下或列<lb/>
坐水次時琴瑟笙筑合在車中道路並作及住令鼓吹<lb/>
迭奏遂各賦詩以叙中懷或不能者罰酒三斗感性命<lb/>
<pb n="KR4e0171_WYG_053-15a"/>
之不永懼凋落之無期故列叙時人官號姓名年紀又<lb/>
寫詩著後後之好事者其覽之哉<lb/>
　　蘭亭記<lb/>
文選不收蘭亭記議者謂絲竹管絃四言兩意非也絲<lb/>
竹管絃本漢書語古人文辭故自不厭鄭重如易曰明<lb/>
辨晰也莊子云周徧咸詩云昭明有融髙朗令終宋玉<lb/>
賦旦為朝雲古樂府云暮不夜歸左傳云逺哉遥遥邯<lb/>
鄲淳碑云丘墓起墳古詩云被服羅衣裳莊子吾無糧<lb/>
<pb n="KR4e0171_WYG_053-15b"/>
我無食後漢書食不充糧在今人則以為復矣<lb/>
　　廬山記<lb/>
慧逺有廬山記文多竒語唐以下文人逺莫能望如云<lb/>
風雲之所攄江山之所帶髙崖仄宇峭壁萬尋幽岫穹<lb/>
崖人獸兩絶又甘泉湧出冷暖與寒暑而相變盈減經<lb/>
水旱而不異造語尤竒<lb/>
　　五色賦記<lb/>
衡山縣志遺逸門一段云唐宼豹與謝觀同在崔裔孫<lb/>
<pb n="KR4e0171_WYG_053-16a"/>
門下以文藻知名豹謂觀曰君白賦有何佳語對曰曉<lb/>
入梁王之苑雪滿羣山夜登庾亮之樓月明千里觀謂<lb/>
豹曰君胡不作赤賦豹曰田單破燕之日火燎於原武<lb/>
王伐紂之年血流漂杵文山效之作黒賦曰孫臏銜枚<lb/>
之際半夜失蹤達磨面壁以来九年閉目座中一客賦<lb/>
青云帝子之望巫陽逺山過雨王孫之别南浦芳草連<lb/>
天一客賦黄曰杜甫柴門之外雨漲春流衞青油幕之<lb/>
前沙含夕照文山評月明千里得白之神曰火曰血不<lb/>
<pb n="KR4e0171_WYG_053-16b"/>
免著跡且燎原事與田單不相干一客改之曰堯時十<lb/>
日並出爍石流金秦宫三月延燒照天燭地余謂曰血<lb/>
曰火及十日並出秦宫延燒皆非佳境或改之曰孫綽<lb/>
賦天台景髙城霞起而建標杜牧詠江南春十里鶯啼<lb/>
而映緑稍有風韻又賦黄曰靈均之歎木葉秋老洞庭<lb/>
淵明之啜落英霜清彭澤信勝舊矣黒賦亦非佳况今<lb/>
别擬一聯云周庭之列畢蘇裳如蟻陣陳閣之迎張孔<lb/>
鬢似鴉翎<lb/>
<pb n="KR4e0171_WYG_053-17a"/>
　　黄棘<lb/>
薛符溪楚辭悲囘風云借光景以往来弓施黄棘之枉<lb/>
䇿葢秦楚嘗盟於黄棘後懷王再㑹武關遂被執是黄<lb/>
棘之盟楚禍所始朱子以黄塵荆棘解之謬矣<lb/>
　　大顛書<lb/>
韓文公與大顛書蘇東坡則力言其為偽朱晦菴則力<lb/>
辯以為真黄東發以真偽不可曉愚按東發朱子之徒<lb/>
而其説如此天下之公言也昔歐陽公不以始倡古文<lb/>
<pb n="KR4e0171_WYG_053-17b"/>
許尹師魯評者謂如善奕者常留一著歐公之於師魯<lb/>
留一著也然則朱子之於韓公亦猶歐陽之於師魯乎<lb/>
不然朱子豈不知大顛書詞非韓公之筆東坡之言為<lb/>
可信又豈不知外集非韓公文李漢之序可據耶韓書<lb/>
刻石於靈山禪院乃僧徒妄撰假韓公重名以尊其道<lb/>
亦猶懷素假李白歌稱其草書獨步也懷素草書歌人<lb/>
皆信其非白作而獨以大顛書為出於韓何哉卓哉李<lb/>
漢之先見乎序公之文曰無有失墜總其目以七百正<lb/>
<pb n="KR4e0171_WYG_053-18a"/>
慮後人羼入䦨増以誣韓公耳古人謂公論百年而定<lb/>
若此者雖千年猶不定也<lb/>
　　祖龍沐猴<lb/>
杜牧之文祖龍之吞六國沐猴之破五侯假對皆工亦<lb/>
文之一巧<lb/>
　　易林<lb/>
焦氏易林西京文辭也辭皆古韻與毛詩楚詞叶音相<lb/>
合或似詩或似樂府童謡觀者但以占卜書視之過矣<lb/>
<pb n="KR4e0171_WYG_053-18b"/>
如夾河為昏期至無船揺心失望不見所歡如三驪負<lb/>
衡南取芝香秋蘭芬馥利我少姜如<graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>
                    <graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>齧齧貧鬼相<lb/>
責無有歡怡一日九結如三夫共妻莫適為雌子無姓<lb/>
氏父不可知其辭古雅魏晉以後詩人莫及又如憂思<lb/>
約帶即古詩去家日以逺衣帶日以緩也而以四字盡<lb/>
之如簪短帶長尤為奥妙簪短即毛詩首如飛蓬也帶<lb/>
長即衣帶日以緩也兩詩意以四字盡之解我胸舂即<lb/>
毛詩憂心如𢷬也影略用之最為𤣥妙且其辭古之文<lb/>
<pb n="KR4e0171_WYG_053-19a"/>
人亦多用之六目暌暌韓文祖之曰萬目暌暌九鴈列<lb/>
陣王勃滕王閣序用之酒為歡伯白雲如帶穴蟻封户<lb/>
天將大雨唐詩多用之他如雌鸑生鵰又文山鴻豹肥<lb/>
腯多脂鴇名鴻豹以鴇善食鴻為鴻之豹猶言魚鷹也<lb/>
亦僅見此可補爾雅其云㑂如旦飢即詩惄如調飢據<lb/>
韓詩作朝飢言朝飢難忍也此云旦飢葢與韓詩合可<lb/>
證調飢為朝飢無疑也其云大樹之子百條共母當夏<lb/>
六月枝葉盛茂鸞鳳以庇召伯逰暑逰暑避暑也此即<lb/>
<pb n="KR4e0171_WYG_053-19b"/>
用詩甘棠事逰暑憩甘棠葢古説如此今注謂召伯聴<lb/>
訟於甘棠之下成周之時制度文物備矣豈有以召伯<lb/>
之貴而坐於甘棠樹下如老人里長斷爭雞之訟者乎<lb/>
逰暑之説葢近於人情物理也其曰舜登大禹石夷之<lb/>
野又可證禹生石紐村之事此皆有裨於經史又不但<lb/>
為脩辭之助而已<lb/>
　　歴代名臣奏議<lb/>
宋寧宗時武學生華岳池州人上疏極數韓侂胄之惡<lb/>
<pb n="KR4e0171_WYG_053-20a"/>
其略云程松之以納妾求知倪僎以售妹入府蘇師旦<lb/>
以獻妻入閣黜陟之權不出於陛下而出於伲胄是吾<lb/>
有二中國也命又不出於伲胄而出於蘇師旦周筠是<lb/>
吾有三中國也書奏侂胄大怒下之大理貶建寧圜工<lb/>
部郡守傅伯成憐之命獄卒使出入無繫伯成去郡岳<lb/>
遂庾死獄中岳之忠節灼灼如此近觀歴代名臣奏議<lb/>
及宋諸臣奏議可謂詳備而岳之奏不在其中乃知古<lb/>
忠臣義士湮沒不聞者多矣故表出之<lb/>
<pb n="KR4e0171_WYG_053-20b"/>
　　怒字<lb/>
左傳林楚怒馬及衢而騁莊子草木怒生又説大鵬怒<lb/>
而飛其翼若垂天之雲林希逸曰莊子好用一怒字王<lb/>
介甫詩山木悲鳴水怒流此老善用古人好字面<lb/>
　　錢神論<lb/>
晉惠帝之時賄賂公行魯褒所為作錢神論也余觀類<lb/>
文同時綦毋民成公綏皆有錢神論各一篇民之論略<lb/>
曰黄金為父白銀為母鉛為長男錫為少婦庚辛分土<lb/>
<pb n="KR4e0171_WYG_053-21a"/>
諸國皆有長沙越巂僕之所守伊我初生周末時也景<lb/>
王尹世大鑄兹也貪人見我如病得醫飢享大牢未足<lb/>
為飴綏之論略曰路中紛紛行人悠悠載馳載驅惟錢<lb/>
是求朱衣素帶當塗之士執我之手門常如市諺曰錢<lb/>
無耳鬼可使豈虚也哉幽求子云可以使鬼者錢也可<lb/>
以使人者權也葢亦同時之語<lb/>
　　紫電清霜<lb/>
三國典略曰蕭明與王僧辯書凡諸部曲並使招攜赴<lb/>
<pb n="KR4e0171_WYG_053-21b"/>
投戎行前後雲集霜戈電㦸無非武庫之兵龍甲犀渠<lb/>
皆是雲臺之仗唐王勃滕王閣序紫電清霜王將軍之<lb/>
武庫正用此事以十四嵗之童子胸中萬巻千載之下<lb/>
宿儒猶不能知其出處豈非間世竒才杜子美韓退之<lb/>
極其推服之良有以也使勃與杜韓並世對毫恐地上<lb/>
老驥不能追雲中俊鶻後生之指㸃流傳妄哉<lb/>
　　文章狀物<lb/>
嵇含南方草木狀云㯽榔樹皮似青桐節如桂竹下本<lb/>
<pb n="KR4e0171_WYG_053-22a"/>
不大上枝不小稠直亭亭千萬若一森秀無柯端頂有<lb/>
葉仰望𦕈𦕈如揷叢蕉於竹杪風至觸動似舉羽扇以<lb/>
掃天俞益期與韓康伯牋云㯽榔木大者三圍髙者九<lb/>
丈葉聚樹端房栖葉下華秀房中子結房外其擢穗似<lb/>
黍其綴實似槲其皮似桐而厚其節似竹而穊其中空<lb/>
其外勁其屈如覆虹其伸如縋繩步其林則寥朗庇其<lb/>
䕃則蕭條此分明畫㯽榔圗也毛文錫茶譜云茶樹如<lb/>
<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>蘆葉如梔子花如薔薇實如栟櫚葉如丁香根如胡<lb/>
<pb n="KR4e0171_WYG_053-22b"/>
桃白居易茘枝圗序云茘枝樹形團團如帷葢葉如桂<lb/>
冬青華如橘春榮實如丹夏熟朶如蒲桃核如枇杷殻<lb/>
如紅繒膜如紫綃瓤肉瑩白如氷雪漿液甘飴如醲酪<lb/>
大略如彼其實過之若離本枝一日而色變二日而香<lb/>
變三日而味變四五日外色香味盡去矣此分明為二<lb/>
物傳神也傅肱蠏譜云蠏鶻眼鱟足䖱腦蜩腹其爪類<lb/>
拳丁其螯類執鉞生於濟鄆者其色紺紫産於江南者<lb/>
其色青白真如繪蠏焉宋以後人豈能為此等語乎<lb/>
<pb n="KR4e0171_WYG_053-23a"/>
　　空遊<lb/>
柳子厚小石潭記潭中魚可百許頭皆若空逰無所依<lb/>
此語本之酈道元水經注渌水平潭清潔澄深俯視㳺<lb/>
魚類若乘空沈佺期詩魚似鏡中懸亦用酈語意也<lb/>
　　落霞秋水<lb/>
文選褚淵碑風儀與秋月齊明音徽與春雲等潤庾信<lb/>
馬射賦落花與芝葢齊飛楊柳共春旗一色隋長夀寺<lb/>
舍利碑浮雲共嶺松張葢明月與巖桂分叢王勃滕王<lb/>
<pb n="KR4e0171_WYG_053-23b"/>
閣記語本此然王勃之語何啻青出於藍雖曰前無古<lb/>
人可也<lb/>
　<lb/>
　<lb/>
　<lb/>
　<lb/>
　<lb/>
　升菴集巻五十三<lb/>
</p>
<p>
</p>
  </div>
</body>
</text>
</TEI>
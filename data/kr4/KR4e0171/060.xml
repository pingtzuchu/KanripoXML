<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集卷六十</head>
    <p>
<pb n="KR4e0171_WYG_060-1a"/>
欽定四庫全書<lb/>
　升菴集卷六十　　　　　　明　楊愼　撰<lb/>
　　行道遲遲<lb/>
詩行道遲遲中心有違思致微婉紫玉歌所謂身逺心<lb/>
邇洛神賦所謂足徃神留皆祖其意<lb/>
　　牽絲<lb/>
謝靈運詩牽絲及元興解龜在景平註引應璩詩不悟<lb/>
牽朱絲三署来相尋李善註云牽絲初仕也解龜去仕<lb/>
<pb n="KR4e0171_WYG_060-1b"/>
也文苑英華康子元參軍帖子判云萬里牽絲俄畢子<lb/>
荆之任九流懸鏡行披彥輔之雲又似用為孫楚事<lb/>
　　夭邪<lb/>
唐詩錢唐蘇小小人道最夭邪又長安女兒雙髻鴉隨<lb/>
風趂蝶學夭邪<hi>夭音歪</hi>
　　妾魚<lb/>
古者一國嫁女同姓二國媵之儀禮有媵爵謂先飲一<lb/>
爵後二爵從之也楚辭魚鱗鱗兮媵予江海間有魚遊<lb/>
<pb n="KR4e0171_WYG_060-2a"/>
必三如媵隨妻先一後二人號為婢妾魚唐詩江魚羣<lb/>
從稱妻妾塞鴈聨行號弟兄<lb/>
　　亞枝花<lb/>
白居易集有亞枝謂臨水低枝也孟東野南浦桃花亞<lb/>
水紅水邊柳絮颺春風白詩又云亞竹亂藤多照岸亦<lb/>
佳句也<lb/>
　　魚魚雅雅<lb/>
古樂府朱鷺曲朱鷺魚以烏鷺何食食茄下烏古與雅<lb/>
<pb n="KR4e0171_WYG_060-2b"/>
同叶音作雅盖古字烏也雅也本一字也雅與下相叶<lb/>
始得其音魚以雅者言朱鷺之威儀魚魚雅雅也韓文<lb/>
元和聖德詩魚魚雅雅之語本此茄古荷字<lb/>
　　香毬金縷<lb/>
白樂天詩柘枝隨畫鼓調笑從香毬又云香毬趁拍廻<lb/>
環匝花盞抛廵取次飛皆紀管絃酒席中事但不知香<lb/>
毬何用如今人詞中用金縷字亦竟不知金縷於歌何<lb/>
關<lb/>
<pb n="KR4e0171_WYG_060-3a"/>
　　杜詩天棘<lb/>
杜詩江蓮揺白羽天棘蔓青絲鄭樵云天棘柳也此無<lb/>
所據杜撰欺人耳且柳可言絲秖在初春若茶𤓰留客<lb/>
之日江蓮白羽之辰必是深夏柳已老葉濃隂不可言<lb/>
絲矣若夫蔓云者可言兎絲王𤓰不可言柳此俗所易<lb/>
知天棘非柳明矣按本草索隠云天門冬在東嶽名淫<lb/>
羊藿在南嶽名百部在西嶽名管松在北嶽名顛棘顚<lb/>
與天聲相近而互名也此解近之<lb/>
<pb n="KR4e0171_WYG_060-3b"/>
　　石城樂<lb/>
石城樂宋臧質作碧玉歌一名千金意晉孫綽作慕容<lb/>
攀牆視慕容垂作樂府皆失其名當表出之<lb/>
　　估客樂<lb/>
估客樂齊武帝之所作也其辭曰昔經樊鄧役阻潮梅<lb/>
根渚感意追徃事意滿辭不叙阻潮一本作假楫武帝<lb/>
作此曲令釋寳月被之管絃帝遂數乘龍舟遊江中以<lb/>
紝越布為帆綠絲為帆縴鍮石為篙足篙傍者悉著鬱<lb/>
<pb n="KR4e0171_WYG_060-4a"/>
林布作淡黄袴舞此曲用十六人云按史稱齊武帝節<lb/>
儉常自言朕治天下十年當使黄金與土同價然其從<lb/>
流忘返之奢如此貽厥孫謀何怪乎金蓮布地也<lb/>
　　金魚金龜<lb/>
佩魚始於唐永徽二年以鯉為李也武后天授元年改<lb/>
佩龜以𤣥武為龜也杜詩金魚換酒来蓋開元中復佩<lb/>
魚也李白憶賀知章詩金龜換酒處蓋白弱冠遇賀知<lb/>
章尚在中宗朝未改武后之制<lb/>
<pb n="KR4e0171_WYG_060-4b"/>
　　閭丘均<lb/>
成都閭丘均在唐初與杜審言齊名杜子美贈其孫閭<lb/>
丘師詩云鳳藏丹霄莫龍去白水渾蓋稱均之文也均<lb/>
亦曽至雲南有刺史王仁求碑文㸑王墓碑文皆均茟<lb/>
也㸑墓碑洛陽賈餘絢書予脩雲南志以均與餘絢入<lb/>
流寓志中<lb/>
　　挂胡床<lb/>
魏裴潜為兖州太守嘗作一胡床及其去留以挂柱梁<lb/>
<pb n="KR4e0171_WYG_060-5a"/>
簡文帝詩不學胡威絹寜挂裴潛床太白詩去時無一<lb/>
物東壁挂胡床<lb/>
　　屏風牒<lb/>
梁蕭子雲上飛白書屏風十二牒李白詩屏風九疊雲<lb/>
錦張牒即疊也唐詩山屏六曲郎歸夜宋詞屏風疊疊<lb/>
開紅牙今改疊作曲非<lb/>
　　小姑無郎<lb/>
古樂府清溪小姑曲云開門白水側近橋梁小姑所居<lb/>
<pb n="KR4e0171_WYG_060-5b"/>
獨處無郎唐李義山詩神女生涯元是夢小姑居處本<lb/>
無郎小姑蔣子文第三妹也楊炯少姨廟碑云虞帝二<lb/>
妃湘水之波瀾未歇蔣侯三妹青溪之軌跡可尋<lb/>
　　䬓䬔<lb/>
沈佺期有夜泊越州詩云䬓䬔縈海若霹靂耿天吳䬓<lb/>
䬔蓋指颶風也字書不載此二字<lb/>
　　口脂面藥<lb/>
杜子美臘日詩口脂面藥隨恩澤翠管銀甖下九霄李<lb/>
<pb n="KR4e0171_WYG_060-6a"/>
嶠文集有謝賜口脂表云青牛帳底未輟罏香朱鳥牕<lb/>
前新調鉛粉揉之以辛夷甲煎然之以桂火蘭蘇劉禹<lb/>
錫有代謝賜表云宣奉聖㫖賜臣臘日口脂面脂紫雪<lb/>
紅雪雕奩既開珍藥斯見膏凝雪瑩合液騰芳令狐楚<lb/>
謝臘日賜口脂紅雪表云雪散凝紅紫之名香膏蘊蘭<lb/>
麝之氣合自金鼎貯於雕奩其子令狐綯謝紫雪表云<lb/>
靈膏有瓊液之名仙散擬雪花之狀職當喉舌匪效魯<lb/>
廟之三緘任在燮調請獻謝莊之六出此可補杜注之<lb/>
<pb n="KR4e0171_WYG_060-6b"/>
遺<lb/>
　　鳳林<lb/>
水經河水必東歴鳯林北注鳯林山名五巒俱峙杜詩<lb/>
鳳林戈不息魚海路常難張籍詩鳯林闗裏水長流白<lb/>
草黄榆六十秋邊將皆承主恩澤無人解道取涼州<lb/>
　　詩史<lb/>
宋人以杜子美能以韻語紀時事謂之詩史鄙哉宋人<lb/>
之見不足以論詩也夫六經各有體易以道隂陽書以<lb/>
<pb n="KR4e0171_WYG_060-7a"/>
道政事詩以道性情春秋以道名分後世之所謂史者<lb/>
左記言右記事古之尚書春秋也若詩者其體其㫖與<lb/>
易書春秋判然矣三百篇皆約情合性而歸之道德也<lb/>
然未嘗有道徳性情句也二南者修身齊家其㫖也然<lb/>
其言琴瑟鐘鼓荇菜芣苢夭桃穠李雀角䑕牙何嘗有<lb/>
修身齊家字耶皆意在言外使人自悟至於變風變雅<lb/>
尤其含蓄言之者無罪聞之者足以戒如刺淫亂則曰<lb/>
雝雝鳴鴈旭日始旦不必曰慎莫近前丞相嗔也憫流<lb/>
<pb n="KR4e0171_WYG_060-7b"/>
民則曰鴻雁于飛哀鳴嗷嗷不必曰千家今有百家存<lb/>
也傷暴斂則曰維南有箕載翕其舌不必曰哀哀寡婦<lb/>
誅求盡也叙饑荒則曰牂羊羵首三星在罶不必曰但<lb/>
有牙齒存可堪皮骨乾也杜詩之含蓄蘊藉者蓋亦多<lb/>
矣宋人不能學之至於直陳時事類於訕訐乃其下乘<lb/>
而宋人拾以為已寳又撰出詩史二字以誤後人如詩<lb/>
可兼史則尚書春秋可以併省又如今俗卦氣歌納甲<lb/>
歌兼隂陽而道之謂之詩易可乎<lb/>
<pb n="KR4e0171_WYG_060-8a"/>
　　軋軋鴉<lb/>
杜牧登九峰樓詩白頭搔殺倚柱遍歸棹何時軋軋鴉<lb/>
<hi>注云軋軋鴉棹聲也</hi>
　　若光嵫景<lb/>
江淹詩屬我嵫景半賞爾若光初嵫景崦嵫之景若光<lb/>
若木之光一喻老一喻少也<lb/>
　　甘泉歌<lb/>
秦始皇作驪山陵周廻跨隂盤縣界水背陵障使東西<lb/>
<pb n="KR4e0171_WYG_060-8b"/>
流運大石於渭北諸民怨之作甘泉之歌云運石甘泉<lb/>
口渭水不敢流千人唱萬人謳金陵餘石大如塸此歌<lb/>
見三秦記余編風雅逸編秦以前古歌謡搜括無遺而<lb/>
乃復遺此刻梓已行不容竄入遂筆於此信乎纂錄之<lb/>
難周也<lb/>
　　寄衣曲<lb/>
唐長孫左輔寄衣曲云征人去年戍遼水夜得邊書字<lb/>
盈紙揮刀就燭裁紅綺結作同心達千里君寄邊書書<lb/>
<pb n="KR4e0171_WYG_060-9a"/>
莫絶妾答同心心自結同心再解心不離書字頻開字<lb/>
愁滅結成一夜和淚封貯書只在懐袖中莫如書字固<lb/>
難久願學同心長可同左輔盛唐人詩集亡逸此詩英<lb/>
華亦不載故謹錄之<lb/>
　　髙棅選唐詩正聲<lb/>
五言古詩漢魏而下其響絶矣六朝至初唐止可謂之<lb/>
半格又曰近體作者本自分曉品者亦能區别髙棅選<lb/>
唐詩正聲首以五言古詩而其所取如陳子昻故人江<lb/>
<pb n="KR4e0171_WYG_060-9b"/>
北去楊柳春風生李太白去國登兹樓懐歸傷莫秋劉<lb/>
眘虚滄溟千萬里日夜一孤舟崔曙空色不映水秋聲<lb/>
多在山皆律也而謂之古詩可乎譬之新寡之文君屢<lb/>
醮之夏姬美則美矣謂之初笄室女則不可於此有盲<lb/>
妁取損罐而充完璧以白練而為黄花茍有孱壻必售<lb/>
其欺髙棅之選誠盲妁也近見蘇刻本某公之序乃謂<lb/>
正聲其格渾其選嚴噫是其孱壻乎<lb/>
　　石碣陽鐫額<lb/>
<pb n="KR4e0171_WYG_060-10a"/>
東臯雜録云漢碑額多篆身多𨽻𨽻多凹篆多凸惟張<lb/>
平子碑則額與身皆篆也慎按三代鐘鼎文有欵識隠<lb/>
起而凸曰欵以象陽中陷而凹曰識以象隂刻之印章<lb/>
則陽文曰朱文隂文曰白文蓋古今金石同一例也劉<lb/>
禹錫宜城歌云花臺側生樹石碣陽鐫額不見漢碑不<lb/>
知此句為何說也<lb/>
　　盛小叢<lb/>
樂府詩集有突厥三臺其辭曰鴈門山上鴈初飛馬邑<lb/>
<pb n="KR4e0171_WYG_060-10b"/>
欄中馬正肥日旰山西逢驛使殷勤南北送征衣乃唐<lb/>
妓盛小叢詩也傳者失其名<lb/>
　　攂鼓<lb/>
岑參凱歌鳴笳攂鼓擁回軍今本攂作疊非近制啓明<lb/>
定昏鼓三通曰發攂當用此字俗作擂非攂亦俗字然<lb/>
差善於擂古樂府官家出遊雷大鼓雷轉作去聲用<lb/>
　　寳袜腰綵<lb/>
袜女人脇衣也隋煬帝詩錦袖淮南舞寳袜楚宫腰盧<lb/>
<pb n="KR4e0171_WYG_060-11a"/>
照鄰詩倡家寳袜蛟龍被是也或謂起自楊妃出於小<lb/>
說偽書不可信也崔豹古今註謂之腰綵註引左傳衵<lb/>
服謂日日近身衣也是春秋之世已有之豈始於唐乎<lb/>
沈約詩領上蒲桃繡腰中合歡綺謝偃詩細風吹寳袜<lb/>
輕露濕紅紗<lb/>
　　楊素詩文<lb/>
楊素作柳𢎞誄云山陽王弼風流長逝潁川荀爽零落<lb/>
無時修竹夾池永絶梁園之賦長楊應詔無復洛川之<lb/>
<pb n="KR4e0171_WYG_060-11b"/>
文又嘗以五言詩七百字贈播州刺史薛道衡詞氣頴<lb/>
㧞風韻秀出為一時盛作見文苑英華素本以武功顯<lb/>
而文藻若此<lb/>
　　靺鞨<lb/>
靺鞨國名古肅慎地也其地産寳石大如巨栗中國謂<lb/>
之靺鞨文與可朱櫻歌云金衣珍禽弄深樾禁籞朱櫻<lb/>
斑若纈上幸離宮促薦新藤籃寳籠貂璫發凝霞作丸<lb/>
珠尚軟油露成津蜜初割君王午坐鼓猗蘭翡翠一盤<lb/>
<pb n="KR4e0171_WYG_060-12a"/>
紅靺鞨葛魯卿西江月詞云靺鞨斜紅帶柳琉璃漲綠<lb/>
平橋人間花月見新妖不數江南蘇小恨寄飛花蔌蔌<lb/>
情隨流水迢迢鯉魚風送木蘭橈廻棹荒雞報曉二公<lb/>
詩詞皆用靺鞨事人罕知者故詳疏之<lb/>
　　荳蔲<lb/>
杜牧之詩婷婷嫋嫋十三餘荳蔲梢頭二月初劉孟熈<lb/>
謂本草云荳蔲未開者謂之含胎花言少而娠也其所<lb/>
引本草是言少而娠非也且牧之詩本詠娼女言其美<lb/>
<pb n="KR4e0171_WYG_060-12b"/>
而且少未經事人如荳蔲花之未開耳此為風情言非<lb/>
為求嗣言也若娼而娠人方厭之以為緑葉成隂矣何<lb/>
事入詠乎<lb/>
　　李太白相逢行<lb/>
太白相逢行云朝騎五花馬謁帝出銀臺秀色誰家子<lb/>
雲中珠箔開金鞭遥指㸃玉勒乍遲囘夾轂相借問知<lb/>
從天上来憐腸愁欲斷斜日復相催下車何輕盈飄颻<lb/>
似落梅嬌羞初解佩語笑共銜盃銜盃暎歌扇似月雲<lb/>
<pb n="KR4e0171_WYG_060-13a"/>
中見相見不相親不如不相見相見情已深未語可知<lb/>
心胡為守空閨孤眠愁錦衾錦衾與羅幃纒綿㑹有時<lb/>
春風正澹蕩莫雨来何遲願言三青鳥却寄長相思光<lb/>
景不待人須臾髪成絲壯年不行樂老大徒傷悲持此<lb/>
道宻意無令曠佳期此詩予家藏樂史本最善今本無<lb/>
憐腸愁欲斷四句他句亦不同數字故備錄之太白號<lb/>
斗酒百篇而其詩精練若此所以不可及也<lb/>
　　梔子同心<lb/>
<pb n="KR4e0171_WYG_060-13b"/>
梁徐悱妻劉三娘詩兩葉雖為贈交情永未因同心何<lb/>
處切梔子最闗人唐施肩吾雜曲憐時魚得水怨罷商<lb/>
與參不如山梔子却解結同心韓翃詩㯽榔滿把能消<lb/>
酒梔子同心好贈人<lb/>
　　張正見詠雞<lb/>
張正見詠雞詩曰蜀郡隨金馬天津應玉衡上句用金<lb/>
馬碧雞事下句用緯書玉衡星精散為雞事也以無為<lb/>
有以虚為實影略之句伐材之語非深於詩者孰能為<lb/>
<pb n="KR4e0171_WYG_060-14a"/>
之嚴滄浪乃云張正見之詩雖多亦奚以為豈知言哉<lb/>
　　四言詩自然句<lb/>
江淹别賦春草碧色春水綠波送君南浦傷如之何取<lb/>
諸目前不雕琢而自工可謂天然之句他如梁元帝秋<lb/>
水文波秋雲似羅唐羅昭諫蟋蟀賦美人在何夜影流<lb/>
波與子佇立徘徊思多抑其次也近世知學六朝初唐<lb/>
而以餖飣生澁為工漸流于不通有改鶯啼曰鶯呼猿<lb/>
嘯曰猿唳為士林傳笑安知此趣耶<lb/>
<pb n="KR4e0171_WYG_060-14b"/>
　　樂曲名解<lb/>
古今樂録云傖歌以一句為一解中國以一章為一解<lb/>
王僧䖍啟曰古曰章今曰解解有多少當是先詩而後<lb/>
聲詩敘事聲成文必使志盡於詩音盡於曲是以作詩<lb/>
有豐約制解有多少又諸曲調皆有辭有聲而大曲又<lb/>
有艶有趍有亂辭者其歌詩也聲者若羊吾夷伊那何<lb/>
之類也艶在曲之前趍與亂在曲之後亦猶吳聲西曲<lb/>
前有和後有送也愼按艶在曲之前與吳聲之和若今<lb/>
<pb n="KR4e0171_WYG_060-15a"/>
之引子趍與亂在曲之後與吳聲之送若今之尾聲羊<lb/>
吾夷伊那何皆辭之餘音嫋嫋有聲無字雖借字作譜<lb/>
而無義若今之哩囉嗹唵吽也知此可以讀古樂府矣<lb/>
　　杜詩與包佶同意<lb/>
包佶詩波影倒江楓與杜詩石出倒聽楓葉下同意二<lb/>
句並工未易優劣也<lb/>
　　隂火<lb/>
易澤中有火素問云澤中有陽燄注陽燄如火烟騰騰<lb/>
<pb n="KR4e0171_WYG_060-15b"/>
而起於水面者是也蓋澤有陽燄乃山氣通澤山有隂<lb/>
靄乃澤氣通山文選海賦隂火潛然唐顧况使新羅詩<lb/>
隂火暝潛燒是也東坡遊金山寺詩云是時江月初生<lb/>
魄二更月落天深黑江心似有炬火明飛焰照身棲鳥<lb/>
驚悵然歸卧心莫識非鬼非仙竟何物注引物類相感<lb/>
志山林藪澤晦明之夜則野火生烟散布如人秉燭其<lb/>
色青異乎人火劉須溪批云龍也非是坡公西湖詩又<lb/>
有湖光非鬼亦非仙之句與此可互證<lb/>
<pb n="KR4e0171_WYG_060-16a"/>
　　酒龍<lb/>
陸龜䝉詩花匠礙寒應束手酒龍多病尚垂頭又詠茶<lb/>
詩思量北海徐劉輩枉向人間號酒龍北海謂孔融徐<lb/>
邈及劉伶也<lb/>
　　青嵐帚<lb/>
陳陶詠竹詩云青嵐帚亞思君祖綠潤編多憶蔡邕陳<lb/>
張君祖竹賦青嵐運帚碧空掃烟蔡邕竹賛云綠潤碧<lb/>
鮮紺文紫錢<lb/>
<pb n="KR4e0171_WYG_060-16b"/>
　　唐詩不厭同<lb/>
唐人詩句不厭雷同絶句尤多試舉其略如忽見陌頭<lb/>
楊柳色悔教夫壻覓封侯王昌齡春閨怨也而李頎春<lb/>
閨怨亦云紅粉女兒忩下羞畫眉夫壻隴西頭自怨愁<lb/>
容長照鏡悔教征戍覓封侯王勃九日詩云九月九日<lb/>
望鄉臺他席他鄉送客杯人今已厭南中苦鴻雁那従<lb/>
北地来而盧照鄰九日詩亦云九月九日眺山川歸心<lb/>
歸望積風烟他鄉共酌金花酒萬里同悲鴻雁天杜牧<lb/>
<pb n="KR4e0171_WYG_060-17a"/>
邊上聞胡笳詩云何處吹笳薄莫天塞垣髙鳥沒狼烟<lb/>
遊人一聴頭堪白蘇武曾禁十九年胡曾詩云漠漠黄<lb/>
沙際碧天問人云此是居延停驂一顧猶魂斷蘇武争<lb/>
消十九年戎昱湘浦曲云虞帝南廵不復還翠娥幽怨<lb/>
水雲間昨夜月明湘浦宿閨中環珮度空山髙駢云帝<lb/>
舜南廵不復還二妃幽怨水雲間當時珠淚垂多少只<lb/>
到而今竹尚斑白樂天詩緑浪東西南北水紅䦨三百<lb/>
九十橋劉禹錫云春城三百九十橋夹岸朱樓隔柳條<lb/>
<pb n="KR4e0171_WYG_060-17b"/>
杜工部詩新春看又過何日是歸年李太白云萬重闗<lb/>
塞斷何日是歸年鶯鶯詩自從銷痩減容光萬轉千廻<lb/>
懶下床不為傍人羞不起因郎憔悴却羞郎歐陽詹太<lb/>
原妓詩自從銷痩減容光半是思郎半恨郎欲識舊時<lb/>
雲髻様開奴床上鏤金箱李賀詠竹云無情有恨何人<lb/>
見露壓烟籠千萬枝皮日休詠白蓮云無情有恨何人<lb/>
見月曉風清欲墮時陸龜䝉送棊客詩云滿目山川似<lb/>
弈棊况當秋鴈正斜飛金門若召楊𤣥保賭取江東太<lb/>
<pb n="KR4e0171_WYG_060-18a"/>
守歸溫庭筠觀棊詩云閑對弈秋傾一壺黄羊枰上㡬<lb/>
成都他時謁帝銅池水便賭宣城太守無<lb/>
　　簏䔩<lb/>
唐李郢詩薄雪燕蓊紫燕釵釵垂簏䔩抱香懐一聲歌<lb/>
罷劉郎醉脫取明金壓繡鞋簏䔩下垂之貎又作䍡<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>
李賀春坊正字劍匣歌挼絲團金懸䍡□其義一也薛<lb/>
君采語予云<lb/>
　　讀書萬卷<lb/>
<pb n="KR4e0171_WYG_060-18b"/>
杜子美云讀書破萬巻下筆如有神此子美自言其所<lb/>
得也讀書雖不為作詩設然胷中有萬巻書則筆下自<lb/>
無一㸃塵矣近日士夫爭學杜詩不知讀書果曾破萬<lb/>
巻乎如其未也不過拾離騷之香草丐杜陵之殘膏而<lb/>
已又嘗記宋宣政間文人稱翟汝文葉夢得汪藻孫覿<lb/>
四人孫甞自評曰吾之視浮溪浮溪之視石林各少十<lb/>
年書石林視翟忠惠亦然識者以為確論今之學文者<lb/>
果有十年書乎不過抄玉篇之難字效紅勒之軋亂而<lb/>
<pb n="KR4e0171_WYG_060-19a"/>
已乃反峻其門牆髙自標榜必欲脱古人而薄前輩何<lb/>
異蜉蝣撼大樹乎<lb/>
　　吕用之<lb/>
唐吕用之在維揚日佐髙駢專權擅政有商人劉損妻<lb/>
裴氏有國色用之以隂事搆取損憤惋因成詩三首曰<lb/>
寳釵分股合無縁魚在深淵日在天得意紫鸞休舞鏡<lb/>
斷踪青鳥罷銜錢金盃倒覆難收水玉軫傾欹嬾續絃<lb/>
從此蘼蕪山下過只應將淚比流泉鸞辭舊伴知何止<lb/>
<pb n="KR4e0171_WYG_060-19b"/>
鳳得新梧想稱心紅粉尚殘休羃羃白雲將散信沉沉<lb/>
已休磨琢投溪玉嬾更經營買笑金願作山頭似人石<lb/>
丈夫衣上淚痕深舊嘗遊處徧尋看覩物傷情死一般<lb/>
買笑樓前花已謝畫眉忩下月空殘雲歸巫峡音容斷<lb/>
路隔星河去住難莫道詩成無淚下淚如泉涌亦須乾<lb/>
詩成吟詠不輟一日晩見一虬髩耆叟行歩迅疾眸光<lb/>
射人揖損曰子哀心有何不平之事損具對之叟夜果<lb/>
入用之家化形於斗拱之上叱用之曰所取劉氏之妻<lb/>
<pb n="KR4e0171_WYG_060-20a"/>
併其寳貨速還之否則隨刃落矣用之驚惶夜遣幹事<lb/>
齎金併裴氏還損損夜移舟去虬鬢亦無踪跡<lb/>
　　集句<lb/>
亡友安公石嘉州人妙於集句以鱸魚正美不歸去對<lb/>
瘦馬獨吟眞可哀又請君酌我一斗酒與爾共消萬古<lb/>
愁又梁間燕子聞長歎<hi>李義山句</hi>樓上花枝笑獨眠<hi>劉長卿</hi>水<lb/>
國蓮花府<hi>韓翃</hi>雲帆楓樹林<hi>杜工部</hi>又集杜句弔葉叔晦讀<lb/>
者為之泣下其詩云臨江把臂難再得便與先生成永<lb/>
<pb n="KR4e0171_WYG_060-20b"/>
訣文章曹植波浪濶死為星辰亦不滅老去新詩誰與<lb/>
傳男兒性命絶可憐出門轉盼已陳跡妻子山中哭向<lb/>
天中夜起坐萬感集人生有情淚沾臆鳯凰麒麟安在<lb/>
哉石田茅屋荒蒼苔君不見空牆日色晩悲風為我從<lb/>
天來<lb/>
　　鏡殿<lb/>
唐髙宗造鏡殿武后意也四壁皆安鏡為白晝秘戲之<lb/>
需帝一日獨坐其中劉仁軌奏事入驚走下階曰天無<lb/>
<pb n="KR4e0171_WYG_060-21a"/>
二日土無二王臣見四壁有數天子不祥莫大焉帝立<lb/>
命剔去后聞之不悅帝崩後復建之楊亷夫詩鏡殿青<lb/>
春秘戯多玉肌相照影相摩六郎酣戰明空笑隊隊鴛<lb/>
鴦漾渌波<lb/>
　　書貴舊本<lb/>
觀樂生愛收古書甞言古書有一種古香可愛余謂此<lb/>
言末矣古書無訛字轉刻轉訛莫可考證余於滇南見<lb/>
故家收唐詩紀事抄本甚多近見杭州刻本則十分去<lb/>
<pb n="KR4e0171_WYG_060-21b"/>
其九矣刻陶淵明集遺季札賛草堂詩餘舊本書坊射<lb/>
利欲速售減去九十餘首兼多訛字余抄為拾遺辯誤<lb/>
一卷先太師收唐百家詩皆全集今蘇州刻則每本減<lb/>
去十之一如張籍集本十二卷今只三四卷又傍取他<lb/>
人之作入之王維詩取王涯絶句一卷入之詫於人曰<lb/>
此維之全集以圗速售今王涯絶句一卷在三舎人集<lb/>
之中將誰欺乎此其大闗繫者若一句一字之誤尤多<lb/>
畧舉數條如王渙李夫人歌修嫮穠華銷歇盡修嫮訛<lb/>
<pb n="KR4e0171_WYG_060-22a"/>
作徳所武元衡詩劉琨坐嘯風清塞訛作生苑琨在邊<lb/>
城則清塞字為是焉得有苑乎杜牧詩長空澹澹沒孤<lb/>
鴻今妄改作孤鳥沒平仄亦拗矣杜詩七月六日苦炎<lb/>
蒸俗本蒸作熱紛紛戯蝶過開幔俗本開作閒不知子<lb/>
美父名閒詩中無閒字邀歡上夜闗今俗本作卜夜閒<lb/>
曾閃朱旗北斗殷妄改殷作閒成何文理前人已辯之<lb/>
矣劉巨濟收許渾詩湘潭雲盡莫烟出今俗本烟作山<lb/>
亦是淺人妄改湘水多煙唐詩中流欲暮見湘烟是也<lb/>
<pb n="KR4e0171_WYG_060-22b"/>
烟字大勝山字李義山詩瑶池宴罷留王母金屋妝成<lb/>
貯阿嬌俗本作玉桃偷得憐方朔直似小兒語耳陸龜<lb/>
䝉宮人斜詩草著愁烟似不春俗本作草尉如烟似不<lb/>
春尤謬小詞如周美成愔愔坊曲人家坊曲妓女所居<lb/>
俗改曲作陌張仲宗詞東風如許惡俗改如許作妬花<lb/>
平仄亦失粘孫夫人詞日邊消息空沉沉俗改日作耳<lb/>
東坡玉如纎手嗅梅花俗改玉如作玉奴其餘不可勝<lb/>
數也書所以貴舊本者可以訂訛不獨古香可愛而已<lb/>
<pb n="KR4e0171_WYG_060-23a"/>
　　弓琱<lb/>
天順初英廟大獵從官皆戎服弓矢以護蹕應制賦詩<lb/>
有祭酒劉<hi>某</hi>詩以琱弓為弓琱大學生輕薄者帖詩於<lb/>
監門云獵羽楊長共友僚琱弓詩倒作弓琱祭酒如今<lb/>
為酒祭銜官何以達廷朝廣東舉人王佐復上詩於劉<lb/>
云樂羊終是愧巴西許下惟聞哭習脂豈是先生無好<lb/>
句弓琱何愧古人詩本為能得司成之喜劉覽之愈怒<lb/>
其後王佐刻其桐鄉詩具載此首遂大傳其事<lb/>
<pb n="KR4e0171_WYG_060-23b"/>
　　石苔可踐<lb/>
隋王無功詩石苔應可踐樷枝幸易攀清溪歸路直乘<lb/>
月醉歌還閒詠此詩有疑難者曰石苔之滑踐之豈不<lb/>
顛余曰非也觀詩中一幸字便得其解蓋言石苔本難<lb/>
踐幸有樷枝可攀援耳古人用意須三思乃得之謝靈<lb/>
運詩苔滑誰能歩葛弱豈可捫此反其意唐杜審言詩<lb/>
攀崖踐苔易迷路出花難又順用無功詩意也章後齋<lb/>
聞予此言所見略同因成一絶云哲匠應機成美錦東<lb/>
<pb n="KR4e0171_WYG_060-24a"/>
風隨處㸃春功若求巧出天然處正在時人話柄中<lb/>
　　賞梅懸燈<lb/>
余少年與恒忱二弟賞梅世耕莊懸挂燈於梅枝上賦<lb/>
詩云疎梅懸髙燈照此花下酌只疑梅枝然不覺燈花<lb/>
落王浚川見而賞之曰此竒事竒句古今未有也近閱<lb/>
趙德莊眼兒媚詞云黄昏小宴到君家梅粉試春華暗<lb/>
香素蕋横枝疎影月淡風斜○更燒紅燭枝頭挂粉蠟<lb/>
鬭香奢元宵近也小園先試火樹銀花<lb/>
<pb n="KR4e0171_WYG_060-24b"/>
　　京師易春晩<lb/>
杜審言詩始出鳯凰池京師易春晩竒句也蓋言繁華<lb/>
之地流景易邁李頎詩好在長安行樂地空令嵗月易<lb/>
蹉跎亦此意耳近刻本改作陽春晩非也幸唐詩品彚<lb/>
可證余嘗言古書重刻一畨差訛一畨一苦於人之妄<lb/>
改二苦於匠之刀誤書所以貴舊本以此<lb/>
　　晩唐兩詩𣲖<lb/>
晚唐之詩分為二𣲖一𣲖學張籍則朱慶餘陳標任蕃<lb/>
<pb n="KR4e0171_WYG_060-25a"/>
章孝標司空圖項斯其人也一𣲖學賈島則李洞姚合<lb/>
方干喻鳬周賀九僧其人也其間雖多不越此二𣲖學<lb/>
乎其中日趨于下其詩不過五言律更無古體五言律<lb/>
起結皆平平前聮俗語十字一串帶過後聯謂之頸聨<lb/>
極其用工又忌用事謂之㸃鬼簿惟搜眼前景而深刻<lb/>
思之所謂吟成五個字撚斷數莖鬚也余嘗笑之彼之<lb/>
視詩道也狭矣三百篇皆民間士女所作何嘗撚鬚今<lb/>
不讀書而徒事苦吟撚斷筋骨亦何益哉晚唐惟韓柳<lb/>
<pb n="KR4e0171_WYG_060-25b"/>
為大家韓柳之外元白皆自成家餘如李賀孟郊祖騷<lb/>
宗謝李義山杜牧之學杜甫溫庭筠權徳輿學六朝馬<lb/>
戴李益不墜盛唐風格不可以晩唐目之數君子真豪<lb/>
傑之士哉彼學張籍賈島者直處裩中之蝨也<hi>二𣲖見張洎集</hi>
<hi>序項斯詩非余之臆説也</hi>
　　詩用兒字<lb/>
古詩有用近俗字而不俗者如孫光憲採蓮詩曰菡蓞<lb/>
香連十頃陂小姑貪戯採蓮遲晩来弄水船頭濕更脱<lb/>
<pb n="KR4e0171_WYG_060-26a"/>
紅裙裹鴨兒李羣玉釣魚詩曰七尺青竿一丈絲菰蒲<lb/>
葉裡逐風吹幾回舉手抛芳餌驚起沙灘水鴨兒又贈<lb/>
琵琶妓詩有曰我見鴛鴦飛水去君還望月苦相思一<lb/>
雙裙帶同心結早寄黄鶯孤雁兒盧仝新年亦有詩云<lb/>
新年何事最堪悲病客還聴百舌兒太嵗只遊桃李徑<lb/>
青風肯換嵗寒枝<lb/>
　　封使君<lb/>
古傳記言漢宣城郡守封卲一日化為虎食郡民民呼<lb/>
<pb n="KR4e0171_WYG_060-26b"/>
曰封使君即去不復来其地謡曰莫學封使君生不治<lb/>
民死食民張禺山詩曰昔日漢使君化虎方食民今日<lb/>
使君者冠裳而喫人又曰昔日虎使君呼之即慚止今<lb/>
日虎使君呼之動牙齒又曰昔日虎伏草今日虎坐衙<lb/>
大則吞人畜小不遺魚蝦或曰此詩太激禺山曰我性<lb/>
然也余嘗戯之曰東坡嬉笑怒罵皆成詩公詩無嬉笑<lb/>
但有怒罵耳<lb/>
　　袙腹帩頭<lb/>
<pb n="KR4e0171_WYG_060-27a"/>
段成式漢上題襟集與溫庭筠倡和詩章皆務用僻事<lb/>
其中一絶云柳雪煙梅隠青樓殘日黄鸝語未休見説<lb/>
自能裁袙腹不知誰更著帩頭按梁王筠詩詠裁衣有<lb/>
云裲襠雙心共一抹袙腹兩邊作八撮襻帯雖安不忍<lb/>
縫開孔裁穿猶未達其曰袙腹者今之裹肚也古樂府<lb/>
羅敷行云少年見羅敷脫帽著帩頭<lb/>
　　塞上梅<lb/>
唐王建塞上梅詩云塞上路傍一枝梅年年花發黄雲<lb/>
<pb n="KR4e0171_WYG_060-27b"/>
下昭君已沒漢使回前後征人惟繫馬日夜風吹滿隴<lb/>
頭還隨流水東西流此花若近長安路九衢年少無攀<lb/>
處按此詩則塞上斧氷斲雪之地亦有梅花可謂異矣<lb/>
詳詩之㫖以為漢使送昭君時所種抑又異矣而昔人<lb/>
詠梅花及賦昭君未有引此者特表出之元老滇南楊<lb/>
文襄公<hi>一清</hi>塞上詩云酒店茶房梅樹無梅無酒無茶<lb/>
雲外行行白鴈風前陣陣黄沙則地名梅樹蓋亦有因<lb/>
而王建所賦殆非虚也<lb/>
<pb n="KR4e0171_WYG_060-28a"/>
　　鴻嘶猿唳<lb/>
周賀詩鴻嘶荒壘閉鴻未聞嘶也近日一士夫詩枕上<lb/>
聞猿唳余弟叙菴戯之曰猿變為鶴矣<lb/>
　　袁紹杯<lb/>
後漢鄭𤣥傳袁紹總兵冀州遣使要𤣥大㑹賔客𤣥最<lb/>
後至乃升筵上坐飲酒一斛紹客多豪俊並有才說𤣥<lb/>
依方辨對咸出問表莫不嗟服杜詩江上徒逢袁紹盃<lb/>
公以𤣥自比為儒而逢世亂也須溪批云如此引袁紹<lb/>
<pb n="KR4e0171_WYG_060-28b"/>
事不曉噫須溪眯目之言不曉真不曉也王洙注引河<lb/>
朔飲事尤無干渉不讀萬卷書不能解讀杜詩信哉<lb/>
　　元微之唐憲宗挽詞<lb/>
天寳遺餘事元和盛聖功二兇梟帳下三叛斬都中始<lb/>
服沙陀虜方吞邏逤戎狼星如要射猶有鼎湖弓二兇<lb/>
謂楊惠琳李師道傳首京師三叛謂劉闢李錡吳元濟<lb/>
斬於都市斯亦近詩史矣<lb/>
　　嶺南異景<lb/>
<pb n="KR4e0171_WYG_060-29a"/>
元微之送客遊嶺南一詩頗著異聞其云波心擁樓閣<lb/>
規外布星辰自注交廣間南極漸髙北極淩低規度外<lb/>
星辰至衆如五曜者皆不在星經今按波心樓閣指蜃<lb/>
氣規如天文書黄帝使鬭苞授規之規用字亦不茍又<lb/>
云曙朝霞晱晱海夜火燐燐注云海水夜撃之則光如<lb/>
火隂火潛然之謂也又云果然皮勝錦吉了語如人果<lb/>
然猿屬莊子所云腹猶果然是也吉了鳥名秦吉了能<lb/>
人語又云水面波疑縠山頭虹似雲注虹音近絳<lb/>
<pb n="KR4e0171_WYG_060-29b"/>
　　古詩二言至十一言<lb/>
黄帝彈歌斷竹<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>木飛土逐肉二言之始也詩頌振振<lb/>
鷺鷺于飛鼓咽咽醉言歸三言之始也鬱陶乎予心顔<lb/>
厚有忸怩五言之始也詩雅我不敢效我友自逸八言<lb/>
之始也杜詩男兒生不成名身已老九言也李太白黄<lb/>
帝鑄鼎於荆山鍊丹砂丹砂成騎龍飛上太清家十言<lb/>
也東坡詩山中故人應有招我歸来篇十一言也我不<lb/>
敢效我友自逸亦可作兩句若長吉酒不到劉伶墳上<lb/>
<pb n="KR4e0171_WYG_060-30a"/>
土八言一句渾全<lb/>
　　仙媼<lb/>
北齊竇泰其母夢風雷暴起電光奪目駭寤而驚汗遂<lb/>
有娠朞而不産大懼有巫媼曰渡河湔裙産子必易從<lb/>
之生泰宋胡宿銀河詩猶餘仙媼湔裙水幾見星妃度<lb/>
韈塵用此事也<lb/>
　　劉駕絶句<lb/>
劉駕晚唐人詩一巻余家舊有之今逸其本嘗記其四<lb/>
<pb n="KR4e0171_WYG_060-30b"/>
首其一春夜云一别杜陵歸未期祇憑魂夢接親知近<lb/>
来欲睡渾難睡夜夜夜深聞子規其二秋懐云嵗嵗干<lb/>
戈阻路岐望山心切與心違秋来何處開懐抱日日日<lb/>
斜空醉歸望月云清秋新霽與君同江上髙樓倚碧空<lb/>
酒盡露零賔客散更更更漏月明中晩登成都迎春閣<lb/>
云朱櫛憑闌眺錦城煙籠萬井二江明香風滿閣花滿<lb/>
樹樹樹樹頭啼曉鶯詩頗新異聊為筆之近閱司馬才<lb/>
仲無題二首云香夢依稀逐斷雲桃根渡口惜離分春<lb/>
<pb n="KR4e0171_WYG_060-31a"/>
愁滿紙無多句句句句中多為君其二肌生香雪步生<lb/>
蓮一捻腰肢一捻年頻見樽前渾不語心心心在阿誰<lb/>
邊蓋效之也<lb/>
　　樂府誤字<lb/>
陜西近刻左克明樂府本節郭茂倩樂府詩集誤字尤<lb/>
多畧舉一二如讀曲歌云逋髮不可料憔悴為誰覩欲<lb/>
知相憶時但㸔裙帶緩幾許逋髪謂髪之散亂未料理<lb/>
也逋字下得妙今改作通髮何解也今據郭本正之又<lb/>
<pb n="KR4e0171_WYG_060-31b"/>
烏棲曲云宜城酘酒今行熟酘酒重釀酒也不知何人<lb/>
妄改作投泊酘酒熟則有理投泊豈能熟也雖郭本亦<lb/>
誤按北堂書抄云宜城九醞酒曰酘酒并引此句晉白<lb/>
紵舞詞羅袿徐轉紅袖揚何承天芳樹曲微飇揚羅袿<lb/>
皆誤袿作鞋<lb/>
　　文選生煙字<lb/>
宋人小說謂劉禹錫竹枝詞瀼西春水縠文生乃生熟<lb/>
之生信是文選謝朓詩逺樹曖芊芊生烟紛漠漠亦然<lb/>
<pb n="KR4e0171_WYG_060-32a"/>
小謝之句實本靈運靈運撰征賦云披宿莽以迷徑覩<lb/>
生煙而知墟<lb/>
　　苜蓿烽<lb/>
岑參塞上詩苜蓿烽邊逢立春葫蘆河上淚沾巾塞外<lb/>
無州郡城驛沙漠無際望中惟有烽堠故以烽計程五<lb/>
烽而當一驛如苜蓿烽白龍烽狼居烽是也三藏西域<lb/>
記葫蘆河上狹下寛以形名之亦見西域記<lb/>
　　陶弼<lb/>
<pb n="KR4e0171_WYG_060-32b"/>
陶弼宋仁宗時人有詩名仕於兩廣詩絶似晚唐宋文<lb/>
鑑選其二首䖍化縣云暖雪梅花樹晴雷贛石溪出嶺<lb/>
云天文離巻石人影背含沙其他如僧寺云花露生瓶<lb/>
水松風落架書早行云照枕殘雞月吹燈落葉風李洞<lb/>
喻鳬可相伯仲也<lb/>
　　唐詩翻三百篇意<lb/>
唐劉采春詩那年離别日只道徃桐廬桐廬人不見今<lb/>
得廣州書此本詩疏何斯違斯一句其疏云君子既行<lb/>
<pb n="KR4e0171_WYG_060-33a"/>
王命於彼逺方謂適居此一處今復乃此去更轉逺於<lb/>
餘方韋蘇州詩春潮帶雨晩來急野渡無人舟自横此<lb/>
本於詩汎彼柏舟一句其疏云舟載渡物者今不用而<lb/>
與衆物汎汎然俱流水中喻仁人之不見用其餘尚多<lb/>
類是三百篇為後世詩人之祖信矣<lb/>
　　石榞<lb/>
杜工部上後園山脚詩石榞遍天下水陸兼浮沉注曰<lb/>
唐韻榞音原木名沈曰石榞其子如芎藭其皮可以禦<lb/>
<pb n="KR4e0171_WYG_060-33b"/>
饑時天下荒亂小民轉溝壑水陸並載石榞以充糧也<lb/>
或曰善本止是原字<lb/>
　　白䍌<lb/>
儲光羲京口題崇上人山亭詩叫叫海鴻聲軒軒江燕<lb/>
翼寄言清净者閭閻徒白䍌䍌裴畢切缶别名其音與<lb/>
翼韻不叶或是菩字菩唐韻音蒲北反草也言閭閻民<lb/>
窮惟白草而已<lb/>
　　杜牧之<lb/>
<pb n="KR4e0171_WYG_060-34a"/>
律詩至晩唐李義山而下惟杜牧之為最宋人評其詩<lb/>
豪而艷宕而麗於律詩中特寓拗峭以矯時弊信然<lb/>
　　漢古詩逸句<lb/>
庭中有竒樹上有悲鳴蟬○泛泛江漢萍飄蕩永無根<lb/>
○青青陵中草傾葉晞朝日陽春被惠澤枝葉可攬結<lb/>
○餓狼食不多飢豹食有餘○蝴蝶遊西園莫宿桑樹<lb/>
間○天霜木葉下鴻鴈當南飛<hi>古詩四十餘首文選收其十九首今其遺句見</hi>
<hi>於類書多有之聊錄其一二斷珪缺璧猶勝瓦礫如山也</hi>人逺精神近寤寐夢容光<lb/>
<pb n="KR4e0171_WYG_060-34b"/>
<hi>無名氏</hi>初秋北風至吹我章華臺浮雲多暮色似從崦嵫<lb/>
來<hi>同上</hi>石上生菖蒲一寸八九節仙人勸我食令人好顔<lb/>
色<hi>同上</hi>羈縶繫世網進退維凖繩<hi>江偉</hi>去婦不顧門萎韭不<lb/>
入園<hi>諸葛孔明</hi>探懐授所歡願醉不顧身<hi>王仲宣</hi>皎月垂素光<lb/>
𤣥雲為髣髴<hi>劉公幹</hi>𤣥景如暎璧繁星如散錦<hi>庾闡</hi>金荆特<lb/>
作枕紫荆特作床<hi>古歌</hi>爭先非吾事靜照在忘求<hi>王右軍</hi>来<lb/>
若迅風散逝如歸雲征<hi>李克</hi>翕如翔雲㑹忽若驚風散<hi>棗腆</hi>
遥看野樹短逺望樵人細<hi>虞騫</hi>黄鳥鳴相追交交弄好音<lb/>
<pb n="KR4e0171_WYG_060-35a"/>
<hi>古詩</hi>相思心既勞相望脰亦悁<hi>陸彥聲</hi>迅飇翼華盖飄颻若<lb/>
鴻飛<hi>石崇</hi>𤣥清渺渺觀浴景出東渟<hi>仙詩</hi>逍遥𤣥津際轡景<lb/>
落滄溟<hi>上</hi>
　　子書傳記語似詩者<lb/>
美色不同面悲音不共聲<hi>論衡</hi>片玉可以竒奚必待盈尺<lb/>
<hi>抱朴子</hi>兩江珥其市九橋帶其流<hi>揚雄</hi>生無一日歡死有萬<lb/>
世名<hi>列子</hi>善御不忘馬善射不忘弓<hi>韓詩外傳</hi>文綉被臺榭菽<lb/>
粟食鳬鴈<hi>晏子</hi>日日獻玉衣旦旦進玉食<hi>列子</hi>駿馬養外廏<lb/>
<pb n="KR4e0171_WYG_060-35b"/>
美人充下陳<hi>戰國策</hi>操行有常賢仕宦無常遇<hi>王充</hi>觸露不<lb/>
掐葵日中不剪韭<hi>古諺</hi>飛鳥號其羣鹿鳴求其友<hi>楚辭注</hi>膏<lb/>
以肥自<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>翠以羽殃身<hi>蘇秦</hi>薫以香自燒膏以明自煎<hi>陳留</hi>
<hi>老父</hi>良將如收電可見不可追<hi>抱朴子</hi>髙不絶山阜跛羊升<lb/>
其顛深不絶涓流稚子浴其淵<hi>牟子</hi>急行無善歩促柱少<lb/>
和聲<hi>王充</hi>孔子辭廪丘終不盗帶鈎許由讓天下終不利<lb/>
封侯<hi>淮南</hi>髙山尋雲霓深谷肆無景<hi>羊祜疏</hi>南遊罔䆡野北<lb/>
息沉墨鄉<hi>淮南</hi>日廻而月周時不與人遊<hi>淮南</hi>百里不販樵<lb/>
<pb n="KR4e0171_WYG_060-36a"/>
千里不販糴<hi>古諺</hi>兩貴不可同兩𫝑不可雙<hi>說苑</hi>女愛不敝<lb/>
席男歡不盡輪<hi>鬼谷子</hi>御馬不釋策操弓不反檠<hi>家語</hi>鵲巢<lb/>
知風起獺穴知水生<hi>韓詩外傳</hi>豐屋知名家喬木知舊都<hi>吕覽</hi>
井水無大魚新林無長木<hi>上</hi>餓狼守庖厨餓虎牧牢豚<lb/>
<hi>仲長統昌言</hi>代馬依北風越鳥翔故巢<hi>吳越春秋</hi>荆山不貴玉鮫<lb/>
人不貴珠<hi>韓詩外傳</hi>蠧蝝仆柱梁蚊虻走牛羊<hi>新序</hi>青崖若㸃<lb/>
黛素湍如委練<hi>羅含湘中記</hi>白沙如霜雪赤岸若朝霞<hi>上</hi>洞<lb/>
庭對岳陽脩眉鑒明鏡<hi>上</hi>神丘有火穴光景照千里崑<lb/>
<pb n="KR4e0171_WYG_060-36b"/>
崙有溺水鵝毛不能起<hi>𤣥中記</hi>日南有野女羣行不見夫<lb/>
其狀皛且白裸袒無衣襦<hi>唐䝉博物記</hi>蟪蛄鳴於朝寒螀鳴<lb/>
於夕<hi>風土記秋日</hi>蠅成市於朝蚊成市於夕<hi>夏</hi>煦氣成虹霓<lb/>
揮袖起風塵<hi>劉郡趙都賦</hi>不寳咫尺玉而愛寸隂旬<hi>司馬法</hi>鼓<lb/>
聲不過閶鐸聲不過閬<hi>上</hi>鐸以聲自毁膏以明自鑠<hi>淮南</hi>
大江如索帶舟船如鳬雁<hi>郡國志</hi>跣跗被商舄重譯吟詩<lb/>
書<hi>王充</hi>醴泉有故源嘉禾有舊根○白璧不可為容容多<lb/>
後福<hi>左雄傳</hi>仲尼長東魯大禹出西羌<hi>晋書戴叔鸞傳</hi>明月不妄<lb/>
<pb n="KR4e0171_WYG_060-37a"/>
映蘭葩豈虚鮮<hi>郭璞</hi>新霽青陽升天光入隙中<hi>佛經</hi>日從䝉<lb/>
汜出照樹初無影<hi>上</hi>隴坂縈九曲不知髙幾里<hi>三秦記</hi>髙<lb/>
樹翳朝雲文禽蔽渌水<hi>應璩</hi>平流鼔怒浪静樹振驚飇○<lb/>
榣木不生危松柏不處卑<hi>國語</hi>遁闗不可復亡犴不可再<lb/>
<hi>淮南</hi>一淵不兩蛟<hi>淮/南</hi>兩雄不並棲<hi>三國志</hi>
　　應眞<lb/>
晉寜唐池南侍御<hi>琦</hi>從余為詩一日觀禪藻集梁昭明<lb/>
太子同泰寺浮圗詩云梵世陵空下應真蔽景趨梵世<lb/>
<pb n="KR4e0171_WYG_060-37b"/>
事則知之矣應真何説也余曰子不觀文選及坡詩乎<lb/>
文選天台山賦云王喬控鶴以冲天應真飛錫以躡虚<lb/>
注引百法論曰應真謂羅漢也東坡贈杜介詩曰應真<lb/>
飛錫過絶澗度雲鳥注亦引文選云云池南檢二書果<lb/>
然他日謂余曰先生何以精通佛書如此余曰此儒書<lb/>
引佛書云爾荒誕旁行之書焉暇究之乎<lb/>
　　湓浦衣帶<lb/>
陸魯望寄江州司馬詩湓浦嘗聞似衣帯廬峰見說勝<lb/>
<pb n="KR4e0171_WYG_060-38a"/>
香爐此二句極工盖用何遜詩湓城俯湓水湓水縈如<lb/>
帯日夕望髙樓耿耿青雲外而注不知引<lb/>
　　古詩十九首拾遺<lb/>
閨中有一婦搗衣寄逺人深夜不安寢杵聲聞四鄰夫<lb/>
壻從軍久别離無冬春欲寄向何處邊塞多風塵蘭茝<lb/>
徒芬香無由近君身此古詩十九首之遺也鍾嶸云古<lb/>
詩凡四十餘首陸機所擬十餘首至梁昭明選十九首<lb/>
其餘有見於樂府及玉臺新詠者若上山採蘼蕪橘柚<lb/>
<pb n="KR4e0171_WYG_060-38b"/>
垂華實紅塵蔽天地十五從軍征四坐且莫諠悲與親<lb/>
友别穆穆清風至蘭若生春陽歩出城東門白楊初生<lb/>
時凡十首皆首尾全近又閲類要及北堂書鈔修文殿<lb/>
御覽㑹合叢殘得此首其碎句無首尾者載之於詩話<lb/>
補遺<lb/>
　　搥碎黄鶴樓<lb/>
李太白過武昌見崔顥黄鶴詩歎服之遂不復作去而<lb/>
賦金陵鳯凰臺也其事本如此其後禪僧用此事作一<lb/>
<pb n="KR4e0171_WYG_060-39a"/>
偈云一拳搥碎黄鶴樓一脚踢翻鸚鵡洲眼前有景到<lb/>
不得崔顥題詩在上頭傍一逰僧亦舉前二句而綴之<lb/>
曰有意氣時消意氣不風流處也風流又一僧云酒逢<lb/>
知己藝壓當行元是借此事設辭非太白詩也流傳之<lb/>
久信以為真宋初有人偽作太白醉後答丁十八詩云<lb/>
黄鶴髙樓已搥碎一首樂史編太白遺詩遂收入之近<lb/>
日解學士縉有弔太白詩云也曾搥碎黄鶴樓也曾踢<lb/>
翻鸚鵡洲殆類優伶之語噫太白一何不幸耶<lb/>
<pb n="KR4e0171_WYG_060-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻七十三</head>
    <p>
<pb n="KR4e0171_WYG_073-1a"/>
欽定四庫全書<lb/>
　升菴集巻七十三　　　　　明　楊慎　撰<lb/>
　　佛性<lb/>
有僧問蚯蚓截為兩段首尾皆動佛性在首在尾古未<lb/>
有答也伯清舉似余余曰薪盡火傳灰燼猶熱桴停鼓<lb/>
歇音響猶轟<lb/>
　　詩禪<lb/>
元雲嶠居士徐士英作金剛經口義多以儒書證佛言<lb/>
<pb n="KR4e0171_WYG_073-1b"/>
其解一相無相分四果之義以杜詩證之亦甚可喜其<lb/>
說曰第一果云不入色聲香味觸法則是知欲境當避<lb/>
此果之初生如山梨結小紅之始也第二果云一徃來<lb/>
則是蹈欲境不再此果之方碩如紅綻雨肥梅之時也<lb/>
第三果云不來則是棄欲境如遺此果之巳熟如四月<lb/>
熟黄梅之際也第四果云離欲則是去欲境巳逺此果<lb/>
之既收如掛壁移筐果之日也以果字說經又一一證<lb/>
以杜詩亦可為詩禪也巳<lb/>
<pb n="KR4e0171_WYG_073-2a"/>
　　彭祖<lb/>
宰我問五帝徳篇云堯舉舜彭祖而任之論語注老彭<lb/>
商賢大夫世傳彭祖八百歳此亦一證也王逸楚辭注<lb/>
彭祖好和滋味善斟雉羮以事帝堯莊子注彭祖八百<lb/>
猶悔不壽杖晚而唾逺又曰彭祖餌雲母御女凡數十<lb/>
晩娶鄭氏妖淫敗道而死非壽終也東坡詩空飱雲母<lb/>
連山盡不見蟠桃結子時<lb/>
　　王僑王子喬<lb/>
<pb n="KR4e0171_WYG_073-2b"/>
史記封禪書注引裴秀冀州記云緱氏仙人廟者昔有<lb/>
王僑犍為武陽人為柏人令於此登仙非王子喬也唐<lb/>
詩王子求仙月滿臺又云可憐緱嶺登仙子猶自吹笙<lb/>
醉碧桃蓋世以王僑為王子喬誤也乆矣<lb/>
　　賀充<lb/>
賀充五代石晉時人死而復生至宋真宗東封泰山出<lb/>
謁帝不之省東坡謫黄州亦來訪坡亦不之竒也此事<lb/>
殊可詫而近日朝邑劉太守偉死巳廿年其親友韓邦<lb/>
<pb n="KR4e0171_WYG_073-3a"/>
竒復見之與之飲食亦不敢問其何來也此事不可謂<lb/>
無但難以理推爾<lb/>
　　謝自然<lb/>
韓文公不信神仙而謝自然一詩亦信以為有盖當時<lb/>
有人的見而公亦的聞也薛能亦有一首云漫道神仙<lb/>
事渺然珠宫咫尺在人天花顔雲髩一女子獨騎白鶴<lb/>
沖紫烟是信有其事也予觀劉商詩集有謝自然返却<lb/>
舊居一絶云仙侣招邀自有期九天升降五雲隨不知<lb/>
<pb n="KR4e0171_WYG_073-3b"/>
辭罷虛皇日更向人間住幾時以此觀之謝為道士所<lb/>
惑染其妖術飛昇之事如今時術人騎草龍上天之類<lb/>
耳是昌黎亦為所欺也世又有病風顛者即能乘危升<lb/>
髙疾愈即不能矣謝自然寜非此流耶近代天順中有<lb/>
南京後府經歴卜馬益本山後人有一全真道士謁之<lb/>
曰吾有小術子盍觀之即抽刀斬府庭大槐淩空而去<lb/>
黄白㸃化頃刻而成益以為真仙縱其出入益妻妾多<lb/>
麗道士取其髮呪之夜從門隙迭奔卧所初喜之後苦<lb/>
<pb n="KR4e0171_WYG_073-4a"/>
其術涕泣以告益不勝憤始白於守備急塗以犬血擒<lb/>
之囚送京師伏誅噫以古凖今謝自然得非妖道士挑<lb/>
之以奔乎是以聖人不語怪而士君子深惡而痛絶之<lb/>
亦以避禍而逺辱也<lb/>
　　船子和尚四偈<lb/>
船子和尚蜀之净衆寺僧也有偈四首其一曰三十年<lb/>
前海上遊水清魚見不吞鈎釣竿斫盡重栽竹不計功<lb/>
程得便休其二曰三十年來坐釣臺釣頭往往得黄能<lb/>
<pb n="KR4e0171_WYG_073-4b"/>
金鱗不遇空勞力收拾絲綸歸去來其三曰本是釣魚<lb/>
船上客偶除須髪著袈裟佛祖位中留不住夜深依舊<lb/>
宿蘆花其四曰百尺絲綸直下垂一波才動萬波隨夜<lb/>
静水寒魚不餌滿船空載月明歸<hi>今人但知其末一首耳</hi>
　　鍾離權<lb/>
仙家稱鍾離先生者唐人鍾離權也與吕嵒同時韓潤<lb/>
泉選唐詩絶句巻末有鍾離一首可證也近世俗人稱<lb/>
漢鍾離盖因杜子美元日詩有近聞韋氏妹逺在漢鍾<lb/>
<pb n="KR4e0171_WYG_073-5a"/>
離流傳之誤遂傅會以鍾離權為漢將鍾離昧矣可發<lb/>
一笑説神仙者大率多欺世誑愚如世傳沁園春及解<lb/>
紅二詞為吕洞賔作按沁園春詞宋駙馬王晉卿初製<lb/>
此腔解紅兒則五代和凝歌童凝為製解紅一曲初止<lb/>
五句見陳氏樂書後乃衍為解紅兒慢焉有吕洞賓在<lb/>
唐預知其腔而填為此曲乎元俞琰又註沁園春琰雖<lb/>
博學亦惑於長生之説而隨俗耳琰子仲温序其父隂<lb/>
符經云先君七十而逝由此言之琰之篤好養生壽止<lb/>
<pb n="KR4e0171_WYG_073-5b"/>
於此世有村夫目不識參同契一字而年踰百歳又何<lb/>
必勞心於不可知之術哉達人君子可以意悟<lb/>
　　音姓仙女<lb/>
嘯賦注靈寳經曰禪黎世界墜王有女姓音生而不言<lb/>
王怪而棄之南浮桑之阿與神人會教以治災之術於<lb/>
是能言出山在國中其國大枯旱地下生火穿地取水<lb/>
百丈無泉王怖懼女為仰嘯天降洪水至十丈於是化<lb/>
形隠景而去<lb/>
<pb n="KR4e0171_WYG_073-6a"/>
　　紫姑仙詠櫓詩<lb/>
寒岩雪壓松枝折班班剥盡青虬血運斤巧匠斵削成<lb/>
劍脊半開魚尾裂五湖仙子多竒志欲駕扁舟探禹穴<lb/>
碧雲不動曉山横數聲搖落江天月<lb/>
　　箕仙筆詩<lb/>
系出中山骨欲仙何人扶頴纒尖圓狂僧堪笑堆成冡<lb/>
豪客曽聞掃似椽窓下玉蜍涵夜月几間雪繭湧春泉<lb/>
當時定逺成何事輕擲毛錐恐未然<lb/>
<pb n="KR4e0171_WYG_073-6b"/>
　　又<lb/>
宋元小說載箕仙詩多矣近日一事尤異正徳庚辰有<lb/>
方士運箕賦詩隨所限韵敏若夙構而語不凡其為喬<lb/>
冢宰賦白巖行曰六丁持斧施神工鑿開西南萬仭之<lb/>
崆峒芙蓉一朶挿天表勢壓天下羣山雄冰壺倒月色<lb/>
澄澈瑶臺倚斗光玲瓏百丈虹霓望吞吐八埏霖雨瞻<lb/>
空濛虛空不受一塵染靈光直與銀河通乳泉掛壁噴<lb/>
晴雪玉梅懸谷摇香風上有神仙玉虚子淩風出沒遊<lb/>
<pb n="KR4e0171_WYG_073-7a"/>
太空伐虬伐蛟下入海底水晶窟朝真謁帝獨步天上<lb/>
瓊瑶宫頭角崢嶸自卓立胸襟磊落誰磨礲商家傅説<lb/>
作良弼宋室張浚多竒功憶昔江樓吹鐡篴明月一醉<lb/>
三人同邇來一别世間甲子不知數但見幾度玉洞桃<lb/>
花紅金龜老黄鶴翁各分一諦貽此公天然意趣自相<lb/>
合芳稱長在塵寰中好将大手整頓乾坤了歸來一笑<lb/>
拂雲㸔劍重會滄溟東此詩成一巻箕仙運筆所書詩<lb/>
既跌宕字又飛動豈術士能贋作者吁異哉<lb/>
<pb n="KR4e0171_WYG_073-7b"/>
　　鄱陽水神<lb/>
餘姚戚瀾字文湍景泰二年進士授翰林編修丁艱服<lb/>
闋上京渡錢塘風濤大作有絳紗燈數百對照江水通<lb/>
明丈夫九人帕首袴鞾帶劍乘白馬飛馳水面如平地<lb/>
舟人大恐戚公曰毋懼吾知之矣推窓看之九人皆下<lb/>
馬跪公問曰若輩非桑石將軍九弟兄耶曰然曰去吾<lb/>
諭矣皆散公命舟人返棹曰有事吾當還遂歸抵家謂<lb/>
家人曰某日吾将逝矣及期沐浴朝服坐嚮九人率甲<lb/>
<pb n="KR4e0171_WYG_073-8a"/>
士來迎行踐屋瓦瓦皆碎戈矛旌幟晃耀填擁有頃公<lb/>
卒後車騎騰踔前後若有所呵衛者隠隠入室而滅後<lb/>
瓊山丘文荘公夫人入京舟過鄱陽湖夜夢朱衣貴人<lb/>
來見曰吾仲深故人戚瀾也見為水神昨奉天符應覆<lb/>
數百艘舟夫人慎毋渡舟子方解維欲行夫人急止之<lb/>
瞬息大風舟行者皆溺明日夫人乃渡至京以告文荘<lb/>
文荘感其意緘文祭之<lb/>
　　死友救難<lb/>
<pb n="KR4e0171_WYG_073-8b"/>
丘文荘公夫人自南海浮江而上過鄱陽湖夜夢達官<lb/>
呵擁入舟曰吾乃翰林編修戚瀾也昔與丘先生同官<lb/>
義不容絶特報爾三日後有風濤之險隻帆片櫓無存<lb/>
可亟遷於岸夫人驚覺如其言移止寺中未幾江中果<lb/>
有風濤衆舟盡溺至京夫人白其事於文荘公公以聞<lb/>
於朝遣官諭祭文荘又為文祭之云於乎文湍剛勁之<lb/>
質豪放之氣髙義激切直上薄乎雲天巨眼空濶每下<lb/>
視乎塵世凡衆人之嗜欲舉不足以動其中一時之交<lb/>
<pb n="KR4e0171_WYG_073-9a"/>
游少足以當其意時發驚筵之辯臧否罔不稱情間若<lb/>
罵坐之狂毁譽皆有所試醉言無異於醒面折不違於<lb/>
背僕也於君若有宿契始落落以難合終偲偲以交勵<lb/>
奈何命與心違中道而逝老我後死於十二禩孰知㝠<lb/>
㝠之中猶有舊交之誼老妻北來舟次江澨夢中彷彿<lb/>
如見報以風濤將至預告以期使知趨避既而果然幸<lb/>
免顛躓於乎人傳君之為神涖胥濤而享祀即今所過<lb/>
而驗之無乃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>司乎江湖之事由其生也不盡用於明<lb/>
<pb n="KR4e0171_WYG_073-9b"/>
時故其死也見録於上帝於乎友道之廢也乆矣曰友<lb/>
曰朋如兄如弟指金石以為盟陳鷄犬而設誓頭角稍<lb/>
殊情態頓異雲泥隔則易交勢位判則相忌對面如九<lb/>
疑之峯跬步有千丈之勢半臂纔分遇諸塗則掩面而<lb/>
過宿酲未醒踰其閾則騰口以刺過門不入室反為操<lb/>
戈之舉落穽不援手忍抛下石之計親於其身也遑恤<lb/>
况伉儷乎生為人也尚然况下世乎於乎文湍生死無<lb/>
二心始終同一致不忝為聦明正直之神真可謂英邁<lb/>
<pb n="KR4e0171_WYG_073-10a"/>
特傑之士緬想舊遊稠人廣㑹一飲百十鍾揮毫數千<lb/>
字故以平生之素好用答故人之隂惠詩以寫不盡之<lb/>
情酒以侑有從之涙具别紙以焚燎就宿草以澆酹靈<lb/>
神如在來鑒於是不鄙世人之凡言特歆御醖之醇味<lb/>
尚享詩曰幽顯殊塗隔死生九原猶有故人情曼卿真<lb/>
作芙蓉主太白常留翰苑名念我冥冥來入夢哀君惻<lb/>
惻每吞聲朝囘坐對黄封酒悵歎鷄壇負舊盟<lb/>
　　上皂莢樹<lb/>
<pb n="KR4e0171_WYG_073-10b"/>
仙傳云劉綱與妻將飛昇庭前有皂莢樹妻令綱昇樹<lb/>
數丈方能飛今俗稱畏内者曰上皂莢樹亦有本<lb/>
　　唐五書僧<lb/>
唐有詩僧九人今有九僧集復有五僧善書劉涇嘗作<lb/>
書話以懐素比玉𧦬光比珠髙閒比金貫休比玻瓈亞<lb/>
栖比水晶牟子才云惜涇未見文楚故未有定<lb/>
　　堠子偈<lb/>
堠烽擎空直直烟墩映樹班班聊爾牌標五里從教目<lb/>
<pb n="KR4e0171_WYG_073-11a"/>
斷千山<lb/>
　　無名偈<lb/>
羣居閉口獨坐防心<lb/>
　　譬喻經<lb/>
五根之禍劇於毒龍五根如箭意想如弓○慎按五根<lb/>
者眼耳鼻舌身也心經六根有意此以五根皆起於意<lb/>
故五根之外以意貫之○孔子四勿始於意佛氏六根<lb/>
終於意<lb/>
<pb n="KR4e0171_WYG_073-11b"/>
　　三昧<lb/>
三昧出釋氏書乃梵語也此云調正直又云正定亦云<lb/>
正受圭峯疏云不受諸受名為正受又逺法師云夫稱<lb/>
三昧者何專思寂想之謂也思專則志一不分想寂則<lb/>
氣虛神朗氣虛則智恬其照神朗則無幽不徹<lb/>
　　諸趣<lb/>
張湛列子注云龜龍甲鱗之宗麟鳯毛羽之長爰逮蜎<lb/>
飛蠕動皆鳴呼相聞各有意趣佛經以蛟蚋小蟲之屬<lb/>
<pb n="KR4e0171_WYG_073-12a"/>
名曰諸趣本此傳大士諸趣云若欲見佛看三昧田宅<lb/>
園林處處停或飛虚空中擾擾或擲山水口轟轟或身<lb/>
腰上有燈火或羽翼上有<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>箏或鑚木孔為鄉貫或徧<lb/>
草木作窠城或轉羅網為村巷或卧土石作階庭諸佛<lb/>
菩薩悉如是只個名為舎衛城<lb/>
　　夢說<lb/>
釋氏經曰夢有四一曰四大偏增二曰舊識尋遊三曰<lb/>
吉凶先兆四曰無明熏習熏習字最妙今本作重習非<lb/>
<pb n="KR4e0171_WYG_073-12b"/>
也草木子曰夢之大端二想也因也想以目見因以類<lb/>
感舉世皆夢也夢夢也不夢亦夢也夢乎夢不夢乎不<lb/>
夢是故得失蕉鹿也物我蝴蝶也榮枯黄粱也情感巫<lb/>
峽也<lb/>
　　真丹<lb/>
王半山和俞秀老禪思詞曰茫然不肯住林間有處即<lb/>
追攀将他死語圖度怎得離真丹○漿水價匹如閒也<lb/>
須還何如直截踢倒軍持贏取溈山○此詞意勸秀老<lb/>
<pb n="KR4e0171_WYG_073-13a"/>
純歸於禪住山不出遊也真丹即震旦也軍持取水瓶<lb/>
也行脚之具踢倒軍持勸其勿事行脚也溈山和尚欲<lb/>
謀住山曰此山名骨山和尚是肉人骨肉不相離言人<lb/>
不當離山也皆用佛書語漿水價也須還則用列子五<lb/>
漿先饋事<lb/>
　　真如之義<lb/>
馬祖曰真如有變易豈不聞善知識能廻三毒為三昧<lb/>
净戒能廻六賊為六神廻煩惱作菩提廻無明為大智<lb/>
<pb n="KR4e0171_WYG_073-13b"/>
錢起贈懐素詩云醉裏得真如劉禹錫詩心會真如不<lb/>
讀經<lb/>
　　闡士<lb/>
李太白詩衡嶽有闡士五峯秀真骨闡士開士皆僧之<lb/>
稱<lb/>
　　仙詩<lb/>
衢州爛柯橋斷碑詩止存二句薄烟冪逺郊遥峯沒歸<lb/>
翼傳以為古仙句<lb/>
<pb n="KR4e0171_WYG_073-14a"/>
　　仙衣<lb/>
仙女天衣有金鏤單絲錦縠銀泥五暈羅裙<hi>見許老翁傳</hi>
　　仙家寳玩<lb/>
仙家三寳有碧瑶杯紅㽔枕紫玉函<lb/>
　　水田衣<lb/>
袈裟名水田衣又名稻畦帔王維詩乞飯從香積裁衣<lb/>
學水田王少伯詩手巾花㲲淨香帔稻畦成袈裟内典<lb/>
作毠㲚盖西域以毛為之又名逍遥服又名無塵衣<lb/>
<pb n="KR4e0171_WYG_073-14b"/>
　　影壁<lb/>
楊惠之塑佛壁為天下第一郭熈見之又出新意遂令<lb/>
圬者不泥掌<hi>今云泥林</hi>止以手搶泥或凹或凸乾則以墨隨<lb/>
其形跡暈成峰巒林谷加之樓閣人物宛然天成謂之<lb/>
影壁<lb/>
　　江淮名山圖<lb/>
逺公畫江淮名山圖而畫譜寳鑑竟不知逺公善畫也<lb/>
慎謂晉人無不文藻風韻逺公禪學之外能畫工詩又<lb/>
<pb n="KR4e0171_WYG_073-15a"/>
註詩經是僧而兼儒也殆隠於禪者歟<lb/>
　　僧寺之多<lb/>
南朝四百八十<hi>唐詩</hi>北魏一萬三千<hi>見通鑑</hi>
　　仁祠<lb/>
漢書明帝紀以助仁祠伊蒲之供仁祠僧寺也伊蒲供<lb/>
齋食也皎然詩仁祠當絶境明牧躡靈蹤又陳世凋亡<lb/>
後仁祠識舊山<lb/>
　　五精舎<lb/>
<pb n="KR4e0171_WYG_073-15b"/>
佛國五精舎一給孤園二靈鷲山三獼猴江四菴羅樹<lb/>
五竹林園韋蘇州詩萬木叢雲出香閣西連碧澗竹林<lb/>
園<lb/>
　　太極泉<lb/>
宋孝武帝大明七年赦詔文曰思散太極之泉以福無<lb/>
方之外太極之泉不知何語後閲酉陽雜爼仙藥有太<lb/>
極泉盖神瀵盎漿之類也宋齊六代文人每好用僻事<lb/>
例如此<lb/>
<pb n="KR4e0171_WYG_073-16a"/>
　　多根樹<lb/>
佛經云西域多根樹蔽芾而婆娑東西南北中五方不<lb/>
相見國中有婬女求偶者衆多初有一男求女約中枝<lb/>
會復有四男子亦欲求之宿女亦以言許東西與南北<lb/>
各各抱被去至曉女不來東枝郎唱曰旭日光巳出農<lb/>
夫向田去妄語既不來可捨多根樹西枝郎吟曰彼妙<lb/>
必然來定是不妄語如何旭日光急速現下土南枝男<lb/>
歎曰旭日光巳出農夫早向田我等如癡羊一夜受凍<lb/>
<pb n="KR4e0171_WYG_073-16b"/>
眠北枝男賡曰我等沒巴鼻只為求他妻今遭寒與凍<lb/>
各各被他迷中枝郎泣曰我不憂巳身一夜寒凍情但<lb/>
恐多根樹枝葉不復生樹神聞而笑曰汝勿憂外事但<lb/>
憂身事急樹枯生有時欲苦無停息<lb/>
　　八角磨盤<lb/>
朱子語錄云人謂楊億通禪學者以其有八角磨盤之<lb/>
句耳按北澗禪師偈云六月一日前萬象森羅替說禪<lb/>
六月一日後八角磨盤空裡走今朝正當六月一無位<lb/>
<pb n="KR4e0171_WYG_073-17a"/>
真人赤骨律金毛師子解翻身無角鐡牛眠少室十聖<lb/>
三賢總不知笑倒寒山并拾得楊億因演而為頌曰八<lb/>
角磨盤空裏走金毛獅子變作狗擬欲藏身北斗中應<lb/>
須合掌南辰後<lb/>
　　瓊枝旃檀<lb/>
佛經云瓊枝寸寸是玉旃檀片片皆香比之聖賢欲無<lb/>
徳不備喻之詩文欲無字不工也又曰擊珊瑚樹枝枝<lb/>
好撒水銀珠顆顆圓亦此意<lb/>
<pb n="KR4e0171_WYG_073-17b"/>
　　白蜺嬰茀<lb/>
楚辭天問曰白蜺嬰茀胡為此堂安得夫良藥而不能<lb/>
固藏舊注云蜺雲之有色似龍者也茀白雲逶蛇若蛇<lb/>
者也昔崔文子學仙於王子喬子喬化為白蜺而嬰茀<lb/>
持藥與崔文子文子驚怪引戈擊蜺中之因墮其藥俯<lb/>
而試之子僑之尸也此本淮南王安離騷傳之說而王<lb/>
逸述之淮與楚近安去屈未百年其説當有祖疑以傳<lb/>
疑可也朱文公訂楚辭以其怪誕而刪之余謂存之亦<lb/>
<pb n="KR4e0171_WYG_073-18a"/>
有益於教何也王子喬世所稱神仙也既巳成蜺變化<lb/>
而猶不免戈擊之難則世之學仙何為者耶<lb/>
　　東坡詆佛<lb/>
東坡議學校貢舉書斥士大夫主佛老之為非又䇿别<lb/>
云天子有七廟今又飾佛老之宫而為之祠固巳過矣<lb/>
又使大臣兼官以領之嵗給費以鉅萬計此何為者其<lb/>
言與佛骨表何異又作勝相院記謂治其學者大抵設<lb/>
械以應敵匿形以逃敗窘則推墮滉漾中不可捕捉如<lb/>
<pb n="KR4e0171_WYG_073-18b"/>
是而巳矣此數句盡古今禪學自欺欺人之病然東坡<lb/>
於禪學深入㝠契而其言如此何也葢其與世不合姑<lb/>
以消其不平荘子云因之以曼衍所以窮年也殆東坡<lb/>
之謂乎又賀坤成節表放億萬之羽毛未若消兵以全<lb/>
赤子飯無數之緇褐不如散廩以活飢民<lb/>
　<lb/>
　<lb/>
　升菴集巻七十三<lb/>
</p>
<p>
</p>
  </div>
</body>
</text>
</TEI>
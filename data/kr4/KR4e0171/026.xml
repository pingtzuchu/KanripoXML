<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻二十六</head>
    <p>
<pb n="KR4e0171_WYG_026-1a"/>
欽定四庫全書<lb/>
　升菴集巻二十六　　　　　明　楊慎　撰<lb/>
　　七言律詩<lb/>
　　　僧鞋菊和顧箬溪韵<lb/>
獅子床頭旦過鞵多羅樹下覺花開西風有脚垂垂發<lb/>
東度無媒得得來挹露祗宜香界見行雲休入畫堂猜<lb/>
石湖舊譜難收盡箬社新詩取次裁<lb/>
　　　詠荔枝<lb/>
<pb n="KR4e0171_WYG_026-1b"/>
萍實楚江浮赤日桃花秦洞粲紅霞試將海内芳蕤數<lb/>
敢並江陽荔子誇雲液留香凝重錦氷丸映肉捲輕紗<lb/>
美人釵股雙雙綴肯擲潘郎滿鈿車<lb/>
　　　夏雨不絶柬張蜀望<hi>張名峩</hi>
南滇六月朱夏凉疊疊雲嵐浮曉光林花含笑逺天静<lb/>
江草喚愁終日長䦨風伏雨淹客路回谷深谿非我鄉<lb/>
城隅隔手不相見車馬經過淋潦妨<hi>王褒金馬碧雞頌回谷深谿非土之</hi>
　<hi>鄉</hi>
<pb n="KR4e0171_WYG_026-2a"/>
　　　寄徐用先程以道<hi>徐名文華</hi>　<hi>程名啓充</hi>
軒轅臺畔雪霜寒隂磧茫茫萬里寛夢繞盧龍明月易<lb/>
書隨鴻鴈朔風難天涯好在崔亭伯海上終還管㓜安<lb/>
應念瘴鄉孤戍者自將形影弔衰殘<lb/>
　　　庚寅除夕王子推送桑落酒適𫝊希說葉道亨<lb/>
　　　　同過守嵗即事<lb/>
桑落舊方傳陸海椒花新頌及滇春能消客底千金夜<lb/>
頓有天涯兩玉人無家垂老同漂梗痛飲狂歌非隠淪<lb/>
<pb n="KR4e0171_WYG_026-2b"/>
歲去年來真反手栁青頭白轉傷神<lb/>
　　　鄧川楊少叅兩依莊<hi>楊名南金</hi>
名公妙年辭京華飄然歸來乘雲槎天上烏啼御史府<lb/>
海邊龍卧神仙家東山老子興不盡南華真人生有涯<lb/>
空餘蟠胸濟世䇿日對隣叟談桑麻<lb/>
　　　泛浪穹海子<lb/>
峯頭才見一泓幽沙尾驚看四岸浮沅水羅文堪並色<lb/>
嘉陵石黛迥添愁秦源欲問桃花渡楚望渾迷杜若州<lb/>
<pb n="KR4e0171_WYG_026-3a"/>
亦有滄浪舊歌曲晩來乘興更扁舟<lb/>
　　　帝釋山<lb/>
帝釋山頭雲滿谿東菴飛雨西菴泥碧潭照眼石鯨動<lb/>
翠微當面林鸎啼濛濛香霧花層溼漠漠生煙樹㸃齊<lb/>
傍險銀鞍應未怯玉壺清酒為君携<lb/>
　　　毛希曽園千葉梅<hi>毛名沂</hi>
今年朔氣凌炎暉雪後見梅千葉稀空谷倚竹翠袖薄<lb/>
洞户穿燈香霧微嬋娟莫待月初賞綽約即愁風乍飛<lb/>
<pb n="KR4e0171_WYG_026-3b"/>
繁霜旅鬢不羞汝爛醉賔筵簮朶歸<lb/>
　　　臘朔後再向毛園醉梅<lb/>
東閣早梅春已破南枝初月夜不遲羅浮仙人再入夢<lb/>
揚州何郎仍賦詩留連錦席坐雲暖瀟洒玉樹臨風欹<lb/>
嫣然正用啟粲齒䬃爾無勞嗟鬢絲<lb/>
　　　春興<hi>八首</hi>
遥岑樓上俯晴川萬里登臨絶塞邊碣石東浮三綘色<lb/>
秀峯西合㸃蒼煙天涯逰子懸雙淚海畔孤臣謫九年<lb/>
<pb n="KR4e0171_WYG_026-4a"/>
虚擬短衣隨李廣漢家無事勒燕然<lb/>
　　　又<lb/>
昆明初日五華臺草長鶯啼花亂開探禹穴逰今已遂<lb/>
弔湘纍賦未須哀巢雲獨鶴時時下傍水羣鷗日日來<lb/>
散地幸容髙枕卧清朝豈乏濟川才<lb/>
　　　又<lb/>
諸葛提兵大渡津河流禹鑿迥如新彩雲城郭那無跡<lb/>
黒水波濤亦有神象馬逺來銅柱貢犬羊不動銕橋塵<lb/>
<pb n="KR4e0171_WYG_026-4b"/>
靈闗在眼平於掌歲歲蒲桃苜蓿春<lb/>
　　　又<lb/>
憶昔衣冠侍帝庭常陪鵷侣翥仙冥張騫銀漢通牛斗<lb/>
方朔金門隠歲星鳷鵲吟詩宫月白鳯凰傳詔御煙青<lb/>
夢回髣髴鈞天奏腸斷蕭條海角亭<lb/>
　　　又<lb/>
帝里朝辭供奉班客程宵濟洞庭灣湘靈皷瑟清泠外<lb/>
鮫女鳴機縹緲間青草波光連夢澤蒼梧雲物隔疑山<lb/>
<pb n="KR4e0171_WYG_026-5a"/>
故園亦有岷江水垂老生涯釣艇閒<lb/>
　　　又<lb/>
平沙落日大荒西獨立蒼茫意轉迷蕙畹蘭臯愁晩對<lb/>
竹垣花掖記春棲摧頽杜甫歌朱鳳憔悴王褒望碧雞<lb/>
白首艱難隨去住青雲容易墜攀躋<lb/>
　　　又<lb/>
白屋茅堂枕碧沙𤣥亭亦近子雲家浣花溪上花饒笑<lb/>
濯錦江中錦勝霞逰女秉芳歌窈窕狂夫題竹醉横斜<lb/>
<pb n="KR4e0171_WYG_026-5b"/>
悲來瘴海凋霜鬢愁聽山樓咽暮笳<lb/>
　　　又<lb/>
天上風雲此際多山中日月竟如何爭傳鳴鳯巢阿閣<lb/>
又見飛鴻出罻羅宣室鬼神思賈誼中原將帥用亷頗<lb/>
難教遲暮從招隠擬把生涯學醉歌<lb/>
　　　謁二忠祠<lb/>
學士文章懸日月尚書劒履上星辰九原松栢香臺夜<lb/>
雙廟莓苔影坐春山鬼嘯歌搴薜荔海童奔走薦芳蘋<lb/>
<pb n="KR4e0171_WYG_026-6a"/>
經過此地同揮淚況是江潭放遂臣<lb/>
　　　喜周木涇工部復至滇<lb/>
吳門滇徼兩心期河艸江梅一歲時朗月肯教𤣥度共<lb/>
碧雲知為惠休移好音起夜忘衰病喜氣先春廻暖姿<lb/>
華頂温泉俱舊約似留仙賞待新詩<lb/>
　　　看花出郊村店小飲<lb/>
異國平居野興深花邊立馬此登臨雲林未許成歸隠<lb/>
塵世惟思學醉吟若下風流新蟻緑長安春色舊貂金<lb/>
<pb n="KR4e0171_WYG_026-6b"/>
芳菲遲爾來何暮葉底流鶯正好音<lb/>
　　　寄文徴仲兼問訊姜夢賔<lb/>
翰林供奉白頭時洗墨歸尋古劍池近得王家湖水帖<lb/>
遥傳謝氏敬亭詩扇頭雲樹揺山翠障子烟花動海漪<lb/>
頻過時川草堂否三㳺空結夢中期<lb/>
　　　賦得百花潭送人之楚<lb/>
滄浪潭水照潭花無賴家家惱杜家不數潘安河内縣<lb/>
堪留衛玠洛陽車晴煙翡翠蘭苕溼涼雨鴛鴦荇藻斜<lb/>
<pb n="KR4e0171_WYG_026-7a"/>
五兩行穿巴峽樹百壺先泛楚江槎<lb/>
　　　廣都舟中寄謝狷齋<lb/>
江波錦落寒潭清彩舟曉發芙蓉城中流帆影虹蜺卧<lb/>
夾岸櫓聲鵞鸛鳴越裳白雉已入貢荒服碧雞猶逺征<lb/>
祇憑一札隔歲逓未知雙劍何時并<lb/>
　　　思公子篇<lb/>
三五二八艶嫦娥百萬十千酬笑歌羅帳浮雲開玉葉<lb/>
鏡臺明月湛金波鬭雞曉向侯家出走馬宵從主第過<lb/>
<pb n="KR4e0171_WYG_026-7b"/>
絶漠蘇卿竟誰問長沙賈傅奈君何<lb/>
　　　南溪舟中與劉承之話舊<lb/>
晴江初月對佳人明燭深林慰苦辛征棹來帆成白首<lb/>
鳴儔肅侶憶青春萬里闗塞浮雲外咫尺滄浪積水濵<lb/>
歌罷語䦨還别去朔風寒雪倍傷神<lb/>
　　　泛舟浣花東阜狷齋同賦<lb/>
風簷水檻含清暉月閏夏五暑氣㣲山中薜荔幽人帶<lb/>
池上芰荷逰子衣雙魚六馬慣識曲青蛉白鷗皆忘機<lb/>
<pb n="KR4e0171_WYG_026-8a"/>
揚雄𤣥閣不寂寞杜甫草堂天下稀<lb/>
　　　贈永寜白參戎<lb/>
貴竹新疆古藺州分弓上將擁貔貅笙歌城郭天無夜<lb/>
耒耜郊原歲有秋界首江清春洗馬海漫山翠晩當樓<lb/>
鋭頭勲業君家事四十登壇早拜侯<lb/>
　　　太華寺席上文似山詠郭舟屋<hi>名文</hi>湖勢欲浮<lb/>
　　　　雙塔去山形如擁五華來之句愛其善狀景<lb/>
　　　　物而惜其全篇未稱也屬余易其首尾<lb/>
<pb n="KR4e0171_WYG_026-8b"/>
仙人掌上𣑽王臺雨霽秋清望眼開湖勢欲浮雙塔去<lb/>
山形如擁五華來摩天鸛鶴窺明鏡呷浪魚龍引渡杯<lb/>
金碧西南無此景為君扶病一徘徊<lb/>
　　　寄張風泉侍御<hi>名渙定州人</hi>
貴陽天馬逺行空元是蘭臺鮑氏騘未奉談犀恒北望<lb/>
忽傳書鯉到南中龍筋舊識文成麗蠏爪爭看定武工<lb/>
誰道停雲形影隔戍樓明月夢䰟通<lb/>
　　　題揚補之梅<lb/>
<pb n="KR4e0171_WYG_026-9a"/>
逃禪老人揚補之南昌新籍西川移寂寞真稱子雲裔<lb/>
清夷不為秦檜緇前身應是孤竹子後世但識梅花師<lb/>
風霜揺落千林兀玉蕋瓊蕤何太竒<hi>補之子雲之後字从才不从木</hi>
　　　寄袁子變<hi>名恒</hi>
半豹才名真自許元龍豪氣更誰降堂前劍客呈鵶九<lb/>
屏後琴姬擁鳯雙貰酒十千傾玉瀣呼盧百萬倒銀釭<lb/>
舉頭望月沉珠浦携手何時濯錦江<lb/>
　　　以忠州雲根筆贈韓炅菴<lb/>
<pb n="KR4e0171_WYG_026-9b"/>
射虎當年舊將家賸將筆陣綰龍蛇停雲閣上紅塵隔<lb/>
題竹林中翠袖斜燕寢清香盤紫霧䑕鬚𤣥㸃竄青霞<lb/>
幾行循墨千衝折何必班超萬里沙<lb/>
　　　嘉州江上邂逅李蟠峯天使即事<lb/>
皇華原隰素絲行仙里庭闈綵服明家慶國哀同盡節<lb/>
望雲就日總含情留連結桂橈相倚邂逅班荆盖共傾<lb/>
抱病江天淹戍客煩君傳語碧雞城<lb/>
　　　送曹侍御時信<lb/>
<pb n="KR4e0171_WYG_026-10a"/>
成旅候明辭禁掖揚舲千里下蓬萊東坡𣺌杳通南國<lb/>
瓊樹風流映栢臺句曲天邊鄉信近石頭城畔暮潮回<lb/>
遥憐避馬棲烏地好稱郎潜吏隠才<lb/>
　　　至前二日朝天宫習儀<lb/>
緋袍玉珮過長安紫府珠庭引百官一代威儀非漢蕝<lb/>
三成氣象是周壇城頭暝色籠輕霧樹杪新陽破早寒<lb/>
聞道宫衣添一線恩光請向衮龍看<lb/>
　<lb/>
<pb n="KR4e0171_WYG_026-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻二十七</head>
    <p>
<pb n="KR4e0171_WYG_027-1a"/>
欽定四庫全書<lb/>
　升菴集巻二十七　　　　　明　楊慎　撰<lb/>
　　七言律詩<lb/>
　　　寄毛用成給事<hi>名玉</hi>
别後追酧送别詩石頭城裏是相思屢聞髙議歸青𤨏<lb/>
曾頌新聲滿玉墀坐隠曾留王質斧好竒能寄李邕碑<lb/>
崇霞臺上頻南望冀北花開鴈去遲<lb/>
　　　臘八日<lb/>
<pb n="KR4e0171_WYG_027-1b"/>
御溝廽合咽氷泉宫樹霏㣲變冷烟丒應商春才八日<lb/>
戌從漢臘已千年彩毫想繼銀甖句玉燭仍稽寳典篇<lb/>
隔户車聲流水過却疑豳皷奏村田<hi>張云健而不痩壮而不怒有老杜有</hi>
　<hi>初唐</hi>
　　　玉堂對菊閣試<lb/>
碧梧消息委銀床黄菊芳菲對玉堂禁苑栽培元得地<lb/>
仙家草木不知霜甘泉宫裡龍銜燭太液池邊鵠借裳<lb/>
東閣吟成花掖暮南端歸去彩毫香<lb/>
<pb n="KR4e0171_WYG_027-2a"/>
　　　銅罐驛<lb/>
金剛灘頭寒雨歇銅罐驛前朝望通天轉山形回合異<lb/>
春添江色淺深同巴農麥隴層雲上楚客楓林返照中<lb/>
水底鯉魚長尺半寄書好到錦亭東<lb/>
　　　萬縣元日<lb/>
官燭光中飲頌花村鷄聲裏換年華寥寥人語水鄉市<lb/>
紞紞鼔音山縣衙江上春風先入棹客邊元日倍思家<lb/>
去程回望各千里翠壁青林寒雨斜<lb/>
<pb n="KR4e0171_WYG_027-2b"/>
　　　丙子慶成宴<lb/>
兩世弟兄同此宴國恩家慶總非常春風疊鼔朝天去<lb/>
曉日鳴珂滿路光周雅令儀歌愷悌漢臣諷諌托文章<lb/>
虚沾需飲過三爵髙仰星文詠七襄<lb/>
　　　望華山<lb/>
白帝真源紫界封金天削出翠芙蓉髙擎零露仙人掌<lb/>
俯瞰明星玉女峯陽壑春留千嵗草隂岩雪䕃四時松<lb/>
頻年來徃塵埃裏敢向山靈問逸蹤<lb/>
<pb n="KR4e0171_WYG_027-3a"/>
　　　春齋有懐寺中同館諸君<lb/>
瀛洲烟霧玉堤隂華盖星辰接翰林風動氷澌環御水<lb/>
月明暗雪帶仙岑上陽樹色知春近長樂鍾聲覺夜深<lb/>
為問賛公房裏客曇花貝葉對誰吟<hi>張愈先云詞格兩髙歩驟自然覧之</hi>
　<hi>快心</hi>
　　　送童士琦瑞州府判賦得蜀江<hi>蜀江瑞州水名偶與蜀同</hi>
瑞州城下蜀江流風物依然似故丘秖道靈源十里合<lb/>
不知仙跡幾年留分符逺汎星槎去負弩真如晝錦逰<lb/>
<pb n="KR4e0171_WYG_027-3b"/>
别後懐人更懐土煩君時一到滄洲<lb/>
　　　題畫竹<lb/>
江南誰解寫琅玕後有仲昭前孟端自從文藻流傳乆<lb/>
轉覺丹青賞鑒難生綃一幅瀟湘出髙堂六月氷霜寒<lb/>
玉林深處人如玉欲徃從之無羽翰<lb/>
　　　春郊即事<lb/>
將軍獵射下南山陵麥青青雉子斑自有良工誇左獲<lb/>
不勞詞客賦重環千夫赤羽風前疾百步垂楊醉後攀<lb/>
<pb n="KR4e0171_WYG_027-4a"/>
薄莫古堤微雨歇拳騧仍踏落花還<lb/>
　　　贈王美中<hi>名瑋</hi>
青驄御史下丹霄獬豸新裁瑞錦𫀆階下天風吹玉樹<lb/>
海邊春酒薦氷桃西山日近恩光永南極星連執法髙<lb/>
應問蜀城囬楫地長江秋水静雲濤<lb/>
　　　次張惟信留别韻<hi>名潮</hi>
朱絃之瑟清商音為君一奏懐鄉吟雲烟西阻峩眉望<lb/>
日夜東流江水心騷客芳馨蘭九畹仙人掖垣梧十尋<lb/>
<pb n="KR4e0171_WYG_027-4b"/>
酒䦨曲終車轍逺秋色不如離思深<lb/>
　　　送杜汝弼之官景陵時有水患<lb/>
景陵南去楚江深雲夢西連夏澤隂息壤萬家經嵗潦<lb/>
洪波千頃寄秋霖青楓曉失啼猿樹斑竹昬移宿鳥林<lb/>
粒食更須愁衆口薄曹何以答羣心<lb/>
　　　温民懐宫諭許於浣别墅相招恐失佳約作此<lb/>
　　　　戯簡<lb/>
春來無伴訪烟霞忽憶仙人在浣花棋局幾時隨澗竹<lb/>
<pb n="KR4e0171_WYG_027-5a"/>
釣船何處倚江沙興憐隠浪金壺仄醉想臨風玉樹斜<lb/>
舊日草堂君地主還須折簡到山家<lb/>
　　　雨中劉潤之僉憲見訪<hi>名成徳</hi>
鳴雨虚堂六月秋髙軒空谷逺相求佳期每憶同星聚<lb/>
良㑹須為秉燭逰風磴雲端回白日水花烟葉亂滄洲<lb/>
莫辭信宿陪孤賞更與江天散獨愁<lb/>
　　　見梅花<lb/>
一辭青𤨏滄江臥山城三見梅花破正愛家家臨水開<lb/>
<pb n="KR4e0171_WYG_027-5b"/>
還愁樹樹和烟墮清樽欲醉不成歡雪調空歌誰與和<lb/>
小院廽廊日又斜髙樓短笛風前過<lb/>
　　　碧筒杯次余懋昭韵<lb/>
月户星楹敞夜燈荷筒桑落共淹仍傾來細瀉珠盤顆<lb/>
摘去愁空翠盖層消渇凉生金掌露迎風寒瑩玉壺氷<lb/>
三更促席歸何晩百罰深盃謝不能<lb/>
　　　送唐守之使朝鮮<hi>名臯</hi>
玉馬朝周封壤舊青雲干呂瑞圖來鳯皇樓上星辰動<lb/>
<pb n="KR4e0171_WYG_027-6a"/>
鴨緑江邊霧雨開王㑹千年輝簡竹皇恩萬里賁蒿萊<lb/>
張騫謾作尋源使陸賈虚當絶國才<lb/>
　　　送彭幸菴尚書致仕<hi>二首</hi>　<hi>名澤</hi>
司馬英名起弁髦元龍湖海信人豪洪源紫塞黄河逺<lb/>
爽氣金天華嶽髙裴度歸來惟縱酒廉頗老去自遺櫜<lb/>
林居紫焰光騰夜含景蒼精有賜刀<lb/>
　　　又<hi>公家食時書座右云出必如孔明處必如淵明</hi>
憶昔西征歌采薇雪山萬里駐驂騑總戎全蜀風雲陣<lb/>
<pb n="KR4e0171_WYG_027-6b"/>
紀績成周日月旂諸葛蔓菁遺壁壘陶潜松菊舊柴扉<lb/>
前賢出處真相似雅志如公兩不違<lb/>
　　　懐歸<lb/>
星橋南望沉犀渚雪嶺西連抱珥河闗塞渺茫䰟夢隔<lb/>
山川迢逓别離多汀洲春雨搴芳杜茅屋秋風帶女蘿<lb/>
心事未從詹尹卜生涯聊聼僰童歌<lb/>
　　　憶沐九華兄弟<lb/>
難忘易識是君家為愛君家好棣華𤣥圃春逰花繫馬<lb/>
<pb n="KR4e0171_WYG_027-7a"/>
白門宵醉柳藏鴉停雲逺樹交嵐翠落月空梁印海沙<lb/>
闗塞各天勞敏夢萍逢何處定騫槎<lb/>
　　　讀江門驛景川侯曹公開河碑<hi>曹名震</hi>
將軍玉劍虜塵清餘力猶能水土平象馬邊隅通貢道<lb/>
蛟龍窟宅奠夷庚史家底事遺經略郡乘何曽紀姓名<lb/>
頼有琳瑯播金薤可無蘋藻薦芳馨<lb/>
　　　百福寺夜宿<lb/>
千仭峯頭佛日晴雲端忽見兩僧迎篝燈宴坐曇華結<lb/>
<pb n="KR4e0171_WYG_027-7b"/>
汲水煎茶雪浪生翠竹黄花同入偈蛟龍丘蚓雜題名<lb/>
石房夜冷難成寐惱殺荒鷄不肯鳴<lb/>
　　　留别劉珥江<hi>名大昌</hi>
東波南浦送輕航怊悵芳春發故鄉泛宅浮家沙鳥外<lb/>
銷䰟廻首石犀傍垂垂楊柳人千里漠漠蒹葭水一方<lb/>
更喜欲來相慰藉挐音何日到江陽<lb/>
　　　弔孟拾遺<lb/>
駱谷鸞輿再播移横流滄海廣明時刑餘周召田中令<lb/>
<pb n="KR4e0171_WYG_027-8a"/>
地下逄干孟拾遺赤水探珠迷象罔青霄蝕月任蟇頥<lb/>
懐沙沉石何曽問帳殿毬宫總不知<lb/>
　　　中巖留别余方池草池兄弟<lb/>
又别中巖二十春禪枝忍草㡬昏晨三生水月淹留地<lb/>
萬里江山感慨身楚澤羇纍吟北渚謝家兄弟餞南津<lb/>
酣杯且喜朱顔在覽鏡休驚白髮新<lb/>
　　　過南溪懐二劉參之承之兄弟<lb/>
京國交逰四十春劉家兄弟最情親風流雲散三生夢<lb/>
<pb n="KR4e0171_WYG_027-8b"/>
水逝山藏一聚塵沙步維舟催解䌫隣村聞笛倍沾巾<lb/>
可憐烟草江干樹愁見當年送别津<lb/>
　　　寄李芝山初岡二李國相<lb/>
𤣥韵仙飈舞柜松新詩清水出芙蓉丹梯不唾青城地<lb/>
彩筆曾干紫閣峯濯錦江波舟汎汎散花樓閣樹重重<lb/>
舊逰回首金沙寺幾度衣冠起暮鐘<hi>舞又作灑宋玉風字舞于松柏之下舞</hi>
　<hi>似切淮南子猶條風之時灑則灑字亦可用不知孰為勝  柜松見山海經</hi>
　　　孟秋北岩招提即事<lb/>
<pb n="KR4e0171_WYG_027-9a"/>
秋江芙蓉開且鮮紅粧碧水鬬明蠲可憐丈室散花地<lb/>
便是三管空侯天慈雲演梵香羃阜凉雨催詩珠跳舩<lb/>
醉鄉不見二豪至蘇門竟成孤嘯還<lb/>
　　　甲寅新正六日送簡西嶨登舟<lb/>
金蘭意氣昔論文燕坐朝霜竟夕曛千里驅馳來僰道<lb/>
十年羇旅共滇雲交逰落落晨星散蹤跡悠悠水國分<lb/>
江北江南從此隔何時何地再逢君<lb/>
　　　贈趙大洲太史<hi>貞吉</hi>
<pb n="KR4e0171_WYG_027-9b"/>
起鳯才華錦水頭鳴鑾仙步上瀛洲文傳荘叔棲雲集<lb/>
賦奏金卿花萼樓何國白環曽入貢至今青海未全收<lb/>
廟堂終用平戎䇿未許栖遲老一丘<lb/>
　　　懐劉東阜謝狷齊<hi>百福寺壁見二公詩</hi>
謝劉生死論交地巴蜀山川迢逓程萬古雲霄森意氣<lb/>
五兵詞賦莽縱横虞江精舎浮雲隔汴水孤墳宿草生<lb/>
濯錦浣花逰眺地悲泉斜日下層城<lb/>
　　　三月二十八日與諸弟出野觀社笋輿穿窄徑<lb/>
<pb n="KR4e0171_WYG_027-10a"/>
　　　　日中乃得平路小憩大梵寺<lb/>
滴堦零雨坐深更天為逰人放曉晴松盖擎雲村徑暗<lb/>
秧針刺水野田明菁葱俏蒨憐春晚詰屈崎嶇覺路生<lb/>
正惱懶蟬勾午睡蒲牢喜聼逺鐘鳴<lb/>
　　　四月十一日喜雨柬妹丈劉珥江周五津<hi>五津能詩</hi>
　　　　<hi>善畫</hi>
舟膠水淺似拗堂忽爾宵殘雨送凉原色未須歌滌滌<lb/>
灘聲最喜聴浪浪望中笑電生矯矢夢裡雷車借阿香<lb/>
<pb n="KR4e0171_WYG_027-10b"/>
便注仙瓢傾馬背盡回焦土作金穰<lb/>
　　　又<lb/>
南浦新聲喜雨篇不須艶曲唱嬋姢惠連池草偕靈運<lb/>
杜甫簷花對鄭䖍已見清風生羽扇更聞流水入琴絃<lb/>
宻雲龍茗勞珍貺好試東城解玉泉<lb/>
　　　姚鳳岡荔枝<lb/>
栢府薫風荔子丹雕盤持贈下臺端絳紗嚢裡冰肌滑<lb/>
火齊枝頭水玉寒羅帕分珍慙逐客驛塵飛鞚憶長安<lb/>
<pb n="KR4e0171_WYG_027-11a"/>
瓊瑶欲報才應盡獨立蒼茫倚曲闌<lb/>
　　　緑竹亭為李前渠賦<hi>二首</hi>
髙人愛竹真成癖萬竹亭前竹萬竿風伯倚聲添颯爽<lb/>
月娥分影暎檀欒掃天緑粉晴猶溼拂地清霜暑亦寒<lb/>
莫遣兒童摧錦籜成巢結實待栖鸞<lb/>
　　　其二<lb/>
綠竹亭前竹萬枝興來刻竹醉題詩裁成龍笛青瑶管<lb/>
斫就魚竿綠玉池嘯詠宵分閒鼓吹平安日報偃旌旗<lb/>
<pb n="KR4e0171_WYG_027-11b"/>
風流何羡揚州鶴紫脫蒼筤别有竒<lb/>
　　　次姚鳯岡<hi>名梧</hi>玉蟾寺韵約曾少岷<hi>名璵</hi>章后<lb/>
　　　齊<hi>名懋</hi>同逰<lb/>
玉蟾寺在翠㣲間薝蔔林中萬竹斑人境由來非物外<lb/>
吾鄉元不是他山何須老衲雙飛錫願共詩人一扣闗<lb/>
颯颯金風乘興去團團寳月伴君還<lb/>
　<lb/>
　升菴集巻二十七<lb/>
</p>
<p>
</p>
  </div>
</body>
</text>
</TEI>
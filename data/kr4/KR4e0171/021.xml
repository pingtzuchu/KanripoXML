<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻二十一</head>
    <p>
<pb n="KR4e0171_WYG_021-1a"/>
欽定四庫全書<lb/>
　升菴集巻二十一　　　　　明　楊慎　撰<lb/>
　　五言排律<lb/>
　　　永寧贈任蒼崖<lb/>
蒼崖金陵彦江陽隠薖軸紫曄采靈芝青䴴種山糓匪<lb/>
直起人疴兼用醫士俗驊緑謝雲逵鵠白非日浴石鼎<lb/>
彌明詩錦肆君平卜聮鑣圭里逰對榻天池宿綢繆情<lb/>
已深繾綣意何篤明當理歸艎候予春渚曲<lb/>
<pb n="KR4e0171_WYG_021-1b"/>
　　　十月十二日與炅菴蒼崖清㑹宿平山樓<lb/>
昨暝江亹泊笑謔極綢繆今夕髙樓宿宴醉集朋儔枕<lb/>
底静湍瀨城上聞更籌既傷離索久復念闗山脩黄栢<lb/>
風人意青艸王孫逰安得騎鴻鵠往來滇海頭<lb/>
　　　崇聖寺<lb/>
塵劫非人境烟霞是佛都山開銀色界海涌玉浮圖追<lb/>
蠡形猶壯伽藍跡已蕪經函飄粉蠧畫壁剥天吳零雨<lb/>
頽墻草驚風廢井梧禪心隨夜寂旅望對秋孤逺目窮<lb/>
<pb n="KR4e0171_WYG_021-2a"/>
千里傾懐倒百壺狂歌意無極感此嵗云徂<lb/>
　　　無為寺<lb/>
凉雨敞金天暝巒凝紫烟復有兔鹿徑斜通龍象顛餘<lb/>
霞帶飛閣流波澄逺川危磴三休至層臺四望懸佳逰<lb/>
惜落景愁思怯離弦非闗興盡返良為懐抱牽<lb/>
　　　春泛昆陽海口<lb/>
洪池環貝闕清籞切龍淵光騰馬躍渚潤入象耕田錦<lb/>
紋浮澹淡金碧映淪漣津吏醉持楫漁郎歌扣舷白浪<lb/>
<pb n="KR4e0171_WYG_021-2b"/>
認前浦丹霞分逺天蒙籠山鬼洞遥裔海童烟别籟鳴<lb/>
空外歸雲望日邊向夕長風起愁吟江漢篇<lb/>
　　　雨夕夢安公石張習之覺而有述因寄<lb/>
滇越隣天竺卭崍隔夜郎五離殊畛域一别異炎涼竄<lb/>
逐他時並羈懐此夕長歡娛漸迢逓晤語落暝茫嵐靄<lb/>
炎蒸國烟波瘴癘鄉秦闗生馬角蜀嶺斷猿膓折坂沉<lb/>
黎壁懸繩沬若梁南盤堆枸醬西毾緝桄榔羅漢標孤<lb/>
檜觀音映逺楊淜街龍簇市<hi>土人以辰日為市名龍街</hi>海貨貝投莊<lb/>
<pb n="KR4e0171_WYG_021-3a"/>
<hi>滇貨以貝一貝為一莊四莊為一首</hi>卉服喧叢薄雕題列大荒逡巡烏㸑<lb/>
弄<hi>烏㸑古之烏蠻今之玀人也其樂謂之㸑弄唐世取樂府以為笑云</hi>噭咷白狼章<hi>白狼槃木</hi>
<hi>今麗江姚巂夷也事具漢書</hi>霄迥鳶飛站星低蠱飲光<hi>夷人畜蠱夜出飲水有光</hi>
<hi>如星之曳尾</hi>堁風氛甚惡<hi>其地不時暴風如嶺南之颶風土人名曰堀堁風賦云堁揚塵也</hi>
菵露毒仍防樹偃申家屋荷凋屈氏裳獨愁吟暟雪九<lb/>
辨感清商永晝消棋陣流年付酒狂抨弓穿鴶鵴皷枻<lb/>
泛螳螂<hi>鴶鵴鳩也澗名螳螂川名</hi>康樂吳趨激鍾儀楚奏傷盼歸頻<lb/>
握糈憶舊幾停觴夙昔交逰日峥嶸翰墨塲金蘭通氣<lb/>
<pb n="KR4e0171_WYG_021-3b"/>
味桑梓借徽芳健筆誇鸚武靈陶戛鳯皇執鞭從李杜<lb/>
傾盖許班揚賈誼三書切相如四賦良軼塵追騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>缺<lb/>
岸倚踦牂百斛扛文鼎千帆掣駛檣仙才輕紱冕公望<lb/>
重珪璋蒲席青規地薇垣紫界牆璇閨髙曳履瓊澁儼<lb/>
分行笏捧綈嚢奏衣飄畫省香輦花簮矗矗池艸佩鏘<lb/>
鏘儤直承明下經過韋曲傍翠㣲横半岫白水溢方塘<lb/>
暝宿招提境雲眠薈蔚房樵歌搴薜荔漁影照滄浪倐<lb/>
忽嗟岐路參差散頡頏薫華晨逗雨蓂莢曉凌霜拂欝<lb/>
<pb n="KR4e0171_WYG_021-4a"/>
干將劍聮翻戍客裝峨眉臨絶頂瀼水宛中央樾䕃江<lb/>
楓赤庭蕪塞葉黄閉門非泄栁畏壘詎庚桑紛緒琴心<lb/>
懶衰顔鏡匣藏屏居親猰㺄坐嘯和蛩螿張敏情還劇<lb/>
安期好不忘形骸元脱畧身世且徜徉蚓壤甘怡槁鴻<lb/>
冥豈慕梁艱虞寧暇問吾道任蒼蒼<lb/>
　　　孟夏苦雨不絶<lb/>
積雨千家静停雲八表昏青苔封甲子白水漏乾坤祗<lb/>
益黔巫瘴虚沾屏翳恩愁零詩欲繼繁露術空存潮汐<lb/>
<pb n="KR4e0171_WYG_021-4b"/>
宵通井津梁曉隔門何時集車馬明月對琴樽<lb/>
　　　秋夕效六朝體<lb/>
美人别我去春恨滿蘼蕪况是新秋夕相思芳嵗徂月<lb/>
纎京兆畫星㸃漢臯珠峯霞張錦頰池瀲湛清矑物色<lb/>
那堪對情悰可忍孤將懐結楚夢流思向雲巫<lb/>
　　　贈汪泉翁<lb/>
西土滇雲鎮南天執法星尚書崇禹衛大雅重周屏聖<lb/>
化彰無外皇心佇靡寧分弓弨質繡掛劍倚潭青吉日<lb/>
<pb n="KR4e0171_WYG_021-5a"/>
占風角凶門背斗刑威聲先象渚敵愾到麊泠玉帳通<lb/>
降表金標已勒銘風馳淩汛掃火急驗灰釘春壤重看<lb/>
闢宵闗遂不扄帝圖輿外拓王畧爼邊經勛業今昭鼎<lb/>
文章舊發硎調髙清瑟倡名並色絲馨芳潤三霄露濤<lb/>
瀾六月溟過都誇騕褭傾國掩娥娙谷響丁丁木波縈<lb/>
泛泛萍犧尊出城郭暢轂駐山亭墨許池中洗歌容澤<lb/>
畔聽真堪慰遲暮渾欲忘飄零信宿慙鴻渚生涯老鶴<lb/>
汀陳雷千古誼一羽在仙㝠<lb/>
<pb n="KR4e0171_WYG_021-5b"/>
　　　詶張子上臥疾<lb/>
幽憂子伏枕寂寥予閉闗誰言彈丸地若阻重甗山朱<lb/>
羲陸將改清商節欲還羃庭書帶静文波屏風閒鳴瓊<lb/>
罷魚翕窺棋忘豹斑牽率詶蘭藻俯仰企芝顔<lb/>
　　　答彭子冲<lb/>
異縣悲南國同車感北風霜清淮浦濶木落楚江空危<lb/>
坂難廻馬炎方少去鴻望歸天共逺惜别嵗將窮海曲<lb/>
飛鳴隔山梁飲啄同從軍古云樂况復九夷通<lb/>
<pb n="KR4e0171_WYG_021-6a"/>
　　　送周子籲工部北還<lb/>
潘岳賦西征江淹黯别情羊腸縈隴坂龍角繞吳城晚<lb/>
照澄江静星浮洞浦清石帆風外矗沙鏡雨中明愁聽<lb/>
丹楓落勞歌白芷生杪秋遥夕夢殘月半長庚<lb/>
　　　五月四日蔡龜崖太守邀㑹於三塔寺大觀堂<lb/>
　　　　分題得橚檻觀瀾分韵得霧字<hi>蔡名紹科</hi>
青㝠鳥外簷翠靄雲中路暇日從公逰淑景同人聚帡<lb/>
幪捲宿氛晏温属新昫陶潜思停雲樂廣欣披霧空侯<lb/>
<pb n="KR4e0171_WYG_021-6b"/>
睇遥天<hi>佛經有此語</hi>平薺數津樹陽焰展海幀浮圖象天柱<lb/>
繡檻狎鷗汀朱窻見魚步鷺翿入鏡明<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>羽當屏度酌<lb/>
言深斚酣詎覺層城暮懸火已促歸芳草猶回顧慙賡<lb/>
𤣥暉吟緬誦澄江句<lb/>
　　　六里菁<hi>在豐禄</hi>
六里菁何深千章樹如薺俯聽秋蟬鳴翻在幽澗底澗<lb/>
水何湔湔谷蘭香蘼蘼不見采芳人誰為枕流子日暮<lb/>
心悠哉臨風聊徙倚<lb/>
<pb n="KR4e0171_WYG_021-7a"/>
　　　温泉<lb/>
神丘隠雲岊靈源𣺌天河隂火煮玉泉陽暈㶑朱波吹<lb/>
律豈鄒子煉石疑媧娥乳竇沉水碧碕梁起盤渦漸漸<lb/>
不濡軌汩汩常盈科偕賞玩仙液藴真洗人痾浴蘭興<lb/>
逺思沐芳咏遺歌銅池漢霤側釦墄驪山阿朝宗阻江<lb/>
漢褰裳限牂牁天隅感流落日暮吟蹉跎<lb/>
　　　明月子<lb/>
桂影静遥天照我綺窻前窻中出佳麗樓上鬭嬋姢三<lb/>
<pb n="KR4e0171_WYG_021-7b"/>
五嫦娥夕二八箇儂年金波未成鏡玉弓才引弦月隨<lb/>
人共媚人與月相憐自有横陳意流光燭錦筵<lb/>
　　　送周子籲北上<lb/>
天路還鄉路文星即使星北溟觀浩𣺌南紀歴岧亭博<lb/>
望傳笻節王褒識碧形漢詩陳奕奕楚賦詠苹苹掞藻<lb/>
留仙署分華到旅庭薫筵風若蕙浴楫日如萍𤣥草揚<lb/>
雲閣青蘋栁惲汀良書暌暝榻張飲列春坰鳯舉誠難<lb/>
駐驪歌忍易聽吳宫有歸乙飛札冀丁寧<lb/>
<pb n="KR4e0171_WYG_021-8a"/>
　　　池上㑹心亭初成與客小飲<lb/>
故鄉歸未得暇日且銷憂仙地那能縮吾廬亦自幽垂<lb/>
楊覆鍛沼脩竹引觴流桂白淮山晚梨紅張谷秋烟林<lb/>
平似織雲樹欝如浮即此堪招隠無勞賦逺逰<lb/>
　　　送劉少隣北上<lb/>
春物茂華滋花宫携手時行行傷逺别恨恨不能辭嵗<lb/>
月甘衰矣山川若間之嘉逰才舊約良宴即生離南浦<lb/>
江淹賦北梁蘇武詩挐音悽去枻行色慘征旗濁酒臨<lb/>
<pb n="KR4e0171_WYG_021-8b"/>
風把清塵何日追惟應托宵夢萬里逐心知<lb/>
　　　贈簡西嶨<lb/>
才藻嫓劉珊經術擬杜環鴻儀渾物外馬跡徧人間硯<lb/>
沼三江狹詩嚢五岳慳好吞雲夢澤莫擘少華山喜枉<lb/>
鼪鼯徑慵攀虎豹闗縶維過信宿瓊玖照衰顔<lb/>
　　　四月八日觀李中溪<hi>元陽</hi>浴佛㑹<lb/>
三花寳樹下八水香池邊鷲嶺𤣥宗啟魚山清梵傳日<lb/>
華明震旦雲彩麗諸天染衣豈尊宿鏗佩盡儒仙虛界<lb/>
<pb n="KR4e0171_WYG_021-9a"/>
一那刹實際萬由延伊予漂戎旅同君登法船<lb/>
　　　春郊觀射戴玉案葉雨湖錢憲副劉民部同賦<lb/>
東郊春草合襍英紛滿林同聲有勝集興言相追尋白<lb/>
羽晝揺月鳴骹風逓音已負投筆志曽是懸弧心射雉<lb/>
休重賦蜚鴻聊一吟<lb/>
　　　清宵有清光<lb/>
清宵有清光虚堂更窈窕月户自姢姢風枝何嫋嫋樓<lb/>
迥寒更遲堞近飛烏繞露氣潤層簾星光涵碧沼美人<lb/>
<pb n="KR4e0171_WYG_021-9b"/>
阻風期幽懐寄天表瓊想去翼長寳刻來音杳索居能<lb/>
無言嵗月成遐邈<lb/>
　　　雲中十二韻<lb/>
天子雲中狩將軍久未還律吹𤣥菟塞旗繞白狼山風<lb/>
火燒荒急星辰過隊閒燕支留馬首蘇酪醉龍顔清樂<lb/>
千門動黄金萬鎰頒雪深懐纊絮月滿憶刀鐶牙鳥嚴<lb/>
宵仗宫鴉捲曉班奏回青𤨏闥㨗報紫金闗膂力休明<lb/>
鎧歡聲洽禁闤功牌銀爍爚賀障錦斒斕日轉虞巡外<lb/>
<pb n="KR4e0171_WYG_021-10a"/>
春流鎬宴間戢戈行有頌神武徧人寰<lb/>
　　　首夏過西園得樂字<lb/>
青雲何飄飄華彩逺揮霍阿閣翼景龍出臯伴鳴鶴信<lb/>
宿訪烟霞夙尚本丘壑赫曦中陸永夏氣南榮薄㳺樹<lb/>
列丰茸行欄護花藥還近竹林逰遂動蘭池作甘𤓰浮<lb/>
清泉碧盌凍寒酪芰製鳬鷖親林籟宫商錯妙理寄沉<lb/>
㝠興懐在歌咢悠然莊舄心試誦思歸樂<lb/>
　<lb/>
<pb n="KR4e0171_WYG_021-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻二十一<lb/>
</p>
<p>
</p>
  </div>
</body>
</text>
</TEI>
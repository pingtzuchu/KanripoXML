<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻七十一</head>
    <p>
<pb n="KR4e0171_WYG_071-1a"/>
欽定四庫全書<lb/>
　升菴集巻七十一　　　　　明　楊慎　撰<lb/>
　　俞豹論諸葛<lb/>
輟耕録載俞豹論諸葛孔明忠于𤣥徳而非忠于漢獻<lb/>
以漢獻尚在而𤣥徳之立為不當也此説謬矣習鑿齒<lb/>
曰惠公朝秦而子圉以立更始猶存而光武舉號先主<lb/>
合義討賊是宜速尊以奉大統民欣反正出覩舊物可<lb/>
謂識時之卓見豹盖亦未嘗見此論也寡陋不學如此<lb/>
<pb n="KR4e0171_WYG_071-1b"/>
不自知而輕議大君子真可惡也陶九成取之亦輕薄<lb/>
子哉<lb/>
　　諸葛格語<lb/>
諸葛格語陸遜書曰以道望人則難以人望人則易張<lb/>
子厚云以衆人望人則易從其言本此<lb/>
　　孔明心如秤<lb/>
太平御覽載諸葛孔明語云我心如秤不能為人作低<lb/>
昻唐胡曽投人啓曰推諸葛之秤心負姜維之斗膽<lb/>
<pb n="KR4e0171_WYG_071-2a"/>
　　何㸃<lb/>
南史何㸃不入城府而性率畧好狎人物時人重其通<lb/>
號曰㳺俠處士然觀豫章王嶷命駕造㸃㸃從後門遁<lb/>
去竟陵王子良曰豫章王尚望塵不及吾當望岫息心<lb/>
則亦甚介矣<lb/>
　　張耀華<lb/>
何恢有妓張耀華美而有寵阮佃夫頻求之恢曰恢可<lb/>
得此人不可得也佃夫曰惜指失掌邪遂諷有司以公<lb/>
<pb n="KR4e0171_WYG_071-2b"/>
事弹恢此亦與緑珠事相類<lb/>
　　女巫<lb/>
吕覽楚之衰也作為巫音注女曰巫楚辭九歌巫以事<lb/>
神其女妓之始乎漢曰總章曰黄門倡然齊人歸魯而<lb/>
孔子行秦穆遺戎而由余去又不始於楚矣漢郊祀志<lb/>
祭郊畤宗廟用偽飾女妓今之装旦也其䙝神甚矣<lb/>
　　麗驂<lb/>
王肅曰古者一轅之車夏后氏駕兩馬謂之麗殷益以<lb/>
<pb n="KR4e0171_WYG_071-3a"/>
一騑謂之驂周人又益以一謂之駟今按周人實兼用<lb/>
之故曰騧驪是驂又曰城門之軌兩馬之力與<lb/>
　　葦茭螺首<lb/>
夏后氏金行初作葦茭言氣交也殷人水徳以螺首慎<lb/>
其閉塞使如螺也周人木徳以桃為梗言氣相更也莊<lb/>
子曰插葦於戸布灰其下童子入不畏而鬼畏之是鬼<lb/>
之智不如童子也今人元日以葦揷戸螺則今之門鐶<lb/>
也桃梗今之桃符也<lb/>
<pb n="KR4e0171_WYG_071-3b"/>
　　不即丕<lb/>
古地名多有不字如春秋之不羮華不注史之不周不<lb/>
美不耐山海經之不津不庭不其或曰不讀作丕古無<lb/>
丕字不即丕也詩曰不顯惟徳不戢不難皆讀作丕亦<lb/>
一説也<lb/>
　　尸位<lb/>
書云尸位詩云素飱商君謂之荒飽吳起謂之枝官史<lb/>
云冗食又曰㳺手蝝蝗蟊賊下不在田矣<lb/>
<pb n="KR4e0171_WYG_071-4a"/>
　　强弱堅瑕<lb/>
商君曰以强去强者弱以强去弱者強管子云攻瑕則<lb/>
堅者瑕攻堅則瑕者堅此用兵之法也為學之説亦然<lb/>
善問者如攻堅木從其節目是也<lb/>
　　虎斑絹<lb/>
後漢志襄邑嵗獻虎文衣即今彰徳府虎斑絹也不為<lb/>
珍綺而古人重之何邪<lb/>
　　被褐衣錦<lb/>
<pb n="KR4e0171_WYG_071-4b"/>
吕覽云辦議而不可為是被褐而入衣錦而出孔明云<lb/>
違覆而得中猶棄敝屩而獲珠玉盖古有此語美改過<lb/>
也<lb/>
　　筮短龜長<lb/>
筮短龜長杜預注曰筮數龜象象長數短此瞽説也孔<lb/>
頴達云神以知來智以藏往是為極妙雖龜之長無以<lb/>
加此以至理而言卜筮實無長短盖亦知杜之謬而不<lb/>
敢規之今按獻公卜驪姬卜吉而筮凶卜人曰筮之辭<lb/>
<pb n="KR4e0171_WYG_071-5a"/>
所言理短龜之辭所言理長故下文遂引龜辭盖即立<lb/>
驪姬一事而非謂筮龜有長短也杜之紕繆類多如此<lb/>
　　白頭而新<lb/>
漢書白頭如新傾盖如故説苑作白頭而新傾盖而故<lb/>
而如古字通用白頭而新雖至老而交猶新傾盖而故<lb/>
謂一見而交已故也作而字解尤有意味<lb/>
　　宿諾宿問<lb/>
子路無宿諾宰我無宿問<hi>大戴禮宰我云小子無宿問</hi>
<pb n="KR4e0171_WYG_071-5b"/>
　　阿堵<lb/>
晉書云王衍口不言錢晨起見錢堆床前曰阿堵近世<lb/>
不解此遂謂錢曰阿堵可笑晉人云阿堵猶唐人曰若<lb/>
箇今曰這箇也故殷浩看佛經曰理亦應在阿堵中顧<lb/>
長康傳神曰精神妙處正在阿堵中謝安謂桓温曰明公<lb/>
何用壁後置阿堵輩是也凡觀一代書須曉一代語觀<lb/>
一方書須通一方之言不爾不得也<lb/>
　　寧馨<lb/>
<pb n="KR4e0171_WYG_071-6a"/>
馨字晉人以為語助辭王衍傳何物老嫗生此寧馨兒<lb/>
世説劉真長語桓温曰使君如馨地寧或鬭戰求勝王<lb/>
導與何次道語舉手指地曰正自爾馨王朗之雪中詣<lb/>
王螭持其臂螭撥其手曰冷如鬼手馨强來捉人臂劉<lb/>
惔譏殷浩云田舍兒強學人作爾馨語合此觀之其為<lb/>
語辭了然唐劉禹錫詩幾人猛省得寜馨得晉人語意<lb/>
矣<lb/>
　　世説誤字<lb/>
<pb n="KR4e0171_WYG_071-6b"/>
古書轉刻轉謬盖病於淺者妄改耳如近日吳中刻世<lb/>
説右軍清真謂清致而真率也李太白用其語為詩右<lb/>
軍本清真是其證也近乃妄改作清貴兼有諸人之差<lb/>
謂各得諸人之參差近乃妄改差作美聲鳴轉急改鳴<lb/>
作氣義學改作學義皆大失古人語意聊舉一二他不<lb/>
能盡<lb/>
　　六么<lb/>
古之六博即今骰子也晉謝艾傳梟者邀也六博得邀<lb/>
<pb n="KR4e0171_WYG_071-7a"/>
者勝是知梟即骰子之么也曲名有六么聚義取六博<lb/>
之采<lb/>
　　神荼<lb/>
山海經云神荼欝壘二神人主執惡鬼風俗通作欝律<lb/>
陸法言集韻壘音律神荼者神舒也欝律者苑結也周<lb/>
代以荼為舒夏后荼公子荼是也沈休文曰欝壘者屈<lb/>
律也又為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王充云欝壘㟪㠥之類<lb/>
　　納音<lb/>
<pb n="KR4e0171_WYG_071-7b"/>
乾為天坤為地乾坤合而為泰徳為父紅為母徳紅合<lb/>
而為東干為君支為臣支干合而納音生此六十甲子<lb/>
納音之説其詳見路史餘論夢溪筆談南村輟耕録<lb/>
　　嗔目待明經<lb/>
宋人喭云焚香禮進士嗔目待明經見東萊文集其徒<lb/>
諱之改嗔目作撤幙非也<lb/>
　　古碑有神物䕶持<lb/>
唐李邕書雲麾將軍碑已斷裂在蒲城縣正徳中劉逺<lb/>
<pb n="KR4e0171_WYG_071-8a"/>
夫御史謫為蒲城簿訪出以鐡束錮之復為完物饒州<lb/>
薦福寺碑為雷所轟而碎近日好古者取其碎裂合而<lb/>
卧樹之猶可摹印簡西嶨為予言親見許予摹寄一本<lb/>
尚未獲也以二事占之古碑似有神物䕶持<lb/>
　　欸唶<lb/>
欸也唶也呃也皆嘆辭如噫吁之類後漢書光武紀舂<lb/>
陵有望氣者曰唶佳哉鬱鬱葱葱商君書多用呃字欸<lb/>
與欵同史記范増曰欸豎子不足與圖大事揚子法言<lb/>
<pb n="KR4e0171_WYG_071-8b"/>
或問王翦曰始皇方獵六國而翦牙欸史記用之於句<lb/>
首揚子用之于句末皆竒甚<lb/>
　　詅痴符<lb/>
和凝為文以多為富有集百巻自鏤板以行識者多非<lb/>
之曰此顔之推所謂詅痴符也近日有一達官自刻其<lb/>
文且問于作者曰吾文何如古人或對曰一代之興有<lb/>
一代之文故漢曰漢文唐曰唐文公之文可謂明文也<lb/>
盖譏其近于吏牘而其人不悟<lb/>
<pb n="KR4e0171_WYG_071-9a"/>
　　薖軸<lb/>
王元長曲水詩序沉㝠之怨既缺薖軸之疾已消本考<lb/>
槃詩二句而㑹合之此李商隠灰釘之祖也文苑英華<lb/>
求賢判云盡岸穴之英竒揔濠梁之薖軸儲光羲詩清<lb/>
言問薖軸惠念及滄浪用字又祖王元長也<lb/>
　　珠聲玉價<lb/>
説文注引宋𢎞云淮水出玭珠珠之有聲者聲謂有名<lb/>
價也唐人文有珠聲玉價之語本此<lb/>
<pb n="KR4e0171_WYG_071-9b"/>
　　蠻烟蜃雨<lb/>
嶺南異物志云蠻烟蜃雨無别晨暮蜃蛟蜃也<lb/>
　　因文立政<lb/>
鸞刀貴割而聲尚和利刃貴斷而字從和易曰利者義<lb/>
之和也先王制器尚象因文立政如此<lb/>
　　分沙漏石<lb/>
酈道元水經注形容水之清徹云分沙漏石又曰淵無<lb/>
潜甲又曰魚若空懸又曰石子如樗蒲皆極造語之<lb/>
<pb n="KR4e0171_WYG_071-10a"/>
妙<lb/>
　　小説<lb/>
説者云宋人小説不及唐人是也殊不知唐人小説不<lb/>
及漢人如華嶠明妃傳云豐容靚飾光明漢宫顧影徘<lb/>
徊聳動左右伶𤣥飛燕外傳云以輔屬體無所不靡郭<lb/>
子横麗娟傳云玉膚柔軟吹氣勝蘭不欲衣纓拂之恐<lb/>
體㾗也此豈唐人可及晉書荀朂傳云汲郡人不準發<lb/>
冢得古文數百篇中載楚事一段尤妙亦小説也惜不<lb/>
<pb n="KR4e0171_WYG_071-10b"/>
傳耳<lb/>
　　女匽<lb/>
大戴禮帝繫篇帝舜娶于帝堯之子謂之女匽氏列女<lb/>
傳堯之二女名娥皇女英山海經帝俊妻是生十日漢<lb/>
地理志陳倉有黄帝孫舜妻祠禮記舜𦵏於蒼梧之野<lb/>
盖三妃未之從也堯典獨云二女而禮乃有三妃之文<lb/>
或謂女匽與皇英為三未知是否<hi>俊即古舜字</hi>
　　石燭<lb/>
<pb n="KR4e0171_WYG_071-11a"/>
石燭一名水肥一名石脂一名石液今之延安石油也<lb/>
可熏烟為墨唐人延州詩有石烟多於洛陽塵之句<lb/>
　　過所<lb/>
劉熈釋名曰過所至關津以示之張晏注漢紀關傳云<lb/>
傳信也若今過所者即行路文引也<lb/>
　　慕容佳士<lb/>
慕容徳乘髙享燕顧謂尚書魯邃曰齊魯固多君子當<lb/>
昔全盛之世梓慎巴生淳于二鄒之徒䕃修檐臨清沼<lb/>
<pb n="KR4e0171_WYG_071-11b"/>
恣飛馬之雄辭奮談天之逸辯指撝則紅紫成章俛仰<lb/>
則丘陵生韻至於今日荒草頽墓氣消烟滅永言千載<lb/>
能不依然徳本北裔戎馬之梟其言若兹亦佳士也或<lb/>
是史臣飾辭非其本真<lb/>
　　金溝銅池<lb/>
羊𤣥保曰金溝清泚銅池揺颺既佳光景當得劇棊此<lb/>
語殊有韻致<lb/>
　　鮑姑艾<lb/>
<pb n="KR4e0171_WYG_071-12a"/>
世傳鮑姑艾五月五日曽灼龍女鮑姑亦仙女流也宋<lb/>
人五日帖子中有用此事者<lb/>
　　先鄭後鄭<lb/>
注疏家所稱先鄭者鄭衆也後鄭者鄭𤣥也觀周禮之<lb/>
註則先鄭與後鄭十異其五劉向治春秋主公羊劉歆<lb/>
主左氏故有父子異同之論由是觀之漢人説經雖天<lb/>
親父子不茍同也孔子以一貫傳道而曽子以忠恕説<lb/>
一貫曽子受業孔子作大學而子思受業曽子作中庸<lb/>
<pb n="KR4e0171_WYG_071-12b"/>
由是觀之聖賢師弟子亦不茍同也今之學者吾惑之<lb/>
摭拾宋人之緒言不究古昔之妙論盡掃百家而歸之<lb/>
宋人又盡掃宋人而歸之朱子嗚呼曽子子思吾不得<lb/>
而見之矣安得二鄭二劉而與之論經術哉<lb/>
　　使者曰信<lb/>
晉武帝炎報帖末云故遣信還南史晨起出陌頭屬與<lb/>
信㑹古者謂使者曰信真誥云公至山下又遣一信見<lb/>
告謝宣城傳云荆州信去倚待陶隠居帖云明旦信還<lb/>
<pb n="KR4e0171_WYG_071-13a"/>
仍過取反虞永興帖云事以信人口具凡言信者皆謂<lb/>
使者也今之流俗遂以遣書饋物為信故謂之書信王<lb/>
右軍十七帖有云往得其書信遂不取答謂昔嘗得其<lb/>
來書而信人竟不取回書耳而世俗遂誤讀往得其書<lb/>
信為一句遂不取答為一句誤矣古樂府云有信數寄<lb/>
書無信心相憶莫作瓶墜井一去無消息包佶詩去札<lb/>
頻逢信廻帆早挂空此二詩尤可證<lb/>
　　大破賊<lb/>
<pb n="KR4e0171_WYG_071-13b"/>
謝安聞肥水之捷對奕客云小兒軰大破賊晉書云兒<lb/>
輩遂已破賊晉書所紀不及世説大字之勝<lb/>
　　繫表<lb/>
庾子山哀江南賦聲超於繫表道髙於河上𢎞明集道<lb/>
照機前思超繫表又言超超而出象理亹亹而踰繫繫<lb/>
表二字人多不解所出按晉春秋荀粲曰立象以盡意<lb/>
非通乎象外者也繫辭以盡言非言乎繫表者也象外<lb/>
之意繫表之言固藴而不出矣晉春秋今亡僅見類書<lb/>
<pb n="KR4e0171_WYG_071-14a"/>
所引耳<lb/>
　　明晝晦隂<lb/>
帝王世紀稱帝堯其仁如天其志如神就之如日望之<lb/>
如雲其明如晝其晦如隂注云明以察之晦以畜之易<lb/>
之所謂用晦詩之所謂養晦旒以翳明鑾以隠聰不欲<lb/>
察淵魚而料隠慝也<lb/>
　　天畫<lb/>
滕涉天聖中為青州太守盛冬濃霜屋瓦皆成百花之<lb/>
<pb n="KR4e0171_WYG_071-14b"/>
狀以紙摹之又大金國志金末河氷凍成龜文又有花<lb/>
卉禽鳥之状巧過繪縷此天畫也滇中有某提學訓諸<lb/>
生讀書為文之法甚悉語畢問諸生曰吾言是否中有<lb/>
一人應曰公天人所言皆天話也相傳以為笑盖俗以<lb/>
托空為天話耳<lb/>
　　一巻為<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>一條為則<lb/>
道書以一巻為一<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>音局與軸通陶九成説郛用之佛<lb/>
書以一條為一則洪景盧容齋隨筆史䋲祖學齋佔畢<lb/>
<pb n="KR4e0171_WYG_071-15a"/>
用之佛典又云多羅樹葉書凡有二百四十縛縳古絹<lb/>
字亦借為巻也<lb/>
　　三澣<lb/>
俗以上澣中澣下澣為上旬中旬下旬盖本唐制十日<lb/>
一休沐故韋應物詩曰九日驅馳一日閒白樂天詩公<lb/>
假月三旬然此乃唐制而今猶襲用之則無謂也<lb/>
　　灰釘<lb/>
李商隠露布飛走之期既絶灰釘之望斯窮宋人小説<lb/>
<pb n="KR4e0171_WYG_071-15b"/>
謂灰釘用杜篤論都賦燔康居灰珍竒椎鳴鏑釘鹿蠡<lb/>
近燕泉何子元餘冬緒録中證其非謂是曹爽在獄中<lb/>
乞棺釘與灰于司馬懿事其事本不僻也余又考梁書<lb/>
徐勉上疏請禁䘮家速殯云屬纊才畢灰釘已具陳書<lb/>
陳霸先九錫文祅酋震慴遽請灰釘以二條證之尤足<lb/>
破宋人之謬説<lb/>
　　韻語紀異物<lb/>
余嘗愛晉宋人以韻語紀物産如郭璞爾雅賛山海經<lb/>
<pb n="KR4e0171_WYG_071-16a"/>
賛王微藥草賛之類皆質而工其原出于逸周書火浣<lb/>
布數語今彚書于後火澣之布入火不滅布則火色垢<lb/>
則布色出火而振之皎然疑乎雪<hi>周書説火浣布</hi>日南有野女<lb/>
羣行不見夫其状皛且白徧體無衣襦<hi>唐䝉博物記</hi>三㢘大<lb/>
實實不但三<hi>雖名三㢘其實四五枝</hi>食之多汗味酸且㫖藏之尤<lb/>
好與衆果相參<hi>陳祁暢異物志</hi>苹之依水猶卉植地靡見其布<lb/>
漠而鱗被物有常性孰知所自<hi>郭子𤣥苹賛</hi>曰州留者其實<lb/>
水牛蒼毛豕身角若擔矛衛䕶其犢與虎為讐<hi>鬱林異物志</hi>
<pb n="KR4e0171_WYG_071-16b"/>
象之為獸形體特詭身倍數牛目不逾狶鼻為口役望<lb/>
頭若尾馴良豢教聴言則跪素牙玉潔載籍所美服重<lb/>
致逺行如丘徙<hi>萬震象賛</hi>烏鰂集足在口縮喙在腹形類鞋<lb/>
囊其名烏鰂噏波噀墨迷射水慝<hi>萬震海物異名記</hi>瓦蠬鑛殻<lb/>
建瓴状如渾沌錢文外眉而内渠<hi>萬震海物異名記瓦蠬賛注眉為髙為眉</hi>
<hi>渠為疏為渠此魁陸海蛤也</hi>合浦之人習水善㳺俛視層岩如猿仰<lb/>
株入如沉鼈出如輕鳬蹲泥剖蚌潜竊明珠<hi>萬震南州志</hi>江<lb/>
瑶柱厥甲美如瑶玉<hi>玉音裕三字一句三句一韻尤竒</hi>肉柱膚寸名江<lb/>
<pb n="KR4e0171_WYG_071-17a"/>
瑶柱<hi>萬震海物異名</hi>獸曰𤣥犀處自林麓食惟棘刺體兼五肉<lb/>
或有神異表露以角<hi>音録</hi>含精吐烈望如華燭置之荒野<lb/>
禽獸莫觸<hi>萬震犀賛</hi>神丘有火穴光景照千里崑崙有弱水<lb/>
鴻毛不能起<hi>𤣥中記</hi>一跳八尺兩跳丈六從春至夏裸袒<lb/>
相逐<hi>風俗記海蛙</hi>笮複引一索飛絙杙閣其名曰笮人懸半<lb/>
空度彼絶壑<hi>李膺笮橋賛</hi>髙山嵯峩巖石磊落傾側榮廻下<lb/>
臨峭壑行者攀縁牽援帶索<hi>袁崧山川記</hi>蚺惟大蛇既洪且<lb/>
長采色駮映其文錦章食象吞鹿腴成養瘡賓饗嘉食<lb/>
<pb n="KR4e0171_WYG_071-17b"/>
是豆是觴<hi>南裔志</hi>鮫之為魚其子既育驚必歸母還入其<lb/>
腹小則如之大則不復<hi>楊孚交州異物志云</hi>
　　境逆樂真<lb/>
章楓山云處順境而樂之者易處逆境而樂之者難若<lb/>
曽㸃之浴沂邵雍之擊壤皆順境也惟夫床琴于浚井<lb/>
之日絃歌於絶糧之餘以至捉衿肘見而歌商聲簞食<lb/>
瓢飲而不改其樂乃為境之逆而樂之真耳豈人所易<lb/>
及哉<lb/>
<pb n="KR4e0171_WYG_071-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_071-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻七十一<lb/>
</p>
<p>
</p>
  </div>
</body>
</text>
</TEI>
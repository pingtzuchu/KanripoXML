<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻四十一</head>
    <p>
<pb n="KR4e0171_WYG_041-1a"/>
欽定四庫全書<lb/>
　升菴集巻四十一　　　　　明　楊慎　撰<lb/>
　　無極<lb/>
汲冢周書云正人莫如有極道天莫如無極道言也正<lb/>
人有極謂㑹其有極歸其有極也道天無極謂生物不<lb/>
測悠久無疆也此語甚𤣥奥當表出之然則無極而太<lb/>
極之言亦不始于周子矣<lb/>
　　太極<lb/>
<pb n="KR4e0171_WYG_041-1b"/>
孔子曰易有太極其説有本乎曰有洪範皇極是也皇<lb/>
極者人之極也大傳曰六爻之動三極之道也三極者<lb/>
何立天之道曰隂與陽隂陽天之極也立地之道曰剛<lb/>
與柔剛柔地之極也立人之道曰仁與義仁義人之極<lb/>
也天非隂陽不立地非剛柔不立人非仁義不立天地<lb/>
人其形也隂陽剛柔仁義道也天以隂陽之道而立為<lb/>
天地以剛柔之道而立為地人以仁義之道而立為人<lb/>
猶屋之有極而立為屋也三極者參而三矣一生二二<lb/>
<pb n="KR4e0171_WYG_041-2a"/>
生三三生萬物獨無所謂一乎太極者一也一者理也<lb/>
極之為言至也太極者至之又至非尋常之極故曰太<lb/>
極屋極之極有形也無形之極則曰太極荘子之言大<lb/>
塊是已土塊之塊有限也無限之塊曰大塊知此者知<lb/>
孔子立言之意矣老子曰道可道非常道强名曰道葢<lb/>
大道本不可名而借道路之道而强名曰道也引而伸<lb/>
之亦曰理可理非常理强名曰理葢至理本不可名而<lb/>
借木理之理文理之理玉理之理而强名曰理合而觀<lb/>
<pb n="KR4e0171_WYG_041-2b"/>
之極可極非常極强名曰極也濓溪周子恐人滯于形<lb/>
泥于象曰無極而太極又曰太極本無極强名之上又<lb/>
加强名千載而下未有知其解者也陸子靜以為贅葢<lb/>
為昧者泥象滯形慮然不知聖人立言為鈎深致逺者<lb/>
設不為泥象滯形者設也若為昧者言則兩儀四象昭<lb/>
昭矣太極之言亦贅也己神而明之黙而成之則孔子<lb/>
太極二字乃魚筌兔蹄周子太極圖則繫風捕影無極<lb/>
二字乃駢拇枝指也象山之言不可謂無見而其與朱<lb/>
<pb n="KR4e0171_WYG_041-3a"/>
子辯屢千言而不能自發其本㫖亦所謂意圓語滯者<lb/>
與九原可作起朱陸于寒泉精舎而余以此説為之調<lb/>
停亦必含咲而息訟矣<lb/>
　　太極兩儀<lb/>
房氏易傳云易有太極是生兩儀兩儀生四象四象生<lb/>
八卦固非今日有太極而明日方有兩儀後日而乃有<lb/>
四象八卦也又非今日有兩儀而太極遯明日有四象<lb/>
而兩儀亡後日有八卦而四象隱也太極在天地之先<lb/>
<pb n="KR4e0171_WYG_041-3b"/>
而不為先在天地之後而不為後此説精明可以補注<lb/>
疏之遺<lb/>
　　隂陽<lb/>
易曰隂陽合徳而剛柔有體又曰隂陽之義配日月又<lb/>
曰一隂一陽之謂道隂陽不測之謂神不曰陽隂而曰<lb/>
隂陽何也曰生生之謂易陽主生隂主死若曰陽隂則<lb/>
死而不復生矣先隂後陽有生生不窮之義焉匪特此<lb/>
也易曰是故知死生之説又曰是故知鬼神之情状又<lb/>
<pb n="KR4e0171_WYG_041-4a"/>
曰闔户謂之坤闢户謂之乾不曰生死而曰死生不曰<lb/>
神鬼而曰鬼神不曰闢闔而曰闔闢亦猶厯家朔先於<lb/>
晦不曰朔晦而曰晦朔以此例之思過半矣然則商易<lb/>
之首坤葢亦有見於此孔子曰吾得坤乾焉有味其言<lb/>
哉<lb/>
　　羲皇心易<lb/>
陳希夷言學易者當於羲皇心地上馳騁無於周孔注<lb/>
脚下盤旋朱子云非周孔之注安知羲皇之心乎陸象<lb/>
<pb n="KR4e0171_WYG_041-4b"/>
山六經注脚及糟粕之説正出於此周孔且注脚六經<lb/>
尚糟粕况其餘乎<lb/>
　　三易<lb/>
周禮太卜掌三易之法干令升注云天地定位山澤通<lb/>
氣雷風相薄水火不相射此小成之易也帝出乎震齊<lb/>
乎巽相見乎離致役乎坤説言乎兑戰乎乾勞乎坎成<lb/>
言乎艮此連山之易也初乾初□初艮初兑初犖初離<lb/>
初釐初巽此歸藏之易也小成者伏羲之易也而文王<lb/>
<pb n="KR4e0171_WYG_041-5a"/>
因之連山者列山氏之書也而夏人因之歸藏軒轅氏<lb/>
之書也而商人因之夏得人統故嵗首建寅而卦首艮<lb/>
商得地統故嵗首建丑而卦首坤周得天統故嵗首建<lb/>
子而卦首乾伏羲之易小成為先天神農之易中成為<lb/>
中天黄帝之易大成為後天予按邵康節之易先天後<lb/>
天其源出於此今之讀易者知有先天後天而不知有<lb/>
中天讀尚書者知有古文今文而不知有中文可乎<hi>中文</hi>
<hi>尚書見後漢書</hi>
<pb n="KR4e0171_WYG_041-5b"/>
　　連山歸藏<lb/>
連山藏於蘭臺歸藏藏於大卜此語見於桓譚新論則<lb/>
後漢時連山歸藏猶存不可以藝文志不列其目而疑<lb/>
之至隋氏之連山歸藏則偽作上官求賞者耳<lb/>
　　卦爻名義<lb/>
易者廬<graphic n="KR2598" url="https://raw.githubusercontent.com/kanripo/KR-Gaiji/master/images/KR2598.png" mimeType="image/png"/>之名守宫是矣<hi>守宫即蜥蜴也與龍通氣故可禱雨與虯同形故能嘔雹</hi>
身色無恒日十二變是則易者取其變也彖者茅犀之<lb/>
名狶神是矣<hi>彖亦曰茅犀状如犀而小角善知吉凶交廣有之土人名曰狶神</hi>犀形獨<lb/>
<pb n="KR4e0171_WYG_041-6a"/>
角知幾知祥是則彖者取於幾也象大荒之獸也人希<lb/>
見生象也按其圖以想其形名之曰像故其為字從人<lb/>
於象也孔頴達曰卦者掛也掛之於壁也葢懸物之杙<lb/>
也木經云爻者交疏之忩也其字象忩形今之象眼忩<lb/>
也所取於爻者義取於旁通所取於卦者懸有大小也<lb/>
　　卦字解<lb/>
孔頴逹曰卦者掛也掛之於壁也葢懸物之杙也諸儒<lb/>
皆用其説無有他解予以為非杙則可掛於壁易卦豈<lb/>
<pb n="KR4e0171_WYG_041-6b"/>
可掛於壁乎卦者圭也古者造律制量六十四黍為一<lb/>
圭則六十四象總名為卦可也應劭曰圭者自然之形<lb/>
隂陽之始卦者亦自然之形隂陽之象其為字也從卜<lb/>
為義從圭為聲亦兼義也古文圭亦音卦今挂字從手<lb/>
為義从圭為聲則圭即音卦可證矣<hi>卦古文圭字爻古字象交忩形</hi>
　　天一生水<lb/>
易傳曰天一生水地六成之鮑景翔曰神為氣主神動<lb/>
則氣隨氣為水母氣聚則水生人之一身貪心動則津<lb/>
<pb n="KR4e0171_WYG_041-7a"/>
生哀心動則淚生愧心動則汗生欲心動則精生可以<lb/>
為天一生水之證地六成之如上天同雲而雨雪至地<lb/>
則六出六為隂地數也凡雨露之㸃亦皆六出但碎而<lb/>
不可見耳大隂𤣥精石皆六稜是其證也<lb/>
　　易重一斤<lb/>
十黍為絫十絫為銖八銖為錙二十四銖為兩十六兩<lb/>
為一斤一斤凡三百八十四銖或問程子曰易重幾何<lb/>
程子曰易重一斤葢言易有三百八十四爻也漢志注<lb/>
<pb n="KR4e0171_WYG_041-7b"/>
二篇之策隂陽變動之象十六兩者四時乗四方之象<lb/>
程子之言葢出於此<lb/>
　　魂魄<lb/>
易曰精氣為物游魂為變精為魄氣為魂二者既合然<lb/>
後有物及其散也則魂游而為神魄散而為鬼矣子産<lb/>
有言物生始化曰魄既生魄陽曰魂孔子曰氣也者神<lb/>
之盛也魄也者鬼之盛也鄭氏注曰嘘吸出入者氣也<lb/>
耳目之精明者為魄氣則魂之謂也淮南子曰天氣為<lb/>
<pb n="KR4e0171_WYG_041-8a"/>
魂地氣為魄髙誘注曰魂人陽神也魄人隂神也魂魄<lb/>
性情也約情合性為聖人載營魄勿滑而魄為仙人故<lb/>
曰輕清者魄從魂升重濁者魂從魄降升魂為貴降魄<lb/>
為賤靈魂為賢厲魄為愚輕魂為明重魄為暗揚魂為<lb/>
羽鈍魄為毛衆人以魄攝魂聖人以魂運魄葢魄之藏<lb/>
魂拘之魂之游魄囚之魂晝屬目魄夜屬肝寓目能見<lb/>
舎肝能夢故魂能知來魄能藏徃<lb/>
　　噬嗑解<lb/>
<pb n="KR4e0171_WYG_041-8b"/>
易噬嗑九四噬乾胏得金矢王弼註金剛也矢直也程<lb/>
子傳云金取剛矢取直以九四陽徳也朱子本義乃引<lb/>
周禮古之訟者先入鈞金束矢而後聴之黄東發云周<lb/>
禮出於王莽之世未必盡皆周公之制若先取出金而<lb/>
後聴其訟周興來俊臣之所不為况成周之世哉葢劉<lb/>
歆逢王莽之惡為聚財之囮旋激天下之亂而不果施<lb/>
行又可以誣聖經乎其説卓而正矣慎按淮南子齊桓<lb/>
公将欲征伐甲兵不足乃令輕罪者贖以金刀訟不勝<lb/>
<pb n="KR4e0171_WYG_041-9a"/>
者出一束箭百姓皆悦乃矯箭為矢鑄金為刃遂霸天<lb/>
下歆之附㑹周禮實本於此慎又以為此説乃六國隂謀<lb/>
托之齊桓今觀管仲内政何等規模决不為此也嗚呼<lb/>
歆既誣聖經以欺一時而餘禍猶及後世邪説害人慘<lb/>
於鴻水猛獸信哉<lb/>
　　希夷易圖<lb/>
陳希夷曰易學意言象數四者不可闕一其理具見於<lb/>
聖人之經不煩文字解説止有一圖謂先天方圓圖也<lb/>
<pb n="KR4e0171_WYG_041-9b"/>
以寓隂陽消長之説與卦之生變圖亦非創意以作孔<lb/>
子繫辭述之明矣又作易龍圖序曰龍圖者天散而示<lb/>
之伏羲合而用之仲尼黙而形之希夷以授穆伯長伯<lb/>
長以授李挺之挺之即邵康節師也挺之謂邵雍曰科<lb/>
舉外有義理之學義理外有物理之學物理外有性命<lb/>
之學雍悉𫝊之作後天圖見於邵伯温之序朱子因其<lb/>
出於希夷而諱之殆掩耳盗鐘也後作周易啓䝉指孔<lb/>
子繫辭𫝊天地定位曰此先天之學帝出乎震一節曰<lb/>
<pb n="KR4e0171_WYG_041-10a"/>
此後天之學數往者順一節曰直解圖意廋辭悞人似<lb/>
説易元有此圖矣葢康節因孔子易傳難明因希夷之<lb/>
圖又作後天圖以示人如周子因孔子易有太極一句<lb/>
而作太極圖今便謂先有太極圖而後有易傳可乎如<lb/>
詩集傳有七月流火圖便謂先有此圖而後作七月詩<lb/>
可乎今程文及舉業有用先天後天及横圖圓圖直解<lb/>
圖意字於破題者皆不通古今者也<lb/>
　　易圖考證<lb/>
<pb n="KR4e0171_WYG_041-10b"/>
胡一桂云宋一代之易學希夷先天一圖開象數之門<lb/>
至邵子經世書而碩大光明周子太極一圖洪理義之<lb/>
門至程子易傳而浩博𢎞肆愚觀此言易圖先天始于<lb/>
希夷而後天續于康節朱子所以不明言者非為康節<lb/>
直以希夷恐後人議其流於神仙也藏頭露尾亦何益<lb/>
哉<lb/>
　　隂火革澤<lb/>
易澤中有火革此亦實象也或云孔子未嘗浮海渡江<lb/>
<pb n="KR4e0171_WYG_041-11a"/>
何以知隂火潛然耶曰聖人之知豈待目見足踐乎楚<lb/>
王之萍防風之骼肅慎之矢罔象之形豈必見而後知<lb/>
也<lb/>
　　大貞小貞<lb/>
易屯其膏小貞吉大貞凶漢書谷永傳引此文注云膏<lb/>
者所以潤入肌膚爵禄亦以養人也小貞臣也大貞君<lb/>
也遭屯難饑荒君當開倉廪賑百姓而反吝則凶臣吝<lb/>
嗇則吉也顔師古云六經殘缺學者異師文義競馳各<lb/>
<pb n="KR4e0171_WYG_041-11b"/>
守所見故漢書所引經文與近代儒家徃徃乖别既自<lb/>
成義即就而通之庶免守株朱文公亦言顔監無近代<lb/>
専經之陋則此説亦不可廢但以語人恐多夏蟲之疑耳<lb/>
　　密雲不雨<lb/>
易曰密雲不雨自我西郊天地之氣東北陽也西南隂<lb/>
也雲起東北陽倡隂必和故有雨雲起西南隂倡陽不<lb/>
和故無雨俗諺云雲徃東一塲空雲徃西馬濺泥雲徃<lb/>
南水潭潭雲徃北好曬麥是其驗也又驗之風電亦然<lb/>
<pb n="KR4e0171_WYG_041-12a"/>
或問東為陽方西為隂方是矣南本陽而屬隂北幽隂<lb/>
而屬陽何也曰一陽生于子仲天之氣所始也卦又當<lb/>
坎北非陽而何一隂生于午仲地之氣所始也卦又當<lb/>
離南非隂而何<lb/>
　　雲龍風虎<lb/>
張璠從音隨從之從去聲雲出則龍必從之風出則虎<lb/>
必從之猶曰龍從雲虎從風也今按此説甚異諸家而<lb/>
理至凡龍起必雲而謂龍能致雲非也虎出必風而謂<lb/>
<pb n="KR4e0171_WYG_041-12b"/>
虎能致風非也猶蟻徙必雨乃雨氣感蟻蜥蜴聚必雹<lb/>
乃雹氣感蜥蜴謂蟻能致雨蜥蜴能作雹可乎古人多<lb/>
倒語成文後人不達便成滯義古樂府云虎嘯谷風起<lb/>
龍興景雲浮無怪乎今之誤也<lb/>
　　帝乙歸妹<lb/>
帝乙殷之賢君尚書所謂自成湯至于帝乙罔不明徳<lb/>
慎罰是也史記云帝乙時殷道益衰此背經之説也後<lb/>
世注易者因史記之言遂以帝乙為成湯則易與尚書<lb/>
<pb n="KR4e0171_WYG_041-13a"/>
又相矛盾矣信史而疑經其蔽有如此者嗚呼一代之<lb/>
君聲迹豈微乎其善惡之名傳信傳疑一彼一此况史<lb/>
之紀録一人一事之得失可盡信乎<lb/>
　　地道無成<lb/>
易文言地道也妻道也臣道也地道無成而代有終也<lb/>
葢曰地道無成代天有終也推而言之亦曰妻道無成<lb/>
代夫有終也引而伸之亦曰臣道無成代君有終也然<lb/>
則何以不言子也曰子有時而為父地無時而為天也<lb/>
<pb n="KR4e0171_WYG_041-13b"/>
妻無時而為夫也臣無時而為君也<lb/>
　　飛鳥遺音<lb/>
易小過卦飛鳥遺之音不宜上宜下此鳥亦斥鷃之搶<lb/>
榆數尺鷦鷯之巢林一枝耳非九成來儀而音中於律<lb/>
九臯一鳴而聲聞於天也唐子西詩二南廢後魯叟筆<lb/>
七國横議鄒軻談何妨于宜上乎<lb/>
　　王用三驅失前禽<lb/>
易比爻辭王用三驅失前禽古注云軍禮失前禽者謂<lb/>
<pb n="KR4e0171_WYG_041-14a"/>
禽在前來者不逆而射示降者不殺也旁去者不射示<lb/>
奔者不禁也惟其走而前去者射之示服叛取亂也今<lb/>
本義似背此且來者不拒去者不追為設教者言非為<lb/>
田獵言也田獵之禮即寓兵威若去者不追則數年之<lb/>
間王者為獨夫矣何以聫屬天下乎審如此則舜征有<lb/>
苗啓征有扈皆違去者不追之義矣<lb/>
　　楊稊柳稊<lb/>
易大過爻辭枯楊生稊陸徳明曰秀也夏小正正月柳<lb/>
<pb n="KR4e0171_WYG_041-14b"/>
稊戴徳傳云發孚也秀如苗而不秀之秀未成穗曰秀<lb/>
柳亦有穗唐詩所謂柳線也孚如易卦中孚之孚毛未<lb/>
出卵殻曰孚牡丹芍藥其花蓓蕾皆如鳥卵形柳初發<lb/>
苞亦如卵形而小故曰發孚朱子易本義云稊根也榮<lb/>
於下者也稊按字書本不訓根據易爻初為木本或可<lb/>
象根至二爻則非根矣又柳之發榮自末稍如唐詩所<lb/>
謂解凍風來末上青也不自下而榮其説戾矣南沙熊<lb/>
叔仁周易象㫖具此義余為衍之<lb/>
<pb n="KR4e0171_WYG_041-15a"/>
　　冶容誨淫<lb/>
冶銷也遇熱則流遇冷則合與氷同志故冶字從氷女<lb/>
之艶媚亦令人銷神流志故美色曰冶也<hi>三蒼又干寶易注</hi>
　　秦淮海易解<lb/>
内經曰南方熱熱生火北方寒寒生水西方燥燥生金<lb/>
東方温温生木中央濕濕生土是知水者寒之形濕者<lb/>
土之氣水之於土妻道也夫從妻所好故水流濕火者<lb/>
熱之形燥者金之氣火之於金夫道也妻從夫之令故<lb/>
<pb n="KR4e0171_WYG_041-15b"/>
火就燥或以陰求陽或以陽求隂也管輅曰龍者陽<lb/>
精而居于淵故能興雲虎者隂精而居于山故能運風<lb/>
是則龍陽中之隂也惟陽中之隂能召隂故雲從龍虎<lb/>
隂中之陽也惟隂中之陽能召陽故風從虎<lb/>
　　地中有水師<lb/>
古者治野夫間有遂遂上有徑十夫有溝溝上有畛百<lb/>
夫有洫洫上有涂千夫有澮澮上有道萬夫有川川上<lb/>
有路無事則工疆界而備旱潦有事則可以通糧運而<lb/>
<pb n="KR4e0171_WYG_041-16a"/>
給軍需戰國策所謂牛田水通糧也其詳具六韜農器<lb/>
篇<lb/>
　　日月運行一寒一暑<lb/>
日在牽牛則寒東井則暑牽牛水宿逺人故寒東井火<lb/>
宿近人故温也<hi>星經説</hi>
　　悔吝者憂虞之象也<lb/>
或曰虞度也非也憂則悔矣何以吝乎古字虞與娯同<lb/>
孟子曰霸者之民驩虞如也戰國策顔斶云晚食以當<lb/>
<pb n="KR4e0171_WYG_041-16b"/>
肉安歩以當車無事以當貴清淨貞固以自虞注虞娯<lb/>
同毛詩小序以禮自虞漢書郊祀歌神嘉虞又合好効<lb/>
驩虞太乙魏相傳君安虞而民和睦<lb/>
　　數徃者順知來者逆<lb/>
安公石作易牖此解極為超邁自唐宋諸儒未有是説<lb/>
也朱子嘗有一半逆一半順之疑矣而終未能自决之<lb/>
也公石之説曰天下之事數往者順知來者逆易為知<lb/>
來而作故其數逆數也往者順葢因下句而並舉之非<lb/>
<pb n="KR4e0171_WYG_041-17a"/>
為易有數往之順數也公石於經妙契超詣有如此趙<lb/>
子崇為予言此惜未見其全也予謂解聖賢之經當先<lb/>
知古人文法古人之文有因此而援彼者有從此而省<lb/>
彼者故必曉古人文法而後可以解聖賢之經噫安得<lb/>
起公石於九原而語此哉慎謂易畫自下而上圖自右<lb/>
而左故曰逆數凡上下下曰順下上上曰逆左徂右曰<lb/>
順右徂左曰逆史稱伏羲太昊氏太昊春也邵子以易<lb/>
配春大戴禮言伏羲氏以木徳王畫卦自下而上即木<lb/>
<pb n="KR4e0171_WYG_041-17b"/>
之自根而榦榦而枝也其畫三木之生數也其卦八木<lb/>
之成數也重卦亦兩其三八其八爾木行春也春貫四<lb/>
時木徳仁也仁包四端伏羲所以為羣聖首而易為五<lb/>
經之源乎<lb/>
　　易説卦坎為盗<lb/>
易説卦坎為盗項氏謂月行于夜為盗象此言最害義<lb/>
余弟用叙少時從魏雪溪講易至此魏以項氏之説解<lb/>
之用叙曰盗可配月則天是窩主星辰皆掐摸矣其言<lb/>
<pb n="KR4e0171_WYG_041-18a"/>
雖戯亦有理今按坎為險為難人事之險難莫如冦盗<lb/>
解曰致冦至而文言云作易者其知盗乎解下卦為坎<lb/>
坎之為盗象明矣坎之為卦外隂柔而内剛狠有穿<lb/>
穴踰墻乗墉伏莽之状也又况坎為隱伏隱伏非盗而<lb/>
何<lb/>
　　苞桑<lb/>
易曰其亡其亡繫于苞桑今之解者以苞桑為固結之<lb/>
喻非也苞桑豈固結之物乎葢古人朽索六馬虎尾春<lb/>
<pb n="KR4e0171_WYG_041-18b"/>
氷之類也陸宣公收復河北後請罷兵状云邦國之杌<lb/>
隉綿綿聫聫若苞桑綴旒幸而不殊者屢矣此得其解<lb/>
　　謙亨君子有終<lb/>
謙之卦解曰君子有終言其久也謙之道衆人不能久<lb/>
而君子能終之也夫少之事長賤之事貴不肖之事賢<lb/>
燭至起食至起射則三揖酒則百拜磬折匐服葉拱墻<lb/>
負誰不知之誰不行之一臨利害巧為趨避語有之曰<lb/>
女無美惡入宫見妬士無賢不肖入朝見嫉又曰饑馬<lb/>
<pb n="KR4e0171_WYG_041-19a"/>
在廄漠然無聲投芻其傍爭心乃生故曰好名之人能<lb/>
讓千乘之國茍非其人簞食豆羮見於色由是言之小<lb/>
人烏能謙哉古之君子能謙有終若禹之不矜伐上也<lb/>
伯夷之避國而逃次也晏子之久而能敬又其次也若<lb/>
夫張毅之走懸箔王莽之下白屋一則謙之靡一則謙<lb/>
之賊也何終之有<lb/>
　　穴井<lb/>
易井卦朱子解云井者穴地出水之處不曰鑿井而曰<lb/>
<pb n="KR4e0171_WYG_041-19b"/>
穴地何也案中山經云帝囷山有井焉名天井孫子兵<lb/>
法云地陷曰天井穴地出水葢此類耳穴地之井天所<lb/>
為也鑿地之井人所為也先天上古穴井後天中古鑿<lb/>
井也<lb/>
　　節度<lb/>
易曰節以制度又曰制數度孝經曰制節謹度符謂之<lb/>
節尺謂之度節取其有限度取其不差節有三節山國<lb/>
用虎節土國用人節澤國用龍節度有五度寸尺丈尋<lb/>
<pb n="KR4e0171_WYG_041-20a"/>
引也易序卦云節而信之故受之以中孚此節字指符<lb/>
節也葢非節不相信非信不相孚也唐官名節度使義<lb/>
取此<lb/>
　　四方<lb/>
東方南方生長之方故七為少陽八為少隂西方北方<lb/>
成熟之方故九為老陽六為老隂也皆本於河圖也<lb/>
　　利市<lb/>
俗語利市古亦有之易説卦傳為近利市三倍左傳成<lb/>
<pb n="KR4e0171_WYG_041-20b"/>
公十六年爾有利市寶賄我勿與知<lb/>
　　朱子引用誤字<lb/>
朱子本義鼓萬物而不與聖人同憂引張子天地無心<lb/>
而成化聖人有心而無為據本書乃是天地不宰而成<lb/>
化不宰字有理復其見天地之心豈可謂天地無心乎<lb/>
參伍以變注引韓非子參之以比物伍之以合參據本<lb/>
文乃是伍之以合虚比物合虚皆參互考之以知物之<lb/>
虚實也若云伍之以合參則上文當云參之以比伍矣<lb/>
<pb n="KR4e0171_WYG_041-21a"/>
原其誤乃是荀子注中引來不自韓非子中采出也豈<lb/>
可謂出於朱子一仍其誤而不敢改正者乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_041-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻四十一<lb/>
</p>
<p>
</p>
  </div>
</body>
</text>
</TEI>
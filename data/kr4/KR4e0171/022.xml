<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集巻二十二</head>
    <p>
<pb n="KR4e0171_WYG_022-1a"/>
欽定四庫全書<lb/>
　升菴集巻二十二　　　　　明　楊慎　撰<lb/>
　　五言排律<lb/>
　　　八月二日經筵紀事<lb/>
經帷當日表講殿直天中鵷鷺隨多士貂蟬列上公墀<lb/>
聲分噦噦櫺影辨曈曈湛露晞蘭省卿雲爛桂宫蟻浮<lb/>
仙酒緑鶴翥錫袍紅晉晝延三接堯旻達四聰衣香芬<lb/>
玉藻履跡印璇穹觀易三陽泰陳詩萬國同寵髙梁授<lb/>
<pb n="KR4e0171_WYG_022-1b"/>
簡恩邁漢臨雍奎聚占乾象研書識帝鴻羽陵無蝕蠧<lb/>
𤣥閣謝琱蟲瑩徳同金礪温規借玉攻扆瞻休氣近鍾<lb/>
叩徳音隆巻帙叨從事簮裾儼在躬㳙塵何補助海岳<lb/>
自深崇敢詫桓榮力還歌吉甫風<lb/>
　　　與方思道别<lb/>
子有東山行訪予東城曲承風動别颸揆景淹離旭青<lb/>
翰下新波驪駒遵往陸贈言已結紉晤語猶更僕渢渢<lb/>
宣宫商郁郁披華縟煌煌京洛都濟濟英賢躅端居促<lb/>
<pb n="KR4e0171_WYG_022-2a"/>
席輕分岐馳念篤芝蘭在久要丹雘失相朂幸駛星駕<lb/>
期共玩春芳緑<lb/>
　　　園池春晚圖<lb/>
方塘含廣漪名園饒雜英花蟲丰茸戱水鳥間闗鳴啁<lb/>
<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>既萬態藿蘼又千名錦純奪艶色笙簧無雅聲聲色<lb/>
知可翫冶逰空復情青雲從東駛白日向西傾還思𤣥<lb/>
洲路逺訪丹丘生<lb/>
　　　首夏郊觀得者字<lb/>
<pb n="KR4e0171_WYG_022-2b"/>
端居臨囂塵良辰睠林野聮翩接華裾邂逅命金馬玉<lb/>
堂凌炎歊琪園敞瀟洒丹葩駐餘春清隂澄首夏烟絲<lb/>
困欲扶風絮情猶惹羽翣凉颸浮麈尾𤣥韵瀉山隂茅<lb/>
宇期水曲蘭亭斚青雲興何髙白雪和彌寡列子風馭<lb/>
還襄童日車下回首汗漫㳺愧爾悠然者<lb/>
　　　夏日登毘盧閣<lb/>
赫曦改東陸鮮飈轉南薫炎歊深城府清泠阻江濆隠<lb/>
几倦文竹紬書厭香芸眷言承明侣肅此塵外羣仙梯<lb/>
<pb n="KR4e0171_WYG_022-3a"/>
駕虹出梵閣排霞分攀楹低白日對檻俯朱雲圓方鵠<lb/>
舉見參差鸞歌聞意樹鳴天籟禪枝繞烟芬斜景斂平<lb/>
靄飛雨洒髙雯金罍引清酌玉麈生凉氛興謡吐雲藻<lb/>
揺筆揮風斤香留荀令榻書染羊欣帬奇賞真四美同<lb/>
詠慙五君<lb/>
　　　箕山王氏亭子<lb/>
華館敞清虚蘭塘帶碧渠山雲迎下榻海月入前除席<lb/>
對仙人宴門回長者車林喧沽酒鳥水躍聽琹魚六馬<lb/>
<pb n="KR4e0171_WYG_022-3b"/>
將軍畫雙鸞内史書天逰脱羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>野服謝簮𥚑䇿杖歌<lb/>
招隠披襟誦卜居菟裘名勝地真作偓佺廬<lb/>
　　　送江景熈<lb/>
西陸戒嚴雨東溟理仙艫征<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>揺孟渚行闋動吳歈山<lb/>
川成異地岐路感分衢雲中翔乗鴈汀際隠雙鳬林楓<lb/>
夕響振籬蘠霜艶敷蹉跎良逰阻荏苒芳節徂晨風方<lb/>
發發晚露已塗塗行矣曠音息因之重踟蹰<lb/>
　　　安公石館賞並蒂蓮得井字<lb/>
<pb n="KR4e0171_WYG_022-4a"/>
何處同心花移根七仙井日彩曜聮華風漪漾雙影金<lb/>
塘宛虹欹翠盎沉霞静已近交䟽窓復接參差荇露飲<lb/>
對璧人凉颸失炎景南逰遲采芳相思嵗將冷<lb/>
　　　送許稚仁得玉字<lb/>
之子藴英猷夙齡在仙録峚苑采㻬琈天閑得驊騄曳<lb/>
裾青𤨏闈焚草明光燭止戈義驟陳諫獵書曽讀虎旅<lb/>
昔屯邅龍鱗幾嬰觸邇載逢休明沍寒回氲熇羽儀遂<lb/>
髙騫離照開四矚坐見皇風移歘受恩波浴厭直下承<lb/>
<pb n="KR4e0171_WYG_022-4b"/>
明經略盡郊鄏露網馳文軒金銙耀朱襮豈謂嚶鳴羣<lb/>
翻成驪駒曲回腸繞車輪暌目謬丹緑祖席臨折梅勞<lb/>
歌聽采菉笛響引飛鴻絃音催别鵠分曹理毫素同聲<lb/>
覆杯醁霽宇澄皎霙陽林净黅旭煙霜異節驚山川别<lb/>
岐促良㑹將無疎思君如美玉<lb/>
　　　聖泉篇贈韓石溪<lb/>
龍圖天生水羲畫山出泉睠兹觱沸流肇彼渾沌年盈<lb/>
涸在頃刻消息同坤乾塵刹變朝夕億垓無貿遷帝臺<lb/>
<pb n="KR4e0171_WYG_022-5a"/>
盎漿仄神瀵壺嶺顛氷雪姑射質風露綽約仙竇雲騰<lb/>
潏潏泓月涵娟娟蝦鬚穿皎鏡蟹眼瞭淪漣岷觴衍逰<lb/>
聖坳舟喻思𤣥迷蹤鬼方霧藴真羅甸烟詎逢陸羽品<lb/>
那遇桑欽傳名公紆勝引嘉招陶芳筵折簡開薈蔚飛<lb/>
觥延霽天玉珂裊重巘金艾明華田碧瀲灑柔翰翠㣲<lb/>
鏗洞絃臨源稱混混倚谷望谸谸嚴闉鼜鼔動迴谿蕡<lb/>
燭然荒塗欣良㑹興言遂成篇<lb/>
　　　立春詠瓶梅<lb/>
<pb n="KR4e0171_WYG_022-5b"/>
新春見早梅先折一枝來不待并刀剪何須羯鼓催年<lb/>
光掌上出春色鬢邊回影浸金瓶水香留玉鏡臺精神<lb/>
憐粉素零落惜瓊瑰情惹陽雲夢歌成郢雪才佳人知<lb/>
愛重摘取泛霜盃<lb/>
　　　建林驛垂栁<lb/>
枝枝金縷細葉葉翠條輕嫋嫋曽經折隂隂已復成流<lb/>
鶯頻喚曲征騎此重行不為芳菲惜多縁嵗月驚烟條<lb/>
縈水曲風絮惹山城閨怨佳人笛邊愁大將營婆娑漢<lb/>
<pb n="KR4e0171_WYG_022-6a"/>
南意因見古人情<lb/>
　　　送周子庚<hi>金</hi>都憲撫邊<lb/>
肅肅戒嚴程蕭蕭班馬鳴龍庭新節制騎省舊才名玉<lb/>
律調秋氣金鐃寢夜聲隴雲笳外結闗月笛中明鸞朔<lb/>
臨秦障鶉觚繞漢城沙汀行見鴈海樹坐聞鶯逰霧懐<lb/>
前賞歸風遡别情佇聽歌凱入一舉塞垣清<lb/>
　　　送童士疇<hi>承緒</hi>冊封河南<lb/>
西候臨周道南溟望楚雲恩綸三殿出瑞節五潢分瞻<lb/>
<pb n="KR4e0171_WYG_022-6b"/>
洛詩先誦逰梁賦早聞神臯添藻思仙苑挹蘭芬池逺<lb/>
鳯皇影江連鴻鴈羣歸程應計日陌上草初薫<lb/>
　　　南館對雪<lb/>
𤣥霜有端木玉葉凌雲栽人間驚未見天上還先開斜<lb/>
飄凉風館平覆露寒臺牆隂明紫界城隅净丹埃象廊<lb/>
光掩暎鸞掖舞徘徊飛霙纔繞霤積霰忽成堆三素綦<lb/>
邊瑩六花衣上來東閣觀梅興南宫視草才熏爐馥朝<lb/>
襆仙醖盈春罍書停柱下筆歌待郢中催<lb/>
<pb n="KR4e0171_WYG_022-7a"/>
　　　小春紅梅效徐庾體<lb/>
風池氷未合雲林葉才彫小梅含紫蕚疎英綴青條飄<lb/>
香寒谷迥静影月林遥絳雪明𤣥夜丹霞凝素朝美人<lb/>
惜瓊樹纎手撫金翹剪彩添花蕋横枝當綺寮春杯酌<lb/>
鸚鵡夕幌啟鮫綃鮮粧呈粉艶醉頰湧紅潮百和爐烟<lb/>
歇九枝燈焰消窓通羅浮夢簾隔夀陽嬈笛奏金將落<lb/>
琴心弄未調芳華誰與問秀色自孤標<lb/>
　　　賦得流風迴雪<lb/>
<pb n="KR4e0171_WYG_022-7b"/>
春雲籠半晴春雪太多情神飈起𤣥朔仙霙飄紫清軒<lb/>
墀䬃以徧房櫳曖有聲宛轉逗香徑玲瓏穿綺楹稍訝<lb/>
銅池净俄看釦砌平沾梅粉臆動染栁翠稊驚絃歌隨<lb/>
綽約巾舞鬭輕盈借問淩波浦何如不夜城<lb/>
　　　羊皮彩燈屏<lb/>
鴈足懸秦殿鯨膏朗魏宫何似靈羱鞹揚輝𤣥夜中百<lb/>
琲添絢爛七采鬭玲瓏洛洞金光徹<hi>異苑洛洞穴中金寳交飾明奪三光</hi>
<hi>中有神羊居之</hi>東岳玉華融<hi>易是類謀東岳亡玉羊劉孝綽詩玉羊東岳上金虎西方出</hi>雪<lb/>
<pb n="KR4e0171_WYG_022-8a"/>
毫羞曜日雲母詎障風白石望如近素絲看若空青精<lb/>
千嵗樹丹影五仙虹餘明如不息還持繼燭龍<hi>張禺山曰凡詠</hi>
　<hi>物詩不工則泛太工則弱此詩咏物極工而體句在古樂府中表表獨歩</hi>
　　　春郊得紫字張惟信同賦<lb/>
韶景臨上春年華屬元已晉禊首洛濵鄭風詠溱洧渙<lb/>
川盈蕙蘭芳蹊䕃桃李宛宛流文鶯班班<graphic n="KR1943" url="https://raw.githubusercontent.com/kanripo/KR-Gaiji/master/images/KR1943.png" mimeType="image/png"/>澤雉園翹<lb/>
豐緑荑水葉牽𤣥沚百琲佳麗人千金逰冶子飛盖雜<lb/>
英前行筵芳樹底廣幕耀周緹袨服矜齊紫野隰被華<lb/>
<pb n="KR4e0171_WYG_022-8b"/>
丹林籟和宫徴徙倚非送歸躊躇因望美陌上君馬飢<lb/>
閨中妾蠺起晴絲颺鳴鞘香塵翼還軌冲虚情已遺沉<lb/>
痾酒仍止請從張茂先清言洞名理<lb/>
　　　首夏送東城邵園餞彭子充給諌得送字<lb/>
遲遲東晷移習習南薫動暄樹語綿蠻晴嵐收蝃蝀美<lb/>
人獨揺装良儔逺相送城隅敞行筵陌塵静飛鞚漸臺<lb/>
髙白虎梓澤隣金鳯掛衣女蘿谿展席仙霞洞香影散<lb/>
清隂雲液流春瓮鷁首且沿洄驪駒太倥傯竹枝巴渝<lb/>
<pb n="KR4e0171_WYG_022-9a"/>
聲桃葉江南弄明發聽晨鐘悠悠隔江夢<lb/>
　　　補范石湖占隂晴諺謡<lb/>
朝霞不出市暮霞走千里日早雨淋腦日晏鴈晒翅天<lb/>
道管難窺農談綽有理星占溼土時<hi>諺云乾星照溼土明日依舊雨</hi>月<lb/>
驗仰瓦比<hi>諺云月如仰瓦不求自下月如彎弓少雨多風</hi>喌喌雞上籠<hi>雞上栖早主雨</hi>
趯趯魚秤水<hi>魚跳出水主水漲</hi>雲起樓梯天<hi>諺云樓梯天晒破磚</hi>日沒燕<lb/>
脂紫<hi>諺云日沒燕脂紅無雨也有風</hi>電光分南北隂霽在俄晷<hi>諺云南閃千年</hi>
<hi>北閃眼前</hi>虹為水樁児<hi>虹主晴亦主雨明而長者主晴短而暗者俗呼水樁兒主雨</hi>霧是<lb/>
<pb n="KR4e0171_WYG_022-9b"/>
山巾子<hi>諺云山頭戴帽平地渰竈</hi>黒猪渡斜漢<hi>夜視天河中有黒雲謂之野猪渡天河主</hi>
<hi>雨蕭氷崖詩黒猪渡河天不風蒼龍銜燭不敢紅</hi>金烏抱雙珥<hi>日抱耳主雨</hi>聒聒卜<lb/>
蛙鳴疆疆占鵲喜戴帽視泡文<hi>雨㸃有泡謂之戴帽主雨</hi>著裙看瓮<lb/>
底<hi>瓮下有濕痕曰水缸穿裙主雨</hi>釡星驗雜出燈花結雙橤昕夕恒目<lb/>
擊雨暘如掌指方朔廢射覆洛閎休厯紀先哲有格言<lb/>
林臥觀無始<lb/>
　　　補杜子美哀張九齡詩<lb/>
相國生南紀蔚為曲江彦山接韶音峯秀鍾重華甸風<lb/>
<pb n="KR4e0171_WYG_022-10a"/>
雅既葳蕤聲名欝葱倩登庸伊吕科敷奏姚宋羡珠澤<lb/>
隨侯雙玉林郄詵片九重集神仙咫尺生顧盼陸謝擅<lb/>
縁情沈范采餘絢九遷帝獨奇三臺師錫薦補衮綴宗<lb/>
彛用藥必瞑眩防乎貴未然介焉斷幾見狐媚蕩主心<lb/>
狼子紆皇眷金鏡倐垢塵玉弩驚暒晵萋斐偃月堂棄<lb/>
捐秋風扇鼉動漁陽<graphic n="KR2351" url="https://raw.githubusercontent.com/kanripo/KR-Gaiji/master/images/KR2351.png" mimeType="image/png"/>蝱飛太極箭朱鸞奔咸京青騾<lb/>
乗蜀傳棧閣雨淋鈴宛洛颷迴縣蜚鴈愁仰霄昆蹄怯<lb/>
升甗噬臍漫天泣回腸嶺南奠精已箕尾騎䰟猶螭頭<lb/>
<pb n="KR4e0171_WYG_022-10b"/>
戀絶綫國步危規瑱忠言賤青史篆峥嶸翠珉藤镺蔓<lb/>
誰珍徐孺碑彫蟲但黄絹<lb/>
　　劉湏溪云九齡大節在奏請斬禄山以絶後患杜<lb/>
　　公八哀詩既不明白末亦不及另祭事殆失詩史<lb/>
　　未免拾其細而遺其大也慎輙為補一篇豈敢以<lb/>
　　厖凉鬭華衮鈆刃齒步光哉亦續湏溪之餘藴發<lb/>
　　曲江之幽光觀者勿哂之<lb/>
　升菴集巻二十二<lb/>
</p>
<p>
</p>
  </div>
</body>
</text>
</TEI>
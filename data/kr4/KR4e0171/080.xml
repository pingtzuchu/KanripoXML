<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>升菴集卷八十</head>
    <p>
<pb n="KR4e0171_WYG_080-1a"/>
欽定四庫全書<lb/>
　升菴集卷八十　　　　　　明　楊慎　撰<lb/>
　　荷<lb/>
荷芙蕖<hi>又名芙蓉</hi>其莖茄其葉蕸其本蔤其花為菡萏其實<lb/>
蓮其根藕其中菂菂中薏○郭璞曰北方人便以藕為<lb/>
荷江東人呼荷葉為芙蓉蜀人以藕為茄或用其母為<lb/>
子花名或用其子為母葉號此皆名字相亂習俗傳誤<lb/>
　　桐<lb/>
<pb n="KR4e0171_WYG_080-1b"/>
東坡云凡木本實而末虚惟桐反之試取其小枝削之<lb/>
皆堅實如蠟而其本皆虚故世所以貴孫枝者貴其實<lb/>
也<lb/>
　　葵<lb/>
葵以葵名者蜀葵即戎葵也楚葵水芹也見説文吳葵<lb/>
即苦菜也王氷素問注引用月令苦菜秀作吳葵華水<lb/>
葵蓴也澤葵莓苔也鮑照蕪城賦澤葵依井錦葵花名<lb/>
詩所謂視爾如荍也冬葵菜名今之滑菜也又名露葵<lb/>
<pb n="KR4e0171_WYG_080-2a"/>
終葵繁露也見爾雅名承露可以染蔬俗名胡燕脂又<lb/>
名染薑子龍葵似吳葵而小菟葵莃也一名天葵劉禹<lb/>
錫所謂莵葵燕麥是也蒲葵木名椶樹也鳬葵荇也一<lb/>
名四葉菜防葵藥名地葵地膚也即今掃帚苖廣雅丘<lb/>
葵蘬也又名鴨脚<lb/>
　　□<lb/>
唐韵□音涅菜名似蒜生水邉今温州有之名沙蒜其<lb/>
莖酷似男根又有淡菜絶類女殺亦隂陽之産也<lb/>
<pb n="KR4e0171_WYG_080-2b"/>
　　桂<lb/>
尸子曰春華秋英曰桂王維詩人閒桂花落夜靜春山<lb/>
空秋華者乃木犀巖桂耳<lb/>
　　桂子<lb/>
劉績霏雪録載杭州靈隱寺月中墜桂子事似涉怪異<lb/>
余按本草圖經云江東諸處多於衢路間拾得桂子破<lb/>
之辛香古老相傳是月中下也不知當地何意獨無焉<lb/>
寜非月路耶餘杭靈隱寺僧云種得一株近代詩人多<lb/>
<pb n="KR4e0171_WYG_080-3a"/>
所著述漢武洞㝠記云有逺飛雞朝徃夕還常含桂實<lb/>
歸於南土所以北方無之南方月路固宜有也月路之<lb/>
説尤怪異漫志之白樂天詩偃蹇月中桂結根依青天<lb/>
天風繞月起吹子下人間自注云杭州天竺寺有月中<lb/>
桂子<lb/>
　　荔蘿<lb/>
楚辭被薜荔兮帶女蘿齊書隱逸傳該討芝桂借訪荔<lb/>
蘿<lb/>
<pb n="KR4e0171_WYG_080-3b"/>
　　薜荔<lb/>
楚辭被薜荔兮帶女蘿注薜荔無根縁物而生不明言<lb/>
為何物也據本草絡石也在石曰石鱗在地曰地錦繞<lb/>
叢木曰長春藤又曰龍鱗薜荔又曰扶芳藤今京師人<lb/>
家假山上種巴山虎是也<hi>又曰凡木蔓皆曰薜荔</hi>
　　翠茿<hi>茿當作<graphic n="KR1999" url="https://raw.githubusercontent.com/kanripo/KR-Gaiji/master/images/KR1999.png" mimeType="image/png"/>蓂莢實也</hi>
江淹去故鄉賦北風㭊兮絳花落流水散兮翠茿踈翠<lb/>
茿草名<lb/>
<pb n="KR4e0171_WYG_080-4a"/>
　　翠菅<lb/>
水葱生水中如葱而中空又名翠菅王維詩水驚波兮<lb/>
翠菅靡是也此草可為席唐六典東牟郡嵗貢葱席六<lb/>
領<lb/>
　　紫梨<lb/>
左思蜀都賦有紫梨津潤之語注不言其状按蜀有梨<lb/>
樹花以秋日其花紅色唐李遵有進紫梨表元王秋澗<lb/>
有秋日詠紅梨花詞可證<lb/>
<pb n="KR4e0171_WYG_080-4b"/>
　　盧橘<lb/>
上林賦盧橘夏熟注不言何物近注唐詩三體者指為<lb/>
枇杷世皆宗其説然予觀上林賦又有枇杷橪柿之文<lb/>
不應重出也偶閲吳録云朱光禄為建安郡中庭有橘<lb/>
冬月樹上覆裹之至明年夏色變青黑味絶美此即盧<lb/>
橘盧黑也此説近是<lb/>
　　檽棗<lb/>
檽棗俗作軟棗一名牛妳柿一名丁香柿文選蜀都賦<lb/>
<pb n="KR4e0171_WYG_080-5a"/>
所謂梬也蜀中製扇以此果榨油染紙為之北夢𤨏言<lb/>
石晉趙瑩家有檽棗樹婆娑異常四逺俱見有望氣者<lb/>
云合有登台輔者後瑩出将入相<lb/>
　　華苹<lb/>
祥瑞圖曰雙蓮為苹孝經援神契曰王者徳至於地則<lb/>
華苹感注華苹並頭蓮也<lb/>
　　陳枚<lb/>
流甘露於瘣木扇惠風於陳枚<hi>言施恩於衰朽也</hi>
<pb n="KR4e0171_WYG_080-5b"/>
　　稴穇<lb/>
古歌高田種小麥稴穇不成穗男兒在他鄉安得不憔<lb/>
悴<lb/>
　　䄺稗<lb/>
孟子曰五糓不熟不如稊稗説文稊䄺也荘子稊米之<lb/>
在太倉郭璞云稊似稗布地生穢草也荘子又云道在<lb/>
稊稗吕氏春秋飯之美者陽山之穄髙誘注云闗西謂<lb/>
之<graphic n="KR1265" url="https://raw.githubusercontent.com/kanripo/KR-Gaiji/master/images/KR1265.png" mimeType="image/png"/>冀州謂之䵖<hi>口珎切</hi>皆一物也廣雅解云如黍黑色<lb/>
<pb n="KR4e0171_WYG_080-6a"/>
稗有二種一黄白一紫黑紫黑者芑有毛北人呼為烏<lb/>
禾人不甚珍農家種之以備他糓之不熟耳合此數解<lb/>
觀之以稷為穄貴而為五糓之長尊而配太社之神轉<lb/>
相解詁以為烏禾黑稗為孟子荘生之所賤農人之所<lb/>
不甚珍亦由形色相類而誤大姦似忠大詐似信况于<lb/>
物乎<lb/>
　　芡華<lb/>
菱葉日舒夜斂芡華晝合宵炕故菱寒芡煖○諺云韭<lb/>
<pb n="KR4e0171_WYG_080-6b"/>
為草鍾乳芡是水琉黄也○芡葉蹙䘏如沸捄○蘇子<lb/>
由詩芡葉初生縐如縠南風吹開輪轉轂紫苞青刺攅<lb/>
蝟毛水面放花波裏熟森然赤手初莫近誰料明珠藏<lb/>
滿腹可謂極體物之妙矣姜梅山詩蝟腹出波烹芡實<lb/>
<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>蹄和露摘蓮房<lb/>
　　眢豆<lb/>
眢豆見唐六典音彎左傳注眢井亦音剜如人目無瞳<lb/>
子也<lb/>
<pb n="KR4e0171_WYG_080-7a"/>
　　榿木<lb/>
姑蘇守溪王公濟之在閣日論杜詩聞知榿木三年大<lb/>
因問先父榿木蜀産榿字何音先父曰音欹守溪曰當<lb/>
依韻書音楷先父曰音欹則鄉人農夫皆識之若作楷<lb/>
音不知何木矣因舉王荆公榿木詩曰濯錦江邉木有<lb/>
榿野園封植佇華滋地偏幸免桓魋伐嵗晩還同庾信<lb/>
移王乃悦服盖王公平昔極愛荆公詩文而此詩王公<lb/>
亦偶不記憶耳<lb/>
<pb n="KR4e0171_WYG_080-7b"/>
　　蒲栁<lb/>
世説蒲栁之質望秋先零蒲水楊也齊地記云無棣縣<lb/>
有秦王繫馬蟠蒲堪為箭非菖蒲之蒲也若然豈堪繫<lb/>
馬又中為箭乎爾雅楊蒲栁其言可證矣<lb/>
　　西瓜<lb/>
余嘗疑本草瓜類中不載西瓜後讀五代郃陽令胡嶠<lb/>
陷敵記云嶠於回紇得瓜種以牛糞結實大如斗味甘<lb/>
名曰西瓜是西瓜至五代始入中國也文選浮甘瓜於<lb/>
<pb n="KR4e0171_WYG_080-8a"/>
清泉盖指王瓜甜<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>耳<lb/>
　　錦竹<lb/>
杜子美有從韋明府續處覓錦竹兩三叢詩黄鶴注云<lb/>
考竹譜竹紀無錦竹意以其文如錦名之竹紀有蒸竹<lb/>
䈄墮竹其皮類繡豈即此乎余觀錦竹他無見惟杜詩<lb/>
有之劉㑹孟批杜錦樹行云題曰錦樹使人刮目錦竹<lb/>
亦新惜無拈出者耳近閲梅宛陵集錦竹詩雖作湘竹<lb/>
紋還非楚筠質化龍徒有期待鳳曽無實本與凡草俱<lb/>
<pb n="KR4e0171_WYG_080-8b"/>
偶親君子室又注其下云此草也似竹而斑始知黄鶴<lb/>
有金注之昬耳<lb/>
　　扶竹<lb/>
武林山西舊有雙竹院中所産脩篁嫩篠皆對抽並𦙍<lb/>
王子敬竹譜所謂扶竹譬猶海上之桑兩兩相比謂之<lb/>
扶桑也扶竹之笋名曰合歡按律書注伶倫取嶰谷之<lb/>
竹陽律六取雄竹吹之隂律六取雌竹吹之蜀涪州有<lb/>
相思崖昔有童子丱女相説交贈今竹有桃釵之形笋<lb/>
<pb n="KR4e0171_WYG_080-9a"/>
亦有柔麗之異崖名相思崖竹曰相思竹孟郊詩曰竹<lb/>
嬋娟籠曉烟指此竹也又有苦竹黄苦青苦白苦紫苦<lb/>
孟浩然詩嵗月青松老風霜苦竹餘<lb/>
　　筀竹<lb/>
石介詩斷霞半赭燕脂木零露偏留筀竹叢筀竹蜀中<lb/>
産蜀甸國尤多玉篇筀古惠切竹名傷人則死其竹又<lb/>
名防露言其上宻防露下踈來風見竹譜<lb/>
　　竹實<lb/>
<pb n="KR4e0171_WYG_080-9b"/>
李畋該聞集云舊稱竹實為鸞鳳所食今近道竹間時<lb/>
見花開如棗結實如麥江淮號為竹米以為荒年之兆<lb/>
其竹即死信非鸞鳳之食也近有餘干人來言彼有竹<lb/>
實大如雞子竹葉層層包裹味甘勝蜜食之令人心肺<lb/>
清凉生深竹林茂宻處頃因得之雖日乆枯乾而味常<lb/>
存乃知鸞鳳所食必非常物也<lb/>
　　碧筒杯<lb/>
唐人碧筒杯詩酒味雜蓮氣香冷勝於氷輪囷如象鼻<lb/>
<pb n="KR4e0171_WYG_080-10a"/>
瀟洒絶青蠅<lb/>
　　蘘荷子<lb/>
丘文荘公羣書抄方載中蟲毒用白蘘荷引栁子厚詩云<lb/>
云且曰子厚在栁州種之其地必有此種仕於兹土者<lb/>
其物色之盖亦不知為何物也余謂丘公之博洽而不<lb/>
識世之識者亦罕矣按松江志引急就章注曰白蘘荷<lb/>
即今甘露考之本草其形性正同<lb/>
　　五加皮<lb/>
<pb n="KR4e0171_WYG_080-10b"/>
五加皮蜀中名白刺顛陶隱居云釀酒主益人道家用<lb/>
此作灰亦以煮石與地榆並無别法東華真人煮石經<lb/>
曰舜常登蒼梧之山曰厥金玉之香草朕用偃息正道<lb/>
此五加也又異名曰金鹽王屋山人王常曰何以得長<lb/>
乆何不食石蓄金鹽母又曰寜得一把五加不用金玉<lb/>
滿車譙周巴蜀異物志文章草賛曰文章作酒能成其<lb/>
味以金買草不言其貴文章草即五加皮也<lb/>
　　君子樹<lb/>
<pb n="KR4e0171_WYG_080-11a"/>
太平御覽引廣志曰君子樹似檉松曹爽樹之于庭戴<lb/>
嵩詩接樾稱交讓連樹名君子江總詩連楹君子樹對<lb/>
幌女貞枝皆用此事<lb/>
　　君遷樹<lb/>
文選蜀都賦平仲君遷皆木名注缺按司馬温公名苑<lb/>
云君遷子如馬妳俗云牛妳柿是也今之造扇用此柿<lb/>
油<hi>可補文選註</hi>
　　共枕樹<lb/>
<pb n="KR4e0171_WYG_080-11b"/>
潘章有美容楚人王仲先慕之與同學一見相愛情若<lb/>
伉儷同衾共枕死亦同𦵏羅浮山塚上生樹柯條枝葉<lb/>
無不相抱號曰共枕樹<lb/>
　　四海亭<lb/>
花名有海字者皆從海外來海棠海榴是也海紅花即<lb/>
山茶也海桐花即七里香也亡友陸子淵欲以四花名<lb/>
為四詞然不知海紅花即山茶也<lb/>
　　梅竹軒<lb/>
<pb n="KR4e0171_WYG_080-12a"/>
惹烟籠月竹弄粉團香梅<lb/>
　　黄柑啟<lb/>
始霜之旦風味照坐擘之香霧噀人脉不粘瓣食不留<lb/>
滓<hi>東坡詩香霧霏霏欲噀人</hi>
　　䪥白韭黄<lb/>
䪥之美在白韭之美在黄○䪥作薤<lb/>
　　萬條寒玉<lb/>
唐人郊居詩門外晚晴秋色老萬條寒玉一溪煙萬條<lb/>
<pb n="KR4e0171_WYG_080-12b"/>
寒玉言竹也<lb/>
　　侯騷蠡薺<lb/>
廣志云侯騷蔓生子如鷄卵既甘且冷輕身消酒又名<lb/>
簡子藤蕭子雲賦所謂簡子秋紅也○魏武帝食品曰<lb/>
蠡薺子如彈丸○二物奇品唐人賦中嘗引用之<lb/>
　　桂蠧蓼蟲<lb/>
楚辭注桂蠧以喻食禄之臣蓼蟲以喻放逐之士<lb/>
　　男青女青<lb/>
<pb n="KR4e0171_WYG_080-13a"/>
男青木名見羅浮山記女青亦木名見道藏有女青鬼<lb/>
律<lb/>
　　蔓菁變蓮<lb/>
婺州僧清簡園中蔓菁變為蓮與晉時長安僧寺蔥化<lb/>
為<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>事相類太平御覧云豐年則蝗化為蝦<lb/>
　　草龍珠帳<lb/>
蒲桃藤䕃地幅員十丈仰觀若幃盖焉其房實磊落紫<lb/>
瑩如墜時人號為草龍珠帳<lb/>
<pb n="KR4e0171_WYG_080-13b"/>
　　栁絲楸線<lb/>
栁謂之絲楸謂之線<hi>見夢書</hi>
　　睡蓮舞草<lb/>
睡蓮夜則花低入水南海有之○舞草虞美人草也雅<lb/>
州有之○睡蓮亦可對眠栁<lb/>
　　杉錦栜綾<lb/>
埤雅檖謂之羅杉謂之錦栜謂之綾言檖木之文如羅<lb/>
栜木之文如綾也初則木文如織後則織文如木故有<lb/>
<pb n="KR4e0171_WYG_080-14a"/>
檖羅杉錦栜綾之號○秦風隰有樹檖爾雅檖羅檖其<lb/>
文細宻如羅有赤白二種赤羅文棘白羅文緩<lb/>
　　菊有兩種<lb/>
説文蘜治蘠埤雅曰鞠如聚金鞠而不落故字从鞠周<lb/>
禮后服鞠衣其色黄也又作蘜注日精也散草麗秋株<lb/>
日華子菊有兩種花大氣香莖紫者為甘菊花此日精<lb/>
也花小氣烈莖青味苦為野菊花其花相似惟以甘苦<lb/>
别之其葉可羮其花可釀其囊可枕其實可仙<hi>菊亦有實但難</hi>
<pb n="KR4e0171_WYG_080-14b"/>
<hi>得爾</hi>
　　兔絲燕麥<lb/>
古樂府云道旁兔絲何嘗可絡田中燕麥何嘗可穫言<lb/>
虚名無用也盖兔絲非絲而有絲之名劉禹錫文作兔<lb/>
葵燕麥非也今按兔絲虚名是也燕麥滇南霑益一路<lb/>
有之土人以為朝夕常食非虚名也或者古昔雲南未<lb/>
通中國但有燕麥之名未見其實乎<lb/>
　　范堅石榴賦<lb/>
<pb n="KR4e0171_WYG_080-15a"/>
紅鬒内艶頳牙外標似花燈之映翠幕若丹瓊之厠碧<lb/>
瑶<lb/>
　　<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩即澁勒<lb/>
韻書四豪簩字下注云<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩竹名而不詳其説按異物<lb/>
志南方思牢國産竹可礪指甲竹譜云可剉爪是也崔<lb/>
鷃詩曰時一出輕芒皚皚落㣲雪又李商隱射魚曲云<lb/>
思簩弩箭磨青石綉額蠻渠三虎力是知亦可作箭今<lb/>
廣東新州有此種製成琴様為礪甲之具用之頗乆則<lb/>
<pb n="KR4e0171_WYG_080-15b"/>
㣲滑當以酸漿漬之過信宿則澁復初字又作澁勒東<lb/>
坡倦㸔澁勒暗蠻村<lb/>
　　根柢即根蔕<lb/>
韓非子樹木有直根有曼根直曰曼横曰柢固其柢則<lb/>
生長深其根則視乆<hi>與老子深根固蔕同</hi>
　　樹藝之法<lb/>
后稷教民樹藝之法曰五時見生而樹生見死而穫死<lb/>
又曰五榖生於五木氾勝之曰黍生於榆大豆生於槐<lb/>
<pb n="KR4e0171_WYG_080-16a"/>
小豆生於李麻生於楊大麥生於杏小麥生於桃稻生<lb/>
於栁五木自天生五糓待人生故五糓候于五木也故<lb/>
曰見生而樹生也靡草死而麥秋至草木黄落禾乃登<lb/>
故曰見死而穫死也<lb/>
　　藙即艾子<lb/>
藙魚既切説文玉篇俱云煎茱茰也漢令㑹稽郡嵗貢<lb/>
藙子一斗字一作艾揚雄蜀都賦木艾椒離本草蜀州<lb/>
食茱茰其髙大有長及百尺者蜀人呼其子為艾子宋<lb/>
<pb n="KR4e0171_WYG_080-16b"/>
景文公艾子賛曰緑實若茰味辛香苾投粒羮臛椒桂<lb/>
之匹范石湖成都古今記云艾子茱茰類也實正緑味<lb/>
辛蜀人每進酒輒以一粒投之少頃香滿盂醆但藙與<lb/>
艾盖一物相似有食茱茰藥茱茰之分如川芎有茶芎<lb/>
藥芎之别也<lb/>
　　如何隨刀而改味<lb/>
顧凱之啟䝉記曰如何隨刀而改味神異經曰南方荒<lb/>
中有如何之樹三百嵗作華九百嵗作實有核形如棗<lb/>
<pb n="KR4e0171_WYG_080-17a"/>
子長五尺金刀割之則飴非此則辛食之得地仙酉陽<lb/>
雜爼曰祁連山上有仙樹一名四味木其實如棗以竹<lb/>
刀剖則苦以木刀剖則酸以蘆刀剖則辛以金刀剖則<lb/>
甘即此物也或曰此即仙經所謂火棗<lb/>
　　二十四畨花信風<lb/>
梁元帝纂要一日兩畨花信隂陽寒暖各隨其時但先<lb/>
期一日有風雨㣲寒者即是其花則鵞兒○木蘭○李<lb/>
花○瑒花○榿花○桐花○金櫻○黄艻○楝花○荷<lb/>
<pb n="KR4e0171_WYG_080-17b"/>
花○㯽榔○蔓羅○菱花○木槿○桂花○蘆花○蘭<lb/>
花○蓼花○桃花○枇杷○梅花○水僊○山茶○瑞<lb/>
香○其名俱存然難以配四時十二月姑存其舊盖通<lb/>
一嵗言也荆楚嵗時記小寒三信梅花山茶水僊大寒<lb/>
三信瑞香蘭花山礬立春三信迎春櫻桃望春雨水三<lb/>
信菜花杏花李花驚蟄三信桃花棣棠薔薇春分三信<lb/>
海棠梨花木蘭清明三信桐花菱花栁花糓雨三信牡<lb/>
丹荼䕷楝花此後立夏矣此小寒至立夏之候也<lb/>
<pb n="KR4e0171_WYG_080-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0171_WYG_080-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　升菴集巻八十<lb/>
</p>
<p>
</p>
  </div>
</body>
</text>
</TEI>
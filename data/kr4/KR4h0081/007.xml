<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_007-1a"/>
國朝文類卷第七<lb/>
　七言律詩<lb/>
　　聞檮衣　趙孟頫<lb/>
露下碧梧秋滿天砧聲不斷思綿綿北來風俗猶<lb/>
存古南渡衣冠不及前苜蓿緫肥宛騕裊枇杷曽<lb/>
泣漢嬋姢人間俯仰成今昔何待他年始惘然<lb/>
　　溪上　趙孟頫<lb/>
溪上東風吹桞花溪頭春水淨無沙白鷗自信無<lb/>
機事玄鳥猶知有歳華錦䌫牙檣非昨夢鳳笙龍<lb/>
管是誰家令人苦憶東陵子擬問園田學種瓜<lb/>
<pb n="KR4h0081_SBCK_007-1b"/>
　　道塲山　趙孟頫<lb/>
絶頂清秋凌翠煙登臨應費酒如川平生能着幾<lb/>
兩屐負郭何湏二頃田初日出雲光射地雙溪入<lb/>
湖波接天升髙望逺我所愛青壁有路何當縁<lb/>
　　蛾眉亭　趙孟頫<lb/>
天門日湧大江來牛渚風生萬壑哀青眼故人携<lb/>
酒共兩眉今日爲君開蒼崖直下蛟龍吼白浪横<lb/>
空鵝鸛廻南望青山懷李白沙頭官渡苦相催<lb/>
　　多景樓　趙孟頫<lb/>
層顚官閣幾時脩繞檻長江萬古流白露巳零秋<lb/>
<pb n="KR4h0081_SBCK_007-2a"/>
草緑斜陽雖好暮雲稠平南籌䇿張華得治内人<lb/>
才葛亮優景物未窮登覽興角聲孤起瓮城秋<lb/>
　　雨華臺<hi>因至故人劉叔亮墓</hi>趙孟頫<lb/>
雨華臺上看晴空萬里風煙入望中人物車書南<lb/>
北混江山襟帶古今同昆蟲未蟄霜先霣鳳鳥不<lb/>
鳴江自東緑髪劉伶緣醉死徃㝷荒冡酹西風<lb/>
　　過岳王墓　趙孟頫<lb/>
鄂王墳上草離離秋日荒凉石獸危南渡君臣輕<lb/>
社稷中原父老望旌旗英雄巳死何嗟及天下中<lb/>
分遂不支莫向西湖歌此曲水光山色不勝悲<lb/>
<pb n="KR4h0081_SBCK_007-2b"/>
　　錢唐懷古　趙孟頫<lb/>
東南都㑹帝王州三月鸎花非舊游故國金人泣<lb/>
辭漢當年玉馬去朝周湖山靡靡今猶在江水悠<lb/>
悠只自流千古興亡盡如此春風麥秀使人愁<lb/>
　　海子即事　趙孟頫<lb/>
白水青林引興多紅裙翠黛奈愁何底從暮醉兼<lb/>
朝醉聊復長歌更短歌輕燕受風迎落絮老魚吹<lb/>
浪動新荷餘不溪上扁舟好何日歸休理釣蓑<lb/>
　　弁山佑聖宫次孟君復韻　趙孟頫<lb/>
意行騎馬到林間晴霧都沉逺近山瓊樹著花春<lb/>
<pb n="KR4h0081_SBCK_007-3a"/>
自早翠禽雙語意相關一杯到手先成醉萬事無<lb/>
心觸處閑猶欠抱琴來託宿靜中規冩水潺潺<lb/>
　　城南山堂　趙孟頫<lb/>
手種青松一萬栽草堂留在翠屏隈推䆫緑樹排<lb/>
簷入臨水紅桃對鏡開春雉雊迎朝日出暝禽啼<lb/>
傍夕陽來山妻也有幽棲意數日遲留不肯廻<lb/>
　　春日言懷　趙孟頫<lb/>
點點飛花欲送春萋萋芳草政愁人黄蜂釀蜜經<lb/>
營急紫燕銜泥來去頻才似茂陵非晚遇美如曲<lb/>
逆不長貧乆知求冨都無益但喜論詩若有神<lb/>
<pb n="KR4h0081_SBCK_007-3b"/>
　　紀舊游　趙孟頫<lb/>
二月江南鸎亂飛雜花開樹桞依依落紅無數迷<lb/>
歌扇嫰緑多情妬舞衣金鴨焚香川上暝畫船撾<lb/>
鼓月中歸如今寂寞東風裏把酒無言對夕暉<lb/>
　　東陽八景樓　趙孟頫<lb/>
山城秋色靜朝暉極目登臨未擬歸羽士曾聞遼<lb/>
鶴語征人又見塞鴻飛西流二水玻瓈合南去千<lb/>
峰紫翠圍如此山川良不惡休文何事不勝衣<lb/>
　　贈周景逺田師孟　趙孟頫<lb/>
與子同客帝王州一日不見如三秋風髙氣肅鴈<lb/>
<pb n="KR4h0081_SBCK_007-4a"/>
聲急天晴日暖蛛絲游籬下黄花爲誰好水邊紅<lb/>
樹令人愁世間萬事可撥遣日日痛飲醉即休<lb/>
　　金陵懷古　趙孟頫<lb/>
銅雀春深漢苑空邯鄲月冷照秦宫烟花樓閣西<lb/>
風裏錦綉湖山落照中河水南來非禹迹冀方北<lb/>
去有唐風溪城秋色催遲暮愁對黄雲没斷鴻<lb/>
　　和周待制朝廻詩韻　袁桷<lb/>
雉尾髙張擁玉皇彤庭金榜粲明光舞階飛絮呈<lb/>
滕六執鈗傳臚轉阿香珠㡌簫聲雙窈窕翠旌雲<lb/>
影互方洋侍臣誰近前階立願紀尭年化日長<lb/>
<pb n="KR4h0081_SBCK_007-4b"/>
蛾眉班肅整皇皇恰匝松隂漏午光舞翿當軒催<lb/>
進酒表函登陛促傳香六龍棒御雲中日三象輪<lb/>
琛嶺外洋欲識兩宫清淨理薫風殿角漏初長<lb/>
　　無題次伯庸韻　袁桷<lb/>
金縷歌殘月滿江玉顔曾憶侍油幢象床雲重恩<lb/>
專壹鯨錦波翻賜疊雙春淺政冝氊作幕夜涼深<lb/>
恨魫爲䆫浣紗可是無虚匹側足寒溪濺石淙<lb/>
翠簾匝匝護朱光千葉宮桃滿院香閬苑有鸞通<lb/>
尺素虗橋無鵲寄流黄上林賦罷歸巴蜀興慶詞<lb/>
工謫夜郎不是月中親度曲世人那解聽霓裳<lb/>
<pb n="KR4h0081_SBCK_007-5a"/>
相期來似石城潮日望晴虹結綵橋却月眉愁歌<lb/>
漸逺凌波歩近意非遥抽琴有恨廻清角疊袖無<lb/>
塵轉緑腰弄玉最憐隨鳯去秋來誰與伴吹簫<lb/>
白髮詞臣兩耳垂華腴堆笏陋牛毉宮娥引燭催<lb/>
麻日院吏傳更寫制時蠟撚化生秋夕賜翠標疊<lb/>
勝歲華移低頭欲說唐朝舊願侍虗皇進玉巵<lb/>
　　奉題延祐宸翰　鄧文原<lb/>
欽惟　仁宗上承祖武蒐羅俊彦求治靡寜尤尊<lb/>
禮儒臣務敦風化由是治書侍御史臣郭貫擢禮<lb/>
部尚書凢在選者六人惟貫進秩有加親灑宸翰<lb/>
<pb n="KR4h0081_SBCK_007-5b"/>
昭示龍光忝備臣僚咸增鼔舞集賢直學士臣鄧<lb/>
文原謹拜手稽首而作詩曰<lb/>
宵旰需賢表薦紳秩宗首選賛華勛官聮天府璇<lb/>
璣象帝闡河圖琬琰文曾聽簫韶瞻曉日仰攀弓<lb/>
劒泣秋雲小臣作頌稱仁聖湛露承恩未足云<lb/>
　　題小薛王畫鹿　鄧文原<lb/>
禮樂河間雅好儒曾陪校獵奉鑾輿晝長靈囿觀<lb/>
遊後政暇嘉賔燕集餘蛺蝶圖工人去乆騶虞詩<lb/>
好化行初宗藩翰墨留珎賞慿仗相如賦子虗<lb/>
　　陪髙彦敬游南山　鄧文原<lb/>
<pb n="KR4h0081_SBCK_007-6a"/>
不到南山又一年離離秋草暎寒泉東林蕭散開<lb/>
蓮社西晉風流棹酒船古寺雲烟終日合長松風<lb/>
雨半空懸謝公未了登臨興故向禪房借榻眠<lb/>
　　郎中蘇公哀挽<hi>志道</hi>鄧文原<lb/>
塞垣重鎭雪雲堆畫諾人稱幙府才流馬道艱逢<lb/>
歳儉涸魚民病得春回陽關猶記歌三疊杜老俄<lb/>
成賦八哀夜靜燕臺山月冷秪疑化鶴一歸來<lb/>
　　司業禮公哀挽<hi>元禮</hi>貢奎<lb/>
山立庭紳縱衆觀名髙真不愧儒冠文章清廟藏<lb/>
琛玉勲業烏堂鎮羽翰譽重朝端知有子貧憐身<lb/>
<pb n="KR4h0081_SBCK_007-6b"/>
後似無官百年耆舊彫零盡展卷哀辭忍淚看<lb/>
　　王内翰哀挽<hi>惲</hi>張養浩<lb/>
束髪躭經晚益勤平生精力盡斯文先朝十老今<lb/>
餘幾當代三王獨數君李賀屢煩韓愈駕羊曇空<lb/>
阻謝安墳玉堂寥索人何在落日淇川滿白雲<lb/>
　　送袁待制扈從上京　虞集<lb/>
日色蒼涼映赭袍時廵無乃聖躬勞天連閣道晨<lb/>
留輦星散周廬夜属櫜白馬錦韉來窈窕紫駝銀<lb/>
甕出蒲萄從官車騎多如雨獨有揚雄賦最髙<lb/>
　　朝廻和周待制韻　虞集<lb/>
<pb n="KR4h0081_SBCK_007-7a"/>
三十六竽吹鳯皇九重春色絢天光卿雲微動旌<lb/>
旗煖湛露初晞草木香貝葉神師東度領金輿馴<lb/>
象北浮洋小臣職在歌功徳拜手陳詩對日長<lb/>
　　送朱生南歸　虞集<lb/>
喜子南歸盱水上經過爲我問臨川幾家橘䄂霜<lb/>
垂屋何處蒹葭月滿船應有交游憐逺道試從父<lb/>
老說豐年寒機早晚成春服一一平安報日邊<lb/>
　　題南野亭　虞集<lb/>
門外烟塵接帝扃坐中春色自幽亭雲横北極知<lb/>
天近日轉東華覺地靈前澗魚游留客釣上林鸎<lb/>
<pb n="KR4h0081_SBCK_007-7b"/>
囀把杯聽莫誇韋曲花無賴獨擅終南雨後青<lb/>
　　歸蜀　虞集<lb/>
我到成都住五日駟馬橋下春水生過江相送荷<lb/>
主意還郷不留非我情鸕鷀輕筏下溪足鸚鵡小<lb/>
䆫呼客名頼得郫筒酒易醉夜深衝雨漢州城<lb/>
　　自仁夀廻成都　虞集<lb/>
還郷思速去郷遲王事相縻敢後期里父留看題<lb/>
壁字山僧打送捨田碑胡桃笻竹南方要盧橘枇<lb/>
杷上國知此日君親俱在望徘徊三顧欲何之<lb/>
　　謝周南翁　虞集<lb/>
<pb n="KR4h0081_SBCK_007-8a"/>
使過池陽聞上日好懷浩蕩爲君開江干維楫車<lb/>
馬集亭上持盃風雨來通夜魚龍聽語竟眀年鴛<lb/>
鷺憶朝廻九華秋色翠可食爲問謫仙安在哉<lb/>
　　送李通甫赴湖南行省都事　虞集<lb/>
黄鶴樓前江水春江花飛接渡江人日長青瑣文<lb/>
書簡雨過滄洲杜若新應共庾公揮扇坐毎㝷崔<lb/>
顥賦詩頻三公舊掾多爲相行見廻車載繡茵<lb/>
　　御溝詩次宋顯夫韻　虞集<lb/>
御溝雪融三月初鳬鷖鴻鴈緫來居蒲桃水緑可<lb/>
爲酒楊桞條青堪貫魚逶迤天河起箕尾滉漾雲<lb/>
<pb n="KR4h0081_SBCK_007-8b"/>
海浮青徐舟前花落傍飛燕隄上風來濕舞裾翠<lb/>
輦時留金騕褭錦波不着玉芙蕖臨流宋玉偏能<lb/>
賦莫待東都客問予<lb/>
　　試院書事　馬祖常<lb/>
棘闈粉署隔重墻校藝分官屬正郎五夜風簾燒<lb/>
蠟燭九天氷樹劑龍香周旋接武尚書履供帳留<lb/>
茵御史床臚唱閤門春色曙侍臣應奏慶雲章<lb/>
　　題光山縣孔宰豳風亭　馬祖常<lb/>
光山近在故山西樹滿岡頭稻滿畦隣屋讀書相<lb/>
教授社祠醉酒共提携水牛礪角嫌畊少野蠒抽<lb/>
<pb n="KR4h0081_SBCK_007-9a"/>
絲喜價低春雨行田無從吏獨騎齋馬畏青泥<lb/>
　　送宋顯夫南歸　馬祖常<lb/>
琵琶溝北識君𥘉藉甚才華二十餘欲賦兔園干<lb/>
孝邸不因狗監進相如瀟湘路熟逢知巳韋杜天<lb/>
低望故居携㓜歸來拜丘壟南遊莫戀武昌魚<lb/>
　　駕發　馬祖常<lb/>
蒼龍對闕夾天閽秋駕凌晨出國門十萬貔貅騎<lb/>
騕褭一雙日月繡旗旛講蒐獵較黄羊圈錫宴恩<lb/>
沾白獸尊赫矣漢家人物盛馬卿有賦在文園<lb/>
　　送袁徳平歸越　王士熈<lb/>
<pb n="KR4h0081_SBCK_007-9b"/>
平湖如鏡靜秋波禹穴西風捲碧蘿狂客有船都<lb/>
載酒道人無字不籠鵝床頭舊笏青雲近䆫下殘<lb/>
編白雪多燕市塵深拂衣去海門何處問漁蓑<lb/>
　　送王在中代祀秦蜀山川　王士熈<lb/>
太華雲連蜀棧低桞花三月紫騮嘶香浮曉露金<lb/>
匳濕旛拂春烟絳節齊策牘當年登桂苑詞林後<lb/>
夜趣芝泥長安遊客應無數誰共王褒頌碧雞<lb/>
　　題郭忠恕九成宫圖　王士熈<lb/>
鐵馬歸來定太平九成宫殿暑風清龍蟠古洞長<lb/>
藏雨鳯入層臺自度笙畫棟塵空巢燕去蒼崖雲<lb/>
<pb n="KR4h0081_SBCK_007-10a"/>
掩路碑横秦川忽向丹青見魂夢依稀識化城<lb/>
　　驪山宫圖　王士熈<lb/>
翠領含烟曉仗催五家車騎入朝來千峯雲散歌<lb/>
樓合十月霜晴浴殿開烽火空臺留草樹茘支長<lb/>
路認塵埃月中人去青山在始信昆明有刼灰<lb/>
　　題鮮于伯幾與仇廉訪帖　王士熈<lb/>
三生文采趙公子四海聲名仇使君彈琴不作廣<lb/>
陵散焚香遥駐博山雲玉署春來鸎漫語繡衣人<lb/>
去鴈空聞龍蛇兩𥿄光如王即是安西與右軍<hi>其帖</hi>
<hi>之語曰趙公子明日欲過寒舎看書書廉訪相公能一來焚香彈琴亦佳趙公子子昻也後亦有䟦</hi>
<pb n="KR4h0081_SBCK_007-10b"/>
<hi>帖廉訪字彦中今其子公哲御史寳藏此帖</hi>
　　寄上都分省僚友　王士熈<lb/>
天上風清暑盡消尚方仙隊按雲韶白鵝海水生<lb/>
鷹獵紅藥山岡詐馬朝涼入賜衣飄細葛醉題歌<lb/>
扇濕輕綃河堤楊桞休傷别八月星槎到鵲槗<lb/>
畫省薫風松樹隂合歡花下日沉沉腐儒無補漫<lb/>
獨坐故人不來勞寸心紫極三台光景接洪鈞萬<lb/>
象歳年深灤江回首九天上誰傍香爐聽舜琴<lb/>
　　題節婦　王士熈<lb/>
寒窓機杼泣秋風鏡影鉛雲不汝同眀月有光生<lb/>
<pb n="KR4h0081_SBCK_007-11a"/>
夜白貞松無夢妬春紅羅𥜗舊繡天呉折緑綺離<lb/>
弦海鶴空陌上行人指華表閉門踈雨落梧桐<lb/>
　　上京次伯庸學士韻　王士熈<lb/>
侍臣催講御階西雲靜觚稜曉色低天闢神州卑<lb/>
兩漢地連碣石轉三齊含香晝永閑青瑣視草堂<lb/>
幽濕紫泥最憶東山老松樹秋風應有鶴來栖<lb/>
　　大都雜詩　宋本<lb/>
抛却漁竽滄海邊拂衣來看九重天畫䦨九陌橋<lb/>
如月緑影千門樹似烟南國佳人王㓜玉中朝才<lb/>
子杜樊川紫雲樓上如澠酒孤負春風二十年<lb/>
<pb n="KR4h0081_SBCK_007-11b"/>
繡錯繁華徧九衢上林辭賦漢西都朱門細婢金<lb/>
條脫紫禁材官玉鹿盧萬里星辰開上界四朝冠<lb/>
盖翊皇圖東鄰白面生紈綺笑殺楊雄卧一區<lb/>
瀘溝曉月墮蒼烟十一門開日色鮮海上神山無<lb/>
弱水人間平地有鈞天寳幢珠珞瞿曇寺豪竹哀<lb/>
絲瑇瑁筵春雨如膏三萬里盡將嵩呼祝堯年<lb/>
形勢全燕擁地靈梯航萬國走王城狗屠巳仕眀<lb/>
天子牛相寧知别太平玄武鈎陳騰王氣白麟赤<lb/>
鴈入新聲近來朝報多如雨不見河南召賈生<lb/>
　　姑蘇臺　劉致<lb/>
<pb n="KR4h0081_SBCK_007-12a"/>
麋鹿應知易代頻呉趍誰唱不堪聞捧心臺暗棃<lb/>
花月抉目門深薜荔雲江閱水犀歐冶劒氣騰金<lb/>
虎闔廬墳計然巳死鴟夷逝寂寞五湖西日曛<lb/>
　　綿竹縣治　楊靜<lb/>
通衢砌石蘚生鱗三兩人家屋宇新嚴子有祠存<lb/>
故里魏公無第與比隣傳訛共說千年樹問話那<lb/>
逢百歲人回首向來佳麗地暮雲斜日紫巖春<lb/>
　　燕中懐古　李源道<lb/>
荆卿墓上草離離郭隗臺邊對落暉戰國山川秋<lb/>
氣壯中原豪傑曉星稀乾坤納納無人識南北年<lb/>
<pb n="KR4h0081_SBCK_007-12b"/>
年有鴈飛說似瀘溝橋畔栁安排青眼送將歸<lb/>
　　宗陽宫翫月　楊載<lb/>
老君臺上涼如水坐看氷輪轉二更大地山河微<lb/>
有影九天風露寂無聲蛟龍並起承金牓鸞鳯雙<lb/>
飛載玉笙不信弱流三萬里此身今夕到蓬瀛<lb/>
　　擬去京師　楊載<lb/>
囊衣橐載道傍車人事匆匆歳欲徂風雨五更雞<lb/>
亂呌江湖千里鴈相呼蕪菁散漫根猶美桑柘蕭<lb/>
條葉正枯却上髙丘重回首五雲繚繞帝王都<lb/>
　　貢袁諸公修史　楊載<lb/>
<pb n="KR4h0081_SBCK_007-13a"/>
詔編國史有程期正是諸郎儤直時虎士守門宫<lb/>
窈窈鷄人傳箭漏遲遲䆫間夜雨銷銀燭城上春<lb/>
雲壓綵旗才大各稱天下士書成當繼古人爲<lb/>
　　宿李陵臺　周應極<lb/>
曠野平蕪入壯懷征鞍小駐李陵臺關河萬里秋<lb/>
風晚霜月一天鴻鴈來持節蘇卿真壯士開邊漢<lb/>
武亦竒才千年懐古無窮意且向郵亭酌酒盃<lb/>
　　睢陽懷古　李鳳<lb/>
睢陽城郭刼灰餘風景蕭條市井踈堤接汴梁分<lb/>
驛路地連齊魯幾兵車張廵戰壘沙沉㦸閼伯提<lb/>
<pb n="KR4h0081_SBCK_007-13b"/>
封草滿墟珍重開元遺寺在石幢猶刻魯公書<lb/>
　　周氏慈雲庵　掲傒斯<lb/>
韓阿松栢野烟飛丞相文章入鳯池華屋青山春<lb/>
掩冉浮雲流水暮逶迤哺烏時拂巖花落馴鹿長<lb/>
環宰樹悲唯有慈孫禁垣裏年年南望不勝思<lb/>
國朝文類卷七<lb/>
<pb n="KR4h0081_SBCK_007-14a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_060-1a"/>
國朝文類卷第六十<lb/>
神道碑<lb/>
　　領太史院事楊公神道碑　姚燧<lb/>
嗚呼有秦君子楊公諱恭懿字元甫其先始郷耀<lb/>
之同官中避宋亂徙美原五丗祖儀徙今京兆之<lb/>
髙陵與髙祖亨再丗力田曾祖植祖禮再丗仕縣<lb/>
吏考天徳擢金興定進士第由博之聊城丞掾陜<lb/>
西行臺權大理寺丞主京兆長安慶陽安化簿辟<lb/>
令順徳之隆徳及安化而安化兼録事州之判官<lb/>
三職具修積官中大夫其徳其烈有先師司徒許<lb/>
<pb n="KR4h0081_SBCK_060-1b"/>
文正公墓誌言章宗南郊爲太常臣授幣而立御<lb/>
史將劾不恭其友曰夫夫習於禮者名行祕書盍<lb/>
從而問曰授坐不立御史慚縮而止太常則孫公<lb/>
通祥實公外王父公以正大乙酉生于其居京兆<lb/>
之雙桂坊童而讀書記識強敏日數千言時艱從<lb/>
中大夫逃亂而東不恒其居于汴于歸徳于天平<lb/>
雖間關險阻未甞怠弛其業年十七侍中大夫西<lb/>
歸無田于郊假室以居郷鄰或繼其匱皆謝不取<lb/>
惟服勞以爲飬暇則力學綜博於書無不經目而<lb/>
究心者摳衣之徒户外滿屨横經入問爲析疑義<lb/>
<pb n="KR4h0081_SBCK_060-2a"/>
源源其辭若決江河而下之名聲日延海内縉紳<lb/>
友太中者馳書交譽知之膚者求觀其文侈其肆<lb/>
者以爲鱣堂之席有繼與其極者直期以宗盟斯<lb/>
道於將來時巳邃易禮春秋思有纂述恥爲章句<lb/>
儒而止志於用丗反覆史學以監觀廢興存亡理<lb/>
亂得失於千數百年之中曰輔治之具禮樂兵刑<lb/>
禮樂非王者果爲不可興行於天下兵恃以芟暴<lb/>
亂而安元元刑取其弼敎循本以求皆仁義之資<lb/>
也不講之有素或一旦帥三軍爲士師貿貿焉不<lb/>
知其方反受成敎武人俗吏乎事雖未試從可㮣<lb/>
<pb n="KR4h0081_SBCK_060-2b"/>
見其佐王之略年二十四始得朱子集註章句四<lb/>
經太極圗小學近思録諸書誦其言而推其意嘆<lb/>
曰人倫日用之常天道性命之妙皆萃此書今入<lb/>
徳有其門矣進道有其途矣吾何獨不可及前修<lb/>
踵武哉窮理以致其知反躬以踐其實動靜云爲<lb/>
一乎持敬行之以剛健居之以悠乆日就月將俟<lb/>
其成功於潜齋之下自任益重前習盡變不事浮<lb/>
末矣歳甲寅司徒奉潜藩敎來秦公徃見之際其<lb/>
道徳之光聞其仁義之言於傾蓋頃歸心服曰丗<lb/>
烏有斯人之倫敬事猶師而司徒友之亦至分庭<lb/>
<pb n="KR4h0081_SBCK_060-3a"/>
而行抗席而坐一遇講貫動窮日力而所造益深<lb/>
平居訒於爲言䘮中大夫絶口水漿五日䘮塟用<lb/>
牲盡祛桑門惑丗之法爲具不足稱貸益之棺槨<lb/>
皆黄腸衣衾必縟䟽衰<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥悲憂爲疾杖始能興<lb/>
司徒㑹塟歸語學者曰小子志之曠丗墜典夫夫<lb/>
特立而獨行之其功可當肇修人極聚居六年司<lb/>
徒東歸䘮妣夫人猶中大夫其疾益阽三輔士夫<lb/>
知由禮制自致其親者皆本之公先是宣撫司行<lb/>
省欲以掌書記共議事禄之皆不能屈至元七年<lb/>
詔司徒由國子祭酒拜中書左丞始與右丞相安<lb/>
<pb n="KR4h0081_SBCK_060-3b"/>
童共政日譽公賢丞相以聞十年上遣恊律郎申<lb/>
敬來召疾不能行十一年儲皇下敎中書汝如漢<lb/>
惠聘四皓者其聘以來故丞相遣郎中張元智書<lb/>
致是命其冬下車京師上遣丞相弟今國王和童<lb/>
勞其逺來他日入見上問何郷先徳爲誰從何師<lb/>
學子今有幾無不周悉其夕嘔血上遣尚醫來候<lb/>
且賜之藥少間明年月正元日之翼日上御香殿<lb/>
以大師南伐使乆不至方念之深欲筮之時以日<lb/>
者待詔公車百十爲軰獨以命公蓋以其道徳素<lb/>
著可交神明者其言頗祕侍講徒單公履請設取<lb/>
<pb n="KR4h0081_SBCK_060-4a"/>
士之科詔先少師文獻公司徒竇文正公與公雜<lb/>
議公上奏曰三代以徳行六藝賔興賢能漢舉孝<lb/>
廉兼䇿經術魏晉尚文辭而經術猶未之遺隋煬<lb/>
始專賦詩唐因之使自投牒貢舉之法遂熄雖有<lb/>
明經止於記誦宋神宗始試經義亦令典矣哲宗<lb/>
復賦詩遼金循習將救斯弊惟如明詔甞曰士不<lb/>
治經學孔孟之道日爲賦詩空文斯言足立萬丗<lb/>
治安之本今欲取士冝勑有司舉有行檢通經史<lb/>
之士使無投牒自薦試以五經四書大小義史論<lb/>
時務䇿夫旣從事實學則士風還淳民俗趍厚國<lb/>
<pb n="KR4h0081_SBCK_060-4b"/>
家得識治之才矣奏入上善之丞相毎咨丗務倚<lb/>
以自毗㑹其北征公遂請畢男㛰而歸十三年詔<lb/>
改暦太史王恂緫筭同知郭守敬推測司徒明暦<lb/>
理或言公甞推暦終一甲子而得日月薄食者七<lb/>
十有竒曰日月之眚古無是之多也十六年召公<lb/>
著暦義十七年授時暦成奏曰黄帝迎日推䇿顓<lb/>
頊載時象天堯之欽若舜在璣衡周太史正歳年<lb/>
以序事皆日官丗守其業隨時占考以與天合暴<lb/>
秦焚書廢古僞作置閏歳終兩漢因之建暦之本<lb/>
必先立元元立然後定日法法定然後度周天以<lb/>
<pb n="KR4h0081_SBCK_060-5a"/>
定分至賈逵譏其守一元不與天消息杜預謂當<lb/>
順天以求合非爲合以驗天者皆確論也臣今治<lb/>
暦廢暦元日法析舊儀六合三辰四遊而異之省<lb/>
天經黄道惟用四遊移天常赤道遊於南軸之下<lb/>
以取候視之無窒倍八尺之表而五之以影符進<lb/>
退其晷使不失於芒忽日日測考積月爲歳積歳<lb/>
爲丗必於暦法益精益宻非但正數十年一改之<lb/>
弊且可上追黄虞三代之舊矣又曰一月之始日<lb/>
月相合謂之合朔漢太初暦用平朔法小大相間<lb/>
或有二大以故日食或不在朔先後一日時亦鮮<lb/>
<pb n="KR4h0081_SBCK_060-5b"/>
中宋何承天測四十年得三大二小以正朔望使<lb/>
食必在朔隋劉孝孫劉焯爲定朔唐傅仁均取以<lb/>
造戊寅暦貞觀竟改從平朔李淳風造麟徳暦得<lb/>
四大三小求避人疑間以平朔又爲進朔使食避<lb/>
元日一行造大衍暦以爲四大三小何害今授時<lb/>
暦後是二年當十九年自八月後四月併大實日<lb/>
月合朔之數皆改從實方奏太史臣皆列跪詔獨<lb/>
起司徒及公曰二老自安是年少皆受學汝者故<lb/>
終奏皆坐畢其說亦異禮也授集賢舘學士太中<lb/>
大夫兼太史院事眀年以徙家得請歸又明年儲<lb/>
<pb n="KR4h0081_SBCK_060-6a"/>
皇俾靈臺郎岳鉉召後中書議相承㫖李濤儲皇<lb/>
不可以公爲識治再召又明年詔翊儲皇以爲太<lb/>
子賔客二十二年召明年以昭文舘大學士正議<lb/>
大夫領太史院事召二十九年以耆艾議事中書<lb/>
召皆辭疾不行三十一年疾亟親賔問之忽長息<lb/>
曰有是哉國哀也聞者危之亂以他言徐又曰誠<lb/>
哉後三日顧言子寅曰敬慎小心以卒實正月二<lb/>
十有五日也後嗣位詔下則賔天果以其日人以<lb/>
爲平生與國至誠所格嗚呼使入哭者有如温公<lb/>
則公當亦如吕誨起言天下事矣徴士蕭㪺誌其<lb/>
<pb n="KR4h0081_SBCK_060-6b"/>
墓曰朱文公集周程夫子之大成其學成於江左<lb/>
北方之士聞而知者固有其人求能究聖賢精微<lb/>
之藴篤志於學真知實踐主乎敬義表裏一致以<lb/>
躬行心得之餘私淑諸人繼前修而開後覺粹然<lb/>
一出乎正者維司徒曁公嗚呼誠知徳不易之言<lb/>
哉後十年寅以江南行臺監察御史疾得告去自<lb/>
金陵過宣以燧少受知公而耳其雅言求銘墳道<lb/>
然所貴乎君子三焉耳徳耳位耳道耳得於心之<lb/>
謂徳用於時之謂位行其學之謂道如㪺之言同<lb/>
其徳矣未及位也以年考之司徒之生前公十有<lb/>
<pb n="KR4h0081_SBCK_060-7a"/>
六其入見前十有四其卒也前十有三而卒官皆<lb/>
昭文館大學士領太史院事同其位矣然是位也<lb/>
皆極人臣之亞爲古八命位實行道之鎡謂不得<lb/>
君知名而召旣至則温其玉音以勞疾則尚醫交<lb/>
候饋藥太官繼膳疑政賜問入見坐語聞辭則留<lb/>
留而不可暫聽其去去而思之復召司徒十召公<lb/>
八召其體貌之亦至矣哉如是而兩公迭爲循墻<lb/>
不可謂道之行亦天也雖然天道逺遙不可以巳<lb/>
事而知必來者始見猶農夫焉未有播粒於土而<lb/>
不苗者今也四海匪獨士子凡筐篋之吏求售於<lb/>
<pb n="KR4h0081_SBCK_060-7b"/>
時其誦而習亦先四書蓋天理同根人心誦其言<lb/>
而衆則爲其道者將多非兩公肇是太平之基其<lb/>
誰力歟斯古之人所以重歎其善作而不必善成<lb/>
者也公以卒年三月從塟中大夫之昭文有潜齋<lb/>
遺藁髙祖妣齊氏曾祖祖妣皆紀氏妣㓂氏孫氏<lb/>
夫人李氏以柔嘉作配君子姻里徳焉三子寅其<lb/>
胄也宙今令京兆蒲城㝐方學女子子四人適主<lb/>
京兆長安簿席貽士子馮嘉鳯翔提控按牘王繼<lb/>
述樞宻院椽傅昱男孫僖女子子二人長適吕曾<lb/>
㓜姆銘曰<lb/>
<pb n="KR4h0081_SBCK_060-8a"/>
維天生賢匪使自有俾拯烝民爲責巳厚公於明<lb/>
命實肩實負乾乾其行艮艮其守師古䘮祭如禮<lb/>
不苟三綱之淪我條自手推得其類無倦誨誘學<lb/>
者宗之西土山斗鳶飛魚躍潜齋自蔀令聞之延<lb/>
巳徹宸黈束帛戔戔賁及林藪丹扆曰來何暮汝<lb/>
叟大師之南伻斷巳乆其冝進退汝蓍以叩又曰<lb/>
多士文字儷偶求得碩才奚䇿以取又曰歴義群<lb/>
喙紛紏汝折衷之其從誰某凢是大政無不可否<lb/>
公拜稽首瀝膽悉剖丹扆曰噫惟兹儲后端本萬<lb/>
邦汝賔以友儲后曰今識治黄耇惟汝爲可肱股<lb/>
<pb n="KR4h0081_SBCK_060-8b"/>
元首公益抗章臣蚤衰朽飬安踰紀僅止中夀歸<lb/>
從先藏奉政之阜止阡有碑無我樵槱垂詩千齡<lb/>
以告爾後<lb/>
　中書左丞姚文獻公神道碑　姚燧<lb/>
兹公諱樞字公茂事　丗祖潜邸十年左右宸極<lb/>
十有九年居近宻之地受尊寵之任可謂必丗之<lb/>
乆惟其不固冨貴進退禮敬窮逹一節不易寒士<lb/>
故不取恥當時眀哲保身以薨帝爲震悼賻楮泉<lb/>
爲千者千五百閔惟子煒生十五年未授之室賜<lb/>
聘財如所<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>眀年官以禮部郎中皆異數也旣没<lb/>
<pb n="KR4h0081_SBCK_060-9a"/>
丗而名聲日延後十九年當元貞二年　裕聖太<lb/>
后以甞侍講　裕宗言之　成宗贈謚榮禄大夫<lb/>
少師文獻公至大三年　武宗追號嘉猷程丗舊<lb/>
學功臣太師開府儀同三司魯國公謚仍其舊又<lb/>
推恩再丗考仲宏贈太保儀同三司魯國康懿公<lb/>
祖錡銀青榮禄大夫大司徒魯國惠靖公妣張氏<lb/>
祖妣李氏皆魯國夫人惟姚氏爲神明之後歴三<lb/>
代秦漢魏晉宋齊傳次或絶或續與梁陳隋唐可<lb/>
譜究者别載丗録惟本五季梁唐六鎮節度使勍<lb/>
生金吾將軍漢英周廣順𥘉太祖遣之使遼見留<lb/>
<pb n="KR4h0081_SBCK_060-9b"/>
事丗景聖三宗加安時制節弘化翊亮功臣開府<lb/>
儀同三司樞宻使撿校太師兼政事令上柱國東<lb/>
陽郡公生中書門下平章事北靣宣徽使衡之生<lb/>
給事中同中書門下平章事居政生太師左金吾<lb/>
衛上將軍䖍州節度使景祥生太子洗馬企華生金<lb/>
東上閤門使金州團練使玢生閤門祗候武德將軍<lb/>
佺生武徳將軍獲嘉令錡生安逺大將軍慶陽安<lb/>
化丞淵後更仲宏生公及弟楨格公自稚弱一力<lb/>
於學晝則經紀其家嚮晦則讀書夜分不輟魯國<lb/>
夫人恐傷耽苦毎止之乃塞牎不使見燭就枕必<lb/>
<pb n="KR4h0081_SBCK_060-10a"/>
盡三皷聞將遷關中康懿公録事判官於許俾取<lb/>
師氏姑及姑之夫子昌以來公徒行懐書困休於<lb/>
樹宿止於邸亦出以誦自期甚髙宋内翰九嘉少<lb/>
登科甲時有重名方閑居許惟折行位與之遊召<lb/>
一日賔㑹録事名召公内翰怒曰公茂負佐王之<lb/>
略豈可若是易之先祖曰同僚呼児軰冝然猶竟<lb/>
席不樂其爲前軰見推如此壬辰許城𬒳圍州版<lb/>
公軍資庫使與副夜直四皷聞<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>外嘆曰人獻東<lb/>
門岀索之無得副曰吾甞遭兵河朔鬼物云然冝<lb/>
捄吾家乃相與歸街陌横鈴索斷行見其懐印若<lb/>
<pb n="KR4h0081_SBCK_060-10b"/>
赴州計事者至家乃盡出金銀酒具奩飾裹餱糧<lb/>
爲逃死謀日出而東門果破邀軍將蕭姓者入家<lb/>
盡付所出蕭曰吾甞受丘真人敎汝軍中惟救人<lb/>
無殺吾捄乃死公聞　太宗詔學士十八人即長<lb/>
春宫敎之俾楊中書惟中監督則徃依焉中書少<lb/>
公六年兄稱之與偕北覲時龍庭無漢人士夫<lb/>
帝喜其來甚重之乙未詔二太子南征俾公從楊中<lb/>
書即軍中求儒道釋毉卜酒工樂人㑹破棗陽併<lb/>
公所招將盡阬之大將幕竹林間公前辯析明詔<lb/>
如此他日將何以復命乃蹙數人逃入竹中潜歸<lb/>
<pb n="KR4h0081_SBCK_060-11a"/>
其營匿嚴侯軍中纔脫死數十人繼㧞徳安得江<lb/>
漢先生趙復仁甫見公戎服而髯不以華人遇之<lb/>
至帳中見陳琴書駭曰西域人知事此乎公爲一<lb/>
筦與之言信竒士出所爲文數十篇以九族殫殘<lb/>
不欲北與公訣蘄死公留宿帳中旣覺月皓而盈<lb/>
惟寢衣存乃鞍馬號積尸間求至水裔脫屨被髮<lb/>
仰天而號欲投溺而未入也公曉以徒死無益汝<lb/>
存則子孫或可傳緒百丗保吾而北無他也遂還<lb/>
盡出程朱二子性理之書付公江漢至燕學徒從<lb/>
者百人北方經學自兹始歳辛丑賜錦衣金符以<lb/>
<pb n="KR4h0081_SBCK_060-11b"/>
郎中牙魯瓦赤行臺于燕時惟事貨賂天下諸侯<lb/>
競以掊克入媚以公幕長必分及之乃一切拒絶<lb/>
人有以銀二笏來見旣謝却乃出置氊簾間遣人<lb/>
追及與之遂携家求輝墾荒雲門糞田數百畒脩<lb/>
二水輪誅茅爲堂城中置私廟奉祠四丗堂龕魯<lb/>
司寇容傍垂周兩程張邵司馬六君子像讀書其<lb/>
間衣冠莊肅以道學自鳴佳時則鳴琴百泉之上<lb/>
遁丗而樂天若將終身後生薄夫或造庭除出語<lb/>
人曰幾禠五魄又汲汲以化民成俗爲心自版小<lb/>
學書語孟或問家禮俾楊中書版四書田和卿尚<lb/>
<pb n="KR4h0081_SBCK_060-12a"/>
書版聲詩折衷易程傳書蔡傳春秋胡傳皆于燕<lb/>
又以小學書流布未廣敎弟子楊古爲沈氏活版<lb/>
與近思録東萊經史論說諸書散之四方時先師<lb/>
許魏國文正公魯齋在魏出入經傳子史泛濫釋<lb/>
老下至醫卜筮兵刑貨殖水利筭數靡所不究公<lb/>
過魏與竇漢卿相聚茅齋聽公言義正粹先師遂<lb/>
造蘇門盡録是數書以歸謂其徒曰曩所授受皆<lb/>
非今始聞進學之序若必欲相從當盡棄前習以<lb/>
從事於小學四書爲進徳基不然當求他師衆皆<lb/>
曰惟先生命則魏國公由窮理致知反躬踐實爲<lb/>
<pb n="KR4h0081_SBCK_060-12b"/>
丗大儒者又公所梯接云歳庚戌盡室來輝相依<lb/>
以居㑹上在潜邸遣脫兀脫故平章趙璧驛至彰<lb/>
徳恐公避逃脫兀脫留璧獨至輝以過客見審其<lb/>
爲公始致見徴之㫖公曰天下之人同是姓名何<lb/>
限恐使者誤徴不敢妄應璧曰汝非棄牙魯瓦赤<lb/>
隱此者乎公曰是則然矣璧曰良是乃偕徃彰徳<lb/>
受命遂行旣至上大喜日客遇之俾居衛從後列<lb/>
惟不直宿時召與語隨問而言乆之詢及治道公<lb/>
見上聦明神聖才不丗出虚巳受言可大有爲感<lb/>
以一介見信之深見問之切乃許捐身驅馳宣力<lb/>
<pb n="KR4h0081_SBCK_060-13a"/>
盡其平生所學敷心瀝膽爲書數千百言首以二<lb/>
帝三王爲學之本爲治之叙與治國平天下之大<lb/>
經彚爲八目曰脩身力學尊賢親親畏天愛民好<lb/>
善逺佞次及其救時之弊爲條三十曰立省部則<lb/>
庶政出一綱舉紀張令不行於朝而變於夕辟才<lb/>
行舉逸遺慎銓選汰職貟則不專丗爵而人才出<lb/>
班俸禄則贜穢塞而公道開定法律審刑獄則收<lb/>
生殺之權于朝諸侯不得而專丘山之罪不致苟<lb/>
兒毫髮之過免罹極法而冤抑有伸設監司明黜<lb/>
陟則善良姦窳可得而舉刺閣徴歛則部族不横<lb/>
<pb n="KR4h0081_SBCK_060-13b"/>
於誅求簡驛傳則州郡不困於需索脩學校崇經<lb/>
術旌節孝以爲育人才厚風俗美敎化之基使士<lb/>
不媮於文華重農桑寛賦稅省徭役禁游堕則民<lb/>
力紓不趍於浮僞且免習工技者歳加冨溢勤耕<lb/>
織者日就飢寒肅軍政使田里不知行營徃復之<lb/>
擾攘賙匱乏恤鰥寡使顚連無告者有飬布屯田<lb/>
以實邉戍通漕運以廩京都倚債負則賈胡不得<lb/>
以子爲母如牸生牸牛十年千頭之法破稱貸之<lb/>
家廣儲蓄復常平以待凶荒立平準以權物估却<lb/>
利便以塞倖塗杜告訐以絶訟源各䟽施張之方<lb/>
<pb n="KR4h0081_SBCK_060-14a"/>
其下本末兼該細大不遺文不具述上竒其才由<lb/>
是動必見詢使授太子經以太師淇陽王之兄故<lb/>
丞相木土各児故右丞不華吉丁令司徒買奴爲<lb/>
之伴讀日以三綱五常先哲格言薫陶徳性明年<lb/>
憲宗即位詔凢軍民在赤老温山南者聽　上捴之<lb/>
大爲張宴群下罷酒將出遣人止公頃者諸人皆<lb/>
賀汝獨黙然豈有意耶對曰臣欲陳之他日不謂<lb/>
遽問且今天下土地之廣人民之殷財賦之阜有<lb/>
加漢地者乎軍民吾盡有之天子何爲異時庭臣<lb/>
問之必悔見奪不若惟手兵權供億之須取之有<lb/>
<pb n="KR4h0081_SBCK_060-14b"/>
司則勢順理安上曰慮所不及者遣人入聞願緫<lb/>
兵與國戮力報可公䇿　太祖承天大命兵取天<lb/>
下功未及竟而遂陟遐　太祖平金遣二太子緫<lb/>
大軍南伐降唐鄧均徳安四城㧞棗陽光化留軍<lb/>
戍邉襄樊壽泗繼亦來歸而夀泗之民盡於軍官<lb/>
分有由是降附路絶雖歳加兵淮蜀軍將惟利剽<lb/>
殺子女玉帛悉歸其家城無居民野皆榛莽何若<lb/>
以是秋去春來之兵分屯要地㓂至則戰㓂去則<lb/>
耕積糓髙廩邉俻旣實俟時大舉則宋可平上善<lb/>
之始置屯田經略司於汴西起穰鄧宿重兵與襄<lb/>
<pb n="KR4h0081_SBCK_060-15a"/>
陽制閫掎角東連陳毫清口桃源列障守之又置<lb/>
都運司于衛轉粟于河繼餽諸州陜西則移隴右<lb/>
汪義武公戌利州劉忠惠公黒馬于成都割河東<lb/>
解之鹽池歸陜西置從冝所中粮興元猶懼不繼<lb/>
置行部秦州順嘉陵漕漁關沔池轉粟入利其年<lb/>
大封同姓勑上於南京關中自擇其一公曰南京<lb/>
河徙無常土薄水淺潟鹵生之不若關中厥田上<lb/>
上古名天府陸海上願有關中帝曰是地户寡河<lb/>
南懐孟地狹民夥可取自益遂兼有河内壬子夏<lb/>
入覲受命征大理至曲先腦而夜宴群下公爲陳<lb/>
<pb n="KR4h0081_SBCK_060-15b"/>
宋祖遣曹彬取南唐敕無效潘美伐蜀嗜殺及克<lb/>
金陵未甞戮一人市不易肆以其主歸明日早行<lb/>
上據鞍呼曰汝昨夕言曹彬不殺者吾能爲之吾<lb/>
能爲之公馬上賀曰聖人之心仁明如此生民之<lb/>
幸有國福也眀年夏禡牙六盤大張敎條俾公以<lb/>
王府尚書身至京兆置宣撫司以楊中書爲使奏<lb/>
諸千夫長不法奪有人室者旬月之間民大和浹<lb/>
道不拾遺師行留　裕宗後謂曰姚公茂吾不能<lb/>
離恐廢汝學今遣竇漢卿敎汝先遣三使入大理<lb/>
諭招許不殺掠大軍經吐蕃刋木求塗以前三使<lb/>
<pb n="KR4h0081_SBCK_060-16a"/>
先至諭㫖彼以爲誑磔其尸於樹大師及城其相<lb/>
髙祥登陴望之見吾軍威之盛駭愕口張不收飭<lb/>
公盡裂橐帛爲幟書止殺之令分號街陌由是其<lb/>
民父子完保軍士無一人敢取一錢直者惟急求<lb/>
三使之首或曰投珥水中遣漁者網之無得也俾<lb/>
公爲文以祭賜其家人數十户丗無有與及歸馬<lb/>
多道死公惟一馬瘠不可乗之則牽之襟糓數升<lb/>
時搖木盂以飼雪深三尺軍馬所經踏爲冰梯惟<lb/>
旄牛負橐以從徒歩僅千里而中原馬至分賚之<lb/>
始免繭足上駐六盤公疾求居關中敎使勸農身<lb/>
<pb n="KR4h0081_SBCK_060-16b"/>
至八州諸縣諭　上重農之㫖凢今關中桑成列者<lb/>
皆所訓植歲丙辰公入見或䜛王府得中土心<lb/>
帝遣阿藍荅児大爲勾考置局關中惟集經畧宣撫<lb/>
官吏下及征商無遺羅以百四十二條曰俟終局<lb/>
日入此罪者惟劉史兩萬戸以聞餘悉不請以誅<lb/>
上聞不樂公曰　帝君也兄也吾弟且臣事難與較<lb/>
逺將受禍未若盡是邸妃王以行爲乆居謀疑將<lb/>
自釋復初好矣　上難之翌日語再及曰臣過是無<lb/>
䇿思乆之曰從汝從汝先遣使以來覲告時帝在<lb/>
河西聞不信之曰是心異矣曰來詐也再使至詔<lb/>
<pb n="KR4h0081_SBCK_060-17a"/>
許馳二百乗傳棄輜重先及見天顔始霽大㑹之次<lb/>
上立酒尊前　帝酌之拜退復坐及再至又酌之三<lb/>
至帝泫然上亦泣下竟不令有所白而上勑罷<lb/>
關西鈎考廢行部安撫經畧宣撫都漕諸司帝規<lb/>
自將南伐與　上閱地圖俾公跽指瀕江州郡津歩<lb/>
要地可舟越者遂復上兵遣由鄂入歳巳未秋及<lb/>
江而　憲廟崩渝問至　上猶濟江駐兵結層樓蒙<lb/>
以臯比日居其上臨攻鄂城東北賈似道聞公諮<lb/>
謀軍中比爲王猛城垂㧞前茅上及長沙下及隆<lb/>
興聞叛王將爲非覬於家追前茅還遂振旅斷浮<lb/>
<pb n="KR4h0081_SBCK_060-17b"/>
梁以歸帝即大位以王文統爲平章盡出藩府舊<lb/>
臣立十道宣撫使諸侯惟嚴忠濟爲強横難制乃<lb/>
以公爲東平至居庸北制下受命即南或勸無行<lb/>
當入覲陛辭公曰文統新當國彼將以我爲奪其<lb/>
位至治郡置勸農檢察二人以監之推物力以均<lb/>
賦役罷鐡官居三月大駕北征　天后留燕遣使召<lb/>
公児軰㓜時汝授之書何乆留彼時土木各而爲<lb/>
丞相惟專從衛宫閫諸事疑則見謀二年拜太子<lb/>
太師公曰皇太子未立安可先有太師還制中書<lb/>
改大司農公奏在　太宗丗詔孔子五十一代孫<lb/>
<pb n="KR4h0081_SBCK_060-18a"/>
元措仍襲封衍聖公卒其子與族爭求嗣爲訟及<lb/>
潜藩帝時曰第徃力學俟有成徳逹才我則官之<lb/>
又聞曲阜有太常雅樂命東平守臣輦其歌工舞<lb/>
郎與樂色爼豆祭服至日月山帝親臨觀飭東平<lb/>
守臣貟闕充𥙷無輟肄習臣宣撫東平甞閔先聖<lb/>
大賢之後諸書不通義理不究與凢庶等版洛士<lb/>
楊庸選孔顔孟三族諸孫俊秀者授之經而學夫<lb/>
禮盍眞授庸敎官以成國家育才待聘風動四方<lb/>
之美又詳議王鏞亦善士錬習故實冝令提舉禮<lb/>
樂庶其歳乆不致崩壞皆從之又具奏八事曰舉<lb/>
<pb n="KR4h0081_SBCK_060-18b"/>
老成以輔皇子重省臣以振朝綱定法制以齊庶<lb/>
政立銓選以轉百官其四如兵衛屯田學校農桑<lb/>
皆所屢陳又具四事保民守信強幹弱枝脩内治<lb/>
外敦本抑末於兵衛又申奏曰内地之民不習武<lb/>
事不耐勞苦第可使出財賦以資國用西京北京<lb/>
諸路之民習武耐勞可盡復其差賦充本路保甲<lb/>
屯田使進有取而出有歸可鎮内竊以禦外侮漢<lb/>
軍除守禦南邉可選精勇冨強三萬燕京東西分<lb/>
屯置營以壯神都此左右中三衛起本者詔赴中<lb/>
書議事講定條格其勉諭曰姚樞辭避台司朕甚<lb/>
<pb n="KR4h0081_SBCK_060-19a"/>
嘉焉省中庶務須頼一二老成同心圖賛仰與左<lb/>
三部尚書劉肅徃盡乃心其尚無隱條成與丞相<lb/>
史忠武公奏之帝深嘉納後詔中書右丞相安童<lb/>
同知樞宻院事伯顔翰林學士承㫖和禮霍孫近<lb/>
史天澤姚樞講定新格朕巳親覧可行於今卿等<lb/>
聞否亦當一一参攷速行其間一二可増損者記<lb/>
録以聞李璮召其質子彦簡竊歸反有迹矣帝問<lb/>
卿料如何對曰使璮乗吾北征之釁留後兵寡瀕<lb/>
海搗燕閉關居庸惶駭人心爲上䇿與宋連和負<lb/>
固持乆令數擾邊使吾罷於奔救爲中䇿如出兵<lb/>
<pb n="KR4h0081_SBCK_060-19b"/>
濟南待山東諸侯應援此成擒耳帝曰若是賊將<lb/>
何出對曰出下䇿三年文統伏誅西域之人爲所<lb/>
壓抑者伏闕群言回回雖時盜國錢物未若秀才<lb/>
敢爲友逆　帝曰在昔潜藩商訂天下人物亦及文<lb/>
統姚公茂言此人學術不純以游說于諸侯他日<lb/>
必反去年竇漢卿上書累數千言亦發其必爲亂<lb/>
首秀才豈盡皆斯人然文統之相參知政事商公<lb/>
挺實譽之至是費寅以九事中時恚忌訟商公爲<lb/>
文統西南之朋引陜西郎中行宣撫使趙良弼爲<lb/>
徴幽商公上都以良弼多智畧疑爲文統流亞械<lb/>
<pb n="KR4h0081_SBCK_060-20a"/>
繫于獄㑹遣阿脫行院成都而無輔行俾省擇人<lb/>
公奏惟商挺可陛下寛其前罪責成斯行遂出而<lb/>
遣之公又入奏方踐祚之𥘉非良弼詗事關中恐<lb/>
後事㑹寧身負矯擅誅東西川兩帥之罪以寛<lb/>
陛下西顧之憂推是爲心忠純皎然安得與文統蓄<lb/>
異志者比臣請質闔門百口必其無他　帝悟出之<lb/>
四年拜中書左丞至元之元出省臣三罷丗侯置<lb/>
牧守遷轉河東山西河南山東官吏公行省河東<lb/>
山西明年而歸或言中書政事大壞帝怒天降大<lb/>
臣罪有入不測者公上言　太祖開創跨越前古<lb/>
<pb n="KR4h0081_SBCK_060-20b"/>
施治未遑自後數朝官盛刑濫民困財殫陛下天<lb/>
資仁聖自昔在潜聽聖典訪老成日講治道如邢<lb/>
州河南陜西皆不治之甚者爲置安撫經畧宣撫<lb/>
三司其法選人以居職頒俸以養廉去汚濫以清<lb/>
政勸農桑以冨民不及三年號稱大治諸路之民望<lb/>
陛下之治巳如赤子之求母　先帝陟遐國難並<lb/>
興天開聖人纉承大統即用歴代遺制内立省部<lb/>
外設監司自中統至今五六年間外侮内叛繼繼<lb/>
不絶然能使官離債負民安賦役府庫粗實倉廩<lb/>
粗完鈔法粗行國用粗足官吏轉換政事更新皆<lb/>
<pb n="KR4h0081_SBCK_060-21a"/>
陛下克保祖宗之基信用先王之法所致今陛下<lb/>
於基業爲守成於治道爲創始正冝息聖心荅天<lb/>
心結民心睦親族以固本建儲副以重祚定大臣<lb/>
以當國開經筵以格心脩邉俻以防虞蓄粮餉以<lb/>
待歉立學校以育才勸農桑以厚生是可以光先<lb/>
烈可以成帝徳可以遺子孫可以流逺譽以　陛下<lb/>
才畧行此有餘邇者伏聞聦聽日煩朝廷政令日<lb/>
改月異如始栽之木生而復移旣架之屋起而復<lb/>
毀逺近民臣不勝戰懼惟恐大本一廢逺業難成爲<lb/>
陛下之後憂國家之重害　帝恚爲釋五年用兵<lb/>
<pb n="KR4h0081_SBCK_060-21b"/>
襄陽立河南行省經理屯田以公僉省八年入覲<lb/>
十年拜昭文館大學士詳定禮儀事其年襄陽下<lb/>
問其事冝公對吕文煥以江淮一使兼上路緫管<lb/>
生劵軍縱還熟劵徙之河北皆可十一年𥘉議大<lb/>
舉奏如求大將非中書右丞相安童同知樞宻院<lb/>
事伯顔不可七月左丞相伯顔陛辭付勑書惟逆<lb/>
戰者如軍律餘止殺掠古之善取江南者惟曹彬<lb/>
一人汝能不殺是亦一彬也旣濟江下鄂使至夜<lb/>
召見公帝憂見色曰自　太祖戡定天下列聖繼<lb/>
之豈固存之令乆帝制南國邪蓋天命未絶朕昔<lb/>
<pb n="KR4h0081_SBCK_060-22a"/>
濟江而家難作天不終此大惠而歸今伯顔雖濟<lb/>
江天能終此與否猶未可知是家三百年天下天<lb/>
命未在吾家先在于彼勿易視之其有事冝可書<lb/>
以進公言嚴兵守鄂無使荆閫斷陽羅渡先遣使<lb/>
責負歳幣留行人之罪明年公又言由陛下降不<lb/>
殺虜之詔伯顔濟江兵不踰時西起蜀川東薄海<lb/>
隅降城三十户踰百萬自古平南未若有此之神<lb/>
徢者然自夏徂秋一城不降皆由軍官不思國之<lb/>
大計不體　陛下之深仁利財剽殺是致降城四壁<lb/>
之外縣邑丘虚曠土無民國將安用比聞揚州焦<lb/>
<pb n="KR4h0081_SBCK_060-22b"/>
山淮安人殊死戰我雖克勝所傷亦多宋之不能<lb/>
爲國審矣而臨安未肯輕下好生惡死人之常情<lb/>
蓋不敢也惟懼吾招徠止殺之信不堅詐其來耳<lb/>
是用力拒宜申遣公幹官專輔伯顔宣布止殺之<lb/>
詔有犯令者必誅無赦若此則賞罰必立恩信必<lb/>
行聖慮不勞軍力不費老氏有曰大兵之後必有<lb/>
凶年疾疫隨之軍雖不試而民止得其半况今民<lb/>
去南畒來歳之食將安所仰帕手腰刀必唱爲亂<lb/>
袒臂一呼數十萬衆不難集也雖非勁軍壁山柵<lb/>
水卒未易平是一宋未亡復生一宋又南方官府<lb/>
<pb n="KR4h0081_SBCK_060-23a"/>
以情破法鞭背文靣或盛竹絡投諸江中又鹽鐵<lb/>
酒酤榷自漢代其後因之不廢今方新附若復徴<lb/>
之人必離散制曰鞭背黥面及諸濫刑冝急除之<lb/>
榷酤後議十三年罷昭文館拜翰林學士承㫖仍<lb/>
詳定禮儀宋平凢其侍從之臣以士子入見者必<lb/>
令見公詢其學行而官之九月享廟拜大禮使明<lb/>
年上以自九月不雨至於三月問可以惠利斯民<lb/>
者公曰靡糓之多無若醪醴麴蘖京師列肆百數<lb/>
日釀有多至三百石者月巳耗糓萬石百肆計之<lb/>
不可勝筭與祈神賽社費亦不貲宜悉禁絶皆從<lb/>
<pb n="KR4h0081_SBCK_060-23b"/>
之初公方奏事得疾忽跽不能言　帝急命從臣扶<lb/>
出登車至家未甦百日而愈後三年疾再至昬黙<lb/>
三日薨壽七十八京師士夫哭祭如失親戚曰自<lb/>
今帝側圗回天下者豈復有斯人者邪惟僉宻院<lb/>
趙良弼賵俸半歳爲位祭其家終䘮時孤姪燧仕<lb/>
安西燉僉淮西提刑煒獨舉其柩藳塟京城東南<lb/>
别墅後十八年當元貞二年五月煒徙塟卜於西<lb/>
洛金門山祖塋别兆于輝菊山之陽公天資含弘<lb/>
而仁恕恭敏而儉勤理生惟務本實不事末作未<lb/>
甞疑人欺巳有負其徳亦不留怨胸中憂患之來<lb/>
<pb n="KR4h0081_SBCK_060-24a"/>
不見言色魏國公每譽其善於順受人莫可及在<lb/>
京晩屢輟禄雖奉朝請假質劵劑盈束視貧甘心<lb/>
不一出言恃其乆故干人聞不足於上有來即謀<lb/>
必反覆忠告惟恐吾言之不盡及秉筆中書或咎<lb/>
公獨遺門墻故人公曰用人威權當出天子果若<lb/>
賢材烏避不聞其鎻尾者烏敢藉權樹親賔市私<lb/>
恩乎他善衆多今惟表其大益斯丗者四其一倡<lb/>
鳴斯道使今天下鄉挍童蒙之師猶知以小學四<lb/>
書爲先雖戴惠文身爲刀筆筐篋之行與非華人<lb/>
亦手披口誦是書求厠士列者徃徃多然故中書<lb/>
<pb n="KR4h0081_SBCK_060-24b"/>
左丞之制有曰徳全天懿學得聖傳㫖固有在於<lb/>
斯也再則中土士夫不知爲廟作主以奉先祀自<lb/>
公始輝人多化之而祖考妥靈有所三征西南夷<lb/>
爲陳曹彬取南唐兵不血刄賛神武以不殺四當<lb/>
丗祖淵龍規一幅隕之判裂也請開屯田淮蜀移<lb/>
兵戍之固巳起平宋之本及議南伐而難大將又<lb/>
上言非中書丞相安童同知宥宻伯顔兩人不可<lb/>
宋平又與諮謀其新國圗任其降臣隨有兩王作<lb/>
難海隅當十五年炎燼撲滅而公始薨古以揆之<lb/>
晉羊祜首䇿平吴吴平而身不及見樂毅有曰善<lb/>
<pb n="KR4h0081_SBCK_060-25a"/>
作者不必善成蓋當其時自明其身不終所事於<lb/>
燕惠數百年後猶能取必於祜今焉不效於公歟<lb/>
四夫人惟王氏先公卒繼宋氏後公七年卒公贈<lb/>
少師贈吴興郡夫人及公國魯與完顔氏李氏皆<lb/>
從封魯國夫人後公三十四年完顔亦卒故三夫<lb/>
人皆祔煒李出今中奉大夫河南北廉使其忠厚<lb/>
清慎有克繼先烈之譽二女姊宋出娣完顔出姊<lb/>
卒娣繼皆嫁爲開府忠武公中子𣏌淮東肅政廉<lb/>
訪使妻皆卒孫尚孩嗚呼燧生三歳而孤公卵翼<lb/>
之不知其蒙闇敎督而急其成俾粗有聞承乏翰<lb/>
<pb n="KR4h0081_SBCK_060-25b"/>
林復丗公宫恐公事業不能詳盡不敢干他詞臣<lb/>
故惟自述文不過華質不至俚而摭其實焉耳矣<lb/>
銘曰<lb/>
惟天聦眀視聽自民沃　天子心啓莫匪臣舜察<lb/>
邇言昌言禹拜稱聖萬世臣何與在粤若<lb/>
丗祖方龍躍淵載牽徴車遐蒐逸賢即輝起之爰<lb/>
置左右授太子經事靡不叩公感一介盡其平生<lb/>
所學與知傾敷悃誠書首八事脩身以始賢親畏<lb/>
天愛民以次申以卅條捄弊之方施治所宜如紀<lb/>
在綱　上緫兵民公請民去　上受封國公擇地所<lb/>
<pb n="KR4h0081_SBCK_060-26a"/>
上征南詔公陳遏劉　上曰汝言吾行優優展也<lb/>
神武操旣有要天下定一于時巳兆移兵戌邊首<lb/>
蜀尾淮免夫春秋剽殺去來汴置經畧秦以宣撫<lb/>
三年其民歌舞樂土治效若斯公於之時一出爲<lb/>
猷不無賛彌又從濟江内難方蹶　帝遄其歸大<lb/>
統入繼移昔巳試施諸萬方　帝思舊人台衮用<lb/>
章公拜稽首元良未建臣何力有太師顧先改爲<lb/>
大農㝷拜左丞申以責難書存可徴南土旣平諮<lb/>
謀新國昭文禁林必首見及　後聖相承言行其<lb/>
生没爲法程謚以諱名旣又進加功臣開府莫尊<lb/>
<pb n="KR4h0081_SBCK_060-26b"/>
</p>
<p>
</p>
  </div>
</body>
</text>
</TEI>
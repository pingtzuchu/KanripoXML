<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_034-1a"/>
國朝文類卷三十四<lb/>
序<lb/>
　　國統離合表序　姚燧<lb/>
走未壯時讀通鑑綱目書於蘇門山甞病國統散<lb/>
於逐年事首不能一覽而得其離合之槩焉因年<lb/>
經而國緯之如史記諸表私藏諸簏遇有疑忘即<lb/>
是而叩無異多聞博識之見告者四十年矣是歳<lb/>
之秋同門友許君得卿自金陵過宣留語再月間<lb/>
以示之得卿善其非出己意而新竒爲說特抽綱<lb/>
目所有彚而爲編雖刋置凡例之後猶不爲僣而<lb/>
<pb n="KR4h0081_SBCK_034-1b"/>
校官劉君德恭方刋胡公讀史管見於宣庠聞之<lb/>
謂因是工可斷手於旬浹遂聚徽建二本重勘校<lb/>
之得三誤焉其一建安二十五年徽作延康元年<lb/>
凡例曰中歳改元無事義者以後爲正其在興廢<lb/>
存亡之間關義理得失者以前爲正其下注云建<lb/>
安二十五年改元延康<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之范史及陳志注文是<lb/>
漢號通鑑所書乃若曹丕稱王時所改者今不能<lb/>
悉見例云然則爲漢爲丕疑猶未决矧其時正在<lb/>
興廢存亡之間今以前爲正從建注二十五年其<lb/>
一章武三年徽大書三年後主禪建興元年建無<lb/>
<pb n="KR4h0081_SBCK_034-2a"/>
三年餘與徽一凢例則曰章武三年五月後主即<lb/>
位改元建興而通鑑目録舉要自是年之首即稱<lb/>
建興非惟失其事實而於君臣父子之教所害甚<lb/>
大故今正之即是觀無三年者則昭烈爲無終獨<lb/>
建之失曰後主者徽建皆非甞求其原由陳壽晉<lb/>
臣晉受魏禪不敢帝漢而臣魏故不曰漢曰蜀謂<lb/>
昭烈父子爲先主後主通鑑因之反帝魏而主蜀<lb/>
後爲目録事皆書漢豈晚知其非欲正之而未及<lb/>
歟至綱目書出始曰漢中王即皇帝位統斯正矣<lb/>
而於其子獨曰後主何哉且自建興以及炎興用<lb/>
<pb n="KR4h0081_SBCK_034-2b"/>
天子制以臨四方者實四十年鄧艾至成都書帝<lb/>
出降明年猶書魏封故漢帝禪爲安樂公亡國之<lb/>
餘且然豈於即位正始之年不帝反曰後主乎是<lb/>
與十四十五十六卷之起盡反凡例諸曰後主者<lb/>
皆溺於熟口順耳不思而失於刋正者也凢例又<lb/>
曰有𬒳廢無謚者但曰帝某而不用後人所貶之<lb/>
爵建興之帝未甞𬒳廢亦鈞於無謚者故下取晉<lb/>
帝奕與唐睿宗景雲二年注玄宗皇帝先天元年<lb/>
明年始大書玄宗明皇帝開元元年者例大書三<lb/>
年注帝禪建興元年明年大書帝禪建興二年庶<lb/>
<pb n="KR4h0081_SBCK_034-3a"/>
前後叅稽可皆吻合無齟齬也又其一天寳十五<lb/>
載注肅宗皇帝至德元載明年惟曰二載未甞大<lb/>
書肅宗皇帝至德爲無始故今於二載上加肅宗<lb/>
皇帝至德使得上同於開元嗚呼三者鈞失而廷<lb/>
康之取至德之去猶皆小小何也統固在也若章<lb/>
武之距建興纔三年耳遽有帝父主予之異豈不<lb/>
於統大有關乎故特書曰帝禪有罪走爲不韙者<lb/>
度不可以户說雖靣受之心不然焉或以爲知言<lb/>
非獨走也有見可一時之快而建興之帝亦將雪<lb/>
其比德失統主稱千載之耻於九原矣<lb/>
<pb n="KR4h0081_SBCK_034-3b"/>
　　序江漢先生死生　姚燧<lb/>
其歳乙未王師徇地漢上軍法凡城邑以兵得者<lb/>
悉阬之德安由甞逆戰其斬刈首馘動以十億計<lb/>
先公受詔凡儒服挂俘藉者皆岀之得故江漢先<lb/>
生見公戎服而髯不以華人士子遇之至帳中見<lb/>
陳琴書愕然曰回紇亦知事此耶公爲之一莞與<lb/>
之言信竒士即出所爲文若干篇以九族殫殘不<lb/>
欲北因與公訣蘄死公止共宿實覊戒之旣覺月<lb/>
色爛然惟寢衣留故所公遽鞍馬周號積屍間無<lb/>
有也行及水裔見巳𬒳髮脫屨仰天而祝蓋少須<lb/>
<pb n="KR4h0081_SBCK_034-4a"/>
臾蹈水未入也公曰果天不生君與衆巳同禍矣<lb/>
其全之則上承千百年之祀下垂千百丗之緒者<lb/>
將不在是身耶徒死無義可保吾而北無他也至<lb/>
燕名益大著北方經學實頼鳴之游其門者將百<lb/>
人多逹材其間燧生也後不及拜其履前獲識其<lb/>
子卿月者七年矣凡再見之初以府僚見之洛陽<lb/>
雖甞以好兄余猶未語此今以憲屬來鄧始及之<lb/>
且德先公不忘也燧曰嗚呼自先公言之夫旣受<lb/>
詔岀之軍中而使之死不以命非善其職且儒同<lb/>
出者將千數纔得如先生一人而使之泯没無聞<lb/>
<pb n="KR4h0081_SBCK_034-4b"/>
非崇其道此公所懼而必生之也自先生觀之孰<lb/>
親於其七尺之軀而大其所關人持瓦缶將敗之<lb/>
猶有惜而不果者必茹毒罹禍不可一日居故忍<lb/>
而爲此岀處非不思也中夜以興蹀膏血以闘魑<lb/>
魅徑林莽以觸虎豹而始及水仰天而祝其行非<lb/>
不決也夫思而後行行之以决則其勢多難奪於<lb/>
中路使非先公自行而他人赴之能捨所忍爲以<lb/>
回其復生之志收其巳逝之魄反就是一日不可<lb/>
居之禍毒乎由是言之先生之死求以無辱不以<lb/>
全歸其生也不以有赴而以知巳此其胸中揆制<lb/>
<pb n="KR4h0081_SBCK_034-5a"/>
一時相爲髙下之權衡也然古之人爲知己死者<lb/>
有之無有爲知己而主者先生以古人所不爲者<lb/>
報之先公而先公所受先生也巳多矣奚徳哉卿<lb/>
月與余相視一泫卿月歸序所與言者贈之<lb/>
　送宰先生序　姚燧<lb/>
至元三年三月未盡之三日宰先生謂燧曰予将<lb/>
游秦子能序予兹行乎予掉鞅游天下殆周獨秦<lb/>
未嘗一至又秦士捨脩撰雷君亦莫有一識子昔<lb/>
家秦其所忠者誰人所通信者又誰盍枚舉之予<lb/>
階子言一進謁之也燧曰秦固衣冠之薮澤也在<lb/>
<pb n="KR4h0081_SBCK_034-5b"/>
燧有未遍知者焉盖年之前乎燧者率隆名碩徳<lb/>
既㓜燧而未與之言後乎燧者燧何所慕頼乎彼<lb/>
而爲之伍故遺十百而得一二也請爲先生誦之<lb/>
有楊元父者吾師與之抗禮者也其學也粹而正<lb/>
其操履也堅而不渝其執親之憂也哀而禮其能<lb/>
也博而肆尤邃史學讀至落落竒傑之士必慷慨<lb/>
感激思見其人於今使先生之至不嫌扵自明肯<lb/>
曰向之儒服登常山一言折猖狂之盗而落其角<lb/>
距者實予也彼有聞而不竒先生者乎雖先生夙<lb/>
有負氣使酒之聲彼将視爲古竒傑士之恒態必<lb/>
<pb n="KR4h0081_SBCK_034-6a"/>
闊略而有取乎此也先生行哉其尚有合於斯人<lb/>
歟又有韓邦傑劉無競吕伯充者皆吾師之弟子<lb/>
也年皆長於燧若韓之能官劉之天質之美吕之<lb/>
問學之該徹皆燧所不敢望而及計之今日吕以<lb/>
練服在躬未可出之二人有造先生之館煩從者<lb/>
爲燧一訊安焉<lb/>
　　送雷季正序　姚燧<lb/>
燧從魯齋先生游最故且乆於同門之士學爲最<lb/>
怠而不加進自親夏楚時猶爾况今載名仕版逺<lb/>
處數千里之外哉昔之怠者爲忘不加進者阤而<lb/>
<pb n="KR4h0081_SBCK_034-6b"/>
爲退矣宜季正之耻友而羞際予之心安焉而不<lb/>
敢有憾不謂徒以從游之乆故願因鄙言獲進拜<lb/>
先生屨前嗚呼其志則勤其意則良惜所藉以爲<lb/>
介者非其人也是一也又先生自謝政而歸屏跡<lb/>
桑梓養安泉石家事不以干于心郷人莫得見其<lb/>
靣于時求欲如祭酒之授徒來則受之亦難也予<lb/>
則止之無行雖然以先生平昔樂教之心且熟子<lb/>
之兄伯靜之名甞哀其願見未得竟抑志以卒有<lb/>
弟如此篤道而善學行巳以化郷岸然不流於今<lb/>
俗翹然自視以古人千里贏粮而就正焉又觀夫<lb/>
<pb n="KR4h0081_SBCK_034-7a"/>
人有可進成德逹才之具必不拒其見也予則勸<lb/>
之令行且景星鳯凰之爲物人或睹之猶爲生之<lb/>
幸況大人君子道德之容可以興起一丗仁義之<lb/>
言足以發輝百王者哉獲一進拜而聞其緒論必<lb/>
決滯爲通易暗爲明大有得於曩昔也有得而私<lb/>
之仁人之用心不然行哉予將須其歸而見告也<lb/>
至元辛巳二月吉日姚燧序<lb/>
　　送暢純甫序　姚燧<lb/>
歐陽子爲宋一代文宗一時所交海内豪俊之士<lb/>
計不千百而止及謝希深尹師魯二人者死序集<lb/>
<pb n="KR4h0081_SBCK_034-7b"/>
古録遂有無謝尹知音之恨嗚呼豈文章也作者<lb/>
難而知之者尤難歟余甞思古之人唯其言之可<lb/>
以行後爲恃以待他日子雲者出將不病夫舉一<lb/>
丗之人不余知也今乃若是亦以有知者爲快而<lb/>
失之爲悲歟余冠首時未甞學文視軰流所作惟<lb/>
見其不如古人者雖不敢輕非諸口而亦未甞輕<lb/>
是於心也過而自思人之能者余操慮持論且然<lb/>
余不能之何以免人無嫉賢之譏乎年二十四始<lb/>
取韓文讀之定筆試爲持以示人譬如童子之鬪<lb/>
草彼能是余亦能是彼有是余亦有是特爲士林<lb/>
<pb n="KR4h0081_SBCK_034-8a"/>
禦侮之一技焉耳或謂有作者風私心益不喜以<lb/>
爲彼忠厚者不欲遽相斥笑姑爲是䛕言以愚之<lb/>
不然殆鼓舞之希進其成也自是蒙恥益作旣示<lb/>
之人且就正於先師先師亦賞其辭而戒之曰弓<lb/>
矢爲物以待盜也使盜得之亦將待人文章固發<lb/>
聞士子之利器然先有能一丗之名將何以應人<lb/>
之見役者哉非其人而與之與非其人而拒之鈞<lb/>
罪也非周身斯丗之道也余用是廢作有亦不以<lb/>
示人純甫自言得余隻字一言不棄而録之又言<lb/>
丗無知公者豈惟知之讀而能句句而得其意者<lb/>
<pb n="KR4h0081_SBCK_034-8b"/>
猶寡嗚呼丗固有厭空桑之瑟而思聞鼓缶者乎<lb/>
然文章以道輕重道以文章輕重丗復有班孟堅<lb/>
者岀表古今人物九品之中必以一等置歐陽子<lb/>
則爲去聖賢也有級而不逺其文雖無謝尹之知<lb/>
不害於行後猶以失之爲悲下下之外豈别有等<lb/>
置余爲哉則爲去聖賢也無級而絶逺其文如風<lb/>
花之逐水霜葉之委土朝夕腐耳豈有一言之幾<lb/>
乎古可聞之將來乎純甫獨信之自余不可不謂<lb/>
之知已足爲百年之快恐純甫由此而取四海不<lb/>
知言之非也然純甫實善文其不輕以出者將以<lb/>
<pb n="KR4h0081_SBCK_034-9a"/>
今爲未集積而至於他日以騷雅末流典謨一代<lb/>
乎將恃夫莅民旣爲循吏持憲旣爲才御史富民<lb/>
又將爲良大農道行一時無暇於爲言乎豈以丗<lb/>
莫己知有之而退藏於宻也由積而爲書他日與<lb/>
道行一時無暇於爲言則可由莫已知而不出若<lb/>
余也雖不善文而善知文則純甫爲失人矣今以<lb/>
農副行田隴右於其别也叙以問之至元丁亥七<lb/>
夕姚燧書<lb/>
　　送李茂卿序　姚燧<lb/>
大凢今仕惟三塗一由宿衛一由儒一由吏由宿<lb/>
<pb n="KR4h0081_SBCK_034-9b"/>
衛者言出中禁中書奉行制勑而巳十之一由儒<lb/>
者則校官及品者提舉教授出中書未及者則正<lb/>
録而下出行省宣慰十分一之半由吏者省臺院<lb/>
中外庶司郡縣十九有半焉吏部病其自九品而<lb/>
上宜得者䋲繩來無窮而吾應者貟有盡故爲格<lb/>
以扼之必歷月九十始許入品猶以爲未也再下<lb/>
令後是增多至百有廿月嗚呼積十年矣勞乎哉<lb/>
李君茂卿甞同燧受學先師司徒公儒者也父户<lb/>
部恩澤旣推其兄之子及將試吏堂帖令出掾湖<lb/>
廣省盈九十月將赴銓中書燧賀之曰人有不職<lb/>
<pb n="KR4h0081_SBCK_034-10a"/>
幸不紏於御史者君以勤效無此人有饕墨幸不<lb/>
罹罪罟者君以清慎無此人有依庇有力竊竊離<lb/>
所事同列之懽以自求容一時幸不譴斥者君以<lb/>
中行不阿無此人有挾仕而商賦之州縣而倍責<lb/>
贏入以肥其家幸不訟於民與衆樹姻黨子弟入<lb/>
官以妨後至之塗幸不貶於士者君禄入外無他<lb/>
營捨僕馬則顧影無朋舉無此舉無爲爲賀其可<lb/>
賀者諺曰兩姑之間難爲婦上政事堂下參幕多<lb/>
或二十人其事之來抱按求署無一可後者皆視<lb/>
其色聽其言動立移晷比不齟齬使馴馴如式從<lb/>
<pb n="KR4h0081_SBCK_034-10b"/>
巳而出譬則庖人善適衆口酸鹹嗜好之不齊然<lb/>
非暫也必八年之乆大而經國子民細而米鹽甲<lb/>
兵於盡得夫人之情而熟知夫事之勢増益其所<lb/>
不能者不旣多乎今之老於刀筆筐篋以致逹官<lb/>
貴人者皆下視吾縫掖以爲言闊事情而不適爲<lb/>
用者恃其能此焉爾君旣能之是行也以軍國公<lb/>
相知之有素無曰峻擢惟循所宜資亦卑善所昔<lb/>
也人吏之今焉吏人其留中其居外主乎聞司徒<lb/>
平生六經仁義之言而濟以今所能古所謂以儒<lb/>
術飾吏事者非君其誰哉大德己亥秋八月上弦<lb/>
<pb n="KR4h0081_SBCK_034-11a"/>
日姚燧書<lb/>
　　送姚嗣輝序<lb/>
取士以文始於隋而盛於唐其法有司擇學脩其<lb/>
家名聞其郷者歌鹿鳴而進之朝謂之貢至則試<lb/>
以聲律之文中程度者謂之選猶未即得仕必待<lb/>
有位者之舉猶視舉主何人或衆且賢以㫁其人<lb/>
之材否始授之官勝國因之而小變焉選即官之<lb/>
惟不使得爲令必制置提刑轉運諸司五人者舉始<lb/>
用爲令令而上郡牧侍從五府之官無不能至者<lb/>
則自貢而選而舉千百人不一得焉亦磽乎其艱<lb/>
<pb n="KR4h0081_SBCK_034-11b"/>
哉吾宗嗣輝勝國選士也赫奕其時瞠後塵者千<lb/>
百人烏可少跂迨今改玉聲名昭晣不可終閼猶<lb/>
官洪校滿秩而觀光天朝求通刺柄政之臣盧公<lb/>
呉公門者千百人未有一得獨於嗣輝傾身接之<lb/>
延譽諸公間文云乎哉有見於道徳之實耳士而<lb/>
得此亦曰逢矣逢而至於逹也奚惑然終不能増<lb/>
多其舊尺寸復調武岡益逺於洪豈两公面是而<lb/>
中不力耶曰非也囿於法制之宻先得之多两公<lb/>
拱眎不可躐其級也以故南榿安意而徃既軷燧<lb/>
告之曰凡今仕者聞職乎民以有治賦聴訟之事<lb/>
<pb n="KR4h0081_SBCK_034-12a"/>
爲莫不色喜聞職乎士則以無有貢選利祿之訹<lb/>
人怠於學虚師席而夏楚不試率不懌乎其中嗣<lb/>
輝將亦若是乎盍亦思校官風化之原治忽所寄<lb/>
也無逺稽古而監之今司徒文正許公微時于大<lb/>
名于輝于秦于河内以倡鳴斯道爲已任諄諄私<lb/>
淑少長不一其年也銳鈍不齊其才也積多至數<lb/>
百人聞之天聦徴爲成均俄拜左相歳餘辭免復<lb/>
求成均後其弟子繼司鼎鉉者將十人卿曹風紀<lb/>
二千石吏棊錯中外者又十此焉其於隆平之治<lb/>
豈不少賛乎嗣輝苟以是爲心規矩薰陶是邦之<lb/>
<pb n="KR4h0081_SBCK_034-12b"/>
多士得其達才一二以用斯世使海内之人指而<lb/>
誦曰是夫夫所梯接者於以亞匹吾司徒公其獲<lb/>
將多行兵勉事乎此嗣輝蜀人以蜀多榿木雖寓<lb/>
荆呉不忘其鄉號南榿云<lb/>
　　李平章畫像序　姚燧<lb/>
陛下之未岀閤由李道復日侍講讀親而敬之甞<lb/>
召繪工惟肖其形賜號秋谷命集賢大學士王<lb/>
大書之手刻爲扁而署其上又側注曰大徳三年<lb/>
四月吉日爲山人李道復製至大四年辛亥春正<lb/>
位宸極制授道復光祿大夫中書平章政事以盡<lb/>
<pb n="KR4h0081_SBCK_034-13a"/>
學焉後臣之義裝潢是圗填金刻扁而摹賜號與<lb/>
御署卷加標軸寵耀至矣人孰與儔勑臣燧序之<lb/>
將俾詞臣頌歌其下而親覽焉臣聞命屏營反覆<lb/>
究思在昔帝王圗其臣者商髙宗之傅巖漢中宗<lb/>
之麒麟閣丗祖之雲臺唐太宗之凌煙閣四焉耳<lb/>
麟閣而下皆將相之開國承家平亂亡以賛彌綸<lb/>
資訏謨以致隆平者傅巖不然𥘉未有是赫赫顯<lb/>
烈肖其夢形求得諸野爰立作相以道復肖形可<lb/>
同說乎髙宗圗於旣王三年之後陛下則圗於未<lb/>
帝一紀之先其時繪工運思有所未至手爲設色<lb/>
<pb n="KR4h0081_SBCK_034-13b"/>
髙宗於說有是乎哉斷所無者李泌從肅宗於途<lb/>
人指目曰黃衣者聖人也白衣者山人也巳乃爲<lb/>
相而道復姓偶同乎泌亦白其衣今亦巳相謂道<lb/>
復山人可同泌乎爲之賜號刻扁肅宗於泌有是<lb/>
乎哉亦斷所無者泌雖賢者而言渉神仙迂怪以<lb/>
故史氏短之惟說則無間然甞考觀之古今之丗<lb/>
相去若異帝王爲治道罔不同何則陛下所居則<lb/>
列聖之位也列聖君臨之中土堯舜昔甞有也乃<lb/>
若髙宗亦商聖賢之君耻其不爲堯舜故命說曰<lb/>
若金用汝作礪若濟巨川作舟楫歳大旱作霖雨<lb/>
<pb n="KR4h0081_SBCK_034-14a"/>
作酒醴惟麯糵作和羹惟鹽梅取喻再三求其交<lb/>
脩者皆陛下有虞道復之心今謂道復其才有足<lb/>
方說孰敢犯是不韙然其所處則說地也如較其<lb/>
學焉後臣顧說所無能求多聞以建事學古訓以<lb/>
道積厥躬招俊又以列庶位對揚天子之命亦足<lb/>
襲說遺芳餘烈報陛下矣然非舊學之臣丗不以<lb/>
是責難俟夫治定而功成德尊而年及或遂懸車<lb/>
於秋谷釣雲月以弄泉石朝堂有疑馳使諮之猶<lb/>
不得專爲山人丗則目曰山中宰相者所不免也<lb/>
是年夏五集賢大學士榮禄大夫翰林學士承㫖<lb/>
<pb n="KR4h0081_SBCK_034-14b"/>
知制誥兼修國史臣姚燧拜手稽首序<lb/>
　　序牡丹　姚燧<lb/>
余於牡丹始以中統之元見壽安紅洛西劉氏園<lb/>
三年見左紫洛陽故趙相南園兩花皆千葉株皆<lb/>
四尺壽安二十蕚廣徑七寸髙與之等左紫四蕚<lb/>
八寸髙等又三年見千葉狀元紅燕都故揚相大<lb/>
參宅株五尺四十蕚七寸髙等後二十年見之長<lb/>
安毛氏園最多將百株株二尺少然皆單葉小大<lb/>
參差不齊無絶竒者後二年見玉板白洛陽楊氏<lb/>
蘭株亦二尺少多葉十蕚七寸少鄧州見三家張<lb/>
<pb n="KR4h0081_SBCK_034-15a"/>
氏肖齋之衡山紫陳氏終慕堂之淺紅兩花皆十<lb/>
五葉衡紫株二尺少將二十蕚五寸少淺紅株三<lb/>
尺少將五十蕚六寸少惟蕭仁卿之承顔亭白花<lb/>
大株三尺太可六七十蕚七寸少千葉最盛又有<lb/>
色緋紫碧相錯株三尺少可四五十蕚盛亞白花<lb/>
七寸太復有緋花株卑十蕚八寸二花皆多葉而<lb/>
緋花獨竒蓋故爲佳品今失其名者别有鶴翎紅<lb/>
爲千葉小株獨蕚五寸太高等他日株大花則隨<lb/>
大矣是爲鄧花之冠仁卿舊云此洛陽壽安諸孫<lb/>
自余觀之大非壽安則淺紅而今名余所命之蓋<lb/>
<pb n="KR4h0081_SBCK_034-15b"/>
即其形色近似爲言也長安洛陽諸花余忘其香<lb/>
孰勝萃鄧花而校噴勃穠綿可喜如紫薇者衡紫<lb/>
爲第一此余生五十一年所見者然自元年至今<lb/>
爲廿九年其間六年六見自燕長安洛陽而至此<lb/>
幾數千里中元及三年與至元二十年三見洛陽<lb/>
爲同地至元六年十八年廿五年各一見之燕秦<lb/>
鄧爲異地亡慮百十株而千葉名品纔四見則千<lb/>
葉獨難遇亦猶千人爲英萬人爲傑尤丗不恒有<lb/>
者矧賞酬有數邪劉趙二園雖皆有酒年甚少不<lb/>
善飲楊大參時與先丗父中書左丞同朝爲父執<lb/>
<pb n="KR4h0081_SBCK_034-16a"/>
與之酒不敢飲毛園時為秦憲毛氏方業市酒纔<lb/>
下馬行觀擇剪𢾗蕚不飲而去楊氏欄時滿秦<lb/>
憲將走荆憲借居其廬客懐牢寂無誰與為飲張<lb/>
齋陳堂纔持一二觴各剪一二蕚持歸不名為飲<lb/>
其盡醉相讙者惟承顔亭一焉而巳嗚呼以齒五十<lb/>
一年之老行𢾗千里之逺始觀至今二十九年之<lb/>
乆六年六見之稀而無負可當賞酬者醉明日<lb/>
仁卿求記其事予口未拒而心弗是之以為導爼<lb/>
之樂屑屑者奚足筆其夏白花忽槁死其又固求<lb/>
記之予始思昔者坐斯亭也孰<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>是花旋踵不<lb/>
<pb n="KR4h0081_SBCK_034-16b"/>
可復見亦可謂異事也又思左紫止一抺巳移植<lb/>
嵩山廟中洛陽今亦絶聞壽安故在其玉板白及<lb/>
毛園百抺將如左紫移植他人邪無亦若是花之<lb/>
巳槁死也嗚呼往者既然况来者之不可必邪細<lb/>
者且然况大此倍蓗十百者邪則吾平生所當勉<lb/>
吾身而因循弗力以去不可復追者巳多也誠可<lb/>
為老將至之一慨而植物之死生又不足恠也尔<lb/>
卿惟喜予文巳記其承顔而求之屡如老父取張<lb/>
長史判吾時賢其以是心至而已然又益思六年<lb/>
之間不善飲不敢飲不可飲與無誰與飲與不名為<lb/>
<pb n="KR4h0081_SBCK_034-17a"/>
飲非他蓋無詩人同臭味者發其極意焉耳而承<lb/>
顔是日則梁宣慰貢父張緫管孟卿王工部景韓<lb/>
是皆善詩安知可爲他日故實亦未易以復得者<lb/>
據蘭亭例爲序惜其時無唱酬未甞罰依金谷酒<lb/>
斗數也<lb/>
　　春秋諸國統紀序　呉澂<lb/>
讀三百五篇之詩曰有美有刺也讀二百四十二<lb/>
年之春秋曰有褒有貶也蓋夫子旣殁而序詩傳<lb/>
春秋者固巳云然則非秦漢以後之儒創爲是說<lb/>
也說經而迷於是也千年矣逮自朱子詩傳出人<lb/>
<pb n="KR4h0081_SBCK_034-17b"/>
始知詩之不爲美刺作若春秋之不爲褒貶作則<lb/>
朱子無論著夫孰從而正之有惑有不惑者相半<lb/>
也邵子曰聖人之經渾然無跡如天道焉春秋書<lb/>
實事而善惡形于其中矣至哉言乎朱子謂據事<lb/>
直書而善惡自見其㫖一也唐啖趙宋孫劉而下<lb/>
不泥於傳有功於經者奚啻數十家然褒貶之蔽<lb/>
猶未悉除必待宋末李吕而後不大惑夫其所謂<lb/>
褒貶者以書時書月書日爲詳略其事以書爵書<lb/>
人書國爲榮辱其君以書字書氏書名書人爲輕<lb/>
重其臣而巳噫事之或時或月或日也君之或爵<lb/>
<pb n="KR4h0081_SBCK_034-18a"/>
或人或國也臣之或字或氏或名或人也法一定<lb/>
而不易豈聖人有意於軒輊予奪之哉魏郡齊履<lb/>
謙伯恒甫之說春秋則異是不承陋襲故皆苦思<lb/>
深究而自得内魯尊周之外經書其君之卒者十<lb/>
八國乃分彚諸國之統紀凡二十巳所特見各傅<lb/>
于經縷數旁通務合書法餘事闕而不録其義視<lb/>
李則明决多其辭視吕則簡淨勝予之所可靡或<lb/>
不同間有不同亦其求之太過爾而非苟爲言也<lb/>
不具九方臯相馬之眼者又烏能識之伯恒甫之<lb/>
篤志經學知之雖乆晚年獲覩其二書之成寧不<lb/>
<pb n="KR4h0081_SBCK_034-18b"/>
快於心歟二書謂何易春秋也<lb/>
　　服制考詳序　呉澂<lb/>
凡喪禮制爲斬齊功緦之服者其文也不飲酒不<lb/>
食肉不處内者其實也中有其實而外飾之以文<lb/>
是爲情文之稱徒服而無其實則與不服等爾雖<lb/>
不服其服而有其實者謂之心喪心喪之實有隆<lb/>
而無殺服制之文有殺而有隆古之道也愚甞謂<lb/>
服制當一以周公之禮爲正後丗有所增改者皆<lb/>
溺乎其文昧乎其實而不究古人制禮之意者也<lb/>
爲母齊衰三年而父在爲母杖期豈薄其母哉蓋<lb/>
<pb n="KR4h0081_SBCK_034-19a"/>
以夫爲妻之服旣除則子爲母之服亦除家無二<lb/>
尊也子服雖除而三年居喪之實如故則所殺者<lb/>
三年之文而巳實固未甞殺也女子在室爲父斬<lb/>
旣嫁則爲夫斬而爲父母期蓋曰子之所天者父<lb/>
妻之所天者夫嫁而移所天於夫則降其父婦人<lb/>
不二斬者不二天也降巳之父母而期爲夫之父<lb/>
母亦期期之後夫未降服婦巳除服而居喪之實<lb/>
如其夫是舅姑之服期而實三年也豈必從夫服<lb/>
斬而后爲三年哉喪服有以恩服者有以義服者<lb/>
有以名服者恩者子爲父母之類是也義者婦爲<lb/>
<pb n="KR4h0081_SBCK_034-19b"/>
舅姑之類是也名者爲從父從子之妻之類是也<lb/>
從父之妻名以母之黨而服從子之妻名以婦之<lb/>
黨而服兄弟之妻不可名以妻之黨其無服者推<lb/>
而逺之也然兄弟有妻之服己之妻有娣姒婦之<lb/>
服一家老㓜俱有服巳雖無服必不華靡於其躬<lb/>
宴樂於其室如無服之人也同爨且服緦朋友尚<lb/>
加麻鄰喪里殯猶無相杵巷歌之聲奚獨於兄嫂<lb/>
弟婦之喪而恝然待之如行路之人乎古人制禮<lb/>
之意必有在而未易以淺識窺也夫實之無所不<lb/>
隆者仁之至文之有所或殺者義之精古人制禮<lb/>
<pb n="KR4h0081_SBCK_034-20a"/>
之意蓋如此後丗父在爲母以三年婦爲舅姑從<lb/>
夫斬齊並三年爲嫂有服爲弟婦亦有服意欲加<lb/>
厚於古而不知古者子之於母婦之於舅姑叔之<lb/>
於嫂未甞薄也愚故曰此皆溺乎其文昧乎其實<lb/>
不究古人制禮之意者也古人所勉者喪之實也<lb/>
自盡於已者也後丗所加者喪之文也可號於人<lb/>
者也誠僞之相去何如哉每思及此而無可與議<lb/>
豫章周成大服制考詳可謂究心於禮矣嘉其有<lb/>
𥙷丗教因附愚說於其篇端俾共丗之知禮者講<lb/>
焉<lb/>
<pb n="KR4h0081_SBCK_034-20b"/>
　　陸象山語録序　呉澂<lb/>
青田陸先生之學非可以言傳而學之者非可以<lb/>
言求也盱江舊有先生語録一袠所録不無深淺<lb/>
之異此編之首乃其髙第弟子傅季魯嚴松年之<lb/>
所録者<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>肅讀之先生之道如青天白日先生之<lb/>
語如震雷驚霆雖百數十年之後有如親見聞也<lb/>
楊敬仲門人陳塤甞鋟版貴溪象山書院至治癸<lb/>
亥金谿學者洪琳重刻于青田書院樂順擕至京<lb/>
師請識其成嗚呼道在天地間今古如一人人同<lb/>
得智愚賢不肖無豐嗇焉能反之於身則知天之<lb/>
<pb n="KR4h0081_SBCK_034-21a"/>
所以與我者我固有之不待外求也擴而充之不<lb/>
行増益也先生之教人蓋以是豈不至簡至易而<lb/>
切實哉不求諸我之身而求諸人之言此先生之<lb/>
所深閔也今之口談先生心慕先生者比比也果<lb/>
有一人能知先生之學者乎果有一人能爲先生<lb/>
之學者乎嗚呼居之相近若是其甚也丗之相去<lb/>
若是其未逺也可不自愧自惕而自奮與勿徒以<lb/>
先生之學付之於其言也<lb/>
　　元學士文藁序　呉澂<lb/>
儒者以文章爲小伎然而豈易能哉能之不易而<lb/>
<pb n="KR4h0081_SBCK_034-21b"/>
或視以爲易焉昌黎韓子之所不取也且其爲不<lb/>
易何耶未可以一言盡也非學非識不足以厚其<lb/>
本也非才非氣不足以利其用也四者有一之不<lb/>
備文其能以純備乎或失則易或失則艱或失則<lb/>
淺或失則晦或失則狂或失則萎或失則俚或失<lb/>
則靡故曰不易能也學士清河元復𥘉自少負才<lb/>
氣蓋其得於天者異於人而又浸滛乎羣經蒐獵<lb/>
乎百家以資益其學増廣其識類不與人人同旣<lb/>
而仕於内外應天下之務接天下之人其所資益<lb/>
増廣者又豈但紙上之陳言而巳故其文脫去時<lb/>
<pb n="KR4h0081_SBCK_034-22a"/>
流畦徑而能進古作者之道正矣而非易竒矣而<lb/>
非艱明而非淺深而非晦不狂亦不萎不俚亦不<lb/>
靡也登昌黎韓子之堂者不於斯人而有望與予<lb/>
與之交也乆今由湖廣參政赴集賢學士之召與<lb/>
予遇於江州出示近藁三帙所得有加於前予非<lb/>
能文者喜談文者也於斯時也而有共談之人如<lb/>
之何而不喜也雖然無迷其途無絶其原願共服<lb/>
膺韓子之言以終其身<lb/>
　　别趙子昻序　吴<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>
盈天地之間一氣耳人得是氣而有形有形斯有<lb/>
<pb n="KR4h0081_SBCK_034-22b"/>
聲有聲斯有言言之精者爲文文也者本乎氣也<lb/>
人與天地之氣通爲一氣有升降而文隨之畫易<lb/>
造書以來斯文代有然宋不唐唐不漢漢不春秋<lb/>
戰國春秋戰國不唐虞三代如老者不可復少天<lb/>
地之氣固然必有豪傑之士出於其間飬之異學<lb/>
之到足以變化其氣其文乃不與世而俱今西漢<lb/>
之文最近古歴八代浸敝得唐韓柳氏而古至五<lb/>
代復敝得宋歐陽氏而古嗣歐而興惟三曽二蘇<lb/>
爲卓之七子者於聖賢之道未知其何如然皆不<lb/>
爲氣所變化者也宋遷而南氣日以耗而科舉又<lb/>
<pb n="KR4h0081_SBCK_034-23a"/>
重壞之中人以下沉溺不返上下交際之文徃徃<lb/>
沽名釣利而作文之日以卑陋也無恠其間有能<lb/>
自拔者矣則不絲麻不榖粟而<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>毯是衣蜆蛤是<lb/>
食倡優百態山海百恠畢陳迭見其歸欲爲一丗<lb/>
所好而巳夫七子之爲文也爲一丗之人所不爲<lb/>
亦一丗之人所不好志乎古遺乎今自韓以下皆<lb/>
如是噫爲文而欲一丗之人好吾悲其文爲文而<lb/>
使一丗之人不好吾悲其人海内爲一北觀中州<lb/>
文獻之遺是行也識吳興趙君子昻於廣陵子昻<lb/>
昔以諸王孫負異材丰度類李太白資質類張敬<lb/>
<pb n="KR4h0081_SBCK_034-23b"/>
夫心不挫於物而所養者完其學又知通經爲本<lb/>
與余論及書樂識見夐出流俗之表所養所學如<lb/>
此必不變化於氣不變化於氣而文不古者未之<lb/>
有也子昻亟稱四明戴君戴君重廬陵劉君鄱陽<lb/>
李君三君之文余未能悉知果一洗時俗所好而<lb/>
上追七子以合於六經亦可謂豪傑之士巳余之<lb/>
汨没豈足進於是哉每與子昻論經究極歸一子<lb/>
昻不予棄也南歸有日詩以識别<lb/>
畸人坐書癖殊嗜流俗笑解弦三十秋巳矣鍾期<lb/>
少近賦逺遊篇上下四方小識君維揚驛玉色天<lb/>
<pb n="KR4h0081_SBCK_034-24a"/>
下表伏梅千載事疑讞一夕了詩文正始上白晝<lb/>
雲龍矯樂經乆淪亡黍管介毫杪瑟笙十二譜苦<lb/>
志諧古調科斗史籕來篆隷楷行草字體成七家<lb/>
落筆一如掃草木蟲魚影自植自飛跳曲藝天與<lb/>
巧誰實窺奥穾肉食肉眼多按劍横道寳鶴書徴<lb/>
爲郎瑚璉愜清廟班資何足計萬丗日杲杲蹇駑<lb/>
厲十駕天下君與操<lb/>
　　送盧廉使還朝爲翰林學士序　吳<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>
澂徃歳北行徵中州文獻東人徃徃稱李徐閻衆<lb/>
推能文辭有風致者曰姚曰盧而澂所識惟閻盧<lb/>
<pb n="KR4h0081_SBCK_034-24b"/>
二公焉閻踵李徐爲翰林長盧公由集賢出持憲<lb/>
湖南繇湖南復入爲翰林學士夫翰林之職自唐<lb/>
宋至于今壹所以寵異儒臣也公之文名天下莫<lb/>
不聞豈以寵異之數而爲輕重哉是蓋未足以爲<lb/>
公榮也然而有可以爲天下喜者何也國有大政<lb/>
進儒臣議之此家法也公事<lb/>
先皇帝爲親臣三十年朝夕近日月之光朝廷事<lb/>
宮禁事耳聞而目見熟矣凡宏䂓逺範深謀密慮<lb/>
有人不及知而公獨知之者事或昔不然而今然<lb/>
苟有議公援故事以對言信而有證聽者樂而行<lb/>
<pb n="KR4h0081_SBCK_034-25a"/>
者不疑其與䟽逖之臣執經泥古師心創說而於<lb/>
成憲無所稽者相去萬萬也詩曰維今之人不尚<lb/>
有舊謂其明習舊事者也儒之爲天下貴也用之<lb/>
而有益於斯丗也若曰是官也職優而地散秩崇<lb/>
而望清歩趨檐如言論淵如炳如也鏘如也如華<lb/>
蟲黼黻如玉磬琴瑟于以儀天朝瑞盛丗而巳及<lb/>
當丗事則曰夫旣或治之又奚庸間公不如是也<lb/>
而亦非天下士所望於公也<lb/>
　　送何太虚北遊序　呉澂<lb/>
士可以游乎不出户知天下何以游爲哉士可以<lb/>
<pb n="KR4h0081_SBCK_034-25b"/>
不游乎男子生而射六矢示有志乎上下四方也<lb/>
而何可以不游也夫子上智也適周而問禮在齊<lb/>
而聞韶自衛復歸于魯而後雅頌各得其所也夫<lb/>
子而不周不齊不衛也則猶有未問之禮未聞之<lb/>
韶未得所之雅頌也上智且然而況其下者乎士<lb/>
何可以不游也然則彼謂不岀户而能知者非歟<lb/>
曰彼老氏意也老氏之學治身心而外天下國家<lb/>
者也人之一身一心天地萬物咸備彼謂吾求之<lb/>
一身一心有餘也而無事乎他求也是固老氏之<lb/>
學也而吾聖人之學不如是聖人生而知也然其<lb/>
<pb n="KR4h0081_SBCK_034-26a"/>
所知者降衷秉彞之善而巳若夫山川風土民情<lb/>
丗故名物度數前言徃行非博其聞見於外雖上<lb/>
智亦何能悉知也故寡聞寡見不免孤陋之譏取<lb/>
友者一郷未足而之一國一國未足而之天下猶<lb/>
以天下爲未足而尚友古之人焉陶淵明所以欲<lb/>
尋聖賢遺跡於中都也然則士何以不游也而後<lb/>
之游者或異乎是方其出而游乎上國也奔趨乎<lb/>
爵禄之府伺候乎權勢之門揺尾而乞憐脅肩而<lb/>
取媚以僥倖於寸進及其旣得之而游于四方也<lb/>
豈有意於行吾志哉豈有意於稱吾職哉苟可以<lb/>
<pb n="KR4h0081_SBCK_034-26b"/>
<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>攘其人盈厭吾欲囊橐旣充則陽陽而去爾是<lb/>
故昔之游者爲道後之游者爲利游則同而所以<lb/>
游者不同余於何弟太虚之游惡得無言乎哉太<lb/>
虚以頴敏之資刻厲之學善書工詩綴文研經脩<lb/>
於已不求知於人三十餘年矣口未甞談爵禄目<lb/>
未甞覩權勢一旦而忽有萬里之游此人之所恠<lb/>
而余獨知其心也丗之士操筆僅記姓名則曰吾<lb/>
能書屬辭稍恊聲韻則曰吾能詩言語布置粗如<lb/>
往時所謂舉子業則曰吾能文闔門稱雄矜巳自<lb/>
大醯甕之雞坎井之蛙蓋不知甕外之天井外之<lb/>
<pb n="KR4h0081_SBCK_034-27a"/>
海為何如挾其所巳能自謂足以終吾身没吾世<lb/>
而無憾夫如是又焉用游太虚肯如是哉書必鍾<lb/>
王詩必陶韋文不柳韓班馬不止也且方窺闖聖<lb/>
人之經如天如海而莫可涯詎敢以平日所見所<lb/>
聞自多乎此太虚今日之所以游也是行也交從<lb/>
日以廣歴渉日以熟識日長而志日起跡聖賢之<lb/>
跡而心其心必知士之爲士殆不止於研經綴文<lb/>
工詩善書也聞見将愈多而愈寡愈有餘而愈不<lb/>
足則天地萬物之皆備扵我者眞可以不出戸而<lb/>
知是知也非老氏之知也如是而游光前絶後之<lb/>
<pb n="KR4h0081_SBCK_034-27b"/>
游矣余将於是乎觀<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>所逮事之祖毋太虚之從<lb/>
祖姑也故謂余為兄余謂之為弟云<lb/>
國朝文類卷三十四<lb/>
</p>
<p>
</p>
  </div>
</body>
</text>
</TEI>
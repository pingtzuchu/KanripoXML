<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_051-1a"/>
國朝文類卷第五十一<lb/>
墓誌<lb/>
　　故金漆水郡侯耶律公墓誌銘　元好問<lb/>
金天興初元三月廿七日金昌府䧟靜難軍節度<lb/>
使致仕<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>水郡侯貞死之公遼族河間人初以護<lb/>
衛事章宗累遷左将軍貞祐丙子奉㫖分領關陜<lb/>
軍朔方兵猝破潼關主帥訛可力不支失利於乾<lb/>
石壕之間将卒多被俘執公義不受辱引佩刀自<lb/>
刺且投大澗中刺不殊下澗數丈礙大樹而止明<lb/>
日朔方兵退左右求公得之扶舁歸洛陽事聞朝<lb/>
<pb n="KR4h0081_SBCK_051-1b"/>
廷馳遣尚醫救之即拜同知河南府事未幾改孟<lb/>
州經略使歷歸德知府西安軍節度使昌武軍節<lb/>
度使知河州再任昌武入爲殿前右副都點檢換<lb/>
左副轉武衛軍都指揮使河南改金昌府升中京<lb/>
以公權畱守行帥府事俄拜靜難軍節度使明年<lb/>
請老間居洛陽至是城䧟公族屬有在朔庭秉大<lb/>
權者得公兵亂中将由孟津渡北行公嘆曰吾家<lb/>
丗受國恩吾由侍衛起身至秉旄節向在乾石壕<lb/>
巳分一死今北行欲何求耶乃不食七日而死時<lb/>
年六十七天人納合氏負遺骨藁塟聊城後二年<lb/>
<pb n="KR4h0081_SBCK_051-2a"/>
夫人殁乃合塟焉夫人在時甞求予銘公墓其殁<lb/>
也其弟重以臨終之言爲託故略爲次第之嗚呼<lb/>
丗無史氏乆矣遼人主盟将二百年至如南衙不<lb/>
主兵比司不理民縣長官專用文吏其間可記之<lb/>
事多矣泰和中詔修遼史書成㝷有南遷之變蕳<lb/>
冊散失世復不見今人語遼事至不知起滅凡幾<lb/>
主下者不論也通鑑長編所附見及亡遼録北顧<lb/>
備問等書多敵國誹謗之辭可盡信邪正大初予<lb/>
爲史院編修宫當時九朝實録巳具正書藏祕閣<lb/>
副在史院壬辰喋血之後又復與遼書等矣可不<lb/>
<pb n="KR4h0081_SBCK_051-2b"/>
惜哉故二三年以來死而可書如承㫖子正中郎<lb/>
將良佐御史仲寧尚書仲平大理德輝點檢阿散<lb/>
郎中道逺右司元吉省講議仁卿西帥楊沃衍奉<lb/>
御忙哥宰相子伯詳節婦參知政事伯陽之夫人<lb/>
長樂妻明秀孝女舜英予皆爲誌其墓夫文章天<lb/>
地之元氣無終絶之理他日有以史學自任者出<lb/>
諸公之事未必不自予發之故不敢以文不足起<lb/>
其事爲之辭嗚呼可不惜哉銘曰<lb/>
謂辱也而不屈焉謂喪也而不失焉頽波方東有<lb/>
物屹焉天奪于人我獨也天孰爲爲之樂我所然<lb/>
<pb n="KR4h0081_SBCK_051-3a"/>
國殤纍纍骨肉棄捐維公之藏土厚木堅殆天以<lb/>
後死者爲金石無窮之傳銘以表之慰彼下泉<lb/>
　　雷希顔墓誌銘　元好問<lb/>
南渡以來天下稱宏傑之士三人曰髙廷玉獻臣<lb/>
李純甫之純雷淵希顔獻臣雅以竒節自負名士<lb/>
喜從之游有衣冠龍門之目衛紹王時公卿大臣<lb/>
多言獻臣可任大事者紹王方重吏貟輕進士至<lb/>
謂髙廷玊人才非不佳恨其出身不正耳大安末<lb/>
自左右司郎官出爲河南府治中卒以髙材爲尹<lb/>
所忌瘐死雒陽獄中之純以薊州軍事判官上書<lb/>
<pb n="KR4h0081_SBCK_051-3b"/>
論天下事道陵竒之詔參淮上軍仍驛遣之泰和<lb/>
中朝廷無事士大夫以宴飮爲常之純於朋㑹中<lb/>
或堅坐深念咄咄嗟唶若有且夕憂者或問之故<lb/>
之純曰中原以一部族待朔方兵然竟不知其牙<lb/>
帳所在吾見華人爲所魚肉去矣聞者訕笑之曰<lb/>
四方承平餘五六十年百姓無狗吠之警渠不以<lb/>
時自娛樂乃妖言耶未幾北方兵動之純從軍還<lb/>
知大事巳去無復仕進意蕩然一放於酒未甞一<lb/>
日不飮亦未甞一飲不醉談笑此丗若不足玩者<lb/>
貞祐末甞召爲右司都事巳而擯不用希顔正大<lb/>
<pb n="KR4h0081_SBCK_051-4a"/>
𥘉拜監察御史時主上新即位宵衣旰食思所以<lb/>
弘濟艱難者爲甚力希顔以爲天子富於春秋有<lb/>
能致之資乃拜章言五事大略謂精神爲可養𥘉<lb/>
心爲可保人君以進賢退不肖爲職不宜妄費日<lb/>
力以親有司之事上嘉納焉庚寅之冬朔方兵突<lb/>
入倒迴谷勢甚張平章芮公逆擊之突騎退走塡<lb/>
壓谿谷間不可勝筭乗勢席卷則當有謝玄淝水<lb/>
之勝諸将相異同欲釋勿追奏至廷議亦以爲勿<lb/>
追便希顔上書以破朝臣孤注之論謂機不可失<lb/>
小勝不足保天所予不得不取引援深切灼然易<lb/>
<pb n="KR4h0081_SBCK_051-4b"/>
見而主兵者沮之䇿爲不行後京兆鳳翔報北兵<lb/>
狼狽而西馬多不暇入銜數日後知無追兵乃聚<lb/>
而攻鳳翔朝廷始悔之至今以一日縱敵爲當國<lb/>
者之恨凡此三人者行軰相及交甚歡氣質亦略<lb/>
相同而希顔以名義自檢彊行而必致之則與二<lb/>
子爲絶異也蓋自近朝士大夫始知有經濟之學<lb/>
一時有重名者非不多獨以獻臣爲稱首獻臣之<lb/>
後士論在之純之純之後在希顔希顔死遂有人<lb/>
物渺然之歎三人者皆無所遇合獨於希顔尤嗟<lb/>
惜之云希顔别字季黙渾源人考諱思大定末仕<lb/>
<pb n="KR4h0081_SBCK_051-5a"/>
爲同知北京路轉運使事希顔其暮子也崇慶二<lb/>
年中黃裳榜進士乙科釋褐涇州録事不赴換東<lb/>
平府録事以勞績遥領東阿縣令調徐州觀察判<lb/>
官召爲荆王府文學兼記室參軍轉應奉翰林文<lb/>
字同知制誥兼國史院編脩官考滿再任俄拜監<lb/>
察御史以公事免用宰相侯莘卿薦除太學博士<lb/>
還應奉終于翰林修撰累官太中大夫娶侯氏子<lb/>
男二人公孫八歲宜翁四歲女二人長嫁進士陳<lb/>
某其㓜在室𥘉希顔在東平東平河朔重兵處也<lb/>
驕将悍卒倚外冦爲重自行䑓以下皆務爲摩拊<lb/>
<pb n="KR4h0081_SBCK_051-5b"/>
之希顔莅官所以自律者甚嚴出入軍中偃然不<lb/>
爲屈故頗有喧譁者不數月閭巷間家有希顔畫<lb/>
像雖大将亦不敢以新進書生遇之甞爲戸部髙<lb/>
尚書唐卿所辟權遂平縣事時年少氣銳擊豪右<lb/>
發奸伏一縣畏之稱爲神明及以御史廵行河南<lb/>
得贜吏尤不法者榜掠之有至四五百者道出遂<lb/>
平百姓相傳雷御史至豪猾望風遁去蔡下一兵<lb/>
與權貴有連脫役遁田間時以藥毒殺民家馬牛<lb/>
而以小直脅取之希顔捕得數以前後罪立杖殺<lb/>
之老㓜聚觀萬口稱快馬爲不得行然亦坐是失<lb/>
<pb n="KR4h0081_SBCK_051-6a"/>
官希顔三歲喪父七歲養於諸兄年十四五貧無<lb/>
以爲資乃以胄子入國學便能自樹立如成人不<lb/>
二十游公卿間太學諸人莫敢與之齒渡河後學<lb/>
益博文益竒名益重爲人軀幹雄偉髯張口哆顔<lb/>
渥丹眼如望羊遇不平則疾惡之氣見於顔間或<lb/>
嚼齒大罵不休雖痛自摧折猝亦不能變也食兼<lb/>
三四人飲至數斗不亂狉酒淋漓談謔間作辭氣<lb/>
縱横如戰國游士歌謡慷慨如關中豪傑料事成<lb/>
敗如宿将能得小人根株窟穴如古能吏其操心<lb/>
危慮患深則又似夫所謂孤臣孽子者平生慕孔<lb/>
<pb n="KR4h0081_SBCK_051-6b"/>
融田疇陳元龍之爲人而人亦以古人期之故雖<lb/>
其文章號一代不數人而在希顔仍亦餘事耳希<lb/>
顔年四十六以正大八年辛卯八月二十有三日<lb/>
暴卒後二日葬戴樓門外三王寺之西若干歩好<lb/>
問與太原王仲澤哭之因謂仲澤言星殞有占山<lb/>
石崩有占水斷流有占斯人巳矣瞻烏爰止不知<lb/>
於誰之屋耳其十月北兵由漢中道襲荆襄京師<lb/>
戒嚴銘曰<lb/>
維季黙父起營平弱齡飛騫振厥聲僃具文武任<lb/>
公卿百出其一丗巳驚紫髯八尺傾漢庭前有趙<lb/>
<pb n="KR4h0081_SBCK_051-7a"/>
張耻自名目中中敵無遁情太息流涕請進兵揜<lb/>
聦不及馳迅霆一日可復齊百城天網四靣開鯢<lb/>
鯨砥柱不捄洪濤傾望君佐王正邦經或當著言<lb/>
垂日星一僨不起誰使令如秦而帝寜勿生不然<lb/>
亦當蹈東𬈑元精炯炯賦子形溘焉寧與一物并<lb/>
千年紫氣鬱上征知有龍劔留泉扃何以驗之石<lb/>
有銘<lb/>
　　孫伯英墓誌銘　元好問<lb/>
伯英在太學時所與游皆一時名士故相程公日<lb/>
新判河南伯英居門下甚愛重之貞祐𥘉中原受<lb/>
<pb n="KR4h0081_SBCK_051-7b"/>
兵朝廷隔絶府治中髙廷玊獻臣接納竒士號爲<lb/>
衣冠龍門大尹復興惎之會有爲飛語者云治中<lb/>
結客将據河以反遂爲尹所搆凡所與徃來者如<lb/>
雷淵希顔王之竒士衡辛愿敬之俱䧟大獄危有<lb/>
一網之禍伯英出入府寺人爲出死力者多故得<lb/>
光事遁去依殷輔之商州變姓名從外家稱道人<lb/>
王守素會赦乃歸貞祐丙子子自太原南渡故人<lb/>
劉昻霄景玄愛伯英介予與之交因得過其家登<lb/>
壽樂堂飲酒賦詩尊爼間談笑有味使人乆而不<lb/>
厭伯英時年四十許困名埸巳乆重爲丗故之所<lb/>
<pb n="KR4h0081_SBCK_051-8a"/>
摧折稍取莊周列禦冦之書讀之視丗咮蓋漠然<lb/>
矣予意其本出将家氣甚髙巳浙節爲書生束以<lb/>
詩禮優柔饜飫偶以緼藉見名其鬱鬰不能平者<lb/>
時一發見知縛虎之急一怒故在丗巳亂天下事<lb/>
無可爲思得毀裂冠冕投竄山海以高騫自便日<lb/>
暮途逺倒行而逆施之古人或爲抱關或仕執翿<lb/>
或妄從博徒賣漿者游其畫皆出於無聊頼之至<lb/>
耳非本志也又明年客有來崧山者云伯英真爲<lb/>
黃冠師矣正大庚寅十月十九日殁于亳之太清<lb/>
宫春秋五十有一因即其地葬之曽祖堅金初以<lb/>
<pb n="KR4h0081_SBCK_051-8b"/>
軍功贈龍虎衛上将軍隴州刺史祖汝楫武略将<lb/>
軍魯山令父鈞武義将軍昌州鹽使司判官室劉<lb/>
氏前殁子璋壻同郡王好禮伯英𥘉名邦傑後改<lb/>
天和孫氏雄州容城人居雒陽四丗矣銘曰<lb/>
馬逸覂駕犢健破車霸略所貪丗議之拘我足天<lb/>
衢彼責守閭我材明堂彼求侏儒蚩蚩之與曹而<lb/>
昩昩之與居俱腐草木孰别以區千百載而下或<lb/>
有攓蓬而問者又焉知其輕丗肆志自放於方之<lb/>
外以耗壯心而老歳月歟<lb/>
　　聶孝女墓誌銘　元好問<lb/>
<pb n="KR4h0081_SBCK_051-9a"/>
五臺聶天驥元吉爲尚書左右司貟外郎壬辰之<lb/>
冬車駕東狩元吉留汴梁明年正月二十有三日<lb/>
崔立舉兵反殺二相省中元吉𬒳兵創甚女日夜<lb/>
悲泣謁醫者療之百方至刲其股雜他肉以進而<lb/>
元吉竟不可捄時京城圍乆食且盡閭巷間有嫁<lb/>
妻以易一飽者重以喋血之變剽奪陵暴無復人<lb/>
紀女資孝弟讀書知義理思以大義自完塟其父<lb/>
之明日乃絶脰而死士大夫賢之有爲泣下者女<lb/>
字舜英年二十二甞嫁爲進士張伯豪妻伯豪死<lb/>
歸父毋家嗚呼壬辰之亂極矣中國之大百年之<lb/>
<pb n="KR4h0081_SBCK_051-9b"/>
乆其亡也死而可書者權參知政事翰林學士承<lb/>
㫖子政右丞大用御史大夫仲寧戸部尚書仲平<lb/>
大理徳輝點檢阿撒郎中道逺省講議仁卿奉御<lb/>
忙哥宰相子伯祥宿直将軍長樂妻眀秀參知政<lb/>
事伯陽之夫人與孝女十數人而己且有婦人焉<lb/>
夫一昹有不可謂之絶一目張不可謂之亂一夫<lb/>
有立志不可謂之土崩痛乎風俗之移人也孝女<lb/>
合塟張氏墓在某所銘曰<lb/>
嫈政之姊哭徇其季千祀有傳猶聶之丗嗟惟孝<lb/>
女之死自遂死而有知及父於隧以子則孝以婦<lb/>
<pb n="KR4h0081_SBCK_051-10a"/>
則義以斷則勇以守則智於今之人麟鳳之瑞莫<lb/>
靳者名天曰羙器不於士夫一女之卑銘以表之<lb/>
并志予愧<lb/>
　　南京轉運司支度判官楊公墓誌銘　許衡<lb/>
公諱天徳字君羙其先耀之羙原人徙同官至高<lb/>
祖儀徙髙陵丗業農曽祖諱亨祖諱植始爲縣吏<lb/>
父諱禮以大定庚子歲十二月庚子生公于北郭<lb/>
公之父雅好儒而仲兄茂實克家厚資公使游學<lb/>
公亦篤勤能副所望旣隷業太學登興定二年進<lb/>
士第釋褐𥙷博州聊城丞未及赴辟陜西行臺掾<lb/>
<pb n="KR4h0081_SBCK_051-10b"/>
㝷權大理寺丞繼擬主長安簿未幾正主慶陽安<lb/>
化簿㝷辟徳順之隆徳今再辟安化今𥙷尚書都<lb/>
省掾遷轉運司支度判官京城不守流寓宋魯間<lb/>
十年而歸長安公自讀書入仕至于晚歲風節矯<lb/>
矯始終不少變其爲隆徳也𬒳圍於徳順冐圍請<lb/>
援以死期於復命及復立縣治撫養瘡痍誅鋤強<lb/>
梗民頼以安慶陽之圍也復任安化主師以公忠<lb/>
勤使兼録事并鎮撫軍民又牒令判府事晝夜不<lb/>
遑處盡智畢力拒守踰年居民餓死殆盡卒逮救<lb/>
至圍解召公還京師公歎曰旣不能救民之死又<lb/>
<pb n="KR4h0081_SBCK_051-11a"/>
暴其骸而去之吾不忍也擾攘中竟留月餘悉收<lb/>
塟之其忠主愛民若此亂後士夫或不能自守而<lb/>
公於勢利藐然如浮雲晚讀大學解沿及伊洛諸<lb/>
書大嗜愛之常語人曰吾少時精力奪於課試殊<lb/>
不省有此今而後知吾道之傳爲有在也埋没篆<lb/>
刻中幾不復見天日目昬不能視書猶使其子講<lb/>
誦而朝夕聴之以是自樂及有疾親友徃問之談<lb/>
笑歌詠不衰曰吾晚年幸聞道死無恨矣以戊午<lb/>
歲十月四日卒于家春秋七十有九公娶冦氏早<lb/>
亡一女適三原郭孝㢘再娶太常少卿京兆孫通<lb/>
<pb n="KR4h0081_SBCK_051-11b"/>
祥之女一子曰㳟懿孫男曰寅孫女二人皆㓜以<lb/>
是年十二月十日塟于髙陵閏國鄉奉政原之先<lb/>
塋公子孝㢘篤實克紹先志平居事公巳著信於<lb/>
朋友而執喪哀毀至五日不食寢苫枕塊居廬啜<lb/>
粥又能行古道其治喪一從公之遺命用司馬氏<lb/>
朱氏攷訂古禮民迷固乆而公獨得以禮塟有子<lb/>
如此公爲不朽矣河内許衡敬叙其事而爲之誌<lb/>
且系銘曰<lb/>
出也有爲死生以之處也有守不變于時日臨桑<lb/>
榆學喜有得其知益精其行益力吾道之公異端<lb/>
<pb n="KR4h0081_SBCK_051-12a"/>
之私瞭然胸中洞析亳釐外私内公息邪詎詖俯<lb/>
仰古今可以無愧受全于天復歸其全尚固幽藏<lb/>
無窮歳年<lb/>
　　易州太守郭君墓誌銘　劉因<lb/>
金貞祐主南渡而元軍北還是時河朔爲墟蕩然<lb/>
無統強焉弱陵衆焉寡暴孰得而控制之故其遺<lb/>
民自相吞噬殆盡間有豪傑之姿者則天必誘其<lb/>
衷使聚其鄉鄰保其險阻示以紀律使不相犯以<lb/>
相守望卒之事定而後復業凡今所存非其人則<lb/>
其人之子孫也嗚呼蓋亦無幾矣而向之所謂豪<lb/>
<pb n="KR4h0081_SBCK_051-12b"/>
傑者後皆眞擁雄城而爲大官其子孫或沿襲取<lb/>
将相凡其宗族故舊與同事者亦皆布列在位享<lb/>
富貴之樂而其所頼以存及其子孫則爲之臣民<lb/>
而服其役出租賦而禄之彼亦非幸也蓋天以是<lb/>
報其功人以是報其力僅適平而巳易之蔡國張<lb/>
公柔則當時開壁於易山諸砦者君其女兄子也<lb/>
君諱弘敬字彦禮易州定興人曾祖安仁祖儀皆<lb/>
業農考彦成以諄謹勤力爲蔡公所倚任甞攝行<lb/>
元帥事君性警敏羙姿容讀書善射蔡公器之復<lb/>
以女妻焉丁未授束鹿長庚戍遷易州太守壬子<lb/>
<pb n="KR4h0081_SBCK_051-13a"/>
改完州易人以善政請於是復爲易州時官制未<lb/>
立諸侯得自辟署曰長曰太守皆從一時之制云<lb/>
以甲寅三月十日卒以是月二十一日葬於河内<lb/>
之兆子男一人奉議大夫謙即夫人張氏出也後<lb/>
三十年謙泣涕來請曰謙不幸早孤今思所以報<lb/>
吾親欲得先生長者一言以銘其墓託以不朽庶<lb/>
幾少慰人子之心乃拜旣許又拜予迫於禮文謹<lb/>
且僃而終銘之銘曰<lb/>
生物爲心乃厭其蕃自㳙㳙而洪河洪河滔滔沃<lb/>
之焦山曾不思造物之艱難顧兹方慘而有忻茁<lb/>
<pb n="KR4h0081_SBCK_051-13b"/>
然頋果孰靳天心可觀史氏命凡胡甚不仁斬首<lb/>
曰級書多是勤抑不知取賞于一時之所私事者<lb/>
乃所以受罰于千萬丗公共之天孰不知急此而<lb/>
獨使道家爲知言易山峩峩昔誰壁門易山之民<lb/>
今誰子孫爲斯人之壻也爲斯人之子也爲易州<lb/>
者固宜斯人兹實其墳<lb/>
　　新安王生墓誌銘　劉因<lb/>
新安王綱居母喪以哀毁致疾繼而其父病作而<lb/>
綱竟以憂終其師容城先生爲銘其墓其辭曰<lb/>
禮之未制也人或徑情人之未知也禮有失平生<lb/>
<pb n="KR4h0081_SBCK_051-14a"/>
制禮之後爲學禮之人不俯就之而夭禍是嬰如<lb/>
九原之可作将聲言以責生雖然出繼有嗣終養<lb/>
有兄生没其寧事有過厚薄俗可驚吾當作銘<lb/>
　　湖南宣慰使趙公墓誌銘　盧摯<lb/>
大徳十有一年冬前湖南宣慰使趙公薨於潭州<lb/>
居第明年秋七月其子彌寧等室堊服衰釋杖叩<lb/>
首泣血東向拜飭介走書江東報其父執涿郡盧<lb/>
摯寧不天先君子捐諸孤塟有日乞銘其館士文<lb/>
學掾吉張圖南實公行治甚悉而文麗以札翰曰<lb/>
宣慰公薨且塟宜有銘寧聚其宗謀銘咸願公銘<lb/>
<pb n="KR4h0081_SBCK_051-14b"/>
且非公銘孰銘惟先生與銘公諱淇字元徳丗族<lb/>
望臨淄霍者五季時刺撫州後徙家衡山至五丗<lb/>
祖士庠贈奉議郎贈楚國公諱丗勣者奉議子也<lb/>
生贈魯國公棠棠季曰常生方後魯國累官某官<lb/>
謚忠肅者於公爲祖實生考右丞相冀國忠靖公<lb/>
奏公㓜竒儁誦書若宿習年七歲䕃𥙷承奉郎明<lb/>
年中童子舉選甫冠起家四川宣撫司主管機宜<lb/>
文字官列郡至廣南東路發運使積階朝奉大夫<lb/>
貼職自直秘閣四遷右文殿修撰内除由藉田令<lb/>
至尚書刑部侍郎位望寖隆而宋祚終矣将浮海<lb/>
<pb n="KR4h0081_SBCK_051-15a"/>
而南王師巳至其地宋太后詔舊臣納𣢾遂附順<lb/>
是時至元十有五年也行省署公廣東宣撫使秋<lb/>
七月覲于上都<lb/>
丗祖勞問甚至有制授中奉大夫湖南道宣慰使<lb/>
錫佩金虎符犒予優渥使七年而代用薦者召遂<lb/>
辭疾致事𥘉公自宣屬沿檄至承宣使夏貴軍戰<lb/>
黄之白鹿磯冐矢石銳甚諸将勇之其倅信前倅<lb/>
㢮靡吏姦莫何問乃斡經賦㢘賕胥數背法之羣<lb/>
駴愕無敢犯令守趙希訜悚然不敢少年易公曰<lb/>
始疑倅莫瘉前倅今倅儁果乃復賢逺前倅郡舊<lb/>
<pb n="KR4h0081_SBCK_051-15b"/>
屯威果指揮兵二千餘悍驕不制適郡守惟肖至<lb/>
閱犒未集衆忿譟謀害土臣吏皆竄守惶遽無䇿<lb/>
公語衆淮漢卒戍數千里外晝夜不遑息少墯慢<lb/>
輙刑誅無貸若軰未嘗身顔行坐靡縣官敢爾即<lb/>
徙徼填圉杖倡亂者百衆羅拜引罪去臣猾孔和<lb/>
軰搆桀横吏十數蠚螫郡縣累政循嘿置度外民<lb/>
茹噎莫能吐氣時憲江東合東叟皆名才監司逮<lb/>
捕弗能得及公攝守隂授卒方略盡得羣惡其人<lb/>
皆貲累鉅萬衆猶慮其賄免公期三日獄具杖黥<lb/>
錮諸圜越四日邸槧果緩其獄皆巳死矣民始帖<lb/>
<pb n="KR4h0081_SBCK_051-16a"/>
服神其政咸曰非趙通判廉明即被枉吾曹奚所<lb/>
於訴及守興國移泰皆能一兵民之政民裕而賦<lb/>
饒時論能之衢冦蠭起連江浙數郡逐憲臣嶸守<lb/>
囦東守命公分殿司兵二千從公曰果爾将蹀血<lb/>
三輔請單騎至衢覘盜緩急財馳嚴郊有執冦至<lb/>
者廼民訟田官不能直憤激相讎脅平民互黨助<lb/>
蔓冦公知亂苗語其人彼起釁繇訟直之豈不在<lb/>
我若釋兵而農置若罪或頑弗革若曹能捕致易<lb/>
罪以賞脅旣良民即自㧞盜藪知傃郷罪除否則<lb/>
必薙<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>無遺餘廼巳遂縱去有頃復獲盜數十亦<lb/>
<pb n="KR4h0081_SBCK_051-16b"/>
諭遣之乃掲示福禍如所諭聽浹旬歸業俾黃衣<lb/>
腰鈴卒四徃田間手旗大呼新太守榜至賊衆讀<lb/>
榜皆釋兵盡一日散去衢遂寧郡勢人干政者前<lb/>
守常頫痀奉㫖意公至啽㗲不敢岀一語橈法於<lb/>
是新郡治作孔子廟校官梓四書以摩勵諸生去<lb/>
郡未幾冦復作張甚再至輙弭公忠實和雅英暢<lb/>
厚易早歳莅政以敏銳著稱晚廼弢縮沖漠權以<lb/>
適義其豪爽超特之氣猶時時有不能掩者至取<lb/>
友接物識監劙然而渾若無跡仁愛博濟惠利公<lb/>
私者不可殫言未冠業進士有才名下筆動千數<lb/>
<pb n="KR4h0081_SBCK_051-17a"/>
百言便弓馬引強射逺發命中竊弦其弓者莫能<lb/>
撼毛髪雅有巧思多藝洞曉音律尤妙琴事琴操<lb/>
多自譜琴岀其手斵者琴工音焉以爲賢丗所寳<lb/>
古琴逺甚古樂夫傳稽籍賾思刌分黍我以諧雅<lb/>
族旣作潭校之樂逺落好古者徃徃迭至問焉劬<lb/>
書殖學旁極佛老醫卜靡不該洽所著詩文樂府<lb/>
曰太初紀夢二十餘卷藏於家公以平逺自命太<lb/>
初其别號平逺之名聞天下朋游間多穹貴大賢<lb/>
契予尤深者故參政徐公子方太子賔客姚公端<lb/>
父平章何公仲韞左丞趙公伯華然公非藉數公<lb/>
<pb n="KR4h0081_SBCK_051-17b"/>
爲重數公者毎以締交得公不失所重也公薨以<lb/>
是年十有一月辛未卜以至大元年冬十有二月<lb/>
庚申塟潭之寜郷縣原塘坎山之原夫人寧國呉<lb/>
氏宋參知政事莊敏公淵女前公薨子男四人長<lb/>
即彌寧疾癈彌寀彌審彌寛審前卒女二人淑儀<lb/>
適萬戸馬繼祖以疾絶昬歸寧淑正尚㓜孫男六<lb/>
人巖以祖廕當𥙷官嵩岦　旹耑女三人曽男孫<lb/>
一人山童女二人摯甞謂公門閥人地文武猷爲<lb/>
識度噐業以之位臺閣職論思權亮治體潤色太<lb/>
平是特餘事果若都将相謀軍國以究其輔丗願<lb/>
<pb n="KR4h0081_SBCK_051-18a"/>
忠之藴海内有識者其誰曰不然而遂疾致於家<lb/>
者二十餘年而公薨矣嗚呼悲夫銘曰<lb/>
皇武于南一呉會只維彼臣室喬木蔚只曷器其<lb/>
材備脩能只奚寘清廟斯齍敦只爰諏疑謀斯蓍<lb/>
蔡只爰搆大厦斯棟載只鳳儀麟趾瑞昭代只侯<lb/>
薖侯軸逺殆悔只沉浮星歲存藴槩只云胡不弔<lb/>
哲人敝只工垂般輸靡所倍只䕫曠弗音襄武邁<lb/>
只媸妍白緇孰辨裁只悼言作之徒永慨只掩石<lb/>
鑽辭燁幽竁只<lb/>
　　監察御史蕭君墓誌銘　程鉅夫<lb/>
<pb n="KR4h0081_SBCK_051-18b"/>
大徳七年八月十五日南臺監察御史蕭君諱泰<lb/>
登字則平以疾卒年三十八聞者皆愕且悼且疑<lb/>
時鉅夫客鄂諏之自東來者曰信矣嗟哉頃余在<lb/>
禁林吏以諸道提舉學士姓名來中有蕭某余巳<lb/>
器之洎來南䑓中丞徐公子方道君朝夕不離口<lb/>
後數年余從閩歸君方典江廣學事學者井井有<lb/>
生氣衆誇語余旣僉桂憲之明年聞海南有制獄<lb/>
乃元師賊殺不辜爲君所劾鞠之如章帥遂抵罪<lb/>
敕以爲御史是年春南浮江漢以下余留之酒不<lb/>
可余笑曰真御史也自始識及是不數見毎見氣<lb/>
<pb n="KR4h0081_SBCK_051-19a"/>
益老言論益深豈意自是遂終不可見耶其子文<lb/>
孫以廬陵劉将孫狀其行事來請銘曰君之志也<lb/>
按蕭氏丗本長沙徙廬陵之太和曽大父平林先<lb/>
生負重名仕爲江西安撫副使官中大夫爵廬陵<lb/>
縣男諱逢辰大父諱安中從事郞徳安府觀察支<lb/>
使父諱元永中順大夫瓊州安撫副使毋胡氏君<lb/>
早頴㧞弱冦試吏丞永豐巳出敏手江西行中書<lb/>
省以名聞授将仕郎湖南道儒學副提舉爲部使<lb/>
者賞識即子方也子方一代耆碩言輒見聽遂擢<lb/>
承務郎僉海北廣東道提刑按察司事㑹有獠逼<lb/>
<pb n="KR4h0081_SBCK_051-19b"/>
城衆惶惑無措獨奮曰督捕非憲府職耶我請先<lb/>
之即上馬出将吏驚馳以前獠遂遁因按所部濳<lb/>
與獠通以人爲貨及他奸利事守令巳下抵罪者<lb/>
八十七人又建議減韶州賦銀之半悉條海北積<lb/>
弊躬詣臺言之會建肅政廉訪司繼丁胡夫人憂<lb/>
至元三十一年詔罷征南兵釋交州纍臣以君爲<lb/>
奉訓大夫兵部郞中介禮部侍郎李衎徃諭其國<lb/>
時安南旣巳失藩臣禮得罪聞有詔使疑懼半吏<lb/>
民迎餽糜至喻所以來意悉慰却之主臣卜日拜<lb/>
伏以聽然後知上徳意感慕歡呼而使者又廉敏<lb/>
<pb n="KR4h0081_SBCK_051-20a"/>
開亮不與前等乃大喜過望歸所盜邊地二百里<lb/>
遣其臣奉表貢獻謝罪遺使者橐中裝甚厚辭不<lb/>
受益之再三終不受益大服旣報命授連州知州<lb/>
末拜奔瓊州公喪起爲江西等處儒學提舉政教<lb/>
稱最行省遣慮郡囚袁瑞路各有訹愚民自誣殺<lb/>
人而代死者旣具獄矣悉發摘理出之僉嶺南廣<lb/>
西道肅政廉訪司事始至陳便宜二十五出海南<lb/>
師所掠生口六百七十五人牛馬三千六百有竒<lb/>
還之民栁州左道謀叛論死者二百録之釋不知<lb/>
情百三十有七人它所辨雪紏正不可勝數凢黜<lb/>
<pb n="KR4h0081_SBCK_051-20b"/>
貪繆吏二百一十進階奉直大夫拜南臺監察御<lb/>
史首言十事分按江浙行中書省水旱民流議捐<lb/>
倉實以振或曰咨可而發無後憂曰民命急矣毀<lb/>
家償不悔也方大有建白病日侵得告即命舟自<lb/>
載且治衾槥或言豫凶事曰死常事非凶也書别<lb/>
子詩别親友戒左右無妄受贈禭遂卒於驛舟明<lb/>
日歛於建康明年十有二月庚寅塟于吉州路嘉<lb/>
禾門外夫人楊氏繼彭氏皆名家子三人長曰文<lb/>
孫次曰憲孫㓜曰升孫女一人曰來富君精悍謹<lb/>
密不煩不苛不爲事所詘故發必中機意悟飄灑<lb/>
<pb n="KR4h0081_SBCK_051-21a"/>
豈弟周旋與人必誠故鉅人長者咸敬之至其孝<lb/>
於親忠於國不媕阿淟涊天性固然故自號方厓<lb/>
其始爲御史也激烈自奮或謂太剛必折曰患不<lb/>
剛爾折不折天也或告當自愛曰身非吾有也觀<lb/>
君此言豈自爲身後計者而獨志余銘嗟哉銘曰<lb/>
奕奕堂堂厓穹石蒼不可蓋藏咨爾山君勿刓其方<lb/>
　　翰林學士趙公墓誌銘　閻復<lb/>
大徳七年正月<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥翰林學士趙公晦叔卒于官<lb/>
其年十月中書右丞相入對　天子曰趙與票事<lb/>
丗祖皇帝迄今凡三十年敦確清謹身死家貧無<lb/>
<pb n="KR4h0081_SBCK_051-21b"/>
以歸塟敢奏以請於是　天子命有司<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>緡五千復<lb/>
給舟車傳費将行其子孟實等以狀來請銘復徃<lb/>
歳直翰林公爲待制其叙遷也亦相先後知公尤<lb/>
詳義不得辭方至元十四年間公以驛來朝深衣<lb/>
幅巾見丗祖於上京氷澄玊瑩詞氣整朗言宋<lb/>
亡根本所在親切感動　丗祖傾屬自是入翰林<lb/>
爲待制爲直學士累遷爲真學士公之爲侍講也<lb/>
言江南箕歛急督移括大姓宋丗丘隴暴露皆大<lb/>
臣擅易書詔明㫖又言庚寅歲大霧蔽塞正月甲<lb/>
辰虎来西城其徵爲下臣執權簸政言訖公閉門<lb/>
<pb n="KR4h0081_SBCK_051-22a"/>
待罪後翰長司徒公俾同列諭意始復入署公毎<lb/>
視職清望近思欲以言議質直理道確近條縷報<lb/>
上故所言常若剴切無隱而　丗祖沉幾先物神<lb/>
量莫測或爲公懼至平章政事不灰木奏公私負<lb/>
歳積帝曰得非指故臣爲虎者宜官酬其逋别給<lb/>
廩粟布帛以養由是始知君臣脗合明著如是曽<lb/>
祖伯洙宋朝請大夫知南外宗正事祖師雍宋朝<lb/>
議大夫直寳章閣考希聖宋宜教郎史館校勘高<lb/>
祖宗正子英南遷時丞台州黃巖因家焉伯祖師<lb/>
淵與朱文公纂次通鑑綱目凡例微言奥語耳受<lb/>
<pb n="KR4h0081_SBCK_051-22b"/>
身履故公所行尤近甞與魯齋先生許公論伊洛<lb/>
閫域以力行爲致知首清簡爲髙沉黙自秘皆東<lb/>
南極弊文以顯道捨是無以議許公深然之至觀<lb/>
公待人愛士恩禮周洽不爲踈數翕訿其持家簡<lb/>
泊無復商確計慮非知道者不能也天性孝友自<lb/>
宗正四丗而下力請于朝而復其役贖姻黨男女<lb/>
爲奴而不能歸者凡十七人始登宋辛未進士第<lb/>
爲鄂州教授由鄂来京師迄爲翰林學士知制誥<lb/>
同修國史積官至嘉議大夫年六十有二其所成<lb/>
就不爲甚過而公以榮禄豐遇爲可愧不獲老田<lb/>
<pb n="KR4h0081_SBCK_051-23a"/>
里爲可　噫公之心如是而巳矣𥘉娶夫人舒氏<lb/>
不一歲卒歸橐中<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>于婦翁不取今夫人史氏三<lb/>
男子孟實以公爲侍講時特官承事郎同知瑞安<lb/>
州事孟賚温州路教授孟貫将以廕入官孫男女<lb/>
七人以大徳九年十二月甲申歸塟于黄巖塔山<lb/>
之原予甞讀大雅文王之詩曰商之孫子侯于周<lb/>
服殷士膚敏祼将于京以知文王之徳之盛商士<lb/>
之恪謹温愻篤承天心維我　丗祖明徳造邦式<lb/>
混區夏内外大小共爲帝臣而公陟降左右承賚<lb/>
接錫終始若一至不幸而死今　天子復申命而<lb/>
<pb n="KR4h0081_SBCK_051-23b"/>
寵綏之則公死猶無死也是宜銘銘曰<lb/>
禄不歛贏謀不課利我以其拙彼以其智衣敝筞<lb/>
駑内澡玊雪誦聲清冷鏗出金鐡蹇蹇九關壬人<lb/>
隕䰟維　帝有訓四方于聞之身云亡之徳不爽<lb/>
丘環麓茂一息以徃繄彼之豐維時之通尚詔後<lb/>
人以封以崇<lb/>
國朝文類卷第五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_010-1a"/>
國朝文類卷第十<lb/>
　冊文<lb/>
　　皇后冊文　王磐<lb/>
維至元十年嵗次癸酉三月甲寅朔十三日丙寅<lb/>
皇帝若曰天地合徳故能覆載萬物而不遺日月<lb/>
並眀所以照臨六合而無外至哉夫婦之大義實<lb/>
配隂陽之兩儀咨爾皇后弘吉烈氏戚里名家元<lb/>
勲貴族備儀率禮令徳來嬪自朕奉藩之初至于<lb/>
踐阼之日眀識逺慮裨益宏多雖褘翟正位于長<lb/>
秋而典冊未光于大禮兹者文臣敷奏寔應朕心<lb/>
<pb n="KR4h0081_SBCK_010-1b"/>
今遣攝太尉中書右丞相安童持節授爾玉冊寳<lb/>
章備物充庭式遵古典於戯恭順接下九族形雍<lb/>
睦之風儉素相高萬世衍靈長之福服兹寵命益<lb/>
懋徽猷<lb/>
　　皇太子冊文　徒單公履<lb/>
皇帝若曰咨爾皇太子<hi>𥙿宗廟諱</hi>仰惟<lb/>
太祖聖武皇帝遺訓嫡子中有克嗣服繼統者預<lb/>
選定之是用立<lb/>
太宗英文皇帝以紹隆丕構自時厥後不爲顯立<lb/>
冡嫡遂啓争端朕上遵祖宗弘逺之規下恊昆弟<lb/>
<pb n="KR4h0081_SBCK_010-2a"/>
僉同之議乃從燕邸立爾爲皇太子積有日矣比<lb/>
者儒臣敷奏國家定立儲嗣冝有冊命此典禮也<lb/>
今遣攝太尉中書左丞相伯顔持節授爾玉冊金<lb/>
寳於戲聖武燕謀爾其奉承昆弟宗親爾其和恊<lb/>
使仁孝顯於躬行可謂不負爾所託矣尚其戒哉<lb/>
式勿替朕命<lb/>
　　太祖皇帝加上尊號冊文　王構<lb/>
維至大二年歳次巳酉某月某日孝曽孫嗣皇帝<lb/>
臣某謹再拜稽首言伏以恢皇綱廓帝紘建萬世<lb/>
無疆之業鋪宏休揚偉績遵累朝巳定之規式當<lb/>
<pb n="KR4h0081_SBCK_010-2b"/>
繼統之元盍有稱天之誄孝弗忘于率履制庸謹<lb/>
于加崇欽惟<lb/>
太祖聖武皇帝陛下淵量聖姿<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>謀雄斷沛仁恩<lb/>
而濟屯厄振覊䇿以馭豪英惟解衣推食于初年<lb/>
見君國子民之大略玄符顓握諸部悉平黄鉞載<lb/>
麾百城隨下裔土兼收于夏孽餘波克殄于金源<lb/>
蕩蕩乎無能名迹逺追于湯武灝灝爾其爲訓道<lb/>
允恊于唐虞根深峻嶽而維者四焉囊括殊封而<lb/>
統之一也肆予小子承此丕基兩祗見於太宫恒<lb/>
僾臨于端扆祚垂鴻兮錫裕尚期昭報之申牒鏤<lb/>
<pb n="KR4h0081_SBCK_010-3a"/>
玉以増輝敢緩彌文之舉謹遣某宫某奉玉冊玉<lb/>
寳加上尊謚曰<lb/>
法天啓運聖武皇帝廟號　太祖伏惟威靈昭假<lb/>
景貺潜臻闡繹吾元與天並乆<lb/>
　　世祖皇帝謚冊文　王構<lb/>
維至元三十一年歲次甲午五月庚戍朔越九日<lb/>
氏午孝孫嗣皇帝臣某再拜稽首言臣聞繼志述<lb/>
事非盡孝無以致其誠表行誄功非定謚無以稱<lb/>
其實肆邦彞之具舉維天道之恊從欽惟<lb/>
先皇帝膺籙受圖體元立綂蚤從藩邸茂著徽稱<lb/>
<pb n="KR4h0081_SBCK_010-3b"/>
爲治之基有常經國之畧則逺役用衆智獨斷于<lb/>
衷緫攬萬機如指諸掌内朝廷外侯牧等威迭降<lb/>
罔不適中先教化後刑名本末相循亦皆有序在<lb/>
御迨踰於三紀推尊合冠於百王若夫惠及困窮<lb/>
恩加降附慎終如始每存好仁之心保小以仁特<lb/>
示包荒之量擴盛猷之鴻鬯沛膏澤之醇醲方其<lb/>
泰運漸亨戢濟多難離綱復綴混一四方傳檄而<lb/>
氛祲開渙號而方維定乾旋坤轉不足以喻其機<lb/>
雷厲風飛不足以比其捷至於嘉言博采惟典謨<lb/>
訓誥是師諸藝畢延盡隂陽圖緯之學考音律以<lb/>
<pb n="KR4h0081_SBCK_010-4a"/>
創字畫參古今以制禮儀振耀威靈肅陳兵衛白<lb/>
旄黄鉞時則親廵犀甲雕弧止於不用其聖徳弗<lb/>
可及巳神㓛蔑以尚焉蓋文之所加者深武之所<lb/>
服者大是用升崇吉祔揆卜剛辰謹遣攝太尉臣<lb/>
兀都帶奉冊寳上尊謚曰<lb/>
聖徳神功文武皇帝廟號　世祖伏惟睿靈俯垂<lb/>
昭鑒思皇多祜錫羡無疆<lb/>
　　皇太后冊文　陳儼<lb/>
維至元三十一年歲在甲午十一月丁未朔<lb/>
皇帝臣某謹稽首再拜言曰臣聞自家而國治道<lb/>
<pb n="KR4h0081_SBCK_010-4b"/>
必有所先立愛惟親君徳莫加於孝況恩深於鞠<lb/>
我而禮重於正名歴代以來令儀可考人子之職<lb/>
所在天下之母冝尊恭惟<lb/>
聖母聖善本乎天資靜專法乎地道上以奉宗祏<lb/>
之重下以叙倫紀之常助我前人守卷耳憂勤之<lb/>
志保予沖子成思齊雝肅之風肆神器之有歸知<lb/>
孫謀之素定卑付雖由於暦數規模一出於庭闈<lb/>
是用率籲衆心章眀鉅慶不勝拳拳大願謹奉冊<lb/>
寳上尊稱曰<lb/>
皇太后伏惟長信穆穆周宗綿綿備洛書之錫福<lb/>
<pb n="KR4h0081_SBCK_010-5a"/>
粲慈極之儀天瑶圖寳運於萬斯年誠歡誠抃稽<lb/>
首再拜<lb/>
　　<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>宗皇帝加上尊謚冊文　劉賡<lb/>
伏以詣泰壇而請命有稱天以誄之文薦清廟而<lb/>
致嚴蓋若昔相承之典剛辰爰卜遺美載揚欽惟<lb/>
<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>宗景襄皇帝孝友温恭聰眀濬哲属我家肇造<lb/>
于朔土佐　聖祖遄征于四方逮天討之奉行致皇<lb/>
威之逺暢金源假兩河之息天水渝通好之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>遂<lb/>
移秦隴之師粤有褒斜之舉既平南鄭順流而東<lb/>
再渉襄江自天而下乃眷三峯之捷實開萬世之<lb/>
<pb n="KR4h0081_SBCK_010-5b"/>
基唇既亡而齒則寒號可伐而虞不臘適英文之<lb/>
違豫圖中夏之厎寧毋作神羞請以身代爰俟金<lb/>
縢之啓巳知寳祚之歸迪我後人紹茲眀命徽稱<lb/>
顯號雖巳擬諸形容玉檢金泥尚未遑於潤色奉<lb/>
玉冊玉寳加上尊謚曰<lb/>
仁聖景襄皇帝廟號　睿宗伏惟端臨扆座誕受<lb/>
鴻名億萬斯年永錫繁祉<lb/>
　　順宗皇帝謚冊文　程鉅夫<lb/>
孝子嗣皇帝臣某謹再拜稽首言曰臣聞顯親所<lb/>
以爲子追逺所以厚民矧必百世祀而位弗隆爲<lb/>
<pb n="KR4h0081_SBCK_010-6a"/>
天子父而養弗逮是冝稱秩以達純誠欽惟<lb/>
皇考皇帝淵穆有容神眀莫測文孫文子鍾至憂<lb/>
於兩宫冝君冝王膺具瞻於四海當璧之祥未卜<lb/>
棄蹝之跡已遥興言欲報之恩昊天罔極對越有<lb/>
成之命夙夜惟寅昭哉玄徳之升聖矣生知之異<lb/>
衍莫衍於昌後嗣而有天下孝莫孝於配前烈而<lb/>
茂本支念茲繼體之初益切中心之慕謹遣攝太<lb/>
尉某官某奉玉冊玉寳上尊謚曰<lb/>
昭聖衍孝皇帝廟號　順宗伏惟眀眀降鑒序于<lb/>
祖宗攸躋攸寧永錫祚胤<lb/>
<pb n="KR4h0081_SBCK_010-6b"/>
　　皇后冊文　程鉅夫<lb/>
維皇慶二年嵗次癸丑三月<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>卯朔越十有六日<lb/>
丙午<lb/>
皇帝若曰朕荷　天地祖宗之祐<lb/>
皇太后之訓嗣大歴服思厎于治必立元配表正<lb/>
六宫咨爾弘吉刺氏寔我家世戚嫡嗣所自出積<lb/>
徳流慶肆啓爾來嬪于朕淑愼孝恭令譽昭聞承<lb/>
命慈闈爰正爾位今遣攝太尉中書右丞相秃忽<lb/>
魯授爾玉冊玉寳命爾爲皇后惟天地定位萬物<lb/>
以生日月並照萬國以眀君后合徳萬化以成上以<lb/>
<pb n="KR4h0081_SBCK_010-7a"/>
事上帝奉宗廟下以親九族正萬邦爲朕内助<lb/>
惟爾之賢其永念厥徳履中體順俾聖母暨子一<lb/>
人以寧豈惟爾嘉天亦永相念爾共享我有國欽哉<lb/>
　　皇帝尊號玉冊文　姚燧<lb/>
維至大二年正月乙酉朔越七日<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>卯皇太子中<lb/>
書令樞宻使臣某謹率中外文武百僚頓首頓首<lb/>
謹言昔我<lb/>
世祖既平炎趙質之於書幅貟廣長振古無倫覆<lb/>
燾之下八紘萬國莫敢不庭何獨一主西北岸然<lb/>
慿道阻脩方命正朔徳綏之而不摯威董之而不<lb/>
<pb n="KR4h0081_SBCK_010-7b"/>
讋夫豈不能聲罪致罰罙入其地終以聖仁親其<lb/>
宗親包荒有年　成宗繼序憤乆驁頑天鑒昭眀<lb/>
於　𥙿皇孫獨異　陛下授以<lb/>
太祖皇帝信寳撫軍漠北是固以張足付神器之<lb/>
本時未及冠承命即行其視萬里莽閴寒冽之郷<lb/>
不逺不難如堂適庭至則獎厲諸軍脩明法制簡<lb/>
㧞果毅均苦分勞解衣燠寒推食飫飢洸洸汔汔<lb/>
士氣日作<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>筭伐謀待㓂歲至奪人以先身踐戎<lb/>
行霆馳電擊大北其羣虗巳不矜日愼一日始終<lb/>
十年不狃屢勝狂狡不懲悉銳來加當以選鋒伺間<lb/>
<pb n="KR4h0081_SBCK_010-8a"/>
出竒盡襲輜重彷徨無歸度不能軍耄倪纍纍降<lb/>
口百萬致兹敉寧平四十年未靖之梗成兩　祖宗<lb/>
未究之志天下之人聞其風聲思覩天光者顒顒<lb/>
翹翹九圍一心握是乾符歸正宸極弛武事之夙<lb/>
習洽新化以文治立愛自親曽未旬浹上尊<lb/>
太后問安以時下建儲宫庶政是先又舉　列聖<lb/>
未遑之典欽崇元祀玉瓉黄流薦祼太室還蹕龍<lb/>
興徘徊<lb/>
太祖龍旂九斿<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>金于斯肇基帝業爲城中都又<lb/>
以孔子垂範百王將二千年而顯謚未稱加大成<lb/>
<pb n="KR4h0081_SBCK_010-8b"/>
於至聖文宣王上立勞于軍與凢庭臣悉大賚之<lb/>
問歲不登既賑既恤虞施未博民罹罪罟再肆大<lb/>
宥至徳難名赫赫巍巍惟天爲大掛一漏萬井觀<lb/>
如斯求可盡臣下歸美報上者惟是徽稱謹奉玉<lb/>
冊玉寳上尊號曰<lb/>
綂天繼聖欽文英武大章孝皇帝欽惟<lb/>
陛下立心天地立極生民茂對鴻名于億萬年<lb/>
　　皇太后尊號玉冊文　姚燧<lb/>
維至大三年歳次庚戌冬十月甲辰朔越五日戊<lb/>
申嗣皇帝臣某臣伏思<lb/>
<pb n="KR4h0081_SBCK_010-9a"/>
顯考順宗未臨海㝢眇眇小子託其遺體顧踐丕<lb/>
基惟事　聖母養以天下何無不有何欲不臻而<lb/>
隆名盛典辭未見俞非臣所以表微忱酬大徳也<lb/>
欽惟<lb/>
皇太后陛下貞順而齊肅淵哲而剛眀居常處變<lb/>
愛威異施臣在先朝受詔漠北徃撫諸軍可謂逺<lb/>
役以義割恩縱臾其行迨<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>河陽永懐彌切親至<lb/>
五臺禱于佛乗尚慿隂隲早遂振旅殿閣是崇霛<lb/>
貺用昭旋聞國恤併日馳赴邪謀方興授䇿儲皇<lb/>
曽不再日掃清宫掖待臣以來卑付神器自非睿<lb/>
<pb n="KR4h0081_SBCK_010-9b"/>
斷安敉内訌徃歳鑾輅再<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>五臺浄供大脩以畢<lb/>
夙願極心爲臣天燾地持日居月諸其大其眀非<lb/>
言所喻詩之言曰母氏劬勞推之眇末咻仁喣慈<lb/>
百倍爲艱圖以報塞惟崇顯號者強而名之庶幾<lb/>
聖徳昭眀天下是用類于<lb/>
上帝禋于　太室奉玉冊玉寳上尊號曰<lb/>
儀天興聖慈仁昭懿壽元皇太后欽惟<lb/>
皇太后陛下慶躋莫上之尊福衍無疆之暦菲躬<lb/>
是保慈訓是承<lb/>
　　皇太子冊文　閻復<lb/>
<pb n="KR4h0081_SBCK_010-10a"/>
皇帝若曰祖宗聖緒恭承丕顯之謨兄弟懿親冝<lb/>
正元良之號立天下之大本示天下以至公咨爾<lb/>
皇太子<hi>仁廟御名</hi>徳器淵深英姿玉粹武奮清宫之偉<lb/>
績文參定䇿之殊勲豈特華蕚交輝之情式相好<lb/>
矣其在鳬鷖守成之治湏汝賛之故於連枝同氣<lb/>
之間付以監國撫軍之任兹上承於　母意蓋允出<lb/>
於朕心巳於六月朔旦靣授爾皇太子金寳今復<lb/>
遣攝太尉丞相塔思不花持節授爾玉冊維寵命<lb/>
之荐膺尚謙恭而自牧益盡寧親之孝益勤事上<lb/>
之忠以敦九族内睦之風以衍億祀無疆之慶<lb/>
<pb n="KR4h0081_SBCK_010-10b"/>
　　成宗皇帝謚冊文　張士觀<lb/>
嗣皇帝臣某謹再拜稽首言曰臣聞稱天以誄表<lb/>
名實之至公法日而名庶形容之可擬維帝王之<lb/>
有謚蓋今古之彝章欽惟<lb/>
大行皇帝禀上聖之資撫重熈之運當<lb/>
裕考龍升之後承<lb/>
世皇燕翼之謀武威肅鎮於遐荒文徳誕敷於華<lb/>
夏業業謹盈成之戒愉愉盡孝敬之誠罷勤逺之<lb/>
兵邊釁弭而苗頑格遣直指之使皇澤宣而民瘼<lb/>
除九族形敦睦之風萬國洽隆平之治爰酌奉常<lb/>
<pb n="KR4h0081_SBCK_010-11a"/>
之議用昭告袝之文謹遣攝太尉某官某奉冊寳<lb/>
上尊謚曰<lb/>
欽文廣孝皇帝廟號　成宗伏惟<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>靈在天孚鑒<lb/>
逮下茂膺典冊錫羡邦家<lb/>
　　仁宗皇帝謚冊文　張士觀<lb/>
維延祐七年歳次庚申八月丁未朔粤十日丙辰<lb/>
孝子嗣皇帝臣某謹再拜稽首言臣聞觀其謚而<lb/>
知其行著王者之丕稱禋于廟而誄于郊寔邦家<lb/>
之彞典雖天地之大莫能擬議而臣子之情冝極<lb/>
形容爰體至公式揚景鑠欽惟<lb/>
<pb n="KR4h0081_SBCK_010-11b"/>
大行皇帝聰眀冠古勇智自天初大徳之陟遐生<lb/>
内釁於不測乃從潜邸獨運聖謨正神器於幾危<lb/>
定乾維而重構豐㓛盛烈奮立一時偉望英聲揚<lb/>
溢四海㝷被　武皇之歴試納于大麓以弗迷由<lb/>
母弟之懿親膺元良之重寄取法　裕廟主鬯之道<lb/>
隆奉養　東朝因心之孝至及嗣歴服益見猷爲月<lb/>
恒日升廓昭代文眀之治海涵春煦推聖人博愛<lb/>
之仁至於敦勸農桑不嗜田獵每覆奏於庶獄必<lb/>
惻怛於宸衷肇設制科以待天下之士特旌死節<lb/>
以勵天下之忠臨御十年始終一徳身衛斯文<lb/>
<pb n="KR4h0081_SBCK_010-12a"/>
不倦人由其道而莫知克謹持盈諒多遺美屬升<lb/>
崇於吉祔用祗薦於鴻名上以慰在天之靈下以<lb/>
恊造庭之請是諏剛日備舉縟儀謹遣攝太尉某<lb/>
官某奉玉冊玉寳上尊謚曰<lb/>
聖文欽孝皇帝廟號　仁宗伏冀<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>靈俯垂歆鑒<lb/>
流光有永錫羡無疆<lb/>
　英宗皇帝謚冊文　袁桷<lb/>
伏以瑶圖纉緒神巳御於鼎湖玉冊揚休禮冝陞<lb/>
于太室悼降年之不永儼立政以如新爰述徽猷<lb/>
以傳信史欽惟<lb/>
<pb n="KR4h0081_SBCK_010-12b"/>
大行皇帝文眀天縱剛健日嚴辨奸邪於嗣位之<lb/>
初彤庭祗畏廣儀注於熈朝之際清廟肅雝絶封<lb/>
勑以杜憸人申憲章以勵多士罰兹無赦令必惟<lb/>
行君臨三載而有成知周萬物而莫隱豈運逢艱<lb/>
否大命靡終然號謹追崇尊名是著謹遣攝大尉<lb/>
某官某奉玉冊玉寳上尊號曰<lb/>
睿聖文孝皇帝廟號　英宗伏惟炳靈有赫歆格<lb/>
無違袝于新宫以妥以冝<lb/>
　　皇后冊文　袁桷<lb/>
皇帝若曰在昔正始之道必先内治于以奉承<lb/>
<pb n="KR4h0081_SBCK_010-13a"/>
宗祧化成天下朕嗣大歴服祇循憲章冝資配助用<lb/>
彰位號咨爾皇后瓮吉刺氏淑愼柔嘉遵道是行<lb/>
輔佐王邸謙抑自持寔生元子國本斯建興龍重<lb/>
鎭介子紹封粤若臨御之初賛畫計慮厥相維多<lb/>
正位中宫天人恊祥今遣攝太尉中書右丞相旭<lb/>
邁傑授爾玉冊寳章坤順承天人道攸則表正母<lb/>
儀萬邦是觀惟躬儉節用則徽音是嗣惟求賢審<lb/>
官則私謁靡干匡朕徳格朕心實爲有頼詩書所<lb/>
稱罔専美于前代噫敬厥初終有慶尚其念哉以<lb/>
膺爾㬌命<lb/>
<pb n="KR4h0081_SBCK_010-13b"/>
　　眀宗皇帝謚冊文　虞集<lb/>
臣聞統必有宗生甞得以致其譲廟必有主殁思<lb/>
所以尊其名稽古考文冝天錫詩欽惟<lb/>
先皇帝夙秉勇智惟時元良體傳次之成言避謳<lb/>
歌而逖出雖身居絶域多歴於歲年而義動逺人<lb/>
樂爲之先後徳威孔著未堪大業之艱貞事變匪<lb/>
常猶閔生靈而愼動庶來蘇於徯戴爰戡定以奉<lb/>
迎已謹清宫俄虗黄屋臣民寡祐永遺惠澤之敷<lb/>
施天日有臨尚想神眀之如在禮嚴升袝誠備顯<lb/>
揚謹遣攝太尉某官某奉玉冊玉寳上尊謚曰<lb/>
<pb n="KR4h0081_SBCK_010-14a"/>
翼獻景孝皇帝廟號　眀宗伏冀<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>慈俯回歆假<lb/>
克綏丕祚垂裕無疆<lb/>
國朝文類卷第十<lb/>
<pb n="KR4h0081_SBCK_010-14b"/>
</p>
<p>
</p>
  </div>
</body>
</text>
</TEI>
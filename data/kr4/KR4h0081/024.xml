<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_024-1a"/>
國朝文類卷第二十四<lb/>
碑文<lb/>
　　丞相東平忠憲王碑　元明善<lb/>
皇帝嗣寳曆御宸極拜大司徒栢柱爲中書左丞<lb/>
相明年制贈乃祖孔温兀答推忠効節保大佐運<lb/>
功臣太師開府儀同三司上柱國追封魯國王謚<lb/>
忠宣木華黎體仁開國輔丗佐命功臣太師開府<lb/>
儀同三司上柱國追封魯國王謚忠武賜碑額曰<lb/>
元勲世德廟食東平别賜故中書右丞相贈推忠<lb/>
同德翊運功臣太師開府儀同三司東平忠憲王<lb/>
<pb n="KR4h0081_SBCK_024-1b"/>
開國元勲命丗大臣之碑碑建大都良鄉之通逵<lb/>
猗歟盛哉是舉也其思烈祖創業之艱念功臣宣<lb/>
忠之亟勉丞相奮庸之恭歟臣承詔猥當執筆謹<lb/>
按東平王丗家忠憲王諱安同姓扎刺爾氏五丗<lb/>
祖是爲忠宣王親連天家丗不㛰姻<lb/>
太祖皇帝起兵與乃蠻人戰我師敗績七騎走利<lb/>
追兵尾及困乏絶食忠宣多力走水次縳致二歳<lb/>
槖駞炙其肉啖<lb/>
太祖太祖馬憊六人相顧忠宣遂以巳馬濟<lb/>
太祖歩射賊而死子五人第三子曰忠武王是爲<lb/>
<pb n="KR4h0081_SBCK_024-2a"/>
忠憲王髙祖忠武與博爾术博爾忽赤老温佐<lb/>
太祖定天下號爲四傑<lb/>
太祖戰失利單走澤中天大雪忠武與博爾术張<lb/>
馬韉蔽　太祖卧旦起視跡二人之足不移<lb/>
太祖從三十騎行磵谷間遇群盜突射忠武三發<lb/>
三殪徐撤馬韉障<lb/>
太祖叱騎戰賊賊問知忠武名乃解去克烈主王<lb/>
可罕忌　太祖嚴兵襲我我得其謀<lb/>
太祖與忠武等悉精銳迎擊王可罕敗走死諸部<lb/>
以次服　太祖即大位官制簡止置萬户二乃以<lb/>
<pb n="KR4h0081_SBCK_024-2b"/>
忠武爲左萬戸從破金師二十萬于野狐嶺北師<lb/>
由紫荆口入忠武専征遼東西諸郡諸郡悉平詔<lb/>
授太師國王都行省承制行事賜劵傳國永丗太<lb/>
行迤南盡委經畧金主奔汴忠武建牙雲燕南平<lb/>
趙魏東定齊魯西擊晉秦中原之地盡爲國守四<lb/>
十年間無役不從無戰不在破國覆邑惜殺禁剽<lb/>
風降景附懷仁歸義癸未三月薨于聞喜遺命以<lb/>
未滅金胤爲恨子曰孛魯忠憲王曽祖也嗣國王<lb/>
奉詔討夏攻銀肅二州斬甲首數萬禽大將塔海<lb/>
詔分諸功臣邑門功第一食東平郡李全盜㩀益<lb/>
<pb n="KR4h0081_SBCK_024-3a"/>
都帥師圍全全窮出降山東安戊子三月薨于鴈<lb/>
山子七人塔思嗣國王忠憲王祖考也夙以忠孝<lb/>
自許奮曰大丈夫受恩明主要湏決機兩陣之間<lb/>
取功名以報國家庶不墮我先烈<lb/>
太宗皇帝攻鳯翔將兵戍潼關從攻河中追斬守<lb/>
將從戰金師于三峯山破四十萬人斬行省完顔<lb/>
合逹樞密移刺蒲兀朝行在所上顧之曰先帝肆<lb/>
天功建鴻業諸國悉皆臣妾獨爾東南鴟張一隅<lb/>
朕欲援桴鼓衆親繫孱王爾意何居起對曰臣不<lb/>
逮先臣武然奉天子威靈汛掃淮浙取彼山川歸<lb/>
<pb n="KR4h0081_SBCK_024-3b"/>
我版籍臣敢不以死自力政爾不煩大駕蹂卑濕<lb/>
之地上喜曰塔思終能成我大志從皇子曲出南<lb/>
征㧞宋棗陽侵郢䧟光州略安慶己亥三月薨第<lb/>
三子曰覇都魯忠憲王父也<lb/>
憲宗皇帝命佐<lb/>
世祖軍由蔡伐宋馳檄諭江淮人帥師與<lb/>
世祖㑹鄂渚　憲宗崩内難方訌<lb/>
世祖以武靖㧾師留戍而還及踐大寳甞曰朕居<lb/>
此以臨天下覇都魯之力也蓋昔者與論形勢之<lb/>
地武靖曰帝者必居中撫八極朝覲㑹同道里惟<lb/>
<pb n="KR4h0081_SBCK_024-4a"/>
均中都南俯吴越北接朔漠左控燕齊右挾韓晉<lb/>
大王必欲佐天子一大統非此不可至是定都于<lb/>
燕故有此㫖未㡬薨于軍大德八年制贈推誠宣<lb/>
力翊衛功臣太師開府儀同三司追封東平王謚<lb/>
武靖夫人弘吉烈氏<lb/>
昭睿順聖皇后之兄也追封東平王夫人子男四<lb/>
人長即忠憲王次定同次覇虎帶次和同嗣國王<lb/>
女二人長適國戚木蘇次適太傳淮安忠武王伯<lb/>
顔恭惟忠憲王自中統𥘉年<lb/>
世祖皇帝命掌環衛之政令位百僚上太夫人入<lb/>
<pb n="KR4h0081_SBCK_024-4b"/>
朝　皇后一日上適叩及忠憲太夫人起奏曰妾<lb/>
不敢自薦妾子以欺罔聖聽安同年少公輔噐也<lb/>
上曰以何期之太夫人曰朝囬必求魁公論天下<lb/>
事未嘗目一輕淺謂然也以是上黙四年反者平<lb/>
執叛黨千餘人論之如法上問曰朕欲悉死此黨<lb/>
時年十六對曰兩主争國彼安知有陛下且甫定<lb/>
神器不推曠蕩之恩顧奮私憾殺無罪人何以安<lb/>
反側上驚曰少年何以得老成語卿言誠開朕懷<lb/>
千人皆生至元二年拜光禄大夫中書右丞相别<lb/>
食四千戸辭曰蕞爾宋竊號江南方宏聖略奮神<lb/>
<pb n="KR4h0081_SBCK_024-5a"/>
武以臣謬膺宰相獻笑三方宋孱生侮上改容有<lb/>
間曰熟思無以踰卿其勿辭奏請燕王省可中書<lb/>
大政奏召大儒許衡衡至詔議中書事衡辭以疾<lb/>
忠憲親候於邸語移時甚契及還籌思累日不釋<lb/>
上特召衡諭之曰安同練事未熟善左右之卿所<lb/>
陳語使逹朕衡對曰丞相資識聦敏雅有定操稽<lb/>
古獻議即解要領臣敢不竭愚罄有四年奏曰碩<lb/>
德如姚樞軰三二人可議中書省事上曰此軰固<lb/>
冝優禮五年阿合馬議立尚書省乃先奏忠憲三<lb/>
公詔諸儒議樞密商提倡言曰安同國之柱石一<lb/>
<pb n="KR4h0081_SBCK_024-5b"/>
日不可出中書進三公是崇以虚名奪其實權也<lb/>
衆起和之事挫不行六年大兵伐宋先規襄樊廟<lb/>
謨也七年奏曰臣近言尚書省宣奏如制其大政<lb/>
令大章程聽與臣議然後得聞今尚書臣違詔徑<lb/>
行上曰阿合馬恃朕信用敢爾自專勑尚書如前<lb/>
詔八年陜西行省臣言歳飢盗熾若不顯戮無以<lb/>
威衆奏曰盜犯强竊當罪重輕一切處死法何以<lb/>
立罪入死者待報從之十年奏以玉冊玉寳上<lb/>
皇后弘吉烈氏以玉冊金寳立燕王爲皇太子兼<lb/>
中書令判樞密院十一年劾奏阿合馬欺國害民<lb/>
<pb n="KR4h0081_SBCK_024-6a"/>
有徴數事又奏各部及大都路官阿合馬奏擬非<lb/>
人乞加黜汰十二年詔行中書省樞密院事從皇<lb/>
子北平王出鎭北圉遂留極邊十年不與朝廷通<lb/>
二十一年三月從北平王歸上召入勞之留語卧<lb/>
内四鼓而出冬十一月復拜中書右丞相進金紫<lb/>
光禄大夫詔天下監察御史陳天祥劾奏右丞盧<lb/>
丗榮略曰人思至元𥘉治不能忘也去春丞相安<lb/>
同還自北邊天下聞之室家相慶咸望復膺柄用<lb/>
治期可立而待果承恩命再領中書貴賤老㓜喜<lb/>
動京師時政之治與不治民心之安與不安繫丞<lb/>
<pb n="KR4h0081_SBCK_024-6b"/>
相之用與不用爾又如大夫玉速鐵木児丞相伯<lb/>
顔朝廷專任三相事事咨而後行無使纎人從旁<lb/>
泹撓能者進能善者行善誠厚天下之大本理天<lb/>
下之大䇿又安用掊克在位倚以爲治哉其年丗<lb/>
榮敗中書條上丗榮所爲掊克諸事詔皆罷之奏<lb/>
漕司諸官上曰平章右丞固取朕裁餘皆卿事顧<lb/>
欲一一相煩有失寄託初意因奏曰比覺聖意欲<lb/>
倚近習爲耳目者臣猥列台司所行非道從其彈<lb/>
射罪從上賜柰何近習伺間抵隙援引姦黨曰某<lb/>
人與某官以所署事目付中書曰準勑施行臣謂<lb/>
<pb n="KR4h0081_SBCK_024-7a"/>
銓選自有成憲若此廢格不行必有短臣於上者<lb/>
幸　陛下察之上曰卿言甚是妄奏者入上其名<lb/>
二十四年上決意立尚書省奏曰臣力不能囬天<lb/>
乞不用桑葛别相賢者猶或不至虐民誤國不聽<lb/>
二十五年見天下大務一入尚書省屢上中書印<lb/>
不許明年罷相止掌環衛三十年正月十九日以<lb/>
疾薨于京師樂安里第春秋四十有九上悼惜乆<lb/>
之曰人言丞相病朕謂不然果䘮良輔詔重臣監<lb/>
護䘮事家老一無所受素車樸馬歸葬只䦨秃之<lb/>
先塋忠憲王嶷然若山莫捫其髙湛然若淵莫測<lb/>
<pb n="KR4h0081_SBCK_024-7b"/>
其深其粹如玉其精如金其嚴如秋其温如春夷<lb/>
險安危死生榮辱確乎中處一皆不動年十八入<lb/>
相薦引端良責成職任漢士如史丞相天澤姚左<lb/>
丞樞許左丞衡商參政挺竇學士黙尤傑者也立<lb/>
御史臺以正紀綱立太常寺以崇禮樂剷除苛虐<lb/>
開布寛平抑奢尚儉薄征厚施由是朝廷清明海<lb/>
内寧壹倉庫滿盈年榖屢豐天子嘉之曰安同爲<lb/>
相朕寢乃熟時向承平方與諸儒經畫典制賛理<lb/>
樞機以宗社尊安爲己任以民物阜豐爲己責一<lb/>
政失平一物失所慘然不樂改而後已公退府南<lb/>
<pb n="KR4h0081_SBCK_024-8a"/>
開一閤延進賢士大夫講論古今治道評品人物<lb/>
得失亹亹應接不倦而請謁絶跡於清門居第一<lb/>
堂一厨或請創兩廡粗備燕息者乃曰身足於庇<lb/>
完矣餘室何用神觀端嚴望而尊敬每旦暮出入<lb/>
過者拱立目送曰是吾安相也及薨木介三日天<lb/>
下聞之識與不識無不驚哀至有失聲者曰賢相<lb/>
死矣吾復何望薨後十年御史臺及集賢諸儒請<lb/>
加贈謚以昭明德制下乃有今爵封謚以及父武<lb/>
靖王夫人怯烈氏封東平王夫人子兀都台嗣掌<lb/>
環衛　成宗皇帝拜銀青榮禄大夫大司徒領太<lb/>
<pb n="KR4h0081_SBCK_024-8b"/>
常寺事大德六年正月十一日薨年三十有一<lb/>
武宗皇帝制贈輸誠保德翊衛功臣太師開府儀<lb/>
同三司上柱國追封東平王謚忠簡婦篤思刺氏<lb/>
封東平王夫人男孫一人即今丞相女孫一人適<lb/>
淮安忠武王之孫樞密副使囊家帶之子同僉樞<lb/>
密院事相嘉碩利丞相㓜從太夫人鞠育稍長兼<lb/>
事華學凝然端大巳兆偉度年十二事<lb/>
武宗嗣掌環衛<lb/>
仁宗皇帝拜資善大夫太常禮儀使俄遷榮禄大<lb/>
夫大司徒太常如故又進階金紫光禄大夫加開<lb/>
<pb n="KR4h0081_SBCK_024-9a"/>
府儀同三司延祐七年拜中書平章政事六月陟<lb/>
百揆自𥘉仕介特不阿剛廉有制衆巳有忠憲王<lb/>
之望及作相上輔聖主下率群僚恪司彛憲壹殉<lb/>
至公明嚴峻潔苞苴自絶方爾謀叶八座道即天<lb/>
工共成聖元無大之業臣稽首論曰忠憲王襲累<lb/>
葉之勲抱絶倫之德膺<lb/>
世祖紹統之𥘉際聖代建極之盛天度夙成英䣭<lb/>
大肆逺徴近禮廣詢博采鴻儒獻其所藴智士竭<lb/>
其所至治化油然以隆風俗淡焉以厚至元之初<lb/>
何減漢文之世俾得展能專理期之致寧収效所<lb/>
<pb n="KR4h0081_SBCK_024-9b"/>
書葢不止此然房喬杜晦顯烈寡傳第功絜德爲<lb/>
唐宗臣若忠憲王者有立于前或承于後論相歸<lb/>
賢固當稱首古所謂社稷之臣也嗟乎其始出鎭<lb/>
也誰歟其再罷相也誰歟議者不能不歸罪阿合<lb/>
馬桑葛也之二罪魁孰與並立良相之去朝也宜<lb/>
矣丗之公道正如青天白日雲煙有時蒙蔽真風<lb/>
元氣盪滌斡旋廓乎清明可跂而睹忠憲王之表<lb/>
表在天下是巳若夫紀竹帛銘鍾鼎光在邦家不<lb/>
得騰實同里而垂休華夏播烈蠻夷未必不在斯<lb/>
文其辭曰<lb/>
<pb n="KR4h0081_SBCK_024-10a"/>
正統天靳不永以卑猗維帝元眷命無巳烈烈<lb/>
太祖衆始一旅四傑起輔如龍如虎敵師陸梁走<lb/>
撻之楚諸部大人崩角啓處侃侃忠武秉鉞專征<lb/>
薄伐遼霫至于海城戮頑植愿百邑告寧乃趙乃<lb/>
魏自燕南兵齊魯歸明血戰晉并斬關入秦咸鳯<lb/>
莫京取厥鯢鯨耄倪不驚金人扼河跼蹐偷生有<lb/>
㩀上游帝建九斿有開輿圖帝撫八州於穆<lb/>
世皇暾出東方爰相忠憲抒誠進良兩相廿年萬<lb/>
彚皆昌徴車四馳元老奏康更褒迭進無材不揚<lb/>
文物其章化道之祥而圖也大而見也定而行也<lb/>
<pb n="KR4h0081_SBCK_024-10b"/>
公而守也正巍然山立賞淑罰慝風行萬國定知<lb/>
誰力忠憲之職<lb/>
世皇之德繄今丞相相明天子天子倚毗臣無有<lb/>
比何以熈載第思盡巳地紀天經日月重明民安<lb/>
物阜海㝢晏清布冩公方持守盈成維祖規模維<lb/>
孫儀刑在履之貞在繼之靈文武三相聖輔三帝<lb/>
光輝接日勲庸蓋丗維元世萬維帝葉千維無窮<lb/>
年尚徴相賢尋河可源凌岱可巔苟稽髙逺靡趾<lb/>
方邊景行其全不在斯鐫不在斯鐫奚永夫傳質<lb/>
之自天風雲與宣文鼇負石炳燿山川<lb/>
<pb n="KR4h0081_SBCK_024-11a"/>
　　丞相淮安忠武王碑　元明善<lb/>
天以正統命帝元<lb/>
太祖皇帝奮起朔方博爾术木華黎博児忽赤老<lb/>
温四傑輔之滅克烈滅乃蠻滅夏滅金乃有天下<lb/>
三分之二宋承中華之運西距蜀楚東際呉越盡<lb/>
有荆揚益三州之野<lb/>
世祖皇帝紹運撫圖肆弘大略發兵二十萬授丞<lb/>
相伯顔不三年而滅宋聖文神武固勞造化儁功<lb/>
偉烈寔由折衝四傑開之於其前一相擴之於其<lb/>
後國家接五帝三王之緒保無疆歷服至于億萬<lb/>
<pb n="KR4h0081_SBCK_024-11b"/>
維年而功臣生分爵國死配廟廷有以也夫謹按<lb/>
太傅淮安忠武王諱伯顔姓八隣氏蒙古部人曾<lb/>
祖考术律哥圖以其兵從<lb/>
太祖討定諸部嘗爲千夫長贈推忠賛治功臣太<lb/>
尉開府儀同三司柱國追封淮安郡王謚武定祖<lb/>
考阿刺嗣官平忽禪有功得食其地從<lb/>
憲宗皇帝征蜀卒于軍贈推誠佐理翊運功臣太<lb/>
傅開府儀同三司上柱國追封淮安王謚武康考<lb/>
曉古台佐宗王旭烈開西域執國事以没贈崇仁<lb/>
迪慶翊戴功臣太師開府儀同三司上柱國追封<lb/>
<pb n="KR4h0081_SBCK_024-12a"/>
淮安王謚武靖至元𥘉年王奉使天子<lb/>
世祖見其貌偉聽其言厲曰非諸侯王臣也其留<lb/>
事朕遣介還報建謀發令才恒出廷臣上由是<lb/>
上愈益賢之勑中書右丞相安同女弟<lb/>
昭睿順聖皇后姊之女女王若曰爲伯顔婦不慚<lb/>
爾氏矣拜光禄大夫中書左丞相一時君相慶明<lb/>
朝野晏清號爲極治七年改同知樞密院事十年<lb/>
持莭奉玉冊立燕王爲皇太子十一年復拜左丞<lb/>
相總襄陽兵伐宋上曰曹彬不嗜殺人一舉而定<lb/>
江南汝其今體朕心古法彬事毋使吾赤子横罹<lb/>
<pb n="KR4h0081_SBCK_024-12b"/>
鋒刄王受命馳至襄陽諸軍纂嚴禡師啓行薄郢<lb/>
州溧水溢塗人病於渉王曰吾且飛渡大江而憚<lb/>
此潢潦耶度使一騎前導諸軍畢濟郢城恃江爲<lb/>
固而兵精食足耀兵不攻潜由平江堰盪舟而過<lb/>
郢將將二千人追我王以百騎殿郢人不敢逼平<lb/>
章阿术公適至郢人走主手斬其帥趙文義以徇<lb/>
戰禽沙洋守將壓新城而軍列沙洋俘馘城下不<lb/>
應城䧟佩沙洋降將黃順金符上爲招討使炫其<lb/>
榮於宋人以故江陵諸郡相繼送欵遣别帥受之<lb/>
降阿术公使右丞阿里海牙來期渡江不答明日<lb/>
<pb n="KR4h0081_SBCK_024-13a"/>
又來又不答阿术公自來王曰此大事也主上委<lb/>
吾二人餘可知吾實乎潜刻期而去將自沙蕪口<lb/>
入江宋制置使夏貴將精兵守之乃陽言明日圍<lb/>
漢陽夏貴來援我遣竒兵襲奪沙蕪口大兵咸㑹<lb/>
江北岸宋戰艦属江中餘三十里我以白鷂千艘<lb/>
争陽邏堡夏貴分兵拒戰命阿术公挽舟逆上載<lb/>
死士三千夜渡是年十二月也明旦王戰夏貴江<lb/>
上兵奪陽邏堡逸夏貴諸將請曰貴大將而逸之<lb/>
可乎王曰陽邏之捷吾將遣使前告宋人而貴走<lb/>
代吾使也貴今來矣未㡬果以廬州歸我師旣渡<lb/>
<pb n="KR4h0081_SBCK_024-13b"/>
江將佐咸賀王曰天子威靈阿术武勇將校用命<lb/>
吾何力焉王陳師鄂城下鄂恃漢陽將戰焚其蒙<lb/>
衝火照城中明日鄂人及漢陽人皆下留阿里海<lb/>
牙守之規取荆湖王與阿术公等東兵興國蘄黃<lb/>
南康江州望旗輙靡殿帥范文虎以安慶張都統<lb/>
以池州來二月都督賈似道舟師十萬陳丁家洲<lb/>
我士賈勇索戰軍容甚盛似道聞鼓聲先遁其師<lb/>
遂潰獲都督府符印斬虜無筭太平寧國建康無<lb/>
爲鎮巢皆送筦籥請城主行省駐建康時江東大<lb/>
疫居民乏食乃開倉振飢發醫起病人大歡喜曰<lb/>
<pb n="KR4h0081_SBCK_024-14a"/>
此王者之師也有詔時方暑熾不利行師候秋再<lb/>
舉王上奏曰百年逋㓂巳扼其吭風馳電擊取之<lb/>
恐後少爾遲囬奔播江海遺患留悔矣上語使者<lb/>
曰詔爾丞相朕不從中制也十二年七月詔王入<lb/>
朝進右丞相辭曰阿术功多臣冝居後以阿术爲<lb/>
左丞相賜從戰功臣爵賞有差躬受廟謨㑹諸將<lb/>
於淮安同左丞相圍揚州未下十月王馳至鎭江<lb/>
分軍三進參政阿刺罕以右軍出建康道參政董<lb/>
文炳以左軍出海道王以中軍出常州道咸㑹臨<lb/>
安攻常州守將劉師勇遁諸將請追之王曰勿追<lb/>
<pb n="KR4h0081_SBCK_024-14b"/>
師勇所過城守者膽落矣蘇湖秀州先師果降阿<lb/>
刺罕文炳皆來駐臨安北宰臣陳冝中發使來請<lb/>
降日及期冝中逃海軍進臯亭山宋主遣其臣齎<lb/>
國璽奉表納土命董文炳入宋宫取宋主居之别<lb/>
室封府庫歸之有司宋滅十三年三月也放散兵<lb/>
衛罷易官府錢塘沙上三日海潮不至宋人以爲<lb/>
天助宋主求見王曰未入朝禮無相見也留左丞<lb/>
董文炳鎭臨安經略閩越四月獻宋主趙㬎謝后<lb/>
全后于上都上御大安殿降封㬎爲瀛國公遣大<lb/>
臣告成功於太廟上勞王王再拜謝曰奉　陛下<lb/>
<pb n="KR4h0081_SBCK_024-15a"/>
成算阿术效力臣具貟而已何有功能詔以陵州藤<lb/>
州増食户爲六千同知樞密院事十四年宗王失<lb/>
烈吉畔詔王將兵討之與賊夾水而陣乆之不戰<lb/>
令牧馬具食賊疑而怠俄引兵渡水擊賊失刺吉<lb/>
走死十八年詔從皇太子撫軍北鎭諭太子曰伯<lb/>
顔才兼將相行全忠孝故命汝從皇太子次舎必<lb/>
與論天下事待有加禮别吉里迷失者嘗誣王以<lb/>
死是年得誅罪敕王臨視王與之酒愴然不顧而<lb/>
回上問其故對曰彼罪自致臣若臨刑人將不知<lb/>
天誅之公也上賞其量二十二年宗王阿只吉失<lb/>
<pb n="KR4h0081_SBCK_024-15b"/>
律詔王代揔北軍逺斥候謹隄防足兵食明賞罰<lb/>
不肯要功生事將校大和敵人逺避二十四年宗<lb/>
王乃顔將反報者遝至詔王覘之多載衣裘以徃<lb/>
至其境輙賜驛人乃顔讌王王以大義語乃顔乃<lb/>
顔陽應而隂欲執王酒䦨趍出與其從者潜分三<lb/>
道以逸驛人以得衣裘故争獻馬以逓遂脫追騎<lb/>
以其實聞佐上親征奏李庭董士選帥漢軍得以<lb/>
漢法戰金剛奴塔不帶進逼乗輿漢軍力戰賊不<lb/>
能陣而走及禽乃顔王之謀畫居多二十六年加<lb/>
金紫光禄大夫知樞密院事揔北軍討叛王明里<lb/>
<pb n="KR4h0081_SBCK_024-16a"/>
鐡木兒大戰敗之明日搜其伏兵追斬二千餘級<lb/>
馳書開諭明里鐵木兒其人奉書以泣有譛王于<lb/>
上者詔以御史大夫月兒魯那演代之居王大同<lb/>
以俟後命未至軍三驛王遣使語大夫曰所至姑<lb/>
止待我翦此㓂卿來不後時海都帥大兵以入㓂<lb/>
進我退如是而南七日衆帥怒曰㓂至則走何不<lb/>
武若是果懼戰胡不授軍大夫而誤國事也王曰<lb/>
海都入吾境持重而殿邀之則遁誘使深入一戰<lb/>
可禽諸軍必欲速戰戰非吾憚果失海都誰任其<lb/>
咎衆曰請任之王麾軍邀擊敵兵大敗殺虜㡬絶<lb/>
<pb n="KR4h0081_SBCK_024-16b"/>
惟海都脫走乃召大夫至軍授印而去三十年十二<lb/>
月驛名至大同　上不豫明年正月宫車晏駕遣<lb/>
使召　成宗于撫軍王緫百官以定國論兵馬使<lb/>
請日在鳴暮鍾日出鳴晨鍾問其故對曰防變起<lb/>
也王曰汝將爲賊耶其如平曰宰臣請誅盜内府<lb/>
銀者曰幸赦而盜不可長也王曰盜何時無今以<lb/>
誰命誅人其守正體大多類此四月<lb/>
成宗即皇帝位于上都大安殿時親王有違言王<lb/>
按劔陳祖宗寳訓述所以立<lb/>
成宗之意辭色俱厲諸王股栗趨殿下拜五月加<lb/>
<pb n="KR4h0081_SBCK_024-17a"/>
開府儀同三司太傅録軍國重事依前知樞密院<lb/>
事上意欲王入中書時相忌之王呼相語曰幸送<lb/>
兩罌羙酒我與諸王飲於宫前餘非所知也江南<lb/>
行三樞密院行省臣累陳非便樞密臣庇之有詔<lb/>
問王王巳病張目對曰罷行樞密兵柄一歸行省<lb/>
於國事爲完三院遂罷是歳十二月薨于京師甘<lb/>
棠里第春秋五十有九遣重臣來賵敕百官送葬<lb/>
送者盡哀葬于白只刺山之先塋夫人别宿真即<lb/>
扎刺爾氏封淮安王夫人再娶斗奴氏生三男子<lb/>
買的正議大夫僉樞密院事囊加台通奉大夫樞<lb/>
<pb n="KR4h0081_SBCK_024-17b"/>
密副使朶真普未仕俱卒副樞娶丞相興元王孫<lb/>
中政使買苟之女生一男子一女子男相嘉碩利<lb/>
正議大夫同僉樞密院事女適資德大夫大都留<lb/>
守晃兀兒不華王薨<lb/>
成宗贈宣忠佐命開濟功臣太師開府儀同三司<lb/>
追封淮安王謚忠武<lb/>
仁宗皇帝賜鈔十萬貫卑江浙省臣廟祀臨安<lb/>
皇上敕建碑于都城之郊賜額曰開國元勲佐命<lb/>
大臣之碑命臣明善製其刻文臣聞忠武王天質<lb/>
髙厚風神静明英偉端大剛介莊廉當大任而不<lb/>
<pb n="KR4h0081_SBCK_024-18a"/>
恐遇大論而善斷言笑有時喜愠莫測恒負天下<lb/>
之重以神噐尊安爲務仁視群品無間親踈義使<lb/>
英材無比適莫故四海公論翕然歸之其平宋也<lb/>
一二十萬猶將一人賞罰信紀律彰大將禀命仰<lb/>
之若神明降人投誠依之猶父母未嘗妄戮一卒<lb/>
未嘗妄殘一物貨財不足移其心聲色不足惑其<lb/>
志師入臨安禮賢黜罪市肆不易雞犬無驚歸馬<lb/>
蕭然囊惟衣被畢事還朝口不言功連出緫師無<lb/>
役不最嗚呼碩德元才生由間氣良相名將見諸<lb/>
行事乃知宇宙之間功名之表自有大人也弼成<lb/>
<pb n="KR4h0081_SBCK_024-18b"/>
正統騰耀始日力扶寳運播烈終年請即是而作<lb/>
頌頌曰<lb/>
世祖聖神地翕天開陽施隂閟鼓盪風雷駕馭群<lb/>
才鞭笞九垓糞掃兇菑祥慶有來紏紏雄豪英英<lb/>
俊髦樂世之遭陋時之逃或秉樞機或建旗旄纓<lb/>
冠自獻文奮武招維忠武王胥㑹明良雄圖逺韻<lb/>
聖度恢張制曰伊賢當吏天子左官諸侯奚爾噐<lb/>
使乃命之相乃命之將爰資弼亮爰資開盪嗟兹<lb/>
中土鼎峙三主既殄其二一也無武天生聖人賚<lb/>
之良臣頸組厥君稽顙軍門東渉扶桑西跡虞淵<lb/>
<pb n="KR4h0081_SBCK_024-19a"/>
北盡窮髪南極玄蠻咸受正朔襲我衣冠委勲不<lb/>
居歸衛帝廬出緫北師馬騰士娱輿目睢盱望入<lb/>
中書鉅材乃儲翊運是湏肅將天威劒而登殿揚<lb/>
命群王群王自愞䇿　帝御天下拜登讌是日微王<lb/>
慶㑹㡬變始知<lb/>
世祖神㡬先見故抑王庸留垂後憲稽其一德始<lb/>
終交盡抒誠兩朝力殫無靳進官三公心不増隆<lb/>
追爵一王道不加崇維王逹節髙抱孤忠維王獻<lb/>
能茂建元功紀勣竹帛鑄銘鼎鍾並日不滅與國<lb/>
無窮敕臣作頌勒之貞石昭示萬國永著臣則<lb/>
<pb n="KR4h0081_SBCK_024-19b"/>
</p>
<p>
國朝文類卷第二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_019-1a"/>
國朝文類卷第十九<lb/>
　碑文<lb/>
　　國子學先聖廟碑　程鉅夫<lb/>
皇慶二年春<lb/>
皇帝若曰我元胤百聖之統建萬民之極誕受厥<lb/>
命作之君師<lb/>
世祖混一區宇亟脩文教　成宗建廟學<lb/>
武宗追尊孔子所以崇化育材也朕纂丕圖監前<lb/>
人成憲期厎于治可樹碑於廟詞臣文之臣鉅夫<lb/>
拜手稽首奉詔言曰臣聞邃古之初惟民生厚風<lb/>
<pb n="KR4h0081_SBCK_019-1b"/>
氣漸靡聖人憂之越有庠序學校之制天下之治<lb/>
胥此焉出中統二年以儒臣許衡爲國子祭酒選<lb/>
朝臣子弟充弟子貟至元四年作都城畫地宫城<lb/>
之東爲廟學基廿四年備置監學官元貞元年詔<lb/>
立先聖廟乆未集大德三年春丞相臣哈刺哈孫<lb/>
荅刺罕大懼無以祗徳意乃身任之飭五材鳩衆<lb/>
工責成工部郎中臣賈馴心計指授晨夕匪懈工<lb/>
師用勸十年秋廟成謀樹國子學御史臺臣復以<lb/>
爲請制可至大元年冬學成廟度地頃之半殿四<lb/>
阿崇尺六十有五廣倍之深視崇之尺加十焉配<lb/>
<pb n="KR4h0081_SBCK_019-2a"/>
享有位從祀有列重門脩廊齊廬庖庫爲楹四百<lb/>
七十有八學在廟西地遜於廟者十之二中國子<lb/>
監東西六舘自堂徂門環列鱗比通教飬之區爲<lb/>
間百六十有七制加孔子大成之號祠以太牢輦<lb/>
釋奠雅樂江南復戸四十隷之春秋二祀先期必<lb/>
命大臣攝事皇帝御極陞先儒周敦頥程顥程頥<lb/>
司馬光張載邵雍朱熹張栻吕祖謙許衡從祀廣<lb/>
弟子貟三百進庶民子弟之俊秀相觀而善業精<lb/>
行成者歲舉從政又詔天下三歲一大比興賢能<lb/>
於是崇宇峻陛陳器服冕聖師巍然如在其上教<lb/>
<pb n="KR4h0081_SBCK_019-2b"/>
有業息有居親師樂友諸生各安其學咸曰大哉<lb/>
天子之仁至哉相臣之賢工曹之勤其知政治之<lb/>
本原矣臣竊謂天地至神非風雨霜露罔成其功<lb/>
斯道至大非聖君賢相罔致其化人性至善非詩<lb/>
書禮樂罔就其器列聖相承謂天下可以武定不<lb/>
可以武治所以尊夫子建辟雍復科舉誠欲人人<lb/>
𬒳服儒行爲天下國家用耳然則黎民於變時雍<lb/>
顧不在兹乎於戲隆哉臣鉅夫謹拜手稽首而獻<lb/>
頌曰<lb/>
皇元受命誕惟作京以撫萬邦旣訖武功載修文<lb/>
<pb n="KR4h0081_SBCK_019-3a"/>
教登其俊良於穆宣聖垂範罔極首尊而彰曰爾<lb/>
胄子弗典于學曷風四方學以聚之廪之餼之日<lb/>
就月將大徳嗣服迺建孔廟迺經辟雍考制程財<lb/>
審時相宜遹成厥功辟雍洋洋冕服皇皇羣士景<lb/>
從聖道旣明渙號旣加我皇御天執道之中軌物<lb/>
牖民翼翼乾乾帝學益弘庶政惟和我化用宣躋<lb/>
祀儒師賔興羣材丕紹厥先相古盛時訐謨逺猶<lb/>
罔不由賢天錫皇祖神聖文武以有萬國威何不<lb/>
加令何不行何求不獲惟學是務惟材是育下民<lb/>
允迪越厥左右咸有一德以匡乃辟惟帝時憲惟<lb/>
<pb n="KR4h0081_SBCK_019-3b"/>
臣克念濟濟茂碩禮明樂備永作神主播頌無斁<lb/>
　　曲阜孔子廟碑　閻復<lb/>
聖上嗣服之𥘉祗述祖考之成訓興學飬士嚴祀<lb/>
先聖自曲阜始制詔若曰孔子之道垂憲萬世有<lb/>
國家者所當崇奉中外聞之咸曰大哉王言拭目<lb/>
太平文明之治粤明年元貞改元先聖五十三代<lb/>
孫密州尹治入朝璽書錫命中議大夫襲封衍聖<lb/>
公月俸百千秩視四品孔氏世爵弗傳者乆至是<lb/>
乃復申命有司制考辟雍作廟於京師由是四方<lb/>
嚮風崇建廟學惟恐居後闕里祠宇燬于金季之<lb/>
<pb n="KR4h0081_SBCK_019-4a"/>
亂閣號奎文若大中門闥存者無幾右轄嚴公忠<lb/>
濟保魯甞假清臺頒暦錢佐營繕之費歲戊申始<lb/>
復鄆國後寢以寓先聖顔孟十哲像至元丁卯衍<lb/>
聖公治尹曲阜主祀事將圖起廢奎文杏壇齋㕔<lb/>
黌舎即其舊而新之禮殿則未遑也國𥘉封建宗室<lb/>
畫濟兖單三州爲魯國大長公主駙馬濟寧王分<lb/>
地置濟寜緫管府属縣十六曲阜其一也濟寜守<lb/>
臣按檀不華恭承詔㫖㑹府尹僚佐郷長者謀曰<lb/>
方今<lb/>
聖天子守成尚文此郷風化之源禮義之所從出爲<lb/>
<pb n="KR4h0081_SBCK_019-4b"/>
守臣者敢不對敡休命以廟役爲任首出泉幣萬<lb/>
緡衆翕然助之傭二顧力市木於河輦石於山掄<lb/>
材於野杗棟櫨桷楹礎之属悉具又得泗水渠堰<lb/>
積石數百石堊稱是露階鉗砌咸足用焉郡政之<lb/>
暇躬爲督視甄陶鍜冶丹艧髹漆以至工師廩積<lb/>
各有司存經始於大德二年之春属歲侵中止蕆<lb/>
事於五年之秋不期月而告成殿矗重簷亢以層<lb/>
基繚以脩廊大成有門七十二賢有廡泗沂二公<lb/>
有位黼坐旣遷更塑鄆國像於後寢締構堅貞規<lb/>
模壯麗大小以楹計者百二十有六貲用以緡計<lb/>
<pb n="KR4h0081_SBCK_019-5a"/>
者十萬有畸落成之旦逺近助祭者衣冠輻湊衆<lb/>
庶瞻顒千禩祖庭頓還舊觀於是衍聖公治遣其<lb/>
子曲阜令思誠奉表以聞且以廟碑爲請㑹選胄<lb/>
子入學擢思誠國子監丞特敕中書賜田五千畒<lb/>
以供粢盛復戸二十八以應洒掃仍下翰林書其<lb/>
事于石臣復承命踧踖旣述興造始末竊惟聖人<lb/>
之道與天地並聖人之祀與天地無極堯舜湯文<lb/>
之君不作而道在洙泗立言垂教推明堯舜湯文<lb/>
致治之由模範百王仁及天下後世願治之主莫<lb/>
不宗之廟貌相望逹乎四海聖人之道固無係於<lb/>
<pb n="KR4h0081_SBCK_019-5b"/>
祀禮之隆殺夫尊其道而毖其祀盖治古之恒規<lb/>
王政之所先也洪惟聖元神武造邦天兵傅汴戎<lb/>
事方殷不忘存敬先聖之祀詔求五十一代孫衍<lb/>
聖公元措歸魯裒集奉常禮樂於兵燼之餘燕翼<lb/>
之謀肇於此矣<lb/>
世祖聖徳神功文武皇帝仁霑義洽九域混同文<lb/>
物煥然可觀内立國學外置郡邑學官而於先聖<lb/>
之後尤所注意遴選師儒訓迪作成需賢以嗣封<lb/>
爵兹志未究<lb/>
皇上纉而成之故自紹膺景命以敦化厲俗爲先<lb/>
<pb n="KR4h0081_SBCK_019-6a"/>
務至於博施濟衆敷文來逺哀矜庶獄恵鮮鰥寡<lb/>
由天縱之聖見於設施皆堯舜湯文之舉揆諸聖<lb/>
經之言若合符契用能張皇教本光昭先業以致<lb/>
魯國臣民思樂泮水如附靈臺子來之衆至矣哉<lb/>
觀文化下必世後仁之效豈特震曜一時寔宗社<lb/>
無疆之福也銘曰<lb/>
道之大原寔出于天天何言哉乃以聖傳傳道維<lb/>
何唐虞三代儀範百王萬世永頼聖人之功與天<lb/>
比隆聖人之祀垂之無窮皇元肇基撥亂右武天<lb/>
兵趍汴周禮在魯烝哉丗皇載整乹綱始定終綏<lb/>
<pb n="KR4h0081_SBCK_019-6b"/>
遂臣萬方肅肅魯庭嗣封有典徳音孔昭聖謨丕<lb/>
顯王者之作必世後仁繼序不忘成於孝孫遹觀<lb/>
厥成是訓是則思樂泮水作廟翼翼如矢斯棘如<lb/>
翬斯飛籩豆静嘉陟降有儀祀事孔嚴世爵以延<lb/>
汛掃有戸粢盛有田聖政聿新希蹤治古僉曰皇<lb/>
明登三咸五泰山巖巖聖祀綿綿與國無疆於萬<lb/>
斯年<lb/>
　　襄陽廟學碑　姚燧<lb/>
聖元爲制凡士其名而儒其服不糅之民而殊其籍<lb/>
惟責田租商征自外身庸戸調皆復之無有所與<lb/>
<pb n="KR4h0081_SBCK_019-7a"/>
者將百年於此矣<lb/>
世祖詔即闕里聚孔顔孟三族置官而教之以<lb/>
俟其成德逹才者垂三紀焉是皆無聞歴古而獨<lb/>
見之今者也陛下繼聖恢前皇之逺猷舉厥未修之<lb/>
典封衍聖公屢下明詔還正貢莊學田俾完廟飬<lb/>
老資廩師生其於世聖人之胄學聖人之徒覆毓<lb/>
漸濡徳澤至矣府州縣邑爲之牧守令長者率以<lb/>
作新廟學爲政務先而恐風行聖化之後也襄陽<lb/>
宋之鄙城也金社既墟甞歸吾元由於忽棄不戌<lb/>
故宋切築爲薊北門殆四十年<lb/>
<pb n="KR4h0081_SBCK_019-7b"/>
世祖徴兵天下不忍徼利一旦以閗吾民包峴漢<lb/>
而城之視猶圈獸待其自斃五年迺下則其受大<lb/>
兵也爲㝡乆城門闢矣廟學前大閫帥武臣因陋<lb/>
就簡而爲之不稱神居勢宜改爲田之在郊籍旣<lb/>
失存民亦廢耕主吏去之無有知其在所不敢視<lb/>
江南他州之有夙儲者其施力又若甚艱此前政<lb/>
所以苟於其事者惟総管陳衍經度之巳而受更<lb/>
令総管陳義謀之吏民曰明詔如是吾方表田募<lb/>
民覬獲何時明日使是學媿徳他州則二千石爲<lb/>
不職且受譴矣不衆爲之就緒無日吏此者割若<lb/>
<pb n="KR4h0081_SBCK_019-8a"/>
俸戸此者捐若財應者讙然辞出若一帥守兵家<lb/>
亦勸赴功猶不足用取餘公帑治之二年聖哲中<lb/>
殿賢儒傍序門堂齋庖楹礎林立朔望春秋奠薦<lb/>
講肄籩豆鍾鼓有踐與節人之戾止新視易聽起所<lb/>
堕習而祗畏矣燧甞過之拜其下庭猶有可憾焉<lb/>
者自唐開元配食顔子授曽子於諸子以足十哲<lb/>
前宋則躋孟子與顔氏並雖金百年未之或改後宋<lb/>
則益以曾子子思進子張於曾子之舊故江之南<lb/>
位十哲上亞聖人者四焉宋平北方學者安顔孟<lb/>
而異曽思浙憲首請黜之當國之臣不然之也其<lb/>
<pb n="KR4h0081_SBCK_019-8b"/>
後一侯爲憲河南是時襄陽未入山南猶其所莅<lb/>
也不請而遂黜之由是是廟配止顔孟自今以觀<lb/>
顔曽之於夫子同見而知伯魚前死則子思亦見<lb/>
而知者惟孟子後百有餘歲爲聞而知子思學曽子<lb/>
孟子學子思而得其道統之傳則曽思之功果不<lb/>
優於孟氏乎顔子前死有聖人者存未甞爲書質<lb/>
之於經事十九見賛夫子者纔一問仁與爲邦二<lb/>
焉一以修巳一以治人他皆見稱於夫子與不待<lb/>
爲問而自謂之者也曽子述孝經大學子思作<lb/>
中庸孟子則自著七篇之書學者頼之<lb/>
<pb n="KR4h0081_SBCK_019-9a"/>
至今爲書三子二子獨見黜是外其師而弟子是<lb/>
尊於聞而知者仍祀不變而顧後所見<lb/>
而知者焉或曰子記汴學巳譏立顔路曽<lb/>
晳伯魚於序而㘴三子堂上今何云然燧曰嚮所<lb/>
疑者以崇子而抑父弗安順於倫理非曰可併去<lb/>
之也今江之南巳配享者可不請而黜則江之北有<lb/>
有功曽思者可不請而配享乎燧故甞曰人臣有<lb/>
見列而上之則可若夫制度考文之事天子司之以<lb/>
幸國家遑於稽古之事雖天下學禮之臣羣然議<lb/>
之必得所當義者而後可也侯礱石求銘奉議大<lb/>
<pb n="KR4h0081_SBCK_019-9b"/>
夫山南江北道肅政廉訪副使馬公昫實分刺是<lb/>
郡亦以侯甞懃宜若可言燧曰嗚呼是豈可易<lb/>
爲哉孟子稱智足以知聖人者宰我子貢有若<lb/>
子貢有若則以爲自生民以來未有宰我則以爲<lb/>
賢堯舜逺猶未曉言聖人之所由以然孔子語堯曰<lb/>
蕩蕩乎民無能焉則賢堯舜者益難名矣然自孔<lb/>
子没訖漢之世將八百年廟焉而不碑其見之金<lb/>
石者孝桓元嘉許魯相瑛置百石吏領禮噐與孝<lb/>
靈元興魯相晨奏依社稷出榖王家供禋祀二詔<lb/>
魏曹植始碑之唐則作廟一州必碑㝡盛以衆就<lb/>
<pb n="KR4h0081_SBCK_019-10a"/>
其善言者韓愈氏䖏州栁宗元栁州道州曰自天<lb/>
子至于郡邑通祀遍天下惟社稷與孔子又曰仲尼<lb/>
之道與王化逺邇二帝三王無以侔大不敢一言<lb/>
以賛其道無他盖聖人之道天也善言者繪工也<lb/>
於山水草木鳥獸之爲物與人執事或可圖而肖<lb/>
之以語繪天設色而得其髣髴萬一者古今人無<lb/>
能爲者也故惟著其始媮而今完者以告夫後之<lb/>
人銘曰<lb/>
維襄形勢始終一地視時屯亨而爲險易昔焉畫<lb/>
守負而江山動天下兵五稔悖頑時匪無學士日<lb/>
<pb n="KR4h0081_SBCK_019-10b"/>
介胄以扞大刑遑事爼豆皇輿既邈壃南海涯顧<lb/>
爲土中襟帶安施猶爲名城于漢之域惟廟弊軋<lb/>
不稱瞻式帝奮文教誕誥優優于學湏才如穫仰<lb/>
耰是邦承流其陳兩侯衍也經畫義逮成績桓桓<lb/>
新宫實教所基嗟哉襄士挑逹何爲聖人遺言具<lb/>
在方冊口誦心惟奚異親炙朝趍斯庭夕休斯廬<lb/>
亦奚以間闕里即居行見接武賔興成德作之君<lb/>
師實帝之力刻詩麗牲用示無極<lb/>
　　大興府學孔子廟碑　馬祖常<lb/>
昔我　太祖皇帝受命造邦金人孫于汴<lb/>
<pb n="KR4h0081_SBCK_019-11a"/>
太祖即以全燕開大藩府制臨中夏維時巳有定<lb/>
都之志矣故<lb/>
太宗皇帝首詔國子通華言廼俾貴臣子弟十八<lb/>
人先入就學城新刳于兵學官攝於老氏之徒迨<lb/>
世祖皇帝教命下始正儒師復學官廟事孔子歸<lb/>
壖垣四侵地勒石具文作新士子至元二十四年<lb/>
既城今都立國子學位於國左又因故廟爲京學<lb/>
京師雜五方俗尹治日不給廟之墻屋弊壊將壓<lb/>
以毀講席之堂粗完泰定三年今大尹曹侯上視<lb/>
廟貌祠位皆不如制割梢入爲寮寀倡然後大家<lb/>
<pb n="KR4h0081_SBCK_019-11b"/>
冨人合貲以聚財者有焉釋子方士分食以庀徒<lb/>
者有焉施施于于咸樂相成延兩廡五十有二楹<lb/>
締構塗飾工良物辦象從祀諸賢百有五人妥靈<lb/>
惟肖威儀有容又懇請于朝得廪餼弟子貟百人<lb/>
受學于師復其身不勞以事於是天下首善之教<lb/>
興焉廟肇自唐咸通中至遼金燕爲都邑故甞用<lb/>
天子學制選舉升造與南國角立亦一時之盛也<lb/>
太宗皇帝當雲雷經綸之世聖訓諄切以徳賞喻<lb/>
父師以檟椘懲子弟飢焉粟肉渇焉酒醴力焉僕<lb/>
使恩義甚備其飬賢勸善之誠固巳髙出於百王<lb/>
<pb n="KR4h0081_SBCK_019-12a"/>
之上矣<lb/>
世祖皇帝立極作則人文昭明登用儒臣躬親講<lb/>
學故當時勲賢之裔以及宿衛之臣罔不以揖譲爼<lb/>
豆之爲懿顓䝉昬庸之爲恥也而三代國學黨序<lb/>
遂庠家塾之䓁秩然羅列於上下才學經術用世<lb/>
之士踵武而出暨<lb/>
仁宗皇帝賔興大比四方舉進士凡登賢書䇿名<lb/>
禮部者京師屢倍於外郡非列聖仁涵義揉百年<lb/>
之禮樂文物推而致之歟燕自虞夏爲武衛之服<lb/>
召公之化尚矣昭王築臺以徠賢士鄒衍樂毅劇<lb/>
<pb n="KR4h0081_SBCK_019-12b"/>
辛至有稱於世韓嬰以詩易爲一家師孔頴逹博<lb/>
綜五經卓然庶㡬醇儒今多士㳺歌在庭摳衣在<lb/>
廟將見魯鄒之羙矣若嬰頴逹冝所不道矧衍毅<lb/>
辛之徒哉夫儒者之學詩書六藝之文以至施天<lb/>
下之道無有二也後世教不明家異人殊各溺於<lb/>
所習以相詆訾由上之教無以一之嗟夫古者小<lb/>
學大學之師弟子之傳皆本於道徳仁義之實著<lb/>
於詩書六藝之文非有教有授則不敢以傳也傳<lb/>
焉而尨雜不經則上有刑也是故風淳而氣同由<lb/>
上之教有以一之也而王國多士逢文明之㑹肄<lb/>
<pb n="KR4h0081_SBCK_019-13a"/>
業有學學有師春秋祀其先聖先師者又有廟有<lb/>
位入有食以處出有貴於衆所以報稱列聖教化<lb/>
之德而應賢侯承宣之志者必冠而起矣提舉學<lb/>
事崔居中教授賈良弼正張禎録司視以狀請曰<lb/>
廟之事成前尹馬思忽實能始之今尹曹偉實能<lb/>
終之經歴王孝祖薛讓警廵監院兀都瞞使李權<lb/>
且能考工於下也余旣爲言正兖郕沂鄒四公配<lb/>
食東郷位其來請遂爲銘詩不辭詩曰<lb/>
皇元有赫奄受大國于月之<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>于日之域京邑翼<lb/>
翼莫不來極子誕敷文德新都有嵯辟雍峩峩<graphic n="KR0722" url="https://raw.githubusercontent.com/kanripo/KR-Gaiji/master/images/KR0722.png" mimeType="image/png"/>
<pb n="KR4h0081_SBCK_019-13b"/>
弁之瑳濟爾象犧鍧爾弦歌新宫則那舊廟如之<lb/>
何　皇帝在御百度咸若海輸維柟河浮厥柏是<lb/>
尋是斵虞庠嶽嶽式光我上國玄聖儀儀玄紞龍<lb/>
衣衎我先師旣右享之采茆于池薦此明犧用介<lb/>
我蕃釐蕃釐伊何彼羙多士克明克類克諒厥事<lb/>
以登膴仕以媚于天子有鏗華鐘路鼓逢逢言燕<lb/>
于公有翼有顒多士旣同天府是庸維曹侯之功<lb/>
曹侯誾誾廼承廼宣御劇廼専虞庠連連王士安<lb/>
安祗國維賢天子萬年<lb/>
　　光州孔子新廟碑　馬祖常<lb/>
<pb n="KR4h0081_SBCK_019-14a"/>
光州旣新作孔子廟乃以圖來徴文於州人馬祖<lb/>
常曰爾先子爲政於此州州有學以教人有田以<lb/>
飬士有廟以事先聖先師矣今乆圮不治廟四出<lb/>
無垣登降無階肖象之設五禾之服不彰妥靈之<lb/>
位不嚴配侑之序不飾室屋欂櫨周廡重門及籩<lb/>
豆禮噐之類一切弊舊取具假備歲春秋釋奠官<lb/>
及属師及弟子致齋無次某䓁一二人辱守兹土<lb/>
割其稍入合民之錢粟筏木陶瓦木材陶良以錢<lb/>
庀工以粟傭力丹漆<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊鋈錮施色之物皆集作<lb/>
於天暦二年七月九日成於至順元年八月十有<lb/>
<pb n="KR4h0081_SBCK_019-14b"/>
八日凡廟位象設稱乎南面而爲王者之居昔之<lb/>
不治者今皆治矣昔之無有者今皆有矣爾先子<lb/>
爲政於此州爾又以文名于時爾宜爲文告來者<lb/>
庶謹之而毋毀也祖常三爲典禮之官習於先王<lb/>
之禮而學於聖人之徒陳跡徃轍不敢煩州人之<lb/>
聽獨以我朝有道之世告吾州人始<lb/>
憲宗皇帝都和寧遣國子二十人就學今都之南<lb/>
城孔子廟旁㫖意訓誨刻載廟中<lb/>
世祖皇帝潜王邸召學士王鶚因幄中設主陳爼<lb/>
豆觀祭孔子儀<lb/>
<pb n="KR4h0081_SBCK_019-15a"/>
武宗皇帝詔天下若曰世甞知尊孔子矣而皆未<lb/>
至也其進封至聖文宣王孔子爲大成至聖文宣<lb/>
王今<lb/>
皇帝正位　制若曰孔子大聖推本父母未極褒<lb/>
崇父叔梁紇可封啓聖王母顔氏可封啓聖王夫<lb/>
人命以璽書告闕里廟庭猗歟盛哉夫天下旣冨<lb/>
而教興焉興教必於學學必有所師師莫若聖聖<lb/>
莫若孔子則廟而事之者學者宜莫先焉且旣冨<lb/>
而教雖三王之治未有不冨而能教者吾州介江<lb/>
淮之交生殖甚寡然少長安於朴俗衣服飲食給<lb/>
<pb n="KR4h0081_SBCK_019-15b"/>
於田蠶弋釣之力工商給於粗完男女㛰嫁飬生<lb/>
送死質而有節其人巳幾於淳厚故易冨而易教<lb/>
弗如他州之人必待厚蔵而後冨近刑而後教也<lb/>
是以見其州大夫賢欲有所興起於善而又應之<lb/>
之速也如此誣天下以難治者豈君子哉國家以<lb/>
文化成四海考郡縣之績當以吾州爲首焉兹序<lb/>
其實而又繫之以詩俾州人謌新廟之成而不忘<lb/>
州大夫之德也詩曰<lb/>
於穆聖師降我新廟几筵維飾象設維肖四瞻周<lb/>
廟載基載築雅雅鱗鱗靈御之肅靈御之肅衣裳<lb/>
<pb n="KR4h0081_SBCK_019-16a"/>
我人俾不爲羣而即於倫埏埴萬類同仁於天匪<lb/>
言莫宣匪文莫傳六藝百家咸質於經我維受之<lb/>
日化於成<lb/>
大帝在位翕以敷施考妣啓聖而追王之四海作<lb/>
則文明式昭我州易教作廟維喬楩柟梓栢弗雕<lb/>
而斵陶瓦髹漆施色丹渥麗牲在門春秋蠲吉官<lb/>
属師徒端弁以入其容鏘鏘其神洋洋牖兹顓蒙<lb/>
闇而日章淮巘諸谷㑹流爲潢南薄其郛州名爲<lb/>
光光在百城瘠土寡殖維人易教衣食耕織則旣<lb/>
衣食又學爲士學士有師先聖是祠州侯德勸我<lb/>
<pb n="KR4h0081_SBCK_019-16b"/>
民豈忘之<lb/>
　　真定路宣聖廟碑　孛术魯翀<lb/>
𥘉鎮州置真定路以中山冀晉趙深蠡府一州五<lb/>
土地人民奉我<lb/>
睿宗仁聖景襄皇帝顯懿莊聖皇后湯沐首務立<lb/>
學飬士當是時也<lb/>
世祖聖德神功文武皇帝淵潜朔庭聞鎮之學緩<lb/>
未即叙龍集丁未勑有司勿怠其事於是以金粟<lb/>
岡廟址崇殿廡闢黌舎太原元好問有記越十有<lb/>
四年庚申<lb/>
<pb n="KR4h0081_SBCK_019-17a"/>
世皇即祚都燕統一八表置憲肅郡府鎮憲為諸<lb/>
道之冠庠序闕略必憲人府人胥議興治至元暨<lb/>
今雖屢加葺猶有未備至順<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>未憲暨府議倡集<lb/>
楮幣三萬市物傭工募役自殿之廡自廡之門新<lb/>
其屋楹三十有二棟宇軒楯拱挾環合左右翔峙<lb/>
作杏壇于殿之北神厨于廟之東自廟徂學門垣<lb/>
梐枑循序森立瓦墁締築堅麗於舊先是府尹馬<lb/>
思忽巳基未構而去政人遷易者十餘年尹張猛<lb/>
台倅和則平治中和允升繼至憲使妥歡提其綱<lb/>
賔佐韓復理其目始克有濟其年夏告成壬申春<lb/>
<pb n="KR4h0081_SBCK_019-17b"/>
府遣吏李明善介徴士贍思狀來請志其績翀甞<lb/>
貳憲燕南義不容譲稽宋蔡京遷學陸佃記略曰<lb/>
真定雖塞北有江南之勝江南豪傑特起如臨川<lb/>
王公與孟軻相上下真定𥘉未有聞噫是何言之<lb/>
恠也真定者冀州東垣堯舊封也昔帝堯以帝嚳<lb/>
子侯恒山之唐自唐侯即天子位徙山之西號陶<lb/>
唐氏太行東西境數千里皆帝之圻真定固神明<lb/>
之宅也孔子經法於易則遡伏羲以本無言書則<lb/>
始唐虞以道政事詩則采殷周以正性情春秋則<lb/>
黜五覇以嚴名分禮樂升降以鑑窪窿天人之道<lb/>
<pb n="KR4h0081_SBCK_019-18a"/>
至矣廼曰惟天爲大惟堯則之唐韓愈謂堯以道<lb/>
傳舜禹湯文武周公孔子孟軻盖孔氏立教如帝<lb/>
典微言如三謨帝堯孔子位不同而同聖王安石<lb/>
背道迷經蒙君誤國京佃傾黨滋熾世益大壊河<lb/>
南程氏兄弟承先聖之緒捄之終頼其言道不墜<lb/>
地建安朱氏師則兩程裒輯遺言貫通折衷以悟<lb/>
百世先正許文正公見其書神感明㑹相我<lb/>
世皇同符堯舜世道人心翕然大正洙泗淵源日<lb/>
月昭朗今神聖繼興世日趍治鎮股肱郡也帝堯<lb/>
之思在焉朝廷之化先焉崇事先聖所以教也鎮<lb/>
<pb n="KR4h0081_SBCK_019-18b"/>
士知所郷徃下學上逹尊經慎藝何德不進何業<lb/>
不修何邪不鑑何古不及憲牧之輔治教縉紳之<lb/>
報君父於是乎在廼賦詩以慰鎮人士曰<lb/>
太行之山滹池之水孰古與羙陶唐之里滹池之<lb/>
滸太行之所孰今與伍皇祖之土恒山嶙嶙滹水<lb/>
沄沄昊天生民思堯之仁滹水湯湯恒山蒼蒼帝<lb/>
堯相望於赫<lb/>
世皇始鎮之府時未忘武維士與女澤沐時雨龍<lb/>
徳出潜萬方既瞻春熈秋嚴自北而南皇風斯扇<lb/>
時雍於變視彼侯甸恒鎮之先大殿周廡先聖之<lb/>
<pb n="KR4h0081_SBCK_019-19a"/>
宇乆未今覩誰敢予侮有廟有庭有戸有扃肅肅<lb/>
其凝昭昭其靈新是鎮學式對恒嶽惟士也確順<lb/>
我先覺求門於牆求室於堂伊洛考亭使我不盲<lb/>
惟聖之玄惟王之素圜冠方屨天地之度侃侃誾<lb/>
誾夭夭申申如目之眴如躬之親旣儼旣翼臨汝<lb/>
明德以賔皇國方州是則鎮人聚喜歸功憲紀憲<lb/>
人曰止其誰敢爾顒望神京稽首奉揚配天無疆<lb/>
天子之光<lb/>
<pb n="KR4h0081_SBCK_019-19b"/>
</p>
<p>
國朝文類卷第十九<lb/>
</p>
<p>
</p>
  </div>
</body>
</text>
</TEI>
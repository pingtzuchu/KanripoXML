<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_026-1a"/>
國朝文類卷第二十六<lb/>
　碑文<lb/>
　　髙昌王世勲碑　虞集<lb/>
至順二年九月某日<lb/>
皇帝若曰予有世臣帖睦兒補化自其先舉全國<lb/>
以歸我<lb/>
太祖皇帝寔賛興運勲在<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>府名著属籍世纉令<lb/>
德以勱相我國家至帖睦兒補化佐朕理天下爲<lb/>
丞相爲御史大夫文武忠孝厥績懋焉昔其父葬<lb/>
永昌大夫徃上冡其伐石樹碑而命國史著文而<lb/>
<pb n="KR4h0081_SBCK_026-1b"/>
刻焉臣集頓首受　詔退而考諸髙昌王世家蓋<lb/>
畏吾而之地有和林山二水出焉曰秃忽刺曰薛<lb/>
靈哥一夕有天光降于樹在兩河之間國人即而<lb/>
候之樹生癭若人妊身然自是光恒見者越九月<lb/>
又十日而癭裂得嬰児五収養之其最穉者曰卜<lb/>
古可罕旣壯遂能有其民人土田而爲之君長傳<lb/>
三十餘君是爲玉倫的斤數與唐人相攻戰乆之<lb/>
乃議和親以息民而罷兵於是唐以金蓮公主妻<lb/>
的斤之子葛勵的斤居和林别力跛力荅言婦所<lb/>
居山也又有山曰天哥里干荅哈言天靈山也南<lb/>
<pb n="KR4h0081_SBCK_026-2a"/>
有石山曰胡力荅哈言福山也唐使與相地者至<lb/>
其國曰和林之盛彊以有此山盍壞其山以弱之<lb/>
乃告諸的斤曰旣爲㛰婣將有求於爾其與之乎<lb/>
福山之石於上國無所用而唐人願見遂與之石<lb/>
大不能動唐人使烈而焚之沃以醇酢碎石而輦<lb/>
去國中鳥獸爲之悲號後七日玉倫的斤薨自是<lb/>
國多灾異民弗安居傳位者數亡乃遷諸交州而<lb/>
居焉交州今火州也統别失八里之地北至阿术<lb/>
河南接酒泉東至兀敦甲石哈西臨西畨凡居是<lb/>
者百七十餘載而我　太祖皇帝龍飛於朔漠當<lb/>
<pb n="KR4h0081_SBCK_026-2b"/>
是時巴而术阿而忒的斤亦都護在位亦都護者<lb/>
其國主號也知天命之有歸舉國入朝　太祖嘉<lb/>
之妻以公主曰也立安敦待以子道列諸第五與<lb/>
者必那演征罕勉力鎻潭回回等國將部曲萬人<lb/>
以先啔行紀律嚴明所向克捷又從　太祖征你<lb/>
沙卜里征河西皆有大功薨次子玉古倫赤的斤<lb/>
嗣爲亦都護玉古倫赤的斤薨子馬木刺的斤嗣<lb/>
爲亦都護將探馬軍萬人從　憲宗皇帝伐宋合<lb/>
州攻釣魚山有功還軍火州薨至元三年　世祖<lb/>
皇帝命其子火赤哈児的斤嗣爲亦都護海都帖<lb/>
<pb n="KR4h0081_SBCK_026-3a"/>
木迭兒之亂畏吾而之民遭難解散於是有㫖命<lb/>
亦都護収而撫之其民人在宗王近戚之境者悉<lb/>
遣還其部始克安輯十二年都哇卜思巴等率兵<lb/>
十二萬圍火州揚言曰阿只吉奥魯只諸王以三<lb/>
十萬之衆猶不能抗我而自潰爾敢以孤城嬰吾<lb/>
鋒乎亦都護曰吾聞忠臣不事二主且吾生以此<lb/>
城爲家死以此城爲墓終不能爾從城受圍六月<lb/>
不解都哇系矢以書射城中曰我亦　太祖皇帝<lb/>
諸孫何以不我歸且爾祖甞尚主矣爾能以女歸<lb/>
我我則休兵不然則亟攻爾其民相與言曰城中<lb/>
<pb n="KR4h0081_SBCK_026-3b"/>
食且盡力巳困都哇攻之不止則淪胥而亡亦都<lb/>
護曰吾豈惜一女而不以救民命乎然吾終不能<lb/>
與之相面也以其女也立亦黒迷失别吉厚載以<lb/>
茵引繩墜諸城下而與之都哇解去其後入朝<lb/>
上嘉其功錫以重賞妻以公主曰巴巴哈児<lb/>
定宗皇帝之女也又賜寳鈔十二萬定以賑其民<lb/>
還鎭火州屯於州南哈密力之地兵力尚寡北方<lb/>
軍猝至大戰力盡遂死之子紐林的斤方㓜詣闕<lb/>
請兵北征以復父讎　上壯其志賜金幣鉅萬妻<lb/>
以公主曰不魯罕　太宗皇帝之孫女也主薨又<lb/>
<pb n="KR4h0081_SBCK_026-4a"/>
尚其妹曰八卜义公主有㫖師出河西候與北征<lb/>
大軍齊發遂留永昌焉㑹吐蕃脫思麻作亂詔以<lb/>
榮禄大夫平章政事領本部探馬等軍萬人鎭吐<lb/>
番宣慰司威德明信賊用歛跡其民以安<lb/>
武宗皇帝召還嗣爲亦都護賜之金印復署其部<lb/>
押西護司之官　仁宗皇帝始稽故實封爲髙昌<lb/>
王别以金印賜之設王傳之官其王印行諸内郡<lb/>
亦都護之印則行諸畏吾而之境八卜义公主薨<lb/>
尚公主曰兀刺眞安西王阿難荅之女也領兵火<lb/>
州復立畏吾児城池延祐五年十一月廿一日薨<lb/>
<pb n="KR4h0081_SBCK_026-4b"/>
子二人長曰帖睦児補化次曰籛吉皆八卜义公<lb/>
主出也帖睦児補化大德中尚公主曰朶児只思<lb/>
蠻濶端太子孫女也至大中從父入覲備宿衛又<lb/>
事　皇太后於東朝拜中奉大夫大都護陞資善<lb/>
大夫又以資善出爲鞏昌等處都㧾帥逹魯花赤<lb/>
奔父䘮於永昌請以王爵讓其叔父欽察台不允<lb/>
嗣爲亦都護髙昌王至治中與喃答失里同領甘<lb/>
肅諸軍且治其部泰定中召還與寛徹不花威順<lb/>
王買奴宣靖王濶不花靖安王分鎭襄陽尋拜開<lb/>
府儀同三司湖廣行省平章政事　今上皇帝歸<lb/>
<pb n="KR4h0081_SBCK_026-5a"/>
正大統召之至汴以左丞相留鎭旋趣至京師戮<lb/>
力削平大難鎭湖廣時左轄相<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>而害政人所弗<lb/>
堪至是有㫖執而僇之乃更爲申捄於　上曰是<lb/>
誠有罪然不至死再三言之得釋其不念舊惡以<lb/>
德量賛襄類如此天暦元年十月拜開府儀同三<lb/>
司上柱國録軍國重事知樞密院事明年正月以<lb/>
舊官勲封拜中書左丞相三月加太子詹事十月<lb/>
拜御史大夫大夫之拜左相也追念先王之遺意<lb/>
讓其弟籛吉嗣爲亦都護髙昌王臣惟髙昌祖之<lb/>
所自出事甚神異其子孫相傳數十代至于今克<lb/>
<pb n="KR4h0081_SBCK_026-5b"/>
治其土豈偶然哉火赤哈児的斤百戰以從王事<lb/>
捐骨肉以救其民後卒死之其節義卓然如此至<lb/>
其子與孫再世三王盛德之報也大夫世胄貴王<lb/>
清愼自持戸庭之間動中禮法平易以近民正巳<lb/>
以肅物仁義之功沛如也及其臨大政決大議憂<lb/>
深思逺而聲容凝重若泰山然用能彌綸大經以<lb/>
佐成雍熈之盛所謂社稷之臣也哉表其碑曰世<lb/>
勲爲冝敢再拜系之以詩曰<lb/>
維皇<lb/>
太祖建極定邦知幾先徠偉兹髙昌列圖率賦寳<lb/>
<pb n="KR4h0081_SBCK_026-6a"/>
玉重器稽首受命以表誠至　太祖曰嘻天啓爾<lb/>
衷有附匪䟽以究爾功櫜鞬介胄十千維旅以從<lb/>
四征斥廣疆宇從我王事靡解朝夕邦之世臣食<lb/>
其舊邑舊邑髙敞介乎強藩爲㬥突來䖍劉以殘<lb/>
保障扞城我禦我備敵爲弗順我死無貳崇墉言<lb/>
言㓂來寔繁力殫守堅責我師昬有齊季女出女<lb/>
紓難義有絶愛　皇用咨歎㓂退民完　天子慨<lb/>
之輦帛載金悴斯漑之城郭室家旣還旣復庶其<lb/>
寧我　皇錫之福于廬于處狂嚚掎之矢盡衆殱<lb/>
執節死之維時賢嗣泣血入告請揚天威以報無<lb/>
<pb n="KR4h0081_SBCK_026-6b"/>
道　天子壯之俾軍于西撫爾民人授之鼓鼙有<lb/>
嚚西羌弗靖以撓移節往治旋就馴擾　武皇纉<lb/>
武睠爾舊服節旄印綬仍護其屬乃稽王封在時<lb/>
仁宗旂纛舒舒刻章以庸廼即永昌幕府斯建將<lb/>
星宵隕亦旣即逺宰木隂隂閱歴歲時顧瞻徘徊<lb/>
邦人之思大夫嗣德克敬以讓三命彌恭世爵用<lb/>
享佩玉瓊琚靖共以居躬行孝嚴服御不渝肅肅<lb/>
雝雝有察有容親親尊尊允德允功　天子還歸<lb/>
大義攸正大夫在行民信以定旣安旣寧治乆告<lb/>
成大夫司憲百度孔明衮裳赤舄進見退息儆于<lb/>
<pb n="KR4h0081_SBCK_026-7a"/>
無虞匪泰伊惕大夫申申明哲以孚嘘欷有懷永<lb/>
昌之墟　天子有詔大夫省墓勒文載碑世勲是<lb/>
祚維王孫子永言思之豈惟子孫百辟其儀之<lb/>
　　句容郡王世績碑　虞集<lb/>
國家治平之業所以尊安而乆固者禮樂刑政一<lb/>
本於朝廷而執干戈以衛社稷於四境之外者則<lb/>
亦必有桓毅過人之勇直亮不囬之節以兼爪牙<lb/>
腹心之任而又世世祖父子孫相承一志然後可<lb/>
以内爲天子之所信倚外爲强敵之所懾服故處<lb/>
常則有不可犯之勢遭變則建非常之功嗚呼其<lb/>
<pb n="KR4h0081_SBCK_026-7b"/>
所關係豈輕也哉天暦元年　皇帝撥亂反正以<lb/>
太平王右丞相燕帖木児有建謀力戰之功思其<lb/>
祖父之績乃敕史臣製文紀事勒諸貞石以示不<lb/>
朽焉謹按欽察之先武平北折連川按答罕山部<lb/>
族也後遷西北即玉黎北里之山居焉土風剛悍<lb/>
其人勇而善戰自曲年者乃號其國人曰欽察爲<lb/>
之主而統之曲年生唆末納唆末納生亦訥思<lb/>
太祖皇帝征蔑乞思火都火都奔亦訥思遣使諭<lb/>
取之弗從及我師西征亦訥思老不能理其國歳<lb/>
丁酉亦訥思之子忽魯速蠻自歸於　太宗而<lb/>
<pb n="KR4h0081_SBCK_026-8a"/>
憲宗受命帥師已及其國忽魯速蠻之子班都察<lb/>
舉族來歸從討蔑乞思有功<lb/>
世祖皇帝西征大理南取宋其種人以强勇見信<lb/>
用掌芻牧之事奉馬湩以供玉食馬湩尚黒者國<lb/>
人謂黒爲哈刺故别號其人曰哈刺赤日見親近<lb/>
妻以哈納郡王之女弟訥論中統𥘉元討阿里卜<lb/>
哥之亂班都察與其子土土哈皆有功班都察卒<lb/>
土土哈領其父事是爲勾容郡武毅王海都之叛<lb/>
皇子北平王帥諸王之師鎭祖宗興龍之故地至<lb/>
元十四年叛王脫脫木失列吉入㓂諸部曲見掠<lb/>
<pb n="KR4h0081_SBCK_026-8b"/>
先朝大武帳亡焉土土哈王憤之誓請決戰三月<lb/>
敗其將朶兒赤延於納蘭不刺以所掠諸部還四<lb/>
月只兒瓦䚟搆亂應昌脫脫木以兵應之與我軍<lb/>
遇將決戰先得其斥候數十脫脫木懼而引去遂<lb/>
滅只兒瓦䚟六月逐其兵於秃刺河八月又敗之<lb/>
斡歡河得所亡大帳還諸部之衆於北平我師北<lb/>
伐詔率欽察驍騎千人以從十五年正月追失列<lb/>
吉踰金山擒扎忽台以獻又敗寛赤哥等軍俘獲<lb/>
甚衆冬入朝召至榻前親慰勞之賜以白金百兩<lb/>
海東白鶻一國家侍内宴者毎宴必各有衣冠其<lb/>
<pb n="KR4h0081_SBCK_026-9a"/>
制如一謂之只孫悉以賜之且有詔曰祖宗武帳<lb/>
非人臣所得御卿能歸之故以與卿軍中宴諸帥<lb/>
則設之欽察人爲民户及隷諸王者别籍之户給<lb/>
鈔二千貫歳給粟帛擇其材者備禁衛十九年拜<lb/>
昭勇大將軍同知太僕院事明年改同知衛尉院<lb/>
事領羣牧司事給霸州文安縣田四百頃命哈刺<lb/>
赤屯田益以亡宋新附軍八百二十一年賜金虎<lb/>
符以河南等路蒙古軍子弟四千六百隷之二十<lb/>
二年拜鎮國上將軍樞宻副使二十三年置欽察<lb/>
衛遂兼其親軍都指揮使聽以族人將吏備官属<lb/>
<pb n="KR4h0081_SBCK_026-9b"/>
六月海都兵入㓂奉詔與大將朶児朶懷禦之二<lb/>
十四年諸王乃顔叛於東藩隂遣使來結也不干<lb/>
勝刺哈王獲諜者得其情密以聞諸朝請召勝刺<lb/>
哈以離之他日勝刺哈爲宴㑹邀二大將朶兒朶<lb/>
懷將徃王曰事不可測遂不徃勝刺哈計不得行<lb/>
未㡬有詔召勝刺哈王曰此東藩之人由東道是<lb/>
其欲也將不可制言於北安王命之西行或言也<lb/>
不干將反者軍吏請奏而圖之王曰不可緩也身<lb/>
爲先驅引大兵前窮晝夜之力渡秃兀刺河與也<lb/>
不干戰大敗之　世祖方親征聞之詔王沿河而<lb/>
<pb n="KR4h0081_SBCK_026-10a"/>
行盡収其餘黨以還道遇也鐵哥其軍萬騎擊走<lb/>
之大獲乃顔畜牧俘畔王哈児魯等獻之康里欽<lb/>
察之人先隷諸叛王者悉來歸置哈刺魯萬戸府<lb/>
是歳王子創兀兒奉詔從太師月兒律在軍戰於<lb/>
百搭山有功拜昭勇大將軍左衛親軍都指揮使<lb/>
佩金虎符出則𬒳堅執銳以率虎羆之士入則操<lb/>
刀匕以事割烹執甖杓以進湩飲親幸委任巳見<lb/>
如此時　成宗方撫軍詔以王從十一月征乃顔<lb/>
餘黨於哈刺誅兀逹海盡降其衆二十五年也只<lb/>
里王爲叛王火魯哈孫所攻甚急五月王從<lb/>
<pb n="KR4h0081_SBCK_026-10b"/>
成宗移師援之敗諸兀魯灰還至哈刺温山夜渡<lb/>
貴列河敗叛王哈丹之軍盡得遼左諸部置東路<lb/>
萬戸府以鎭之也只里有女弟塔倫遂以妻王二<lb/>
十六年海都軍叛金山抵杭海嶺皇孫晉王帥兵<lb/>
禦之敵先據險我師不利王獨以其軍䧟陣入戰<lb/>
翼晉王出明日追騎大至伏兵殿之七月　世祖<lb/>
親廵北邊召見王慰之曰昔　太祖與其臣之同<lb/>
患難者飲班术河之水以記功今日之事何愧昔<lb/>
人卿其勉之海都等戰旣數敗又知　上親征遂<lb/>
引兵去車駕還都大宴　上謂王曰朔方人來聞<lb/>
<pb n="KR4h0081_SBCK_026-11a"/>
海都言戰者人人如土土哈吾屬何所容身哉論<lb/>
功行賞先欽察之士以建康廬饒舊籍租尸千爲<lb/>
哈刺赤户又以俘獲之戸千七百賜之官一子以<lb/>
督賦而創兀兒在宿衛亦帥其軍扈從至於和林<lb/>
兀卑思之山拜昭武大將軍欽察親軍都指揮使<lb/>
左衛親軍都指揮使兼太僕少卿二十八年王奏<lb/>
哈刺赤之軍數巳盈萬足以備用詔賜珠帽珠衣<lb/>
玉帶金帶名鶻縑素萬匹帥其人北獵漢塔海邊<lb/>
㓂聞之不敢動二十九年掠地金山虜海都之户<lb/>
三千有詔進取乞里吉思眀年春次欠河冰行數<lb/>
<pb n="KR4h0081_SBCK_026-11b"/>
日盡取其衆留兵鎮之奏功拜龍虎衛上將軍賜<lb/>
行樞密院印海都聞之領兵至欠河又敗之擒其<lb/>
將孛羅察　成宗皇帝即位詔之曰北邊事重其<lb/>
免㑹朝賜白金五百兩冬召入朝有加賜别賜其<lb/>
軍士鈔一千二百萬元貞元年春還守北邊三年<lb/>
秋諸王從海都者皆來降邊民驚動王帥兵金山<lb/>
之玉龍海備之資饋畢給民用不擾親導岳木忽<lb/>
等王以朝　上解御衣以賜大德元年拜銀青榮<lb/>
禄大夫上柱國同知樞密院事欽察親軍都指揮<lb/>
使如故還邊二月至宣德府薨年六十一是年有<lb/>
<pb n="KR4h0081_SBCK_026-12a"/>
詔創兀兒世其父官領北征諸軍後亦封句容郡<lb/>
王王帥師踰金山攻八隣之地八隣之南有大河<lb/>
曰荅魯忽其將帖良臺阻水而軍伐木柵岸以自<lb/>
庇士皆下馬跪坐持弓矢以待我軍矢不能及馬<lb/>
不可進王即命吹銅角舉軍大呼聲振林野坐士<lb/>
不知所爲争起就馬王麾師畢渡湧水泊岸木柵<lb/>
漂散因奮師馳擊五十里而後止盡得其人馬廬<lb/>
帳還次阿雷河與孛伯㧞都之軍相遇孛伯㧞都<lb/>
者海都所遣援八隣者也阿雷之上有山甚髙孛<lb/>
伯陣焉山髙峻馬不利於下馳急麾軍渡河䠞之<lb/>
<pb n="KR4h0081_SBCK_026-12b"/>
孛伯馬下坂多顚躓急擊敗之追奔三十餘里孛<lb/>
伯僅以身免二年北邊諸王都哇徹徹秃等潜師<lb/>
急至襲我火児哈秃之地火児哈秃亦有山甚髙<lb/>
其師來據之王選勇而能歩者持挺刄四面上奮<lb/>
擊盡覆其軍歛遁者無幾三年入朝　上解衣賜<lb/>
慰勞優渥拜鎭國上將軍僉樞密院事欽察親軍<lb/>
都指揮使左衛親軍都指揮使太僕少卿還邊是<lb/>
時　武宗在潜邸領軍朔方軍事必諮於王及戰<lb/>
王常爲先付託甚重四年秋畔王秃麥翰魯思等<lb/>
犯邊王迎敵於濶客之地及其未陣王以其軍直<lb/>
<pb n="KR4h0081_SBCK_026-13a"/>
搏之敵不能支逐之踰金山乃還五年海都之兵<lb/>
又越金山而南止於鐵堅古山因髙以自保王以<lb/>
其軍馳當之旣得平原地便於戰乃并力攻之敵<lb/>
又敗績戰之三日都哇之兵西至與我大軍相持<lb/>
於兀兒秃之地王又獨以其精銳馳入其陣戈甲<lb/>
戞擊塵血飛濺轉旋三周所殺不可勝計而都哇<lb/>
之兵㡬盡　武皇親見之曰力戰未有如此者事<lb/>
聞上使御史大夫秃赤知樞密院事塔刺海也<lb/>
可扎魯火赤秃忽魯即赤納思之地聚諸王軍將<lb/>
問戰勝功狀於是親王以下至於諸軍咸以爲王<lb/>
<pb n="KR4h0081_SBCK_026-13b"/>
功第一無異辭於是　武皇命王尚雅忽秃楚王<lb/>
公主察吉児賞以尚衣貂裘使者以功簿奏<lb/>
上出御衣遣使臨賜之詔曰邊圉事重少留鎭之七<lb/>
年秋入朝　上親喻之曰自卿在邊累建大功事<lb/>
蹟昭著周飾卿身以兼金猶不足以盡朕意遂賜<lb/>
御衣一黄金百兩白金五百兩鈔十萬貫拜驃騎<lb/>
衛上將軍樞宻副使欽察親軍都指揮使左衛親<lb/>
軍都指揮使太僕少卿賜其親軍萬人鈔四千萬<lb/>
貫九年都哇察八児明里帖木児等諸王相聚而<lb/>
謀曰昔　太祖艱難以成帝業奄有天下我子孫<lb/>
<pb n="KR4h0081_SBCK_026-14a"/>
乃弗克靖以安享其成連年動兵相殘殺是自傷<lb/>
祖宗之業也今撫軍鎭邊者吾　丗祖之嫡孫也<lb/>
吾與誰家争哉且前與土土哈戰旣累不勝今與<lb/>
其子創兀児戰又無一功惟天惟　祖宗意可見<lb/>
矣不若遣使請命罷兵通一家好使吾士民老者<lb/>
得其養少者得其長傷殘疲憊者得其休息焉則<lb/>
亦無負太祖之所望於子孫者矣使至　上深然之<lb/>
於是明里帖木兒等罷兵入朝特爲置驛以通徃來十<lb/>
年拜榮禄大夫同知樞宻院事尋拜光禄大夫知樞宻<lb/>
院事欽察左衛指揮太僕少卿皆如故從　武皇於渾<lb/>
<pb n="KR4h0081_SBCK_026-14b"/>
麻出之海上　成宗崩訃至入告　武皇曰殿下親<lb/>
丗祖之嫡孫以　先帝之命居祖宗之故地以鎭<lb/>
撫朔方且十餘年矣海都約木忽児明里帖木児<lb/>
自　世祖時各爲叛亂今皆來歸前後叛亡俘虜<lb/>
悉復其舊皆殿下之威靈也臣先父土土哈受知<lb/>
丗祖恩深義重臣之種人强勇精銳臣父子用之<lb/>
無戰不克殿下急冝歸定大業以副天下之望臣<lb/>
請率其衆備驂乗之士　武皇納其說即日南邁<lb/>
五月逹上都　武宗皇帝即位賜王尚服七黃金<lb/>
五百兩白金五千兩鈔二十五萬貫　先帝所御<lb/>
<pb n="KR4h0081_SBCK_026-15a"/>
大武帳一秋拜平章政事仍兼樞密欽察左衛太<lb/>
僕還邊冬加封榮國公授銀印出制辭以命之至<lb/>
大二年入朝封句容郡王賜金印一黃金二百五<lb/>
十兩白金一千五百兩鈔一萬貫上曰　丗祖<lb/>
征大理時所御武帳及所服珠寳之衣今以賜卿<lb/>
其勿辭翌日又以　丗祖所乗安輿賜王　上曰<lb/>
以卿有足疾故賜比王叩頭泣涕固辭而言曰<lb/>
丗祖所御之帳所服之衣固非臣所敢當而乗輿<lb/>
尤非所宜蒙也貪寵過當臣實不敢　上顧左右<lb/>
曰他人不知辭此别命有司置馬轎賜之俾得乗<lb/>
<pb n="KR4h0081_SBCK_026-15b"/>
至殿門下　仁宗在東宫有衣帽金寳之賜還邊<lb/>
仁宗皇帝即位入朝特授光禄大夫平章政事知<lb/>
樞宻院事欽察親軍都指揮使左衛親軍都指揮<lb/>
使太僕少卿延祐元年也先不花等諸王復叛亦<lb/>
忒海迷失之地王方接戰有敵將一人以㦸入陣<lb/>
刺王者王擗其㦸揮大斧碎其首血髓淋漓殞於<lb/>
馬首乗勢奮擊大破之二年與也先不花之將也<lb/>
不干忽都帖木兒戰麥干之地轉殺周匝追出其<lb/>
境鐡門關秋又敗其大軍扎亦兒之地　上聞之<lb/>
遣使睗勞有加四年　上念王之功而憫其老也<lb/>
<pb n="KR4h0081_SBCK_026-16a"/>
召之命商議中書省事知樞密院事毎見必賜坐<lb/>
上食必賜食待之以宗室親王之禮王常曰老臣<lb/>
受朝廷之賜厚矣吾子孫不以死報國可乎至治<lb/>
二年薨年六十三臣聞古之言將者曰謀與勇惟<lb/>
王父子沉機大略固不可測而其軍堅悍慓疾有<lb/>
所攻戰應聲而起神變倐忽奮無廽顧智者不暇<lb/>
慮勇者不及舉而已敗衂無餘矣此其所以致勝<lb/>
也而又數世之傳一軍之士同禀忠義而不變同<lb/>
赴忠難而不辭此其成大功享大名而膺國家之<lb/>
深信異寵者歟謹按王丗家忽魯速蠻贈推忠効<lb/>
<pb n="KR4h0081_SBCK_026-16b"/>
順功臣金紫光禄大夫司徒柱國句容郡王謚剛<lb/>
毅妻帖古該句容郡王夫人班都察贈推誠宣力<lb/>
保義功臣太尉開府儀同三司上柱國句容郡王<lb/>
謚忠定妻秃倫察句容郡王夫人土土哈贈宣忠<lb/>
定逺佐運功臣太尉開府儀同三司句容郡王謚<lb/>
武毅妻曰太塔你扎只刺真也曰兀買八里真也<lb/>
曰囊加真瓮吉刺真也曰阿八倫瓮吉刺真也曰<lb/>
塔倫也只里王女弟也皆封句容郡王夫人子八<lb/>
人長曰塔察兒定逺大將軍北庭元帥次曰太不<lb/>
花御位下博児赤三曰創兀兒四曰别里不花武<lb/>
<pb n="KR4h0081_SBCK_026-17a"/>
畧將軍欽察親軍千戸五曰帖木兒不花武德將<lb/>
軍建康廬饒等處哈刺赤戸逹魯花赤六曰歡差<lb/>
武畧將軍欽察親軍千戸七曰岳里帖木兒武德<lb/>
將軍僉武衛親軍都指揮使司兼大都屯田事八<lb/>
曰斷古魯班昭勇大將軍欽察親軍都指揮使創<lb/>
兀兒之妻察吉兒公主楚王女也曰也先帖你塔<lb/>
塔兒眞也曰也仙忽都魯宗室也只里女弟曰哈<lb/>
刺眞塔塔兒眞也子七人長曰小雲失不花武畧<lb/>
將軍欽察親軍千戸蚤卒次曰燕赤不花資德大<lb/>
夫大司農卿三曰燕帖木兒太平王荅刺罕右丞<lb/>
<pb n="KR4h0081_SBCK_026-17b"/>
相四曰撒敦榮禄大夫宣徽院使五曰燕秃哈兒<lb/>
䦨遺少監蚤卒六曰荅里太禧宗禋院使七曰潑<lb/>
皮䍐㓜卒女四人長曰忙哥台適失秃兒駙馬弟<lb/>
太忽秃魯次曰完澤台適相哥八刺王三曰訥只<lb/>
罕適沙藍朶兒只王四曰月魯帖你適阿魯灰帖<lb/>
木児王臣集拜手稽首而作銘曰<lb/>
維皇<lb/>
太祖受天眀命龍旗建斿神旅用振雲雷險屯盤<lb/>
桓奮興邇伐逺攻羣方畏懲旣定大業以遺子孫<lb/>
分地有疆羅絡森峙維支之彊宗于本根孰披則<lb/>
<pb n="KR4h0081_SBCK_026-18a"/>
離孰固以存赫赫　世祖大集厥成天覆日臨無<lb/>
徃不庭顧兹臣庶嚮属無外天未悔禍屬近而悖<lb/>
挺爲暴彊弄兵嬉狂弗念弗懷勞我父兄我無藏<lb/>
怒徃正迷德維時虎臣無禦不克虎臣維何欽察<lb/>
丗家克長克君爲國爪牙相厥種人均勇同悍爾<lb/>
蒐爾帥累百盈萬牧則善芻飲湩孔腴袵金以居<lb/>
鳴箾以趨鳴箾咽咽壯士心折卷甲齊驅千憤一<lb/>
吷孰爲叛夫于旅于廬王先伐謀隨以勦屠勿取<lb/>
寜止不虞奄至潰不暇奔況及闘死父子百戰從<lb/>
於宗藩或拔或援我圉永完天不與畔思禍知悔<lb/>
<pb n="KR4h0081_SBCK_026-18b"/>
力困于外心服于内來言來歸矢辭大同洒濯拜<lb/>
稽以朝　成宗王護其來徒御不驚肅肅邊人同<lb/>
我太平桓桓　武皇實善將將定䇿驂乗王猷用<lb/>
壯紀功則隆論賞則豐　帝胄作嬪五世王封世<lb/>
忠丗勇列聖所使千載之傳國有信史句容之墟<lb/>
接于太平今王之疆　天子所營其功非常報亦<lb/>
殊特勒勲北郊昭示萬國<lb/>
　　太師太平王定䇿元勲之碑　馬祖常<lb/>
皇帝御興聖殿制詔中書省臣曰惟太師太平王<lb/>
中書右丞相臣燕帖木兒以忠孝世臣戴予中興<lb/>
<pb n="KR4h0081_SBCK_026-19a"/>
功在社稷其令臣祖常文於碑以昭示無極焉臣<lb/>
聞帝王受命天必儲瓌偉絶丗之資將相之才與<lb/>
之㑹遇以成大業如我<lb/>
太祖　世祖英傑智謀之士聮裳充庭以爲一世<lb/>
之用者豈非天哉天暦元年戊辰　皇帝將正大<lb/>
位天人合應丞相臣燕帖木兒以八月四日甲午<lb/>
率勇士十七人兵皆露刃建大義於禁中廼誓於<lb/>
衆曰　武宗皇帝有聖子二人孝恭仁文天下大<lb/>
統當歸之今爾一二臣敢紊邦紀有不順者斬手<lb/>
捽平章烏伯都刺伯顔察兒縛之分命勇士執諸<lb/>
<pb n="KR4h0081_SBCK_026-19b"/>
疑貳者咸下獄待罪籍府庫録印符空百司皆入<lb/>
内以聽命其日屬學士臣明里董瓦等乗遽迎<lb/>
皇帝于中興路密以意諭河南省臣而稱臣勸進<lb/>
者接踵於道左矣癸卯弟撒敦子唐其世皆棄其<lb/>
妻孥來　皇帝以是月之甲辰發中興以丁巳至<lb/>
京師比至浹旬之間兩以左右矯稱使者南來者<lb/>
云駕巳次近郊諸王及河南省臣萬户各以兵從<lb/>
民勿譁驚北來者云　皇帝大兄且至於是中外<lb/>
翕恱而衆志定矣九月庚申諸侯王王禪將北軍<lb/>
軍榆林西丞相出師彼未及陣趣撒敦馳入營壁<lb/>
<pb n="KR4h0081_SBCK_026-20a"/>
衆潰追之懷來戊辰敵入千門鎭關撒敦赴之戰<lb/>
薊東敗之十有三日壬申　上即皇帝位于大明殿<lb/>
受百官朝甲戍進開府儀同三司上柱國録軍國<lb/>
重事中書右丞相監修國史知樞密院事賜黃金<lb/>
五百兩白金二千五百兩中統楮幣一萬錠金織<lb/>
雜采二千疋白鶻一青鶻一文豹二承詔將大軍<lb/>
東出薊討秃滿迭児平章即日就道乙亥宿三河<lb/>
夜二鼔偵者報王禪兵奪居庸關略大口丙子裹<lb/>
粮趍榆河未戰聞大駕出宫將親督將士亟請見<lb/>
上奏事曰凡軍事一以付臣願　陛下班師撫安<lb/>
<pb n="KR4h0081_SBCK_026-20b"/>
黎庶　上旋還宫明日丁丑指揮使忽都不花塔<lb/>
海帖木兒同知太不花隂構變未發事覺械三人<lb/>
送闕下斬之己卯與王禪前軍戰榆可勦之追殘<lb/>
兵於紅橋北阿刺帖木兒槍刺馬前盤馬斫之刀<lb/>
中左臂部曲和尚斫忽都帖木兒亦中臂二人皆<lb/>
驍捷將也㑹日晡就宿戰所庚辰　上聞之遣使<lb/>
賜御衣一襲慰勞甚渥兩軍隔紅橋水爲營辛巳<lb/>
合兵鏖戰白浮之野大敗之手刄七人夜二鼓盡<lb/>
呼禆將阿刺帖木兒孛倫赤岳來吉使將百騎風<lb/>
上大譟亂以鉦鼔箭射營中敵自蹂躪至旦始悟<lb/>
<pb n="KR4h0081_SBCK_026-21a"/>
壬午天霧王禪等得棄甲北走癸未兵復集我軍<lb/>
列白浮行伍立如植木敵不敢犯至夜又命撒敦<lb/>
出其後南向八都児脫脫木児出其前北向鼔譟<lb/>
大呼吹銅角雜人馬聲彼營軍不知計又皆夜相<lb/>
射旦乃西走八都児者華言猛士也甲申襲王禪<lb/>
兵于昌平北　上遣賜上尊酒諭㫖曰丞相毎與<lb/>
敵戰親冐矢石脫不虞柰宗社何以大將旗鼓督<lb/>
戰可也丞相曰凡戰臣先之敢後者臣論以軍法<lb/>
是日斬首數千級降者萬餘人乙酉去衣屨徒跣<lb/>
求生者又萬餘人王禪遂單騎亡入北山發也速<lb/>
<pb n="KR4h0081_SBCK_026-21b"/>
䚟児也不倫撒敦追之是日還至昌平南敵將竹<lb/>
温台濶克攻破虎北口掠石槽民丙戌先令撒敦<lb/>
進以大兵㑹諸侯王兵轉戰四十里至牛頭山獲<lb/>
孛羅帖木兒蒙古荅失牙失帖木兒撒兒討温四<lb/>
大將縛兩手載於馬鞍獻上　天子斬之降者萬<lb/>
人餘兵四散夜遣撒敦脫脫木兒遮虎北口要其<lb/>
歸途丁亥諸侯王也先帖木児及秃滿迭兒驅萬<lb/>
人薄我畿甸跳梁通州城下十月己丑朔日晡彼<lb/>
方憇馬我軍直擣之不及抽一矢東渡潞水而逃<lb/>
庚寅各面水陳兵不戰辛卯宵遁我軍渡潞水襲<lb/>
<pb n="KR4h0081_SBCK_026-22a"/>
之癸巳再與諸侯王太平也先帖木児朶羅䚟及<lb/>
秃滿迭児塔海血戰檀子山棗林唐其世從殺太<lb/>
平於陣中餘夜遁甲午撒敦脫脫木児將兵追捕<lb/>
乙未諸侯王忽刺䚟指揮使阿刺帖木児安童自<lb/>
紫荆口犯良郷丙申我軍循北山而西士皆馬上<lb/>
食馬以囊盛草粟繫馬口且行且食至盧溝忽刺<lb/>
䚟兵潰凱還都人觀者拜者填道入見　天子無<lb/>
矜容焉上大恱己亥進封答刺罕太平王以其<lb/>
地爲食邑降制褒羙功名烜耀刻黃金爲印章以<lb/>
寵賚之珠對衣寳帶一具答刺罕華言世貸之也<lb/>
<pb n="KR4h0081_SBCK_026-22b"/>
秃滿迭兒復入虎北口戰檀州南殱之萬戸哈刺<lb/>
那海以戯下兵降殺秃滿迭兒函首京師誅忽刺<lb/>
䚟阿刺帖木兒安童朶羅䚟搭海於國門之外齊<lb/>
王月魯帖木兒元帥不花帖木兒廼起兵嚮開平<lb/>
曰　皇帝正大統於大都矣汝等知乎姦臣倒刺<lb/>
沙囚首請死十月二十有二日庚戌奉　皇帝璽<lb/>
來上天下業遂定明年巳已　上固讓位於大兄<lb/>
明宗皇帝命侍御史臣撒迪致讓奉迎三月戊辰<lb/>
丞相護　皇帝璽於北土　明宗皇帝嘉之拜太<lb/>
師官階如前迨　明廟上賔　皇帝洊昇大位一<lb/>
<pb n="KR4h0081_SBCK_026-23a"/>
歳之間爲　天子佐命兼揖讓征伐之事而使中<lb/>
外清謐華夏乂寧者兹非天儲其才使與受命之<lb/>
君㑹遇以成大業者歟文未奏上詔賜定䇿元<lb/>
勲名碑嗚呼盛哉臣祖常拜手稽首而獻銘曰<lb/>
皇帝應天赫矣龍奮風霆不驚受命啓運曰皇考<lb/>
武皇御極維昌靈在天維祥神在廟維享右厥聖<lb/>
子弗畋以逸弗燕于室海上浴日車環周逵隂隲<lb/>
我民上帝監觀儲兹師臣維兹師臣出將入相戴<lb/>
我　天子征伐揖讓桓桓于于有亟有徐露刄袒<lb/>
呼虎旅疾趨建義禁中群疑未同縛三二臣誓言於<lb/>
<pb n="KR4h0081_SBCK_026-23b"/>
公曰大統之傳　武皇帝有子天序秩秩孰敢干<lb/>
紀　聖祖明訓封建伯叔分地車旗屏翰外服孽<lb/>
臣萌芽交構我家神怒而憤民恫而嗟于徒于旅<lb/>
闞其如虎仗忠履順有弗義者斧地官金帛司馬<lb/>
介胄于時廷臣先事恐後大車出之軍容大施扼<lb/>
其重關使不得突馳羅絡森峙戰守攻具潢池弄<lb/>
兵悉衆來赴載同我馬東北之野斬鯢戮鯨血衊<lb/>
地赭禠衣跣徒日降萬夫號泣草間丐其完膚<lb/>
皇帝曰嘻丞相汝勞晝日三錫寳帶珠袍丞相稽<lb/>
首是皆　帝祉驍將賈勇及我弟與子十月日吉<lb/>
<pb n="KR4h0081_SBCK_026-24a"/>
來上玉璽姦臣蹷顛泥首就死奠兹海㝢登世萬<lb/>
千矢辭貞石元勲之宣元勲之宣開國江壖子孫<lb/>
保之維善慶弗愆<lb/>
國朝文類卷第二十六<lb/>
<pb n="KR4h0081_SBCK_026-24b"/>
</p>
<p>
</p>
  </div>
</body>
</text>
</TEI>
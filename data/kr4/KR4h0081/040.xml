<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_040-1a"/>
國朝文類卷第四十<lb/>
　雜著<lb/>
　　經丗大典序録<lb/>
欽惟<lb/>
欽天統聖至德誠功大文孝皇帝以上聖之資纂<lb/>
承大統聡眀睿知度越古今至讓之誠格于上下<lb/>
重登大寳天命以凝於是闢延閣以端居守中心<lb/>
之至正慨念　祖宗之基業旁觀載籍之傳聞思<lb/>
輯典章之大成以示治平之永則廼天暦二年冬<lb/>
有㫖命奎章閣學士院與翰林國史院參酌唐宋<lb/>
<pb n="KR4h0081_SBCK_040-1b"/>
㑹要之體㑹稡國朝故實之文作爲成書賜名<lb/>
皇朝經丗大典眀年二月以國史自有著述命閣<lb/>
學士專率其属而爲之太師丞相答刺罕太平王<lb/>
臣燕帖木兒捴監其事翰林學士承㫖大司徒臣<lb/>
阿隣帖木兒奎章閣大學士臣忽都魯䔍爾彌實<lb/>
奎章閣大學士中書右丞臣撒迪奎章閣大學士<lb/>
太禧宗禋使臣阿榮奎章閣承制學士僉樞宻院<lb/>
事臣朶來並以耆舊近臣習於國典任提調焉中<lb/>
書左丞臣張友諒御史中丞臣趙丗安等以省臺<lb/>
之重表率百司簡牘具來供給無匱至於執筆纂<lb/>
<pb n="KR4h0081_SBCK_040-2a"/>
脩則命奎章閣大學士中書平章政事臣趙丗延<lb/>
而貳以臣虞集與學士院藝文監官属分局脩撰<lb/>
又命禮部尚書臣巙巙擇文學儒士三十人給以<lb/>
筆札而繕冩之出内府之鈔以充用是年四月十<lb/>
六日開局倣六典之制分天地春夏秋冬之别用<lb/>
國史之例别置蒙古局於其上尊國事也其書悉<lb/>
取諸有司之掌故而脩飾潤色之通國語於爾雅<lb/>
去吏牘之䌓辭上送者無不備書遺亡者不敢擅<lb/>
補於是定其篇目凡十篇曰君事四臣事六君臨<lb/>
天下名號㝡重作帝號第一　祖宗勲業具在史<lb/>
<pb n="KR4h0081_SBCK_040-2b"/>
䇿心之精微用言以宣詢諸故老求諸紀載得其<lb/>
一二於千萬作帝訓第二風動天下莫大於制誥<lb/>
作帝制第三大宗其本也藩服其支也作帝系第<lb/>
四皆君事也蒙古局治之設官用人共理天下治<lb/>
其事者冝録其成故作治典第五疆理廣袤古昔<lb/>
未有人民貢賦國用繫焉作賦典第六安上治民<lb/>
莫重於禮朝廷郊廟損益可知作禮典第七肇基<lb/>
建業至于混一告成有績垂逺有規作政典第八<lb/>
政刑之設以輔禮樂仁厚爲本眀愼爲要作憲典<lb/>
第九六官之軄工居一焉國財民力不可不愼作<lb/>
<pb n="KR4h0081_SBCK_040-3a"/>
工典第十皆臣事也以至順二年五月一日草具<lb/>
成書繕冩呈上臣集等皆以空踈之學謬叨委属<lb/>
之隆才識旣凡見聞非廣㦯踈逺不知於避忌㦯<lb/>
草茅不識於憂虞諒其具藁之誠實𣣔更求是正<lb/>
踈略之罪所不敢逃竊觀唐㑹要創於蘇冕續於<lb/>
崔鉉至宋王溥而後成書宋㑹要始於王洙續於<lb/>
王珪至汪大猷虞允文二百年間三脩三進竊惟<lb/>
祖宗之事業豈唐宋所可比方而國家萬萬年之<lb/>
基方源源而未巳今之所述粗立其綱廼若國初<lb/>
之舊文以至四方之續報更加搜訪以待增修重<lb/>
<pb n="KR4h0081_SBCK_040-3b"/>
惟纂述之初猷實出聖眀之獨斷假之以歲月豐<lb/>
之以廪餉給之以官府之書勞之以諸司之宴禮<lb/>
意優渥聖謨孔彰而纂脩臣僚貪冐恩私不稱㫖<lb/>
意不勝兢懼之至惟　陛下矜而恕之謹序<lb/>
　帝號<lb/>
臣聞我國家之有天下也上配邃古之聖神繼天<lb/>
立極非若後丗之興者也堯以唐侯興虞夏禪殷<lb/>
周繇契稷起蓋有所因而進者也三代而下莫盛<lb/>
於漢唐宋漢起亭長則巳微矣唐啓晋陽之謀宋<lb/>
因陳橋之變得國之故其亦未盡善者乎其餘紛<lb/>
<pb n="KR4h0081_SBCK_040-4a"/>
然竊㩀一隅妄立名字以相侵奪歴年不多者何<lb/>
足算哉惟我　聖朝則不然<lb/>
聖祖之生受命自天肇基朔土龍奮虎躍豪傑雲<lb/>
附歴艱難而志愈厲處髙逺而氣彌昌神眀恊符<lb/>
以聖繼聖至我<lb/>
太祖皇帝而大命彰大號著大位正矣於是東征<lb/>
西伐莫敢不庭大王小侯稽首奉命而聖子神孫<lb/>
德日以隆業日以盛靈旗所向如草偃風至於<lb/>
丗祖皇帝天經地緯聖武神文無敵於天下矣試<lb/>
甞論之金在中原加之以天討一鼓而取之得九<lb/>
<pb n="KR4h0081_SBCK_040-4b"/>
州之腹心宋寓江南責之以失信數道而舉之致<lb/>
四海之混一若夫北庭囬紇之部白霫髙麗之族<lb/>
吐蕃河西之疆天竺大理之境蠭屯蟻聚俯伏内<lb/>
嚮何可勝數自古有國家者未若我朝之盛大者<lb/>
矣蓋聞<lb/>
丗祖皇帝初易大蒙古之號而爲大元也以爲昔<lb/>
之有國者㦯以所起之地㦯因所受之封爲不足<lb/>
法也故謂之元焉元也者大也大不足以盡之而<lb/>
謂之元者大之至也嗚呼制作若此所以啓萬萬<lb/>
年之基詎不信歟<lb/>
<pb n="KR4h0081_SBCK_040-5a"/>
成宗皇帝繼統於大成　武宗皇帝恢宏於盛業<lb/>
仁宗皇帝慈祥之政　英宗皇帝神眀之姿海内<lb/>
晏然衆庶寜一晉邸信用姦謀違於祖訓天怒人<lb/>
怨遂終厥身我　今上皇帝應天順人義師克捷<lb/>
朞月之間正位凝命而又克讓　眀宗皇帝出於<lb/>
至誠凡属有生莫不感恱重居大寳誕受尊號於<lb/>
是任賢輔治崇德報功體大臣而禮羣臣親九族<lb/>
而恊黎庶人文備舉天道益彰頌聲作於朝廷泰<lb/>
和浹於荒裔治平之迹蓋有不勝其紀者嗚呼今<lb/>
天下垂黄戴白之民年七八十至於百歳者皆生<lb/>
<pb n="KR4h0081_SBCK_040-5b"/>
於聖元有天下之日矣含哺鼓腹長子老孫至於<lb/>
丗丗長戴聖元日月之照臨長樂聖元雨露之涵<lb/>
育何其盛哉編年之書具載國史夫大天下之統<lb/>
壹天下之心莫重於號著帝號篇<lb/>
　帝訓<lb/>
臣聞<lb/>
聖祖神宗之盛德大業著在簡冊昭如日星矣惟<lb/>
聖心精微因言以宣者有不得而具聞焉采諸大<lb/>
臣故家有因事而親蒙教誠或傳誦而得諸見聞<lb/>
及以文書來上者悉輯而錄之以發其端後有可<lb/>
<pb n="KR4h0081_SBCK_040-6a"/>
攷者得以次第而補之矣<lb/>
帝制<lb/>
臣聞古者典謨訓誥誓命之文㦯岀於一時帝王<lb/>
之言㦯出於史臣之所脩潤其來尚矣　國朝以<lb/>
國語訓勑者曰聖㫖史臣代言者曰詔書謹列著<lb/>
于篇<lb/>
帝系<lb/>
臣聞自三皇五帝以來莫不衆建同姓以作藩輔<lb/>
詩曰本支百丗蓋重之也國家宗系外廷無得而<lb/>
聞焉者諸簡牘而可見者謹著之篇<lb/>
<pb n="KR4h0081_SBCK_040-6b"/>
　帝系附録<lb/>
自古國家别本支樹藩屏以爲國家長乆之計然<lb/>
維持之道蓋必有禮法存乎其間　聖朝宗藩之蕃<lb/>
且大自古莫及而累朝爲之法制以保之者有分<lb/>
地人民賜予之厚有車服官府符信封諡之貴有<lb/>
使命徃來之禮有奉命征討之事有訓敕防閑之<lb/>
禁事在簡牘可録而傳者次第歳月而著之篇<lb/>
　治典緫叙<lb/>
書曰冡宰掌邦治天子擇宰相宰相擇百執事此<lb/>
爲治之本也故作治典其目則有官制沿革以見<lb/>
<pb n="KR4h0081_SBCK_040-7a"/>
其名位品秩禄食之差有補吏入官之法以見用<lb/>
人之序附之以臣事者則居其官行其事其人其<lb/>
蹟之可述者也<lb/>
　官制<lb/>
國家肇基朔方輔相之臣與凡百執事惟上所命<lb/>
其名官皆因其事而命之方事征討重在軍旅之<lb/>
事故有萬户千户之目而治政刑則有斷事之官<lb/>
可謂簡要者矣旣取中原定四方豪傑之來歸者<lb/>
或因其舊而命官若行省領省大元帥副元帥之<lb/>
属者也或以上㫖命之或諸王大臣捴兵政者承<lb/>
<pb n="KR4h0081_SBCK_040-7b"/>
制以命之若郡縣兵民賦稅之事外諸侯亦得自<lb/>
辟用盖隨事創立未有定制<lb/>
丗祖皇帝建元中統以來始采取故老諸儒之言<lb/>
考求前代之典立朝廷而建官府輔相者曰中書<lb/>
省本兵者曰樞宻院主彈紏者曰御史臺以次建<lb/>
置内外百司庶府各因其事而舉矣其在内者廢<lb/>
置陞降之因革政治之所繫也故不得不備考而<lb/>
紀之若夫宗戚之重莫重於宗正府今宗正所隷<lb/>
特重於姦盜詐僞之刑稼穡之本莫重於司農今<lb/>
勸樹藝者歲受其成目宣政捴佛事而西域邊事<lb/>
<pb n="KR4h0081_SBCK_040-8a"/>
之重係焉至於内廷東宫之官属若國史翰林集<lb/>
賢之治文書宣徽之治玉食將作之治營繕如此<lb/>
之類皆以重臣領之盖國家盛大庶事浩繁其軄<lb/>
掌之事視古昔㡬至倍蓰故其官府之陞至於重<lb/>
大而其属亦已繁多日益月增其勢然也其後頗<lb/>
以官冗吏繁爲言數有詔裁減而卒未遑及亦有<lb/>
不得巳者夫外之郡縣其朝廷逺者則鎭之以行<lb/>
中書省郡縣又逺於省若有邊<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>之事者則置宣<lb/>
慰司以逹之鹽鐡之類又别置官有軍旅之事分<lb/>
布於外者則置萬户府有大征討則置行樞宻院<lb/>
<pb n="KR4h0081_SBCK_040-8b"/>
無則廢舉刺之事則有行御史臺領監察御史肅<lb/>
政廉訪司以治之此其大凡也其詳各著于篇<lb/>
　三公<lb/>
古者三公官不必備惟其人其軄則寅亮天地燮<lb/>
理隂陽以論道經邦者也我國家以太師太傅太<lb/>
保爲三公自木華黎國王始爲太師凡爲三公者<lb/>
皆國之重臣而漢人惟劉秉忠爲太保其後鮮有<lb/>
聞惟贈官或有之又有所謂大司徒司徒太尉司<lb/>
空之属或置或否其置者或開府或不開府而東<lb/>
宫甞置三師三少不恒有也又有所謂開府儀同<lb/>
<pb n="KR4h0081_SBCK_040-9a"/>
三司儀同三司者因金舊制謂之散官實無開府<lb/>
之儀云凡開府者則有參軍長史之属附見于篇<lb/>
宰臣年表<lb/>
宰相者上承天子下統百司以治民庶治體之得<lb/>
失國勢之安否繫焉國初將相大臣年月䟽闊簡<lb/>
牘未詳者則闕之中統建元以來執政之官其拜<lb/>
罷歳月之可考列表而書之政事因可得而見矣<lb/>
　各行省<lb/>
國初分任軍民之事或稱行省無定制旣立都省<lb/>
車駕行幸都省官從而留都者亦謂之行省有征<lb/>
<pb n="KR4h0081_SBCK_040-9b"/>
伐之事則或置行省與行樞宻院迭爲廢置中統<lb/>
至元間始分立行中書省有尚書省則爲行尚書<lb/>
省尚書廢則行省仍稱中書初以行省爲稱者雖<lb/>
有便冝承制之權而無軄名留都所謂行中書省<lb/>
者不别設官因都省之留者而已其各處立行中<lb/>
書省因事設官官不必備皆以省官出領其事或<lb/>
才置參政僉省同僉之類其後至於設丞相其官<lb/>
皆以宰執行某處省事繫銜旣而嫌於外重改爲<lb/>
某處行中書省平章若右丞左丞參政而其軆始<lb/>
不與都省侔矣參政之下又甞再置僉省後亦廢<lb/>
<pb n="KR4h0081_SBCK_040-10a"/>
今天下行省凡十而有廢置遷革者著于篇<lb/>
　入官<lb/>
天子擇宰相宰相擇百官治天下之要用人而巳<lb/>
建官之法有天下者之所愼也我國家之初任人<lb/>
惟其材能卒獲豪傑之用及得中原損益古今之<lb/>
制度而行之而用人之途不一親近莫若禁衛之<lb/>
臣所謂怯薛者然而任使有親踈軄事有繁易歴<lb/>
時有乆近門第有貴賤才器有大小故其得官也<lb/>
㦯大而宰輔㦯小而冗散不可齊也國人之備宿<lb/>
衛者浸長其属則以自貴不以外官爲逹方天下<lb/>
<pb n="KR4h0081_SBCK_040-10b"/>
未定軍旅方興介胄之士莫先焉故攻取有功之<lb/>
士皆丗有其軍而官之事在樞府不統於吏部惟<lb/>
簿書期㑹金糓營造之事供給應對惟習於刀筆<lb/>
者爲適用於當時故自宰相百執事皆由此起而<lb/>
一時號稱人才者亦出於其間而政治繫之矣擇<lb/>
吏之初頗由於儒而所謂儒者姑貴其名而存之<lb/>
爾其自學校爲教官顯逹者盖鮮獨國學初以貴<lb/>
近就學而用之無常制其後歳有貢法而<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>失初<lb/>
意矣其以文學見用於朝廷則時有尊異者不皆<lb/>
然也至元以來數𣣔以科舉取進士議輙中止延<lb/>
<pb n="KR4h0081_SBCK_040-11a"/>
祐始力置進士科三年　取不及百人爾<lb/>
丗祖皇帝置國字以通語言其用人略如儒學之<lb/>
制而加逹矣至於奉上官之任使奔走服役嵗月<lb/>
旣乆亦皆得官雖細大有殊要皆爲正流矣乃宗<lb/>
王之有分地官府而保任之者與夫治酒漿飲食<lb/>
者執樂伎者爲弓矢衣甲車廬者治暦數隂陽醫<lb/>
藥者岀納財賦者逺夷掌其部落者㦯身終其官<lb/>
或丗守其業不得遷他官而有恩幸遭遇驟至貴<lb/>
近者有之非有司所得制而陳言獻䇿納粟捕盜<lb/>
與勲舊之後裔權要之引進皆有其人焉而不常<lb/>
<pb n="KR4h0081_SBCK_040-11b"/>
也凡入官之途大槩如此云<lb/>
　補吏<lb/>
國朝入官之制自吏業進者爲多卿相守令於此<lb/>
焉岀故補吏之法尤爲詳宻今别而録之雖有舊<lb/>
例也衝改者簡牘尚存則亦存之以備沿革之考<lb/>
譯史宣使通事知印奏差附見<lb/>
　儒學教官<lb/>
丗祖皇帝旣立國子學以教國人及公卿大夫之<lb/>
子取其賢能俊秀而用之又推其法於天下而郡<lb/>
縣皆立學其司儒之命於朝廷者曰儒學教授路<lb/>
<pb n="KR4h0081_SBCK_040-12a"/>
府上州則置焉蒙古字行則置蒙古字教授考满<lb/>
皆入流而隂陽醫學亦倣置教授不與流選之考<lb/>
　軍官<lb/>
武臣之入官也其始以功其子孫以丗繼兹著其<lb/>
大槩詳在軍旅之典矣<lb/>
　錢糓官<lb/>
國家旣有中原國用所繫賦稅爲重而内附諸侯<lb/>
之取諸民者寛急豐約各唯其意莫能一也<lb/>
丗祖皇帝始制宣課官多擇眀敏忠厚之士用之<lb/>
民用稍舒方是時郡縣之間唯利權爲要官及好<lb/>
<pb n="KR4h0081_SBCK_040-12b"/>
聚歛者見用紛然建置官府民用弗堪今數十年<lb/>
之間稍有定制故凡錢糓之任有可考者則備書<lb/>
之以見其沿革云<lb/>
　投下<lb/>
古者諸侯分國而治天子命卿之外大夫士以下<lb/>
其君皆得而命之今制郡縣之官皆受命於朝廷<lb/>
惟諸王邑司與其所受賜湯沐之地得自舉人然<lb/>
必以名聞諸朝廷而後授軄不得通於他官盖愼<lb/>
之也<lb/>
封贈<lb/>
<pb n="KR4h0081_SBCK_040-13a"/>
至元中追贈之制唯一二勲舊之家以特㤙見褒<lb/>
雖略有成例未行也至大初始行定制課忠責孝<lb/>
之意備矣其沿革著于篇<lb/>
　承廕<lb/>
聖王之制賞延于丗是以國家有承廕之法辨嫡<lb/>
庶謹嗣續推㤙致儆之法意備焉<lb/>
　臣事<lb/>
維我　祖宗聖德神功至盛極大如天地之不可計<lb/>
度如日月之不可繪畫　聖上詔脩此書實以顯謨<lb/>
承烈爲重然求事蹟於吏牘則文繁者不足以得<lb/>
<pb n="KR4h0081_SBCK_040-13b"/>
其㫖意事簡者又不足以見其始末於是神聖思<lb/>
慮之精微誥訓之詳委攻取之機略法令之制作<lb/>
㡬不得其什一焉以爲宗藩大臣中外文武百僚<lb/>
有近侍帷幄逺將使㫖内議典則外授征討或各<lb/>
有所授而傳焉因得以考其續餘之所在故從而<lb/>
求之朞月之間其以書來告者旣取其大係諸聖<lb/>
典而其事有不可棄遺者著臣事之篇<lb/>
　賦典揔序<lb/>
傳曰有德此有人有人此有土有土此有財有財<lb/>
此有用兹古令不易之論也粤若皇元肇基朔方<lb/>
<pb n="KR4h0081_SBCK_040-14a"/>
神功大業混一華夏好生之仁如天地無不覆載<lb/>
此聖德之昭著也今賦典之目有曰版籍户口八<lb/>
紘萬國文軌攸同緫緫林林重譯歸化此有人也<lb/>
曰都邑曰經理始自建邦設都分疆畫界置郡邑<lb/>
以聚烝民經田野以均稅役次而大封同姓以厚<lb/>
親親之義此有土也曰農桑曰賦稅曰鈔法曰海<lb/>
運曰金銀珠玉曰銅鐵鉛錫曰鹽法曰茶法曰酒<lb/>
課曰商稅曰市舶均其貢賦遷其有無糓貨流通<lb/>
富民利國此有財也曰宗親歳賜曰百官俸秩曰<lb/>
公用錢曰常平義倉曰惠民藥局曰市糴粮草曰<lb/>
<pb n="KR4h0081_SBCK_040-14b"/>
賑糶賑貸曰恤惠鰥寡歳有經費制之以節出納<lb/>
稽㑹有司具焉此有用也於乎我祖宗創業守成<lb/>
艱難勤儉亦豈易言哉大率以脩德爲立國之基<lb/>
以養民爲生財之本布諸方䇿昭示後裔以垂憲<lb/>
萬丗者寜有旣乎<lb/>
　都邑<lb/>
惟我<lb/>
太祖皇帝開創中土而大業旣定<lb/>
丗祖皇帝削平江南而大統始一輿地之廣古所<lb/>
未有遂分天下爲十一省以山東西河北之地爲<lb/>
<pb n="KR4h0081_SBCK_040-15a"/>
腹裏隷都省餘則行中書省治之下則以宣慰司<lb/>
轄路路轄府州若縣星羅棊布粲然有條至元間<lb/>
甞命祕書少監虞應龍等修大一統志書在官府<lb/>
可考焉若夫地名沿革之有異城邑建置之不常<lb/>
歸附之期設官之所皆必有徵所以紀疆理之大<lb/>
彰王化之逺也猗歟大哉<lb/>
　附録<hi>安南</hi>
我國家始定雲南即岀師取安南事見征伐篇及<lb/>
其來朝事見朝貢遣使等篇今黎崱所撰安南志<lb/>
畧沿革地理山川物産風俗略備取以著此篇其<lb/>
<pb n="KR4h0081_SBCK_040-15b"/>
封爵有王侯官稱有御史輿服法令之類僣擬於<lb/>
天朝朝廷寛仁待以逺人而闊略之而不可載於<lb/>
此故不書<lb/>
　版籍<lb/>
洪惟我<lb/>
太祖皇帝龍飛朔方開天建極以生民爲心繼惟<lb/>
太宗皇帝纂承天緒迨歳甲午滅金於蔡眀年乙<lb/>
未始下詔籍民數時方兵革之餘自燕亰順天等<lb/>
三十餘路得户八十餘萬屢敕撫民之官勞來安<lb/>
集増羨者賞逃亡者罰歳壬子欲驗户口登耗復<lb/>
<pb n="KR4h0081_SBCK_040-16a"/>
下詔籍之視乙未之數増二十餘萬户欽惟<lb/>
丗祖皇帝其仁如天丗治時雍黎民丕變至元七<lb/>
年有司請大比民數復増三十餘萬户十一年<lb/>
上命丞相伯顔伐宋諭之曰昔曹彬不嗜殺人一舉<lb/>
而江南定汝其體朕心法彬事毋使吾赤子横罹<lb/>
鋒刃聖人如天之仁於玆見矣迨南北混一越十<lb/>
有五年再新亡宋版籍又得一千一百八十四萬<lb/>
八百餘户南北之户緫書于冊者計一千三百一<lb/>
十九萬六千二百有六口五千八百八十三萬四<lb/>
千七百一十有一而其山澤溪洞之氓又不與焉<lb/>
<pb n="KR4h0081_SBCK_040-16b"/>
上視漢唐極盛之數無以加此夫天地之道生生<lb/>
不息推之以祖宗厚澤深仁洪昌繁衍聿有以隆<lb/>
我皇元萬丗無疆之丕基<lb/>
　經理<lb/>
履畒而稅者亦田制之一法也故有國家者必善<lb/>
治之則人不擾而賦有恒否則未見其利也夫民<lb/>
間强者田多而稅少弱者産去而稅存固在所當<lb/>
治也延祐初章閭倡經理之議期限猝迫貪刻並<lb/>
用官府震動人不聊生富民黠吏並縁爲姦盜賊<lb/>
並起田菜荒蕪其弊有甚於在前者至降眀詔以<lb/>
<pb n="KR4h0081_SBCK_040-17a"/>
撫慰之而後定故才臣計吏之有欲爲者可不熟<lb/>
慮而愼行之哉<lb/>
農桑<lb/>
農桑者王政之本也可不重哉我<lb/>
丗祖皇帝從左丞張文謙之請立司農官頒農政<lb/>
化天下以敦本就實之道老者得其所養少者有<lb/>
以自力教之蓄積之方申之學校之義牧民之官<lb/>
法其勤墯風紀之司嚴其體察歳終以爲殿最其<lb/>
法可謂至矣迨夫列聖相承綸音誕布必諄諄以<lb/>
勸農爲言皆所以爲生民之命而開太平之基者<lb/>
<pb n="KR4h0081_SBCK_040-17b"/>
也今悉著于篇<lb/>
　賦稅<hi>稅粮</hi>
太宗皇帝詔有曰依倣唐租康調之法其地稅量<lb/>
土地之冝大朝開創之始務從寛大此丙申嵗詔<lb/>
㫖之節文也<lb/>
丗祖皇帝至元十七年申眀舊制而加宻焉則送<lb/>
納之期收受之式封完之禁㑹計之法於是乎大<lb/>
備矣<lb/>
　賦稅<hi>夏稅</hi>
成宗皇帝時丞相完澤等以江南科稅之未有定<lb/>
<pb n="KR4h0081_SBCK_040-18a"/>
例也於是參稽亡宋之制定夏秋二稅則輸以木<lb/>
綿布絹絲綿等物秋止徴其粮稅視其粮以爲差<lb/>
㦯一石輸稅三貫二貫一貫㦯一貫五伯文一貫<lb/>
七伯文因其地利之冝人民之衆酌其中數而取<lb/>
之盖經乆之道也然稅隨地出有産去而稅存者<lb/>
貧弱㦯不給焉守土之吏可不體其立法之意也哉<lb/>
賦稅<hi>科差</hi>
國家之得中原也納差之名有二曰絲科曰包銀<lb/>
各驗其户而上下科取之中統建元以來始有定<lb/>
制歲終中書則㑹計其出入揔數而奏焉年糓不<lb/>
<pb n="KR4h0081_SBCK_040-18b"/>
登則有減免之恩所以息民方也及得江南其制<lb/>
益廣國家殷冨人物阜康則王者輕徭薄賦之效焉<lb/>
　海運<lb/>
惟我<lb/>
丗祖皇帝至元十二年旣平宋始運江南粮以河<lb/>
運弗便至元十九年用丞相伯顔言初通海道漕<lb/>
運抵直沽以逹亰城立運粮萬户府三以南人朱<lb/>
清張瑄羅壁爲之初歲運四萬餘石後累増及二<lb/>
百萬石今増至三百餘萬石春夏分二運至舟行<lb/>
風信有時自浙西不旬日而逹於亰師内外官府<lb/>
<pb n="KR4h0081_SBCK_040-19a"/>
大小吏士至于細民無不仰給於此於戯<lb/>
丗祖之德淮安王之功逮今五十餘年𥙿民之澤<lb/>
曷窮極焉<lb/>
鈔法<lb/>
丗祖皇帝中統元年七月創造通行交鈔以絲爲<lb/>
本以革諸路行用鈔法之弊也行用鈔之法文牘<lb/>
莫稽交鈔則以銀五十兩易絲鈔一千兩是年十<lb/>
月又印造諸路通行中統元寳每一貫同交鈔一<lb/>
兩兩貫同白銀一兩又以文綾織爲中統銀貨毎<lb/>
一兩同白銀一兩而銀貨未及行焉印造支發歲<lb/>
<pb n="KR4h0081_SBCK_040-19b"/>
有經數用乆而弊者則赴官換易除以工墨稱物<lb/>
貨之平通貿易之便爲利愽矣其法之弊也鈔輕<lb/>
而物重子母不能相權故至元尚書省折以中統<lb/>
之五倍至大尚書省又折以至元之五倍每加愈<lb/>
重而中統至元之相兼迄於今而見用其可稽者<lb/>
皆録焉<lb/>
　附録<hi>錢法</hi>
周禮九府圜法其來尚矣　聖朝造交鈔寳鈔以<lb/>
權錢鈔有錢文銅有禁法是<lb/>
丗祖皇帝有意於圜法乆矣特未遑鼓鑄流通耳<lb/>
<pb n="KR4h0081_SBCK_040-20a"/>
至大三年詔有司行用銅錢四年詔罷之錢雖不<lb/>
行而議者甚衆間有論辯確至隨章具録以備舉<lb/>
行雖然資丗之寳廢興亦有數存乎其間云<lb/>
　金銀珠玉銅鐡鉛錫礬鹻竹木等課<lb/>
山林川澤之産皆天地自然之利也可以冨國而<lb/>
或以病民我國家皆因土人呈獻願輸之課其多<lb/>
者不盡收其少者不强取故享其利於莫窮焉凡<lb/>
州郡所入之數登於王府爲國經賦者則載之而<lb/>
好功興利之徒時立說以自售其事之虚實言之<lb/>
用否則在朝廷也<lb/>
<pb n="KR4h0081_SBCK_040-20b"/>
　鹽法<lb/>
國初以酒醋鹽稅河泊金銀鐡冶取課於民歳定<lb/>
白銀萬定六色均辦之<lb/>
太宗皇帝歳庚寅始行鹽法立河間山東平陽四<lb/>
川課稅所四每鹽一引須重四百斤其價銀一十兩<lb/>
丗祖皇帝中統二年減銀爲七兩至元十三年旣<lb/>
取宋立兩淮兩浙福建運司三每引改中統鈔九<lb/>
貫二十六年増爲五十貫凡天下緫設運司七分<lb/>
辦歳課然難易各不同有因自凝結而取者觧池<lb/>
之顆鹽也有煑海而後成者河間山東兩淮兩浙<lb/>
<pb n="KR4h0081_SBCK_040-21a"/>
福建之末鹽也惟四川之鹽出於井深者數百尺<lb/>
汲水煑之井亦多不同徃徃在萬山之中觧鹽之<lb/>
外工力勞費竈户凋弊課額漸増本末均困此其<lb/>
難者也元貞丙申每引増課鈔爲六十五貫至大<lb/>
己酉至延祐乙卯七年之間累増爲一百五十貫<lb/>
泰定乙丑減去二十五貫天暦巳巳復増爲一百<lb/>
五十貫凡今天下歳辦正餘鹽以引計者二百五<lb/>
十六萬四千有竒以課鈔計者嵗入之數七百六<lb/>
十六萬一千餘定噫視中統至元之數已増㡬二<lb/>
十倍矣然而國用益不給何哉司財用者不可不<lb/>
<pb n="KR4h0081_SBCK_040-21b"/>
察也<lb/>
　茶法<lb/>
皇朝至元六年始以興元交鈔同知運使白賡言<lb/>
初榷成都茶課十三年江南平左丞吕文煥首以<lb/>
主茶稅爲言以宋㑹五十貫準中統鈔一貫次年<lb/>
定長引短引是歳征一千二百餘定十七年置榷<lb/>
茶都轉運使司于江州路緫江淮荆湖福廣之稅<lb/>
而遂除長引專用短引二十一年免食茶稅以益<lb/>
正稅二十三年以李起南言増引稅爲五貫二十<lb/>
六年丞相桑哥増爲一十貫延祐五年用江西茶<lb/>
<pb n="KR4h0081_SBCK_040-22a"/>
運副法忽魯丁言減引添錢每引再增爲一十二<lb/>
兩五錢次年課額遂增爲二十八萬九千二百餘<lb/>
文逮天暦己巳罷榷司而歸諸州縣按茶之榷始<lb/>
于唐德宗宋遂爲國賦額今國家茶課由約而博<lb/>
原委有自云<lb/>
　酒醋<lb/>
國初有徴收課稅所而州縣酒醋悉隷後大都則<lb/>
立酒課提舉司外而路府州縣皆著課額爲國賦<lb/>
之一其利亦云厚矣<lb/>
　商稅<lb/>
<pb n="KR4h0081_SBCK_040-22b"/>
國家始得中原賦諸民者未有定制歳甲午始立<lb/>
徴收課稅所以徴商賈之稅初無定額至元七年<lb/>
立法始以三十分取一每歳隨路通收稅課以銀<lb/>
四萬五千定爲額禁毋多取以紓民力逮二十六<lb/>
年桑哥爲丞相遂重增其稅自是以來漸以增益<lb/>
視其初倍蓰十百不侔矣<lb/>
　市舶<lb/>
皇朝平定江南幅貟旣廣貢賦益夥於是泉州上<lb/>
海澉浦温州慶元廣東杭州隣海諸郡與逺夷蕃<lb/>
國徃復互易舶貨因宋制細物十分而取一麤物<lb/>
<pb n="KR4h0081_SBCK_040-23a"/>
十五分而取一以市舶官主之其發舶其回㠶必<lb/>
著其所至之地驗其所博之物給以公文爲之期<lb/>
日而所入之貨甞以萬計其法至詳宻矣㦯者以<lb/>
損中國無用之貲易逺方難致之物爲說而不思<lb/>
夫國家聲教綏懐無逺不及之效孰謂知所當寳<lb/>
者哉<lb/>
　宗親歳賜<lb/>
國朝諸宗戚勲臣食采分地凡路府州縣得薦其<lb/>
私人以爲監秩禄受命如王官而不得以歳月通<lb/>
選調其賦則每五户出絲一斤不得私徴之皆輸<lb/>
<pb n="KR4h0081_SBCK_040-23b"/>
諸有司之府視所當得之數而給予之其歳賜則<lb/>
銀幣各有差始定於<lb/>
太宗之時而増於　憲宗之日其文牘可稽也至<lb/>
丗祖平定江南各益以民户時科差未定皆折支<lb/>
以鈔而　成廟復加賜焉於戯入統有宗而事權<lb/>
不紊分支有則而恩澤不遺規摹宏逺哉<lb/>
　俸秩<lb/>
國初在官未置禄秩至<lb/>
丗祖皇帝中統建元始著給禄之令内而朝臣百<lb/>
司外而路府州縣微而府史胥徒莫不有禄大德<lb/>
<pb n="KR4h0081_SBCK_040-24a"/>
中以外有司之有職田也故益之以米焉　朝廷<lb/>
之歲費重矣而官吏之奉職者可不思所以報稱<lb/>
之哉<lb/>
　公用錢<lb/>
在官者月給廪禄亦旣周矣而隨朝諸大夫多貴<lb/>
官時有賀上燕集交好之禮取俸給以備用則吏<lb/>
属多不給廼賜之錢使得貸諸人入其子息以給<lb/>
其用自至大二年始賜左右司六部後諸司援例<lb/>
以請者皆頒賜焉多寡無定制云<lb/>
　常平義倉<lb/>
<pb n="KR4h0081_SBCK_040-24b"/>
國朝自至元六年詔立義倉于鄉社又置常平倉<lb/>
于路府使饑不損民豐不傷農粟直不低昻而民<lb/>
無菜色誠救荒之良法也今名雖存而實廢焉申<lb/>
眀舉行則在乎人耳<lb/>
　惠民藥局<lb/>
聖朝自<lb/>
太宗皇帝九年丁酉始立惠民藥局自燕亰至南<lb/>
亰凡一十路逮大德三年詔各路分置之官給鈔<lb/>
本各有差月營子錢脩備藥物仍擇良醫主典救<lb/>
療貧民俾無疾痛之患大哉　列聖大德好生之<lb/>
<pb n="KR4h0081_SBCK_040-25a"/>
心無所不用其極<lb/>
市糴粮草<lb/>
天食者民之所急故八政以食爲先況邊庭所需<lb/>
軍儲尤不可一日闕者自中統二年省臣奉㫖命<lb/>
户部發鈔或鹽引令有司増其市直於上都北亰<lb/>
西亰等處募客旅和糴粮以供軍需以待歉年歳<lb/>
以爲常又在亰飼馬之芻惟用河間鹽令有司以<lb/>
五月預給亰畿郡縣之民至秋成各驗鹽數以輸<lb/>
之名曰鹽折草每鹽二斤折草一束須重一十斤<lb/>
計歳用草八百萬束折鹽四萬引此國家市糴之<lb/>
<pb n="KR4h0081_SBCK_040-25b"/>
大略也<lb/>
　蠲免<hi>恩免差稅</hi>
古者府藏有積乃與民休息或復其租我朝治厎<lb/>
隆平時因慶遇或行幸所過恒賜差稅由是宻邇<lb/>
如大興開平興和畿内諸縣賦稅屢免垂白之老<lb/>
不識公吏熈熈陶陶咸樂太平之丗吁亦盛矣<lb/>
　蠲免<hi>災傷免差稅</hi>
民者國之本賦者民之力我國家常以薄稅歛寛<lb/>
督責思與民同樂乎雍熈故於耕也勸其惰勞其<lb/>
勤惟恐民之不足㦯有災沴詔書迭下除其賦稅<lb/>
<pb n="KR4h0081_SBCK_040-26a"/>
以優民力俾無流移之患曰徯有年皆吾<lb/>
皇之賜也<lb/>
　賑貸<hi>亰師賑糶粮紅帖粮</hi>
亰師乃天下之都㑹人物繁輳逐末者多仰給海<lb/>
運粮至元二十二年兩城設鋪分遣官吏下其市<lb/>
直賑糶歳以爲常間爲豪强嗜利之徒巧取弗能<lb/>
周及貧民大德五年省臣奏㫖令有司取㑹兩城<lb/>
貧乏户口之數置立半印號簿文帖各書其姓名<lb/>
口數逐月對帖以給之其視賑糶之價三分常減<lb/>
去其一名曰紅帖粮遂與賑糶並行焉<lb/>
<pb n="KR4h0081_SBCK_040-26b"/>
　賑貸<hi>各處災傷賑濟</hi>
周禮救荒之政十有二凶荒凶札皆有蓄積以備<lb/>
不虞漢髙就食之令文帝發倉之政亦其次也我<lb/>
國家每下詔必以鰥寡孤獨不能自存為念特加<lb/>
優䘏官爲廩贍或不幸而遇水旱蟲螟之災即遣<lb/>
使存問安撫戒飭官吏廩粟庫幣不吝其岀凡在<lb/>
民者閉糴者罪出粟者官視之如赤子惟恐有凍<lb/>
餒焉斯民何其幸也<lb/>
國朝文類卷第四十<lb/>
<pb n="KR4h0081_SBCK_040-27a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_057-1a"/>
國朝文類卷第五十七<lb/>
　神道碑<lb/>
　　故金尚書右丞耶律公神道碑　元好問<lb/>
右丞文獻公在大定間所以爲通儒爲良史爲名<lb/>
卿材大夫者其事未逺當代耆舊尚及見之好問<lb/>
甞從事史館毎見薦紳先生談近代賢臣莫不以<lb/>
公爲稱首公自𥘉入館即被顧問忠言嘉謀不可<lb/>
一二數及薊州召還丗宗始有意大用公於是時<lb/>
汨沒文字間者餘二十年其衰且病亦巳乆矣故<lb/>
財入政府即乞罷未㡬果以不起聞私竊慨歎以<lb/>
<pb n="KR4h0081_SBCK_057-1b"/>
爲生材爲難盡其材爲尤難古之人急於拯丗至<lb/>
於分隂爲惜歳不我與忽焉有賷志之恨觀姚元<lb/>
崇之薦張柬之與張嘉貞之所以自薦爲可見矣<lb/>
丗宗重惜名器百執事之人必擇焉而後用得人<lb/>
之盛近古所未有至於孤儁偉傑之士困於資考<lb/>
限於銓選百未一試兀然而空老者抑多矣以公<lb/>
之材當春秋鼎盛時不能使之極其所至以建乆<lb/>
安而隆長治故雖爲章宗所相至論得時行道識<lb/>
者猶以不能亟用爲丗宗惜之公諱履字履道遼<lb/>
太祖長子東丹王突欲之七丗孫東丹生燕京留<lb/>
<pb n="KR4h0081_SBCK_057-2a"/>
守政事令婁國婁國生將軍國隱國隱生太師合魯<lb/>
合魯生太師胡篤胡篤生定逺大將軍内刺内刺生<lb/>
銀青榮禄大夫興平軍節度使德元公之考曰聿<lb/>
魯興平之族弟也公早孤養於興平五歳時甞夏<lb/>
夜露卧見天際浮雲徃來忽謂乳母言此殆卧看<lb/>
青天行白雲者耶興平聞之驚且喜曰吾兒文性<lb/>
見於此矣自是日知問學讀書一過目輙不忘及<lb/>
長通六經百家之書尤邃於易太玄至於隂陽方<lb/>
技之説歴象推歩之術無不洞究善屬文早爲時<lb/>
軰所推爲人美風儀善談論見者<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然敬之甞以<lb/>
<pb n="KR4h0081_SBCK_057-2b"/>
郷賦一試有司見露索失體即拂衣去廕補内供<lb/>
奉班㝷辟國史院書寫素善契丹大小字譯經潤<lb/>
文旨辭逹而理得大定初朝廷無事丗宗銳意經<lb/>
籍詔以小字譯唐史成則别以女直字傳之以便<lb/>
觀覽公在選中獨主其事書上大蒙賞異擢國史<lb/>
院編修官兼筆硯直長改置經書所徑以女直字<lb/>
譯漢文選貴胄之秀異就學焉一日丗宗召問公<lb/>
朕比讀貞觀政要見魏徴忠諌恨不與之同時近<lb/>
丗如徴者獨未之見何也公乃感奮爲上言徴輩<lb/>
不難得特太宗不常有耳丗宗曰卿謂我不納諌<lb/>
<pb n="KR4h0081_SBCK_057-3a"/>
耶卿識劉用晦張汝霖否二人者皆不應得三品<lb/>
朕以其屢有忠言故越次用之朕豈不納諌耶公<lb/>
曰臣自㓜未甞去朝廷彼二人者誠未見其諌也<lb/>
且海陵杜塞言路天下緘口習以成風願陛下懲<lb/>
艾前弊開忠諌之路以通下情則天下幸甚初議<lb/>
以時務䇿設女直進士科禮部以所學不同未可<lb/>
槩稱進士詔公定其事乃上議曰進士之科起於<lb/>
隋大業中始試以䇿唐初因之至髙宗時雜以箴<lb/>
銘賦頌文宗始專用賦且進士之初本專䇿試今<lb/>
女直諸生以試䇿稱進士又何疑焉丗宗說事遂<lb/>
<pb n="KR4h0081_SBCK_057-3b"/>
施行十五年授應奉翰林文字兼前職以大明暦<lb/>
積微浸差乃取金國受命之始年譔乙未元暦云<lb/>
自丁巳大明暦行正隆戊寅三月朔日當食而不<lb/>
之食暦家謂必當改作而朝廷不之䘏也及大定<lb/>
癸巳五月朔甲午十一月朔日食皆先天丁酉九<lb/>
月朔乃反後天臣輙跡其差忒之由冀得中數以<lb/>
傳永乆書成上之丗推其精宻十九年遷修撰二<lb/>
十年詔提控衍慶宫畫功臣像以稽程降應奉踰年<lb/>
復爲修撰轉尚書禮部貟外郎章宗爲金源郡王<lb/>
以公該洽每以經史疑義爲質公承間請曰殿下<lb/>
<pb n="KR4h0081_SBCK_057-4a"/>
注意何經章宗曰吾方授左氏春秋公曰左氏雖<lb/>
授經聖人率多權詐駮而不純尚書孟子載聖賢<lb/>
純一之道願留意焉章宗善之曰醇儒之言也二<lb/>
十六年進本部郎中兼同修國史翰林修撰表進<lb/>
孝經指解言宋仁宗時司馬光以爲古文孝經先<lb/>
秦所傳正得其眞因爲指解上之臣愚竊觀近丗<lb/>
皆以兵刑財賦爲急而光獨以童蒙所訓者進之<lb/>
君正以孝爲百行之本其至可以通神明動天地<lb/>
爲人君者誠取其辭㫖措之天下四方則元元之<lb/>
民受賜溥矣臣竊慕焉故敢以爲例丗宗母<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>宗<lb/>
<pb n="KR4h0081_SBCK_057-4b"/>
貞懿皇后睿宗厭丗即爲比丘尼當時朝命甞有<lb/>
國師之號及是丗宗議遷祔于景陵朝臣有以孝<lb/>
寧宮碑所載遺訓當用出家禮塟不可違改爲言<lb/>
者事下禮部講求徃時主上在潜貞懿身奉釋教<lb/>
業已受朝命必當别塟無可議者尚以人情所難<lb/>
恐傷主上孝心故出明訓使之遵行出於母慈灼然<lb/>
可見本不知有今日之事而然今則子爲天子母<lb/>
后稱號不得不尊國師之命固巳革去矣向使主<lb/>
上登極之後貞懿萬福尊崇之數自有典常母后<lb/>
聖性明逹必不重違有司之請以從桑門之教以<lb/>
<pb n="KR4h0081_SBCK_057-5a"/>
此言之碑文所載不可質於今日明矣從之丗宗<lb/>
甞問宋名臣孰爲優公以端明殿學士蘇軾對丗<lb/>
宗曰吾聞蘇軾與駙馬都尉王詵交甚𣢾至作歌<lb/>
曲戯及帝女非禮之甚其人何足數耶公曰小說<lb/>
傳聞未必可信就令有之戯笑之間亦何湏深責<lb/>
豈得并其人而廢之丗徒知軾之詩文爲不可及<lb/>
臣觀其論天下事實經濟之良材求之古人陸贄<lb/>
而下未見其比陛下無信小說傳聞而忽賢臣之<lb/>
言明日録軾奏議上之詔國子監刋行俄以疾求<lb/>
解丗宗憫其勞授薊州刺史爲郡寛猛適中旬月<lb/>
<pb n="KR4h0081_SBCK_057-5b"/>
之間政聲藹然此州寳坻鹽司所在瀕海之民煎<lb/>
鹵而食鹽官時以弓兵捕之亦有平民被羅織者<lb/>
一䧟於禁徃徃爲之破産官吏疾其然凡以鹽事<lb/>
逮捕者一切勿遣或捕得弓兵則幽之獄中鹽司<lb/>
隨亦取報前後數政不能解一日捕得弓兵公召<lb/>
僚屬諭以和解之意即縱遣之口授文移過爲謙<lb/>
抑鹽官大爲感悅前弊遂革薊人至今德之是年<lb/>
車駕東狩過州聞公疾稍平召爲翰林待制同修<lb/>
國史明年擢禮部侍郎兼翰林直學士進官五階<lb/>
丗宗不豫詔公入侍遂預太師淄王定冊之功二<lb/>
<pb n="KR4h0081_SBCK_057-6a"/>
十九年春三月章宗即位進禮部尚書兼直學士<lb/>
同修國史特賜孟宗獻牓進士及第初丗宗遺詔<lb/>
移梓宫於萬寜宫章宗詔百官議其事皆謂當以<lb/>
遺詔從事獨公奏曰非禮也天子七月而塟同軌<lb/>
畢至其可使萬國之臣朝大行於離宫乎上從之<lb/>
乃遷座於大安殿七月拜參知政事兼修國史進<lb/>
官兩階公辭以才薄任重恐貽天下笑章宗曰朕<lb/>
在東宫時熟卿名今觀卿言行無不可者故首命<lb/>
相朕此自朕意非左右爲之先容卿其母讓公乃<lb/>
拜命自以兼直學士入拜乃舉前代光院故事以<lb/>
<pb n="KR4h0081_SBCK_057-6b"/>
錢五十萬送學士院學者榮之明昌元年進尚書<lb/>
右丞夏六月丙午春秋六十一薨於位天子聞而<lb/>
震悼戊申權殯於都城南栁村詔百官㑹䘮中使<lb/>
宣慰其家賜錢二百萬秋八月辛巳車駕臨奠宰<lb/>
相百官陪賜謚曰文獻賜錢二百萬帛四百匹重<lb/>
幣四十端九月庚午塟於義州弘政縣東南郷先<lb/>
塋之側其發引也勑百官郊送遣使祭於路給鼓<lb/>
旗二十事以導詔同知臨海軍節度使營護䘮事<lb/>
凢飾終之具皆從官給哀榮終始當丗莫及積官<lb/>
正議大夫<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>水郡開國公始娶蕭氏遼貴族再娶<lb/>
<pb n="KR4h0081_SBCK_057-7a"/>
郭氏岞山丗胄之孫三娶楊氏名士曇之女公以<lb/>
時制人子之養於諸父者不得别贈所生父官故<lb/>
三夫人皆亦不爲請封子男三人曰奉國上將軍<lb/>
武廟署令辨才曰龍虎衛上將軍贈工部尚書善<lb/>
才曰領中書省楚才女三人嫁士族男孫四人鈞<lb/>
鉉鏞鑄公資通敏善辭令胷懷倜儻有文武志膽<lb/>
酬酢事變若迎刄而解與人言必盡誠無隱得人<lb/>
一善若出諸已至稱道不絶口推賢讓能力爲引<lb/>
薦後生輩借公餘論多至通顯論事上前是非利<lb/>
病惟理所在未甞有所回屈出宗朝御史大夫張<lb/>
<pb n="KR4h0081_SBCK_057-7b"/>
景仁領國史公爲編修受詔修海陵實録他日丗<lb/>
宗問侍臣海陵弑熈宗血濺於面霑及衣袖景仁<lb/>
何爲隱而不書或曰景仁事海陵頗被任使故爲<lb/>
諱之丗宗作色曰朕不謂景仁乃有是心公曰臣<lb/>
與景仁甞有隙必不妄爲蓋蔽然景仁未甞有是<lb/>
心也丗宗曰景仁與卿何隙曰臣以小字爲史掾<lb/>
景仁以漢文爲史官予奪之際意多不相叶且謂<lb/>
臣藏匿遼史秩滿移文選部使不得調此私隙也<lb/>
今對上問公言也臣不敢以私害公丗宗又曰隋<lb/>
煬帝弑逆血濺於屏史亦書之卿謂景仁無是心<lb/>
<pb n="KR4h0081_SBCK_057-8a"/>
何不如隋史書之曰煬帝自諱其惡故史臣不載<lb/>
之帝紀而詳見於他傳此所謂闇而章者也海陵<lb/>
以廢昬爲辭明告天下居之不疑此不同也且與<lb/>
之弒君而不辭血濺之罪雖不書可也丗宗怒遂<lb/>
解章宗朝太府少監孛特里先爲漢王長史吏卒<lb/>
苦其苛暴誣以怨望語連漢王有司論當死公上封<lb/>
事言陛下飛龍之始當以親親爲先孛特里之獄<lb/>
本出構成就使實如所論猶當以漢王之故容之<lb/>
況疑似之間乎書奏即日原之初興平養公爲子<lb/>
後生子震興平捐館悉推家資予之及震卒妻子<lb/>
<pb n="KR4h0081_SBCK_057-8b"/>
貧無以爲資復収養之族人有負人債而宦遊不<lb/>
返者公代爲輸息者十年既又無以償遂代償之<lb/>
奉使江左得金直千萬皆散之親舊旬月而盡薨<lb/>
之日庫錢裁餘二千而巳體素臞瘁一旦暴得吐<lb/>
疾登至委頓家人憂懼不知所爲公曰死生如去<lb/>
來人之恒理何憂懼之有取吾冠服來服之怡然<lb/>
而逝其安常處順又如此晚稱忌言居士有文數<lb/>
百篇論者獨推其揲蓍說蓋不階師授而獨得之<lb/>
者癸卯秋八月中令君使謂好問言先公神道碑<lb/>
泰和末先夫人教授禁中章宗以魏摶霄所撰墓<lb/>
<pb n="KR4h0081_SBCK_057-9a"/>
銘爲未盡欲喬轉運宇爲之而不及也今屬筆於<lb/>
子幸而論次之以俟百丗之下好問再拜曰謹受<lb/>
教乃爲之銘曰<lb/>
德星煌煌出東方讓王七丗蔚有光髙陽苗裔襲<lb/>
衆芳得易貞幹書潜剛帝前巍冠講虞唐德音一<lb/>
鳴鳯朝陽謂公不逢相明昌謂公爲逢違所長風<lb/>
后力牧望顔行老之著作暨典常興陵用公殆未<lb/>
甞丘山萬牛僨且僵顧以椳闑待豫章繄國短修<lb/>
奚我傷維公之息季獨良不周柱天屹堂堂有來<lb/>
殷士作祼將力挈一丗歸夀康泝游推之公不亡<lb/>
<pb n="KR4h0081_SBCK_057-9b"/>
千年萬家置冡旁龜石有銘示不志淵兮<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>水其<lb/>
未央<lb/>
　　中書令耶律公神道碑　宋子貞<lb/>
國家之興肇基於朔方惟<lb/>
太祖皇帝以聖德受命恭行天罰馬首所向蔑有<lb/>
能國太宗承之既懷八荒遂定中原薄海内外罔<lb/>
不臣妾於是立大政而建皇極作新宫以朝諸侯<lb/>
蓋將樹不拔之基垂可繼之統者也而公以命丗<lb/>
之才值興王之運本之以廊廟之器輔之以天人<lb/>
之學纒綿二紀開濟兩朝賛經綸於草昧之初一<lb/>
<pb n="KR4h0081_SBCK_057-10a"/>
制度於安寧之後自任以天下之重屹然如砥柱<lb/>
之在中流用能道濟生靈視千古爲無愧者也公<lb/>
諱楚材字晋卿姓耶律氏遼東丹王突欲之八丗<lb/>
孫王生燕京留守政事令婁國留守生將軍國隱<lb/>
將軍生太師合魯合魯生太師胡篤胡篤生定逺<lb/>
將軍内刺定逺生榮禄大夫興平軍節度使德元<lb/>
始歸金朝其弟聿魯生履興平鞠以爲子遂爲之後以<lb/>
文章行義受知於丗宗擢翰林待制再遷禮部侍郎<lb/>
章宗即位有定䇿功進禮部尚書㕘知政事終於<lb/>
尚書右丞謚曰文獻即公之考也妣楊氏封<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>水<lb/>
<pb n="KR4h0081_SBCK_057-10b"/>
國夫人公以明昌元年六月二十日生文獻公通<lb/>
術數尤邃太玄私謂所親曰吾年六十而得此子<lb/>
吾家千里駒也他日必成偉器且當爲異國用因<lb/>
取左氏之楚雖有材晉實用之以爲名字公生三<lb/>
歳而孤母夫人楊氏誨育備至稍長知力學年十<lb/>
七書無所不讀爲文有作者氣金制宰相子得試<lb/>
𥙷省掾公不就章宗特賜就試則中甲科考滿授<lb/>
同知開州事貞祐甲戍宣宗南渡丞相完顔承暉<lb/>
留守燕亰行尚書省事表公爲左右司貟外郎越<lb/>
明年京城不守遂屬　國朝<lb/>
<pb n="KR4h0081_SBCK_057-11a"/>
太祖素有并吞天下之志甞訪遼宗室近族至是<lb/>
徴詣行在入見上謂公曰遼與金爲丗讎吾與汝<lb/>
巳報之矣公曰臣父祖以來皆甞北面事之既爲<lb/>
臣子豈敢復懷貳心讎君父耶上雅重其言處之<lb/>
左右以備咨訪已卯夏六月大軍征西禡旗之際<lb/>
雨雪三尺上惡之公曰此克敵之象也庚辰冬大<lb/>
雷上以問公公曰梭里檀當死中野巳而果然梭<lb/>
里檀回鶻王稱也夏人常八斤者以治弓見知乃<lb/>
詫於公曰本朝尚武而明公欲以文進不巳左乎<lb/>
公曰且治弓尚湏弓匠豈治天下不用治天下匠<lb/>
<pb n="KR4h0081_SBCK_057-11b"/>
耶上聞之喜甚自是用公日宻初國朝未有暦學<lb/>
而回鶻人奏五月望夕月食公言不食及期果不<lb/>
食明年公奏十月望夜月食回鶻人言不食其夜<lb/>
月食八分上大異之曰汝於天上事尚無不知況<lb/>
人間事乎壬午夏五月長星見西方上以問公公<lb/>
曰女直國當易主矣逾年而金主死於是每將出<lb/>
征必今公預卜吉㓙上亦燒羊髀骨以符之行次<lb/>
東印度國鐵門關侍衛者見一獸鹿形馬尾緑色<lb/>
而獨角能爲人言曰汝君冝早廻上怪而問公公<lb/>
曰此獸名角端日行一萬八千里解四夷語是惡<lb/>
<pb n="KR4h0081_SBCK_057-12a"/>
殺之象蓋上天遣之以告　陛下願承天心宥此數<lb/>
國人命實陛下無疆之福上即日下詔班師丙戌<lb/>
冬十一月靈武下諸將争掠子女財幣公獨取書<lb/>
數部大黄兩駞而巳既而軍士病疫唯得大黄可<lb/>
愈所活㡬萬人其後燕京多盜至駕車行刼有司<lb/>
不能禁時睿宗監國命中使偕公馳傳徃治既至<lb/>
分捕得之皆勢家子其家人軰行賂求免中使惑<lb/>
之欲爲覆奏公執以爲不可曰信安咫尺未下若<lb/>
不懲戒恐致大亂遂刑一十六人京城帖然皆得<lb/>
安枕矣己丑太宗即位公定冊立儀禮皇族尊長<lb/>
<pb n="KR4h0081_SBCK_057-12b"/>
皆令就班列拜尊長之有拜禮蓋自此始諸國來<lb/>
朝者多以冐禁應死公言陛下新登寳位願無汚<lb/>
白道子從之蓋國俗尚白以白爲吉故也時天下<lb/>
新定未有號令所在長吏皆得自專生殺少有忤<lb/>
意則刀鋸隨之至有全室被戮襁褓不遺者而彼<lb/>
州此郡動輙兵興相攻公首以爲言皆禁絶之自<lb/>
太祖西征之後倉廩府庫無斗粟尺帛而中使别<lb/>
迭等僉言雖得漢人亦無所用不若盡去之使草<lb/>
木暢茂以爲牧地公即前曰夫以天下之廣四海<lb/>
之冨何求而不得但不爲耳何名無用哉因奏地<lb/>
<pb n="KR4h0081_SBCK_057-13a"/>
稅商稅酒醋鹽鐡山澤之利周歳可得銀五十萬<lb/>
兩絹八萬匹粟四十萬石上曰誠如卿言則國用<lb/>
有餘矣卿試爲之乃奏立十路課稅所設使副二<lb/>
貟皆以儒者爲之如燕京陳時可宣德路劉中皆<lb/>
天下之選因時時進說周孔之教且謂天下雖得<lb/>
之馬上不可以馬上治上深以爲然國朝之用文<lb/>
臣蓋自公發之先是諸路長吏兼領軍民錢糓徃<lb/>
徃恃其冨強肆爲不法公奏長吏專理民事萬戸<lb/>
府緫軍政課稅所掌錢糓各不相統攝遂爲定制<lb/>
權貴不能平燕京路長官石抹咸得不激怒皇叔<lb/>
<pb n="KR4h0081_SBCK_057-13b"/>
俾專使來奏謂公悉用南朝舊人且渠親屬在彼<lb/>
恐有異志不冝重用且以國朝所忌誣構百端必<lb/>
欲置之死地事連諸執政時鎮海粘合重山實爲<lb/>
同列爲之股慄曰何必強爲更張計必有今日事<lb/>
公曰自立朝廷以來每事皆我爲之諸公何與焉<lb/>
若果獲罪我自當之必不相累上察見其誣怒逐<lb/>
來使不數月會有以事告咸得不者上知與公不<lb/>
恊特命鞠治公奏曰此人倨傲無禮狎近羣小易<lb/>
以招謗今方有事於南方他日治之亦未爲晚<lb/>
上頗不恱巳而謂侍臣曰君子人也汝曹當效之辛<lb/>
<pb n="KR4h0081_SBCK_057-14a"/>
卯秋八月上至雲中諸路所貢課額銀幣及倉廩<lb/>
米糓簿籍具陳於前悉符元奏之數上笑曰卿不<lb/>
離朕左右何以能使錢糓流入如此不審南國復<lb/>
有卿比者否公曰賢於臣者甚多以臣不才故畱<lb/>
於燕上親酌大觴以賜之即曰授中書省印俾領<lb/>
其事事無巨細一以委之宣德路長官太傅秃花<lb/>
失䧟官粮萬餘石恃其勲舊宻奏求免上問中書<lb/>
知否對曰不知上取鳴鏑欲射者再良乆叱出使<lb/>
白中書省償之仍敕今後凢事先白中書然後聞<lb/>
奏中貴苦木思不花奏撥戸一萬以爲采錬金銀<lb/>
<pb n="KR4h0081_SBCK_057-14b"/>
栽種蒲萄等戸公言<lb/>
太祖有㫖山後百姓與本朝人無異兵賦所出緩<lb/>
急得用不若將河南殘民貸而不誅可充此役且<lb/>
以實山後之地上曰卿言是也又奏諸路民户今<lb/>
已疫乏冝令土居蒙古回鶻河西人等與所在居<lb/>
民一體應輸賦役皆施行之壬辰車駕至河南詔<lb/>
陜洛秦<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>等州山林洞穴逃匿之人若迎軍來降<lb/>
與免殺戮或謂此軰急則來附緩則復資敵耳公<lb/>
奏給旗數百面悉令散歸巳降之郡其活不可勝<lb/>
數國制凢敵人拒命矢石一發則殺無赦汴京垂<lb/>
<pb n="KR4h0081_SBCK_057-15a"/>
䧟首將速不䚟遣人來報且言此城相抗日乆多<lb/>
殺傷士卒意欲盡屠之公馳入奏曰將士暴露凢<lb/>
數十年所争者地土人民耳得地無民將焉用之<lb/>
上疑而未决復奏曰凢弓矢甲仗金玉等匠及官<lb/>
民冨實之家皆聚此城中殺之則一無所得是徒<lb/>
勞也上始然之詔除完顔氏一族外餘皆原免時<lb/>
避兵在汴者户一百四十七萬仍奏選工匠儒釋<lb/>
道醫卜之流散居河北官爲給贍其後攻取淮漢<lb/>
諸城因爲定例初汴京未下奏遣使入城索取孔<lb/>
子五十一代孫襲封衍聖公元措令収拾散亡禮<lb/>
<pb n="KR4h0081_SBCK_057-15b"/>
樂人等及取名儒梁陟等數軰於燕京置編修所<lb/>
平陽置經籍所以開文治時河南初破被俘虜者<lb/>
不可勝計及聞大軍北還逃去者十八九有詔停<lb/>
留逃民及資給飲食者皆死無問城郭保社一家<lb/>
犯禁餘並連坐由是百姓惶駭雖父子弟兄一經<lb/>
俘虜不敢正視逃民無所得食踣死道路者踵相<lb/>
躡也公從容進說曰十餘年間存撫百姓以其有<lb/>
用故也若勝負未分慮渉攜貳今敵國己破去將<lb/>
安徃豈有因一俘囚罪數百人者乎上悟詔停其<lb/>
禁金國既亡唯秦鞏等二十餘州連歳不下公奏<lb/>
<pb n="KR4h0081_SBCK_057-16a"/>
吾人之得罪逃入金國者皆萃於此其所以力戰<lb/>
者蓋懼死耳若許以不殺不攻而自下矣詔下皆<lb/>
開門出降期月之間山外悉平甲午詔括户口以<lb/>
大臣忽覩虎領之國初方事進取所降下者因以<lb/>
與之自一社一民各有所主不相統屬至是始隷<lb/>
州縣朝臣共欲以丁爲户公獨以爲不可皆曰我<lb/>
朝及西域諸國莫不以丁爲户豈可捨大朝之法<lb/>
而從亡國政耶公曰自古有中原者未甞以丁爲<lb/>
户若果行之可輸一年之賦隨即逃散矣卒從公<lb/>
議時諸王大臣及諸將校所得驅口徃徃寄留諸<lb/>
<pb n="KR4h0081_SBCK_057-16b"/>
郡㡬居天下之半公因奏括户口皆籍爲編民乙<lb/>
未朝議以回鶻人征南漢人征西以爲得計公極<lb/>
言其不可曰漢地西域相去數萬里比至敵境人<lb/>
馬疲乏不堪爲用況水土異冝必生疾疫不若各<lb/>
就本土征進似爲兩便争論十餘日其議遂寢丙<lb/>
申上會諸王貴臣親執觴以賜公曰朕之所以推<lb/>
誠任卿者先帝之命也非卿則天下亦無今日朕<lb/>
之所以得髙枕而卧者卿之力也蓋<lb/>
太祖晚年屢屬於上曰此人天賜我家汝他日國<lb/>
政當悉委之其秋七月忽覩虎以户口來上議割<lb/>
<pb n="KR4h0081_SBCK_057-17a"/>
裂諸州郡分賜諸王貴族以爲湯沐邑公曰尾大<lb/>
不掉易以生隙不如多與金帛足以爲恩上曰業<lb/>
巳許之復曰若樹置官吏必自朝命除恒賦外不<lb/>
令擅自徴歛差可乆也從之是歳始定天下賦稅<lb/>
每二戸出絲一斤以供官用五户出絲一斤以與<lb/>
所賜之家上田毎畒稅三升半中田三升下田二<lb/>
升水田五升商税三十分之一鹽毎銀一兩四十<lb/>
斤巳上以爲永額朝臣皆謂太輕公曰將來必有<lb/>
以利進者則巳爲重矣國初盜賊充斥商賈不能<lb/>
行則下令凢有失盜去處周歳不獲正賊令本路<lb/>
<pb n="KR4h0081_SBCK_057-17b"/>
民戸代償其物前後積累動以萬計及所在官吏<lb/>
取借回鶻債銀其年則倍之次年則并息又倍之<lb/>
謂之羊羔利積而不巳徃徃破家散族至以妻子<lb/>
爲質然終不能償公爲請於上悉以官銀代還凢<lb/>
七萬六千定仍奏定今後不以歳月逺近子本相<lb/>
侔更不生息遂爲定制侍臣脫歡奏選室女勑中<lb/>
書省發詔行之公持之不下上怒召問其故公曰<lb/>
向所刷室女二十八人尚在燕京足備後宫使令<lb/>
而脫歡傳㫖又欲徧行選刷臣恐重擾百姓欲覆<lb/>
奏陛下耳上良乆曰可遂罷之又欲於漢地拘刷<lb/>
<pb n="KR4h0081_SBCK_057-18a"/>
牝馬公言漢地所有繭絲五糓耳非産馬之地若<lb/>
今日行之後必爲例是徒擾天下也乃從其請丁<lb/>
酉汰三教僧道試經通者給牒受戒許居寺觀儒<lb/>
人中選者則復其家公初言僧道中避役者多合<lb/>
行選試至是始行之始諸王貴戚皆得自起驛馬<lb/>
而使臣猥多馬悉倒乏則豪奪民馬以乗之城郭<lb/>
道路所至騷動及其到館則要索百端供饋稍緩<lb/>
輙𬒳箠撻館人不能堪公奏給牌劄仍定飲食分例其<lb/>
弊始革因陳時務十䇿一曰信賞罰二曰正名分<lb/>
三曰給俸禄四曰封功臣五曰考殿最六曰定物<lb/>
<pb n="KR4h0081_SBCK_057-18b"/>
力七曰汰工匠八曰務農桑九曰定土貢十曰置<lb/>
水運上雖不能盡行亦時擇用焉回鶻阿散阿迷<lb/>
失告公私用官銀一千定上召問公公曰陛下試<lb/>
詳思之曽有㫖用銀否上曰朕亦憶得甞令修蓋<lb/>
宫殿用銀一千定公曰是也後數日上坐萬安殿<lb/>
召阿散阿迷失詰之遂服其誣太原路課稅使副<lb/>
以贓罪聞上讓公曰卿言孔子之教可行儒者皆<lb/>
善人何故亦有此軰公曰君父之教臣子豈欲䧟<lb/>
之於不義而不義者亦時有之三綱五常之教有國有<lb/>
家者莫不由之如天之有日月星辰也豈可因一人之有<lb/>
<pb n="KR4h0081_SBCK_057-19a"/>
過使萬丗常行之道獨見廢於我朝乎上意乃解戊<lb/>
戌天下大旱蝗上問公以禦之之術公曰今年租賦乞權<lb/>
行倚閣上曰恐國用不足公曰倉庫見在可支十年<lb/>
許之初籍天下户得一百四萬至是逃亡者十四五而<lb/>
賦仍舊天下病之公奏除逃户三十五萬民頼以安燕<lb/>
京劉忽篤馬者隂結權貴以銀五十萬兩撲買天下差<lb/>
發涉獵發丁者以銀二十五萬兩撲買天下係官廊<lb/>
房地基水利豬鷄劉庭玉者以銀五萬兩撲買燕京<lb/>
酒課又有回鶻以銀一百萬兩撲買天下鹽課至<lb/>
有撲買天下河泊橋梁渡口者公曰此皆姦人欺<lb/>
<pb n="KR4h0081_SBCK_057-19b"/>
下罔上爲害甚大咸奏罷之甞曰興一利不若除<lb/>
一害生一事不若減一事人必以爲班超之言蓋<lb/>
平平耳千古之下自有定論上素嗜酒晚年尤甚<lb/>
日與諸大臣酣飲公數諌不聽乃持酒槽之金口<lb/>
曰此鐡爲酒所蝕尚致如此況人之五臟有不損<lb/>
耶上恱賜以金帛仍勑左右日進酒三鍾而止時<lb/>
四方無虞上頗怠於政事姦邪得以乗間而入初<lb/>
公自庚寅年定課稅所額毎歳銀一萬定及河南<lb/>
既下户口滋息増至二萬二千定而回鶻譯史安<lb/>
天合至自汴梁倒身事公以求進用公雖加獎借<lb/>
<pb n="KR4h0081_SBCK_057-20a"/>
終不能滿望即奔詣鎮海百計行間首引回鶻奥<lb/>
都刺合蠻撲買課稅増至四萬四千定公曰雖取<lb/>
四十四萬亦可得不過嚴設法禁隂奪民利耳民<lb/>
窮爲盜非國之福而近侍左右皆爲所㗖上亦頗<lb/>
惑衆議欲令試行之公反復争論聲色俱厲上曰<lb/>
汝欲闘搏耶公力不能奪乃太息曰撲買之利既<lb/>
興必有躡跡而簒其後者民之窮困將自此始於<lb/>
是政出多門矣公正色立朝不爲少屈欲以身徇<lb/>
天下毎陳國家利病生民休戚辭氣懇切孜孜不<lb/>
巳上曰汝又欲爲百姓哭耶然待公加重公當國<lb/>
<pb n="KR4h0081_SBCK_057-20b"/>
日乆每以所得禄賜分散宗族未甞私以官爵或<lb/>
勸以乗時廣布枝葉固本之術也公曰金幣資給<lb/>
足以樂生若假之官守設有不肖者干違常憲吾<lb/>
不能廢公法而徇私情且狡兎三穴吾不爲也辛<lb/>
丑春二月上疾篤脉絶皇后不知所以召公問之<lb/>
公曰今朝廷用非其人天下罪囚必多冤柱故天<lb/>
變屢見冝大赦天下因引宋景公熒惑退舎之事<lb/>
以爲證后亟欲行之公曰非君命不可頃之上少<lb/>
蘇后以爲奏上不能言頷之而已赦發脉復生冬<lb/>
十一月上勿藥巳乆公以太一數推之奏不冝畋<lb/>
<pb n="KR4h0081_SBCK_057-21a"/>
獵左右皆曰若不騎射何以爲樂獵五日而崩癸<lb/>
卯后以儲嗣問公公曰此非外姓臣所當議自有<lb/>
先帝遺詔在遵之則社稷甚幸奥都刺合蠻方以<lb/>
貨取朝政執政者亦皆阿附唯憚公沮其事則以<lb/>
銀五萬兩賂公公不受事有不便於民者輙中止<lb/>
之時后巳稱制則以御寳空紙付奥都刺合蠻令<lb/>
從意書填公奏曰天下先帝之天下典章號令自<lb/>
先帝出必欲如此臣不敢奉詔㝷復有㫖奥都刺<lb/>
合蠻奏準事理令史若不書填則斷其手公曰軍<lb/>
國之事先帝悉委老臣令史何與焉事若合理自<lb/>
<pb n="KR4h0081_SBCK_057-21b"/>
是遵行若不合理死且不避況斷手乎因厲聲曰<lb/>
老臣事太祖太宗三十餘年固不負於國家皇后<lb/>
亦不能以無罪殺臣后雖怨其忤巳亦以先朝勲<lb/>
舊曲加敬憚焉公以其年五月十有四日以疾薨<lb/>
於位享年五十五蒙古諸人哭之如喪其親戚和<lb/>
林爲之罷市絶音樂者數日天下士大夫莫不茹<lb/>
泣相弔以中統二年十月二十日塟於玉泉東甕<lb/>
山之陽從遺命也以漆水國夫人蘇氏祔先娶梁<lb/>
氏以兵亂隔絶殁於河南之方城生子鉉監開平<lb/>
倉卒蘇氏東坡先生四丗孫威州刺史公弼之女<lb/>
<pb n="KR4h0081_SBCK_057-22a"/>
生子鑄今爲中書左丞相孫男十一人曰希徴曰<lb/>
希勃曰希亮曰希寛曰希素曰希周曰希光曰希<lb/>
逸曰希　曰希　曰希　女孫五人適貴族公天<lb/>
姿英邁迥出人表雖案牘滿前左酬右答咸適其<lb/>
當又能以忠勤自將甞㑹計天下九年之賦毫釐<lb/>
有差則通宵不寐平居不妄言笑疑若簡傲及一<lb/>
𬒳接納則和氣温温令人不能忘平生不治生産<lb/>
家財未甞問其出入及其薨也人有譖之者曰公<lb/>
爲相二十年天下貢奉皆入私門后使衞士視之<lb/>
唯名琴數張金石遺文數百卷而巳篤於好學不<lb/>
<pb n="KR4h0081_SBCK_057-22b"/>
舍晝夜甞誡諸子曰公務雖多晝則屬官夜則屬<lb/>
私亦可學也其學務爲該洽凢星暦醫卜雜筭内<lb/>
筭音律儒釋異國之書無不通究甞言西域暦五<lb/>
星宻於中國乃作麻答把暦蓋回鶻暦名也又以<lb/>
日食躔度與中國不同以大明暦浸差故也乃定<lb/>
文獻公所著乙未元暦行於丗既塟公七年今丞<lb/>
相持進士趙衍狀以銘見屬國家承大亂之後天<lb/>
綱絶地軸折人理滅所謂更造夫婦肇有父子者<lb/>
信有之矣加以南北之政每毎相戾其出入用事<lb/>
者又皆諸國之人言語之不通趣向之不同當是<lb/>
<pb n="KR4h0081_SBCK_057-23a"/>
之時而公以一書生孤立於廟堂之上而欲行其<lb/>
所學戞戞乎其難哉幸頼　明天子在上諌行言聽<lb/>
故奮袂直前力行而不顧然而其見於設施者十<lb/>
不能二三而天下之人固已鈞受其賜矣若此時<lb/>
非公則人之類又不知其何如耳銘曰<lb/>
帝王之興輔弼是頼誰其尸之不約而㑹阿衡返<lb/>
商尚父歸周風雲一旦竹帛千秋赤氣告祥龍飛<lb/>
朔野義師長驅削平天下儒服從容左右彌縫克<lb/>
諴厥功惟中令公令公維何代掌燮理太師之孫<lb/>
文獻之子白璧堂堂維國之華帝曰斯人天賜我<lb/>
<pb n="KR4h0081_SBCK_057-23b"/>
家重明耀離大命旣革乾旋坤轉如再開闢内外<lb/>
疇咨付之鈞司吾國吾民汝翼汝爲公拜稽首曰<lb/>
敢不力權輿帝墳草創人極郡國相師以殺爲嬉<lb/>
隂盜赤子弄兵潢池渙號一方㨗於風雨指麾群<lb/>
雄圈豹檻虎賢哲深藏固挋牢關潛行公卿求活<lb/>
草間隨材擇用鬱爲榱棟網羅四方狩麟蒐鳯府<lb/>
庫填充粟帛流通公於是時蕭何關中臺閣討裁<lb/>
典章燦煥公於是時玄齡貞觀逋俘纍纍蔽野僵<lb/>
屍我燠而寒我飽而飢圍城惴惴假息寸晷我解<lb/>
其縛我生其死生息長養教誨飲食民到于今家<lb/>
<pb n="KR4h0081_SBCK_057-24a"/>
受其賜惟天雖髙其監則明乃祚元子再秉樞衡<lb/>
勲在盟府名昭國史富貴夀考哀榮終始莓莓新<lb/>
阡浩浩流泉不朽載傳尚千萬年<lb/>
國朝文類卷第五十七<lb/>
<pb n="KR4h0081_SBCK_057-24b"/>
</p>
<p>
</p>
  </div>
</body>
</text>
</TEI>
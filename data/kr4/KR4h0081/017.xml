<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_017-1a"/>
國朝文類卷第十七<lb/>
表<lb/>
　　賀正旦表　劉敏中<lb/>
暦頒夏正大春秋一統之書禮謹漢儀受圖貢四<lb/>
方之賀歡均朝野慶洽天人<hi>中賀</hi>剛健體元寛仁<lb/>
育物董官常而敷聖訓炳如日月之臨恤民隱而<lb/>
降德音翕叶地天之泰至和斯應景福惟新臣䓁<lb/>
夙被寵榮忝司端揆無尺寸效仰禆財成輔相之<lb/>
功願億萬年永享伴奐優游之樂<lb/>
　　賀冊后表　楊文郁<lb/>
<pb n="KR4h0081_SBCK_017-1b"/>
聖德日新端齊家以身之本坤元位正備臨軒發<lb/>
冊之儀慶溢九重歡騰四表<hi>中賀</hi>受天成命遵<lb/>
祖詒謀謂王教攸基莫若人倫之重然治道之至<lb/>
庶資内治之勤昭法象於軒星崇聲明於椒掖以<lb/>
賛嚴宸之孝理以恊　太母之徽音臣等服在近<lb/>
司顒觀盛際道符羲易占順承載物之亨願擬尭<lb/>
封申冨壽多男之祝<lb/>
　　賀元旦表　姚登孫<lb/>
寳暦晨開恩誕敷於朔紀瑶池春滿慶先輯於<lb/>
東朝日月清華神民闓懌<hi>中賀</hi>道符乾統躬啓皇<lb/>
<pb n="KR4h0081_SBCK_017-2a"/>
圖懿範難名備聖人之全德仁規妙運濟天下於<lb/>
太寧壽並兩儀福延萬丗臣等班聮文石職忝膠<lb/>
庠仰測卦爻喜三陽之通泰俯陳歌頌奉億載之<lb/>
怡愉<lb/>
　　賀建儲表　姚登孫<lb/>
坤元居上挾皇統於中天震器有歸衍孫謀於奕<lb/>
丗神人闓懌河岳清寧<hi>中賀</hi>聖德難名徽音夙著<lb/>
心游太極兩儀妙玄範之功身佑三朝九鼎重宗<lb/>
磐之勢適春宫之肇建知景命之永延臣等嘉與<lb/>
諸儒欣逢盛典日月啓重光之運幸囿照臨華嵩<lb/>
<pb n="KR4h0081_SBCK_017-2b"/>
開萬壽之期惟厪歌頌<lb/>
　　賀聖節表　李之紹<lb/>
寳暦建元恊重華之嘉運瑶光貫月開上聖之貞<lb/>
符盛德在秋昊天有命<hi>中賀</hi>聦明稽古孝友根心<lb/>
丕顯文謨端拱巖廊之上逹觀新邑式均道理之<lb/>
中揆震夙之昌辰卜豐穰于今歳璇璣肇紀玉斗<lb/>
儲祥臣等肅謹班聮遥瞻粹穆宣昭鴻業載賡七<lb/>
月之詩耆定武功願繼萬年之雅<lb/>
　　賀聖節表　鄧文原<lb/>
天開景運篤有道之曽孫電繞神樞受介福於王<lb/>
<pb n="KR4h0081_SBCK_017-3a"/>
毋觚稜瑞靄閶闔臚傳<hi>中賀</hi>誕紹鴻圖丕承駿命<lb/>
至仁育物得秋而萬寳成盛德在躬居所而衆星<lb/>
拱當立經陳紀之始爲施仁發政之規郊廟肇禋<lb/>
朝野胥樂臣等名叨玉署目極璇霄廣文王有聲<lb/>
之詩載歌律吕衍殷宗無逸之壽䖍祝華嵩<lb/>
　　賀正旦表　盧亘<lb/>
瑶圖星拱禮盛三元璇宇天臨懽同九有焕扆文<lb/>
於懿範洽聖孝於英猷<hi>中賀</hi>迪喆徽柔濬㡬淵靖<lb/>
崇勲廟社消群慝而佑顯謨決䇿宫闈定神器而<lb/>
凝景命妙用夙諧於坤載大明參懋於乾剛臣等<lb/>
<pb n="KR4h0081_SBCK_017-3b"/>
乆玷中書肅承内治儀新鴻號深仁昭被於綿區<lb/>
嘉錫隆禧慈訓永光於汗簡<lb/>
　　賀親祀太廟表<hi>延祐七年</hi>
九重御極太平端拱於中天萬舞奏庭盛禮告成<lb/>
於清廟群方胥賛百辟交孚<hi>中賀</hi>剛健日新聦明<lb/>
時憲祖有功宗有德衍歴服之無疆車同軌書同<lb/>
文厎烝民之作乂衮冕華昭於日月笙鏞和恊于<lb/>
神人崇億載之洪基舉累朝之曠典臣等忝司政<lb/>
府肅侍齊宫籩豆駿奔仰宣室受釐之慶衣冠稱<lb/>
賀效華封祝聖之誠<lb/>
<pb n="KR4h0081_SBCK_017-4a"/>
　　賀親祀太廟表<hi>天暦元年</hi>虞集<lb/>
寳暦在躬祗服　祖宗之訓太宫修祀於昭禮樂<lb/>
之文海宇均安神人交暢<hi>中賀</hi>德崇恭讓道積寛<lb/>
仁艱難具察於民勞徯戴宻繇於天授卿雲就日<lb/>
護璽綬以来歸瑞雪冝年洗干戈而載戢圭衮㑹<lb/>
龍章之盛簫韶致鳯羽之儀臣等備位台衡依光<lb/>
宸極群工述職賛文治之成功萬壽膺符受明禋<lb/>
之純嘏<lb/>
　　賀聖節表　虞集<lb/>
春回正月律和舞鳯之庭日浹芳旬瑞紀流虹之<lb/>
<pb n="KR4h0081_SBCK_017-4b"/>
渚縟儀洊舉治象更新<hi>中賀</hi>盛德在躬至仁育物<lb/>
紫微華蓋焕乎經緯之爲章朱草醴泉妙與生成<lb/>
而合化天開壽域人樂熈辰臣等弱翰無功清光<lb/>
有赫對掦休命絲綸緝黼黻之文歌頌永年簡冊<lb/>
載衣裳之治<lb/>
　　賀正旦表　虞集<lb/>
陽春發育明新若日之方中正朔㑹同溥博如天<lb/>
之爲大顯承盛化恊慶昕庭<hi>中賀</hi>神武成功至文<lb/>
備德綜萬機而益𥙿逹四聦而弗遺禮樂從容建<lb/>
用維皇之極圖書宣朗緝熈於穆之純假郊廟以<lb/>
<pb n="KR4h0081_SBCK_017-5a"/>
受釐率臣民而錫福臣等叨陪鼎鉉式替鈞陶時<lb/>
和歳豐願保無疆之祚風淳俗美永歌有道之朝<lb/>
　　賀正旦表　宋本<lb/>
泰元神筴天開六甲之端北斗帝車星直三朝之<lb/>
旦立政伊始與時皆新<hi>中賀</hi>睿知有臨明哲作則<lb/>
萬機初振熈鴻號於紀年九廟載安被龍光於宗<lb/>
黨誕啓用材之路式推澤物之仁臣等身際昌辰<lb/>
首班著位風行雷動賡歌殊愧於古初日升月恒<lb/>
善頌惟先於壽考<lb/>
　　賀親祀南郊表<hi>至順元年</hi>謝端<lb/>
<pb n="KR4h0081_SBCK_017-5b"/>
四方于理事天致恭己之誠三年而郊卜日叶用<lb/>
辛之吉功成治定禮備樂和<hi>中賀</hi>端拱無爲純一<lb/>
不二肇舉明禋之典載嚴升配之文大吕黄鍾音<lb/>
恊雲門之奏鎭圭繅藉輝聮蒼壁之華祥風和氣<lb/>
之與游景星慶雲之疊見穹示集貺宗社蒙休臣<lb/>
等叨佐清朝欣觀熈事列圜壇之八陛幸陪漢畤<lb/>
以侍祠陳泰階之六符願舉兒觴而上壽<lb/>
牋<lb/>
　　賀正旦牋　夾谷之竒<lb/>
位拱少陽仗簇黄麾之曉氣暄大簇祥開青禁之<lb/>
<pb n="KR4h0081_SBCK_017-6a"/>
春邦本益隆輿情胥慶<hi>中賀</hi>仰遵聖訓參決政機<lb/>
執中傳精一之心作貳毓元良之望重明繼照隂<lb/>
邪常遏於未形九四在淵陽德克潛於已著兹履<lb/>
端之云始冝介福之孔多某等素乏長材叨居端<lb/>
尹星輝海潤莫酬沾被之恩月恒日升第祝綿延<lb/>
之筭<lb/>
　　賀千秋牋　楊文郁<lb/>
陽常居於大夏方収飬毓之功震一索爲長男載<lb/>
啓亨嘉之㑹慶鍾甲觀歡溢寰區<hi>中賀</hi>克哲克明<lb/>
允文允武春坊翊善茂隆邦本之貞曉寢問安長<lb/>
<pb n="KR4h0081_SBCK_017-6b"/>
奉天顔之喜兹臨彌月之節冝膺百順之祥臣等<lb/>
竊備詞官進趨庭賀幸聞樂府奉重暉重潤之章<lb/>
請合輿情上俾熾俾昌之壽<lb/>
　　賀千秋牋　袁桷<lb/>
心依宸極前星耀於明堂卯爲春門大電環于甲<lb/>
觀盛德集福至和儲祥<hi>中賀</hi>體仁法元師古合道<lb/>
温恭事　帝宻輔相以生成問學積躬益緝熈而<lb/>
光大疇咨黄髮之彦庸佐青闈之規茂對誕辰冝<lb/>
膺純嘏某等肅瞻儲禁忝職詞林鶴駕陳儀喜承<lb/>
顔於兩殿鴻圖衍慶願介壽於千秋<lb/>
<pb n="KR4h0081_SBCK_017-7a"/>
　　賀正旦牋　虞集<lb/>
玉燭調元播陽春於萬物禕衣乗翟奉景福於一<lb/>
人懽溢宫闈慶延宗社<hi>中賀</hi>柔嘉維則愽厚無疆<lb/>
帝業中興五色錬補天之石女功内治七襄成報<lb/>
日之章膺瑶冊之穠華衍金支之奕葉茂迎蒼暦<lb/>
益介洪禧某等備位外廷稱觴前殿二南風化歌<lb/>
關睢正始之音萬年室家樂既醉太平之運<lb/>
箴<lb/>
　　絅齋箴　鄧文原<lb/>
元坦使君以絅名齋屬巴西鄧文原敷繹其義乃<lb/>
<pb n="KR4h0081_SBCK_017-7b"/>
作箴曰<lb/>
維古悊人徳美内植掦休弗矜反躬藏宻在易坤<lb/>
厚含章可貞明夷莅衆用晦而明善𣣔淵潛志無<lb/>
衒飾辟諸裼襲身章之則彼夸毗者内視欿如廼<lb/>
崇澆爲以眩群愚鼓鍾有聞屋漏滋愧爾車甚澤<lb/>
而人斯瘁緊南郭子尚絅是遵匪曰隱几式企書紬<lb/>
　愼獨箴　安熈<lb/>
可尊者徳可畏者天無處不有無時不然念慮之<lb/>
發必有其㡬勿隱其隱勿微乎微從事於斯是曰<lb/>
愼獨自此精之萬物並育豪髪有間天理弗存利<lb/>
<pb n="KR4h0081_SBCK_017-8a"/>
欲紛拏厥心則昬於乎戒哉敬作此箴書諸座隅<lb/>
以警某心<lb/>
　銘<lb/>
　　簡儀銘　姚燧<lb/>
舊儀昆侖六合包外經緯從横天常衺帶三辰内<lb/>
循黄赤道交其中四遊頫仰鈞簫凢今改爲皆析<lb/>
而異繇能䟽明無窒於視四遊兩軸二極是當南<lb/>
軸攸沓下乃天常維北欹傾取軸榘應鏤以百刻<lb/>
及時𥘉正赤道上載周列經星三百六十五度竒<lb/>
贏地平安加立運所履錯勒干隅若十二子五環<lb/>
<pb n="KR4h0081_SBCK_017-8b"/>
三旋四衡挈焉兩綴闚距隨捩畱遷𣣔知出地究<lb/>
兹立運去極㡬何即遊是問赤道重衡四弦末張<lb/>
上結北軸移景相望測日用一推星兼二定距入<lb/>
宿兩候齊視巍巍其髙莫莫其遥蕩蕩其大赫赫<lb/>
其昭歩仭之間肆所賾攷明乎制器運掌有道灋<lb/>
簡而中用宻不窮歴校古陳未與侔功倚歟<lb/>
皇元發帝之藴卑厥羲和萬世其訓<lb/>
　　仰儀銘　姚燧<lb/>
不可形體莫天大也無競維人仰釡載也六尺爲<lb/>
深廣自倍也兼深廣倍挈釡兊也振溉不洩繚以<lb/>
<pb n="KR4h0081_SBCK_017-9a"/>
澮也正位辨方日子卦也横縮度中平斜再也斜<lb/>
起南極平釡鐓也小大必用入地畫也始周浸斷<lb/>
浸極外也極入地深四十太也北九十一赤道齘<lb/>
也列刻五十六時配也衡竿加卦巽坤内也以負<lb/>
縮竿子午對也末旋機杖窽納芥也上下懸直與<lb/>
鐓㑹也視日漏光何度在也暘谷朝賔夕餞昧也<lb/>
寒暑發歛驗進退也薄蝕終起鑒生殺也以避赫<lb/>
曦奪目害也南北之偏亦可槩也極淺十七林邑<lb/>
界也深五十二鐡勒塞也淺赤道髙人所戴也夏<lb/>
短冬永猶少差也深故赤平冬晝晦也夏則不没<lb/>
<pb n="KR4h0081_SBCK_017-9b"/>
永短最也二天之書曰渾蓋也一儀即揆何不悖<lb/>
也以指爲告無煩喙也闇資以明疑者沛也智者<lb/>
是之膠者怪也過者巧暦不億輩也非讓不爲思<lb/>
不逮也將窺天眹造物愛也其有俟然昭<lb/>
聖代也泰山礪兮河如帶也黄金不磨悠乆頼也<lb/>
鬼神禁訶庶勿壞也<lb/>
　　漏刻鐘銘　姚燧<lb/>
靈臺設簴巍以尊元間大呂非其晜摯曠善鼓手<lb/>
自煩宫商良諧等釡盆請無以聲以功論一日之<lb/>
中兩昕昬一鳴一刻有度存九圍一圃折柳樊黔<lb/>
<pb n="KR4h0081_SBCK_017-10a"/>
首時作時饔飱日月如是相告敦三辰聽命循軌<lb/>
垣四序不忒迭寒暄萬物生翕盈乾坤何獨治歴<lb/>
逌此源凝熈帝績髙羲軒積丗而運㑹而元吉金<lb/>
之舌愼莫捫輟響誰其代天言<lb/>
　　渾象銘　楊桓<lb/>
於昭　聖皇德惟天希宻察乾坤動符化㡬乃命<lb/>
太史考順求違制器象天具體而微度數棊布星<lb/>
次珠輝道分黄赤擬議玄規兩極低昻中主璇璣<lb/>
匱方象地極樞以維地本天函術取外圍反而觀<lb/>
之其趣同歸體雖至約用足明<lb/>
<pb n="KR4h0081_SBCK_017-10b"/>
天外觀天之裏合象之背日月交錯五行進退造<lb/>
化無窮不出户内始終參求簡儀是配於昭<lb/>
聖皇夙夜睿思先天天合後天奉時先後惟天<lb/>
聖皇無爲<lb/>
　　玲瓏儀銘　楊桓<lb/>
天體圜穹三辰在中星雖紀度天實無窮天度之<lb/>
數環周三百六十五度四分度一因星而歩推日<lb/>
而得月次十二徃來盈虧五星參差進退有期判<lb/>
爲寒暑分爲四時太史司天咸用周知制諸法象<lb/>
各有攸施萃於用者玲瓏其儀十萬餘目經緯均<lb/>
<pb n="KR4h0081_SBCK_017-11a"/>
布與天同體協規應矩徧體虚明中外宣露玄象<lb/>
森羅莫計其數宿離有次去極有度人由中闚目<lb/>
即而喻先哲實繁兹制猶未逮我皇元其作始備<lb/>
實因於理匪鑿于智于萬斯年寶之無墜<lb/>
　髙表銘　楊桓<lb/>
聖人修政唯農是本農之所見時則爲準過與不<lb/>
及民安究之動措由中聖人授之時在於天術何<lb/>
以得制器求之乃見天則日月周運閏餘歳成盈<lb/>
虚消息在表斯徴分至既辨氣序乃㑹朔晦一定<lb/>
弦望由對爰演斯暦用詔民時百工允治庶績用<lb/>
<pb n="KR4h0081_SBCK_017-11b"/>
熈表中以正圭平以直不言而諭與時偕極天德<lb/>
<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>
                    <graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>參以明焉民生皥皥振以興焉惟昔八尺景<lb/>
促分宻爲用雖可每艱辨析　聖皇御極百度惟<lb/>
新乃五其昔其用益神表髙之法先哲匪憚其顚<lb/>
景虚取的是患表梁上陳景符下依符竅得梁景<lb/>
辰精微揆月有方闚几是映几限容光圭表交應<lb/>
器術之宻推歩之精歴古于今斯畢其能上天之<lb/>
載無聲無臭　聖皇儀刑在其左右仁民育物以<lb/>
對天祐眉壽萬年寶兹悠乆<lb/>
　　太史院銘　楊桓<lb/>
<pb n="KR4h0081_SBCK_017-12a"/>
天厭下土之亂眷求聖哲以作民主<lb/>
太祖聖武皇帝應運挺生以神武戡除禍難遂定<lb/>
皇元之寶命　累聖肖徳增功纉烈逮今<lb/>
憲天述道仁文義武大光孝皇帝禀資聖神自潜<lb/>
藩邸躬率師旅有征無戰天心人心攸屬攸係及<lb/>
位中國大建都邑任賢使能分設百官政教既行<lb/>
乃制禮作樂廟享祖宗仍遣將帥四征未臣始綂<lb/>
一六合周臨天際端居無爲飛潜動植仁惠溥霑<lb/>
民既無事唯夫耕女織工器商貨自勞衣食　聖慮<lb/>
周悉凢厚民生者無不爲之以農事爲四民衣食<lb/>
<pb n="KR4h0081_SBCK_017-12b"/>
之本既設有司以董其勤又思爲振舉之務乃立<lb/>
太史院以講明天道敬授民時焉至元十三年<lb/>
上以循用大眀曆乆而失當欲剏其制以太子賛善<lb/>
臣王恂業精筭術凢日月盈縮遲疾五星進退見<lb/>
伏昬曉中星以應四時者悉付其推演尋遷太史<lb/>
令以都水監臣郭守敬穎悟天運妙於制度凢儀<lb/>
象表漏考日時歩星躔者悉付規矩之尋授同知<lb/>
太史事暦成遷太史令以前中書左丞臣許衡爲<lb/>
命丗之賢凢研究天道斟酌損益者悉付教領之<lb/>
輔以集賢學士臣楊恭㦉其提挈綱維始終弼成<lb/>
<pb n="KR4h0081_SBCK_017-13a"/>
者實前中書左丞轉大司農臣張文謙尋以昭文<lb/>
舘大學士領太史院事凢工役土木金石悉付行<lb/>
工部尚書兼少府監臣叚貞以經度之凢儀象表<lb/>
漏文飾匠制之美者悉付大司徒臣阿你哥十六<lb/>
年春擇美地得都邑東墉下始治役垣縱二百布<lb/>
武横減四之一中起靈臺餘十丈爲層三中下皆<lb/>
周以廡其下靣日中室爲官府以緫聽院政長曰<lb/>
令次同知院事次僉院事以宰輔之重領於上者<lb/>
無定貟其属有主事有令譯史有幹事有庫局之<lb/>
司左右旁室以㑹司属議凢推測星暦諸生七十<lb/>
<pb n="KR4h0081_SBCK_017-13b"/>
人莅以三局一曰推筭其官有五官正有保章正<lb/>
有副有掌暦分集於朝室二曰測驗其官有靈臺<lb/>
郎有監候有副三曰漏刻其官有挈壷正有司辰<lb/>
郎分集於夕室凢器用出納於隂室中層離室以<lb/>
列景曜巽室以措水運渾天壷漏坤室以措渾天象<lb/>
蓋天圖震兊二室以圖南北異方渾天蓋天之隱<lb/>
見坎室以位太歳乾室以貯天文測驗書艮室以<lb/>
貯古今推筭暦法臺顚設簡仰二儀正方案旉簡<lb/>
儀下靈臺之左别爲小臺際冓周廡以華四外上<lb/>
措玲瓏渾儀靈臺之右立髙表表前爲堂表北旉<lb/>
<pb n="KR4h0081_SBCK_017-14a"/>
石圭圭靣刻度景丈尺寸分圭旁夾以連冓可圭<lb/>
上露天日爲度景計靈臺之前東西隅置印暦工<lb/>
作局次南神厨筭學設位如上初改暦之議既行<lb/>
即遣官四逺測景以相參驗若髙麗瓊崖成都和<lb/>
林蓋擬羲和仲叔之命又自上都南五千里中若<lb/>
東平陽城鄂吉等州各遣官測驗以求逺近之數<lb/>
十七年冬至以新暦進遷官賞賚有差十八年頒<lb/>
行之十九年以祕書少監臣趙秉温遷昭文舘學<lb/>
士知太史院事明年啓皇太子㫖以諭德臣李謙<lb/>
撰暦議二十一年以左侍儀奉御臣阿刺渾薩理<lb/>
<pb n="KR4h0081_SBCK_017-14b"/>
遷集賢學士尋遷大學士並兼太史院事遂以二<lb/>
十三年春同進暦經属共二十一卷仍以餘書未<lb/>
成者奏以臣桓與其議若暦經暦式等序若表漏<lb/>
儀象等銘臣桓既冐言矣又拜手稽首原立院之<lb/>
初序而銘曰<lb/>
天鑑下民亂靡有定孰能一之聖哲受命<lb/>
太祖神武始開乾坤剏業垂法以貽後昆纉緒紹<lb/>
功剗除妖昬逮今　聖皇天錫勇智内修法度外<lb/>
遣將帥伐辠弔民罔越厥志炎方歸命赦其後至<lb/>
武功告成萬國來萃同軌同文重譯奉贄小大悉<lb/>
<pb n="KR4h0081_SBCK_017-15a"/>
臣師旅以寧思與萬方永保太平黎民定居蕃息<lb/>
生生爲衣而蠶爲食而耕士勸其賢工勸其能關<lb/>
阨夜開商旅通行民雖克勤罔適天冝匡之翼之<lb/>
以煩聖思乃立太史法遵黎羲欽若天道敬授民<lb/>
時教其動作時種時穫教其趨向是冝是吉五禮<lb/>
之舉選時爲日代卜代筮不勞龜䇿期措斯民康<lb/>
壽之域民祝　聖皇眉壽萬年民祝　聖皇五福<lb/>
駢臻民祝　聖皇億兆子孫七政順軌隂陽調均<lb/>
時雨時晹化育秋春蕩蕩巍巍盛德何言天覆地<lb/>
載太平無垠<lb/>
<pb n="KR4h0081_SBCK_017-15b"/>
　　瓶城齋銘<hi>爲淮東憲司知事凌德庸作</hi>閻復<lb/>
利慾之兵或隳吾城躁厲之機或發吾瓶墨其守<lb/>
不若脩仁義之干櫓金其緘不若駕聖賢之說鈴<lb/>
若然則城何懼於脫扃瓶何患乎建瓴哉<lb/>
　　王孝女旌門銘　劉因<lb/>
女家容城西以母䘮感念遂不嫁終身州上其行<lb/>
御史按實禮部令旌表之内翰盧公署其門曰孝<lb/>
女王氏縣人劉因銘曰<lb/>
孰不娶終身曰魯山之元道州之陽史名卓行何<lb/>
謂非平常二子且然女奚責望盧公表之何用以<lb/>
<pb n="KR4h0081_SBCK_017-16a"/>
戒荒<lb/>
　　訥齋銘　呉澂<lb/>
君子之訥不盡其有餘小人之訥將言而囁嚅得<lb/>
善敏於行近仁者歟是爲君子儒非小人儒<lb/>
　　蘇氏藏書室銘　袁桷<lb/>
六學鴻烈代天昭明精思纂微辭以立誠匪事於<lb/>
言不文奚宣析理日繁直致衍傳謂黙足以通絶<lb/>
其知聞敬焉孰持道焉孰存趙郡氏蘇崇其書楹<lb/>
剖決雲章經緯有程靈根湛虚服習粹精廣以觀<lb/>
萬約以守一迎之莫尋倚兮不躓仰止元聖學海<lb/>
<pb n="KR4h0081_SBCK_017-16b"/>
彌溢<lb/>
　　虚室銘　虞集<lb/>
天地萬物寓形太虚何有非實虚則俱無有室非<lb/>
虚何名虚室室有毀成而虚無成無受毀質室之<lb/>
在虚無不加廓有不加窒善居室者反同於虚萬<lb/>
古一息<lb/>
　　奎章閣銘　虞集<lb/>
天暦二年三月吉日　天子作奎章閣萬機之暇<lb/>
觀書怡神則恒御焉臣等奉勑刻銘曰<lb/>
維皇穆清中正無爲翼翼其欽聖性日熈廼闢延<lb/>
<pb n="KR4h0081_SBCK_017-17a"/>
閣左圖右史匪資燕娱稽古之理經緯有文如日<lb/>
行天爰刻貞玉垂美萬年<lb/>
　　知許州劉侯民愛銘　孛术魯翀<lb/>
至大元年秋奉直大夫許守劉侯既終更矣郡縉<lb/>
紳先生田浦城劉興國及舊家望族郡人之父兄<lb/>
長者謀劖侯字民之政於石属筆小子翀懇讓不<lb/>
獲敢蹟侯行事譔次之大德龍集乙巳夏六月侯<lb/>
下車家政斬然閴無雜謁其在猷爲苟有利民無<lb/>
或不舉許北趾於汴南揖淮楚素號多事侯材識<lb/>
精敏百務叢劇聲容舒徐刃嬰而節解吏無稽牘<lb/>
<pb n="KR4h0081_SBCK_017-17b"/>
獄無柅訟不尚苛猛而廪不可犯自公而優入則<lb/>
杜門端晏游泳典籍出則賔禮先覺隆奬學校三<lb/>
時既隙則帥郡属叩校官請益經史親爲之倡繇<lb/>
是郡政翕然侯澤物仁而有方耕鑿樹畜求底實<lb/>
效及終三年諸軍藪牧外丘陵原隰墾闢殆盡初<lb/>
郊農貿糓市儈連郡豪徼糴外關擅輕重以售嬛<lb/>
弱胥困乃立斗斛市距州治重脅糴翔價之法趨<lb/>
者如歸糴雖升合以上無敢摧衂民農兩利之侯<lb/>
以事出法漸㢮復襲舊至杖大駔數人法復立民<lb/>
頌歌之歳丙午河南諸郡饑流瘠日至春糓價勃<lb/>
<pb n="KR4h0081_SBCK_017-18a"/>
湧首發私庾大縮價聽民糴募冨民粟數萬鱗出<lb/>
糶市慮糴有不均也於諸社責其長日閱數賦與<lb/>
之夏雨戕麥得請出郡廩積年䑕耗鑿米薄價紓<lb/>
民春夏徂秋無凋瘵者明年荐饑羸莩狼戾請省<lb/>
出公緡賑之民爲蘇中綂抵大德凢所立有司法<lb/>
程討閱簿書彚帙庋寘而㩀守不跲故勇於拯民<lb/>
而善禦其害省大核屯田臨潁鄧艾口民稻田三<lb/>
百頃人有說省曰此古屯也可復築之下侯按實<lb/>
之侯按至元中司農研水利拓民業隆平生息之<lb/>
道也業此皆三四十年暴取之民措何地省不韙<lb/>
<pb n="KR4h0081_SBCK_017-18b"/>
以兵民恫疾之狀迭陳不可卒止宣徽歳遣使征<lb/>
羊馬法三十取一至則肆虐取人莫誰何度其至<lb/>
令縣民大書其法於堊壁患遂止程約五縣繇賦<lb/>
齊均凢出錢縣官市物民間曰和買民産所有猶<lb/>
未易供無之則估百倍賦官郡縣苦督責無敢拒<lb/>
貪肆者亦隂幸漁獵雖瘡痏其民不恤侯深患之<lb/>
土有均賦之苟無之抗簡覆陳不允不止鄢陵扶<lb/>
溝産紅藍猝不時買萬鉅時其地年歉而藍霧民<lb/>
大驚蹙省以侯敏幹略趣買之相其故力請罷之<lb/>
是不獨仁於許又有以仁其隣也省檄論囚荆南<lb/>
<pb n="KR4h0081_SBCK_017-19a"/>
時荆楚大水民飢歸請撤禁山澤以活危墊省移<lb/>
中書如請民濟於阨是其澤不獨囿於近又有以<lb/>
及其逺也其聽訟明察而果哀矜惻怛未始不行<lb/>
其間襄城南距湛河與葉交壤葉民之鹽取解池<lb/>
齊鹽止襄舊樹石河之南堧䥴以畫鹽之法葉令<lb/>
妄徙而北侵襄民近百家嗾漕属以其法酷穽之<lb/>
兩縣飛狀闘辯葉引陜漕合攻襄中以危法時侯<lb/>
偕省使者㑹決之卒以理摧葉復石舊疆民厎寧<lb/>
河南先民踈土曠田價至弱雖有質鬻而契劵闊<lb/>
略鹵莽逮今民日生集叢蓁灌莽盡化膏沃價倍<lb/>
<pb n="KR4h0081_SBCK_017-19b"/>
十百闘䦧滋熾豢吏蠧法孔穴棼出至有綿曠歳<lb/>
時而莫之決者侯既清白復詳聽覽而洞情僞佑<lb/>
是懲非至未半歳決以百數訟爲衰民葛英女嫁<lb/>
而奔人英蹟之獲他婦憚嚴其舅姑而私竄外者<lb/>
寘家令妻教壻族事如其女返魂他屍者歸壻不<lb/>
納一男子果爭之訟不決侯行縣詰之情立出民<lb/>
有以計誣罣其同行者訟縣醉亡楮緡千獄逮人<lb/>
數十訊不白屢愬州至㩀地以慟覘<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>詐立屈之<lb/>
決囚南陽主婦告奴酖其夫三日死榜楚極<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>毒<lb/>
獄乆不立侯讞曰實有毒立死無少緩者簡孚獄<lb/>
<pb n="KR4h0081_SBCK_017-20a"/>
供有冤立貰之其聽決多此類也舊水旱禱祠桑<lb/>
門羽流雜巫覡囂唄無益一不取齊𬒳精壹以走<lb/>
群望靈貺昭荅甞春旱禱八龍井明日雨大作民<lb/>
有擁香拜舞治所者人既德侯侯善使人而知所<lb/>
務長社尉廨僻逺爲創築近郡治使與庫傳狴犴<lb/>
相連峙徼循捍衛弭患無形三皇肇立民極令天<lb/>
下通祠而舊郡祠陋丕搆新之崇葺廟學植檜栢<lb/>
六十四本築室藏書購塑工體先賢貌影自濂溪<lb/>
及紫陽朱子像而祠於學故實凢相交承則帥寀<lb/>
属厚贐禮去者於侯又㝡豐終讓却之始終銖髮<lb/>
<pb n="KR4h0081_SBCK_017-20b"/>
無取及是人益信在政曄曄嶽牧風紀屢倚用之<lb/>
軋強鋤暴在人所不敢爲侯不憚也將退政之日<lb/>
其下讋伏如甫至談者偉異之名聲籍籍上游諸<lb/>
公多譽籍之交剡騰薦不一二數士論稱奉法恤<lb/>
民有古良二千石之風知言者是之侯名天孚字<lb/>
𥙿民家大名以國書生從事中書出判東平移漕<lb/>
司擢知冠州遂遷許風岸嶄立器度凝逺春秋方<lb/>
强攄用未既加忠孝豈弟出天稟能以學濟之淵<lb/>
乎莫測也浦城名九疇興國名庭瑞皆仕焉而巳<lb/>
者聲實素著郡人望所推先郡既不忍弭忘侯德<lb/>
<pb n="KR4h0081_SBCK_017-21a"/>
兩公倡率之人彌咨歎其公云翀既叙其詳乃撮<lb/>
而詩之庸翼郡人寥邈之思辭曰<lb/>
郡侯繩繩三歳逆旅孰莫我矜侯吾父母我飢以<lb/>
寒燠我餔我鳴柚於家田墾在野繄我窘躓均恫<lb/>
其身膏以雨澤煦吾陽春惟古立學定民之命治<lb/>
有本末禮樂刑政誰蔑棄之謂能其官我侯至止<lb/>
德馨如蘭士蒙顒顒侯教載之縉紳煌煌侯勞來<lb/>
之孰匪人哉而玩侯法將薙芟之我用是恝善逹<lb/>
而施天下之兼寧獨吾私一郡是淹車聲轔轔民<lb/>
莫侯攬有堅其䃉䥴配琬琰鼎鼎其來疇允侯蹟<lb/>
<pb n="KR4h0081_SBCK_017-21b"/>
跂予望之其永無極<lb/>
　　安氏尊經堂銘　孛术魯翀<lb/>
明明尊經安氏堂之用有儆惕予其銘之於在古<lb/>
昔挺起神聖越紹上帝昭我明命暨蒼姬氏四術<lb/>
廼崇詩書禮樂順古範鎔文武道衰四教崩弛孰<lb/>
其捄之天縱夫子龍馬獻圖用著蓍䇿吉㐫悔吝<lb/>
開我人則二禪三繼曰帝曰王典謨訓誥明我天<lb/>
常志欲有言刑於詠謌雅頌得所神人以和王綱<lb/>
失維列侯遞霸其敢僣踰筆討無赦是謂四府其<lb/>
用不窮大禮大樂升降汗隆宇宙有經終古莫忒<lb/>
<pb n="KR4h0081_SBCK_017-22a"/>
民無能名功載人極鼎鼎儒者相與守之孰吾堯<lb/>
桀相與掊之曽子思孟荀董王韓周程張朱以逹<lb/>
聖元不息不泯皇衷民彛其有能奮立百丗師安<lb/>
氏東垣丗以儒名味道之醇服義之精百氏謏聞<lb/>
寧不有當處冝下陳經無二上至小無内至大無<lb/>
外晦不加蹙顯不加泰風雨震凌帡幪是屋六籍<lb/>
鳯峙疇匪雌伏安父之嗣伯仲叔季穉子齠孫繩<lb/>
繩繼繼豈徒藏之斯務明之豈徒尊之斯務勤之<lb/>
其徒之賢蘇伯脩甫將以所聞徃相告語多岐亡<lb/>
羊克敬克念無或怠墮請以銘鑑<lb/>
<pb n="KR4h0081_SBCK_017-22b"/>
　　儼思齋銘　楊剛中<lb/>
理究斯明爲殊爲同學求斯詳疇初疇終匪心斯<lb/>
圖何彰弗蒙既端爾容既肅爾躬㝠凝虚逰視遺<lb/>
聽空思而以斯無微不通跛倚踞欹必弛于中矯<lb/>
㗛躁言必隳而功戒哉無忘惟道之融<lb/>
國朝文類卷第十七<lb/>
</p>
<p>
</p>
  </div>
</body>
</text>
</TEI>
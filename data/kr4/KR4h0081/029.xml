<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_029-1a"/>
國朝文類卷第二十九<lb/>
　記<lb/>
　　凝道山房記　呉澂<lb/>
永平鄭侯鵬南嚴重清謹爲時名流而不以所能<lb/>
自足也謂仕必資於學學必志於道别業在滕州<lb/>
築山房爲游居之所取子思子之語而扁之曰凝<lb/>
道不逺二千里走書徴言於予夫丗之成室屋者<lb/>
徃徃有記記者紀其棟宇之規制營構之歳月而<lb/>
巳稍能文辭者可命也而奚以予言爲侯之意寧<lb/>
不以予甞講聞於儒先之緒論而欲俾言其所謂<lb/>
<pb n="KR4h0081_SBCK_029-1b"/>
凝道者乎嗚呼道不易言也言之易者未必真有<lb/>
見也非眞有見而言是妄言也而予何敢夫子曰<lb/>
爲之難言之得無訒乎雖然侯之意不可以不答<lb/>
也詎容巳於言哉請言其似道在天地間猶水之<lb/>
在大海道之中有人猶水之中有器浸灌此器者<lb/>
水也納受此水者器也水中之器或沉或浮而器<lb/>
中之水或入或出器與水未合一也水在器中凝<lb/>
而爲冰則器與水永不相離而水爲器所有矣人<lb/>
之於道猶是也有以凝之則道在我無以凝之則<lb/>
道自道我自我道豈我之有哉人之生也或智或<lb/>
<pb n="KR4h0081_SBCK_029-2a"/>
愚或賢或不肖均具此性則均受此道不於賢智<lb/>
而豐不於愚不肖而嗇也愚不肖之不賢智若者<lb/>
何也能凝不能凝之異耳嗚呼子思子言道所以<lb/>
有貴於能凝者歟凝之之方尊德性而道問學也<lb/>
德性者我得此道以爲性尊之如父母尊之如神<lb/>
明則存而不失養而不害矣然又有進修之功焉<lb/>
蓋德性之内無所不備而理之固然不可不知也<lb/>
事之當然不可不行也欲知所固然欲行所當然<lb/>
舎學問奚可德性一而學問之目八子思子言之<lb/>
詳矣不待予言也廣大精微髙明中庸故也新也<lb/>
<pb n="KR4h0081_SBCK_029-2b"/>
厚也禮也皆德性之固然當然者盡之極之温之<lb/>
知之問學以進吾所知也致之道之敦之崇之問<lb/>
學以修吾所行也尊德性一乎敬而道問學兼乎<lb/>
知與行一者立其本兼者互相發也問學之力到<lb/>
功深則德性之體全用博道之所以凝也夫雖然<lb/>
此非可以虚言言亦在夫實爲之而巳矣斯道也<lb/>
人人可得而有也況如侯之卓卓者哉其凝之也<lb/>
予將驗侯之所爲侯名雲翼今爲江南行御史臺<lb/>
都事延祐四年臨川呉澂記<lb/>
　　檥槎亭記　元明善<lb/>
<pb n="KR4h0081_SBCK_029-3a"/>
汲人張君錫氏作檥槎之亭志恠者云海與天河<lb/>
通蓋有人乗槎至斗牛間徴而慕之故以名亭昔<lb/>
君錫挾能放游浮河逹淮亂江而南歴呉越西至<lb/>
于鄂衡又至于沅澧踰洞庭下彭蠡内齎刳中息<lb/>
於水腹奪皛于覆袽漸于罅或再月不得抵所止<lb/>
舟師候祥盲風焱作水與風争艫舳崩傾檣折柁<lb/>
敗淼無厎戾又雨且暮游二十年不知幾此遭矣<lb/>
怠而北歸有官留中意必夜悸於夢朝怵于見猶<lb/>
事于槎亦何謂邪曰怖吾之南信如子言今吾完<lb/>
然我也不亦有不水死者衆乎環燕千里無湖江<lb/>
<pb n="KR4h0081_SBCK_029-3b"/>
浸也依龍光𬒳休風之人也耇壽昌嗣終不逢不<lb/>
若宜也甞試徴余二十年間或者服食百忌歩乗<lb/>
有擇武導晝兵衛夜臨避而吻動又噤見獲則聲<lb/>
功亟詫非不牢自謀也一旦若輕塵驚風漠無蹤<lb/>
響者抑何也其所居甚海濤所乗甚膠舟風水不<lb/>
争立將解剥彼且安之固亦危我矣雖然丗所共<lb/>
安而不之危者非大地乎然載萬物者地也載地<lb/>
者水也火水石土合爲地體并水而載之者天也<lb/>
地不爲大舟乎天不爲大水乎實大舟運大水其<lb/>
不有大危乎道雖無泯器當有敝十二萬年之後<lb/>
<pb n="KR4h0081_SBCK_029-4a"/>
又誰知果不并大舟大水而趨於大壞也與槎本<lb/>
無也無又何待於檥亭亦無也有亭必基於土地<lb/>
且不能自有何有於物雖然寄吾於槎猶萬物之<lb/>
寄於地同寄也又奚安奚危哉余曰子之號逹矣<lb/>
曠矣其情盍求夫稱也夫槎者溝中斷也利小渉<lb/>
不大受也胡不虚其中使無不容牢諸外使無不<lb/>
載道爲之檝時爲之颿泊之於義渚繫之於德淵<lb/>
若然效大舟之實而不洩託大水之運而不覆渢<lb/>
渢乎浟浟乎槎之進乎是也至矣<lb/>
　　順州儀門記　元明善<lb/>
<pb n="KR4h0081_SBCK_029-4b"/>
春秋左氏傳曰新作南門不書非公命也非也興<lb/>
作必書然合禮不書書皆貶也南門蓋魯君之臯<lb/>
門也新作者改舊剏建之謂必當禮而不書不然<lb/>
則左氏之誣也諸侯三門臯門應門路門今之州<lb/>
準古伯子男之國作儀門禮也春秋合禮不書作<lb/>
　門此何以書喜制備而從民志且非爽於春秋<lb/>
之㫖也制備而從民志者何温榆水之陽有古城<lb/>
焉曰順以州隷大都路地沃而民淳自國家罷兵<lb/>
百年涵濡撫育生殖日敏蔚爲饒郡郡城據亢爽<lb/>
地而四下郡𪠘特當其亢亢有故儀門址又亢亢<lb/>
<pb n="KR4h0081_SBCK_029-5a"/>
之尋常郡人以不屋於其上爲耻屋焉則鼓角於<lb/>
斯懸令布政於斯有以雄其州而聳民聽觀矣至<lb/>
大四年知州事梁君彦義始來明年百廢次第舉<lb/>
民用大和民曰吾無訟以撓州吾稅賦以時足使<lb/>
君甚仁不生事害我使君召役吾必樂趨於是梁<lb/>
君知其民之可用也廼謀諸監郡某將建岑樓於<lb/>
址僉曰休哉惟時請割俸金以倡俄而州人故中<lb/>
書右丞曹公之家今樞宻副使石公及諸名士或<lb/>
冩之材或予錢米民皆子趨以獻工役肇事于皇<lb/>
慶元年秋七月畢工于二年夏六月規制端大輪<lb/>
<pb n="KR4h0081_SBCK_029-5b"/>
奐丹艧歘若天成登其上而望北則紅螺峻極雖<lb/>
五十里外若接闌檻東北曰黍谷則鄒衍吹律之<lb/>
山也潮潞二水㑹於白溆經城東而南注呉船來<lb/>
集通玄橋下其西南則天都霄漢觚稜金爵隱然<lb/>
鬱葱佳氣之間羣情大恱於是郡制備矣民志從<lb/>
矣則又曰是不可不著興建之歲月也廼託右丞<lb/>
之子太保長史偉求余文余太史也凡書必稽諸<lb/>
典禮遂爲據經而述之俾知今之州準古諸侯之<lb/>
國不爲不重興作制備而從民志也則太史喜爲<lb/>
之書苟不足乎是而要名勦民者爲春秋之所貶<lb/>
<pb n="KR4h0081_SBCK_029-6a"/>
君子慎諸<lb/>
　　武昌路學記　元明善<lb/>
武昌墉山而城塹江而池挾滇益引荆呉據楚中<lb/>
而履南越宋人二百年間峙糗鍜兵岌爲邊壘<lb/>
　　　　而家之池也不足乎深城也不足乎髙<lb/>
恤刑尚德武弛文張民日趨于禮樂之域而不知<lb/>
爲之者建侯樹屏表疆明制乃此焉行中書省而<lb/>
統四道宣慰使元將大吏咸走節下聽約束奉期<lb/>
㑹然則武昌自爲重鎮矣凡夫表厲化導之具冝<lb/>
有以倡庶方而厲羣目獨廟學陋小不稱司憲者<lb/>
<pb n="KR4h0081_SBCK_029-6b"/>
如詔興言保釐者責功郡守振紀有嚴營畫是亟<lb/>
禮殿東廡西廡㦸門儀門齋廬爲屋五十餘間端<lb/>
大堅緻丹碧藻繪象設筵帟皆視儀度尊豆鍾磬<lb/>
不爽典祀惟講堂經閣諸室不剏而葺歳丁巳五<lb/>
月肇基越已未十有二月告成學後曰鵠山書堂<lb/>
者廢而入於豪奪徴劑歸公方議勒石紀始而除<lb/>
者得龜趺于埋中别致貞碑于湖南明善適參政<lb/>
行省两府來相與言曰衆心一公奏厥完美期奉<lb/>
天明思勸民職而巳惟是彰今而垂後者咸願有<lb/>
作謬甞上直翰林曷敢咈乎雅命然記事必載其<lb/>
<pb n="KR4h0081_SBCK_029-7a"/>
實興學當原其本禮始立學釋奠先聖先師學之<lb/>
有廟漢以還始聞也孔子先聖顔氏先師唐以來<lb/>
始定也由學尊廟因廟表學廟焉而不敦夫學非<lb/>
制也謂報焉在是抑微也天以之而道明地以之<lb/>
而理察人以之而極立三才旣奠萬化乃成推功<lb/>
絜德天地實參斯報之圗罔極何從聖朝龍奮北<lb/>
天弓劒辟國顧乃首尊孔氏旌用儒生列聖錫禮<lb/>
崇祀加謚増秩若稽典則昭陳政化掲科比士登<lb/>
賢建官不有望於聖道賛化天下乎夫道不玄邈<lb/>
以爲髙不空寂以爲深大則充周乎萬物小則流<lb/>
<pb n="KR4h0081_SBCK_029-7b"/>
行乎一身法制謹嚴經權周宻蓋不越易書詩春<lb/>
秋之外矣亦不離綱常事爲之間矣若夫盡學士<lb/>
之上逹極聖賢之能事固非指顧可㑹文辭可判<lb/>
而君子也而賢者也不諄諄歟德言曰君子德非<lb/>
徒德才言曰賢者才非徒才道明義立智周行圎<lb/>
其用而出也細不遺而鉅有措其舎而處也近者<lb/>
化而逺者格爲良臣爲大人爲節士爲真儒非由<lb/>
外假端在我爾無師而興固曰豪傑受業而成孰<lb/>
謂凡民美哉簪裳入學肅瞻新廟斯弦斯誦相規<lb/>
相誨顒顒然巖巖焉本學者養正以成聖功末學<lb/>
<pb n="KR4h0081_SBCK_029-8a"/>
者游藝以獻春官乃骫骳乃譸張聱焉無所入也<lb/>
懵焉善距來也穹屋華題資爾燕間德求而無以<lb/>
徴之才求而無以齊之哀哉匪但退作室之𥘉心<lb/>
無乃孤崇儒之明詔乎武昌南服列城言言百辟<lb/>
承風多士砥節或挾能而起或抱璞而潜聲光侈<lb/>
其不遏吾爾恧焉矣雖然山川流峙風氣融結瑞<lb/>
不歸於鳯麟寳不期於金璧偉人魁士羣出而爲<lb/>
國家之屏之翰也將自今日<lb/>
　　虚室記　元明善<lb/>
居室而強之名非古也名而名之曰虚厥義宏也<lb/>
<pb n="KR4h0081_SBCK_029-8b"/>
非古而從爲之文溢辭也義宏而或巳於言闇於<lb/>
理也甞試爲虚室之記曰截十二琯參差地中以<lb/>
宗黃鐘之長由是制八器寓五音百王之樂以之<lb/>
而變掇二十八字爲母錯綜四韻唱而和之萬七<lb/>
千二十四聲音以之而盡雷奮地中雲族而雨甲<lb/>
者坼蟄者起回宣脉沐逹于無垠入於無際氣即<lb/>
之而流形物由焉以各化大塊噫氣厲則鼓盪衆<lb/>
峙和則嘘撓萬植洶洶焉蓬蓬焉上無髙也下無<lb/>
堅也旁無逺也謂夫穹窿而蒼蒼者天也厖雜而<lb/>
荒荒者地也蒼蒼者無體莫然旋氣也荒荒者亦<lb/>
<pb n="KR4h0081_SBCK_029-9a"/>
無體坱然凝氣也凝非不入也而天闢之旋非有<lb/>
間也而地翕之人物子於两間隂陽司其生死旦<lb/>
夜一瞑眎也開閉一成虧也雖然此徒以虚觀之<lb/>
也指一草而質焉句于土中甲于地上牙葉枝幹<lb/>
而華實又生也指一隹而質焉卵也鷇也俄而鳥<lb/>
也鳥復卵而鷇也火也潜石擊之則然續之則燎<lb/>
水也母氣氣止潤滋匯而淵海謂天無體舎日月<lb/>
星辰以求之并天亦無謂地無體舎火水石土以<lb/>
求之并地亦無蓋象於上者一不實天道廢矣形<lb/>
於下者一不實地道廢矣乾不一實感坤不一實<lb/>
<pb n="KR4h0081_SBCK_029-9b"/>
應凡子於其間者幾乎其熄矣而況於萬古之丗<lb/>
億兆之人能不實而有其有哉雖然此徒以實觀<lb/>
之也天地之間隂陽而止矣陽實也其體則虚隂<lb/>
虚也其用則實陽非虚物無以生隂非實物無以<lb/>
成故曰一實二虚還相體用惟虚也乃能受能受<lb/>
故神惟實也乃善出善出故化父道也母道也人<lb/>
物之以命相資也孰有壹之之理哉危子曰吾老<lb/>
莊之徒也以虚體道以虚用物游於太𥘉合乎自<lb/>
然故強居室以名殆將處夫無我也元子曰以天<lb/>
地而齊老莊不辨而二子細也二子烏能外天地<lb/>
<pb n="KR4h0081_SBCK_029-10a"/>
苟不能外天地又豈肯有巳而盡廢物理之察察<lb/>
者哉然則危子之學者掲其一端隱夫大全若曰<lb/>
人皆取實已獨取虚芒乎芴乎巋然而有餘者耶<lb/>
　萬竹亭記　元明善<lb/>
李君仲淵由蜀省貟外郎入爲監察御史余别十<lb/>
五歲相寄文事於萬里外一旦㑹京都至歡也間<lb/>
爲余言成都之樂買屋買田矣弟叔行有田廬在<lb/>
蠶茨周所居植竹竹無慮十萬箇搆亭竹間覆之<lb/>
白茅名曰萬竹竹不止萬而曰萬志盈數也亭之<lb/>
西雪山嵯峨玉立霄漢東則泯江之支洪流逹海<lb/>
<pb n="KR4h0081_SBCK_029-10b"/>
亭並長溪可汲可漁抱亭幾合而去與江㑹毎風<lb/>
日清美目因境豁羣慮冰釋神情散朗超然遺丗<lb/>
風或雨之夕溪聲與竹聲亂耳入清音幽思以宣<lb/>
肅如也或雪或月亭與竹盡宜吾兄弟時相過而<lb/>
愛亭甚日對哦夜對床者春與秋多將棄官歸老<lb/>
矣君爲吾弟記之仲淵三兄弟而兄若弟未之前<lb/>
識也甞讀其兄伯誠之文見其文知其賢矣獨未<lb/>
知叔行觀是志尚人賢可想一門兄弟彬彬其先<lb/>
大夫之賢又可得矣王子淵司馬長卿揚子雲以<lb/>
及蘇明允父子暉當代而名後丗殆蜀材之芳華<lb/>
<pb n="KR4h0081_SBCK_029-11a"/>
茂實慕者有所震也仲淵兄弟生關中宦學三川<lb/>
又將老成都焉者得非居其郷慕其人而襲其茂<lb/>
芳掇其華實歟不爾竹何地無也雖然成都自古<lb/>
受兵最慘入我版圗以來今六七十年上之所以<lb/>
耆定休養者至矣肆仲淵兄弟保安無戒思永令<lb/>
圗使丁當時攻戰之殷且見斬竹以爲揵陻溪以<lb/>
爲堢尚亭乎哉尚對哦對床乎哉果得老乎時正<lb/>
當感國家承平之澤也余甞思假一役過潼華縱<lb/>
觀三輔道漢中以覽全蜀浮江遨呉楚而歸邂逅<lb/>
見仲淵比騎問叔行於蠶茨登萬竹亭質仲淵之<lb/>
<pb n="KR4h0081_SBCK_029-11b"/>
今言然後厠賢兄弟間猶堪資一日夜之談詠也<lb/>
兹爲亭記俾叔行刻之亭石卜斯游之能遂與否<lb/>
也遂後百千年豈不爲萬竹亭之嘉話哉<lb/>
　　濟南龍洞山記　張養浩<lb/>
歷下多名山水龍洞爲尤勝洞距城東南三十里<lb/>
舊名禹登山按九域志禹治水至其上故云中有<lb/>
潭時出雲氣旱禱輙雨勝國甞封其神曰靈惠公<lb/>
其前層峯雲矗曰錦屏曰獨秀曰三秀釋家者流<lb/>
居之繇錦屏抵佛刹山巉巖環合飛鳥劣及其半<lb/>
即山有龕屋如廣可容十數人周鐫佛像甚夥丗<lb/>
<pb n="KR4h0081_SBCK_029-12a"/>
兵逃亂者多此焉依然上下有二穴下者居傍可<lb/>
逶迤東出其曰龍洞即此穴也望之窅然竊欲偕<lb/>
同來數人入觀或曰是中極闇非燭不能徃即命<lb/>
僕燃束茭前導𥘉焉若髙闊可歩未幾俯首焉未<lb/>
幾磬折焉又未幾膝行焉又未幾則扶服焉又未<lb/>
幾則全體覆地蛇進焉㑹所導火滅煙鬰勃滿洞<lb/>
中欲退身不容引進則其前隘且重以煙遂反聦<lb/>
抑鼻潜息心駭亂恐甚自謂命當盡死此不復以<lb/>
出余強呼使疾進衆以煙故無有出聲應者心尤<lb/>
恐然余適居前倐得微明意其穴竟於是極力奮<lb/>
<pb n="KR4h0081_SBCK_029-12b"/>
身若魚縱爲者始麗脫然以出如是僅里所旣㑹<lb/>
有泣者恚者詬者相譏笑者頓足悔者提肩喘者<lb/>
喜幸生手其額者免冠科首具陳其狼狽狀者惟<lb/>
導者一人年稚形瘠小先出若無所動見衆皆病<lb/>
亦陽懼爲殆其讌於外即舉酒酌穴者人二盃雖<lb/>
雅不酒必使之釂名曰定心飲余因黙憶昔韓文<lb/>
公登華山窮絶頂梗不能返號咷連日聞者爲白<lb/>
縣吏遂遣人下之甞疑許事未必有由今觀之則<lb/>
韓文公之咷猶信嗚呼不登髙不臨深前聖之訓<lb/>
較然而吾軰爲細娯使父母遺體幾壓溺不弔其<lb/>
<pb n="KR4h0081_SBCK_029-13a"/>
爲戒詎止辱身不可忘竊虞嗣至者或不知誤及<lb/>
此故記其事以告焉游洞中者某官某洞之外坐<lb/>
而宴飲者某官某凡十一人<lb/>
　　邵菴記　袁桷<lb/>
雍虞伯生界其居之偏爲菴廬焉温清之隙則怡<lb/>
怡然飽食以歌宴休于中其廬温宻檏質備粹且<lb/>
深中而虚之若璧而環若鑑而明樞圎而扉方闔<lb/>
闢以動止其温燥也禓以舒其清焉其凄厲也隩<lb/>
以休其和焉左顧右矚神止氣寂晝握其動夜根<lb/>
其靜不丐飾子外據萬物之㑹以極其榮觀者焉<lb/>
<pb n="KR4h0081_SBCK_029-13b"/>
廬不廣尋丈旁設易圗圗除其卦五十有六瞪而<lb/>
視之首擊而尾應迎而存之風至而水涌審聲遺<lb/>
形益願其情忽然控浮游以上征則搏至控伏囿<lb/>
于其内而不能以自恣或曰非輕丗逺舉者不得<lb/>
其專是伯生曰維昔邵先遭時明康玩芳以嬉不<lb/>
激不隨順其隆汚儒者之準也吾將尊其廬曰邵<lb/>
菴何如桷曰可乎哉言無郵乎夫敦厚而靈明君<lb/>
之先也峻簡而潔精者君之光也自君之出名日<lb/>
以張莫窮其郷黽黽然聲音笑貌之學詎昔之志<lb/>
也勉之哉兹廬之制易而不俾簡而不倚其取諸<lb/>
<pb n="KR4h0081_SBCK_029-14a"/>
物非鑠我者也由質以成禮無踰矣廼觴以祝之<lb/>
介其休明烟烟煴煴維道之門悃悃欵欵維德之<lb/>
本美哉廬乎足以爲永居乎<lb/>
　　董子祠堂記　曹元用<lb/>
漢中大夫董仲舒邃於春秋其學醇正有原武帝<lb/>
時對䇿三篇切中時弊致武帝表章六經罷黜百<lb/>
家先儒以爲其功不在孟子下两相驕主動必由<lb/>
禮守正不阿時公孫弘方以容說位宰相故終身<lb/>
不得復進夫孔子殁旣乆異端並興學者愈失其<lb/>
傳秦漢以來知道者鮮惟董子能言正誼而不謀<lb/>
<pb n="KR4h0081_SBCK_029-14b"/>
利明道而不計功以仁義禮樂正心脩身爲治國<lb/>
平天下之具論道之大原及明於天性之說多得<lb/>
聖人之㫖其言奥衍弘深沛有餘味或者乃譏其<lb/>
見道未明竊以爲過矣夫以游夏之言方諸孔子<lb/>
猶爲有疵况董子承秦滅學之後而能造道如是<lb/>
詎易得哉使其游於孔門可與十哲亞使居相位<lb/>
可興三代之治劉向以爲有王佐之才管晏弗及<lb/>
也眞知言哉按漢書董子廣川人廣川屬漢冀都<lb/>
郡今景州蓨縣是也縣西南郷有廣川鎮其别墅<lb/>
曰董家里有祠在焉唐宋碑刻猶存縣北門道右<lb/>
<pb n="KR4h0081_SBCK_029-15a"/>
故有董子祠不知創於何時國朝大德𥘉縣人林<lb/>
士豪甞加𥙷葺天暦元年承務郎縣尹吕君思誠<lb/>
視事始拜謁祠下顧瞻而嘆曰祠當通衢湫隘若<lb/>
此非所以居董子也八月遷於縣治之東東有崇<lb/>
臺三丈傑閣二層舊爲官僚遊憇之所遂新其弊<lb/>
仆定爲董子祠更其衣冠悉遵古制明年某月落<lb/>
成聿脩祀事蓨舊無縣學吕君又築講堂祠下爲<lb/>
東西两齋命教諭劉<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>權主董子祠事朔望先謁<lb/>
孔子廟次則及焉又爲孔子像置之社學使民知<lb/>
所向慕吕君字仲實平定州人由國子伴讀擢進<lb/>
<pb n="KR4h0081_SBCK_029-15b"/>
士第𥙷同知遼州事以母憂去官終喪而有蓨之<lb/>
命清勤無私臨事明決訟十年不絶者諄諭以理<lb/>
輙两已之子愛其民事集而民不擾咸畏威懷惠<lb/>
境内大治安陵道士以乆旱持盧師蛇名小青者<lb/>
至郡僚羅拜以禱君怒欲取而殺之道士泣請得<lb/>
免後數日乃雨其不惑於邪如是余與乃父廉訪<lb/>
君昔聮仕憲臺今嘉其有子而能官也故爲作董<lb/>
子祠堂記仍賦享神辭以繼之其辭曰<lb/>
蓨之土平原膴膴爰有哲人兮道傳千古道傳千<lb/>
古兮爲紀爲綱徽猷允塞兮嘉言孔彰天旣佑我<lb/>
<pb n="KR4h0081_SBCK_029-16a"/>
蓨兮篤生元哲不克取而師兮是曰自絶層臺兮<lb/>
巍巍傑閣兮翬飛神靈兮有託祀事兮無違想髙<lb/>
風兮如在期進德兮逾勱繼自今兮毋忽毋怠<lb/>
國朝文類卷第二十九<lb/>
<pb n="KR4h0081_SBCK_029-16b"/>
</p>
<p>
</p>
  </div>
</body>
</text>
</TEI>
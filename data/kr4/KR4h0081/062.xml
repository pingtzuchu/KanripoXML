<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_062-1a"/>
國朝文類卷第六十二<lb/>
神道碑<lb/>
　　平章政事史公神道碑　姚燧<lb/>
史氏自癸酉我<lb/>
太祖蹙金南播之歳尚書都元帥父子相繼轉鬪<lb/>
河北十年元帥死武仙亂故開府儀同三司平章<lb/>
軍國重事中書左丞相贈太尉謚忠武公收其兄<lb/>
兵轉鬬河北又十年㧞相衛薄金北門金主奮銳<lb/>
自將踰河衛實受其鋒太尉再戰再敗其兩帥之<lb/>
衆十有八萬金主度不能國走死蔡<lb/>
<pb n="KR4h0081_SBCK_062-1b"/>
太宗大其勛以爲萬户俾將眞定河間東平濟南<lb/>
大名五路之兵　憲宗以戰迹著衛封以衛之汲<lb/>
胙城新郷獲嘉蘇門五縣繇是故榮禄大夫平章<lb/>
政事公以太尉元子得節度衛　憲宗征蜀詔太<lb/>
尉以公從㑹其陟遐太尉還一王召公偕北絶漠<lb/>
畱謙州依其儲氏姑居五年而歸先是李璮反誅<lb/>
太尉請裁強諸侯權自今兵民之家父死而子始<lb/>
繼兄終而弟可及其子弟同時並官者無以職掌<lb/>
小大皆罷之請由臣家以始併辭衛封制曰可太<lb/>
尉一門一日解虎符金銀符者十七人而太尉故<lb/>
<pb n="KR4h0081_SBCK_062-2a"/>
所將兵自先朝巳解授兄子江漢大都督權戍鄧<lb/>
及是亦解隷他將公無以爲者數年㑹故中書左<lb/>
丞劉武敏公拯請伐襄陽張平宋本大集天下兵<lb/>
于漢之南而太尉亦謝政公請立勞軍中朝議猶<lb/>
避鄧之舊軍俾與張蔡公子弘範易將始授懷逺<lb/>
大將軍毫州萬户虎符太尉飭之曰戰無後人與<lb/>
築夾寨始猶回逺包山絡野綿亘百里三進薄城<lb/>
應中援外息耗一絶其將張貴突圍出公斬之盡<lb/>
有其舟仗攻樊城先登㧞之襄陽隨下賜白金衣<lb/>
裘鞍馬弓矢從大軍南征越郢下復夏貴鎻戰艦<lb/>
<pb n="KR4h0081_SBCK_062-2b"/>
絶漢爲陣我舟不可越公戱下馬千户甞隷都督<lb/>
萬衆從上已未渡江請爲導拖舟出沙武口入湖<lb/>
逹江故丞相阿术公將二十五萬户爲前五萬户<lb/>
擇一人帥公其一帥先諸軍濟江後繼未集與宋<lb/>
將今中書右丞程鵬飛遇殺傷相當公被三創鵬<lb/>
飛七創肩輿走鄂鄂隨下丞相請以輕進橈法辠<lb/>
公詔録其勞賜白金五百兩大軍旣東從故丞相<lb/>
阿里海牙時以平章分兵圍潭州攻鐵垻百日礮<lb/>
激柵木傷肩流矢貫掌先登㧞之以軍民安撫畱<lb/>
戍招摩逋殘旣集旣安入覲加定逺大將軍以太<lb/>
<pb n="KR4h0081_SBCK_062-3a"/>
尉玉帶賜物也人無敢復請上之制曰太尉所服<lb/>
汝服何嫌即賜之自是公班諸將獨一品服從攻<lb/>
靜江衆皆轒輼自蔽鑿城將穿公分地獨居礮<lb/>
所集轒輼不可嚮伺有怠隙樹鈎援攀堞蟻附而<lb/>
登㧞之平章北還以公元勲貴胄威名非他將可<lb/>
軰畱治靜江𥘉城旣兵得剽殺之餘官舎民屋盡<lb/>
於焚毀公賦戯下其視吾爲師隙爲居第市爲列<lb/>
肆必完無苟學校祠廟大其故制猶不能實畫地<lb/>
募民又賦郷縣之豪析族城居而所居第宏㝡靜<lb/>
江曰示吾乆此不爲去計亦制越一竒也民始勞<lb/>
<pb n="KR4h0081_SBCK_062-3b"/>
之斷手則屋取傭鬻直已相什百旋爲通都民男<lb/>
女爲人所奴從主北者或思郷亡歸拘之有司可<lb/>
籍究者三千人省議欲一切徙來公曰至鄂必分<lb/>
爲勢家有託以徙必道亡不逹且生他變旣止不<lb/>
徙以男女齒相偶皆籍民之乃無敢覬取者行徇<lb/>
定昭賀梧潯藤容象貴鬱林柳融賔邕横廉欽髙<lb/>
化廣西之州十八肇慶德慶封廣東之州三皆除<lb/>
三年田租發倉稻以丐貧民遣鄭何朱國寳劉克<lb/>
剛趙珪趙修已五萬戸戍賀昭梧融邕馬天麟宋<lb/>
景劉君進花禮完顔丗英李榮張武鄒瑛閻國順<lb/>
<pb n="KR4h0081_SBCK_062-4a"/>
脫歡十千户戍潯賔横容象柳廉欽髙化又以十<lb/>
千户不兼職民則任分而令不專皆便宜假以軍<lb/>
民緫管事聞制皆爲眞當靜江受兵溪洞諸夷旣<lb/>
降雲南公曰邕容視左右兩江猶身之有手足今<lb/>
歸雲南度吾不能制必輕爲㓂入則吾禦歸則吾<lb/>
備是吾不遑一日息兵其界也遣使諭曰爾捨朝<lb/>
發夕至之邕容乃逺託數千里經數夷地不至之<lb/>
雲南何以應緩急或他日爾越界爲市諸戍必以<lb/>
入寇加誅爾矣且朝京師路迂皆非計之得者溪<lb/>
洞聞之飜雲南來者五十州後雲南爭之其省平<lb/>
<pb n="KR4h0081_SBCK_062-4b"/>
章爲書讓公曰吾與先太尉乆共政汝不可有吾<lb/>
成功各驛以聞公使先至詔聽公節度陞昭勇大<lb/>
將軍廣西宣撫使㝷罷宣撫改鎭國上將軍廣南<lb/>
西道宣慰使宋旣亡也其將相張丗傑陳宜中挾<lb/>
益王昰衛王昺浮海趨福州立益王傳檄海嶺之<lb/>
州曰余復廣之東西豪傑㗖其爵賞爭起爲應裂<lb/>
裳爲旗荷矜爲兵者動萬爲羣公戒諸將盜至以<lb/>
時降斬不得使牢根窟能以衆來者官之盜去不<lb/>
敢求迹平民而深爲延誅時方乏鹽發庾下令斬<lb/>
首來者以鹽爲購諜言夏貴已復瀕江之州江路<lb/>
<pb n="KR4h0081_SBCK_062-5a"/>
旣絶不可復北諸將求還靜江計事實欲合勢公<lb/>
曉之曰君軰亦搖敵懼耶就貴能復江不能踰嶺<lb/>
審不可北猶與諸君取塗雲南歸矣今無輙棄戍<lb/>
也省議棄肇慶德慶封併兵戍梧公曰委地徹備<lb/>
適示敵怯増兵戍之劇賊蘇仲集潭之潰軍萬人<lb/>
自王鎭龍山俟歳事作官軍毒暑不可入外肆爲<lb/>
刼而植稼其内歳事畢聞將加誅則僞出降仍歳<lb/>
爲是大爲横象賔貴四州之梗公令四州爲堡其<lb/>
界守以土豪日嚴警斥官軍行前縱火廬柵隨以<lb/>
民夫具檐芟禾仲窮來歸猶官以賔之嶺方令走<lb/>
<pb n="KR4h0081_SBCK_062-5b"/>
王新立古縣斬李應辰李福潯州由靜江北全永<lb/>
皆城守潭州路絶而永尤急羅飛圍之七月其府<lb/>
判官潘澤民間請濟師公又分歩騎赴之大殄其<lb/>
衆永境遂謐後益王死衛王繼立趨廣州壁海中<lb/>
崖山曽淵子以參政開督府雷州公再諭降不可<lb/>
進兵逼之淵子奔碙州獲其兩都統驛送京師遣<lb/>
萬户劉仲海戍雷丗傑將萬衆至仲海出竒擊走<lb/>
後羞墮其詐計悉衆來圍城中絶食士皆煑草爲<lb/>
粮公抽兵漕糓欽廉高化諸州再破走之用兵海<lb/>
南詔公親戍雷式遏西突㑹衛王蹈海死南海平<lb/>
<pb n="KR4h0081_SBCK_062-6a"/>
廣東之户十耗八九而廣西獨完不殘及户賦酒<lb/>
酢筭公以嶺南地險而民寡俗悍而産貧征之適<lb/>
急其爲盜省是其說蠲之故今廣西並湖南不困<lb/>
後弘範入覲請復將亳州兵制可還公鄧之舊軍<lb/>
拜参知政事行廣南西道宣慰使入覲拜資德大<lb/>
夫中書右丞行省湖廣用兵日本詔督造戰艦六<lb/>
百仍送掦州用兵安南詔給糧仗廣西師還廿二<lb/>
年要束木以中書左丞來而湖廣囂然多事民喪<lb/>
其遂生之心矣以公甞督海艦費計巨萬大爲鉤<lb/>
考毫推縷剔求可中公者無所得乃責償軍民三<lb/>
<pb n="KR4h0081_SBCK_062-6b"/>
萬定明年移省江西仍中書右丞又明年拜中書<lb/>
左丞俄復右丞還之湖廣其人已平章恃有援藉<lb/>
怒詈同列辯詐鷙刻師心而行聲勢張甚以公結<lb/>
聖知固謙抑不報強禦者獨不忍以言色侵之凡<lb/>
與處四年拜榮禄大夫平章政事㑹大料民州縣<lb/>
賦紙爲籍渠以户率如干爲十五萬定可官有之<lb/>
令州縣别方爲籍集吏計局程督日嚴將有首償<lb/>
者而赦令下渠猶曰第可原裒求罪耳錢不可貰<lb/>
公以鴻恩之餘宜無深誅不從公則曰最今籍用<lb/>
當十萬定而悉徴之吏將重賦之民民益殫矣渠<lb/>
<pb n="KR4h0081_SBCK_062-7a"/>
曰吾徴其餘責償五萬定其逆慿怒當大紛一言<lb/>
從容十救一二民丐其利者此類元惡伏辜可以<lb/>
得爲而公亦薨實至元廿有八年秋七月十有五<lb/>
日年止五十八性友愛喜施有積必分之諸父諸<lb/>
姑昆弟羣從空橐不愛焉甥姪男女孤者鞠之時<lb/>
其㛰嫁力不足猶稱貸爲之閨壼不敢干外事與<lb/>
人交襟懷曠夷雖踈且賤不峻陛級不畱門廡游<lb/>
意絲竹尚友東山者老而不衰焉公諱格字晉明<lb/>
聚書萬卷鼎彝圖畫一室號曰裕齋其先大興永<lb/>
清人曾祖成珪晦德其郷生行部尚書諱秉直實<lb/>
<pb n="KR4h0081_SBCK_062-7b"/>
生太尉諱天澤妣夫人木年氏夫人劉氏儲氏兩<lb/>
張氏子七人燿榮餘未名女二人在室男女孫皆<lb/>
一人公未有子子都督子即燿也篤其愛曰是他<lb/>
日可虞者以從戰廣西勞授靜江同知遷廣東宣<lb/>
慰副使換淛西宣慰副使前薨一年朝議不欲宰<lb/>
相兼將許其子弟丗公累請將燿未報㑹以其喪<lb/>
來明年命下授燿虎符鄧州舊軍萬户即舉公柩<lb/>
與四天人喪以其年十一月廿七日塟眞定之眞<lb/>
定縣太保莊太尉兆次甫封以榮入覲曰是臣所<lb/>
後父先臣格之子生十四年矣宜代臣將制可授<lb/>
<pb n="KR4h0081_SBCK_062-8a"/>
榮仍故虎符昭勇大將軍萬户别授燿虎符拜榮<lb/>
禄大夫平章政事行省福建歸過鄂人故公者感<lb/>
是二子一丗平章一丗長萬夫符節相煥麾蓋相<lb/>
逐至爲隕泣嗚呼曰可良子巳客有李裕者甞以<lb/>
理問官事公江西數千里畢公之塟又奔走京師<lb/>
營立二子其盡義故吏者如何燧亦故公者隧首<lb/>
之碑其可辭銘曰<lb/>
乾文言曰聖作物覩以類從親雲龍風虎廼今觀<lb/>
之匪古專然天於皇輿將卑其全亦匪一聖能同<lb/>
軌轍　聖武我祖<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>金河北而宋畫守猶江之南<lb/>
<pb n="KR4h0081_SBCK_062-8b"/>
留大遺艱待　帝之戡孰有有君無其臣者太尉<lb/>
父子佐一函夏父平河北子江之南佩訓其庭無<lb/>
後事慚故横江流揚楫先濟鼓其孤軍甞敵全銳<lb/>
及從移兵潭桂兩州登陴兩先兩後戍畱均之爲<lb/>
勩而桂尤瘁基屋火餘以完府市走檄所下廿有<lb/>
四州胡難而安旋化而仇䲔鯢騰海狐猘陸起威<lb/>
柔四年平始再厎捐我庾儲復而田繇方戸廣東<lb/>
十纔一凋湖廣再相元惡再友吾潔是求孰湼而<lb/>
<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>一日霣首公壓宜信天不憗遺一疾不振難偶<lb/>
者時難立之事難令之名難終之位時天之爲餘<lb/>
<pb n="KR4h0081_SBCK_062-9a"/>
非人邪易丗之難匪哲曰何矧其惟孝不忝丗德<lb/>
太尉既老平章軍國公丗平章大尉之光燿復丗<lb/>
公祖孫相望榮未成童亦矕龍虎歸偃斧丘奚憾<lb/>
之茹載烈兹碑石獸衛之與滹河流相永無期<lb/>
　　便宜副緫帥汪公神道碑　姚燧<lb/>
便宜副都緫帥忠讓公諱忠臣字漢輔便宜都緫<lb/>
帥隴西義武公之冡嗣便宜都緫帥忠烈公德臣<lb/>
中書左丞忠惠公良臣四川行樞宻副使清臣之<lb/>
兄故副都緫帥惟益之考中書左丞忠肅公惟正<lb/>
今平章政事惟賢中書右丞惟孝參知政事惟勤<lb/>
<pb n="KR4h0081_SBCK_062-9b"/>
宣慰使便宜都緫帥惟和同知宣慰權緫帥惟純<lb/>
屯田萬户上萬户惟簡惟允上千户惟弼知階西<lb/>
和州惟敬惟恭之伯考今懷逺大將軍便宜都緫<lb/>
帥安昌爲質永昌王必昌之祖宣慰使元昌副萬<lb/>
戸朝昌便宜都緫帥壽昌之伯祖也卒以至元丙<lb/>
寅四月五日受謚于元貞二年丙申推至義武卒<lb/>
年癸卯實五十四年祖孫一門三丗五公又許連<lb/>
姻王室自餘將相使牧爲質猶十八人此吾元有<lb/>
國而來所無者嗚呼不曰丗臣之家謂之何哉公<lb/>
王姓由大父彦忠丗汪骨族故汪姓金主以甲午<lb/>
<pb n="KR4h0081_SBCK_062-10a"/>
正月死蔡義武時即險移鞏治石門山猶行天興<lb/>
正朔明年乙未始下　太宗義爲其主後來仍金<lb/>
官官以便宜都緫帥俾從皇子闊端征蜀公畱質<lb/>
帝所忠烈質皇子所制後令公從征蜀以管軍緫<lb/>
領從破文階州大安軍從攻成都入其郛義武陷<lb/>
伏中急公疾戰殺傷數十人竟衛翼而出壬寅以<lb/>
破土畨疊州功賜銀符明年義武卒有子七人皇<lb/>
子擇冝丗帥者意在忠烈謂公曰汝宜丗吾欲帥<lb/>
汝弟而得無後其心乎公曰王未有言臣欲推授<lb/>
爲之與兄有異邪王髙其行以公鞏昌元帥知府<lb/>
<pb n="KR4h0081_SBCK_062-10b"/>
事丙午以前茅忠南功換金符故事　祖宗賔天<lb/>
取授符節悉收還之故公金符亦歸之官<lb/>
憲宗二年壬子償賜之俾權都緫帥事明年癸丑<lb/>
世祖以大弟緫天下兵旣移忠烈一軍戍利州㑹<lb/>
將軍南詔禡牙臨洮公來趨覲俾督漕嘉陵繼利<lb/>
州餽公造舟棧塗水陸兼行足缺兵籍而恤乏民<lb/>
力始益昌不以饑告戊午　憲宗自將討蜀忠烈<lb/>
集諸將問計樓上曰吾州凋傷之餘玉帛無所於<lb/>
得一旦乗輿至左右近貴之臣需求何以爲資公<lb/>
則曰吾曹㧞身健兒惟有能獎率士衆効死前驅<lb/>
<pb n="KR4h0081_SBCK_062-11a"/>
何至爲是媚人定死前驅公惟恤吾妻子其貴忠<lb/>
烈泫然灌酒地曰兄與諸將薰心誓是德臣何言<lb/>
所孤兄諸將託者有如此酒大駕至利廵所治樓<lb/>
壁橋隍歎曰使吾非戍此敵先之則四川領喉之<lb/>
地可必能歳月平哉遂移師西南攻劔關關之西<lb/>
隘曰苦竹隆慶府治其上西北東三靣嶄絶深可<lb/>
千尺猿猱不能縁以上下者也其南一塗一人側<lb/>
足可登不可並行敵盡銳禦者惟此而　帝勑諸<lb/>
軍攻未至某地無張汝幟自伐皷督之公前登<lb/>
帝望幟張倡爲歌呼六軍和之聲動天地隘之兵<lb/>
<pb n="KR4h0081_SBCK_062-11b"/>
民飛崖如蝶前是獲敵張都統仗爲蜀導反紿<lb/>
帝曰吾能誘此柵令降遣入行則反爲敵用且泄吾<lb/>
軍何地強弱何倉豐餒敎使勿下　帝爲書繫筒<lb/>
箭三射入柵令必生致獲之磔以徇賚銀爲兩四<lb/>
百五十潼川府治長寧山攻復先登賚銀如苦竹<lb/>
數加以金幣爲疋二十七復移軍東即嘉陵爲舟<lb/>
行計輿礮竿鉅絙以從公奏無所事此此前塗所<lb/>
不乏者不若舟米數千石蓋此去多稻而求粟無<lb/>
有宜虞以廪病者時蓬州壁運山閬州壁大獲順<lb/>
慶壁清居廣安壁大梁平破竹皆下東南抵合壁<lb/>
<pb n="KR4h0081_SBCK_062-12a"/>
釣魚山渠江水㑹其下石邑入雲其帥王堅據不<lb/>
即下礮矢不可及也梯衝不可接也　帝欲乗拉<lb/>
槁勢不棄去而必㧞之故乆蹕此時暑我師疫矣<lb/>
忠烈卒於軍公泣集將佐議曰吾季卒軍馬革裹<lb/>
屍與國責塞子惟正雖未弱冠宜丗衆曰公言是<lb/>
公言是願奉以代爲帥其秋　帝崩中統之元制以<lb/>
公爲副都緫帥從所志貳貞肅同戍清居去順慶<lb/>
平土二十里西北東三靣環江北江殊回逺不可<lb/>
爲池南依山而壁平可馬上無大艱﨑其南即合<lb/>
敵出入吾界無時於兵法爲交地公又子身受之<lb/>
<pb n="KR4h0081_SBCK_062-12b"/>
開屯田練軍實遥候斥詗強鄰入必摧壞其軍不<lb/>
令棄去後詔貞肅還鞏昌公獨保戍三年璽書褒<lb/>
大之又換金符三年秋抄夔府獲其團練使鮮恭<lb/>
知府張甲及路分二人斬刈千馘獲遺甲仗寳幣<lb/>
不可貲計入覲賚以虎符銀章銀幣如長寧之數<lb/>
而加金爲兩五十副以鞍勒弓矢衰其從者且以<lb/>
乆勞于邊代以忠恵還之鞏昌俾副都緫帥由行<lb/>
省受命還得疾秦亭歸至古漳故第而卒年止四<lb/>
十八其年六月從塟古漳先域爲性安恬出言質<lb/>
直如其心事隴西郡夫人母包以孝聞友諸季終<lb/>
<pb n="KR4h0081_SBCK_062-13a"/>
其身竭力竱才羽翼之人無可間緫帥府屬郡二<lb/>
十四事至殷也身自爲與從父副弟副猶子三丗<lb/>
時得專殺未甞妄笞殺一吏一人然至臨敵決戰<lb/>
上馬挺槍離陳先次巧捷若神當者紛披莫有我<lb/>
禦其弓矢竒中可方古人　憲廟出畋遇虎命射<lb/>
之一發斷其吭　帝喜至解所御金鞍爲賜夫人<lb/>
故金蘭定西㑹德順五州帥張雲之女惟益纔丗<lb/>
副都緫帥二年而卒一女適鎭撫帥府張文煥老<lb/>
將之從公者毎曰公爲人信厚安昌必昌復信厚<lb/>
可曰善丗其家者由安昌求銘公碑燧思於公與<lb/>
<pb n="KR4h0081_SBCK_062-13b"/>
貞肅所戍之地無不至焉清居之不可恃爲固者<lb/>
前所以言楊氏張氏蒲氏皆行帥府大獲運山大<lb/>
梁平故地與便宜其時目曰四帥府清居南迫合<lb/>
獨受敵鋒爲三帥扞蔽他日專劉帥戍移貞肅南<lb/>
九十里夾嘉陵東西築武勝軍母德章兩城距合<lb/>
爲里亦然晝則出邏設伏甞待進戰夜則畫地分<lb/>
守傳警鼔柝篝火照城逹曙以防竊入一話一言<lb/>
敵盡知之況敢抽兵邀利他求爲哉惟是軍當其<lb/>
堅重故三帥反得歳以㧞敵柵壘掠敵府庫劉其<lb/>
人民逞志於忠涪䕫黔萬施雲安之間上功朝廷<lb/>
<pb n="KR4h0081_SBCK_062-14a"/>
用事之臣第知三帥立勞之多而是府獨寥寥也<lb/>
終未有能眀其然者又貞肅去清居敵夜大至火<lb/>
民居縛劉帥去鑒夫人之失如此則兩公戍而克<lb/>
完者功不大哉凢此或者貞肅碑所逸故發之此<lb/>
銘曰<lb/>
椒聊逺條求今之丗方漢金張纔有汪氏隴西開<lb/>
國義武肇之義武之爲不怍倫彞忠讓忠烈忠惠<lb/>
貞肅逓芟川涼力協謀一繼繼其來將相之多不<lb/>
符垂躬必斧手柯歸覲私廟庭笏駢羅公以其序<lb/>
大宗義武於弟以子宜不降俯乃推儁功潜不自<lb/>
<pb n="KR4h0081_SBCK_062-14b"/>
張等翊吾家聞命即行安流洋洋如水就防所由<lb/>
不年其盡瘁致子而夭閼歸以何戾彼蒼者穹監<lb/>
下而公惟我皇上心靡不同疇德未報未隆何功<lb/>
三紀後公一朝哀崇公有令孫人曰公似雖華其<lb/>
年巳踐公位古者大宗合族恃之祭求其膰尊祖<lb/>
之思胥是冡旁可萬家邑表阡有碑車過者式<lb/>
　興元行省夾谷公神道碑　姚燧<lb/>
元貞二年二月資善大夫河南江北等處行中書<lb/>
省右丞臣堅賢言徃歳臣待罪于外伏奉明詔旁<lb/>
求勲舊臣僚封拜奏對各上其事以備纂脩<lb/>
<pb n="KR4h0081_SBCK_062-15a"/>
丗祖皇帝實録資用刪取者臣喜伏思陛下先孝<lb/>
四海發揚前休皆使下臣依光日月誠曠代之希<lb/>
遇謹已次冩臣祖常哥臣考尨古帶岀處始終爲<lb/>
一帙上史館而臣之先汗馬微勞其槩巳此何敢<lb/>
上比磐石宗臣勲舊自名惟與劉氏伯林黒馬再<lb/>
丗父子來比之初義同一體今焉二臣巳各受謚<lb/>
忠順忠惠増賁墟墓臣不援陳恐使聖澤獨漏臣<lb/>
家敢昧死請制曰可萬户招討使常哥贈龍虎衛<lb/>
上將軍封定襄郡公謚貞敏妻奥敦氏從封定襄<lb/>
郡夫人興元行省尨古帶贈榮禄大夫封沔國公<lb/>
<pb n="KR4h0081_SBCK_062-15b"/>
謚忠靖妻耶律氏從封沔國夫人制下山南之民<lb/>
聞者咨嗟泣下曰公卒明年興元屬縣及州若洋<lb/>
成固南鄭吏民伏進德茍德炎張自顯李顯軰若<lb/>
干人䟽公平生立秦憲庭願一上聞許廟事之而<lb/>
竟未下豈天以是忠靖爲賜額耶嗚呼有待哉公<lb/>
夾谷姓女直人其地古肅愼氏之國譌爲女眞避<lb/>
遼興廟宗眞諱改爲直<lb/>
太祖之加兵金也歳壬申五月劉忠順公與定襄<lb/>
公將兵千二百人來降詔以其衆即守威寧十二<lb/>
月金主遣使㗖以大官冀其或貳可復失地定襄<lb/>
<pb n="KR4h0081_SBCK_062-16a"/>
縛使以聞詔嘉之擢爲萬户招討使人有擾爾民<lb/>
殺之傍郡縣未至者諭使急下事有便宜不待上<lb/>
聞一以詔行之凡鎭威寧四年以歳丙子卒沔國<lb/>
公嗣萬户金符生十四年矣戊子　太宗詔從太<lb/>
師國王戰河東山東庚寅　睿宗㧞鳯翔明年從<lb/>
破宋大散關夾嘉陵漢水如鳯沔褒大安興元洋<lb/>
金東抵均諸城皆㧞壬辰大破金兵鈞之三峯山<lb/>
不能國矣詔徙六州民畱田威寧時天下荒饑獨<lb/>
山北爲樂土四方之人其來如歸乙未詔從塔海<lb/>
紺卜征蜀田事宜遣官屬何人攝治者以其名聞<lb/>
<pb n="KR4h0081_SBCK_062-16b"/>
乃表今湖廣僉省髙安之祖按都驩代領明年凡<lb/>
四川府州數十殘其七八明年公上言興元形勢<lb/>
西控巴蜀東扼荆襄山南諸城無要此者自始取<lb/>
道滅金漢中無歳無兵其地與民吾棄不有敵不<lb/>
敢復城郭隳而弗完田野薉而輟耕民窘艱食時<lb/>
吾兵來扶戴白以負嬰黃偷蹔生活竄栖太白窮<lb/>
谷之間吾歸則壯者出爲盜賊肆相奪攘甚者仇<lb/>
而殺之而生齒益耗誠能畱兵戍守招徠未降民<lb/>
見父子不分貨財之得有也其至恐後爲擇良腴<lb/>
便水之田投以耕耒假與種牛俟秋糓收什稅四<lb/>
<pb n="KR4h0081_SBCK_062-17a"/>
三儲之於庾守之以吏征蜀之師朝至而夕廪焉<lb/>
校以資糧關中荷擔千里十石不能致一者勞費<lb/>
大省實制蜀一竒也制可詔都元帥量畱漢軍其<lb/>
新至至民及田事可無時藉數具效以聞仍錫虎<lb/>
符是月制諭今安撫興元軍民制又以爲安撫使<lb/>
一月之間三制併下　定宗詔行省興元公至行<lb/>
之如所奏筞城塹内治堡壘外増鼓楫烽煙傳警<lb/>
日夜千里不絶市肆村舍民廬數萬區悉起於盪<lb/>
焚之餘墾田數千頃灌以龍江之水收皆畒鍾敖<lb/>
庾盈衍矣官舎居第皆髙榱巨棟重楶牡瓦宏壯<lb/>
<pb n="KR4h0081_SBCK_062-17b"/>
竒麗可百承平舊宇之上亦志不苟然也其土豪<lb/>
傑如洋之趙再興成固張廣南鄭伏興褒城薛仕<lb/>
成西縣楊濟廉水韓仲炳小黃柳智德潘水薛閏<lb/>
皆割裂自覇昔爲吾㓂者也至是皆入所據於郡<lb/>
縣宋邊驍毅之將馬仲自閬張文貴自巴李繼之<lb/>
自廣王安斌自開逹亦挺身歸公腹心仗之指臂<lb/>
使之或說曰反虜無親宜有以虞未可日置左右<lb/>
公曰彼哉人也未必徂詐或如爾言誠狙詐也吾<lb/>
仁結而義激禮接而信示何有於不可化宋害其<lb/>
來反時放兵動吾四境屢戰殱之辛亥四川制置<lb/>
<pb n="KR4h0081_SBCK_062-18a"/>
使余玠輕我師寡身率兵入㓂敗我利路元帥王<lb/>
進于金牛壁其軍中梁山兠零夜燭城爲之赤潛<lb/>
遣禆將燒絶棧道遏我援繼自率大軍圍而攻之<lb/>
鈎礮梯衝環城數匝謂爲孤危期日必㧞新集之<lb/>
民還叛與敵公誓死拒守督戰益急殺傷過當城<lb/>
中將吏晝或荷甲傳食夜則畫地分守㑹都元帥<lb/>
秃薛來援無從得塗值三人自軍所逃還許貰其<lb/>
死令導由他山刋道出陳倉玠聞兵大至焚圍遁<lb/>
去公襲戰悉止還所俘亡故事　祖宗賔天所授<lb/>
臣下制書符節悉收還之　太宗甞賜虎符巳歸<lb/>
<pb n="KR4h0081_SBCK_062-18b"/>
之官及是　憲宗授以軍民萬户再賜虎符詔叙<lb/>
平金戰勞蓋　睿宗所聞　太宗者今賊玠至汝<lb/>
共事臣皆避逃獨汝戰疾力斬敵十五勞苦至矣<lb/>
自是凡千夫長百夫長十夫長下及僚吏敢有違<lb/>
其節度者罪死丁巳詔與故劉忠惠公黒馬立成<lb/>
都七日而樓堞隍塹皆具戊午同故元帥紐憐南<lb/>
征踰馬湖江戰皆捷蓋先是乙卯　世祖以大弟<lb/>
緫天下兵公奏漢中之田闢巳十七而稅入恒病<lb/>
於逋懸其故惟在軍民之官豪有恃者率頑驁負<lb/>
而不輸顧臣力莫如何也下敎若曰自今軍民之<lb/>
<pb n="KR4h0081_SBCK_062-19a"/>
官田不稅者無廩糧是年下敎若曰徃者興元軍<lb/>
民俱受買住與汝節度今買住征蜀比其還也汝<lb/>
專節度之中統三年改受虎符制仍軍民萬户四<lb/>
年請以今左丞堅賢嗣致仕家居十一年以至元<lb/>
壬申九月七日終於興元其第正寢春秋七十肇<lb/>
於南鄭味溪之白雲嶺爲兆以其年十一月九日<lb/>
窆之壬舎男十人女十人男孫十一人女孫八人<lb/>
甞聞　太祖賜威寧之詔裂熟羊革而書之揆以<lb/>
漢氏功臣之誓曰使河如帶太山如厲國以永存<lb/>
爰及苗裔而巳無有事不上聞聽以其言爲詔行<lb/>
<pb n="KR4h0081_SBCK_062-19b"/>
者及定襄卒而公嗣克光前人轉鬪太山之左右<lb/>
濁河之南北﨑嶇數千里間者十九年非　睿宗<lb/>
奏是功　太宗太宗不知非　憲宗舉而揚之於<lb/>
克完漢中之詔則是奏天下不聞且他人樹勲於<lb/>
開國之際其桓銘私傳皆出一時史氏之手其間<lb/>
有善於紀述者後者猶掇其蹟刪爲一代之典況<lb/>
祖宗垂法萬丗之顯謨乎則公父子身荷二祖三<lb/>
宗及　今皇帝生榮死哀六朝之殊遇何如也又<lb/>
漢氏功臣子孫冐守先烈者惟一人侯獨長沙王<lb/>
支庶一門數侯然或先後受封非必昆弟並時今<lb/>
<pb n="KR4h0081_SBCK_062-20a"/>
公諸子或拜亞相於中或列藩方於外或總戎旅<lb/>
於邊冠紳之蟬嫣符鉞之焜煌則縣官覆護之俾<lb/>
流慶遺胤者又何如也銘曰<lb/>
維公早特童子植植旣失定襄荷其殳斨與老戎<lb/>
行右頡左頏于河之外于關之内突而前茅無少<lb/>
挫退金社墟矣庸蜀是劉掉鞅之遥九圍半周再<lb/>
鎮雄藩益蹔梁久金糓穰穰斧質在手施陽翕隂<lb/>
舒慘自口爲艱爲勤　列聖不忘報之貴富倍蓰<lb/>
其當大府如城雲屋邃邃朱塵綺疏歌鍾清吹矊<lb/>
目脕顔頥使趨風良庖致餼胎豹蹠熊酒酏介驩<lb/>
<pb n="KR4h0081_SBCK_062-20b"/>
䔲荈雪滯紈衣四序爲聲綷縩昧者安之耽不知<lb/>
還公時白日未薄西山解兵其子時稅于野毳廬<lb/>
氊車勝地即舍維嶓之麓與沔之水徃徃禽魚識<lb/>
其杖几乃知喬松可召與遊徜徉十年歸安兹丘<lb/>
評者異之於古未有紛華寂寞枘鑿不受公而兼<lb/>
之始慎終全由哲其身匪騭自天人之蓋棺旋踵<lb/>
朽息公有哀褒于沔開國生平之名爗其益昭矧<lb/>
子維翹丞弻兩朝無久維石莫信者史一刋不磨<lb/>
用告無止<lb/>
國朝文類卷第六十二<lb/>
</p>
<p>
</p>
  </div>
</body>
</text>
</TEI>
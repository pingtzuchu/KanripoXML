<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_055-1a"/>
國朝文類卷第五十五<lb/>
　墓碣<lb/>
　　國子司業滕君墓碣銘　姚燧<lb/>
觀漢諸碑凡門生爲師作者其文多稱在三之義<lb/>
蓋本欒恭子民生於三父生師教君食惟其所在<lb/>
爲言又列郡邑姓名字官人出㡬何錢於碑隂多<lb/>
至百人或倍之令人每興今無古者篤於其師之<lb/>
慨至大已酉燧長翰林之明年國史院編修官東<lb/>
平蔡文淵狀其師國子司業滕君之行與門生許<lb/>
質求表其阡以君之再入成均横經丈席者甞數<lb/>
<pb n="KR4h0081_SBCK_055-1b"/>
百人礱石所資一不偕人出二子獨加異乎古豈<lb/>
不於在三足抜浮俗斯時耶君諱安上字仲禮其<lb/>
先自洛徙中山不可推采其世考府君某隱德委<lb/>
吏斗食自捐生君八年而不禄妣李夫人撫君誨<lb/>
曰而性質開朗記識兼人且金名士趙燦離孫不<lb/>
可以貧廢學感聖善言師西巖君克自砥礪勤心<lb/>
聖學暨其長也尊聞行知如不足日私居自持衣<lb/>
冠齊遫及出接物一誠以和郡無少長相謂不字<lb/>
咸稱先生學積其躬道行其家化及其鄉府臣歸<lb/>
髙薦名于朝勑教中山是府多士求親輝光謦欬<lb/>
<pb n="KR4h0081_SBCK_055-2a"/>
欲聞鼎鼎其來服縫掖者將半齊魯庭臣善其職<lb/>
士有聞用以職民主禹城簿壓於爲監爲令與丞<lb/>
刑或過中必揆以義馴馴上説不使黥涅妄加疑<lb/>
盜廢棄永世仁譽旣章宣司所臨若縣與州事有<lb/>
未竟必檄徃治裁中情法守令憚之出將入迎若<lb/>
事大吏徴爲國子博士以其平昔自律爲先蚤作<lb/>
晏休誨誘諄諄發䝉䟽疑立懦尅剛各因其才矯<lb/>
拂扵善黨坐羣行齒而序之其極弗率有黜與扑<lb/>
成均作則井然有條即升監丞再丞太常<lb/>
世祖賔天成宗繼序圎丘請謚太室升祔凡厥禮<lb/>
<pb n="KR4h0081_SBCK_055-2b"/>
文酌古損今皆所訂稽元貞之元拜監察御史京<lb/>
師地震上䟽曰君失其道責見於天其咎在内庭<lb/>
竊干外政小人顯厠君子名實混淆刑賞僣差陽<lb/>
爲隂乗致静者動宜兢兢祗畏側身修行反昔所<lb/>
爲以盡弭之之道其說累數十百言反覆深切有<lb/>
司不敢以聞君則曰吾不得於言者遂委印去反<lb/>
關其家著書自怡㝷起爲國子司業時巳疾矣顧<lb/>
言其子治喪無用二氏以其年乙未夏六月廿有<lb/>
五日卒年五十四塟府城東南崔丘里爲文一本<lb/>
理義辭㫖暢逹不爲險譎非有禆世教者不言有<lb/>
<pb n="KR4h0081_SBCK_055-3a"/>
東菴類藁十五卷故江西㢘訪使趙秉政板之行<lb/>
丗矣又有易解洗心管見藏之家亦多乎哉其不<lb/>
年者丗同哀之而文淵猶以不侍經筵職絲綸謀<lb/>
廟堂爲憾嗚呼夫旣師成均官奉常歴臺諫而又<lb/>
有德有言足矣奚必兼彼數者始爲至耶夫人李<lb/>
氏貞順柔嘉姻里範焉後君八年卒子翊去尉東<lb/>
明自致終喪亦足彰君刑家之自今尉元氏兄羽<lb/>
有文行蚤世銘曰<lb/>
孰不曰士于學始志迄用有成千百一二允矣滕<lb/>
君敏脩篤行鍾鼓衡門益大其聲勑起布衣于定<lb/>
<pb n="KR4h0081_SBCK_055-3b"/>
敦教祁祁縫掖來則來效再主禹城簿領勾稽不<lb/>
枉刑墨仁聞日躋滿秩而招入爲胄監由博而丞<lb/>
俊髦是範轉而奉常禮文斯綱或革而因酌損用<lb/>
章遷拜御史爲帝耳目言責塞求龍鱗逆觸一不<lb/>
見入納履而行反關立言行後是程方徴司業年<lb/>
過知命遽啓手足理也莫竟短者巳而其長斯存<lb/>
何以貞之石有誄言<lb/>
　　河南道勸農副使白公墓碣銘　姚燧<lb/>
彦隆始由太原徒行至河内致其父書魯齋先生<lb/>
願游其門未有介也乃因吾友翰林侍讀髙凝得<lb/>
<pb n="KR4h0081_SBCK_055-4a"/>
操几杖主凝家二年而歸侍其親而先生亦召北<lb/>
矣㝷由避宅左揆以集賢舘大學士祭酒國學教<lb/>
貴胄乃奏召舊弟子散居四方者以故王梓自汴<lb/>
韓思永蘇郁自大名耶律有尚自東平孫安與凝<lb/>
燧燉自河内劉季倫吕端善劉安中自秦獨公自<lb/>
太原十二人者皆驛致舘下三年吾儕或病告官<lb/>
去而先生亦浩乎其歸乃奏有尚與公從仕郎國<lb/>
子助教昔者貴胄友也一旦能横經下心事之爲<lb/>
師属非其道聳是曹不可得其馴然北面俄侍<lb/>
裕廟東宫公爲講鄭伯克叚于鄢巳講而出<lb/>
<pb n="KR4h0081_SBCK_055-4b"/>
裕廟語人曰是非空言意固有在也以國史院編<lb/>
修從仕郎仍助教擢奉訓大夫監察御史發阿合<lb/>
馬賊國諸不法彼顧誣公紏摘非實捕送刑部獄<lb/>
引隣婦有色者教誣公甞竊徃來怒隣婦力明其<lb/>
無有鞠之墮孕而事始白又紏鷹師西亰宣慰使<lb/>
倒刺沙以已憾殺其幕僚凡是皆庸懦縮首危者<lb/>
而峻風節者咸偉之出僉陜西漢中道提刑按察<lb/>
司事燧亦爲其道副故得詳西土所爲其按歴皆<lb/>
分險僻荒寒諸州南而褒鳯金洋北而綏麟葭丹<lb/>
塗經龍門西河絶崖髙可去水百尺止通一騎必<lb/>
<pb n="KR4h0081_SBCK_055-5a"/>
遣導者先之有來騎使駐之寛所卒至則兩不可<lb/>
班視燒棧猶車衢也如是之地皆周焉制度卒有<lb/>
反者不即覺捕惟罪社長監郡與憲司麟州人告<lb/>
隂濟民乗馬疾馳其識仇也問曰所懷何書濟民<lb/>
紿以反書仇上變延安延安移文吾憲公又請徃<lb/>
治之所牽連二百許人繼燭治之再旬是州小僻<lb/>
無𥿄至覆舊案以書適近侍臣括馬其州館鄰墻<lb/>
也聞獄吏呵問終暁得公姓名歎曰丗有克勉其<lb/>
職如斯人者使人勞苦之曰吾見陛下當首聞公<lb/>
竟白濟民無佗特杖其紿仇非宜言者公位憲諸<lb/>
<pb n="KR4h0081_SBCK_055-5b"/>
君下㑹王相府伯不花右丞勲臣子開省京兆特<lb/>
異禮公其按臨諸司皆拱聽者改僉河南河北提<lb/>
刑按察司事臺檄檢覈中興鈔庫中興故李夏都<lb/>
隷隴右河西道憲令竟事始聽東任公又走沙莽<lb/>
徃復近萬里半歲而歸與其副程思廉發數縣民<lb/>
完堤以捍河水罷當暑賦民牛車轉粟入淇又改<lb/>
僉燕南河北道提刑按察司事趣裝其考巳疾行<lb/>
至衛而卒公與兄楹即藏衛西輝之蘇門周卜村<lb/>
南原而其妣亦疾乃朝夕哀死事生即教授于輝<lb/>
眀年燧召直翰林感其毁瘁骨見衣表弔哭之予<lb/>
<pb n="KR4h0081_SBCK_055-6a"/>
其徒數十人拜庭進退朋讓賔敬之道囂囂然先<lb/>
生成法也爲嘆曰嗚呼燧亦先生弟子者何甞有<lb/>
以善及人如是明年燧疾滿告歸鄧而故司農卿<lb/>
侯爵託語彦隆或河南北農副制下必墨縗以出<lb/>
丗議隘薄自便非時燧傭車過衛不可畱不得身<lb/>
見爲書語其然聞方督課有績其妣亦卒附其考<lb/>
墓竟以是謝所事以至元已丑秋八月三日年四<lb/>
十六卒苫廬嗚呼學可以範丗行可以礪俗而巳<lb/>
是哉夫人賈也以燧平昔善公録河南北道勸農<lb/>
副使苟宗道埋辭求銘神道每一讀之一抆淚擲<lb/>
<pb n="KR4h0081_SBCK_055-6b"/>
筆數年終不能叙其事去冬以史事又召入翰林<lb/>
過輝夫人祈丗母夫人爲言持幣泣請且使其子<lb/>
覃馬與游其門者庭拜燧還其幣曰吾無荅吾亡<lb/>
友者以是佐刻石湏嗚呼非公仁義行家能使婦<lb/>
人如是切切惟恐没其夫子一善可曰賢巳公諱<lb/>
棟考天禄雖官而不顯居頥樂堂號頥樂先生唐<lb/>
白居易家狀云白姓家太原者楚熊君孫勝白公<lb/>
見殺於楚其子奔秦孫乙丙與裔孫起爲秦將封<lb/>
武安君賜死杜郵始皇思其功封其子仲太原公<lb/>
豈其苗裔耶銘曰<lb/>
<pb n="KR4h0081_SBCK_055-7a"/>
聞古五十年不稱夭公是不盈天道未暁學不篤<lb/>
耶得譽先師道不行耶<lb/>
裕廟甞知職不舉耶三憲著效力不本耶耕播之<lb/>
教況冠獬角敢言人難彈射柄臣聽者毛寒猶枚<lb/>
其外未及其内視親于喪觀婦于介靡一匪善靡<lb/>
一可涼非我友私月旦章章嗚呼白公耳孫猶令<lb/>
其貫古松歲逺滋勁士不盛位而盛吾賢盛位者<lb/>
衰盛賢日延有方其趺有剡其首碣石阡隅千祀<lb/>
無朽<lb/>
　　河内李氏先德碣銘　姚燧<lb/>
<pb n="KR4h0081_SBCK_055-7b"/>
至大庚戍鄃王府長史兼經歴典食司與所部人<lb/>
匠都府官李惟恭持其郷士席雲漢狀其祖潤文<lb/>
玉使懷之利用庫日民調商征之入吏禄公須之<lb/>
出不遺於受不僣於發如他人侵蠧以溢其家負<lb/>
而責償罪没産者皆無之與交人以誠御下以寛<lb/>
禮賢樂善者求表其阡燧曰管庫之官則古委吏<lb/>
亦下士也所可筆者豈專由孫貴耶盖鄃王之考<lb/>
初尚主<lb/>
世祖再尚主　裕宗自稱晉王克用裔孫爲置守<lb/>
冡數十户於鴈門禁民樵牧由分地在髙唐即是<lb/>
<pb n="KR4h0081_SBCK_055-8a"/>
進爵爲王世居静安黑水之陽爲廟以祠孔子元<lb/>
貞始年表賀聖節獨書漢字庶其尊禮斯文者惟<lb/>
恭今臣其子觀其所事者賢若不可辭矧有大此<lb/>
者懷之爲州<lb/>
憲宗大封同姓初國<lb/>
世祖于秦以户寡益封之至元之末以封其孫<lb/>
順宗旣之國未至疾返　成廟賜名懐寜以王<lb/>
今聖時方撫軍于北<lb/>
皇太后儲皇徃居者二年則懷爲三聖龍潜之地<lb/>
傳曰小國之君當大國之卿爲下士是邦者當宜<lb/>
<pb n="KR4h0081_SBCK_055-8b"/>
何哉則君善職管庫者有不必言矣卒以大德乙<lb/>
巳三月十有八日年六十七垂絶猶念惟恭不置<lb/>
曰吾平昔鍾愛是孫今逺宦數千里不及聞吾顧<lb/>
言可憾也哉妣王後二年亦卒二子從鼎從信孫<lb/>
則惟恭其長初由王府郎中羅忠國使懷聞其好<lb/>
學慤有立志遂與偕北即壻其家進之於王王甚<lb/>
禮之言無不從事必見咨妻卒賜楮緡二千五百<lb/>
爲娶元氏子季惟寅銘曰<lb/>
荀卿子言臂非長升髙而招所見彰斯若可用爲<lb/>
君方惟懷爲州河之陽實爲三聖淵龍郷其間下<lb/>
<pb n="KR4h0081_SBCK_055-9a"/>
士雖守藏或小大國君卿當其貴可參攀鱗翔況<lb/>
復有孫翼賢王逺塞而近孔子堂仕優學以能自<lb/>
彊何畏潜德無輝光<lb/>
　　故提刑趙公夫人楊君新阡碣銘　姚燧<lb/>
維蔚州蜚孤趙氏系不可逺本繇今江西湖東道<lb/>
肅政廉訪使秉政而上推得二丗祖崑金帥府評<lb/>
事卒塟其郷二子珪瑨珪將萬夫戍蜚狐後遷刺<lb/>
蠡州畱瑨在鄉守舎天馬南牧度形勢不支倡縣<lb/>
民以城下之從太師國王徇地至蠡其刺猶城守<lb/>
礮殺王悍將蕭大夫王恚欲阬城公請以身贖母<lb/>
<pb n="KR4h0081_SBCK_055-9b"/>
兄死王哀之併全蠡民以戰績每最進冀州元帥<lb/>
虎符復推與其兄廷議多其悌讓改公冀州軍民<lb/>
緫管别錫虎符入覲受知　睿宗承制監易州再<lb/>
遷行省中都金平監中山府當　憲廟丗<lb/>
丗祖方淵龍收召聞望之臣求治道之冝今者置<lb/>
經略司于河之南宣撫司從宜府于陜之西行部<lb/>
于秦都漕于衛東西二千里道不拾遺而邢則今<lb/>
中書右丞相之祖封國政㢮民散最號弗治求潜<lb/>
藩制官惟歳入其貢賦爲置安撫司後邢易爲順<lb/>
德升州爲府乃以近故太師廣平王從祖脫兀妥<lb/>
<pb n="KR4h0081_SBCK_055-10a"/>
與公爲斷事官位安撫上公年盛強俾與開國勲<lb/>
臣苗胄爲友則潜藩期任公者巳不小矣<lb/>
世祖踐極制監真定路位緫管上俄遷順天路宣<lb/>
慰使肇置四道提刑按察司以公使燕南河北轉<lb/>
使河北河南累章請老不可年七十九始聽歸卒<lb/>
年八十三以監中山有田朱固郷不返塟飛狐即<lb/>
塋是郷堯封原亦昭時崇顯壽考人也夫人既同<lb/>
享有其樂公當不恙亦以官植業順德盡析秉政<lb/>
夫人從養及子貴食其禄以終年八十二不及公<lb/>
才一年何壽考萃是一門哉因惟女子子天父天<lb/>
<pb n="KR4h0081_SBCK_055-10b"/>
夫者也父不能必子之貴能之者夫子焉耳而難<lb/>
其全今之儲才將相係望海内者每在乎風紀之<lb/>
官夫人以提刑使之妻而母廉訪使詩曰教誨爾<lb/>
子式糓似之彼奕葉襲芳不隕丗德夫人之功亦<lb/>
鮮儷哉古邦君之妻邦人曰小君禮士喪妾不得<lb/>
匹其夫必曰君妻曰女君後丗封羊祜妻爲萬歳<lb/>
郷君則令甲郡縣君之原可爲今不敢氏夫人而<lb/>
君君之凡其不反塟中山即别塋順德李馬村若<lb/>
不同穴記稱合塟非古也因求之吾家嶲州都督<lb/>
文獻公開元宰相考也塟陜之峽石百官咸㑹焉<lb/>
<pb n="KR4h0081_SBCK_055-11a"/>
及妣夫人劉卒則塟萬安山萬安嵩髙西趾去峽<lb/>
石二百里耳以唐相之貴月入俸錢三千緍有力<lb/>
不足於至哉則不合祔者亦從古也今秉政斯兆<lb/>
未必始亦由此燧以其於古有徴爲發之夫人生<lb/>
三男二女男秉政秉彛秉衷女適焦簡周某孫男<lb/>
女九人秉政又曰吾他日亦域是甞聞諸師古人<lb/>
不諱死惟不趨取死之途今之人鼎鼎焉惟死途<lb/>
之趨復苦諱死亦惑哉如師之言則秉政不徇流<lb/>
俗語身後事於其生亦庻幾古逹者也銘曰<lb/>
襄國所直趙南魏北其西太行冀方四塞求田惟<lb/>
<pb n="KR4h0081_SBCK_055-11b"/>
良宜莫如襄衍沃平平千里其疆生家其間没即<lb/>
斯瘞奚取日者風水焉泥孰陪平原如阜而尊左<lb/>
之右之昭婦穆孫天厚其門旣壽旣祉流澤淵淵<lb/>
未艾來只丗生顯人如夫如子<lb/>
　　故金甄官署令魏府君墓碣銘　姚燧<lb/>
燧還呉中過廣陵日今嘉議大夫行臺御史中丞<lb/>
初請曰吾祖靖肅公顧言以吾曾祖甄官署令即<lb/>
死所藏亂離失其處他日必虚爲丘先塋石載其<lb/>
事無使吾先人魂遊徬徉無所於歸而一善之或<lb/>
遺也子義爲銘隨又遣其少子可亨挐舟廣陵五<lb/>
<pb n="KR4h0081_SBCK_055-12a"/>
千里追之襄陽不及返而及之鄂授其考所輯家<lb/>
塾記曰掇是事銘嗚呼確哉逺而勞焉廼本之曰<lb/>
魏氏繇唐相知古子林刺朔州子孫居桑乾桑乾<lb/>
爲今弘之順聖遼有延恕者生中奉大夫守成中<lb/>
奉生通奉大夫餘慶通奉生兠荅館酒使子貞兠<lb/>
荅實生甄官署令君諱允元改德元字信之甄官<lb/>
生進士特賜及第笏特賜生思㢘即記家塾者思<lb/>
㢘生初初生翰林修撰必復可系者是九丗其大<lb/>
于金繇兠荅弟資德大夫參知政事柱國鉅鹿郡<lb/>
開國公子平相世宗致治隆平祖考中奉通奉再<lb/>
<pb n="KR4h0081_SBCK_055-12b"/>
丗官皆以公貴贈兠荅及子隴右令景元甄官與<lb/>
逸其諱一人再丗官皆以公貴廕君始監順聖酒<lb/>
改弘州酒使鄧州榷使抽稅設防有方與冝平不<lb/>
增歛姦無走匿額有贏籌民不苛之入副堂厨庫<lb/>
又爲使改文繡上林兩署令同知易州入令裁縫<lb/>
署改令甄官署以卒年六十三官止廣威將軍夫<lb/>
人髙氏七男笏珫瑜琦玠璠玉琦太中大夫行部<lb/>
侍郎玠朝列大夫延安司獄璠翰林修撰今謚靖<lb/>
肅公與特賜皆以眀經進士官珫懷逺大將軍耀<lb/>
州庫使瑜監豐利酒皆廕官玉進士未禄卒二女<lb/>
<pb n="KR4h0081_SBCK_055-13a"/>
一歸同知荆州節度使事秦德羙一歸其郷右姓<lb/>
孫氏君究心本富計田疇第舎牛馬雜樹直可爲<lb/>
錢千者五萬歲入粟爲石者三萬歲抽五十一爲<lb/>
七子求師取友須令節休旬大集衣冠令枚誦所<lb/>
業覈其進惰巳則鴈序立前侍飲前修聲輝耳目<lb/>
漸涵化淪其心繇是成德逹才多萃其門章宗甚<lb/>
嬖李妃夫人視妃母王姑也數召通籍禁中不可<lb/>
後從秋獵易州君方除道橋諸水復召曰吾思與<lb/>
若晜第語乆矣終不能一致今行之所在是而夫<lb/>
子倅是便且時也無終見避之深夫人以君出不<lb/>
<pb n="KR4h0081_SBCK_055-13b"/>
敢專行俾子瑜請之亦不可曰是家膏也親將汚<lb/>
人人有爲不善者不畏取戾府縣惟憚君知兵興<lb/>
下令急甚敢有舎奴婢亡命不告者辠及其鄰人<lb/>
猶利其傭輕私役之覺則殺以滅迹或致大獄君<lb/>
時鄉居聞有出入非常者召問得情嚴其錮防書<lb/>
致其主歸之約示薄威以懲其再無殘其生終不<lb/>
語其主以獲之誰舎所也比卒免家僮乆故者民<lb/>
之作詩與斯丗訣沐浴冠衣揆日而逝君之孝友<lb/>
天得非學其使堂厨以鉅鹿公子叔元未仕曰大<lb/>
臣子故屯其膏澤不見及耶三求推所居官縣官<lb/>
<pb n="KR4h0081_SBCK_055-14a"/>
以故事無有不可又恤其無子以靖肅後之靖肅<lb/>
又無子顧言後初則甄官子孫丗丗圖報鉅鹿者<lb/>
何如也其家塾自序曰繇吾季曽鉅鹿輔政兹降<lb/>
修仁潔義可謂曰乆仕之逹者列品而九不過中<lb/>
中天嗇爲報將待夫後之人耶最初之仕外僉提<lb/>
刑司事爲副爲使入爲監察御史治書侍御史侍<lb/>
御史御史中丞三十年間風憲之官無不揚歴司<lb/>
清議者猶太有期曰將不巳是於今嗚呼自序君<lb/>
其知子哉矧必復於靖肅公克丗其官可大可乆<lb/>
與亨學行嶷嶷可述銘曰<lb/>
<pb n="KR4h0081_SBCK_055-14b"/>
反覆觀先民吁可哀積充報銜身期後來門令容<lb/>
駟馬堂三槐必貴於天者如取懷惟中奉亦然祥<lb/>
用獄至鉅鹿再傳旣鉤軸官不私其子甄官承承<lb/>
三遜其季叩莫譍又仁厥乏祀修撰繩官以祀比<lb/>
言祀則大以今修撰孫後者再小宗既顛蕃大宗<lb/>
頼藏偶失故所魂依依招之從先墓來如歸膴膴<lb/>
桑乾原終天地碣孰華其文大史燧<lb/>
　翰林修撰致仕董先生墓碣銘　元眀善<lb/>
揚州緫管王君結余友也馹過其家中山授余崔<lb/>
肋教詠狀曰此結師也幸公銘俾諸孤刻之墓神<lb/>
<pb n="KR4h0081_SBCK_055-15a"/>
道是不没吾師矣余以義不得辭諸緫管則取其<lb/>
狀讀之曰先生姓董氏諱朴字太初隱居五十年<lb/>
壽八十五以卒甞爲陜西道按察司檢法太史院<lb/>
主事俱去之集賢院臣奏其賢特授翰林修撰承<lb/>
務郎同知制誥兼國史院編修官致仕先生之學<lb/>
蓋眀理爲本篤行爲要最其所至則文雅安恬者<lb/>
也其教人也善因其才而究其噐故千里間化之<lb/>
學者不之字號曰龍岡先生先生朔州人曽大父<lb/>
遷邢著户版大父資禄妣韓父彦成妣李農焉先<lb/>
生頴異過人學於樂舜咨劉道濟遂以儒顯娶張<lb/>
<pb n="KR4h0081_SBCK_055-15b"/>
生三子一女先先生卒二十七年長子慶雲次子<lb/>
慶元慶隆女適張德禄孫男四曰壽寧祖寧叔寧<lb/>
蘭寧孫女二曽孫男三曰長孫昶孫澤孫曽孫女<lb/>
三先生卒之歳爲延祐丙辰月爲辛卯日爲乙亥<lb/>
塟之日爲巳丑其兆在唐山之陽云夫含光藴秀<lb/>
蹈髙遵素惟潔身之士乃能行之惟有道之朝乃<lb/>
能容之跡其臨莅銘之也宜辭曰<lb/>
龍岡之支淵淵以池種蓮于兹面我茅茨池水之<lb/>
清比其風靈蓮花之馨配其德徴猗嗟後生于考<lb/>
于評仰止斯銘千載而鳴<lb/>
<pb n="KR4h0081_SBCK_055-16a"/>
　　監察御史韓君墓碣銘　張養浩<lb/>
君韓姓諱克昌字勵夫汴之太康人其上丗逺不<lb/>
能系大父贇隱德不耀父椿官至淇水廵檢君甫<lb/>
冠以孝廉辟吏河南陜西二憲司㝷登掾刑部歴<lb/>
臺若省論事据正不橈所至表表有聞後刑部缺<lb/>
主事衆咸属或謂資淺執政曰用人耳遂授君其<lb/>
操履益確甞有兄弟五人爲盜或論爲強於法皆<lb/>
死君閱其牘愀然曰弟從兄者也今若是不幾族<lb/>
乎乃議最㓜弟減死上之省可其讞闔部嘆服其<lb/>
他指迷趣緩稽舊蔽新凡所當爲靡遺餘力時長<lb/>
<pb n="KR4h0081_SBCK_055-16b"/>
官有媢其顓者君曰上領其槩下任其繁此自通<lb/>
制余何顓然以疾屢在告衆史軫其憊不煩以細<lb/>
惟重辟則正是焉乆之懼事壅職㢮舉浙西廉訪<lb/>
司經歴丁某自代用是改承務郎太常大樂署令<lb/>
甫上拜監察御史進儒林郎雖力疾就職未甞辭<lb/>
劇避難建言如皇子師友非人起居注不舉其職<lb/>
覈徽政成桉言國庠學規省官節財審令愼罰數<lb/>
事皆剴切時務爲慮深逺未幾河東憲司有下劘<lb/>
上者臺臣爲失風憲體奏君即治以訊慨然趣行<lb/>
或以疾止之君曰御史與散貟不同吾心視常人<lb/>
<pb n="KR4h0081_SBCK_055-17a"/>
亦異況死生命定頋可以微恙使吾有不職罪耶<lb/>
乃決意徃囬及半途病果劇以延祐元年八月二<lb/>
十九日卒官于威州陘山驛春秋四十又三訃至<lb/>
公卿大夫士無不悼惜娶董氏一子元善從仕郎<lb/>
濟州判官君性端介峻儀宇讀書務措諸實用論<lb/>
議踔厲臨政稜稜有風望外若自用而理所折衷<lb/>
則舎巳從人如弗及故不知者頗以爲狷余爲右<lb/>
司都事時君掾省以甞共事故知之爲深嗚呼惜<lb/>
其年位不究而止乎此也雖然湛盧豪曹不必陸<lb/>
剸象兕而後知其利肅霜要褭不必路極九有而<lb/>
<pb n="KR4h0081_SBCK_055-17b"/>
後知其良古人韞竒櫃異囿於小官而不獲伸者<lb/>
何限遽曰其才巳是可乎哉此余所以噐君之賢<lb/>
而又軫其施不廣且悼夫大勲不及書也然有其<lb/>
具而未盡其用則有非我所能必者庸何傷哉庸<lb/>
何傷哉是爲銘<lb/>
　　吏部貟外郎鄭君墓碣銘　虞集<lb/>
鄭君諱大中字義甫早學於郷校稍長推擇𥙷中<lb/>
書户部令史歴詹事掾史出官登仕郎納綿緫管<lb/>
府經歴<lb/>
仁宗皇帝在東宫時甞因事得見<lb/>
<pb n="KR4h0081_SBCK_055-18a"/>
仁宗偉其人目左右問其姓名是時<lb/>
仁宗愛尚文學常不次擢拔材儁於衆人之中人<lb/>
亦率更名所居業以自傅㑹驟得顯用者甚衆而<lb/>
君略不少自衒鬻才得爲中書掾掌選調陞吏部<lb/>
主事以廉敏爲丞相噐重而君丁内艱去國服闋<lb/>
除東平路推官終更又除嘉興路推官甫召爲吏<lb/>
部貟外郎官奉政大夫且嚮用出調廣東官於江<lb/>
西歸至京師以疾卒泰定二年七月二十一日也<lb/>
享年五十五公材行過人視當丗顯用者未見其<lb/>
遽相逺數寘省部要地皆不得乆又常以文書爲<lb/>
<pb n="KR4h0081_SBCK_055-18b"/>
職業事無專制獨爲推官時東平属縣東阿誣民<lb/>
爲盜者獄具矣理出之壽張童子以杖爲戯誤中<lb/>
人死縣論以殺人之罪君持不可刑部是其議山<lb/>
東大水民多徙死檄君賑給者多全活嘉興浙大<lb/>
郡獄尤夥君決遣之數月廼至無事憲府以其狀<lb/>
薦之其治績可推見者如此娶何氏封眞定縣君<lb/>
三子重承事郎太常禮儀院太祝量野未仕三女<lb/>
皆㓜重爲國子生時與今史官蘇天爵爲同舎而<lb/>
集爲博士故其塟君於眞定之三家原也以天爵<lb/>
所述狀來請銘按君之先丗本契丹貴族石抹氏<lb/>
<pb n="KR4h0081_SBCK_055-19a"/>
後改從漢言曰蕭氏者是也有仕金爲謀克謀克<lb/>
者金人之言謂帥百夫則冠以謀克爲官名云貞<lb/>
祐南遷以其兵戍洛正大庚寅國朝兵至戰死其<lb/>
配揚氏亦以兵死而其子顯七歲矣爲千戸鄭公<lb/>
所得鄭異其資不兄以歸與妻霍夫人鞠育之千<lb/>
户公竟無子而殁遂以爲子因姓鄭氏而母事霍<lb/>
夫人終身有恩禮是爲君之考以君貴贈奉政大<lb/>
夫樞宻院判官驍騎尉眞定縣子妣尹氏贈眞定<lb/>
縣君而君又有兄大章中順大夫濟南萊蕪鐡冶<lb/>
提舉與君齊名而皆不究其用具書之俾後丗知<lb/>
<pb n="KR4h0081_SBCK_055-19b"/>
鄭氏有以石抹氏改者自眞定諱顯者始其銘曰<lb/>
氏族之興氣禪體承似續祠烝匪信曷徴維鄭有<lb/>
良吏維遼是自銜德懷誼不敢叙其紀爰著因始<lb/>
俾永詒孫子<lb/>
　　國子助教李先生墓碣銘　虞集<lb/>
東明李先生爲國子助教時集後至與先生爲同<lb/>
官先生所居齋諸生多年長豪俊之士先生朝夕<lb/>
授之經<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>欵有程方重純篤授業者知以質行爲<lb/>
貴集少先生十餘歳甞觀其不可及以自勵方是<lb/>
時故平章政事髙公昉故翰林學士元公明善皆<lb/>
<pb n="KR4h0081_SBCK_055-20a"/>
先生郷里雅敬先生而髙氏又與先生家連婣二<lb/>
公赫然用事于朝先生歳時徃來之外未甞有所<lb/>
私謁處士張子素好立竒行自表樹匏冠布衣刾<lb/>
口言天下事常傲視一坐人亦少先生數歳先生<lb/>
以郷里待之甚勤至子素益加敬愛甞從駕上都<lb/>
分教諸生之在宿衛者比還中道驛吏告乏馬以<lb/>
牛車進先生食巳攝衣升車無一言驛吏更相誚<lb/>
以爲不當靳長者而從者亦愧服先生居成均五<lb/>
六年有傳其子好文所著古文數十篇至京師故<lb/>
御史中丞張公養浩與元公皆以文學自任一見<lb/>
<pb n="KR4h0081_SBCK_055-20b"/>
驚異即列薦之于朝先生慨然曰斯文之事屬諸<lb/>
吾兒可也至治末集自江南召還則先生巳去丗<lb/>
而好文登進士第歴史舘奉常復得爲同朝集見<lb/>
其深靖有學未甞不歎先生之有子焉好文來言<lb/>
於集曰昔先君子之在朝也招撫府君之墓得姚<lb/>
文公爲之銘鄆城府君之墓得閻文康公爲之銘<lb/>
先君子殁而諸老盡矣同居成均者惟子在焉敢<lb/>
請銘集誠不敢附二公之後而與先生父子厚善<lb/>
其敢辭按李氏丗居單州諱訪金義軍提控生子<lb/>
聚金亡徙大名之東眀大帥阿术魯版授軍民招<lb/>
<pb n="KR4h0081_SBCK_055-21a"/>
撫使生庭玉鄆城令先生其第三子也諱鳯字翔<lb/>
卿㓜嗜學休沐不廢從郷先生孫曼慶學詩乆之<lb/>
曼慶謂先生曰詩吾無以加子矣其爲義理之學<lb/>
乎先生乃屏絶金末律賦舊習而究伊洛之遺書<lb/>
寒暑不懈甞䰞鬻未孰而臨卷有得不知釡之焦<lb/>
也初從太史氏測景陽城畱居嵩潁間讀書三年<lb/>
而後歸爲郡學録鄆城病還東明逺近學者從之<lb/>
常以百數稍遷廣平學正大德丙午始除國子助<lb/>
教在官兩考餘有司以常格除臨胊主簿到官未<lb/>
乆即去之延祐丁巳八月己酉終於家年六十有<lb/>
<pb n="KR4h0081_SBCK_055-21b"/>
四以好文貴贈從仕郎郊祀署丞加贈奉議大夫<lb/>
太常禮儀院判官驍騎尉追封東明縣子夫人王<lb/>
氏故太醫使康懿公安禮之從子也通經史善相<lb/>
其夫教其子以有成初封冝人加封東明縣太君<lb/>
就養京師安貧而篤於禮至順二年十月甲子卒<lb/>
年七十有七子一人好文也女適王思柔孫三人<lb/>
洙浚潞女孫二人皆㓜好文奉母喪還東明將以<lb/>
三年三月丁酉合塟先生夫人于黄頭里之先塋<lb/>
先生雅好巖壑而所居逺於山得竒石積諸齋前<lb/>
以爲山日對之吟諷先生著書甚多而不甚存藁<lb/>
<pb n="KR4h0081_SBCK_055-22a"/>
所存者有詩數百篇曰西林集西林者先生所居<lb/>
也銘曰<lb/>
先生之容鬰乎山岳之蒼蒼先生之懷浩乎河海<lb/>
之泱泱用丗不多歛而歸藏子以文興于先有光<lb/>
我表西林來者不忘<lb/>
　　征行百户劉君墓碣銘　馬祖常<lb/>
趙郡蘇天爵述其外大父劉君行實乞銘於馬祖<lb/>
常曰先妣武功郡君昔安樂時念其父不忘懼其<lb/>
善不傳而名遂泯泯也甞以語天爵迨先妣棄丗<lb/>
外大父終不得銘天爵蒙慈母之教誨粗有樹立<lb/>
<pb n="KR4h0081_SBCK_055-22b"/>
於時圗所以繼親之志者天爵其可不勉祖常曰<lb/>
孰無親乎孝於親之身者尚矣矧又能思廣其親<lb/>
之志乎乃爲之序而銘之序曰劉君諱成字立甫<lb/>
貌魁岸竒偉讀書渉大義不事章句歲壬子國家<lb/>
初籍民田襄鄧間君與其兄俱在行中兄弟勤穡<lb/>
事每代兄作勞田官稱之乆之從伐襄陽先登授<lb/>
百夫長甞率數十騎略武當宋邏兵四合屢突圍<lb/>
出皆不勝或欲降君殺馬爲食居數日不降宋人<lb/>
疑其有誘各引去衆服其勇丞相伯顔將大軍渡<lb/>
鄂州江命别將阿里海涯率萬户張興祖軍分狥<lb/>
<pb n="KR4h0081_SBCK_055-23a"/>
湖廣地君復與其兄從破羅飛文才喻周隆黄必<lb/>
逹張虎諸軍薄靜江兄中瘴毒死君扶其柩而北<lb/>
塟既襄事輙屏迹田野課僮種樹畜牧耕桑衣食<lb/>
以自給於湖南遇兵俘一儒生黎姓用金購之曰<lb/>
此儒生不善力役歸我我將俾爲弟子師果同歸<lb/>
教諸子於鄉餘所全活者衆此儒生其一也享年<lb/>
八十有四以延祐三年正月十又二日卒葬眞定<lb/>
平樂原先考萬户府君之兆考諱義起行伍元帥史<lb/>
天倪辟署權黒軍萬户㑹副將武仙殺元帥叛即<lb/>
從元帥弟丞相夭澤擊走仙轉戰兩河平金有功<lb/>
<pb n="KR4h0081_SBCK_055-23b"/>
妣夫人孟氏夫人董氏前君廿六年卒子二人曰<lb/>
㝢曰海孫二人曰允中曰弘中女一人故中憲大<lb/>
夫嶺北行中書省左右司郎中蘇志道之夫人追<lb/>
封武功郡君今奎章閣授經郎天爵之母也女孫<lb/>
四人一適奉訓大夫萬盈倉使李恕一適張林一<lb/>
適侯誾其一㓜也丗本歴城人金季山東河朔兵<lb/>
興賊雜蹂菹醢其民獨眞定城完君之考因占籍<lb/>
焉而今爲眞定人者自其考始郎中蘇志道年少<lb/>
曰君識其爲令噐以女歸之後其甥天爵又以文<lb/>
學進有官于朝孝而能成母之志俾其外氏之官<lb/>
<pb n="KR4h0081_SBCK_055-24a"/>
閥丗次刻於金石者竟頼其力焉銘也無愧銘曰<lb/>
振振劉姓考室眞定挺身兠鍪而官弗崇雖則弗<lb/>
崇勇也匪躬斬馬啖卒出金購士其謀則懿其惠<lb/>
則侈其迪其啓以多孫子女實命婦副笄封君出<lb/>
甥維彦日肆於文克表外氏纉兹勞功刻詩墓門<lb/>
維以亢宗<lb/>
　　監黄池稅務王君墓碣銘　馬祖常<lb/>
玉君元父既殁之十一年其子國史院編修官沂<lb/>
茹哀請於馬祖常曰子與予同登進士第又同官<lb/>
于朝先人生丗以迄于卒其行誼無愧而終齟齬<lb/>
<pb n="KR4h0081_SBCK_055-24b"/>
以不合於時者子能知之其宜掲以傳後者子宜<lb/>
爲文沂之述諸狀者子宜加詳焉按王氏出姬姓<lb/>
周畢公髙裔孫萬事晉更十丗得列爲諸侯滅於<lb/>
秦子孫徙雲中地今之弘州六丗祖遼户部侍郎<lb/>
山甫始著於家諜子三人曰元節宻州觀察判官<lb/>
生詡金左司貟外郎以文學稱蓋丗閥逺矣曾祖<lb/>
諱銳金尚書户部貟外郎祖諱國綱金監察御史<lb/>
使河中詰緫帥完顔仲德戰敗死節考諱振艱關<lb/>
轉徙占籍眞定力學底行起家至江南淛西道提<lb/>
刑按察司經歴配丁氏有子三人長諱宗禮季諱<lb/>
<pb n="KR4h0081_SBCK_055-25a"/>
宗義皆早丗仲即君諱某㓜自知問學侍經歴君<lb/>
居浚都爲士子經師尤長於詳謌試浚都文學掾<lb/>
辟江東道宣慰司令史㑹使專恣他吏恐䛕弗敢<lb/>
仰視君每以義持之属歳澇饑群無頼起績溪盜<lb/>
<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>相蔓民不輯寧宣慰司遣君覆視還請蠲徭發<lb/>
廩以賙甿隷盜遂息進將仕郎宣城縣簿縣比歳<lb/>
供玉面貍四十畢罘不獲則轉購他邑糜貲毒民<lb/>
君至請悉罷貢姦民有詭逃田賦者歳取償里胥<lb/>
吏循格不究君一正其籍乃建孔子廟築壇崇社<lb/>
春秋飭其牲噐以與邑人行事川有梁田有溝道<lb/>
<pb n="KR4h0081_SBCK_055-25b"/>
有寓望吏徒有畏而弗肆民知有政而趨功監司<lb/>
郡守爭爲皷譽江淛行省属録寧國太平二郡囚<lb/>
又属覈考江隂錢糓他州縣訟累歳不決者多以<lb/>
属君所試悉有能聲江隂盜有枉爲脅訹者吏黨<lb/>
按之旣誣服巳君反覆得其情爲具獄白行省事<lb/>
上中書移刑部刑部允君議遭脅訹者得免死南<lb/>
陵縣僧以貲雄持縣短長堰溪水溉私田霖潦水<lb/>
溢則漂没崩蕩邑人訴於縣吏懼莫能施行君詣<lb/>
視毀之老㓜至撫手拜慰且曰君出一鄉於魚蟹<lb/>
矣未幾擢江浙行中書省掾曹無畱事適淛西廉<lb/>
<pb n="KR4h0081_SBCK_055-26a"/>
問官與君素同里少持氣不相下頗嫉君君又不<lb/>
自詘以希合乃風㫖豪梗羅織君以是坐誣免不<lb/>
辨起除瑞州平準庫使不就改仁和鹽埸司丞又<lb/>
不就家居數歳又改除平江行用庫使州縣趣曰<lb/>
君所與游盡一時知名大夫士咸燭君冤而君終<lb/>
不自訟就使終不赴孰與君直乎忍是一徃而無<lb/>
變君素守以流於物將推歴君之迹當不誣矣寧<lb/>
無爲君采於有司也君不獲巳就官乆之自免歸<lb/>
階前資遷承事郎監黄池務稅以至治三年五月<lb/>
十三日終于家享年六十有七以某年月日塟於<lb/>
<pb n="KR4h0081_SBCK_055-26b"/>
某州某里之原娶把氏頴州判官時之女男三人<lb/>
澄沂洙女一人適浙東廉訪使侍其同朝之子通<lb/>
孫男二遷善崇善孫女二人皆㓜君甫冠即自立<lb/>
勤苦爲文章履其身以莊儉亦未甞過爲崖機其<lb/>
官業行巳之略一皆自信不妄計進取少頋時人<lb/>
之所爲而亦以此稱之然亦以此嫉之至大間甞<lb/>
爲書言任人别邪正養民重守令法不可輕更令<lb/>
不可輕出期少施於朝廷而書不果上執政聞君<lb/>
名私使人致款欲官之錢監君知不足與共事卒<lb/>
謝去後果敗而君益畜其學以老不克用鉅公聞<lb/>
<pb n="KR4h0081_SBCK_055-27a"/>
人累薦君才冝理劇文學宜舘職皆不報屏居錢<lb/>
唐詩書尊爼詠謌息偃泊然無豪髪丗俗慮撫育<lb/>
諸孤子妷誠愛天至而急人之窮獎人之善汲汲<lb/>
焉猶負宿諾而抱隱痛皆他人所難而君爲之不<lb/>
知爲有德尤人之所難也其所著有政要書十二<lb/>
篇陶詩注三卷詩一卷嗚呼天興之變國土厖裂<lb/>
焚剽翦薙不百年而金之名家善士之子孫遺子<lb/>
不數户矣初御史君以直節死人惜其未能大用<lb/>
於時夫固知經歴君之起王氏也經歴君位不配<lb/>
其德以殁干今凡幾年而承事君又斥不用君子<lb/>
<pb n="KR4h0081_SBCK_055-27b"/>
悼曰不幸然孰知後丗之將昌且乆歟今沂以進<lb/>
士入官有古學方嚮於用而克濟其美於未艾豈<lb/>
其碩大光顯又將在兹歟是宜爲銘銘所以使後<lb/>
丗爲善者不怠也銘曰<lb/>
冕弗媟也玉有玦也一擯不用有子晳也彪炳而<lb/>
文立其嵲也載善於銘行安轍也<lb/>
　　處士甄君墓碣銘　宋本<lb/>
應奉翰林文字眞定蘇天爵伯脩父持所著處士<lb/>
甄君行狀求銘其墓曰君郷之先達諱昌祖字茂<lb/>
先師侍其先生軸交秋磵王公惲俾天爵狀以謁<lb/>
<pb n="KR4h0081_SBCK_055-28a"/>
銘子者其子恒志也銘曰<lb/>
舜胄氏甄代遐邈君丗有繋逺益略茂先昌祖字<lb/>
諱錯無極徙恒遂地著曽祖公亮德潜爍祖讓事<lb/>
金刺嵩洛考用致位民部幕妣劉繼王淑相若君<lb/>
讀六經得大約母王滫瀡老致樂築亭訪山在負<lb/>
郭木石與居隱操襮師軸友惲敬不謔言倍行過<lb/>
期救藥經史傳集浩以博重屋丌冊示尊閣修名<lb/>
皭然日孔炤蜀憲聘掾以養却戊申月正體魄落<lb/>
歳六十二瘞諸佫儷代之王賢以嬳胤恒𥙷吏晉<lb/>
臬擢女章孌兮死未妁子子克敏齒踰弱王侯不<lb/>
<pb n="KR4h0081_SBCK_055-28b"/>
事斯道卓幹母之蠱子職恪懿君學易恊準矱顧<lb/>
親小禄辭不諾惟古逸遺名不鑠頼士載辭傳磊<lb/>
硌抑本兹銘不巳作誰之言者蘇天爵<lb/>
國朝文類卷第五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_052-1a"/>
國朝文類卷第五十二<lb/>
　墓誌<lb/>
　　南京路緫管張公墓誌銘　姚燧<lb/>
公諱庭珍字國寶曾大考淵大考士明以武力再<lb/>
丗爲金千夫長家臨潢之全州考楫北京都轉運<lb/>
使故又家北京公於次爲中子沉性易直通毅辨<lb/>
彊綜經緯史尤長左氏春秋筮仕巳存愛民利物<lb/>
志事先帝以典内帑受知先是髙句驪不請徙<lb/>
居海中江華島上遣使問何由且詗其貳服親<lb/>
擇廷臣可者即命公時年二十三至其國王禮事之甚<lb/>
<pb n="KR4h0081_SBCK_052-1b"/>
㳟書言吾歲入幣大國未甞不謹臣職非與未臣而敵<lb/>
巳臣而叛者比而大軍歲入邊劉吾人民奴吾子<lb/>
女有吾貨財蹙吾土疆吾是以捨衍而完險誠出<lb/>
甚不得巳之謀非首䑕他圖爲也末䟽黄金以兩<lb/>
計白金以鎰計各千百數爲壽又言誠以是慺慺<lb/>
之言歸聞之上幸止邊軍無歳入願歲幣外别入<lb/>
如今相壽者數歳歲爲謝公勃然曰王以　天子之<lb/>
使求貨來邪揮去歸具道王言且保其國無他避<lb/>
掠徙耳上亦悟曰人歲入幣事之又加兵罪之誠<lb/>
何以待不臣而敵巳臣而叛者詔令軍止戍邊<lb/>
<pb n="KR4h0081_SBCK_052-2a"/>
無入掠自是完東夷室家父子無慮萬億計自将<lb/>
伐宋從至閬中留爲安撫使施治兵間裹摩創殘<lb/>
外供仗糧不擾而集　今上即位中統建元自将<lb/>
北伐以故先朝故臣熟西京入漠南路俾置傳驛<lb/>
兼給餽餉至元四年授同簽吐蕃經略使兵裁叛<lb/>
離仁革狠頑渠酋讋撓滋乆安順六年授朝列大<lb/>
夫佩金符責貢安南時巳徵天下兵數十萬圍襄<lb/>
陽實爲蹶宋起本勲臣故相上與咨軍國謀不可<lb/>
一日離側者皆出行省董師公至其國王立受詔公<lb/>
詰曰王行非止違命於禮於利害且不熟知揆此<lb/>
<pb n="KR4h0081_SBCK_052-2b"/>
邦人民土地不當天朝一緫管治皇帝不欲郡縣<lb/>
王地版籍王民聽其稱藩遣使諭㫖徳至渥也且<lb/>
王以與宋輯睦緩急爲援今百萬之師長圍襄陽<lb/>
鳥飛路絶朝夕将拔席卷渡江覆其國都易如振<lb/>
槁王猶倔岸海徼恃爲唇齒自矜尊高事且上聞<lb/>
天威小震無煩逺召中國雲南十萬之師再月可<lb/>
至視丘墟王廟草棘王庭者将不難爲其審䇿之<lb/>
王屈降拜益慚憤将以兵恐公使力士白刄環衛<lb/>
公廼示怠㢮袒寢一室盡擲所懸箭弓刀槊付衛<lb/>
士聽汝何爲天暑渇甚毎取江水以進皆温惡不<lb/>
<pb n="KR4h0081_SBCK_052-3a"/>
可飮食及索井汲不許曰吾俗不相恱者多投毒<lb/>
井中殺人公曰自我所求毒死不恨終汲飮食自<lb/>
是安南君臣多度公者八年會公以安南貢至襄<lb/>
陽猶未㧞即授行省郞中承事勲貴巉絶不阿惟<lb/>
見之營衙足蹟不及其門商較事宜言宏色厲或<lb/>
有以凌驁見短者故右丞相史忠武公天澤解之<lb/>
曰是其爲心忠正侃侃人也乆親其人必實吾言<lb/>
十年襄陽下改省爲行樞宻院以勞遷中順大夫<lb/>
遙知歸德府行院經歷大軍南規渡江復行省公<lb/>
復郞中俄降虎符襄陽路緫管兼府尹毀城樓以<lb/>
<pb n="KR4h0081_SBCK_052-3b"/>
完廟學散契軍以惜月廪剗弊施宜當其後先明<lb/>
年改監郢復二州位安撫使上捐魚荻之賦使人<lb/>
厭腥食家給蒸薪月發倉以贍餓乏視便輙行事<lb/>
巳劾聞十四年陞嘉議大夫監平江路位緫管上<lb/>
郢復民聞去遮馬號送萬數其治平江考績亦最<lb/>
他路十五年改同知浙東道宣慰使未行改大司<lb/>
農卿丁内艱時軍興法聞喪不得輙行乞犇赴不<lb/>
報公願還所受制書爲民行省知不可奪歸之旋<lb/>
艫枵然金玉美女色色無有惟文書衣被而巳今<lb/>
中書省右丞相伯顔夙甞疑爲凌驁者後顧爲深<lb/>
<pb n="KR4h0081_SBCK_052-4a"/>
知公甞語人曰諸将渡江無不荒貪獨予與國寶<lb/>
清慎自持聞者以爲知言公家居四年又終外艱<lb/>
十九年以才起復仍故官嘉議大夫南京路緫管<lb/>
兼開封府尹至治之𥘉見星而出見星而歸凡前<lb/>
政積事留獄旬月剖擿皆出尤善發姦伏有控鶴<lb/>
十餘軰比公至僦大第聚居二年黄金横帶出入<lb/>
飲食街陌縱横人謂其眞也公曰控鶴役在京師<lb/>
乆此不行必劇賊也密喻有司以意期三日盡致<lb/>
其黨索贜以來得金帛寶王服玩典質券契盈室<lb/>
鞠之皆欵服物則椎埋所獲妻妾僕使皆掠民子女<lb/>
<pb n="KR4h0081_SBCK_052-4b"/>
或娼姬眀日告曉市中皆杖死民駭其神捷闔境<lb/>
乏食巳聞未報輙止稅勿輸明年河北大旱民流<lb/>
徙就饒及可朔數萬人郡縣畏損户罪謾以逃聞<lb/>
省部遣使分道邀之許發倉人給三月食還所籍<lb/>
民聚謀曰吾得食三月負難歸重難勝鬻将何噉<lb/>
且各賣質田廬而南至家何爲愁歎無聊若出一<lb/>
喙公謂其使曰斯民非賊河南非别界皆聖上民<lb/>
社也非不知奉命不輙濟可以無罪誠不忍老稚<lb/>
頓踣吾治甘受禍以活此民則下令諸津急濟果<lb/>
有以專行上告者事下御史大夫即治㢘之境民<lb/>
<pb n="KR4h0081_SBCK_052-5a"/>
皆曰吾侯賢牧其爲開封明斷不阿可當今代包<lb/>
拯大夫察其無他簿責而歸奏寢不下秋雨潦河<lb/>
決原武泛𣏌灌太康自京北東<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>爲巨浸廣貟千<lb/>
里冐垣敗屋人畜流死公括商人漁子船百十艘<lb/>
又編木爲筏具糗糒載吏離散四出徃取避水升<lb/>
丘巢樹者所全活以口計無慮百千水又齧京城<lb/>
入善利門波流市中晝夜董役土薪木石盡力以<lb/>
與水鬪不少殺乃崩城堰之城害旣弭復大發數<lb/>
縣民増外隄防分直爲三直役一月逃罰作倍起<lb/>
陽武黒石東盡陳留張怒河綿亘百三十里如期<lb/>
<pb n="KR4h0081_SBCK_052-5b"/>
三月隄防悉完以至元甲申七月二十二日卒官舎<lb/>
年五十六河南之民識與不識如喪其親戚家纔<lb/>
餘俸半月将歸塟貧不能西𨳩封市民雄財者户<lb/>
<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>之又遣子弟數百人持錢分程具奠越别治洛<lb/>
陽五百里凡千里及潼關以其年九月塟安西府<lb/>
咸寧縣洪同鄉少陵原都運公瑩之左夫人何氏<lb/>
温淑静端男子三人岳提舉郢復魚湖崇西蜀行<lb/>
省宣使嵤未仕女子三人一適太平州録事韓和<lb/>
一適紀徳信一適鞏思齊後三年其季太中大夫<lb/>
諸蠻夷部宣慰使庭瑞以燧素知公求銘其墓辭曰<lb/>
<pb n="KR4h0081_SBCK_052-6a"/>
年五十六固不云天較齊耋耆孰謂壽考究其致<lb/>
之豈無以然國茍有利棄身若捐東北雞林挐舟<lb/>
以使西南雕題登馬巳至視數萬里爲歩仞餘招<lb/>
麾兩玊嗾臺指輿吐蕃獷狹化不犯令由積苦勞<lb/>
至不延命壽也無稱丗不爲臧死有可述短不害<lb/>
長襄陽軍謀郢復民效已實巳著猶其小小𨳩封<lb/>
蠲租舟民于河電擊霆馳懸躬禍羅下燭其忠繇<lb/>
明后聖老幹經摧霜風踰勁大浸稽天陸舞龍蛇<lb/>
流死所餘丘木是家乃集舟航乃筏以繼乃求以<lb/>
濟取置平地穴陴摧防萬杵登登役不踰時隱其<lb/>
<pb n="KR4h0081_SBCK_052-6b"/>
阜陵民流他疆我飫其食我疆沴傷皆手援溺顒<lb/>
顒公哉人之騶虞彼饞婪婪横目虎貙雖古循吏<lb/>
列傅史冊載筆今功孰怍爲匹少陵之原有坊其<lb/>
丘銘石道周以襮諸幽<lb/>
　　唐州知州楊君墓誌銘　姚燧<lb/>
自盗殺阿合馬後桑葛使緫制院結知<lb/>
丗祖氣熖烜烜爍人倖進者入賄其家或藉其一<lb/>
言以爲事從中下必中書官之者月無虚旬毎爲<lb/>
中奉大夫參知政事居寛所裁甚不得巳如請乃<lb/>
簿所躐級干政者俟有問他日則引以爲稽其人<lb/>
<pb n="KR4h0081_SBCK_052-7a"/>
不利也一且爲尚書右丞相誣而殺之惟其子集<lb/>
賢直學士奉直大夫朂不孥自餘妻及子景奴婢<lb/>
凡資業皆籍入縣官桑葛敗誅故奉訓大夫知唐<lb/>
州君居簡始敢上䟽列明其兄自部曹史主事省<lb/>
掾都左右司檢正中舎郎中知府憲副侍郎宣同<lb/>
典外郡尚書吏曹參議中書御史中丞參行省中<lb/>
省政與國宣勞爲時才臣章章在人口耳今賊國<lb/>
臣不逭誅夷宜爲死者雪其非辜庶彰聖伐日月<lb/>
高懸之明參知政事梁徳珪以聞勑有司償所籍<lb/>
入而朂㝷卒無子又哀景雖二子一女而疾癈于<lb/>
<pb n="KR4h0081_SBCK_052-7b"/>
莘而女年及矣自燕携大參商公左山孫企伊入<lb/>
壻其家自莘而唐纔一閱月而景卒意者景訃未<lb/>
至與至而未之知到官四十日當元貞乙未十月<lb/>
三十日而君亦卒年止五十七嗚呼何天之不福<lb/>
中奉之家耶身戮一室瓦裂二子繼死一不後一<lb/>
有而弱君訟還所籍又爲求壻令恤廢姪之家處<lb/>
事變之極狃薄俗之囿少不失天理民彛之正爲<lb/>
弟爲從父從祖曰悌與慈雖古人復作有一尚之<lb/>
乎而天之報施者反如是也蓋君自筮仕試吏從<lb/>
萬夫長嚴忠濟從己未渡江後使交鈔庫曹州改<lb/>
<pb n="KR4h0081_SBCK_052-8a"/>
南京轉運司知事以善其職從其司請陞經歷俄<lb/>
授從仕郎大名路緫管府經歷尹范縣同提舉信<lb/>
州宣課遷承務郎浙西宣慰司經歴換承直郎上<lb/>
都留守司經歷遭事難爲身出任之官長有不相<lb/>
能必委曲調順如媒氏之合二姓始異而終同之<lb/>
凡此皆佐人出理者而非其所自爲也惟范縣爲<lb/>
近民又壓於郡守有不伸及今爲唐若可以有爲<lb/>
而遽巳此哀哉君字子敬姓楊氏漢弘農大尉震<lb/>
苗胄五丗祖綯爲宋儀曹易州死於金兵生邦基<lb/>
秘書監爲金名士書畫兩絶人曰可與李公麟者<lb/>
<pb n="KR4h0081_SBCK_052-8b"/>
埒以通奉大夫永定軍節度使致事生郊社署令<lb/>
皜自儀曹而下皆家燕皜生監歸徳酒庭直避金<lb/>
亂居莘生澧君之考也君交人誠和視新識如故<lb/>
知傾貲歡樂之夫人梁氏二子二女翰林國史院<lb/>
檢閱官昇一未名女長適同縣士族王文讓季在<lb/>
室　皇上即位之年冬十一月詔修<lb/>
丗祖三十三年實録院置檢閱官其究覈故事職<lb/>
也而其末九年燧與侍讀髙凝共緫裁之昇也實<lb/>
當筆至元二十七年之一年顧與修撰而下年分<lb/>
其事巳可見其文賢無沗靣命矣由同官相驩故<lb/>
<pb n="KR4h0081_SBCK_052-9a"/>
介其考唐州君先摯㑹從史院諸賢還進史上都<lb/>
及與之别未數月訃至期昇㑹塟莘絰杖言曰昇<lb/>
惡逆不得見先人屬纊巳抱終天之恨不得公銘<lb/>
亦不可復食息人丗矣敢泣血請乃銘之曰<lb/>
觀人之槩惟在其大大使可書其細巳蓋嗚呼唐<lb/>
州其大何如流風不移天理篤居惟天於人若薄<lb/>
而<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>雖所薄今将昌爾後人之識狹其中安知厚<lb/>
竟之求視銘異時<lb/>
　　瀏陽縣尉閻君墓誌銘　姚燧<lb/>
閻宏少燧十七年識之七年矣走未甞遇以凡士<lb/>
<pb n="KR4h0081_SBCK_052-9b"/>
宏亦願遊吾門彚所述焉始記銘其祖醫隱君墓<lb/>
于時尉瀏陽考府君不恙也今焉六年又求銘其<lb/>
墓嗚呼何兩君皆不及知而幸襮潛徳其幽宏豈<lb/>
有見走文可以信後丗然與走不讓爲者則以荅<lb/>
其爲好私今故也君諱鼎吉字和卿醫隱長子其<lb/>
卿其丗其遷徙與醫隱所以教者皆見先誌以至<lb/>
元二十一年尉瀏陽二十六年受代三十年秋七<lb/>
月十七日卒年六十八僑墓長沙元配姚氏再配<lb/>
白氏二子宏掾省江西與蕃也四女一適郡人徒<lb/>
單全一適南陽髙舉二在室孫男女三人宏将以<lb/>
<pb n="KR4h0081_SBCK_052-10a"/>
明年五月庚寅歸塟其郷先塋其自狀曰君㓜躭<lb/>
誦記敏爲文辭異其時它門兒者皆其小徳削不<lb/>
致詳而日勤於筆録如易正義論語注漢紀傳舊<lb/>
唐傳治鑑節文選杜詩註十餘書亡慮數百萬言<lb/>
具藏吾家手澤尚新可以汗車牛未聞人有辦爲<lb/>
者與學仕事人則從張公邦彦宣撫天平爲四川<lb/>
行樞密院柴楨照磨用禮卿王博文薦出官瀏陽<lb/>
非賢不即與居母申憂廬墓毀悴杖而後起皆出<lb/>
處不苟倫理至篤者又曰君胸中廓廓無城府商<lb/>
古今人物成敗賢不肖必當其實諫友過不計嫌<lb/>
<pb n="KR4h0081_SBCK_052-10b"/>
怨盡我責善樽爼之容粹如不流爲詩千餘篇號<lb/>
訥齊以宏信愛必不誣親燧取筆之曰君喟然吾<lb/>
少厲志嗜學官止一尉殆天戯人者則不可也亦<lb/>
思尉爲君行道資乎蓋尉有難爲有利爲江南大<lb/>
縣戸動十萬一尉兵額止於數十而押綱衛使恒<lb/>
抽其半又其身有疾疢喪婚之請其直司日不盈<lb/>
三二十軰盜逐不得必尉焉罪小則輟禄大而奪<lb/>
官是不白其力少不足以制姦而惟責其專印不<lb/>
職也是其所難凡尉一丗同者而君有獨焉在令<lb/>
尉恒居縣禦冦無敢他遣而湖省犯法臣特遣數<lb/>
<pb n="KR4h0081_SBCK_052-11a"/>
千里送所市紗羅京師賦出非其口也入納非其<lb/>
手也市者顧不必送而顧必令不遣者送之有司<lb/>
又大其尺度重其鈞權從而責其輕短不使得歸<lb/>
取償有司必舉息立輸府又遣修杭海戰艦欽廉<lb/>
人難其一君難其三此其所由重困也其利爲者<lb/>
必求爲盜罪不抵死甞墨其肌月呈身有司者署<lb/>
使伺盜曰虵之所塗虵能知之吾使過耳口不言<lb/>
所㫖使自喻之彼方困拘罪籍一朝得交平民出<lb/>
入惟求圖報雖身爲盜将不避爲況囊橐他盜頥<lb/>
指富室惟所便取坐受其有盜得其粗我得其細<lb/>
<pb n="KR4h0081_SBCK_052-11b"/>
擇丗所共寶不可形迹敗者歸之尉有司覈盜不<lb/>
得依月日則杖尉兵一杖加一等三杖而止耳伺<lb/>
盜特尉權一時宜宻置無迹何及焉尉所輟禄幾<lb/>
何而伺盜資之什伯不貲也盜爲伺盜忠臣伺盜<lb/>
爲尉忠臣又其巧者與隣尉交驩私要言曰吾得<lb/>
盜必使誣汝縣富室曰甞巢窟焉曰屢資給焉幸<lb/>
羅之獄足吾欲縱之民惟知德吾耳汝得盜亦如<lb/>
是取償吾縣易地爲之胥相益也其月縱兵歸詭<lb/>
代家人責入傭直與名以兵備歛者又所得爲也<lb/>
凡是數事今之尉者十出其半嗚呼尉乎禦盜歟<lb/>
<pb n="KR4h0081_SBCK_052-12a"/>
師盜歟觀夫人髑法肆行徼倖未露悸人大語則<lb/>
君掩耳此倫拘拘恪恪自靖其道不少萌憂不足<lb/>
休休吾心賢何如也是爲銘<lb/>
　　薊州甲局提舉劉府君墓誌銘　姚燧<lb/>
京山安陸屬縣也其尹承事郎兼勸農事劉德源<lb/>
以邑士安某爲先來言曰先生丗名篤古善文者<lb/>
聞今賢公卿之胄或不逺數千里及門求表著其<lb/>
先烈者相踵也德源之治去先生之居四舎耳心<lb/>
竊覬之我先人之位固不大昭於時如得先生銘<lb/>
則没而名庶延也因叙曰吾劉氏居龍興黒土坂<lb/>
<pb n="KR4h0081_SBCK_052-12b"/>
者不知始何祖其諱與㳄又不可考質先人始以<lb/>
函工賜田通州後以鍜製精堅他工遷彰德院長<lb/>
㝷官進義副尉徙平陽雜造局副使再官進義校<lb/>
尉爲使又官敦武校尉薊州局使猶領於提舉司<lb/>
以勞深而資乆也制以前官超爲提舉俄病廢兄<lb/>
德淵嗣爲降同提舉德源同知許州實待而南以<lb/>
至元三十一年九月一日卒官舎年六十八顧言<lb/>
必塟通之樂村以其年十二月廿五日竁焉又曰<lb/>
嗚呼位有貴賤故功有顯微我先人始以函工一<lb/>
朝而賜服五品其功則止善於其職何顯之能爲<lb/>
<pb n="KR4h0081_SBCK_052-13a"/>
人子惟其考甞愆於時者始不敢求以昭明否者<lb/>
其欲逺其聞者亦豈異賢公卿胄之心也惟哀而<lb/>
允之燧曰凡今爲制天下歳程惟甲不領於工曹<lb/>
逕入太府縣官親考其苦良而黜陟之衛士必賜<lb/>
而藏之家弊則持故賜求易使卑之新他臣有私<lb/>
藏者罪死況私爲者乃先人雖班雜職而縣官視<lb/>
以爲要焉自常工而跂之亦曰遇矣君諱智晜弟<lb/>
四人其次居二娶揚氏前卒一年同穴樂村二男<lb/>
則同提舉與京山也女適太常寺管勾李某銘曰<lb/>
五兵皆賊人戰而恃以不殤惟函爲扞焉爾如君<lb/>
<pb n="KR4h0081_SBCK_052-13b"/>
二十始傳以及疾廢爲之二十年始曰千被被全<lb/>
一人亦千人矣其功亦豈曰微孟子曰函人惟恐<lb/>
傷人由術推心君亦仁哉此其藏<lb/>
　　廣州懷集令劉君墓誌銘　姚燧<lb/>
大德戊戍燧遊長沙太原寓士劉致手所爲文若<lb/>
将取正焉者走何以荷之讀之盡卷賞其爲辭清<lb/>
㧞宏豔爲之不巳可進乎古人之域旣又自狀其<lb/>
先人懷集令之岀處丐銘幽墟感其心将昭明所<lb/>
生爲叙之曰君諱彦文字子章年廿有八筮仕當<lb/>
中統三年而知堂印乃岀管勾北京行省承發省<lb/>
<pb n="KR4h0081_SBCK_052-14a"/>
廢而歸授徒其家将十五年謂爲無意於丗之事<lb/>
㑹者耶當秦邸肇䦕與故丞相阿里公之行省長<lb/>
沙也無不徃干之會同知堂印者許楫爲憲長沙<lb/>
言之丞相丞相自省郎中故居若晚君來便宜版<lb/>
爲郴之録事群盜竊發無時芟夷未靖也君不忍<lb/>
夷其俗而苟簡於治爲之四年又三年始官進義<lb/>
校尉廣之懷集令羣盜滋張䖍人民燔城郭以冐<lb/>
天誅者肆無所忌官軍少不足爲恃授郷民兵雜<lb/>
而殱之格鬪屢衂徙民保東山前募民闢田入租<lb/>
私廪者爲米八百石一盡於餉増戍之兵與遭冦<lb/>
<pb n="KR4h0081_SBCK_052-14b"/>
之家嶇﨑艱梗炎瘴者四年以至元廿六年四月<lb/>
三十日而竟卒是何宦之不逹耶今卑官無要知<lb/>
堂印者去丞相㝷丈儼立案前護守終日不食頃<lb/>
去晨而出暮而歸日必再至丞相家丞相出畋入<lb/>
奏無不與偕　𥙿廟爲燕王日當朝廣寒殿君立<lb/>
庭下問盝中何有君則曰堂印也索而發封玩之<lb/>
其親接如何其榮如何遇也如何皆他人取将相<lb/>
之資也一旦管勾北京行省去丞相千里録事于<lb/>
郴西南北京又數千里終乃令懷集於南海之濵<lb/>
其不寖近而逾逺者丗恐無君匹也豈讀書一過<lb/>
<pb n="KR4h0081_SBCK_052-15a"/>
千百言不忘力兼人射命中皆文武器略足以表<lb/>
見一時者有是賢人巳不凌人人則忮之耶且求<lb/>
以剸物置干将鉛刀其前蒙稚猶知後鈍而用銛<lb/>
及論取士則以方者爲徒足持巳而圜者始周乎<lb/>
物故率棄明炳勁特者爲不易馴使而顧録捨荏<lb/>
弱而不自持者爲善適俗而賢之君豈坐是也耶<lb/>
其邵子所謂陽在隂中陽逆行時之爲也故平生<lb/>
之道刑家則多其功於政者僅此譬水在山束於<lb/>
溪壑崖谷之險不得犇放平衍爲澮爲川其漑潤<lb/>
不博者亦勢然哉君石州寧郷人權殯長沙佛宇<lb/>
<pb n="KR4h0081_SBCK_052-15b"/>
文有玉亭小稾祖開參元帥府軍謀考汝欽妣馮<lb/>
氏郡君李氏三子致某某二女歸薛氏李氏銘曰<lb/>
士乆其窮觀守之篤吏極其逺試治之朂且中其<lb/>
年而卑其禄皆彼蒼者隂厚其蓄抑不信之以昌<lb/>
爾續<lb/>
　　故民鍾五六君墓銘　姚燧<lb/>
繄鍾徙吉潁川自迫於靖康繹騷避吉而來岳丗<lb/>
方四由元而冨仕明至實生文興叔進字郎行五<lb/>
六以族次凡是四丗皆不位吁哉五六遁迹市乃<lb/>
如天啓所狀事居家孝謹文縝緻嚴訓厥子俾知<lb/>
<pb n="KR4h0081_SBCK_052-16a"/>
義自奉殊貶志勤勩基約以極豐其積此邦師之<lb/>
陶猗視居郷侃侃和以易不私其有善分施歳荒<lb/>
民饑閔瘠瘁發我廪庾飫老稚崩梁壞塗揵石治<lb/>
至今行者頼其利已丑之閏月庚出年六十八丗<lb/>
廼棄塟之三陽先墟比黃室之子南秀嗣南英南<lb/>
金又其季一女結䄜未決議男孫滿十女半是一<lb/>
庭孌兮貫魚似椒聊蕃升必天意豈憐之家乆踣<lb/>
躓一朝起行當遐致況如南秀士服𬒳下及二季<lb/>
皆學仕始卑終高若登陛或者而宗由昌熾匍匐<lb/>
哀求銘玄誌伊誰成厥孝子志苟有善奚必門地<lb/>
<pb n="KR4h0081_SBCK_052-16b"/>
漢民仲山凡豈異奮筆發隱太史燧<lb/>
　　彭澤縣尹姚君墓誌銘　呉澂<lb/>
延祐五年秋予赴集賢八月次眞州病未克進陜<lb/>
人姚紱數數詣予所館一日言曰紱之先河中人<lb/>
金代甞仕<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州因家于陜吾父諱思恭字敬父至<lb/>
元間仕廣東宣慰司有海商𬒳強盜誣執其仇司<lb/>
官之貳右商逮捕牽聮三十人繫廣州獄事至司<lb/>
貳酷法以鞠死者三之一存者誣服吾父知其冤<lb/>
會歳終吏牘互易所掌此獄隷吾父即以冤狀白<lb/>
官不答時廣東得專殺貳命出囚于庭将施刑吾<lb/>
<pb n="KR4h0081_SBCK_052-17a"/>
父謂囚曰汝今就死囚畏慴不敢翻異貳令吾父<lb/>
署牘父曰贓仗未完人命不可輕職可罷牘不可<lb/>
署貳大怒趣署逾急吾父度不可巳抱其牘踰牆<lb/>
走匿僧舎越五日梅州獲正賊贓仗悉具械送以<lb/>
上貳慙恚喑黙吾父引冤囚十九人釋之囚哭拜<lb/>
曰非姚掾我輩死乆矣自後獄有疑必卑吾父覆<lb/>
問平反者甚衆廣東考滿簿宣之南陵丞劉莊鹽<lb/>
埸尹峽之長陽提領采石鹽引所治民理財俱有<lb/>
政績歸塟吾祖于陜受江州彭澤尹未任昨歳六<lb/>
月以疾終于眞州寓舎年六十六歷官将仕從仕<lb/>
<pb n="KR4h0081_SBCK_052-17b"/>
至承務止痛惟吾父孝友慈祥劬書諳律仕未顯<lb/>
逹賫志以殁紱将以明年秋奉柩祔塟鼎湖祖塋<lb/>
先生賜一言死不可朽而不肖孤送親之終庶其<lb/>
有恔乎予謂若父蓋良吏也廣東一事眞有洗冤<lb/>
活死之功是可書巳承務君之考諱某監陜州酒<lb/>
稅妣某氏妻楊氏彭氏先卒後娶蕭氏子紱紳女<lb/>
適眞定李純皆彭出也銘曰<lb/>
位不信志意其有嗣報未稱施意其有遲<lb/>
　　熊君佐墓誌銘　呉澂<lb/>
冨州之甲氏熊爲盛而不一族横岡之族其先知<lb/>
<pb n="KR4h0081_SBCK_052-18a"/>
制誥龍圗公之後繇鄱徙至諱之翰者早丗其配<lb/>
周氏以姨之子爲子寔丞相京文穆公之從孫諱<lb/>
禮娶從事郎王尉之女生四子仲諱大涇娶韶州<lb/>
周守之姑生子二君佐諱師賢其長也㓜敏悟長<lb/>
治進士藝馳俊譽叔父貢士曁郷先軰皆期一早<lb/>
逹僅一試貢闈而科舉廢讀書娯親于山中至元<lb/>
壬午先廬燬隱城市十年父旣没養毋逾盡歡大<lb/>
德辛丑築室還故郷扁其堂曰寓樂與老梅踈竹<lb/>
叢桂幽蘭細蒲怪石俱便坐掃地焚香琴書圗畫<lb/>
羅列後先尤嗜古器玩賞學琴後不復操曰但識<lb/>
<pb n="KR4h0081_SBCK_052-18b"/>
琴中趣耳惟工詩不輟一時吟人咸相推許弟師<lb/>
周同居同財三十年無間言暇日弟若子相賡酬<lb/>
自爲師友乙巳罹母喪哀慕幾欲無生其明年冬<lb/>
感疾丁未夏四月竟不起年五十有三秋七月壬<lb/>
辰晦窆于卦塘栖龍山之陽初娶監吉州糧料院<lb/>
李登孫女再娶户部侍郎鄧詠孫女男希勉女適<lb/>
胡宜審孫寄生予移疾寓富州先塟期師周以前<lb/>
大學進士徐懋初狀因予妹壻周筠來請銘筠謂<lb/>
君佐敦厚篤實好賔客而不妄交希勉篤實如其<lb/>
父徐之狀亦云辭翰清粹端健爲詩沖澹蕭散不<lb/>
<pb n="KR4h0081_SBCK_052-19a"/>
求工而自理致予雖不識君佐其槩可覩巳鳴呼<lb/>
向之科舉誠不足得士然拘以定法乖逢一制於<lb/>
命非可以茍求得不得者安焉自科舉法廢而仕<lb/>
進之途泛人人懷希覬速化之心離親戚棄墳墓<lb/>
䟦渉攀援百計干人經歲年弊衣履犯風雨寒暑<lb/>
或至破家隕軀而不悔愚亦甚哉君佐之才豈不<lb/>
可翔騖以其清致岀而與今之君子游必有合也<lb/>
而安分知止澹然無營於丗以終其身可不謂賢<lb/>
乎徃年予被命徴爲國史官弗果赴今幸補外閑<lb/>
散無編纂之勤毎欲述野史以自嬉凡山林恬退<lb/>
<pb n="KR4h0081_SBCK_052-19b"/>
有足稱者具逸士傳若君佐其可銘曰<lb/>
所豐者賢所嗇者年猗嗟乎天<lb/>
　　袁君夫人史氏墓誌銘　元明善<lb/>
夫人史氏四明人曾大父浩相宋孝宗太師保寧<lb/>
軍節度使魏國公致仕追封越王諡忠定曽祖妣<lb/>
貝氏齊魏國夫人從大父彌逺相寧宗理宗太師<lb/>
中書令大父彌堅端明殿學士屬兄中書令當國<lb/>
家居十七年以資政殿學士光禄大夫奉化郡開<lb/>
國公致仕贈太傅諡忠宣祖妣趙氏新安郡主封<lb/>
衛國夫人崇獻靖王伯圭之女父諱賔之朝請大<lb/>
<pb n="KR4h0081_SBCK_052-20a"/>
夫直敷文閣荆湖北路轉運副使贈通奉大夫妣<lb/>
王氏宋相淮之女孫葉氏俱贈碩人處州姓袁氏<lb/>
同郡人曽大父昇贈太師衛國公大父韶同知樞<lb/>
宻院事資政殿大學士銀青光禄大夫奉化郡公<lb/>
贈太師越國公父諱似道朝列大夫知嚴州軍州<lb/>
事𥘉敷文毎言吾大父外大父皆眞太師婚嫁必<lb/>
當吾門敷文病嚴州曰徃候之敷文曰願以㓜女<lb/>
屬公子某嚴州起謝吉日納幣旣七日敷文卒夫<lb/>
人時年六歳未幾嚴州亦卒越十有一年歳辛酉<lb/>
夫人嬪于表夫人諱棣卿字景華㓜簡靜有威儀<lb/>
<pb n="KR4h0081_SBCK_052-20b"/>
父卒時坐牀下哭不輟聲彊之食不食未塟不少<lb/>
離殯次服除甞一至庶毋室至嫁復一至别之外<lb/>
庭人不識其靣伯父賔州家法嚴正有事于廟夫<lb/>
人禮相祀事低首傴立至徹不少動旣歸處州敬<lb/>
焉處州少好騎射夫人正色諌止交游有至廳事<lb/>
者夫人牖屏間窺或非清謹士即掩衾就睡明日<lb/>
徐曰先丞相家恐無此客處州亦爲之謝絶中表<lb/>
俱貴家務相扇以侈夫人獨崇節儉動遵禮則歳<lb/>
丙寅某月某日以疾卒于臨安官舎壽二十有一<lb/>
是歳冬十一月塟于鄞縣通逺郷建奥之原以宋<lb/>
<pb n="KR4h0081_SBCK_052-21a"/>
宗祀明堂恩追封安人後三十有三年處州卒别<lb/>
塟于桃源郷慈溪奥之原相望十里外處州諱洪<lb/>
字某清粹雅博爲士林之表仕宋至朝奉郞通判建<lb/>
康府事歸　聖朝同知邵武温州處州三路緫管<lb/>
府事階朝列大夫俱不任夫人一男三女男桷翰<lb/>
林待制文林郞兼國史院編修官女長適宋相史<lb/>
莊肅公嵩之之孫似伯前将仕郎次適宋工部尚<lb/>
書余天任之孫昌期前通仕郞次適宋資政殿大<lb/>
學士史巖之之孫益伯前承務郞孫男三璋早丗<lb/>
瓘珖女四長適同知餘姚州事趙孟貫餘許嫁未<lb/>
<pb n="KR4h0081_SBCK_052-21b"/>
行初夫人卒少母張氏來撫袁氏兒及見袁氏兒<lb/>
女嫁娶終于袁氏處州塟之于夫人塋外翰林博<lb/>
學能文辭而學甚正辭甚古故家流風清修可尚<lb/>
明善友焉一日手書其丗家以請曰桷生七日先<lb/>
夫人没先夫人没由桷之生生而不識母之音容<lb/>
何痛似之願得君文表墓使先夫人之丗之德不<lb/>
泯永逺或可以蓋桷不天之罪再拜眀善答拜起<lb/>
讀其所書曰夫人出大門歸大門處州爲夫翰林<lb/>
爲子可謂無憾雖不永年得於天者止乎是又何<lb/>
歸咎其銘曰<lb/>
<pb n="KR4h0081_SBCK_052-22a"/>
相彼里仁有樂維鄞誰其髙閎奕丗相臣相臣女<lb/>
孫來嫁于袁猗有袁氏輔宋天子左閥右閱聮芳<lb/>
對峙維處州君士林孤秀靜女其來君子是遘被<lb/>
服閒閒其儀肅肅廟祀斯嚴膺兹百福治爾宫事<lb/>
莫不柔嘉内則無違載宗有家嗟哉物理若忌成<lb/>
媺胡靳大年廿一而止昔褓中兒丗業在傳克開<lb/>
厥後有壽而先壽匪自人夭奚咎天生也無憾没<lb/>
不隱賢身壽不百名壽踰千我銘勒堅畢丗昭宣<lb/>
　　翰林承㫖王公墓誌銘　袁桷<lb/>
翰林學士承㫖贈大司徒魯國王文肅公至大三<lb/>
<pb n="KR4h0081_SBCK_052-22b"/>
年年六十有六薨京師假塟于城東隅至治元年<lb/>
其孤翰林待制士熈始克奉柩以十一月庚寅塟<lb/>
東平祖塋乗丘山之原士熈拜且泣曰知吾先君<lb/>
莫若子幸誌其歷官行事納諸幽堂桷不敢辭爲<lb/>
之辭曰公諱構字肯堂弱冠以詞賦入郷校賈文<lb/>
正公一見器偉之俾敎授其子遂來京師至元十<lb/>
三年授翰林國史院編修官叙遷應奉修撰陞侍<lb/>
講進翰林學士訖承㫖佐丞相府爲司直歷吏禮<lb/>
二部郞中太常爲少卿於臺外江北淮東道提刑<lb/>
按察副内治書侍御史入省參議中書省事復出<lb/>
<pb n="KR4h0081_SBCK_052-23a"/>
濟南公之在翰林也辭命詔令多出撰述其最傳<lb/>
於丗者　丗祖皇帝謚冊追謚　太祖冊<lb/>
武宗皇后冊於實録預修　丗祖成宗兩皇帝定<lb/>
武宗上尊號親享太廟儀在太常考輯因革有叙<lb/>
其佐丞相府剗刮蠧弊更始選士丞相齊魯國公<lb/>
信從之爲治書時值桑葛擅中書政柄嫉方直士<lb/>
檄公偕翰林承㫖魯國文貞卜忽木公覈究燕南<lb/>
錢榖約月治辦公先事計畫不以累魯公會桑葛<lb/>
誅乃得免害治吏禮二部無缺緩同列見公署字<lb/>
不復視成牘以行參議六年一時執政聽南士陳<lb/>
<pb n="KR4h0081_SBCK_052-23b"/>
利便搜括田賦時平章政事何公榮祖與公正色<lb/>
不少讓摧萌折貪卒得其謀以緩始天兵平宋<lb/>
詔徵賢能李學士同受㫖公至杭首言宋三館圖<lb/>
籍太常天章禮器輿仗儀物當悉輦歸于朝董趙<lb/>
公文炳從其言今宋實録正史藏史院繇公以完<lb/>
守濟南寛貧民官逋修閔子祠復學田觴詠自娯<lb/>
而訟益簡承㫖李公謙公㓜師事之遷應奉卒推<lb/>
以先勤敏通博洽時鉅公皆屈已期奨後卒與相<lb/>
並史館辟署亡慮數十人今踵躡清要皆門下士<lb/>
其爲文閉閤詠諷落筆纚屬不止於王言爲尤長<lb/>
<pb n="KR4h0081_SBCK_052-24a"/>
臺閣故事資公始能奉行公之系繇琅邪居東平<lb/>
始八丗祖沔爲宋司農卿守鄆因家焉曾祖瑀登<lb/>
金進士第奉訓大夫滄州無棣令妣范氏祖鐸以<lb/>
公官承㫖贈正奉大夫太常太卿妣杜氏臨沂郡<lb/>
夫人父公淵贈昭文館大學士資徳大夫妣薛氏<lb/>
琅邪郡夫人昭文當亡金時有兄三人擕妻孥南<lb/>
徙昭文私自念王氏大墓盡族以行孰與守下車<lb/>
伏草莽兄呼其名第不復得後騎迫大慟以去昭<lb/>
文迄全其墓厚徳勃興於公見之矣娶薛氏魯國<lb/>
夫人是生士熈再娶許氏皆先卒姚氏高氏晩歳<lb/>
<pb n="KR4h0081_SBCK_052-24b"/>
得二子士點士然女一嫁薛晉士熈能文辭有聲<lb/>
推薦賢之功王氏殆未艾也銘曰<lb/>
徳統智周丗莫與儔士林之標奨士無方髦譽珪<lb/>
璋孰阨其遭文鳴盛丗金石雜比厥聲曲昭子也<lb/>
允文戰兢紹聞嗚呼公之名益髙<lb/>
國朝文類卷第五十二<lb/>
</p>
<p>
</p>
  </div>
</body>
</text>
</TEI>
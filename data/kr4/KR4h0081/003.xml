<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_003-1a"/>
國朝文類卷第三<lb/>
　五言古詩<lb/>
　　箕山　元好問<lb/>
幽林轉隂崖鳥道人跡絶許君棲隱地唯有太古<lb/>
雪人間黄屋貴物外秖自潔尚厭一瓢喧重負寧<lb/>
所屑降衷均義禀汨利妄智決得隴又望蜀有齊<lb/>
安用薛干戈幾蠻觸宇宙日流血魯連蹈東海夷<lb/>
叔采薇蕨至今陽城山衡華兩丘垤古人不可作<lb/>
百念肝肺熱浩歌北風前悠悠送孤月<lb/>
　　古意　劉祁<lb/>
<pb n="KR4h0081_SBCK_003-1b"/>
庭前有桂樹緑葉何離披秋風動地起飄落將安<lb/>
歸髙飛入青雲下飛落汙泥貴賤旣偶爾孰爲喜<lb/>
與悲<lb/>
秋江有芙蓉顔色好鮮潔褰裳欲采折水深不可<lb/>
渉嚴風下飛霜芳艷空凋歇悵望一長嘆臨川無<lb/>
桂檝<lb/>
　懷長源　劉祁<lb/>
涼月夜如水秋風吹紫蘭獨居悵無聊佳人阻河<lb/>
山河山邈千里相望何時巳雲横鴈影沈露下蟲<lb/>
聲起烽火照中州西南殺氣浮君居劉山下果若<lb/>
<pb n="KR4h0081_SBCK_003-2a"/>
向時不人生有離别但惜知音絶匣内卧青蛇光<lb/>
芒射秋月汴水碧參差葉飛空樹枝如何相憶處<lb/>
還值暮秋時<lb/>
　　送雷伯威　劉祁<lb/>
朔風起天末落木鳴空山冰霜正凝冱游子百里<lb/>
還出郭送將别徘徊上髙原如何睽離情對此芳<lb/>
歳闌壯士志四方不須涕汍瀾人生非山海㑹面<lb/>
亦不難願子崇明德餘功振文翰長因東南鴻惠<lb/>
我金玉言<lb/>
　　觀主人植槐　李冶<lb/>
<pb n="KR4h0081_SBCK_003-2b"/>
主人有佳樹移植庭之隅繁柯雖翦去不敢觸根<lb/>
株朝漑復夕灌乳井幾成枯諷諷角弓詩古人能<lb/>
起予愛樹尚如此愛士當何如<lb/>
　　南山有髙樹　林景熈<lb/>
南山有髙樹寒烏夜繞之驚秋啼眇眇風撓無寧<lb/>
枝託身未得所振羽將逝兹髙飛犯霜露低飛觸<lb/>
茅茨乾坤豈不容顧影空自疑徘徊向殘月欲墮<lb/>
巳復支<lb/>
　　僊臺　劉因<lb/>
碣石來海際西南奄全燕中有學僊臺燕平欲升<lb/>
<pb n="KR4h0081_SBCK_003-3a"/>
天燕平骨巳朽遺臺猶相傳雖復生青松歳乆摧<lb/>
爲煙極目望海波不見三山巓三山巨鰲簪山人<lb/>
蟣蝨然使無不足論信有亦可憐大塊如洪鑪金<lb/>
石能乆堅天地㑹有盡何物爲神僊空山無笙鶴<lb/>
落日下飢鳶今古非一臺浩嘆秋風前<lb/>
　　黄金臺　劉因<lb/>
燕山不改色易水無新聲誰知數尺臺中有萬古<lb/>
情區區後卋人猶愛黄金名黄金亦何物能爲賢<lb/>
重輕德輝照九仭鳯鳥纔一鳴伊誰腐䑕棄坐見<lb/>
飢鳶爭周道日東漸二老皆西行養民以致賢王<lb/>
<pb n="KR4h0081_SBCK_003-3b"/>
業自此成黄金與山平不救兵縱横落日下荒臺<lb/>
山水有餘清<lb/>
　　馮瀛王吟詩臺　劉因<lb/>
林壑少佳色風雷有清秋爲問北山靈吟臺何乆<lb/>
留時危亦常事人生足良謀不有撥亂功當乗浮<lb/>
海舟飄飄扶搖子脫屣雲臺游毎聞一朝革尚作<lb/>
數日愁朝廷乃自樂山林爲誰憂視彼昂昂駒柰<lb/>
此汎汎鷗四維旣不張三綱遂横流坐令蚩蚩民<lb/>
謂兹聖與儔蚩蚩尚可恕儒臣豈無尤不有歐馬<lb/>
筆孰能回萬牛太行千里來瀟灑横中州今朝此<lb/>
<pb n="KR4h0081_SBCK_003-4a"/>
登臨孤懷漲巖幽何當剷疊嶂一洗它山羞<lb/>
　　西山　劉因<lb/>
西山澹無姿中有羲皇前翻思太古人事業何不<lb/>
傳三墳亦何罪卋逺成灰煙紛紛後來人暮死爭<lb/>
朝妍勲名史一䇿學術文千篇古人豈不然後有<lb/>
無窮年惟餘方寸心天地相後先<lb/>
　晨起書事<hi>丁丑五月廿八日</hi>劉因<lb/>
蒼星彗明河三月麗朱方兩月忽散落一月留中<lb/>
央下有五星連西近東少張仰面東北隅流星墜<lb/>
彩芒誰令月有癭飄揺及吾䆫須臾日東生有星<lb/>
<pb n="KR4h0081_SBCK_003-4b"/>
環四旁一星當日中佇視搖晶光自北忽西旋老<lb/>
陽巳榆桑西北雲一絲翠暈揚清芳嫰雲生碧蘚<lb/>
得句聲琅琅俄見雲有魚其大丈許長火繩紛繞<lb/>
之昂然欲飛揚呼友與共觀此境巳茫茫靈樞夣<lb/>
爲病周官夣爲祥寤言札諸闥庸俟知者詳<lb/>
　　種松　劉因<lb/>
萬牛來丘山大厦髙崔嵬當年誰苦心遺此千歳<lb/>
材手持百松子與之備傾頽殷勤囑造物爲護荒<lb/>
山隈今來見毫末喜溢蒼煙堆十年望根立百年<lb/>
排風雷自此千萬年再見明堂開東家十年計戢<lb/>
<pb n="KR4h0081_SBCK_003-5a"/>
戢千頭栽豈不早有望求此良悠哉<lb/>
　　翟節婦詩　劉因<lb/>
昔金源氏之南遷也河朔土崩天理蕩然人紀爲<lb/>
之大擾誰復維持之者而易之西山乃有婦人曰<lb/>
翟氏年二十餘其夫從軍死於所事出入兵刃往<lb/>
復數百里晝伏夜行以其尸歸負土而葬之旣葬<lb/>
自以早寡無子遭時如此思以義自完乃自決於<lb/>
墓側隣里救而復蘇終始一節今八十餘年矣夫<lb/>
人心之極有世變之所不能奪者於此亦可以見<lb/>
之予聞之爲作是詩俾其外孫田磐刻之石或百<lb/>
<pb n="KR4h0081_SBCK_003-5b"/>
世之下有望燕山而歌予詩者使翟之風節凛然<lb/>
如在亦庶幾乎呉人河女之章焉<lb/>
兵塵浩然際烈士難自全婦人無九首志欲不二<lb/>
天燕山翟氏女旣嫁夫防邊一朝聞死事健婦増<lb/>
慨然生有如此夫早寡非所憐求尸白刄中負土<lb/>
家山前事去哀益深義盡身可捐無兒欲何爲所<lb/>
依惟黄泉鄉隣救引決烈日丹衷懸誰辦節孝翁<lb/>
重賦睢陽賢我昨過其鄉山水猶清妍聞風髮如<lb/>
竹飄蕭動疎煙千年吟詩臺峩峩太寧巔爲招馮<lb/>
太師和我節婦篇<hi>太寕山有馮道吟詩臺距翟居甫數十里</hi>
<pb n="KR4h0081_SBCK_003-6a"/>
　　寄蕭徴君惟斗　盧摯<lb/>
秦中幽勝地迺在終南山磐石負磊磊清泉散潺<lb/>
潺侃侃古君子亹亹泉石間圖史紛坐隅衡門晝<lb/>
長關種菊餐落英襲芳佩秋蘭道腴徳充符怡然<lb/>
有餘歡鳴鶴時一来似愛孤雲閒孤雲不能飛鳴<lb/>
鶴遂空還濈濈桃李艶欝欝松柏寒羲和駛春輝<lb/>
歲晏霜露繁感物有深儆懐哉邈難攀<lb/>
　　姚嗣輝南榿堂　姚燧<lb/>
彼榿有土性生植惟峨峨欒欒干雲姿才與樗散<lb/>
隣匠石過不睨煬夫取蒸薪所貴故山樹寜計世<lb/>
<pb n="KR4h0081_SBCK_003-6b"/>
莫珍一別十畒隂清溪俄㡬春筆名堂楣上如對<lb/>
故郷親請事小弁詩桑梓亦惟寅盛徳古自卑木<lb/>
惡何關人不見樗里疾智囊終相秦君才負棟柱<lb/>
未許溝㫁均無以榿自期上孤明堂晨<lb/>
　　蔚州元氏怡齋　茍宗道<lb/>
八元乃八龍嶷若瓊樹林難兄復難弟感激恩義<lb/>
深室家宛相好如鼓瑟與琴翩翩鴻鴈行鏘鏘鸞<lb/>
鳯音二王一品題價重雙南金終當仕虞朝藹然<lb/>
列華簮要在風俗淳不異古與今他人有兄弟聚<lb/>
散如飛禽䦧牆不相能干戈日相㝷尺布斗粟謡<lb/>
<pb n="KR4h0081_SBCK_003-7a"/>
行路爲傷心常棣廢巳乆角弓義湮沉因書怡齋<lb/>
詩以爲友于箴<hi>蔚州元氏兄弟八人皆秀而文義居無間言故牓其所居之室曰怡</hi>
<hi>齊諸名公皆有詩西溪秋澗其首倡也</hi>
　　古風　趙孟頫<lb/>
詩亡春秋作仲尼蓋苦心空言恐難託指事著以<lb/>
深大義炳如日萬古仰照臨鳯鳥乆不至楚狂乃<lb/>
知音愁來不得語起坐彈吾琴<lb/>
周衰有戰國紛紛極荆榛黄金聘辯士駟馬迎從<lb/>
人朝爲刻骨讎暮作㰱血親終然志力屈奉身俱<lb/>
入秦<lb/>
<pb n="KR4h0081_SBCK_003-7b"/>
相如賦大人出語頗竒怪飄然凌雲意過耳誠一<lb/>
快誇言入無際自覺塵俗隘安知翻成勸何用名<lb/>
爲戒<lb/>
自有天地來蓬萊幾清淺人生空暠首舉世誰得<lb/>
見瑶臺在何許渺渺煙波逺方舟不可渡使我空<lb/>
展轉<lb/>
絶代有佳人被服綺與紈蛾眉秀聮姢吐詞馥若<lb/>
蘭清歌啓皓齒瑶琴發哀彈一彈再三嘆聽者涕<lb/>
汍瀾借問誰家子爲言本邯鄲<lb/>
秋風吹庭樹故葉紛巳墜明月耿夜長草蟲促經<lb/>
<pb n="KR4h0081_SBCK_003-8a"/>
緯四序苦不淹少壯何足貴展轉復展轉寤辟不<lb/>
能寐昔爲閨中秀今作市門鄙豈無膏與沐甘心<lb/>
得憔悴<lb/>
山深多悲風日暮愁我心玄雲降寒雨松柏自哀<lb/>
吟人生百年後奄然閟重隂念此毎不樂天路何<lb/>
由尋僊人偓佺軰消遥在青岑柰何不爾思委命<lb/>
重黄金<lb/>
海中有竒樹粲粲珊瑚枝由來植物性無物可推<lb/>
移如何石氏子樹之白玉墀洛陽經幾戰金谷乆<lb/>
荒夷徒令千載下聞者爲傷悲<lb/>
<pb n="KR4h0081_SBCK_003-8b"/>
烈風號枯條落葉滿周道原野何蕭索川流亦浩<lb/>
浩離苦日以逺懷思令人老功名㑹有時生世苦<lb/>
不早顧瞻靡所騁憂心惄如擣<lb/>
浮雲何方來不知竟安之飄颻隨風去汗漫以爲<lb/>
期自昔功名士徃徃事驅馳白駒空谷中誰能加<lb/>
縶維皎皎難見容翻受世妍蚩虚名誠無益不見<lb/>
斗與箕<lb/>
　　逸民詩　趙孟頫<lb/>
驅車秣駑馬吾將適齊國聞有魯連子倜儻好竒<lb/>
畫一談秦師走再說聊城㧞功成不受賞髙舉振<lb/>
<pb n="KR4h0081_SBCK_003-9a"/>
六翮布衣終其身豈復爲世役茫茫千載逺安徃<lb/>
訪遺跡躊躇東海上向風長太息<lb/>
四時相代謝榮耀安足恃瓜田引新蔓不見桃與<lb/>
李知士解其㑹遇坎當復止邵生故秦吏乃亦睹<lb/>
兹理賢哉感我懐三嘆不能巳<lb/>
子眞初亦仕歳晚乃逃之區區南昌尉上䟽忘其<lb/>
卑忠言不見用耿耿當告誰飄然棄妻子終身與<lb/>
世辭抱關甘貧賤所遺莫我知至今九江濆清風<lb/>
激羣黎神僊信茫昧此士獨不疑孤雲無所在逝<lb/>
水何時歸遐思一矯首悵望無由期<lb/>
<pb n="KR4h0081_SBCK_003-9b"/>
悠悠空山雲泱泱長江流廊廟意不屑山澤聊淹<lb/>
留故人在天位高歩追巢由豈曰子無衣辛苦被<lb/>
羊裘東京多節義之子乃其尤窮居雖獨善輔世<lb/>
豈不優<lb/>
汪汪千頃陂不爲人濁清道周言行表蕩然無得<lb/>
名誰言牛醫兒乃是人中英當時無間言後世流<lb/>
德聲思之不可見使我鄙吝萌淳風乆已漓此意<lb/>
豈復存時無君子者雖賢寧見稱<lb/>
南州有髙士食力事耕稼優游聊卒歳不矯亦不<lb/>
隘大木行欲顚紼纚豈足頼何爲諸老翁栖栖不<lb/>
<pb n="KR4h0081_SBCK_003-10a"/>
皇舎斯其非無見眀哲自高邁誰能懸一榻待子<lb/>
來稅駕<lb/>
鹿門何亭亭不有避世賢鳯雛隱中林卧龍蟠其<lb/>
淵一朝起髙翔斯人獨深潜功名不可爲我志乆<lb/>
巳安一聞耆舊傳使我心悠然<lb/>
黄鵠羽翼長一舉思千里㓜安本中原乗槎走東<lb/>
海舉世方尚同逺引存呉志高風流異俗敦禮化<lb/>
鄰鄙子魚平生友胡乃不相委<lb/>
塵事非所便田園乆見招歸來三徑中蔚蔚長蓬<lb/>
蒿雖有荷鋤倦濁酒且陶陶茫茫大化中委運將<lb/>
<pb n="KR4h0081_SBCK_003-10b"/>
焉逃唐虞去已逺由來非一朝粲粲霜中菊采采<lb/>
忘其勞<lb/>
　　有所思　趙孟頫<lb/>
思與君别來幾見夫容花盈盈隔秋水若在天一<lb/>
涯欲渉不可去茫茫足煙霧汀洲多芳草何以采<lb/>
蘅杜青鳥翺雲間錦書何時還君心雖匪石祗恐<lb/>
凋朱顔朱顔不可再那能不惆悵何如雙翡翠飛<lb/>
去蘭苕上<lb/>
　　雜詩　趙孟頫<lb/>
四時更代謝物化常隨之春華曾幾何歳月忽如<lb/>
<pb n="KR4h0081_SBCK_003-11a"/>
兹嚴風動髙樹百草俱巳衰人生況有役憂患乃<lb/>
其宜棄捐勿復念出入由化機安得松喬術邈焉<lb/>
卋相違<lb/>
　　知非堂夜坐　何中<lb/>
前池荷葉深微涼坐來爽人歸一犬吠月上百蟲<lb/>
響余非洽隱淪隙地成偃仰林端斗柄斜撫心獨<lb/>
悽愴<lb/>
　　擬古次韻　安熈<lb/>
欝欝巖下柏青青水中蒲巖前有幽人壯歳常獨<lb/>
居獨居亦何爲不羨春華敷十年掩關卧門庭盡<lb/>
<pb n="KR4h0081_SBCK_003-11b"/>
荒蕪美人殊不來日夕聽軒車<lb/>
零零白露下巖谷悴芳蘭蘭悴不復辭誰與念時<lb/>
艱堅氷行復至雪深路漫漫愁絶將奈何撫几一<lb/>
長歎<lb/>
中州有寒士塊然守空堂清貧乆有信壯懷殊未<lb/>
央豈不願馳騁冐雪凌風霜振䇿萬里途超忽追<lb/>
鵬翔永念同懐人渺在天一方悵望不可見慷慨<lb/>
發清商獨處誰晤語百感摧衷腸人生諒難必且<lb/>
莫徒悲傷<lb/>
采柏空巖下倚竹荒庭前人生非金石君心詎能<lb/>
<pb n="KR4h0081_SBCK_003-12a"/>
堅君心或有渝賤妾終不䟽天地一瞬息今古一<lb/>
長途借問離别苦君心竟焉如不見園中樹日日<lb/>
爭華敷秋風一夕至巳逐嚴霜枯歳晚不得去山<lb/>
空難乆居<lb/>
崑崙一何高出此無窮河遥遥何所往不啻萬里<lb/>
多一意在朝東日夕無停波逺游計不早壯志成<lb/>
蹉跎夫君不我顧欝欝將如何覽物悟物變端居<lb/>
閱年華興來展遐眺緩歩空山阿四顧渺塵卋杉<lb/>
柏紛森羅吾樂誠何極憂子獨長嗟眷焉誰晤語<lb/>
一笑空煙蘿<lb/>
<pb n="KR4h0081_SBCK_003-12b"/>
人生有定分所貴能樂天自輕失所守欲進安敢<lb/>
前思君重思君此情誰與宣舉頭見明月顧影徒<lb/>
自憐終當謝塵丗洗心聞澗泉<lb/>
　　榆林對月　虞集<lb/>
日落次榆林東望待月出大星何煜煜芒角在昴<lb/>
畢草樹風不起蛩蜩絶啁唧天髙露如霜客子衣<lb/>
盡白羸驂齕餘棧[婺-矛+牙]婦泣空室行吟毛骨寒坐見<lb/>
河漢没驛人趣晨征曈曈曉光發<lb/>
　　月出古城東　虞集<lb/>
月出古城東海氣浮空𪷟車騎各已息宫闕何穹<lb/>
<pb n="KR4h0081_SBCK_003-13a"/>
隆牧馬草上露吹笳沙際風帳中忽聞鴈傳令彀<lb/>
雕弓<lb/>
　　寄題周氏水木清華亭　虞集<lb/>
中流汎蘭枻望彼嘉樹林落日蕩野水浮雲生夕<lb/>
隂魚游戀芳藻鳥鳴在幽岑爲樂恐易老吾將脫<lb/>
朝簮<lb/>
　　趙千里出峽圖　虞集<lb/>
巨舟臨峽口衆工志如一各以所操濟雖危萬無<lb/>
失所憂至平曠玩肆生縱逸毋俾持釣翁倚岸三<lb/>
太息<lb/>
<pb n="KR4h0081_SBCK_003-13b"/>
　　出直次韻　虞集<lb/>
月下白玉階露生黄金井䟽條栖鵲寒衰蕙流螢<lb/>
冷戀闕感時康懐歸覺宵永晨鍾禁中來白髮聊<lb/>
自整<lb/>
　　夜直賦得金鴨燒香　虞集<lb/>
黄金鑄爲鴨焚蘭夕殿中窈窕帶斜月逶迤動微<lb/>
風綺席列珠樹華鐙連玉虹無眠待顧問不知清<lb/>
夜終<lb/>
　　寄題新冶亭　虞集<lb/>
窈窕冶亭暮蕭條江南秋汎覽山河外張樂鳯凰<lb/>
<pb n="KR4h0081_SBCK_003-14a"/>
丘公子飛翠蓋美人回綵舟從兹至黄髮樂哉以<lb/>
忘憂<lb/>
　　滋溪書堂爲蘇伯脩賦　虞集<lb/>
滋原恒伏流春雨川廼盈林疇廣敷潤草木俱繁<lb/>
榮臨深見游鯈仰喬有鳴鸎君子樂在斯齋居託<lb/>
令名積學抱沈黙時至有攸行抽簡魯史存采詩<lb/>
商頌并禹穴追馬公湘江歌屈生紉蘭不盈握伐<lb/>
木有餘情浩然欲浮海歸歟還濯清方舟我爲檝<lb/>
白髮愧垂纓<lb/>
　　讀伯庸學士止酒詩　貢奎<lb/>
<pb n="KR4h0081_SBCK_003-14b"/>
今晨不可出大風吹我帷陋巷泥沮洳空墻雨淋<lb/>
漓研朱課兒書冥思解羣疑𫾣門童子來袖有止<lb/>
酒詩讀之至再三擊節喜且悲若飲以玄酒揖讓<lb/>
陶唐時峩峩古冠裳執彼璋與圭短褐纔掩脛藜<lb/>
藿空忘飢風雅乆巳衰作者微君誰嗟我重景仰<lb/>
老大將何爲<lb/>
　　泗濵堂爲蓋善長賦　王結<lb/>
乗槎泝河源崑崙髙不極揚舲浮沅湘重華阻靈<lb/>
覿興言游汗漫千里一瞬息靈氛訴吉占歳晏果<lb/>
何適遄歸泗水濵築堂俯晴碧優游弦誦餘燕坐<lb/>
<pb n="KR4h0081_SBCK_003-15a"/>
儼澄寂川流映天光翔泳咸自得悠悠千載心寥<lb/>
寥竟誰識<lb/>
　　書上都學宫齋壁　馬祖常<lb/>
齋居芹宫旁永日少人跡清心慕古躅簡編頗紬<lb/>
繹徒自傷迷民位卑力莫及茍禄亦可羞吾將反<lb/>
蓬蓽<lb/>
　　節婦王氏　范梈<lb/>
妾年四三二始識月團團十二學女工刺繡如鴛<lb/>
鸞十九嫁夫家事姑施衿鞶夫壻良家兒世籍爲<lb/>
王官雖聮朱紫貴不習綺與紈過庭執詩禮開口<lb/>
<pb n="KR4h0081_SBCK_003-15b"/>
若驚湍風儀在一時爭作玉人看天地忽降毒摧<lb/>
折青琅玕回首四十春景光若流丸貞心守松柏<lb/>
芳性軼芝蘭落月簾帷曙西風機杼寒沉思往昔<lb/>
事淚下紅䦨干豪客至茅屋舉家竄林巒入房衛<lb/>
病姑身犯白刃攅相向義憐釋視死色無難親知<lb/>
爲嘆息保社爲辛酸欲與上州府爲妾旌門䦨妾<lb/>
寔無所願所願在所安婦人徃從人阿母涕汍瀾<lb/>
送行遺之語敬順無違歡匹偶固有時寧知憂患<lb/>
端辛苦蹈物變豈羨身獨完殷勤謝舊故聞者摧<lb/>
肺肝<lb/>
<pb n="KR4h0081_SBCK_003-16a"/>
　　范墳詩　孛术魯翀<lb/>
宋蜀郡開國公范鎭景仁謚忠文其一世盛德偉<lb/>
烈光著史籍人固知之其葬在襄城汝安郷推賢<lb/>
里載東坡集中甚詳襄城故隷汝州翀來訪問故<lb/>
老其墳儼然故在已爲野夫豪農耕爲禾黍之區<lb/>
矣范氏當金季猶有居墳左者自經兵燼不知所<lb/>
存拊事嘆閔故爲作詩以紀其槩幸在官君子知<lb/>
其爲先賢遺壠庶有以處之<lb/>
忠文峩眉英始也跡甚微堂堂薛簡肅旟隼西南<lb/>
飛其人古㢘守肯持蒟醬歸所得一偉人天下大<lb/>
<pb n="KR4h0081_SBCK_003-16b"/>
布衣引以賔王家光映春官闈昭陵宋仁主前星<lb/>
乆無輝犯諱言所難雷電每霽威雄哉錬石手妙<lb/>
補天巍巍丞相江南來雲掩扶桑暉舊德陳苦辭<lb/>
往往阨謗譏諸賢抗章䟽弱卒攻堅圍公力斡禹<lb/>
鼎正氣砰黄扉荆舒憤至骨斥語筆自揮贈之以<lb/>
蕙蘭何往無芳菲時公與司馬聲諧玉琴徽解冠<lb/>
挂神武甘老西山薇九㝢日瞀瞀赤予將疇依兩<lb/>
公幸無恙起拯或庶幾嗣君元祐初痛洗前人非<lb/>
民望屬司馬欲遯天爲鞿帝命起公卧門乆車停<lb/>
騑君實了吾事此外何所希清風溢寰海不啻嚴<lb/>
<pb n="KR4h0081_SBCK_003-17a"/>
陵磯公旣晚家許道德人所腓襄城卜封竁汝潁<lb/>
皆京圻我來訪遺壠名姓存依俙來仍散兵燼雨<lb/>
雪無畱霏公名在天下豈逐薤露晞誰能禁耕牧<lb/>
盛事乗新機吾力不足振感嘆徒歔欷<lb/>
　　大明宫早朝　胡寛<lb/>
蓬萊拂曙色㷸煜舒祥光九儀肅清蹕日月開旂<lb/>
常聖人握金鏡繡衮臨玉堂咸英備雅奏圭璧輯<lb/>
羣方歡燕洽湛露敷恩奐龍章謳歌罄率土豈樂<lb/>
逢時康典文極藻繢聲烈昭前王巍巍纉鴻緒萬<lb/>
年斯無疆<lb/>
<pb n="KR4h0081_SBCK_003-17b"/>
</p>
<p>
國朝文類卷第三<lb/>
</p>
<p>
</p>
  </div>
</body>
</text>
</TEI>
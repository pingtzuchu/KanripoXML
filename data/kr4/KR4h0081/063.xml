<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_063-1a"/>
國朝文類卷第六十三<lb/>
　神道碑<lb/>
　　眞定新軍萬户張公神道碑　姚燧<lb/>
公旣卒於戍所衡州之明年而夫人亦卒其中子<lb/>
丗其眞定等路新軍萬户獺拉叱者將歸塟其郷<lb/>
先塋由是軍受湖廣省節度請告數數終以故事<lb/>
職兵之臣無聽喪塟之文不得命乃曰父子之有<lb/>
在君臣先其叙則然未有責其能忠而禁其爲孝<lb/>
者吾今何恤俟舟二喪畢塟小從而奪虎節大置<lb/>
於理一惟命竟窆而還凡聞者莫不稱咨其能㧞<lb/>
<pb n="KR4h0081_SBCK_063-1b"/>
流俗善于子職無少老一喙焉又曰公之遺烈今<lb/>
雖在人口耳不鑱之石乆或遺忘來者或不聞託<lb/>
以計事至鄂持興國校官陳松年之狀來請銘燧<lb/>
思昔貳荆憲由紏郡常德公時戍是暇則相過年<lb/>
巳六十五脩幹魁顔白鬚蝟張虎目虎吻大掌鉅<lb/>
踵望之森然氣欲搏人談其平生蹈危奮先大小<lb/>
之戰數十嗚呼俾聞風飈鼓鼙闐闐矢石餘軀老<lb/>
而不懲者從可知哉則於公爲知死今懷逺以佳<lb/>
公子侍傍又爲知生在古人皆當傷與吊者乃三<lb/>
復是狀甞善松年之能史惟末憾曰濟江將臣功<lb/>
<pb n="KR4h0081_SBCK_063-2a"/>
者皆相而獨後公方人固然於及天之厚公者則<lb/>
若未也蓋　列聖之制職兵民者死其子孫皆世<lb/>
之變自<lb/>
丗祖奪職民者符節易其故所死其子孫廕而不<lb/>
丗惟職兵之臣萬夫千夫百夫長者父死子繼兄<lb/>
終弟及丗其符節雖漢祖侯功臣之誓曰黃河如<lb/>
帶泰山如礪國以永存爰及苗裔何以尚諸其有<lb/>
相而兼將萬夫者詔俾自擇爲之欲將棄相欲相<lb/>
棄將故其時有寜棄相而專將者豈不以相能振<lb/>
耀一時未若旣將可傳子孫繹繹無究乎幸公未<lb/>
<pb n="KR4h0081_SBCK_063-2b"/>
相相而亦蹈是轍矧他人之家丗纔一人而懷逺<lb/>
元兄忠顯校尉管軍緫把鑄由從公戰鄂之通城<lb/>
獲于敵死之及子回丗特陞千户仲兄史閭亦懷<lb/>
逺大將軍戍瑞州等處萬户獨一門三人金符虎<lb/>
節千里連州相煥以華則天獨厚公者豈不多且<lb/>
遐哉松年憾者恐復爲公九原所幸也公諱興祖<lb/>
姓張氏中山無極人曽大父大父不仕父林趙州<lb/>
觀察使改節度判官丞相贈太尉史忠武公爲萬<lb/>
夫日隷其戯下<lb/>
太宗賜金符千户老以公丗從大將詧韓征淮南<lb/>
<pb n="KR4h0081_SBCK_063-3a"/>
能以少兵擊破其軍虎頭關大將壯之賚銀爲兩<lb/>
百聞功于廷賜人馬介胄裝具宋開山南東道制<lb/>
閫于襄陽反宼洛西殘盧氏永寧殺縛其守長<lb/>
憲宗詔以漢地兵專受命<lb/>
丗祖濳藩始置經略司于汴屯田河南諸州以忠<lb/>
武爲使忠武兄之子江漢大都督權爲屯田緫管<lb/>
萬戸宿重兵于鄧去襄不二百里兵信宿至城下<lb/>
鄧甓其城塞西南二門不闢吾袍甲車道屬縣新<lb/>
野西港盡鈔于敵府摘公將兵三百騎與歩半追<lb/>
之及之栲栳潭令騎負一歩敵奮殳斧謀折馬足<lb/>
<pb n="KR4h0081_SBCK_063-3b"/>
推歩下騎爲陣以待分騎爲左右翼合擊敵錯愕<lb/>
無所於應盡殱之完得所鈔戰次馬嬰横屍而顚<lb/>
復騰而上不知左股之折巳戰流血滿鞾裹創輿<lb/>
歸府迎賚銀爲兩百錦二端曰未足旌勞資市藥<lb/>
也後敵攻新野又大破之白河口中統建元從史<lb/>
經略樞援東川假以緫管戍東安虎嘯一年還鄧<lb/>
戍光化州漕安陽灘禽唐都統㑹中書左丞劉武<lb/>
敏公拯開用兵端大集天下兵圍襄陽從城鹿門<lb/>
江西諸壁戍焦山敗宋援將張順江中殺溺過所<lb/>
當攻樊城督造梯衝又戰江中火其戰艦斷襄陽<lb/>
<pb n="KR4h0081_SBCK_063-4a"/>
援樊㧞移攻襄陽城東南當至元十年凡圍六年<lb/>
襄陽下功陞緫管再官懷逺大將軍副萬戸明年<lb/>
詔故太傅伯顔以左丞相贈開府儀同三司太保<lb/>
并國武宣公阿术以平章左丞相阿里海涯以右<lb/>
丞將大軍南伐浮漢而下郢治漢東築新郢漢西<lb/>
鎻戰艦兩城下夾以礮弩横鐵絙江中大軍擊㧞<lb/>
郢北黃灣壁公實先登矢貫左股丞相手傅藥拖<lb/>
舟入藤湖逹漢越郢去從攻沙洋新城㧞而殱之<lb/>
皆負創先登矢又中額三捷功聞錫虎符從戰漢<lb/>
陽之沙武口陽羅堡生獲其將鄭信矢汰左臂漢<lb/>
<pb n="KR4h0081_SBCK_063-4b"/>
鄂旣下太傅將大師東右丞畱後抽十六翼兵俾<lb/>
公帥戍漢陽公曰吾戰是求而顧責守誰不能守<lb/>
則無所施吾所爲矣右丞則曰漢鄂乗輿所至視<lb/>
爲衝地非材武足以先衆者不可使撫安之不得<lb/>
已徃戍聞荆閫遣安撫髙丗傑將兵規復鄂從右<lb/>
丞逆擊走之荆江口丗傑窮降詔移軍江陵從攻<lb/>
沙市因南風縱火樓柵皆然前登戰城上又戰城<lb/>
中蹀血濡趺殱其軍江陵精銳於是焉盡安撫高<lb/>
達以江陵降制置朱禩孫不出詔以丗傑戰而後<lb/>
降非其始志斬江陵市禩孫死京師猶没入妻子<lb/>
<pb n="KR4h0081_SBCK_063-5a"/>
爲官奴婢而籍其財右丞功拜平章政事移軍潭<lb/>
州公爲鄂分省計事潭留使督攻西北凡三月破<lb/>
石心臺敵植木柵自蔽或曰火之可入公曰火易<lb/>
沃滅柵必復植且吾師暴處城下三月士咸仗兵<lb/>
立寐不如礮之使敵不能隊立得廣途期盡十日<lb/>
肉薄而登可以逞志平章是所策十日公果前登<lb/>
樹旗陴墻諸軍呼聲動天地平章抃賀謂諸將曰<lb/>
非用張某言而屬猶坐城下安撫李芾殺妻子火<lb/>
廨舍倉庫而死潰軍集城西陳江岸公涉淺方仰<lb/>
擊飛石出城傷頰墜水靣血及足岀戰益疾竟走<lb/>
<pb n="KR4h0081_SBCK_063-5b"/>
其軍功聞進官安逺大將軍略地衡永全桂陽諸<lb/>
州撫其來歸而誅其弗率又從平章移軍靜江四<lb/>
十日㧞之宋餘孽益王爵人號年海中曰余復海<lb/>
嶺諸州相煽以叛潭之羣盗在在蠭起平章謂公<lb/>
衡永全桂陽諸州與潭屬縣汝昔略定盗今復蔓<lb/>
汝其芟之殱文才諭七寨斬祁陽令羅飛主常寧<lb/>
簿黄必逹磔周隆張虎新化降其黨萧隆劉監軍<lb/>
凡馘受僞命二千九百七人縛從賊百五十人安<lb/>
集刼脅二萬三千九百家常徳路總管謀應僞先<lb/>
事亦縛斬功聞進昭勇大將軍招討使監歸州位<lb/>
<pb n="KR4h0081_SBCK_063-6a"/>
緫管上又移監常德仍招討位緫管上西南夷爲<lb/>
梗初詔征羅氏鬼國㑹其旣降未至而還後征亦<lb/>
奚卜薛降之以其王阿利入覲賜衣服弓矢鞍勒<lb/>
公平生射虎數十一日遇虎一發而踣語其友曰<lb/>
生虎之髭剔齒疾可巳風㧞之虎怒爪鞾裂頼其<lb/>
氣息垂盡不能傷足由是人名公者則加殺虎於<lb/>
姓上至是以國言賜名㧞突㝷詔萬户各解使職<lb/>
故公罷招討惟以萬戸將眞定新軍省檄戍衡茶<lb/>
陵耒陽常寧兼督平永寶慶武岡盜馘其跳梁者<lb/>
二百四十五而伍其汗民責使屯田故來者不失<lb/>
<pb n="KR4h0081_SBCK_063-6b"/>
業公尚氣重諾剛不可以威強屈平章始終相從<lb/>
西南者見其不可衆直之醉或腰刀行酒平章避<lb/>
入後閤曰公醉矣戒左右善扶出遇契巳者視意<lb/>
所欲與之不少愛焉其時諸將或集皆下之無有<lb/>
位其上者卒以元貞元年乙未冬十有二月七日<lb/>
年七十五夫人卒以明年夏四月十有七日年七<lb/>
十七塟以大德之元丁酉于其郷宋邨九男長忠<lb/>
顯次戍瑞州萬户次鵬翼僉嶺北湖南道提刑按<lb/>
察司事次眞定萬户皆夫人李出餘皆㓜一女適<lb/>
常某五男孫長武略將軍丗千户者金符餘㓜六<lb/>
<pb n="KR4h0081_SBCK_063-7a"/>
女孫亦㓜銘曰<lb/>
詩歌虎臣闞如虓虎不聞㧞鬚視等麀麈以之膽<lb/>
膂秉旄遐荒宜一西南百年未疆荆州之域連城<lb/>
數十襄陽武昌岳及江陵長沙桂林取皆以兵餘<lb/>
郡傳檄反虜起伏介胄九年晝夜弗釋登危摧完<lb/>
戰必前列荆域底寧移兵夷洞來其降王槃瓠遺<lb/>
種矢石瘢躬元戎奏功　大帝一聞一官以庸迨其<lb/>
入覲嘉名天訓乃省在笥華其衣裳又勑尚方叢<lb/>
矢象房魚服韔弓雕鞍金勒歸馬蹮蹮亦爛其飾<lb/>
雖古方伯得專征伐錫命之多將不是越憲憲其<lb/>
<pb n="KR4h0081_SBCK_063-7b"/>
勞授報旣多蓋棺龍光遺胤尚荷二長萬夫一千<lb/>
夫長今代一門三將誰兩矧是萬夫一戍燉煌一<lb/>
殘闍波鯨海是航雖基公陛亦遐以勩無羞前人<lb/>
亦曰克丗兩間之堅莫石惟年可磨不磷載銘以傳<lb/>
　　潁州萬户邸公神道碑　姚燧<lb/>
公邸姓保定行唐人諱澤字潤之曾祖亨祖義生<lb/>
考府君諱琮金符緫押眞定大名河間西京保定<lb/>
洺磁濵棣七州之兵戍睢州以卒公年十一丗將<lb/>
是軍七年去城亳鹿邑避河流齧移戍潁州城乆<lb/>
荒棄翦荆以茇隍塹樓堞宫舎民廬皆所經始宋<lb/>
<pb n="KR4h0081_SBCK_063-8a"/>
黥將夏貴夜悉銳攻東南壁公將射士當之大呼<lb/>
疾戰矢下雨注又虞士氣乆用將奪戒司更促其<lb/>
漏丙夜伐五鼓敵以爲旦岀竒騎擊不利客也騰<lb/>
藉崩潰積骸如京創此大治始不輕犯戍是十四年<lb/>
丗祖即位如故事盡收臣下先朝制書符節故公<lb/>
金符亦入之官明年制賜還之至元入覲賜錦衣<lb/>
弓矢鞍勒用兵襄陽將是七州兵半以行太保并<lb/>
國武宣公時以都元帥鈔鴉山㧞平塞砦功最幕<lb/>
府賚白金爲兩五十金衣一從城長圍襄陽六年<lb/>
當十年癸酉乃下明年從太傅伯顔公時以中書<lb/>
<pb n="KR4h0081_SBCK_063-8b"/>
右丞相督大軍南伐至郢初宋遣殿帥范文虎將<lb/>
兵援襄陽度不得進爲城郢備鎻戰艦江中列礮<lb/>
于岸遏我舟師下令盪舟黃灣逹藤湖入漢越郢<lb/>
去從㧞新城沙洋下復師由沙武口入江從戰靑<lb/>
山磯多所俘馘鄂隨下行省論功行賞賚白銀爲<lb/>
兩三百明年畱故左丞相阿里海涯時右丞分省<lb/>
守鄂大師其東從右丞分兵下荆南功進武德將<lb/>
軍管軍緫管又從攻潭州流矢貫肘汰股裹創復<lb/>
戰城㧞進顯武將軍明年從攻靜江礮　傷首岑<lb/>
岑垂絶巳日乃蘇旣㧞從省還湖南其年宋亡陳<lb/>
<pb n="KR4h0081_SBCK_063-9a"/>
宜中挾益衛两王浮海據閩爵人號年規爲興復<lb/>
倖利之徒在在起應而羅飛張虎周隆尤其梟桀<lb/>
屠殺長吏刼民爲兵動萬爲羣阻山爲砦以抗官<lb/>
軍衡永路絶公從鄼平生致三渠禠皮以獻進懷<lb/>
逺大將軍萬户虎符俾將其軍監郴州位緫管上<lb/>
至則平郡賊蕭良弼刳兵之餘城中戸纔四百布<lb/>
檄招徠安集之内則基屋火餘外各復産其郷期<lb/>
年將倍萬家孔廟尚茅屋擢進士左元龍爲校官<lb/>
佐其工材俾任興葺稍如平時州界韶酃遏韶宼<lb/>
不窺宜章而興寧之民效惡酃盜聞宣慰司將調<lb/>
<pb n="KR4h0081_SBCK_063-9b"/>
兵萬人加誅未啓行公衝焉摯金帛即說曰今盜<lb/>
始起而從徒未繁官軍遽入民懼俘殺必岀逋逃<lb/>
無所適歸勢與盜合是驅使爲逆也請歸身任致<lb/>
討許之乃歸召父老豪傑曉曰吾止官軍不使得<lb/>
暴吾境汝佃民有從亂者不以相坐聽執送余自<lb/>
贖得五百人惟誅首事二十人餘悉縱還南畒連<lb/>
三大役始得占城之師人以深蹈死地忿怨無施<lb/>
所經城市肆行剽奪瀕道居民十室九空六耰種<lb/>
絶至郴亦然公捕得爲暴數十人械送軍中詰其<lb/>
部將威令不伸皆市杖之其徒一夕潛遁踰境再<lb/>
<pb n="KR4h0081_SBCK_063-10a"/>
以日本之師責造海艦十五艘度費楮幣爲貫七<lb/>
十五萬取材有制戢吏侵牟用未能半事巳告集<lb/>
後以交趾之師賦餽米千石入桂公曰自是入桂<lb/>
陸行千里負擔之民人勝五斗而止巳二千人爲<lb/>
擔夫負裝糧者半是行未中道委負而逃可前知<lb/>
也乃集丁之家謀曰吾將岀家貲責諸縣即桂如<lb/>
數糴之上不失軍興而下可紓民力何如衆歡呼<lb/>
稱願他日比貸錢加子來歸公悉還其嬴又請罷<lb/>
淘坑銀鐫户賦酒醋歳荒發廩而後聞皆良政也<lb/>
又遷廬州蒙古漢軍萬户郴民耄倪號呼遮畱如<lb/>
<pb n="KR4h0081_SBCK_063-10b"/>
去親戚未至改潁州萬户戍無爲軍至是七路之<lb/>
兵全集戯下而軍容益盛盗起江東省以公威信<lb/>
著譽檄公以其軍討之饒信先譬以禍福皆不煩<lb/>
兵而從宣徽怙惡乃夷萬人於南陵旌德涇縣又<lb/>
鋤萬人於績溪績溪尤劻勷壁何秧塘山山周十<lb/>
里峻二百丈省臣以六萬衆攻之數月不能下者<lb/>
因畱戍徽兼拜都萬户之一軍徽民方安之尋還<lb/>
無爲省議餘杭勝國故都非得如公老將一軍遏<lb/>
而閑之綏而安之不可故移戍杭以廿有八年其<lb/>
歳辛卯夏六月二十有一日卒年六十三平生忠<lb/>
<pb n="KR4h0081_SBCK_063-11a"/>
直沈毅讀書專經左氏春秋故能謀成而事立臨<lb/>
財不恡施予有積則均之昆弟姻戚其再至潁故<lb/>
人部曲捐金委帛致殷家及疾或在告計日辭禄<lb/>
後卒十三年子武德將軍潁州萬戸戍杭元謙紹<lb/>
介其友劉致持事狀爲書燧曰先公之匶藁藏潁<lb/>
濵今將舉歸先塋數宜有碑不得君銘恐勲勞不<lb/>
足以信來丗敢泣血請故銘叙此甞聞國初以二<lb/>
萬户鎭撫中夏右則劉伯林軍秦左則粘合重山<lb/>
軍燕顧成則益太尉忠武史公天澤爲眞定河間<lb/>
濟南東平大名五路萬户於中後強諸侯頗以力<lb/>
<pb n="KR4h0081_SBCK_063-11b"/>
夷惡相下屬皆求各將其軍而千夫之長亦覬得<lb/>
焉由是萬户布列天下其權雖分然父死子繼兄<lb/>
終弟及相傳虎節一命三品丗丗不絶則未始變<lb/>
不若治民治賦之臣者死子孫以門功官自下而<lb/>
高如升階然所可儕比則國家責以捍侮四方勸<lb/>
忠而收其死力者豈不至且逺哉觀公造家譬則<lb/>
爲山嗣睢緫押其覆簣也于時是官未必視長千<lb/>
夫何以言之從下荆南勞亦夥矣授以緫管得以<lb/>
千夫之長同禄轉而西南勍敵是膺堅城是臨莫<lb/>
不賈勇奮其前殳顧以是身干鹵三軍入百死而<lb/>
<pb n="KR4h0081_SBCK_063-12a"/>
一幸生遂長萬夫比德開國大藩諸侯殆成功九<lb/>
仭者其爲丈夫亦壯烈矣然非憑夫大帝赫怒有<lb/>
是南國用武之地技安施哉此太史公<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>蕭曹軰<lb/>
爲依日月末光隂符所謂天人合發者也三夫人<lb/>
元配郄氏嚴於持家前卒廿有一年繼配兩王氏<lb/>
姊娣也前卒十年姊顧爲繼後卒九年三男元謙<lb/>
以佳公子旣丗虎節好學而文雖居時平營柵部<lb/>
署器械車馬凛如在敵又識丗務省訟難惑多資<lb/>
平之次元泰元恒四女適郄長官子璧閻令子齡<lb/>
鄭元帥子端仁萬户賈榮祖三男孫長禥㓜未名<lb/>
<pb n="KR4h0081_SBCK_063-12b"/>
二女孫銘曰<lb/>
嗟若邸公初由覉童嗣秉父節睢及鹿邑凡戌十<lb/>
年強敵尚逖城潁而南地交壤隣黥將未甞時巳<lb/>
能軍寡謀輕襲大北其羣㑹帝考貢曰是南紀于<lb/>
何菁茅曠入包匭乃卑丞相百萬烝徒江漢滔滔<lb/>
鼔枻以浮分徇坤隅置公前驅登陴長沙桂林入<lb/>
郛大惽小悖剪無稽逋從戰萬里清楚以呉歸撫<lb/>
其軀矢石遺餘甞曰臣子居則有異移孝爲忠其<lb/>
道豈二當在父側子職焉恭寸膚之傷䀌心<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>恫<lb/>
及身而將三軍獎率鼓鼓以前顚首奚恤維公懋<lb/>
<pb n="KR4h0081_SBCK_063-13a"/>
功其賚何如虎節皇皇雄長萬夫上昭祖考下傳<lb/>
旄綮子孫其承丗守無止匪直克忠孝疇大斯以<lb/>
語燾後幾何其慈宜爾有子踵武之踐四十巳聞<lb/>
愼保垂憲爰發潁匶歸從先丘烈勲于碑貽乆是謀<lb/>
　　同知廣東宣慰司事王公神道碑　姚燧<lb/>
三十一年將仕郎同知新州事王弼練服持一書<lb/>
過燧龍興客舎拜言曰此弼先人懷逺大將軍同<lb/>
知廣東道宣慰司事岀處大凡與受代所由也中<lb/>
具歳上戰功自生二十五年丗吾祖長千夫戍膠<lb/>
州以及至元三十年年五十六六月四日卒廣州<lb/>
<pb n="KR4h0081_SBCK_063-13b"/>
在官三十二年膠州内地無事戰禦自四年用兵<lb/>
襄陽十三年宋亡與宋臣戰未甞日釋介冑宋亡<lb/>
至十六年與兩王戰未甞月釋介冑南海平矣與<lb/>
反虜劇賊戰未甞歳釋介胄合是三者之戰凡廿<lb/>
七年中十八年三入廣嗚呼勞矣而官巳是命也<lb/>
今將以某歳月日還塟吾郷霸之大城孟村先塋<lb/>
得善史者銘其碑我先人將不恨其無聞於地上<lb/>
且懷德地下也敢以是哀鳴公乃序之曰王氏其<lb/>
藉大城者不可丗求曾若祖皆失其諱祖令大城<lb/>
考英故參政張公榮實所將水軍百夫長<lb/>
<pb n="KR4h0081_SBCK_063-14a"/>
丗祖録其從濟江功賜銀符升長千夫李壇反戰<lb/>
死濟南二子守信守禄公以死事臣子之長故丗<lb/>
銀符長千夫戍膠州從築夾寨襄陽戰疾力功換<lb/>
金符登最樊之外郛省旌楮緡百戰江中㫁横江<lb/>
鐵絙菑楗獲船三十艘㧞樊生致都統徐麟省又<lb/>
旌楮緡百從今太傅南伐戰㝡郢之柳林署省鎭<lb/>
撫攻新城沙洋獲船二艘戰夏貴鄂之陽羅獲船<lb/>
二艘首功三百賜白金二百兩再以都鎭撫從都<lb/>
元帥府定江西諸州授宣武將軍管軍緫管于時<lb/>
宋亡其將相更立益衛兩王故廣東不下從破韶<lb/>
<pb n="KR4h0081_SBCK_063-14b"/>
州又敗方安撫廣之石門授明威將軍從擊文天<lb/>
祥于贑之興國之空坑止其妻子散降其衆略盡<lb/>
禽前鋒趙時賞帥府改行省從右丞至廣張經略<lb/>
集戰艦二千海珠寺擊大破之獲其艦百八十斬<lb/>
首不可級計再授明威將軍衞王死入覲授宣武<lb/>
將軍虎符還戍廣取葛岸洞崖石砦殱李梓發兵<lb/>
南安别降林桂芳昆弟新㑹蹙南海軍三千人生<lb/>
致其帥潘舎人歐將軍僞署置官自王清逺遣馬<lb/>
帥陸帥徐相襲廣州皆擊破之斬是三人及其軍<lb/>
千平十數壁歐走如新㑹合黎德德巳集船至七<lb/>
<pb n="KR4h0081_SBCK_063-15a"/>
十艘衆號二十萬其别將呉林以八百艘圍馮村<lb/>
先是公甞抽工於軍伐材於山不資公帑爲戰艦<lb/>
三百五十烏船五十載是戰艦德林衆大潰沉死<lb/>
海洋生致黎德歐王與僞都督丞相兵馬鈐轄廿<lb/>
四人皆磔之椎其僞符璽召入賜衣服弓矢鞍勒<lb/>
加懷逺大將軍同知廣東宣慰司事三敗東筦盜<lb/>
張強三千餘人首功三百歸所掠人畜其主廣盜<lb/>
少戢其使入覲恐公受代以歸預乞尚書宜畱再<lb/>
授懷逺大將軍同知廣東道宣慰司事降循盜古<lb/>
尾郎長樂自宋亡十四年招不能至者版頼勝立<lb/>
<pb n="KR4h0081_SBCK_063-15b"/>
興寧廢縣以宅流民又斬汀盜轉入梅循者鍾明<lb/>
亮官并呉禽三首而壞其羣最斬盜爲起廿九二<lb/>
百七十一人今著其尤魁驍者皆隣省連兵頻年<lb/>
不能加誅必公取之廣之屬州皆山險不可馬至<lb/>
梯崖縋谷逐索水則乗烏舡游擊之不盡不巳其<lb/>
爲什爲伍殺人以剽財之倫皆削棄凡是諸盜名<lb/>
若可易而顧難成功至今有未靖者老將論者曰<lb/>
丈夫死登陴䧟陣猶足爲名澤及吾妻子今横尸<lb/>
草竊手與經溝瀆不異亦足羞哉此觀望不屑蔓<lb/>
盜所以也反究公心忠勞何如廣之屬州若士與<lb/>
<pb n="KR4h0081_SBCK_063-16a"/>
民及聞今代爭狀於宣慰廉訪兩司功其盜弭民<lb/>
安願畱公使以殿南荒行省擬聞代踰一時而卒<lb/>
惜也夫人石氏子三人弼也知彰其親者非文不<lb/>
逺亦旣克子矣餘未名男女孫皆一人㓜銘曰<lb/>
北海生濵卒堧南溟萬里歸棺低昻絳旌維之南<lb/>
溟至險不測其北嶺嶠羣盜攸宅嶺嶠何如峻削<lb/>
劘空羣盜利之自王自公凡在勝國敢曰難令與<lb/>
今吾元跳踉豪勁公有砧斧腰領汝膏十八年中<lb/>
無有幸逃或曰公哉始勞襄漢終覆武庚椒洋無<lb/>
畔不是之書逐盜諄諄大棄録㣲奚示後人曰訖<lb/>
<pb n="KR4h0081_SBCK_063-16b"/>
炎趙遺爾兩孽嘘爾死灰乍然巳熄公與樹功帥<lb/>
從相從貪人所同公羞有躬維祝融墟實漢南越<lb/>
大兵艱施小兵弗讋<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>無賊良公功之私廣人户<lb/>
知今思永悲白潜昭幽烝太史職載銘不忘有穹<lb/>
斯石<lb/>
　　戍守鄧州千户楊公神道碑　姚燧<lb/>
楊公諱彦珍丗汴之𣏌人曾祖考某祖考某考眞<lb/>
皆不仕金垂亡也郷里及旁縣豪傑以公質而義<lb/>
沈而信修幹有力馳馬引強犇走服屬之至有二<lb/>
萬衆將之來歸授萬户徙河内定興思立戎勞不<lb/>
<pb n="KR4h0081_SBCK_063-17a"/>
樂民治宋將彭義斌侵山東東方諸侯皆壁不岀<lb/>
北其鋒或聞風景附始將百人從故張蔡公戰淮<lb/>
北後徐邳兩州勞陞將千夫戰淮南破光廬兩州<lb/>
及安豐軍戰漢上㧞光化棗陽先登又破信陽軍<lb/>
戰襄陽走生緫管牛首山斬張太尉鹿門從今中<lb/>
書平章奥魯公之父破荆南沙市初鄧旣降以歳<lb/>
荒盡遷其民就食洛西畱軍戍守㑹故中書左丞<lb/>
劉公來襲戰塔橋古邨黔陂屢北之其後西山逋<lb/>
民由雕磵故宅岡將趨襄陽率歩騎遮止之假種<lb/>
牛曰吾在此汝可去父母邦而南邪與故中書平<lb/>
<pb n="KR4h0081_SBCK_063-17b"/>
章游公築楚鐡狗兩堰以灌屯田歳收粟爲石亡<lb/>
慮若干萬活饑羸爲口亦亡慮若干萬歳甲寅以<lb/>
平生小大數十戰身被三創老厭苦兵子珪能荷<lb/>
殳矣請<lb/>
憲宗朝求嗣巳授副千户得休居十三年以至元<lb/>
乙丑春正月十有八日卒年七十其月二十有九<lb/>
日塟州西北十二都之靈德郷蒼龍潭壖夫人同<lb/>
縣盧氏後公卒之二十五年當至元二十六年歳<lb/>
己丑年九十不恙珪及其三季秀成玉與男孫十<lb/>
有六人興祖丗榮欽祖光祖述祖崇祖儀祖遵祖<lb/>
<pb n="KR4h0081_SBCK_063-18a"/>
恊祖繼祖孚祖襲祖康祖恭祖由祖亨祖女孫十<lb/>
有八人男曾孫五人儼仔侃偁僎女曾孫八人最<lb/>
三丗子孫曾孫男女巳五十人男婦女夫甥孫猶<lb/>
不列也朝夕若歳時問安爲壽其前堂宇隘不能<lb/>
容班之庭下人之望之蔚爲盛門非天章公濳德<lb/>
昌熾胤裔而何況珪克對前修有光乃爾耶始由<lb/>
副千户江漢督府版令將突騎千時宋宿兵襄陽<lb/>
與均掎角臨鄧督府度房有恃而虚别遣將以萬<lb/>
人襲之反爲均兵遏絶令將所突騎爲援戰分道<lb/>
口斬其副將杜胡又戰馬嘶山通道出之從史經<lb/>
<pb n="KR4h0081_SBCK_063-18b"/>
略援蜀之開逹兩州戰李義聖耳諸山又戰同波<lb/>
砦萬石垻晉城寺獲生口五百城母德章以拒合<lb/>
州又城大軍平以闞廣安軍歸從故中書左丞相<lb/>
阿术公圍襄陽戰小堰堡南漳鴉及八瓣凌三山<lb/>
禽解都統樊提轄湖城砦馬軍趙緫管野鵝池劉<lb/>
緫管肨山問探司王緫管狢子川又禽無名將樊<lb/>
城戰六年襄陽廼下勞授敦武校尉從中書右丞<lb/>
相伯顔公越安陸戰新城降黃宣慰阬沙洋邊都<lb/>
統火死下沔陽攻漢陽先登㧞之戰鄂之陽羅歩<lb/>
獲船五十五艘遂濟江下鄂又從故中書左丞相<lb/>
<pb n="KR4h0081_SBCK_063-19a"/>
阿里公分兵而西戰荆口降高安撫下岳攻荆南<lb/>
沙市先登阬之徇地峽州下之郷民多趨險奔施<lb/>
擇峽屬縣宜都富民言能動衆聽者駱升署爲邑<lb/>
令追還五千户從圍潭州戰西門鐵垻三先登進<lb/>
武略將軍千户金符從下衡永全道四州㧞靜江<lb/>
進宣武將軍緫管虎符下柳西融州徇地海外未<lb/>
至召還進明威將軍副萬户再遷廣威將軍眞爲<lb/>
萬户戍襄陽最其受任至今三十三年所援㧞破<lb/>
阬下名城三十而縣不與禽都統一人緫管三人<lb/>
斬州副將一人降安撫都統各一人討湖南叛㓂<lb/>
<pb n="KR4h0081_SBCK_063-19b"/>
生降渠首四十五人所全脅從及城㧞而當殱言<lb/>
之大將而脫者不可以鉅萬計小大之戰七十餘<lb/>
身被十五創矢分右巨擘洞肩汰股貫踵先登壓<lb/>
礧而顚血甞口出積是勞勩位踐三品力有可至<lb/>
數所得爲伐石人獸樹列神道又悼公平生與國<lb/>
立家之多艱也不銘之碑無以白悠乆自襄走鄧<lb/>
託筆子燧嗚呼臣之事君猶子事父雖岀蘇武告<lb/>
李陵之言而千載以爲得然事父敬身事君致身<lb/>
道固有不悖並行者曾參將死召門弟子啓手足<lb/>
以示全歸其乎居則又以戰陳無勇爲非孝夫小<lb/>
<pb n="KR4h0081_SBCK_063-20a"/>
而殘形大而隕元至不旋晷孰速戰陳苟於是而<lb/>
曰吾全歸吾全歸則天下無授命之臣君何頼以<lb/>
守邦人子惟無事戎行不善將身以死者是誠不<lb/>
孝而執綏援抱以死固其所也況戰不必創創不<lb/>
必死與雖死而名日延哉甞讀史氏書見鬪將之<lb/>
登陴䧟陳折馘搴旗大者百戰小者數十其身所<lb/>
存鋒鏑遺餘必慷慨感發思有若人者生今之丗<lb/>
得奮筆大叙其儁功亦志士千古之一快也觀公<lb/>
父子踴躍金革視身外物再丗一轍庶其人焉惜<lb/>
吾文之未稱副也銘曰<lb/>
<pb n="KR4h0081_SBCK_063-20b"/>
丗曰文士武弁之易謂勇無謀似而非丗讀人物<lb/>
志論第英雄英之精秀草木華同雄譬健獸逸羣<lb/>
振迅天於恒人此與彼吝或卑其全萬邦表貞英<lb/>
故明智雄則勇能人才文武異用胥附武遏亂略<lb/>
文太平具亦旣太平忘戰必危猛士赴敵生死斯<lb/>
須彼文維臣何有是戚執簡之評其可輕岀於鑠<lb/>
維公郷豪始宗無基於前造大今躬金歷祝斷有<lb/>
衆二萬來歸<lb/>
太宗獨河是亂棄民而戎轉鬪淮漢戍鄧空郛招<lb/>
逋立閈鄧人病飢我徃耕之鄧人聞戒我徃戰夷<lb/>
<pb n="KR4h0081_SBCK_063-21a"/>
丐老而休年宜延夥而止七十玄宅長卧生子如<lb/>
公亦毅能兵克越蜀荆三十名城金石所創凡十<lb/>
五嬰虎符以庸鈇鉞專征曰是徴效先人之敎五<lb/>
鼎三牲不享榮報發其幽光塟令存章庶幾子心<lb/>
少慰衋傷切雲之碑蛟拏龜負史臣是銘滋乆無<lb/>
斁<lb/>
國朝文類卷第六十三<lb/>
<pb n="KR4h0081_SBCK_063-21b"/>
<pb n="KR4h0081_SBCK_063-21b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_042-1a"/>
國朝文類卷第四十二<lb/>
　雜著<lb/>
　　憲典緫序<lb/>
皇朝憲典之作其篇二十有二焉而各以其序也<lb/>
法縁名興令自近始故名例爲法之本衛禁居令<lb/>
之先百官有司守法以奉上布令以御下故職制<lb/>
次之敬莫大於事神畏莫大於知義故祭令學規<lb/>
次之刑以弼教威以戢暴故軍律次之禍亂式遏<lb/>
生聚易爭故户婚食貨次之爭起於無厭無厭者<lb/>
好犯上故大惡次之惡之初稔非滛即貪故姦非<lb/>
<pb n="KR4h0081_SBCK_042-1b"/>
盜賊次之滛貪之作始於自欺故詐僞次之僞作<lb/>
於心徴於詞氣故訴訟次之辭窮則闘氣暴則殘<lb/>
故闘毆殺傷次之庶獄備矣庶愼興焉示爲法者<lb/>
非罔民也故禁令雜犯次之知禁者罪可逺觸禁<lb/>
者罪不可逃故捕亡次之君子立法之制嚴用法<lb/>
之情恕無求民於死寜求民於生故恤刑平反赦<lb/>
宥又次之至於終之以獄空則辟以止辟之效成<lb/>
刑期無刑之德至矣此其爲序如是槩而論其爲<lb/>
書則固五典之法書也治典非憲無以明黜陟賦<lb/>
典非憲無以吝出内禮典非憲無以儆傲惰兵典<lb/>
<pb n="KR4h0081_SBCK_042-2a"/>
非憲無以律驕盈工典非憲無以懲濫惡其事散<lb/>
殊其法周宻故必随事以分類随類以表年綱以<lb/>
著其約目以致其詳初若因目以立綱乆乃從綱<lb/>
而知目綱舉目張吏易遵行民易趨避而是書之<lb/>
體用庶乎其爲得矣綱之所不能該目之所不能<lb/>
悉則有附録焉作憲典緫序<lb/>
　名例篇<lb/>
名例者古律舊文也五刑五服十惡八議咸在焉<lb/>
政有沿革法有變更是數者之目弗可改也傳曰<lb/>
不愆不忘率由舊章作名例篇第一<lb/>
<pb n="KR4h0081_SBCK_042-2b"/>
　　五刑<lb/>
　　國初立法以來有笞杖徒流死之制即後<lb/>
　　世之五刑也凢七下至五十七用笞凢六<lb/>
　　十七至一百七用杖徒之法徒一年杖六<lb/>
　　十七一年半杖七十七二年杖八十七二<lb/>
　　年半杖九十七三年杖一百七此以杖麗<lb/>
　　徒者也鹽徒盜賊旣決而又鐐之使居役<lb/>
　　也數用七者考之建元以前斷獄皆用成<lb/>
　　數今匿稅者笞五十犯私鹽茶者杖七十<lb/>
　　私宰牛馬者杖一百舊法猶有存者大德<lb/>
<pb n="KR4h0081_SBCK_042-3a"/>
　　中刑部尚書王約數上言國朝用刑寛恕<lb/>
　　笞杖十減其三故笞一十減爲七今之杖<lb/>
　　　一百者冝止九十七不當又加十也議者<lb/>
　　憚於變更其事遂寢流則南之遷者之北<lb/>
　　北之遷者之南大率如是至於死刑有斬<lb/>
　　無絞蓋甞論之絞斬相去不至懸絶鈞爲<lb/>
　　死也特有殊不殊之分耳然巳從降殺一<lb/>
　　等論令斬首之降即爲杖一百七籍流猶<lb/>
　　有幸不至死之理烏虖仁哉<lb/>
　　五服<lb/>
<pb n="KR4h0081_SBCK_042-3b"/>
　　　昔者先王因親立教以道民厚由是服制<lb/>
　　　興焉法家者用之以定輕重其來尚矣然<lb/>
　　　有以服論而從重者諸殺傷姦私是也有<lb/>
　　　以服論而從經者諸盜同属財是也大要<lb/>
　　　不越於禮與情而巳服重則禮嚴故悖禮<lb/>
　　　之至從重典服近則情親故原情之至從<lb/>
　　　恕法知斯二者則知以服制刑之意矣國<lb/>
　　　家初得天下服制未行大德八年飭中外<lb/>
　　　官吏䘮其親三年至治以來通制成書乃<lb/>
　　　著五服於令嗟夫先王所以正倫理明等<lb/>
<pb n="KR4h0081_SBCK_042-4a"/>
　　　威辨䟽戚别嫌疑莫大於是也豈特爲法<lb/>
　　　家者設哉<lb/>
　　十惡<lb/>
　　　人之罪無大於十惡者矣王法之所必誅<lb/>
　　　也故歷代之律著之首篇國家任子之法<lb/>
　　舉人之條皆曰不犯十惡者始得預列嗟<lb/>
　　　夫之二者之選豈必其人有是惡而後絶<lb/>
　　　之哉言不犯者意其必無也意其必無而<lb/>
　　猶愼之知人之難也<lb/>
　　八議<lb/>
<pb n="KR4h0081_SBCK_042-4b"/>
　　　八議者先王用法忠厚之至情也故自周<lb/>
　　　官至於唐律具載之國家待國人異色目<lb/>
　　　待世族異庶人其有大勲勞於王室者則<lb/>
　　　固當有九死無與之賜十世猶宥之恩歟<lb/>
　　　若夫官由制授者必聞奏而論罪罰從吏<lb/>
　　　議者許功過之相贖豈非八議之遺意乎<lb/>
　　　故仍古律舊文特著于篇以竢議法之君子<lb/>
　衛禁篇<lb/>
人君一身天地民物之所寄宗廟社稷之所託故<lb/>
君門九重出警入蹕非自衛也所繫重焉國家肇<lb/>
<pb n="KR4h0081_SBCK_042-5a"/>
基淳德馭下乗輿行幸歲以爲常起居緝御扈從<lb/>
畨直亦旣周且愼矣　今上皇帝入正大統内嚴<lb/>
管鑰外肅輦轂侍正置府通籍創符其爲長治冬<lb/>
安之䇿所以幸萬世者豈過計哉勑時㡬弭奸慝<lb/>
作衛禁篇第二<lb/>
　職制篇<lb/>
日月運四時行法度彰百官理至元班禄以來常<lb/>
任則有省部諸院準人則有臺臣憲司立民長伯<lb/>
則緫而方鎮分而郡縣以及府兵伐閱之世襲宫<lb/>
邸湯沐之樹建星列而棊布焉居積典守有官工<lb/>
<pb n="KR4h0081_SBCK_042-5b"/>
肆視成有官河有防賦有漕驛有置冠蓋徃來則<lb/>
有王人之銜命岳牧之移委受事旣殊随事爲令<lb/>
其間禦暴而司平則捕盗典獄<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>庀厥司是故國<lb/>
中共守者曰緫例則掲之化外覊縻者用輕典則<lb/>
傳之於是職制備矣嗚呼人君之遇臣下豈務恃<lb/>
法哉由夫才諝之不齊資踐之雜進然後罪列公<lb/>
私贓論多寡而風紀之責望日益重矣定官箴謹<lb/>
侯度作職制篇第三<lb/>
　祭令篇<lb/>
國有大事祀其一焉我朝稽古禋祀郊廟先齊擇<lb/>
<pb n="KR4h0081_SBCK_042-6a"/>
日集執事官朝堂讀誓誡以徇朝服再拜聽受而<lb/>
退祭之日御史二人服其廌冠以莅之外而郡邑<lb/>
通祀部使者紏之如御史於是承事者罔敢不敬<lb/>
質神明壹臣志作祭令篇第四<lb/>
　學規篇<lb/>
法至於學規輕之至者也而至重焉<lb/>
太宗皇帝始爲國都學規<lb/>
世祖皇帝廣爲國子學規　今上皇帝親爲王宮<lb/>
學規夫法不從吏議而出　聖裁重之至矣乎本<lb/>
王化厲士節作學規篇第五<lb/>
<pb n="KR4h0081_SBCK_042-6b"/>
　軍律篇<lb/>
國家經武耆定四方師律尚矣廟筭之折衝將略<lb/>
之制勝固非言之所可傳者惟夫仁義節制並行<lb/>
當時載之簡書有可徵焉纉戎功奮武衛作軍律<lb/>
篇第六<lb/>
　户㛰篇<lb/>
井田廢而㢘讓之道缺爭<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>之俗興民無恒居田<lb/>
無恒主婚姻不以其時而獄訟作矣教化不足然<lb/>
後制之以刑而非得巳也法常興原人情作户㛰<lb/>
篇第七<lb/>
<pb n="KR4h0081_SBCK_042-7a"/>
　食貨篇<lb/>
治財之道厚民爲本民者財之府財者民之命也<lb/>
故治財者先義而後利教民順先利而後義教民<lb/>
爭故治財者先民而後國國常富先國而後民國<lb/>
常貧治財而有刑所以防姦欺制期程非治財之<lb/>
本也作食貨篇第八<lb/>
　大惡篇<lb/>
天地之道至仁而巳國以仁固家以仁和故國不<lb/>
仁則君臣疑家不仁則父子離父子離無所不至<lb/>
矣君臣疑亦無所不至矣故易著履霜之戒孟子<lb/>
<pb n="KR4h0081_SBCK_042-7b"/>
有仁義之對審哉㡬乎去仁惡足爲國家哉作大<lb/>
惡篇第九<lb/>
　姦非篇<lb/>
王化始於閨門故關睢之化行則天下無犯非禮<lb/>
桑間濮上之音作則男女相奔強暴相陵尊卑無<lb/>
别而上下失序矣文武道在施之則行古者聖人<lb/>
以禮防民制刑以輔其不及後世因之作姦非篇<lb/>
第十<lb/>
　盜賊篇<lb/>
夫盜賊豈人情哉或迫於飢寒或驅於苛政或訹<lb/>
<pb n="KR4h0081_SBCK_042-8a"/>
於誘脅出於不得巳者十常八九至於白晝攫金<lb/>
於市略人以爲貨皆有司不能其政所致使人人<lb/>
各得其所烏有盜賊哉作盜賊篇第十一<lb/>
　詐僞篇<lb/>
霸代王而淳朴散利勝義而詐僞生其來亦乆矣<lb/>
夫孔子曰上好禮則民莫敢不敬上好義則民莫<lb/>
敢不服上好信則民莫敢不用情明王道辨義利<lb/>
崇㢘恥固去詐去僞之本然刑者聖人有不能廢<lb/>
也作詐僞篇第十二<lb/>
　訴訟篇<lb/>
<pb n="KR4h0081_SBCK_042-8b"/>
易著訟卦書稱嚚訟則雖五帝三王之世不能無<lb/>
訟人有不平形之於訟情也然至於誣人以訟謂<lb/>
之情可乎孔子曰聽訟吾猶人也必也使無訟乎<lb/>
夫無訟聖人所難也然郡縣得一賢守宰苟能行<lb/>
之以道雖無訟可也作訴訟篇第十三<lb/>
闘毆篇<lb/>
古者父母之讐不與共戴天兄弟之讐不反兵交<lb/>
㳺之讐不同國居父母兄弟朋友之讐止如是後<lb/>
世一言睚眦輙起而闘闘而至於傷至於殺其有<lb/>
司之政不舉風俗之日偷且薄可見巳甚而食禄<lb/>
<pb n="KR4h0081_SBCK_042-9a"/>
共位比肩事主爭豪髮利即攘臂相向飛文相抵<lb/>
所以令於下者皆自上犯之欲以化民得乎懲將<lb/>
來監巳徃作闘毆篇第十四<lb/>
　殺傷篇<lb/>
禍而至於殺人極矣然情有謀故誤戯之異而罰<lb/>
亦有死杖流贖之殊研之窮之審之覆之古人所<lb/>
以深致愼焉者哀民死之易而生之難也敬之敬<lb/>
之母淫於刑哉作殺傷篇第十五<lb/>
　禁令篇<lb/>
戒之使避曰禁示之使從曰令一禁一令各<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>一<lb/>
<pb n="KR4h0081_SBCK_042-9b"/>
事無所統詼故上自朝廷下逮倡優走賤莫不備<lb/>
刋使人知所避嚮而逺於罪作禁令篇第十六<lb/>
　雜犯篇<lb/>
人之犯名義觸刑辟不可以一途盡不可以一類<lb/>
求因其巳然制於未然作雜犯篇第十七<lb/>
　捕亡篇<lb/>
凢囚之在獄而亡在流而亡軍士之臨陣而亡舉<lb/>
家而亡奴婢之背主而亡凢有罪而在亡者捕之<lb/>
各有律作捕亡篇第十八<lb/>
　恤刑篇<lb/>
<pb n="KR4h0081_SBCK_042-10a"/>
不教而民從之上也以身教之也教之而後從次<lb/>
也以言教之也不教而強之從下也旣不能以身<lb/>
又不能以言而以威迫之也迫之而猶有弗從者<lb/>
焉乃從而刑之刑之而當罪民固無憾又從而虐<lb/>
之苦之誣之抑之飢而不爲之食寒而不爲之衣<lb/>
疾而不爲之藥有罪無罪同歸於非命而死不亦<lb/>
大可哀乎故書曰欽哉欽哉惟刑之恤哉作恤刑<lb/>
篇第十九<lb/>
　平反篇<lb/>
天下之至窮其惟冤獄乎干天和傷王化莫此爲<lb/>
<pb n="KR4h0081_SBCK_042-10b"/>
甚故或三年而致旱或六月而飛霜此于定國雋<lb/>
不疑之徒日以平反爲務而子孫世食其報也夫<lb/>
平反有司之職也宜不待賞觀而爲之者而國家<lb/>
愼之重之著于賞令作平反篇第二十<lb/>
　赦宥篇<lb/>
赦宥者權事之冝可也　列聖以來或以初政更<lb/>
新或以大禮行慶或以捄灾䘏眚或以懷逺招携<lb/>
事旣不同赦亦有異至於釋京畿繫囚則或以特<lb/>
敕或以佛事有司徃徃以罪輕而疑者應之然所<lb/>
釋有數故又有幸不幸存焉本忠厚示欽恤作赦<lb/>
<pb n="KR4h0081_SBCK_042-11a"/>
宥篇第二十一<lb/>
　獄空篇<lb/>
傳曰刑期于無刑又曰必也使無訟乎無訟斯無<lb/>
刑矣雖聖人爲政不能不爲之刑所貴刑措而不<lb/>
用耳是故獄空者化行俗羙無訟而獄空者上也<lb/>
有司㢘眀随事裁決而獄空者次也苟不得其上<lb/>
得其次斯亦可矣今所紀獄空内自京畿外止山<lb/>
東河北諸郡天下獄空未必止此有司載之弗能<lb/>
詳也嗚呼彼獄空者其無刑乎其無訟乎使天下<lb/>
皆得賢有司致此非難也作獄空篇第二十二<lb/>
<pb n="KR4h0081_SBCK_042-11b"/>
　附録序<lb/>
憲典之有附録何議法者有沿革之不倫建言者<lb/>
有作輟之不一載之則非今日之循行削之則没<lb/>
一代之典故於是事可入例者録於前事難徧舉<lb/>
者附於後至於用罰之重輕有上下之比附論人<lb/>
之淑慝有始終之異同善惡之彰癉枉直之舉錯<lb/>
具存於是而公論自著焉此附録之所由作也嗟<lb/>
夫治具百端性𥘉一致齊其末唯見其略揣其本<lb/>
不勝其煩有志德禮之君子尚監于兹哉<lb/>
　工典緫叙<lb/>
<pb n="KR4h0081_SBCK_042-12a"/>
有國家者重民力節國用是以百工之事尚儉朴<lb/>
而貴適時用戒奢縱而慮傷人心安危興亡之機<lb/>
係焉故不可不愼也六官之分工居其一請備事<lb/>
而書之一曰宮苑朝廷崇髙正名定分苑囿之作以<lb/>
宴以怡次二曰官府百官有司大小相承各有次<lb/>
舎以奉其職次三曰倉庫貢賦之入出納有恒愼<lb/>
其盖蔵有司之事次四曰城郭建邦設都有禦有<lb/>
禁都鄙之章君子是正次五曰橋梁川陸之通以<lb/>
利行者君子爲政力不虚捐次六曰河渠四方萬<lb/>
國逹於京師鑿渠通舟輸載克敏次七曰郊廟辨<lb/>
<pb n="KR4h0081_SBCK_042-12b"/>
方正位以建皇都郊廟祠祀爰奠其所次八曰僧<lb/>
寺笁乾之祠爲恵爲慈曰可福民寜不崇之次九<lb/>
曰道宫老上清淨流爲禱祈有觀有宫有壇有祠<lb/>
次十曰廬帳廬帳之作比於宮室于野于處禁衛<lb/>
斯飭次十一曰兵器時旣治平乃韜甲兵備于不<lb/>
虞庀工有程次十二曰鹵簿國有大禮鹵簿斯設<lb/>
儀繁物華萬夫就列次十三曰王工次十四曰金<lb/>
工次十五曰木工次十六曰搏埴之工次十七曰<lb/>
石工天降六府以足民用貴賤殊制法度見焉次<lb/>
十八曰絲枲之工次十九曰皮工次二十曰氈罽<lb/>
<pb n="KR4h0081_SBCK_042-13a"/>
之工服用之備有絲有枲有皮有毛各精厥能次<lb/>
二十一曰畫塑之工次二十二曰諸匠像設之精<lb/>
絺繪之文百技效能各有其屬<lb/>
　宫苑<lb/>
國家龍飛朔土始於和寧營萬安諸宫及定鼎幽<lb/>
燕乃大建朝廷城郭宗廟宮室官府庫庾大内在<lb/>
國都之中以朝群臣來萬方又以開平爲上都夏<lb/>
行幸則至焉制度差矣中都建於至大間後亦希<lb/>
幸其它㳺觀之所離宮别館奢不踰侈儉而中度<lb/>
可考而見焉<lb/>
<pb n="KR4h0081_SBCK_042-13b"/>
　官府<lb/>
國家設官分職則各有聽政之所故上自省臺院<lb/>
部下而府司寺監以及乎外郡有司雖室宇之崇<lb/>
卑不等然其㕔事之設施與夫史胥之桉牘咸具<lb/>
其所而上下之等辨矣<lb/>
　倉庫<lb/>
國之有倉廩府庫所以爲民也我朝倉庫之制以<lb/>
北則有上都宣徳諸處自都而南則通州河西務<lb/>
御河及外郡常平諸倉以至甘州有倉鹽茶有局<lb/>
所供億京師賑恤黎元者其措置之方可謂至矣<lb/>
<pb n="KR4h0081_SBCK_042-14a"/>
　城郭<lb/>
國家建元之𥘉卜宅于燕因金故都時方經營中<lb/>
原未暇建城郭厥後人物繁夥隘不足以容廼經<lb/>
營舊城東北而定鼎焉於是埤堞之崇樓櫓之雄<lb/>
池隍之浚髙深中度勢成金湯而後上都中都諸<lb/>
城咸倣此而建焉<lb/>
　橋梁<lb/>
都城𥘉建庶事草創其内外橋梁皆架木爲之而<lb/>
覆以土凡一百五十六至大德間年深木朽有司<lb/>
以爲言改修用石都水監計料工部應付工物委<lb/>
<pb n="KR4h0081_SBCK_042-14b"/>
官董工修理然後人無病渉之患<lb/>
　河渠<lb/>
太史公河渠一書所以載水利者甚悉蓋水雖能<lb/>
爲害然人得其䟽導蓄泄之方以順其潤下之性<lb/>
則爲利亦大矣國家定都幽燕上決白浮雙塔諸<lb/>
水導之爲通恵河以濟漕運又爲之立牐<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>以節<lb/>
其盈涸舟楫既通而京師無告乏之弊至導渾河<lb/>
䟽灤水而武清平灤無没溺之患浚冶河障滹沱<lb/>
而真定免決嚙之虞開㑹通于臨清以通南北之<lb/>
貨䟽陜西之三白以溉關中之田泄江湖之淫潦<lb/>
<pb n="KR4h0081_SBCK_042-15a"/>
立捍海之撗塘而淛右之民免墊溺之憂害既除<lb/>
利以興作河渠<lb/>
　郊廟<lb/>
祀國之大事也故有國者必先立郊廟而社稷繼<lb/>
之我朝既遵古制而又有影堂焉有燒飯之院焉<lb/>
所以致其孝誠也至如祀孔子爲宣聖太公爲武<lb/>
成推而至於三皇亦咸爲之廟食若太史司天之<lb/>
有臺城隍嶽瀆之有祠其所以荅神休報靈貺之<lb/>
意則又至矣夫<lb/>
　僧寺<lb/>
<pb n="KR4h0081_SBCK_042-15b"/>
自佛法入中國爲世所重而梵宇遍天下至我朝<lb/>
尤加崇敬室宫制度咸如帝王居而侈麗過之或<lb/>
賜以内帑或給之官幣雖所費不貲而莫與之較<lb/>
故其甍棟連接簷宇翬飛金碧炫耀亘古莫及吁<lb/>
亦盛矣哉<lb/>
　道宮<lb/>
老子之道以無爲宗虚爲祖知雄白而守雌黒故<lb/>
能柔強勝堅安危平險天下莫能賔萬物不敢臣<lb/>
執是爲右契以御天下而天下莫之先舉世崇尚<lb/>
爲之築宫室立臺榭固非一日其教雖有正一全<lb/>
<pb n="KR4h0081_SBCK_042-16a"/>
眞大道之殊而我朝尊寵之隆則與釋氏並乃若<lb/>
琳宇之穹崇璇宮之宏邃皆出於國家經費而莫<lb/>
之靳亦豈其道非常之所致歟<lb/>
廬帳<lb/>
我朝居朔方其俗逐水草無常居故爲穹廬以便<lb/>
移徙後雖定邦邑建宮室而行幸上都春秋徃返<lb/>
䟦渉山川遂乃因故俗爲帳殿房車以便行李其<lb/>
不欲興土木以勞民之意亦仁矣哉<lb/>
　兵器<lb/>
居安慮危有國之大戒安不忘戰有備則無患也<lb/>
<pb n="KR4h0081_SBCK_042-16b"/>
故兵雖㐫器而不可一日廢我朝承平日乆四海<lb/>
晏然兵器似非所急者而弓弩戈甲之制歳爲常<lb/>
貢率有定數其制作之工鋒刃犀利視苟安忘戰<lb/>
口不言兵器械不精以卒與敵者蓋不侔矣<lb/>
鹵簿<lb/>
乗輿之出入有大駕法駕其儀衛森嚴警蹕清道<lb/>
非以自奉也所以敬神明嚴　祖宗也豈直爲觀<lb/>
美哉<lb/>
　玉工<lb/>
中統二年勑徙和林白八里及諸路金玉碼碯諸<lb/>
<pb n="KR4h0081_SBCK_042-17a"/>
工三千餘户於大都立金玉局至元十一年陞諸<lb/>
路金玉人匠緫管府掌造玉冊璽章御用金玉珠<lb/>
寳衣冠束帶噐用几榻及后宫首飾凢賜賚須上<lb/>
命然後製之<lb/>
　金工<lb/>
攻金之工以煅錬爲軄器以適用而等威之辨實<lb/>
行乎其間若符印所以示信也而印鈕之制則有<lb/>
龍獸駝龜之别金銀銅雖異而又有三臺二臺之<lb/>
辨焉符牌之分金銀固也而有三珠雙箄之異如<lb/>
此而后品秩之崇卑較然有不可紊者矣其它如<lb/>
<pb n="KR4h0081_SBCK_042-17b"/>
祭器以致敬銅人以驗鍼炙歩占之渾儀沙門之<lb/>
佛像與凡器用之需莫不取給焉故雜造有府器<lb/>
物有局又立民匠緫管以緫之其制度亦詳矣哉<lb/>
　木工<lb/>
木工之名則一而其藝有大小如營建宫室則大<lb/>
木之軄也若舟車以濟不通几桉以適用此皆小<lb/>
木之爲也故鏇匠有局繕工有司民匠雜造之有<lb/>
府歳爲定制以備用焉<lb/>
搏埴之工<lb/>
埏埴小藝也而其用至要宫室以蔽風雨而瓴甓<lb/>
<pb n="KR4h0081_SBCK_042-18a"/>
是需故爲窯塲以<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>埴之煆煉之而所用脩矣<lb/>
　石工<lb/>
夫石之爲物其理麤其質堅故琢磨之工倍於玉<lb/>
而我朝攻石之工製以花卉鳥獸之像作爲器用<lb/>
則務極其精巧云<lb/>
　絲枲之工<lb/>
國朝治絲之工始自甲戌年間有史道安者精於<lb/>
其藝遂以御衣尚衣同爲三局髙麗諸工亦立局<lb/>
焉如異様綾錦紗羅三提舉司又置府以緫之其<lb/>
大都等路諸色民匠及大都人匠随路諸色民匠<lb/>
<pb n="KR4h0081_SBCK_042-18b"/>
又各立府以督之其外道行省諸局雖不與此如<lb/>
御用諸王衆用者亦各有差常課之外不時之需<lb/>
謂之横造然其染夏之工織造之制刺繡之文咸<lb/>
極其精緻焉<lb/>
　皮工<lb/>
製皮爲衣以禦寒也而大祀之用禮不可廢我朝<lb/>
起朔方都幽燕皆苦寒之地故皮服之需尤急乃<lb/>
設爲寺監司局以專掌之而其柔治之方裁製之<lb/>
巧則又非昔人之所及也<lb/>
　氊罽<lb/>
<pb n="KR4h0081_SBCK_042-19a"/>
氊罽之用至廣也故以之蒙車馬以之藉地焉而<lb/>
鋪設障蔽之需咸以之故諸司寺監歳有定製以<lb/>
給用焉<lb/>
畫塑<lb/>
繪事後素比畫之序也而織以成像宛然如生有<lb/>
非采色塗抹所能及者以土像形又其次焉然後<lb/>
知工人之巧有奪造化之妙者矣<lb/>
　諸匠<lb/>
國家初定中夏制作有程乃鳩天下之工聚之京<lb/>
師分類置局以考其程度而給之食復其户使得<lb/>
<pb n="KR4h0081_SBCK_042-19b"/>
以專於其藝故我朝諸工制作精巧咸勝徃昔矣<lb/>
國期文類卷第四十二<lb/>
</p>
<p>
</p>
  </div>
</body>
</text>
</TEI>
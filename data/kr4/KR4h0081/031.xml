<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_031-1a"/>
國朝文類卷第三十一<lb/>
　記<lb/>
　　石田山房記　馬祖常<lb/>
桐柏之水發爲淮東行五百里合溮潢山谷諸流<lb/>
左盤右紆環繚陵麓其南有州曰光土衍而草茂<lb/>
民勤而俗樸故贈騎都尉開封郡伯浚儀馬公實<lb/>
甞監焉公之子祖常少賤而服田于野以給饘粥<lb/>
郷之人思慕郡伯之政念其子之勞而將去也廼<lb/>
爲之卜里中地亟其葺屋而俾就家焉屋之側有<lb/>
崇丘可五七丈溪水傍折而出岸碕之上嘉樹苞<lb/>
<pb n="KR4h0081_SBCK_031-1b"/>
竹薈蔚蔽虧前爲木梁梁溪而行周垣悉編菅葦<lb/>
門屋覆之以茨歲時里隣酒食徃來牛種田器更<lb/>
相貰貸寒冬不耕其父老各率子若孫持書笈來<lb/>
問孝經論語孔子之說其耕之土雖磽瘠寡殖不<lb/>
如江湖之沃饒然猶愈於無業也祖常者因樂而<lb/>
居焉於是名其屋曰石田山房且自爲記與圗以<lb/>
屬當世能言之士請爲賦詩異日使淮南人歌之<lb/>
　　小圃記　馬祖常<lb/>
余環堵中治方一畛地横縱爲小畦者二十一塍<lb/>
崑崙奴頗善汲晝日縆水十餘石井新浚土厚泉<lb/>
<pb n="KR4h0081_SBCK_031-2a"/>
美灌注四通春陽土脉亦僨起古所謂滋液滲漉<lb/>
何生不育者信矣哉雜蘆菔<graphic n="KR2037" url="https://raw.githubusercontent.com/kanripo/KR-Gaiji/master/images/KR2037.png" mimeType="image/png"/>菁葱薤諸種布分<lb/>
其間柵以稭薪限狗馬越入蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>圃在前時爲故<lb/>
主馬廐土有糞合水之膏澤併漬之後菜熟芼羮<lb/>
以侑廩米之饙餾吾於世資盖寡取也如是可日<lb/>
計矣學子汪琯曰鑄鐡作齒綴于横木使土平細<lb/>
尤冝菜余謂不然土之力完則殖繁若力盡則亦<lb/>
不殖矣因爲治小圃記<lb/>
　　上都分院記　馬祖常<lb/>
天子歲省方留都丞相侍省中率百官咸以事從<lb/>
<pb n="KR4h0081_SBCK_031-2b"/>
或分曹釐務辨位考工或陪扈出入起居供張設<lb/>
具或執櫜鞬備宿衛或視符璽金帛尚衣諸御物<lb/>
惟謹其爲小心寅畏趍走奉命罔敢少怠而必至<lb/>
給沐更上之日廼得一休也惟詞臣獨無它爲從<lb/>
容載筆給軺傳道路續食持書數囊吏空牘旬日<lb/>
不一署文書夙夜雖欲求細勞微勤以自効而亦<lb/>
無有然後知上之人不欲役其心使之研精於思<lb/>
慮而專以文字爲職業非如衆有司務以集事爲<lb/>
賢者也至治三年汶陽曹公子貞分直學士院實<lb/>
應從行祖常攝官待制聮屬以偕上日懼譾薄無<lb/>
<pb n="KR4h0081_SBCK_031-3a"/>
以稱其官幸遭逢國家治康内外清謐臣隣廉恥<lb/>
不煩訓誨蠻夷懐柔不待約束所以敷宣播告之<lb/>
辭猶慎且簡間爲民歲而祠其祠之祝亦不誣神<lb/>
而夸故其意質而文又寡是以益積其藴蓄而不<lb/>
得肆發而爲謌詩以形容國家太平之功乃更相<lb/>
與樂其秩之美而憙其𬒳光寵於明世也吾徒之<lb/>
服是選者良亦榮矣夫良亦貴矣夫可不研精於<lb/>
思慮以俟上之召必蹈渾噩之實而列陳之則庶<lb/>
乎不戾於躬也不戾於躬則於古也近矣志諸壁<lb/>
因以存故實云是歲六月翰林待制承務郎兼國<lb/>
<pb n="KR4h0081_SBCK_031-3b"/>
史院編脩官馬祖常記<lb/>
　　績溪縣尹張公舊政記　宋本<lb/>
徽之績溪人程燧走京師致其邑之老之言曰今<lb/>
江浙等處行中書省參知政事張公當大德十年<lb/>
尹吾邑有善政去二十二年吾民未甞忘使燧口<lb/>
其事之徴於神者一徴於人者七將求文章述載<lb/>
刻金石以傳吾子攻文辭聞四方敢請予曰當在<lb/>
官樹碑頌功德藉曰有禁不爲於去之始必待二<lb/>
紀之乆何也曰吾邑之老曰公之政著吾邑人之<lb/>
心吾邑不必碑故不謀之始去去闊焉若是而終<lb/>
<pb n="KR4h0081_SBCK_031-4a"/>
將碑者蓋天下行省十民物浩穰莫吾江浙若郡<lb/>
邑數十百守令廉墨哲愚不齊小民逺朝廷𬒳刻<lb/>
害者多而守令率中人十七八不能不計利功公<lb/>
以良民吏獲知於上歴顯要來參預吾省政事故<lb/>
將傳以警凡有民社者俾慕以思企及則吾江浙<lb/>
數千萬人庶日就安樂不然吾邑之人耋語壯壯<lb/>
語弱弱語穉固不忘也奚求堅於石曰是固然然<lb/>
徽江浙屬獨不病識者之議媚夫人乎曰吾儕小<lb/>
人固甞竊惑於是吾邑之老曰夫嫌賢者不避吾<lb/>
將以警在位期吾東南民安樂可以嫌遂已曰昔<lb/>
<pb n="KR4h0081_SBCK_031-4b"/>
宋璟當國廣州民刻石頌德璟奏禁止公法璟碎<lb/>
女石奈何曰苟得刻吾子文一日即碎其事之傳<lb/>
固不可遏而足以警職字民者矣吾邑之老比贏<lb/>
糧主進以遣燧也固已集閭巷反復計之矣以爲<lb/>
無不可故來願無讓曰然則請其詳曰歲丙午丁<lb/>
未邑荐饑民或攘竊自活胡寄者聚羣不逞將㩀<lb/>
山林負固嘯刼爲公覺皆就禽且勸分振乏民得<lb/>
不死殍不魚肉於盗邑歲貢金三鋌視民田多少<lb/>
爲賦貧者或鬻永業冨民而不更籍吏驗文書徴<lb/>
貧者如故徃徃𬒳箠楚破家負責遁逃公一責諸<lb/>
<pb n="KR4h0081_SBCK_031-5a"/>
田今所主家貧者悉得蘇舊徭役弗均無條教繩<lb/>
墨公召民俾度力所堪第髙下自承皆不敢隐列<lb/>
爲簿帳始終相沿民獲其乎國制用中原兵戍江<lb/>
南列城非大故不易而兵若民異屬萬夫長千夫<lb/>
長百夫長恃世守凌轢有司欺細民細民畏之過<lb/>
守令其卒羣聚爲虐或訟之有司舉令甲召其偏<lb/>
禆共弊則諾而不至事率中寖民苦無可奈何邑<lb/>
戍卒許来孫尤縱暴民陳亨愬之公遣吏語其長<lb/>
曰若兵爲凶虐速械以來則罪止其身不然且具<lb/>
若姓名以御衆無紀統聞諸司憲二者若擇之其<lb/>
<pb n="KR4h0081_SBCK_031-5b"/>
長皇恐索来孫縛致受罪後或以徼廵當至村落<lb/>
間亦必白始敢出雖出民雞狗不驚邑之十一都<lb/>
有死比丘棄谿中不知主名公以事道溪側忽羊<lb/>
角風擁馬首旋不巳公顧吏吾聞長老言羊角風<lb/>
多異物慿附豈比丘有靈耶因祝期三日必索賊<lb/>
爾者償死命乃物色鉤致之則死者爲慧能竊其<lb/>
主僧普成私藏成殺之成遂伏辜邑之孔子廟壊<lb/>
又無田食師生公新廟復出奉錢率僚友與儒之<lb/>
冨者買田供祭祀饍羞文教以興邑吏程汝楫貪<lb/>
而險以贜罷居里中無以生偵民有少不平嗾其<lb/>
<pb n="KR4h0081_SBCK_031-6a"/>
訟佐之請謁己旁縁自資且旣餌臨政者因持其<lb/>
短長以蠧民梗政莫敢何問公發其姦杖之按法<lb/>
塗其門側垣爲赤方大書識其惡豪猾屏息此徴<lb/>
於人者也邑有神汪姓自唐廟食至宋得王封甚<lb/>
靈吏廉明敬共者禱雨晹灾福必應有羣虎繇無<lb/>
爲絶江入宣歙境食人畜邑𬒳害尤甚罟穽無所<lb/>
施公㓗齋禱神居無何苐五都里嗇夫上言有異<lb/>
獸若彪然逐虎食之虎畏駭悉去不敢留此徴於<lb/>
神者曰若此巳乎曰公之䘏民隐理民利病甚多<lb/>
故吏耆年亭父落長甞奔走左右者少日老以耄<lb/>
<pb n="KR4h0081_SBCK_031-6b"/>
老日病以死今可一二目之者此也然耋壯弱稚<lb/>
以公政之善著之心者則不以能舉其迹多少僞<lb/>
在亡也嗚呼三代直道而行者斯民也徽俗厚矣<lb/>
政之善能使人不忘宜也無足異予獨愛績溪之<lb/>
人然其知有未盡者夫尹是邑甞有善政閱二十<lb/>
二年來爲參知政事以耳聴目視相接固可勸官<lb/>
東南者而朝廷拔循良至位宰執使天下後丗知<lb/>
黜陟以道不旣美乎予𥘉第時巳聞公廉直精吏<lb/>
事爲聞人入翰林則又知公以左司郎中鯁亮言<lb/>
天下事積忤權姦爲忮恨至得禍不避遭中廢士<lb/>
<pb n="KR4h0081_SBCK_031-7a"/>
大夫翕然髙之及起而參議都省事予爲兵部貟<lb/>
外郎則又見其臨事剛特不少懲以替績溪之老<lb/>
烏知國家用其尹者不翅善其邑之政也昔裴均<lb/>
以故相臨藩方其屬韓愈苐以其貴冨爲記其少<lb/>
時河南府同官立石均故爲參軍舎庭中則固不<lb/>
以媚自疑且不以去之乆而不之文也用是爲記<lb/>
公舊政暨邑人所未知俾歸刻之以風勵字民者<lb/>
公名毅字彦弘雒陽人泰定四年二月奉政大夫<lb/>
中書省左司都事宋本記<lb/>
　　水木清華亭記　宋本<lb/>
<pb n="KR4h0081_SBCK_031-7b"/>
至治三年予過朗周君㬌春語予吾白馬湖園田<lb/>
子甞觴其㑹心亭者吾歲再三至至輙留數十日<lb/>
雖頗野逸吾猶以近城郭過客夥徃徃聞官府里<lb/>
巷事爲可猒别買小山敖山驛旁築亭其上距城<lb/>
六十里而逺非親戚故人来候終歲無通刾者其<lb/>
竒勝岑蔚視白馬湖不啻什百因共徃臨觀裵囬<lb/>
忘歸暮就宿亭中既别君以北懷其境必形思夢<lb/>
数数念君爲能自適盖親大林丘山者莫樵牧農<lb/>
夫若然其目不知書詩昧道理勞斧斤耜耒指趼<lb/>
脛胈無毛以登陟作業雖日渉秪見其苦常試問<lb/>
<pb n="KR4h0081_SBCK_031-8a"/>
之將悼其生之在野又烏知愜心目髙深耶知者<lb/>
獨士大夫士大夫有良田羙池可以適者詎止君<lb/>
然不得如君者恒多苟名士大夫率不甘湛涪稠<lb/>
人中必振拔自豪求尺寸名詫九族儕類西東馳<lb/>
騖無巳時其郷有十年廿年不至者况良田羙池<lb/>
否則蹔至集農夫耕穫校斗斛合龠詐欺不得自<lb/>
休息又否則射歉飢彂積授枚識出布籌㑹入窮<lb/>
日疲極而睡旦復乗車騎馬還市中視邸舎化居<lb/>
自適之樂奪矣君爵禄不入心又不肯自嬰丗故<lb/>
聞人争競是非逺避如不及至山中納履䇿杖翛<lb/>
<pb n="KR4h0081_SBCK_031-8b"/>
然徃來林下遇田父道人坐談或略具酒茗資笑<lb/>
樂穜稑豚雞播若字如干悉置不省於是山林可<lb/>
愛而玩者若皆効竒以出不爲外奪故也它士大<lb/>
夫能效君則其園田詎皆無竒是非君擅有斯樂<lb/>
不譲人不即之耳予雖知亦無田不能自還今兹<lb/>
日載星入曹局治文書徃徃不遑食暮歸脫冠帶<lb/>
惽然就枕當是時思自適周氏亭中邈不可得既<lb/>
以賢君又恨樵牧農夫之悼在野也初君求名亭<lb/>
以記諾之三食新矣弗果其子鼎亨㳺京師復以<lb/>
君意趣亨歸乃追思所履以暏者名亭曰水木清<lb/>
<pb n="KR4h0081_SBCK_031-9a"/>
華而記之所買山在郡北未至里許即行田間踸<lb/>
踔塍畛上若縁山實小阜嶞而上平穉杉數十章<lb/>
秀竦可愛前臨溪闊四五尺夾溪苗松無數若髮<lb/>
水沘然歴沙石灣磴瀏瀏有聲又前則田疇迤邐<lb/>
亭半出溪上三楹頗加<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊敞潔以雅亭右山鹿<lb/>
青篠赤棘中得微行至一泓號龍潭山中人傳龍<lb/>
甞起於是樛條灌肄繞之水浄渌雨旱不登耗阜<lb/>
之後泊旁髙山巨木彌望勢皆走亭泰定四年三<lb/>
月朝列大夫禮部郎中宋本記<lb/>
　　湖南安撫使李公祠堂記　宋本<lb/>
<pb n="KR4h0081_SBCK_031-9b"/>
故宋朝散大夫祕閣脩撰樞宻院副都承旨知潭<lb/>
州湖南安撫使李公以至元十二年冬爲我師所<lb/>
圍城守三閲月隨方備禦數戰無外救不能支明<lb/>
年正月四日城破公不肯屈曰吾死固分家亦不<lb/>
可辱於俘乃積薪州治雄湘閣命妻孥十九人登<lb/>
其上召帳下沈忠曰汝先殺吾家次及我然後縱<lb/>
火忠不忍強之始如命忠感公義亦自剄事載宋<lb/>
野史湖湘間父老亦能道之公衡人宅在郡西南<lb/>
至元間有司以爲學建祠學東偏置公畫像其中<lb/>
奉之乆頗壊天暦二年校官劉佀上言提舉儒學<lb/>
<pb n="KR4h0081_SBCK_031-10a"/>
官曰前政祠公號山主謂學其宅也是特細者公<lb/>
盡心所事一冝祠衡爲公郷校郷校甞出忠義人<lb/>
可増重二冝祠乞葺公故祠塑公像且冝以故宋<lb/>
知衡陽縣穆君侑食穆君諱　祖𥘉尉縣當<lb/>
憲宗皇帝之九年十月大將兀良合台以天兵繇<lb/>
大理交趾入廣南西道先鋒破永州衡守令丞暨<lb/>
民皆走穆君戍石灣聞難還救時所在盜充斥穆<lb/>
君縁道捕撃始得行比至先鋒入城見民大去餘<lb/>
空室火之而退十一月穆君逹城中招散亡以守<lb/>
閏十一月兀良合台進駐青草渡聚舟欲絶湘來<lb/>
<pb n="KR4h0081_SBCK_031-10b"/>
攻穆君提兵水東岸楊林廟相拒七晝夜募死士<lb/>
沈所聚舟兀良合台遂舎去衡卒以完公薦諸朝<lb/>
超七資以承務郎知縣事穆君公故吏徳同義比<lb/>
衡民又甞頼以活佀謂公冝祠穆君冝侑者以此<lb/>
提舉官報行廼修祠屋塑公像其中左以穆君配<lb/>
工畢佀之父淳安縣尹壽翁走書京師求予記嗟<lb/>
乎當歲己未　憲廟親幸蜀<lb/>
丗祖皇帝以皇弟帥兵渡鄂將與兀良合台共會<lb/>
江左宋人號斡腹之師掎角擣虚勢急雷電穆君<lb/>
以一尉軍孤壘小敢與之抗克免於厄囏哉及淮<lb/>
<pb n="KR4h0081_SBCK_031-11a"/>
安王伯顔受命南伐郢之沙陽新城戍將甞一再<lb/>
戰及陽羅敗衂岸江郡邑小大文武將吏降走恐<lb/>
後其降者或自言未賞賚或又自言已雖得名位<lb/>
子弟部曲未官至或自言某郡某城有已屋室奴<lb/>
婢資業身先未降時行營甞謂若納欵俟下其地<lb/>
悉見還今巳克其所乞如向所許可羞可惡之狀<lb/>
百出死城郭封疆者間有一二求如李公之死之<lb/>
明白偉特盖鮮累聖下詔書郡國及忠臣烈士之<lb/>
祀者十九公與君合食一祠信冝矣然予又有告<lb/>
衡校官者昔金將亡其威勝軍節度使兼沃州管<lb/>
<pb n="KR4h0081_SBCK_031-11b"/>
内觀察使右監軍行元帥府事趙慤與天兵戰髙<lb/>
邑𬒳禽怒罵不屈以死其子嵩汝招撫使良貴孫<lb/>
十人長讜弟子忠勇軍提控良材皆以戰敗死國<lb/>
事至元六年慤次子良弼以祕書監使日本將行<lb/>
上奏曰臣家丗仕金源死事者四人甞欲紀其行<lb/>
實以事在前朝無禆聖代造次未敢謹昧死上聞<lb/>
乞聖慈矜憫上曰人臣各爲其主父忠於所事雖<lb/>
左前朝亦朕心所嘉况有賢子爲吾藎臣何嫌何<lb/>
疑不以立石哉命中書省傳㫖翰林學士王磐撰<lb/>
文刻其賛皇家廟嗟乎<lb/>
<pb n="KR4h0081_SBCK_031-12a"/>
丗祖之心惟天似之今　皇上神聖文明動法<lb/>
祖宗而學校清議所根苟能援慤比言之朝曰公與<lb/>
慤皆亡國人慤家死者四人公自殘一家莭不下<lb/>
慤乞褒寵如慤萬一開可敕詞臣紀其事則既可<lb/>
爲公光耀又能作沈忠像其側以侍所勸將益廣<lb/>
而祠爲大備矣試思之公諱芾字叔章號肯齋先<lb/>
生其先洺之永年縣萬頃郷招農里人穆君字公<lb/>
有天彭人仕至湖北僉憲壽翁名彭壽郡人延祐<lb/>
二年進士於予爲先逹至順二年七月一日記<lb/>
　　都水監事記　宋本<lb/>
<pb n="KR4h0081_SBCK_031-12b"/>
都水監丞張君子元致其長颯八耳君之言曰吾<lb/>
職古爲澤衡元制秩三品所以列朝著者有典掌<lb/>
有属有事㓛而廢置有㳂革然設官四十一年矣<lb/>
甞莅是者無慮百餘人其勤勞職業豈少哉曹署<lb/>
老吏日以亡簿書歲卑掌故日以蠹爛有所徴考<lb/>
則茫然昧所嚮殆非所以謹官常備遺忘也幸文<lb/>
以紀其槩將刻石聴事爲方來益敢最其事於牘<lb/>
以溷子讀之則知監始以至元二十八年丞相完<lb/>
澤奏置於亰師監少監丞各二貟歲以官一令史<lb/>
二奏差二壕寨官二分監于汴理决河又分監夀<lb/>
<pb n="KR4h0081_SBCK_031-13a"/>
張領㑹通河官属如汴監皆歲滿更易泰定二年<lb/>
改汴監爲行監設官與内監䓁天暦二年罷以事<lb/>
歸有司岸河郡邑守令結銜知河防事而壽張監<lb/>
至今不廢此其沿革大都河道提舉司官三幕官<lb/>
一通恵河牐官二十又八㑹通河牐官三十又三<lb/>
此其属通恵金水盧溝白溝御清㑹通七河通恵<lb/>
之廣源㑹川朝宗澄清文明恵和慶豐平津溥濟<lb/>
通流廣利㑹通之㑹通土壩李海周店七級阿城<lb/>
京門夀張土山三又安山開河岡城兖州濟州趙<lb/>
村石佛新店師莊棗林孟陽泊金溝沽頭五十五<lb/>
<pb n="KR4h0081_SBCK_031-13b"/>
牐阜通之千斯常慶西陽郭村鄭村王村深溝七<lb/>
壩都城外内百五十六橋皇城西之積水潭隷焉<lb/>
凢河若壩塡淤則測以平而浚之牐橋之木朽甃<lb/>
裂則加理牐置則水至則則啓以制其涸溢潭之<lb/>
冰共尚食金水入大内敢有浴者澣衣者弃土石<lb/>
瓴甋其中驅馬牛徃飲者皆執而笞之屋于岸道<lb/>
因以陿病牽舟者則毀其屋碾磑金水上游者亦<lb/>
撤之或言某水可渠可塘可捍以奪其地或某水<lb/>
墊民田廬則受命徃視而決其議禦其患大率南<lb/>
至河東至淮西洎北盡燕晉朔漠水之政皆歸之<lb/>
<pb n="KR4h0081_SBCK_031-14a"/>
此其典掌至元二十九年鑿通恵河繇京師東北<lb/>
昌平之白浮村導神山泉以西轉而南㑹一畒馬<lb/>
眼二泉繞出瓮山後匯爲七里濼東入西水門貫<lb/>
積水潭又東至月橋環大内之左與金水合南出<lb/>
東水門又東至于潞陽南㑹白河又南㑹沽水入<lb/>
海凡二百里立牐二十四役工二百八十五萬費<lb/>
以鈔計百五十二萬米三萬八千七百石木十六<lb/>
萬三千八百章銅鐵二十萬斤灰油藁稱是八月<lb/>
經始三十年七月畢事以便公私至治二年七月<lb/>
石麗正門南之第一又南苐二橋以壯郊祀御道<lb/>
<pb n="KR4h0081_SBCK_031-14b"/>
蓋京師橋牐舊皆木宰相謂不可以乆甞奏命監<lb/>
漸易以石今牐之石者巳九橋之石者六十又九<lb/>
餘將次苐及之役之用洎勞蓋可臆度兹畧不書<lb/>
㤗定元年七月釦積水潭之南岸以石袤千二百<lb/>
五十尺繚以赤闌風雨湍浪不崩不淖以利徃来<lb/>
至治元年七月大霖雨盧溝決金口勢頫王城𥙷<lb/>
築隄百七十歩崇四十尺水以不及天邑此其事<lb/>
功嗚呼明典掌建事功在位者事也若曹署之廢<lb/>
置属之衆寡則亦當究知繼官是監者能惓惓於<lb/>
此則無負數君子意矣我<lb/>
<pb n="KR4h0081_SBCK_031-15a"/>
丗祖以上聖膺開物之運建邦設都樹官府國中<lb/>
與列聖之文致太平更植疊立使佩印綬食奉錢<lb/>
廩稍秩三品及過而上者將數十百所詎皆無沿<lb/>
革典掌與属與事功哉未聞出意見求搢紳先生<lb/>
紀之者則数君子敬事以近文可知矣矧徒有典<lb/>
掌有属而無事功稽其沿革以不能道者哉抑水<lb/>
之利害在天下可言者甚夥姑論今王畿古燕趙<lb/>
之壌吾甞行雄莫鎮㝎間求所謂督亢陂者則固<lb/>
已廢何承矩之塘堰亦漫不可迹漁湯燕郡之戾<lb/>
陵諸堨則又併其名未聞豪桀之憙有作以興廢<lb/>
<pb n="KR4h0081_SBCK_031-15b"/>
𥙷弊者恒慨惜之或又謂漷之沽口田下可塍以<lb/>
稻亦未有舉者數君子能職思其憂若是是殆濟<lb/>
矣故以是卒記之監者潭側北西皆水<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事三楹<lb/>
曰善利堂東西屋以棲吏堂右少退曰雙清亭則<lb/>
幕官所集之地堂後爲大沼漸潭水以入植夫渠<lb/>
荷芰夏春之際天日融朗無文書可治罷食啓䆫<lb/>
牖委蛇騁望則水先千湏西山如空青環潭民居<lb/>
佛屋龍祠金碧<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊横直如繪畫而宫垣之内廣<lb/>
寒儀天瀛洲諸殿皆巋然得瞻仰是又它府寺所<lb/>
無至順二年三月宋本記<lb/>
<pb n="KR4h0081_SBCK_031-16a"/>
　　滋溪書堂記　宋本<lb/>
延祐六年予初來亰師間國學貴游稱諸生蘇伯<lb/>
脩以碣石賦中公試釋褐授薊州判官徃徃誦其<lb/>
警句名藉甚欲一識則已赴上及還始與交因得<lb/>
知伯脩多藏書習知遼與金故實曁國朝上公碩<lb/>
人家伐閱譜系事業碑刻文章旣乆又見其嗜學<lb/>
不厭甞疑胄子有挑逹城闕者巳仕即棄故習者<lb/>
伯修獨爾其淵源必有出師友外者詢之則果自<lb/>
其先世曽大父少長兵間郡邑無知爲學者巳能<lb/>
教子爲人先其大父威如先生教其考郎中府君<lb/>
<pb n="KR4h0081_SBCK_031-16b"/>
尤嚴或曰君纔一子盍少寛輙正色曰可以一子<lb/>
故廢教耶先生學廣博甞因金大明暦積算爲書<lb/>
数十篇暦家善之府君旣爲時循吏又好讀書教<lb/>
伯脩如父教已有餘俸輙買書遺之於是予疑益<lb/>
信又乆之則其所著書曰遼金紀年曰國朝名臣<lb/>
事略者皆脫槀而今之諸人文章方類稡未巳士<lb/>
大夫莫不歎其勤伯脩汲汲然至不知飢渇之切<lb/>
已也日謂予昔吾髙王父玉城翁當國初自汴還<lb/>
真定買别墅縣之新市作屋三楹置書數十卷再<lb/>
傳而吾王父威如先生又手自鈔校得數百卷增<lb/>
<pb n="KR4h0081_SBCK_031-17a"/>
貯之因名屋曰滋溪書堂蓋滋水道其南也歲乆<lb/>
堂壊先人葺之而不敢增損且漸市書益之又甞<lb/>
因公事至江之南獲萬餘卷以歸吾懼族中來者<lb/>
不知堂若書之始幸文之將刻石嵌壁以示嗚呼<lb/>
有子不知教不論教而不克如志者如志而不得<lb/>
及子子者皆是也求若蘇氏四世知爲學囏哉世<lb/>
之致爵禄金玉良田美地者其傳期與天地相終<lb/>
始然有身得身失者况其後萬有一能振奮過祖<lb/>
禰者則又鄙昔之人無聞知撤敝廬創甲苐矜貴<lb/>
冨病先世之微不肯道而翁之堂府君能葺之伯<lb/>
<pb n="KR4h0081_SBCK_031-17b"/>
脩能求記之翁之書先生能加多府君又益增之<lb/>
伯脩之購求方始不苐能守也非有以將之能若<lb/>
是乎府君葺堂不敢有加以求勝前人伯脩有屋<lb/>
亰師真定皆不敢求記獨惓惓是區區之三楹者<lb/>
又可以爲薄俗警矣抑蘇氏雖世爲學獨威如先<lb/>
生有著述伯脩著述益冨豈聞祖風而興耶然予<lb/>
聞自先生至伯脩三世皆一子惟其能教故悉克<lb/>
自樹立今伯脩亦一子阿瑣甫　而頴拔可就傅<lb/>
伯脩能䋲先生義方以造之則堂暨書之傳邈乎<lb/>
未可槪也是爲記伯脩名天爵今以翰林修撰拜<lb/>
<pb n="KR4h0081_SBCK_031-18a"/>
南行䑓監察御史云至順二年十二月廿六日大<lb/>
都宋本記<lb/>
　　臨髙縣龍壇記　范梈<lb/>
距臨髙縣西二十里曰西村有龍壇宋故事令天<lb/>
下旱雩擇郡縣地爲壇刺史縣令帥諸史奉祭具<lb/>
如法兹其遺也壇三成長一丈廣半之北有潭東<lb/>
西廣七百尺北南少東西廣七之二中潭有穴二<lb/>
水碧黒色探之無底父老傳天聖間甞有白龍出<lb/>
焉其在祀典者以此潭水西灌千畞大旱不殺甚<lb/>
雨不涌或曰地近海穴與海通故然天乆乾青白<lb/>
<pb n="KR4h0081_SBCK_031-18b"/>
氣上騰禱者以爲雨應延祐元年安豐牛君某来<lb/>
尹是縣㑹旱禱之雨三日旣祭又雨糓大熟思所<lb/>
以侈靈報貺惟是表章先時民有侵壇側地以食<lb/>
者墾鑿四起䙝汙不䖍君盡復而樹之注汲有塗<lb/>
奠瘞有次泓涵澄映勃欝葱蒨歲時祈報賛拜跪<lb/>
起祀官以嚴神靈以欣二年又旱余録囚歴縣尹<lb/>
請述其事刻諸石欲徃察不果命吏翦樷翳審面<lb/>
勢以来且與龍約曰庶余文哉以神視余吏反而<lb/>
雨随至禾乃大起吁亦靈巳夫宰百里所以治夫<lb/>
人也神依人者也依乎人者事之猶若是備至則<lb/>
<pb n="KR4h0081_SBCK_031-19a"/>
治人之道何以尚之況山川之功在禮有足稱者<lb/>
廼授以樂龍之章俾其人世世歌以承祀且并刻<lb/>
焉辭曰<lb/>
僊僊兮舞羽坎坎兮拊皷龍之居兮有宫棟白雲<lb/>
兮下爲宇湛湛兮天門龍之徠兮從<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛去莫去<lb/>
兮回皇洞簫亮兮須君蹇須君兮日復夜柈有蒸<lb/>
兮芳有籍折素馨兮掦眉玄夭矯兮上下我有大<lb/>
田兮海之隅藷蕷充實兮<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>稲于于終古兮介祐<lb/>
子孫兮樂胥<lb/>
　　懐友軒記　杜本<lb/>
<pb n="KR4h0081_SBCK_031-19b"/>
余少時喜逰名山川聞武夷最勝而最逺常按圖<lb/>
指畫擊几爲節詠九曲櫂歌想昔人之餘韻謂不<lb/>
得遂其願慕之心矣皇慶𥘉元以御史大夫术公<lb/>
薦在京師獲託姓名於四方之士于時張君伯起<lb/>
以童子科校書祕省詹君景仁亦辟掾三公府三<lb/>
人者暇輙相從以問學切磋爲事廼二君皆粤産<lb/>
而㬌仁世家武夷甞極道其谿山髙深環合千態<lb/>
萬狀有終身不得窮其趣者先世有田数十區有<lb/>
書數百卷足爲賔客一日之具吾子其將有意於<lb/>
斯乎余聞而識之延祐間景仁出貳浙東憲幕伯<lb/>
<pb n="KR4h0081_SBCK_031-20a"/>
起亦佐郡三山余以微言迕執事之臣書不報而<lb/>
去遂得挾冊山中償夙所願蓋二君之力也因欲<lb/>
結茅谿濵而山石犖确自非仙人道士餐霞茹芝<lb/>
乗風馭氣者罕得㞐之遂泝流至星村則開廓平衍<lb/>
有詹氏之故㞐焉然與市井相淆綜又泝流而至<lb/>
建峯地皆良田美竹有類嵩邙鄽榖之間稍憇息<lb/>
南湖之履堂遇一儒者與叙語欣然若故人同行<lb/>
未五里許平川廓然問之百年榛莽矣自九曲至<lb/>
是僅半舎而逰者巳罕至然水益深緩山益磅礴<lb/>
西南諸峯巉絶出霄漢其最峭拔者爲雲巖雲氣<lb/>
<pb n="KR4h0081_SBCK_031-20b"/>
起伏其下郷人於此候雨晹焉天髙氣肅時一登望<lb/>
江之左右淛之東西三山海日七閩煙靄皆隱約<lb/>
于指顧間武夷諸峯並列于下巖巒林壑澗谷淵<lb/>
渚泉池潭洞曽見疊出不可致詰無不稱逰勸之<lb/>
志焉余與㬌仁顧而樂之請㬌仁贖其榛莽之虚<lb/>
而剗薙蓺植之擬卜㞐未暇乃即其東偏構堂室<lb/>
携妻子讀書其中又得茀地而蕃之植兩楹爲軒<lb/>
以舎余其間户牖簡朴藏脩㳺息在焉然毎一俯<lb/>
仰輙思平生故交多海内名士或道徳之髙深或<lb/>
文章之雄雅或政事之明逹或翰墨之神竒或莭<lb/>
<pb n="KR4h0081_SBCK_031-21a"/>
操之堅峻或信義之昭白或譚論之該綜或考覈<lb/>
之精審或出處之慎重或神情之間曠乃皆在神<lb/>
京大府湖江之外不得相觀以成其志寧不重有<lb/>
所懐邪因題其軒曰懐友以著余心尚幸所藏舊書<lb/>
可以朝夕搜玩而余之所懐因得以考正於斯焉<lb/>
重惟聖人載道之經與夫百家子史所録開極以<lb/>
來明聖之君昬暴之主忠良之臣貞節之士酷虐<lb/>
貪殘之吏是非善惡之跡以及天官地志禮樂制<lb/>
度律歴名数龜筴醫方營繕種蓺方言野録仙佛<lb/>
變化之事至於厓鐫野刻塔寺宮廟彛鼎柱石井<lb/>
<pb n="KR4h0081_SBCK_031-21b"/>
臼虗墓詭異之辭悉次於是庶開卷有得亦可謂<lb/>
益者之明效矣則雖親舊之交逺江海之跡踈然<lb/>
神㑹於文字之間猶能友于千古況同一寰宇而<lb/>
並世者哉因輯其詞翰列氏名而記之以寓吾懐<lb/>
然其出處存殁雖異而余之所慕則不在於斯也<lb/>
　　安先生祠堂記　歐陽玄<lb/>
所貴乎處士者能以一巳之所守爲一國之所慕<lb/>
雖當世英君誼辟操其緫攬豪傑包舉宇内之柄<lb/>
一旦遇夫爵禄慶賞所不可致之人於是怊然企<lb/>
乎先王道徳之懿真有貴於已之所負挾者而後<lb/>
<pb n="KR4h0081_SBCK_031-22a"/>
上之趣向定下之習俗成斯人者㓛下韓孟哉<lb/>
元有國以來學者言處士必宗容城劉静修先生方<lb/>
是時聞其風而起者曰真定安氏敬仲焉敬仲未<lb/>
甞一造劉也顧得其傳於濂洛考亭者知之爲甚<lb/>
䔍行之爲甚堅由是推宗以合於祖一也劉氏髙<lb/>
亢明爽梯級峻絶士親炙者寡安氏簡靚和静襟<lb/>
韻敞夷士樂附者衆異時有祠宜乎抑自先世石<lb/>
峯恕齋兩先生以學淑其郷蓋三世百餘年于兹<lb/>
矣此又祠之所由作歟敬仲既殁門人蘇君伯修<lb/>
貽書同舎槀城西管鎮李君士興請祠爲郷先生<lb/>
<pb n="KR4h0081_SBCK_031-22b"/>
士興議克合乃築於鎮作三宔而奉之自敬仲上<lb/>
而至於石峯恕齋咸有位焉明世美也落成帥里<lb/>
塾子舎萌歲時具蠲所事至是伯脩請余記之然<lb/>
余記安氏祠而本以容城者亦猶論東漢名節而<lb/>
始嚴光乎漢至孔張末之儒也矣微光東都士何<lb/>
自作新哉光未必知道也而且如彼而況吾濂洛<lb/>
考亭乎而況吾容城乎夫瞽宗祠於學郷先生祠<lb/>
於社古典也瞽宗乆無聞郷先生有祭自伯脩士<lb/>
興始以是知古道無難復人患不爲爾繼自今西管<lb/>
鎮之俗日益以厚其民敬學而賤利其士樂道而<lb/>
<pb n="KR4h0081_SBCK_031-23a"/>
逺埶安氏之澤其旣乎讀是文者尚知所始石峯<lb/>
諱滔恕齋諱松敬仲諱熈出處詳見家集云<lb/>
　　趙忠簡公祠堂記　歐陽玄<lb/>
臨川王安石以新學誤宋致天下騷然河南程氏<lb/>
兩夫子出而救之卒不勝其說旣而蔡京爲相宗<lb/>
王氏說黜程氏學宋遂大壞京客張觷教京亟召<lb/>
程氏門人楊中立用之庶幾救其半及宋中興觧<lb/>
人趙忠簡公鼎爲相首罷王安石孔廟配享尊尚<lb/>
二程子書凡其門人之僅存者悉見召用江左乃<lb/>
復振不幸秦檜相忠簡公斥程氏門人散亡洎中<lb/>
<pb n="KR4h0081_SBCK_031-23b"/>
興業衰又不幸韓侂胄相禁建安朱文公熹之徒<lb/>
之爲程氏學者其後禁稍弛宋巳日削<lb/>
皇元煟興江漢趙氏復能倍誦程朱書北度江私<lb/>
筆以授學者許文正公衡神明其書進以所得相<lb/>
世祖興禮樂文太平後是四十年貢舉法行非程<lb/>
朱學不式於有司於是天下學術廪然一趣於正<lb/>
時相尋定濂洛以下九儒及衡爲十人祀孔子廟<lb/>
庭天子從之至順二年春趙忠簡公六世孫篔翁<lb/>
請即觧之聞喜縣學爲忠簡祠其辭曰公當宋南<lb/>
渡排王氏邪說崇程子正學以至于今有功於斯<lb/>
<pb n="KR4h0081_SBCK_031-24a"/>
世甚大冝祠其郷胄監集賢是其議中書禮部告<lb/>
晉寕路以符屬其同年歐陽玄記之玄平居讀孟<lb/>
子至承三聖一章未甞不掩卷汗下以爲何至是<lb/>
烈也及畧攷近世儒者學術之邪正有關於國家之隆<lb/>
替氣化之盛衰民物之榮悴其可徴者盖如是烏<lb/>
虖是祠豈細故哉公師邵伯温友胡寅其問學原<lb/>
委措諸行事詳見宋史篔翁延祐二年進士卓然<lb/>
有志先正亦可槩見于斯<lb/>
<pb n="KR4h0081_SBCK_031-24b"/>
國朝文類卷苐三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_056-1a"/>
國朝文類卷第五十六<lb/>
墓表<lb/>
　錦峯王先生墓表　楊奐<lb/>
先生姓王氏諱仲元字清卿家平隂廣道先生之<lb/>
猶子明道先生之子世以儒道著一時名公鉅人<lb/>
若党懷英趙渢皆師尊之先生舉進士有聲承安<lb/>
五年四舉推恩資髙雅清苦寡言咲無雜賔嘗知<lb/>
阿干縣憲司以簡静聞退食擁琴書不出正襟危<lb/>
坐似與世相忘也遇會心者雖對談竟日未聞渉<lb/>
貴游可喜事人信其爲古君子也而書名尤重小<lb/>
<pb n="KR4h0081_SBCK_056-1b"/>
楷介歐虞間用薦者召應奉翰林文字同進士入<lb/>
玉堂自先生始改陜西東路轉運司鹽鐵判官適<lb/>
書藍田山碑飲玉漿偶得疾死于官舎貞祐四年<lb/>
也死之日家無餘貲稾葬城南鴈塔之隂隣永平<lb/>
王尚書擴墓經兵寺宇廢盪荆棘埋没迷所在後<lb/>
三十八年尚書子元卿至審其在墓西十五歩初<lb/>
元卿許並負而東旣而恐親族零落無可歸甲寅<lb/>
五月九日奉天楊奐感念平素會長安邳邦用楊<lb/>
天德來獻臣同德張琚髙唐趙安世淅津張儆燕<lb/>
南毛居仁耿都陳殳雲中孟攀鱗太華郭時中鄠<lb/>
<pb n="KR4h0081_SBCK_056-2a"/>
郊范文炳平陸貟擇加以衣衾藏之故穴蓋有待也<lb/>
　　卓行劉先生墓表　王惲<lb/>
先生諱德淵字道濟襄國内丘人性癖直有操守<lb/>
好學能自刻厲及游滹南王先生門思索辨惑䓁<lb/>
說自是饜飫史學爲專門之業非禮義不妄言動<lb/>
一介不取於人朋友死雖千里逺徒歩必至覩前<lb/>
賢竒蹟偉行擊節嘆賞而不能自巳至椎耕午以<lb/>
饗竇王殺乗馬而祭昭烈其或憫時之艱急人之<lb/>
難切於巳私而不置也始則人大以爲異既而疑<lb/>
焉終廼歎服曰先生篤行直躬守死善道者也北<lb/>
<pb n="KR4h0081_SBCK_056-2b"/>
渡後赴戊戍試魁河北西路逮中統建元三府辟<lb/>
其行能授翰林待制晚節知圎鑿方枘不能與時<lb/>
<graphic n="KR4419" url="https://raw.githubusercontent.com/kanripo/KR-Gaiji/master/images/KR4419.png" mimeType="image/png"/>匼乃以所得成就學者立言傳後著三爲書數<lb/>
萬言其說爲天地立極爲生民立本爲聖賢立法<lb/>
敷析温公通鑑數百條扶翊章武俾承正統及見<lb/>
考亭綱目書多所脗合沾沾而喜曰吾天地間可<lb/>
謂不孤矣又通古文竒字士多傳習之凡經指授<lb/>
者雖節目磥砢表表有所立或惜其獨善不顯諸<lb/>
用然振衰善俗激厲後人多矣太保劉公左轄張<lb/>
公以郷曲義來周䘏皆却之曰吾非踽踽涼涼閹<lb/>
<pb n="KR4h0081_SBCK_056-3a"/>
然媚於世者也至有以禮願交而弗之允者魯齋<lb/>
許公每道邢必式閭致恭而去壬子秋予始見先<lb/>
生於胙對榻學舘夜半歘起撼予曰吾於漢丞相<lb/>
亮論議際有所得惜不並時當有說云云至元壬<lb/>
午予按部夷儀謁先生於天貺齋棲遲蓬蓽心融<lb/>
一天自樂其樂英發之氣至老不衰先生近何述<lb/>
曰適作四兇辨天府七星挽章于以張皇幽眇振<lb/>
濯漢靈一何壯也臨訣握予手曰吾耄矣斯文未<lb/>
喪子其自將旣而聞卧疾慮乏調養詢諸友生始<lb/>
知先生有子樸早世女孫一適康氏子新婦女孫<lb/>
<pb n="KR4h0081_SBCK_056-3b"/>
皆不聴侍疾卒年七十有八時至元丙戍九月二<lb/>
十二日也葬順德之西丘里後十五年晚進五寜<lb/>
合鄉國議來請曰先生學貫三才養素丘園行嫓<lb/>
於古人望髙乎一世没當易名用垂光範予謂寧<lb/>
曰士風之不振也久矣安得髙風古節如先生者<lb/>
哉昔孟東野以詩鳴唐張籍私謚曰貞耀程伯淳<lb/>
以道自任潞公揭之曰眀道今扳二例如以卓行<lb/>
加之則名與行爲顯允矣門生戸部尚書戎益礲<lb/>
石表墓以圗不朽翰林學士汲郡王惲爲之表<lb/>
　　孝子田君墓表　劉因<lb/>
<pb n="KR4h0081_SBCK_056-4a"/>
嗚呼天地至大萬物至衆而人與一物於其間其<lb/>
爲形至微也自天地未生之初極天地旣壞之後<lb/>
前瞻後察浩乎其無窮人與百年於其間其爲時<lb/>
無㡬也其形雖微而有可以參天地者存焉其時<lb/>
雖無㡬而有可以與天地相終始者存焉故君子<lb/>
當平居無事之時於其一身之微百年之頃必愼<lb/>
守而深惜惟恐其或傷而失之實非有以貪夫生<lb/>
也亦將以全夫此而巳矣及其當大變處大節<lb/>
其所以參天地者以之而立其所以與天地相終<lb/>
始者以之而行而回視夫百年之頃一身之微曾<lb/>
<pb n="KR4h0081_SBCK_056-4b"/>
何足爲輕重於其間哉然其所以參天地而與之<lb/>
相終始者皆天理人心之所不容巳而人之所以<lb/>
生者也於此而全焉一死之餘其生氣流行於天<lb/>
地萬物之間者凛千載而自若也使其舎此而爲<lb/>
區區歳月筋骸之計而禽視鳥息於天地間而其<lb/>
心固已死矣而其所不容巳者或時發焉則自<lb/>
視其身亦有不若死之爲愈者是欲全其生而實<lb/>
未甞生欲免一死而繼以百千萬死嗚呼可勝哀<lb/>
也哉先人甞手録金源貞祐以來致死於其所天<lb/>
者十餘人而武臣戰卒及閭巷草野之人爲多而<lb/>
<pb n="KR4h0081_SBCK_056-5a"/>
予毎覧之未甞不始焉而慚惕若不自容中焉而<lb/>
感激爲之泣下終則毛骨竦然若有所振勵者故<lb/>
爲之訪諸故老揆諸小說攷其姓里增𥙷而詳記<lb/>
之惟恐其事之不傳也近復得清苑孝子田君焉<lb/>
貞祐元年十二月十有七日保州䧟盡驅居民出<lb/>
而君及其父與焉是夕下令老者殺卒聞命以殺<lb/>
爲嬉未及君之父者十餘人而君乃惻然欲代其<lb/>
父死遂潜徃伏其父於下以兩手㩀地俛而延頸<lb/>
以待之卒舉火未暇省閱君項腦中兩刀而死夜<lb/>
及半幸復蘇後二日令再下無老㓜盡殺時君巳<lb/>
<pb n="KR4h0081_SBCK_056-5b"/>
以藝𬒳選而行次安肅矣聞其父死謂人曰我當<lb/>
逃歸葬吾父遂歸求父尸而得之負以渉河水傷<lb/>
脛至血出發母冡下尸而塞之乃還而衆不之覺<lb/>
也嗚呼此其所以爲孝子者歟其子道章資髙爽<lb/>
喜讀書而遺山元公陵川郝公皆甞爲詩文以美<lb/>
之雅善予一日狀其父之孝行訪予於易水之上<lb/>
且曰古者孝友雖庻人得書於史官而先人之孝<lb/>
行若是生無一命之旌而死遂無一言之託以傳<lb/>
不朽爲先人子者亦何以自立於世今謀所以表<lb/>
夫墓惟先生實哀之言巳泣數行下嗚呼予尚忍<lb/>
<pb n="KR4h0081_SBCK_056-6a"/>
不銘君也哉君諱喜世爲保之清苑人其仕至佩<lb/>
金符其夀四十三其卒則歳乙未閏七月考彦妣<lb/>
喬母兄嘉其所娶實望族韓有婦德郷里稱爲韓<lb/>
孝婦其夀八十六男女三道昭道章裴氏女寅孫<lb/>
五温良恭儉讓曾孫四元亞季德昌銘曰<lb/>
嗚呼蹈斧鉞而致死猶淵氷之歸全其死者藐焉<lb/>
此身之微其全者浩乎此心之天有纍雖丘匪丘<lb/>
者存有圓雖石匪石維文百世之下有旌古而勵<lb/>
俗者必名此曰孝子之原過者其式之孰獨匪人<lb/>
　　故宋兵部侍郎徐公墓表　徐琰<lb/>
<pb n="KR4h0081_SBCK_056-6b"/>
國朝自至元𥘉元用兵襄漢以來驛書狎至日告<lb/>
克捷旣下襄陽渡大江所向風靡有城郭封疆之<lb/>
任者若崩厥角恐後卒之混一區宇際天薄海罔<lb/>
不臣妾是雖廟謨雄斷師武臣力之故而江南謀<lb/>
國用世之士亦從是可知獨時時聞趙卯發死池<lb/>
州李芾死潭州馬暨死静江如是者不過十數人<lb/>
止㝡後又聞文天祥以宰相使軍前遁海上被執<lb/>
不屈乆乃伏節若可起人意者而於先幾之識前<lb/>
知之見未之敢論十數年來南士車馳轂擊北來<lb/>
不絶間坐論對語及其所以亡者則深憂逺計危<lb/>
<pb n="KR4h0081_SBCK_056-7a"/>
言剴論之士亦甞有之而枋用非人以言爲諱抑<lb/>
而不求求而不聽聽而不用是以馴至此極始知<lb/>
人謀非盡不臧抑亦國運之有所窮而天命之有<lb/>
所属故不得不歸於有德也嗚呼是豈一人之力<lb/>
一朝之故哉今觀余君恁所狀故宋尚書兵部侍<lb/>
郎徐公之行則前言信有證不誣公諱卿孫字麒<lb/>
伸臨江之清江人曾祖源祖大經父森贈宣教郎<lb/>
妣熊氏贈宜人按狀公在宋朝起身儒科即以治<lb/>
縣最當時其事蓋不勝書人視以爲譜升朝一再<lb/>
遷爲御史爲諫官垂三年時其國之事莫急於邊<lb/>
<pb n="KR4h0081_SBCK_056-7b"/>
備𥘉見即以勵人才飭軍政結民心三事爲告襄<lb/>
陽之不守元帥之無謀我軍之在行者猶無不知<lb/>
之而彼相挾私蒙蔽上下略不正其僨軍之罰位<lb/>
於朝者視爲軟熟恬不之恠獨公能抗議彈擊第<lb/>
一義已甚可觀繼是累十百䟽反覆諄切無非論<lb/>
邊之日言大而不遺其細謀逺而不略於近料事<lb/>
精宻置論切宜使吾徒爲其國計亦不過爾取是<lb/>
謀帥而㧞李芾於乆廢薦文天祥於列郡以襄事<lb/>
而陳李庭芝之決不可用即責時宰陳宜中循行<lb/>
故事如坐而待亡其後或抗節死義或誤國謀身<lb/>
<pb n="KR4h0081_SBCK_056-8a"/>
無一不如其言此則非知人如權衡識時如蓍龜<lb/>
則世孰能之殆天與爲謀神授之䇿者乎不用其<lb/>
言而用其身雖簮筆持橐把節持麾於我何加至<lb/>
是公去蓋益逺矣國亡未幾而身亦隨之悲夫余<lb/>
間居坐念自有宇宙以來亡國何限以爲其國之<lb/>
有人則其時其事言之可爲太息以爲無人則斯<lb/>
人斯言散在史傳何國無之而卒亦無捄於須臾<lb/>
之運者信在人則在乎用才者爲何人在天則亦<lb/>
顧迓續者之何如耳後有君子論一代興仆之由<lb/>
於千載之上其有取於吾言乎若公之文學政事<lb/>
<pb n="KR4h0081_SBCK_056-8b"/>
散見如狀以非大節所在故不詳録公生以宋丙<lb/>
戍二月十九日卒以至元庚辰三月十日塟其郷<lb/>
以至元丁亥十二月廿四日娶楊氏贈冝人繼黄<lb/>
氏封宜人子男二長震先卒次必茂女二豐城李<lb/>
杲廬陵文陞其壻孫男二女三曾孫男三女二異<lb/>
時余参秉江西以脩從祖漢髙士之祠于東湖固<lb/>
巳起敬公之名節甞欲列吾宗人之有德有爵者<lb/>
升侑之屬去官不果會文陞來亰師一日致其婦<lb/>
兄之辭曰必茂先親殁且<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>有年而墓道未表大<lb/>
懼隕越無以顯揚惟公中州典刑以詞翰重一世<lb/>
<pb n="KR4h0081_SBCK_056-9a"/>
敢以不朽爲請余知公悉且欲著其可鑒者示後<lb/>
來故不復辭而系之辭曰<lb/>
亡國之臣莫知所亡一或有知國指爲狂由異代<lb/>
觀惟狂惟聖我知其人有死無瞑千載而下其言<lb/>
則存刻表墓門示爾子孫<lb/>
　　故宋勇勝軍統制官詹侯墓表　呉澂<lb/>
宋勇勝軍綂制官詹侯開慶巳未之夏戰死千蜀<lb/>
勇勝軍屯鄂之城外其秋大兵奄至降其軍而侯<lb/>
之妻子在軍中俱北徙子生始四歳時<lb/>
世祖皇帝以親王捴兵柄河北董忠獻公從<lb/>
<pb n="KR4h0081_SBCK_056-9b"/>
世祖具知侯在蜀力戰不降狀命公曰佳父必生<lb/>
佳兒汝其善護視公鞠誨同巳子名之曰士龍旣<lb/>
成人仕州縣以㢘惠稱追痛其父死節而未白於<lb/>
世常忽忽不樂及擢江南諸道行御史臺監察御<lb/>
史按歴荆楚所至訪其父遺迹有宋士録國亡之<lb/>
際能城守野戰死者人各爲傳而侯與焉得其傳<lb/>
又稽諸故老遺黎退卒之口參伍附益歸以語其<lb/>
友友輯爲事狀持示臨川呉澂曰吾父以節死居<lb/>
北之五年吾母亦死僅存不肖孤一縷之脉大德<lb/>
壬寅冬具衣冠招吾父之魂與吾母合<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>鎭江丹<lb/>
<pb n="KR4h0081_SBCK_056-10a"/>
徒崇德之硯山懼弗克揚先烈將遂沉没則終天<lb/>
無涯之痛愈不可塞願有述以表於墓敢以累子<lb/>
澂禮辭許於是讀傳與狀而哀侯之所以死嗚呼<lb/>
歐陽公論五代之臣全節而死者三王彦章其首<lb/>
彦章北面朱梁蓋路人一旦爲君臣歳月甚淺鮮<lb/>
無足道而弗貳所事百世之公議猶韙之宋三百<lb/>
年仁義之國豈朱梁比而其季也死宗廟社稷死<lb/>
城郭封疆求如項籍田横劉湛諸葛瞻顔杲卿張<lb/>
廵許逺南霽雲輩一何寥寥耶侯以下官微禄出<lb/>
入行陳屹屹不挫如此世亦曷甞無人哉嗚呼唏<lb/>
<pb n="KR4h0081_SBCK_056-10b"/>
矣侯之死以蜀崇慶告急宋大將徃援侯率偏師<lb/>
以前破營壘十數攻蜀之帥號紐隣有善戰聲大<lb/>
將畏憚得小捷遽謀左次以遁侯見帥深入不惑<lb/>
驟領數十騎來徃有敵輙迎又喜逺追謂其輕脱<lb/>
可獲也大將逗遛侯率所部獨進進至叙州南平隆<lb/>
化縣界過游騎什什伯伯接戰無大勝負日中帥<lb/>
以精騎數千至侯之衆不滿千人皆敢死士馳突<lb/>
衝擊力戰不少懾遣卒詣大將求救方引衆趣山<lb/>
顧望竟不赴侯棄所乗馬立射發無不斃帥兵屢<lb/>
却然以歩敵騎衆寡幾十倍帥兵生力分畨迭鬪<lb/>
<pb n="KR4h0081_SBCK_056-11a"/>
日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>戰未罷所殺巳過當而侯之兵死傷者十七<lb/>
八矢貫侯臂裂帛裹創復戰連中數十創創甚矢<lb/>
盡衆稍稍散逸聚者猶數十人傷重莫能軍侯𬒳<lb/>
執帥壯其勇期生之侯大罵求速死亦不加害翼日<lb/>
帥親視其創饋之食與藥侯標去弗受絡置馬上<lb/>
載以行八日不食至播州土門逼令招城中不行<lb/>
遇害年五十二帥還都輙對儔黨言唶唶獎嘆曰<lb/>
好人好人且曰其箭不可當侯之從子二其一失<lb/>
其名先數歲戍巴州戰死其一名燦然後數歲要<lb/>
隨州歸師至缺陂戰死壻王𣏌守樊城城䧟不降<lb/>
<pb n="KR4h0081_SBCK_056-11b"/>
亦死一門死者四人侯光州固始人諱鈞少負竒<lb/>
氣嗤齷齪儒弊精神事無用語每云讀書了大意<lb/>
可暇日挾勁弓驅馬出平原曠野指南北東西射<lb/>
曰大丈夫立功名當以是萬殿帥噐之妻以兄女<lb/>
繇邊郡材技良家子選補軍職隷武定軍屯光徙<lb/>
屯黄勇勝軍後剏取將於武定而以侯爲副其將<lb/>
後走馬襄陽城上墮城下死侯叱曰大丈夫不爲<lb/>
國死敵而死於是兒女子耳制置使遂以侯代將<lb/>
充統制官寳祐間蜀歳歳𬒳兵侯徃來峽渠開逹<lb/>
等州扞禦用少擊衆數數以多最深入蠻徼築建<lb/>
<pb n="KR4h0081_SBCK_056-12a"/>
城堡化服群獠撫以恩信任事不避艱險類如此<lb/>
捐軀徇國其素志也而竟以敢戰死嗚呼唏矣夫<lb/>
人萬氏早卒再娶胡氏生士龍士龍之子澍亦嗜<lb/>
書愿而周於務嗚呼自古忠臣義士身不食其報<lb/>
者徃徃報於其子孫然則侯之後宜大蓋巳覩其兆<lb/>
　　元氏清河新阡表　元眀善<lb/>
元氏有二一曰衛大夫咺一曰拓䟦魏魏之元著<lb/>
於河南而吾曾祖諱興君家于大名之清河譜系<lb/>
無所徴㩀不得上知族里諱興君娶彭氏生子曰<lb/>
諱泉君曰諱聚君曰諱海君諱泉君娶張氏生子<lb/>
<pb n="KR4h0081_SBCK_056-12b"/>
曰諱信君諱聚君娶楊氏生子曰諱珍君曰諱成<lb/>
君曰諱玉君諱海君娶髙氏生子曰諱天祐君曰<lb/>
諱進君曰諱瓊君曰諱瑛君曰諱貢君由將仕佐<lb/>
郎提舉杭州酒使司知事徙蘆瀝鹽埸同管勾諱<lb/>
信君娶楊氏生子曰弼曰德曰恭諱珍君娶張氏<lb/>
何氏生子曰諱良曰矼今將仕郎髙郵屯田提舉<lb/>
曰諱林曰榮曰瑩曰嵤諱成君娶趙氏生子曰巒<lb/>
曰善諱玉君娶郭氏生子曰通曰福曰嘉諱天祐<lb/>
君娶胡氏生子曰珪諱進君娶焦氏生子曰諱彧<lb/>
允諱瓊君娶楊氏生子曰諱山曰顯曰世彦曰世<lb/>
<pb n="KR4h0081_SBCK_056-13a"/>
傑曰檜諱瑛君娶張氏生子曰義曰從政今湖廣<lb/>
行中書省宣使諱貢君娶弭氏生子曰明善以儒<lb/>
起家由登仕佐郎樞宻院照磨爲中書省知管差<lb/>
除掾弻娶王氏生子曰起良娶李氏生子曰賢矼<lb/>
娶皇父氏生子曰亨榮娶丁氏生子曰敏曰懋巒<lb/>
娶楊氏生子曰衡曰衍善娶侯氏生子曰岵通娶<lb/>
李氏生子曰翰福娶閻氏生子曰斡彧允娶孫氏<lb/>
生子曰秀山娶鄒氏生子曰振世彦娶劉氏生子<lb/>
曰揚世傑娶鄒氏生子曰播義娶任氏生子曰嶠<lb/>
曰峻明善娶李氏生子曰蒙曰晦諱興君以下塟<lb/>
<pb n="KR4h0081_SBCK_056-13b"/>
于縣城郭西賈莊之東諱天祐君以下别塟新阡<lb/>
去祖塋西南七十五歩仰惟吾祖和厚懿恭懷光<lb/>
弗耀再世而發于吾考吾兄而明善不肖亦忝朝<lb/>
命執事機要蓋懼夫族大曰逺昧于鏡考而涸先<lb/>
澤此阡表之所由刻也夫祖澤流衍於㝠漠之中<lb/>
緝學勵行命不逮者有焉趍下漸邪而幸振顯者<lb/>
理無是也雖然益逺益大垂美無窮豈無其人嗚<lb/>
呼元氏子孫其可不鍳于兹<lb/>
　　蘇府君墓表　鄧文原<lb/>
蘇氏世居眞定之眞定縣君之曽大父公彦大父<lb/>
<pb n="KR4h0081_SBCK_056-14a"/>
元老父誠咸韞德弗仕君諱榮祖字顯之益樹善<lb/>
以亢其宗然歳止三十有七寔至元十二年五月<lb/>
十六日也越四十三年爲延祐丁巳君之子志道<lb/>
官奉直大夫樞宻院斷事官經歴秩視五品得追<lb/>
榮其父母由是制贈榮祖奉直大夫同知中山府<lb/>
事飛騎尉眞定縣男妻呉氏眞定縣君咸曰天之<lb/>
報施善人信逺益有徴哉志道將刻石墓左以昭<lb/>
被寵光于無斁其子天爵甞爲國子生而余職教<lb/>
于兹也以君之壻劉從道所著居里行業謁予文<lb/>
余其可辭按狀君性頴異童齓巳若成人從郷人<lb/>
<pb n="KR4h0081_SBCK_056-14b"/>
賈先生授業讀書一過輙成誦事大父孝疾病湯<lb/>
液必親雖躬溲矢弗厭郷閭盖以比古黔婁云大<lb/>
父年髙寢必温一夕誤火其席大父曰吾孫勿異<lb/>
也然猶肉袒謝罪乆之早嗜學毎歸至夜分戒叩<lb/>
戸者勿亟曰大父方安寢也時南北兵阻售書價<lb/>
視珍具君得書必手鈔校讎無豪忽舛異廼巳暦<lb/>
法自唐一行師推大衍定歳差法後世多倣用之<lb/>
然司暦或失其傳君因金大明暦積筭爲書數十<lb/>
篇多易其舊其學自經史百氏隂陽卜筮書靡不<lb/>
斫賾尤邃伊洛之㫖必以孝弟忠信爲本甞曰學<lb/>
<pb n="KR4h0081_SBCK_056-15a"/>
貴適用也故素尚操履有古愿直風曽鬻白金於<lb/>
市過友家墜焉友故收之以觀其恚而君神氣自<lb/>
如友徐歸之曰君之量過人逺矣歳疫隣有窶人<lb/>
君爲具藥食至舉家全活里閈之昬婣䘮塟者每<lb/>
從君問禮君援古訓式縷解銖分不爲世俗隂陽<lb/>
家拘忌之說訟者亦就君持平才諝日聞轉運司<lb/>
辟君領眞定稅然非其意也賦入有常司征者率<lb/>
利其贏君一無所汚未期以大父病歸終孝養者<lb/>
七年而卒大父泣曰天胡奪吾孝孫之亟也朋友<lb/>
族婣皆戚嗟相弔眀年大父卒越十年夫人呉氏<lb/>
<pb n="KR4h0081_SBCK_056-15b"/>
卒夫人宋宣和故家婉婉有禮節相其夫克愼中<lb/>
饋既嫠奉舅始若夫之存君儀容髙潔不事表襮<lb/>
處昆弟雍睦衣食不先撫諸弟妹族属咸盡恩意<lb/>
内外子姓羣從指數百獨通財同爨君卒諸弟稍<lb/>
欲分析呉夫人不能止惟取薄田二頃書數篋皆<lb/>
曰君之教行閨閫若是夫甞欲辨宗法以合昭穆<lb/>
建家廟以嚴祭祀設門塾以訓郷之子弟志未就<lb/>
而殁取易家人之上九榜其齋曰威如故學者因<lb/>
號威如先生男二人長即志道次殤或勸君止一<lb/>
息教宜稍從寛君曰教可以愛㢮耶故志道由憲<lb/>
<pb n="KR4h0081_SBCK_056-16a"/>
司户部樞宻中書掾長幕僚司畫諾皆以治辦稱<lb/>
女三人長壻即從道次賈玖馮慶孫男五人長天<lb/>
爵力學績文中國子髙等調薊州判官累遷應奉<lb/>
翰林文字承直郎同知制誥兼國史院編修官餘<lb/>
早世女三人適宫天禎張蒙何安道葬以卒之五<lb/>
日墓在府北新市郷新城原從先塋之兆烏乎人<lb/>
情孰不欲貴且壽也然古之知道者以德崇爲貴<lb/>
令名不朽爲壽而世之髙車駟馬以矜華寵錬氣<lb/>
服食以希髙年卒泯滅堙絶者何可勝道其視賤<lb/>
且夭者相去得失㡬何也若君之年與位皆弗克<lb/>
<pb n="KR4h0081_SBCK_056-16b"/>
究厥施而以善終始可不謂賢乎而況教忠有裕<lb/>
命數哀榮又可慰顯揚之思於無窮云<lb/>
　　安先生墓表　袁桷<lb/>
嗚呼金蹂宋踰南兩帝並立廢道德性命之說以<lb/>
辨愽長雄爲詞章發揚稱述率皆誕漫叢雜理偏<lb/>
而氣豪南北崇尚幾無所分别當是時伊洛之學<lb/>
傳南劔至乾道淳熈士知尊其說闡明之朱文公<lb/>
統宗㩀㑹纎鉅畢備正學始崇又未㡬僞學造謗<lb/>
咸諱其說以售仕于時金將亡各流離自保烏睹<lb/>
所謂經說哉有明其說者獨江漢趙氏私相筆録<lb/>
<pb n="KR4h0081_SBCK_056-17a"/>
尊聞傳信稍自異流俗　皇元平江南其書稛載<lb/>
以來保定劉先生因篤志獨行取文公書㑹稡而<lb/>
甄别之其文精而深其識專以正蓋隆平之興使<lb/>
夫道德同而風俗一不在於目接耳受而有嗣也<lb/>
劉旣死得其傳者曰安君焉君諱熈字敬仲其學<lb/>
汪洋静邃謂文以載道辭不勝不足以言理故其<lb/>
言修以立於詩章幽而不傷慕貞潔之實將以自<lb/>
任其道者也道散於異端九流證拾於墜簡傳者<lb/>
益逺而書幸具在不知而作者則索於句讀之末<lb/>
旨意斷絶踵謬而莫悟君設對問以辨後作者悔<lb/>
<pb n="KR4h0081_SBCK_056-17b"/>
而焚其書左氏浮誕不合經者悉去之續皇極經<lb/>
世書繇元豐至至大三年考家禮爲祠堂以奉四<lb/>
世邑人化之教人也以持敬爲本觧經必毫縷以<lb/>
祈果知矣必驗其所行弟子相從者常百餘人出<lb/>
入閭巷佩矩帶規知其爲君之弟子其於劉先生<lb/>
也未甞一見之蓋篤信其書黙求以通焉者也劉<lb/>
亦知君足以傳道卒不得見焉君深悲之而於學<lb/>
有侣君無憾矣君之先太原離石人五世祖玠仕<lb/>
於金曾祖昇不仕祖滔以經童登第金將亡徙眞<lb/>
定因居焉戊戍歳詞賦入等占儒籍考松江東宣<lb/>
<pb n="KR4h0081_SBCK_056-18a"/>
慰司照磨妣劉氏君少敏悟諸父咸噐之素多疾<lb/>
甞避隱封龍山然卒不得年至大四年五月某日<lb/>
卒年四十有三娶張氏焦氏子二塈垣女一嫁王<lb/>
氏是歳葬稾城縣安仁郷先塋之側其卒也翰林<lb/>
學士王公思㢘以書唁其父曰自敬仲死詎安氏<lb/>
不幸士林不幸矣有遺文十卷既塟之十三年門<lb/>
人蘇天爵述其事狀踵門曰黙菴先生天爵從學<lb/>
實有年先生之德之行願表於墓原使有考桷作<lb/>
而言曰眞文忠公德秀與朱文公同里生不及事<lb/>
焉文公之學眞實紹之侑食于廟于祠無異辭集<lb/>
<pb n="KR4h0081_SBCK_056-18b"/>
賢劉公生愈後闡揚合一劉公功與眞公並安君<lb/>
不得見劉公而道實有傳盛矣哉舂陵之學四方<lb/>
爲有準矣至治三年歳次癸亥二月丁亥翰林直<lb/>
學士奉議大夫知制誥同修國史㑹稽袁桷表<lb/>
　　王伯益墓表　虞集<lb/>
皇慶癸丑二月某甲子王君伯益卒於京師客舎<lb/>
治書侍御史趙敬父翰林直學士元復𥘉同知彰<lb/>
慶使栁唐佐皆出錢合所與相知者之賻授其妻<lb/>
之兄兾州知事莫正巳使治其喪五日始克歛而<lb/>
殯諸城南僧寺其友楊載杜本訪其平生所爲詩<lb/>
<pb n="KR4h0081_SBCK_056-19a"/>
文傳之又爲作畫像賛及著哀詩哭之舉其孤迪<lb/>
𥙷國子生踰月其弟自大名走京師謀歸其柩將<lb/>
以某年月日葬之某地其先塋也載本又謂集宜<lb/>
爲文表其墓令後人知爲吾伯益所藏云伯益名<lb/>
執謙大名人生數歳入郷校旬月中巳能習盡羣<lb/>
兒所授書問難其師其師爲絶席引寘坐側羣兒<lb/>
無敢與並因勸其父某送詣郡學未數月又絀其<lb/>
同舎生如郷校及長其父資之游亰師時中書平<lb/>
章卜灰木公翰林唐承㫖公有重名當世以人材<lb/>
爲巳任一見伯益皆曰竒材也不敢以進用常秩<lb/>
<pb n="KR4h0081_SBCK_056-19b"/>
浼伯益將言於上擇舘閣優重地薦之乆之不得<lb/>
如二公志尚方符寳典書滿三年常得四品官即<lb/>
以伯益爲符寳典書三年竟不得四品官二公相<lb/>
繼去世無爲伯益言者柳唐佐爲言於張子有平<lb/>
章平章事隆福宫最貴近而雅好文士禮伯益爲<lb/>
上客畱署其府爲徽政院照磨調眞定録事陵州<lb/>
判官改將作院照磨伯益皆漠如也徒曰與彰徳<lb/>
田衍師孟河間李亰景山濟南張養浩希孟飲酒<lb/>
賦詩爲神交時人望見之皆以爲古仙異人兾一得<lb/>
遇待爲幸閻承㫖時在翰林謂人曰吾聞伯益宜<lb/>
<pb n="KR4h0081_SBCK_056-20a"/>
供奉翰林苟有意幸得見之伯益不屑也後十餘<lb/>
年始爲翰林應奉文字承務郎同知制誥兼國史<lb/>
院編修官然伯益竟止是官年才四十八悲哉伯<lb/>
益身長不過數尺不喜騎馬遇好友即提杖出門<lb/>
竟日去不返顧語妻子以爲常始來亰師用橐中<lb/>
金不識記數及貲盡益困至終身亦不以介意於<lb/>
書無不讀於人物治道政術甚明白而未始以辯<lb/>
博自雄遇人無賢不肖皆驩然無間而胸中了不<lb/>
可混長年亰城居而所以爲詩簡澹蕭逺如在山<lb/>
林不與人接者常謂人曰吾知吴楚多瑰偉竒絶<lb/>
<pb n="KR4h0081_SBCK_056-20b"/>
者當委身徃游乃稱吾意耳楊載曰然誠廣伯益<lb/>
以山水之勝視陳子昻李太白未知何如蓋伯益<lb/>
之詩㫖意不迫於事物而律法深穩合古作故識<lb/>
者以載爲知言伯益甞學脩金丹求神僊又甞深<lb/>
坐黙究爲禪定雖莫竟其所至然灼不爲外境移<lb/>
奪無疑矣杜本曰伯益人品極髙去世人巳逺當<lb/>
得大徹豈不偉歟惜乎年不待之也未卒前一夕<lb/>
猶與客飮酒人家暮歸坐閱案上書夜且半妻孥<lb/>
頗察其有異召毉未至伯益忽拊几却卧不復言<lb/>
禁鍾不盡一聲趣喚楊載杜本來而復瞑嗚呼若<lb/>
<pb n="KR4h0081_SBCK_056-21a"/>
伯益者豈非古之所謂超邁不羣者耶方伯益在<lb/>
歛集徃哭之見唐佐語莫知事曰莫夫人何以爲<lb/>
生㓜女若爲得所歸弱子若爲得所長感慨出涕<lb/>
被面毅然以爲巳事一坐皆欷歔不能仰視是以<lb/>
莫知事治棺椁後極堅緻理其家尤備此皆有古<lb/>
道非常人所可及嗟夫觀伯益之得於人如此則<lb/>
伯益之所存可信巳烏乎是爲表<lb/>
　　稷山叚氏阡表　虞集<lb/>
泰定四年秋天官侍郎段輔出其先世遺文以示<lb/>
集讀而嘆曰嗟夫昔宋失中原文獻隊地蓋爲金<lb/>
<pb n="KR4h0081_SBCK_056-21b"/>
者百數十年材名文藝之士相望乎其間至于眀<lb/>
道正誼之學則或鮮傳者矣及其亡也禍亂尤甚<lb/>
斯民之生存無幾況學者乎而河東段氏之學獨<lb/>
行乎捄死扶傷之際卓然一出於正不惑於神怪<lb/>
不畫於浮近有振俗立教之遺風焉嗚呼可謂善<lb/>
自託於不泯者哉於是輔告集曰維段氏世居絳<lb/>
之稷山由輔而上遡其可知者爲前宋司理參軍<lb/>
諱應規十一世矣司理之六世孫爲金武威郡侯<lb/>
諱矩生三子長曰鈞次曰鏞次曰鐸鐸以正隆進士<lb/>
官至華州防禦使武威所因以得封者也鏞先卒<lb/>
<pb n="KR4h0081_SBCK_056-22a"/>
而二人以文行稱謂之河東二叚在防禦時隴西<lb/>
李愈作武威墓表五世之内名德並著自武威而<lb/>
至於今又六世矣家學幸可徴焉子爲叙而篆之<lb/>
將刻諸墓道集辱在同朝不敢辭乃按而書之凡<lb/>
李愈氏巳表者不具所具者自鈞始鈞生汝舟汝<lb/>
舟生恒恒生克巳成巳脩巳克巳成已之㓜也禮<lb/>
部尚書趙公秉文識之目之曰二妙成巳登正大<lb/>
進士第主宜陽簿及内附朝廷特授平陽提舉學<lb/>
校官不起而克巳終隱于家一時諸侯大夫士皆<lb/>
師尊之各有文集數十卷集所爲讀而興嘆者也<lb/>
<pb n="KR4h0081_SBCK_056-22b"/>
克巳之子三人思永思誠河中府儒學教授思温<lb/>
皇子安西王召爲記室參軍不赴以子輔貴贈中<lb/>
順大夫禮部侍郎上騎都尉追封河東郡伯成巳<lb/>
之子曰思義平陽路儒學教授四子之孫凡十人<lb/>
似英甫彦孚輔之兄彞經循順其弟也其九人皆<lb/>
仕有禄位獨輔㝡顯以文行選應奉翰林三爲御<lb/>
史遍歴陜西江南及中臺以司業教國子生判太<lb/>
常禮儀院㝷貳天官譽名日盛君子有望焉嗚呼<lb/>
自司理君至于今段氏十一傳凡二百有餘年而<lb/>
代亦三易矣文學之懿前後相属豈不偉哉彼以<lb/>
<pb n="KR4h0081_SBCK_056-23a"/>
功名冨貴赫奕一時者何可勝數然不過一傳再<lb/>
傳而聲迹俱泯自其子孫有不能知其世視此孰<lb/>
爲得失哉故爲之銘銘曰<lb/>
氣蓋世兮慮徧物邈無託兮乆焉識眇弱翰兮著<lb/>
微迹何千年兮如白日翩翩兮弟昆顧余庭兮鞠<lb/>
存嘉遯兮無悶善自託兮斯文皇肇造兮有區羣<lb/>
材來兮並驅匪伏兮有待視其家兮多書岌維岳<lb/>
兮潤流斯河世寖顯兮子孫則多邦人有言兮先<lb/>
生之家<lb/>
　　張進中墓表　王士熈<lb/>
<pb n="KR4h0081_SBCK_056-23b"/>
貴齒尊老之義尚矣古之有天下者皆養之以求<lb/>
其言居民間則爲父師生于治世涵濡德澤故保<lb/>
其生也無傷更事知艱故言之發也有則厥後三<lb/>
老董公見舉大義之時沛中父老預歌舞成功之<lb/>
日斯老者之著明于世者也　聖朝建都燕山民<lb/>
物日冨八九十歳翁敦茂厖碩朝延優之徭役勿<lb/>
事歳時得陞殿上上<lb/>
皇帝夀每大朝㑹百官衣朝服鞠躬以進視班次<lb/>
唯謹母敢越尺寸而諸耆老髙幘博褐從容暇裕<lb/>
以齒後先門者不加誰何俟百官退乃陟峻陛承<lb/>
<pb n="KR4h0081_SBCK_056-24a"/>
清光歸而娱嬉井陌或騎或歩更過飲食和氣粹<lb/>
如大駕出宫則龎眉黄髮序勾陳環衛間見者咸<lb/>
曰樂哉太平之民也張進中居京師有年耆老之<lb/>
一也進中字子正善爲筆其爲筆也管以堅竹毫<lb/>
以鼬䑕極精銳宜書人爭售之由是四方咸知進<lb/>
中名得其一者以爲珍異而尚方時有所需非進<lb/>
中所爲者不用也進中自持筆以入必賜以酒年<lb/>
益髙被璽書蠲其傜役至八十以終時延祐七年<lb/>
某月某日也塟宛平縣岡村妻某氏子某余識京<lb/>
師耆老多矣所敬者唯君及何失失家善織紗縠<lb/>
<pb n="KR4h0081_SBCK_056-24b"/>
最能爲詩充然有得如宋陸務觀可傳也日岀買<lb/>
絲騎驢歌吟道中指意良逺張君雅重厚毅然有<lb/>
容坐窒中自珍其筆有來求之者目其貌非儒生<lb/>
雖多予價終不肯出其善者卑之學士先生如淇<lb/>
上王仲謀上黨宋齊彦呉中趙子昻皆與之善三<lb/>
家皆世稱善書者其知君良有以夫今何君張君<lb/>
相繼以隕求似者未之見嗚呼生治世以樂其身<lb/>
不必仕之及也擅一藝以夀其名不必文之多也<lb/>
張君亦何憾焉掲辭墓前用以告來者<lb/>
　　眞定張君墓表　宋本<lb/>
<pb n="KR4h0081_SBCK_056-25a"/>
眞定之眞定縣人曰張君諱德林字茂卿夙䘮怙<lb/>
恃兄弟衆且貧既長遂贅壻于郡董氏董氏多財<lb/>
無子委君家事君長治生乆之資益饒又哀董宗<lb/>
將絶爲外舅買妾覬有以世其祀果生一子名笥<lb/>
亡㡬何外舅妾皆死君夫婦鞠笥保抱乳哺之壯<lb/>
悉致家貲以去笥力畱同居不可乃與田百畒屋<lb/>
一區爲報君課家人耕蠶以自衣食至治元年七<lb/>
月十四日病卒年六十四至順二年某月某日葬<lb/>
縣之新市郷安封原子男一人天佑和寧路儒學<lb/>
正女二人長適朝列大夫監察御史蘇天爵次適<lb/>
<pb n="KR4h0081_SBCK_056-25b"/>
郡士宫思敬孫男二中立中和日蘇君持君事狀<lb/>
告予曰昔杭有冨民病且死子生甫三歳遺命壻<lb/>
主家産它時子取三壻取七子長而訟乖崖張公<lb/>
爲守曰使遺命子七則死壻手矣苟無剛眀若張<lb/>
公者則子受屈無疑今張君非迫於孤子之愬非<lb/>
怵於官府禁令非不理於郷黨親戚之口慨然舎<lb/>
所巳㩀遺諸不争求之時俗亦鮮矣能爲我文以<lb/>
表其墓爲齊民勸乎苟得之將歸刻諸石予諾而<lb/>
未遂蘇君再請三請且歳餘不懈時蘇君室恒山<lb/>
郡君者巳亡予憐其拳拳故妻之父若是乃最其<lb/>
<pb n="KR4h0081_SBCK_056-26a"/>
事之概附以卒葬歳月子女孫息之數而系以論<lb/>
曰古未有贅壻秦黔首家貧子壯則出贅始見史<lb/>
傳實弊俗也妻之家不以骨肉視贅壻雖贅壻亦<lb/>
自不以我爲妻家骨肉張延賞韋臯猶爾矧餘人<lb/>
乎陽爲翕翕熱而隂相漠然者争鬪相責望者皆<lb/>
有之蓋實非骨肉而然也故有國者至發民贅壻<lb/>
爲卒將以用其憤忿不平勤勞困苦之氣耳至財<lb/>
者則又民之心也百金之産出入掌握可没齒温<lb/>
飽贅壻於妻之父母之子何有於戲處非骨肉之<lb/>
地當風俗世下之時而張君出焉眞鮮哉方以杭<lb/>
<pb n="KR4h0081_SBCK_056-26b"/>
民之訟則大非其倫彼富民者懼死其子於巳生<lb/>
而君則求董之子於未有詎不相萬萬哉當買妾<lb/>
時君固巳無心於其所殖不待推致於笥而後知<lb/>
也然予又有感於蘇君者昔予大父亦壻京師冨<lb/>
民張氏張亦無子約曰死後園田屋室金帛皆子<lb/>
物數歳側室育子大父告去張翁媪驚曰何至是<lb/>
縱有子女不當得産之半耶大父曰某不欲處嫌<lb/>
地竟去舊當狀其事洎其餘行實欲求當世有文<lb/>
者表著金石未能也孫於祖顧乆有闕然者蘇君<lb/>
乃能以斯先我豈天賞君盡心外舅而生蘇君俾<lb/>
<pb n="KR4h0081_SBCK_056-27a"/>
豈弟親親女以君女而取報乎則郷所謂弊俗者<lb/>
鎭定之間由董張蘇三氏可少湔矣用於世而觀<lb/>
民風者過君墓道以讀是尚有徴焉<lb/>
國朝文類卷第五十六<lb/>
<pb n="KR4h0081_SBCK_056-27b"/>
<pb n="KR4h0081_SBCK_056-27b"/>
</p>
<p>
</p>
  </div>
</body>
</text>
</TEI>
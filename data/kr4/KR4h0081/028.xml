<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_028-1a"/>
國朝文類卷第二十八<lb/>
　記<lb/>
　　櫝蓍記　劉因<lb/>
蓍之在櫝也寂然不動道之體立所謂易有太極<lb/>
者也及受命而出也感而遂通神之用行所謂是<lb/>
生兩儀兩儀生四象四象生八卦八卦定吉㐫生<lb/>
大業者也猶之圗也不用五與十不用云者無極<lb/>
也而五與十則太極也猶之易也㓗静精微㓗静<lb/>
云者無極也而精微則太極也知此則知夫櫝中<lb/>
之蓍以一而具五十無用而無所不用謂之無則<lb/>
<pb n="KR4h0081_SBCK_028-1b"/>
有謂之實則虚也而其數之流行於天地萬物之<lb/>
間者則亦隂陽竒偶而巳矣故自掛扐之竒而十<lb/>
二之則陽竒而進之不及夫偶者爲少隂隂偶而<lb/>
退之不及夫竒者爲少陽而四之則三四五六合<lb/>
夫畫竒全偶半合夫數而畫亦於是焉合其多少<lb/>
則合其位之陽少而隂多故有自一進一而爲偶<lb/>
自偶退一而爲竒之象也自過揲之䇿而十二之<lb/>
陽竒而退之不及夫偶者爲少隂隂偶而進之不<lb/>
及夫竒者爲少陽而四之則六七八九合夫數竒<lb/>
三偶二合夫畫而數亦於是焉合其多少則合其<lb/>
<pb n="KR4h0081_SBCK_028-2a"/>
數之陽實而隂虚故有自一虚中而爲偶自二實<lb/>
中而爲竒之象也蓋掛扐之竒徑一而過揲之竒<lb/>
圍三而掛扐過揲之偶鈞用半也故分掛扐過揲<lb/>
而横觀之則以隂爲基而消長有漸分四象而縱<lb/>
觀之則亦以隂爲平而低昻有漸其十二之則自<lb/>
右一而二自左二而三其四之則自右三而六自<lb/>
左六而九如水之流行觸東而復西其消長則其<lb/>
自然之淪漪其判合則其盈科而後進者也此皆<lb/>
自夫一行邵子之說而得之知此則知夫誤推一<lb/>
行三變八卦之象謂隂陽老少不在乎過揲者爲<lb/>
<pb n="KR4h0081_SBCK_028-2b"/>
昧乎體用之相因而誤推邵子去三用九之文謂<lb/>
七八九六不在乎掛扐者又昧乎源委之分也由<lb/>
此而極其竒偶之變以位則陽一而隂二也以數<lb/>
則天三而地两也初變之徑一而圍三以爲竒者<lb/>
三而得之是以老陽少隂之數多也後二變之圍<lb/>
四用半以爲偶者二而得之是以少陽老隂之數<lb/>
少也分隂分陽則初一變皆竒而後二變皆偶也<lb/>
迭隂迭陽則去掛一初一變皆偶而後二變皆竒<lb/>
又如畢中和天地人之說也其變也自一生二二<lb/>
生四而又四之四生八八生十六而言則畫卦之<lb/>
<pb n="KR4h0081_SBCK_028-3a"/>
象也自四乗而十六十六乗而六十四則重卦之<lb/>
數也故𥘉變而得两儀之象者二畫卦之數也再<lb/>
變而得四象之象者四畫卦之數也三變而得八<lb/>
得八卦之象者六畫卦之數也自两儀之隂陽而<lb/>
言其用數則乾兊離震皆十二而巽坎艮坤皆四<lb/>
也自八卦之隂陽而合其體數則乾坎艮震三十<lb/>
二而巽離坤兊三十二也自二老二少之隂陽而<lb/>
言其饒乏之數則又如四象之七八九六也六變<lb/>
而得四象之畫則毎位之静變徃來得十畫卦之<lb/>
數也又二畫則緫其數矣其數也皆静者爲多變<lb/>
<pb n="KR4h0081_SBCK_028-3b"/>
者爲少而一爻變者居中其静與變皆老隂爲多<lb/>
老陽爲少而二少居中積畫成卦則每卦之静變<lb/>
徃來得十五畫卦之數也又三畫則緫其數矣其<lb/>
數也亦皆静極者爲至多而變極者爲至少而又<lb/>
一爻二爻進退于其間其静與變則皆坤爲至多<lb/>
乾爲至少而三男三女進退于其間因而重之則<lb/>
毎卦之静變徃來得三十畫卦之數也又六畫則<lb/>
緫其數矣其進退多少皆與八卦之例同也此皆<lb/>
自歐陽子七八常多九六常少之一言而推之與<lb/>
夫後二變不掛不知其爲隂而使二老之數與成<lb/>
<pb n="KR4h0081_SBCK_028-4a"/>
卦同二少之數與二老同而參差益甚其初一變<lb/>
必鈞不知其爲陽而於乾坤六子之率勉強求合<lb/>
乃若四十九蓍而虚一與五十蓍虚一而掛二者<lb/>
固有間矣此以蓍求卦者也若夫以卦而求變也<lb/>
則自夫交易巳成之體爲變易應時之用由两儀<lb/>
而上自紓而促八卦循環而其序不亂以逺御近<lb/>
以下統上而皆有文之可尋也以變而求占也則<lb/>
自静極而左之一二三四五自動極而右之一二<lb/>
三四五極自用其極而一則專其一居两端而分<lb/>
屬焉二則分其爻居次两端而分屬焉動則上爻<lb/>
<pb n="KR4h0081_SBCK_028-4b"/>
重而静則下爻重也三則分其卦居中自爲两端<lb/>
而分屬焉前則本卦重而後則之卦重也動中用<lb/>
静静中用動静多主貞動多主悔而皆有例之可<lb/>
推也然自此而極言之則以六甲納之其卦之序<lb/>
不亂也以互取之其序有漸而亦不亂也以伏求<lb/>
之其序亦有漸而不亂也以丗位反圗而推之則<lb/>
一而二二而四四而八八而十六進退有序逆順<lb/>
以類而不亂也以䇿數即圗而攷之則在两儀而<lb/>
一消長在四象而二消長在八卦而四消長在十<lb/>
六而八消長在三十二而十六消長故長中八消<lb/>
<pb n="KR4h0081_SBCK_028-5a"/>
消中八長皆震爲巽之消而坤爲乾之消巽爲坤<lb/>
之長而乾爲震之長而不亂也以揲變之數應圗<lb/>
而推之則其多少又合乎一一爲乾八八爲坤以<lb/>
少爲息以多爲消而亦不亂也是則按圗畫卦揲<lb/>
蓍求卦莫不脗合矣然而朱子猶以大衍爲不自<lb/>
然于河圖而變揲之左可以形右卦畫之下可以<lb/>
形上者又以爲短於龜也其三索之說則一行有<lb/>
成說旣取之于本義後復以爲不必然而卦之隂<lb/>
陽之竒偶畫與位合則大傳有明文旣著之筮說<lb/>
而不明言于啓蒙是又恐後人求之過巧而每遺<lb/>
<pb n="KR4h0081_SBCK_028-5b"/>
恨不能致古人之詳者也若以竒䇿之數合之圎<lb/>
圗之畫則四十八一卦之畫也其竒之十二即乾<lb/>
之隂而䇿之三十六即其陽也三十六自九進而<lb/>
得之也九陽也三十六亦陽也全陽也其竒之二<lb/>
十即兊離之隂也而䇿之二十八即其陽也二十<lb/>
八自七進而得之也七陽也二十八隂也陽合於<lb/>
隂也其竒之二十四則坤所去之半也而䇿則所<lb/>
用之二十四隂也二十四自六進而進得之也六<lb/>
隂也二十四亦隂也全隂也其竒之十六即艮坎<lb/>
自上所去之十六也而䇿之三十二即其所用之<lb/>
<pb n="KR4h0081_SBCK_028-6a"/>
半并上所餘之八隂也三十二自八進而得之也<lb/>
八隂也三十二陽也隂合于陽也其震巽之不用<lb/>
則猶乾之不用隂坤之不用陽也其竒䇿之八方<lb/>
數之變也掛扐之六圎數之變也此邵子之說也<lb/>
然前之竒䇿之所當隂不若陽之齊後之六八之<lb/>
所應圎不若方之備是必有深意也第未能考而<lb/>
知之又不知朱子之意以爲如何此因櫝蓍而記<lb/>
之至元十年春二月吉日櫝成記<lb/>
　　髙林孔子廟記　劉因<lb/>
安肅髙林里距吾居五十里聞有孔子廟枉道而<lb/>
<pb n="KR4h0081_SBCK_028-6b"/>
拜焉詢其創始復興之由里之耆老劉禎等言廟<lb/>
起于五代之際乆乃廢毀金大定間郷先生孫直<lb/>
卿率里中豪族盧田劉三氏始修葺之迄今至元<lb/>
庚辰圯壞幾盡禎劉氏孫也復率盧氏子孫共繼<lb/>
先志經營於其年之春逮明年秋廟貌旣尊乃興<lb/>
祭器以祀事告成且爲郷約春秋釋奠之禮俾可<lb/>
以繼里人自以非學者而祀先聖恐踰禮制請就<lb/>
質焉予按禮釋奠於先聖先師謂學詩書禮樂者<lb/>
各以所習業而祭其先師者也孔子豈詩書禮樂<lb/>
專門其師耶旣非詩書禮樂專門之師豈學官所<lb/>
<pb n="KR4h0081_SBCK_028-7a"/>
得而私者耶詩書禮樂之官且不得而私又豈後<lb/>
丗俗儒記誦詞章者之所得而私也禮飲食必祭<lb/>
祭先造飲食者也蓋以吾之所以享此者斯人之<lb/>
力也孔子立人道者也今吾之所以爲人君君臣<lb/>
臣父父子子而不淪胥於禽獸之域者其誰之力<lb/>
歟於一飲食而知報其力於此而不知所以報焉<lb/>
惑矣諸君其勉行事無懈禎等曰諾且請書其辭<lb/>
於石併記歳月之始末云<lb/>
　　退齋記　劉因<lb/>
老氏其知道之體乎道之體本静出物而不出於<lb/>
<pb n="KR4h0081_SBCK_028-7b"/>
物制物而不爲物所制以一制萬變而不變者也<lb/>
以理之相對勢之相尋數之相爲流易者而觀之<lb/>
則凡事物之肖夫道之體者皆灑然而無所累變<lb/>
通而不可窮也彼老氏則實見夫此者吾亦有取<lb/>
于老氏之見夫此也雖然惟其竊是以濟其術而<lb/>
自利則有以害夫吾之義也下將以上也後將以<lb/>
先也止將以冨也儉將以廣也哀將以勝也慈將<lb/>
以勇也不足將以無損也不敢將以求活也無私<lb/>
將以成其私也不大將以全其大也柔弱將以不<lb/>
爲物所勝也不自貴將以貴也無以生將以生也<lb/>
<pb n="KR4h0081_SBCK_028-8a"/>
知窪必盈於是乎窪知弊必新於是乎弊知少必<lb/>
得於是乎少知樸素之可以文於是乎爲撲素知<lb/>
谿谷之可以受於是乎爲谿谷知皦之勢必汙盈<lb/>
之勢必溢銳之勢必折於是乎爲嬰兒爲處子爲<lb/>
昏悶晦寂曰忿曰武曰争曰伐曰矜凡物得以病<lb/>
之者皆閹焉而不岀知而示之愚辨而示之訥巧<lb/>
而示之拙雄而示之雌榮而示之辱雖出一言而<lb/>
不令盡其言事則未極而先止也故開物之所始<lb/>
成物之所終皆捭焉而不與而置巳於可以先可<lb/>
以後可以上可以下可以進退可以左右之地方<lb/>
<pb n="KR4h0081_SBCK_028-8b"/>
始而逆其終未入而圗其出據㑹而要其歸閱釁<lb/>
而收其利而又使人不見其跡焉雖天地之相盪<lb/>
相生相使相形相倚相伏之不可測者亦莫不在<lb/>
其術中而況於人乎故欲親而不得親欲踈而不<lb/>
得踈欲貴而不得貴欲賤而不得賤欲利而不得<lb/>
利欲害而不得害其關鍵槖籥不可窺而知其機<lb/>
紐本根不可索而得其恍惚杳冥不可形象而搏<lb/>
執也嗚呼挾是術以徃則莫不以一身之利害而<lb/>
節量天下之休戚其終必至於誤國而害民然而<lb/>
特立於萬物之表而不受其責焉而彼方以孔孟<lb/>
<pb n="KR4h0081_SBCK_028-9a"/>
之時義程朱之名理自居不疑而人亦莫知奪之<lb/>
也中山滕君仲禮早以學行知名而爲人則慷慨<lb/>
有才節者也以退名其所居之室旣以寧失於有<lb/>
所不爲戒在于無妄之徃自銘矣而又請予文以<lb/>
記之余固知仲禮之不爲老氏之退者然亦豈眞<lb/>
失于有所不爲者也夫有所不爲者蔽焉而不知<lb/>
舉變焉而不知通固滯焉而不知所以化而其終<lb/>
亦至於誤國而害民然要之則知不足而巳矣而<lb/>
人亦得而責之而彼亦無所逃其責焉非如爲老<lb/>
氏者之以術欺丗而以術自免也予喜仲禮之退<lb/>
<pb n="KR4h0081_SBCK_028-9b"/>
而又欲其愼其所以退也放極言二者之失至元<lb/>
丙子八月旣望容城劉因記<lb/>
　　鶴菴記　劉因<lb/>
或贄大經鶴二畜庭中遂名其菴鶴一日問予曰<lb/>
子知我鶴名菴也何哉予曰此在我而不在鶴夫<lb/>
樂水者吾見其知之周流同於水也樂山者吾見<lb/>
其仁之重厚同於山也大經之機警髙亮游心閑<lb/>
逺發爲文章清雄婉麗可以鳴一時而傳後丗此<lb/>
非同於鶴者乎故聞其聲見其形欣然而恱非鶴<lb/>
可恱也我之同於鶴者使之然也大經曰予之於<lb/>
<pb n="KR4h0081_SBCK_028-10a"/>
鶴非但悅之而巳也子其爲我更思之予乃顧鶴<lb/>
而歎曰謂大經爲厭丗俗之卑隘不可與處思欲<lb/>
髙舉逺覽而與此游耶則其心狹矣謂大經爲以<lb/>
己之軒昻超卓勢利不可得而覊縻之姑引此以<lb/>
自況耶則其心矜矣狹與矜大經不爲也然則名<lb/>
庵之意果安岀耶予觀古人之教凡接於耳目心<lb/>
思之間者莫不因觀感以比德託興喻以示戒是<lb/>
以能收萬物而涵其理以獨靈如黃鳥之章孰不<lb/>
賦之而聖人則曰於止知其所止夫斯鶴之呼之<lb/>
不來長鳴下趨亦常事耳而子瞻乃歎其難進易<lb/>
<pb n="KR4h0081_SBCK_028-10b"/>
退蓋亦黃鳥之遺意也由此而推之其逰於隂知<lb/>
養也感夜半識時也鳴則聞於天飛則一舉千里<lb/>
有本也其動也節其鳴也律用和也月白風清徘<lb/>
徊佇立翫此數者於縞衣玄裳之外寧無起予者<lb/>
乎名菴之意或出於此大經曰得之矣至元壬辰<lb/>
冬十月望日記<lb/>
　　麟齋記　劉因<lb/>
編脩王之才治春秋而專門左氏者也甞有取於<lb/>
獲麟之義名其所居之室曰麟齋而請予記之夫<lb/>
獲麟仲尼作春秋所書之一事爾而春秋之義非<lb/>
<pb n="KR4h0081_SBCK_028-11a"/>
居所係於此者歐陽氏固已言之於前矣然春秋<lb/>
之時仲尼實天理元氣之所在而與濁亂之氣數<lb/>
相爲消長於當時如麟者則我之氣類也其來也<lb/>
固非偶然而來也然而斯氣之在當丗者蓋無幾<lb/>
焉在彼之氣足以害之在此之氣不足以養之由<lb/>
麟可以卜我之盛衰由我可以卜丗運之盛衰而<lb/>
聖人固不能恝然於其獲也謂之致麟可也謂之<lb/>
感麟亦可也皆理之所不無者雖在聖人之作春<lb/>
秋因天道人事自成之文從而文之其義皆因事<lb/>
而寓焉安可曲爲一定之說也雖然子旣有取於<lb/>
<pb n="KR4h0081_SBCK_028-11b"/>
麟則吾不得嘿嘿於麟矣夫麟之所以爲麟者乃<lb/>
天地之所以生而人之所以能爲天地之心者也<lb/>
在春秋則聖人所賞之善也在易則聖人所指之<lb/>
陽也而人之所未甞一日無者也苟自吾身之麟<lb/>
而致之則凡害人者如長蛇如封豕如饕餮如檮<lb/>
杌莫不消鑠蕩滌於魑魅之域而天下振振皆吾<lb/>
氣湛行之地矣今聖人雖不得盡其所致於當時<lb/>
然其所以扶此抑彼者而斯麟固巳麟於萬丗矣<lb/>
子之讀春秋者予知子將思有以麟夫一齋而巳<lb/>
也雖然予於聖人剥廬閉關之戒見聖人之拳拳<lb/>
<pb n="KR4h0081_SBCK_028-12a"/>
於此乃嘆鳯鳥之不至傷魯麟之致獲之心也嗚<lb/>
呼麟乎又當以聖人之心爲心而自麟其麟也夫<lb/>
　　汴梁廟學記　姚燧<lb/>
自魯哀公十六年當周敬王四十一年壬戌孔子<lb/>
卒歷六國秦漢至孝武即位之年辛丑爲三百四<lb/>
十年其聞而知者纔司馬遷一人而止耳旣編其<lb/>
年與夫言行岀處之槩爲丗家又爲弟子傳載其<lb/>
居里問對與夫經事何君又考知其少孔子幾何<lb/>
歳是書皆孔門弟子與孟氏所未著其有功聖門<lb/>
眞非淺淺哉然猶病夫時有不一其說不可參伍<lb/>
<pb n="KR4h0081_SBCK_028-12b"/>
者也丗家弟子蓋二千焉身通六藝者七十二人<lb/>
而弟子傳則曰孔子曰受業身通者七十有七人<lb/>
皆異能之士也夫旣曰身通六藝矣雖未盡合聖<lb/>
人爲教之本然而猶有所指名也其曰受業身通<lb/>
竟不發爲所通何業亦晦焉而巳耳又曰皆異能<lb/>
之士聖人爲教於以修叙彞倫而容異能者于其<lb/>
間孔子自言七十有七人則七十二人者誰後是<lb/>
五人邪其爲傳亦多淆雜而無次先顔回曽參而<lb/>
後無繇葴固巳戾於明人倫其甚誤至以闞止子<lb/>
我爲宰予又曰孔子之所嚴事者於周則老子於<lb/>
<pb n="KR4h0081_SBCK_028-13a"/>
衛蘧伯玉於楚老萊子於鄭子産於齊晏平仲於<lb/>
魯孟公綽孔子於公綽止稱其不欲與優爲趙魏<lb/>
老子産有君子之道四其他不足孔子者亦多也<lb/>
老萊子書今存其爲道術尚黃帝老子爲聖人所<lb/>
與者不經見子入太廟毎事問況老子周守藏室<lb/>
之史問禮則有之使及見其書曰失道而後德失<lb/>
德而後仁失仁而後義失義而後禮巳不知道德<lb/>
仁義禮根於人心之固有而眎爲丗降之不同未<lb/>
必不見黜於孔子况爲其道乎哉惟蘧伯玉寡過<lb/>
未能爲不悖於聖學故與之特深至漢文翁圗石<lb/>
<pb n="KR4h0081_SBCK_028-13b"/>
室列之七十二人中亦可灼其非師而實弟子云<lb/>
晏平仲者如遷之言足以暴其人賊賢之罪何也<lb/>
夫人旣嚴事乎已苟於學術之僻歸宿之差何害<lb/>
於明告告不爲止則隨以不屑之誨始盡夫師弟<lb/>
子之義焉當欲封孔子尼谿之田乃說其君景公<lb/>
曰儒者滑稽不可軌法倨傲自順不可爲下崇喪<lb/>
遂哀破産厚塟不可爲俗游說乞貸不可爲國盛<lb/>
容飾繁登降累丗不能殫其學當年不能究其禮<lb/>
非所以移齊俗而先細民也若預憂一旦代有齊<lb/>
政惟懼醜詆之不力焉夫善交乆敬報人嚴事之<lb/>
<pb n="KR4h0081_SBCK_028-14a"/>
道者固如是乎哉先儒甞疑晏子尚儉墨子欲貴<lb/>
其道取必於晏子之言不然何爲亦見墨子之書<lb/>
而遷辯之不明也又自叙曰儒者累丗不能通其<lb/>
學當年不能究其禮博而寡要勞而少功由是知<lb/>
二語者非必一出晏子乃遷薄儒素定於胸中不<lb/>
易者也遷甞適魯徒觀諸生以時郷飲大射其家<lb/>
迷眩於規規節文之細低回不去以爲是足盡聖<lb/>
人之道斯政經生博士之汩汩以皓首者也豈聖<lb/>
學爲巳之切致哉故燧有功於遷而亦有是數者<lb/>
之恨況又甚惑未盡祛於今者耶孔子卒哀公誄<lb/>
<pb n="KR4h0081_SBCK_028-14b"/>
之子貢以爲非禮至漢平帝始封諡褒成侯宣尼<lb/>
公蓋王莽假善以收譽將遂其奸謀也後魏孝文<lb/>
法之諡文宣尼父後周宣帝封鄒國公唐髙宗贈<lb/>
太師僞周武氏封隆道公玄宗諡爵文宣王宋眞<lb/>
宗加玄聖後易爲至至今遵之焉有若以自生民<lb/>
以來未有盛於孔子誠是言也雖極天下之美諡<lb/>
猶不足萬分一盛德之形容斯燧發其目而不深<lb/>
言者一也杜預春秋傳叙曰子路欲使門人爲臣<lb/>
孔子以爲欺天而云仲尼素王丘明素臣又非通<lb/>
論也斯言爲獲聖人之心而後丗王之堯舜二帝<lb/>
<pb n="KR4h0081_SBCK_028-15a"/>
也宰我以夫子逺賢堯舜何王之不可居然後丗<lb/>
天子之子有功之臣皆曰王以孔子之聖卒下比<lb/>
爵於其子臣誠不知其可也斯燧發其目而不深<lb/>
言者二也其享配諸位善乎柳宗元序道州廟碑<lb/>
曰從於陳蔡亦各有號言出一時非盡其徒也于<lb/>
後失厥所謂妄異科等坐祀十人以爲哲豈夫子<lb/>
志哉後之時進顔孟並孔子南靣别躋曽子以足<lb/>
是十人於非夫子志中之又非者而江之左又進<lb/>
曽子子思並顔孟别躋子張於曽子之舊由孟子<lb/>
而視子思師也由子思而視曽子又師也子思孔<lb/>
<pb n="KR4h0081_SBCK_028-15b"/>
子孫也弟子於師孫於祖坐而語道者有之非可<lb/>
並南靣燧知四子巳避讓於冥冥中不能一日自<lb/>
安其身一堂之上況又祀無繇葴鯉於庭其失至<lb/>
於崇子而抑父又非遷之爲傳矣夫爲是學宮將<lb/>
以明人倫於天下而倒施錯置於數筵之地如此<lb/>
奚以爲訓又在在之廟皆泥像其中北史敢有造<lb/>
泥人銅人者門誅則泥人固非中土爲主以祀聖<lb/>
人法也後丗莫覺其非亦化其道而爲之郡異縣<lb/>
殊不一其狀短長豐瘠老少美惡惟其工之巧拙<lb/>
是隨就使盡善亦豈其生盛德之容甚非神而明<lb/>
<pb n="KR4h0081_SBCK_028-16a"/>
之無聲無臭之道也曩長安新廟成繪六十一人<lb/>
與廿四儒於廡畫工病其爲靣之同縱人觀之而<lb/>
擇貴臣圗其上蓋肖今人之貌而冠以先賢之名<lb/>
使過而識者抵掌相語曰是某也是某也未見其<lb/>
起敬於他日顧先足來不恭於一時是邦如是孰<lb/>
必其他邦之不爲是一歳再祀第借位於先賢以<lb/>
爼豆夫今之人也其可哉曰是溺習之巳然若何<lb/>
而變曰人臣有見上布是區區則可若夫議禮也<lb/>
制度考文也天子司之亦幸一旦遑於稽古之事<lb/>
學禮之臣必有能䇿其一二得所當議者矣至元<lb/>
<pb n="KR4h0081_SBCK_028-16b"/>
庚寅汴梁新廟成學録劉元佐爲狀以其府諸公<lb/>
之意求記其由故燧首之以此其狀曰宋建隆中<lb/>
南宫城數里立太學後爲國子監金貞祐都汴國<lb/>
日益蹙大城少兵難守度中宫垣大城再城之監<lb/>
當城所經弗便也壞而徙之東南大城之下不及<lb/>
屋而亡皇元受多方始爲殿七楹亦廢宫屋也其<lb/>
制度宏麗爲天下甲壬子楊中書忠肅公來董括<lb/>
舟役又壞宮取材以其餘爲門廡至元癸酉故同<lb/>
知宣慰使袁𥙿時爲是府判官始構講堂於廟西<lb/>
神庖於堂東鑿池其南勢始半壁瀹汴注之擬魯<lb/>
<pb n="KR4h0081_SBCK_028-17a"/>
頖水殆足觀矣歳月滋乆風雨騫屋困於撑拄自<lb/>
緫管提刑悉捐金割俸起新之緫管則權輿於成<lb/>
某斷手於杜思敬其同力者同知胡某治中益祖<lb/>
判官完顔某推官姜某提刑使則闍闍都髙某副<lb/>
使王忱僉事劉某始終五十餘年凡資畫十二官<lb/>
而後完冨民佐財力以就功者又多也燧曰嗚呼<lb/>
不易乎哉自今師生之講肄於斯其移學文之力<lb/>
而篤志於切問近思責其躬以成德逹才而收夫<lb/>
化民成俗之功於他日斯不孤縣官待多士志矣<lb/>
是歳夏四月前翰林直學士奉政大夫知制誥同<lb/>
<pb n="KR4h0081_SBCK_028-17b"/>
修國史姚燧記<lb/>
　　澧州廟學記　姚燧<lb/>
至元十有四年肇置諸道提刑按察司而澧在山<lb/>
南湖北道所紏郡廿年燧副使是道明年按部至<lb/>
焉拜瞻廟庭未甞不病其爲制之隘陋也殿南閣<lb/>
曰六經因語校官張公綬曰易書詩春秋其繋定<lb/>
刪作實出夫子之手周官雖云周公之書冬官篇<lb/>
亡當以考工記與小戴記禮者皆漢儒豈可與是<lb/>
四經班而爲六且今四海禮殿皆名大成爲改書<lb/>
曰金聲玉振之閣後　議不欲諸道紏郡者錯壤<lb/>
<pb n="KR4h0081_SBCK_028-18a"/>
江之北南改爲肅政廉訪澧遂割入江南湖北元<lb/>
貞乙未居民不戒於火廟爲延燒緫管是道者故<lb/>
奥屯希魯將復之俾計吏最其學租直纔五千餘<lb/>
緡曰是所謂時詘而舉贏者也乃下令郡士在籍<lb/>
多田者勸之佐爲凡又得萬緡委材集工責校官<lb/>
李寓學正張子仁身敦其役而紏郡諸公如副使<lb/>
賈仁僉事蔣某姚某李庭詠郭貫凡至者必促其<lb/>
成功五年而落之其撫構則稽梓人之書爲四柱<lb/>
屋古者王居之制也惟太行一山佀之故曰王屋<lb/>
重門周序講肄之堂合食之舎庖廪之室燕游之<lb/>
<pb n="KR4h0081_SBCK_028-18b"/>
亭秩秩馮馮靡一或遺凡百有三楹周以繚垣百<lb/>
三十餘丈雖未甞身見然聞之談者舉以爲可甲<lb/>
湖之北南諸州豈天者厭昔隘陋火之使改爲耶<lb/>
亦偶然也又範金爲祭器二百七十有二竹木髹<lb/>
漆之具三百有四嗚呼備乎哉然甞思夫子之道<lb/>
之在兩間無間治亂古今如飢食而渇飲夫婦之<lb/>
愚莫不由之不可一日而離焉固不以廟之存毀<lb/>
而加汚隆國家必聚耆英俊髦教育乎是蓋須其<lb/>
成德逹才舉而庸之以立化民成俗之本也則廟<lb/>
學豈不甚有所關哉地以求之衡之爲州南澧千<lb/>
<pb n="KR4h0081_SBCK_028-19a"/>
有餘里南嶽在焉舜五載一廵狩所也及誅四㐫<lb/>
放驩兠於崇山實今澧之屬縣慈利則放流之人<lb/>
顧居廵狩之境之内戰國時楚都南郢在漢則南<lb/>
郡江陵澧去西南鳥逕不二百里屈原之逐常行<lb/>
吟者故九歌曰澧浦澧蘭則放流之所近薄脩門<lb/>
是皆不可曉知者澧於其時爲黔中秦欲以武關<lb/>
之外易之楚方怒張儀謂曰願得張儀而獻黔中<lb/>
夫以甘心一人寜棄地而不恤固以要荒鄙之也<lb/>
而今也料次户口之繁庶貢賦之征入澧則亞於<lb/>
長沙而近湖廣省治岳鄂諸州不能半之豈天時<lb/>
<pb n="KR4h0081_SBCK_028-19b"/>
風土有古今之變而人事亦隨以遷而異耶士四<lb/>
民一也民庶而士必衆洙泗夫子之居也士爲洙<lb/>
泗之言者也澧去洙泗西南將三千里非宻邇也<lb/>
頼皇上仁不忘逺守土之臣視要荒與洙泗鈞然<lb/>
洙泗也燧甞至其地焉户不能當澧四之一户損<lb/>
則士不多亦理勢然不知自今澧民沐士之化要<lb/>
荒而洙泗乎士不能㧞民之溺洙泗而要荒乎要<lb/>
荒而洙泗正國家所頼以化民成俗者洙泗而要<lb/>
荒其身之不能成德逹才何有乎推之人士是之<lb/>
思則居縣官所築之室食縣官所樹之粟必知俛<lb/>
<pb n="KR4h0081_SBCK_028-20a"/>
勉其躬圗報稱矣庭詠俾子仁求記所由興作於<lb/>
翰林學士朝請大夫知制誥同修國史姚燧大德<lb/>
已亥冬十有一月日短至書于鄂之南陽書院楚<lb/>
梓堂<lb/>
　　千户所㕔壁記　姚燧<lb/>
我元駐戍之兵皆錯居民間以故萬夫千夫百夫<lb/>
之長無廨城邑者其有統齊徴發之政無文移惟<lb/>
遣伻銜言至受命大帥或依髙丘曠野爲律以行<lb/>
此近代之故事也怯烈朂寔君長千夫洛陽鳴臯<lb/>
山下繇祖曁身三丗矣舊集其屬恒即佛宇神祠<lb/>
<pb n="KR4h0081_SBCK_028-20b"/>
不然於其私居<lb/>
聖皇中統以來制度寖備官始有品禄始有秩統<lb/>
齊徴發之政一信於書故君得以歛是一軍之禄<lb/>
買田爲廨門以表堂堂以聽事廡以居史儲書有<lb/>
庫閱射有亭數十年苟簡之弊一朝而新又思居<lb/>
乎此者必有所箴警始不敢弛然而怠故書堂曰<lb/>
居敬亭曰觀德繇未識余千里走書于鄧以其友<lb/>
乃滿子堅爲先求記其然余聞其知學周公仲尼<lb/>
之道者爲告之曰今夫人過祠廟必聳肅起敬如<lb/>
有精神䰟魄在其上而立其傍者何哉繇夫平居<lb/>
<pb n="KR4h0081_SBCK_028-21a"/>
無事之時未甞敬也使平居無事之時恒有上帝<lb/>
臨女之心則两間百神其尊且大孰有加於上帝<lb/>
雖日過祠百千而心與敬一不待有所起而無不<lb/>
聳肅矣敬實聖人傳心之至言而學者繇狂躋聖<lb/>
之基豈惟五典頼是而惇以乃應事接物無有外<lb/>
此而能中道者況軍旅之事尤在能敬孔子所慎<lb/>
齊戰疾與夫臨事而懼者也敬乎敬乎其可斯須<lb/>
離而弗居乎或曰射于何而觀德曰若知夫鑑也<lb/>
明足以燭須髪塵弃之乆或歩仭而不見丘山此<lb/>
無他用不用之分也惟兵亦然五兵之長莫長弓<lb/>
<pb n="KR4h0081_SBCK_028-21b"/>
矢至不仁之器也王者用以威天下則足以芟暴<lb/>
亂而仁元元逮功成治定而無所試必丗之間老<lb/>
將宿兵日益耗亡膏梁紈袴之子制外閫焉無頼<lb/>
墮窳之人備前驅焉不幸卒有狗吠之警使是曹<lb/>
出而禦之而能必其康靖乎古人見其然故歳訓<lb/>
而時講之於郷射蓋束是不仁之器脩之於爼豆<lb/>
之中雖有頑鷔弗率之人相漸以禮而相摩以樂<lb/>
不敢萌啓邪心知尊君親上而易使於一旦此先<lb/>
王維持太平之宏綱大經也其法主賔有送迎之<lb/>
拜耦繼有上下之比弓有横郤兼弣弛張之度矢<lb/>
<pb n="KR4h0081_SBCK_028-22a"/>
有搢挾順羽拾取之儀行有鉤楹相左之章揖有當<lb/>
階及階當物及物當福及福取矢卒取矢之數衣<lb/>
有袒襲決拾有說翿有舉偃籌有竒鈞而侯有去<lb/>
負司正有請誘作命之目燕饗有獻酬酢旅之節<lb/>
奠觶有豐紏過有扑日出即事窮日而休必強志<lb/>
勉力之士能無衰随以有終否者或取恥一庭也<lb/>
故曰可以觀德行惟志乎復古者可與言此而君<lb/>
以國人不在禁挾弓矢之科宜於貫革尚武之射<lb/>
何待夫試閱始閑其技其名是亭欲納是身於禮<lb/>
樂以觀德一方其有見於維持太平者在此而不<lb/>
<pb n="KR4h0081_SBCK_028-22b"/>
在彼也嗚呼其知所務哉然天下萬事皆出吾心<lb/>
而有本有文居敬本也觀德文也合堂與亭記之<lb/>
夫豈二道歟<lb/>
　　江漢堂記　姚燧<lb/>
江漢南北之限也三王之德之封建嬴秦之力之<lb/>
郡縣漢氏則曰吾王霸雜兼封建郡縣而大牙之<lb/>
是時無有裂幅貟而自帝者繼漢始有之德不能<lb/>
以相髙力不能以相卑雖皆畫是爲守而帝南者<lb/>
終不能北有尺地藉以一天下能一之者皆自北<lb/>
而南也故呉自帝晉平之宋齊梁迭自帝以迄于<lb/>
<pb n="KR4h0081_SBCK_028-23a"/>
陳隋平之宋自帝我元又平之豈江漢能限丗道<lb/>
之否不能限天運之通歟甞合二代而觀之以<lb/>
皇上之冠古無倫晉武隋文何人斯哉然非有君無<lb/>
以開是功非有臣孰能成是功古今人不相及而<lb/>
謀或一揆隋臣不道也晉羊祜首䇿平呉呉平而<lb/>
身不及見武帝追念其功封其夫人萬歳郷君於<lb/>
太尉忠武史公其事差似蓋公自事潜藩甞使經<lb/>
略於汴緫兵十萬屯田千里不專強武而惠信是<lb/>
敦耕商之民錯行其疆不相賊殺有獲俘亡皆生<lb/>
還之雖鄰國臣亦許其自負羊公者無慙德焉于<lb/>
<pb n="KR4h0081_SBCK_028-23b"/>
時堂曰江漢固巳張吾雄噬南紀之本皇上踐阼<lb/>
又以四聖元臣丞相中書燮和雍熈者十有六年<lb/>
方將百萬之衆南伐至郢而疾詔他將專制而還<lb/>
公于軍其辭若曰晝翦宋䇿汝也成功而疾汝安<lb/>
何言誠有不諱碑汝之勲班汝之爵予不可必死<lb/>
者之知能知之者非人與汝子孫耶四海聞之以<lb/>
皇上歸平宋功於公之生巳賢乎思祜於死及薨<lb/>
有今贈謚又詔其元子格以平章政事行省湖廣<lb/>
季子彬宅端揆于中皆相繼薨又詔中子杠爲中<lb/>
書左丞行省湖廣孫燿以平章政事行省江西視<lb/>
<pb n="KR4h0081_SBCK_028-24a"/>
封祜妻君萬歳郷又何如也左丞今至無第於鄂<lb/>
完官屋以居謀名其堂燧應之曰斯堂也非專書<lb/>
訪而夕脩必將歲時奉甞太尉其鋪張勞庸掦侈<lb/>
蟬冕報皇上而歸美必文爲聲諧之笙鐘侑其利<lb/>
成爲詩之名捨曰續江漢者他宜無稱于以格其<lb/>
精神䰟魄乗雲御風陟降在庭必懌然曰始吾爲<lb/>
堂北此千里于時未踰江漢也後數十年吾子乃<lb/>
能尸祝吾於江漢庶其善成先志哉漢祖之誓功<lb/>
臣曰黃河如帶泰山如礪國以永存爰及苗裔今<lb/>
由河而視江漢曽不得其三一河誠可帶江漢猶<lb/>
<pb n="KR4h0081_SBCK_028-24b"/>
當爲襟計將來及吾苗裔者或終古而無究也必<lb/>
容與依歸不是去焉公曰記之吾思不及者公字<lb/>
柔明以至元壬辰下車人見其不儉不及不豐過<lb/>
中恢乎有容屬屬乎敬坦以明也相語以爲託太尉<lb/>
遺體而得其遺風詩曰雖無老成人尚有典刑其<lb/>
歳嘉平庚寅朏姚燧記<lb/>
　　遐觀堂記　姚燧<lb/>
長安城西二塗西北通咸陽王公之開府于此與<lb/>
西北南三陲之使冠蓋之去來尊爼之候餞者所<lb/>
出行旅之夥不列也西南入鄠抵山無所適貲乃<lb/>
<pb n="KR4h0081_SBCK_028-25a"/>
令承餘則田夫樵婦與城居有墅於郊者所出斯<lb/>
固巳可爲倦游而休仕者所託廬矣二塗同出其<lb/>
相逺無幾何而喧寂異然亦可見利勢之在與所<lb/>
無也鄠塗之北距城不數里則宣慰張公之别業<lb/>
規園其中築臺爲堂崇袤尋丈縱廣十轍清風之<lb/>
朝長日之夕四方勝槩極目千里凡秦漢隋唐之<lb/>
陵廟池籞由人力以廢興可吊而遊可登而覽者<lb/>
在所不取其髙上如華陽終南太白嵯峨呉嶽岐<lb/>
梁之竒峰絶巘爲三輔之鎮窮古而有者皆環列<lb/>
乎軒户之外而卧對之几席之上余曰遐乎觀哉<lb/>
<pb n="KR4h0081_SBCK_028-25b"/>
古人堂者多矣其壯有加於此乎使誠有耶雖風<lb/>
摧雨剥于千載之上亦宜略存阤然之迹可尋於<lb/>
今合則束板以載之負畚以興之以是知無因於<lb/>
前而獨始於公也今我與公屬觴乎此夫豈苟然<lb/>
哉百年之身其有幾何是及賞其成而不及憂其<lb/>
敗也及樂其完而不及悲其毀也後之時或風摧<lb/>
雨剥於千載之下有登吾阤然之迹者曰嘻斯何<lb/>
丗何人之爲公名不旣壽矣公笑曰吾何甞期如<lb/>
是之乆哉第擇君言與吾堂稱者即名曰遐觀盍<lb/>
記諸余曰公通介貴臣也請與之言臣可乎古之<lb/>
<pb n="KR4h0081_SBCK_028-26a"/>
人惟見危授命者故得守節伏義殺身成仁之名<lb/>
乎可以無死而死猶爲徒死而傷勇然則出處之<lb/>
際死生之所關死生之所關善惡之攸歸者莫大<lb/>
於爲人臣使不遇存亡危急之㑹亦未甞不以明<lb/>
哲保身爲賢斯揆道歸義之臣所能也甞聞之望<lb/>
諸君善作者不必善成善始者不必善終九原可<lb/>
作將無謂秦無人也今之仕者吾不知孰爲道義<lb/>
之臣能志功名者亦鮮矣志富貴私身以毒丗卒<lb/>
離尤而蹈禍者駢首接踵也是於計功謀利之間<lb/>
且有不能况揆道而歸義乎哉究公平生甞吏民<lb/>
<pb n="KR4h0081_SBCK_028-26b"/>
矣嘗治兵矣亦甞持憲矣忠炳日星而難不辭于<lb/>
湯火氣吞湖海而信不移於丘山視竹帛之書鼎<lb/>
鐘之勒恒有晚古人薄前丗不足爲之心以故在<lb/>
庭之百辟山東數州秦蜀九路之氓瀘嶲荷旃方<lb/>
三千里之獠孰不聞其名而竒其才沐其愛而恒<lb/>
其威年五十二竟以許國盡瘁而歸鼓舞僮奴千<lb/>
指而食其力甘自齊于匹夫讀書以教子飲酒以<lb/>
樂賔將終其身非孰爛丗故遐觀一代之表者能<lb/>
是乎哉蓋天下之事遐觀則先識先識則幾矣雉<lb/>
兎之不能搏人誰不知之突起道左或失聲辟易<lb/>
<pb n="KR4h0081_SBCK_028-27a"/>
而喪其常守以其卒然遇之也使前見於數百歩<lb/>
之外無曰雉兎雖虎兕之暴人得以爲備將不患<lb/>
矣斯不亦吾堂言外之微意乎未易以語他人將<lb/>
惟公可公名庭瑞字天表至元癸末以太中大夫<lb/>
諸蠻夷部宣慰使致事云又四年丁亥六月下澣<lb/>
日姚燧記<lb/>
國朝文類卷第二十八<lb/>
<pb n="KR4h0081_SBCK_028-27b"/>
</p>
<p>
</p>
  </div>
</body>
</text>
</TEI>
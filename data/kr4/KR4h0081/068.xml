<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_068-1a"/>
國朝文類卷第六十八<lb/>
　神道碑<lb/>
　　平章政事致仕尚公神道碑　孛木魯翀<lb/>
大徳八年春三月己巳中書左丞尚公請老<lb/>
上不允若曰其服朕命毋怠冬十月稱疾力請予<lb/>
告九年春還保定時年六十有九明年夏六月拜<lb/>
昭文舘大學士資徳大夫中書右丞商議中書省<lb/>
事召不起　武宗即位加榮禄大夫預司農司事<lb/>
中書職仍舊召秋九月覲龍虎臺大臣莫不譽公<lb/>
上恱若曰衆以卿宣力我家争譽其賢故耳公再<lb/>
<pb n="KR4h0081_SBCK_068-1b"/>
拜稱觴上萬歳夀御琖賜之酒故事酒荅臣下琖<lb/>
人授之不親賜也時特授公左右相目嗟異冬十<lb/>
有一月東宫賜宴翰林俄以疾還至大二年春正<lb/>
月使召辭三年冬十月贈爵三代　仁皇出震召<lb/>
問大計稱㫖賜宴清勝園　皇太后賜宴南園夏<lb/>
五月丐去陛辭　上御武帳聞之以氣暄室隘敕<lb/>
近臣出諭若曰卿來盡心獻納朕未始不從稱老<lb/>
懐歸豈遽忘國家耶凡益國便民其以䟽聞當行<lb/>
朕即行之勑宰相李道復等進秩慰餞遂加銀青<lb/>
職仍舊賜白金百两金綺二匹宴中書驛送還歸<lb/>
<pb n="KR4h0081_SBCK_068-2a"/>
時年七十有五延祐五年制贈曽祖考仲資善大<lb/>
夫翰林學士上護軍追封上黨郡公妣魏氏郡夫<lb/>
人祖考安榮禄大夫大司農柱國祁國公妣王氏<lb/>
國夫人考汝楫銀青榮禄大夫大司徒上柱國祁<lb/>
國公妣李妻魏皆國夫人六年春正月拜太子詹<lb/>
事使三徃迺起三月辛酉見　上嘉禧殿之後閤<lb/>
上顧太保曲出目公曰是自　世祖皇帝效力潔<lb/>
浄人也徐曰周卿汝前汝知古今識道理練大務<lb/>
太子託汝善輔之有言勿吝善敎之此朕意也公<lb/>
見皇太子首以念　祖宗孝兩宫養徳性辨邪正<lb/>
<pb n="KR4h0081_SBCK_068-2b"/>
陳之太子異其言夏五月北幸覲花園北行殿<lb/>
上若曰朕不文直諭汝勿惜盡言教太子賜尚醖<lb/>
馬酒各一罌詹事俸入不受俄謝歸時年八十有<lb/>
二泰定三年以中書平章政事致事制授於其家<lb/>
賜楮泉萬緡綺帛四端尚酒二尊公表謝復賜酒<lb/>
時年九十有一朝廷尊賢養老思輔長治其見於<lb/>
公如此四年十月八日薨享年九十二訃聞制贈<lb/>
推誠佐治寅亮功臣金紫光禄大夫大司徒上柱國<lb/>
追封齊國公謚正獻公諱文字周卿祁州深澤人<lb/>
㓜嗜學甫踰冠卓邁有聞世皇御極急務求賢一<lb/>
<pb n="KR4h0081_SBCK_068-3a"/>
時大臣體　上意銳采擇中統元年張忠宣公文<lb/>
謙宣撫河東還故參知政事王椅薦公忠宣竒之<lb/>
辟掌書記至元元年辟西夏行中書書表二年始<lb/>
立朝儀詔魁賢鉅德者討論詳定太保劉文貞公<lb/>
秉忠薦公參預凢常朝朔望起居元日冬至㑹覲<lb/>
冊拜内外文武仗衛布置服色差等圖象規製皆<lb/>
公掌之節次入奏清問所及必公條對明白乆之<lb/>
聖鑑通朗勑結綵畫位皇城之東百官肄習<lb/>
上御法座臨之見大書宸極御座之居　上召公<lb/>
問之對天極居中衆星環共　帝德無爲天下歸<lb/>
<pb n="KR4h0081_SBCK_068-3b"/>
之其象類此　上恱習巳大恱遂爲定制播告天<lb/>
下七年勑知事大農八年轉大農都事禮成置侍<lb/>
儀司太保以公見　上仁智殿擢右直侍儀使十<lb/>
有二年復都事大農其佐農政也置七道廵行勸<lb/>
農事聮保五課耕桑脩水利立社學築義倉革浮<lb/>
薄禁游惰多自公畫十有七年出守輝州不事刑<lb/>
撻因其土俗以禮導之令行禁止河朔大旱禱輙<lb/>
雨歳大熟踰竟旱自若也聞者異之懐孟馬氏宋<lb/>
氏𬒳誣殺人訟<graphic n="KR2037" url="https://raw.githubusercontent.com/kanripo/KR-Gaiji/master/images/KR2037.png" mimeType="image/png"/>不決提刑部使檄公讞之推跡<lb/>
䆒情得尉史獄卒錬嗾狀兩獄皆雪牧輝二年民<lb/>
<pb n="KR4h0081_SBCK_068-4a"/>
安事治十九年冬召拜户部司金郎中初竹稅置<lb/>
提舉隷省部懐衛居民犯一筍一竹率以私論至<lb/>
破家至是抗言罷之課入郡邑害遂弭明年秋使<lb/>
山東定征稅度風土市㕓立中制江西省憲交訟<lb/>
𥙿皇令中書公奉教訊詰罷省臣宣慰臣各一追<lb/>
白金千二百兩二十一年冬改户部郎中明年春都事<lb/>
御史臺㑹聚歛臣荅即歸阿散等謂海內財糓省<lb/>
院臺内外監守里魁什長率有欺蠧請大蒐抉<lb/>
上允勑衆勿沮利黨嘯結兇壬儗使旁午省臣御<lb/>
史掾吏民庶罹穽䧟日衆人情危駭先此南臺御<lb/>
<pb n="KR4h0081_SBCK_068-4b"/>
史封章言　帝春秋髙冝禪位於皇太子<lb/>
皇后不宜外預太子聞之懼公因袐之以杜䜛隙<lb/>
此曹覘之鉗臺史督索公白中書右丞相安童御<lb/>
史大夫月律魯拒之越翌日其黨以聞勑大宗正<lb/>
薛尺玕取其章太子益懼二相憂變不測公思用<lb/>
拯之方閱舊案得兇黨罪玷數十白大夫曰事急<lb/>
矣請就省圖之至遂說曰丞相大夫以勲貴忠賢<lb/>
荷天寵柱石廊廟皇太子天下本固本安天下兩公<lb/>
任也此軰傾險乗釁奮不逞袐章出禍可言邪今<lb/>
先計奪謀使噤不容喙䇿之上也二相曰善入言狀<lb/>
<pb n="KR4h0081_SBCK_068-5a"/>
上怒若曰汝等無罪耶震厲未止丞相前曰臣等<lb/>
有罪不辭但此黨名載刑書類非愼潔動必鷙害<lb/>
生靈宜選重臣使爲之長庶靖紛擾　上徐霽威<lb/>
可其奏二相出宣制緩其行兇爓爲沮俄而告贓<lb/>
賂者喧集事聞天威大震或誅或竄或奴時漢人<lb/>
臺臣皆闕公位幕佐以智勇忠義動大臣悟明主<lb/>
殱大憝銷大釁旬日之間中外清泰聞者壯之俄<lb/>
丞大農治京北屯田畎澮汎溢不菑二十四年置尚<lb/>
書省柄臣顓政急賦䜛戮大臣衆股慄使者四出<lb/>
峻繩督務贏官緡<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>賞恱公使燕南得鈔緡約四<lb/>
<pb n="KR4h0081_SBCK_068-5b"/>
十萬與民者三之二賞雖不及功亦見時至元鈔始<lb/>
行置寳鈔提舉司隷都省金與銀禁私易小人挾威<lb/>
張罟擭飽饕餮摧破民産動再年使江西治其敝<lb/>
吏行詐舞文各以罪論或誣熊氏子買藏金尺吏<lb/>
訊則無之訊益酷乞輸直不聽聚貸簮珥作新尺<lb/>
符其妄廼巳劉氏子誣其弟貨利潜易金銀獄乆<lb/>
不絶事皆類此公至率清脫民始寜息其年理鹽<lb/>
茗雜稅江右明年升少卿理獄理賦山之東署置<lb/>
濫溢汰之政令苛虐蠲之事理欺惑正之尚書省<lb/>
罷政歸中書二十有八年夏四月遷吏部侍郎考覈尚<lb/>
<pb n="KR4h0081_SBCK_068-6a"/>
書省臣鈐綜所不當最簿上之流品清别井井不<lb/>
紊始以肅政廉訪司憲諸道明年公使憲湖北初<lb/>
提刑按察之憲鄂也行省奏罷其司聽攝山南者<lb/>
再事滯民疚公曰此憎忌者間之耳凡政刑大務<lb/>
即省議之慶祝大禮赴省行之紏按貪墨不少貸<lb/>
䜛格政行民始受賜三十一年秋召爲刑部尚書公<lb/>
以逺近禀決刑制不一吏誕民癏請依古律令采<lb/>
寛厚新憲章以一吏治不報　成宗元貞元年春拜<lb/>
侍御史㑹江浙省平章用虐行悖行臺御史浙西<lb/>
憲人條狀彈劾制遣公洎大都護往詰之左驗明<lb/>
<pb n="KR4h0081_SBCK_068-6b"/>
者平章者挾貴驁岸不臣公等以聞平章者以國<lb/>
制軍數禁宻無敢或預御史甞取數鎭兵於是藉<lb/>
其故擅驛走都以相噬咋都省奏不用臺臣特以<lb/>
都護按問制可御史逼威即承兩造具備勑省臺<lb/>
太師宣政等衆大臣雜議率阿勢貴犯輕宜宥御<lb/>
史法當死公曰不然御史職號監察今所繫者上<lb/>
欺下暴制使馳訊拒捍無禮罪重不輕必以軍數<lb/>
有禁言之小吏佐書掌給鹽米甲簿伍籍數誰不<lb/>
知況御史因兵卒交愬責令長帥均役情無害法<lb/>
之有罪亦輕不重　皇上御大寳赦天下德洽民<lb/>
<pb n="KR4h0081_SBCK_068-7a"/>
心豈宜濫刑以累聖治議都堂三辨巖廊再衆列<lb/>
奏公廷争剴切　上開悟平章御史各杖遣衆呼萬<lb/>
歳他日集肅政堂衆憂省臺不恊公曰天下無難<lb/>
事第恐處之失其要耳都省長百司丞相握大柄<lb/>
相抗不敵動瀆天聽取厭傷體自今而後狼貪虎<lb/>
暴者抨彈之事不渉私者正救之果大鉏鋙論斥<lb/>
未晚何用紛紛衆韙公言未乆猜釋風紀肅然二<lb/>
年請無數赦罷役不急　上嘉納大德元年夏河<lb/>
決蒲口冬公使憲河南明年春偕勑使相決河籌以<lb/>
利公建言長河萬里湍猛東注下盟津地平土䟽<lb/>
<pb n="KR4h0081_SBCK_068-7b"/>
蕩徙不常失禹故䟽流患中土不知幾何千年孰保<lb/>
無患治得其當則民省而患遲失之則力費而患<lb/>
速此定論也今陳留抵東西百有餘里南岸故河<lb/>
口十一巳塞者二自涸者六通水者三岸髙水六<lb/>
七尺或四五尺岸北故堤水髙北田三四尺或髙<lb/>
下等大較南髙於北約八九尺堤安得不破水安<lb/>
得不北也蒲口今決千有餘歩迅快東行得河舊<lb/>
瀆行二百里至歸德横堤之下復㑹正流或彊湮<lb/>
遏上決下潰終竟無成揆今之計河北郡縣順水<lb/>
之性逺築長堤以禦汎濫歸德徐邳聽民避衝潰<lb/>
<pb n="KR4h0081_SBCK_068-8a"/>
擇所安嬰患户齒河南淤田量給永業他決視此<lb/>
即救患之良䇿也蒲口不塞便䇿上廷論從之河<lb/>
朔郡縣山東憲部争言果然則河北桑田盡化魚<lb/>
鱉之區矣塞之便復之明年蒲口復決障塞之役<lb/>
無歳無之是後水北入巴河復故道竟如公言三<lb/>
年私憲山東宣慰使挾壻宗室以浮論懲叛謂治<lb/>
淄青政宜猛故藉是乆居方閫外掠譽而內貪虐<lb/>
憲紏小有違言吠咥即至公度難力争使者徃來<lb/>
公以温言順附而嚴礪之彼廼感服其下稔惡㑹<lb/>
有告者選官按詰得二十餘人決杖追贓以慰<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
<pb n="KR4h0081_SBCK_068-8b"/>
弱遂大慙謝逐所親昵用事十餘軰歸民田二百<lb/>
餘頃四年秋授中奉大夫參知政事行省江西旣<lb/>
莅政以吏選淆濁凡庠序之師軍民之佐財糓之<lb/>
主典隨事立法貟數百浹日皆注無復容私衆始<lb/>
睚眦終莫奪俄趣公分鎭嶺南快私憤公曰此軍<lb/>
政也非制勑不敢行馹使顓禀得報蒙古平章偕<lb/>
公在省餘以次出鎭衆計沮事聽公決摧彊生枯<lb/>
濯煩䟽壅省務清簡六年秋九月移疾北還冬十<lb/>
月拜江南行御史臺中丞辭明年召至京師拜資<lb/>
善大夫中書左丞時朱張氏得罪省臣率譴逐唯<lb/>
<pb n="KR4h0081_SBCK_068-9a"/>
左丞相兩新平章洎公凡四人調燮政務浙西水<lb/>
沴民饑山東歳兇盜充獄公議發官廩周罄乏縮<lb/>
湧價舒市易泄冨足通閉遏責兼并仁客佃民能<lb/>
施米上三百石爵有差得米石五十萬救呉越餓<lb/>
殍爲蘇出官緡八百五十餘萬䘏齊魯<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>攘亦息<lb/>
選清望臣使十道宣撫天下采利病得失黜貪暴<lb/>
安善良江南官民田賦均減三之一南方學浮圖<lb/>
氏號白雲宗者髮而妻子田宅訹愚民託祝釐逭<lb/>
徭賦倖習甘賄奏爲捴攝錫印章郡縣酋豪名署<lb/>
七千餘所衆數十萬於是罷之斥散黨與同民賦<lb/>
<pb n="KR4h0081_SBCK_068-9b"/>
役時順德忠獻王荅刺罕與君同心輔政選庶官<lb/>
齊百度罷斜封汰冗貟絶寳貨約濫支節滛費量<lb/>
入制出擇民牧屏世守定贓律除虐禁明㛰制阜<lb/>
民生綱正目舉有中統至元之風公粹羙髙亮行<lb/>
修潔年十六七志學愬伊洛究洙泗完經大史諸<lb/>
子百家該洽無不綜一以仁義爲根極孝友行業<lb/>
著見州閭大臣交薦聲名日振　世廟方大有爲<lb/>
衣冠元老森然以所能輔經緯公翶翔上下畫佐<lb/>
開先寔與有力歷事五朝才識弘經濟功名映寰<lb/>
海德望尊廟堂忠信締淵穆懸車私第　嗣聖繼<lb/>
<pb n="KR4h0081_SBCK_068-10a"/>
明眷注益渥使車累召進必勇退從容事外二十<lb/>
餘年壽考康彊几杖清寂手不釋卷搢紳造之非<lb/>
聖賢中道經綸大經置不談聞者隨其器量大小<lb/>
皆潤漑天下望之若瑞星神岳素縝嚴繇飲食動<lb/>
静皆有節制居位應務察事理守名法簡易正大<lb/>
物無不容推行所宜不膠不固大政大節利不回<lb/>
威不屈仁勇沛然綽有餘裕古遺愛遺直公盡兼<lb/>
之於戯　世皇長駕闊馭網羅英才培植之乆大<lb/>
德卿相稱賢無右公者養賢資世豈易言哉公娶<lb/>
某氏子男某某孫男某某年月日塟完州某郷某<lb/>
<pb n="KR4h0081_SBCK_068-10b"/>
原公弟之子曹州判官克和以國子助教張執中<lb/>
所狀公行遂以銘託烏乎公徃矣文行事功百世<lb/>
師也其敢以昧陋讓銘曰<lb/>
皇元統天大定于一聖聖明明崇建皇極三光五<lb/>
岳氣象渾同天産人瑞以弼　帝功瞻彼恒山峩<lb/>
峩大茂挺生尚公神峯綜秀始遇　世皇邁績華<lb/>
勲禮樂稽古稼穡養民鴻臚大農事係賢哲左右<lb/>
後先夷䕫稷卨朱轓五馬衛源之滸里詠塗歌神<lb/>
明父母孰驚皇靈匕鬯震搖用輔執法正色立朝<lb/>
孰斵民力烈火凝霜用使四方雨澤春陽孰縱陸<lb/>
<pb n="KR4h0081_SBCK_068-11a"/>
梁摧我獬廌用立憲紀鋒稜益大孰徇貪蠹柅我<lb/>
鴻鈞用握政柄化育載新年鄰七袠勇於告老天<lb/>
制臣義豈曰太早昔也廟朝淵淵昞昞軒后之鑑<lb/>
神禹之鼎今也鄉社于于雍雍天下之表人中之<lb/>
龍有謁其庭鄙吝清滌齒頰餘論皆世藥石道德<lb/>
之容禮樂之度大醉而醒孰寐斯悟善數數之侯<lb/>
卿侯公百歳完潔其誰儗隆有德有文有位有夀<lb/>
功在史牒名垂宇宙大行嶙嶙滹易沄沄刻此銘<lb/>
詩相配無垠<lb/>
　　大都路都緫管姚公神道碑　孛术魯翀<lb/>
<pb n="KR4h0081_SBCK_068-11b"/>
公姓姚氏諱天福字君祥拜監察御史彈擊權臣<lb/>
無所顧畏　世祖皇帝賜名巴而思國言虎也其<lb/>
係岀唐賢相文獻公元崇文獻諸孫伯禄卒絳州<lb/>
觀察判官塟絳之稷山縣南陽里繇是世爲平陽<lb/>
絳人公考處士君諱君實字仲華甫冠辟兵鴈門<lb/>
金進士趙泰以子妻之生公及和衆主簿天禄公<lb/>
姿白晳美風矩童丱不凡聞處士訓忠孝奉受惟<lb/>
謹從事郡府挺潔不羣儕軰畏之仕懐仁爲縣史<lb/>
世皇以太弟駐白登公從縣進蒲萄酒見竒之留<lb/>
待宿衛至元初丞縣懷仁大帥楊闊闊出薦其能<lb/>
<pb n="KR4h0081_SBCK_068-12a"/>
於丞相塔察兒丞相奉使朔漠脩睦宗藩引與之<lb/>
偕五年立御史臺丞相爲大夫奏授架閣管勾秩<lb/>
將仕郎十一年以承事郎拜御史十三年江南平<lb/>
冬十二月宰相銜怒左遷同知衡州路明年春三<lb/>
月以朝列大夫改河東山西道提刑按察副使佩<lb/>
金符夏六月拜治書侍御史秩中順十六年春使<lb/>
憲淮西江北道秩嘉議十八年憲江南湖北二十<lb/>
年夏憲遼東明年春以毋老請歸養不允二十二<lb/>
年春召爲刑部尚書秩通議逾年總管揚州不赴<lb/>
二十六年夏復憲淮西秩正議三十年拜中奉大<lb/>
<pb n="KR4h0081_SBCK_068-12b"/>
夫甘肅等處行中書省參知政事以親辭改肅政<lb/>
廉訪司　成宗即位使肅政㢘訪于陜西元貞元<lb/>
年春三月遷眞定總管冬丁太夫人憂自鴈門徙<lb/>
處士君柩合塟綘之稷山中書起公還真定大徳<lb/>
三年春二月拜江西行中書參知政事辭奉使山<lb/>
東還四年秋七月以通奉大夫參知政事行大都<lb/>
路都總管兼大興府尹本路諸軍奥魯總管管内<lb/>
勸農事六年春正月二十有八日薨于位年七十<lb/>
有三公至元名臣勲徳焯著其薨也朝廷悼惜吏<lb/>
士護䘮歸平陽以夏四月某日塟稷山西北嘉禾<lb/>
<pb n="KR4h0081_SBCK_068-13a"/>
里泰定三年以子侃請制贈正奉大夫河南江北<lb/>
行中書參政知事護軍追封平陽郡公謚忠肅天<lb/>
曆巳巳侃以公行實徵銘神道之碑不獲終辭因<lb/>
采其本末而次第之公始爲御史條奏宰相阿合<lb/>
馬罪二十有四召廷辯公枚數其罪彼輙引服數<lb/>
至於三氣沮情駴　上動色若曰此三者罪巳不<lb/>
宥目公曰巴而思臣下有違　太祖之制干朕之<lb/>
紀者汝抨擊勿隱廷臣震竦其事今袐世未有聞<lb/>
時方倚相理財姑釋不問衆亦爲公危之太夫人<lb/>
趙君有賢識朂公曰國爾忘家汝第盡力果不測<lb/>
<pb n="KR4h0081_SBCK_068-13b"/>
吾追蹤陵母死日猶生年公泣謝白其長曰萬一<lb/>
得譴乞不以老母坐連也語聞　上歎曰是母子<lb/>
有古義烈敕侍臣董文忠宣付史臣書之監大名<lb/>
小敢普得罪御史按之至見毆辱繼用公徃間道<lb/>
微服入境察悉其情還取驛抵其所擿抉如神簿<lb/>
責死罪十有七械送輦下俄以宥貰經臺門大詬<lb/>
公在察院促捕之目檢行橐得賂侍御史安元失<lb/>
納救免狀即桎敢普而袐其事夜用廵符託詗邏<lb/>
奄至一道士室盡獲其賂明日陛奏　止曰彼七<lb/>
死猶赦汝欲何爲公對罪十有七赦七留十餘誰<lb/>
<pb n="KR4h0081_SBCK_068-14a"/>
任咎　上悟戮敢普斥安時御史大夫二安善其<lb/>
一旣斥與所善猶雙陸禁中公曰安庶人耳豈得<lb/>
與大臣狎叱令起座皆失色公即入奏一蛇九尾<lb/>
首動尾隨兩其首行不能寸今憲不綱蛇首二也<lb/>
上曰然一人二冠可乎召兩大夫諭以公言大夫<lb/>
孛羅懼以年少自劾罷有䜛提刑按察之不便者<lb/>
有㫖罷之是時廣平貞憲王月吕魯爲御史大夫<lb/>
公告之曰徃者悖叛蝟起鄣塞見聞今列憲宇内<lb/>
廣視聽虞非常慮至深逺不但繩督有司而巳也<lb/>
縷縷陳之大夫悟矍然曰幾失是夜造禁宻詳奏<lb/>
<pb n="KR4h0081_SBCK_068-14b"/>
上曰此天下安危計也其勿罷㑹駕北幸所擊相<lb/>
馳騎士縛公閱其家脫粟數斛外得言事故藁羅<lb/>
織苛毒公亢聲曰乗輿行狩戕害言臣宰相寧欲<lb/>
反邪捃拾無所得斥遷衡州俄憲河東太原民飢<lb/>
開廩賑䘏議者以擅罪公　上知不私置勿問朔<lb/>
方兵興役民轉粟人畜顛踣公曰執政非策自蹙<lb/>
其本也投闕論奏改和糴疲瘵爲蘇留遷治書岀<lb/>
憲淮西先是蘄黄有叛者將吏贓獲良民以萬數<lb/>
公皆理歸民伍衆感泣相率立生祠徙節湖北劾<lb/>
省臣楚國公罪以聞　上閔其有勞爲痛治其黨<lb/>
<pb n="KR4h0081_SBCK_068-15a"/>
㑹阿合馬敗大遣使治官慝遼東宣慰使阿老瓦<lb/>
丁權黨也侵暴尤横召公使遼至則封府庫究簿<lb/>
書審事察冤正魁惡著公道使還即命長憲遼東<lb/>
公疾馳夜入詰旦莅事民懽吏愕郡縣竦動初遼<lb/>
朔旱蝗公至雨澍蝗滅其境域烏桓白霫故地也<lb/>
民喜畜牧習射獵不事耕學公教以稼穡詩書居<lb/>
數年農厪士奮民之孝者旌之不義而訟積年不<lb/>
決者訓睦之稔惡者懲艾之武平縣民劉義訟其<lb/>
嫂與其所私同殺其兄成縣尹丁欽以成尸無傷<lb/>
憂懣不食其妻韓問之欽告其故韓曰恐頂𩕄有<lb/>
<pb n="KR4h0081_SBCK_068-15b"/>
丁塗其跡耳視之果然獄定上讞公召欽諦詢之<lb/>
欽因矜其妻之能公曰若妻處子邪曰再醮令有<lb/>
司開其夫棺毒與成類并正其辜欽悸卒臺章以<lb/>
公詣平灤按總管劉揑古伯公至劉欲遁去公宻<lb/>
令憲傔張仲威作漁人匿西城橋伺之劉果與吏<lb/>
徒㑹橋下謀揜其愆仲威得眞公一問皆伏吏胥<lb/>
之黠而虐扼民之吭而快其所欲而民莫敢校者<lb/>
率以罪黜平灤都吏張氏子尤狡而忮杖去之逺<lb/>
近震讋道行遵化風旋馬前公黙謂之曰汝冤從<lb/>
我吾爲汝理至縣舎風即見令縣以<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬士從憲<lb/>
<pb n="KR4h0081_SBCK_068-16a"/>
傔覘之信宿及蓊薈而風息得五尸皆短衣其一<lb/>
衣中得小印公下令居賈行商以端匹赴縣聽和<lb/>
市辨之賊果執遼粟歳輸灤陽使督運急時民方<lb/>
饑公曰吾忍視邪留粟賑糶使不敢沮民頼以生<lb/>
遼人以公政通神明追思惠化立祠頌德入長刑<lb/>
曹讞獄與衆不合歸卧於家竟如公言衆得罪公<lb/>
望益隆淮西不治復握使節申飭舊規風采立變<lb/>
初宣饒徽數州有亂者官軍併俘齊民加以刼掠<lb/>
絡繹淮境公責守令嚴津防峻訶譴民復其郷者<lb/>
數千餘家帥臣昂吉而閫淮殆二十年位中書右<lb/>
<pb n="KR4h0081_SBCK_068-16b"/>
丞以宣慰使操制兵民黨結中奥其子亦握兵煽<lb/>
虐奴官属轢風紀莫敢誰何宿盜數十出沒淮海<lb/>
陸梁自宋未有制者宋亡帥葆芘其徒通納賄賂<lb/>
縱其所爲公遣健士襲捕得所匿兵仗貲財定案<lb/>
市殉者七人自是帥漁鷙狀百出公䟽其跡取驛<lb/>
上聞帥鉺驛勿給公潜前走得驛馳去帥遣兵校<lb/>
丁文虎追刺公至六河館不及公至揚州文虎亦<lb/>
至誣公於行臺俄而六河館人以刺公狀聞文虎<lb/>
被執公赴覲制遣近侍阿术治書侍御史萬僧馳<lb/>
訊帥以罪廢巳而赴闕以擅殺淮賊譛公不中憤<lb/>
<pb n="KR4h0081_SBCK_068-17a"/>
而斃淮境大寧丞相桑葛之黨虐平陽者尤劇其<lb/>
敗也用公尹其府以清宿蠧詢父老得郡邑田里<lb/>
眞僞利病緩急先後審行之民輯事理遼西呉氏<lb/>
子贗爲女巫行眩衆事之若神人公洞其詐攝至<lb/>
府吏欲案究公曰亂常之跡可侈言邪立命撲死<lb/>
衆股栗政化無阻崇館宇引水置磑植桞代樵㑹<lb/>
歛爲紓眞定都㑹南北馹傳雜沓事弊民痿大臣<lb/>
蠟眞奏牧守非公不可遂尹眞定導壅治棼生枯<lb/>
壯弱日聽愬訟鑒隱破堅動無泥閡人人竦惬衆<lb/>
走府治瞻判決優肆爲空初饋餼不充徴需日困<lb/>
<pb n="KR4h0081_SBCK_068-17b"/>
公以楮鏹貸民因母取息蕃畜孳豐廩稍闢大賔<lb/>
館水磑創立如平陽用有餘𥙿宗親之位傔從之<lb/>
區秩秩井井甲諸路歳省官緡而下不加擾憲人<lb/>
摭細故劾公中書敷奏事不渉私法可施用宜著<lb/>
令式以示他州制可郡人集衆象龍祝雨公曰無<lb/>
益令撤去廼慮獄囚厎平允雨大霈驛置新樂北<lb/>
阻派水使价車騎自南而北者雨溢夜暝野次無<lb/>
所建議徙置派南衆大便順築寺五臺督民運木<lb/>
奪農癏衆令方急公不從府懼佐貳交諍之公曰<lb/>
吾民牧也惟民是䘏請待農隙朝省爲允欒城盜<lb/>
<pb n="KR4h0081_SBCK_068-18a"/>
殺人取財夜舁尸置民隆氏邸縣笞伏隆氏父及<lb/>
二子當死械囚送府哭於庭尸母辨贓無其子印<lb/>
識公疑之㑹使者決大辟公詒他賊承盜殺狀隆<lb/>
氏獄緩眞盜遂獲黜吏退胥之在民閭者不啻百<lb/>
數刼持官府而肥其家咈其心則禍之管庫稅廩<lb/>
之徒徃徃破産質妻鬻子以償所欲而不敢與辯<lb/>
公劭農諸縣得其姓名杖死數人質鬻者還之餘<lb/>
多遁去或改行爲善士其尹京也立誠信繩桀驁<lb/>
挫強禦䘏<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>弱事至而斷豪右歛迹三河民藏古<lb/>
銅印怨家訟曰將謀作亂縣榜掠其囚使符所訟<lb/>
<pb n="KR4h0081_SBCK_068-18b"/>
至府辨其文曰三河縣印公曰何亂之爲以不輸<lb/>
官罪之制令尚廐芻稈以鹽易諸畿民霖溢害稼<lb/>
公請市旁郡户部㩀令督責上下洶懼公帥京属<lb/>
從部白省竟以公謀寧息京甸京人弟假姊財不<lb/>
劵姊[婺-矛+牙]益貧弟賈益冨姊[婺-矛+牙]徴財弟曰有劵即與<lb/>
姊憤愬聽者難之愬於公諭之曰汝但歸俟徐訹<lb/>
刼盜扳弟對詰大懼吐實曁姊中分其貲公果毅<lb/>
直諒立朝敢言操行清介忠孚信格有賜輙辭<lb/>
上至引唐太宗賞魏徵故事暁之對曰臣言分也<lb/>
受賞非分也竟不受持憲緫郡皆有　淮<lb/>
<pb n="KR4h0081_SBCK_068-19a"/>
赴鄂民衆衛送不絶盜聞之戒其徒曰姚公正人<lb/>
也勿犯性孝太君年踰大耊公拜參知政事甘肅<lb/>
難於輦養辭不往世髙其行縉紳推論聖朝人物<lb/>
骨鯁有爲終始不貳其操者公當第一固確論也<lb/>
盖甞稽之鴻惟　世皇神鑑睿筭長駕逺馭文武<lb/>
效能光輔丕業甸萬國冠百王盛矣然廊廟岳牧<lb/>
邪慝間岀兠鮌三苗唐虞猶病於是大植風紀明<lb/>
目逹聦以弘至治公當至元之際奮下列搏權奸<lb/>
莅方州滌巨蠧使辯捷不能措其喙仇憤無所憑<lb/>
其兇風槩氣節炳燿一世淵衷之所孚公論之所<lb/>
<pb n="KR4h0081_SBCK_068-19b"/>
與豈徒然哉其忠義剛大藴積有素故也公掦歴<lb/>
四十餘年功名事業磊磥赫奕侃訪輯遺軼旣乆<lb/>
始備因歎世有家者之子與孫或不侃若先烈湮<lb/>
滅可勝惜哉叙而銘之或有待也公始娶趙氏繼<lb/>
楊氏皆平陽郡夫人子男三人夀童蚤卒祖舜祕<lb/>
書著作郎卒侃内藏庫副使楊夫人子也銘曰<lb/>
帝運開大中統至元人傑斯寳匪寳璵璠惟天聦<lb/>
明憲象執法元化宣朗昭融六合堂堂忠肅始峩<lb/>
<graphic n="KR1959" url="https://raw.githubusercontent.com/kanripo/KR-Gaiji/master/images/KR1959.png" mimeType="image/png"/>冠讜言正色英風夏寒虎炳其文山立殿陛檮<lb/>
杌饕餮魄禠魂悸宸扆凝邃上動天容庭有直臣<lb/>
<pb n="KR4h0081_SBCK_068-20a"/>
庶儆其同有鑒其明有玉其㓗桓桓其勇夬夬其<lb/>
決孰撓斯曲孰鍊斯柔善善豈親惡惡豈仇雖千<lb/>
萬人莫沮吾徃如脂如韋有泚其顙侯符三剖憲<lb/>
節六持義槩秋凛仁術春熈　上亮其忠史載其<lb/>
信何勸不懷何懲不震碣石之北淮海之南社稷<lb/>
尸祝無怠其嚴滹沲溶溶霍岳峩峩其融其結百<lb/>
世不劘台鼎之崇芥視不屑京尹之雄莫仲與伯<lb/>
有烈終始無間險夷誰近而忽益逺益思汾川西<lb/>
流河水東㑹稷山之銘惟以永配<lb/>
　　參知政事王公神道碑　孛术魯翀<lb/>
<pb n="KR4h0081_SBCK_068-20b"/>
至大元年汴梁路總管兼府尹王公年逾七十拜<lb/>
參知政事行尚書省雲南秩中奉大夫<lb/>
仁宗皇帝以公至元大德名臣拜昭文館大學士<lb/>
皆不果行延祐元年冬十二月七日薨汴私第春<lb/>
秋七十有九明年春三月十二日歸塟趙州寧晉<lb/>
之金符郷換馬里中書以臺䟽列公行績以聞贈<lb/>
通奉大夫河南江北等處行中書省參知政事護<lb/>
軍追封太原郡公謚憲穆元統元年冬其仲子承<lb/>
務郎萬億賦源庫提舉鈞以翰林待制蘇君天爵<lb/>
狀徵銘公碑翀汴諸生也其敢辭公諱忱字允中<lb/>
<pb n="KR4h0081_SBCK_068-21a"/>
世居寧晉曾大考進晦彩不耀大考守忠金承信<lb/>
校尉考玉<lb/>
太祖皇帝威行中夏率郡民欵附從太師國王木<lb/>
華黎用武有功累官定逺大將軍慶源軍節度副<lb/>
使夫人王氏生公剛毅正直讀經史不事空言能<lb/>
見之行事　𥙿皇位儲宫取勲舊子孫入侍公𬒳<lb/>
選忠恪小心十有餘年日愼一日或因事進說明<lb/>
諒不阿　世祖皇帝察其能至元十七年拜山北<lb/>
遼東道提刑按察副使秩朝列大夫東藩諸王鷹<lb/>
人縱暴民大厭苦公繩以法遂歛避不敢犯宰相<lb/>
<pb n="KR4h0081_SBCK_068-21b"/>
阿黒馬掊克固寵希合之徒言利徼倖小吏耿熈<lb/>
告北京宣慰臣逋官緡若干萬旣聞勑徵之熈懼<lb/>
失實增益制勑逮繫百餘人公䟽其妄熈獲罪<lb/>
𥙿皇賔天儲極虚位　帝春秋髙中外危之言者<lb/>
雖衆未見允可公建言陛下臨御多歴年所至元<lb/>
初豫建太子天下歸心鶴馭上賔臣民憂懼惟早<lb/>
定大計以幸宗社章三上　帝俞其言俄勑皇孫<lb/>
佩信寳撫軍朔幕大業廼定二十四年憲河南時<lb/>
南北旣一無俚兇慝畧民子女轉賣四方公謂此<lb/>
徒於　聖天子仁覆天下之政梗害非小建請嚴<lb/>
<pb n="KR4h0081_SBCK_068-22a"/>
立法禁從之遂著令甲息民汪清占息民籍巳再<lb/>
世矣兵豪狀愬帥府曰吾亡奴也即馳騎數十殺<lb/>
清滅口取其妻孥貲産清子成逸岀赴民有司愬<lb/>
之兵民文移徃來數年不決潁兵朱喜始以避亂<lb/>
奴於人其主知其難於奴也集郷胥里長同署劵<lb/>
免之隷潁兵籍巳乆喜家火其故主子謂劵巳焚<lb/>
而復奴之喜持劵出愬訟不決皆詣公愬之稽清<lb/>
占籍以歳壬寅其奴亡以甲辰喜劵足徴白之鎭<lb/>
南王府誣者皆屈明年兩訟之仇結近侍誣奏公<lb/>
徇制下中書遣使収公案訊公䟽臺請聞有㫖馳<lb/>
<pb n="KR4h0081_SBCK_068-22b"/>
召入見敷陳盡底藴　帝大恱曰若人非素餐者<lb/>
敕省臺讌慰還職近侍及使者皆以賕敗清喜數<lb/>
百口脫虎咥繪公像事之二十一年置肅政廉訪<lb/>
司以新憲度明年公副使燕南河間鹽漕官守盜<lb/>
用賦緡十餘萬覈正其辜諸王分地恩州其下以<lb/>
錢貸民加倍徵息公令子母相當則止餘有罪先<lb/>
是以民入兵限私田四頃優其家公曰國家取天<lb/>
下以來兵無寧歳今海内雖定征戍逺方一兵歳<lb/>
費不啻千緡區區限畒豈易充給在民編者守令<lb/>
猶歳差冨貧以均其力一入戎行永不可變請增<lb/>
<pb n="KR4h0081_SBCK_068-23a"/>
田額使無飢寒内顧之憂不報其後以兵力乏竭<lb/>
勑樞宻召公等㑹議以眞定順徳廣平等路俾之<lb/>
詢簡得冨民數百家充兵兵之貧者遣還民伍人<lb/>
服其平公以舊臣屢憲方州至是威名益振三十<lb/>
年拜廣西肅政廉訪使秩嘉議臺檄以其廉能曉<lb/>
諸道疾不赴　成宗皇帝即位元貞二年春使憲<lb/>
河東召見栁林撫慰優渥㑹并汾旱饑請發粟賑<lb/>
哺全活者衆五臺大建佛廬勑中書擇銳事吏董<lb/>
役工部司程陸信驅民夫數千冐險伐木死虎豹<lb/>
蛇虺者百有餘人其時　皇太后幸其所公入言<lb/>
<pb n="KR4h0081_SBCK_068-23b"/>
以寺福民福未及而害巳甚非初意也徽聽開悟<lb/>
減其役仍賜䘏死者家宗王分土并門廩餼歳取<lb/>
民間或不能供輙立契約母息倍稱或不能償隷<lb/>
其子女民患苦之公請岀錢縣官贖還其親者百<lb/>
二十四人於是諸王膳貲歳頒于官民瘼始蘇王<lb/>
嬖臣哈塔不花怙威肆虐公按正欵伏王爲之請<lb/>
弗聽王馳使譛公　上未信㑹駕北幸罪人亡走<lb/>
愬公不法勑中丞崔彧問之俄彧卒駕還復愬詔<lb/>
省憲雜訊之無驗愬者抵罪由是王禁戢藩傔民<lb/>
境晏寜大德三年遷江陵路總管不行七年遷汴<lb/>
<pb n="KR4h0081_SBCK_068-24a"/>
梁汴故宋金都邑號難治公至省人憲人以公舊<lb/>
望不敢以府属眎之政訟之難悉聽鑑裁下無隱<lb/>
情乆之政清訟簡吏民歌詠方宋包拯公莅汴之<lb/>
四年歳次丁未河決原武注汴宋汴尤急吏士具<lb/>
舟楫以逭漂溺民大懼公白省請䟽導順下勢家<lb/>
以田疇不利難之公曰吾守臣也當任其責即行<lb/>
河決壅以完城邑水息大築隄防羌族礮手居鄢<lb/>
陵者萬餘室民役不預公督使趣工得萬人不日<lb/>
隄成民至今思之公精明有斷不畏強禦所至興<lb/>
學奬士脩政新民不專法令威愛兼行爲世名德<lb/>
<pb n="KR4h0081_SBCK_068-24b"/>
故姚文公燧劉文静公因與公游雅相敬尚蘇君<lb/>
公郷人也時賢言行優於志載其言曰<lb/>
世皇天縱有爲公及陳公天祥程公思廉姚公天<lb/>
福皆骨鯁敢言視社稷民物利害若疾痛嗜欲在<lb/>
已才猷風采凛震一世庸夫庸婦知其姓字豈聲<lb/>
音笑貌爲哉天故生之以弼治效善論也公夫人<lb/>
張氏封太原郡夫人子男二人曰銳曰鈞孫男三<lb/>
人洙浩以胄子隷業成均淵㓜銳鈞皆有學行翀<lb/>
固知之其諸孫爲胄子皆馴謹向學佳子弟也助<lb/>
教陳旅云銘曰<lb/>
<pb n="KR4h0081_SBCK_068-25a"/>
世廟帝運鴻惟永年仁浹義洽德崇配天咨謂<lb/>
裕皇左右前後侍衛僕從詢賢世胄時也憲穆宿<lb/>
衛青宫行必循矩言必見忠涵育有年一静一動<lb/>
帝曰良哉才可試用卿貳東臬位四品秩碣石醫<lb/>
閭光昭化日來歸定省遂莅河南上觸廷怒下讋<lb/>
狼貪　帝曰忠哉斯豈尸位丞相御史燕勞還轡<lb/>
皇鑑昭明飭新憲綱卿才而舊益礪于將太行西<lb/>
東鴻河南北草木知名山川正色棲遲晚暮尹汴<lb/>
四封宋陳許鄭春陽誕充偪側將迎于此大府齒<lb/>
健而獰猶憚叵處上獲下順居五閱年華髮蕭蕭<lb/>
<pb n="KR4h0081_SBCK_068-25b"/>
益壯益堅其卷其舒大義終始罁百其錬肯柔繞<lb/>
指五握憲節郡符再分洪波砥柱矻立不羣政預<lb/>
鈞輔逖矣其道文崇袐館允也其耄之顯髙朗之<lb/>
幽神明之地列岳之天列星滹沲之郊邯鄲之鄙<lb/>
刻銘豐碑徵信惇史<lb/>
國朝文類卷第六十八<lb/>
</p>
<p>
</p>
  </div>
</body>
</text>
</TEI>
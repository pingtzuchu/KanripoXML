<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_021-1a"/>
國朝文類卷第二十一<lb/>
　碑文<lb/>
　　中書左丞李公家廟碑　姚燧<lb/>
燧甞觀人臣私廟之祭易乎古而難於今三代不<lb/>
論也漢之時㓛臣侯者土地人民傳及子孫故嗣<lb/>
侯得以致隆數于其祖考丗丗無有所殺後封㓛<lb/>
臣皆虚邑無有土地人民子孫或官卑力微徃徃<lb/>
不能爲廟與雖爲廟以記曰父爲大夫子爲士葬<lb/>
以大夫祭以士祭旣用生者之禄勢有必不能致<lb/>
隆者姑借先宋氏言之如文潞國作廟洛西其先<lb/>
<pb n="KR4h0081_SBCK_021-1b"/>
未甞將相也顧受祭將相潞國甞將相者其及子<lb/>
甫惟得祭以大夫禄是於不爲將相者致隆其真<lb/>
爲將相者復加殺也如斯者㡬何人哉惟呂正獻<lb/>
惠穆於文靖范忠宣恭獻於文正丗其將相者史<lb/>
冊二百年間纔十三見事亦曠丗而希有者也然<lb/>
自中元以來漢人父子將相者故丞相史忠武公<lb/>
與今資善大夫中書左丞贈銀青榮禄大夫平章<lb/>
政事謚武愍公二家重輝襲芳震耀一時豈獨爲<lb/>
之予者信敬於昭昭厥考亦足以慰靈於冥冥矣<lb/>
惟李氏家隴西成紀者實秦將信諸孫漢至六朝<lb/>
<pb n="KR4h0081_SBCK_021-2a"/>
門閥甚峻惟與崔盧鄭氏姻不連他族唐李王西<lb/>
夏甚盛强雖宋金甞加兵終莫能服我<lb/>
太祖始平之其宗有守兀納城者獨戰死不下子<lb/>
惟忠尚少求從父死爲今分土淄州諸侯王所得<lb/>
於公爲考後以金符監淄州有子十三人公次居<lb/>
四王妃愛其頴異甞子之在先朝故事凡諸侯王<lb/>
各以其府一官入參决尚書事公代其兄爲之李<lb/>
璮爲逆有迹淄州君獨從公馳聞璮繫闔門獄中<lb/>
璮誅得出上盡賜償所亡失授公淄萊路奥魯緫<lb/>
管後改宣武將軍益都淄萊路新軍萬戸與城夾<lb/>
<pb n="KR4h0081_SBCK_021-2b"/>
寨圍吕文焕襄陽四年而下之加明威將軍虎<lb/>
符丞相伯顔南征宋兵戍郢十萬城西郢鎻戰艦<lb/>
絶隘爲陣我舟不可越乃渠黄灣拖舟泛藤湖<lb/>
以出唐港棄郢去留公後拒敗其追兵行㧞新城<lb/>
沙洋下復破夏貴陽邏口下鄂漢陽從故丞相阿<lb/>
里公時以左丞戰荆口禽髙丗傑下岳進阬沙市<lb/>
下荆南傳檄歸峽辰沅靖澧常徳諸州皆下之又<lb/>
徙鎮常徳左丞徇地湖南丞相兵及淛西以地逺<lb/>
援䟽詔公與宋都統張茂實吕師䕫闢都元帥府<lb/>
江右公爲左副都元帥破劉槃軍下隆興禽熊飛<lb/>
<pb n="KR4h0081_SBCK_021-3a"/>
建昌撫瑞吉贑與廣閩諸州皆下㑹宋㓜主出降<lb/>
其將相張丗傑陳冝中挾益王昰衛王昺浮海趨<lb/>
福立益王元以景炎閩廣諸州應者十五郡縣豪傑<lb/>
亦爭起兵公出定反地大破吴浚軍十萬南豐浚<lb/>
走如張文虎復合兵十萬又破之兠港伏屍三十<lb/>
里浚走合其相文天祥瑞金又大破之天祥走據<lb/>
汀别將孔遵窮追併破趙孟瀯軍復其州而還隆<lb/>
興守帥覬利巨室罪以隂與賊連巳誅夷百三十<lb/>
家公還白其非辜出其未盡誅者獄中帥府改宣<lb/>
慰司加昭勇大將軍同知江西宣慰司事尋加鎮<lb/>
<pb n="KR4h0081_SBCK_021-3b"/>
國上將軍福建宣慰使又改江西宣慰使天祥復<lb/>
滔汀行收兵出興國又撃走之追四百里及之空<lb/>
坑散降其衆廿餘萬禽趙時賞以下文武將吏數<lb/>
百人拜參知政事行中書省江西益王殂廟以端<lb/>
宗世傑復立衛王元以祥興移柵海中崖山近去<lb/>
廣治四百里授蒙古漢軍都元帥經畧廣東進復<lb/>
梅循英徳與廣之清逺走王道夫擊凌震海上獲<lb/>
船三百艘禽將吏宋邁以下二百人又破其餘軍<lb/>
茭塘江淮省亦遣都元帥張弘範至自漳與共圍<lb/>
崖山勢計窮蹙度不能國資政陸秀夫抱衛王蹈<lb/>
<pb n="KR4h0081_SBCK_021-4a"/>
海死獲其金璽其將吏死焚溺者十萬餘人翟國<lb/>
秀凌震皆降丗傑遁去風壊舟死海凌港南海平<lb/>
朝京師上勞苦之其將佐與錫宴者二百㓛陞者<lb/>
千授資善大夫中書左丞移省荆湖凡虜男女奴<lb/>
鬻之者皆罪而正之常徳辰澧沅靖五州大荒民<lb/>
至易子以糴爲發廩賑之所活為口亡慮十萬計<lb/>
征占城詔使給糧仗造舟海南取得其宜黎儋之民<lb/>
勸趨之疾還詔從皇子鎮南王征交趾敗其兵天<lb/>
長府其王遂舉國航海將舟師追之敗諸洋中獲<lb/>
海艦三百始公䇿城天長儲榖待賊<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>衆議不果<lb/>
<pb n="KR4h0081_SBCK_021-4b"/>
盛夏軍士疾作漲潦冒營遽議旋軍賊躡敗吾後<lb/>
拒王以公殿賊閉永平關傅樂弩矢射公貫膝負<lb/>
創奪關出境以毒發薨思明州年止五十最其平<lb/>
生小大百戰下城邑百有五爲戸三百萬嗚呼其<lb/>
亦勤巳後薨七年而贈官賜謚封公之命始下玉<lb/>
音仁煦恩重書棺人臣獲此哀榮極矣公雖不可<lb/>
作巳安知其不肉骨九亰邪公諱恒字徳卿自號<lb/>
長白篤孝純至淄州君卒方擊兩王閩廣淄州君<lb/>
顧言我死必無訃吾児使㑹䘮縱敵南海平始克<lb/>
銜哀摧慟屢絶且　謂所從曰爲我語諸昆弟妻<lb/>
<pb n="KR4h0081_SBCK_021-5a"/>
子吾不得以時䘮先公旣抱恨以終天今復棄飬<lb/>
太夫人而身先朝露於是遐夷吾目不瞑下泉矣<lb/>
其謹事之夫人王氏視分上諸侯王之妃姑<lb/>
也訃至夫人祕不敢聞之姑惟發哀私室公則再<lb/>
見夢太夫人曰児今死戰日南矣太夫人泣言吾<lb/>
再夢如是豈誠然耶夫人始情告曰婦無以安君<lb/>
姑氏心也覆是乆矣始　哭服䘮嗚呼死而精<lb/>
魂猶惓惓其親可哀也巳可哀也巳子二人<lb/>
丗安以監廣州從朝亰師授新軍萬戸同知江西<lb/>
宣慰司事再嗣公益都淄萊本軍萬戸後以正議<lb/>
<pb n="KR4h0081_SBCK_021-5b"/>
大夫仍將本軍僉江西行中書省事再陞中奉大<lb/>
夫參知政事行尚書省江西尚書省罷今以上官<lb/>
參知政事行中書省仍江西嗚呼六官而三踐公<lb/>
武巳可見其才之無羞乎職者自其旣相亦解兵<lb/>
其弟丗雄以宣武將軍將之乃作河洪之詩使歌<lb/>
以祀公其辭曰<lb/>
李氏之在與水細大河洪姑臧有夏而王越三百<lb/>
年傳歷旣長極崇而隳亦天之道日月作矣衆星<lb/>
匿耀王孫始卑徂東自西淄水幽幽束楚之流曰<lb/>
位不豐猶監一州有蟊吾民有梟吾土吾力不能<lb/>
<pb n="KR4h0081_SBCK_021-6a"/>
天子肆汝從父奔告帝嘉爲心廼陟潜沉寖向用<lb/>
公泱泱漢水南紀所恃爲池襄陽金湯陛陛公將<lb/>
萬夫長圍四禩而竟下之岷江失藩沿流列城振<lb/>
落摧乾至莫難一文軌判裂萬里收功九重授策<lb/>
維是武庚狂志復殷爵人號年夫蠢甌閩終兄弟<lb/>
及公膺奮擊與闘四年崖山翦克血其䲔鯢南海<lb/>
無波廐馬笥衣其賚如何帝曰汝烈宜置左相授<lb/>
兵而子西護湖廣公拜稽首　天子萬年帝徳聖<lb/>
神臣何力焉湖廣聴命壤三千里隂翕陽施賞刑<lb/>
自巳及兵占城轉粟黎儋歸佐皇子致討日南不<lb/>
<pb n="KR4h0081_SBCK_021-6b"/>
測風洋冒履而三由淄而漢由江而海其渉日深<lb/>
蜚聲日大蕞爾南夷曰尺箠笞狃勝者家輕於出<lb/>
危賊䇿我師不能炎暑敦弓綿力犀甲敗雨避來<lb/>
弗迎邀歸以争既犇先偏左廣亦傾孰作士氣公<lb/>
殿奮武斬輻短兵援枹鼔鼔格闘比死冠纓不顚<lb/>
裹轊馬革踐迹文淵維昔禡時皂纛有翩廼今還<lb/>
歸粉篆丹旃兆夢悠悠魂魄遼逺致身移忠維孝<lb/>
其本黼扆思之録其庸勞寵幽上公可謂曰遭公<lb/>
亡不亡公有良子亦秉國鈞實法實似有嚴作廟<lb/>
籩簋維時神容與耶去此奚之維淄維漢維江維<lb/>
<pb n="KR4h0081_SBCK_021-7a"/>
海其流或枯廟主斯毀何以麗牲樂石峩峩太史<lb/>
詩之以侑以歌<lb/>
　　元帥張獻武王廟碑　虞集<lb/>
昔者汝南忠武王起義兵燕南統率豪傑畧定郡<lb/>
縣聲震河朔及歸國朝遂以其兵攻河南旣滅金<lb/>
將移師取宋乃㧾諸軍以鎮亳䟽積水立城戍開<lb/>
田護耕宋人不敢北犯其後淮陽獻武王復統亳<lb/>
州軍以成大功故亳有張氏之廟焉其中廟祠汝<lb/>
南忠武王西廟祠王第八子蔡國忠毅公東廟祠<lb/>
王第九子淮陽獻武王忠武始封蔡國公而薨也<lb/>
<pb n="KR4h0081_SBCK_021-7b"/>
賜謚武康又贈推忠宣力翊運㓛臣太尉儀同三<lb/>
司上柱國獻武之薨也贈銀青榮禄大夫平章政<lb/>
事謚武烈又贈推忠效節翊運㓛臣太師開府儀<lb/>
同三司上柱國齊國公改謚忠武皇慶元年獻武<lb/>
王之子珪以中書平章政事相<lb/>
仁宗皇帝於是忠武進太師進封汝南王改賜今<lb/>
謚獻武進封淮陽王加賜保大二字以益其㓛臣<lb/>
號又改賜今謚禮部以其事下郡縣之有王廟者<lb/>
至治二年珪復入中書歷相<lb/>
英宗皇帝　今上皇帝於是泰定元年加賜忠武<lb/>
<pb n="KR4h0081_SBCK_021-8a"/>
以開國二字益其㓛臣號是年天子肇開經筵珪<lb/>
首當勸講眀年解機務封蔡國公仍知經筵以病<lb/>
告歸未㡬三遣使趣召見　上閔其病重煩以政<lb/>
事拜翰林學士承㫖仍以蔡國侍經筵朝有大政<lb/>
則就焉有間使來告集曰先王之廟在亳州者庭<lb/>
皆有麗牲之石我忠武及忠毅之勲徳則旣具刻<lb/>
而銘之矣惟獻武之廟我以忝與國事不暇私顧<lb/>
其家顧未有刻焉因以王之墓誌神道碑家傳授<lb/>
集曰刻文敢以属子集辭不獲則對曰昔嘗忝爲<lb/>
太史屬固甞知公家世勲德及進講内殿又執經<lb/>
<pb n="KR4h0081_SBCK_021-8b"/>
以從公後者三年矣雖不敏敢不第而書之謹按<lb/>
王諱弘範字仲疇年二十餘其兄順天府緫管弘<lb/>
畧上計行朝留攝其府事吏民服其明決時内附<lb/>
甫定蒙古軍所過輙爲暴王曰國朝自有法制我<lb/>
奉行之執暴者決以杖入其境無敢犯者順天者<lb/>
故保州以忠武故陞府名後有所避又改今名曰<lb/>
保定云<lb/>
世祖皇帝中統𥘉置御用局以王爲緫管三年李<lb/>
璮叛濟南親王哈必赤丞相史天澤帥諸軍討之<lb/>
以王爲行軍緫管且行請氈帳於忠武忠武曰汝<lb/>
<pb n="KR4h0081_SBCK_021-9a"/>
欲即安耶不與乃命之曰璮違天必敗汝勉之雖<lb/>
然璮劇賊也圍城勿避險地險則巳無懈心兵必<lb/>
致死生者慮其險苟有來犯必赴救可以立㓛汝<lb/>
必勉之及圍城王軍城西璮出軍突諸將獨不向<lb/>
王軍王曰吾固受教矣我易受攻而彼不至謂我<lb/>
弗悟也乃築長壘内伏甲而外爲壕開東門以待<lb/>
之夜浚其壕加廣璮不知也明日果擁飛橋来攻<lb/>
橋不足踰壕軍䧟其得陵壕者突入壘門遇伏皆<lb/>
死降兩賊將璮讋遂敗死論㓛王最多忠武聞之<lb/>
曰真吾子也或言於朝曰璮所以得爲亂者盡專<lb/>
<pb n="KR4h0081_SBCK_021-9b"/>
兵民之權故也以此間諸侯諸侯果不自安遂罷<lb/>
其子弟之在官者王亦例解緫管至元元年弘畧<lb/>
入宿衛上召見其兄弟可代守順天者因念王濟<lb/>
南之㓛遂佩之金虎符代爲守二年移守大名未<lb/>
上微服行民間察其所患苦見倉吏収民租視所<lb/>
當輸倍蓰怨言載道明日視事首取而治之民大<lb/>
恱是歲大水没廬舎且盡租稅無從出王輙免之<lb/>
計相以專擅罪王王請入見上前曰臣以爲爲朝<lb/>
廷儲小倉不若儲之大倉非擅免也上曰何說也<lb/>
王曰歲以水不収而必責之民府倉雖實而民死<lb/>
<pb n="KR4h0081_SBCK_021-10a"/>
亡盡明年租將安出活其民使均足於家歲取之<lb/>
有恒非　陛下府庫乎此所謂大倉也上曰知體<lb/>
其勿問其監郡有愛魯者先在郡任計吏不當至<lb/>
使自經死僚吏不恱於愛魯發其事幸王不與之<lb/>
則愛魯無援必敗王曰同官也力爲之解不得而<lb/>
愛魯抵罪王亦爲之免官歸郷里退然閑居不以<lb/>
介意六年大括諸道兵益圍宋襄陽益都兵璮所<lb/>
教也號勇悍難制度諸帥無足統之者乃以王爲<lb/>
益都淄萊等路行軍萬戸丞相伯顔命王軍鹿門<lb/>
斷粮道絶郢復之援主者曰鹿門有張九漢水以<lb/>
<pb n="KR4h0081_SBCK_021-10b"/>
東無慮矣於是王言於丞相曰今規取襄陽周於<lb/>
圍而緩於攻者計待其自斃乎然而夏貴乗江漲<lb/>
送衣粮入城我無禦之者而江陵歸峽行旅休卒<lb/>
道出襄陽南者相繼也寧有自斃之時乎若築城<lb/>
萬山以斷其西立柵灌子灘以絶其東則庶㡬斃<lb/>
之之道也奏用其言因移王軍萬山令嚴恒無懈<lb/>
意一日出東門與諸將較射大出敵兵猝薄城諸<lb/>
將曰彼衆我寡請嬰城自守王曰嘻我與諸軍在<lb/>
此何事敵至將不戰邪敢言退者死即𬒳甲上馬<lb/>
横戈立遣偏將李庭當其前他將將六百人攻其<lb/>
<pb n="KR4h0081_SBCK_021-11a"/>
後親率二百騎爲長陣敵之歩陣間陳而待王下<lb/>
令曰聞皷皆進擊未鼓勿動敵麾衆入陣我不爲<lb/>
動至再且却王曰彼再進再却氣衰矣皷之前後<lb/>
奮擊宋師大敗得奔還者無㡬八年築一字城進<lb/>
逼襄陽破樊城外郛九年命攻樊城流矢中王肘<lb/>
王束創見主帥曰襄在江南樊在江北我陸攻樊<lb/>
則襄出舟師來救終不可取若截江道斷救兵水<lb/>
陸夾攻之則樊必破而襄亦下矣從之明日復出<lb/>
率銳卒先登遂㧞樊襄陽降以宋將吕文煥入覲<lb/>
上嘉之有錦衣白金寳鞍之賜將校行賞有差十<lb/>
<pb n="KR4h0081_SBCK_021-11b"/>
一年丞相伯顔帥師伐宋命王率左部諸軍循漢<lb/>
江東畧郢而南十二月攻武磯堡取之大兵渡江<lb/>
王爲先驅宋相賈似道以其師軍蕪湖其帥孫虎<lb/>
臣軍丁家洲王轉戰而前大兵繼之宋師潰王前<lb/>
行宣布威徳所過降下師次建康上遣使諭丞相<lb/>
毋輕敵貪進其少進以待王進說曰聖恩待士卒<lb/>
誠厚甚今敵巳奪氣亡在旦夕過自迂緩資敵得<lb/>
爲計非䇿也將軍治閫外急緩之宜難制以隃度<lb/>
乗破竹之勢取之無遺䇿矣丞相然之即日馳馹<lb/>
至上前面論形勢得㫖進師十二年師次瓜洲分<lb/>
<pb n="KR4h0081_SBCK_021-12a"/>
兵立柵奪其要害守之掦州都統姜才者宋之名<lb/>
將也所統士有部落種人自爲一軍勁悍善戰至<lb/>
是以二萬人出楊子橋都元帥阿木與王當之兩<lb/>
軍夾水而陳王以十三騎絶渡衝之陣堅不動王<lb/>
引却以誘之其驍將本囬紇人鎧伏甚異躍馬出<lb/>
衆奮大刀直前趣王王還轡反迎刺之應手頓殪<lb/>
馬下立陣者同口驩呌震動天地而敵人亦不覺<lb/>
失聲遂潰走追殺轉至城南門斬首萬餘級其自<lb/>
相蹂踐與䧟壕水溺死㡬盡比得入城十無一矣<lb/>
王素善槊此戰衆尤服其竒雋焉於是宋將張世<lb/>
<pb n="KR4h0081_SBCK_021-12b"/>
傑孫虎臣悉其國力率水軍陳於焦山南北將致<lb/>
死於我我師合擊之兵支王之一軍横衝其旁宋<lb/>
師大敗宋自是不復能軍矣追奔於圌山之東王<lb/>
奪其戰艦八十俘馘以千數上功改亳州萬户亳<lb/>
軍忠武王舊所統也王以爲請遂還之忠武王<lb/>
之事<lb/>
憲宗皇帝甞賜名曰㧞突㧞突者國語勇敢無敵<lb/>
之名也於是上又以賜王爲名云是年冬丞相伯<lb/>
顔次臨安之長安鎮中書左丞董公文炳左出亰<lb/>
口由海道㑹之王亦將兵而左師次宋郊丞相遣<lb/>
<pb n="KR4h0081_SBCK_021-13a"/>
使約降宋主宋主㓜其大臣難於削號稱臣請以<lb/>
伯姪爲禮徃返未決王將命入城數其柄臣之罪<lb/>
而詰之遂屈服竟取降表來上宋亡其主旣歸朝<lb/>
而十三年浙東又叛王力疾討之師次台州遣人<lb/>
持書徃諭守將殺使焚書我師怒㧞之衆請屠城<lb/>
王不許誅其首禍者而巳台民至于今感之明年<lb/>
師還迎拜鎮國上將軍江東宣慰使其民新脫鋒<lb/>
鏑王撫之期月境内稱治十五年王入覲請於<lb/>
上曰宋主旣降而其將張世傑奉其庶兄益王昰與<lb/>
弟廣王昺南奔既立昰於閩而卒又立昺於海上<lb/>
<pb n="KR4h0081_SBCK_021-13b"/>
冝致討焉乃拜蒙古漢軍都元帥以行陛辭奏曰<lb/>
國朝之制無漢人典蒙古軍者臣漢人恐乖節度<lb/>
猝難成功願得親信蒙古大臣與俱上曰爾憶而<lb/>
父與察罕之事乎其破安豐也汝父留兵守之察<lb/>
罕不肯師旣南而城復爲宋有進退㡬失據汝父<lb/>
至不勝其悔恨也由委任不專今豈可使汝復有<lb/>
汝父之悔乎尚能以汝父宣力國家之心爲心則<lb/>
予汝嘉今付汝大事朂之哉面賜錦衣玉帶又辭<lb/>
曰遺爝未息延命海渚奉辭逺征無所事於衣帶<lb/>
也苟以劒甲爲賜則臣也得以仗國威靈率不聽<lb/>
<pb n="KR4h0081_SBCK_021-14a"/>
命者則臣得其職矣上壯之出上方寳劒名甲聽<lb/>
自擇其善者旣拜賜日又諭之曰劒汝副也有不<lb/>
用命者以此處之且行薦李恒爲巳貳從之至揚<lb/>
州選將校發水陸之師二萬分道南征以弟弘正<lb/>
爲先鋒戒之曰汝以驍勇見選非私汝也軍法重<lb/>
我不敢以私撓公汝慎之弘正所向克捷王進攻<lb/>
三江寨寨據隘乗髙不可近乃連兵環之寨中懼<lb/>
人持滿以待王下令下馬治朝食若將持乆者持<lb/>
滿者疑不敢動而他寨不虞也忽麾軍連㧞數寨<lb/>
廻擣三江盡㧞之至漳州親攻其東門命將佐攻<lb/>
<pb n="KR4h0081_SBCK_021-14b"/>
南門西門敵應之乃乗虚入其北門破之鮑浦寨<lb/>
南瀕海王曰陸攻之必走海令弘正圍以騎他將<lb/>
攻其南門又㧞之海瀕之郡若潮若惠皆團結盤<lb/>
互王威聲所至恩信濟之無不内附十六年正月<lb/>
庚戌由潮陽港乗舟入海道至甲子門獲宋斥候<lb/>
將都統劉青顧凱乃知廣王所在辛酉至崖山而<lb/>
他將至外省調至者雖隷所部然儕視不相下有<lb/>
驕蹇意㡬敢違其號令王以軍法斬其最甚者一<lb/>
人衆乃懾服聽命時宋人僑居海中環列千餘艘<lb/>
碇之建樓櫓其上隱然堅壁也王引舟師當之然<lb/>
<pb n="KR4h0081_SBCK_021-15a"/>
其地兩山東西對立其北淺舟膠不可進我師由<lb/>
山之東轉而南入大洋始得與之薄又出騎兵㫁<lb/>
其汲路燒其宫室而宋益困蹙無所容矣世傑有<lb/>
甥韓在王軍中三使招世傑世傑不從甲戌恒自<lb/>
廣州至舟小更授以二海戰船守北面二月癸未<lb/>
我師將戰或請以礮攻之王曰火起則舟散不如<lb/>
戰也明日四分其軍分處其東南北三面王自將<lb/>
一軍相去里許下令曰宋舟西艤崖山潮至必亟<lb/>
遁急攻之勿令得去聞吾樂作乃戰違令者斬先<lb/>
麾北面一軍乗潮而戰不克李恒等順潮退樂作<lb/>
<pb n="KR4h0081_SBCK_021-15b"/>
宋人以爲且宴少懈王舟犯其前南衆繼之王命<lb/>
髙構戰樓於舟尾以布障之命軍士負盾而伏之<lb/>
令曰聞金聲起戰先金而妄動者死敵矢傳我舟<lb/>
如蝟伏盾者不動及舟將接鳴金撤障弧弩火石<lb/>
交作頃刻并破七舟宋師大潰宋臣以其主廣王<lb/>
赴水死獲其符璽印章張世傑北突吾軍而遁令<lb/>
李恒追至大洋不及世傑走未至交趾風壊舟與<lb/>
將士盡溺死於是嶺海悉平宋無遺孽矣磨崖山<lb/>
之陽紀㓛而還十月入朝賜宴内殿慰勞良厚然<lb/>
王以瘴癘疾作矣上命尚醫護視日以狀聞遣近<lb/>
<pb n="KR4h0081_SBCK_021-16a"/>
侍臨議用藥曰吾有國事待其謀畫必盡伎速愈<lb/>
之敕衛士坐其門曰九㧞都病甚矣非必不可不<lb/>
見者宣詔止之可也疾革沐浴易衣冠俾左右扶<lb/>
至中庭面闕再拜返居室酌酒作樂與親戚賔客<lb/>
爲别遺言毋厚葬甲一襲刀一事足矣明噐以陶<lb/>
爲之出南征時賜劒與甲以卑嗣子珪曰汝父以<lb/>
是立㓛其佩服毋忘語竟遂端坐而薨十七年正<lb/>
月十日也得年四十三上聞之震悼詔亰尹給䘮<lb/>
事所過郡縣以禮迎送歸葬其郷之定興縣河内<lb/>
里祔葬祖墓而嗣子佩金虎符襲其軍萬戸二十<lb/>
<pb n="KR4h0081_SBCK_021-16b"/>
九年珪入覲上謂太師月児魯那演曰此家父子<lb/>
相繼自<lb/>
太祖皇帝以來定中原取江南漢人有勞於國者<lb/>
是爲最張氏史氏俱稱㧞都史徒以籌議不如張<lb/>
之百戰立㓛也所以爵其子孫者豈可與常人同<lb/>
哉遂拜樞密副使行院江淮自是敡歷臺省三十<lb/>
餘年爲國大臣矣王素敏悟喜讀書過目輙識大<lb/>
義歌詩尤慷慨身長七尺脩髯如畫機明氣銳言<lb/>
辨捷出勇畧絶人輕財下士㧞材於衆已不以爲<lb/>
恵尚氣節敦信義與人交乆而益敬剛直自將不<lb/>
<pb n="KR4h0081_SBCK_021-17a"/>
爲勢位所屈雖臨之以威而辭氣洒落理辦愈明<lb/>
初丞相伯顔至建康大㑹諸将出庫金行賞而王<lb/>
後至丞相曰　祖宗之法凡以軍事㑹集罪加後雖<lb/>
貴近材勇無所貸爾何敢後衆錯愕王徐進曰臨<lb/>
戰未甞後受賞恥居先何爲不可丞相爲之俛首<lb/>
其能片言解疑誤類如此溥録宋内府金帛行省<lb/>
都事夾谷士常與焉既而多所遺失或因以誣士<lb/>
常將就考驗王曰士常名士行義有素何可以此<lb/>
議之請以本身官爵及家帑保其必不然者其後<lb/>
誣果明南征時宋文丞相天祥之軍在潮之五坡<lb/>
<pb n="KR4h0081_SBCK_021-17b"/>
嶺弘正掩撃獲之縳文丞相以至椿以戈使拜不<lb/>
屈王釋之待以客禮吏士或諌王曰敵人之相叵<lb/>
測不可近王曰忠義人也保無它求其族属𬒳俘<lb/>
者悉還之及囚京師聞王薨至爲之垂涕在海上<lb/>
得宋禮部侍郎鄧光薦禮之於家塾以爲子師甞<lb/>
戒其子曰居官律巳廉慎則公明自生御衆賞罰<lb/>
信用則人致力不懐報怨之心怨亦自釋此三言<lb/>
者皆王素躬行者也凢行軍非對敵未嘗敢妄殺<lb/>
吏卒有病者必爲親視醫藥不幸死必轉送其家<lb/>
凡上賜與即分頒士卒麾下有功賞或不時得則<lb/>
<pb n="KR4h0081_SBCK_021-18a"/>
慨然曰人宣力如彼而受抑如彼後或解體將誰<lb/>
與共功乎甚者爲之涕泣陳說不得請不止故人<lb/>
樂爲之用及爲元帥雖有所刑戮亦必爲之懇惻<lb/>
申諭仁聞既著薨之日天下莫不傷悼痛惜焉今<lb/>
蔡國公又嘗謂集曰先王棄世予尚㓜不足盡知<lb/>
其竒謀偉績當時之交㳺與老校退卒于今畧以<lb/>
漸盡雖欲廣聞不得及矣至其昭如日星不可泯<lb/>
滅者則有信史與李王二公之碑在可以參攷者<lb/>
故凢可知者備書之而不敢畧子一人今蔡國公<lb/>
也孫六人某官某曽孫子一人某官某集嘗觀於<lb/>
<pb n="KR4h0081_SBCK_021-18b"/>
蜀漢矣諸葛武侯旣没所在求爲立廟後主不聽<lb/>
百姓私祭之道上或曰宜聽立廟成都又不從歩<lb/>
兵校尉習隆中書郎向充等共言曰周懐召伯甘<lb/>
棠不伐越思范蠡鑄金存像漢興以来圖形立廟<lb/>
者多矣亮之烝嘗止於私門廟像莫立非所以存<lb/>
徳念功述追在昔者也宜聽立廟沔陽親屬以時<lb/>
致祭其故吏欲奉祠者皆限至廟君子以爲禮亦<lb/>
宜之然則亳州張氏之廟豈徒以著勲臣之世業<lb/>
哉亦足以表朝廷之盛徳凢於腹心股肱爪牙之<lb/>
臣無所不用其至矣故爲作詩以備樂歌焉其辭<lb/>
<pb n="KR4h0081_SBCK_021-19a"/>
曰<lb/>
維昔　世皇受命自天四征旣庭遂開中原粤是<lb/>
南國歴禩三百徳在炎燧運徃行息百萬我師不<lb/>
亟不遲不殺而神赫其仁威江流湯湯談笑畢渡<lb/>
木顛草偃有仆無拒天子曰嘻士亦勞止時且徂<lb/>
暑其休以俟丞相文武受言敬共息銳飬完牛酒<lb/>
㫖豐王乃扣閤請具爲奏若峻阪馳寧扼其後面<lb/>
上方畧報不踰辰徃臨厥都雷颷疾神丞相傳言<lb/>
天子明聖以順來歸請爾民命主㓜臣迷勞我行<lb/>
人王曰勿庸罪在柄臣身渉其庭氣直辭決稱臣<lb/>
<pb n="KR4h0081_SBCK_021-19b"/>
上表再拜門闕有保其遺奔于海涯延喘湏臾自<lb/>
靖其私王曰不可不告天子不極其征臣不敢止<lb/>
乃錫神劒名甲副之抉瘴排炎廓爲清夷膠舟于<lb/>
壑存其餘㡬王言三進永訖炎紀横槊賦詩波濤<lb/>
不驚磨崖勒銘表于鯢䲔功名則有夀位弗逮榮<lb/>
随哀興業以乆大三錫彌尊以啓王封冕舄佩圭<lb/>
盛服在躬維兹亳人服徳以世享甞于廟從王孫<lb/>
子於赫<lb/>
世皇濯濯聖靈萬神景從翼之風霆我思淮陽陟<lb/>
降在側孰是不顧永懐來格言言新宫髙明深宏<lb/>
<pb n="KR4h0081_SBCK_021-20a"/>
中有王考右有王兄王之格思庶其在此焄蒿浮<lb/>
游孰感而致維亳士女具曰不然我有井里王爲<lb/>
陌阡我有溝洫王浚王畫王于作邑其城頟頟我<lb/>
藝<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>稷亦有稻秔羊豕在牢以庖則盈笳簫鐃鐸<lb/>
享士乃作我迎我享是用不怍昔我父祖荷戈與<lb/>
殳從王南征百戰是俱春雨旣濡秋降霜露王來<lb/>
享兹從我父祖維時君子顧瞻咏嗟咨亳庶士孰<lb/>
知其它王有嗣子相我<lb/>
仁廟正言于庭必扶其要邃深蔽虧群䜛切膚<lb/>
帝尚仁孝寧之厥家<lb/>
<pb n="KR4h0081_SBCK_021-20b"/>
英宗赫赫如日斯烈搜奸率庸不假豪髪臨軒待<lb/>
之命遄其驅託之股肱恩信渠渠天難諶斯難起<lb/>
倉猝慮深謀逺罪人斯得聖明嗣統車塵徐徐亦<lb/>
惟世臣謹度不渝既寧既好思極永保陳經啓心<lb/>
非法不道申申其居侃侃其容孚于　帝衷以世師<lb/>
工王廟奕奕視此無斁匪亳是私國有恒秩<lb/>
國朝文類卷第二十一<lb/>
</p>
<p>
</p>
  </div>
</body>
</text>
</TEI>
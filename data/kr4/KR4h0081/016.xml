<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_016-1a"/>
國朝文類卷第十六<lb/>
表<lb/>
　　東昌路賀平宋表　徐丗隆<lb/>
聖人之兵仁而威無逺不服天下之勢離必合有<lb/>
險即平方期四海之㑹同豈許一江之限隔捷書<lb/>
屢至慶頌交馳欽惟<lb/>
皇帝陛下至德體元中華開統羙化既東西之被<lb/>
兼愛豈南北之分初遣文臣播告方國昭示包荒<lb/>
之量絶無陵弱之心弗圖島夷輙拘使節誘納我<lb/>
叛將盜㨿我歴城雖就鯨鯢之誅尚遺蜂蠆之毒<lb/>
<pb n="KR4h0081_SBCK_016-1b"/>
蠢爾三苗之弗率命予群后之徂征一鼓而定荆<lb/>
襄再駕而降鄂岳蘄黃面縛江池心歸鐵瓮之堅<lb/>
城巳摧金陵之王氣何在楚地六千里不勞秦將<lb/>
之増兵錢塘十萬家坐見呉王之納土僞將悉朝<lb/>
於闕下㓜君遐竄於海中方知恃險而亡應悔求<lb/>
和之晚兹雖天意實出聖籌歴觀徃古混一之難<lb/>
未有今日飛渡之易臣某等叨居牧寄喜聽凱音<lb/>
矧曽充載筆之臣尤當述集勲之事駿奔効命正<lb/>
海內一家之時虎拜揚休上　天子萬年之壽<lb/>
　　車駕班師賀表<hi>中統元年九月爲真定廉宣撫作</hi>李冶<lb/>
<pb n="KR4h0081_SBCK_016-2a"/>
臣某等言伏爲逆黨悉平車駕廽鑾者黃鉞耀威<lb/>
果凶徒之一掃翠華旋軫遽明詔之載頒率土皆<lb/>
臣普天同慶伏以周之熈朝而造管叔武庚之役<lb/>
漢之盛丗而行淮南濟北之誅事豈樂爲兵非得<lb/>
已屬者逆屬相煽狂童恣行潜包禍心構成内難<lb/>
惟聖人必欲去害肆天子所以有征爰興問罪之<lb/>
師庸示安民之勇靈旗順指醜類畢<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>衣暫試於<lb/>
一戎月連飛於三捷春生秋殺玄化何私天動星<lb/>
廻鴻鈞自斡宗祧鞏固永孚無疆之休日月貞明<lb/>
足爲群目之用此蓋<lb/>
<pb n="KR4h0081_SBCK_016-2b"/>
皇帝陛下運膺千載道貫九皇雄斷電馳廟謨洞<lb/>
徹既多筭以勝小筭況至仁而伐不仁是冝氛祲<lb/>
廓清車書混一大統㑹歸於中統太平今睹於開<lb/>
平凡在陶甄疇非鼓舞臣某等忝以守官於蕃翰<lb/>
不獲稱慶於闕庭想迎六尺之輿遥祝萬年之壽<lb/>
　　賀平宋表　孟祺<lb/>
臣伯顔等言國家之業大一綂海岳必明主之歸<lb/>
帝王之兵出萬全蠻夷敢天威之抗始干戈之爰<lb/>
及迄文軌之㑹同區宇一清普天均慶欽惟<lb/>
皇帝陛下道光五葉綂接千齡梯航日出之邦冠<lb/>
<pb n="KR4h0081_SBCK_016-3a"/>
帶月支之國際丹崖而述職奄瀚海以爲家獨此<lb/>
宋邦弗遵聲教謂江湖可以保逆命舟楫可以敵<lb/>
王師連兵負固踰四十年背德食言難一二計當<lb/>
聖主飛渡江南之日遣行人乞爲城下之盟逮凱<lb/>
奏之言還輙姦謀之復肆拘囚我信使忘乾坤再<lb/>
造之恩招納我叛臣盜漣海二城之地我是以有<lb/>
六載襄陽之討彼居然無一介行李之來禍既出<lb/>
于自求怒致聞於斯赫臣肅將禁旅㳟行天誅爰<lb/>
從襄漢之上流復出武昌之故渡藩屏一空於江<lb/>
表烽煙直接於錢塘尚無度德量力之心乃有殺<lb/>
<pb n="KR4h0081_SBCK_016-3b"/>
使毀書之事属廟謨之親禀謂根夲之宜先乃命<lb/>
阿刺罕取道於獨松董文炳進師於海渚臣與阿<lb/>
术阿荅海等忝司中閫直指僞都掎角之勢旣成<lb/>
水陸之師並進常州一破列郡傳檄而悉平臨安<lb/>
爲期諸將連營而畢㑹彼極窮蹙迭出哀鳴始則<lb/>
爲稱姪納幣之祈次則有稱藩奉壐之請顧甘言<lb/>
何益於實事率鋭旅直抵其近郊召來用事之大<lb/>
臣放散思歸之衞士崛強心在四郊之横草都無<lb/>
飛走計窮一片之降幡始竪其宋國主率諸大臣<lb/>
巳於二月初六日望闕拜伏歸附訖所有倉廩府<lb/>
<pb n="KR4h0081_SBCK_016-4a"/>
庫封籍待命外臣奉揚寛大撫戢吏民九衢之市<lb/>
肆不移一代之繁華如故兹惟<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>筭卓冠前王視<lb/>
萬里爲目前運天下於掌上致令臣等獲對明時<lb/>
歌七德以告成深切龍庭之想上萬年而爲壽更<lb/>
陳虎拜之詞<lb/>
　　進授時暦經暦議表　楊桓<lb/>
恊時正日國政之大端章徃考來暦書之明驗一<lb/>
或失應衆所共贍豈天運之靡常殆人爲之未宻<lb/>
昔稱作者初匪一家其始也莫不精微未㡬則旋<lb/>
聞踈闊蓋由年拘積筭日括周分不知闚測以考<lb/>
<pb n="KR4h0081_SBCK_016-4b"/>
眞率多傅㑹以求合必欲行於永乆詎容失之毫<lb/>
釐幸當累洽之辰共仰同文之治事加詳覈法貴<lb/>
變通欽惟<lb/>
憲天述道仁文義武大光孝皇帝陛下政順隂陽<lb/>
德齊穹壤燭消息盈虚之理得裁成輔相之冝爰<lb/>
命文臣若稽乾象晝則考求實晷夜則揆度中星<lb/>
察氣朔之後先定躔離之朓朒精思宻索討本窮<lb/>
原革前人苟簡之規成盛代不刋之典其爲要㫖<lb/>
具載成書所有授時暦經三卷立成二卷轉神注<lb/>
式一十三卷暦議三卷巳繕冩成二十一冊隨表<lb/>
<pb n="KR4h0081_SBCK_016-5a"/>
上進干冐天威不勝惶懼震越之至謹録奏聞伏<lb/>
候敕㫖<lb/>
　　進實録表　王惲<lb/>
典謨述堯舜之功令名顯著方冊布文武之政義<lb/>
問宣昭粤自漢隋及夫唐宋咸有信史以貽後來<lb/>
況大業豐功震今耀古惟深善述首議丕揚洪帷<lb/>
丗祖皇帝仁孝英明<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>謀果斷爰從潜邸有志斯<lb/>
民植根幹而佐理皇綱聘耆德而講明治道始平<lb/>
大理再駕長江過化存神有征無戰迨其龍飛灤<lb/>
水鼎定上都革弊政以惟新擴同仁而一視規模<lb/>
<pb n="KR4h0081_SBCK_016-5b"/>
宏逺朝野清明内則肇建宗祧創設臺省修舉政<lb/>
令登崇俊良外則整治師徒申嚴邊將布揚威德<lb/>
柔服蠻羌加以聖無不通明靡不燭守之以勤儉<lb/>
朴素養之以慈惠雍和收攬權綱綜覈名實賞罰<lb/>
公而不濫號令出以惟行萬彚連茹群雄入彀削<lb/>
平下土綂正中邦慕義嚮風聲教實朔南之暨梯<lb/>
山航海職貢無遐邇之殊方且開學校而勸農桑<lb/>
考制度而興禮樂國號體乾坤之綂書畫煥奎壁<lb/>
之文罄所有而醻戰功不待計而救民乏聽言擇<lb/>
善明德緩刑歛福錫民遇灾知懼得洪範惟皇之<lb/>
<pb n="KR4h0081_SBCK_016-6a"/>
理過周宣修政之勤以致時和歲豐民安吏職蓋<lb/>
帝德克周於廣運故至公均𬒳以無方可謂文致<lb/>
太平武定亂略繼一祖四宗之志兼三皇五帝之<lb/>
功開天立極者三千五年立經陳紀者二萬餘事<lb/>
以謙譲弗遑於備紀故纂修未至於成書欽遇<lb/>
皇帝陛下寅紹詒謀厲精圖治亟鍳觀於成憲思<lb/>
遹駿於先聲深詔下臣俾爲實錄宅心宗祏凝孝<lb/>
羮墻開館局而增置官僚敕群司而大紬圖籍編<lb/>
摩既冨捜訪加詳采摭於時政之編參取於起居<lb/>
之注張皇𥘉稾増未見於罕聞承奉綸音俾蠲繁<lb/>
<pb n="KR4h0081_SBCK_016-6b"/>
而就簡俯殫管見仰體宸衷盡略虚文一存實事<lb/>
其饗㑹征伐文物典章粲焉列三代之英蔚爾開<lb/>
萬丗之業與夫才德孝廉之士忠良姦佞之臣版<lb/>
圖生齒之繁財賦畜牧之盛謹依條據粗致無遺<lb/>
今具所修成<lb/>
丗祖皇帝實録二百一十卷事目五十四卷聖訓<lb/>
六卷凢二百七十卷謹繕冩爲二百七十帙用黄<lb/>
綾夾複封全隨表上進臣等忝備台司幸膺盛典<lb/>
顧帷載筆才何有於三長勉進蕪辭慮庻㡬於一<lb/>
得冐瀆　聖聽不勝驚惶<lb/>
<pb n="KR4h0081_SBCK_016-7a"/>
　　進三朝實録表<hi>皇慶元年十月進</hi>程鉅夫<lb/>
一人御極聿嚴金匱之藏　三后在天實監王堂<lb/>
之紀粤若稽古克厎成書欽惟<lb/>
皇帝陛下孝友慈仁温文<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>哲綂之垂業之創念<lb/>
昔繼承功以著德以彰在兹纂録首崇筆削之任<lb/>
式宏龜鑑之圖臣等職忝禁林才非良史繫年繫<lb/>
月豈足盡於先朝作典作謨庻有徴於今日臣等<lb/>
以所編成<lb/>
順宗皇帝實錄一卷<lb/>
成宗皇帝實錄五十六卷事目十卷制詔録七卷<lb/>
<pb n="KR4h0081_SBCK_016-7b"/>
武宗皇帝實錄五十卷事目七卷制詔録三卷緫<lb/>
計一百三十四卷繕冩已畢謹具進呈<lb/>
　　翰林國史院陞從一品謝表　程鉅夫<lb/>
天開文運治載睹於熈朝地切詞林恩比崇於極<lb/>
品群情胥恱斯道増華欽惟<lb/>
皇帝陛下德與日新聖由天縱禮儒臣而加異相<lb/>
古所無進院秩以示優自今伊始親授銀章之重<lb/>
益爲玉署之榮臣等學愧前修位隆徃代典謨訓<lb/>
誥敢忘黼黻之勤元首股肱願效賡歌之盛<lb/>
　　謝賜禮物表　呉澂<lb/>
<pb n="KR4h0081_SBCK_016-8a"/>
接地風雲際㑹親逢於明主麗天日月照臨逺及<lb/>
於老臣賜之以府庫之財衣之以筐篚之幣承恩<lb/>
過厚揆分何堪俯瀝愚衷仰塵<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>聽伏念臣荆揚<lb/>
賤士樵牧孤蹤㓜誦孔氏之遺書無繇見道長值<lb/>
朝家之興運有幸爲民愧碌碌之謭才乏卓卓之<lb/>
竒節以言其文章則體格卑陋以言其學行則器<lb/>
識凢庸自甘晦迹於深山豈覬發身於昭代大鈞<lb/>
靡不覆燾小物亦預陶鎔惟<lb/>
成宗法至元首賁丘園之隱歴<lb/>
武宗逮延祐洊升館閣之華<lb/>
<pb n="KR4h0081_SBCK_016-8b"/>
先帝擢之禁林<lb/>
今皇處以經幄講讀古訓對揚耿光誤蒙　上聖<lb/>
之簡知得厠群賢而布列然犬馬餘齒巳非少壯<lb/>
之年而螻蟻微誠莫展驅馳之志外之弗能効勤<lb/>
勞於郡縣内之弗能禆謀議於廟堂縻廪粟費俸<lb/>
錢素餐甚矣辱髙位速官謗清論凛然因負采薪<lb/>
之憂遂辭視草之職雖心同葵藿常戀闕庭柰景<lb/>
迫桑榆冝歸田里未甞毫釐有𥙷於國況又耄耋<lb/>
無用於時淵度涵容寵錫優渥兹蓋欽遇<lb/>
皇帝陛下乾坤博施海宇皆春忍令散材汨没於<lb/>
<pb n="KR4h0081_SBCK_016-9a"/>
泥塗欲俾寸草沾濡於雨露閔憐周恤固君父惻<lb/>
隱之仁悃欵控陳乃臣子辭譲之禮倘冐昩而拜<lb/>
貺實踧踖以懷慙敢致懇祈乞垂矜允收此九重<lb/>
之大惠全其一介之小廉壹是歡榮等如祗受臣<lb/>
栖遲畎畒旣難強筋力以輸忠教誨子孫誓當竭<lb/>
精神而報上所賜鈔定叚疋除巳嚮闕謝恩外未<lb/>
敢欽受謹奉表辭謝以聞<lb/>
　　進實録表<hi>至治三年二月進</hi>袁桷<lb/>
十年御極聿修四繫之編億載揚休殊乏三長之<lb/>
筆祗成信史上徹　宸旒洪惟<lb/>
<pb n="KR4h0081_SBCK_016-9b"/>
仁宗聖文欽孝皇帝仁靜根心温恭合德詩書造<lb/>
士闡學制以設科法律爲師嚴官規而限禄諏經<lb/>
作則稽古鑑今蓍龜定主鬯之公棫樸藹奉璋之<lb/>
衆冝登琬琰永祕縑緗欽惟<lb/>
繼天體道敬文仁武大昭孝皇帝陛下慕切羮牆<lb/>
令行金石率時昭考摭言行以無遺迪惟前人繼<lb/>
聖明而有造臣等尊聞傳信竭思纂題閲歴歳年<lb/>
巳深慙於尸素經緯日月期不朽於汗青臣某等<lb/>
所編成<lb/>
仁宗皇帝實録六十卷事目一十七卷制詔録一<lb/>
<pb n="KR4h0081_SBCK_016-10a"/>
十三卷緫計九十卷繕冩巳畢用黄羅袱封全謹<lb/>
具進呈<lb/>
　　賀登極表　虞集<lb/>
鴻業啓圗丗守肇基之迹龍庭受賀躬膺大歴之<lb/>
歸欣戴云初謳歌爲盛欽以<lb/>
丗祖紹綂乾之運<lb/>
𥙿皇隆出震之名推一本之均齊累四朝之繼及<lb/>
於惟景命監至德之無私粤在<lb/>
大宗御禎符而有慶天心攸属國勢以安欽惟<lb/>
陛下道合彌綸功存綏撫立長式遵於家法計冝<lb/>
<pb n="KR4h0081_SBCK_016-10b"/>
允恊於輿情車服旌旗皆我　祖宗之舊星辰河<lb/>
嶽赫乎宇宙之新時開泰平人用寧壹臣等叨承<lb/>
重任適際昌期建皇極以敷言親揚彛訓坐明堂<lb/>
而布政永賛成能<lb/>
　　經筵官進職謝恩表　虞集<lb/>
聖作稽古知崇效天開筵肆講於前經當宁屢煩<lb/>
於明詔垂憲萬丗一新經緯之文有臣十人並拜<lb/>
便蕃之賜獨興<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>斷創始明時伏惟昔者明王不<lb/>
以天縱而自聖本之先哲式資道揆以開人故伏<lb/>
羲則畫於河圗神禹錫疇於洪範凢將圖治愼在<lb/>
<pb n="KR4h0081_SBCK_016-11a"/>
求聞蓋帝王傳授之精布乎方冊而古今治亂之<lb/>
迹可以鑑觀爰咨博洽之材用廣聦明之識然守<lb/>
職業者特見諸政事之著惟事啓沃者先端其心<lb/>
術之微故兹曠典之行實重眞儒之寄必經業可<lb/>
以發聖賢之藴必器能可以相禮樂之成必飬德<lb/>
之全素蒙孚信必至誠之積可致感通苟非其人<lb/>
不稱兹選而臣等性本固陋學尤迂踈守其師說<lb/>
之遺僅不忘其章句及轉國人之譯粗可逹其性<lb/>
情所謂材有限而道無窮心欲言而口不逮猶重<lb/>
昔人之嘆況乎臣等之愚是故設醴上尊敷氊廣<lb/>
<pb n="KR4h0081_SBCK_016-11b"/>
厦既極詢諮於累歳蔑聞𥙷報之微功敢謂能自<lb/>
得師坐而進道更錫官聮之重俾專誦說之司雖<lb/>
竊恩榮愈增憂責兹蓋伏遇<lb/>
皇帝陛下以乾坤之德爲德以堯舜之心爲心無<lb/>
一念不在於民生無一事不遵於祖憲遐方畢服<lb/>
猶虞水旱之爲灾群賢在朝尚恐俊良之攸伏必<lb/>
合二帝三王之至盛以登四方萬國之太平下收<lb/>
瑣末於芻蕘俾益㳙埃於山海臣等敢不力循古<lb/>
訓各盡微衷非先王之法不敢言冀必由於正路<lb/>
雖末丗之事不敢避庶有戒於前車尚勸九歌用<lb/>
<pb n="KR4h0081_SBCK_016-12a"/>
稱萬壽<lb/>
　　進實録表<hi>至順元年五月進</hi>謝端<lb/>
瑶圖啓運新元㑹之重熈金匱紬書述先朝之顯<lb/>
烈素慚載筆今幸成編洪惟<lb/>
英宗<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>聖文孝皇帝德洽堪輿恩覃動植制禮作<lb/>
樂粲乎宗廟之儀登明選公秩若朝廷之紀四年<lb/>
無前之盛治兆民至今而永懷惟刪定之公乃可<lb/>
稱於信史固纂修之乆將有俟於明時欽惟<lb/>
皇帝陛下遹駿有聲粤若稽古謂文武之道必方<lb/>
冊而後傳而堯舜之心在典謨而可舉彰繼述之<lb/>
<pb n="KR4h0081_SBCK_016-12b"/>
善志大揚厲之洪休蓋尊所聞莫匪爾極臣等事<lb/>
徴四繫學愧三長煥乎文章無能名其爲大冩之<lb/>
琬琰庻有𥙷於將來臣等所編成<lb/>
英宗皇帝實録四十卷事目八卷制誥録二卷緫<lb/>
計五十卷繕寫巳畢謹具進呈<lb/>
　　進經丗大典表<hi>至順三年三月進</hi>歐陽玄<lb/>
堯舜之道載諸典謨文武之政布在方冊道雖形<lb/>
於上下政無間於精粗特於紀録之間足見彌綸<lb/>
之具是以秦漢有掌故之職唐宋有㑹要之書于<lb/>
以著當代之設施于以備將來之考索我國家受<lb/>
<pb n="KR4h0081_SBCK_016-13a"/>
命龍朔纉休鴻基發政施仁行葦之忠厚丗積制<lb/>
禮作樂關雎之風化日興紀綱具舉於朝廷統㑹<lb/>
未歸於簡牘欽惟<lb/>
欽天統聖至德誠功大文孝皇帝陛下緫攬群䇿<lb/>
躬親萬㡬思　祖宗創業之艱難與天地同功於<lb/>
經緯必有鋪張以揭皦日必有述作以藏名山爰<lb/>
命文臣體㑹要之遺意徧敕官寺發掌故之舊章<lb/>
倣周禮之六官作　皇朝之大典臣某叨承㫖喻<lb/>
俾綜纂修物有象而事有原質爲本而文爲輔百<lb/>
數十年之治蹟固大畧之僅存千萬億丗之宏規<lb/>
<pb n="KR4h0081_SBCK_016-13b"/>
在鴻儒之繼作謹繕冩　皇朝經丗大典八百八<lb/>
十卷目録十二卷公牘一卷纂修通議一卷裝潢<lb/>
成秩隨表以聞伏取進止<lb/>
國朝文類卷第十六<lb/>
<pb n="KR4h0081_SBCK_016-14a"/>
</p>
<p>
</p>
  </div>
</body>
</text>
</TEI>
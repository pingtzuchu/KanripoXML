<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_030-1a"/>
國朝文類卷第三十<lb/>
記<lb/>
　　克復堂記　虞集<lb/>
克己復禮之說在聖門惟顔子得聞之當是時七<lb/>
十子者蓋有不及盡聞者矣後學小子廼得誦其<lb/>
言於方冊之中聞其說於千載之下豈非幸歟蓋<lb/>
予甞反而求之沈㝠於物欲之塗者固無與乎此<lb/>
也而知致力焉者僅足以爲原憲之所難而巳其<lb/>
抜本塞原脫然不逺而能復者世甚鮮也然則苟<lb/>
有志於聖賢者舎此奚適矣然而難言也昔者程<lb/>
<pb n="KR4h0081_SBCK_030-1b"/>
伯子少而好獵及見周子而有得焉自以爲此好<lb/>
絶於胷中矣而周子曰是何言之易也後十餘年<lb/>
程子見獵者於道傍不覺有喜意夫然後知周子<lb/>
識察之精也嗚呼自顔子而降若程子之髙明而<lb/>
敦厚純粹而精微一人而巳其爲學也必不爲原<lb/>
氏之剛制也明矣其十數年間豈無所用其功哉<lb/>
而是好也深潜宻伏於纎微之際不能不發見於<lb/>
造次之間噫亦微矣郷非周子識察之精固不足<lb/>
以知其必動於十數年之前非程子致察之宻亦<lb/>
何足以自覺其動於十數年之後是固不可與迂<lb/>
<pb n="KR4h0081_SBCK_030-2a"/>
生曲學者論也而衆人廼欲以鹵莽苟且之功庶<lb/>
幾近似其萬一可乎不可乎此則予之所甚懼而<lb/>
旦暮不忘者也國子伴讀康生敏以克復名其堂<lb/>
而來求文以爲記予既嘉其慕尚之髙逺而又懼<lb/>
其易之也故著其說使寘諸壁間因得以觀覧而<lb/>
資其行逺升髙之一二也<lb/>
　　誠存堂記　虞集<lb/>
昔者君子之言居也宅曰安宅居曰廣居泰哉其<lb/>
所以自處者乎何其安重尊髙之若是也竊意君<lb/>
子之所以爲安重尊髙者固無待於外而上棟下<lb/>
<pb n="KR4h0081_SBCK_030-2b"/>
宇益得以休其體而致其養夫豈苟然也哉集賢<lb/>
待制鄱陽周君之爲堂也築必固材必美攻斵必<lb/>
純澤構締必堅縝曲執必周正户牖必䟽逹温清<lb/>
必冝適待其後之人必乆而無斁凡作室之道備<lb/>
矣及其成也曽不以是自佚方挈挈然以誠存題<lb/>
之此其意豈淺淺者顧使集爲之記集何足以知<lb/>
之甞試即堂而言之仰升俯降卑髙之位定矣處<lb/>
深郷明内外之辨嚴矣左揖右讓少長之叙列矣<lb/>
以祀以養以宴以食父兄宗族之親在是矣郷黨<lb/>
僚友之情可得而洽矣静以養動以思朝以興夕<lb/>
<pb n="KR4h0081_SBCK_030-3a"/>
以寧皦皦乎燭之而弗迷也粲粲乎列之而有文<lb/>
也循乎其行之無忤歩也確乎其歸之無異本也<lb/>
繹繹乎其繼也渾渾乎其無窽卻之有待於彌縫<lb/>
也若是者庶乎其名義之近之也乎而集又何足<lb/>
以言之大江之南鄱爲大郡物殷而家給土木之<lb/>
盛甲乙爲比而又以文雅相尚抑豈無以美名表<lb/>
其居者乎誇者巳張警者巳末未有反身切求若<lb/>
是其實而大者也集又安敢不爲之記也惜乎集<lb/>
之不足以知之不知以言之也謹記之曰周氏誠<lb/>
存之堂作以某歲成以某歲名之者集賢大學士<lb/>
<pb n="KR4h0081_SBCK_030-3b"/>
姚公端甫題之者集賢侍講學士趙公子昂也蜀<lb/>
郡虞集記<lb/>
　　思學齋記　虞集<lb/>
予始識臨江杜伯原甫於京師也見其博識多聞<lb/>
心愛重之間從之有問焉沛乎其應之無窮也而<lb/>
其天文地理律暦卜祝神仙浮屠之說徃徃得諸<lb/>
世外之士至於因人情時物之變論議政治之術<lb/>
可指諸掌時大臣有得其才而薦用之者薦上未<lb/>
命而大臣者卒事報聞原甫漠如一不介意方就<lb/>
客舎取詩書易春秋悉去其傳注而繕書之慨然<lb/>
<pb n="KR4h0081_SBCK_030-4a"/>
有直求聖賢之遺於本書之意未幾去隱於武夷<lb/>
山中其友詹景仁氏力資之蓋得肆志於所願學<lb/>
而予不及從之矣延祐庚申予居憂在臨川原甫<lb/>
使人來告曰我著書以究皇極經世之㫖子其來<lb/>
共講焉且曰我以思學名齋居舊矣子爲我記之<lb/>
明年予免䘮省墓呉中將遡浙踰嶠以成其約㑹<lb/>
有召命不果又四年景仁来京師毎以思學之記<lb/>
爲說予曰原甫髙邁絶俗又能閒居山林無世事<lb/>
之奪其所就殆必過人逺矣予何足以言予苟言<lb/>
之人之所知耳所不知固不可言也它日授說於<lb/>
<pb n="KR4h0081_SBCK_030-4b"/>
原甫而執筆焉尚未晚也景仁曰不可必有以復<lb/>
於原甫者乃試誦所聞焉古之所謂學者無他學<lb/>
也心學而已耳心之本體盖足以同天地之量而<lb/>
致用之功又足以繼成天地之不能者焉舎是弗<lb/>
學而外求焉則亦非聖賢之學矣然而其要也不<lb/>
出於仁義禮知之固有其見諸物雖極萬變亦未<lb/>
有出乎父子夫婦君臣長㓜朋友之外者也故曰<lb/>
聖人者人倫之至而巳聖人至而我未至故必學<lb/>
焉求其所以至則必思焉且何以知聖人哉于其<lb/>
言行而巳矣言其言也行其行也然而反諸心而<lb/>
<pb n="KR4h0081_SBCK_030-5a"/>
有未盡行諸已而有弗得是以有思固非茫然無<lb/>
所主而妄馳者也彼其由之而弗知察違之而不<lb/>
覺反憧憧徃来於客氣之感何其多哉乃有爲之<lb/>
說者反欲絶去倫理措心如墻壁以待夫忽然之<lb/>
悟於一觸之覺不亦殆乎今求諸此而不得者乃<lb/>
欲從事於彼以庶㡬萬一焉反以絶學自勝果爲<lb/>
善思者乎噫學固原於思而善思者必有所受矣<lb/>
今夫有事於思者如火之始然而煙鬰之泉之始<lb/>
逹而泥汨之草木始生土石必軋之逮其發也盖<lb/>
亦巳艱矣故非髙明之資未易遽徹也而况思非<lb/>
<pb n="KR4h0081_SBCK_030-5b"/>
其道者乎然而甞聞之明睿所照者非若考索之<lb/>
所至夫至於明睿則無所事乎思矣無思者幾乎<lb/>
聖人矣其始乃在於完飬而涵泳焉時至而化有<lb/>
非在我者豈不盛哉請以是質諸原甫或有取焉<lb/>
則因以爲記<lb/>
　　舒城縣學明倫堂記　虞集<lb/>
學校講學之地也古未有廟其釋奠於先聖先師<lb/>
者非廟也後世始爲廟以祀夫子通乎天下三四<lb/>
百年之間禮制寖盛我國家郡縣無小大皆得建<lb/>
學尤以廟爲重焉是以有司脩祀典勿敢闕而教<lb/>
<pb n="KR4h0081_SBCK_030-6a"/>
無其師師非其人則或有不暇計者此士大夫因<lb/>
循苟且之通弊要其識慮初不及此無恠其然也<lb/>
舒城古邑也自宋季數有軍旅之事故學校之盛<lb/>
微不及東南然而山川髙深風氣完宻民生其間<lb/>
者有中州質愿之美而竒巖幽谷徃徃有昔賢名<lb/>
人遺蹟足以風動其人而其人亦樂道之故其俗<lb/>
爲易化者矣延祐乙夘前令杜思敬始重建廟而<lb/>
講堂庳陋弗治乆而益壊部使者宋公翼甞督縣<lb/>
令改作辭以故逮燮理溥化登蒙古進士第長是<lb/>
邑始出獨見捐巳俸以天暦巳巳之歲度材庀工<lb/>
<pb n="KR4h0081_SBCK_030-6b"/>
撤而新之凡爲堂三間規制宏敞始與廟稱未朞<lb/>
告成則某月也董役者典史周允耆儒宋楊椿傅<lb/>
熈宋文冨莅工者范應月胡立本皆儒也至順元<lb/>
年秋燮理君以職事如京師踵門來求文以記之<lb/>
今夫郡縣之吏急於簿書期㑹有不暇於爲治而<lb/>
況教乎燮理君之爲邑知重學校於爲學知重講<lb/>
習豈非知本者乎夫君臣父子兄弟夫婦朋友之<lb/>
倫本諸天理之固然有不待於強名者人之爲道<lb/>
豈有出於此五者之外者乎然而明之則叙不明<lb/>
之則斁此教之所由興也氣質之不齊雖萬其殊<lb/>
<pb n="KR4h0081_SBCK_030-7a"/>
而大槩智愚賢不肖之分而已矣斯倫也愚者有<lb/>
所不知不肖者又違而逺之故有待於啓迪矯率<lb/>
無疑也乃若賢且智者所謂質之美者也於其倫<lb/>
之所在亦知求盡其心焉然而不聞聖賢之傳不<lb/>
經師友之辨則不足以知天理之節文精義之攸<lb/>
當則直情徑行必有堕於私意之所爲疑似之近<lb/>
幾微之差其流弊反有以失其良心之正而貽世<lb/>
俗無窮之害焉此係扵教者爲最切故古昔學校<lb/>
之教壹是皆以明人倫爲事豈非憂之深而慮之<lb/>
逺者乎嗚呼洒掃應對而敬其事則窮理盡性之<lb/>
<pb n="KR4h0081_SBCK_030-7b"/>
學斯在服勤就飬而盡其職則存神知化之妙巳<lb/>
存不踰乎屋室户庭之近而天地萬物之奥巳具<lb/>
不外乎耳目口鼻之用而隂陽鬼神之微巳通人<lb/>
之所以爲人者亦大矣故曰聖人人倫之至而巳<lb/>
不有以明之孰得而知之哉嗚呼其說亦微矣登<lb/>
斯堂者觀其名而思其實因予之言而求夑理君<lb/>
之志庶幾有所觀感也夫昔邑之君子有李公麟<lb/>
伯時甞讀書龍眠山因以自號故有龍眠書院在<lb/>
縣治東飛霞亭之北國初東禪寺僧併之而書院<lb/>
廢夑理君得隙地於清心池亭之上盖伯時與蘇<lb/>
<pb n="KR4h0081_SBCK_030-8a"/>
子瞻黄魯直諸賢之所共游者也廼闢地爲屋以<lb/>
復書院之舊以廣爲學之處燮理君之於其民也<lb/>
有古人之道哉來者尚克繼之于永乆<lb/>
　　孝思亭記　虞集<lb/>
國子伴讀在平梁生爲予言其邑之善士曰張氏<lb/>
兄弟以孝友稱扵郷作亭於先塋之左手種松栢<lb/>
鬱鬱成林爲請於監察御史周君景逺得大書孝<lb/>
思二字以表其處而求文以爲記予甞聞之古之<lb/>
君子之爲禮也盖無墓祭夫祭者之於鬼神也求<lb/>
諸隂陽之義備矣墓也者遺體之所藏也苟於是<lb/>
<pb n="KR4h0081_SBCK_030-8b"/>
乎求之豈不可哉而古之君子之爲禮也而墓無<lb/>
祭者何也凡有國有家者必有寢有廟廟所以祭<lb/>
而墓非祭所也有廟者必有主主之始立也三祭<lb/>
以虞之歸必奉諸其廟歲時祀之曰是神明之所<lb/>
依也有禰之廟者自己之兄弟子孫皆至焉有祖<lb/>
之廟者自父之昆弟子孫皆至焉有曽祖之廟者<lb/>
自祖之兄弟子孫皆至焉有髙祖之廟者自曽祖<lb/>
之昆弟子孫皆至焉有大宗之廟者凡族之昆弟<lb/>
子孫莫不至焉者矣是合族之大法也而近世士<lb/>
大夫家廟主之制或未之考一再傳之後昧於世<lb/>
<pb n="KR4h0081_SBCK_030-9a"/>
次者或有之矣況於民庶者乎是固君子之所深<lb/>
嗟夫古之不可復也然幸而猶有一焉今中原之<lb/>
地平衍温厚故其爲塋兆也髙曽而下凡子孫皆<lb/>
得以次祔葬歲時上冡則猶得以知其處此爲某<lb/>
親此爲某親拜於墓下者孰爲某親之子孰爲某<lb/>
親之孫盖深有維持族姓之意焉後之君子苟以<lb/>
義起禮則墓亭之設固在所不廢也張氏兄弟拳<lb/>
拳於墓亭之意豈非知本者乎其以孝友稱於郷<lb/>
也冝矣張氏兄弟三人曰通甫曰欽甫曰君甫張<lb/>
氏之後必有顯者其自此三子者始歟<lb/>
<pb n="KR4h0081_SBCK_030-9b"/>
　　魏宋兩文貞公祠堂記　虞集<lb/>
至大四年七月中山王公結自集賢直學士出守<lb/>
順德明年郡以治聞守居無事乃按傳記而嘆曰<lb/>
魏文貞公徴鉅鹿人宋文貞公璟沙河人今二邑<lb/>
隷順徳則二公皆郡人守其土則祀其先民禮也<lb/>
於是作宮學官東南考求當時衣冠之盛肖二公<lb/>
儀形而合祠焉郡人梁某蘇某各以財來助司獄<lb/>
崔某學正楊某董其役以延祐元年二月告成㤗<lb/>
定元年天子始開經筵王公在集賢侍讀以經從<lb/>
幸上都集與在行間以祠事語集將篆諸石以識<lb/>
<pb n="KR4h0081_SBCK_030-10a"/>
集曰治民者常示之以好惡郷背之正則民志一<lb/>
而事有所據特教之䟽節耳而世猶迂之甚矣其<lb/>
不知本也天下之患常出於巽懦無耻巽懦者苟<lb/>
且無恥者無忌憚苟且而無忌憚人心始不可收<lb/>
而至於無所不至君子盖深憂之若二公者誠足<lb/>
以表礪振起於斯人哉唐有天下二百餘歲莫治<lb/>
於貞觀莫盛於開元之初一時名臣衆多近代盖<lb/>
莫之及然而尚論剛正能諌諍有古大臣之風者<lb/>
則未有踰於二公者也苟以其事而論之魏公言<lb/>
聽諌從實終厥身而宋公在相位數年耳比其没<lb/>
<pb n="KR4h0081_SBCK_030-10b"/>
也垂二十載不復更任柄要其得君行事誠不侔<lb/>
矣然而天下後世信之無二則固在扵立志制行<lb/>
之相髙者乎夫二公之郷非有百里之逺也二公<lb/>
之相非有異世之隔也邦人誦其事而知其徳豈<lb/>
一朝一夕之積而合祠之禮曠乆未舉固亦有待<lb/>
也邪昔者<lb/>
仁宗皇帝在御慨然閔習俗之弊於文法頽壞淪<lb/>
靡而莫之救乃出獨斷以圗治凡所東拔常出不<lb/>
次一時作新之志貞觀開元不足爲也郷使有若<lb/>
二公者出乎其間則氣類之合風節所厲庶幾少<lb/>
<pb n="KR4h0081_SBCK_030-11a"/>
荅聖明之萬一乎始王公受知仁宗於東宮及踐<lb/>
大統而巳在外服其祠二公也特因其職分之所<lb/>
得爲而巳邇者論經之餘亦甞竊取二公言事之<lb/>
要而陳之辭之所達萬不及一徒想見其遺風餘<lb/>
烈之不可復作南瞻祠宇悠然有千載之歎焉噫<lb/>
豈吾二人之私也哉故作享神之詩曰<lb/>
侃侃正辭髙風相望敬恭不忘有合其郷於昭顧<lb/>
懐庶其在此以後民克享世有君子<lb/>
　　尊經堂記　虞集<lb/>
呉君伯厚之上世受學於陸文安公文安公題其<lb/>
<pb n="KR4h0081_SBCK_030-11b"/>
堂曰經徳而爲之記歲乆堂不存伯厚之父更築<lb/>
之不敢仍舊名易之曰尊經堂盖言尊敬奉持夫<lb/>
經德之訓也它日伯厚述其先人之意而求集記<lb/>
之集謝不敏至于再三則爲之記曰昔者甞聞之<lb/>
人有常尊莫尊於天國有常尊莫尊於君家有常<lb/>
尊莫尊於親是三者尊之不可踰者也而孰知吾<lb/>
之有自尊其尊者盖有所受之矣故能以眇然稊<lb/>
米之身而與天地參立以賛其功用而代其不及<lb/>
者焉雖其氣欲之感千汨萬變而與上古聖神之<lb/>
所同者終有所不泯亦終不爲禽獸鬼蜮之歸者<lb/>
<pb n="KR4h0081_SBCK_030-12a"/>
良由此耳今具耳目口鼻手足心思之體而忽然<lb/>
易之失其所常尊之者焉其亦不思之甚矣是故<lb/>
夙興夜寐以匪觧也静飬動存以無貳也樂行憂<lb/>
違無時而不奉以周旋也生順死寧以終始無違<lb/>
也詩曰不顯亦臨無射亦保傳曰無有師保如臨<lb/>
父母嗚呼昔之君子盖莫不尊之也夫故夫前而<lb/>
千古後而千古億兆之人豈不能以尊此也哉容<lb/>
有所未知也未知則必求諸其先知者焉舎徃聖<lb/>
之立言行事奚適矣然而以言乎事則至簡也以<lb/>
言乎言則至微也以億兆衆人之資而欲求徃聖<lb/>
<pb n="KR4h0081_SBCK_030-12b"/>
扵至微至簡至難也是故即此而反求近思以得<lb/>
之者善學之能事也自此而誦說援引愈詳而愈<lb/>
逺者支離之流弊也故必有脫然真知其可尊而<lb/>
尊之焉則天地同其大日月同其明江河同其行<lb/>
寒暑同其信孰得而易之孰得而禦之也哉後之<lb/>
志髙材䟽者樂其超詣之速而遽忘其反思宻察<lb/>
之功㮣以一言蔽其學茫洋濩落幾入於狂簡之<lb/>
域而不自反賊害本心反有甚於纒繞語言文字<lb/>
者此豈非狎大人侮聖人之言不知天命而不畏<lb/>
者哉故使迂儒曲士指其末而目以異端之歸則<lb/>
<pb n="KR4h0081_SBCK_030-13a"/>
亦無恠其然矣嗚呼必有明識之士出入其間而<lb/>
歴知異同之故流弊之害慨然反而求之有以盡<lb/>
其心體之大而致其用焉天地弗違也鬼神無間<lb/>
也此豈非振世之豪傑者乎伯厚誠不移於習俗<lb/>
不怵於時尚奉承乃祖乃父之訓而尊其所尊者<lb/>
焉歸乎江山之上搢紳先生必有能爲伯厚言之<lb/>
者延祐元年四月朔記<lb/>
　　西山書院記　虞集<lb/>
建寧路浦城縣眞文忠公之故居在焉其孫淵子<lb/>
言其族人用建安祠朱文公之比築宫祠公相率<lb/>
<pb n="KR4h0081_SBCK_030-13b"/>
舉私田給凡學於其宮者而請官爲之立師江浙<lb/>
行中書省上其事朝廷韙之名之曰西山書院列<lb/>
爲學官實延祐四年四月也是年天子命大司農<lb/>
晏翰林學士承旨某譯公所著大學衍義用國字<lb/>
書之每章題其端曰眞西山云書成奏之上常覽<lb/>
觀焉昔宋臣甞繕冩唐宰相陸宣公奏議以進其<lb/>
言曰若使聖賢之相契即如臣主之同時識者以<lb/>
爲知言由今觀之宣公之論治道可謂正矣然皆<lb/>
因事以立言至於道徳性命之要未暇推其極致<lb/>
也公之書本諸聖賢之學以明帝王之治㩀巳徃<lb/>
<pb n="KR4h0081_SBCK_030-14a"/>
之跡以待方來之事慮周乎天下憂及乎後世君<lb/>
人之軌範盖莫備於斯焉董仲舒曰人主而不知<lb/>
春秋前有䜛而不知後有賊而不見此雖未敢上<lb/>
比於春秋然有天下國家者誠反覆於其言則治<lb/>
亂之别得失之故情僞之變其殆庶幾無隱者矣<lb/>
公當理宗入繼大綂之初權臣假公之出以定人<lb/>
心旣而斥去之十年復召首上此書當時方注意<lb/>
用之未幾而公亡矣詩云人之云亡邦國殄瘁公<lb/>
再出而世終不獲𬒳其用豈非天乎庸詎知百年<lb/>
之後而見知遇於聖明之時也然則公之祀豈止<lb/>
<pb n="KR4h0081_SBCK_030-14b"/>
食於其郷而巳乎盖甞聞之工師之爲宮室也猶<lb/>
必有尺度繩墨之用樸斵締構之制未有無所受<lb/>
其法者也爲天下國家其可以徒用其才智之所<lb/>
及者哉今<lb/>
天子以聦明睿知之資然能自得師尊信此書以<lb/>
爲道揆況衆人乎學者之㳺於斯也思公之心而<lb/>
立其志誦公之書而致其學聖朝將得人於西山<lb/>
之下焉不徒誦其言而巳也九月甲子朔十三日<lb/>
丙子集賢修撰承事郎虞集記<lb/>
　鶴山書院記　虞集<lb/>
<pb n="KR4h0081_SBCK_030-15a"/>
昔者儒先君子論道統之傳自伏羲神農黄帝尭<lb/>
舜禹湯文武周公至於孔子而後斈者傳焉顔子<lb/>
没其斈不傳曽子以其傳授之聖孫子思而孔子之微<lb/>
益以明著孟子得以擴而充之後千五百年以至扵宋汝<lb/>
南周氏始有以継顔子之絶學傳至程伯淳氏而正叔<lb/>
氏又深有取於曽子之學以成巳而敎人而張子厚<lb/>
氏又多得於孟子者也顔曽之學均出於夫子豈有<lb/>
異哉因其資之所及而用力有不同焉者尔然則所<lb/>
謂道統者其可以妄議乎哉朱元晦氏論定諸君子<lb/>
之言而集其成盖天運也而一時小人用事惡其厲巳倡<lb/>
<pb n="KR4h0081_SBCK_030-15b"/>
邪說以為之禁士大夫身蹈其<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>而學者公自絶以<lb/>
苟全及其禁開則又皆竊取緒餘徼倖仕進而巳<lb/>
論丗道者能無盡然于兹乎方是時蜀之臨卭有魏<lb/>
華父氏起于曰鶴山之下奮然有以倡其說於摧廢<lb/>
之餘拯其弊於口耳之末故其立朝惓惓焉以周程張<lb/>
朱四君子易名為請尊其統而接其傳非直為之名<lb/>
也及既得列祀孔廟而賛書乃以属諸魏氏士君子之<lb/>
公論固巳與之矣及我　聖朝奄有區夏至於延祐<lb/>
之歳文治益盛仍以四君子并河南邵氏涑水司馬氏<lb/>
新安朱氏廣漢張氏東莱吕氏與我朝許文正公<lb/>
<pb n="KR4h0081_SBCK_030-16a"/>
十儒者皆在從祀之列魏氏之曽孫曰起者隱居<lb/>
呉中讀詔書而有感焉曰此吾曽大父之志也何幸親<lb/>
復見諸聖明之朝哉今天下斈校並興凢儒先之所<lb/>
經歴徃徃列為斈官而我先丗鶴山書院者臨卭<lb/>
之灌莽莫之剪治其僑諸靖州者存亦無㡬而曽<lb/>
大父實塟於呉先廬在焉願䂓為講誦之舎奉<lb/>
詞先君子而推明其斈雖然不敢専也泰定甲子之<lb/>
秋廼来亰師將有請焉徘徊乆之莫伸其說至順<lb/>
元年八月乙亥<lb/>
皇帝在奎章之閣思道無為某官某得侍左右因<lb/>
<pb n="KR4h0081_SBCK_030-16b"/>
及魏氏所傳之學與其孫起之志<lb/>
上嘉念焉命臣集題鶴山書院著記以賜之臣<lb/>
聞魏氏之為學即物以明義友身以求仁審<lb/>
夫小學文藝之細以推致乎典禮㑹通之大本<lb/>
諸平居屋漏之隱而充極於天地鬼神之著巖<lb/>
巖然立朝之大節不以夷險而少變而立<lb/>
六言垂<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>又足以作新乎斯人盖庶㡬乎不<lb/>
悖不惑者矣若夫聖賢之書實由秦漢以來<lb/>
諸儒誦而傳之得至于今其師弟子所授受<lb/>
以顓門相尚雖卒莫得其要然而古人<lb/>
<pb n="KR4h0081_SBCK_030-17a"/>
之遺制前哲之緒言或者存乎其間盖有不可廢<lb/>
者自濂洛之說行朱氏祖述而發明之於是學者<lb/>
知趨乎道徳性命之本廓如也而從事於斯者誦<lb/>
習其成言惟日不足所謂博文多識之事若將略<lb/>
焉則亦有所未盡者矣況乎近世之弊好爲鹵莽<lb/>
其求於此者或未切於身心而攷諸彼者曽弗及<lb/>
於詳博於是傳注之所存者其舛譌牴牾之相承<lb/>
旣無以明辨其非是而名物度數之幸在者又不<lb/>
察其本原誠使有爲於世何以徴聖人制作之意<lb/>
而爲因革損益之器哉魏氏又有憂於此也故其<lb/>
<pb n="KR4h0081_SBCK_030-17b"/>
致知之日加意於儀禮周官大小戴之記及取諸<lb/>
經注䟽正義之文㩀事别類而録之謂之九經要<lb/>
義其志將以見夫道器之不離而有以正其臆說<lb/>
聚訟之惑世此正張氏以禮爲教而程氏所謂徹<lb/>
上徹下之語者也而後人莫究其說以兼致其力<lb/>
焉昔之所謂鹵莽日以彌甚甘心自棄於孤陋寡<lb/>
聞之歸嗚呼魏氏之學其可不講乎今起之言曰<lb/>
起幸甚身逢<lb/>
聖天子文治之盛追念先丗深惜舊名起將于斯<lb/>
與明師良友教其族人子孫昆弟及郷黨州閭之<lb/>
<pb n="KR4h0081_SBCK_030-18a"/>
俊秀庶乎先君子之遺意而魏氏子孫世奉其祀<lb/>
事精神血氣之感通亦於是乎在其有託於永乆<lb/>
而不墜也不亦悲乎臣之曽大父寔與魏氏同學<lb/>
於蜀西故臣得其粗者如此敢輙書以爲記魏氏<lb/>
名了翁字華甫臨卭人故宋慶元巳未進士仕至<lb/>
資政殿大學士參知政事僉書樞宻院事都督江<lb/>
淮軍馬贈太師封秦國公謚文靖而學者稱爲鶴<lb/>
山先生云<lb/>
　　張氏新塋記　虞集<lb/>
故資政大夫中書左丞樞宻副使贈推誠同徳佐<lb/>
<pb n="KR4h0081_SBCK_030-18b"/>
運功臣太師開府儀同三司上柱國追封魏國公<lb/>
謚忠宣張公諱文謙字仲謙丗爲順徳沙河人大<lb/>
父諱宇贈保節功臣銀青榮禄大夫大司徒柱國<lb/>
魏國文愍公父諱英贈純徳秉義功臣太保儀同<lb/>
三司上柱國魏國簡懿公皆塟沙河之盖里公之<lb/>
子榮禄大夫陜西諸道行御史臺御史中丞晏次<lb/>
曰奉議大夫侍儀引進使杲次曰某官昇孫曰承<lb/>
事郎曹州判官孝誠次曰奉訓大夫林州知州孝<lb/>
則曽孫曰某至元二十年三月壬申公薨塟先塋<lb/>
之次晏病其土之隘且薄也中心慊焉以世家仕<lb/>
<pb n="KR4h0081_SBCK_030-19a"/>
於朝爲大臣不得在郷里至治元年自陜西以病<lb/>
歸老數徴用輙謝不赴家居十年購得善地郡城<lb/>
西八里曰董村掘深六十尺始及泉嘆曰吾親而<lb/>
得藏於斯也庶乎其可以無悔焉爾矣卜得天暦<lb/>
三年四月某日吉將奉柩遷焉魏國夫人劉氏祔<lb/>
張氏新塋肇諸此使孝則來京師謁太史集徴文<lb/>
以識之集甞觀於　世祖皇帝之世矣自其在藩<lb/>
至於即位文武小大之臣乗運以興者各以職事<lb/>
見功業求其悃愊深厚知爲國之本造權輿於屯<lb/>
昧不寧者於公見焉太保劉公秉忠學術通神明<lb/>
<pb n="KR4h0081_SBCK_030-19b"/>
機算若龜䇿其所以為上計者審矣當是時軍國<lb/>
之重則有宗親貴人而書記征發之責取才金氏<lb/>
之遺而有餘也乃獨薦公爲謀臣在上左右主儒<lb/>
者使陳先王之道雖若迂於智數而<lb/>
世皇信用以一天下而貽子孫無疆惟休其迹無<lb/>
得而名焉嗚呼自孔子孟子没豪傑各以其資奮<lb/>
而内聖外王之學千數百年無能道之者生民况<lb/>
得𬒳其澤乎宋儒始有以逺接其端緒而朱子爲<lb/>
能集其書之大成然猶以是取怪時人身幾不免<lb/>
自其學者頌而習之亦或莫究其㫖許文正公衡<lb/>
<pb n="KR4h0081_SBCK_030-20a"/>
生乎戎馬搶攘之間學於文獻散逸之後一旦得<lb/>
其書而尊信之凡所以處巳致君者無一不取於<lb/>
此而朱子之書遂衣𬒳海内其功詎可量哉夫孰<lb/>
知先後扶持時其進退乆速使其身安乎朝廷之<lb/>
上而言立道行者公實始終之也嗚呼微朱子聖<lb/>
賢之言不明於後世微許公朱子書不著於天下<lb/>
微公則許公之說將不得見進於當時矣庸非天<lb/>
乎中統建元以來政術與時髙下獨成均之教彞<lb/>
倫大農之興稼穡暦象之授人時凡出於公之所<lb/>
爲者皆隱然而有不可變者詩云樂只君子邦家<lb/>
<pb n="KR4h0081_SBCK_030-20b"/>
之基其公之謂乎凡公歴官行事歲月具見神道<lb/>
碑文集輙掇其關於國家治教之大者而表之如<lb/>
此云<lb/>
　　御史臺記　虞集<lb/>
天暦元年十一月壬申御史臺臣入見内殿<lb/>
皇帝若曰以予觀於天下之治不有臺憲之司布<lb/>
在中外則何以肅綱紀正風化輔成朝廷之大政<lb/>
而休息吾民乎昔我<lb/>
世祖皇帝即位之十年始立御史臺以緫國憲其<lb/>
憂深慮逺使吾子孫有以周防於隱微禁制於暴<lb/>
<pb n="KR4h0081_SBCK_030-21a"/>
著其在斯乎朕三復貽謀究觀法意懼無以彰<lb/>
皇祖創始之明責任之重其刻石内臺儆有位於無<lb/>
窮焉丁亥御史大夫臣伯顔䓁言謹具石請刻詔<lb/>
書制詔國史汝世延汝集䓁其製文係以御史大<lb/>
夫以下至監察御史姓氏臣世延自中丞行臺江<lb/>
南臣集承詔再拜稽首而言曰我皇元之始受天<lb/>
命也建旗龍漠威令赫然小大君長無有逺邇師<lb/>
征所加或克或附於是因俗以施政任地以率賦<lb/>
出其豪傑而用之禁罔䟽闊包荒懐柔故能以成<lb/>
其大制作之事蓋有待也<lb/>
<pb n="KR4h0081_SBCK_030-21b"/>
丗祖皇帝聖繇天縱神武不殺智詘羣䇿取善無<lb/>
方定天下而一之乃攷帝王之道酌古今之冝建<lb/>
國紀元而著令典焉立官府置郡縣各有其職而<lb/>
上下相承内外相維聮屬貫通以通功成務丞相<lb/>
中書以統之上承天子出政令於天下較若畫一<lb/>
莫敢踰焉其或任焉而非人令焉而非法近焉而<lb/>
弗察逺焉而弗逹交修其非以輔其所不逮則責<lb/>
諸風憲它官雖貴且重不得預況乎朝廷百執事<lb/>
郡縣小大之吏作姦犯科爲不善者乎是故使其<lb/>
君子安焉以盡心使其小人懼焉而遷善而天下<lb/>
<pb n="KR4h0081_SBCK_030-22a"/>
之治成矣此其官所以不可一日闕歟<lb/>
今上皇帝以　武皇之親子乆勞於外入正統緒<lb/>
罪人斯得功成不居克讓大位故其觀乎事變之<lb/>
極而知患得患失者必至於無所不至察乎民庶<lb/>
之隱微知其蠧弊深刻而無所告愬故慨然當宁<lb/>
興嘆而屬意於斯者豈偶然哉謹按御史臺至元<lb/>
五年置秩從二品二十一年陞正二品大德十一<lb/>
年陞從一品臺有大夫一人後増一人中丞二人<lb/>
後又増二人随復故侍御史二人治書侍御史二<lb/>
人殿中侍御史二人治朝著之事典事二人掌莫<lb/>
<pb n="KR4h0081_SBCK_030-22b"/>
府文書之事後改爲都事三人後又以都事之長<lb/>
蒙古若色目一人爲經歴檢法二人後廢管勾三<lb/>
人其一人兼照磨監察御史十二人後増至十六<lb/>
人皆漢人又増蒙古色目人如漢人之數今三十<lb/>
二人至元十四年旣取宋置南行臺二十七年專<lb/>
莅江南之地號江南諸道行御史䑓官秩如内臺<lb/>
而監察御史今二十四人西行臺𥘉由雲南㢘訪<lb/>
司陞行臺大徳元年移治陜西號陜西諸道行御<lb/>
史臺莅陜西甘肅四川雲南之地延祐間暫廢随<lb/>
復其官秩如南臺而監察御史今二十人至元六<lb/>
<pb n="KR4h0081_SBCK_030-23a"/>
年𥘉置各道提刑按察司正三品有使副使僉事<lb/>
察判經歴知事二十八年改肅政廉訪司使副使<lb/>
僉事各二人大司農奏罷各道勸農司以農事歸<lb/>
憲司増僉事二人經歴知事照磨各一人今天下<lb/>
凡二十二道始建臺時大夫則塔察児也今六十<lb/>
年繼居其官者名氏拜罷歲月則有掌故在謹記<lb/>
國朝文類卷第三十<lb/>
<pb n="KR4h0081_SBCK_030-23b"/>
<pb n="KR4h0081_SBCK_030-23b"/>
</p>
<p>
</p>
  </div>
</body>
</text>
</TEI>
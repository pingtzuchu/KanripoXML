<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_053-1a"/>
國朝文類卷第五十三<lb/>
墓誌<lb/>
　　上都畱守賀公墓誌銘　虞集<lb/>
世祖皇帝建上都於灤水之陽控引西北東際遼<lb/>
海南面而臨制天下形勢尤重於大都大駕歳廵<lb/>
幸中外百官咸從而宗王藩戚之期會朝集冠蓋<lb/>
相望供億之計壹統之畱守故爲職㝡要焉自非<lb/>
器鉅而慮周望孚而幹固明習國家典要深爲<lb/>
上所信嚮者殆不足以勝其任也自<lb/>
世祖時以属諸賀氏至於今三世矣方奉元忠貞<lb/>
<pb n="KR4h0081_SBCK_053-1b"/>
王爲政時一府之中非無國人貴姓與之共位又<lb/>
有材僚佐布在行列求其臨事決議之際必得其<lb/>
一言而後定則它人固不能矣是以終至元之世<lb/>
數十年間有贈秩賜金而終不可遷居它官焉公<lb/>
忠貞之子也諱勝字貞卿以小字伯顔行㓜從魏<lb/>
國許文正公學通經傳大義年十六以大臣子備<lb/>
宿衛<lb/>
世祖甚器重之入則侍帷幄出則參乗輿無晝夜<lb/>
寒暑未甞暫去左右故事論奏兵政機宻非國族<lb/>
大臣無得與聞者時獨不避公或更命畱聽近侍<lb/>
<pb n="KR4h0081_SBCK_053-2a"/>
或言論語八佾之五章若訕今日者盍去諸上以<lb/>
問公公曰夫子爲當時言距今二千餘載豈相及<lb/>
哉且國家受天命爲天子有天下固當下比古之<lb/>
逖逺小君而自居乎上然之廿四年乃顔叛率其<lb/>
兵入冦上親将討之将戰之夕唯近臣只兒哈良<lb/>
帶劔立寢門外雖親王貴人不得輙至而公入直<lb/>
帳中受宻㫖出入指授諸将及戰公擐甲前導牙<lb/>
纛既成列還侍上側王師奮擊遂克乃顔明日<lb/>
上顧謂近侍曰昨者之戰飛矢及於朕前毅然無懾<lb/>
容者唯伯顔爲然都人見上之親征也頗恟懼<lb/>
<pb n="KR4h0081_SBCK_053-2b"/>
上欲慰安之故亟還夜行卧興中苦足寒公解衣以<lb/>
身温上足乃安寢及旦蹕駐始寤它日上自校獵<lb/>
還宫伶人道迎有𬒳色繒綴雜旄象師子以爲戯<lb/>
者載輿象見之驚逸執輿者莫能制公時侍上在<lb/>
輿中即自投下奮當其觸突後至者始得追及斷<lb/>
靷脫象乗輿乃安而公創巳甚上親撫之命尚醫<lb/>
尚食謹護視蓋三月而後安是時天下初定四方<lb/>
以遽聞者上欲亟賜報公方少壯能日馳千里又<lb/>
上所親信有使事輙見遣受命無畱行復命無後<lb/>
期所區畫動合㫖意或朝至而夕復出亦不少憚<lb/>
<pb n="KR4h0081_SBCK_053-3a"/>
也故六詔西域交廣之属無不至焉槩計其所歴<lb/>
無慮數十萬里上春秋巳髙海内巳定毎嚴畏天<lb/>
象以自警司天有奏得非時以聞因拜公集賢學<lb/>
士服一品服以領之桑葛之爲相也怒忠貞之尹<lb/>
京常不下已危中之上前旬月之間數十奏不止<lb/>
頼上察公父子深故免廷臣共知其姦無敢爲<lb/>
上先言之者公甞啓其端而言者繼之始服罪上之<lb/>
改尚書省爲中書也方卜相顧謂公曰汝以爲孰<lb/>
當吾心者公再拜曰命相國之大政非小臣所敢<lb/>
知然求之輿望以爲太子詹事完澤緑真子也端<lb/>
<pb n="KR4h0081_SBCK_053-3b"/>
重忠實可属大事上曰然吾并得所以佐之者矣<lb/>
遂相完澤而以公爲參知中書政事時年二十八<lb/>
耳參決朝議明允通練一時驚異焉乆之又拜僉<lb/>
書樞宻院事又拜大都護典外國之来属者<lb/>
成宗皇帝即位之十年忠貞告老㝷殁于家而公<lb/>
拜榮禄大夫上都畱守兼本路都緫管開平府尹<lb/>
虎賁親軍都指揮使服忠貞所佩虎符至大定年<lb/>
拜光禄大夫左丞相行都畱守兼本路都緫管府<lb/>
逹魯花赤延祐　年拜開府儀同三司上柱國三<lb/>
進而彌尊遂兼台司之貴而畱鑰之寄如一蓋世<lb/>
<pb n="KR4h0081_SBCK_053-4a"/>
官矣上都地寒不敏於樹藝無土著之民自糓粟<lb/>
布帛以至纎靡竒異之物皆自逺至宫府需用萬<lb/>
端而吏得以取具無闕者則商賈之資也吏多並<lb/>
縁爲姦一旦稱遽發所居以集事而直不時得人<lb/>
用病焉公常閱文書按而予之無或失其業故來<lb/>
藏市者沛然日增稱京師之盛公坐府治事謹辰<lb/>
酉吏舎肅然具牘無敢玩出内無敢欺貴人大家<lb/>
或以上命得給賜若營繕市易多遣私人逼脅府<lb/>
史凌辱僚吏榜係其民人豪横過取無可誰何公<lb/>
必畫奏抑治之而善柔者亦必使得所當而去吏<lb/>
<pb n="KR4h0081_SBCK_053-4b"/>
有持上供物入宫門迫暮不得出所司捕得奏誅<lb/>
之公曰此有故非䦨入也力争之吏得不死奉聖<lb/>
州民髙氏隷籍虎賁衛以多貲名身死而子㓜貴<lb/>
官有利其家財者使部曲強娶其婦公爲辨之<lb/>
上前不聽娶髙氏乃得全其家公以民之飢也甞便<lb/>
宜發廩不待得請以民之不知教也始大爲學舎<lb/>
禮儒師以風化之是以吏民不識貴彊之凌暴承<lb/>
其教戒仰之若神明焉相率爲祠於西門之外設<lb/>
公象而祝之關陜之亂公方朝正月於大都上曰<lb/>
上京根本之地其速還鎭即日告行都人見公至<lb/>
<pb n="KR4h0081_SBCK_053-5a"/>
如孤弱得慈毋時安王将兵北行所過多侵掠公<lb/>
謂之曰君父倚王以保民禁暴今未出國門而行<lb/>
次失律天子或以爲問柰何王悟謝之整兵以行<lb/>
民用安堵時方隆寒士馬凍乏縣官芻糗衣著不<lb/>
時具公以私藏足之行者以爲感<lb/>
仁宗皇帝乃命工畫公象勑學士爲賛識以天子<lb/>
之璽而賜之俾傳示子孫於是公有足疾辭不任<lb/>
劇願賜骸骨歸上曰祖宗以上亰属卿父子民安<lb/>
化行朝無顧慮乆矣徒卧䕶可也乃賜小車俾乗<lb/>
以出入得至禁廷焉當是時太師鐡木迭兒爲丞<lb/>
<pb n="KR4h0081_SBCK_053-5b"/>
相子弟縱虐於民公壹䋲之以法官峙宿儲而丞<lb/>
相家奴擅罔市利責髙直於官公毎裁抑之又惡<lb/>
其帷薄之不修也而貪嫉日盛絶不與徃來都人<lb/>
張弼子殺人獄具丞相受其金錢無算爲折辱畱<lb/>
守脅使易辭出之公持不可而中書平章政事蕭<lb/>
拜住御史中丞楊朶兒只等顯奏之天子震怒罪<lb/>
且不測頼<lb/>
太后仁恕以爲言幸得罷去相位而諸公之怨不<lb/>
可觧矣<lb/>
英宗皇帝之即位也鐡木迭兒復爲丞相乗間肆<lb/>
<pb n="KR4h0081_SBCK_053-6a"/>
毒睚眦之私無不報者蕭楊二公既已𬒳害即誣<lb/>
公乗賜車出迎詔書爲非禮而執之激怒主上遂<lb/>
見殺公死之日亰師之人巷哭相聞而士大夫憤<lb/>
怒相視以目自是廷中不附已者固已盡中傷之<lb/>
而恩深不報者亦見及而無遺矣乆之天子察其<lb/>
故斥不得居位遂死於家敕仆所樹頌功碑而言<lb/>
者始昌言蕭楊及公之冤未及有所昭雪而上崩<lb/>
今上皇帝入繼大綂發明詔以慰撫天下顧未暇<lb/>
他及而首以公等之枉爲言盖知天人積憤之故<lb/>
本由巨姦殘忍以啓之也於是姦忠逆順之辨大<lb/>
<pb n="KR4h0081_SBCK_053-6b"/>
明死者固已少自釋於地下而天下之公議亦少<lb/>
振焉明年乃贈公推忠宣力保徳功臣太傅開府<lb/>
儀同三司上柱國追封秦國公謚恵愍賛書哀惻<lb/>
聞者感動命下日都人走詣其殯不約而至者㡬<lb/>
萬人而其子惟一即拜正議大夫同知上都畱守<lb/>
司事㤗定四年秋集執經講帷從在上都而惟一<lb/>
適遷陜西㢘訪副使乃來告曰家世荷國厚㤙受<lb/>
京邑之託父子一心所以圖報稱於萬一者天實<lb/>
臨之列聖實鍳之我先人遭罹姦兇遘履危禍此<lb/>
惟一泣血終身而不忍言者也皇上聖明灼見隠<lb/>
<pb n="KR4h0081_SBCK_053-7a"/>
伏不遺故舊褒䘏之典極於哀榮又不以惟一不<lb/>
肖俾嗣世職感恩戴誼是以未敢申其情事期滿<lb/>
歳而請行今易節以西實過郷里是天所以賜惟<lb/>
一也将以某年月日奉以歸葬焉惟先人終始定<lb/>
於國是非一家之私言也託諸幽宫以期不朽者<lb/>
非太史氏其何徴乎敢以爲請此又惟一忍死以<lb/>
待者也集受其言而悲之乃考諸見聞與其客吕<lb/>
弼所爲狀得祖宗付嘱賀氏以上都之事與賀氏<lb/>
父子之爲治者乃并朝廷哀忠臣懲徃失之意而<lb/>
具書之按賀氏家隰州之永和今爲京兆鄠縣人<lb/>
<pb n="KR4h0081_SBCK_053-7b"/>
曾祖種德封通奉大夫護軍雍郡公妣郝氏贈雍<lb/>
國夫人祖賁京兆路緫管諸軍奥魯贈輸忠立義<lb/>
功臣銀青榮禄大夫大司徒封雍國公謚貞憲妣<lb/>
鄭氏贈雍國夫人考仁傑光禄大夫上都畱守虎<lb/>
賁親軍都指揮使平章政事商議陜西等處行中<lb/>
書省事贈推誠宣力翊運功臣太師開府儀同三<lb/>
司上柱國追封奉元王謚忠貞妣劉氏鄭氏皆封<lb/>
雍國夫人改奉元王夫人娶張氏早卒又娶揑古<lb/>
眞氏亦先公卒皆封雍國夫人改封秦國夫人子<lb/>
男二惟一惟賢爲尚衣奉御女二長適平章政事<lb/>
<pb n="KR4h0081_SBCK_053-8a"/>
阿不海牙次適搠立忽攀公墓在鄠縣某里從先<lb/>
塋也銘曰<lb/>
巍巍神京<lb/>
世祖所營殿于漠南治朝廣廷有城有闕民之攸<lb/>
止大纛周廬亦有舎次始命董兹國有幹楨舉綱<lb/>
挈維紀目亦程維昔周郊陳實繼旦愼始和中異<lb/>
體同貫我則不然世官尚賢保綏成功動循故先<lb/>
公始侍中年壯氣銳出入踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>百試無替乃賛國<lb/>
鈞乃佐本兵乃歛長籌以督畿坰時巡至止百用<lb/>
具給清官言還畱鑰是執歳率其常年與位遷膂<lb/>
<pb n="KR4h0081_SBCK_053-8b"/>
力則非精思弗愆時入禁闥衆起咸拜名王細侯<lb/>
亦仰而慨曰此老成<lb/>
世皇之臣祖事孫承矧其都人公岀視政獄市無<lb/>
擾商曰予獲民曰予保公田干野徒御不囂有警<lb/>
無遨具咨公勞公惟小心不懈彌謹義之有激事<lb/>
在無隠竊位爲權彼兇滔天我則老臣忍從危顛<lb/>
二三君子掎角以制不竟于斷階此大厲嗚呼昊<lb/>
天不淑謂何假威神明徧爲百訛國論素定公則<lb/>
不隕揚言孔昭天子之聖保終没寜豈必謂身身<lb/>
枉義伸抑又何呻我哀公子知忠念孝還葬忍緩<lb/>
<pb n="KR4h0081_SBCK_053-9a"/>
思報之道奉節過家天子命之承志正丘天道聴<lb/>
之嗟彼都人不歌以相曰此有祠公庶來享南山<lb/>
峩峩其鹿維林公從先王歸復自今貞珉刻辭作<lb/>
于太史千載之徴亡愧孫子<lb/>
　　平章政事張公墓誌銘　虞集<lb/>
我國家有文武忠孝世勲大臣曰蔡國公張公以<lb/>
㤗定四年十二月甲寅薨于保定滿城縣岡頭里<lb/>
第遺命上蔡國公印丞相即日以聞上爲震悍敕<lb/>
有司贈官致賵如禮公卿大夫相弔于朝中外聞<lb/>
者莫不嗟嘆異口一辭曰烏乎正人亡矣其孤景<lb/>
<pb n="KR4h0081_SBCK_053-9b"/>
武等以明年之二月辛酉葬公于定興縣之河内<lb/>
從獻武王之兆次也先事三日使其孫旭属太史<lb/>
虞集書墓銘事嚴不敢辭謹按公諱珪字公瑞故<lb/>
累贈太師開府儀同三司上柱國蔡國武穆公諱<lb/>
福寛之曽孫故累贈推忠宣力開國翊運功臣太<lb/>
師開府儀同三司上柱國汝南忠武王諱柔之孫<lb/>
故累贈推忠効節翊運保大功臣太師開府儀同<lb/>
三司上柱國淮陽獻武王諱弘範之子也至元十<lb/>
六年獻武王平宋海上歸奏成功道出江淮公年<lb/>
十六行省臣察其英偉畱公攝管軍萬户明年真<lb/>
<pb n="KR4h0081_SBCK_053-10a"/>
拜昭勇大将軍管軍萬户佩其父虎符治所綂軍<lb/>
鎮建康未㡬獻武薨京師<lb/>
世祖皇帝亟召公還治䘮既葬有敕入朝上親撫<lb/>
之因得面奏曰臣㓜軍事重聶禎者從臣父祖乆<lb/>
歴行陣幸以副臣上嘆曰知求老成自副常兒不<lb/>
知出此厚賜而遣之徧及其從者元領軍半戍湖<lb/>
廣省命還其麾下十九年冬以使事入見二賞識<lb/>
其成立初凢内宴忠武以功賜坐諸侯上至是時<lb/>
敕公坐其故處還軍盗起蕪湖宣徽尤甚皆僣號<lb/>
署官掠郡縣燒府僉殺縣長吏江東新附民心易<lb/>
<pb n="KR4h0081_SBCK_053-10b"/>
揺應者日衆至犯杭之昌化行省官以重兵討之<lb/>
未克報至之日公殺衣而起率歩卒向蕪湖蕪湖<lb/>
定乃使人言于行名宣徽雖非我所部盗起我不<lb/>
得以彼此爲觧以其兵行行省因以討賊属公與<lb/>
他将會惟公部曲所過無擾宣部士數爲賊衂将<lb/>
奔潰公傳令止之乃定敗卒有殺民家豕而并傷<lb/>
其主者公曰此軍之所以敗也斬之明日戰三合<lb/>
三勝而賊益衆困我公曰日莫矣歛兵設伏賊不<lb/>
敢動明日復戰公曰宣卒敗而怯母累我衆使持<lb/>
旗鼓爲聲勢自以所部爲二隊命之曰賊勇者在<lb/>
<pb n="KR4h0081_SBCK_053-11a"/>
前前行撃之後立者脅從烏合耳遣親将帥二十<lb/>
五騎衝其後陳亂前行奮擊追奔數十里得賊酋<lb/>
斬之其馘三百而自相蹂踐以死殆盡乃遣人撫<lb/>
安餘民又有賊呉道者以妖術起兵亦有名號恃<lb/>
其妖來徃軍門且易公年少欲因入謁剚刄以駭<lb/>
服其衆公得其情即執斬之麾下其黨大讋而它<lb/>
酋猶将襲公公夜伏兵山上令之曰賊至而起眀<lb/>
日擊賊賊走山伏起蹴賊堕崖死磔其酋宣州平<lb/>
賊之冦徽者又敗兩萬户軍公曰賊輕我矣徃必<lb/>
得之獲生口三十縱之使歸散語其人曰張萬户<lb/>
<pb n="KR4h0081_SBCK_053-11b"/>
知汝柵居保族逃死耳官軍不諒汝以賊擊汝與<lb/>
官軍格非汝志也來降吾能活之不然吾擊汝直<lb/>
盡眀日稍稍以牛酒來見皆印識其衣令兵識之<lb/>
勿敢犯漸以信服有持金帛來者弗受兵不動而<lb/>
安昔十八九矣獨南嵒西坑之寨尤險固又甞衂<lb/>
官軍懼益自保不聽命公得野人計導勝兵百餘<lb/>
人鳥道縁登其巢背度巳至奮兵擊之賊出戰巢<lb/>
背軍下㩀其壁賊回顧已失其穴不得還其孥由<lb/>
它道走或請邀之公不可賊以孥得出益懈公曰<lb/>
可矣縱兵擊之血流成川執其酋送之行省誅之<lb/>
<pb n="KR4h0081_SBCK_053-12a"/>
南陵盜又起稱天王攻宣州州兵不能支公得檄<lb/>
帥輕騎數十赴賊並林陣公不介而馳之賊靡賊<lb/>
見無後拒引衆圍公公揮矟岀入殺數十人及賊<lb/>
平郡人德公至于今祠之蓋自是江東之人安於<lb/>
耕田鑿井以共賦稅而長子老孫矣軍中遂以無<lb/>
事得宋禮部侍郎鄧公光薦而師事之鄧公以相<lb/>
業授公曰熟之後必頼此用矣凡在軍十四年而<lb/>
復入朝實二十九年也是時行樞宻院江南或曰<lb/>
天下事定矣可無煩行院也而張瑄者以浙省參<lb/>
知政事任海道運餉亦以爲言樞宻副使暗伯問<lb/>
<pb n="KR4h0081_SBCK_053-12b"/>
公公曰見上當自言之遂召對蓋張方以軍餉得<lb/>
幸公恐其擅利海島因勢用衆将非其福故告<lb/>
上曰縱使行院可罷亦非瑄所宜言浙省控制甚重<lb/>
而行院得制其軍事非始計乎　上曰其命爲副使<lb/>
太師月吕魯那演言張珪年尚少姑試以僉書果<lb/>
可大用請俟它日上曰不然是家爲國家踣金蹙<lb/>
宋盡死力者三丗矣漢人賜號拔都者惟眞定史<lb/>
天澤與其家耳史徒持文墨論議孰與其家功多<lb/>
而可靳此耶拜鎭國上将軍江淮等處行樞宻院<lb/>
副使乆勞之師新附之地頼以安焉<lb/>
<pb n="KR4h0081_SBCK_053-13a"/>
成宗皇帝即位罷大德三年遣使循行天下詔公<lb/>
持節川陜民之疾苦便冝振之如罷官府之冗無<lb/>
益於民者贖探馬之貧而典鬻妻子者還鞏昌民<lb/>
之復僉爲軍者皆其事也比還拜江南諸道行御<lb/>
史臺侍御史換中奉大夫浙西宋之故都民物繁<lb/>
庶貢稅雜藝倍蓰他鎭貪吏豪右甘心其間朝廷<lb/>
病之以公爲肅政㢘訪使下車未數月所部郡長吏<lb/>
以下罷劾三十餘府史胥徒無慮數百其贓鉅萬<lb/>
萬強民有殺人恃其貲得不具獄更隂制官吏持<lb/>
郷里短長訟否受成於其家公按之如法民間始<lb/>
<pb n="KR4h0081_SBCK_053-13b"/>
知有條制焉得鹽運司姦吏事根連上下具有實<lb/>
跡将發之而竊位方面者内不自安欲因以危中<lb/>
公使其属以女子金錢賂遺近臣用妄人言公有<lb/>
厭勝事且沮鹽法天子爲遣官數人徃雜治之得<lb/>
行省大小吏及鹽官欺罔狀皆罪罷而公召拜僉<lb/>
摳宻院事入見同列言此張九㧞都之子也故事<lb/>
侍宴别爲冠衣制飾如一國語謂之只孫公受賜<lb/>
因得數宴見探馬赤軍之戍北者多逃歸吏請按<lb/>
法誅之公曰逃者聞命懼誅将聚而爲盜其以百<lb/>
日許自歸有不至者乃誅之可也奏可公雖丗家<lb/>
<pb n="KR4h0081_SBCK_053-14a"/>
無第宅在亰城或言公僦居於上者命買宅以賜<lb/>
辭不受拜御史中丞行臺江南因上䟽極言天人<lb/>
之際灾異之故其目則有修德行廣言路進君子<lb/>
退小人信賞必罰減冗官節浮費以憲法祖宗者<lb/>
是時中書大臣有以朱青張瑄之行賄也事敗貶湖<lb/>
廣關節近倖求復相位而江浙省誣公者亦在中<lb/>
書公劾之不報馳馹面䟽論之并及近侍之熒惑<lb/>
者又不報遂謝病歸乆之又拜中丞行臺陜西不赴<lb/>
武宗皇帝時<lb/>
仁宗皇帝在東宫召拜諭德未數日拜太子賔客<lb/>
<pb n="KR4h0081_SBCK_053-14b"/>
復遷詹事辭不就尚書省臣濫殺無辜輕革錢幣<lb/>
中外洶洶中執法乆闕人上方圖任<lb/>
仁宗曰必欲得眞中丞惟張珪可苟不稱我任其<lb/>
責上即日召拜中丞居月餘上不豫三寳奴矯詔<lb/>
赦天下常赦之所必不赦者未㡬上崩<lb/>
仁宗命按誅之而其黨有求脫免者公力言諸<lb/>
上雖得不死猶杖之<lb/>
仁宗將即位廷臣用皇太后㫖行大禮於隆福宫<lb/>
法駕巳陳矣公獨奏其不可臺長止之曰議巳定<lb/>
雖百奏無益公曰未始一奏詎知無益㢤且大位<lb/>
<pb n="KR4h0081_SBCK_053-15a"/>
太祖世祖之位隆福太后之宫也舎大明弗御天<lb/>
子果即何位乎上悟移仗大眀遂即位賜只孫衣<lb/>
二十襲上金五十兩使自爲帶受衣而辭金不允<lb/>
制帶以賜之上命道士劉志清以其法爲醮事近<lb/>
侍分其所用金幣道士訟之臺而近侍譛道士於<lb/>
上前當殺者六人公力辨道士無死罪上怒曰汝<lb/>
以臺綱脅我耶公曰御史臺陛下之臺則臺綱陛<lb/>
下之綱也陛下奈何欲自壞其綱乎<lb/>
上怒未解顧左右扶出眀日復叩頭苦諌曰陛下<lb/>
必欲用譛言殺無罪臣請先死上即不殺六道士<lb/>
<pb n="KR4h0081_SBCK_053-15b"/>
親解衣以賜公眀日上謂近臣曰人言中丞忠臣<lb/>
乎張中丞乃張忠臣非官中丞也召謂之曰朕欲<lb/>
厚賜卿非無寳玉如非卿心何因以御巾拭面額<lb/>
納諸公懷曰朕澤之所存朕心之所存也其服膺<lb/>
母失皇慶元年八月拜榮禄大夫樞宻副使舊制<lb/>
中州軍士鎭江南者踰嶺以戍率二年而代遭犯<lb/>
瘴癘十無一還公曰是徒寘之死地耳奏請屯置<lb/>
近邊其嶺表要害因其土人以戍不幸前死者官<lb/>
給㨹傳還其家從之徽政院使失烈門請以洪城<lb/>
軍隷興聖宫而己領之以上旨移書宥府衆恐懼<lb/>
<pb n="KR4h0081_SBCK_053-16a"/>
承命公曰徽政有左右都衛兩軍足備工伇又欲<lb/>
此将何爲固不署事得寢而怨怒自此思害公矣<lb/>
延祐二年拜中書平章政事請減煩冗還有司以<lb/>
清中書之務專修宰相之職焉上從之著爲令教<lb/>
坊使曹咬住拜禮部尚書公曰伶人爲大宗伯何<lb/>
以示後世上曰姑聽其至部而去之公又諌乃止<lb/>
皇太后以中書右丞相鐡木迭兒爲太師萬户别<lb/>
薛參知行省政事公曰太師輔上道德鐡木迭兒<lb/>
非其人萬戸無功不得爲外執政上深許公言而<lb/>
東朝之怒滋矣失列門等謀所以去公中書者間<lb/>
<pb n="KR4h0081_SBCK_053-16b"/>
車駕時廵既度居庸<lb/>
皇太后宫幄在龍虎臺遣使召公宫門下以中旨<lb/>
切責之賜杖公創甚輿歸亰城眀日遂出國門賢<lb/>
人士大夫祖餞感歎以爲公之身可辱公之名不<lb/>
可辱斯事也所謂質諸天地鬼神而無愧者歟公<lb/>
子景元蒙上眷遇掌符璽不得一日去宿衛至是<lb/>
以父病革告遽歸上驚曰卿别時卿父無病景元<lb/>
頓首泣血不敢言上不懌遣參議中書省事換住<lb/>
徃賜之酒遂拜爲大司徒謝病家居㝷丁母夫人<lb/>
憂廬墓三年寢苫啜粥病腫濕或勸之食肉不聽<lb/>
<pb n="KR4h0081_SBCK_053-17a"/>
日於其間累土墳次如臺者三延祐七年正月<lb/>
上憶公生日輟上尊解御衣以賜之蓋<lb/>
仁廟於公終始之意固将有爲而竟奪其志悲夫<lb/>
至治二年<lb/>
英宗皇帝召見公於易水之上曰四世舊臣朕将<lb/>
卑卿以政公辭歸遣近臣設醴候諸舘東平王拜<lb/>
住時爲相問公曰宰相之體何先曰莫先於格君<lb/>
心莫急於廣言路是冬起爲集賢大學士先是鐡<lb/>
木迭兒復爲丞相以私讎殺平章蕭拜住中丞楊<lb/>
朶而只上都畱守賀伯顔皆籍没其家大小之臣<lb/>
<pb n="KR4h0081_SBCK_053-17b"/>
不知死所㑹地震風烈敕廷臣集議弭灾之道公<lb/>
以大學士當議抗言於坐曰弭灾當究其所以得<lb/>
灾者漢殺孝婦三年不雨蕭楊䓁冤死非致沴之一<lb/>
端乎死者固不可復生而情意猶可昭白母使朝<lb/>
廷終失之也又拜中書平章政事𥘉公将兵時所<lb/>
佩符及歴臺省毎除必譲還曰此軍符也非他官<lb/>
所得佩請上之典瑞自大徳來凡三上三不允至<lb/>
是以聞又不允而公固請竟納之侍宴萬壽山又<lb/>
特有玊帶之賜三年秋御史大夫鐡失䓁自上都<lb/>
来夜扣國北門逕入中書稱遽矯制奪執符印莫<lb/>
<pb n="KR4h0081_SBCK_053-18a"/>
知其端久之稍有知上暴崩于南坡者公還顧無<lb/>
足與共事而魏王徹徹秃以親王監省公宻撼之<lb/>
王有感動意因曰我世爲國忠臣不敢愛死事巳<lb/>
若此大統當在晉邸我有密書陳誅逆定亂之宜<lb/>
非王莫敢致王曰公誠忠萬一事泄得無危乎公<lb/>
曰事成王之功事敗吾家甘虀粉萬死不敢以言<lb/>
累王於是王遣人逹其書<lb/>
今上皇帝即位于龍居河躬行天誅罪人以次就<lb/>
戮及大駕至統幕公迎謁上顧問曰此張平章耶<lb/>
宻書之来良合朕意公拜曰陛下入承宗社大義<lb/>
<pb n="KR4h0081_SBCK_053-18b"/>
昭眀皆<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>斷也區區之忠何及於事上曰以日計<lb/>
之卿言不緩自探佩嚢出片𥿄付翰林承㫖闊徹<lb/>
伯曰此當書之史眡其𥿄則公宻書也方尚食既<lb/>
甞悉輟以賜公唆南者鐡木迭兒之子官治書侍<lb/>
御史南坡之夕彀弓矢露刅以佐鐡失而獨後誅<lb/>
有司奏當流之報許公入見曰法強盜不分首從<lb/>
死唆南之逆豈止強盜之從乎發冡傷屍者亦死<lb/>
唆南親斫丞相拜住臂豈止傷屍乎逆賊無君父<lb/>
是無天日也豈有無天日之地而苟容其生乎遂<lb/>
伏誅<lb/>
<pb n="KR4h0081_SBCK_053-19a"/>
仁廟范金爲主盗竊之時參知政事馬刺兼領太<lb/>
常禮儀使當遷左丞公曰以參知政事遷左丞姑<lb/>
曰序進而太常奉宗祏不謹當待罪而遷官何以<lb/>
謝在天之靈遂格其命時有勇暴者厠名元從中<lb/>
怙恃恩私肆爲不法有醫婦飾而過市六七人要<lb/>
而執之加無禮焉有尉捕得強盗械送府盗有親<lb/>
者方乗傳出使擊尉去破械縱賊有司莫得而詰<lb/>
告諸省府又不得請公曰如是則亂生矣力命捕<lb/>
之皆得諸權要之家會赦得解有售珠於四府枚<lb/>
論之一小者有直萬緡公曰萬緡中人幾家之産<lb/>
<pb n="KR4h0081_SBCK_053-19b"/>
會其珠凡幾萬乎且戰國小君猶以得賢勝照乗<lb/>
曽彼識之不若乎又手䟽極論法度寛㢮紀綱日<lb/>
壊汙穢賊虐恬不爲恠逆順不明於人心禍亂之<lb/>
鑒不逺惟聖明奮其乾剛以振德之則仁厚之澤<lb/>
無偏黨矣不報而公病増劇非扶掖不能行有詔<lb/>
常見免拜跪賜上車得乗至殿門下上肇開經筵<lb/>
講帝王之道眀古今治忽之故命左丞相與公領<lb/>
之公進翰林學士呉澂等以備顧問每進讀公懇<lb/>
懇爲上敷說皆義理之正無幾微權謀術數之渉<lb/>
焉自是辭位甚力上委曲勉畱而後許然猶封蔡<lb/>
<pb n="KR4h0081_SBCK_053-20a"/>
國公知經筵事别刻蔡國公印以賜庻幾其少畱<lb/>
也泰定二年五月公得㫖暫歸天下之功成名遂<lb/>
而身退者未有能及之者也三年春上遣使召公<lb/>
期以必見公力疾而謁上曰卿來時民間何如公<lb/>
曰臣老寡賔客不足逺知眞定保定河間臣郷里<lb/>
也民飢甚朝廷幸岀金粟賑之而惠未及者十五<lb/>
六惟陛下念之上惻然勑有司畢贍之如公意又<lb/>
一再進講拜翰林學士承㫖知制誥兼修國史國<lb/>
公經筵如故上見其誠病謂之曰西山佛祠多髙<lb/>
㓗可以頥神巳疾卿擇而處之駕至上都上顧謂<lb/>
<pb n="KR4h0081_SBCK_053-20b"/>
丞相若曰張平章安否老人恐乏侍飬宜以時還<lb/>
家得無便乎因遣使撫諭之務在順適其意於是<lb/>
公始戍歸矣少間長衣幅巾逍遥泉石之間與山<lb/>
僧野老分席以相愉恱上稍聞之以公爲愈矣起<lb/>
公商議中書事公曰老臣荷國厚恩四世而臣事<lb/>
六朝矣一息未盡其忍忘朝廷乎如筋力弗勝何<lb/>
使者不敢強閱數月又病上遣太醫視之乆不愈<lb/>
乃移書中書曰病不任事而國公月俸千緡弗敢<lb/>
受籍㑹之凡爲定者三百餘悉還送官上閔傷其<lb/>
意畱其俸<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>諸府俄而公薨公資本髙眀又輔以<lb/>
<pb n="KR4h0081_SBCK_053-21a"/>
學力積丗勲崇期世其家以經濟自任臨事決議<lb/>
侃侃正色勇於敢言千挫萬折人所不堪公志不<lb/>
爲小變而氣益昌雖貴倖臨之姦黠侮之公一以<lb/>
誠慤自處乆之而各失其所恃者多矣究而論之<lb/>
蓋古所謂社稷之臣者乎公少能挽強命中甞從<lb/>
大師出林薄有虎在焉人馬辟易公抽一矢直當<lb/>
虎虎人立矢洞其喉一軍讙囂及學書腕力尤健<lb/>
端重嚴勁無慚筆諌之臣讀書不尚章句務求内<lb/>
聖外王之道既而稍進方外之士以恱生佚老焉<lb/>
公𥘉娶楊氏繼室烏氏又娶鄭氏並封趙國夫人<lb/>
<pb n="KR4h0081_SBCK_053-21b"/>
皆無子清河郡夫人孫氏生定逺大将軍保定䓁<lb/>
路管軍上萬戸佩虎符鎮武昌曰景武者公長子<lb/>
也次景魯亞中大夫海北廣東道肅政㢘訪使景<lb/>
哲奉政大夫僉浙東海右道肅政㢘訪司事景元<lb/>
資政大夫河南行中書省參知政事景徳未仕卒<lb/>
景誠文林郎内政司丞女五人長適朝列大夫太<lb/>
常禮儀院判官董守慤次適中順大夫祕書監丞<lb/>
趙伯忽次繼室董守慤次未行次適武德将軍保<lb/>
定翼管軍上千戸忽都帖木兒孫男十一人長曰<lb/>
旭宿衛次曰昌眀威将軍保定䓁路管軍上萬户<lb/>
<pb n="KR4h0081_SBCK_053-22a"/>
佩金虎符曰昆曰昇曰昭曰晟曰曜曰旺餘皆㓜<lb/>
孫女六人銘曰<lb/>
維蔡建國自其先公於焉訖金是用啓封公子公<lb/>
孫洊揚世武追王奕奕曰淮曰汝顧瞻先履頟頟<lb/>
有城孰不胙土我于其生於皇建官略用漢制将<lb/>
軍司馬丞相御史三府相望緫賛國成人登其一<lb/>
巳極顯榮我以世将典司風紀既貳宥宻又使宅<lb/>
揆公曰噫嘻我曷致兹于公先王究忠百爲人曰<lb/>
咈哉徳則惟世智周慮淵乃克有濟　丗皇作之<lb/>
　　　　　武仁心焉度之大車既載于行而柅<lb/>
<pb n="KR4h0081_SBCK_053-22b"/>
孰謂得君衆忤構厄既退既蔵侃侃大剛先帝遺<lb/>
直以錫嗣皇有猷有爲有言有烈相時憸壬睢盱<lb/>
震慴大駕之來法宫既清出納咨諏屬于老成人<lb/>
亦莫間政亦莫適抱其遺經積誠思格白髮蒼顔<lb/>
安車以朝佇瞻威儀德音孔昭公雖言歸公郷近<lb/>
止公疾遄巳公來覲止公今不來天子永懷一鑑<lb/>
之亡四國之哀勲在正室德施孫子著銘玄堂作<lb/>
者太史<lb/>
國朝文類卷第五十三<lb/>
<pb n="KR4h0081_SBCK_053-23a"/>
</p>
<p>
</p>
  </div>
</body>
</text>
</TEI>
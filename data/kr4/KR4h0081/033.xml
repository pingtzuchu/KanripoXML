<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_033-1a"/>
國朝文類卷第三十三<lb/>
　序<lb/>
　　莊周夢蝶圗序　劉因<lb/>
周寓言夢爲胡蝶予不知何所謂也說者以爲齊<lb/>
物意者以蝶也周也皆幻也幻則無適而不可也<lb/>
無適而不可者乃其所以爲齊也謂之齊謂之無<lb/>
適而不可固也然周烏足以知之周之學縱横之<lb/>
變也蓋失志於當時而欲求全於亂丗然其材髙<lb/>
意廣有不能自巳者是以見夫天地如是之大也<lb/>
古今如是之逺也聖賢之功業如是之廣且盛也<lb/>
<pb n="KR4h0081_SBCK_033-1b"/>
而巳以渺焉之身横於紛紛萬物間無幾時也復<lb/>
以是非可否繩於外得喪壽夭困於内而不知義<lb/>
命以處之思以詫夫家人時俗而爲朝夕苟安之<lb/>
計而不可得姑渾淪空洞舉事物而納之幻或庶<lb/>
幾焉得以猖狂恣肆於其間以妄自表於天地萬<lb/>
物之外也以是觀之雖所謂幻者亦未必眞見其<lb/>
爲幻也幻且不知又惡知夫吾之所謂齊也又惡<lb/>
知夫吾之所謂無適而不可也有道以爲之主焉<lb/>
故大行而不加窮居而不損隨時變易遇物賦形<lb/>
安徃而不齊安徃而不可也此吾之所謂齊與可<lb/>
<pb n="KR4h0081_SBCK_033-2a"/>
者必循序窮理而後可以言之周則不然一舉而<lb/>
納事物于幻而謂窈冥恍愡中自有所謂道者存<lb/>
焉噫鹵莽厭煩者孰不樂其易而爲之得罪於名<lb/>
教失志於當時者孰不利其說而趍之在正始熈<lb/>
寧之徒固不足道而失之所謂大儒一遇困折而<lb/>
姑藉其說以自遣者亦時有之要之皆不知義命<lb/>
而巳矣雖然周巳矣其遺說亦其夢中之一栩栩<lb/>
也吾從而辯之宜無與於周矣然以周觀之則不<lb/>
若休之以天均故即其圗而戯之曰圗汝者畫辯<lb/>
汝者書書與畫無知也圗汝者之心及吾之辯汝<lb/>
<pb n="KR4h0081_SBCK_033-2b"/>
之心未發無有也旣發亦無有也以其無所知無<lb/>
所有者而觀之安有彼是旣無彼是安有是非周<lb/>
而有知則必曰吾惡乎知之使讀者作色於前發<lb/>
笑於後乃所以齊之也圗者臯落楊内翰而序圗<lb/>
者劉因繼序而題詠者京師之才大夫也<lb/>
　　續後漢書序　郝經<lb/>
漢建安末曹氏廢漢自立稱魏孫氏據江左僣號<lb/>
稱吳昭烈以宗子繼漢即位于蜀討賊恢復卒莫<lb/>
能一而入于晉晉平陽侯相陳壽故漢吏也漢亡<lb/>
仕晉作三國志以曹氏繼漢而不與昭烈稱之曰<lb/>
<pb n="KR4h0081_SBCK_033-3a"/>
蜀鄙爲偏霸僣僞於是統體不正大義不明紊其<lb/>
綱維故稱號論議皆失其正哀帝時滎陽太守習<lb/>
鑿齒著漢晉春秋謂三國蜀以宗室爲正魏雖受<lb/>
漢禪晉尚爲篡蜀平而漢始亡上䟽請越魏繼漢<lb/>
以正統體不用宋元嘉中文帝詔中書侍郎裴松<lb/>
之采三國異同凡數十家以註壽書𥙷其闕漏辨<lb/>
其舛錯績力雖勤而亦不能更正統體歷南北隋<lb/>
唐五季七百有餘歳列諸三史之後不復議爲也<lb/>
宋丞相司馬光作通鑑始更蜀曰漢仍以魏紀事<lb/>
而昭烈爲僣魏至晦庵先生朱熹爲通鑑作綱目<lb/>
<pb n="KR4h0081_SBCK_033-3b"/>
黜魏而以昭烈章武之元繼漢統體始正矣然而<lb/>
本史正文猶用壽書經甞聞縉紳先生餘論謂壽<lb/>
書必當改作竊有志焉中統元年詔經持節使宋<lb/>
告登寳位通好弭兵宋人館留儀眞不令進退乃<lb/>
破藁發凡起漢終晉以更壽書作表紀傳録諸序<lb/>
議賛十二年夏五月借書於两淮制使印應雷得<lb/>
二漢三國晉書遂作正史以裴註之異同通鑑之<lb/>
去取綱目之義例參校刋定歸于詳實以昭烈纂<lb/>
承漢統魏呉爲僣僞十三年冬十月書成年表一<lb/>
卷帝紀二卷列傳七十九卷録八卷共九十卷號<lb/>
<pb n="KR4h0081_SBCK_033-4a"/>
曰續後漢書奮昭烈之幽光掲孔明之盛心祛操<lb/>
丕之鬼蜮破懿昭之城府明道術闢異端辨姦邪<lb/>
表風節甄義烈核正僞曲折隱奥傳之義理徴之<lb/>
典則而原於道德推本六經之𥘉苴𥙷三史之後<lb/>
千載之蔽一旦廓然矣古之爲書大抵聖賢道否<lb/>
發憤而作屈平離騷馬遷史記皆是也然皆曀昧<lb/>
一時流光百丗故韓愈謂以彼校此孰得孰失今<lb/>
拘幽之極而集是書蓋亦古人之志也<lb/>
　　胡氏律論序　熊朋來<lb/>
上古造律其次聽律其後筭律虞書周禮有聽律<lb/>
<pb n="KR4h0081_SBCK_033-4b"/>
之官無筭律之法典同所謂數度爲樂器言之至<lb/>
於律同合聲陽左旋而隂右轉觀其次序不以筭<lb/>
法論矣六觚一握自秦柱下史得此書以行于漢<lb/>
至今惟班馬猶可徴其餘言上下生異同甄漢中<lb/>
以禮運旋宮著在筭術因除如法而不免承後漢<lb/>
志之誤後志誤於京氏準法禮記䟽亦與吕春秋<lb/>
淮南子同一說是上下生且不定何以筭律哉律<lb/>
吕各自爲法則乾坤六體之序定矣同位娶妻隔<lb/>
八生子之象著矣倍因四因一損一益之筭均矣<lb/>
若曰自子至午上生者七自未至亥下生者五旣<lb/>
<pb n="KR4h0081_SBCK_033-5a"/>
非子午中分使丑午連并上生而三吕用倍之意<lb/>
荒矣後志十二律之實襍以凖法而筭家輙因仍<lb/>
用之以蕤賔夷則無射四因三除爲大吕夾鍾中<lb/>
吕之筭非律生吕筭例矣甄氏能辨其終於南事<lb/>
之非而不自知襲用後志之誤也或謂大吕爲六<lb/>
吕之首從後志則大吕得筭爲多是不然陽得當<lb/>
位隂得對衝律生吕自林鍾始非先林鍾也乃所<lb/>
以先大吕也十二宫終於中吕非中吕之窮也當<lb/>
應鍾之次也是故天統以黃鍾人統以太簇地統<lb/>
宜以大吕而以林鍾抗林鍾於大吕之位所以妃<lb/>
<pb n="KR4h0081_SBCK_033-5b"/>
黃鍾而母太簇則大吕夾鍾中吕在未酉亥之次<lb/>
皆從下生之筭入用則加倍有律之半所以必有<lb/>
吕之倍也知此則上下生之誤不足辨用倍者其<lb/>
本法不用倍者筭家取疾約法其實一也若四清<lb/>
二變昔者固亦疑之李照范景仁不能争况陳暘<lb/>
以下託之空言乎樂器惟瑟有十二清而四清在<lb/>
其中不能通行於他器也吾觀中吕黃鍾之交知<lb/>
聲音有出於度數之外者無射之商夷則之角夾<lb/>
鍾之羽中吕之徴若彈絲吹竹擊拊金石聲音至<lb/>
此流轉自若也筭家以中吕求黃鍾殫其術而不<lb/>
<pb n="KR4h0081_SBCK_033-6a"/>
能合乎十七萬七千一百四十七之筭有以倍數<lb/>
四因之者則三分之不盡二筭而虧數已多有以<lb/>
正數四因之者則亦有一筭不行而虧數且過半<lb/>
矣三分不行之筭旣未有以處之紀其餘分終有<lb/>
不盡之處持未定之筭而謂之黃鍾變律又推以<lb/>
爲林鍾大簇南吕之變甚者託名執始不自信其<lb/>
爲黃鍾從使人得以窺筭術之涯涘而黃鍾流行<lb/>
諸律本無間斷也筭法之起殆因律琯有長短此<lb/>
筭家因律以命術非律命於筭也猶之方田焉田<lb/>
生五糓豈知我爲圭箕弧環律和五聲豈知我爲<lb/>
<pb n="KR4h0081_SBCK_033-6b"/>
正變倍半皆筭家命之爾故曰古之爲鍾律者以<lb/>
耳齊其聲後人不能始假數以正其度雅樂之不<lb/>
可興聲音之學不傳也古者自小學巳教之六樂<lb/>
九數今耄且罔知豈惟筭律哉若字音之學於儒<lb/>
者事最近而喉唇二音宮羽異說羽有喻母而或<lb/>
以從角音徴有知母而或以從商音矧曰其有能<lb/>
恊于皇極之律吕哉豫章胡先生夙擢儒科隱居<lb/>
彭蠡之濵四十年矣使其得爲禮樂之官未必無<lb/>
𥙷於制作而今老矣先生不求知於丗丗亦莫之<lb/>
知也朋來杜門弦瑟是日以蕤賔之角歌考槃有<lb/>
<pb n="KR4h0081_SBCK_033-7a"/>
儒服來聽問其姓名曰桂山問從何來曰從胡先<lb/>
生來於是䄂出方冊曰先生知子惟子其序之昔<lb/>
西山蔡氏固疑吕春秋淮南子非本法本法則三<lb/>
呂用倍矣此書謂黍命於律律不命於黍吾於筭<lb/>
法亦云又謂空圍九分乃筭家内周非空中容九<lb/>
方分律有半吕有倍使用半用倍用變各有倫理<lb/>
凡以羽翼蔡氏之書非求異也當與本原辨證並<lb/>
傳丗無所事雅樂則巳儻有志於制作將於是乎<lb/>
證焉先生深於卦象聲韻非止筭律也姑以是傳<lb/>
丗亦賢於漢中太守矣<lb/>
<pb n="KR4h0081_SBCK_033-7b"/>
　　鍾鼎篆韻序　熊朋來<lb/>
鍾鼎篆韻自琱戈鉤帶及凡碑刻古篆皆在焉稱<lb/>
鍾鼎貴彞器也考工記金有六齊一曰鍾鼎之齊<lb/>
此鍾鼎之稱所從始魯鑄林鍾臧武仲論所以作<lb/>
彞器杜氏專言鍾鼎故祀器之欵通曰彝頫爲鍾<lb/>
印爲鼎乃彞器之大者器必有文以傳逺若鼎盤<lb/>
量銘於經可見已自倉頡象形推類由是形聲相<lb/>
推而文字生焉周公之時未改籕已有六書之教<lb/>
孔子之時已改籕尚存科斗之書秦法貴其國字<lb/>
孔氏及秦博士各藏之屋壁濟南口授猶可尋聲<lb/>
<pb n="KR4h0081_SBCK_033-8a"/>
得字安國爲隷古定科斗書遂絶矣觀漢所得齊<lb/>
器周鼎栢寢之刻栒邑之銘皆有能按其欵識者<lb/>
壁書半已誦傳旣曰定其可知又曰時人無能知<lb/>
果不可知則隷書何慿直廢古從俗爾後日漢求<lb/>
古文遂不復可得削刓簡朽乃不如近代紙墨之<lb/>
傳易於流布唐𥘉盛臨摹始有以楮搨碑碣爲墨<lb/>
本者東廵之石偃師之槃岐陽之鼓延陵季子之<lb/>
墓篆石泐而墨傳然猶未有能摹鍾鼎之欵者皇<lb/>
祐始命太常摹歷代器欵爲圖三館之士不能盡<lb/>
識於是歐劉李吕<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>録漸廣宣和以後爲書遂多<lb/>
<pb n="KR4h0081_SBCK_033-8b"/>
博古圗之外有晏慧開蔡天啓趙明誠榮咨道董<lb/>
彦逺以至黃伯思翟耆年薛尚功諸家相繼論述<lb/>
彞鼎古器亦多出政宣之間物常聚於所好也𥘉<lb/>
夏氏倣二徐韻例以唐韻繫古篆于時器欵未備<lb/>
其間鍾鼎字文缺略頗汎取俗書以備竒字亦未<lb/>
以鍾鼎名也政和中王楚作鍾鼎篆韻矣薛氏承<lb/>
龍眠之舊圗其帖始於琱戈因王楚之成書其韻<lb/>
謂之重廣乙卯癸亥一再脫藁宜無遺字而帖之<lb/>
所載韻或缺焉商鍾有釋文韻則曰無音釋石鼓<lb/>
巳載帖韻則無取鼓自韋韓過於稱許適滋群疑<lb/>
<pb n="KR4h0081_SBCK_033-9a"/>
翟氏評周宣遺蹟亟稱吉日碑而疑鼓刻於維字<lb/>
疑其不類古欵於以可疑其意不逮筆於柳帛君<lb/>
庶等字疑其促長引短以取稱夾漈疑秦篆茌平<lb/>
馬氏疑宇文周所爲然此以論篆非論韻也今爲<lb/>
篆韻復安問此固以多文爲富爾舊刻夏薛諸韻<lb/>
臨移失眞昔人所以嘆煙墨而悲紙竹也臨江楊<lb/>
信父參訂舊字博採金石竒古之蹟益以奉符党<lb/>
氏韻𥙷夏薛所未收徴余爲序其篆則夏商周秦<lb/>
之篆而韻則唐韻也姑以是記字爾鈿金戈帶之<lb/>
文一時也夾鍾昭鈴之刻又一時也由古篆下迄<lb/>
<pb n="KR4h0081_SBCK_033-9b"/>
斯冰有不可比而同之者亦有籕古錯落散在召<lb/>
陵公乗之書或古文閱丗而後出或後人倣古而<lb/>
近似審而用之存乎其人矣或曰鍾鼎韻之作以<lb/>
備篆刻字文爾刻符摹印亦書學之一家馬援不<lb/>
守章句而好論篆文當其拜伏波將軍也上書言<lb/>
臣所假伏波將軍印文伏字大外嚮又言成臯令<lb/>
印臯字從白下羊丞印四下羊尉印白下入入下<lb/>
芉即一縣長吏印文不同非所以爲信事下大司<lb/>
空正郡國印章今按伏旁從犬能無外嚮之筆臯<lb/>
非從羊是乃諧聲之字記東觀者未有一言以辯<lb/>
<pb n="KR4h0081_SBCK_033-10a"/>
之印文職在司空掌以少府猶或譌異况於香奩<lb/>
家記銅龜私印髙平刻鵲瑞之章元暉奉虎兒之<lb/>
字私志姓字者蓋不可勝紀若嘯堂所録其來乆<lb/>
矣歐陽公平生惟一字記名後儒求多焉人之好<lb/>
古者鮮矣於記姓名則或好古篆抑好而不能察<lb/>
不如其不知好者也自玉篇起說文棄俗書易籕<lb/>
學廢豈惟字書哉音釋行丗而詩書易不復存古<lb/>
音韻略試士而字音不復通古韻古學雖不止字<lb/>
書辟如剖竹由末而至本是或一道也甞歎漢法<lb/>
試吏人誦史籕之書童習倉頡之教字學猶近古<lb/>
<pb n="KR4h0081_SBCK_033-10b"/>
也漢求能讀古字者必徴齊人以所聞伏生可以<lb/>
考論傳稱山東大師能言尚書齊語相授也孝宣<lb/>
命張敞受齊學遂能讀鼎刻以致通顯京兆餘暇<lb/>
遑及古書無以大其師傳杜鄴從敞子吉得緒餘<lb/>
亦以小學名家至於張敞受學所徴之師史乃逸<lb/>
其姓名謾曰齊人而已毎閱漢史未甞不爲斯人<lb/>
歎今信父有力於篆韻盍書其名氏無若齊人然<lb/>
信父名銁以字行<lb/>
　　授時曆轉神注式序　楊桓<lb/>
近古曆法必注人事動作吉㐫之說其式圗太歳<lb/>
<pb n="KR4h0081_SBCK_033-11a"/>
統吉㐫之神於帙端令人知一歳之向背也又注<lb/>
節氣日躔及天道所向天德月厭月殺月德月合<lb/>
月空月之六候三白圗於逐月之下又令人知一<lb/>
月之向背也又注干支於十日下注五行納音於<lb/>
干支下注月建十二於納音下注二十八宿於月<lb/>
建下合是數者通取轉神之名以爲吉㐫之由轉<lb/>
神者言其神隨時輪轉而無定位也曰是日遇某<lb/>
神作某事吉作某事㐫又注天恩天赦母倉天德<lb/>
嫁娶修宅等一切吉㐫宜忌雜法於其下事之洪<lb/>
纎一舉足一動手皆知所以擇地擇時而行之也<lb/>
<pb n="KR4h0081_SBCK_033-11b"/>
然經渉丗代不免有去取失當之弊有司狃於習<lb/>
常無所改正亦巳乆矣<lb/>
聖上以聦明神筭統一六合萬機之暇因知大明<lb/>
曆之度有積乆之差乃更立太史院命道德藝明<lb/>
之臣剏置表儀測驗推歩迎天道揆日景察徃知<lb/>
來研精極微新其曆而敕賜名曰授時其以鳥火<lb/>
虚昴爲日中宵中日永日短之驗以正四時之遺<lb/>
制蓋不敢失於古然曆注之義謂吉㐫應於人皆<lb/>
由所動年月日方之善惡不無乖於作善降祥作<lb/>
不善降殃之理雖然至教所寓無徃不存原夫曆<lb/>
<pb n="KR4h0081_SBCK_033-12a"/>
注之𥘉亦所以教天下之敬慎也天下之事敬慎<lb/>
則致成而吉否則致敗而㐫曆注之義微矣哉特<lb/>
患夫用知者知其流而不能推其源也誠能推其<lb/>
源其於作善降祥作不善降殃之理渾然爲一體<lb/>
矣復何乖之有今依舊式爲之損益立辭太重者<lb/>
輕之闕脫者𥙷之衍餘者損之位置失當者移之<lb/>
事渉鄙俚者刪之旣成定爲轉神一卷上中下注<lb/>
式一十二卷上以備御用中以備青宫之用下以<lb/>
授庶官及億兆之民也嗚呼自古聖人之受天命<lb/>
其於天之所以仁萬物者無不致其極也授時曆<lb/>
<pb n="KR4h0081_SBCK_033-12b"/>
存近古轉神之注於日下使人趨吉而逺㐫亦所<lb/>
以資聖主仁億兆之大端歟<lb/>
　　送進士梁彦中序　姚登孫<lb/>
皇慶二年冬制詔天下以明年八月賔興士東平<lb/>
梁宜彦中繇國子伴讀教授開平路至是以選㑹<lb/>
試禮部奏其名延祐二年三月賜進士及第擢同<lb/>
知邳州事即日至官匄一言艶其行登孫欽惟<lb/>
聖天子奮然舉百年之墜典將盡得天下儒者使<lb/>
服其官進耀文雅裁抑刀筆命元臣大僚稱制延<lb/>
問子大夫論定以及此也甚盛甚休然思昔之爲<lb/>
<pb n="KR4h0081_SBCK_033-13a"/>
儒者日夜呻畢簡諒冀有司萬一採録數路並進<lb/>
得一命稱校官亦軒軒有光華矣天下之人且缺<lb/>
然曰使斯人得如古射䇿決科即晁董公孫當有<lb/>
其人廼今出是塗瀝一日長即秉象板卷兎冊紆<lb/>
朱芾禠白衣其爲光華視昔何如也凡朝廷爲是<lb/>
崇飾美觀委大賜於不報而巳然則其爲責望又<lb/>
何如也豈獨朝廷之意然哉將天下寔望苟其効<lb/>
官臨事廉公以威貞固以幹平居吏民有所憚緩<lb/>
急國家有所仗是則吾道之光非其一身之榮也<lb/>
若夫昭昭於白日而昏莫或不保斤斤於小明而<lb/>
<pb n="KR4h0081_SBCK_033-13b"/>
大察或不及動引古人牽制文義投之紛錯芒不<lb/>
知所爲守彼且圜視而起嘖曰文稚士固如是曏<lb/>
使習刀筆者爲是當不至是而丗議紛紜有可惑<lb/>
焉者矣前之日人以我爲儒也曰必幾其用後之<lb/>
曰人以我爲吏也曰必計其效效不效顧利害止<lb/>
其一身已乎夫當儒者彚進亨奮之一𥘉而叢天<lb/>
下之望若是然則固於吾道大賀也而有吾道之<lb/>
責者容得無慮邪彦中氣厚而質温才𥙿而學周<lb/>
其在成均士胥器之計其有一州不足爲吾知其<lb/>
能廉以威且幹焉者方今<lb/>
<pb n="KR4h0081_SBCK_033-14a"/>
聖天子右文之盛恩元臣大僚柬㧞之至意其必<lb/>
去此而無所負且有以豁斯慮以爲吾道光也古<lb/>
之君子愛其人則閔閔然望其成凡今繇科目奮<lb/>
他日公卿將相率是焉取丗固於彦中有望某摶<lb/>
士也與彦中有同舎之義故無愛其一言<lb/>
　　送喻秀才序　何中<lb/>
客有授中二賦及詩者讀之體裁髙雅音節清妥<lb/>
中異之曰此深於昌黎韓子之文者果誰氏耶則<lb/>
以清江喻立對中蓋心之矣延祐丙辰夏始識於<lb/>
封溪之上貌癯而神腴與之言信好古者中益異<lb/>
<pb n="KR4h0081_SBCK_033-14b"/>
之問何師曰師皮季賢氏則中友人也比年又甞<lb/>
之武昌從王佐才龍觀復遊中又有以得其所從<lb/>
焉再見請曰立將造臨川山拜呉先生能一言以<lb/>
紹立其可中咲曰子奚見呉先生爲先生之學古<lb/>
學也科舉取士藝工則得學先生之學殆將不利<lb/>
於子子奚見呉先生爲立曰科舉外也雖求之不<lb/>
敢必得先生之學内也非必求安能得之且立取<lb/>
友四方多矣冥然而趨不知其九折之阪歟其四<lb/>
逹之衢歟今距先生不十舎許願執箕膺揲而拚<lb/>
焉時先生之講說或聞一言守之終其身而不失<lb/>
<pb n="KR4h0081_SBCK_033-15a"/>
豈不可乎中歎曰嗚呼世齾齾相濁視貨財化居<lb/>
時逐虎噬而鷙攫山崇而海録赫然盛氣勢慴孱<lb/>
竪腐息目賜賧而耳頊縮九不可致者皆可以指嗾<lb/>
得𥘉不必辨形聲校點畫於斯時也求其能事程<lb/>
試已若魯麟頴鳯祥蹄而瑞蹠矧能孤征重趼相<lb/>
從於寂寞之宅乎壮矣哉子之志也雖然中甞聞<lb/>
夫子弟子凡三千人而孔氏家語遷史列傳纔七<lb/>
十有七至見於魯論者無㡬人幸而親遇聖人之<lb/>
時又幸親游聖人之門姓名不少槩見何哉豈非<lb/>
歴聘諸國之際無智愚賢不肖群而進退一再識<lb/>
<pb n="KR4h0081_SBCK_033-15b"/>
焉而已者不然何寡聞若是哉魯論諸子以能荅<lb/>
問故傳曽點漆雕開亞於回參者其言僅一見點<lb/>
猶從容數語開則一語而巳儻非夫子有以發之<lb/>
則雖半語不可得而聞又孰知其爲見道也吾意<lb/>
孔門諸人固有勝於點開者世亦不得而悉也然<lb/>
則答問之功又何少哉今吾非敢以夫子况先生<lb/>
亦非敢以孔門諸人擬子顧其理有相似然者嗚<lb/>
呼人嘗患思古人而不可得見不知今人或勝於<lb/>
古人亦未可知也乃常相慕於不可得見之時而<lb/>
每相忽於相值之日其得謂之智乎前乎先生者<lb/>
<pb n="KR4h0081_SBCK_033-16a"/>
固不知世復有斯人也後乎先生者豈無羡子之<lb/>
得見斯人者乎然則子之見也非幸歟子志夫古<lb/>
學者也宜有以問先生先生之答子也宜可以終<lb/>
身守之而不失也非止乎子之所已能也由其答<lb/>
問而有傳非幸而又幸者歟先生之見子也知子<lb/>
之嘗交於中也将必中乎問則以中之說而進焉<lb/>
因是而中之說亦傳非幸而又幸者歟<lb/>
　南唐書序　趙世延<lb/>
天暦改元余待罪中執法監察御史王主敬謂余<lb/>
曰公向在南䑓盖甞命郡士戚光纂輯金陵志始<lb/>
<pb n="KR4h0081_SBCK_033-16b"/>
訪得南唐書其於文獻遺闕大有所考證禆助良<lb/>
多且爲之音釋焉因屬博士程熟等就加校訂鋟<lb/>
板與諸史並行之越明年余得告還金陵書適就<lb/>
光來請序按南唐本紀李昪系出憲宗四世間關<lb/>
困阨纔有江淮之地僅餘三十年卒不復振而宋<lb/>
㓕之雖爲國褊小觀其文物當時諸國莫與之並<lb/>
其賢才碩輔固不逮蜀漢武侯而張延翰劉仁曕<lb/>
潘佑韓熈載孫忌徐鍇之徒文武才業忠節聲華<lb/>
炳耀一時有不可掩矧其間政化得失興衰治亂<lb/>
之蹟有可爲世鍳戒者尤不可泯也竊謂唐末契<lb/>
<pb n="KR4h0081_SBCK_033-17a"/>
丹雄盛虎視中原晉漢之君以臣子事之惟謹顧<lb/>
乃獨拳拳於江淮小國聘使不絶甞獻槖駞并羊<lb/>
馬干計髙麗亦歳貢方物意者乆服唐之恩信尊<lb/>
唐餘風以唐爲猶未亡也邪宋承五季周統目爲<lb/>
僣僞故其國亡而史録散佚不彰然則馬元康胡<lb/>
恢等迭有所述今復罕見至山隂陸游著成此書<lb/>
最號有法傳者亦寡後丗有能秉春秋直筆究明<lb/>
綱目統緒之㫖者或有所考而辯之姑識其端以<lb/>
俟君子余前忝史舘朝廷甞議修宋遼金三史而<lb/>
未暇他日太史氏復申前議必將有取於是書焉<lb/>
<pb n="KR4h0081_SBCK_033-17b"/>
</p>
<p>
國朝文類卷第三十三<lb/>
<pb n="KR4h0081_SBCK_033-18a"/>
</p>
<p>
</p>
  </div>
</body>
</text>
</TEI>
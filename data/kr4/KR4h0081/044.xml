<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_044-1a"/>
國朝文類卷第四十四<lb/>
雜著<lb/>
　讀易私言　許衡<lb/>
𥘉𥘉位之下事之始也以陽居之才可以有爲矣<lb/>
或恐其不安於分也以隂居之不患其過越矣<lb/>
或恐其愞弱昬滯朱足以趍時也四之應否亦<lb/>
類此義<hi>無應則或困於弱有應則或傷於躁坎無應而凶頤有應而凶之類也</hi>大<lb/>
抵柔弱則難濟剛健則易行故諸卦柔弱而致<lb/>
　㐫者其數居多<hi>豫刺坎恒困井旅小過未濟</hi>剛健而致凶者<lb/>
惟頥大壯夬而巳若緫言之居初者易貞居上<lb/>
<pb n="KR4h0081_SBCK_044-1b"/>
　者難貞易貞者由其所適之道多難貞者以其<lb/>
　所處之位極故六十四卦𥘉爻多得免咎而上<lb/>
　每有不可救者始終之際其難易之不同蓋如<lb/>
　此<lb/>
　艮六居𥘉者凡八隂柔處下而其性好止故在<lb/>
　謙則合時義而得告在咸則感未深而不足進<lb/>
　也以是才居遁則後於人而有厲然位卑力弱<lb/>
　反不若不徃之爲愈也蹇之時險在前也止而<lb/>
　不徃自有知幾之譽勉於進則䧟乎險也艮以<lb/>
　止於𥘉爲義故但戒以利永貞漸之才冝若此<lb/>
<pb n="KR4h0081_SBCK_044-2a"/>
也雖小子有言於義何咎旅雖有應而不足援<lb/>
也斯其所以瑣乎小過冝下而反應於上斯其<lb/>
有飛鳥之凶乎柔止之才大率不冝動而有應<lb/>
動而有應則應反爲之累矣<hi>謙最吉小過最凶</hi>
坤六居初者凡八坤柔順處下其𥘉甚微而其<lb/>
積甚著故其處比與否之𥘉也皆獲吉豫有應<lb/>
在上是動於欲而不安其分也凶亦冝乎<lb/>
二二與四皆隂位也四雖得正而猶有不中之累<lb/>
況不得其正乎二雖不正而猶有得中之美況<lb/>
正而得中者乎四近君之臣也二逺君之臣也<lb/>
<pb n="KR4h0081_SBCK_044-2b"/>
　其勢又不同此二之所以多譽四之所以多懼<lb/>
　也二中位隂陽處之皆爲得中中者不偏不倚<lb/>
　無過不及之謂其才若此故於時義爲易合時<lb/>
　義旣合則吉可斷矣究而言之凡爲陽者本吉<lb/>
　也陽雖本吉不得其正則有害乎其吉矣雖得<lb/>
　正矣不及其中亦未可保其吉也必也當位居<lb/>
　中能趍時義然後其吉乃定凡爲隂者本凶也<lb/>
　隂雖本凶不失其正則緩乎其凶矣茍或居中<lb/>
　猶可免其凶也必也不正不中悖於時義然後<lb/>
　其凶乃定故陽得位得中者其吉多焉隂失位<lb/>
<pb n="KR4h0081_SBCK_044-3a"/>
　失中者其凶多焉要其終也合於時義則無不<lb/>
　吉悖於時義則無不凶也大矣哉時之義乎<lb/>
　凡陽本吉凡隂本凶陽雖本吉不得其正則害<lb/>
　乎吉矣得正矣不及其中亦未保其吉也必當<lb/>
　位居中能趍時義然後其吉乃定隂雖本凶不<lb/>
　失其正則緩其凶矣失正矣或能居中猶可免<lb/>
　其凶也必也不正不中悖於時義然後其凶乃<lb/>
　定故陽得位得中其吉多焉隂失位失中其凶<lb/>
　多焉要其終也合於時義則無不吉悖於時義<lb/>
　則無不凶也大矣哉時之義乎<hi>一本究而言之以下文少不同</hi>
<pb n="KR4h0081_SBCK_044-3b"/>
<hi>故重録如上以備參考</hi>
　乾九二九剛健之才也而承乗又剛健是剛健<lb/>
　之至也處隂得中有溥博淵泉時岀之義臣才<lb/>
　若比其於職位蓋綽綽然有餘裕矣夫剛健則<lb/>
　有可乆之義得中則有適時之義兼二者而得<lb/>
　雖無應可也況六五虚中以待已者乎此八卦<lb/>
　所以無悔吝而有應者尤爲美也<lb/>
　兊九二兊之九二剛而得中也雖上承於柔邪<lb/>
　不足爲累此以得中之義爲務也獨節之爲卦<lb/>
　自有中義所不足者正而巳今旣不正矣其何<lb/>
<pb n="KR4h0081_SBCK_044-4a"/>
　以免於凶乎<lb/>
　巽九二兊之中以剛爲說巽之中以剛爲入皆<lb/>
　有才適用之臣也然兊務於上<hi>上一隂爲主</hi>巽務於<lb/>
　下<hi>下一隂爲主</hi>其勢有所不通如井之義貴於土行<lb/>
　也而九二無應徇已才而下之違時拂義人莫<lb/>
　肯與以谷射甕敝取象其亦宜乎<lb/>
　坎九二下柔險之始也上柔險之極也而已以<lb/>
　剛陽之才獨處中焉是已無頼於彼而彼有待<lb/>
　於已也加以至尊應之則險道大行不爾則幾<lb/>
　於困矣大率有應而道行則以貞幹之義爲重<lb/>
<pb n="KR4h0081_SBCK_044-4b"/>
　無應而處中則以須守之義爲重錯舉而言則<lb/>
　卦才皆備焉<lb/>
　坤六二否之時不爲窮厄所動豫之時不爲逸<lb/>
　欲所牽非安於義分者莫能也坤六二居中履<lb/>
　正且又静而順焉冝其處此而無敗也雖然創<lb/>
　物兼人陽之爲也柔順貞靜隂之徳也以隂之<lb/>
　徳而遇剥觀則剥傷於柔而觀失於固矣夫何<lb/>
　故時旣不同義亦随異此六爻所以貴中正而<lb/>
　中正之中又有随時之義也<lb/>
　震六二六二隂柔而在動體雖居中履正然下<lb/>
<pb n="KR4h0081_SBCK_044-5a"/>
　乗剛陽成卦之主其勢不得安而處也非惟其<lb/>
　勢不得安而處揆其資性亦不肯安其處也或<lb/>
　上應或下依有失得之辨焉復無應而下仁吉<lb/>
　之道也過此則違道而非正矣<hi>頥随</hi>益之方受彼<lb/>
　也上下之來又何患焉无妄之丗方存誠也或<lb/>
　應或依秖足爲累他卦皆以乘剛之義爲重也<lb/>
<hi>屯震噬嗑</hi>大率處則乗剛動有得失非坤二柔中之<lb/>
　比也<lb/>
　艮六二以剛處上以柔處下尊卑之勢順也艮<lb/>
　之大體旣備此象矣而六二又承剛履柔居中<lb/>
<pb n="KR4h0081_SBCK_044-5b"/>
　得正冝其處諸卦而無過也雖然柔止之才動<lb/>
　拘禮制若當大有爲之時則有不可必者固在<lb/>
　蹇未能濟處艮莫能止究其用心忠義正直終<lb/>
　不可以事之成否爲累也<lb/>
　離六二𥘉與三剛而得正皆有爲之才也然其<lb/>
　明照各滯一偏唯六二中正見義理之當然而<lb/>
　其才幹有不逮其明者甚矣才智之難齊也得<lb/>
　有應於上則明有所附矣然非剛之善用明實<lb/>
　明之能自用也大抵以剛用明不若以明用剛<lb/>
　之爲順故八卦應五附三其勢略等而離之六<lb/>
<pb n="KR4h0081_SBCK_044-6a"/>
五有應於下者爲最美也<lb/>
三卦爻六位唯三爲難處蓋上下之交内外之際<lb/>
非平易安和之所也故在乾則失於剛暴在坤<lb/>
則傷於柔邪震動而無恒巽躁而或屈離與艮<lb/>
明止係於一偏坎與兊險說至於過極皆凶之<lb/>
道也然乾之徤雖不中也猶可勝任坤之順雖<lb/>
不正也猶能下人二者之凶比他爻爲少緩若<lb/>
夫坎之與兊以隂處陽以柔乗剛不中不正悖<lb/>
忤時義其爲凶也切矣是知乾坤爲輕坎兊爲<lb/>
重緫而論之亦曰多凶而巳矣<lb/>
<pb n="KR4h0081_SBCK_044-6b"/>
乾九三過剛而不中難與義適然以其有才也<lb/>
　故諄諄焉戒命之曰夕惕曰敬愼曰艱貞庶乎<lb/>
有可免者不然則用所偏而違乎義矣凶其可<lb/>
逃乎<lb/>
四四之位近君多懼之地也以柔居之則有順從<lb/>
　之美以剛居之則有僣逼之嫌然又須問居五<lb/>
者隂邪陽邪以隂承陽則得於君而勢順以陽<lb/>
承隂則得於君而勢逆勢順則無不可也勢逆<lb/>
則尤忌上行上行則凶咎必至離之諸四皆是<lb/>
　也震則四爲成卦之主才幹之臣也是動而知<lb/>
<pb n="KR4h0081_SBCK_044-7a"/>
　戒是以有𥙷過之道以陽乗陽以隂乗隂皆不<lb/>
　得於君也然陽以不正而有才隂以得正而無<lb/>
　才故其勢不同有才而不正則貴於寡欲故乾<lb/>
　之諸四例得免咎而随之四夬之四有凶悔之<lb/>
　辭焉無才而得正則貴乎有應故艮之諸四皆<lb/>
　以有應爲優無應爲劣獨坤之諸四能以柔順<lb/>
　處之雖無應援亦皆免咎此又随時之義也<lb/>
　乾九四九而居四勢本不順然以其健而有才<lb/>
　焉故不難於趍義又上卦之𥘉未至過極故多<lb/>
　爲以剛用柔之義以剛而用柔是有才而能戒<lb/>
<pb n="KR4h0081_SBCK_044-7b"/>
　懼也有才而能戒懼雖不正猶吉也<lb/>
　兊九四處下而說則有樂天之美處上而說則<lb/>
　有慕爵之嫌初九雖無應猶可也九四雖有應<lb/>
　尚多戒辭也然以剛說之才易得勝任故有應<lb/>
　者無不吉而無應者亦有免之之道云<lb/>
　離九四陽處近君而能保其吉者以其有才而<lb/>
　敬慎故也火性上炎動成躁急非惟不順君之<lb/>
　所用且反爲君之所忌也恣横專愊鮮有不及<lb/>
　唯噬嗑之去間睽離之相保與覊旅而親寡之<lb/>
　時取君義爲甚輕故其所失亦比他爻爲甚緩<lb/>
<pb n="KR4h0081_SBCK_044-8a"/>
　究而言之固非本善之才也<lb/>
　震九四離之成卦在乎中故以中爲美震之成<lb/>
　卦在乎下故以下爲貴若是則震之九四乃才<lb/>
　幹之臣也君之動由之師之動亦由之其功且<lb/>
　大矣其位巳逼矣然而卒保其無禍者何哉蓋<lb/>
　震而近臣君有戒慎恐懼之義以陽處隂有體<lb/>
　剛用柔之義持其術以徃其多功而寡過也冝<lb/>
　乎雖然功大位逼而不正不可以乆居其所也<lb/>
　乆居其所則勲徳反下此恒之所以戒於田無<lb/>
　禽歟<lb/>
<pb n="KR4h0081_SBCK_044-8b"/>
　巽六四隂柔之質自多懼也順入之才能承君<lb/>
　也以是而處每堪其任故八卦皆無凶悔之辭<lb/>
　坎六四其以隂柔得位而上承中正之君畧與<lb/>
　巽同然又有險之性焉此以處多懼之地則宜<lb/>
　矣故八卦亦無凶悔之辭<hi>一作隂承陽其勢巳順而其才質且能周</hi>
<hi>還曲折不違於正道是宜處多懼而無咎也</hi>
　艮六四以柔止之才承柔止之君雖巳身得正<lb/>
　而於君事則有不能自濟者必藉剛陽之才而<lb/>
　後可以成功故離九應之則終得㛰媾震九應<lb/>
　之則顚頥獲吉至於止乾之健納兊之說皆可<lb/>
<pb n="KR4h0081_SBCK_044-9a"/>
成功而有喜不爾處剥見凶處蒙蠱見吝矣艮<lb/>
　以能止爲義能止其身則无咎可也<lb/>
坤六四坤之六四不問有應與否皆無凶咎蓋<lb/>
爲臣之道大體主順不順則無以事君也<lb/>
五五上卦之中乃人君之位也諸爻之徳莫精於<lb/>
　此故在乾則剛健而斷在坤則重厚而順未或<lb/>
有先之者至於坎險之孚誠離麗之文明巽順<lb/>
　於理艮篤於實能首出乎庶物不問何時克濟<lb/>
　大事傳謂五多功者此也獨震忌強輔兊比小<lb/>
　人於君道未善觀其戒之之辭則可知<lb/>
<pb n="KR4h0081_SBCK_044-9b"/>
　乾九五剛健中正得處君位不問何時皆無悔<lb/>
　咎惟履之剛決同人之私暱不合君道故有厲<lb/>
　有號咷也<lb/>
　兊九五下履不正之強輔上比柔邪之小人非<lb/>
　君之善道也然以其中正也故下有忌而可勝<lb/>
　上有說而可決大哉中正之爲徳乎<lb/>
　離六五強輔強師而六以文明柔中之才而麗<lb/>
　之悔可忘也事可濟也然更得九二應之爲貴<lb/>
　故大有睽鼎未濟皆吉而佗卦止以得中爲免<lb/>
　耳<lb/>
<pb n="KR4h0081_SBCK_044-10a"/>
　震六五九四陽剛不正之臣爲動之主而六五<lb/>
　以柔中乗之其勢可嫌也得九二剛中應之其<lb/>
　勢頗振動故恒大壯觧歸妹比他卦爲優而豐<lb/>
　之二五以明動相資故其辭亦異焉勝於豫震<lb/>
　小過之无應也<lb/>
　巽九五以巽順處中正又君臣相得而剛柔相<lb/>
　濟相得則無内難相濟則有成功不待於應自<lb/>
　可无咎應則尤爲美也以巽順之道處中正之<lb/>
　位君與臣相得也剛與柔相濟也相得則無内<lb/>
　起之難相濟則有成功之理不待於應而自能<lb/>
<pb n="KR4h0081_SBCK_044-10b"/>
　无咎也<lb/>
　坎九五以剛陽之才處極尊之位中而且正可<lb/>
　以有爲也然適在險中未能遽岀故諸卦皆有<lb/>
　須待之義夫能爲者才也得爲者位也可爲者<lb/>
　時也有才位而無其時唯待爲可待而至於可<lb/>
　則无咎矣<lb/>
　艮六五君輔皆柔且無相得之義本不可有爲<lb/>
　也以六有靜止得中之才上依而下任也故僅<lb/>
　能成功然非可大有爲也更或無應是不得於<lb/>
　臣又不得於民於君道何取焉<lb/>
<pb n="KR4h0081_SBCK_044-11a"/>
坤六五坤六居五雖不當位然柔順重厚合於<lb/>
時中有君人之度焉得九二剛中應之則事乃<lb/>
可濟故師泰臨升或吉或无咎而佗卦則戒之<lb/>
之辭爲尤重蓋隂柔之才不克大事且鮮能永<lb/>
貞故也<lb/>
上上事之終時之極也其才之剛柔内之應否雖<lb/>
或取義然終莫及上與終之重也是故難之將<lb/>
岀者則指其可由之方<hi>否解困渙未濟</hi>事之旣成者則<lb/>
　示以可保之道<hi>蠱无妄頥家人革漸</hi>才適時甚足貴也<hi>隨離</hi>
<hi>臨艮</hi>時過適則難與行也<hi>乾坤小畜泰節中孚大過恒益巽兊小過旣濟</hi>
<pb n="KR4h0081_SBCK_044-11b"/>
　義之善或不必勸則直云其吉也<hi>大有剥大畜遯睽鼎</hi>勢<lb/>
　之惡或不可解則但言其凶也<hi>屯訟比噬嗑復坎明夷夬歸妹</hi>
<hi>豐旅巽小過旣濟</hi>有始不得志而終无悔吝者<hi>同人姤</hi>有<lb/>
　始饜其欲而終有禍敗者<hi>萃旅</hi>因其偏而用者才<lb/>
　尚可也<hi>蒙晉升</hi>反其常而動者事巳窮也<hi>師謙賁損</hi>質<lb/>
　雖不美而冀其或改焉則猶告之<hi>豫大壯益震節</hi>位雖<lb/>
　處極而見其可行焉則亦諭之<hi>需蹇</hi>艮有成終之<lb/>
　義故八卦皆善<hi>蒙蠱賁剥大畜頥損艮</hi>履係於所履觀係<lb/>
　於所生吉凶不敢主言也大抵積微而盛過盛<lb/>
　而衰有不可變者有不能不變者六爻教戒之<lb/>
<pb n="KR4h0081_SBCK_044-12a"/>
辭唯此爲最少大傳謂其上易知豈非事之巳<lb/>
成乎<lb/>
　東西周辨　呉澂<lb/>
東西周有二一以前後建都之殊而名一以二公<lb/>
封邑之殊而名昔武王西都鎬京而東定鼎於郟<lb/>
鄏周公相成王宅洛邑營澗水東瀍水西以朝諸<lb/>
侯謂之王城又謂之東都實郟鄏於今爲河南又<lb/>
營瀍水東以處殷頑民謂之成周又謂之下都於<lb/>
今爲洛陽自武至幽皆都鎬京幽王娶于申生太<lb/>
子宜臼又嬖襃姒生伯服欲立之黜冝臼申侯以<lb/>
<pb n="KR4h0081_SBCK_044-12b"/>
鄫及犬戎入冦弑王諸侯逐犬戎與申侯共立冝<lb/>
臼是爲平王畏戎之逼去鎬而遷於東都平以下<lb/>
都王城曰東周幽以上都鎬京曰西周此以前後<lb/>
建都之殊而名也自平東遷傳世十二而景王之<lb/>
庶長子朝與王猛爭國猛東居于皇晉師納之入<lb/>
于王城入之次日猛終丐及踰半期而子朝又入<lb/>
王辟之東居于狄泉子朝據王城曰西王敬王在<lb/>
狄泉曰東王越四年子朝奔楚敬王雖得返國然<lb/>
以子朝餘黨多在王城乃徙都成周而王城之都<lb/>
廢至考王封其弟掲於王城以續周公之官職是<lb/>
<pb n="KR4h0081_SBCK_044-13a"/>
爲周桓公自此以後東有王西有公而東西周之<lb/>
名未立也桓公生威公威公生惠公惠公之少子<lb/>
班又别封於鞏以奉王是爲東周惠公<hi>父子同謚</hi>以鞏<lb/>
與成周皆在王城之東故班之兄則仍<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>父爵居<lb/>
于王城是爲西周武公以王城左成周之西故自<lb/>
此以後西有公東亦有公二公各有所食而周尚<lb/>
爲一也顯王二年趙韓分周地爲二二周公治之<lb/>
王寄焉而巳矣周之分東西自此始九年東周惠<lb/>
公卒子傑嗣愼靚以上皆在東周赧王立始遷于<lb/>
西周即王城舊都也<hi>史記云王赧時東西周分治今按顯王二年已分爲二不</hi>
<pb n="KR4h0081_SBCK_044-13b"/>
<hi>待此時矣</hi>其後西周武公卒子文君嗣王五十九年秦<lb/>
滅西周西周公入秦獻其邑而歸是年赧王崩次<lb/>
年周民東亡秦遷西周公於<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐聚又六年秦滅<lb/>
東周遷東周公於陽人聚此以二公封邑之殊而<lb/>
名也前後建都之殊者以鎬京爲西周對洛邑爲<lb/>
東周而言也二公封邑之殊者又於洛邑二城之<lb/>
中以王城爲西周對成周爲東周而言也大槩周<lb/>
三十六王前十有二王都鎬京中十有三王都王<lb/>
城王城對鎬京則鎬京在西而王城在東其東西<lb/>
之相望也逺季十王都成周赧一王都王城王城<lb/>
<pb n="KR4h0081_SBCK_044-14a"/>
對成周則成周在東而王城在西其東西之相距<lb/>
也近一王城也昔以東周稱今以西周稱夫周末<lb/>
東西之分因武惠二公各居一都而名王則或東<lb/>
或西東西之名繫乎公不繫乎王也邵子經丗書<lb/>
紀赧王爲西周君與東周惠公並而西周公無聞<lb/>
焉則直以西爲王東爲公矣知東之有公而不知<lb/>
西之亦有公也知王之在西而不知赧以前之王<lb/>
固在東也戰國䇿編題首東周次西周豈無意哉<lb/>
二周分治以來顯王愼靚王二代五十餘年王於<lb/>
東赧一代五十餘年王于西先東後西順其序也<lb/>
<pb n="KR4h0081_SBCK_044-14b"/>
近有縉雲鮑彪註謂西周正統不應後於東周升<lb/>
之爲首卷於西著王世次於東著公世次蓋因邵<lb/>
子而誤者旣不知有西周公且承宋忠之謬以西<lb/>
周武公爲赧王别謚反以徐廣爲踈是未甞考於<lb/>
司馬貞索隐之說鮑又云赧徙都西周西周鎬京<lb/>
也嗚呼鎬京去王城成周八百餘里自平王東遷<lb/>
之後不能有而以命秦仲曰能遂犬戎即有其地<lb/>
鎬之於秦巳四百年於兹其地在長安上林昆明<lb/>
之北虎狼所穴而王得徃都于彼哉髙誘註曰西<lb/>
周王城今河南東周成周故洛陽辭㫖明甚鮑注<lb/>
<pb n="KR4h0081_SBCK_044-15a"/>
出髙誘後何乃以西周爲鎬京也乎鮑又云郟鄏<lb/>
属河南爲東周殊不思此昔時所謂東周也於斯<lb/>
時則名西周矣斯時之西周與鎬京郟鄏對稱西<lb/>
東者不同顧乃一之何歟蓋有不知而作者我無<lb/>
是也夫鮑氏之於國䇿其用心甚勤而開卷之端<lb/>
不免謬誤如此讀者亦或未之察也與夾谷士常<lb/>
程鉅夫偶論及此二公命筆之遂爲之作東西周<lb/>
辯<lb/>
　　改月數議　張敷言<lb/>
或謂三代改正朔無異議月數之改諸儒議論不<lb/>
<pb n="KR4h0081_SBCK_044-15b"/>
一學者病焉亦甞考之乎曰夏商之制丗逺無文<lb/>
不可深究周制尚可得而言之謂不改可乎曰可<lb/>
何以徴之四月維夏六月徂暑周詩甚明謂之改<lb/>
可乎曰可何以徴之孟子書七八月之間旱春秋<lb/>
正月日南至二月無氷之類是也然則無定論乎<lb/>
曰有間者伏讀春秋至春王正月竊有疑焉夫正<lb/>
月固王之正月如後丗史書正月即時王之正月<lb/>
也何假稱王竊意必其别有所謂正月者故稱王<lb/>
以别之及讀僖五年晉獻公伐<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>以克敵之期問<lb/>
於卜偃荅以九月十月之交考之童謠星象之驗<lb/>
<pb n="KR4h0081_SBCK_044-16a"/>
皆是夏正十月而其傳廼書在十二月其改月明<lb/>
矣又襄公三十年絳老人自實其年稱臣生之歲<lb/>
正月甲子朔于今四百四十五甲子矣其季三之<lb/>
一所稱正月亦是夏正寅月孔䟽甚明文多不載<lb/>
考之老人所歴正七十三年二萬六千六百六十<lb/>
六日當盡丑月癸未其傳廼書在二月其改月又<lb/>
明矣然卜偃老人併是周人一則對君一則對執<lb/>
政大夫其歲月又二事中之切用非若他事泛言<lb/>
月日何故舎時王之正月月數而言夏正哉聴之<lb/>
者亦何故都不致詰即知爲寅月起數哉因是以<lb/>
<pb n="KR4h0081_SBCK_044-16b"/>
知周之正朔月數皆改必其朝覲聘問頒朔授時<lb/>
凡筆之於史冊者即用時王正月月數其民俗之<lb/>
歲時相語之話言則皆以寅月起數如後丗者自<lb/>
若也而春秋書王正月以别民俗爲無疑周人之<lb/>
詩孟子之書亦各有所取也不然諸儒之論各執<lb/>
所見主改者遇不改之文則没而不書主不改者<lb/>
遇改月之義則諱而不録終不能曉然相通以祛<lb/>
學者之惑曰周以子月爲正爲一月信矣以爲春<lb/>
乎曰然寒暑反易可乎曰未也先王之制易姓受<lb/>
命必改正朔易衣色殊徽號新民之耳目以權一<lb/>
<pb n="KR4h0081_SBCK_044-17a"/>
時之宜非謂冬必爲春子之一月便可祈榖上帝<lb/>
矣便可犠牲不用牝矣曰有未安乎曰固也不然<lb/>
夫子不曰行夏之時矣周公作禮正月之後不復<lb/>
曰正歲矣<hi>凌人正嵗十有二月令斬水最可考旣以寅月爲正嵗則子月爲權宜得矣</hi>
說正嵗者不謂夏得四時之正殷周不得矣必有<lb/>
復以子丑之月爲正者矣<hi>唐武氏雖甞以子月爲正却未甞改時月肅宗</hi>
<hi>以子月爲歳首斗建紀月但行一年耳</hi>曰子謂必其筆之史冊者則<lb/>
用時王正月月數伊訓之元祀十有二月蔡氏以<lb/>
爲殷正月者果何月乎曰建子月也殷正固在丑<lb/>
月然則嗣王祗見及太甲篇之嗣王奉歸舉不在<lb/>
<pb n="KR4h0081_SBCK_044-17b"/>
正月乎曰後丗嗣王服考之嗣命固有常儀何待<lb/>
正月而放桐之事又人臣大變周公之聖猶被流<lb/>
言阿衡之心爲何如哉朝而自怨夕當復辟尤不<lb/>
須於正月也況正月但書十二以虞書上日正月<lb/>
朔旦及秦漢而下例之殷不其獨無正乎曰秦以<lb/>
亥正猶稱十月不亦同乎曰秦正之謬安足取法<lb/>
蓋秦於寅月書正歳首十月其制又異不若殷之<lb/>
全無正也曰或者謂用夏正故卜偃老人之言如<lb/>
此則又何說也曰是又不然老人之言在晉文伯<lb/>
後容或有之卜偃老人之言迺獻公之丗是時簒<lb/>
<pb n="KR4h0081_SBCK_044-18a"/>
國日淺二軍姑備<hi>大王賜一軍自立一軍</hi>晉文未興齊桓尚<lb/>
在雖甞滅耿滅霍小小得志方朝周納貢之不暇<lb/>
<hi>獻公㓕虞歸其職貢其土</hi>亦何故毁冠裂冕更姓改物而用夏<lb/>
正哉然則愚之所見爲有据而春王正月之一辭<lb/>
今古諸儒不敢輕議者固著明矣<lb/>
國朝文類卷第四十四<lb/>
<pb n="KR4h0081_SBCK_044-18b"/>
</p>
<p>
</p>
  </div>
</body>
</text>
</TEI>
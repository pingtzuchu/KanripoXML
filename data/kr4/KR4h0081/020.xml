<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_020-1a"/>
國朝文類卷第二十<lb/>
　碑文<lb/>
　　帝禹廟碑　鄧文原<lb/>
至大辛亥紹興路重修帝禹廟成江浙行中書省<lb/>
平章政事臣某等遣使驛聞請紀其事鑱諸樂石<lb/>
而以命臣文原制曰可顧臣膚陋甞待罪詞林今<lb/>
又職司儒校敢不對掦丕顯式昭毖祀垂憲來今<lb/>
謹按史載帝即位㑹諸侯江南計功而崩因葬焉<lb/>
其事與記禮言虞帝南廵葬蒼梧者皆語相傳以<lb/>
乆至於封泰山禪㑹稽則尤爲後丗侈功好大者<lb/>
<pb n="KR4h0081_SBCK_020-1b"/>
之論而非聖人崇德務本意也甞以五服計其道<lb/>
里遐邇則㑹稽寔在要荒之外先王省方肆覲政<lb/>
教是敷非若御八駿樂觀㳺除道周衛而勤民于<lb/>
逺然帝自肇功䟽鑿告成錫圭躬膺歴數年逾百<lb/>
歲矣猶不肯一日自暇逸以居於萬民之上則夫<lb/>
子所謂有天下而不與者豈非萬丗之大訓哉厥<lb/>
𥘉巨浸稽天民用昬墊孰任巳溺懋于奮庸天啓<lb/>
聖仁聲律身度勩躬胝胈以宣地利以奠民極功<lb/>
施無窮考禮報本匪越人所私爰自少康之庶子<lb/>
無餘始封而命祀盖少康距帝僅五丗嬰時投艱<lb/>
<pb n="KR4h0081_SBCK_020-2a"/>
復脩墜緒一成一旅祀夏配天不失舊物繄帝之<lb/>
德足以繫属天下而庶子無餘亦克胙于東土世<lb/>
席休光以及周之末季凡越之人羣居畊鑿服習<lb/>
聲教遡原而上曷可食息忘也矧覩其因山之制<lb/>
而遺衣服藏焉歴丗推崇或著禎祥神兹顧享<lb/>
皇元受命義周仁洽綏定幅貟稽諸版圖貢輸則在<lb/>
昔九州區域止及海内職方之大軼古無倫追惟<lb/>
有夏治格幽明山川鬼神壹是寧謐列聖繼承用<lb/>
弘兹道誕降璽書凡在祀典者命有司肅脩時祭<lb/>
棟宇傾圯官爲繕完若江淛所理聖王之祀宜莫<lb/>
<pb n="KR4h0081_SBCK_020-2b"/>
先㑹稽焉戊申歲土荐饑疾癘仍臻民多流殍臣<lb/>
某以季冬來領郡事慨然曰古者二千石期以共<lb/>
理當爲民省憂吾其敢怠忽明年春白于宰臣凡<lb/>
荒政若干事旣得請還謁祠下周視梁橑風雨欹<lb/>
壓黻冕弗治丹雘漫漶先是宋政和間即廟爲觀<lb/>
邇年更爲寺歲侵視䕃百廢莫興乃首議復廟田<lb/>
之私質于民者以贍衆鳩工庀具傭役惟時鉏荒<lb/>
斧堅民士競勸礱石以楹陶甓以甃庭觀嚴敞殿<lb/>
廡翼衛若帝臨止川谷賁輝以帥府命給中統楮<lb/>
幣二百七十一定有竒是役之興庶㡬乎知成民<lb/>
<pb n="KR4h0081_SBCK_020-3a"/>
而後致力於神者矣竊惟帝之平水土也九賦既<lb/>
均又曰六府三事以示天下萬丗治道之本獨洪<lb/>
範九疇未甞爲虞帝敷陳其說後千有餘年箕子<lb/>
始以爲武王告使箕子蒙難而不獲信其志又無<lb/>
武王者興則九疇將遂堙而無傳乎自夏歴商孰<lb/>
傳之而至箕子其事逺莫可考丗知帝功與天地<lb/>
並而洪範九疇鮮有能研精理奥究諸力行者使<lb/>
其書徒以言語傳漢儒旁摭庶徴推致五行其言<lb/>
非不較著明甚而先王綜理天人之要亦巳微矣<lb/>
八卦九疇道相經緯天所以卑聖人者豈偶然哉<lb/>
<pb n="KR4h0081_SBCK_020-3b"/>
聖上纉承大寳丕建皇極中外大臣務肩忠藎謨<lb/>
恊賛襄盖將絜斯丗而躋之三五之盛神人具孚<lb/>
歲則順成慶浹華裔惟帝妥靈兹土嘉飫德馨亦<lb/>
永永億萬年無斁臣謹稽首再拜而詩之其詩曰<lb/>
淛河之東有山欝蒼鎮于南土夷視崇岡昔帝㑹<lb/>
同圭璧斯皇翩其飈馭若帝陟方若彼橋山弓劒<lb/>
是蔵維是横流潰潰懷襄燥川静谷成賦定壃帝<lb/>
躬菲惡㑭民樂康鑄鼎象列謨訓範防功加九有<lb/>
道尊百王丗嚴秩祀登薦肅將牧臣有惕顧視榛<lb/>
荒乃堂乃構邃宇周墻吉蠲來享雲斾龍章繄帝<lb/>
<pb n="KR4h0081_SBCK_020-4a"/>
賛育時厥雨晹物消疵癘歲詠茨梁永佑皇圖儲<lb/>
慶發祥即山勒銘德逺彌光<lb/>
　　漢番君廟碑　元明善<lb/>
饒舊有番君廟范文正公爲守時改作於州治西<lb/>
北距今盖三百年廟日以壊延祐四年三山王君<lb/>
都中爲守乃重作之廟旁又作芝山道院舘道士<lb/>
以爲廟守番君廟者祀漢長沙吴文王芮也方秦<lb/>
毒虐天下秦吏亦乗而毒虐其民存者囂然咸思<lb/>
覆秦殺吏獨番陽令得江湖間民心號曰番君及<lb/>
諸侯兵起遣梅將軍鋗助漢入關得王長沙功著<lb/>
<pb n="KR4h0081_SBCK_020-4b"/>
漢令然番人奚有王之功髙哉徒知令之德我而<lb/>
巳後雖去而他都丗丗不忘廟而祠之尸而祝之<lb/>
此民之心也此文正公之所爲改作也王君忠信<lb/>
而說禮連治大郡皆著能聲今守饒又能跡前賢<lb/>
所爲以爲治安知今日所思者他日不以思王君<lb/>
哉廟成圖之以寄郡人玄教嗣師呉眞人曰此眞<lb/>
人昔甞勸我者今成矣廟當有記眞人属筆於明<lb/>
善遂作漢番君廟碑其頌曰<lb/>
翼翼新廟有寢有堂薦我溪毛奠我酒漿靈舞靈<lb/>
歌冀其來享誰縶君駒芝山之嵎誰維君舟番水<lb/>
<pb n="KR4h0081_SBCK_020-5a"/>
之洲君不來逰増我百憂靈風清淒隂雲冥迷彷<lb/>
彿君旗導以兩螭君其假思使我心夷君既醉止<lb/>
錫我繁祉庾有稲梁倉有絲枲飽暖而嬉疫癘不<lb/>
起太守作廟從民攸好春而有祈秋而有報猗千<lb/>
萬年君子是傚<lb/>
　　侯府君夫人李氏祠堂碑　郭松年<lb/>
夫人姓李氏北燕縉山人生有淑質既長婉娩聴<lb/>
從不學而能父母鍾愛之擇其嫓以歸邑人侯氏<lb/>
之子士温侯氏大姓世雄郷里而士温亦賢子弟<lb/>
號衣冠族遼金以來蟬聮名宦不絶著稱雲朔間<lb/>
<pb n="KR4h0081_SBCK_020-5b"/>
夫人始入門其家人上下目其容止閑雅皆恱以<lb/>
相賀自是閨門肅穆雍如也生二子曰進曰慶夫<lb/>
人年二十有四而士温卒居憂哀毀踰禮既免䘮<lb/>
事長撫㓜愈益恭勤不少怠親黨憐其年少煢獨<lb/>
勸改適則曰人之所以爲人以其有禮義也吾一<lb/>
婦人而事二夫豈禮義乎哉因以死自誓不失節<lb/>
志竟莫奪聞者歎美之貞祐𥘉金政寖衰　皇元<lb/>
太祖肇基王業義旗南指屢敗金兵金主畏偪徙<lb/>
都汴以避其鋒驅士民搶攘南渡夫人携㓜孤裹<lb/>
粮從之草行露宿未甞汚强暴虧婦節旣渡河寓<lb/>
<pb n="KR4h0081_SBCK_020-6a"/>
居宿州雖流離頓挫顛沛造次擇師友教飬二子<lb/>
不輟二子亦頴悟絶人能動心忍性卓卓自樹立<lb/>
旣而進以吏事明敏大爲宗室完顔公所知公事<lb/>
行樞密院事於宿審其可付重事表授下邳元帥<lb/>
府經歷官佩銀符凡府之謀畫教條與夫升黜守<lb/>
戰賞罰之用皆先事應機而辦以功累遷保静軍<lb/>
節度副使癸巳之變緫戎淮海没王事一子曰㺹<lb/>
慶驍勇善騎射由武選仕宰相以其才堪將帥起<lb/>
行間擢萬夫長金季朝廷以北兵方張慮宋人乗釁<lb/>
襲我腹背受敵命慶以本軍戍蜀漢遇敵戰死一<lb/>
<pb n="KR4h0081_SBCK_020-6b"/>
子曰瑛甲午歲金亡宿境大飢人相食夫人與孤<lb/>
孫㺹瑛處瀕死者數四嘆曰始吾南渡與二子俱<lb/>
今皆死國難惴惴殘喘亦何所惜但念侯氏一門<lb/>
不絶知綫重遭荼毒吾何敢不力適歲饑乏食宋<lb/>
人船米數萬石濟宿民且誘之完顔公以國破君<lb/>
亡外無蚍蜉螘子之援遂𣢾附人頼以生范陽人<lb/>
張子良素居公麾下爲禆將公死子良雅不属宋<lb/>
且念桑梓頗形於言色宋江淮大都督余玠覺其<lb/>
意陳兵脅宿民悉内徙泗州子良愈不自安<lb/>
皇元革命遂舉城來歸朝廷以爲京東行省仍領歸<lb/>
<pb n="KR4h0081_SBCK_020-7a"/>
德府緫管府事侯氏從而家焉某年月日夫人齋<lb/>
沐易服召㺹瑛立床下戒之曰吾自歸汝家七十<lb/>
年矣遭世多虞備甞艱苦汝所知也子死國難孫<lb/>
克樹立今年近期頥死無所恨脩身齊家汝宜勉<lb/>
之語絶枕肱而卧遂卒享年九十以某年月日葬<lb/>
于睢陽大陳村之别墅夫人慈祥樂易接下以仁<lb/>
事上以禮再遭變故臨難不苟雖白刃在前未甞<lb/>
怖悼失度少變其節及二子貴顯分旄節握兵符<lb/>
光昭門楣無一毫驕泰色是皆烈丈夫之所難能<lb/>
而夫人處之𥙿如加以安樂夀考及見其孫㺹瑛<lb/>
<pb n="KR4h0081_SBCK_020-7b"/>
力學爲儒佐大府縻好爵聲光洋溢享甘㫖之養<lb/>
不以疾終天之報施善人爲何如也今上初即位<lb/>
方以孝治天下將一變衰俗以復乎古而貴近舉<lb/>
是以聞上嘉其貞節許其家立祠奉祀祠宜有碑<lb/>
勅臣松年爲之銘銘曰<lb/>
天地定位綱常以分女不再醮禮具成文猗嗟夫<lb/>
人有猷有守爰從弱齡䘮其嘉耦煢然弔影將彼<lb/>
二雛啼寒號飢其志弗渝鷄鳴膠膠不替風雨栢<lb/>
舟揺揺載罹寒暑金徳既衰大駕南廵伯仲聮翩<lb/>
以登要津伯也剖符仲也秉鉞偕殁王事偕有休<lb/>
<pb n="KR4h0081_SBCK_020-8a"/>
烈夫人之徳夫人之教粤侯一門兩全忠孝神元<lb/>
撫運景命惟新亦有孝孫侍于夫人嗷嗷林烏受<lb/>
哺于子售其㓛德孝孫之似天錫眉壽降福孔多<lb/>
原始要終其樂如何堂古之制享時之祭勒此銘<lb/>
章以訊來裔<lb/>
　　光州固始縣南嶽廟碑　馬祖常<lb/>
五嶽奠五方之地而各神於其人風雨日月之交<lb/>
有年糓之順成民物之疵癘焉南嶽祝融之墟距<lb/>
固始記里二千然皆古楚封域是其神必靈於一<lb/>
方無疑也神而靈能變化佐天地主宰象形流行<lb/>
<pb n="KR4h0081_SBCK_020-8b"/>
蕩摩又豈閡於一隅哉傳有曰山澤通氣氣坱圠<lb/>
旁礴扶輿充兩間者大而不可以擬言衆人狹中<lb/>
而咸私其郷神則罔不通也神而通則雖廟祀於<lb/>
他邦亦宜哉予甞𬒳命代祠衡嶽且辱宗伯之職<lb/>
矣知典禮咸秩無文嶽瀆上之所蠲吉有事者也<lb/>
僣有厲禁非民之所得禮也國家以仁治天下示<lb/>
民大同斥雕譁而不用凡山林丘陵墳衍之神能<lb/>
福於人郷人得祠之俾或禱而得年糓焉得無疵<lb/>
癘焉兹亦上之所願推施於下者不禁也地又匪<lb/>
天子歲時遣使之位禱又不大爽於禮禁廟無煩<lb/>
<pb n="KR4h0081_SBCK_020-9a"/>
官司而民樂相之居民上者又忍不因其俗而順<lb/>
恱之乎是三者皆應記也廟事有成悉汝南民李<lb/>
聚之力鳩材庀徒百工並興冨者入貲窶者奏技<lb/>
盖聚當病若有物慿之者自言爾作廟則愈今聚<lb/>
年七十矣衣結躡屨北走亰師繪廟之圖介昭功<lb/>
萬戶㧾使府副使劉文秉御史臺管勾王珪拜馬<lb/>
祖常丐文歸而刻諸廟中載考廟屋爲閣者五間<lb/>
爲廡者二十間爲後殿者三間爲門者爲别室者<lb/>
大小凡若干間皆象神儀於其中外鑿二池瀦水<lb/>
植蓮客來㳺者憇息有亭東爲石矼周爲繚垣對<lb/>
<pb n="KR4h0081_SBCK_020-9b"/>
樹嘉木合隂成列巳蔚然而稱神棲矣固始吾州<lb/>
之屬邑也父老子弟吾之所敬愛者也旣來請文<lb/>
夫何讓焉廼爲詩以侑邑人迎送神之詞云信民<lb/>
生大平之樂愷也詩曰<lb/>
南山隮兮興雲雨我田兮頼我神君神君降兮水<lb/>
渚幢駢羅兮夾以斧威不祥兮無疵癘順年糓兮<lb/>
吾食汝吾食汝兮何報鼓以牲兮蘋芼來連舞兮<lb/>
樂予廟翼翼兮子趨載擊鼓兮問年秔盈疇兮秫<lb/>
盈田冨夀愷兮衆咸熈自今兹兮樂民時維兹邑<lb/>
兮孔休神福汝兮多來牟汜布濩兮霈四海充無<lb/>
<pb n="KR4h0081_SBCK_020-10a"/>
垠兮神咸在<lb/>
　　漢濟南伏生祠堂碑　張起巖<lb/>
暴秦焚滅經籍欲愚黔首黔首固未可愚祗自愚<lb/>
以速滅亡而經籍之在人心者如日月之掲乎天<lb/>
固不可得而滅也噫秦灰巳冷漢䇿聿新孰謂禍<lb/>
難散亡之餘而有伏生巋然乆存獨能壽遺經於<lb/>
胷臆以傳來學而新生民耳目哉是盖天相斯人<lb/>
卑之以九十之年而其所以託之者有在也濟南<lb/>
鄒平縣治東北十餘里號伏生郷伏生之墓在焉<lb/>
即墓所有祠歲乆弊漏縣尹大寧曹明叔視事之<lb/>
<pb n="KR4h0081_SBCK_020-10b"/>
歲躬拜祠下顧瞻徘徊睠先賢之所蔵仰遺像之<lb/>
有託慨然興懷營脩完飾輪奐一新率邑人士與<lb/>
凡在官者具牲醴以祀復專其子憲來請曰願有<lb/>
述起巖緬惟先生之有功於斯文天下所共知後<lb/>
世論次其功贈乗氏伯號曰大儒從享孔廟天下<lb/>
通祀唯鄒平以其郷獲私展其敬旣别祠縣學又<lb/>
即墓建祠其趍向可知也今曹尹復能崇墓葺祠<lb/>
俾邑人益知有以景行前哲而進于學于以化民<lb/>
成俗是真能舉其職矣起巖齊産也聞其請故不<lb/>
敢辭旣書其事因附所見俾來者有攷仍繫以銘<lb/>
<pb n="KR4h0081_SBCK_020-11a"/>
按漢儒林傳伏生名滕爲秦博士壁蔵書以避禁<lb/>
兵後亡數十篇獨以二十九篇教子齊魯文帝欲<lb/>
召時巳年九十餘老不能行詔掌故晁錯徃受之<lb/>
衛宏云伏生老不能正言言不可暁使其女傳言<lb/>
教錯孔安國書序但云失其本經口以傳授藝文<lb/>
志尚書二十九卷乃其所授者漢儒謂之今文隋<lb/>
經籍志乃云伏生口傳二十八篇作書傳四十一<lb/>
篇以授同郡張生張授千乗歐陽生生授児寛寛<lb/>
授歐陽之子世傳至曾孫髙謂之歐陽學又張生<lb/>
傳夏侯都尉有大小夏侯學宋葉夢得以書出伏<lb/>
<pb n="KR4h0081_SBCK_020-11b"/>
生者二十三篇傳歐陽歙崇文㧾目尚書大傳三<lb/>
卷爲伏勝撰晁氏以爲勝終之後歐陽生張生各<lb/>
誦所聞特撰大義名之曰傳其說互有不同要之<lb/>
今文尚書出於伏生者則一也先生爲秦博士秦<lb/>
坑儒無所施其學其學至漢始傳然則先生之學<lb/>
旣施於漢而名以顯於後世故余不繫之秦而繋<lb/>
之漢題曰漢濟南伏先生祠碑云銘曰<lb/>
於惟先生始焉其屯終焉則亨獨抱遺經以淑後<lb/>
人以慰幽貞行法俟命天錫耄年庸待治平竟以<lb/>
所授列于學官其道大明書以人傳人以書顯垂<lb/>
<pb n="KR4h0081_SBCK_020-12a"/>
萬世名稽古之力斯文與俱兹　榮從祀孔廟<lb/>
徧于寰區罔不敬承矧兹梁鄒郷墓攸在礪世作<lb/>
程沉沉玄扄體魄所安祠以妥靈茂宰尚賢有壞<lb/>
必葺遹觀厥成于郷于學祀享相望閱千百齡穹<lb/>
碑有銘𬒳之弦歌用侑爾牲<lb/>
國朝文類卷第二十<lb/>
<pb n="KR4h0081_SBCK_020-12b"/>
<pb n="KR4h0081_SBCK_020-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_025-1a"/>
國朝文類卷第二十五<lb/>
　碑文<lb/>
　　丞相順德忠獻王碑　劉敏中<lb/>
故太傅右丞相贈推誠履正佐運功臣太師開府<lb/>
儀同三司立柱國順德忠獻王答刺罕旣薨之五<lb/>
年皇慶改元之秋　上詔中書故丞相答刺罕弼<lb/>
亮三朝功多不可以不顯其相地盧溝通逵旁勒<lb/>
碑焉且詔臣敏中撰文臣竊惟有國致治難得賢<lb/>
爲尤難是以古之聖主得一賢則信任之尊顯之<lb/>
使得以盡其能又必褒崇之表異之示不可忘其<lb/>
<pb n="KR4h0081_SBCK_025-1b"/>
勞若太常之紀<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>府之藏鼎彞之勒麟閣雲臺之<lb/>
像不一而足重得賢之難也我元聖聖相承天佑<lb/>
生賢相臣將臣炳烈相望人才之得於斯爲盛若<lb/>
夫懷逺圖而略近功先大綱而後小數藴江海之<lb/>
量負山嶽之重不威而令行不言而人服處難而<lb/>
無所惑履變而不可奪端委雍容而朝廷尊安天<lb/>
下受其賜則忠獻王其人乎　上之所以眷眷焉<lb/>
不忘而王之所以荷此表異之渥也冝矣嗚呼聖<lb/>
人言君使臣以禮臣事君以忠于兹焉見之臣謹<lb/>
按王諱哈刺哈孫朔方人其族爲斡羅那氏襲號<lb/>
<pb n="KR4h0081_SBCK_025-2a"/>
答刺罕曽祖考諱啓昔禮贈推忠佐命宣力功臣<lb/>
太師開府儀同三司上柱國追封順德王謚忠武<lb/>
祖考諱博理察贈恊忠翊亮定逺功臣太師開府<lb/>
儀同三司上柱國追封順德王謚忠毅考諱囊加<lb/>
台贈宣忠効節保大功臣太師開府儀同三司上<lb/>
柱國追封順德王謚忠愍曽祖妣哈刺眞氏祖妣<lb/>
完者氏妣脫魯哈納氏並封順德王夫人忠武重<lb/>
厚有英才遇<lb/>
太祖皇帝於飛龍見躍之際知可汗將襲之趣告<lb/>
帝爲備果至我兵縱擊大破之尋并其衆以功擢<lb/>
<pb n="KR4h0081_SBCK_025-2b"/>
千戸錫號答刺罕時官制惟左右萬戸次千戸非<lb/>
勲戚不與答刺罕譯言一國之長　帝謂侍臣彼家<lb/>
不識天意故來相害是人告我殆天所使我許爲<lb/>
自在答刺罕矣因賜御帳什噐及宴飲樂節如宗<lb/>
王儀是後所下郡國由奉聖大同至陜西西域土<lb/>
畨雲南遼東未甞不從摧堅蹂强以死力自效壬辰<lb/>
太宗皇帝略地河南忠武間出太行反擊燕有功<lb/>
㑹病薨子十二人其三忠毅也以勇銳服衆從<lb/>
睿宗皇帝取汴蔡滅金丙申錫分邑順德病薨二<lb/>
子次爲忠愍果毅有謀以近侍從　憲宗皇帝伐<lb/>
<pb n="KR4h0081_SBCK_025-3a"/>
蜀多勞績戊午薨于軍於是王甫及歳而識悟異<lb/>
凢兒目不視戯稍長善騎射尢習國書聞儒者談<lb/>
輙喜至元壬申<lb/>
世祖皇帝録勲臣後一見異之命襲號答刺罕長<lb/>
宿衛百人夙夜共職惟謹甞從獵馬躓傷面上直如<lb/>
常帝命醫視眷益重明年秋九月　帝御萬壽山<lb/>
王侍賜金叚諭曰汝先世勲大朕且大用汝又明<lb/>
年春丁母夫人憂哀毀踰禮是冬十月帝獵三不<lb/>
刺歸語皇太子曰荅刺罕非常人比可善遇之乙<lb/>
亥江左平賜廉欽二州益其邑乙酉拜大宗正賜<lb/>
<pb n="KR4h0081_SBCK_025-3b"/>
珠衣一襲時郡縣囚盜詐者上宗正決屬當遣使<lb/>
決死囚諸道王重按獄詞小不具悉令覆勘奏決<lb/>
者僅六十人耳尋赦下所活數百人大同民群闘<lb/>
毆鷹房二人死近臣以變聞　帝怒亟遣王治止坐<lb/>
其首闘者京師有以僞造楮幣連冨民百餘家王<lb/>
盡釋之保定諸郡旱民當輸米京師多以輕資就<lb/>
糴有司摭爲姦欲没其産賞告者王得其情皆縱<lb/>
去曰舎貴就賤民便事集又何罪爲柄臣擅威福<lb/>
益横知王惡已忌之數曲爲邀致竟不一徃其家<lb/>
僮冒禁殺牛有司莫敢詰王致以法益忌謀撓王<lb/>
<pb n="KR4h0081_SBCK_025-4a"/>
以多事奏請江南囚亦隷大宗正莅決王曰彼間<lb/>
民教令未孚若一切繩之恐生亂　帝是之而止辛<lb/>
卯　帝念湖廣失治欲遣近臣往莫宜王臺臣奏答<lb/>
刺罕在宗正決獄平即去恐難其人帝曰彼地朕<lb/>
嘗駐蹕治非斯人不可王遂行隨賜以玉帶授榮<lb/>
禄大夫湖廣省平章政事湖廣南瞰交趾占城西<lb/>
掖蜀西南接南詔東連吴㑹境壤且萬里而八畨<lb/>
兩江蠻獠布溪峒間虺蛇起伏跳踉小戾則相讎<lb/>
殺攻剽無時故治視他省劇甚王至審利病度先<lb/>
後簡僚佐撫兵民威行德流善遂頑革錢粟刑獄<lb/>
<pb n="KR4h0081_SBCK_025-4b"/>
井井有條自宋時有巨盜嘯黨出没湖湘殆二十<lb/>
年不可制王選士付以方略悉擒誅之江州隷江<lb/>
西省有猾民餌官府恣虐凡剽船江中群盜皆與<lb/>
爲根穴交通王知狀徑縛以來百救莫施卒寘於<lb/>
死逺近震悚俄置行樞密院兵民政分勢不相營<lb/>
姦㓂伺發溪峒以閧壬辰王入覲列其不便罷之<lb/>
帝問王人言廉訪官反撓吏治朕巳令視之卿謂<lb/>
若何王曰憲司職紏姦弊貪吏所疾妄爲謗耳<lb/>
帝以爲然及還邊將征交趾出其境王戒曰無擾吾<lb/>
民有奪民魚菜者杖其千夫長一軍肅然乃上奏<lb/>
<pb n="KR4h0081_SBCK_025-5a"/>
曰徃年逺征無功民瘡痏未蘇乃復有事非國善<lb/>
謀也又發湖湘冨民屯田廣西爲圖交趾計王以<lb/>
徙民瘴鄉事固難成必且怨叛遣使密奏吏抱劵<lb/>
請署不答俄使還報罷民大恱已而廣西元帥府<lb/>
請募南丹戸五千屯田襟要謂士不死瘴癘餽餉<lb/>
有餘蓄實空荒之地爲邕管之蔽制諸蠻控交趾<lb/>
其利有六王喜與之牛種農噐置長統焉聞諸朝<lb/>
到于今便之湖廣舊無夏稅柄臣援唐末末世爲<lb/>
徴王曰衰弊之政聖朝可行邪竟奏罷常澧辰等<lb/>
州大水漂民廬多死者王亟發廪爲之賑慰凡災<lb/>
<pb n="KR4h0081_SBCK_025-5b"/>
皆如之甲午春正月　世皇登遐王謹斥候戒不<lb/>
虞境内寜肅大德戊戌九月朝　成宗皇帝于上<lb/>
都帝嘉其績授光禄大夫左丞相行省江浙視政<lb/>
凡七日綱舉七十餘事民風吏習翕然爲變入爲<lb/>
中書左丞相加銀青榮禄大夫杭之耆庶伏地攀<lb/>
泣馬不得前王旣當鈞軸益以天下自任每退食<lb/>
延見四方賔使訪以物情得失吏治否臧人材顯<lb/>
晦年糓豐歉采可行行之凡論議先以國典參以<lb/>
古制揆以時宜必當而後已其可否事猶元化之<lb/>
運順無畱滯惟不言利不喜變更一以節用愛民<lb/>
<pb n="KR4h0081_SBCK_025-6a"/>
重名爵爲務京師先未有孔子廟而國學寓他署<lb/>
王喟曰首善之地風化攸出不可怠乃奏營廟學<lb/>
甞躬爲臨視旣成朝野瞻聳選名儒爲學官奏遣<lb/>
近臣子弟入學而四方來學者益衆又郊禮乆未<lb/>
遑王總羣議奏行之辛丑同列以或者議倡言<lb/>
世祖皇帝以神武開一統功蓋萬世　陛下未有<lb/>
伐國拓地之舉以彰休烈西南夷八百婦國弗率<lb/>
可命將徃征王謂山嶠小夷去中國遼絶第可善<lb/>
諭向化苟將非其人未見所利弗聽竟奏發湖廣<lb/>
兵二萬人丁壯役餽輓數十萬將失紀律果無功<lb/>
<pb n="KR4h0081_SBCK_025-6b"/>
而還諸蠻要擊飢疫相仍比至將士存者纔十一<lb/>
二會赦有司議釋將罪王曰徼名首釁䧟失士馬<lb/>
非常罪比不誅無以謝天下奏誅之癸卯秋拜中<lb/>
書右丞相加金紫光禄大夫王常言治道先守令<lb/>
至是選掄益詳時號得人定官吏贓罪十二章及<lb/>
丁憂㛰娉盜賊等制禁獻戸及山澤之利每歳春<lb/>
大駕幸上都王必留守其重可知巳時　帝疾連歳<lb/>
權移中闈群邪交扇勢熖翕忽王以身維之姦不<lb/>
得逞事以無撓丙午加開府儀同三司監修國史<lb/>
置僚屬奏修三朝皇后及宗室功臣傳冬十有一<lb/>
<pb n="KR4h0081_SBCK_025-7a"/>
月　帝弗豫王入侍醫藥出緫宿衛且理㡬務諸藩<lb/>
王欲入侍疾王拒之丁未春正月宸御晚駕時<lb/>
武宗皇帝撫兵居北王封府庫稱疾卧闕下理㡬<lb/>
務如故中闈以姦臣謀絶北道驛欲行祔廟禮王格<lb/>
其事密記授使間走踰兩驛始得傳馳報　武宗<lb/>
諸懷詐者數欲害王王不爲動内外懔懔視王以<lb/>
安㑹　今上皇帝皇太后至自懷姦臣希中㫖<lb/>
謀爲不軌三月王賛　今上皇太后擒滅其黨發<lb/>
使迎　武宗四月　今上皇太后如上都王繼徃<lb/>
五月　武宗即大位加太保開府儀同三司録軍<lb/>
<pb n="KR4h0081_SBCK_025-7b"/>
國重事中書右丞相監修國史賜以　憲廟所御<lb/>
白貂裘寳帶未㡬加太傅賜第見其子脫歡近侍<lb/>
和林控北邊始置宣慰時諸部落降者百餘萬口<lb/>
乃罷宣慰詔王以太傅爲左丞相行省事賜楮幣<lb/>
十五萬緡黃金贏十二鎰白金二千五百兩帛四<lb/>
百端乳馬六十疋　皇太后賜楮幣五萬緡帛二<lb/>
百端至和林獲盜米商衣者即斬以徇攘竊屏息<lb/>
行旅爲便分遣使發廩賑降口復奏請錢七千三<lb/>
百萬緡帛稱是易牛羊給之又給網數千令取魚<lb/>
食逺者厄大雪金山命諸部置傳車相去各三百<lb/>
<pb n="KR4h0081_SBCK_025-8a"/>
里凡十傳餽米數萬石牛羊稱之又度地立兩倉<lb/>
積米以待來者全活不可勝紀有飢乏不能逹和<lb/>
林徃徃以其男女弟姪易米以活皆贖歸之和林<lb/>
歳糴軍餉恒數十萬主吏視利繆出納囊橐滋弊<lb/>
乆矣立法以遏其源稱海屯田廢㢮重爲經理歳<lb/>
得米二十餘萬斛益購工治噐擇軍中曉耕稼者<lb/>
雜教部落又浚古渠漑田數千頃糓以恒賤邊政<lb/>
大治至大改元戊申　帝賜大帳如親王制諸藩<lb/>
禀命戎事則以宴之仍賜酒米百斛　皇太后<lb/>
今上咸有賜焉天下傾耳以俟復召是冬十一月<lb/>
<pb n="KR4h0081_SBCK_025-8b"/>
遘疾召其屬曰吾不起矣不得報國矣汝曹各自<lb/>
勉此間金糓勿貽朝廷慮其屬以聞　帝驚愕命<lb/>
醫偕其子脫歡行以閏月某日薨于和林所居之<lb/>
正寢春秋五十又二天雨木冰連日　帝大傷悼<lb/>
遣近臣慰諭其子賜<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>錢五萬緡　今上<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>錢二<lb/>
萬五千緡敕大興尹買葬地昌平陽山南之原曰使<lb/>
天下後丗知吾賢相耳乃胥議爲石塜柩至以是<lb/>
月二十有九日葬焉近而朝著逺而士民以及四<lb/>
方慟哭流涕嗟悼懷慕及奠于冡者無有巳也明<lb/>
年己酉八月有封謚之命先配孫都氏繼室扎刺<lb/>
<pb n="KR4h0081_SBCK_025-9a"/>
兒氏昭列氏扎刺兒氏怯列氏並追封順德王夫<lb/>
人一子即脫歡由近侍爲太子賔客　今上御極<lb/>
遷御史中丞進大夫官榮禄大夫襲號答刺罕博<lb/>
貫經史特立正言得風憲軆皇慶改元壬子制加<lb/>
王曽祖考而下三丗爵謚大夫之母完者氏封順<lb/>
德太夫人王爲人神宇靖偉簡資重寡言覔喜愠<lb/>
望之儼然知其爲公輔器其在宗正也從<lb/>
丗皇北廵平宗王亂初入叛境王率三百騎猝與<lb/>
敵遇徐整騎突出敵背連彀矢殪數人敵披靡遁<lb/>
帝壯之其在中書也引儒生討論墳典至堯舜禹<lb/>
<pb n="KR4h0081_SBCK_025-9b"/>
湯文武之爲君臯夔稷契伊傅周召之爲臣歎曰<lb/>
人生不知書可乎乃館士教其子學由是而觀王<lb/>
之文武志略夲乎天性奮身逢時發於至誠故其<lb/>
事業之見于世剛明正大巋巍煒燁如此嗚呼古<lb/>
所謂大臣者王爲無愧矣臣旣述其事乃繫之以<lb/>
詩曰<lb/>
漢有文成難制將變元有忠武患去未見掖聖承<lb/>
天偉績共貫忠武有孫維王忠獻維嶽降靈維王<lb/>
以生雲風類從近列以升穆穆<lb/>
丗皇群材權衡孰大予任王予是稱利噐所施宗<lb/>
<pb n="KR4h0081_SBCK_025-10a"/>
正焉始挺然鶚立獄平政理朝有巨姦王不以齒<lb/>
有媚不答姦氣爲褫　帝念湖廣控馭匪冝陟之鼎<lb/>
司曰汝徃釐霜肅露濡化行若馳島蠻海夷恱服<lb/>
熈熈移杭未旬入緫大政民有怙恃事有龜鏡惡<lb/>
者自懲善者相慶百度亹亹咸統于正　成宗上<lb/>
仙囬邪譸張勢挾中闈構謀非常王翊潜龍寘彼<lb/>
斧斨伊霍之重頼其胥匡　武皇嘉之康錫三接<lb/>
朔方徃撫有聞赫赫一夕隕星山圯棟折遄歸之<lb/>
望竟莫爾愜　天子曰嘻斯何人斯何紓予思其<lb/>
碑而辭大書深刻九逵是向尚千萬年監此良相<lb/>
<pb n="KR4h0081_SBCK_025-10b"/>
　　駙馬昌王丗德碑　張士觀<lb/>
至治元年十二月癸亥制贈駙馬昌王阿失髙祖<lb/>
孛秃爲推忠宣力佐命開國功臣太師開府儀同<lb/>
三司駙馬都尉上柱國追封昌王謚忠武髙祖妣<lb/>
公主帖木倫公主果真並追討昌國大長公主曽<lb/>
祖鎻兒哈宣忠保大翊運開國功臣太師開府儀<lb/>
同三司駙馬都尉上柱國追封昌王謚忠定曽祖<lb/>
妣公主不海罕追封昌國大長公主祖扎忽兒陳<lb/>
推誠靖逺佐運賛治功臣太師開府儀同三司駙<lb/>
馬都尉上柱國追封昌王謚忠靖祖妣公主也孫<lb/>
<pb n="KR4h0081_SBCK_025-11a"/>
真追封昌國大長公主父忽隣効忠保德輔運佐<lb/>
理功臣太師開府儀同三司駙馬都尉上柱國追<lb/>
封昌王謚忠宣妣公主伯牙倫公主卜蘭奚並追<lb/>
封昌國大長公主公主益里海涯追封皇姑昌國<lb/>
大長公主旣頒䘏典又詔翰林文諸石臣士觀祇<lb/>
奉明詔按丗系王族爲亦啓列氏以小字阿失行<lb/>
忠武蚤逢興運從<lb/>
太祖皇帝起朔方同諸豪傑飲水于黒河要結盟<lb/>
誓經啓疆宇𥘉　太祖遣使四方詢訪人情至忠<lb/>
武所時忠武止畜一牝羊烹其羔迎勞使者又以<lb/>
<pb n="KR4h0081_SBCK_025-11b"/>
使者馬瘠易以已之良馬使囬併烹牝羊餞之使<lb/>
者復命具以忠武誠欵對　上嘉之遂以皇妹帖<lb/>
木倫公主下嫁寔生忠定帖木倫公主殁繼尚皇<lb/>
女果真公主嘗從征乃蠻翊衛左右未始少離<lb/>
上閔其勞以所獲戸民多賜其部我師旣破長城<lb/>
右遣國王木華黎經略北亰左遣忠武規取阿八<lb/>
合亦馬合等城所得漢民即賜忠武且諭㫖曰諸<lb/>
部各遣子弟入侍時火魯刺帶哈兒八台違㫖命<lb/>
忠武提兵千人誅之以令衆復以所隷百姓賜之<lb/>
迨上征河西扈蹕戎行備著勤勞師未旋鼎湖上<lb/>
<pb n="KR4h0081_SBCK_025-12a"/>
仙甫旬日忠武亦卒　太宗震悼不巳曰孛秃事<lb/>
我　皇考宣力良多今已云亡送還本土遂葬於<lb/>
乞只兒仍禁其地三年如國家制忠定繼起擢爲<lb/>
萬戸尚宗女不海罕公主緫戎南征攻嘉州破之<lb/>
師還卒于道忠靖從　定宗皇帝討平萬奴有功<lb/>
尚宗女也孫真公主忠宣先尚　憲宗女伯牙倫<lb/>
公主以失列吉叛屢著戰功繼尚宗女卜蘭奚公<lb/>
主征乃顔扈從乗輿忠勤備至　丗祖憐之賜名<lb/>
霸突覇突譯云驍勇也維亦啓列氏世篤忠貞積<lb/>
慶流祉至王益大王生資英果年十五巳能從征<lb/>
<pb n="KR4h0081_SBCK_025-12b"/>
乃顔躬履行陣至今不懈却敵奏功者屢矣是以<lb/>
尚宗女撒児塔陳公主歳辛丑與都瓦戰射中其<lb/>
足敗之　成宗録其功以皇女益里海涯公主下<lb/>
嫁是生　今上皇后及晉王妃亦隣真八刺繼尚<lb/>
憲宗女孫買的公主　武宗即位襲爲萬户賞賚<lb/>
優渥頒金印封昌王仍置王府迨　仁宗朝賜文<lb/>
豹及海東青白鶻歲以爲常　今上即位賜楮幣<lb/>
二萬定西馬及七寳帶各一　太皇太后繼賜楮<lb/>
幣萬定子七人曰失刺渾台尚宗王木南子東亦<lb/>
勒真公主撒兒塔陳公主出也曰監藏八刺曰阿<lb/>
<pb n="KR4h0081_SBCK_025-13a"/>
刺納失里買的公主出也曰塔海曰汝奴朶兒只<lb/>
監臧朶兒只臣竊惟由漢以來言世家者必曰袁<lb/>
氏之四世五公髙密之重侯累將載在方䇿以爲<lb/>
美談王家由髙曽以來載德象賢忠事我朝至於<lb/>
奕丗封王一門尚主國家所以崇德報功斯亦至<lb/>
矣其寵貴視袁氏鄧氏冝無少讓而隆名偉績則<lb/>
又過之以之銘鍾鼎書竹帛其誰曰不然臣士觀<lb/>
謹再拜稽首而獻銘曰<lb/>
於皇聖元受命于天群雄入彀載造坤乾忠武崛<lb/>
起儷景同飜翼佐王烈執銳𬒳堅矯矯忠定奮其<lb/>
<pb n="KR4h0081_SBCK_025-13b"/>
才賢光依日月躬屬櫜鞬四征弗庭所向無前在<lb/>
定宗世孽竪擾邊乃命忠靖扈蹕周旋與謀帷幄<lb/>
奏捷戎軒忠宣繼之不懈益䖍却敵伐叛智勇兼<lb/>
全篤生昌王于蕃于宣靖氛沙漠志力益殫惟<lb/>
帝念勞追䘏其先何以寵之國姻世聮何以貴之王<lb/>
爵世延詔紀金石誓肩河山特以表忠千載永傳<lb/>
　曹南王世德碑　虞集<lb/>
中書右丞相臣某等言　陛下入正大統道汴梁<lb/>
命山東河北蒙古軍都萬戸府都萬戸也速迭兒<lb/>
以其兵從至京師以功拜河南等處行中書平章<lb/>
<pb n="KR4h0081_SBCK_025-14a"/>
政事於法官一品當贈三代官封也速迭兒曽大<lb/>
父撥徹大父也栁干父阿刺罕嘗爲大將戰功多<lb/>
又多死王事軍中冝追封以第一等爵制曰可有<lb/>
司以詔書議贈所當得官按地定封於是故贈定<lb/>
威佐運功臣榮禄大夫司徒上柱國曹國公謚忠<lb/>
定撥徹加贈定威佐運功臣光禄大夫司徒上柱<lb/>
國追封曹南王謚如故故蒙古漢軍都元帥贈宣<lb/>
忠靖逺功臣光禄大夫中書右丞相上柱國曹國<lb/>
公也栁干加贈宣忠靖逺佐運功臣金紫光禄大<lb/>
夫中書右丞相上柱國追封曹南王仍謚桓毅故<lb/>
<pb n="KR4h0081_SBCK_025-14b"/>
光祿大夫中書左丞相贈恊謀佐理功臣太師開<lb/>
府儀同三司上柱國曹國公謚武定阿刺罕加贈<lb/>
竭誠宣力定逺佐運功臣太師開府儀同三司上<lb/>
柱國追封曹南王改謚忠宣曽祖母塔拜祖母滅<lb/>
列母脫端濶濶倫皆先封曹國夫人改封曹南王<lb/>
夫人制下有勑國史臣集其以曹南王丗家行事<lb/>
歳月著文于碑臣受詔謹按撥徹蒙古扎刺兒台氏<lb/>
太祖皇帝初起朔方豪傑之士雲起響應而從之<lb/>
爲之腹心爪牙者必皆有深智逺識有勇而善謀<lb/>
是以東征西伐無不如志以成萬世之業者天爲<lb/>
<pb n="KR4h0081_SBCK_025-15a"/>
之生才而聖神善用之故也撥徹自其㓜年已在<lb/>
宿衛爲火而赤火而赤者服御弓矢常侍左右者<lb/>
又爲博而赤博而赤者親烹飪以奉上飲食者也<lb/>
盖非篤愼強敏見知而親信任使者不得預是以<lb/>
屬車所向無不在行數以徇戰掠地著功受賞<lb/>
太宗皇帝即位仍以其職從征行隴北陜西之役<lb/>
攻城壁取郡縣率先戰士竟死之也栁干繼爲火<lb/>
而赤博而赤膺其父之職也以　太宗之命事岳<lb/>
里吉太子爲畨衛之長歳乙未濶出忽都秃太子<lb/>
出師伐金遂侵宋有㫖出從戰戰有功拜萬戸方<lb/>
<pb n="KR4h0081_SBCK_025-15b"/>
是時察罕以　太祖所㧞重臣爲大將位望崇甚<lb/>
而也栁干以天下馬歩禁軍都元帥爲察罕之副<lb/>
揔領諸翼䝉古漢軍馬統領屯戍大軍南面之征<lb/>
最爲重兵矣於是取陜西掠河東踐河南歳乙卯<lb/>
擣光壽大帥察罕殁　憲宗皇帝命也栁干代之<lb/>
拜諸翼軍馬都元帥統大軍攻淮東西諸城歳戊<lb/>
午帥師至揚州數出戰遂以戰死阿刺罕以諸翼<lb/>
蒙古軍馬都元帥統其父之軍從　世祖皇帝南<lb/>
伐宋　憲宗崩　世祖北還即皇帝位從至末黎<lb/>
伯顔孛刺之地阿里不哥阿藍䚟児渾都海興兵<lb/>
<pb n="KR4h0081_SBCK_025-16a"/>
爲亂不受詔命討之阿刺罕以其所部蒙古軍擊<lb/>
之北至昔門秃之地遂追之至河西功成而還中<lb/>
統建元之歳賞功賜黃金五十兩二年濟南帥李<lb/>
璮以山東反大發兵討之阿刺罕揔其衆次老倉<lb/>
口以進戰明年濟南破璮誅山東平師還又明年<lb/>
賞功賜黃金虎符一銀印一以舊官將其軍至元<lb/>
初大軍伐宋五年師圍襄樊力戰數有功十一年<lb/>
取宋大軍渡江阿刺罕以其師取鄂州泝江陵下<lb/>
至荆口所至郡縣降其軍慰撫其民人明年拜昭<lb/>
毅大將軍統其師發建康道溧水溧陽指獨松關<lb/>
<pb n="KR4h0081_SBCK_025-16b"/>
抵杭州上方道與宋將吴某䓁戰斬之斬首七千<lb/>
級又與宋將祝亮戰擒亮并其禆校七十二人斬<lb/>
首三千餘級又與宋兵戰斬首七千餘級又斬逐<lb/>
其援兵退走數十里宋將奉使吴某都統丁某揔<lb/>
制趙某來逆戰敗之斬首三千級擒揔制谷某又<lb/>
擒宋將張八及其禆校斬首二千級六月即軍中<lb/>
拜中奉大夫行中書省參知政事是年宋亡明年<lb/>
丞相伯顔以宋主入覲九月阿刺罕帥師東渡浙<lb/>
取越明台温衢婺處及閩中諸郡追宋宗室秀王<lb/>
某道數戰皆敗之降其運使趙某提刑趙某五百<lb/>
<pb n="KR4h0081_SBCK_025-17a"/>
餘人至福州與宋軍轉戰四十餘里斬歩帥觀察<lb/>
使李世逹䓁於陣殱其軍獲秀王及其家屬將吏<lb/>
百八十餘人降其部曲淮卒三千人於是江南悉<lb/>
平十二月有詔以中奉大夫中書參知政事授金<lb/>
虎符行江東宣慰使郡縣新附民心未安威信所<lb/>
孚莫不恱服十四年入覲　上嘉其功進拜資善<lb/>
大夫中書左丞仍還宣慰江東十六年六月進拜<lb/>
資善大夫中書右丞仍留宣慰江東十八年入覲<lb/>
方是時海内悉巳平定舟車所至莫不服從而日<lb/>
本蕞爾海島之間彌固自保有司以致討爲言<lb/>
<pb n="KR4h0081_SBCK_025-17b"/>
天子從之廼賜玉帶弓矢命爲中書左丞相行省<lb/>
事統蒙古諸翼軍馬四十餘萬徃征之師次明州<lb/>
且渡海矣殁焉旣殁而子也速迭兒㓜拜降也速<lb/>
迭兒之兄也襲世職爲萬戸揔其軍後以功僉書<lb/>
江淮行樞密院事進拜江浙行省右丞福建行省<lb/>
右丞河南行省平章政事仍領其先世萬戸軍馬<lb/>
旣殁也速迭兒以元貞元年世其職受昭勇大將<lb/>
軍左手蒙古軍萬户延祐三年覃恩加昭毅大將<lb/>
軍泰定三年進昭武大將軍皆以萬戸揔其軍如<lb/>
故後二年　今上皇帝南還京師將有大正于天<lb/>
<pb n="KR4h0081_SBCK_025-18a"/>
下道過汴梁今太保伯顔公方鎭汴省八月庚子<lb/>
召也速迭兒帥其兵以行乙巳兵大集士卒感激<lb/>
赴義車馬器械精備勇氣自倍丁未命爲本省參<lb/>
知政事師行庚戌進平章政事仍兼山東河北䝉<lb/>
古軍都萬戸府都萬戸九月庚申同知樞密院事<lb/>
仍兼都萬戸壬申　皇帝即位大明殿建元天暦<lb/>
明日拜知樞密院事授以樞密院印仍領其萬戸<lb/>
事甲戌秃滿逹兒自遼東引兵㓂通州令也速迭<lb/>
兒帥諸翼軍馬出禦之丙子王禪䓁之兵軍於北<lb/>
皇后店也速迭兒移兵合擊敗之己卯哈刺赤渾<lb/>
<pb n="KR4h0081_SBCK_025-18b"/>
都帖木兒阿刺帖木兒之兵軍昌平縣東白浮村<lb/>
帥師合擊敗之壬午昔寳赤大都之兵軍於昌平<lb/>
縣東北又帥師合擊敗之凡來㓂之兵悉已敗<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>
揔兵者或執或敗走北面悉平癸未太師右丞相<lb/>
㑹諸將於龍虎臺下奏凱於朝有敕命也速迭兒<lb/>
守居庸之北關壘石以爲固十月己亥拜榮禄大<lb/>
夫知樞密院事依前兼管都府事統領諸翼蒙古<lb/>
軍馬使出師禦㓂兵之西入者師次廣平磁州之<lb/>
武安縣敗獲揔兵者也先帖木兒䓁而西南諸郡<lb/>
以次告平庚子召還十一月丁亥樞密院奉敕散<lb/>
<pb n="KR4h0081_SBCK_025-19a"/>
諸軍行院官還京師明年二月以舊官復拜山東<lb/>
河北蒙古軍都萬戸府都萬戸五月　上之上都<lb/>
也速迭兒仍帥其所統兵從十月癸卯　皇帝若<lb/>
曰也速迭兒屬櫜鞬以備干城恪恭職事朕用嘉<lb/>
之其以爲河南行中書省平章政事十一月丙寅<lb/>
以所統兵置大都督府命兼山東河北蒙古軍大<lb/>
都督秩從二品刻銀印賜之已巳有封贈之命嗚<lb/>
呼　上之所以待功臣將帥寵錫榮耀不亦盛乎<lb/>
臣嘗聞之自昔國家所貴有勲舊之臣者以其君<lb/>
臣之契深宗社之事諗逆順向背之道素定於見<lb/>
<pb n="KR4h0081_SBCK_025-19b"/>
聞而愛敬之誠自有不能已者故其得備戎行氣<lb/>
決志憤以能成功也　世祖皇帝旣定海内以蒙<lb/>
古一軍留鎭河上與民雜耕横亘中原故將委忠<lb/>
君於國人備非常於他日其所以爲子孫計者深<lb/>
且逺矣　今上皇帝以天縱之資歴造昧之乆奮<lb/>
名義以致討夙逆應天人而歸履大位固歴數之<lb/>
所在也若曹南王家自開基以來已入備禁衛出<lb/>
死行陣者三世矣今平章以其世守之舊兵奉中<lb/>
興之大業以致真王之封食所居之邑聲振大藩<lb/>
受軍民之寄福禄方未艾也嗚呼偉哉敢再拜稽<lb/>
<pb n="KR4h0081_SBCK_025-20a"/>
首而爲之銘詩曰<lb/>
昔在　太祖受命自天　聖子神孫師武用宣<lb/>
世祖赫赫一是萬國虎臣孔多貴有世績忠定之<lb/>
興承國肇基廼執干戈廼奉鼎彞不寧方來先後<lb/>
奔奏盡瘁殞身以昌厥後有朅桓毅益信以崇<lb/>
帝討王誅無往不從金氣旣衰宋亦就䠞兼弱攻昩<lb/>
我帥我督截彼淮浦其流湯湯蹀血以終厲我國<lb/>
殤克繼父祖忠宣之武天錫之功　世皇是輔肅<lb/>
肅南征絶江擣城左纛振旅馳追不庭　世皇御<lb/>
天於鑠如日式圍不遺聲教廼訖于時出師有專<lb/>
<pb n="KR4h0081_SBCK_025-20b"/>
有分江漢之間忠宣所軍蒙衝載兵遡江薄海列<lb/>
郡風靡有順無悔旋指江東進師合攻關柵兒嬉<lb/>
孰當吾鋒斬將連營覆卒盈野廼㑹元戎于城之<lb/>
下孌孌孱[婺-矛+牙]解璽入朝掠其餘疆曽不崇朝旣定<lb/>
甌越成功來告命以相臣持節東道治以歳成位<lb/>
以序升入覲　天子龍光是承　天子曰嘻蠢彼<lb/>
海裔爾相予左帥士以濟臨涯掦舲海若弭靈天<lb/>
不憗遺亟霣將星忠宣所統國人之勇留戍羅絡<lb/>
齊魯梁宋鼔旗閒閒武帳在中旣世其官又世其<lb/>
功今我　聖皇中興以正錫鑾在塗萬騎前乗誰<lb/>
<pb n="KR4h0081_SBCK_025-21a"/>
其將之不二之臣彼壘于郊摧之爲塵　聖皇賞<lb/>
功寳玉鷹馬還長其鎭爲國召虎頟額爾軍何以<lb/>
表之爾建大府都督之旗爾家于曹有桑有土昔<lb/>
公今王三世之祜豐碑列功備書三王咨爾多士<lb/>
勸忠勿忘<lb/>
國朝文類卷第二十五<lb/>
<pb n="KR4h0081_SBCK_025-21b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_065-1a"/>
國朝文類卷第六十五<lb/>
神道碑<lb/>
　　平章政事廉文正王神道碑　元明善<lb/>
丗祖皇帝克肖天徳克承帝命一天下而國環四<lb/>
海而家時則有三五臣同徳佐命恒陽王其烈烈<lb/>
者歟藴經國之學展命丗之才剛明正大清脩峻<lb/>
潔所處而經權合所趨而事庸立西定秦隴東靖<lb/>
齊魯北安遼碣南撫荆湖在中書六年大經大法<lb/>
大忠大直巍巍焉邁前王之佐巖巖焉爲後哲之<lb/>
師聖賢際㑹道義交孚豐功鉅業光耀金石烏虖<lb/>
<pb n="KR4h0081_SBCK_065-1b"/>
偉哉王姓廉氏諱希憲字善甫北庭人考諱布魯<lb/>
凱雅從回鶻國主歸聖朝官至眞定順徳諸路宣<lb/>
慰使贈儀同三司大司徒追封魏國公謚孝懿妣<lb/>
石抹氏追封魏國夫人司徒十三男子魏國之男<lb/>
曰希閔正奉大夫蘄黃等路宣慰使次即王王生<lb/>
司徒拜廉訪使之命顧曰兒適承慶宜以官氏遂<lb/>
廉姓王自蚤歳巳見偉度魏國延明師教之以經<lb/>
輙掇其要言試諸行事年十九宿衞<lb/>
丗祖王邸一日問王所懐何書對曰孟子又問大<lb/>
指對曰陳王道明義利不忍一牛恩充四海　上善<lb/>
<pb n="KR4h0081_SBCK_065-2a"/>
之甞呼王廉孟子從征雲南師還畱爲亰兆宣撫<lb/>
使關中時爲　丗祖分地西措隴蜀雜以羌戎號<lb/>
爲獷俗摧强破姦纎弱起植利頼所及無顧忌焉<lb/>
薦大儒許公衡提舉儒學辟智仲可參綜府事扁<lb/>
所居堂曰止善公退即與諸儒講求事君立身大<lb/>
義評品古今人物是非得失焚香鼓琴夜分乃息<lb/>
時戎車日駕邊需繹騷惟以養民爲本餉餽亦給<lb/>
有一大駔貸母錢予人徴子數倍王曰歳月雖乆<lb/>
子止侔母後遂著爲令詔儒而隷者聽贖京兆諸<lb/>
豪不肯奉詔王悉良之或粗識字義者即予錢使<lb/>
<pb n="KR4h0081_SBCK_065-2b"/>
著儒版未㡬宣撫司罷從　丗祖伐宋下鄂城命<lb/>
王入籍府庫出率百餘儒生伏謁軍門　上指庭<lb/>
實曰恣汝所取王但取一墨因請軍士所俘儒生<lb/>
以官錢購之脫五百人隷　憲宗崩於合州<lb/>
丗祖班師王首陳大計曰殿下　太祖諸孫　先帝<lb/>
母弟旗指六詔群蠻耆定師今入宋鄂城即下天<lb/>
道人心所嚮可識且收攬英賢政爲今日神器所<lb/>
属非殿下而誰王奏曰聞劉太平霍魯海復至陜<lb/>
西渾都海騎兵四萬大駐六盤征南之師散屯秦<lb/>
蜀太平挾才而姦素附阿里勃哥憚主烕明紏惑<lb/>
<pb n="KR4h0081_SBCK_065-3a"/>
群情㨿險致死殆將不利即命趙良弼假事徃覘<lb/>
以報初　憲宗南征以季弟阿里勃哥畱守至是<lb/>
發河朔民爲兵將與上爭王旋奏罷所發宗王塔<lb/>
察兒東諸侯之長也　上欲好之難其所使王請<lb/>
行既饗語及渡江王大稱　上之威德勞烈乃曰大<lb/>
王屬尊義重發言推戴誰敢不恊宗王恱從還奏<lb/>
所語　上驚曰顧乃大事何爾輕脫對曰臣書謂<lb/>
時然後言臣察其㡬言入其誠爾趙良弼來奏悉<lb/>
如王筭難猶未作也歳庚申春　上至開平諸王<lb/>
宗戚咸㑹塔察兒率先勸進王奏曰阿里勃哥挾<lb/>
<pb n="KR4h0081_SBCK_065-3b"/>
居守之權鬼奪其鑑或竊位號令至違從順逆立<lb/>
判若早承大統詔告天下彼或顧望我有辭矣機<lb/>
㑹之乗不容髮間　上良乆曰吾意決矣翼日登<lb/>
大寶位建元中統王奏封髙麗丗子倎爲髙麗國<lb/>
王還之其國奏遣郝經使宋詔宋主息兵講好<lb/>
上慮關右難作命王宣撫陜西四川道劉太平霍<lb/>
魯海聞王當來急傳先入京兆王遲二日至宣即<lb/>
位詔人情稍定遣使詔六盤渾都海殺所遣使馳<lb/>
召成都帥宻里霍者青居帥乞台不花約劉太平<lb/>
霍都海内應王得急報夜集僚屬議王曰今日之<lb/>
<pb n="KR4h0081_SBCK_065-4a"/>
事吾請任之脫問專擅罪不若及乃遣萬户劉黑<lb/>
馬等掩捕劉霍其黨皆衷甲待約捕至鬪而就縛<lb/>
罵太平後事遣萬户劉黒馬誅宻里霍者緫帥汪<lb/>
惟正誅乞台不花佩同僉緫帥汪惟良金虎符銀<lb/>
印將其兵進討惟良辭非朝命王曰身承宻㫖君<lb/>
第了國事巳馳奏矣予其軍銀萬五千兩别發諸<lb/>
軍四千命八椿將之戒八椿曰君所將烏合未經<lb/>
撫循六盤精兵愼勿輕鬪鳴爾金鼓大張聲勢使<lb/>
之不東吾事濟矣兩軍既行濬隍完城儲材聚糧<lb/>
爲城守計赦至近郊王曰劉霍在獄是何可宥尸<lb/>
<pb n="KR4h0081_SBCK_065-4b"/>
諸康衢然後出迓王乃上奏曰停赦殺賊擅發諸<lb/>
軍專將惟良臣罪當死謹籍家貲以竢嚴命<lb/>
上曰書生貴權政謂此也詔曰朕委卿專制一方<lb/>
事當從權毋滯文法坐失機冝佩卿金虎符節制<lb/>
諸軍别降制書虎符授汪惟良八椿遣其子執一<lb/>
人來獻曰方受六盤重賞及械繫其黨五十人乾<lb/>
州請誅之王曰渾都海西而不東吾知其無能爲<lb/>
也悉殺此曹徒携衆心因其怖死釋罪籍力乃送<lb/>
二人于京師餘皆縱去面誨八椿之子使曉其父<lb/>
果得此軍之用八椿振旅躡渾都海軍後阿覽答<lb/>
<pb n="KR4h0081_SBCK_065-5a"/>
兒爲阿里勃哥曰和林師來與渾都海合于甘州<lb/>
朝議欲棄兩川退保興元王上奏曰四川方寧糧<lb/>
餉已足無故自廢成功後悔爲晚乃不棄兩川進<lb/>
拜中書右丞行秦蜀省事渾覽兵既合遂東王師<lb/>
前驅不利既而汪帥八椿軍㑹諸侯兵力戰獲阿<lb/>
覽荅兒渾都海首梟之京兆市三日諸軍退屯便<lb/>
地王上奏　上曰大丈夫事也拜平章政事賜甲<lb/>
第一區王時年始三十奏四川降民散處山谷請<lb/>
禁我軍毋虜掠違者罪及其帥諸敗易生口者罪<lb/>
之由是降者如歸獲知資州張炳震統制王政辭<lb/>
<pb n="KR4h0081_SBCK_065-5b"/>
有老親王使持書與宋四川制置使余玠俾知天<lb/>
命玠得書歛守疆界不敢妄動鞏昌帥上鎭戎州<lb/>
叛者四百人王但誅其首惡五人餘悉原釋詔還<lb/>
朝入中書參政商挺馳奏略曰秦蜀重鎭非廉相<lb/>
不可詔歸王東川帥欽察誣閬州降將楊大淵反<lb/>
王手書與大淵開誠撫慰大淵感泣軍府乃安瀘<lb/>
州降將劉整囚我叛人數百軍吏請誅以戒王曰<lb/>
力屈而降豈其心哉奏而免之導整入覲手書宰<lb/>
臣使整有所觀感恩浹其心當得死力王移書管<lb/>
安撫程都綂張叙州曰汝家今在成都令所可供<lb/>
<pb n="KR4h0081_SBCK_065-6a"/>
億優厚無他慮也聽程都綂子鵬飛歸省於是恩<lb/>
及宋人矣詔括京兆諸郡馬牛以濟河西王奏曰<lb/>
關中兵亂凋瘵已極歲賦不充尚堪此役奏入特<lb/>
復二年馬牛免括其年自春渉夏大旱王歩禱終<lb/>
南其夕大兩司徒請朝奏曰臣子希憲誤蒙獎拔<lb/>
恩過其分且事多專制輙恐開後釁上曰朕欲<lb/>
大用希憲乆矣第以西南事重難於代者朕自知<lb/>
之卿勿疑懼詔入中書平章事王以天下自任乃<lb/>
振舉綱紀綜覈名實汰黜浮濫抑逐僥倖首議行<lb/>
遷轉法㑹魏國薨王力行䘮禮氷不入口者三日<lb/>
<pb n="KR4h0081_SBCK_065-6b"/>
每慟嘔血毀瘠㡬至滅性既塟籍草枕塊必於終<lb/>
制諸相徃起未至廬所聞其哭聲之哀不忍言而<lb/>
退爲詔奪情至元改元進榮禄大夫明年行省事<lb/>
山東省併州縣黜陟官吏承制行事東諸侯聳懼<lb/>
聽命其爲民害者登與除之爲民利者登與興之<lb/>
凢兩閱月召還俄司徒薨力請終制　上不聽強<lb/>
起之墨衰即事自王居憂中書滯事千數　上曰<lb/>
其畱希憲決之大都未及旬浹剖析如流事聞曰<lb/>
相巳得人朕復何憂車駕還幸左丞相史公天澤<lb/>
顧諸相歎曰廉相方爾振理機要天下頼之我輩<lb/>
<pb n="KR4h0081_SBCK_065-7a"/>
既回殆將沮撓遷轉法行五品以上宣授六品以<lb/>
下敕授罷天下丗官諸路歳貢經明行修長於吏<lb/>
治者各一人中貴人傳㫖朝堂云云王曰小臣預<lb/>
政此其漸也當中覆之覆奏上抶中貴人阿合馬<lb/>
領左右部俄其黨自相攻擊詔中書鞠實王窮詰<lb/>
其罪奏杖阿合馬罷其所領　上諭王曰吏弛法<lb/>
而貪民廢業而流工不給用財不贍費先朝甞已<lb/>
戚矣自相卿等朕無此戚王對曰陛下聖猶堯舜<lb/>
臣等未能以臯契之道賛輔治化以致雍熈慙對<lb/>
天顔今日小康未足多也　上因論及魏徴王對<lb/>
<pb n="KR4h0081_SBCK_065-7b"/>
曰忠臣良臣何代無之顧人主用與不用爾言者<lb/>
訟史丞相子姪布列中外威權太盛乆將難制詔<lb/>
王罷丞相政事待鞠王奏曰知天澤深者無踰<lb/>
陛下粤自潜藩多經任使將兵牧民悉著治效以其<lb/>
可屬大任固使丞兹相位小人雖實有言陛下察<lb/>
其心跡果有跋扈不臣者乎今信臣故臣得預此<lb/>
㫖他日一人訟臣臣亦入於疑矣臣等承乏政府<lb/>
上之疑信若是何敢自保天澤既罷亦當罷臣<lb/>
上曰卿姑去明日召王曰昨思之天澤無對訟者<lb/>
有訟西川帥欽察罪者　上勅中書急發使誅之<lb/>
<pb n="KR4h0081_SBCK_065-8a"/>
明日王覆奏　上怒曰尚爾遲回對曰欽察大帥<lb/>
以一人之言𬒳誅西川必駭逮之至此與訟者庭<lb/>
對暴其罪於天下可也　上曰其遣能者按問既<lb/>
而無一實欽察得免王奏議上前讜論直陳無少<lb/>
回借　上曰汝昔事朕王邸猶或容受爲天子臣<lb/>
乃爾木强邪王對曰王府事輕爲天子論天下事<lb/>
一或靣從天下將受其害非不自愛也奏立御史<lb/>
臺諸道設提刑按察司阿合馬復緫財利中沮其<lb/>
事有曰衆務責成緫府金糓任之運司按察撓亂<lb/>
何由集事王曰立臺察遵古制内察姦宄外紏貪<lb/>
<pb n="KR4h0081_SBCK_065-8b"/>
汚肅清朝綱訪求民瘼禆益國政無大此官如君<lb/>
所言必使群邪舞法賄賂公行事乃集邪其語遂<lb/>
塞匿賛馬丁者甞用事先朝以告者𬒳執㑹詔釋<lb/>
大都囚上還告者復訴　上怒召畱相詰之王取<lb/>
堂案視無所署補之入對顧堂吏曰脫天威不測<lb/>
豈可幸無已署而免王前對以奉詔　上曰詔併<lb/>
釋匿賛馬丁邪王曰不釋匿賛馬丁亦未甞有詔<lb/>
上愈怒曰於汝書此當何罪王曰陛下以此爲罪<lb/>
第當罷相遂罷至元七年也王杜門養德談經講<lb/>
道課試諸子然食頃不忘朝廷一事便民則喜見<lb/>
<pb n="KR4h0081_SBCK_065-9a"/>
顔間一令害人則戚不能寐　上甞問希憲家居<lb/>
何爲左右以讀書對　上曰讀書固朕所敎讀之<lb/>
不肯見用何多讀爲阿合馬䜛曰日與妻帑燕樂<lb/>
爾上色變曰希憲清貧何從燕設右丞相安童<lb/>
奏王行省河西　上曰河西諸王列地希憲執法<lb/>
於朕意無所曲從豈聽宗王語者疾作　上遣御<lb/>
醫三人診視或言須沙糖作飲良時最艱得王弟<lb/>
求諸阿合馬與之二斤且致宻意王推著地曰使<lb/>
此物果能活人吾終不以姦人所遺愈疾也<lb/>
上聞特賜三斤先以嗣國王條輦哥行省鎮遼霫<lb/>
<pb n="KR4h0081_SBCK_065-9b"/>
東人有言王疾稍愈上命王徃肩輿入辭朝廷大<lb/>
議朕將與之論決賜坐　上曰昔在先朝卿先事<lb/>
知㡬毎慰朕以帝道及鄂陼班師婁述天命朕心<lb/>
不忘丞相卿實當爲顧自退託爾遼霫户不數萬<lb/>
政以諸王國壻分地所在居者行者聮絡旁午明<lb/>
者見徃知來察微燭著塔察兒諸王素知卿能命<lb/>
卿徃者當識此意王至北京問民所苦皆曰有西<lb/>
域人自稱駙馬營於城外逮繫富家誣其祖父甞<lb/>
貸子錢訊之使償無所於訴旦日持牒告王即遣<lb/>
吏逮駙馬者其人怒馬而來直入省堂徑坐榻上<lb/>
<pb n="KR4h0081_SBCK_065-10a"/>
王令曵下跪而詰之曰制無私獄汝何人敢爾繫<lb/>
民其械繫之哀禱請命國王亦爲之言稍寛待對<lb/>
一夕㧞營遁去塔察兒使者傳㫖國王立聽王坐<lb/>
自如曰大臣無爲諸王起也使者還語其王曰朝<lb/>
廷大臣彼無違禮也詔國王歸國王獨行省事朝<lb/>
廷發寶鈔市馬六千五百主遣市東州盡所發鈔<lb/>
得羨馬千三百王曰上之則類自衒其以馬依元<lb/>
直予他郡也郡馬不入數害及其民終不忍分彼<lb/>
此也長公主及國壻入朝縱獵郊原發民牛車載<lb/>
其所獲徴求湏索其費至鈔萬五千貫王讌公主<lb/>
<pb n="KR4h0081_SBCK_065-10b"/>
從者怨食不及王曰我天子宰相非汝庖者國壻<lb/>
怒起王隨之曰駙馬縱獵原禽非國務也費民財<lb/>
不貲我已馳奏矣國壻愕然入語公主公主出飲<lb/>
王酒曰從者煩民我不知也請出鈔數償民幸公<lb/>
止使者自後貴人過者皆不敢縱王師渡江下江<lb/>
州急召王入朝㑹右丞阿里海牙下江陵圖其地<lb/>
形上之請曰荆州西距梁益南控交廣㨿江淮上<lb/>
游誠爲要地非朝廷重臣開大府以鎭之未足綏<lb/>
新附來逺人　上夜召王賜坐曰荆南入我版籍彼<lb/>
新附者感恩忘苦未來者懐化效順宋知我朝有<lb/>
<pb n="KR4h0081_SBCK_065-11a"/>
臣如此亦足以降其心也南土濕下於卿疾非宜<lb/>
今以大事託卿卿不辭賜卿以其入食畱者馬五<lb/>
十疋給從者王對曰臣每懼識度淺簿不能仰荷<lb/>
重寄何敢辭疾力請不受新賜詔荆湖行省承制<lb/>
官三品以下刻印版授奏入制出王暑行至鎭戢<lb/>
諸軍毋擅離部闢城門勿譏徃來㢮燈火之禁通<lb/>
商販之塗館傳豐潔邸舎相望弭虣止虐掩骼埋<lb/>
胔鬻孥者罪之殺俘者坐之文武効力小大恊心<lb/>
材者官之不間新故王一以清簡自居安輯爲務<lb/>
號令施惠如旱而雨谿巖耄倪人與王對㵼滀水<lb/>
<pb n="KR4h0081_SBCK_065-11b"/>
于江得田數百萬畒聽民耕佃三年半征取沙市<lb/>
失收米二十萬斛足二歳用俄公安饑發之以振<lb/>
王曰民粗安矣風教不可後也乃大興學旦日親<lb/>
至校官講授以倡他郡撤官屋以復竹林書院子<lb/>
書萬四千卷學者日盛王既不納諸人贄金見老<lb/>
輙獻所俘男女王即受之聽其歸完歸者感德自<lb/>
稱㢘民云王或疾士民群走僧寺道館爲王祈福<lb/>
語及必額手叩齒祝曰願我公永長我人政化大<lb/>
行聲及四逺思播田揚二氏負固不下遣使納欵<lb/>
重慶趙定應堅守耻降遣使納欵王語二使曰歸<lb/>
<pb n="KR4h0081_SBCK_065-12a"/>
語爾主速歸所隷以全民命我已馳奏　天子詔安<lb/>
爾土矣奏上　上曰國家不用兵得地未之見也<lb/>
希憲坐致數千里外之堅城勁士其仁政爲何如<lb/>
也賜西域善藥髙昌蒲桃酒寶慶武岡益陽安化<lb/>
善化寧郷諸城籍編民冒圍納欵王移文其省使<lb/>
安全之鎭逺谿洞蠻酋以其樂工四十餘人重譯<lb/>
來至曰願奏土風於天子之庭王曰而軰獨無父<lb/>
母妻子乎驅迫而來豈其心哉且天子仁聖不重<lb/>
夷音皆泣拜而回關譏得江陵人私書不敢發封<lb/>
樞宻臣發之　上前其語曰歸附之初人無生意<lb/>
<pb n="KR4h0081_SBCK_065-12b"/>
大元皇帝命廉相出鎭荆湖豈惟人漸德化草木昆<lb/>
蟲咸被澤矣　上歎曰希憲不嗜殺人故能至此<lb/>
王疾日劇僉樞宻院事董文忠奏曰江陵濕熱柰<lb/>
希憲沈痾何　上即召還荆南人聞王當去皆號<lb/>
泣隨之擁所乗車不得行王慰喻再四乃拜哭而<lb/>
别大者繪象建祠小者書版瞻禮王囊橐蕭然琴<lb/>
書自隨朝于上都詔館於華嚴寺酒人饍夫日勅<lb/>
供餽三語太常田忠良曰上都　聖上龍飛國家根<lb/>
本近日火延龍岡居民常事無令雜學小生妄談風<lb/>
水惑動　上意未㡬宰相果與南士數軰廷辯遷<lb/>
<pb n="KR4h0081_SBCK_065-13a"/>
都田奏王言　上曰希憲大病念亦及此邪南士<lb/>
之議遂寑詔徵名醫王仲明于揚州未見行意士<lb/>
大夫責之曰君術固妙其能已億兆人之疾乎蒼<lb/>
生懸望㢘公復相乆矣能起㢘公是惠及天下也<lb/>
仲眀乃至進其良劑能杖而起　上喜召入曰聞<lb/>
卿比得良醫日俟痊復王對曰醫持善藥治臣沉<lb/>
疾苟能戒謹誠如聖喻稍爾肆情終將不療蓋以<lb/>
醫諌也　上曰卿從㡬人對曰惟一弟扶賛<lb/>
上笑曰儒習不少變邪命近侍舉御前白金賜王<lb/>
爲兩五千敕中書賜鈔萬貫曰賞卿清白也議立<lb/>
<pb n="KR4h0081_SBCK_065-13b"/>
門下省　上曰首宫何稱曰侍中非希憲不可遣<lb/>
近臣諭㫖曰鞍馬之任不以勞卿乗軒論道時至<lb/>
治所必煩親奏肩輿以入王附奏曰臣疾何恤輸<lb/>
忠効力生平深願皇太子方聽天下政遣人賜蒲<lb/>
桃酒諭王曰　上命公領門下省勿難群小吾爲公<lb/>
德阿合馬不利而止時營繕東宫工部官請曰牡<lb/>
丹名品惟相公家乞移植數本太子知出公家矣<lb/>
王曰若出特命園雖先業一無所靳我蚤事　聖主<lb/>
備位宰相未甞曲丐恩幸方爾病退顧以花求媚<lb/>
邪請者愧止十六年春詔復入中書王稱疾䔍<lb/>
<pb n="KR4h0081_SBCK_065-14a"/>
皇太子遣侍臣楊吉丁問疾因叩治道王曰君天下<lb/>
者二道用君子則治用小人則亂臣病雖劇委之<lb/>
於天所甚憂者大姦專柄群邪蠭附誤國害民病<lb/>
之大者殿下宜開聖意急爲屏除不然日以沈痼<lb/>
不可藥矣語聞深嘉重之　上甞語王曰受戒國<lb/>
師因參内典開益神智對曰臣幸蒙聖訓乆受孔<lb/>
子戒矣　上曰孔子何戒曰臣也盡忠子也盡孝<lb/>
上頷之甞戒子恪恂曰丈夫見義勇爲禍福不足<lb/>
逆計又曰宰相湏有力量未有無力量能爲賢相<lb/>
者天下苟無牽掣三代可復也又曰稷契臯䕫伊<lb/>
<pb n="KR4h0081_SBCK_065-14b"/>
傳周召便謂無及是自棄也又曰汝讀狄梁公傳<lb/>
否梁公有大臣節乃爲不肖子孫所墜汝軰當深<lb/>
以爲警疾革曰吾疾不起矣兒惟多讀書以承父<lb/>
志夜大星隕于正寢之後樂堂流光燭地乆之方<lb/>
滅是夕王薨至元十七年十一月十九日也春秋五<lb/>
十越某日葬于宛平之西原訃聞　天子痛悼士<lb/>
大夫走哭相弔天下之知者無不嗟傷咸曰良相<lb/>
死矣吾復何望　上每追思之曰當諸王大㑹議<lb/>
決大事惟㢘希憲能也夫人偉吾氏先朝貴臣孟<lb/>
蘇速女也生一男曰孚正議大夫僉遼陽行省事<lb/>
<pb n="KR4h0081_SBCK_065-15a"/>
三女適監吉州路淑丹適監嘉興路撒里蠻適同<lb/>
知雜造緫管府事蠻資夫人完顔氏知中山府事<lb/>
海撇女也寛眀貞亮慈惠厚和與王德齊清䂓雅<lb/>
<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>有内助焉生五男曰恪通議大夫台州路緫管<lb/>
恂榮禄大夫中書平章政事忱同知沔陽府事恒<lb/>
資徳大夫御史中丞惇太中大夫西蜀四川道肅<lb/>
政廉訪使三安適參知政事劉緯適安撫使李恭<lb/>
適管軍萬户何德温　成宗皇帝制贈清忠粹德<lb/>
功臣太傅開府儀同三司追封魏國公謚文正兩<lb/>
夫人追封魏國夫人　仁宗皇帝制加贈推忠佐<lb/>
<pb n="KR4h0081_SBCK_065-15b"/>
理翊運功臣太師開府儀同三司上柱國追封恒<lb/>
陽王仍謚文正兩夫人加封恒陽王夫人<lb/>
皇上既御宸極壹新庶政由御史中丞相恂平章<lb/>
敬遵家範克奏父勣　天子嘉之詔中書曰其命<lb/>
翰林學士眀善製恂父恒陽王碑文臣奉詔莊讀<lb/>
王之家傳次第而論曰丞相淮安忠武王曰廉公<lb/>
宰相中眞宰相男子中眞男子可謂名言然勲隆<lb/>
帝室澤𬒳生民用舎合道安危一節大人之事備<lb/>
矣臣再拜稽首銘墓神道其辭曰<lb/>
天祐　大君嶽降大臣君臣恊慶弘濟斯民烈烈<lb/>
<pb n="KR4h0081_SBCK_065-16a"/>
丗祖如日亭午照臨萬國暉光草土惟恒陽王<lb/>
帝命肅將如雲龍從膏澤滂滂左右　聖皇大開明<lb/>
堂四朝寧侯奏功効良手援群溺措之安康手援<lb/>
衆焚濯濯清涼饑食之食寒衣之衣汝無怖啼吾<lb/>
母而依汝或受傷吾爾藥治民曰相公卒相<lb/>
天子母去廟朝我民是倚遼霫安化齊魯嗟　天<lb/>
有偏恩我不乆公　帝軫荆南撫養其堪恩浹威<lb/>
行坐嘯府覃秦蜀士女跋踵引領公昔父我孰我<lb/>
之梗我父不來疾也孰省稽德無矜考功無成巍<lb/>
乎元宰退然諸生先天下憂後天下樂范得我心<lb/>
<pb n="KR4h0081_SBCK_065-16b"/>
我非范學堯舜吾君䕫契在我時無留閡何施不<lb/>
可格君以道持身以義蹈中絶利行與天契其生<lb/>
也順其死也安厥施未殫畢丗永嘆尚在肖息鏡<lb/>
攷躋攀發其所藴肆其所難功名成紀奕葉襲祉<lb/>
帝暦萬年奮有廉氏上爵尊官醻其前勣孰知<lb/>
帝德配天無極奉詔<graphic n="KR2421" url="https://raw.githubusercontent.com/kanripo/KR-Gaiji/master/images/KR2421.png" mimeType="image/png"/>詩千祀昭垂慕者儀之肆<lb/>
其齊而<lb/>
　　河南行省左丞相髙公神道碑元眀善<lb/>
公姓髙氏諱興汝南人其先薊人逺祖青徙蒙城<lb/>
又徙隨之洪山父祖農隱公慷慨多大節不肯低<lb/>
<pb n="KR4h0081_SBCK_065-17a"/>
心鉏耜氣長出人上蚤歳巳稱偉丈夫至元十二<lb/>
年從丞相淮安忠武王伐宋渡江破瑞昌之烏石<lb/>
堡破張家砦破王家砦䧟南陵丞相以公功聞<lb/>
丗祖皇帝詔公專將宋將張濡殺我行人嚴忠濟<lb/>
等于獨松關丞相使公報濡再戰斬呉杜李三緫<lb/>
管及甲首萬級擒祝亮等四十二人破溧陽録前<lb/>
最授懷逺大將軍管軍緫管佩金牌戰銀墅斬將<lb/>
三甲首級二千䧟建平獲知縣事黃君濯破獨松<lb/>
關斬谷緫制戰張濡武康离濡復命十三年我師<lb/>
入宋遣公征南下建德降郡守方回下婺州降郡<lb/>
<pb n="KR4h0081_SBCK_065-17b"/>
通守劉甲衢人畔七戰至破溪公孤軍戰敵七萬<lb/>
凢三月退屯建德宣撫使梭都益師進戰蘭溪斬<lb/>
級三千首擒呉緫制唐知縣復婺州追擒郡守章<lb/>
焴等十九人戰衢城下斬首五百戰赤山斬呉監<lb/>
軍其軍潰戰陳家山圍二日斬甲首七千級戰江<lb/>
山斬三千首擒五百人僇於衢門獻大將魏福興<lb/>
七人於行省追趙秀王十日夜及於福安趙秀王<lb/>
陳三萬人水南我師奪橋奮擊斬觀察使李丗逹<lb/>
等三千級擒趙秀王與擇小王二禆將二獲印五<lb/>
馬五百下興化宋參政陳文龍降降制置使印德<lb/>
<pb n="KR4h0081_SBCK_065-18a"/>
傅等百四十八人軍三千水手七千餘人得海舶<lb/>
七十八艘十四年旋師鎭婺遷鎭國上將軍管軍<lb/>
萬户佩金虎符俄加衢婺州招討使閩人叛行省<lb/>
檄公討之公請以忙古臺爲都帥東陽賊張九強<lb/>
和尚殺我宣慰使陳祜公進斬賊首千擒張九和<lb/>
尚忙古臺至自揚州平福建漳三州破敏陽等賊<lb/>
砦十戰賊福成砦屠萬人公畱鎭閩宋故將黃華<lb/>
以四萬人畔公降之宋故將髙日新從閩畔邵武<lb/>
公討降之十五年兼右副都元帥召公入朝從諸<lb/>
校三百餘人詔髙元帥及其從列布伯上布伯亦<lb/>
<pb n="KR4h0081_SBCK_065-18b"/>
大將也侍燕大眀殿公奏曰臣部五百人露元袒<lb/>
臂奮刃死敵勞烈如右乞陛下官之詔曰卿自定<lb/>
其秩頒宣敕金虎符金銀牌鞍馬衣服弓矢各有<lb/>
差公遷輔國上將軍浙東道宣慰使賜西錦服鞍<lb/>
轡討降海賊顧招討處州賊冨大王反公戰三十<lb/>
擒冨大王等破斬賊無筭又平王南尉賊漳州賊<lb/>
起别將討二年不下詔公福建等處征蠻右副都<lb/>
元帥賊㨿髙安砦公身攻砦西北中弩矢五破砦<lb/>
斬渠賊黃緫管得首二萬平凢七日賊陳吊眼聚<lb/>
衆十萬㩀五十餘砦公進破十五砦陳吊眼隘險<lb/>
<pb n="KR4h0081_SBCK_065-19a"/>
公歩與賊角一日賊不支吊眼手殺妻子潜遁獲<lb/>
馬五百眀日吊眼塞千壁嶺拒我公誘吊眼釋兵<lb/>
面語吊眼下至山半公上與語遽接其手掣下吊<lb/>
眼及擒賊二十四人俱戮以徇餘黨悉平十九年<lb/>
有詔入朝賜銀五百两寶鈔二千五百貫西錦服<lb/>
鞍轡弓矢休所將軍一年廿年改宣慰浙西道建<lb/>
寧賊黄華反有衆十萬燒信州南門公統兵戰賊<lb/>
鉛山獲八十人戰賊分水嶺取嘉禾賊攻建寧急<lb/>
公卷甲趍之㑹福建之師與賊戰獲賊渠葉都統<lb/>
梁都統等黃華走江山洞公追之赤巖黃華嚴陳<lb/>
<pb n="KR4h0081_SBCK_065-19b"/>
鏖半日華敗走走赴火死擒華二弟及其妻子廿<lb/>
一年改宣慰淮東道廿二年召赴闕敕副雪滴斤<lb/>
征緬公辭曰臣不敢愛死母老子㓜無他兼侍願<lb/>
盡母年惟陛下所使上允其誠廿三年遷階奉國<lb/>
江淮行省參知政事平婺州賊施再十改宣慰浙<lb/>
東道朝廿四年改行中書省爲尚書行省復參政<lb/>
丁太夫人憂廬于汝寧墓側行省請討浙東賊林<lb/>
洪平之又討獲賊栁分司廿七年處州賊詹老鷂<lb/>
三萬温州賊林雄四萬僞立樞宻都督府改年刻<lb/>
印公潜由青田險至葉山追及賊賊陳而待戰擒<lb/>
<pb n="KR4h0081_SBCK_065-20a"/>
詹老鷂林雄等二百餘賊斬獲不㑹徽州賊起討<lb/>
四月不下公進師何秧砦擒汪大王等七十餘人<lb/>
斬之軍至淳安召父老諭之曰吾麾吾旗賊良一<lb/>
碎爾民能擒送賊者賞爾如良民驩去縛七百賊<lb/>
來㑹賊財物與縣代民今年夏稅廿八年罷福建<lb/>
省進階驃騎參政行福建道宣慰使拯荒殘理冤<lb/>
滯安反側撫良愿閩人大和鉤考省庫隱官錢五<lb/>
十萬貫倉盜粮數萬石諭降漳州賊歐狗詔公入<lb/>
朝遷金吾左丞行江西省二十九年奏復立福建<lb/>
行省改資德大夫福建右丞奏罷福建鹽運司海<lb/>
<pb n="KR4h0081_SBCK_065-20b"/>
船萬户府鐵冶提舉司爪哇黥我行人孟琪詔以<lb/>
公及史弼爲平章帥師討其罪置福建平海行中<lb/>
書省隷左右都元帥府二征行上萬户府四發兵<lb/>
七千賜公玉帶西錦服甲胃弓矢鞍轡大都良田<lb/>
千畒進階榮禄諭公曹彬不殺降事以卅年正月<lb/>
一日浮海二月十三日抵爪哇界史弼將水軍公<lb/>
將歩軍期集八節澗王土罕畢闍耶舉國降遣其<lb/>
相來言葛郎王合只葛當帥數萬衆奪我要地公<lb/>
救之進軍二道殺數百人賊潰及西來賊戰戰至<lb/>
暮賊敗公虞爪哇葛郎合遂伐其謀合只葛當陳<lb/>
<pb n="KR4h0081_SBCK_065-21a"/>
兵十萬公督戰自旦至午賊退史弼軍繼至擁賊<lb/>
入水死數萬斬首五千合只葛當乃始降遣使招<lb/>
旁小國公帥千人深入虜葛郎王次子燒其宫比<lb/>
還史弼巳縱土罕畢闍耶歸國遂畔去誅合只葛<lb/>
當及其子載二國諸寶及旁四小國臣師還十一<lb/>
月一日獻俘紫檀殿賜公黃金五十兩罪縱土罕<lb/>
畢闍耶者是役微公師㡬不反　成宗登極改福<lb/>
建行省平章賜玉帶號㧞都魯夏言冠軍也大德<lb/>
三年以誣告者入對事白誅誣告者改江浙平章<lb/>
八年授樞宻副使十年進同知皆兼平章改河南<lb/>
<pb n="KR4h0081_SBCK_065-21b"/>
行省平章　武宗登極召赴闕廷賜　成宗御服<lb/>
遷銀青榮禄大夫左丞相商議河南省事在至大<lb/>
元年至是凢廿四制賜　丗祖御服夫人金紋幣<lb/>
今上賜銀及𫀆材皇慶二年九月廿日薨于大梁<lb/>
之路寢訃聞詔若曰抒忠竭力國之寶臣也其令<lb/>
汴省臣加禮以塟某月日葬祥符之史湖里春秋<lb/>
六十有九延祐三年三月制贈推忠効順佐理功<lb/>
臣太師開府儀同三司上柱國追封梁國公謚武<lb/>
定夫人某氏子某某官集賢大學士李某奉敕命<lb/>
臣明善爲公撰次墓神道碑文臣惟髙梁公始提<lb/>
<pb n="KR4h0081_SBCK_065-22a"/>
孤軍爲國出死力百戰以成功名何其壯哉由一<lb/>
校拜官至丞相贈太師封大國錫上謚國家之於<lb/>
功臣亦云厚矣建戯桴鼔萬人土靡而官極品壽<lb/>
七十子男數人斯又何耶蓋　世祖方夷大患致<lb/>
天下於泰定非假手雄傑奚有今日之隆而公也<lb/>
有功王室固大有德在民潜施於不識不知之地<lb/>
者亦多矣雖然公之建立烈烈若此繼之而起益<lb/>
震益顯者端在諸公子也臣謹獻文曰<lb/>
天命聖元帝臨天下<lb/>
太祖辟國<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>金滅夏　世祖一統乃屋宋社維此<lb/>
<pb n="KR4h0081_SBCK_065-22b"/>
宋孱元戎是禡　帝曰丞相汝師渡江凢爾征夫<lb/>
母戕我降紏紏梁公孰敢嬰鋒按劒愕睨萬夫失<lb/>
雄如虎如龍騰奮雷風無强不破無堅不攻既虜<lb/>
元王丞相還朝群盜驩跳執戈炰烋首䑕林莽乗<lb/>
暗發髇朝斬千聱暮集萬呶晝栖巖巢夜出民騷<lb/>
凢二十年有伐斯鼛陋彼海邦汗漫天池奉辭伐<lb/>
罪颿進王師兩主<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>執孰縱其一既縱乃畔投兵<lb/>
穴竄載厥妃兒珍怪陸離歸獻赤墀　帝曰噫嘻<lb/>
逭厥罪魁汝賞彼笞梁公承聖百戰百勝勲在宗<lb/>
稷著于國令既蕃既宣樞機是權端揆之垣致理<lb/>
<pb n="KR4h0081_SBCK_065-23a"/>
平平爵以功遷人由正賢多壽而安多子而官歸<lb/>
完路寢而德不寫天實相之相夫人者史湖有石<lb/>
勒此詩雅維範維垂流輝朝野武子之承文孫之<lb/>
繩奕丗重昇何可紀齡<lb/>
　　稾城令董府君神道碑　元明善<lb/>
稾城董氏自太傅壽國忠烈公顯忠烈奮田間有<lb/>
佐命勲復與金人戰死冡子金紫光禄大夫平章<lb/>
政事忠獻公輔<lb/>
丗祖皇帝平六詔闢江漢竟滅宋一四海爲國元<lb/>
臣然忠烈死事時九子皆少忠獻年十六事母李<lb/>
<pb n="KR4h0081_SBCK_065-23b"/>
壽國夫人夫人持家既有法忠獻復善教育諸弟<lb/>
俄　上命忠獻令郷縣縣大治號爲神君數年去從<lb/>
丗祖軍乆之上復以君嗣令實佩黃金符盡蹈前<lb/>
蹟益勵清敏乃求政要賢良者使在官悉逐諸剟<lb/>
削民者振德孤弱勸率耕蠶而均賦役時禁網尚<lb/>
漏官者未禄苞苴一絶豪不得曲法於貨訟罔不<lb/>
平民自以不訟乃脩孔子廟廣黌舎招名儒躬行<lb/>
舎菜禮執經問道以先諸生醫究經脉吏明法律<lb/>
亦命相師凢五年民土著盜賊屏息物阜家給俗<lb/>
厚而人能里巷肅然至相戒曰母過過必令知迨<lb/>
<pb n="KR4h0081_SBCK_065-24a"/>
今稾城人或譙爲縣者輙曰汝吾董君耶君諱文<lb/>
直字彦正忠烈第四子剛毅莊栗簡言笑通經史<lb/>
法律初忠獻及季弟大司徒忠貞公去事<lb/>
丗祖次兄少保忠穆公亦在朝俱有仰於家而家<lb/>
食者餘百口待<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>而衣指苗以飯君倡勤昭儉始<lb/>
卒不替内則飬生祀死之合禮外則中表賔問之<lb/>
中度奉上接下一敬一愛藹乎其睦也又好施而<lb/>
甚仁里間或貧不自立每隂濟其棘不使之知恩<lb/>
所來微至僮病必手予粥藥或止之曰不忍以其<lb/>
賤違吾愛心及棄官浮沉里社任眞適意親賔過<lb/>
<pb n="KR4h0081_SBCK_065-24b"/>
從尊酒相勞家門日以烜赫已獨恬然不見諸辭<lb/>
色至元十三年歳在丙子五月十日以疾終享年<lb/>
五十有二其年七月十有六日塟于九門之北原<lb/>
君娶楊氏稾城丞沂之季女賢而克配相君子以<lb/>
成又二年之六月七日卒多君壽一年合塟子男<lb/>
士表從忠獻下江南有戰多其最者宋將張丗傑<lb/>
陳大軍焦山下致死於我忠獻爲元帥將戰分而<lb/>
請先忠獻閔其無兄弟不許固請乃許父子果大<lb/>
捷䇿勲累遷鄧州新軍萬户改淮東屯田軍萬户<lb/>
佩金虎符階至定逺大將軍女適同知眞州路緫<lb/>
<pb n="KR4h0081_SBCK_065-25a"/>
管府事蕭允功孫男守義嗣屯田萬户曽孫男鉤<lb/>
釗昔者君之哀聞于忠獻忠獻方畱鎮宋都哭之<lb/>
慟左右曰公慟傷柰國事何忠獻收淚曰身及諸<lb/>
弟子出理皇家委百口是弟弟勞苦三二十年吾<lb/>
無内顧今而後永負之矣復大哭夫一門四世若<lb/>
相若将光輔累朝清忠純孝照耀天下世之談者<lb/>
必首董氏趙人張世昌先生之状曰君範家類栁<lb/>
公綽馭吏類包希仁㓗已類呉處黙若君者國家<lb/>
得而大用之未必不與兄弟並輝齊烈此墓碑之<lb/>
待表於信辭也雖然藴徳深者其發必大以逺子<lb/>
<pb n="KR4h0081_SBCK_065-25b"/>
将孫将克弘世業而孫也噐宏而才良盖大者哉<lb/>
明善於董氏爲門生宜爲表君之辭辭曰<lb/>
抑抑董君憲憲令人巍巍閈閎赫赫父晜佩黄金<lb/>
符来吏郷縣民亦有謡來適我願匪鑑而明匪氷<lb/>
而清民斯懷之播逺頌聲於戯君子胡噐之盈而<lb/>
敦而璉清廟是承大厦棟楹杞梓乃勝列㦸差差<lb/>
朱户輝里髙牙虎節鑾和至止惟晜弟之榮惟章<lb/>
服之華何必在身而起歆嗟嘅彼厚壤九門北原<lb/>
下有九泉孰急斯賢嘅彼旻天羽者翬聮瑞若皇<lb/>
鸞孰靳髙騫人貴乎徳徳大人大大而弗逹徳也<lb/>
<pb n="KR4h0081_SBCK_065-26a"/>
奚害銘以掲隱昭示來代尚萬斯年無泐攸載<lb/>
　　集賢直學士文君神道碑　元明善<lb/>
宋死節臣少保右丞相兼樞宻使信國公姓文氏<lb/>
嗣子曰集賢直學士奉訓大夫諱陞字遜志本<lb/>
皇朝嘉議大夫同知廣西道宣慰司事信公之弟諱<lb/>
璧之仲子信公二子蚤亡初就死時過先太師墓<lb/>
告而使之後皇慶二年青龍癸丑春代天子祀淮<lb/>
濟二瀆中南二嶽及南海六月二十有五日至贑<lb/>
以疾卒得春秋四十有六卒不一月有以聞至京<lb/>
師者其友玄徳真人呉全節翰林侍講學士元明<lb/>
<pb n="KR4h0081_SBCK_065-26b"/>
善哭之曰審耶傳者妄耶曰或審矣君雅病熱不<lb/>
貫於馳而驛道萬里六月歴嶺海間審矣雖然君<lb/>
生也無慊而死也又無憾惟書之于墓石者我與<lb/>
子知之子當秉筆又再月孤富果走人奉状託玄<lb/>
徳問銘於明善烏乎審矣忍銘予亡友耶是良友<lb/>
可不與銘耶状曰文氏自成都遷廬陵七世祖炳<lb/>
然居郡之永和六世祖正中居富川五世祖利民<lb/>
髙祖安世曽祖時用祖儀用子信公貴贈太師祖<lb/>
妣曽氏齊魏國太夫人昔信公囚中與君書曰吾<lb/>
死吾節矣汝能世吾詩書真足後者公䘮歸君廬<lb/>
<pb n="KR4h0081_SBCK_065-27a"/>
墓側毀瘠㡬不起信公家破失夫人歐陽氏後有<lb/>
傳其猶在北方者君泣誓曰父骨既復于土母生<lb/>
而不得養我則非子跡交海内猶將求之況有徴<lb/>
敢憚逺行行不母得吾必不歸凢五年得之平章<lb/>
康里文貞公道德威望蓋一代士得接納者爲榮<lb/>
甚延君至府公卿大夫滿席公曰宋養士三百餘<lb/>
年死國之昭昭者文丞相一人斯其子也坐之客<lb/>
右謂君曰予賢乃公良願見子吾請見子于朝君<lb/>
對曰得母歸養恩寛天地仕非志也衆咸曰臣者<lb/>
有其父之忠子者有其子之孝美哉乎文氐既歸<lb/>
<pb n="KR4h0081_SBCK_065-27b"/>
二年歐陽夫人卒䘮之合禮　今上之初徴求儒<lb/>
士不限官級近臣以君聞敕江西省臣禮遣乗傳<lb/>
入朝見光天宫執石本九經奏書一通其略曰臣<lb/>
陞徒以先父之故辱降特命召臣臣愚無一足用<lb/>
不敢違謹待罪闕下然臣聞帝王之道布在方冊<lb/>
方冊之要無先九經臣輙獻九經伏望陛下采其<lb/>
所載資輔　聖祖神宗之法嘉惠天下萬世上說<lb/>
受其所獻藏之祕書命中書頒制予今官明年從<lb/>
幸上都詔若曰尚書帝者寳範臣軌粲然譯爲國<lb/>
語朕便於觀覧兼使國人習讀今以命汝集賢學<lb/>
<pb n="KR4h0081_SBCK_065-28a"/>
士某次明善及君是年集賢院臣奏建京師孔子<lb/>
廟碑増國子貟免天下儒士徭役君實賛之君取<lb/>
徐氏故宋兵部侍郎卿孫之女子男三人長即富<lb/>
也次曰實曰宖女六人長適胡孝友次適徐鎰餘<lb/>
在室富以某年月日塟君於某山某原禮也銘曰<lb/>
肅穆爾門道諧　聖君何二三年忽焉以泯天耶<lb/>
果人天孰䟽親晳而其<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>莊而謙謙敦本以廉不<lb/>
來忌嫌翼翼子服如不我克昔也天民無戾天德<lb/>
今也帝臣允由帝則彼不逹人小中闚瞰甞試大<lb/>
觀萬物皆蹔在者奚哀遊者奚憾鬰乎藪澤崒乎<lb/>
<pb n="KR4h0081_SBCK_065-28b"/>
巒峰違諸不利惟吉之叢藏君其中福及爾宗我<lb/>
詩在石石與山崇山有時夷不磨顯詩<lb/>
國朝文類卷第六十五<lb/>
</p>
<p>
</p>
  </div>
</body>
</text>
</TEI>
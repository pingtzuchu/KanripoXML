<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_038-1a"/>
國朝文類卷第三十八<lb/>
　說<lb/>
　　唯諾說　劉因<lb/>
惟恭於諾何也曰各有所施也呼之則其音必內<lb/>
故唯以趨赴之若取物而奉之也命之則其聲必<lb/>
外故諾以承受之若與物而受之也失其所施則<lb/>
文理從而亂矣豈但是乎凡物無無對者無無隂<lb/>
陽者而聲亦然其意象之清濁闔闢亦莫不合也<lb/>
姑以進退存亡吉㓙消長體之則可見矣此天機<lb/>
之所發而禮樂之所由生雖天地亦不知其所以<lb/>
<pb n="KR4h0081_SBCK_038-1b"/>
然者豈但人乎物之聲亦然豈但聲乎凡形色氣<lb/>
味皆然也而况古今之時變事物之倫理聖人何<lb/>
嘗加損於其間哉雖妙此理而宰此事者心焉而<lb/>
巳矣必盡夫心也然後聲爲律而身爲度苟爲不<lb/>
然㡬何其不爲無適非道之道作用是性之性也<lb/>
　　權說　何榮祖<lb/>
或問權之爲說漢儒觧之於前宋儒非之於後不<lb/>
識權者果何物也愚曰權亦事之冝也然則權與<lb/>
義同乎曰不同請聞其說曰有常之冝曰義臨時<lb/>
之冝曰權問者未逹曰權之說如此不有害於道<lb/>
<pb n="KR4h0081_SBCK_038-2a"/>
乎曰否孟子嘗言之矣權正謂害道者設也竊甞<lb/>
思之盈天地之間徃者過來者復裁制萬事變通<lb/>
無窮者惟其義而已盖仁者義之愛也智者義之<lb/>
辨也禮者義之儀也中者義之則也信者義之實<lb/>
也雖然人之情萬殊事之出萬變或愛有不可施<lb/>
智有不可用禮有不可執中有不可定信有不可<lb/>
必是皆孟子所謂害道者也聖人知其然故曰可<lb/>
與共學未可與適道可與適道未可與立可與立<lb/>
未可與權夫權者聖人憂道之深謀處變之大用<lb/>
也如可乎可不可乎不可此義也或可之中有不<lb/>
<pb n="KR4h0081_SBCK_038-2b"/>
可而不可之中有可此權也㩲與義無非道也然<lb/>
君子之用心所當日進者學也深造者道也謹守<lb/>
者義也不可預知者權也愚故曰有常之宜曰義<lb/>
臨時之宜曰權<lb/>
　　無極而太極說　呉澂<lb/>
太極者何也曰道也道而稱之曰太極何也曰假<lb/>
借之辭也道不可名也故假借可名之器以名之<lb/>
也以其天地萬物之所共由也則名之曰道道者<lb/>
大路也以其條派縷脉之㣲宻也則名之曰理理<lb/>
者玉膚也皆假借而爲稱者也眞實無妄曰誠全<lb/>
<pb n="KR4h0081_SBCK_038-3a"/>
體自然曰天主宰造化曰帝妙用不測曰神付與<lb/>
萬物曰命物受以生曰性得此性曰徳具於心曰<lb/>
仁天地萬物之綂㑹曰太極道也理也誠也天也<lb/>
帝也神也命也性也徳也仁也太極也名雖不同<lb/>
其實一也極屋棟之名也屋之脊檩曰棟就一屋<lb/>
而言惟脊檩至髙至上無以加之故曰極而凡物<lb/>
之綂㑹處因假借其義而名為極焉辰極皇極之<lb/>
類是也道者天地萬物之綂㑹至尊至貴無以加<lb/>
者故亦假借屋棟之名而稱之曰極也然則何以<lb/>
謂之太曰太之為言大之至甚也夫屋極者屋棟<lb/>
<pb n="KR4h0081_SBCK_038-3b"/>
為一屋之極而已辰極者北辰為天體之極而巳<lb/>
皇極者人君一身為天下衆人之極而巳次至設<lb/>
官為民之極京師為四方之極皆不過指一物一<lb/>
處而言也道者天地萬物之極也雖假借極之一<lb/>
字强為稱號而曾何足以擬議其髣髴哉故又盡<lb/>
其辭而曰太極者盖曰此極乃甚大之極非若一<lb/>
物一處之極也然彼一物一處之極極之小者耳<lb/>
此天地萬物之極極之至大者也故曰太極邵子<lb/>
曰道為太極太祖問曰何物最大答者曰道理最<lb/>
大其斯之謂歟然則何以謂之無極曰道為天地<lb/>
<pb n="KR4h0081_SBCK_038-4a"/>
萬物之體而無體謂之太極而非有一物在一處<lb/>
可得而指名之也故曰無極易曰神無方易無體<lb/>
詩曰上天之載無聲無臭其斯之謂歟然則無極<lb/>
而太極何也曰屋極辰極皇極民極四方之極凡<lb/>
物之號為極者皆有可得而指名者也是則有所<lb/>
謂極也道也者無形無象無可執著雖稱曰極而<lb/>
無所謂極也雖無所謂極而實為天地萬物之極<lb/>
故曰無極而太極<lb/>
　　致慤亭說　吴<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>
墓焉而體魄安廟焉而神䰟聚人子之所以孝於<lb/>
<pb n="KR4h0081_SBCK_038-4b"/>
其親者二端而巳何也人之生也神與體合而其<lb/>
死也神與體離以其離而二也故於其可見而疑<lb/>
於無知者謹藏之而不忍見其亡於其不可見而<lb/>
疑於有知者勤求之而如或見其存藏之而不忍<lb/>
見其亡塟之道也求之而如或見其存祭之道也<lb/>
塟之日送形而徃於墓塟之後迎精而返於家也<lb/>
一旬之內五祭而不為数惟恐其未聚也及其除<lb/>
䘮而遷於廟也一歲之內四祭而不敢䟽惟恐其<lb/>
或散也家有廟廟有主祭之禮于家不于墓也墓<lb/>
也者親之體䰟所藏而神䰟之聚不在是以時展<lb/>
<pb n="KR4h0081_SBCK_038-5a"/>
省焉展省之禮非祭也近代所謂祭者乃或隆於<lb/>
墓而略於家夫伊川野祭古所深慨習俗之由來<lb/>
漸矣不有禮以稽其弊則雖豪傑之士亦且因仍<lb/>
而莫怪予嘗適野見車馬蔽道士女盈盈於墟墓<lb/>
之問少長咸集攀號悲泣彷彿初䘮之亦未嘗不<lb/>
嘉其考誠之篤而亦不能不嘆夫古禮之泯也茌<lb/>
平梁潤之䔍於親者作亭墓間朝之聞人爲扁曰<lb/>
致慤或者又引祭義以發明之俾梁氏孝思悠悠<lb/>
不能已其言豈無助哉雖然祭義所云皆廟祭之<lb/>
事非可施之墟墓間也梁之子宜國子伴讀復請<lb/>
<pb n="KR4h0081_SBCK_038-5b"/>
於予予以古人之正禮告禮有其義人之報本反<lb/>
始求之於有而不求之於無非逹鬼神之情伏者<lb/>
未易語此京兆蕭君曰爲祠堂於所居掲斯扁於<lb/>
齋室庶乎其可斯言也不亦善於禮矣夫<lb/>
　　李侯諸子名字說　虞集<lb/>
河東李侯有子若姪七人皆長矣一日悉命以名<lb/>
而字之曰思慎字克孝者侯之兄子也曰思謹字<lb/>
克忠曰思善字克敏者侯仲弟之子也曰思徳字<lb/>
克畯者使之子也曰思真字克固曰思信字克誠<lb/>
曰思勤字克敏者侯季弟之子也其取諸字義者<lb/>
<pb n="KR4h0081_SBCK_038-6a"/>
盖因其性之所近而捄其習之所偏以示勉勵警<lb/>
戒之意云於是以告虞集曰願有以申其說使昭<lb/>
然知所以爲敎者永乆不忘也集曰古者筮賔而<lb/>
冠既冠而字則辭而祝焉禮也而集不令不足爲<lb/>
之辭不敢當也且知子莫若父其所以命子者冝<lb/>
必深切而至當矣爲子者受言藏之而用力焉革<lb/>
其所未善勉其所未能充其所未至則一言也終<lb/>
身行之而有餘矣不然則雖使儒生數十更咻而<lb/>
迭喻之亦何益哉雖然集不敏忝以誦道古訓爲<lb/>
職事其敢固辭乎乃祝之曰朂爾思慎必戎必懼<lb/>
<pb n="KR4h0081_SBCK_038-6b"/>
以事爾親爾不克慎不孝之名将在爾身可不慎<lb/>
哉朂爾思謹必競其業以事于君爾不克謹不忠<lb/>
之名将累爾親可不謹哉朂爾思善善固爾有爾<lb/>
不加敏善曷能至朂爾思徳徳禀自天既畯且明<lb/>
勿虧其全貞徳之固信徳之實勉哉爾勤三思勿<lb/>
失既祝巳又語之曰謹慎勤以行言也善與徳以<lb/>
得諸天而有諸已者爲言也貞信以徳中之一事<lb/>
而爲言也大抵皆文之羙者也文之羙者遽數之<lb/>
不能既其類七言者又安足以盡之要其歸在於<lb/>
能思而已箕子曰思曰<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>
                    <graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>作聖孟子曰思則得<lb/>
<pb n="KR4h0081_SBCK_038-7a"/>
之不思則不得也至哉思乎一有不思則慎謹者<lb/>
肆而勉者惰矣善不明而徳不立矣貞者不貞而<lb/>
信者不信矣思之哉思之哉茍思之則忠孝而下<lb/>
凡百行之羙無不能矣二三子思之哉終日不食<lb/>
以思終夜不寢以思則父命之嚴必能深求其意<lb/>
而有立於成矣然則吾見李氏之子孫福禄方來<lb/>
而未艾也二三子勉之哉<lb/>
　　蘇君字說　虞槃<lb/>
趙郡蘇君閒爲槃曰吾名天爵字伯脩願子爲我<lb/>
著其說俾因是有省盖庶㡬朋友之義也槃聞之<lb/>
<pb n="KR4h0081_SBCK_038-7b"/>
曰大矣哉子之所以爲名也槃甞惕然思俛然學<lb/>
於是矣昔者孔子曰脩已以敬子思子曰脩道之<lb/>
謂教何謂已目之視耳之聴心之思也何謂道仁<lb/>
之於父子義之於君臣禮之節文智之辨别也脩<lb/>
之如何視極其明而無所不見也聴極其聦而無<lb/>
所不聞也思極其睿而無所徃而不通也是之謂<lb/>
敬由其仁而親踈之殺無不愛由其義而貴賤之<lb/>
等無不冝由其節文而委曲無不得其當由其辨<lb/>
别而是非無不致其察是之謂教嗟夫人之所以<lb/>
爲人者具於吾身而耳目之用著焉接於吾身而<lb/>
<pb n="KR4h0081_SBCK_038-8a"/>
君臣父子之理交焉舎是其無以致其脩矣然而<lb/>
聦明之所運用仁義之所擴充者尤不可以不博<lb/>
也動焉而念慮之詳事爲之著也感焉而天地鬼<lb/>
神之變鳥獸草木之宜也苟皆有以窮其理而致<lb/>
其知則學愈博守愈約修之道不已至乎或曰器<lb/>
物必弊也而後修治之文采必晦也而後修明之<lb/>
若人之所以爲人其體固具何俟於脩嗚呼爲是<lb/>
說者亦将清静寂滅之歸而姑爲是無證之言也<lb/>
卞之玉也棠谿之金也非素爲器也脩其質而器<lb/>
成焉和之弓也垂之竹矢也非素能巧也脩其業<lb/>
<pb n="KR4h0081_SBCK_038-8b"/>
而巧著焉故琢也範也弦也剡也而工化其質瑚<lb/>
璉也戈矛也弓與矢也而物致其用由是言之學<lb/>
者敏於脩而已敏於修則體無不具而用無不周<lb/>
其亦有外此而可以言學者乎孟子曰聖人百世<lb/>
之師也伯夷柳下惠是也伯夷柳下惠無以異於<lb/>
衆人也而可以爲百世之師者何哉脩其身而已<lb/>
耳書曰慎厥身脩思永則願與吾子共勉之也<lb/>
　題䟦<lb/>
　　䟦金國名公書　元好問<lb/>
任南麓書如老法家㫁獄網宻文峻不免嚴而少<lb/>
<pb n="KR4h0081_SBCK_038-9a"/>
恩使之治京兆亦當不在趙張三王之下黄山書<lb/>
如深山道人草衣木食不可以衣冠禮樂束縛逺<lb/>
而望之知其為風塵物表黄華書如東晋名流往<lb/>
往以風流自命如封胡羯末猶有醖籍可觀閑閑<lb/>
公書如本色頭陀學至無學横說𥪡說無非般若<lb/>
百年以来以書名者多矣宇文大學叔通玉禮部<lb/>
無竸蔡丞相伯堅父子呉深州彦髙髙待制子文<lb/>
耳目所接見行軰相後先為一時任髙麓趙黄山<lb/>
趙禮部龎都運才卿史集賢季宏王都勾清卿許<lb/>
司諌道真為一時若党承㫖正書八分閑閑以為<lb/>
<pb n="KR4h0081_SBCK_038-9b"/>
百年以来無與比者篆字則李陽氷以後一人郭<lb/>
忠恕徐常待不論今卷中諸公書皆俻而行溪獨<lb/>
見遺正如鄴中賔客應劉徐阮皆天下之選使坐<lb/>
無陳思王　則亦不得不爲西園清夜惜也<lb/>
　䟦趙太常擬試賦藁後　楊奐<lb/>
金太定中君臣上下以淳德相尚學校自亰師逹<lb/>
於郡國專事經術教養故士大夫之學少華而多<lb/>
實明昌以後朝野無事侈靡成風喜歌詩故士大<lb/>
夫之學多華而少實上病其然也當泰和丙寅春<lb/>
二月二十五日萬寕宮試貢士捴两科無慮千二<lb/>
<pb n="KR4h0081_SBCK_038-10a"/>
百軰上躬命賦題曰日合天綂侍臣𥘉甚難之而<lb/>
太常卿北亰趙公適克御前讀卷官獨以謂不難<lb/>
即日奏賦議乃定旣而中選者纔二十有八人僕時<lb/>
甫冠獲試廷下而席屋偶居前列朝隙聞異香<lb/>
出殿櫺間一紫衣頋予起間題之難易及名氏里<lb/>
貫年齒而去少頋復相慶曰適駕至矣薄暮出宫<lb/>
傳以爲希遇甞退而志之後四十五年僕以河南<lb/>
漕長告老於燕過太常之孫承祖家得所擬賦感<lb/>
念存沒不能不惘然爲叙其末并以舊詩歸之所<lb/>
謂月澹長楊暁色清大題飛下寂無声南山霧豹<lb/>
<pb n="KR4h0081_SBCK_038-10b"/>
文章在北海雲鵬羽翼成玉檻玲瓏紅露重金炉<lb/>
縹緲翠烟輕誰言半夜曽前席白日君王問賈<lb/>
生者是詩少作也無可取以其紀一時之事庶附<lb/>
趙氏家傳或見於後世云<lb/>
　　題中州詩集後　家鉉翁<lb/>
世之治也三光五岳之氣鍾而為一代人物其生<lb/>
乎中原奮乎齊魯汴洛之間者固中州人物也亦<lb/>
有生於四方奮於遐外而道學文章為丗所宗功<lb/>
化德業𬒳於海内雖謂之中州人物可也盖天為<lb/>
斯丗而生斯人氣化之全光岳之英實萃扵是一<lb/>
<pb n="KR4h0081_SBCK_038-11a"/>
方豈得而私其有哉迨夫字縣中分南北異壤而<lb/>
論道綂之所自来必曰宗於某言文脉之所從出<lb/>
必曰派於某又莫非盛時人物範模憲度之所流<lb/>
衍故壤地有南北而人物無南北道統文脉無南<lb/>
北雖在萬里外皆中州也况於在中州者乎余嘗<lb/>
有見於此自燕徙而河間稍得與儒冠縉紳遊暇<lb/>
日獲觀遺山元子所裒中州集者百年而上南北<lb/>
名人節士鉅儒逹官所為詩與其平生出處大致<lb/>
皆采録不遺而宋建炎以後銜命見留與留而得<lb/>
歸者其所為詩與其大節始終亦復見紀凡十卷<lb/>
<pb n="KR4h0081_SBCK_038-11b"/>
総而名之曰中州集盛矣哉元子之為此名也廣<lb/>
矣哉元子之用心也夫生於中原而視九州四海<lb/>
之人物猶吾同國之人生扵数十百年後而視𢾗<lb/>
十百年前人物猶吾生並世之人片言一善殘編<lb/>
佚詩搜訪惟恐其不能盡余於是知元子胷懐卓<lb/>
犖過人逺甚彼小智自私者同室藩籬一家爾汝<lb/>
視元子之宏度偉識溟涬下風矣嗚呼若元子者<lb/>
可謂天下士矣数百載之下必有謂予言為然者<lb/>
　　䟦崔清獻公洪忠文公帖　牟巘<lb/>
宋嘉定中清獻崔公以次對帥蜀其後遂制置西<lb/>
<pb n="KR4h0081_SBCK_038-12a"/>
事賔客從者忠文洪公實顓牋翰崔公淸規重徳<lb/>
洪公雄文直道參㑹一時蜀人紀之以爲殆過石<lb/>
湖放翁也崔公出蜀歸卧五年杜門謝病而洪公<lb/>
以考功郎論巴陵事得罪擯天目山下端平改紀<lb/>
崔公遂相白麻一出天下傾想風采公力辭不拜<lb/>
御筆手詔旁午于道朝臣中使守門趣發公訖不<lb/>
起以至謝事是時亦起洪公爲䑓諌給舎爲兩制<lb/>
論駁不少貶顧以病不大用賔主相爲終始盖如<lb/>
此至是丙申得觀兩帖於唐思善家爲之感歎崔<lb/>
帖後有中書省印乃程滄洲家舊物云<lb/>
<pb n="KR4h0081_SBCK_038-12b"/>
　　書張侯言行録後　徒單公履<lb/>
嘗讀荘周書見其為養虎之說曰善養虎者當時<lb/>
其飢飽而逹其怒心竊謂荘周出世之士當治其<lb/>
浮游猖狂之說乃引類取譬得用權之法余因周<lb/>
之說而且有所感焉士之出身以仕於時者天豈<lb/>
不欲得仁人君子與之共圖回天下之事哉不幸<lb/>
而當世道失平之日其所遭際多疆悍勃惡剛獷<lb/>
暴怒之人猶之虎也苟一旦争是非扵庭辯之際<lb/>
是以生物全物與之彼將不勝其怒甘心以求逞<lb/>
則决裂之禍至矣其於國計何如耶僕因閱澹游<lb/>
<pb n="KR4h0081_SBCK_038-13a"/>
王公所狀張君行事見其待東帥未甞逆其盛氣<lb/>
得與之相終始而無敗事之失巧乎道術之士其<lb/>
知莊周養虎之說而逹其怒心者乎士生不辰有<lb/>
能高蹈逺引如夷齊魯連子則無說矣審不能爲<lb/>
是舉當以張侯行事爲處身之法其無調虎以取<lb/>
反噬之禍撓敗國計貽丗人嗤笑云<lb/>
　　記太極圗後　劉因<lb/>
太極圖朱子發謂周子得於穆伯長而胡仁仲因<lb/>
之遂亦謂穆特周子學之一師陸子靜因之遂亦<lb/>
以朱録爲有考而潘誌之不足據也蓋胡氏兄弟<lb/>
<pb n="KR4h0081_SBCK_038-13b"/>
於希夷不能無少譏議是以謂周子爲非止爲种<lb/>
穆之學者陸氏兄弟以希夷爲老氏之學而欲其<lb/>
當謬加無極之責而有所顧籍於周子也然其實<lb/>
則穆死於明道元年而周子時年十四矣是朱氏<lb/>
胡氏陸氏不惟不攷乎潘誌之過而又不攷乎此<lb/>
之過也然始也朱子見潘誌知圖爲周子所自作<lb/>
而非有所受於人也於乾道己丑巳叙於通書之<lb/>
後矣後八年記書堂則亦曰不繇師傳黙契道體<lb/>
實天之所卑也又十年因見張詠事有隂陽之語<lb/>
與圖說意頗合以詠學於希夷者也故謂是說之<lb/>
<pb n="KR4h0081_SBCK_038-14a"/>
傳固有端緒至於先生然後得之於心無所不貫<lb/>
於是始爲此圗以發其祕爾又八年而爲圖書注<lb/>
釋則復云莫或知其師傳之所自蓋前之爲說者<lb/>
乃復疑而未定矣豈亦不攷乎此故其爲說之不<lb/>
決於一也而或又謂周子與胡宿邵古同事潤州<lb/>
一浮屠而傳其易書此蓋與謂邵氏之學因其母<lb/>
舊爲某氏妾藏其亡夫遺書以歸邵氏者同爲淺<lb/>
薄不根之說也然而周子邵子之學先天太極之<lb/>
圗雖不敢必其所傳之出於一而其理則未甞不<lb/>
一而其理之出於河圖者則又未甞不一也夫河<lb/>
<pb n="KR4h0081_SBCK_038-14b"/>
圖之中宫則先天圗之所謂無極所謂太極所謂道<lb/>
與心者也先天圖之所謂無極所謂太極所謂道<lb/>
與心者即太極圗之所謂無極而太極所謂太極<lb/>
本無極所謂人之所以最靈者也河圗之東北陽<lb/>
之二生數統夫隂之二成數則先天圖之左方震<lb/>
一離兊二乾三者也先天圗之左方震一離兊二<lb/>
乾三者即太極圗之左方陽動者也其兊離之爲<lb/>
陽中之隂即陽動中之爲隂靜之根者也河圖之<lb/>
西南隂之二生數統夫陽之二成數則先天圖之<lb/>
右方巽四坎艮五坤六者也先天之右方巽四坎<lb/>
<pb n="KR4h0081_SBCK_038-15a"/>
艮五坤六者即太極圗之右方隂靜者也其坎艮<lb/>
之爲隂中之動者即隂靜中之爲陽動之根者也<lb/>
河圖之竒偶即先天太極圗之所謂隂陽而凡陽<lb/>
皆乾凡隂皆坤也河圖先天太極圖之左方皆離<lb/>
之象也右方皆坎之象也是以河圖水火居南北<lb/>
之極先天圖坎離列左右之門太極圗陽變隂合<lb/>
而即生水火也至元丙子八月望日静修新齋記<lb/>
　䟦懷素藏眞律公二帖後　劉因<lb/>
顔魯公自其九世祖騰之至公以能書名天下者<lb/>
凡十人而頵頍不與焉其淵源已如此而其父已<lb/>
<pb n="KR4h0081_SBCK_038-15b"/>
傳法於殷仲容而公又㑹意於張長史今見懷素<lb/>
此帖所云則知公之講習於師友者又如此鳴呼<lb/>
書一藝也必欲其精而猶如是矧其大者乎帖後<lb/>
有文潞公吕汲公趙懿簡劉忠肅諸公元祐四年<lb/>
䟦語是年潞公以元老平章軍國事方辭去不得<lb/>
而汲公爲宰相懿簡爲樞宻忠肅公爲御史吁亦<lb/>
盛矣哉後游師雄刻此帖於長安則八年九月也<lb/>
宣仁后實以是月崩而明年巳非元祐矣宋之治<lb/>
亂於此焉分又所以發予之嘆也此雖一帖而有<lb/>
可鑒者二故併書於後以待覽者云至元丁丑七<lb/>
<pb n="KR4h0081_SBCK_038-16a"/>
月己亥容城劉因書<lb/>
　　題党懷英八分書　胡祗遹<lb/>
文章與時高下唐不如漢漢不如三代党竹溪在<lb/>
金朝爲第一流方之梁鵠蔡邕鍾繇一何遼哉僅<lb/>
能得韓擇木之髣髴耳<lb/>
國朝文類卷第三十八<lb/>
<pb n="KR4h0081_SBCK_038-16b"/>
</p>
<p>
</p>
  </div>
</body>
</text>
</TEI>
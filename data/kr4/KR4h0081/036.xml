<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_036-1a"/>
國朝文類卷第三十六<lb/>
序<lb/>
　農桑輯要序　蔡文淵<lb/>
農爲天下之大本有國家者所當先務蓋宗廟之<lb/>
粢盛軍國之經用生民之衣食皆於是乎出故古<lb/>
之王者親耕籍田以爲農先俾人知務本盡力南<lb/>
畒而基太平之治也洪惟<lb/>
丗祖皇帝誕膺景命惠養黎元立大司農司以修<lb/>
古九扈氏之政廼詔參稽古今農書芟其煩而撮<lb/>
其要類萃成書曰農桑輯要若夫耕蠶之術畜孳<lb/>
<pb n="KR4h0081_SBCK_036-1b"/>
之方天時地利之所宜莫不畢具用之則力省而<lb/>
功倍刋行四方灼有明效逮我<lb/>
仁宗皇帝充繩祖武軫念民事以舊板本弗稱詔<lb/>
江浙省臣端楷大書更鋟諸梓仍印千五百帙頒<lb/>
賜朝臣及諸牧守令知稼穡之艱難以勸諭民<lb/>
聖天子嗣大歴服祗遹先猷特命中書左丞相臣<lb/>
拜住領大司農司事越至治改元之明年丞相曁<lb/>
大司農臣恊謀奏㫖復印千五百帙凡昔之未霑<lb/>
賜者制悉與之且勑翰林臣文淵序諸卷首臣竊<lb/>
惟聖聖相承愛民之心其歸一揆老稚熈熈含哺<lb/>
<pb n="KR4h0081_SBCK_036-2a"/>
鼓腹於春風田里間而不知爲有帝力何其幸哉<lb/>
臣抑聞天生民而立之君以司牧之必有命丗大<lb/>
賢左右賛襄而後能樹財成輔相之功皇上宵旰<lb/>
圖治垂意乎制民之産賢相忠誠爲國慮一夫之<lb/>
不獲同心同德計安天下誠可謂千載一時也使<lb/>
在位者皆體吾君相之心推廣是術開導農民厪<lb/>
身從事以致公私饒給禮讓興行還風俗於唐虞<lb/>
三代之隆則聖元配天其澤維億萬年寜有旣哉<lb/>
　　送王編修代祀秦蜀山川序　曹元用<lb/>
古者聖天子五歳一廵諸侯所守之國恊時定制<lb/>
<pb n="KR4h0081_SBCK_036-2b"/>
考禮齊政望秩四方山川不過第其等殺之儀而<lb/>
巳匪有所祈也故曰先王逺施不求其報望祀不<lb/>
祈其福苟有所希是利之也烏在其爲誠敬哉秦<lb/>
漢以來異端蠭起邪說並行君天下者惑於方士<lb/>
之言汲汲焉以徼福爲心歲時黷山川以伸其私<lb/>
禱殆若持劵而必其償者嗚呼山川之神其肯徇<lb/>
私以福人哉今天下爲家文軌同而制度一方伯<lb/>
不敢專決大政咨中書而後行故無所事於廵守<lb/>
然聖上端居九重之中幽無不燭禮無不舉歳遣<lb/>
使函香祠五方山川肅焉如躬至其處也泰定五<lb/>
<pb n="KR4h0081_SBCK_036-3a"/>
年春翰林國史院編修官王瓉在中奉旨代祀中<lb/>
鎮祀后土祀河瀆又望祀西海祀西嶽祀西鎮祀<lb/>
江瀆在中以清貴詞臣將命而七代其祀亦可謂<lb/>
重矣在中其恪遵彛典勿過於豐而有所祈簡潔<lb/>
脩辭精意以致享山川諸神翕然歆聖上之祀幽<lb/>
明交孚遐邇罔間將見時雍歳稔景福穰穰有不<lb/>
祈而自臻者且使西土之人知吾君所爲越於秦<lb/>
漢萬萬也若然則在中爲能使矣其益愼哉<lb/>
　　風憲宏綱序　馬祖常<lb/>
丗祖肇建官制興起文物屬命御史臺昭布體統<lb/>
<pb n="KR4h0081_SBCK_036-3b"/>
振肅綱維正儀崇化靡不緝綏迨及列聖繼明屢<lb/>
揚寳訓亦靡不顯示常憲儆爾有官欽惟<lb/>
皇上日月中天燭見幽隱紹述祖宗成法申命臺<lb/>
端嚴兹紏劾不俾瘝官貽憂惸獨於是臺臣恊恭<lb/>
奉職上體淵衷下宣風紀謂古象魏有法道路有<lb/>
徇今國家肅清臺綱激引言路其見諸訓辭者光<lb/>
大深厚粲然有章冝編綴成書載在簡冊垂告内<lb/>
外俾當察視司持平者有所徴焉旣奏上制曰可<lb/>
嗚呼盛哉凡我耳目之官尚知佩服之母怠文林<lb/>
郎監察御史馬祖常謹序<lb/>
<pb n="KR4h0081_SBCK_036-4a"/>
　卧雪齋文集序　馬祖常<lb/>
人之有文猶丗之有樂也樂之有髙下節奏清濁<lb/>
音聲及和平舒緩焦殺促短之不同因以卜其丗<lb/>
之休咎象其德之小大人之於文亦然然不能彊<lb/>
爲也賦天地中和之氣而又充之以聖賢之學大<lb/>
順至仁浹洽而化然後英華之著見外者無乖戾<lb/>
邪僻忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>淫哇之辭此皆理之自然者也非惟人<lb/>
之於文也雖物亦然華之大豔者必不實器之過<lb/>
飾者必不良必也稱乎求乎稱也則舎詩書六藝<lb/>
之文吾不敢他求焉袁君德平之文可謂美矣優<lb/>
<pb n="KR4h0081_SBCK_036-4b"/>
柔而不譁典則而不質可以施之宗廟告之朝廷<lb/>
而今巳死無及也其子杲游於國學以予嘗從其<lb/>
兄伯長甫官史館而伯長甫又好予甚者也請重<lb/>
序其父之文焉噫德乎之文丗雖無知者抑何傷<lb/>
乎子杲兹又槖而歸於越山之下一日太史占候<lb/>
言南方有光氣上達於天者其必德平之文在其<lb/>
下也夫<lb/>
　周剛善文槀序　馬祖常<lb/>
六經之文尚矣先秦古文雖淳駁厖雜時戾於聖<lb/>
人然亦渾噩弗雕無後丗誕詭骫骳不經之辭司<lb/>
<pb n="KR4h0081_SBCK_036-5a"/>
馬遷耕牧河山之陽得中州布帛菽粟之常著而<lb/>
爲史其言雄深唐韓愈挈其精微而振發于不覊<lb/>
嘻文亦豈易言哉栁宗元駕其說忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>恚怨失於<lb/>
和平淮西雅謌晉問諸篇馳騁出入古今天人之<lb/>
間蔚乎一代之製而學士大夫皆宗師之宋以文<lb/>
名丗歐王曽三氏降而下天下將分裂道不得全<lb/>
業文之士咸澆漓浮薄不足以經丗而載道焉<lb/>
皇元隆平宣布文化姚燧元明善褎然在廷以文致<lb/>
位光顯而于今傳之周剛善彚其文數十篇俾予<lb/>
觀之質實而不窳藻麗而不華殫其思以志于文<lb/>
<pb n="KR4h0081_SBCK_036-5b"/>
而未巳者也兹將官南方故書以爲文序而略告<lb/>
之<lb/>
　　送簡管勾序　馬祖常<lb/>
中書以簡君實理管勾曲阜廟學將行請吾爲送<lb/>
別詩序諾之二年弗即與之也及來京師告闕里<lb/>
孔子廟荒圯不治又請吾曰今可爲之也始簡君<lb/>
布衣褎然游公卿間公卿皆禮之雖小丈夫有所<lb/>
挾持不禮人者簡君亦能使之忘其挾持而禮之<lb/>
其交於人非有鈎連濡沫之巧也非有排難解紛<lb/>
之俠也平易以坦夷和樂而静專年彌乆而情益<lb/>
<pb n="KR4h0081_SBCK_036-6a"/>
眞也時益躓而義愈篤也如斯而巳矣彚類而觀<lb/>
之古之君子入道之域者亦由於是矣簡君讓曰<lb/>
不敢有是願先生終序之夫闕里廟不治公卿大<lb/>
夫士之事也子無憂其不治也彼佛老之人室廬<lb/>
觀闕丹艧塗飾圖所以事其師者坎焉若不終曰<lb/>
公卿大夫士咸以文名而官榮庸有不治其師之<lb/>
廟而自豐其屋者哉子當求如徯斯者作詩以俟<lb/>
之<lb/>
　　大元通制序　孛术魯翀<lb/>
至治二年冬十有一月<lb/>
<pb n="KR4h0081_SBCK_036-6b"/>
皇帝以故丞相東平忠憲王之孫中書左丞相位<lb/>
右丞相緫百官新庻務徴用老成開明治道<lb/>
皇元聖聖相繼百有餘年宸斷之所予奪廟謨之<lb/>
所可否禁頑戢暴仁恤黎元綽有成憲然簡書所<lb/>
載歳益月増散在有司旣積旣繁莫知所統挾情<lb/>
之吏用譎行私民恫政蠧臺憲屢言之鼎軸大臣<lb/>
恒患之<lb/>
仁廟皇帝御極之初中書奏允擇耆舊之賢明練<lb/>
之士時則若中書右丞伯杭平章政事商議中書<lb/>
劉正等由開創以來政制法程可著爲令者類集<lb/>
<pb n="KR4h0081_SBCK_036-7a"/>
折衷以示所司其宏綱有三曰<lb/>
制詔曰條格曰斷例經緯乎格例之間非外逺職<lb/>
守所急亦彚輯之名曰别類延祐三年夏五月書<lb/>
成勑樞宻御史翰林國史集賢之臣相與正是凡<lb/>
經八年事未克果今年春正月辛酉上御㯶殿丞<lb/>
相援據本末奏冝如<lb/>
仁廟制制可於是樞密副使完顔納丹侍御史曹<lb/>
伯啓判宗正府普顔集賢學士欽察翰林直學士<lb/>
曹元用以二月朔奉㫖㑹集中書平章政事張珪<lb/>
曁議政元老率其屬衆共審定時上幸柳林之辛<lb/>
<pb n="KR4h0081_SBCK_036-7b"/>
巳丞相以其事奏仍以延祐二年及今所未類者<lb/>
請如故事制若曰此善令也其行之繇是堂議題<lb/>
其書曰大元通制命翀序之翀惟聖人之治天下<lb/>
其爲道也動與天準其爲法也粲如列星使民畏<lb/>
罪遷善而吏不敢舞智御人鞭笞斧鉞禮樂教化<lb/>
相爲表裏及其至也民恊于中刑措不用二帝三<lb/>
王之盛盡於此矣雖刑罰丗輕丗重而士制百姓<lb/>
于刑之中以教祗德古之制也聖朝因事制宜因<lb/>
時立制時有推遷事有變易謀國之臣斟酌損益<lb/>
以就中典生民之福也<lb/>
<pb n="KR4h0081_SBCK_036-8a"/>
仁廟開本於先皇上繼志於今萬丗慮也雖然明<lb/>
罰勑法朝廷之道揆在焉惟良折獄哀敬折獄有<lb/>
司之法守親焉源則濬矣流斯承之可不慎歟<lb/>
　　送楊仲禮序　王士熈<lb/>
杭爲郡甲于江左宋之南爲行都地多山谷淵藪<lb/>
峙而爲巨鎮匯而爲廣渉瑰竒勝絶之觀博大弘<lb/>
豫之俗在方輿盛且劇我元厎奠行省莅之以事<lb/>
之殷地之重于今視它行省獨丞相置丞相之屬<lb/>
非清彊膺時望者不得預其司文教者曰儒學提<lb/>
舉泰定三年夏應奉翰林文字天台楊仲禮以選<lb/>
<pb n="KR4h0081_SBCK_036-8b"/>
𬒳命徃夫杭之土風重文士子兟兟佩服整潔出<lb/>
辭粲然落筆縝然處其上者必鑑别衡析陶良汰<lb/>
浮燭其哀斯有以服之也行省之屬事上皆有等<lb/>
威雖大府連率俛首趨對唯謹提舉官五品登階<lb/>
而揖省僚必改容禮焉夫禮之嚴必有以尊其學<lb/>
衆之服必有以重其德不尊不嚴不重不服若曩<lb/>
之爲是官者呉興趙先生巴西鄧先生皆由侍從<lb/>
出美望孚于人人楊君居史館乆文精思縟言議<lb/>
濟濟志于事功卓然勇徃之資也士熈甞與同僚私<lb/>
灼其詳於其行也不以易爲喻而進其難者不以<lb/>
<pb n="KR4h0081_SBCK_036-9a"/>
近爲勸而圖其逺者焉交友之誼也<lb/>
　　文丞相傳序　許有士<lb/>
宋養士三百年得人之盛軼唐漢而過之逺矣盛<lb/>
時忠賢雜還人有餘力及天命巳去人心巳離有<lb/>
挺然獨出於百萬億生民之上而欲舉其巳墜續<lb/>
其巳絶使一時天下之人後乎百丗之下洞知君<lb/>
臣大義之不可廢人心天理之未嘗泯其有功於<lb/>
名教爲何如哉丞相文公少年趠厲有經濟之志<lb/>
中爲賈沮徊翔外僚其以兵入援也大事去矣其<lb/>
付以鈞軸也降表具矣其徃而議和也冀萬一有<lb/>
<pb n="KR4h0081_SBCK_036-9b"/>
濟爾平生定力萬變不渝父母有疾雖不可爲無<lb/>
不用醫藥之理公之語公之心也是以當死不死<lb/>
可爲即爲逸于淮振于海眞不可爲矣則惟有死<lb/>
爾可死矣而又不死非有它也等一死爾昔則在<lb/>
己今則在天一旦就義視如歸焉光明俊偉俯視<lb/>
一丗顧膚敏祼將之士不知爲何物也推此志也<lb/>
雖與嵩華爭髙可也宋之亡守節不屈者有之而<lb/>
未有有爲若公者事固不可以成敗論也然則收<lb/>
宋三百年養士之功者公一人爾孫冨爲湖廣省<lb/>
檢校官始出遼陽儒學副提舉劉岳申所爲傳將<lb/>
<pb n="KR4h0081_SBCK_036-10a"/>
刻之梓俾有壬序之有壬早讀吟嘯集指南録見<lb/>
公自述甚明三十年前㳺亰師故老能言公者尚<lb/>
多而訝其傳之未見于丗也伏讀感慨惜京師故<lb/>
老之不及見也公之事業在天地間炳如日星自<lb/>
不容泯而史之取信丗之取法則有待于是焉若<lb/>
富也可謂能後者巳<lb/>
　　唐律䟽義序　柳貫<lb/>
故唐律十二篇非唐始有是律也自魏文侯以李<lb/>
悝爲師造法經六篇至漢蕭何定加三篇緫謂九<lb/>
章律而律之根荄巳見曹魏作新律十八篇晉賈<lb/>
<pb n="KR4h0081_SBCK_036-10b"/>
充増損漢魏爲二十篇北齊後周或併苞其類或<lb/>
因革其名所謂十二篇云者裁正於唐而長孫無<lb/>
忌等十九人承詔製䟽勒成一代之典防範甚詳<lb/>
節目甚簡雖緫歸之唐可也蓋姬周而下文物儀<lb/>
章莫備於唐始太宗因魏徴一言遂以寛仁制爲<lb/>
出治之本中書奏讞常三覆五覆而後報可其不<lb/>
欲以法禁勝德化之意皦然與哀矜愼恤者同符<lb/>
史言有司定律五百條分十二卷即篇爲卷是巳<lb/>
今定次三十卷者長孫製義䟽時固巳増多義䟽<lb/>
出永徽初去貞觀應未逺其後定令刪格編式各<lb/>
<pb n="KR4h0081_SBCK_036-11a"/>
隨丗損益科條無藝大抵皆原於律矣然則律雖<lb/>
定於唐而所以通極乎人情法理之變者其可畫<lb/>
唐而遽止哉國家立經陳紀迪德踐猷較諸近丗<lb/>
之中稽合唐制爲多故凡垂之爲甲令著之爲事<lb/>
比無非忠厚惻怛之所形累聖重光何其甚似乎<lb/>
太宗也予嘗備數禮官陪在廷末議見吏抱成法<lb/>
寘前曰律當如是不當如彼雖辯口佞舌莫不帖<lb/>
帖順聽無敢出一語爲異及按而視之則本之唐<lb/>
以志其常參之祖宗睿斷以傳其變非常無古非<lb/>
變無今然而必擇乎唐者以唐之揆道得其中乗<lb/>
<pb n="KR4h0081_SBCK_036-11b"/>
之則過除之則不及過與不及其失均矣嗚呼法<lb/>
家之律猶儒者之經五經載道以行萬丗十二律<lb/>
垂法以正人心道不可廢法豈能以獨廢哉彼謂<lb/>
除參夷連坐之罪作見知部主之條爲蕭張控制<lb/>
天下之一術其論抑淺末矣予何足以知之因其<lb/>
理之在人心者而竊窺之耳江西在聲敎漸濡之<lb/>
内諸學經史板本略具而律文獨闕予間請於廉<lb/>
訪使師公曰禮刑其初一物出禮入刑之論固將<lb/>
以制民爲義而非以罔民爲厲也吾欲求故唐律<lb/>
䟽義稍爲正訛緝漏刋之龍興學官以庶幾追還<lb/>
<pb n="KR4h0081_SBCK_036-12a"/>
時曾讀法之遺公儻有意乎公亟謀諸竂寀咸應<lb/>
曰諾而行省撿校官王君長卿復以家藏善本及<lb/>
釋文纂例二書來相其役公欣然命出公帑所儲<lb/>
没入學租錢以供其費踰月緒成因執筆冠篇而<lb/>
且以識公恤刑之本心無徃而不在也若曰鑄刑<lb/>
鼎作爰書以取譏于丗則予豈敢<lb/>
　　孔氏譜序　掲傒斯<lb/>
孔氏丗家一卷其派之在江西而顯者是爲臨江<lb/>
三孔三孔之子孫曰克已者是爲先聖五十五丗<lb/>
孫繇江西不逺三千里拜曲阜林廟且因以考訂<lb/>
<pb n="KR4h0081_SBCK_036-12b"/>
其譜諜而收其所未續者遂携之至干京師以示<lb/>
諸學孔子者傒斯得與觀焉於是肅然敬悚然懼<lb/>
進而告之曰凡天下之受姓命氏未有非聖賢之<lb/>
後者也凡有尊祖敬宗之心未有不知重其譜諜<lb/>
者也然徒知重其譜諜而不知求夫尊祖敬宗之<lb/>
實猶無譜諜也猶非其子孫也而況孔子之丗家<lb/>
乎夫孔子魯之陪臣也去今千七百有餘歳矣天<lb/>
下至今誦其書講其道祀之以天子之禮樂戴之<lb/>
如天地仰之如日月親之如父母者果何以致是<lb/>
乎哉衢路庸衆尋常之人一有不合於孔子之敎<lb/>
<pb n="KR4h0081_SBCK_036-13a"/>
者猶得指而議之而況其子孫乎其爲孔氏之子<lb/>
孫亦難矣故籠天下之陸海不足以爲其冨極天<lb/>
下之爵禄不足以爲其貴窮天下之竒珍異器不<lb/>
足以爲其寳其可冨可貴可寳者在聞乃祖之道<lb/>
而巳凡學孔子者猶必以是爲務而況其子孫乎<lb/>
夫譜其譜者尊祖之器也道其道者尊祖之實也<lb/>
敬之勉之勿徒抱其虚器而號於衆曰吾先聖之<lb/>
子孫也吾懼其有議其後者矣子其愼之<lb/>
　　國朝名臣事略序　歐陽玄<lb/>
應奉翰林文字趙郡蘇伯脩甫年弱冠即有志著<lb/>
<pb n="KR4h0081_SBCK_036-13b"/>
書初爲胄子時科目未行館下士諅言詞章講誦<lb/>
既有餘暇月筆札又冨君獨博取中朝鉅公文集<lb/>
而日鈔之凡而元臣丗卿墓表家傳徃徃見諸編<lb/>
帙中及夫閒居紀録師友誦說於　國初以來文獻<lb/>
有足徴者彚而稡之始䟽其人若干屬以其事中<lb/>
更校讎櫛去而導存抉隱而蒐逸乆而成書命曰<lb/>
國朝名臣事略他日余與伯脩同預史属從借讀<lb/>
之作而嘆曰壯哉元之有國也無競由人乎若太<lb/>
師魯國淮安河南楚諸王公之勲伐中書令丞相<lb/>
耶律楊史之器業宋商姚張之謀猷保定槀城東<lb/>
<pb n="KR4h0081_SBCK_036-14a"/>
平鞏昌之方略二王楊徐之辭章劉李賈趙之政<lb/>
事興元順德之有古良相風廉恒山康軍國之有<lb/>
士君子操其他臺府忠藎之臣帷幄文武之士内<lb/>
之樞機外之藩翰班班可紀也太保少師三太史<lb/>
天人之學陵川容城名節之特異代豈多見哉至<lb/>
於司徒文正公尊主庇民之術所謂九原可作我<lb/>
則隨武子乎嗟夫乾坤如許大人才當軰出伯脩<lb/>
是編未渠央也姑志余所見如是云<lb/>
　　𥙷正水經序　歐陽玄<lb/>
金禮部郎中蔡正甫作𥙷正水經三卷翰林應奉<lb/>
<pb n="KR4h0081_SBCK_036-14b"/>
蘇君伯脩購得其書將版行之屬余叙其篇端案<lb/>
隋經籍志有兩水經一本三卷郭璞注一本四十<lb/>
卷酈善長注善長即道元也然皆不著撰人名氏<lb/>
唐杜佑作通典時尚見兩書言郭璞踈略於酈注<lb/>
無所言撰人則槩未之考也舊唐志始云郭璞作<lb/>
宋崇文緫目亦不言撰人爲誰但云酈注四十卷<lb/>
亡其五然未知两水經之一存一亡巳見於斯時<lb/>
否也新唐志乃謂漢桑欽作水經一云郭璞作今<lb/>
人言桑欽者本此也崇文緫目作於宋景祐與新<lb/>
唐書同時又未知新志何所據以爲說也余嘗參<lb/>
<pb n="KR4h0081_SBCK_036-15a"/>
訂之說者疑欽爲東漢順帝以後人以彘一縣疑<lb/>
之也今經言江水東逕永安宫南永安宫昭烈託<lb/>
孤於孔明之地也今特著于斯又若因其人而重<lb/>
者得非蜀漢間人所爲也不寕惟是也其言北縣<lb/>
名多曹氏置南縣名多孫氏置余又未暇一二數<lb/>
也斯則近代宇文氏以爲經傳相淆者此說近之<lb/>
也然必作經作傳之人定而後可分也或者又曰<lb/>
豈非欽作于前二氏附益于其後它書或然也而<lb/>
此未必也西漢儒林傳言塗惲授河南桑欽君長<lb/>
尚書晁氏言欽成帝時人使古有两桑欽則可審<lb/>
<pb n="KR4h0081_SBCK_036-15b"/>
爲成帝時欽則是書不當見遺於漢藝文志也抑<lb/>
余又有疑于斯水經述作徃徃見於南北分裂之<lb/>
時借曰舊唐志可據則作者南人注者北人在當<lb/>
時皆有此疆彼界之殊又焉知其詳略異同不限<lb/>
於一時聞見之所逮也嗟夫古今有志之士思皇<lb/>
極之不作傷同風之無時又焉知其不寓深意於<lb/>
是書也然則景純也道元也正父也是或一道也<lb/>
然以余觀正父之博洽多識其見於它著作者蓋<lb/>
有劉原父鄭漁仲之風中州士之巨擘也是書雖<lb/>
因宇文氏之感發而有以正蜀版遷就之失其詳<lb/>
<pb n="KR4h0081_SBCK_036-16a"/>
於趙代間水此固景純之所難若江自尋陽以北<lb/>
呉松以東則又能使道元之無遺恨者也伯脩生<lb/>
車書混一之代身爲史官年學俱冨於金人放失<lb/>
舊聞多所收攬而是書又有關於職方之大者故<lb/>
余亦願附著其說焉而不自知其妄也<lb/>
　　忠史序　歐陽玄<lb/>
忠也者盡己之名也天以事物當然之理賦於人<lb/>
人盡其所當然者而無憾焉是之謂忠今語人曰<lb/>
臣事君以忠與忠恕之忠同則莫不駭然以爲非<lb/>
而實然也或曰臣盡臣道於君忠矣子盡子道於<lb/>
<pb n="KR4h0081_SBCK_036-16b"/>
父何獨曰孝乎曰不然也禮記所爲内盡於已而<lb/>
外順於道忠臣以事其君孝子以事其親其本一<lb/>
也此即吾說也然則上盡其所當然於其下其名<lb/>
曰何曰盡有不敢不勉之義上下之間必有别也<lb/>
故盡之對爲推推即恕矣程子嘗謂忠恕一也事<lb/>
上之道莫若忠使下之道莫若恕後儒疑之未喻<lb/>
此也人生而靜動與物接即有盡己不盡已二者<lb/>
出乎其間識者知其然固無一息而非吾效忠之<lb/>
時也是道也所以事君所以事天詩曰昊天曰明<lb/>
及爾出王昊天曰旦及爾㳺衍亶其嚴乎番易楊<lb/>
<pb n="KR4h0081_SBCK_036-17a"/>
玄翁有見於此乆矣大父通守在軒先生當宋季居<lb/>
官守以直聞遇國難以死節著玄翁慨慕先志作忠史<lb/>
十餘年成書於是上下數千年臣子大義粲然畢<lb/>
具微而一言一行苟無愧於盡已者悉録之又微<lb/>
而裔夷小邦婦人女子之操不遺也又極而心跡<lb/>
形似之間皆有以覈其實是非枉直瞭然不繆於<lb/>
古人何其至公而當也嗚呼自忠之爲說不明士<lb/>
大夫平居無涵養省察之功莅事無鞠躬盡瘁之<lb/>
志立朝無直言敢諌之風至於臨難死節能保其<lb/>
必然也耶嗚呼宇宙間此道明即天地變化草木<lb/>
<pb n="KR4h0081_SBCK_036-17b"/>
蕃不明即天地閉賢人隱甚可畏也余爲國子博<lb/>
士時職當校獻書旣表章之猶懼玄翁著書之志<lb/>
未白也故述忠說於斯嗚呼是書果行於丗也夫<lb/>
書之幸也夫丗之幸也夫<lb/>
　　送曲阜廟學管勾簡君序　歐陽玄<lb/>
曏余讀魯相置孔子廟史碑載司徒臣雄司空臣<lb/>
戒言魯相瑛書稱孔子廟褒成侯四時來祠事巳<lb/>
即去廟有禮器無常人掌領請置百石卒史一人<lb/>
典守之謹問太常祠曹掾辭對故事辟雍祠先聖<lb/>
太宰太祝各一人備爵太常丞監祀牛羊豕河南<lb/>
<pb n="KR4h0081_SBCK_036-18a"/>
尹米大司農給請許瑛言置制可此元嘉中事也<lb/>
它書考之雄呉雄戒趙戒瑛乙瑛獨始置史闕姓<lb/>
名余頃代匱國子博士中春秋祠上丁中書奉<lb/>
上命代祀御史二人紏儀物禮部主符户部器皿兵<lb/>
部車工部帟幄光禄醴齊宣徽兎鹿脯脩留守烜<lb/>
燎薌宗正卒徒大興尹粢盛犧牲事眎古加詳禮<lb/>
器則常置管勾一人司其事寔與百石史同方是<lb/>
時衍聖公言曲阜祠事放辟雍獨器服無常職請<lb/>
用辟雍故事置管勾中書集賢吏禮部胄監徃復<lb/>
諮問凡數年始決於是朝士大夫合辭薦蜀士簡<lb/>
<pb n="KR4h0081_SBCK_036-18b"/>
君當其選又詩以送之夫衍聖古褒成在漢褒成<lb/>
無所言頼相發其端歴三公訪曲臺援成均禮器<lb/>
始有常官然則是職豈輕也哉漢史初置如是其<lb/>
難其人亦必愼選惜逸其姓名今簡君學賅而周<lb/>
行篤而惠旣幸居是職之始又幸託姓名於一時<lb/>
名士大夫之詩文異時並漢碑以傳而偶然哉抑<lb/>
余又有感焉昔者商有天下三十丗爲周周二十<lb/>
三丗孔子生其間千有餘歳矣孔子蚤年孟僖子<lb/>
屬其子曰聖人之後也爾必徃學禮此聖聖成湯<lb/>
也以今距孔子較之周末距湯歲不甚相絶也湯<lb/>
<pb n="KR4h0081_SBCK_036-19a"/>
之澤未必如今日夫子之盛也子開之宋降而孔<lb/>
父之魯其丗系又未必今日之丗有爵邑也雖生<lb/>
民以來之有無斷可識也而今有爲僖子言者丗<lb/>
不以爲迂乎夫何一禮器之職於故宫古今設置<lb/>
之難其曹府事例有若合符者而獨人心士習之<lb/>
厚薄去古也逺甚果何自而然乎余於其所甚同<lb/>
者旣詳叙之其所甚異深致余意爲孔氏後人爲<lb/>
當丗學禮者簡君願爲我敬告之而益以自厚也<lb/>
　　送張文琰序　謝端<lb/>
今上皇帝舊勞于外其潜邸在建鄴江南行御史<lb/>
<pb n="KR4h0081_SBCK_036-19b"/>
臺理所也凡官府所治與小民俗尚淑均竒衺靡<lb/>
不具知旣正位宸極以繩愆紏繆所職尤重風紀<lb/>
之選故多上所自擇大夫中丞有所㧞用亦必其<lb/>
人然後敢舉而應奉翰林文字張君文琰亦以選<lb/>
爲山東道肅政廉訪司經歴應奉七品官清華優<lb/>
佚編摩論譔之餘例三日始一集集則自待制以<lb/>
下相與雜坐吟嘯竢官長至升堂一揖而退才逾<lb/>
月即受俸以歸爲經歴繁勞異是矣經歴而上大<lb/>
官八人其同僚二人吏十六人書手又不在焉吏<lb/>
之治辦與否皆緫於經歴經歷固爲之長又吏所<lb/>
<pb n="KR4h0081_SBCK_036-20a"/>
師也日始出即入幕府督吏書手分曹局治文書<lb/>
凡一司庶務與分司出按部郡邑行事有疑不决<lb/>
官吏受賄及稽違當殿降訊治民獄辭两造當論<lb/>
報案旣成吏持來前求予奪可否經歴爲之析疑<lb/>
似平向背竄易審定乃署以卑吏得其情又不戾<lb/>
於律始可信大官服僚佐而吏亦不得一揺手以<lb/>
輕重法其居是職必昔之甞有事於珥筆以事上<lb/>
官者自謂優爲之洎至其屬亦翕然低首仰面相<lb/>
師尊今顧不以予彼而予文琰薦者蓋必有以取<lb/>
之仕可行巳莫風紀若儒者之效不白於丗乆矣<lb/>
<pb n="KR4h0081_SBCK_036-20b"/>
重遲迂懦人率以是詆姍我及有能自樹立脫去<lb/>
故習軒豁特逹則彼固將駴且敬異焉之二者吾<lb/>
將以文琰是行卜之也天暦已巳正月旣望翰林<lb/>
修撰謝端叙<lb/>
　　太常集禮槀序　李好文<lb/>
太常集禮槀爲編秩者郊祀九社稷三宗廟二十<lb/>
有一輿服二樂七諸神祀三諸臣請謚及官制因<lb/>
革典籍録六合五十一卷事覈文直彚雜出而易<lb/>
見蓋太常之實録也太常典三禮主群祀凡禮樂<lb/>
之事皆自出焉國家論議制作之原郊社宗廟縁<lb/>
<pb n="KR4h0081_SBCK_036-21a"/>
祀之制山川百神秩序之典諸臣節惠易名之實<lb/>
不知其故可乎洪惟聖朝天造之始金革方載文<lb/>
德未遑我<lb/>
太宗皇帝戡金五年歳在戊戌時中原甫定則巳<lb/>
命孔子之孫元措訪求前代禮樂將以文萬丗太<lb/>
平之治<lb/>
憲宗皇帝二年壬子時則有日月之祀伏觀當時<lb/>
羣臣奏對之際上問禮樂自何始左右對以堯舜<lb/>
則其立神基肇人極丕謨睿略固巳宏逺矣<lb/>
丗祖皇帝中統之初建宗廟立太常討論述作度<lb/>
<pb n="KR4h0081_SBCK_036-21b"/>
越古昔至元之治遂光前烈<lb/>
成宗皇帝肇立郊丘<lb/>
武宗皇帝躬行祼享<lb/>
英宗皇帝廣太室定昭穆御衮冕鹵簿脩四時之<lb/>
祀列聖相承歳増月輯典章文物煥然畢備矣百<lb/>
年以來事皆屬之有司寄諸簡牘歳月旣乆不無<lb/>
散逸故由之者或不知其本論之者或失於其初<lb/>
闊略戾舛頗違於舊㤗定丁卯秋好文備貟博士<lb/>
深慨其故旣而僉太常禮儀院事孛术魯公繼至<lb/>
從而倡率之遂曁一二同志蒐羅比校訪殘脫究<lb/>
<pb n="KR4h0081_SBCK_036-22a"/>
訛略其不敢遽易者亦皆論䟽其下事雖不能無<lb/>
遺以耳目所及顧巳獲其七八越二歳書成名之<lb/>
曰大元太常集禮槀嗚呼一代之治必有一代之<lb/>
文綱常典則天秩人紀豈易言哉然事不可以無<lb/>
述言不可以無統與其具於臨時孰若求之載籍<lb/>
與其習而不察孰若信而有徴此裒集之有編而<lb/>
不敢後者也曰稾者固將有所待焉他日鴻儒碩<lb/>
筆承詔討論成一代之大典則亦未必無取天暦<lb/>
二年秋七月丙辰朔承務郎太常博士李好文序<lb/>
<pb n="KR4h0081_SBCK_036-22b"/>
</p>
<p>
國朝文類卷第三十六<lb/>
<pb n="KR4h0081_SBCK_036-23a"/>
</p>
<p>
</p>
  </div>
</body>
</text>
</TEI>
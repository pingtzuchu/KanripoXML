<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_047-1a"/>
國朝文類卷第四十七<lb/>
䇿問<lb/>
　　㑹試䇿問　馬祖常<lb/>
聖王之設官也俾在位之臣咸稱厥職以亮天工<lb/>
者其法不越乎選舉而巳皇元稽古立制用賢使<lb/>
能叙進差等成法具在夫事乆将弊亦有可變通<lb/>
者乎入官者日滋月積循名責實有不勝其煩然<lb/>
選舉乖方則<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>官病民曷術得以無二者之失乎<lb/>
命風紀擇可爲守令者善矣然必求於資歴相當<lb/>
足以盡撫字之才乎漢丗公卿二千石皆得辟舉<lb/>
<pb n="KR4h0081_SBCK_047-1b"/>
可施於今乎課績良法也今以五事備責守令徃<lb/>
徃虚文考功可復乎州郡牧守限於品秩闕貟者<lb/>
衆漢唐以來權行守試激厲獎借之道獨不宜於<lb/>
今乎諸君子衰爲舉首各悉其說<lb/>
　　廷試䇿問　王士熈<lb/>
朕聞帝王之相承質文之迭興尚矣夫治在正俗<lb/>
致俗之丕變必在上之人有以作而興起之則四<lb/>
海之内其應如響也史氏之言曰夏之政忠忠之<lb/>
敝小人以野故殷人承之以敬敬之敝小人以鬼<lb/>
故周人承之以文文之敝小人以僿於乎三代善<lb/>
<pb n="KR4h0081_SBCK_047-2a"/>
政所以紹五帝之烈垂百丗之範其爲之綱紀樞<lb/>
機者豈不在兹乎繼是而後不遑論也洪惟我<lb/>
太祖皇帝龍興朔土<lb/>
丗祖皇帝奄宅方夏制度文爲著之令甲深仁厚<lb/>
澤涵煦黎庶其一民俗而定民志者具舉矣淳厖<lb/>
正直之風篤實博大之教兹非忠乎上下等威截<lb/>
然而不可犯郊廟朝廷粲然而有儀兹非敬與文<lb/>
乎然必審所從也夫三代不可及巳其所謂敝者<lb/>
果何在乎今欲氣感而聲隨風移而俗易必從一<lb/>
以爲定乎必擇三者之盛而棄其敝乎此朕所以<lb/>
<pb n="KR4h0081_SBCK_047-2b"/>
切于正俗者也子大夫績學明經其於古今之宜<lb/>
政事之要方将推以待用其悉心以對毋忽<lb/>
　　大都郷試䇿問　孛术魯翀<lb/>
朝廷者綱紀所綜而風化所由宣京師者郡縣所<lb/>
望而民物所由阜以上逹下者禮樂政刑也事孰<lb/>
大焉以下奉上者士農工商也業孰廣焉事振於<lb/>
上萬方治象以之昭明業修於下萬丗邦本於是<lb/>
鞏固生民以來天下國家莫之能易也夫禮天地<lb/>
之節也三代損益雖可槩見叔孫之儀後丗因之<lb/>
開元之禮通典載之宋金雖未定其書禮之記録<lb/>
<pb n="KR4h0081_SBCK_047-3a"/>
者國有大議廟堂諏詢宸宁斷制必采而用之其<lb/>
於事天享帝之爲敬君臣父子夫婦之爲綱孝友<lb/>
睦婣任恤之爲教果盡古昔之道適時措之宜乎<lb/>
樂天地之和也瞽宗制氏失傳雅益趨俗近古有<lb/>
爲之君知方之士思復古制而竟未能一其或有<lb/>
作不能無憾沿襲至今署兩大樂律吕果脗合乎<lb/>
治忽果關繫乎政以德德本於天法制禁令政之<lb/>
條目也施無所本足以帥其下乎刑弼教教宗於<lb/>
禮鈇鉞鞭扑刑之不得巳也用無所宗足以戢其<lb/>
亂乎民於下者士也農也工也商也士俊造之藪<lb/>
<pb n="KR4h0081_SBCK_047-3b"/>
也将相百執事之階也今飬士法加詳取士路加<lb/>
闢而士習益陋士氣益卑豈學非所用用非所學<lb/>
乎其何道以礪之農衣食之原也上有司農之政<lb/>
下有勸農之臣墾令雖嚴而汗萊間於圻甸占籍<lb/>
可考而㳺惰萃於都城況其逺者乎其何法以治<lb/>
之工利器之府也竒功熾而奪稼穡之務苦窳售<lb/>
而耗庫廪之儲其何方以正之商懋遷之資也鈔<lb/>
法乆墮農末交病市擾不測有無俱艱徼倖者公<lb/>
私相欺折閱者上下莫愬其何術以平之<lb/>
聖天子踐阼科舉舊章再布明詔京府開試光被<lb/>
<pb n="KR4h0081_SBCK_047-4a"/>
徳音諸君子需貢輦下經濟首有望焉之八者本<lb/>
末精粗討論有素請著於說<lb/>
　　郷試䇿問　宋本<lb/>
趙宋立國三百餘年遼金二氏與之終始其君臣<lb/>
媺惡其俗化隆汚其政事號令征伐禮樂之得失<lb/>
皆冝傳諸不朽爲鑒将來然當丗史官記傳叢雜<lb/>
不可盡信虞初稗官之書又不足徴昔晉書成於<lb/>
貞觀唐史作於慶暦蓋筆削之公必待後丗賢君<lb/>
臣而始定<lb/>
聖天子方以人文化天下廷議將併纂三氏之書<lb/>
<pb n="KR4h0081_SBCK_047-4b"/>
爲不刋之典左氏史遷之體裁何所法凡例正朔<lb/>
之予奪何以辨諸君子其悉著于篇用備采擇<lb/>
　　郷試䇿問　歐陽玄<lb/>
誦唐風者慕堯之遺俗歌豳雅者念周之初基載<lb/>
籍可稽也國家龍興朔方渾厚之風雄武之氣所<lb/>
以度越百王奄有四海者也當是時國人忠君親<lb/>
上之誠一出天性旣而髙昌親附乾竺大夏諸國<lb/>
景從域葱嶺民流沙碣石以北祁連以西皆隷職<lb/>
方收其豪傑而用之亦旣尊尚國人之習而服被<lb/>
其風矣承平旣久散處宇内名爵之所砥礪才諝<lb/>
<pb n="KR4h0081_SBCK_047-5a"/>
之所滋演捷出百家未有紀極雖風氣大開文治<lb/>
加盛埶有然者然而黜浮而崇雅去漓而還淳豈<lb/>
無其道歟親筆札者兼弓矢之藝飫膏粱者知稼<lb/>
穡之難其教當何先歟别氏族以明本原同風俗<lb/>
以表歸㑹其政有當講者歟才諝旣培養矣名爵<lb/>
旣錫子矣其所以圖報稱者以何事歟願悉以對<lb/>
　㑹試䇿問　歐陽玄<lb/>
蓋聞三代以來經國之制至于今而不朽者未有<lb/>
盛於九府圜法者也國初楮幣量時度冝歳乆變<lb/>
通埶所必至粤若稽古歴山荘山之鑄先王荒政<lb/>
<pb n="KR4h0081_SBCK_047-5b"/>
民無捐瘠将使錢楮通行矧兹時與事㑹然而輕<lb/>
重之則歛散之方可以行之永乆者必有良法矣<lb/>
伊欲重不至於病鈔法輕不至於費國資歛可以<lb/>
益於公散可以便於私以至廣鼓鑄之所而不滋<lb/>
僞盡坑治之利而不厲民平貿易之價而不偏均<lb/>
逺近之用而不滯新不至貽将來之弊舊不至墮<lb/>
前代之成官有典守而不冗於設貟銅有中買而<lb/>
不煩於立禁肉好之詣精銖兩之適等逺物畢來<lb/>
而舶無逸出之患私藏盡發而人無告許之虞若<lb/>
是者何以各臻于善歟諸君子學古而通今苟有<lb/>
<pb n="KR4h0081_SBCK_047-6a"/>
以𥙿國而庇民者其悉心以對無隠<lb/>
　　鄉試䇿問　黃溍<lb/>
三代法制見於經者惟周官一書大綱小紀詳略<lb/>
相因其言人事悉矣然稽之尚書王制孟子之書<lb/>
有不能盡同者何歟或以爲周公致太平之迹或<lb/>
以爲六國隂謀之書果何所折衷歟周衰諸侯惡<lb/>
其害巳而皆去其籍是書何以獨存歟漢除挾書<lb/>
之律是書最後出而冬官亡矣時以考工記足之<lb/>
或者排其非是考工有記果出於誰歟或又謂三<lb/>
百六十之属巳散見於五官冬官果未嘗亡歟國<lb/>
<pb n="KR4h0081_SBCK_047-6b"/>
家以經術取士而是書不列科目豈以劉歆蘇綽<lb/>
王安石軰用之而不驗歟抑他有可議者歟厥今<lb/>
朝廷内建六曹蓋古六官之遺意豈其成法固在<lb/>
所取歟抑猶有可舉而行者歟諸君子爲有用之<lb/>
學冝熟講之矣願聞其說<lb/>
　啓<lb/>
　　謝嚴東平賜馬啓　康曄<lb/>
微勞亡有敢及三命之榮小巳奚堪遽冐千金之<lb/>
賞所賜厚矣何愧如之伏念曄材素無良器非致<lb/>
逺徒勉厲駑之志莫成率驥之功無所取哉確然<lb/>
<pb n="KR4h0081_SBCK_047-7a"/>
大耳詩書廢棄難追韓愈之飛黃鄉里歸來亦乏<lb/>
少㳺之𣢾叚敢忘代勞之駿足孰憐負俗之陳人<lb/>
賁然來思念不到此兹蓋伏遇相公秉鞭作牧如<lb/>
馭臨民名髙齊駟之無稱德大魯駉之有頌小者<lb/>
大者縶之維之雖病顙之駒謂何飾矣至泛駕之<lb/>
馬亦在馭焉不圗衰朽之蹤曲𬒳閑馳之惠自矜<lb/>
光寵獲免徒行敢曰據鞍效馬伏波之矍鑠恐其<lb/>
嚲鞚有杜工部之損傷感佩良深染濡奚罄<lb/>
　　謝解啓　閻復<lb/>
芹宮角藝初無黃絹之辭藻鑑垂光誤中青錢之<lb/>
<pb n="KR4h0081_SBCK_047-7b"/>
選名非情稱感與愧并切惟辭賦之淵源是乃古<lb/>
詩之糟粕荀氏子發明其大槩宋大夫鼓舞乎後<lb/>
塵英華秀發則洛陽少年文彩風流則臨卬詞客<lb/>
自兹以徃作者寖多摛章繪句者徃徃有之操𥿄<lb/>
染翰者滔滔皆是若孫綽擅聲金之美子雲韜吐<lb/>
鳳之竒二班父子卓冠一時陸家弟兄獨歩當丗<lb/>
莫不振金石鏗鏘之調窮霧縠組麗之文大而仁<lb/>
義諷諭之至言細而鳥獸草木之多識禁踰侈則<lb/>
有東京西京之作辨時事則有呉都蜀都之編或<lb/>
上林以諷其畋逰或甘泉以述其郊祀升堂入室<lb/>
<pb n="KR4h0081_SBCK_047-8a"/>
然未窺孔氏之門墻宣德通情亦庶㡬風人之㫖<lb/>
趣何此源流之降演爲科舉之文一變唐宋尚餘<lb/>
作者之典刑百變遼金無復舊家之風骨拘之以<lb/>
聲律之調暢撿之以對偶之重輕以窘邊幅爲謹<lb/>
嚴以粘皮骨爲親切描題畫影但知一字之工夫<lb/>
抺東塗西不覺六經之破碎習非成是以變爲常<lb/>
事馳驟者輙謂之荒唐務雄贍者例云乎唱呌雖<lb/>
子建胸中之八斗不得騁其才雖少陵筆陣之千<lb/>
軍無以施其勇然有司之獲選亦壯夫所不爲何<lb/>
承平歴丗而來莫之敢指蓋僥倖一第之外孰知<lb/>
<pb n="KR4h0081_SBCK_047-8b"/>
其他必待權衡至公之流庶展琴瑟更張之手伏<lb/>
惟提學郎中先生儒林冠冕學海宗盟憫斯文重<lb/>
厄於秦灰賛東國復修乎泮水甄陶後進殿最於<lb/>
春秋二季之間鑑視前車洗滌乎埸屋百年之弊<lb/>
俾削拘攣之態庶還麗則之風格雖守而必文辭<lb/>
之可觀辭雖尚而亦義理之爲主加程文律度於<lb/>
古今骨格之内取古今氣艶於程文規矩之中自<lb/>
非卓爾不羣之才曷起褎然舉首之選如復者青<lb/>
衿小子白面書生學淺鮮而不根氣葳㽔而易涸<lb/>
文慚七歩才愧八义僅知弄筆以作文未免㝷章<lb/>
<pb n="KR4h0081_SBCK_047-9a"/>
而摘句五音中度敢論擲地之宫商八表神逰安<lb/>
有凌雲之氣象辨作戰蝸之两角尚慚窺豹之一<lb/>
班鼯䑕之窮顧将柰何黔驢之技蓋止此耳豈意<lb/>
不以菲葑之下體遽仐穅粃以先揚敢不益礪操<lb/>
脩重鞭鄙鈍進而不已雄以當前庶取百中之功<lb/>
不負千金之顧銘心鶚路謝九秋桂子之風刮眼<lb/>
龍門看三月桃花之浪<lb/>
　上梁文<lb/>
　　廣寒殿上梁文　徐丗隆<lb/>
析木星躔臨士馬雄彊之地瓊華仙島營<lb/>
<pb n="KR4h0081_SBCK_047-9b"/>
帝王逰豫之宫蓋因前代規模便有内都氣象金<lb/>
䑓南峙玉泉西流北襟山勢眞龍虎之區東帶海<lb/>
濤盡魚鹽之國控河朔上流之上居今日中原之<lb/>
中是宜均貢賦于四方定龜鼎於億載況朝覲必<lb/>
有接見之所凡宫室本非逸樂而爲恭惟<lb/>
皇帝陛下功塞兩間德光五葉明俊德以親九族<lb/>
脩文德而來逺人以至治不丗出之英姿舉累朝<lb/>
未暇行之令典旣嚴先廟當備行宫念人疲飛輓<lb/>
而尚未全蘇雖躬在暴露而不自爲苦逮至干戈<lb/>
之載戢始令棟宇之量修壯未央而襲秦風鄙蕭<lb/>
<pb n="KR4h0081_SBCK_047-10a"/>
相重威之設葺九成而損陏制慕唐皇去泰之心<lb/>
即廣寒之廢基應清署之故事敬㳙榖旦爰舉栢<lb/>
梁敢陳工誦之言庸代子來之詠<lb/>
抛梁東海外三韓向化風鴨緑江頭無戰伐盡銷<lb/>
金甲事春農<lb/>
抛梁南惠雨仁風洗瘴嵐千羽兩階苗自格篚包<lb/>
不數洞庭柑<lb/>
抛梁西鐡嶺兵閑大白低聞道上都朝㑹日降王<lb/>
侍子到來齊<lb/>
抛梁北天道北旋昌水德周天列宿象臣民萬歳<lb/>
<pb n="KR4h0081_SBCK_047-10b"/>
千秋拱宸極<lb/>
抛梁上雲馭霓旌擁仙仗長春白鶴自天來特爲<lb/>
吾皇降靈貺<lb/>
抛梁下輦路春風促龍駕都人莫訝晚廽鑾秋郊<lb/>
恐損如雲稼<lb/>
伏願上梁之後　一人有慶萬壽無疆地儀厚配於<lb/>
長秋天位普臨於諸夏青宫朱邸曄曄相輝玉葉<lb/>
金枝綿綿不絶鸞䑓鳯閣咸登柱石之臣象郡雞<lb/>
林永作藩維之守國無橈棟民悉奠居延及魚鳥<lb/>
之微生亦遂池䑓之同樂<lb/>
<pb n="KR4h0081_SBCK_047-11a"/>
　　太廟上梁文　王磐<lb/>
聖人作事仰憲百王都邑成規要傳萬丗越皇居<lb/>
之肇建必宗廟以爲先是故舜紹堯基歸格於藝<lb/>
祖之室周成洛邑烝祭於文王之宫典冊相傳古<lb/>
今一制　今皇帝仁涵動值孝奉神眀飮食菲薄<lb/>
而豐腆於粢盛衣服純素而鮮華於黻冕講求故<lb/>
事太常之禮樂一新圖任舊人漢官之威儀漸復<lb/>
敬擇吉地爰立太宫百堵皆興千楹並列堅桫文<lb/>
梓半出於江南巨栢長松并來於山北共勸樂趨<lb/>
之役咸成不日之功因舉脩梁輙伸善頌<lb/>
<pb n="KR4h0081_SBCK_047-11b"/>
抛梁東瀚海無波舟楫通行見新羅兼日本共來<lb/>
助祭賀新宫<lb/>
抛梁西西域重開路不迷碧瑱明珠駞滿背香犀<lb/>
藥草似長堤<lb/>
抛梁南楚風輕脆尚虚談供祭包茅宜早貢莫誇<lb/>
天險恃江潭<lb/>
抛梁北萬勇不能當一德龍沙戰土漲天潢舞干<lb/>
未乆苗來格<lb/>
抛梁上綿蕞新儀參法象禮文隆殺相時宜魯國<lb/>
两生何太彊<lb/>
<pb n="KR4h0081_SBCK_047-12a"/>
抛梁下天開有道扶宗社列聖相承四紀餘于今<lb/>
𥘉覩文明化<lb/>
伏願上梁之後干戈罕用爼豆常陳長朱草於齋<lb/>
除産靈芝於廟柱烝嘗禴祀保百丗之宗祧朝覲<lb/>
㑹同來萬方之玉帛各安環堵室同作太平人<lb/>
　東宫正殿上梁文　盧摯<lb/>
玉冊金文旣正重離之位桂宫蘭殿載新洊震之<lb/>
居蓋将别冡嫡以繫人心所以敞儲闈而貳宸極<lb/>
恭惟<lb/>
皇帝陛下統垂萬丗德冠百王以不丗之英姿修<lb/>
<pb n="KR4h0081_SBCK_047-12b"/>
曠古之墜典頃因定鼎爰用正朝固非逸豫之期<lb/>
率皆社稷之計每穆然思隆萬丗之本其必也能<lb/>
聳四方之觀廼眷春宫式崇丕構敬惟　皇太子<lb/>
殿下温文日就岐嶷生知趨朝回馳道之車侍幄<lb/>
辨南陽之牘然不有師賔接見之所則何以示軌<lb/>
範不有衛率環列之所則何以明等威於是少府<lb/>
獻圖冬官督役顧僦盡出内帑經費不煩大農萃<lb/>
楩柟豫章之材罄般輸梓匠之技規模素定斤築<lb/>
隆施繡桷華榱拱星辰於閶闔飛橋複道接雲氣<lb/>
於蓬萊允叶龜謀共扶虹棟敢申善頌以相歡謡<lb/>
<pb n="KR4h0081_SBCK_047-13a"/>
抛梁東太液滄波與海通玉殿問安僊仗曉鬱葱<lb/>
浮動廣寒宫<lb/>
抛梁西京觀巍峩太白低少海旌旗葱嶺捷至今<lb/>
威信徹羗氏<lb/>
抛梁南天䇿元勲自可參鈆槧小才蕭統軰癡兒<lb/>
官事竟何堪<lb/>
抛梁北勿謂天高人叵測居卿半夜望前星輝耀<lb/>
晶熒拱辰極<lb/>
抛梁上萬國歡欣覩明两金相玉𥙿德無疵主鬯<lb/>
承祧神自享<lb/>
<pb n="KR4h0081_SBCK_047-13b"/>
抛梁下翼翼青宫崇廣厦横經問道重師儒卻笑<lb/>
瀛洲非大雅<lb/>
伏願抛梁之後殿下端居鶴禁誕荷鴻休得保傅<lb/>
若二踈有賔客如四皓問安視膳克盡兩宫之懽<lb/>
監國撫軍大慰兆民之望<lb/>
　　尚書省上梁文　閻復<lb/>
龍蟠虎踞近依天闕之九重鳥革翬飛肇啓文昌<lb/>
之八座昭風雲之慶㑹聳華夏之具瞻麟鳯來㳺<lb/>
燕雀相賀欽惟<lb/>
聖朝罄天張宇亘地開封混六合以爲家攬羣英<lb/>
<pb n="KR4h0081_SBCK_047-14a"/>
而入彀周卿有六以冡宰統百官唐省分三曰尚<lb/>
書緫庻務喉古典樞機之宻股肱資輔佐之良惟<lb/>
政事之有堂寔熈朝之盛典再㳙吉地爰築新墓<lb/>
輦來落落之竒材構出潭潭之仙府左帶鳯池之<lb/>
水右瞻鰲冠之峯聽雞有便於趍朝待漏不煩于<lb/>
他所三槐論道端居上相之尊一筆爲霖廣作蒼<lb/>
生之福允恊龜䇿共舉虹梁博採歡謠庸申善頌<lb/>
抛梁東日出扶桑化景融盡道今年春澤好安排<lb/>
歌酒慶年豐<lb/>
抛梁南解愠風清澍雨甘萬項黃雲登夏麥千村<lb/>
<pb n="KR4h0081_SBCK_047-14b"/>
白雪簇春蠶<lb/>
抛梁西月窟無塵太白低九曲河清蛟蜃逺萬年<lb/>
枝穩鳳鸞棲<lb/>
抛梁北至牒交歡懷聖德草芳騏驥附龍鱗沙遥<lb/>
鶺鴒攀鳯翼<lb/>
抛梁上調元上應璿璣象輔德常依紫極垣洗兵<lb/>
更挽銀河浪<lb/>
抛梁下發政施仁自鰥寡甄陶萬類入洪鈞廕庇<lb/>
八荒開廣厦<lb/>
伏願上梁之後三辰即序庶政惟和邦畿符鼎足<lb/>
<pb n="KR4h0081_SBCK_047-15a"/>
之安輔相恊棟隆之吉二十四考休誇中令之賢<lb/>
材萬八千年共祝　天皇之聖夀<lb/>
　　九先生祠上梁文　薛友諒<lb/>
道行天地之間固存消長丗乏聖賢之出孰與綱<lb/>
維欲開我後人必須先覺者濂溪先生圖立太極<lb/>
學契聖功發四端萬善之原扶三綱五常之教幸<lb/>
親傳之明道而復授以伊川況康節之同時有横<lb/>
渠之行軰文正挺生於涑水南軒迭起於漢川在<lb/>
吕太史豈曰小知至朱晦庵始爲大備歷乎千載<lb/>
寔惟九人視漢唐訓詁之徒尚陪從祀接孔孟湮<lb/>
<pb n="KR4h0081_SBCK_047-15b"/>
微之統當有叢祠爰即州庠載嚴像設兾篤信好<lb/>
學之士啓見賢思齊之心縱有避秦人必願受㕓<lb/>
而岀於變離騷國須捨所學而從助舉脩梁恭陳<lb/>
善頌<lb/>
抛梁東人在光風霽月中爲報僊源來學者精思<lb/>
力踐是豪雄<lb/>
抛梁西先哲從㳺記鄠郿樂地一言良有悟更能<lb/>
談易撤臯比<lb/>
抛梁南春染沅江一帶藍時不再來如逝水亟将<lb/>
伊洛學窮探<lb/>
<pb n="KR4h0081_SBCK_047-16a"/>
抛梁北斯文復振無楊墨集成今說考亭功畢竟<lb/>
是傳來魯國<lb/>
抛梁上天根月窟閑來徃欲将妙理向詩㝷靜著<lb/>
工夫讀擊壤<lb/>
抛梁下朝家咫尺求儒雅致君堯舜看成規通鑑<lb/>
一編無右者<lb/>
伏願上梁之後師儒軰出理學大明廣性命道徳<lb/>
之傳賛禮樂文明之治掲兹盛典化及遐方<lb/>
　　大次殿上梁文　宋本<lb/>
太室奉先肹蠁之情斯在齋庭設次敬共之念彌<lb/>
<pb n="KR4h0081_SBCK_047-16b"/>
興于以爲中嚴外辦之需于以構上棟下宇之壯<lb/>
配天其澤不日告成共惟<lb/>
皇帝陛下先祖是皇神明其德議禮盡致曲之道<lb/>
享親極如在之誠玉瓉黃流躬莅四時之祭龍衮<lb/>
玄冕力還三代之儀且聖人垂遷坐之規斯明主<lb/>
制齋心之地度閟宫之宻邇掄良梓以經營䋲直<lb/>
準平騞考工之斤斧芒寒色正烱清廟之星辰陟<lb/>
降彤庭徃來黃道凡所以如聲音笑貌在其上皆<lb/>
以其思居處志意於此中適糓旦之載㳙致柏梁<lb/>
之對舉爰歌六偉用相羣工<lb/>
<pb n="KR4h0081_SBCK_047-17a"/>
抛梁東淑氣扶輿九廟中獻歳發春當禴祭太平<lb/>
天子宿齋宫<lb/>
抛梁西　天子秋甞執鎭圭眀發有懷常不寐萬<lb/>
幾思慮一時齊<lb/>
抛梁南祠祭淵衷神所監登降周旋無過舉禮官<lb/>
遷秩聖恩覃<lb/>
抛梁北大烝歳祭騂牛一　聖君方寸儘神通先<lb/>
正千秋常配食<lb/>
抛梁上三后在天時陟降風馬雲輿恍惚中神靈<lb/>
只爲多儀享<lb/>
<pb n="KR4h0081_SBCK_047-17b"/>
抛梁下　天子孝思天下化欝金秬黍與菁茅錫<lb/>
貢紛紛走諸夏<lb/>
伏願上梁之後宗祏鼎安本支益茂黼珽謹彌文<lb/>
於燕翼搢紳執彞器而駿奔二丗穆一丗昭永配<lb/>
明禋於文祖三年祫四年禘載隆純嘏於神孫泰<lb/>
山四維<lb/>
天子萬壽<lb/>
國朝文類卷第四十七<lb/>
</p>
<p>
</p>
  </div>
</body>
</text>
</TEI>
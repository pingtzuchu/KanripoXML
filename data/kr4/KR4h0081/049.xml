<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0081_SBCK_049-1a"/>
國朝文類卷第四十九<lb/>
　行狀<lb/>
　　中書左丞李忠宣公行狀　姚燧<lb/>
公諱德輝字仲實世居通之潞縣曽祖某祖全再<lb/>
世不仕考朴尚書吏部主事妣宗夫人三子長德<lb/>
英德芬季公吏部君生三十九年且卒指公謂宗<lb/>
夫人曰吾爲吏治獄不任悍鷙刻削人蒙吾力脫<lb/>
罪罟齒平民者衆天或報施善人是兒其大吾門<lb/>
者勿憂貧且賤公方五歳哭之如成人家纔儲五<lb/>
升菽夫人舂蓬稗爲糧芼藜莧爲𦵔活之荒歲旣<lb/>
<pb n="KR4h0081_SBCK_049-1b"/>
就外傅嗜讀書束於貧無以自資輟業十六監酒<lb/>
豐州禄食先足㫖甘有餘則市筆札録書夜誦不<lb/>
休夫人以過耽苦慮傷其孱薄也爲滅燭止之巳<lb/>
乃厭糟麴歎曰志士顧安此也耶仕不足以匡君<lb/>
福民隱不足以驩親善身兩間之間人壽㡬何烏<lb/>
可無或有聞死同腐草木也絶少年軰不游召其<lb/>
所親與率一時名公碩儒歲丁未用故太傅劉文<lb/>
貞公秉忠薦徴至潜藩俾侍　今皇太子講讀薦<lb/>
故翰林侍讀學士竇黙故宣撫司參議智迂賢皆<lb/>
就徴癸丑先朝封周親割京兆隷潜藩擇庭臣可<lb/>
<pb n="KR4h0081_SBCK_049-2a"/>
理賦者使調軍食實岀公從宜使辟故眞州緫管<lb/>
髙逸民自佐時汪忠烈公始宿兵利州扼四川衿<lb/>
喉規進取數萬之師仰哺於公乃募民入粟綿竹<lb/>
散幣集之或給鹽劵使歸京兆受直陸輓興元水<lb/>
漕嘉陵一年而錢粟充棟於軍中宋臣余玠議棄<lb/>
平土即雲頂運山大獲得漢白帝釣魚青㞐苦竹<lb/>
築壘移成都蓬閬洋䕫合順慶隆慶八府州治其<lb/>
上號爲八柱不戰而自守矣蹙蜀之本實張於斯<lb/>
丁己深峻用事臣大集關西河南諸臣入計局以<lb/>
中嘗爲潜藩用者文致多方於公獨無絲髮得已<lb/>
<pb n="KR4h0081_SBCK_049-2b"/>
未從南征至鄢畱後行營庚申以爲南京經略使<lb/>
再月又以爲北京宣慰使其年<lb/>
皇帝即位中統改元五月又以爲燕京宣撫使燕<lb/>
多劇賊造私幣雜眞行民間隂結死友相誓復仇<lb/>
怨殺人公悉捕誅之雖中書開府在燕令行禁止<lb/>
多不上白由是忤時相意以誣去位從北征還守<lb/>
北山諸關三年惡已相反誅以爲山西宣慰使罪<lb/>
權勢之籍民爲奴免而良者将千人至元改元罷<lb/>
宣慰司授公嘉議大夫太原路緫管兼府尹至是<lb/>
潜藩故臣相無有出爲二千石吏者上以太原難<lb/>
<pb n="KR4h0081_SBCK_049-3a"/>
治故留居此會我先左丞公當分省遷調山西河<lb/>
東世職守令即遣諭㫖公拜稽首曰陛下以臣堪<lb/>
一縣俾爲令臣烏乎可擇況以千里寄治非材大<lb/>
懼任使不稱以傷陛下之眀敢薄之耶自爾愈益<lb/>
勤勵崇學教以眀人倫表孝節以善風俗逐姦贓<lb/>
以剔民賊裁㛰塟俾師簡儉敦耕桑以冨生理之<lb/>
出立社倉以虞水旱之歉一權度以絶欺詐之攘<lb/>
嚴鼓柝以警竒衺之覬凡可與民漸摩仁義者無<lb/>
㢮不張嘉禾瑞麥六出其境滿秩左部差功最天<lb/>
下右部考過惟草竊盜不獲一人五年徴入爲右<lb/>
<pb n="KR4h0081_SBCK_049-3b"/>
三部尚書人有由訟財而失其兄子者公曰何疑<lb/>
焉叔殺之也深竟其獄公所信厚及權貴言可撼<lb/>
公者莫不請求保爲衣冠之族無有是也皆漫不<lb/>
爲應懸巳俸爲賞購之其家人果上變告情狀呈<lb/>
露言者慙服叔竟以是病死俄轉户部尚書事無<lb/>
大小必決之一日書判煩勞指爲之蠒七年㑹<lb/>
上以蝗旱爲憂俾録山西河東囚行至懷仁民有魏<lb/>
氏發得木偶持告其妻挾左道厭勝謀殺巳經數<lb/>
獄服詞皆具自以爲不冤公燭其誣召鞠其妾榜<lb/>
掠一加服不移晷盖妬其女君謂獨陷以是罪可<lb/>
<pb n="KR4h0081_SBCK_049-4a"/>
必殺之也即直其妻而杖其夫之溺愛受欺當妾<lb/>
罪死觀者神之或咨賞泣下八年授中奉大夫參<lb/>
知北京行尚書省事九年罷尚書省以故官參知<lb/>
北京行中書省事京南徒水歳泛溢至城下爲患<lb/>
公築堤捍去皇子安西王有土關中之眀年當十<lb/>
一年奏求公輔已以故官改安西王相至則視瀕<lb/>
涇營牧故地可得數千頃起廬舎䟽溝澮其中假<lb/>
牛種田具賦予貧民二千家屯田最一歲入得粟<lb/>
麥石十萬芻稾束百萬公是來也貧不能從妻子<lb/>
留之京師事或上聞賜錢二千緡遣之眀年詔以<lb/>
<pb n="KR4h0081_SBCK_049-4b"/>
王相撫蜀其年重慶猶城守東西川各開樞府合<lb/>
兵數萬人圍之公至成都兩府爭遣使咨受兵食<lb/>
方畧公危語動之曰宋今旣亡重慶以巨擘之地<lb/>
不降何歸政以公輩利其剽殺不得有子女懼而<lb/>
來耳不然他日兵未甞戰及招討畢某偕中使奉<lb/>
璽書來赦最冝正言眀告嚴備止攻以湏其至反<lb/>
購得軍吏杖之爲僞得罪懐之入降水陸之師雷<lb/>
鼓繼進實堅其不下也中使不喻詐計竟以不奉<lb/>
眀詔反命如是者皆公軰玩冦疆埸心迹之著白<lb/>
者況復軍政不一相訾紛紛朝夕敗矣豈能必成<lb/>
<pb n="KR4h0081_SBCK_049-5a"/>
功爲哉兩府多致金帛子女爲謝曰戎捷與人法<lb/>
令所不禁也公譲不受出未至秦瀘州畔而重慶<lb/>
圍果潰再退守瀘州十三年秋也眀年詔以不花<lb/>
與公代爲西川副樞公兼王相大軍旣發公留成<lb/>
都供億食纔支半月賦粟繼之官船不足括商民<lb/>
船千艘日夜督運其年復瀘州十五年重慶之圍<lb/>
再合踰月即下紹興南平䕫施思播諸山壁水柵<lb/>
随之皆下而東樞府猶故将也懲前與西川相觀<lb/>
望致敗惡相屬願獨軍圍合州初公撫蜀徑東川<lb/>
歸以爲重慶帥閫受圍必微諸屬州兵盡銳拒守<lb/>
<pb n="KR4h0081_SBCK_049-5b"/>
合州空虚誠使諜人持書暁之兵随其後亦制合<lb/>
一竒也即出合俘繫順慶獄者縱之使歸語州将<lb/>
張珏以天子威德逺有宋室淪亡三宮皆北又頌<lb/>
聖量含弘録功忘過能早自歸必取将相與夏呂<lb/>
比又爲書反覆禮義禍福譬解其言以爲均爲臣<lb/>
也不親於其子孫合之爲州不大於宋之天下子<lb/>
孫舉天下而歸我其臣顧偃然負阻窮山而曰吾<lb/>
忠於所事不亦甚惑乎昔也此州人不自爲謀求<lb/>
去就者以國有主寜死不欲身𬒳不義之名故爾<lb/>
得制其死命主今亡猶欲以是行之則戯下以盗<lb/>
<pb n="KR4h0081_SBCK_049-6a"/>
賊遇君竊若首以徼福一旦不難也其說累數千<lb/>
百言又約書言爲檄刋木於山浮板於江與未及<lb/>
報而公還王邸至是合遣李興張郃十二人者詗<lb/>
事成都皆獲之當斬復爲書縱歸使喻其将王立<lb/>
其言如喻與者而益剴切興至立亦計夙與東府<lb/>
有深怨懼誅使興等導帥幹楊獬懐蠟書間至成<lb/>
都降公從兵纔數百人赴之東府害其來爭有言<lb/>
前歳公爲書招與誠亦極矣竟不見寤無功而還<lb/>
今立與牙校也習狙詐不信人特以計致公來使<lb/>
與吾爭垂成之㓛延命晷刻耳未必定降定降公冐吾<lb/>
<pb n="KR4h0081_SBCK_049-6b"/>
圍而來受何物視我必不汝進公曰前歳合以重<lb/>
慶存故力可以同惡今也孤絶窮而來歸亦其勢<lb/>
然吾非攘若功者誠懼汝憤其後服誣以甞抗蹕<lb/>
先朝利其剽奪快心於屠城也吾爲國活此民豈<lb/>
計汝嫌怒爲哉即單舸濟江薄城下呼立出降安<lb/>
集其民而罷置其吏立德之輿金玉飾少艾爲謝<lb/>
公曰若以吾爲是來耶吾無事乎此其持徃餽之<lb/>
東府合人自立而下家繪事之川蜀平復以王相<lb/>
還邸是年王薨公感其受知深而悼夫棄國之蚤<lb/>
也哭之㡬不能生十七年詔公與南省參政程某<lb/>
<pb n="KR4h0081_SBCK_049-7a"/>
即其地聽思播湖南所訟鎭逺黄平田㑹西南夷<lb/>
羅氏鬼國叛别詔雲南湖南四川合兵三萬人誅<lb/>
之前茅及境矣公曰蠻夷無親爲俗吝貪始由邊<lb/>
将撫之失䇿積怨以叛好事之臣請加兵誅旁諸<lb/>
小夷洶懼相擅繼叛者必衆恐非直三萬人能歳<lb/>
月平也吾頼　天子仁聖馳一介之使招之可坐俟<lb/>
其徠豈必煩兵不及以聞遣安珪止三道兵張孝<lb/>
思諭鬼國降其酋阿察熟公名問曰是活合李公<lb/>
耶其言人曰眀信可恃即日受命身至播州降語<lb/>
且泣曰吾屬百萬人非公惠活寜鬬死不降事畢<lb/>
<pb n="KR4h0081_SBCK_049-7b"/>
驛聞　上爲之開可改鬼國爲順元路以其弟阿<lb/>
利爲宣撫使其年王相府罷十一月二十一日始<lb/>
至黃平是夜也星如斗霣館垣外公弗善也歎曰<lb/>
他日甞夣主烏江今播水適名烏江與是星皆吾<lb/>
死徴也夫吾甞誦馬伏波老當益壯之言而竒曹<lb/>
武惠爲将不殺得今活羅鬼馬革裹尸歸何憾二<lb/>
十七日卒後七日資政大夫中書左丞安西行中<lb/>
書省之命下蠻夷望轊車爲位祭且哭者動百千<lb/>
人塗所經男女空家咨嗟聚觀合之安撫使立衰<lb/>
絰率吏民迎哭傾振山谷爲發百人䕶䘮逹興元<lb/>
<pb n="KR4h0081_SBCK_049-8a"/>
上聞而悼之贈光禄大夫中書右丞謚忠宣公賜<lb/>
錢二千緡具塟先妃嗣王遣前僉書王相府事孛<lb/>
羅賻錢五百緡具奠眀年僉播州安撫司事何彦<lb/>
抗章請即州治之東爲廟制曰可薨年六十三夫<lb/>
人胡氏前公卒今夫人某氏子一人嘉議大夫安<lb/>
西路緫管兼府尹諸軍奥魯頍也女二人長適嘉<lb/>
議大夫禮部尚書劉秉恕㓜在室甞槩公平居以<lb/>
先夫人剛嚴其弟宗亨有小過對衆奮杖撻之不<lb/>
少惜公若何而驩奉使未甞有厲色遽言其亦能<lb/>
子哉二兄既位不大耀於時每分吾有不至以寡<lb/>
<pb n="KR4h0081_SBCK_049-8b"/>
乏見告其盡禮姊氏不以語人人知爲姑若從母<lb/>
不以爲兄弟也與人交誠易炳白不張城市機穽<lb/>
不面爲許退與他人語必諄諄暴其人所長而韜<lb/>
其不及至繩撿姦慝奮發忿急不能容其過然亦<lb/>
不能留怨惡於胸中雖舊欲擠巳入不測淵者事<lb/>
巳輙忘之畧無校言復意自奉甚薄有積則施之<lb/>
不爲子孫他日計西川副樞　上甞賜以玉帶錦<lb/>
衣錢二千五百緡止留其服物餘悉分之親戚賔<lb/>
客一日而盡人問之則曰曩吾家多責劵縣官憐<lb/>
而賜償之無負矣吾貴而薄功又可冨而厚享耶<lb/>
<pb n="KR4h0081_SBCK_049-9a"/>
不思而兩有之神不福人幸以是人曰我貧吾利<lb/>
器也故自入官非素所徃來有相答報者未甞恃<lb/>
形勢取一錢直餽再爲尚書權臣力能生殺人恥<lb/>
公共事累年足跡獨不及吾門以禄薄用奢爲言<lb/>
願奉母錢百金交驩令取子自益郤之亦不爲謝<lb/>
王相七年及事先王五年言必切切臣職子道請<lb/>
聞斯行以絶專嫌簡約侍衛以裁浮費無急土木<lb/>
殫匱民力者中外所厭誦凡人賢面有聞滿調将<lb/>
東歸必薦汲之王陞秩留之故關輔得士爲多皆<lb/>
視爲巳職當然未甞語人由我而然以期見德遇<lb/>
<pb n="KR4h0081_SBCK_049-9b"/>
事謹敏好謀善問多不自用及其末路生人之心<lb/>
愈切取信蠻夷聞其諭招椎結荷旃竭蹷慕義三<lb/>
道之兵爲之抑首思徼利於萬里羞成功於一介<lb/>
寶星烏江馬革包柩斬木通道舁歸要荒抑甞觀<lb/>
今中統以來将相臣死率於其家天下之情稱其<lb/>
平生所爲功髙者惜德大者思不過如是而極然<lb/>
未有若公<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>掖死事爲丗所壯者也嗚呼賢哉又<lb/>
甞觀古君臣莫難於合莫尤難於信蓋合或可伺<lb/>
所欲以中而信則必不可襲取於一時自公始侍<lb/>
潜藩　聖皇非遽貴之也亦甞身接之靣訓之指<lb/>
<pb n="KR4h0081_SBCK_049-10a"/>
授之親以細微觀其敬忽置之紏紛試其理解讋<lb/>
以雷霆察其變常納之汙濁驗其潔白旣乆而後<lb/>
知遇也其後三十三年之中或使或牧或從或留<lb/>
或相或傅諸侯王或将凡賞勲勞優耆舊可以勸<lb/>
人臣者公皆與爲之至商論羣臣能否於公不曰<lb/>
清則曰剛或曰不欺不見有貶於聖訓用未盡年<lb/>
未耄人猶未足其悲受任於巳試知遇於既乆可<lb/>
與疇咨海内者将不知誰在也嗚呼悲哉後三年<lb/>
頍彚進遺事求狀公行燧亦荷公知且乆遊其門<lb/>
又與頍甞同受學義不得以不文爲譲姑爲論次<lb/>
<pb n="KR4h0081_SBCK_049-10b"/>
如此奉議大夫陜西漢中道提刑按察副使姚燧<lb/>
謹狀<lb/>
　　翰林學士承㫖董公行狀　虞集<lb/>
公諱文用字彦材眞定路稾城縣人元帥公第三<lb/>
子也公生十年元帥公死王事于歸德母李夫人<lb/>
治家嚴伯兄忠獻公文炳教諸弟有法公内承家<lb/>
訓而外受學侍其先生軸故學問早成弱冠以詞<lb/>
賦試中眞定時以眞定稾城奉　莊聖太后湯沐<lb/>
歲庚戌　太后使擇邑中子弟來上公始從忠獻<lb/>
公謁　太后和林城<lb/>
<pb n="KR4h0081_SBCK_049-11a"/>
世祖皇帝在潜藩命公主文書講說帳中常見許<lb/>
重癸丑　世祖以　憲宗皇帝命自河西征雲南<lb/>
大理忠獻公在行公與弟壽國正獻公文忠先在<lb/>
軍中督粮具賛軍務丁巳　世祖令授皇子經是<lb/>
爲北平王雲南王也又使爲使召遺老於四方而<lb/>
太師竇公黙左丞姚公樞鶴鳴李公俊民敬齋李<lb/>
公冶玉峰魏公璠偕至於是王府得人爲盛己未<lb/>
世祖以　憲宗命取宋公發㳂邊蒙古漢人諸軍<lb/>
理軍需将攻鄂州宋以賈似道吕文德将兵抗我<lb/>
水陸軍容甚備九月　丗祖臨江閱戰忠獻公請<lb/>
<pb n="KR4h0081_SBCK_049-11b"/>
曰宋恃江爲險兵力厚法當先之奮其氣臣請先<lb/>
公與正獻公固請偕行　世祖親料甲胄擇大艦<lb/>
授之乃率敢死士數十百人鼓掉疾呼奮進直薄<lb/>
南岸諸軍亦争進宋軍來赴戰三合三敗之公乗<lb/>
小舟歸報　世祖　世祖方駐香爐峰因䇿馬下<lb/>
山問戰勝狀則扶鞍起立竪鞭仰指曰天也即賜<lb/>
巵酒使主帳下宿衛且命傳令他帥曰今夕母飲<lb/>
酒母解甲明日将圍城既渡江會　憲宗崩閏十<lb/>
一月師還庚申　丗祖即皇帝位建元中統公持<lb/>
詔宣諭邊郡且擇諸軍充侍衛七月還朝中書左<lb/>
<pb n="KR4h0081_SBCK_049-12a"/>
丞張仲謙宣撫大名等路奏公爲左右司郎中二<lb/>
年八月佩金符以兵部郎中參議都元帥府事三<lb/>
年山東守臣李璮叛㩀濟南從元帥闊闊帶統兵<lb/>
伐之五月而克其城璮伏誅山東平元帥卒公還<lb/>
都元帥阿术奉詔取宋召公爲屬公辭曰新制諸<lb/>
侯揔兵者其子弟勿復任兵事今伯兄以經略使<lb/>
揔重兵鎮山東我不當行帥曰潜邸舊臣不得引<lb/>
此爲說公病不行五年改元至元之歲也　上曰<lb/>
董某安在年始壯不使爲國効力今安在召授金<lb/>
符爲西夏中興等路行省郎中中興自渾都海之<lb/>
<pb n="KR4h0081_SBCK_049-12b"/>
亂甫定民間相恐動竄匿山谷而省臣方入奏同<lb/>
僚不知所爲公曰吾死不可以去此宜鎭以静乃<lb/>
爲書置通道諭之然後粗安始開唐來漢延秦家<lb/>
䓁渠墾中興西涼甘肅瓜沙䓁州之土爲水田若<lb/>
干於是民之歸者戸四五萬悉授田種頒農具更<lb/>
造舟置黄河中受諸部落及潰叛之來降者時近<lb/>
屬貴人曰只必鐡木兒者鎭西方其下縱横需索<lb/>
旁午不可會計省臣不能支公坐幕府輙面折以<lb/>
國法其徒積忿譛公貴人怒召使左右雜訊之意<lb/>
叵測公曰我　天子命吏請得與　天子所遣傅<lb/>
<pb n="KR4h0081_SBCK_049-13a"/>
貴人者辨　天子所遣傅貴人者中朝舊臣甞事<lb/>
莊聖太后來詰問公不承貴人㫖意狀公曰我漢<lb/>
人生死不足計我所恨者仁慈寛𥙿如貴人以重<lb/>
戚鎭逺方而其下毒虐百姓凌暴官府傷貴人威<lb/>
名於事體不便因僂指其不法者數十事詰問者<lb/>
驚起去白貴人即召公謝之曰非郎中我殆不知<lb/>
郎中持此心事朝廷宜勿怠自是譛不行而省府<lb/>
事粗立二年入奏經畧使宜還以　上旨行之中<lb/>
興遂定三年行省罷還京師命公爲中書省左右<lb/>
司郎中辭之五年立御史臺授公山東東西道提<lb/>
<pb n="KR4h0081_SBCK_049-13b"/>
刑按察副使以仲兄右衛親軍千户文蔚卒不及<lb/>
赴八年立司農司授公奉訓大夫山東東西道廵<lb/>
行勸農使十一年三月加朝列大夫勸農使如故<lb/>
山東中更叛亂多曠土公廵行勸勵無間幽僻入<lb/>
登州境見其墾闢有方公爲詩表異其守移刺今<lb/>
刻石在州治於是列郡咸勸地利畢興五年之間<lb/>
政績爲天下勸農使之最十二年丞相安童公奏<lb/>
公爲中順大夫工部侍郎代紇石里紇石里者阿<lb/>
合馬私人也其徒間安童公罷政即使鷹監奏曰<lb/>
自紇石里去工部侍郎不給鷹食鷹且痩死矣<lb/>
<pb n="KR4h0081_SBCK_049-14a"/>
上怒趣召治之因急逮公入見　上望見曰董某<lb/>
頋爲爾治鷹食者耶置不問别令取給有司阿合<lb/>
馬知不可譛十三年出公爲少中大夫衛輝路揔<lb/>
管兼本路諸軍奥魯緫管佩金虎符郡當要衝民<lb/>
爲兵者十九餘皆單弱貧病不任力役㑹初得江<lb/>
南圖籍金玉財帛之運日夜不絶于道警衛輸輓<lb/>
日役數千夫公䀌然憂之曰吾民弊矣而又重妨<lb/>
穡事殆不可乃從轉運主者言郡邑胥校足備用<lb/>
不必重煩吾民也主者曰公言誠然即行公言事<lb/>
萬有一不虞罪将誰歸公即爲手書具官職姓名<lb/>
<pb n="KR4h0081_SBCK_049-14b"/>
保任之民得以時耕而運事亦無不具者諸郡運<lb/>
江淮粟于京師衛當運十五萬公曰民籍可役者<lb/>
無㡬且江淮舟行風水不時至而先弊吾民以期<lb/>
㑹是未運而民巳憊矣乃爲集旁郡通議立法驛<lb/>
置民力以紓十四年以職事詣汴漕司方議通沁<lb/>
水北東合流御河以便漕者公曰衛爲郡地最下<lb/>
大雨時行沁輙溢出百十里間雨更甚水不得逹<lb/>
于河即浸涇及衛今又道之使來豈惟無衛将無<lb/>
大名長蘆矣㑹朝廷遣使相地形上言衛州城中<lb/>
浮屠最髙者才與沁水平勢不可開也事得寢不<lb/>
<pb n="KR4h0081_SBCK_049-15a"/>
行爲郡多善政民有去思具見郡教授陶師淵所<lb/>
撰碑文十六年受代歸田里作遐觀之亭於故丘<lb/>
茅茨數椽僅避風日讀書賦詩怡然燕居自號野<lb/>
莊老人　裕宗在東宫數爲臺臣言蕫某勲舊忠<lb/>
良何以不見用也十八年臺臣奏起公爲山北遼<lb/>
東道提刑按察使不赴十九年朝廷選用舊臣乃<lb/>
召公爲太中大夫兵部尚書自是朝廷有大議未<lb/>
甞不與聞廿年江淮省臣有欲專肆而忌㢘察官<lb/>
者建議行臺隷行省狀上集議公議曰不可御史<lb/>
臺譬之卧虎雖未噬人人猶畏其爲虎也今司<lb/>
<pb n="KR4h0081_SBCK_049-15b"/>
僅在紀綱猶不振一旦摧抑之則風采薾然無可<lb/>
復望者矣又曰前阿合馬用事時商賈賤役皆行<lb/>
賄入官及事敗欲盡去其人廷議以爲不可使阿<lb/>
合馬售私恩而朝廷驟歛怨也及使按察司劾去<lb/>
其不可者然後吏有所憚民有所赴愬則是按察<lb/>
司者國家當飭勵之不可摧抑也後悉從公議轉<lb/>
通議大夫禮部尚書遷翰林集賢學士知祕書監<lb/>
時中書右丞盧世榮本以貨利得幸權要爲貴官<lb/>
隂結貪刻之黨将錙銖掊克爲功乃建議曰我立<lb/>
法治財視常歳當倍増而民不擾也詔下㑹議人<lb/>
<pb n="KR4h0081_SBCK_049-16a"/>
無敢言者公陽問曰此錢取諸右丞家耶将取之<lb/>
民取諸右丞家則不敢知若取諸民則有說矣牧<lb/>
羊者歳常兩剪其毛今牧人日剪其毛而獻之則<lb/>
主者固恱其得毛之多矣然而無以避寒熱即死<lb/>
且盡毛又可得哉民財亦有限取之以時猶懼其<lb/>
傷殘也今盡刻剥無遺毳猶有百姓乎世榮不能<lb/>
對丞相安童公謂坐中曰諸君董尚書眞不虚食<lb/>
俸禄者議者出皆謝公曰公以一言折聚歛之臣<lb/>
而厚邦本仁人之言其利博哉豈不信然世榮竟<lb/>
以是得罪後甞謂人曰我不知何事忤董尚書每<lb/>
<pb n="KR4h0081_SBCK_049-16b"/>
折我不遺餘力廿二年拜中奉大夫江淮等處行<lb/>
中書省參知政事公力辭上前曰江淮事劇臣<lb/>
不敢當　上曰卿家丗非他人比朕所以任卿者<lb/>
不在錢糓細務也卿當察其大者事有不便第言<lb/>
之公不敢辭遂行行省長官者素貴倨多敖同列<lb/>
莫敢仰視跪起禀白如小吏事上官公則坐堂上<lb/>
侃侃與論是非可否無所遷就雖數忤之不顧也<lb/>
有以　上命建浮屠於亡宋故宫者有司奉行急<lb/>
迫天大雨雪入山伐木死者數百人而猶欲併大<lb/>
建佛寺公坐中謂其人曰非時役民民不堪矣少徐<lb/>
<pb n="KR4h0081_SBCK_049-17a"/>
之如何長官者曰參政柰何格　上命公曰非格<lb/>
上命也今日重困民力失民心豈上意耶各拂<lb/>
䄂去然竟得少紓其程公在行省政事大槩如此<lb/>
廿三年将用兵海東徴歛益急有司爲姦日益甚<lb/>
公曰吾力不足以口語勝矣乃請入奏事大畧言<lb/>
疲國家可寳之民力取僻陋無用之小邦其條目<lb/>
甚悉言上事亦罷廿五年拜御史中丞公曰中丞<lb/>
不當理細務吾當先舉按察使乃舉胡公祗遹王<lb/>
公惲雷公膺荆㓜紀許楫孔從道十餘人爲按察<lb/>
使又舉徐公琰魏公初爲行臺中丞當時以爲極<lb/>
<pb n="KR4h0081_SBCK_049-17b"/>
選方是時桑葛當國用事寵奉方熾自近戚貴臣<lb/>
見桑葛皆屛息遜避無可誰何公以舊臣任御史<lb/>
號不易爲桑葛令人風公贊巳功於　上前公不<lb/>
荅又自謂公曰百司皆具食丞相府獨御史臺未<lb/>
具食丞相府公又不荅屬朔方軍興粮糗粗備而<lb/>
誅責逾急公謂之曰民急矣外難未解而内戕其<lb/>
根本丞相冝思之於是逺近盜賊蜂起公持外郡<lb/>
所上盜賊之目謂之曰百姓豈不欲生養安樂哉<lb/>
急法苛歛使至此耳又謂之曰御史臺所以捄政<lb/>
事之不及丞相當助之不當抑之也御史臺不得<lb/>
<pb n="KR4h0081_SBCK_049-18a"/>
行則民無所赴愬而政日亂将不止臺事不行也<lb/>
浸忤其意益深乃摭拾臺事百端公日與辯論不<lb/>
爲屈於是具奏桑葛姦狀詔報公語宻外人不知<lb/>
也桑葛日誣譛公于　上曰在朝惟董中丞戇傲<lb/>
不聽令沮撓尚書省請痛治其罪　上曰彼御史<lb/>
職也何罪且蕫某端謹朕所素知汝善視之當是<lb/>
時雖貴近以誣譛遭斥辱者不一公徒以區區之<lb/>
誠賴天鑒主知而免於是遷公通奉大夫大司農<lb/>
時又欲奪民田爲屯田公固執不可則又遷公爲<lb/>
翰林學士承旨廿七年　隆福太后在東宫以公<lb/>
<pb n="KR4h0081_SBCK_049-18b"/>
耆舊欲使公授皇孫以經具奏上以　上命命之<lb/>
曰老人畏寒湏暄和乃一至帳中授經内侍視饌<lb/>
公每講說經旨必傳以國朝故實丁寜譬喻反覆<lb/>
開悟故皇孫亦特加崇禮焉三十一年上命公<lb/>
以其諸子入見公曰臣蒙國厚恩死無以報臣之<lb/>
子何能爲謹不敢以見命至再三終不以見是歳<lb/>
世祖皇帝升遐公望宫牆哀慟㡬墜馬下同列争<lb/>
持扶之及致奠喪次羣臣皆推公曰　先帝漢人<lb/>
舊臣唯公在矣公宜前受酒行禮皆相對哭失聲<lb/>
今上将即皇帝位于上都　太后命公從治裝賜<lb/>
<pb n="KR4h0081_SBCK_049-19a"/>
鈔百定以行既即位廵狩三不刺公奏曰　先帝<lb/>
新棄天下　陛下逺狩不以時還無以慰安元元<lb/>
冝趣還京師且臣聞人君猶北辰然居其所而衆<lb/>
星拱之不在勤逺略也　上悟即日可其奏是行<lb/>
也　上毎召入帳中問先朝故事公亦盛言<lb/>
先帝時虚心納賢開國經世之務談說或至夜半<lb/>
太后亦素知公故多所顧問公自　先帝時毎侍<lb/>
燕與蒙古大臣同列　𥙿宗甞就榻上賜酒使母<lb/>
下拜跪飲皆異數也　上在東宫時正旦受賀於<lb/>
衆中見公召使前曰吾郷見　至尊甚憐汝輙親<lb/>
<pb n="KR4h0081_SBCK_049-19b"/>
取酒飮之至是眷賚至渥賜鈔三百定至於金衣<lb/>
玉帶紫笠寳環之賜皆追成　先帝之意也是年<lb/>
詔修　先帝實録陞資善大夫知制誥兼修國史<lb/>
公於　祖宗世系功德戚近将相家世勲績皆記<lb/>
憶貫穿史舘有所考訂質問公應之無所遺失大<lb/>
德元年夏四月上章言臣老矣請致其事上聞<lb/>
之特加資德大夫許致仕賜鈔二百定以歸命一<lb/>
子官鄉郡便侍養六月戊寅以疾薨于里第之正<lb/>
寢享年七十有四公性孝友四時祭祖禰輙思慕<lb/>
感愴如将見之事伯兄如事父教子弟嚴而有禮<lb/>
<pb n="KR4h0081_SBCK_049-20a"/>
爲學以誠實爲主本故其文章議論皆質直忠厚<lb/>
不爲華靡其從政寛𥙿慈愛簡於細務至於謀大<lb/>
事決大議則剛毅正直磊落可觀歴事三朝毎以<lb/>
忠言正論爲己任故言事上前必引古證今從<lb/>
容盡逹其藴而後巳平居聞朝政有一未善輙終<lb/>
夜不寐倚壁歎恨不置曰　祖宗艱難成立之天<lb/>
下豈可使賊臣壞之故毎與朝議即奮言不顧危<lb/>
禍以片言折權姦定國是者不可勝紀朝廷頼之<lb/>
在御史臺行中書省時所遭皆大姦劇惡毎恨公<lb/>
不順己計萬方欲殺之公一不以爲意曰人臣在<lb/>
<pb n="KR4h0081_SBCK_049-20b"/>
位豈愛身苟容而上負國家下負生民乎公仕宦<lb/>
五十餘年凡十八命禄俸之餘盡以買書而家無<lb/>
饘粥之資卒賣其京城之宅以償積貸　世祖甞<lb/>
念其貧毎欲有所賜使近臣記其事然公終不一<lb/>
目言也逮薨之日惟有祭器書冊而已其好賢樂<lb/>
善尤岀天性雖待下士必盡禮至老且貴終不倦<lb/>
人有善必推舉之而名公大人聞公所薦亦必曰<lb/>
出董公門必佳士也故天下之士爭歸之與人謀<lb/>
至忠欵故國人有爲使逺方若出而領兵治民者<lb/>
必來受教而後行公爲開導訓誨足以歆動其意<lb/>
<pb n="KR4h0081_SBCK_049-21a"/>
至有欣然聽之終日忘去者而蒙古大臣見之必<lb/>
曰此故老也皆改容待之嗚呼蓋可謂忠厚誠實<lb/>
君子者矣公先娶王氏元帥某之女先卒再娶周<lb/>
氏江淮都轉運使惠之次女後公四月卒子男八<lb/>
人士貞士亨爲仲兄文蔚後渡江有功官至昭勇<lb/>
大将軍侍衛親軍副都指揮使佩金虎符常侍<lb/>
𥙿宗東宫先公卒士楷士英士昌士恒承務郎真<lb/>
定路緫管府判官士㢘士方女四人長適趙珌次<lb/>
適周俶次適齊東縣尹王良傑次在室孫男十六<lb/>
人守約某某孫女十人長適呉某次適張繼祖次<lb/>
<pb n="KR4h0081_SBCK_049-21b"/>
適侍其正次適王惟賢餘在室曽孫男七人皆㓜<lb/>
公墓兆在縣西北髙里先塋之東公國之老臣<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>
歴中外乆矣上而朝廷下及四方賢大夫士宜必<lb/>
有深知公者尚能道其德業之詳也謹録其歴官<lb/>
行事梗槩如上伏惟立言之君子圖其不朽者焉<lb/>
謹狀大徳七年三月某日大都路儒學教授虞<lb/>
集狀<lb/>
國朝文類卷第四十九<lb/>
<pb n="KR4h0081_SBCK_049-22a"/>
</p>
<p>
</p>
  </div>
</body>
</text>
</TEI>
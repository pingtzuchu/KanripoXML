<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王司馬集</head>
    <p>
<pb n="KR4c0064_WYG_000-1a"/>
欽定四庫全書　　　　　集部二<lb/>
　王司馬集　　　　　　　别集類一<hi>唐</hi>
　　提要<lb/>
　　　　<hi>臣</hi>等謹案王司馬集八巻唐王建撰建字仲<lb/>
　　　　和潁州人大厯十年進士太和中為陜州司<lb/>
　　　　馬據文獻通考建集本十巻此本為<lb/>
　　　國朝胡介祉所校刋凡古體二巻近體六巻蓋<lb/>
　　　　後人所合併前有介祉序謂虞山毛氏曽有<lb/>
<pb n="KR4c0064_WYG_000-1b"/>
　　　　刋本行世校對亦未盡善至宫詞自宋南渡<lb/>
　　　　後逸去其七好事者妄為補之如淚盡羅巾<lb/>
　　　　白樂天詩也鴛鴦瓦上花蘂夫人詩也寳帳<lb/>
　　　　平明王少伯詩也日晚長秋與日映西陵樂<lb/>
　　　　府銅爵臺詩也銀燭秋光泠畫屏與閒吹玉<lb/>
　　　　殿昭華管皆杜牧之詩也獨楊升菴集中别<lb/>
　　　　載七首云得之古本今録于後云云介祉所<lb/>
　　　　論蓋本之胡仔苕溪漁隠叢話其考証皆精<lb/>
<pb n="KR4c0064_WYG_000-2a"/>
　　　　確惟楊慎之言多不足據石鼓文尚能偽造<lb/>
　　　　何有于王建宫詞介祉遽從而增入未免輕<lb/>
　　　　信之失至于傷近而不見乃玉臺新詠舊題<lb/>
　　　　此本訛為傷近者不見江南三臺名見樂府<lb/>
　　　　詩集及才調集此本訛為江南臺亦未免小<lb/>
　　　　有所失不能全譏毛本但取以相較猶為此<lb/>
　　　　善于彼耳乾隆四十二年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4c0064_WYG_000-2b"/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4c0064_WYG_000-3a"/>
王司馬集題詞<lb/>
王司馬建字仲初潁州人登大歴十年進士與中官王<lb/>
樞宻名守澄者善司馬自恃才髙每多非刺一日酒中<lb/>
以漢桓靈信任中官起黨錮興廢之事為譏樞宻深恨<lb/>
之曰爾所作宫詞百首天下傳誦禁庭深邃何從而得<lb/>
也司馬無以對樞宻將劾之司馬乃作詩贈云先朝行<lb/>
坐鎮相隨今上春宫見小時脫下御衣先賜着進來龍<lb/>
馬每教騎長承宻㫖歸家少獨奏邊機出殿遲自是姓<lb/>
<pb n="KR4c0064_WYG_000-3b"/>
同親向説九重爭得外人知樞宻見詩恐其波及己事<lb/>
乃寢後官陜州司馬所為樂府與張籍齊名而宫詞尤<lb/>
為人傳誦其全集世多鈔本相沿既久亥豕愈多虞山<lb/>
毛氏曾有刋本行世校對亦未盡善至宫詞自宋南渡<lb/>
後逸去其七好事者妄為補之如泪盡羅巾白樂天詩<lb/>
也鴛鴦瓦上花蘂夫人詩也寳帳平明王少伯詩也日<lb/>
晚長秋與日映西陵樂府銅雀臺詩也銀燭秋光冷畫<lb/>
屏與閒吹玉殿昭華管皆杜牧之詩也獨楊升菴集中<lb/>
<pb n="KR4c0064_WYG_000-4a"/>
别載七首云出之古本今録于巻後以俟博雅君子論<lb/>
定云谷園主人茨邨胡介祉<lb/>
</p>
<p>
</p>
  </div>
</body>
</text>
</TEI>
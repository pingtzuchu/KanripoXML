<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王著作集</head>
    <p>
<pb n="KR4d0185_WYG_000-1a"/>
欽定四庫全書　　　　　集部四<lb/>
　王著作集　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案王著作集八巻眀王觀編輯其逺<lb/>
　　　　祖宋王蘋遺文及他人薦劄像賛題跋之屬<lb/>
　　　　蘋字信伯福建通志稱紹興初平江守孫祐<lb/>
　　　　以徳行薦於朝召對賜進士出身除秘書省<lb/>
　　　　正字累官左朝奉郎陳振孫書録解題則作<lb/>
<pb n="KR4d0185_WYG_000-1b"/>
　　　　以趙忠簡薦賜進士出身官至著作佐郎秦<lb/>
　　　　檜惡之㑹其族子坐法牽連文致奪官與通<lb/>
　　　　志所記不同然此集以著作為名則陳所言<lb/>
　　　　為是也陳氏著録作四巻寳祐中其曾孫思<lb/>
　　　　文刋於呉學盧鉞為序此本為眀𢎞治中蘋<lb/>
　　　　十世孫觀所編一巻為傳道支派圗二巻為<lb/>
　　　　劄子雜文十餘篇三巻以下為像贊題跋及<lb/>
　　　　門人私誌語録之類較陳氏所記巻數遽增<lb/>
<pb n="KR4d0185_WYG_000-2a"/>
　　　　一倍然遺文不過一巻餘皆附録實則遺佚<lb/>
　　　　過半葢捃拾殘剰而成已非舊本以其學出<lb/>
　　　　伊洛而能不附秦檜立身無愧於師門故録<lb/>
　　　　而存之不以殘缺廢焉乾隆四十六年十二<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0185_WYG_000-3a"/>
王著作集原序<lb/>
儒者處必有道而後出必有用也若王先生信伯者産<lb/>
於閩越之間㳺寓震澤之上從事河洛之門資禀精粹<lb/>
充養純固當時若楊時尹焞朱震諸儒素所推讓無意<lb/>
求達適宋髙宗臨郡訪求布衣時郡守孫公佑以先生<lb/>
學行薦召對便殿先生議論純正謂堯舜禹湯文武周<lb/>
公孔子傳授者一心也心者一人之心也廣大悉備萬<lb/>
善無垠人主茍能推之舉而措之耳髙宗目為通儒勅<lb/>
<pb n="KR4d0185_WYG_000-3b"/>
進士出身除秘書省正字其後髙宗感后之言即詔令<lb/>
重脩神哲二宗實録先生實預其事遂使當時焞卞之<lb/>
奸誣謗潛釋宣仁盛徳埀照萬世朱墨之史行而邪正<lb/>
之説辨矣觀髙宗勅詞奬諭有曰凡筆削之去取兼載<lb/>
不遺核朱墨之異同咸得其當備一代之成書詔萬世<lb/>
而埀憲蓋匪特指一事為然也先王之達而在位雖不<lb/>
大任而行道之機於是可見矣嗚呼若先生者處身優<lb/>
㳺守道純正達則行退則藏所謂與顔淵同條而共貫<lb/>
<pb n="KR4d0185_WYG_000-4a"/>
者耶平生所受制勅若干道及閒居與尹焞諸儒誨諍<lb/>
經㫖今為世孫惟顒翻刻於梓使鄉之後學皆得而觀<lb/>
之知先生之為人坦然君子窮達一致如此若惟顒者<lb/>
醫學既為今時所重而好儒又若此焉嗚呼是可謂無<lb/>
忝爾祖聿脩厥徳者耶正徳九年三月吉日後學徐源序<lb/>
鉞少始知學景行前脩聞鄰邑福清有鄭介公俠以忤<lb/>
王安石被謫仕竟不顯有文集二册行於世吾鄉言節<lb/>
誼者首稱焉鉞茲焉客吳始得著作王先生蘋文集而<lb/>
<pb n="KR4d0185_WYG_000-4b"/>
讀之乃知其先亦為福清人厥考始徙居吳中先生從<lb/>
學程門以王安石尚經義而廢春秋守所學不就科舉<lb/>
晚遭四七之際卒以道鳴而吾鄉粹學之傳又有人焉<lb/>
謹按國史紹興四年偽齊挾金人入寇冬十月詔親征<lb/>
上幸平江是時守臣孫佑疏先生學行以聞有㫖引見<lb/>
上殿初賜右迪功郎未㡬賜進士出身除秘書省正字葢<lb/>
嘗撫巻三歎曰明哉髙宗之為君也其知急先務也能<lb/>
尊尚正學也良哉趙公鼎之為相也其知以道事君也<lb/>
<pb n="KR4d0185_WYG_000-5a"/>
不蔽賢也儒哉孫佑之為牧守也其知風化之本也能<lb/>
舉善也夫惟上有傳道統之君下有宅道揆之臣外而<lb/>
郡國皆能以道學相尚兹非人文之一泰歟故自王先<lb/>
生之既舉也越明年六月召尹焞又越二年三月召胡<lb/>
安國凡程門同學之士以次顯擢嗚呼亦盛矣然嘗疑<lb/>
之紹興距今未逺也洛學源流世之學者皆能歴歴指<lb/>
數而著作之姓字則落落不掛齒頰間豈其言論風㫖<lb/>
不甚接於人耳目故耶今觀著作出處本末則有信史<lb/>
<pb n="KR4d0185_WYG_000-5b"/>
忠言嘉猷則有奏篇師友淵源性理奥義則有語錄非<lb/>
不足徵也而付之湮晦豈非為人後裔者之責抑亦居<lb/>
於是邦者之羞也福清邑庠舊有先生文集而吳學獨<lb/>
無有非一大欠缺歟曩王公遂守此邦始祠先生於學<lb/>
訪其後曰思文者俾奉嘗嵗時思文將以福清墨本刋<lb/>
於吳學嘱鉞序之鉞惟發揮舊徳世自有人第念生長<lb/>
永陽距福清才一舎且嘗習春秋今復寓吳慕藺最為<lb/>
親切不可無一語以答聞孫之辱若夫先生之心惟求<lb/>
<pb n="KR4d0185_WYG_000-6a"/>
自得於己不希名於世文豈足以論先生哉且其獨抱<lb/>
遺經毅不舎所學以從彼退然肥遯若將終身假設不<lb/>
際熙朝則韞玉藏珠閟其光而不耀平生未嘗著書若<lb/>
非章憲楊邦弼之徒追慕微言則理學精宻來者亦何<lb/>
從而窺之哉葢嘗觀其答門人顔子樂道之問有曰若<lb/>
有心樂道便有倚著功名富貴固無足樂道徳性命亦<lb/>
無可樂吁此孔門曾㸃輩人物也文豈足以論先生哉<lb/>
要之欲求先生之心不得於言則奚自吳門文獻之邦<lb/>
<pb n="KR4d0185_WYG_000-6b"/>
使家有其書士宗其學庶乎師道立則善人多矣時寳<lb/>
祐丙辰夏五望日後學盧鉞書<lb/>
<pb n="KR4d0185_WYG_000-7a"/>
重刻王著作文集序<lb/>
吳郡王氏祖唐水部府君<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>至今聘君觀為十九世實<lb/>
惟聞孫力振先澤間取典籍之存者彚整刻之於是著<lb/>
作之集亦復行世著作者水部之九世孫聘君之十一<lb/>
世祖也其集自寳祐中曾孫貢補進士思文取福清邑<lb/>
庠墨本刋於吳學迄今傳者甚鮮觀因其舊復取像贊<lb/>
之屬附之第為八巻授允明請序其成夫寳祐之序跋<lb/>
所以論先生之道與文者既詳矣今觀集中所載不過<lb/>
<pb n="KR4d0185_WYG_000-7b"/>
狀劄數篇餘文五首與周宋二弟子所錄語耳蓋程門<lb/>
之教不尚詞章固如此然豈惟是哉嘗竊求諸孔氏<lb/>
如論語中齊魯諸君之問答即後世之狀劄也門人所<lb/>
述微言緒論即後世之語録也則聖人之文亦若是焉<lb/>
耳論語不朽於兩間是集雖其言有逺近之殊學者能不<lb/>
保守付畀期於不朽也哉先生亦有論語解刻成當有<lb/>
叙其㫖者庶以見先生之全焉𢎞治三年里中後學祝<lb/>
允明謹序<lb/>
<pb n="KR4d0185_WYG_000-8a"/>
門弟子雜述師言以為書始於論語若庸孟則皆自為<lb/>
之者至宋明道伊川起河洛間講明理學門人皆有語<lb/>
録昉此而雜出多病經朱子删為定本若著作先生實<lb/>
二程髙弟得真傳者故其門生又各記其所言如震澤<lb/>
記善錄者特在義塾中一時一人所書耳理精詞簡有<lb/>
所發明於斯道今世孫惟顒將刻以傳瓜涇徐先生鄉<lb/>
丈為序之矣徐丈精於理學而又得其要啟復何贅因<lb/>
綴名於末云杜啟拜書<lb/>
</p>
<p>
</p>
  </div>
</body>
</text>
</TEI>
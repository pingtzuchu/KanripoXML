<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>亦玉堂稿巻八</head> <lb/>
    <p>
<pb n="KR4e0213_WYG_008-1a"/>
欽定四庫全書<lb/>
　亦玉堂稿巻八<lb/>
　　　　　　　　　　　　　明　沈鯉　撰<lb/>
　　社倉議一<lb/>
有司之積榖備賑也自公廪外則又有社倉一法固均<lb/>
以為民也然就兩者較之則社倉有實惠而公廪顧反<lb/>
有不及者何也盖當其積貯之時而已寓賑䘏之地也<lb/>
請得究言之公廪率不過一二所社倉則四門四闗各<lb/>
<pb n="KR4e0213_WYG_008-1b"/>
有建置積之多方備之無窮而輸散不越境其便一公<lb/>
廩者官自為之也其勢獨社倉者官與民合而為之也<lb/>
其勢分分則共其力於衆獨則總其勞於已衆力易舉<lb/>
獨任難周則任獨不如任衆其便二公賑必須憑里排<lb/>
舉報而里排諸人皆素以漁獵自資者也報者未必貧<lb/>
貧者未必賑反使公家積貯徒以惠奸則賑輸具文耳<lb/>
社倉有殷實公正衆所推服者為有司分理其事而又<lb/>
有賢士大夫可備咨訪故本社居民孰貧孰否孰上孰<lb/>
<pb n="KR4e0213_WYG_008-2a"/>
次一一皆有真見粒粒皆有實惠也其便三公賑必須<lb/>
按里排次第較凶歉甚否逐一審問有司或有他務相<lb/>
妨則勢又不能速及曠日持乆遂使枵腹垂斃之民日<lb/>
需次逆旅之舎而所得不足以償費至有垂槖以歸或<lb/>
不及一饜以死者可哀也社賑則各濟各方隨投隨給<lb/>
其周之若燭照而予之如取攜其便四公賑不免有盤<lb/>
撥轉運之煩有需索使用之費有斗斛髙下之分有推<lb/>
輓負戴之勞而社賑則悉無此累其便五公廪一二而<lb/>
<pb n="KR4e0213_WYG_008-2b"/>
饑民喁喁待賑者常千萬計駢肩累足沴氣薰蒸疫癘<lb/>
不免或更有他虞亦不可知社賑則分局各濟散而不<lb/>
聚自不患此其便六公廪必上棟下宇有磚瓦木石之<lb/>
費有透風重簷之設而雨雪薄簷易於沾濡鳥雀縁空<lb/>
易於剝啄倉䑕穴牆易於圮壊則又必歲時修葺費且<lb/>
不貲况榖既入倉陳陳相因則紅腐而不可食出而晒<lb/>
晾之則遞晒遞減且有因縁為奸利者而社倉則状若<lb/>
圓囷所需惟草木泥芭無磚瓦木石之費日色易透故<lb/>
<pb n="KR4e0213_WYG_008-3a"/>
不煩晒晾無重簷故鳥雀難入倉四周皆時有人跡故<lb/>
䑕不為耗其便七民俗之日以澆漓也如逝波之東下<lb/>
而不可復反也社倉既立則里閈共為有無必藹然有<lb/>
同室之義一體之情焉盖不但緩急相周即百姓親睦<lb/>
民德歸厚亦且由此其便八人情不能無公私今令於<lb/>
國中曰吾勸輸備賑出爾私藏而公諸同邑不相識之<lb/>
人非甚倜儻誰肯應之惟各社有倉各勸其社之居民<lb/>
家道殷實者各自為備出其餘以待昆弟親戚之急人<lb/>
<pb n="KR4e0213_WYG_008-3b"/>
必不能恝然而荒年賑濟惟在此方之人得用之不以<lb/>
泛及其他且輸者有時而貧亦反自取給焉此民情之<lb/>
所欲也因而導之當令下如流水其便九夫是九者惟<lb/>
社賑有之而公賑殊不然吾固曰社倉有實惠公廪顧<lb/>
反不如也<lb/>
　　社倉議二<lb/>
倉以社名則非獨有司之事也葢所在居人均與有責<lb/>
焉傳曰未有上好仁而下不好義者也今吾邑侯為吾<lb/>
<pb n="KR4e0213_WYG_008-4a"/>
邑賑荒計既肫肫若此矣豈鄉士大夫與吾民有力者<lb/>
自為其桑梓身家乃不能好義以終其事與吾知其必<lb/>
不然盖里中士大夫有富於財者未有不結社飲酒以<lb/>
一日之樂糜小民終歲之費也未有不窮奢治具集水<lb/>
陸之珍强客屬厭而客謝不能不止也未有不盛飾山<lb/>
池臺館魚鳥花竹聲容耳目之玩而費累千金不惜也<lb/>
未有不以其䑕壤棄餘委諸無用而明以資盗隂以損<lb/>
福也諸如此類費何可勝計吾不敢謂諸君之盡然間<lb/>
<pb n="KR4e0213_WYG_008-4b"/>
亦有不免焉者倘稍裁百分一以輸之社廪備荒年賑<lb/>
濟而起人溝壑之中不過斗斛中一粒而遂能施仁義<lb/>
以行德化無用為有用諸君何憚不為且既名為士大<lb/>
夫讀書明道理當思天下饑由已饑顧乃於同室之困<lb/>
不少置念凶年饑歲家有餘貲廪有餘糧僮僕温飽而<lb/>
目覩鄉井餓夫枕藉溝壑焉則亦與凡民何異此無論<lb/>
隂隲暗虧觖望難釋第人皆有不忍人之心豈以吾軰<lb/>
號士大夫反不能善推其心以為鄉閭倡耶即條陳民<lb/>
<pb n="KR4e0213_WYG_008-5a"/>
間疾苦以請命於邑大夫亦吾軰責况今邑侯不待片<lb/>
言先自軫恤厪思善後之策欲使吾父老子弟長無凍<lb/>
餒吾軰有不感激踴躍相率應命者非夫矣諸君必不<lb/>
爾也乃若環邑居民其間有力者不嘗有結社攢錢隨<lb/>
㑹講經為奸人籠取乎不嘗有修寺建塔鑄佛塑神望<lb/>
南海走東岱跋渉道路足重繭而不惜乎不嘗有齋僧<lb/>
飯道建醮設壇為游食供糗糒而自謂修因果積福田<lb/>
乎夫此數者皆無益之事而奸人誑惑之輙竭蹷恐後<lb/>
<pb n="KR4e0213_WYG_008-5b"/>
積榖備賑本有益之事而邑大夫惓惓焉乃趦趄不前<lb/>
此何以説也夫神明正直非可私媚所福祐者必是善<lb/>
人為善人行善事無大於濟人利物濟人利物無過於<lb/>
凶年饑歲盂飯可當斗粟諸君何故不為而乃營營焉<lb/>
役役焉求之於茫昧杳𠖇之中吾為諸君大惑之夫公<lb/>
輸苦浩繁而社輸多寡隨意公輸有程督有稽覈有罪<lb/>
繫而社輸緩急自便賠累無虞且自積自備雖為人亦<lb/>
為已也貧富何常吾今日出有餘以濟人安知他日不<lb/>
<pb n="KR4e0213_WYG_008-6a"/>
人濟我以不足也惟願諸君各承邑大夫教令而導揚<lb/>
其波澤以贊成盛舉焉<lb/>
　　社倉議三<lb/>
以葢藏論一邑則邑人有富者有貧者有非貧非富而<lb/>
衣食有餘者大約不出此三等矣貧者不能積富者之<lb/>
輸榖備賑也則以為貧人積其非貧非富者安積乎積<lb/>
之家則不免侈於用而奪於姑可已之費将如何而可<lb/>
葢嘗見里中小民有結社積錢者或三五十或百貯之<lb/>
<pb n="KR4e0213_WYG_008-6b"/>
一所及歲杪始出而瓜分之亦各如所輸數夫其積而<lb/>
分分如其所積非有加多也然不以存之家而為是紛<lb/>
紛者誠恐其侈於用而奪於姑可已之費也故為是以<lb/>
自制而不厭其煩此小民積錢之一策也予欲推此意<lb/>
以積粟於社凡非貧非富而衣食有餘者月輸粟一斗<lb/>
儲社庾計歲輸一石二斗時愈乆積粟愈富值荒歲亦<lb/>
各如所輸之數還歸之如今之歲終分錢者此亦小民<lb/>
積粟之一策也不睹夫撲滿之為器小器也状渾淪惟<lb/>
<pb n="KR4e0213_WYG_008-7a"/>
一口口僅可容一錢滿積之不能逾三百然可入不可<lb/>
出必撲而毁之而後可得用吾今欲小民積粟於社者<lb/>
葢亦以社倉為撲滿而取諸寄也<lb/>
　　用人議<lb/>
我皇上臨御以來孜孜於用人圖治一時之治效可覩<lb/>
已近三五年職官多有不補臣愚誠不知聖意所在顧<lb/>
惟我太祖髙皇帝神聖開天稽古定制由内逹外無處<lb/>
不設有該管衙門由大及小無一不付與應得執事非<lb/>
<pb n="KR4e0213_WYG_008-7b"/>
徒以備員而已也總之皆精神心思所寓而治天下之<lb/>
大經大法也由此則治不由此則亂二百餘年聖神繼<lb/>
作無不率由者匪但前事之不忘實惟成憲之當守也<lb/>
臣請得一一熟慮之葢在内五府六部與各卿寺衙門<lb/>
逐日奉有欽依隨即發行天下一有壅滯則後來文案<lb/>
堆積相仍不免悞事故今五府有掌印官必有僉書六<lb/>
部有尚書必有左右侍郎又各有屬官分理其餘卿寺<lb/>
亦莫不然盖本源之地無壅而可周流不滯也而又特<lb/>
<pb n="KR4e0213_WYG_008-8a"/>
遣廵撫都御史安撫人民廵按監察御史紏發奸弊俱<lb/>
要職也乃今常經年不補而九卿衙門或有正無貳或<lb/>
有貳無正居常鞅掌易以稽遲臨急乏人且相那借累<lb/>
朝以來人材寥落未有若此者此今時在内景象也外<lb/>
省都布按三司或主甲兵或主錢榖或主刑名各為一<lb/>
職猶恐不徧又設為分守分廵與各兵備以分理三司<lb/>
之事使一擔衆負易以舉行險阻幽深無不周徧亦承<lb/>
流於上宣化於下缺一不可者若復付與别道兼攝或<lb/>
<pb n="KR4e0213_WYG_008-8b"/>
至連數百里之外以相遙制勢豈能及盖各省地方常<lb/>
踰千里守廵兵備分布彈壓者不過數人而又有入覲<lb/>
行者入賀行者有新舊交代日乆不至者其現在五六<lb/>
人猶復不備将彈壓可得而徧乎盖地濶則控馭難周<lb/>
而盗賊竊發事繁則耳目難遍而吏胥為奸守廵道胡<lb/>
可缺也守廵而下則各府知府比之司道事體尤專乃<lb/>
今亦處處懸缺姑委之佐貳署掌夫知府惟位尊望重<lb/>
故能表率所屬使遵奉約束無敢有慢政虐民者佐貳<lb/>
<pb n="KR4e0213_WYG_008-9a"/>
倅職也其屬乃州縣正官能使見嚴憚稱師帥乎矧復<lb/>
有非其境土而攝者其視官傳舎而已矣既視官如傳<lb/>
舎豈復能視人之事如已事乎撫人子如己子乎為人<lb/>
守藏能惜其財如己之財乎其圖易以塞責者不任其<lb/>
難其取辦於目前者不顧其後縱小小辦治亦目前了<lb/>
事而已官民情隔父母赤子判然為二此今時在外景<lb/>
象也夫内不備則源塞外不備則流壅塞且壅則不能<lb/>
有潤澤及民天下安得而治此用人圖治法祖第一事<lb/>
<pb n="KR4e0213_WYG_008-9b"/>
而臣愚諄諄言之也雖然此論其常也有急於此者海<lb/>
内之承平乆矣當此差繁賦重之時豈無弄兵潢池者<lb/>
而所在無官孰與簡兵孰與儲餉孰與繕城隍圖戰守<lb/>
以備不虞隂雨至而後為計其有及乎且朝廷毎遣使<lb/>
必設副貳以行一時一事猶兢兢若此也矧其有常職<lb/>
有常事以稱代天工凝庶績者可若是草草乎如謂省<lb/>
官省費官可不備也則歴年以來裁冗員者不遺餘力<lb/>
矣詎復有可省者乎富人之家田廬稍斥猶多署臧獲<lb/>
<pb n="KR4e0213_WYG_008-10a"/>
廣招佃人以為已分理於下誠恐其家之不治而地有<lb/>
遺利也豈有天下國家者而可惜此小費乎孟子曰不<lb/>
信仁賢則國空虚國無政事則亂夫官惜費則國無仁賢<lb/>
矣無仁賢則無政事亂且滋起所憂方大可視為小小<lb/>
者哉伏願皇上法祖建官舉逸修廢俾仁賢濟濟在列<lb/>
則臣任其勞君享其逸天下可無為而治矣故臣愚以<lb/>
用人為當今第一議<lb/>
　　行政議<lb/>
<pb n="KR4e0213_WYG_008-10b"/>
臣惟天不言而天子代之君有時恭黙不言而臣下代<lb/>
之總謂天言天言者天命天討之所自出也葢綦重已<lb/>
祖宗朝面决政事一切章奏例應批答者隨奏隨答隨<lb/>
答隨下無留難也及皇祖世宗皇帝深居静攝始不面<lb/>
决政事乃其時臣下之所禀承機務無不振舉者則恃<lb/>
此章奏一脈為可通君臣上下之情也而國家大政事<lb/>
即在此矣夫章奏即政事停章奏即停政事也緩章奏<lb/>
是緩政事也皇上試稽覧載籍上下古今歴數其興亡<lb/>
<pb n="KR4e0213_WYG_008-11a"/>
治亂曽無有政事而可以為國者乎皇祖雖深居大内<lb/>
而章奏批答疾如風雨其精神何嘗一日不運於天下<lb/>
故其時雖不面决事而庻政修舉亦自與臨朝稱制者<lb/>
不殊兹所以無害於嘉靖中興之治也假令皇祖末年<lb/>
不廢臨御則乆道成化宜不止此皇上祇知其倦勤之<lb/>
迹不求其勵精之志毋亦有未盡者乎臣反復思維一<lb/>
念隠憂有不勝杞人之慮者葢凡政事中有利害所當<lb/>
興除人才所當進退材藝所欲馳騁忠藎所欲發攄國<lb/>
<pb n="KR4e0213_WYG_008-11b"/>
是所由鎮定機宜所由剖㫁者莫不取决於渙號之一<lb/>
頒惟留中不報常後時則利有當興者不興害有當革<lb/>
者不革賢能當陟者不陟愚不肖當黜者不黜明作者<lb/>
無以見能尸素者得以藏拙懐忠藎之意者鬱於心胸<lb/>
奉奔走之職者困於羈絏此當事之臣之所甚苦也是<lb/>
故國是有盈庭之議非早奉宸㫁不明軍機在反掌之<lb/>
間非立承斧㫁不决諸如此類一有濡滯将九重徳意<lb/>
弗宣且遂為衮職之闕者亦何但臣下之不能盡職也<lb/>
<pb n="KR4e0213_WYG_008-12a"/>
夫人情需則易疑留中者曰何為而留緩發者曰何為<lb/>
而緩其設為不必然之慮而妄揣一人之意指者無不<lb/>
至也此甚非盛世之所宜有也三五之隆庶事以康如<lb/>
四時之序森乎不爽惟後之優柔不㫁者乃多有廢而<lb/>
不舉之政皇上聰明睿知乾綱獨攬本毅然大有為之<lb/>
君顧徒以章奏稽留使咸熈之績有遜於堯舜之世此<lb/>
臣心所大不安也故竊以行政為急焉<lb/>
　　屯田議<lb/>
<pb n="KR4e0213_WYG_008-12b"/>
自<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>錯建言募民耕邊以實塞下此屯田之始也是後<lb/>
趙充國屯西域劉馥鄧艾屯江淮曹操屯許昌羊祜屯<lb/>
襄漢孔明屯渭水郭汾陽屯河中韓世忠屯金陵成祖<lb/>
用前人遺策相循不廢故居者無輸将之勞而戰者無<lb/>
待哺之困屯田之制盖深得寓兵於農之意焉而足餉<lb/>
之長策莫善於此矣我國家倣古遺意創為良法盡天<lb/>
下設衞盡衞所置屯大要守者什三耕者什七卒有儆<lb/>
急朝發夕至是於守禦之中而享耕穫之利其法又視<lb/>
<pb n="KR4e0213_WYG_008-13a"/>
古尤備焉顧法行既乆寖失初意則不能無弊是以屯<lb/>
田之尺籍徒在而三軍之枵腹無裨整肅振舉之策在<lb/>
今日誠不可不講也請先述末流之弊而後及處之之<lb/>
法可乎葢古之屯者惟自為生養之計而不以貽憂於<lb/>
國也其有事而食也民未嘗取之於官其無事而耕也<lb/>
官未嘗斂之於民上不勞而下安之所以乆行而不廢<lb/>
也乃今耕而入粟者有交納遷轉之煩戍而得食者有<lb/>
闗支遲留之弊雖視夫千里餽糧者有不同而吏縁為<lb/>
<pb n="KR4e0213_WYG_008-13b"/>
奸人滋多事逋負荒蕪之端從兹起矣夫國家之養兵<lb/>
恒患於食之難給也彼誠可以無饑但不厪吾慮亦足<lb/>
矣而何必與之計升斗之贏以滋弊乎此屯之壊於租<lb/>
稅者一也古之屯者阡陌相連上下常數千里耕者之<lb/>
從事其間初未嘗有異處也今國家之制星散置屯本<lb/>
以從人情之便為常稔之圖而一軍之名或跨數圩一<lb/>
圩之田或分數處勢不能以相兼則舎逺圖近亦人情<lb/>
之所必至者彼近而易及者固享其収入之利而逺而<lb/>
<pb n="KR4e0213_WYG_008-14a"/>
難及者安得無汙萊之迹乎以此而日甚一日欲田之<lb/>
不抛而荒食之不因而虚者無是也此屯之壊於分土<lb/>
者二也古之屯者有屯而後有食軍之視屯若輜重然<lb/>
不可使一日去我也今屯之始也雜於民田而疆埸之<lb/>
别易紊迨其乆也又任其自棄而盗鬻之禁不嚴以故<lb/>
賣者易售買者易行輾轉相尋田之去其主人也非一<lb/>
日之積矣此屯之壊也又由經界混而法之不立三也<lb/>
夫法之壊也非立法之初使然也葢其始也起於端緒<lb/>
<pb n="KR4e0213_WYG_008-14b"/>
之煩而其既也成於因循之過法安得而不壊也是故<lb/>
君子之為法也不貴煩而貴簡不便於寛也而便於嚴<lb/>
葢煩則弊端易生而簡則有畫一之規寛則法紀易弛<lb/>
而嚴則有難犯之勢為今日慮亦惟簡與嚴之為尚耳<lb/>
所謂簡與嚴者有復舊之議有更新之法二者固不能<lb/>
以相兼也愚請得而備言之彼屯田原額轉相貿易其<lb/>
為時非一世而所歴非一人矣今欲於盗買者則奪而<lb/>
歸之於軍是已往者享其利而見業殊有所不堪也此<lb/>
<pb n="KR4e0213_WYG_008-15a"/>
不可不為之處也竊計置田之家三年可以足直又二<lb/>
年而獲利半之請下令於民凡佃種軍屯者限五年還<lb/>
官而自今仍鬻者必治以重罪則屯額之舊可稍稍復<lb/>
集矣夫然後叅之舊冊更為清造除各衞各所之屯總<lb/>
為一册而各軍之屯又註其四至而人給一冊軍有更<lb/>
代則此冊與俱而私相授受者亦庶幾其鮮矣至於毎<lb/>
屯百頃則申命武職一員專理其事必時而耕穫正而<lb/>
疆理兼之以拊揗練習之務而提督於上者必為之嚴<lb/>
<pb n="KR4e0213_WYG_008-15b"/>
法禁時廵行以考課之所部者治則與勝敵同賞所部<lb/>
者否則與失律同罰必信必果無少貸焉行之既乆而<lb/>
屯有不修者鮮矣然此固就事論事以紓目前之急復<lb/>
成法之舊耳若既補偏救弊而立為經乆之法非盡易<lb/>
往昔之轍而大有更張不可也何也星散置屯本以從<lb/>
人便而其卒也乃民田易混而盗鬻之弊叢生焉此疆<lb/>
界之煩為之耳如於守城之處以環城之四周者為屯<lb/>
屯之外始民田焉守邊之處以沿邊一帶者為屯屯之<lb/>
<pb n="KR4e0213_WYG_008-16a"/>
外始民田焉則不惟耕守之勢便而界限分明彼此遼<lb/>
邈私賣之端無自起矣况附近之田多常稔之田乎三<lb/>
分守城七分屯種固通融之計也然而城守者無事之<lb/>
日多宜可以從事於耕而邊塞之區𤇺燧時警道里遼<lb/>
曠欲安心於畎畝之中亦難矣竊謂沿邉之處宜毎卒<lb/>
僉正卒一人守邊副卒一人守屯使守在外者無内顧<lb/>
之憂而耕在内者無外擾之患内外耕守之間有相倚<lb/>
為命者矣田之有上上下下也槩而予之未辨也愚竊<lb/>
<pb n="KR4e0213_WYG_008-16b"/>
謂江南之田屬常稔者人五十畝足矣江以北者宜少<lb/>
加之乃邊塞之地則多瘠少腴非百畝不足以贍一年<lb/>
之養也辨其肥磽而制之多寡則人安而荒棄者鮮矣<lb/>
凡此皆法之簡而易守者也以易守之法而專之以責<lb/>
成之人申之以嚴飭之令則孰以苦吾法撓吾法哉故<lb/>
曰為今日慮簡與嚴而已矣雖然屯田與鹽法相表裏<lb/>
者也自守支之説行則商人不樂於開中納銀之例起<lb/>
則塞下不能有積粟屯田之易廢而難乆者率以鹽法<lb/>
<pb n="KR4e0213_WYG_008-17a"/>
之不能為之輔也講屯政者宜於斯致意焉<lb/>
　　鹽法考<lb/>
自管子有鹽筴之議而後世宗之於是乎𣙜鹽有令理<lb/>
鹽有官漢唐以來咸賴之以足國籌邊既卓卓有明效<lb/>
矣宋熈寧時令商人輸粟芻塞下而以江湖淮浙之鹽<lb/>
給其直而加厚之以故商賈樂於趨利而不辭奔走之<lb/>
勞軍餉恃以取給而無勞轉輸之費信所謂飛輓神運<lb/>
而一時足邊之䇿葢莫有善於此者我朝循用其法而<lb/>
<pb n="KR4e0213_WYG_008-17b"/>
召商中納著而為令非百世不可易之道乎今考天下<lb/>
行鹽之處為轉運司者六為提舉司者七國初嘗設有<lb/>
竈丁著有圖籍授以鹵地給以草場償以工本而又復<lb/>
及於其家所以恤竈丁者誠甚厚也比鹽成而當開中<lb/>
之時則量所在之粟芻貴賤與道途之險易逺邇折中<lb/>
為例而出榜召商在洪武時毎鹽一引不過納銀八分<lb/>
永樂時亦輸粟二斗五升而已本一而息恒六七倍之<lb/>
所以利商人者誠甚漙也夫竈丁得所則人斯力於趨<lb/>
<pb n="KR4e0213_WYG_008-18a"/>
事而財出有不匱之源商利居多則人咸樂於中納而<lb/>
國計有常資之利鹽法之行於國初者固無以議為矣<lb/>
其在於今乃私鹽横溢而官鹽遂阻商人中納日寡而<lb/>
邊徼之利賴益微者豈方今之邊事與昔異乎将今日<lb/>
之人情與昔異乎抑時異勢殊而祖宗之法可行於昔<lb/>
者不可以行於今乎吾知其有不然矣且倚頓一匹夫<lb/>
耳尚能以鹽之利而致富不貲况以天下之全力而總<lb/>
天下之利權有可以求之而不得者否也劉晏理財於<lb/>
<pb n="KR4e0213_WYG_008-18b"/>
唐在當時諸凡之費取給鹽法者過半今獨以之濟邊<lb/>
而顧有所不足者否也愚因此而考究其故葢亦法制<lb/>
之更張太過漸已非祖宗之初而目前之小利是急不<lb/>
思為經乆之計耳自今論之鹽有常股有存積常股七<lb/>
分存積三分固例也然商人樂存積之易効既以趨赴<lb/>
而争先而常股之守支於場者至有沒其身而妻子代<lb/>
之則商人固苦於支給之難矣洪武永樂間納銀納粟<lb/>
之亷者非徒以委利於商正所以厚吾三軍之士也成<lb/>
<pb n="KR4e0213_WYG_008-19a"/>
化以來漸增而至於八錢則商人苦於規利之難矣又<lb/>
其甚也勢要占奪賣窩買窩有報中之難例外勸借加<lb/>
耗私增有輸納之難守候查盤闗領勘合有逗留之難<lb/>
私鹽既賤官鹽遂壅有發賣之難有此數難此商人之<lb/>
所不樂於中納而邊計之由以日虚為今日計在惠竈<lb/>
以開其源通商以導其流而欲講通商惠竈之法則正<lb/>
鹽之價不可不減也餘鹽之直不可不給也支掣之期<lb/>
不可不信也留難侵漁之弊不可不革也無用之鈔不<lb/>
<pb n="KR4e0213_WYG_008-19b"/>
可不償之以足其直也常股存積之法不可不融之以<lb/>
歸於一也而數者之中則清餘鹽減正價者其要也何<lb/>
也鹽法之不行者以私販之壅而私販所以恒多者則<lb/>
餘鹽之有以叢其弊也葢貧竈苦於不給既毎以所得<lb/>
之餘而亷其價以竊鬻人情樂於趨便又恒詩有餘之<lb/>
家而易其私以圖其亷則私者安得而不盛官者安得<lb/>
而不壅也今欲於餘鹽而厚之當念夫正鹽之工本至<lb/>
給鈔二貫五百何如其厚也彼有其鹽則以正而視其<lb/>
<pb n="KR4e0213_WYG_008-20a"/>
餘亦可也欲於正價而減之則又思祖宗八分二斗之<lb/>
例何如其微也今雖不能多損之以幾於昔亦以少取<lb/>
之以不至於今也如是則正鹽之價輕既有以利乎商<lb/>
人而餘鹽之盡収又有以利乎貧竈将私販之自息而<lb/>
公法之自行也或曰國家之財用常苦不足雖欲於竈<lb/>
丁之餘鹽而厚之又安所取給也愚曰鹽之所在利之<lb/>
所在鹽誠無窮而利何患其未廣也今者理有國之賦<lb/>
而不求其大端不酌其乆逺惟區區與細民爭刀錐之<lb/>
<pb n="KR4e0213_WYG_008-20b"/>
利計尺寸之贏所得者少所失者衆朝四暮三孰寡孰<lb/>
多哉故理之有道則常股之鹽可隨足不必又存積也<lb/>
况此速則彼将益滯也法之不壅則商人之利亦吾之<lb/>
利不必較錙銖也况商困則國亦困也此正價之所以<lb/>
當減而餘鹽之不可不清也雖然又有説焉國家之召<lb/>
商中納者本以資芻餉輦運也今行之既乆而寖失其<lb/>
初守運司上納之例而不循沿邊糴買之規則轉輸之<lb/>
勞吾猶任之雖歲時開中徒與商人為日中之市而已<lb/>
<pb n="KR4e0213_WYG_008-21a"/>
矣假令三軍之士脱巾而一呼或近塞之區水旱之相<lb/>
仍縱府有餘錢而枵腹者無資也豈祖宗初意哉通乎<lb/>
此説則雜買之規不可不復其舊而屯田之法勿諉之<lb/>
難行而莫之講也<lb/>
　　兵食論<lb/>
何以足兵兵貴責實何以足食食先崇儉夫兵無實則<lb/>
虚虚則不武食不儉則耗耗則難繼如是而徒聚兵無<lb/>
益徒日加賦無益也是故實與儉其兵食之上務而籌<lb/>
<pb n="KR4e0213_WYG_008-21b"/>
國之善策乎三代逺無論已姑自後世談之嬴秦僻處<lb/>
一隅而以六國之形勢與之度衆而較力則秦彈丸小<lb/>
耳然秦人開闗延敵而六國之師咸縮足而不敢西向<lb/>
卒以成蠶食之謀豈不以秦民之强悍武勇為可恃而<lb/>
六國之旅有不可為衆者哉君子曰觀秦與六國之勢<lb/>
可以知兵矣漢文當瘡痍新定之餘而尤勤勤於蠲民<lb/>
田租之詔在經用疑為不足而其時府藏所積乃陳不<lb/>
可食朽不可較富極矣至於孝武承累世之蓄息而益<lb/>
<pb n="KR4e0213_WYG_008-22a"/>
之以桑孔之𣙜算所入視文帝時又百倍而天下之嗷<lb/>
嗷而待哺者何急也豈曩之薄征者固有餘而今之厚<lb/>
斂者乃不足哉君子曰觀漢文帝之世可以知食矣是<lb/>
以司國計者使兵之可用如秦足也而不必如六國之<lb/>
衆使食之制用如漢文足也而不必如桑孔之謀彼不<lb/>
强之兵猶無兵也是操鉛刀而使之割不節之食猶無<lb/>
食也是注之上而漏其下也夫荷戈候敵蟻聚於邊疆<lb/>
而負輓供國者相屬於道路在我師未為不盛而取之<lb/>
<pb n="KR4e0213_WYG_008-22b"/>
不為不宻也而覈其實則無制之兵無能之将與夫聞<lb/>
戰而股慄者過半矣以此而驅之使戰詎非割之以鉛<lb/>
刀乎公家之食既巳多冗而土木之修錫予之濫且歲<lb/>
無虚日吾不知其誰給也以此而制國之用不得謂上<lb/>
注而下漏乎嗚呼操鉛刀者曽不足以㫁腐朽而注漏<lb/>
盂者竟不足以存一勺善救弊者亦在乎反之而已矣<lb/>
責其實而使之有用補其漏而使之不涸固所以反之<lb/>
之道也不嘗見凡民之情乎夫以富人之室率子弟而<lb/>
<pb n="KR4e0213_WYG_008-23a"/>
禦侮侮未有不可禦者也如其招鄉鄰之衆而助之則<lb/>
敵得操其戈入其室矣小民之家畀之十金已寛然有<lb/>
餘比其家之愈饒慾之愈侈而其用反索然窮矣不知<lb/>
其兵之不武而惟曰徴兵之不衆不反其用之不儉而<lb/>
獨憂制用之不足者皆此類也胡為乎不反而圖之也<lb/>
説者曰時有今昔則財有豐耗風氣有南北則人情有<lb/>
勇怯以古凖今以勇較怯者泥也非通論也愚曰不然<lb/>
人之勇怯財之豐耗終不以秦越殊状今昔異形也昔<lb/>
<pb n="KR4e0213_WYG_008-23b"/>
項籍以呉中子弟渡江而横行天下劉晏以淮揚一隅<lb/>
供國而國用常足亦可見兵無南北惟其練賦無多寡<lb/>
惟其節不練之兵不節之用雖盡聚天下之兵以為伍<lb/>
而盡用末世之法以括財亦何補於富强之計哉故曰<lb/>
善救弊者亦在乎反之而已矣雖然兵與食非二物也<lb/>
兵之多冗食之耗也蘓子嘗曰養兵十萬五萬人可去<lb/>
也廪之十年則是五年為無益之費也故世無冗兵亦<lb/>
無冗食而天下無事則所謂兵者特不忘戰焉而已矣<lb/>
<pb n="KR4e0213_WYG_008-24a"/>
有太平之畧者其尚於根本圖之<lb/>
　　論京營兵制<lb/>
古稱天下雖安忘戰必危武備之在天下甚不可一日<lb/>
不講也而况都邑定鼎之地為諸夏根本之係乎在西<lb/>
漢之興也有南北軍羽林之制唐有府兵宋有禁兵雖<lb/>
世代不同盛衰互異而其創制立法則均之有居重馭<lb/>
輕之規强幹弱枝之義也我國家自成祖都燕深惟逺<lb/>
慮所定兵制在畿内者既已視諸郡為實而其在輦轂<lb/>
<pb n="KR4e0213_WYG_008-24b"/>
之下又視夫千里之内為重焉考之立國之初𨽻在五<lb/>
軍都督府者止四十八衞至永樂初年始增而七十二<lb/>
衞矣時乃設五軍營以統将士三千營以司寳纛令旗<lb/>
神樞營以司神鎗火器而復選附京諸省與中都大寧<lb/>
等衞之官軍使更畨入役以充營伍是為三大營也三<lb/>
大營之制内衞京師外備征調已赫然雄天下矣景泰<lb/>
初年復用本兵尚書于肅愍公議以為各營将卒自為<lb/>
號令不相統紀而兵不識将将不識兵非同心一體之<lb/>
<pb n="KR4e0213_WYG_008-25a"/>
義也於是選諸營之精壮者十萬分十大營而設重臣<lb/>
以總統之其不在選者為老家軍至成化間又增置二<lb/>
營而十二團營之制於兹備矣今考其制大小相維重<lb/>
輕相制如一綱之舉乎衆目何其整也無事則聚而練<lb/>
之以壮國威卒有徴發則隨其多寡而以次撥用不待<lb/>
遴選於臨事之時而莫非其桓桓而孔武者何其豫也<lb/>
以此而守則神氣以壮可以遏不靖之萌以此而戰則<lb/>
我武維揚可以底膚功之奏祖宗之睿謀逺算信已超<lb/>
<pb n="KR4e0213_WYG_008-25b"/>
軼乎往代而良平復出無容其更張之見矣獨以承平<lb/>
既乆則紀律易弛玩愒相沿而凋敝遂甚十二團營之<lb/>
制非不晏然猶昔也而今之號稱精鋭者與昔之老家<lb/>
奚别焉名存而實不副識微君子徒以為有存羊之意<lb/>
而已矣自非大有振刷何以起積衰之勢瘳沈痼之疾<lb/>
乎然欲起而瘳之亦不必破成規而别立一制度也即<lb/>
今之名而求得其實以復乎往昔之舊焉其幾也實者<lb/>
何曰軍實之不可不覈也肄習之不可不精也士氣之<lb/>
<pb n="KR4e0213_WYG_008-26a"/>
不可不培也綜理之不可不核也如是而又專責成擇<lb/>
閫帥修此六者故全也夫團營之軍未嘗不備曷為而<lb/>
又實之當覈也葢古者兵農合一有所發也各推其家<lb/>
之壮者以為兵是以兵無不勇之夫而國有常伸之氣<lb/>
其在於今則强者耕弱者戍矣富者傭而市井者代之<lb/>
矣望之雖蟻附而雲屯而物色其人則黄口之童斑白<lb/>
之老與夫尫羸而憔悴者過半矣此昔人所謂養兵十<lb/>
萬五萬人可去也若之何而可以弗覈也今将限之以<lb/>
<pb n="KR4e0213_WYG_008-26b"/>
年以方壮而籍以始衰而代驗之以状以驍勇而進以<lb/>
衰弱而黜如選士之於鄉社惟恐比之匪人以為民殘<lb/>
也不亦可乎團練之法歲時不廢曷為而又肄習之必<lb/>
精也葢古之教民戰也教之以親上死長之義則作民<lb/>
氣也教之以攻殺擊刺之方則作民勇也夫是以上無<lb/>
虛文下無廢業而兵之不可制勝者否也其在於今則<lb/>
訓練徒勤如羣兒環聚而戲亦祗為故事而已矣昔人<lb/>
所謂戰不教之民而棄之者今日是也若之何而可以<lb/>
<pb n="KR4e0213_WYG_008-27a"/>
弗精也今将使列團營者五十有隊非徒長之也将使<lb/>
有道者一人焉申之以忠信長上之訓使之見敵則奮<lb/>
然而有怒心将使諳兵法者一人焉譬之以古昔制勝<lb/>
之畧如所謂背水囊沙之類者使平居皆曉然而知将<lb/>
意又将使慣武藝者一人焉教之以衝鋒破敵之要如<lb/>
今之所謂鎗手者使之習尚武勇樂於戰鬬如秦風之<lb/>
賦無衣焉以試其勇必可以投石而超距以程其藝必<lb/>
可以百歩而貫革汲汲然如嚴父之誨其子弟惟恐其<lb/>
<pb n="KR4e0213_WYG_008-27b"/>
或失之惰以貽厥家聲之墜也不亦可乎不然則孫武<lb/>
以婦人而習陣不可以取信於闔廬矣至如國家之養<lb/>
兵歲糜百萬不可謂不厚而士氣之所以不揚者非其<lb/>
養之而未至惟其有以奪之也何也養兵本以耀武也<lb/>
而今乃累之以畚鍤之役籍兵本以為國也而今則執<lb/>
御於豪貴之門又其甚也則廪餼之賜從而勒之且從<lb/>
而侵漁之者衆矣昔謂未戰養其氣将戰養其力者恐<lb/>
不如是之輕且易也以此驅民於戰方将有以疇昔之<lb/>
<pb n="KR4e0213_WYG_008-28a"/>
苦而報怨者安望其為勇敢之倡乎故曰士氣之不可<lb/>
不培者此也國家之綜武纖悉備具不可謂不周而軍<lb/>
實之所以不充者非其慮之有不精惟其有以弛之也<lb/>
何也戎馬中國之長技予之而不復究其肥瘦故馬多<lb/>
欵段之迹對壘全恃乎甲兵有之而不以驗其虚實故<lb/>
兵多鈍朽之器又其甚也則貧人傭焉以市利而弓矢<lb/>
戈㦸之類有終於不蓄者矣古云器械不利以其卒予<lb/>
敵者今日是也以此而驅民於戰所謂縛孟賁之手而<lb/>
<pb n="KR4e0213_WYG_008-28b"/>
女子勝之者安望其全師之績乎故曰綜理之不可不<lb/>
核者此也夫綜理核則兵有所恃矣士氣培則兵無不<lb/>
揚矣肄習精則兵皆有教矣軍實覈則兵無偽名矣四<lb/>
者備而補偏救弊之政亦庻乎得其槩矣然愚聞軍政<lb/>
之修明也分而理之者偏裨之責統而一之者專閫之<lb/>
寄今以文吏而論庻官分列於外太宰課其殿最而黜<lb/>
陟行焉此上不勞而下之所以無廢事也今團營之兵<lb/>
自一隊以至千萬既各有主之者矣獨不如文吏之專<lb/>
<pb n="KR4e0213_WYG_008-29a"/>
意以責其成功乎又嘗觀為天下者擇一相相道得而<lb/>
萬國理天下之大固以一人而重也今以十二營之兵<lb/>
而屬之一将以提督之亦億兆之命宗社之休戚係之<lb/>
矣獨不可致其謹如卜相者之甚難乎此愚所以又有<lb/>
專責成擇閫帥之説也夫責成之必專非可以嘗試而<lb/>
漫為之也以一營而論有十千之數矣為大将者誠以<lb/>
甲乙十千編立名號選武職才幹者如前四事悉以委<lb/>
之又從而稽之所部者稱則與勝敵同賞所部者否則<lb/>
<pb n="KR4e0213_WYG_008-29b"/>
與敗績同罰必信必嚴無少貸焉行之既乆将有各自<lb/>
為戰各自為守者也不愈於今日之徒練而無益哉閫<lb/>
帥之當擇不必重臣而後可勝其任也古名将誠難得<lb/>
而文武百官之衆四海九州之廣不可以無才誣之矣<lb/>
誠為之廣詢博採如國初之徐公逹近代之王公守仁<lb/>
其人則不計崇卑不問文武而閫以外者悉以委之吾<lb/>
知當今之天下一将相而表裏之無難也奈何以主将<lb/>
為細務哉<lb/>
<pb n="KR4e0213_WYG_008-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0213_WYG_008-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　亦玉堂稿巻八<lb/>
</p>
<p>
</p>
  </div>
</body>
</text>
</TEI>
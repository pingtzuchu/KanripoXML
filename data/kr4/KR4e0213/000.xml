<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>亦玉堂稿</head>
    <p>
<pb n="KR4e0213_WYG_000-1a"/>
欽定四庫全書　　　　　集部六<lb/>
　亦玉堂稿　　　　　　　别集類五<hi>明</hi>
　　提要<lb/>
　　　　<hi>臣</hi>等謹案亦玉堂稿十巻明沈鯉撰鯉有文<lb/>
　　　　雅社約已著錄鯉常輯其詩文為亦玉堂稿<lb/>
　　　　十巻續稿八巻明末板燬不存王士禎古夫<lb/>
　　　　于亭襍錄載其家有鯉正續兩集三復其文<lb/>
　　　　嘆其經術湛深議論正大然士禎沒後池北<lb/>
<pb n="KR4e0213_WYG_000-1b"/>
　　　　書庫所藏散佚皆盡今亦未見其本此本乃<lb/>
　　　　康熙庚午劉榛裒輯殘闕所重刻集中有文<lb/>
　　　　無詩葢已非原稿之舊矣鯉在神宗時立朝<lb/>
　　　　侃直稱為名臣晚入政府毅然特立與沈一<lb/>
　　　　貫相齗齗一貫借妖書事以傾之㡬至不免<lb/>
　　　　然天下知為正人也雖沮于姦邪不獲盡究<lb/>
　　　　其用而集中所載如諫止礦税一疏實國脈<lb/>
　　　　民生之所繫其功甚偉他如議復建文年號<lb/>
<pb n="KR4e0213_WYG_000-2a"/>
　　　　改景帝實錄停取麒麟請並封恭妃詩宥議<lb/>
　　　　禮諸臣以及正文體阻秦王服内請封釋詔<lb/>
　　　　獄官犯諸事皆闗朝廷大體知無不言至于<lb/>
　　　　封還成命不憚再三削牘以冀一悟懇欵惻<lb/>
　　　　怛之意至今猶可想見之文章之工拙抑其<lb/>
　　　　末矣惟亦玉堂之名頗不可觧推求其意葢<lb/>
　　　　鯉嘗為翰林掌院學士歸里之後欲以廊廟<lb/>
　　　　山林視為一致若曰此亦玉堂云爾然考沈<lb/>
<pb n="KR4e0213_WYG_000-2b"/>
　　　　括夢溪筆談稱唐翰林院在禁中乃人主燕<lb/>
　　　　居之所玉堂承明金鑾殿皆在其間則玉堂<lb/>
　　　　乃宫殿之名非私家所可稱鯉葢考之未審<lb/>
　　　　也乾隆四十二年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
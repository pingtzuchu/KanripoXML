<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>亦玉堂稿巻十</head> <lb/>
    <p>
<pb n="KR4e0213_WYG_010-1a"/>
欽定四庫全書<lb/>
　亦玉堂稿巻十<lb/>
　　　　　　　　　　　　　明　沈鯉　撰<lb/>
　　明太子少保兵部尚書兼都察院右副都御史確<lb/>
　　　庵魏公墓誌銘<lb/>
萬歴丙申正月四日故大司馬確庵魏公卒涇陽里第<lb/>
厥嗣知觀以公門人牛侍御所為狀越數千里詣予請<lb/>
銘曰公先子生平鮑叔也即不朽先子宜在公嗚呼士<lb/>
<pb n="KR4e0213_WYG_010-1b"/>
君子惟出處操持最兢兢耳至所稱才難尤在邊畧公<lb/>
蓋兼有焉始公以留都大司農謝政家居適西北邊羽<lb/>
書旁午有詔推元老壯猶者往廷議以公名上起兵部<lb/>
尚書兼都察院右副都御史總督陜西三邊軍務公屢<lb/>
辭不獲則移書執政曰吾聞事君者量而後入不入而<lb/>
後量虜自欵貢來疆吏相襲苟安懼開邊釁而武備日<lb/>
不競此宋人積弱之漸也必我行者則罷欵議戰一大<lb/>
創虜去庶幾其可不然吾不敢以國家大計嘗試矣執<lb/>
<pb n="KR4e0213_WYG_010-2a"/>
政咸報書如公指公始就道時辛夘八月也公至固原<lb/>
虜酋明莊二部各擁衆數萬相繼擾邊公三戰三北之<lb/>
斬大酋一人他俘馘不可勝計上嘉公勲晉太子少保<lb/>
廕一子世錦衣衛千户錫予蕃庶公方將舉頽邊軍事<lb/>
次第修復使中國常操勝算㑹明年寧夏逆賊哱氏戕<lb/>
一巡撫都御史一兵備副使以叛人心洶洶公顧若弗<lb/>
聞也日夜圖方畧制賊要領言寧夏西北雄鎮士馬物<lb/>
力充牣其中而賊以負嵎此病在心腹非旦夕可取也<lb/>
<pb n="KR4e0213_WYG_010-2b"/>
然大要不出數月乃即日發二檄招安姑緩賊旋移檄<lb/>
各鎮徴兵餉而公自統大軍駐靈州以偏帥駐花馬鳴<lb/>
沙州諸處扼賊要害使不得渡河窺闗内又分兵徇四<lb/>
十七城堡下賊者收復之以孤賊勢而賊且大括城中<lb/>
金帛婦女賄虜為援公曰此腹背受敵危道也則多發<lb/>
敢死士夜銜枚擣虜巢牽其反顧已兵餉四集則進師<lb/>
薄城下圍焉賊驍將哱雲中機銃死賊氣奪而城堅不<lb/>
可猝拔計惟決水灌之顧恐傷良民則築堤縁水道而<lb/>
<pb n="KR4e0213_WYG_010-3a"/>
實土塞城闉為浸城不灌城之計城中聞水至則懼且<lb/>
譟公曰此可以行間矣乃射書圍城中疑賊黨使自相<lb/>
圖居民亦多受公計為内應未幾賊首劉東暘果為其<lb/>
帳下所殺八月甲子夜城啟我師入哱氏闔室自焚死<lb/>
寧夏以平先是言官有議公逗遛者詔逮公問狀公之<lb/>
䇿賊固期以數月乃距城下月餘爾公已就逮一軍將<lb/>
吏皆號泣夾轂公曰諸吏士為國勞苦幕府籌邊不效<lb/>
固當中法既至對簿諸為公上書白寃者章滿公車公<lb/>
<pb n="KR4e0213_WYG_010-3b"/>
終不一言自明已而上感悟還公官歸里亦不録功廷<lb/>
議至今惜之公魁悟岸偉丈夫也平生慷慨功名明習<lb/>
邊事自為户部郎督餉宣府適敵騎薄城下城中如沸<lb/>
守者不知所出公戎衣乘城從容籌畫方畧敵因遁去<lb/>
邊人皆大喜過望廷中以是推公擢光禄寺少卿尋拜<lb/>
都察院右僉都御史巡撫遼東遼有叛卒黄勇者數勾<lb/>
敵為邊患朝廷懸重賞購之不能得公至黙而不問或<lb/>
以為言則曰勇本吾人曏處置失宜故叛若撫而用之<lb/>
<pb n="KR4e0213_WYG_010-4a"/>
猶吾健兒也何購為勇聞之信則數雜市民入城乃閉<lb/>
閎而執之敵患以寧論功晉右副都御史尋入為兵部<lb/>
右侍郎改吏部轉左公操履端方其郎計部時有權璫<lb/>
為商人居間欲冒支芻餉鉅萬大司農許之矣公趨而<lb/>
前曰豈其以百姓脂膏國家府庫為此輩潤囊槖耶執<lb/>
弗與大司農亦無以難公在光禄時松江輸白糧不糳<lb/>
當輸者罪執政以為言公不可再言再不可葢公於執<lb/>
政門人也而守官若此嘉靖中分宜嚴公相欲改公郎<lb/>
<pb n="KR4e0213_WYG_010-4b"/>
吏部須一見公不見亦不果改蒲坂楊公總督薊遼欲<lb/>
假事推轂公公不肯受事再强之則云度支郎殿最有<lb/>
主者不敢當總督薦未幾楊公入為大司馬又欲得公<lb/>
為屬公固遜亦不果改其生平不干進類此新鄭高中<lb/>
𤣥先生與江陵張公同在政府俱以才雄一世鮮所推<lb/>
許顧交倚重公已二相中失懽而江陵欲得公為助心<lb/>
知與高至篤也乃設事嘗之曰吾頃微敲高公公謂如<lb/>
何葢是時江陵私人已疏論高公矣公正色曰二公皆<lb/>
<pb n="KR4e0213_WYG_010-5a"/>
當世名賢又石交即有失自不難盡言相正敲之一字<lb/>
豈所敢聞江陵為改容謝焉無何高公䇿免百官嚴班<lb/>
在廷相視以目公獨大言曰上冲齡踐祚首逐一顧命<lb/>
大臣豈正始事且此詔出何人手草不可不明示百官<lb/>
衆為凛然朝罷更要九卿詣江陵所江陵稱病謝客高<lb/>
公遂行當是時江陵以師保朝委裘與馮璫表裏用事<lb/>
道路皆三緘其口公獨敢撩虎鬚天下聞而壯之未幾<lb/>
晉南京都察院右都御史未行而有列白簡者詔褫公<lb/>
<pb n="KR4e0213_WYG_010-5b"/>
新命以侍郎還里又數年江陵公敗乃起公為南京户<lb/>
部侍郎其時言路大闢游談之勢重有羣擊執政家事<lb/>
者上意頗動諸府部大臣合疏保留次及南都九列署<lb/>
題至公公曰不可大臣進退取自上裁保留豈裁之自<lb/>
上乎且大臣與言官争辨亦何其無大體也諸公皆服<lb/>
其言顧重違宰執意相視首䑕公奮筆書疏尾曰此自<lb/>
出魏某不可無與諸公諸公乃不復言保留事公之不<lb/>
詭隨葢如此公嘗著四禮儀式每事秉禮而行先後居<lb/>
<pb n="KR4e0213_WYG_010-6a"/>
喪六年不涉足中門事兄如父視族黨如其手足鄉人<lb/>
有望之援手者輒量力與義各重輕賑給之無不滿意<lb/>
去而自處則甚約蓋秦俗以商販為業即士類不諱言<lb/>
獨公有拔葵斷織之風焉以故歿之日里人皆家臨巷<lb/>
哭尸祝於社其修之家者已豫哉公諱學曾字惟貫確<lb/>
庵别號也十四為紫陽諸生嘉靖丙午舉於鄉後六年<lb/>
成進士初授户部浙江司主事歴員外郎郎中至今官<lb/>
所學主於誠故生平立身行已於家於國一以貫之有<lb/>
<pb n="KR4e0213_WYG_010-6b"/>
本者如是矣先世自咸陽徙涇陽傳至髙祖鑑有隠徳<lb/>
曾祖禎泰安州判祖琫父守㓗俱以公貴累贈南京都<lb/>
察院右都御史王母趙母何俱贈夫人配任繼李亦贈<lb/>
封如母子男四享年七十二卒恩䘏與易名諸典猶未<lb/>
備然士論固人人與之矣公文宗司馬子長書宗晉俱<lb/>
得其逸趣所著涇陽志遼陽奏議詩文集若干巻嗚呼<lb/>
公出處大節與素所操持侃直不阿固巋然古大臣風<lb/>
烈矣西陲之勲赫然而不能究其志他何論悲哉為之<lb/>
<pb n="KR4e0213_WYG_010-7a"/>
銘曰<lb/>
於維魏公人今心古孝友張仲吉甫文武出車三捷戎<lb/>
功召虎所至矢忠王事靡盬直已若弦沈幾類弩國是<lb/>
一言有懐必吐避謗居東人歌破斧左史右圖蕭然環<lb/>
堵三讓就徴先盟後祖出處大凡隆中畎畝吁嗟乎三<lb/>
五以還兼才罕覩公果何修超倫邁伍維公孕靈太華<lb/>
天姥兼之學問淵源東土葢昔孔門傳者曽魯公取其<lb/>
確毋欺自許人惟一誠即天可補昔在嵩髙生申及甫<lb/>
<pb n="KR4e0213_WYG_010-7b"/>
一以正直為周碩輔公邁往聞而踵芳武匪我諛公實<lb/>
公行譜<lb/>
　　明資政大夫吏部尚書贈榮禄大夫太子太保諡<lb/>
　　　莊敏栗庵宋公墓誌銘<lb/>
栗庵宋公以萬歴辛卯四月十有三日辛京邸同官以<lb/>
聞天子震悼曰嗚呼宰惟朕股肱天不憖遺以輔予一<lb/>
人所司其考䘏典議上賜祭二壇贈太子太保諡莊敏<lb/>
遣官䕶喪歸以中書舎人典塟事廕一子入胄監稱備<lb/>
<pb n="KR4e0213_WYG_010-8a"/>
物矣公之子治<graphic n="KR3044" url="https://raw.githubusercontent.com/kanripo/KR-Gaiji/master/images/KR3044.png" mimeType="image/png"/>將以丁酉仲春塟於三陵之陽奉少<lb/>
司冦吕公狀請予誌而銘之予與公生同里仕同朝相<lb/>
知獨深墓中石非予銘而誰按狀公諱纁字伯敬世歸<lb/>
徳人蓋微子之裔也曽王父處士貴配李王父瑾配劉<lb/>
考霓配靳繼劉郭三世俱有隠徳王父以下皆以公貴<lb/>
累贈資政大夫户部尚書配皆太夫人公昆弟三皆靳<lb/>
出公其季也幼即穎敏異凡兒六歲就外傅勤誦習不<lb/>
好弄總角事靳太夫人以孝聞侍疾昕夕不離側居喪<lb/>
<pb n="KR4e0213_WYG_010-8b"/>
備禮如成人壬子舉於鄉游南太學丙辰第南宫己未<lb/>
入對成進士筮仕永平府推官以平允稱嘗視遵化邑<lb/>
篆拊循有方流亡復業邑人思之召入為山東道監察<lb/>
御史出按闗西抗疏論中貴人不法事中貴人肅然憚<lb/>
之相戒斂避乙丑按應天弭節抵部即召吏民諭曰予<lb/>
兹奉命來實寧謐汝匪束濕揚沸戾汝今與父老約毋<lb/>
武斷猾賊毋犯科作奸毋持吏短長怙終故縱者無宥<lb/>
其有一𤯝偶觸吾網者吾祝而解之已而法行惠覃吏<lb/>
<pb n="KR4e0213_WYG_010-9a"/>
民肅且懐焉隆慶改元按山西冦屠石州三晉戒嚴闗<lb/>
吏捕生冦七十七人奏當斬公詳鞫之有漢人為㓂所<lb/>
掠者三十有三人具其寃狀得釋又大盗李九經擁衆<lb/>
據山出没抄掠有司莫敢問公召賊曹掾窮其黨盡勦<lb/>
捕焉庚午擢順天府丞尋拜右僉都御史巡撫保定畿<lb/>
南長安孔道冠蓋旁午公送迎饋問如禮而止曰吾不<lb/>
能朘民膏以媚過客也春秋兩防嚴飭守備邊圉晏然<lb/>
調度軍需單思區畫歲省可三萬及裁罷冗兵亦歲省<lb/>
<pb n="KR4e0213_WYG_010-9b"/>
數萬司農為之稍寛㑹江陵相當國意多相左公遂引<lb/>
疾歸家居十年兩臺累疏交薦癸未復起為保定巡撫<lb/>
時值大荒先賑貸而後上聞尋晉南京户部右侍郎改<lb/>
北轉左總督倉場平兌法汰冗貲鉏常例嚴稽覈儲餉<lb/>
之弊為之一清上閱視壽宫命守朝陽門賜金幣者再<lb/>
丙戌晉户部尚書其年江北數省方數千里水旱相仍<lb/>
死者枕藉或議開礦公曰是利藪亦禍藪也或議鬻官<lb/>
公曰是利府亦弊府也疏請發内帑金遣使行賑留漕<lb/>
<pb n="KR4e0213_WYG_010-10a"/>
粟减糶以平市價及他條陳優卹都城事宜上虚心允<lb/>
納所拯救為多以扈從上陵賜麒麟衣己丑考績贈三<lb/>
世如公官廕一子入胄監庚寅改吏部尚書公承寛弛<lb/>
之後勵精任事塞倖途絶請託釐宿蠧清選法即姻族<lb/>
里閈不少假以私郎吏凛凛奉行銓省大振未幾以勞<lb/>
成疾疏乞骸骨者五上温㫖固留遣近侍存視以病亟<lb/>
聞乃予告而公遂不起矣士大夫識與不識聞公訃咸<lb/>
欷歔流涕至為罷宴公為人莊慎端和老成敏練朝章<lb/>
<pb n="KR4e0213_WYG_010-10b"/>
政體指掌可陳而執矩守繩無少縱舎議論不為虛恢<lb/>
而深識遠見非淺謀可及部政精勤嚴正細大必親於<lb/>
百司論奏顧多持重不輕擬覆得大臣體請告家居鍵<lb/>
闗却掃足迹不及公門日惟種蒔花竹畜法書圖繪朝<lb/>
夕披覽客有欲干以私者輒飲之醇酒不得言至里人<lb/>
有極寃無告者又密為白吏不使知也商丘故缺志長<lb/>
吏請公纂之稱信史焉配朱氏封夫人子二治以諸生<lb/>
廕官生仕至刑部員外郎<graphic n="KR3044" url="https://raw.githubusercontent.com/kanripo/KR-Gaiji/master/images/KR3044.png" mimeType="image/png"/>以諸生廕恩生吁嗟公乎<lb/>
<pb n="KR4e0213_WYG_010-11a"/>
進而矢節奉公有大臣之畧退而惇徳化俗有先進之<lb/>
風豈非天所篤生以應國家之運與予雖與比肩事主<lb/>
以徳業相砥礪而不逮遠甚乃今老矣而與聞國政顧<lb/>
蔑與協寅恭也詎能無羊舌之悲哉聊著其大都而系<lb/>
之以銘曰<lb/>
閼伯之土氏以國分疇食舊徳歴世有聞邈矣太宰允<lb/>
武允文以敏成政以莊事君三朝元徳式應風雲天胡<lb/>
不憖俾集厥勲大河之涘巋然斯墳掩珠埋璧其光有<lb/>
<pb n="KR4e0213_WYG_010-11b"/>
煴史銘爾坎以詔無垠<lb/>
　　明中議大夫通政使司右通政元澤韓公墓誌銘<lb/>
公諱楫字伯通余同年進士也同年惟同館皆稱字故<lb/>
余今猶謂伯通云伯通上世本揚人國初有鎮西衛百<lb/>
户傑者實生旭旭擢蒲州守禦所副千户生鑑鑑擢蘭<lb/>
州衛指揮僉事生清遂世襲指揮僉事守蒲州以官為<lb/>
家葢自清以上俱用武功顯清弟澤始為郡諸生兼有<lb/>
文事亢閥焉澤之子曰霐霐二子長曰玻贈徴仕郎工<lb/>
<pb n="KR4e0213_WYG_010-12a"/>
科右給事中配薛贈孺人季曰瓚封徴仕郎刑科給事<lb/>
中配王贈孺人伯通季出也後於長故長季並得遘貤<lb/>
恩葢異數也年舞象即能屬古文詞五易師各治一經<lb/>
又五年為郡諸生與同里張文毅公並有才名嘗共讀<lb/>
道旁碑一過目輒互相覆誦無遺人傳異之嘉靖壬子<lb/>
以禮經膺鄉薦乙丑成進士改翰林院庶吉士時髙文<lb/>
端公為館師授業伯通不屑屑文藝自見惟日討古今<lb/>
典制斟酌異同期可為當世大用文端公深器重之隆<lb/>
<pb n="KR4e0213_WYG_010-12b"/>
慶丁卯授刑科給事中上君道三劄曰勵志勤政𢎞知<lb/>
大畧謂聖明新政宜上法隆古懸象魏綜覈吏治時宣<lb/>
召大臣面賜咨訪用恢張聖徳上皆嘉納自是每視朝<lb/>
獨早伯通益感奮知遇再請復午朝召對儀且數白執<lb/>
政公論道經邦之臣也宜日在人主左右責難陳善自<lb/>
牖格心不宜第小小補救與庶官同當事者不能用其<lb/>
秋虜薄薊鎮破石汾上防禦七畧曰遴才重權體士修<lb/>
守懲玩勸功招擕俱有裨邊務而招攜則専主用間諜<lb/>
<pb n="KR4e0213_WYG_010-13a"/>
豐賞犒佯降虜以誘我逋逃尤切中肯窽未幾虜酋俺<lb/>
答果縛我叛人欵塞上撫臣王襄毅公以封貢請則又<lb/>
條八議贊行之力排諸異議者封議始定時施靖土司<lb/>
亦互相讐殺撫鎮官馳檄請勘又請勦則曰此不可以<lb/>
制虜之法制之也彼自相攻殺乃其常我坐守漁人之<lb/>
功而可矣何可輕為彼開邊釁久之而敵亦自定人服<lb/>
其識戊辰轉工科右給事中請告庚午起兵科改吏科<lb/>
轉左旋擢為都給事中時六科𨽻胥惟吏垣受餼獨豐<lb/>
<pb n="KR4e0213_WYG_010-13b"/>
則借以偵詗外事也伯通笑語其寮友曰言官欲張膽<lb/>
明目發攄正論第僅憑若輩舌吻耶為即夕罷之已又<lb/>
曰春秋先自治而後治人今六科陞轉太驟則人懐苟<lb/>
且之心司屬改科道太頻則人趨奔競之路未可云先<lb/>
自治也因建言論資論望人服其公王親不得任京秩<lb/>
原非有著令也以無人敢言乃遂使老成閲歴之士棄<lb/>
置為溝中之斷者往往而是不無可惜伯通請酌量其<lb/>
間苟親者已物故即屬籍可去矣自是乃苛禁漸寛辛<lb/>
<pb n="KR4e0213_WYG_010-14a"/>
未同校士南宫得劉臺為舉首以直諌著節又首舉薛<lb/>
公瑄從祀孔廟皆有闗世風犖犖者吏垣雖領袖六科<lb/>
而計吏乃其專責也伯通曰吏治修而天下無事矣乃<lb/>
當大計畢即請拔治效異等者増秩賜金以章有徳又<lb/>
劾一按察使當分宜柄國時為比部郎曽阻遏楊忠愍<lb/>
藥餌欲瘐死獄中暴白其罪士論快之又言問刑官擊<lb/>
斷之慘浮於貪墨請懲酷與懲貪並重因著為令又請<lb/>
勅銓部於大臣請告乞休者必酌量年力議覆去留不<lb/>
<pb n="KR4e0213_WYG_010-14b"/>
宜衰朽充位撫按官薦舉失實者罰有中道改節者許<lb/>
首發原免皆有闗吏治最切者若其他因事納忠侃侃<lb/>
正論不茹不吐總歸於扶陽抑隂顯忠遂良於人才臧<lb/>
否隆汙民生理亂之數若燭照數計矣人稱伯通為勤<lb/>
思憂職識治體要伯通亦何負言責哉惟伯通性伉直<lb/>
不喜為諧世之術每封事一上人人惴恐不能不以此<lb/>
徴怨而又當是時相國者三人俱以才自負頗不相能<lb/>
伯通顧兩出於其門未幾一罷一沒其一當事則有憾<lb/>
<pb n="KR4e0213_WYG_010-15a"/>
也由是伯通雖循例遷太常少卿提督四夷館又稍遷<lb/>
謄黄右通政未幾遂出為陜西布政司右叅議又旋即<lb/>
以考功法署不謹罷矣或又言伯通在事日曽駁寢玉<lb/>
田伯襲爵事當事者甚器重之猶欲籠致為已用而伯<lb/>
通浩然歸不一言報謝當事者始大恚欲乗勘病疏文<lb/>
致以罪賴解救得免而卒揮斥於外且削籍焉伯通素<lb/>
潔清自好不輕取予在科時曽有為巨璫當死者致重<lb/>
賂居間伯通不一正目視既罷歸家徒四壁躬自耕牧<lb/>
<pb n="KR4e0213_WYG_010-15b"/>
當事者聞而笑之曰韓生薄叅議不為乃一貧至此耶<lb/>
葢猶以不受籠致銜之也伯通行止有常度與人處不<lb/>
得其一惰容一媟語居家用禮法自衛不畜媵不置器<lb/>
玩不與人妄交游不私干有司忠孝之節出於天性當<lb/>
穆皇不豫憂形於色聞稍間則不勝色喜居家聞朝政<lb/>
善否亦然門無雜賔案無冗牘惟歲讀二十一史必匝<lb/>
於上下數千年興替得失有味乎其言之也其遇有忠<lb/>
賢淪躓權貴鴟張者輒憤不能平為拍案大呌或勸覽<lb/>
<pb n="KR4e0213_WYG_010-16a"/>
二氏書則笑而弗屑尤篤於友愛睦宗族拯人於厄為<lb/>
徳内外莫可紀述萬歴丙申子國史編修爌滿考得請<lb/>
復内秩致仕已進階中議大夫乙已中秋猶對客引滿<lb/>
比薄暮就寢捐館矣詩所謂眉夀無害者非耶年七十<lb/>
有八所著有宦學初稿諌垣奏議諌垣紀事立朝紀事<lb/>
凡若干巻論事摛詞俱爾雅疏鬯讀之可想見其人元<lb/>
配傅贈孺人早世繼祁封孺人晉恭人以勤佐内政子<lb/>
二煥貢生次即編修爌女二適千户張亷州學生王𢎞<lb/>
<pb n="KR4e0213_WYG_010-16b"/>
謨孫男四曽孫一先是傅孺人祁恭人之葬也伯通已<lb/>
先自為誌納壙中及是編修君兩兄弟卜以丁未某月<lb/>
日奉伯通柩合葬於南山之阡因函狀千里外謁余為<lb/>
誌與銘余知伯通深而尤惜其用之不究也其何忍無<lb/>
言乃誌而銘之曰<lb/>
世有偉人流行坎止進欲有為退不失已我思其人尚<lb/>
克見之矯矯韓公殆其庶幾著名斗魁揚芬天禄拜職<lb/>
掖垣為帝耳目盟心登對辰告逺猷國章民隠吏治兵<lb/>
<pb n="KR4e0213_WYG_010-17a"/>
籌其最大者曰補衮職維后克艱匪臣沽直晉躋華顯<lb/>
式答忠勤方依日月俄失風雲舎之則藏不容何病施<lb/>
於有家是亦為政貽榖哲𦙍恩賁褒綸而臧而熾不謂<lb/>
不辰卒歲優游倐然觀化儷彼良儔相從幽舎史筆有<lb/>
述家乗足徴九原可作不愧斯銘<lb/>
　　明太子少保工部尚書諡肅敏容庵辛公墓誌銘<lb/>
襄城辛公當萬歴甲申丙戌間為御史大夫歴南北臺<lb/>
稱望臣赫赫矣㑹有所不可去去六歲詔起南刑部尚<lb/>
<pb n="KR4e0213_WYG_010-17b"/>
書俄又改北工部公疏辭四五俱未得請忽遘疾卒里<lb/>
第葢癸巳二月二十六日也明年甲午公之子啟元將<lb/>
以蜡月二十三日奉公柩安厝於某原詣余請銘余惟<lb/>
公受上深知訃聞特考稽群議予諡肅敏足不朽矣又<lb/>
安用不文之詞為倘謂余與公同鄉習知公乎則總其<lb/>
生平行事疏所謂肅敏大凡者使事覈有徴亦未為贅<lb/>
辭也按狀公諱自修字子吉别號慎軒晩更號容庵國<lb/>
初有諱仲良者自真定曲陽徙河南襄城生友敬友敬<lb/>
<pb n="KR4e0213_WYG_010-18a"/>
生贈户部主事至善至善生贈監察御史謙謙生福建<lb/>
按察司副使訪訪生溉溉生絳州學正繼先公父也溉<lb/>
繼先俱贈兵部右侍郎公生有異質甫三歲絳州公弄<lb/>
膝上指壁間文字口授數百言第一過輒成誦越數月<lb/>
舉以問復誦如初後十有二年游邑校每試輒冠諸生<lb/>
又三年已酉舉於鄉未弁也明年與計偕始三加又六<lb/>
年丙辰成進士釋褐山西陽曲令己未免絳州公之喪<lb/>
補浙之海寧二邑俱疲劇難治公隨俗調劑威惠大行<lb/>
<pb n="KR4e0213_WYG_010-18b"/>
壬戌以循良高第徴拜吏科給事中歴右轉左乙丑晉<lb/>
禮科都給事所擘畫糾舉俱國家大政與大姦慝有力<lb/>
者而所條宗藩名封婚禮議尤多為肅皇帝采納著為<lb/>
令丙寅遷太僕少卿請告里居凡數載中外推轂者聲<lb/>
相和戊寅起應天府丞庚辰遷大理少卿歴光禄卿尋<lb/>
擢都察院右僉都御史巡撫畿以南諸郡所至俱芟奸<lb/>
剔蠧綱紀肅然尤極意恤民岩懲貪墨簡戎伍飭邊圉<lb/>
卓有實效上勞之金帛壬午召入為大理寺卿每讞訊<lb/>
<pb n="KR4e0213_WYG_010-19a"/>
多所平反其時大司冦與其屬見謂形已至逢嗔怒公<lb/>
終執不變癸未晉兵部右侍郎轉左少司馬故無所事<lb/>
事公督武學署京營協理清戎知貼黄俱隨事振刷大<lb/>
司馬倚公如左右手甲申轉南京都察院右都御史掌<lb/>
院事時南都法紀久壊俗尚奢靡而官方刓弊不可校<lb/>
公至則首發一御史濫括贖鍰者被逮論戍人自是不<lb/>
寒而栗而異時奢靡餘習與市豪壟斷亦漸衰止踰年<lb/>
都察院左都御史缺廷論兩推皆不及公上兩絀其所<lb/>
<pb n="KR4e0213_WYG_010-19b"/>
推者而問曰向執法南臺者豈不真御史大夫乎卒命<lb/>
公公感上知遇益鋭意振紀綱肅吏治起弊維風如在<lb/>
南臺㑹六載大計吏有桀黠者自知為公論不容夜欵<lb/>
公求庇公辭意不温其人恚遂比其曹偶宣謗言乃遂<lb/>
有蜚語聞上上不得已竟予公告乘傳歸時丁亥三月<lb/>
也公歸隠具茨之山築一圃讀書其中足鮮及城市市<lb/>
廛三畝田中所入足餬口而已終不求益獨語及濟世<lb/>
利物移風易俗事則竭蹷而趨之若渇也居嘗裒先民<lb/>
<pb n="KR4e0213_WYG_010-20a"/>
遺行可鍼艾末俗者為一鄉雅言導鄉人崇儉新學宫<lb/>
創尊經閣出所得海内之典籍陳其中使諸生綜博者<lb/>
有攷焉輸粟哺邑人飢餓者歲賑宗族與諸生之貧者<lb/>
及婚葬不能自給者以為常性嚴重事執大體不隨俗<lb/>
頫仰在畿南時適均田令下執政者喜速效為一切約<lb/>
期殿最之諸路皆争先報竣公獨不可故畿内履畝獨<lb/>
稱詳覈而民不知擾其肅敏之槩若此上以賜諡葢名<lb/>
允其實哉始公病且革猶强起為伯氏執紼卒以身徇<lb/>
<pb n="KR4e0213_WYG_010-20b"/>
得年僅六十有二配黄氏封淑人子啟元以廕游太學<lb/>
次養元先公卒墓在城西三里上惜公不盡用遣官致<lb/>
賻庀窀穸贈太子少保備禮稱終始焉嗚呼語有云善<lb/>
治者不視天下之理亂視紀綱斯言也豈為今設乎余<lb/>
往濫秩宗觸時事嘗奏振紀綱謹名分禁奢靡諸疏其<lb/>
説頗具而助余行之者絶少時公掌臺憲獨慨然謂是<lb/>
誠在我遂移檄内外諸司督趣實效人莫敢後焉假令<lb/>
公不去去且復來余所言豈終置庋上飽蠧魚已耶今<lb/>
<pb n="KR4e0213_WYG_010-21a"/>
公歿吾無與為質矣乃灑淚為銘曰<lb/>
人有神氣國有紀綱紀綱不振神氣不揚猗與辛公雅<lb/>
識治體從政所先立綱陳紀自厥筮仕以至列卿如弦<lb/>
之直如石之貞秉憲南臺一懲貪墨狐兔宵藏豹虎晝<lb/>
匿帝鑒忠鯁有詔歸朝握符環視無以踰堯公感上知<lb/>
矢心不貳臺栢霜嚴風裁日熾余時典禮謬有疏陳公<lb/>
助行之三令五申羊腸中起而射含沙齎志於國為政<lb/>
於家公業未究公事可師後式公者視此銘辭<lb/>
<pb n="KR4e0213_WYG_010-21b"/>
　　明戸部尚書王公墓誌銘<lb/>
司徒王公立朝伉直不阿遇事必殫竭赤悃惟毖惟慎<lb/>
天下服其忠既以母太夫人春秋髙陳情乞歸不以三<lb/>
公易一日之養天下稱其孝家食二十年登於大耋天<lb/>
下猶咨嗟嘆惜以為夀不滿其徳而位不究其才訃聞<lb/>
天子震悼詔加卹贈賜祭三命將作治兆於生榮死哀<lb/>
備矣是宜表之隧道以諗來者葢王氏纓黻相望以人<lb/>
文甲海岱間其由諸城徙新城也自公髙祖諱貴始其<lb/>
<pb n="KR4e0213_WYG_010-22a"/>
樂施好義隂行徳以亢其宗也自曽祖諱伍始以明經<lb/>
起家自潁川教授諱麟始逮公考貴州叅議公諱重光<lb/>
益昌以熾叅議公六子皆貴公其仲也諱之垣字爾式<lb/>
别號見峯母劉安人嘉靖戊午舉於鄉壬戌成進士為<lb/>
荆州李郡無寃獄至其抑遼藩之横械其黨惡者十四<lb/>
人麗重法遼藩欲甘心焉弗顧也為給諫疏保國先安<lb/>
民備邊先責實天子嘉之尋以言切直奪俸者再不為<lb/>
沮天子亦更思其忠於所進聖功圖與基命録皆宣付<lb/>
<pb n="KR4e0213_WYG_010-22b"/>
史館劾誠意伯世延不法執政者為緩頰不得言官某<lb/>
以罪謫戍執政欲還之格於公又不得當國者修隙故<lb/>
相人不敢出一語公侃然言朝廷待大臣自有體事遂<lb/>
寢執政者積不堪思報公未有隙也循資遷太僕少卿<lb/>
未三月又遷鴻臚卿葢隂抑之也而公無愠色上新御<lb/>
大寳公條議典禮俱酌於故實而當於人心迄今為畫<lb/>
一之法尋歴大理寺左右少卿序當開府則格採珠之<lb/>
令清中官之匿市租者以寛平民又數年始擢都察院<lb/>
<pb n="KR4e0213_WYG_010-23a"/>
右副都御史巡撫湖廣吏治一新民懐其惠不動聲色<lb/>
而法行如流景王故宫火守者承當道風㫖誣及府寮<lb/>
為昭雪之詔捕妖人曽先監司察其疑似者煅煉成獄<lb/>
以自為功公劾去監司卒得白己卯報政受三代贈廕<lb/>
庚辰晉户部右侍郎協理戎政明年轉左提督倉場壬<lb/>
午再滿考再受三代誥乃晉户部尚書時上勵精圖治<lb/>
倚注方殷公念諸昆季俱宦游四方太夫人時倚閭而<lb/>
望乃陳情省覲遂以病告而撫按薦牘交於公車竟堅<lb/>
<pb n="KR4e0213_WYG_010-23b"/>
卧不出可謂能循老氏止足之戒矣修忠勤祠祀太僕<lb/>
公以祀田之餘贍姻婭周閭里其他賑窘䘏孤繕橋梁<lb/>
施藥餌歲以為常位極尊膴而出入里閈恂恂如也晚<lb/>
嬰末疾始勉乘筍輿然猶過里門必下諸子姪率其訓<lb/>
布衣疏屩綽有萬石君之風焉葢自戊午壬戌後諸子<lb/>
弟擢巍科者十餘人布列于史館臺諫方伯監司部郎<lb/>
守令者所在以能官著稱而伯子司馬象乾勛名尤著<lb/>
葢禀公成畫居多焉一日端坐儼然而逝得年七十有<lb/>
<pb n="KR4e0213_WYG_010-24a"/>
八元配于夫人繼路夫人子男三皆于夫人出長即象<lb/>
乾總督川湖貴軍務都察院右都御史兼兵部左侍郎<lb/>
余辛未分校所取士也次象賁户部廣西司員外郎次<lb/>
象晉甲辰進士中書科中書舎人女三銘曰<lb/>
天翊皇明覽徳碩輔爍為駿猷蜚則鴻羽洗寃七澤排<lb/>
闥九閽虓藩鷙悍虎决其蹯四歴諫垣五更卿寺逆鱗<lb/>
屢嬰鞅掌罔避匪艱拾級夷猶處錞兩讓制閫異彼齗<lb/>
齗翼翼畿輔公來作尹城狐彌伏澤鴻是軫荆員孔長<lb/>
<pb n="KR4e0213_WYG_010-24b"/>
建牙殿邦芟薙大憝遑恤其哤湘夢徳洋峴衡功阜帝<lb/>
曰爾庸來予先後董戎主計國均所依將母來諗返厥<lb/>
初衣一辭而退三命而俯萬石素風公作之萬先志遹<lb/>
追來許用昌式榖以似長發其祥徴才王氏如探崑圃<lb/>
玉屑瑶華溢不勝賈桓桓司馬勛著鼎彞季子繽紛車<lb/>
發其榰懿哉我公寧表東土還視方輿猗誰與伍申降<lb/>
崧嶽説騎箕尾遺烈未央百代有煒<lb/>
　　贈奉政大夫兗州府同知黙齋蔡公墓誌銘<lb/>
<pb n="KR4e0213_WYG_010-25a"/>
余諸生時則聞當世有黙齋蔡公九賢之裔近在浮弋<lb/>
已而同己酉賢書相得驩甚顧數謁南宫數罷歸即一<lb/>
二場擬冠多士讀至五䇿愕然不敢録肅皇帝乙丑余<lb/>
媿公如劉蕡維時相國者雅相器重公葢拂衣卻彌子<lb/>
之請也余益重公能屬曽閔之行克倡先世之學云戊<lb/>
辰奉母命出令江華以經術潤吏治建言裁駐華通判<lb/>
及倉巡庚午署永州府兼零陵江華二邑事壬申考湖<lb/>
南治平第一癸酉兩臺交疏卓異擬擢右秩以江陵抑<lb/>
<pb n="KR4e0213_WYG_010-25b"/>
加靖州守銜調令寧遠是年冬入覲上安邊四事己卯<lb/>
補海州子毅中太史始領鄉薦公偕計僑寓雲居寺入<lb/>
都城則藉沐陽令舎令竊笑之江陵客徐某諷使乞内<lb/>
曰余垂槖而來一切問遺不能具乃為此駔儈行耶且<lb/>
余蚤為客所欲為寧尚淹於此客銜之而去擢丞兗州<lb/>
尋調臨洮乞休丁亥飲於鄉海剛峰李漸菴諸君子賦<lb/>
勇退難老巻自南都函贈之己丑季秋六日卒年七十<lb/>
又二癸卯以太史進階奉政大夫持狀來請銘余以五<lb/>
<pb n="KR4e0213_WYG_010-26a"/>
十年莫逆友啟狀不能讀讀亦不能竟嗚呼余何以銘<lb/>
公哉公名光字汝謙黙齋其别號也世本光州人唐乾<lb/>
寧中有入閩為建陽令者生九賢公文肅公裔也勝國<lb/>
至元中避地籍饒之萬年文昭公還閩留南軒公居饒<lb/>
南軒生茂英有隠徳誓不仕元英生正原原生斌篤志<lb/>
力行修先世之業天順中司光山教鐸光士嚮學自斌<lb/>
始遂仍籍光以季子鳯翹貴贈承徳郎鳯翹即中𤣥相<lb/>
國所傳顯徳先生者公父也季宜人以毅皇帝戊寅誕<lb/>
<pb n="KR4e0213_WYG_010-26b"/>
公於光故以名髫年授孝經曰人生惟此耳顯徳與文<lb/>
成論良知力行不合從旁贊之曰能行孰不是知文成<lb/>
異之侍顯徳在華亭坐華亭曰兒心何處曰天上地下<lb/>
皆我心也華亭詫歎十有五補博士弟子員即篤志正<lb/>
學從淮川王公遊比以孝㢘卒業南雍日與耿天臺友<lb/>
弟子從者日益衆楊太宰夙知公即以邊才除江華令<lb/>
華當䧟沒後原野丘墟公拮据撫招而民浸聚勸助而<lb/>
地浸闢葺補而廬浸増節嗇而儲浸裕鼓舞而士浸馴<lb/>
<pb n="KR4e0213_WYG_010-27a"/>
顧欿然曰未也華所急兵耳裁胥役食募若干清軍餉<lb/>
侵漁募若干報撥運羡金歲千有五百募若干且請於<lb/>
上不追罪隠羡者建五丈樓頫七十營而臂指使之居<lb/>
然湖南一保障而撫化猺夷以互市來者為嚴剽敓之<lb/>
禁諸猺率千餘户來歸治以戎索而不賦其田故事學<lb/>
糧折色半於邑公條議易之通省以為式俗不舉女十<lb/>
男九無室公於保甲中飭連坐法生齒日益繁祝虎虎<lb/>
匿祝泉泉涌若神勞豈弟者寧故饒於華而海襟喉江<lb/>
<pb n="KR4e0213_WYG_010-27b"/>
淮利魚鹽軍屯農畝錯出棊置倭復時時乘汛揚波公<lb/>
躬節儉舉三老孝弟曰毋令寧習於淫也弛禁平法復<lb/>
鴻雁講魚麗夷舶不敢近稍近輒就禽曰毋令海中於<lb/>
倭也公之治華也古田巨盗犯錦田所我師敗績歸化<lb/>
夷不能禦公援桴而鼓之馘渠魁潘汝泗等制府上其<lb/>
功天子賜金幣風示邊吏比調寧以計典在都華大錫<lb/>
洞復亂集諸路兵駐零陵恫疑虛喝制府日三檄趣公<lb/>
至則走使十輩促入畫便宜公曰若屬無遠志易與耳<lb/>
<pb n="KR4e0213_WYG_010-28a"/>
不足缺斧斨請單騎往諭衆咸危疑咋縮公遣客某開<lb/>
示禍福徐裼裘躍馬詣賊營賊熟視曰公至矣夜拔營<lb/>
遁公自十五志學以及考終慨然以斯文為已任所至<lb/>
闡道明徳而經濟之才運之如指掌所至建書院羣諸<lb/>
生而教之以身心性命之㫖既賦歸田避俗東河棐几<lb/>
琴書朋儕文酒泊如也生平交游如文成存齋廬山鶴<lb/>
川每㑹必旬餘方罷若天臺伯仲近在麻城則約㑹於<lb/>
楚豫之交歲月共相切劘居恒寡嗜善導引乙酉一病<lb/>
<pb n="KR4e0213_WYG_010-28b"/>
劇甚太史移齡䖍禱七日夜公夢至人飲以玉琖覺而<lb/>
茗芬襲吻又五年夢奠雲竦之舎曰毅兒移齡期已届<lb/>
余於世已矣死不可復生然生生者不死治具别子姓<lb/>
姻婭束帶酧家廟朗吟曰九月霜寒鴈未歸諸子輩環<lb/>
侍問以家政笑而不答徐曰山頭一片白雲飛端坐而<lb/>
逝諸生旅請祀於鄉耆老旅請祀於社遠近頌慕如一<lb/>
口所著有諭民夷詩中興頌物感論書院三志寧遠新<lb/>
志光山新志行於世配胡氏繼何氏贈封俱宜人子五<lb/>
<pb n="KR4e0213_WYG_010-29a"/>
敬中雲南府判一元貢生毅中翰林院檢討亨中以諸<lb/>
生鎮撫信陽衛俱何宜人出則中邑學生側室郭氏出<lb/>
女五孫二十銘曰<lb/>
伊洛淪漣接汝潢波揺雲漢倬為章馮乘冷道儼河陽<lb/>
長鯨授首小弧降單騎入營冦角崩兼金曄曄出尚方<lb/>
靈泉忽涌於菟藏淮隂汛息東海康民肥槖空譽不揚<lb/>
滋蘭樹蕙競幽芳碩果不留衆何望先生之風未渠央<lb/>
山嵽嵲兮水淼茫<lb/>
<pb n="KR4e0213_WYG_010-29b"/>
　　明光禄大夫柱國太子太保都察院左都御史贈<lb/>
　　　少保一齋温公墓誌銘<lb/>
明萬歴丁未閏六月初三日故都察院掌院事左都御<lb/>
史温公考終於三原里第訃聞上悼失良弼輟朝一日<lb/>
詔大宗伯議䘏典特加祭至九壇大冡宰議贈官官少<lb/>
保大司空議營葬遣光禄少卿余啟元往蒞事尋易名<lb/>
於生榮死哀備具矣公之孤予知猶以隧道之石不可<lb/>
無銘也不惜重繭千里即余謀余與公同舉進士而生<lb/>
<pb n="KR4e0213_WYG_010-30a"/>
平石交也烏可辭按狀温以邑為氏世傳温公造之裔<lb/>
而譜牒無可考斷自元興齋公為始祖興齋公後有諱<lb/>
思敬者生二子伯曰顔仲曰良顔生公髙祖昌昌配安<lb/>
生公曽祖勉勉配劉生公祖淮淮配曹生朝鳯配王公<lb/>
之父母也自曽祖以下俱贈以公官配俱贈一品夫人<lb/>
公諱純字希文一齋其號也方垂髫即凝重寡言笑稍<lb/>
長頴悟絶倫淮海孫文恭公以精一一貫之學與為仁<lb/>
之㫖傳其衣鉢曰吾道在兹矣年二十六舉三秦鄉試<lb/>
<pb n="KR4e0213_WYG_010-30b"/>
第一明年乙丑成進士釋褐夀光令夀光山東巖邑也<lb/>
俗刁悍難治又適有巨盗馬天保等縱横蹂踐公至密<lb/>
計擒之不煩一鏃乃復闢草萊勸耕織定冠婚喪祭儀<lb/>
式導邑人勤儉而厚其風俗未幾以治行第一徴拜户<lb/>
科給事中尋轉吏科晉兵科都給事中凡三載所建白<lb/>
不可勝計而諫草所存者則有修實政以熙庶績通章<lb/>
奏以隆泰交議京營文武提督以贊廟謨裁决者亦遂<lb/>
為永制大司禮陳洪為所生乞恩公劾其非法邊疆總<lb/>
<pb n="KR4e0213_WYG_010-31a"/>
督有無處而饋者公直發其事而昭雪故司諌沈鍊獄<lb/>
士林尤洒然稱快將擢卿貳適俺答納欵求邊開馬市<lb/>
時首揆為髙文襄公以為可乘此閒暇以修吾邊備且<lb/>
將許之而公為髙公之門人獨抗疏言以堂堂中國與<lb/>
虜為購徒損國威弛邊備長將吏偷安之習必不可許<lb/>
乃出為湖廣布政司叅政人多有為公不平者公獨無<lb/>
幾微見顔面曰患不能盡職耳官内外何擇焉公至楚<lb/>
藩署司篆數月積羡金無算毫不肯私楚武岡王謀繼<lb/>
<pb n="KR4e0213_WYG_010-31b"/>
大宗而使人賄公公峻却之乃不敢復言尋請告歸里<lb/>
文襄公既謝事乃復起河南布政司叅政分守南陽南<lb/>
陽令有為宗人齮齕者公折以大義宗人皆唯唯退尋<lb/>
計禽大盗段武等散其餘黨境内以寧甲戌陞太僕少<lb/>
卿提督東路馬政改太常少卿提督四夷館陞光禄卿<lb/>
上大婚節省無名之費不可數計授中大夫轉太常卿<lb/>
適江陵相公不欲為三年之喪公與諸部寺規以大義<lb/>
江陵公不説公請告歸建學一草堂讀書課士嘗閉闗<lb/>
<pb n="KR4e0213_WYG_010-32a"/>
静思至不知晷刻蚤暮一夕而恍然有悟與天臺耿公<lb/>
語耿公大竒之而以書寄江陵亟稱其所得如是李漸<lb/>
菴公亦以為言而江陵終不釋迨江陵公歿始起太常<lb/>
卿轉大理加通議大夫尋陞兵部右侍郎巡撫浙江浙<lb/>
當兵民兩變之後公至著齊民要書奬忠義褒孝㢘禁<lb/>
淫祀而又改漕折減織造修陂塘興利除其積蠧人情<lb/>
欣然便焉冠軍團操㑹城者距防汛所在既相遠而往<lb/>
來擾民又多虚糜公帑稍欲更易汰其老弱則怒目而<lb/>
<pb n="KR4e0213_WYG_010-32b"/>
起公設計移之且不明示裁減而疾病物故者不更補<lb/>
自是乃九營併而為七兵民於以相安浙故有楊任諸<lb/>
姓其先以方公孝孺相與有連坐累及今人情為積憤<lb/>
久矣公疏請開釋焉丁亥改户部右侍郎尋陞都察院<lb/>
右都御史總督倉場則請停新増供應劾監督主事王<lb/>
某不職諸屬吏皆肅然奉法母艱除起南京吏部尚書<lb/>
主癸已京察人服其公贈公歿居廬三年朝一溢米夕<lb/>
一溢米不羣立不旅行鄉人之覩其容色有為泣下者<lb/>
<pb n="KR4e0213_WYG_010-33a"/>
戊戌起都察院左都御史掌院事秉國成者為四明沈<lb/>
公公雖每事不依阿及有所諮訪必殫竭忠赤惟恐不<lb/>
盡焉嘗請下考選命請停礦税請寛釋被逮諸臣疏十<lb/>
餘上俱不報乃約諸大臣叩閽待命上震怒諸大臣皆<lb/>
曰無太激公毅然請行衆随之伏闕大哭自己及申上<lb/>
遣中官怒問曰誰為首公慨然對曰臣純也為社稷生<lb/>
靈計不敢愛死上知其無他亦不罪也時建儲之命久<lb/>
不下公抗疏屢請每請必齋宿露禱冀有感格或至出<lb/>
<pb n="KR4e0213_WYG_010-33b"/>
涕壬寅閏二月上違和忽罷礦税釋幽繫下行取考選<lb/>
之命中外欣然公慮有中變則與大司農陳公渠大冡<lb/>
宰李公戴謀即日頒詔天下而大司冦蕭嶽峰公獨以<lb/>
出幽繫俟再請明日上體安果收回成命獨私喜大司<lb/>
冦而深怒奉行諸臣乃罷大司農為民四陽之月日有<lb/>
食之獄中劉九經抗疏指陳時政有七月南山皇甫卿<lb/>
士語侵及當事而九經秦人也於是當事者疑公不可<lb/>
解未幾乃妖書四布以動揺國本為言省臣為當事腹<lb/>
<pb n="KR4e0213_WYG_010-34a"/>
心者遂抗疏激上怒詔有隠匿罪人者族訐報者賞千<lb/>
金侯萬户遠邇騷動人人不寒而栗公與余宅密授意<lb/>
巡捕叅將陳汝忠發健卒圍之數層五城兵馬指揮劉<lb/>
文藻等亦各遣兵番圍繞夜聚而曉散人人為余二人<lb/>
危之蓋當事者欲迫公與余令恐懼自裁余二人飽食<lb/>
穏卧自如耳頼天子聖明俱以得免公於是乞休當事<lb/>
者即因以揮之去公出春明門行李蕭然諸士紳餞送<lb/>
者皆咨嗟太息舉二疏以相况公歸約里中髙年為耆<lb/>
<pb n="KR4e0213_WYG_010-34b"/>
英㑹族屬待公舉火者數十人婚嫁者數十人設義田<lb/>
百畝立大宗小宗廟以時致祭著雅樂創尊經文昌閣<lb/>
修李衛公祠其他不可勝紀公惻隠滿腔胸次悠然超<lb/>
乎物外而乃一日疽發凥以卒公不留意於詩文而所<lb/>
為未嘗不工文步趨馬遷詩學少陵今其書所傳者除<lb/>
歴官疏草學一堂全集則又有少陵一得大婚禮彚紀<lb/>
其他所旁通如天文地理風角占候諸家亦皆有精詣<lb/>
術師反有不知者公不以為貴也終之年六十有九配<lb/>
<pb n="KR4e0213_WYG_010-35a"/>
李繼楊再繼宋俱贈一品夫人先公葬西郊賜兆公自<lb/>
為誌矣子三予知次知自知銘曰<lb/>
西嶽降神篤生甫申聞道淮南精一傳真知行妙合反<lb/>
躬實踐忠清正直温而能斷三犯時宰拂袖歸田斑衣<lb/>
膝下樂而忘年三起田間南北總憲秉正嫉邪秋霜日<lb/>
鑑定䇿國本羽翼商山功成身退鴻漸九天得正而斃<lb/>
馬鬛崇封子孫千億永大厥宗<lb/>
　　明光禄大夫柱國少傅兼太子太傅吏部尚書建<lb/>
<pb n="KR4e0213_WYG_010-35b"/>
　　　極殿大學士贈太傅謚文懿趙公神道碑銘<lb/>
余故與文懿趙公同館相暱今公已矣余繼公而濫密<lb/>
勿蕭規具在彷彿乎如見其人也公諱某字某别號濲<lb/>
陽系出宋清獻公自衢遷金華之蘭谿代有顯者傳至<lb/>
公曽大父年成化乙未進士除行人至水部郎以忤中<lb/>
貴棄官年生晨晨生賢三世皆以公貴累贈光禄大夫<lb/>
柱國少傅兼太子太傅吏部尚書建極殿大學士配皆<lb/>
一品夫人公之生也夫人夢日華繞室始能吾伊章句<lb/>
<pb n="KR4e0213_WYG_010-36a"/>
即負大志贈公程督最嚴弱冠補諸生督學雷公得公<lb/>
文即以公輔期之登己酉鄉薦困公車者二十年下帷<lb/>
苦學有司罕得覿其面戊辰舉南宫㑹試莊皇帝臨軒<lb/>
手拔公第三人授翰林院編修己巳修世廟實録辛未<lb/>
分校禮闈尋册封吉藩癸酉充經筵展書官教習内書<lb/>
堂仍預修穆廟實録晉侍讀今上即位江陵相頗專恣<lb/>
公疏言紀録自史臣職掌請罷政府總裁以防專擅江<lb/>
陵相銜之亡何奪情事起諸疏論江陵者俱廷杖謫戍<lb/>
<pb n="KR4e0213_WYG_010-36b"/>
而編修吳趙二公疏語尤峻公懼不測糾同舎者七人<lb/>
詣江陵公所舉綱常大義反覆譬解江陵無所容身至<lb/>
欲引佩刀自裁而二公亦下廷杖時公直起居乃復詣<lb/>
政府請諸疏付史局存萬世公議江陵相益怒甚竟以<lb/>
星變考察出公廣東按察司副使公被命即行抵任攝<lb/>
臬篆隨事盡職曽不以遷客介意而江陵憾未釋尋又<lb/>
以辛巳京察再謫公閒住公歸而結廬於靈洞山下自<lb/>
稱六虚主人㑹江陵敗南北臺省交章薦公起解州同<lb/>
<pb n="KR4e0213_WYG_010-37a"/>
知擢南太僕寺丞尋改南國子司業甲申轉右諭徳掌<lb/>
南京翰林院事復轉左諭徳春坊修玉牒丙戌再校禮<lb/>
闈擢南京國子監祭酒戊子轉少詹事兼翰林院侍讀<lb/>
學士掌府事己丑晉南京吏部侍郎公感上知遇首上<lb/>
保聖躬疏要在屏酒色戒逸豫臨講幄接大臣清心寡<lb/>
慾以承天眷語甚切至無何改吏部左侍郎兼翰林院<lb/>
侍讀學士辛卯首揆申公致政上特㫖簡公以禮部尚<lb/>
尚兼東閣大學士入叅機務時太倉王公歸覲公與山<lb/>
<pb n="KR4e0213_WYG_010-37b"/>
隂王公同心輔政壬辰春山隂公亦抗疏去國適新建<lb/>
張公召未至公獨肩樞筦以精白醇謹贊上英明之治<lb/>
其大者西平劉哱東復朝鮮歸王子皆以片言折盈庭<lb/>
之議成不世之功時上久不視朝乃因獻西夏捷請御<lb/>
門受俘上從之是日賜召對稱先生不名退而進孫思<lb/>
邈真徳秀衛生二歌以申保聖躬疏指上嘉納癸巳春<lb/>
太倉王公應召至㑹羣臣請册立愈急上密問王公中<lb/>
宫尚宜子三皇子姑並封以待若何羣臣皆力争以為<lb/>
<pb n="KR4e0213_WYG_010-38a"/>
不可公乘間疏言皇上既有待嫡之意請為中宫修交<lb/>
泰之禮以祈髙禖自當叶應必時下並封則當優異皇<lb/>
長子以明定分不報越數月復請乘來歲春命元子出<lb/>
閤講學行册立冠婚禮上覽奏不言然心固韙之未幾<lb/>
乃遂有出閤之命中外欣然公之力也先是每廷推大<lb/>
寮銓部必先詣政府詢所欲用公曰此天官冡宰之職<lb/>
也吾何敢預焉自是乃絶不預聞公仍大書二銘於政<lb/>
事堂一曰以威福歸主上以事權還六卿以請託辭親<lb/>
<pb n="KR4e0213_WYG_010-38b"/>
友以公論付臺諫一曰積誠以事主上潔已以風庶官<lb/>
折節以下忠賢黜私以絶憸佞嗟夫公相業在此矣時<lb/>
邊備久廢將士習偷安自佚公勸上用重典按諸失事<lb/>
者自是乃旂壘生色未幾有鎮武之捷効首虜至五百<lb/>
餘級獲錙重無算上嘉大將功欲裂地封之公復執祖<lb/>
制為不可上乃止初朝鮮為日本請封廷議未一上怒<lb/>
言者齟齬責大司馬不任事公從容言彼中情形豫難<lb/>
遥斷請下督臣議樞臣覆議取自上裁上從之於是議<lb/>
<pb n="KR4e0213_WYG_010-39a"/>
者與覆議者皆謂封之便㑹倭使至乃許封焉已而日<lb/>
本反覆封事壊言者及公公乞骸骨上降手札遣中使<lb/>
諭公公感泣未幾仁聖皇太后崩扶病强哭臨成禮歸<lb/>
遂稱篤疏七上皆䝉温㫖慰留尋再遣鴻臚寺宣諭政<lb/>
府傳諭不得已乃出然非其志矣葢公虚心觀時直已<lb/>
守道無固我壬辰以前事權在已和衷在列雖身居攝<lb/>
而運籌帷幄靡不奏功乙未以後門户漸分攻訐日熾<lb/>
公主必退適兩宫三殿先後災皆引漢䇿免故事自劾<lb/>
<pb n="KR4e0213_WYG_010-39b"/>
已復以年至乞休病乞休每輒鍵闗數月月疏三四上<lb/>
而言者乃又以矯飾論公公求去益力上特㫖趣公出<lb/>
公終無出意㑹遼東事急贊畫與撫臣相訐語侵二輔<lb/>
或出國或在政府虚無人乃不得已一出調停其間事<lb/>
定復堅卧不起葢自戊戌至辛丑凡四年乞身之疏九<lb/>
十餘上上勉留彌篤賜金幣酒米遣御醫診視及鴻臚<lb/>
中使宣諭月常再四公感上隆恩每對客未嘗不簌簌<lb/>
淚下曰臣病且死即未死敢忘國事以負主眷乃力疾<lb/>
<pb n="KR4e0213_WYG_010-40a"/>
草疏請罷𣙜税請册立東宫請簡輔臣等又以曹侍御<lb/>
直諫坐死屢疏申救己亥冬屬當讞决中外為侍御懼<lb/>
不免公疏力解言甚切至上寤特為停刑葢公以精誠<lb/>
朴忠受知於上每覽奏無不動容雖或有不得已而姑<lb/>
聴者有逆耳不盡聴而曲賜優答者終不至黙黙遂已<lb/>
也癸巳敘寧夏功進太子太保廕一子中書舎人丙申<lb/>
敘甘肅功加少保改吏部尚書進武英殿大學士丁酉<lb/>
敘延綏功晉少傅兼太子太傅建極殿大學士廕一子<lb/>
<pb n="KR4e0213_WYG_010-40b"/>
尚寳司丞俱賜銀幣最後歴敘諸功特轉中極殿加少<lb/>
師兼太子太師並支二俸各廕一子賜銀幣公五疏懇<lb/>
辭不允公不得已第勉承雲南一廕餘皆辭免而自丙<lb/>
申以一考賜宴於禮部廕一子尚寳寺丞及六年九年<lb/>
秩滿皆不敢上聞矣其謹畏若此辛丑九月十二日夜<lb/>
大星隕西南遠近震駭明日公歿若日華之兆相終始<lb/>
應者訃聞上驚悼降手詔若曰天乎胡奪我良弼之速<lb/>
也為輟朝一日賜賻銀二百兩紵絲二表裏及布米香<lb/>
<pb n="KR4e0213_WYG_010-41a"/>
燭賜諡文懿諭祭三壇遣行人䕶櫬歸某官庀窀穸給<lb/>
水衡錢俱視舊典有加公襟度疎雅不立畛域與人處<lb/>
杯酒從容懽然道故舊比問及朝事則徐以他言亂之<lb/>
人莫窺其喜怒之色其為文汪洋爾雅類其為人雖卧<lb/>
病猶吟咏不輟所著有四游稿及伏枕越吟寄懐八咏<lb/>
讀者想見其髙雅而悲其志焉嘗築臺清獻公祠傍榜<lb/>
曰告天示不忘本葢公歴官三十餘年所積禄盡出為<lb/>
買山之費於田廬無所益其校士禮闈再為國子監司<lb/>
<pb n="KR4e0213_WYG_010-41b"/>
業祭酒一時士出公門下者甚衆公第與莊言徳業絶<lb/>
不以借援曲庇喣喣為恩士多顧化至於矯者欲借公<lb/>
為名巧者欲排公貢諛或至有操戈入室者公閉閤思<lb/>
過而已居嘗語人曰無心立心無事行事無權處權乃<lb/>
聖賢作用嗟夫公所以上結主知下鎮物情處機穽戈<lb/>
鋋之衝而卒能明保其身者有以也病且革猶力疾草<lb/>
疏請行册立禮請罷礦税簡閤臣用言官目送疏發而<lb/>
後屬纊葢古稱尸諫者已公生嘉靖甲申三月十三日<lb/>
<pb n="KR4e0213_WYG_010-42a"/>
距辛丑為七十八年配方氏贈一品夫人生四子長即<lb/>
尚寳丞鳯梧次鳯翀刑部陜西司郎中次鳯威兩淮運<lb/>
副皆方出次鳯閣側室沈出女四孫男十九人餘詳誌<lb/>
狀中不具載銘曰<lb/>
趙自清獻姑蔑始基爰徙濲水累葉集釐篤生太傅應<lb/>
期名世射䇿天人唱名雲麗載筆詞林正笏朝端身荷<lb/>
綱常秉義摧奸既斥嶺表復竄邊際公憂則違邱園是<lb/>
賁隂曀既消衆正彚征詔起東山公樂則行再陟詞垣<lb/>
<pb n="KR4e0213_WYG_010-42b"/>
洊歴九列帝曰直臣作予尹説初攝端揆集思陳謨三<lb/>
韓興滅西夏獻俘既專樞筦彌廣忠益内明外順已正<lb/>
物格權歸一人職還六卿為霖為楫何功何名門可設<lb/>
羅心則如水毁不為怒譽不為喜荆棘漸繁讒言高張<lb/>
公思避路百疏不忘眷自宸衷手詔慰諭中使絡繹牢<lb/>
醴無數曰無予棄曰惟汝為天語彌温公志靡移感激<lb/>
涕零何以報主一息尚存有懐必吐所忠遺奏史直尸<lb/>
諫帝為動容隆恩靡間厥恩維何卹典是隆建本置輔<lb/>
<pb n="KR4e0213_WYG_010-43a"/>
獨鑒公忠生順死安哀榮終始公神在天公業在史坊<lb/>
如斧如賜兆𠖇棲於萬斯年川岳與齊<lb/>
　　明贈資政大夫兵部尚書故慶府右長史棘亭王<lb/>
　　　公神道碑銘<lb/>
王氏自瑯琊太原兩望之後散布於天下代興地著咸<lb/>
有聞人顯庸於世廣平之有王氏葢北宗之支自河東<lb/>
而徙者也廣平之滋大自尚書懐棘公淵源建樹自封<lb/>
尚書棘亭公始棘亭公諱允武字徳毅幼端敏能屬文<lb/>
<pb n="KR4e0213_WYG_010-43b"/>
行誼惇謹有度名重河北文日益竒而亦用是不偶明<lb/>
經入太學庚戌謁選天官太宰蜀夏公異之除江西南<lb/>
康府通判南康地瘠而通判總一郡之儲累歲所負十<lb/>
七公内絶包苴外無所假借相緩急而時其催科一年<lb/>
賦乃盡起部使者奏最㑹閩浙連創於倭廣西狼兵奉<lb/>
詔往援所至驛騷道出南康人情恟懼公時攝守諭衆<lb/>
曰狼兵即悍寧無將帥寧弗畏法耶乃移檄與帥約曰<lb/>
天子以爾兵勝固徴不戢孰謂勝也成師以出而卒以<lb/>
<pb n="KR4e0213_WYG_010-44a"/>
不戢持此欲安歸乎且兵譁以犒耳吾犒豐且時而譁<lb/>
者弗息何帥之為請以法聞上矣帥雅憚公名檄至戒<lb/>
其下曰清直翁果不可犯也已而公所治犒師具無不<lb/>
饒辦狼兵大喜而去市里晏然機兵以月糧缺訟萬年<lb/>
令於臺臺使下讞者不能平兵遂鼓衆謀亂郡城晝閉<lb/>
公適以他事至直指徐公喜曰非王倅不能了此趣召<lb/>
公往訊獄具坐令朘刻而究鼓亂者正法郡賴以安直<lb/>
指益竒公即移署萬年除前弊政數十事反寃獄株連<lb/>
<pb n="KR4e0213_WYG_010-44b"/>
累歲不决者居六月以考績行民攀泣塞道肖像立碑<lb/>
頌焉入都署上考還郡數月兩臺復檄視景徳鎮陶務<lb/>
景徳仰供尚方器被天下而塼埴之家且不讐費權豪<lb/>
稍侵牟之以故陶户日瘁而器窳不中程公至悉為均<lb/>
節而禁外蠧之窟穴者商民工作為之一變庚申擢兩<lb/>
淮都轉鹽運副使淮鹺夙號利藪官者多以染指致累<lb/>
公持己益峻羣商秋毫無所與揚州監生某家世素封<lb/>
以事逮獄死長子戇騃少子楫黠甚矯父命逼殺長者<lb/>
<pb n="KR4e0213_WYG_010-45a"/>
而據其室長子婦薛訟之楫大出金錢賄解獄反坐薛<lb/>
薛請就公讞公竟得楫殺兄狀論死揚人以為神明時<lb/>
都御史某倚分宜相覈天下鹽政所至責賂無算淮商<lb/>
醵金數萬以待其來公聞怒曰諸商賂即王某賂天下<lb/>
寧有媚人王某哉禁一無所餽都御史大恚署公左官<lb/>
遷慶府長史竟中以老疾罷時年五十七耳公歸槖中<lb/>
蕭然抵舎田不加於舊布衣疏食足跡不入城市課子<lb/>
明農之外一無所問居二年以疾卒於家以尚書公貴<lb/>
<pb n="KR4e0213_WYG_010-45b"/>
累贈資政大夫兵部尚書配都氏先卒累贈夫人繼趙<lb/>
氏封太夫人子二女一孫男四孫女二姻婭皆名族詳<lb/>
誌狀中公天性孝友内行純備居官清介操持凛不可<lb/>
犯而存心平恕事有干重辟及士類罹訟者必詳審三<lb/>
四惟恐失入及臨大事闗地方興廢民間利病則毅然<lb/>
任之即忤上官遺身累不為動也前宗伯余馮二公表<lb/>
誌其墓已悉邑令陳公又採公行事入邑乘中兹不具<lb/>
載謹識其大者銘曰<lb/>
<pb n="KR4e0213_WYG_010-46a"/>
衛陽鴻儒金玉其相含華耀穎蹈員履方絶調知希長<lb/>
才位下戢志賢闗䇿名别駕惠藹如春明兼照夜赤子<lb/>
乂安神姦顧化賢媛協徳宜厥家人發祥哲嗣流慶無<lb/>
垠三命崇階九京殊錫汗青有光彤管丕式淮水作禎<lb/>
原阡用即追琢馨香垂之罔極<lb/>
　　明封奉直大夫户部雲南清吏司員外郎次泉李<lb/>
　　　公神道碑銘<lb/>
封户部員外郎次泉李公者今總漕都察院右副都御<lb/>
<pb n="KR4e0213_WYG_010-46b"/>
史道甫父也公葬踰十有四年而道甫至今官法得樹<lb/>
石神道乃自淮上緘書來徴言按公諱某字徳潤次泉<lb/>
其别號也生不好弄初業儒不就乃棄去業賈然非其<lb/>
好也嘗入市市布四得八歸知其人誤也不及飯走還<lb/>
之又道拾遺金五懸諸門以待遺者毫無所隠是時公<lb/>
正貧尤人所難云無何道甫成進士授户部主事部商<lb/>
多里人不無望公居間公一切謝絶之南樂魏侍御允<lb/>
貞言事侵執政禍且不測時道甫部俸滿再考旦暮遷<lb/>
<pb n="KR4e0213_WYG_010-47a"/>
矣乃發憤上書救之得俱謫或逆公懟公怡然曰侍御<lb/>
不負朝廷若不負侍御余亦能不負若已迎侍御勞之<lb/>
曰行矣自愛不意兒曹得附君子之後也魏常謂為道<lb/>
甫易為其父難道甫以是聲益大起累遷觀察已改督<lb/>
學三晉公益匿跡燕市疏食布裳依然寒素時時步行<lb/>
里巷中人莫識之喜談古今忠臣義士賢豪曠逹之致<lb/>
晚讀宋儒語録欣然有合嘗語道甫曰吾生平兢兢不<lb/>
敢為虧心事以求不得罪於天罰今益有味乎先儒之<lb/>
<pb n="KR4e0213_WYG_010-47b"/>
言也葢其所契悟深矣方道甫督學時一日念公心動<lb/>
即棄官歸歸甫三月而公捐館舎屬纊語不及家事第<lb/>
云毋厚葬我骨毋以貴人之辭諛我墓其見超世俗類<lb/>
如此生平孝友篤至事伯父母如父母伯兄妺如兄妹<lb/>
終身猶一日而又好行其徳困者周之死者槥之余初<lb/>
以道甫知公今益以公知道甫是父是子所從來矣娶<lb/>
朱宜人有孝徳雅稱公配生子三長即道甫名三才矯<lb/>
矯直節古所稱社稷臣也有子如是是謂不死公固不<lb/>
<pb n="KR4e0213_WYG_010-48a"/>
喜諛如九原可作當亦信余言非諛也誌表碑傳載家<lb/>
世與生卒月日已詳兹不贅銘曰<lb/>
李自秦遷籍燕軍閥世無顯人有俟而發其發伊何中<lb/>
丞道甫疇其啟之曰有賢父洵美封公賈能市義返布<lb/>
歸金糠秕世利或謂公痴公聞逾喜終窶且貧我道葢<lb/>
是嚮慕稱説惟孝與忠道甫敬承步武龍逢慷慨抗疏<lb/>
以救言者而得左官公無愠也謂以禄養無寧以善而<lb/>
行而志毋我顧戀道甫泰然直聲蔚起荐歴中丞嚮用<lb/>
<pb n="KR4e0213_WYG_010-48b"/>
未巳國有重臣公訓是式霖雨天下公之遺徳載徳於<lb/>
躬食報於子刻詩豐碑垂千萬紀<lb/>
　<lb/>
　<lb/>
　<lb/>
　<lb/>
　<lb/>
　亦玉堂稿巻十<lb/>
</p>
<p>
</p>
  </div>
</body>
</text>
</TEI>
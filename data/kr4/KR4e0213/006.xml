<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>亦玉堂稿巻六</head> <lb/>
    <p>
<pb n="KR4e0213_WYG_006-1a"/>
欽定四庫全書<lb/>
　亦玉堂稿巻六<lb/>
　　　　　　　　　　　　　明　沈鯉　撰<lb/>
　　明宗録序<lb/>
聖學無宗有宗其學聖者乎尼父之生好古敏求而已<lb/>
後世異端與吾儒角始有辯而吾儒又與吾儒角亦復<lb/>
有辨夫辨以明自得可也辨而標一勝以冀天下之從<lb/>
已或不能也夫一技之士精悟之極亦有𤣥觧故解牛<lb/>
<pb n="KR4e0213_WYG_006-1b"/>
可以得養生舞劒可以得筆法然得之者無來徑傳之<lb/>
者無定門其有神焉與假令羣養生學書之士而詔之<lb/>
曰爾必解牛如我舞劒如我鮮不瞀矣君子之學亦惟<lb/>
是凝一不二體驗不遺身心融而事幾合於是隨所叅<lb/>
證皆可以見道皆可以覺人所貴善學者契之於言前<lb/>
而勿為株守耳試觀近代名儒學成而鳴其所得曰敬<lb/>
曰静曰良知指不襲前人而功皆光洙泗乃知非好為<lb/>
異也聖道猶海然江淮河漢同歸而不必同派也頃予<lb/>
<pb n="KR4e0213_WYG_006-2a"/>
讀匡嶽徐公明宗録而有感焉公師事李見羅氏奉修<lb/>
身為本之訓亹亹不倦夫人參三才止有此身修身之<lb/>
外復有何事公所謂修身者蓋修之而後言者也非言<lb/>
之而後修者也其於明親至善之理終身以之有獨得<lb/>
而黙成者故錄之大指若曰吾以此宗聖而有得亦猶<lb/>
昔人之得於敬静良知者也夫江淮河漢亦既朝宗矣<lb/>
若不窺其流而不息之神但以疆域町畦為向背不幾<lb/>
為海若所笑乎故聖學無不可入也惟視其造詣不視<lb/>
<pb n="KR4e0213_WYG_006-2b"/>
其言説有欲明徐公所宗者亦務得公之所自得而已<lb/>
矣此精悟之極亦或敏求遺意也<lb/>
　　沈氏家訓序<lb/>
前代勸學詩文如富家不用買良田書中自有千鍾粟<lb/>
安居不用架高堂書中自有黄金屋諸語皆出自明主<lb/>
御製流傳至乆比户吟哦信如蓍龜凡父兄之教其子<lb/>
弟師友之相為勸勉者率不外是以故後學小生當其<lb/>
䝉養未雕未琢已先以富貴利逹榮身飽家之計薰漬<lb/>
<pb n="KR4e0213_WYG_006-3a"/>
其心胸肺腑由斯以往何所不至吾固知吾家子弟亦<lb/>
必有受其鴆毒者已今欲前此痼疾亦不必為一切高<lb/>
論惟以士君子立身大閑闗係緊切者反而攷之各著<lb/>
為訓語一篇以示為君臣子弟之鵠其所稱述亦不必<lb/>
則古昔稱先王談耳目所不及聞睹之事使後生小子<lb/>
無徴不信惟舉吾祖父以來日用常行可為家範者毎<lb/>
篇之中各舉數事其無者不求備焉於乎凡人之情語<lb/>
之以他人之善行則有聴有不聴語吾祖則聴之及吾<lb/>
<pb n="KR4e0213_WYG_006-3b"/>
父則傾耳而聴之盖其情愈切故其言尤易入也况吾<lb/>
之身祖父之身也身不修則祖父辱自古明王哲后所<lb/>
稱引修身之要無不以法祖為急豈士庶之家有異乎<lb/>
吾兹庭訓不敢舎祖父而言他亦不敢為飾説以誣吾<lb/>
祖父惟求吾子弟之可信而已訓語凡七篇一曰嚴二<lb/>
曰孝三曰弟四曰睦五曰義六曰亷七曰慈其猶有不<lb/>
盡者引而伸之觸類而長之可也<lb/>
　　應天府鄉試錄序<lb/>
<pb n="KR4e0213_WYG_006-4a"/>
萬歴十年秋八月應天府復當鄉試士士遴於提學御<lb/>
史臣某暨諸曹六館者總四千五百有竒而府尹臣某<lb/>
府丞臣某職在提調先期以請上命贊善臣某修撰臣<lb/>
某往持衡蒞之臣某惟留都為國家豐鎬建首善其人<lb/>
士嫺於文文所好尚而四方操觚之士影慕響臻體為<lb/>
一變盖天下所視為前茅也臣且為天下樹之抑何敢<lb/>
不辨乃今之為文者則辨之難矣當嘉靖末季文尚繁<lb/>
縟繁縟之不為先進易省也今之文簡簡固所以從先<lb/>
<pb n="KR4e0213_WYG_006-4b"/>
進也而乃託之乎竒詭空幻者以飾其所不能盖襲先<lb/>
進之似也而非其真也夫淄澠合而雅鄭之音雜陳之<lb/>
一簴夫豈不難辨哉兹臣之所為兢兢也臣拜命入闈<lb/>
與臣某集諸同事者歃血而盟務力汰文之似以求其<lb/>
真者而御史臣某亦肅将乃役防檢闑内外惟謹既三<lb/>
試遵制拔百三十有五人次第其名里與其文以獻臣<lb/>
某竊自幸文體可由兹一變庶幾有先進之遺乎真也<lb/>
而非其似乎乃臣所望於諸士者不惟文體之變而止<lb/>
<pb n="KR4e0213_WYG_006-5a"/>
也盖天下之習而為似也詎惟文即人亦有之何者人<lb/>
道正正焉爾矣悃悃欵欵焉爾矣今之人固有謂蕩蕩<lb/>
平平為不足見長取譽而鏗鍧震耀以炫人耳目者乃<lb/>
其中實不然非曏之為文而竒詭者乎抑又有畫綵為<lb/>
舟不可以濟苴土為轅不可以駕者非曏之為文而空<lb/>
幻者乎習此於文而文稱先進習此於人而人稱賢人<lb/>
君子也皆假似以亂真者也臣故曰天下之習而為似<lb/>
者不獨文即人亦有之也夫文之難辨不若人難辨之<lb/>
<pb n="KR4e0213_WYG_006-5b"/>
甚也不正人之為害不若似人者之甚也何也射干烏<lb/>
喙足以惎人人遇而投之耳鈎吻黄精質雅相肖一為<lb/>
所誤則其害不可勝言矣故孔子惡似是而非其品士<lb/>
即小人硜硜猶取也而忠信亷潔有其似之者則謂為<lb/>
賊德焉而不列於士何外之深也他日曰君子貴玉賤<lb/>
䃉也非多寡之謂也謂玉真而䃉似也臣為是懼故欲<lb/>
諸士之為賢人君子也為其真無為其似也夫所謂真<lb/>
者非必盡瑚璉為快也譬之器為玉為石石非玉也而<lb/>
<pb n="KR4e0213_WYG_006-6a"/>
可砥可錯未為無益惟不為䃉而似玉也即玉也而世<lb/>
不我以寧被褐懐之以待有用無艶彼䃉而玉者之嘗<lb/>
有幸也而為彼䃉而似玉也䃉而似玉者曾不可為砥<lb/>
錯而詎能亂玉乎淄澠合不能欺易牙雅俗陳不能混<lb/>
師曠鈎吻黄精雖相肖世豈無俞扁之鑒哉故臣願諸<lb/>
士為其真毋為其似也今諸士之於文不䃉矣異日以<lb/>
其人為國家用能銷其竒詭空幻者而正正而悃悃欵<lb/>
欵而力去其似以求真也其所樹前茅於天下者獨文<lb/>
<pb n="KR4e0213_WYG_006-6b"/>
焉爾哉<lb/>
　　送張滸東歸省序<lb/>
張公宰高平治行稱當時第一已徴拜給諌歴奉常典<lb/>
納言之司諸所表樹炳炳麟麟載人睹聴矣一夕以瞻<lb/>
雲動念歔欷而嘆曰嗟乎自辭吾母大人宦京師也心<lb/>
未嘗不時時在側徒以上恩未有報故忍而逮今也今<lb/>
殫不肖之力既六年於兹庻幾少有稱塞而倚門懐我<lb/>
者獨忍不一慰乎於是即日上書乞歸覲詞甚懇天子<lb/>
<pb n="KR4e0213_WYG_006-7a"/>
嘉其意許之行之日士大夫之為公里人者相率觴之<lb/>
都門之外沈子言曰嘻華哉公此行人子之辭親而遊<lb/>
也親望其來猶望能所事而來暨其歸也為親者悦而<lb/>
又能所事則大悦人情大抵皆然也故夫以賈遊者挾<lb/>
貲而歸而其親悦矣以儒遊者挾術而歸而其親悦矣<lb/>
仕者辭親而起家齎躬而事主其所為事與親之所望<lb/>
其子者固冝何如也公今入里門拜太夫人堂下夫人<lb/>
宜有問而公且前對曰始兒為給諫遇國有大事輙以<lb/>
<pb n="KR4e0213_WYG_006-7b"/>
言言嘗批逆鱗忤貴近弗恤也而他所歴官亦勉自夙<lb/>
夜以無貽母大人之辱於時太夫人聞必大喜且為公<lb/>
進一觴如良賈之出其所藏學士之譚其所得即其母<lb/>
未有不灑然快之也公所謂榮親之躬不以組繡腴親<lb/>
之口不以珍旨者非耶予稽覧往籍綜古人出䖏之概<lb/>
大都急進取者不遑内顧而愛日誠微戀子舎者薄視<lb/>
勛名而國罔攸賴君子所為嘆完德之難也公之報主<lb/>
也如彼而其為親也若此盖一行而二物具矣予是以<lb/>
<pb n="KR4e0213_WYG_006-8a"/>
華公之行也雖然詩送山甫曰式遄其歸吾又知公不<lb/>
能忘君也夫<lb/>
　　田都諌疏草序<lb/>
往余備員史局預修國史檢諸司章奏而知有貴竹田<lb/>
公云公當肅皇帝朝給事掖垣所條上國家便利連篇<lb/>
累牘不可勝紀今感時事怛焉傷心則憶公曽諌言開<lb/>
礦非便言諸路鎮守中官宜罷歸各監局供乃常役俱<lb/>
見采納夫自肅皇帝至今歴三朝且七十餘年公所陳<lb/>
<pb n="KR4e0213_WYG_006-8b"/>
前二事垂休於蒼生社稷者人能忘所自耶乃今榷采<lb/>
之使交騖於道而閭閻雞犬不寧公言益令人思矣夫<lb/>
言有出口可聴而奉以奔走則迂當事能補隙苴漏事<lb/>
過為已陳芻狗者其言非訏謨至計也公隨事納忠如<lb/>
俞扁發藥應手輙起歴事滋乆而所遺方書猶得循襲<lb/>
而用之而無有不售亦庶乎立言不朽已始公釋褐真<lb/>
定理以平允著稱及徴拜諌垣適肅皇帝建南北郊議<lb/>
徙置民冡數百叢斥郊堧餘壤公諫言不可月令聞掩<lb/>
<pb n="KR4e0213_WYG_006-9a"/>
骼薶胔不聞夷人之丘壟事乃罷余往讀公疏至此而<lb/>
知公仁心為質閔然起白骨而肉之也公立言有本哉<lb/>
有本哉頃者公曾孫珍之司理吾郡亦大有真定聲輯<lb/>
公諫垣草二巻屬余為序猶恨其有散逸者余曰公三<lb/>
疏侈矣又何求多之與有<lb/>
　　贈黑丹渠判山東鹽運序<lb/>
黑君之先以武起家而世官於鄧至君用儒顯君少為<lb/>
諸生有竒負顧數舉弗第已乃遊太學除上林署丞徙<lb/>
<pb n="KR4e0213_WYG_006-9b"/>
光禄所至以幹濟稱當途者器之擢判山東鹽運事鄉<lb/>
之士大夫圖所為贈君者而授簡於予予聞管子相齊<lb/>
謹正鹽筴齊以富强君所履非其地耶今煮海猶故何<lb/>
以國不益冨竊嘗求之盖今之通商馭吏非國初法已<lb/>
國初中鹽之商歳惟輸粟芻塞下亦至微鮮耳其時國<lb/>
不輸輓而糗糒有餘商之利即吾利也後人見不出此<lb/>
以為商專國利遂攘臂而侵之額増未已更以納鍰夫<lb/>
是以塞下不屯國疲於餉士始有脱巾待哺者盖商既<lb/>
<pb n="KR4e0213_WYG_006-10a"/>
告困而國家亦由兹多事矣此與割股實腹者何異耶<lb/>
故曰今之通商之法非法也國初置都轉運鹽使司貴<lb/>
之金紫秩亞上大夫隆顯矣即其下倅貳亦各專印綬<lb/>
假之事權詎非以職屬劇要任之特重乎後之迂濶不<lb/>
逹者至比之桑孔之𣙜算諱言之而持衡於上者亦視<lb/>
為樗散詘其遷次以故仕宦至此者即紆金拖紫猶惘<lb/>
惘有不樂之色此何以鼓舞人心而使之盡力也故曰<lb/>
今之馭吏之法非法也夫國有鹽利猶富人之有良田<lb/>
<pb n="KR4e0213_WYG_006-10b"/>
也商猶農也主𣙜之吏家督是也農之弗恤斯田有汙<lb/>
萊矣家督弗任斯農有惰體矣比其不熟始四出稱貸<lb/>
而營營求足食之策亦何貴有良田哉今之通商馭吏<lb/>
之法乆而不更其流弊固将至此也君往矣意亦循管<lb/>
子之迹禀國初之令試以予區區之見謀之其長以為<lb/>
何如如可聞之當事稍一變通予斯説也不直告君爾<lb/>
矣<lb/>
　　沈氏家譜序<lb/>
<pb n="KR4e0213_WYG_006-11a"/>
歸德沈氏出自蘇州府崑山縣一保鄉元之末季有諱<lb/>
道興者世居縣城北七里許王燒橋迤北石将軍廟邉<lb/>
配蒋氏生子曰福一福二明興洪武四年大臣有平章<lb/>
潘氏者括取偽呉張士誠麾下舊軍蔓及道興而道興<lb/>
老矣不能行役以次則福一當行福二奮然曰弟子當<lb/>
服其勞吾父既不可以行吾代吾兄行矣乃留其子銘<lb/>
侍父於家獨挈配王氏與其壻范貴渡江而北次揚州<lb/>
興化縣調河南祥符再調歸徳衞左所占屯城東南一<lb/>
<pb n="KR4e0213_WYG_006-11b"/>
十五里曰邵家口者闢草萊而居焉時洪武二十二年<lb/>
也先是王氏在祥符以疾卒已葬城東北陳橋之側尋<lb/>
嚙於水不知其塜之所在繼李氏生女一福二年亦漸<lb/>
老不任行役其子銘自崑山來代以洪武三十四年閏<lb/>
三月初十日與靖難之師戰於真定之藁城死焉實建<lb/>
文即位二年也配洪氏其孤子祥是時甫十七即補充<lb/>
行伍至永樂八年十二年二十二年扈文皇帝北征俱<lb/>
隨其主帥渡沙漠犂庭而還配姚氏祥符人生子三<lb/>
<pb n="KR4e0213_WYG_006-12a"/>
曰忠曰英曰傑自是乃分為三派生子十一人一無後<lb/>
其十派相傳者共三十一人而三十一人者四無後其<lb/>
二十七派相傳者共六十一人距始祖福二為七世七<lb/>
世以後源源方來未可數計也而支𣲖固已繁衍矣至<lb/>
其以科名貴顯者則自五世之祖瀚潮始瀚中成化甲<lb/>
辰進士歴任福建建寧府知府潮中成化丙午舉人沈<lb/>
氏始大又二十餘年而建寧公長子桐由太學生任順<lb/>
天府東安縣主薄仲子柚從子棋俱為名諸生正德中<lb/>
<pb n="KR4e0213_WYG_006-12b"/>
建寧公歿潮試南宫卒門户盖稍稍衰焉迨嘉靖乙丑<lb/>
鯉中進士選庶吉士歴官禮部尚書兼翰林院學士加<lb/>
太子少保照除山西絳縣知縣烈除鴻臚寺署正鱗除<lb/>
鴻臚寺署丞其他以恩例授冠帶與衣冠而儒者又復<lb/>
數十人人以為沈氏中興矣始沈氏徙歸德其屯所不<lb/>
能盡居也正統後有置産於郡城東南七十里曰界溝<lb/>
集者為一聚已又有居城北四十里曰冉站集者為一<lb/>
聚盖併其屯所而三焉而惟建寧公之子孫則世居城<lb/>
<pb n="KR4e0213_WYG_006-13a"/>
市嗟乎世教既衰骨肉之相殘不少也夫豈其未嘗反<lb/>
觀乎且以吾族論則今之六十一人者其初固三十一<lb/>
人也又其初十一人也又其初三人也又其初一人之<lb/>
身也何前此而骨肉後此而遽為秦越也夫子與孫吾<lb/>
所甚暱也乃其身與吾猶二也其痛癢吾不之覺也其<lb/>
愉適吾亦不覺也其親而暱之若彼者惟知為吾之一<lb/>
氣與吾祖宗一脈也族雖疎其為吾一氣與吾祖宗一<lb/>
脈吾豈遽忘之乎明於近而忽於逺覩其始而不見其<lb/>
<pb n="KR4e0213_WYG_006-13b"/>
終亦何其不廣也夫自吾祖來徙歸德里不過一㕓田<lb/>
不逾百<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>延及六世猶多艱食吾猶及耳目之其在於<lb/>
今則有連阡陌而田比闤闠以居者此誰之貽也而可<lb/>
忘之乎語有云日中則昃極盛難繼惟德與義可以長<lb/>
乆昔吾二世祖死王事四世祖禮部主事公以隠德望<lb/>
當時以孝行䝉旌表而建寧公居官亷為子孝奕世載<lb/>
德不忝前人事各具本傳至語内行則二世祖元配洪<lb/>
氏世父柚元配張氏俱丁年守節以至白首而兄光冡<lb/>
<pb n="KR4e0213_WYG_006-14a"/>
婦王氏以身徇夫年甫二十也亦先後表宅里此非其<lb/>
德義之可為型範而福祚之所由長乆乎詩云無念爾<lb/>
祖聿修厥德永言配命自求多福由斯以談吾子姓所<lb/>
篤念不忘者有在矣凡預斯譜牒者幸相與懋勉之<lb/>
　　曾中丞奏議序<lb/>
臨汝曾公以中丞節鉞來撫吾豫三載於兹諸所嘗規<lb/>
畫便利草奏驛聞者積若干巻存之掌記觀察袁公慮<lb/>
其乆而散逸或欲考鏡已事無由也乃謀諸梓人且屬<lb/>
<pb n="KR4e0213_WYG_006-14b"/>
余序余聞揚子云言浮物也豈其然乎夫不有宰之以<lb/>
實者為真意而蹈之以實者為真境乎言蘄有用不屑<lb/>
屑副墨子為政也安可槩浮物視之也中丞出鎮千里<lb/>
仔肩鉅重即豫與諸藩固無異也若以論腹心要壤三<lb/>
輔屏翰内拱䕶神京外管樞天下者則無如豫為最其<lb/>
衆建親藩天潢浩衍與冠盖之使相望於道而供億日<lb/>
不暇給者豫為最其民俗鮮盖藏競奢靡歲一不登當<lb/>
事者蒿目而憂之而無可以潤鮒轍者豫為最其人情<lb/>
<pb n="KR4e0213_WYG_006-15a"/>
輕煽易動如異時脱巾於陳弄兵於柘者豫為最其以<lb/>
榷採之役妄意中州樂土烏合無賴子弟假神叢以魚<lb/>
肉我民者豫為最其政體雖自有常式乎抑簡書倚任<lb/>
非一幅員錯乎諸路五方之遊民雜處焉猶復有宜糾<lb/>
宜紓宜鉅宜細宜因宜革而紛乎不可窮詰者豫為最<lb/>
由斯以談則撫豫視諸藩尤重已嗟夫以如斯重任而<lb/>
一旦籲九閽為封内請命第憑此盈尺之牘夫豈不兢<lb/>
兢難事哉豈其若文人墨士變化筆端徒以腴人口吻<lb/>
<pb n="KR4e0213_WYG_006-15b"/>
者而可容浮議戔戔也公惟以淵塞之衷運之規畫而<lb/>
當其草奏驛聞不啻乎憂疾切膚俯青蒲而九頓乞哀<lb/>
焉故其言如庖丁解牛羿命中也其煦煦如化日之長<lb/>
也其廣博周徧如淵涵藪納無不有也其感人如陽燧<lb/>
於日方諸於月精通而幽阻弗隔也盖公之真意真境<lb/>
也夫宇内敷奏之言何限然不皆逹民隠回天聴不鑿<lb/>
鑿可行不斤斤有措置不𢎞濟艱難不傳逺不能使讀<lb/>
吾言者見吾之心而吾言可當於人心者豈繄不文繄<lb/>
<pb n="KR4e0213_WYG_006-16a"/>
鮮實也夫田夫笠叟聚壟畝而話桑麻談歲時雨晹風<lb/>
角占候即學士靡不解頥太𤣥凖易河汾擬洙泗人終<lb/>
不與豈顧出彼下哉真與似之殊耳知此則知公之言<lb/>
矣<lb/>
　　贈中丞呉公擢南刑部侍郎序<lb/>
天下事亦甚難言矣先事則逆覩之難當機則立㫁之<lb/>
難時適其變而從容暇豫則又難故惟有高世之識者<lb/>
而後可覩釁於方萌有濟變之畧者而後可决策於倉<lb/>
<pb n="KR4e0213_WYG_006-16b"/>
卒兹兩者靡得而兼也以余所見則呉公韞菴其人焉<lb/>
公以中丞之節來撫吾豫兩歲於兹其諸樹表儀定經<lb/>
制振紀綱厚風俗節浮冗平獄訟詰戎兵旌别亷墨種<lb/>
種德意載人耳目者余不能窮以辭諸所為仁漸義摩<lb/>
舉大河南北百二十城邑之人民而厝之袵席以游於<lb/>
春臺之上者余不能摹其状惟頃定軍變一事則亦可<lb/>
覩公之槩而知其才與識堪天下大受也其始陳軍吏<lb/>
不能以恩信撫士士脱巾鼓譟者數百人勢固已炎炎<lb/>
<pb n="KR4e0213_WYG_006-17a"/>
矣公一聞變不知其何以運籌乃不踰旬日已逮其渠<lb/>
魁與其激變者朘削者咸次第伏法而其餘黨鳥獸散<lb/>
其事遂平夫數百人亦衆也自陳距㑹城非邇也稱亂<lb/>
者之形状公未嘗身親見之也而不動聲色以遏其方<lb/>
張之勢於指顧之間使不至燎原不可嚮邇一何其從<lb/>
容暇豫而朗㫁若此也余知公才與識兼過人逺矣國<lb/>
家自嘉靖以來士脫巾鼓譟凡數四其始則大同有變<lb/>
白下有變已又有浙鄖之變與安慶遵化之變彼其初<lb/>
<pb n="KR4e0213_WYG_006-17b"/>
亦僅僅萌蘗耳惟睹之不早而處之不能當其機乃卒<lb/>
至老師殫費暴骨原野始平其難其甚者則外假招撫<lb/>
之名而内實隂中其所挾以苟幸目前無事而卒至傷<lb/>
威損重使荷戈守壘之戍頓蔑視朝廷之紀法而至今<lb/>
猶踵為厲階相尋不已識者太息焉公此舉盖以張天<lb/>
子之威靈於天下以隂讋驕卒悍兵之氣而永遏不靖<lb/>
之萌為國家乆逺計甚盛何止戡禍亂於一方為德及<lb/>
大河南北也頃之天子知公名則以擢留都司冦貳余<lb/>
<pb n="KR4e0213_WYG_006-18a"/>
竊窺廟堂意豈不以留都為根本重地而掌邦禁明紀<lb/>
法寢虣銷萌奠舊京而鼎吕之者惟公堪大受耶語云<lb/>
觀故歩識前路公由斯以往所著績旂常者余安可預<lb/>
知然已事可徴矣故知公堪大受無疑也豫藩臬閫司<lb/>
諸大夫将為公祖道贈而請言於余余不嫺於詞又安<lb/>
能道公之詳乎惟頃寧夏有軍變其始與陳事適相類<lb/>
余因是感焉為具述所嘗戡亂者如此盖聊舉目前一<lb/>
事也其他則自有輿人之誦焉<lb/>
<pb n="KR4e0213_WYG_006-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　亦玉堂稿巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0497_SBCK_005-1a"/>
掲文安公全集卷之五<lb/>
　　　　　　掲　曼碩　傒斯　著<lb/>
　　　　　　門生前進士爕理溥化校録<lb/>
　　飲酒萹悼亡後作<lb/>
昨日飲酒酒苦薄今日飲酒必不楽未知明日<lb/>
還如何枝上落花能許多胡蝶飛飛春草草對<lb/>
語黄鸝清且好有酒有酒且莫沽庭前獨宿鴛<lb/>
鴦雛<lb/>
　　從他痛辭并序<lb/>
江少虞類苑載開寳中金陵人脩故塋得石記<lb/>
<pb n="KR4d0497_SBCK_005-1b"/>
隷書從他痛凡累百字末復云不為石子盡更<lb/>
書千萬箇從他痛未幾王師渡江余謂此必埋<lb/>
恨者非渡江䜟也作從他痛辭<lb/>
石可絶恨不滅日月雖光明不照石上情情深<lb/>
化作秦淮水水流成血波涛起流入東方大海<lb/>
中風吹復向秦淮裏秦淮裏深復深土齧石上<lb/>
字字字痛連心痛連心從他痛秦淮水空相送<lb/>
除是相逢話痛時始是此心無恨期<lb/>
　　吴歌一首送張清夫提㪯征東校官先還<lb/>
　　吴中<lb/>
<pb n="KR4d0497_SBCK_005-2a"/>
吴中女児白如華吴江燕燕拂波斜吴中魚肥<lb/>
米可束夫君無事乆忘家夫君自别吴江水聲<lb/>
名籍籍京華裏家家屏幛待新詞日日王侯置<lb/>
醇醴吴中之君不可踰京華之楽天下無高官<lb/>
厚禄不願有上䟽乞官遼海隅秋風高吹燕山<lb/>
樹扁舟且向吴中去吴中児女白如玉㸔着新<lb/>
𫀆入華屋<lb/>
　　贈許道士<lb/>
廬山道士許自然二十武當學飛僊白雲冥冥<lb/>
不可見天際時聞清嘨傳虎将乳子共㳺戯龍<lb/>
<pb n="KR4d0497_SBCK_005-2b"/>
　化老人同食眠無求始悟身非患有道方知世<lb/>
　可捐忽聞賣薬入都市便𣣔乘風凌紫烟紫烟<lb/>
　之中曠邈邈下視人世真堪憐爾曹齷齪塵埃<lb/>
　下何日南山㱕種田<lb/>
　　題李見心小蓬䒹<lb/>
　媧皇狡獪弄餘智手挿神仙滄海裏不教寸碧<lb/>
　落人間弱水更環三萬里何人搏土爲此竒太<lb/>
　乙真人謫僊子芙蓉爲舟桂爲楫碧玉連環白<lb/>
　雲履山根植枣漸如瓜山頭種玉今成髄平生<lb/>
　九州視一豪秦皇漢武空勞勞山林冥杳百鳥<lb/>
<pb n="KR4d0497_SBCK_005-3a"/>
號明月飛出琴聲高<lb/>
　　黄母吴氏挽歌<lb/>
新安之水清且深深深如見黄母心新安之水<lb/>
髙且烈烈烈如見黄母莭母也不幸早婺居三<lb/>
十未有二十餘六十餘載一日如子又能孝孫<lb/>
詩書嗟母之徳靡不冝人歌不足國旌之爾今<lb/>
死矣歸何時新安之山可鏟而夷新安之水可<lb/>
陸而馳黄母之徳不可思<lb/>
　　送墨工潘生還臨江<lb/>
豫章朱氏以墨名直與郭玘争豪英臨江潘氏<lb/>
<pb n="KR4d0497_SBCK_005-3b"/>
得墨法乃自柯山翁彦卿朱氏親承天子詔墨<lb/>
入奎章獨称妙潘氏近日来京師群公得之惟<lb/>
恐後潘云吾墨犹草草盡藝為之當更好明年<lb/>
此際来京師始知吾墨堪為寳東風蕩蕩吹燕<lb/>
山行人髯髯掉臂還明年獻墨奎章閣却與朱<lb/>
氏分朝班<lb/>
武岡扶丘山紫府延夀宫宋張真人守静所居<lb/>
也至今禱雨暘輙應其徒純真子饒君礼誠延<lb/>
祐中入京師為今玄教大宗師吴公所知居太<lb/>
乙延福宮十五年将南還山中詩以送之<lb/>
<pb n="KR4d0497_SBCK_005-4a"/>
洞庭之南扶丘之山緜連九疑控百蛮昔在嘉<lb/>
㝎之世真人張氏隐居學道於其間祈晴即晴<lb/>
雨即雨犇走郡縣劳躋攀鋤雲架霧開紫府采<lb/>
芝種术留朱顔夜驅猛虎守庭户晝役鬼物除<lb/>
榛菅真人乗雲上天去但有青鵉白鶴長徃還<lb/>
雲霆尚與司豊艱尔来一百五十歲弟子饒君<lb/>
通道氣一住京華十五年太乙宫中獨超異不<lb/>
求逸少冩黄庭𣣔逐浮丘攬香袂南望悽其憶<lb/>
故宫黄河日與夢俱東河流到海不復返故宫<lb/>
長在白雲中天地無停機日月無淹軌歸去来<lb/>
<pb n="KR4d0497_SBCK_005-4b"/>
白雲裏<lb/>
　　題漁樵問荅啚<lb/>
我在孤舟爛醉来君從何䖏㸔碁囬高山流水<lb/>
元同調明月清凨不用媒江上柳早先摧天上<lb/>
鴈正裵徊冨貴何如歌一曲功名争似酒三杯<lb/>
我但負薪君但釣百年誰喜復誰哀<lb/>
　　題劉商觀奕啚李伯時臨蘇子瞻䟦茅君<lb/>
　　彦刻<lb/>
劉商画手神運茟龍眠臨之如已出不知奕者<lb/>
何代人雖無名姓若有神神凝志㝎萬縁息觀<lb/>
<pb n="KR4d0497_SBCK_005-5a"/>
者亦復遺秋春松凨吹衣石泉响朱草樷生玉<lb/>
芝長眉陽仙客㝡相知更託茅君寄心賞<lb/>
　　題陳所翁双龍啚為寅上人作<lb/>
䨇龍畫擘玄渊開萬物顛倒随雲雷龍公𬒳髪<lb/>
向空下身是真龍非畫者鐵作鬚鬛玉作鱗電<lb/>
出兩目雲繞身偶然會合此何䖏仰面向天天<lb/>
不嗔世间眩轉空形影倐忽変化那能省高僧<lb/>
説法夜来聴誰道相逄非夢境斗牛蒼蒼風雨<lb/>
暮泉阿豈識延平路當時縱無雷煥與張華未<lb/>
必終蔵不飛去<lb/>
<pb n="KR4d0497_SBCK_005-5b"/>
　　題玉笥山邵道士所藏米方奉使贈劉道士<lb/>
紫㡌山人方孚若臨江謫居亦行楽二十四磵<lb/>
縁源行三十三峰㸔月明奉使不愧蘇子卿招<lb/>
隱更遇劉佺平劉郎弹琴震金石方公作歌酒<lb/>
和墨一時意氣傾座人千載風流寄仙籍両公<lb/>
一去無消息竹下松間畵行跡遺墨䔥條銷白<lb/>
雲山中歳歳桃華春宋金徃事無劳問夜夜虚<lb/>
壇候子貢<lb/>
　　題彭尊師禱雨詩卷<lb/>
道人役雷如小兒顛倒鬼物愁蛟螭祈晴得晴<lb/>
<pb n="KR4d0497_SBCK_005-6a"/>
雨得雨身不勝衣膽如虎東通吳越北淮漢到<lb/>
䖏逢人憂水旱手提豊歲與疲甿金帛盈庭未<lb/>
曽看閩山叠叠躋金峰蔪山樷樷碧玉宮洗劍<lb/>
長留双澗月弹琴尚憶萬松風大臣無端薦天<lb/>
子十年留滯京華裏悠悠扈從春復秋㱕心已<lb/>
逐東流水去年天下旱且蝗流殍滿道無人藏<lb/>
安淂君等遍八荒不使水旱憂堯湯<lb/>
　　畵鷹<lb/>
文梁五色絛秌髙意氣豪怒張两目直霄漢豈<lb/>
與短翮翔蓬蒿妖狐畵作猛虎嘷騶虞并與神<lb/>
<pb n="KR4d0497_SBCK_005-6b"/>
麟逃嗟爾飽食心空劳<lb/>
　　送張使君棄官學道<lb/>
至元天子朝萬國任丘使君謝病㱕門前未罷<lb/>
車馬客身上已着朝真衣致君尭舜在豪傑洗<lb/>
耳巣由何是非棲雲觀裏青松樹唯有白雲終<lb/>
日飛<lb/>
　　番易䔥性渊携其祖将領所爱唐琴號霜鐘<lb/>
　　者還自和林求詩六月三日五門宣赦後作<lb/>
嵩州昔有䔥将軍讀書學劍天下聞南随龍馬<lb/>
渡江去尚有孤琴傳子孫孤琴云是唐人斵昔<lb/>
<pb n="KR4d0497_SBCK_005-7a"/>
日軍中自行楽至今猶存殺伐聲一鼓哀風振<lb/>
寥廓将軍之孫才且良文能作賦武蹶張秦皇<lb/>
城下改白馬祈連山中射白狼時平好文不好<lb/>
武抱琴却歎儒衣誤昭王䑓上㸔青春彭郎矶<lb/>
頭夢歸路日長史館幽且闲正冠拂琴為我弹<lb/>
京城六月日如火霜鐘半亱鳴空山南風自有<lb/>
虞廷操可惜同心不同調捐琴抉眼望青天今<lb/>
日天門有新詔<lb/>
　　題春龍聴雷啚<lb/>
雷馮神龍興雲行雨施四海清雷之震神龍奮<lb/>
<pb n="KR4d0497_SBCK_005-7b"/>
雲行雨施四海潤雷之令神龍聴雲行雨施四<lb/>
海慶聖君在上賢臣在下我無事而觀化<lb/>
　　蔡氏四適堂<lb/>
君不見車轆轆長安陌上争馳逐朝出逰暮還<lb/>
宿問何所得荣與辱又不見或漁于渊㦯樵于<lb/>
山或耕或牧其心和且閒我𣣔從之生羽翰豊<lb/>
之東麗之陽有羙一人大溪之旁水竹兮䔥蕭<lb/>
雲木兮蒼蒼弹鳴琴兮不下堂禾在囷薪在屋<lb/>
黄雞皮白魚腹嘉客来新酒<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>君之楽兮惟日不足<lb/>
　題邢先軰西壁山水啚<lb/>
<pb n="KR4d0497_SBCK_005-8a"/>
邢家蒼蒼西屋壁萬壑千厓動寒色大江忽轉<lb/>
天地廽浮雲孤飛日月白參差楼殿照林紅松<lb/>
檜悽迷𧺫朔風崑崙蓬莱不可到赤城白帝遥<lb/>
相通賤子平生尚奇偉南極衡湘北幽冀復從<lb/>
大駕上滦京始接邢君多意氣君昔扈從戎馬<lb/>
間少壮不知行路難月明飲馬長城窟雪深射<lb/>
虎祁連山萬里㱕来太平日坐我江山百憂失<lb/>
平明萬騎出天门又駕官車就行役<lb/>
　　送黄判官㱕江西<lb/>
西辞夜郎囯北上邯莭道方厭東華塵又説黄<lb/>
<pb n="KR4d0497_SBCK_005-8b"/>
平好黄平遥遥度五溪五溪更在洞庭西十年<lb/>
世事浮雲裏一日孤舟萬里㱕桃花流水孤舟<lb/>
客白髮青山五色衣堂上慈親称壽䖏堂前新<lb/>
婦<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>姑時隣人<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>種南山豆野老同尋北谷芝<lb/>
人生出䖏須經意富貴悠悠差是非<lb/>
　　和劉修撰十二辰詩<lb/>
掘䑕可以充飢飯牛可以待時何須入穴求虎<lb/>
子更斈狡鬼三穴為我生誤逐攀龍者歲蛇冉<lb/>
冉那堪把又無筋力騎快馬日射黄羊隂山下<lb/>
空餘野性猕猴同但求㱕作祝雞翁柴门狗吠<lb/>
<pb n="KR4d0497_SBCK_005-9a"/>
閉閣睡萬事渾如牧猪戲<lb/>
　　發臨湘得風<lb/>
臨湘縣前江水流茅廬沽酒大如舟莫道天風<lb/>
不相待一時吹上岳陽楼<lb/>
　　聞西師㨗口號二首<lb/>
聞道西南掃蟻封何時雨露洗妖兇必行徃伐<lb/>
羈縻䇿㫖倚窮荒戦伐功<lb/>
萬里春風送㨗書千年王氣拱皇居越裳白雉<lb/>
應頻入浪泊飛鳶正念渠<lb/>
　　漢茶陵侯廟<lb/>
<pb n="KR4d0497_SBCK_005-9b"/>
髙帝安劉慮未危賈生可恨不同時長沙更有<lb/>
囬旋地千載荼陵無古祠<lb/>
　　泉水嶺作<lb/>
已過泉子嶺頭路荒甸茫茫碧草乹日暮不収<lb/>
牛馬乱青烟起䖏是營盤<lb/>
金衣翠㡌路傍女蹋足連聲駕犢車車下畫眠<lb/>
車上宿每逄水草便為家<lb/>
　　北楼雪後酒醒獨吟<lb/>
幾點微雪翳暁晴半峰殘雪隔江明小楼獨對<lb/>
春城北酒醒匡牀聞鵲聲<lb/>
<pb n="KR4d0497_SBCK_005-10a"/>
　　聞熊從嘔血亡<lb/>
碧血凝秋萬事空此生無復一尊同到家又近<lb/>
重陽莭應是哭君風雨中<lb/>
　　待潮<lb/>
扁舟夜閣寒沙際欹枕待潮紅日髙無数征㠶<lb/>
背人去海門何䖏水滔㴞<lb/>
　　題吴越王荅周克儉謝賜物及陳事冝状<lb/>
　手帖<lb/>
吴越山川畫不如古今人物半能書從容覇國<lb/>
君臣禮猶見錢王翰墨餘<lb/>
<pb n="KR4d0497_SBCK_005-10b"/>
</p>
<p>
掲文安公全集卷之五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0497_SBCK_010-1a"/>
掲文安公文集卷之十<lb/>
　　　　　　　掲　曼　碩　傒　斯　著<lb/>
　　　　　　　門生前進士爕理溥化校録<lb/>
　記<lb/>
　冨州重脩學記<lb/>
上御經筵之明年夏六月濟南姚侯来為富州<lb/>
以舍菜禮見于先聖先師祝曰惟夫子之道参<lb/>
天地配日月用中㒺敢知而用中寔生齊魯之<lb/>
交宻邇夫子之訓欽承明命来守是州今之州<lb/>
古千乗之國也敢不敬恭朝夕惟夫子之訓是<lb/>
<pb n="KR4d0497_SBCK_010-1b"/>
承頋瞻廟學摧陋弗稱曰余之責也㑹教授清<lb/>
江陳明之継至議與志合明年秋大脩孔子廟<lb/>
仍其舊者惟殿若明倫中庸二堂江山秀傑楼<lb/>
惟一改作而有加規制必裁就法度出入必限<lb/>
由正途凡為屋幾七十　楹又刻銅為七十二<lb/>
弟子及諸賢像以嚴祀事鑿半池其前倣古頖<lb/>
宫侯載經載度是董是勞吏忘其私工勸其勤<lb/>
渉冬徂春用告厥成而命傒斯為之記在至元<lb/>
二十有三年陞豊城縣為冨州以河東陳侯元<lb/>
凱為之尹時科舉廢十有五年矣士失其業民<lb/>
<pb n="KR4d0497_SBCK_010-2a"/>
墜其教盗賊滿野竟𢾗十里不聞鷄犬聲陳侯<lb/>
大懼遂脩孔子廟建小學日集文儒故老講求<lb/>
治要悉資以為政不𢾗月境内大治知所務也<lb/>
今科舉既復亦十有三年而侯寔来當天下文<lb/>
明人復其業猶皇皇焉汲汲焉以興學校明教<lb/>
化為先務者其守同其志亦同也夫兼有天下<lb/>
父師之責者君也承君之志行君之化者宰相<lb/>
與太守也宰相布于上太守奉于下故人之生<lb/>
也為之學校以教之設科以舉之必使士有恒<lb/>
業民有恒志然使聖人之道可明賢材可得而<lb/>
<pb n="KR4d0497_SBCK_010-2b"/>
治可成也古之有天下者莫盛于唐虞三代而<lb/>
不能去學校廢選舉以為治秦能去之廢之二<lb/>
世而亡雖然君子之學視學校為汙隆以科舉<lb/>
為去就亦異乎夫子之教矣若夫善學聖人者<lb/>
在畎𤱔則行乎畎𤱔在魚塩版築則行乎魚塩<lb/>
版築豈待學校之教而科舉之勸哉然世亦豈能<lb/>
皆伊傅其人　而不為之教與勸也此上之志<lb/>
而侯所以力行之者况上方親御講筵詳求聖<lb/>
人之治愚雖不敏願與學孔子者共勉之侯亷<lb/>
愼簡正不畏盛名而人敬畏之盖賢守云<lb/>
<pb n="KR4d0497_SBCK_010-3a"/>
　　金州學記<lb/>
皇元制治舉法周孔玄徼絶壌同風鄒魯一郡<lb/>
一邑必謹學校以為敎基在仁宗時太子太傅<lb/>
長史郭侯履治靖五年俗興民和克信其道㤗<lb/>
定元年春移貳于全全居湖南九郡之極地小<lb/>
而岩風氣啙窳郡西湘山又稱無量夀佛入㓕<lb/>
之所世奉遺骸奔走萬姓而夫子之廟荒圯穿<lb/>
漏曾莫頋者罷輭者以民勞為觧貪墨者以廪<lb/>
薄為辭講誦不興荐祼無所侯至㑹缺太守侯<lb/>
搃學事教授黄潤以為請于是侯率僚佐倡于<lb/>
<pb n="KR4d0497_SBCK_010-3b"/>
上士民勸于下明年二月即工前清湘長法黒進<lb/>
拜元侯知邑士鄧桂能状命董其事遂斬木隂<lb/>
谷伐石陽崖食功傭力民不知役太守何公潤<lb/>
繼至朝勸夕勞休威並行及期而廟成乃易夫<lb/>
子十哲像分祠先儒及賢守于講堂之左右翼<lb/>
門序軒陛以次咸畢又辟廟南廢地爲杏壇三<lb/>
成以擬闕里建明堂四檻以舘諸生既告成于<lb/>
廟教授謁告還江西㑹予廬陵曰郭侯每以不<lb/>
得君記爲恨敢請乃述其事且俾告于有衆昔靖<lb/>
之鄙爲群僚刼以自附者八百餘家𢾗自請吏<lb/>
<pb n="KR4d0497_SBCK_010-4a"/>
吏不能討而王賦之供不敢怠遑及郭侯為守<lb/>
天子出使督兵討之八百餘家咸在夷滅侯以<lb/>
死争乃去刑書復為齊民侯非力能生之也以<lb/>
其民恪遵魏文靖公之教知有君臣之分雖為<lb/>
虜而王共不闕故也全之四境盡為中邦又宻<lb/>
邇周元公之里父傳子習皆聖人之道民之情<lb/>
性豈獨異乎夫殚財浚力以奉無益未必蒙福<lb/>
耕田鑿井以服聖賢之教未必被祸且一絲一<lb/>
粟得以飬生送死又使父子有親君臣有義夫<lb/>
婦有别長㓜有序朋友有信君子登于俊選野<lb/>
<pb n="KR4d0497_SBCK_010-4b"/>
人免于刑僇果何惮而不為哉亦教化使之然<lb/>
耳為民上者曷敢不敬學在郡治之隂鳯凰山<lb/>
之陽宋紹興十三年之所遷也東南諸山秀䴡<lb/>
竒詭湘灌灕水合流其下盖為一郡之勝云泰<lb/>
定四年八月丁<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>記<lb/>
　　舒城縣龍眠書院記<lb/>
治民之道使民知禮義而已使民知禮義先示<lb/>
其所尚而已民知所尚則知所向方哉廬陵舒<lb/>
城長爕理溥化用湖廣舉首取泰定四年進士<lb/>
第得兹邑首理學政咸用其學以教導民民始<lb/>
<pb n="KR4d0497_SBCK_010-5a"/>
益知人之所以為貴儒之所以為重而復知所<lb/>
以飬生而送死居二年曰民其可教矣乎于是<lb/>
又治地邑東得李公伯時龍眠山庒故基于東<lb/>
禅寺東舒王祠西尝没于寺者據山川之㑹想<lb/>
昔賢之逰䖏乃會其禄入募工度功作書院以<lb/>
奉先聖先師以為出治立敎之本不踰時而成<lb/>
凡殿堂門廡齋舍庖庫及李公之祠為屋三十<lb/>
有六楹以其面龍眠之山端䴡竒峻能出雲雨<lb/>
膏澤天下榜之曰龍眠書院且示不忘李公之<lb/>
故而邑賢者范鳯瑞割田二百𤱔以供祭飬既告<lb/>
<pb n="KR4d0497_SBCK_010-5b"/>
成于廟遂立之師進諸生而教之凡民有来觀<lb/>
者必勸之以學是時上既撥亂集大命兵革未<lb/>
息飢疫未復郡縣長吏能以荒政自任且不足<lb/>
遑知禮樂之教哉而舒城勸分則出粟之家惟<lb/>
恐後民之強暴子弟一有弗若則父兄長老切<lb/>
責詬怒惟恐見絶于長吏休休焉方日以興學<lb/>
為事舒之民卒無一人携離轉徙者長吏豈獨<lb/>
賢民得其所以生者也舒著于春秋故山有春<lb/>
秋之山水有舒水始入于随後并于楚其民勇<lb/>
而好義非獨舒為然楚之地皆然故楚常為強<lb/>
<pb n="KR4d0497_SBCK_010-6a"/>
國最後宋室南遷頼其民蔽遮江淮幾二百年<lb/>
然當時民雖欲為學其可得乎自國家有宋民<lb/>
不知兵者五十餘載又有好文之君繼出而學<lb/>
校之教欝而不興仁義之政尼而不行飬生者<lb/>
不得盡其歡喪死者不得究其禮此非上之過<lb/>
長吏之責也今吾君既卑爾以賢長吏一以詩<lb/>
書禮義覺爾民民亦知所尚乎若曰升其堂<graphic n="KR1981" url="https://raw.githubusercontent.com/kanripo/KR-Gaiji/master/images/KR1981.png" mimeType="image/png"/>
其器設其牲齊而行其典禮如是而已此事聖<lb/>
人之疏莭也非作書院意也舒之人尚其朂哉<lb/>
李公名公麟邑人博學好古舉進士歴刪定及<lb/>
<pb n="KR4d0497_SBCK_010-6b"/>
檢法官未老致仕蘓文忠黄文莭二人尝過其<lb/>
山荘故合祠于堂之北是役也建始于天暦三<lb/>
年之春工畢而改元至順縣學之明倫堂亦其<lb/>
所建也是歲冬十月朔記<lb/>
　　涿州孔子廟禮噐記<lb/>
古者祭噐犧象罍洗登豆之属皆以木簠簋籩<lb/>
篚之属皆以竹後世惧其速朽也不能以時易<lb/>
也範之以銅取便于有司而古先聖王之制僅<lb/>
存其名號焉耳惟涿州孔子廟噐皆上陶殘缺<lb/>
苦窳将事者耻焉觀者議焉有司莫以異泰定<lb/>
<pb n="KR4d0497_SBCK_010-7a"/>
四年秋廬陵曹君明則来領教事始白于有司<lb/>
馳𢾗千里還廬陵範銅以易之及有事于先聖<lb/>
先師齊肅秩粟昔之耻者誠敬之心生焉昔之<lb/>
議者慢易之心冺焉逺邇来觀俯仰嘆玩雖非<lb/>
古先聖王之制有不暇計于是州太守命范陽<lb/>
令杜肅府而藏之属奎章閣授經掲傒斯文而<lb/>
志之或曰範金非古也其亦必有所受矣胡莫<lb/>
之或改以從古也禮有損益噐有冝然况世所<lb/>
寳三代彛鼎罍斚尊卣之属皆範銅為之也皆<lb/>
自天子至于公卿大夫所作以貽子孫者也雖<lb/>
<pb n="KR4d0497_SBCK_010-7b"/>
不可盡信然其来固已乆矣謂範銅之非禮古<lb/>
人亦且為欤彼皆欲為長乆計也皆欲為法于<lb/>
後世者也且觚不觚固非觚矣謂木之觚為觚<lb/>
金之觚為非觚可乎學至于孔子可謂知禮矣<lb/>
然逄掖于魯章甫于宋舍麻冕而從純非欤必<lb/>
以古為是而今非則涿之用陶盖有虞氏之所<lb/>
上也以木以竹皆非禮也而可乎夫敬者禮之<lb/>
本噐者敬之輿也嚴其噐所以存乎禮也而耻<lb/>
焉而議焉則敬何由生禮何由行欤故泥乎古<lb/>
者不足以適今膠乎器者不足以言禮故記曰<lb/>
<pb n="KR4d0497_SBCK_010-8a"/>
禮從冝傒斯曰祭器者所以交于神明者也非<lb/>
飲食之謂也苟知禮之本矣雖從冝可也嗚呼<lb/>
曹君其可謂逹于禮乎是器也有司其謹藏而時<lb/>
出之仍刻其目于左方<lb/>
　　增城三皇廟記<lb/>
三皇古無廟唐天寳中始置祀以春秋配以勾<lb/>
<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>祝融風后力牧五代宋並因之國朝始詔天<lb/>
下以郡縣皆立廟以醫者主祠建學置吏設教<lb/>
一視孔子廟學大徳三年太常言三皇開天建<lb/>
極創物垂範為萬世帝王傳道之首今太醫院<lb/>
<pb n="KR4d0497_SBCK_010-8b"/>
請以黄帝臣俞跗桐君鬼臾區岐伯之属十大<lb/>
名醫視孔子十哲配享廟廷是欲以三皇為醫<lb/>
家專門之<graphic n="KR3274" url="https://raw.githubusercontent.com/kanripo/KR-Gaiji/master/images/KR3274.png" mimeType="image/png"/>非禮經冝從唐制中書下禮部議<lb/>
議如太常至大元年中書又以湖廣行省言如<lb/>
太醫院所請配享事下禮部議請以十名醫視孔<lb/>
廟諸大儒列祀兩廡遂著為令廣州之増城未<lb/>
置廟歲春秋有司設主寄祀叢祠中至順二年<lb/>
秋九月旴江左祥由翰林從事廣州香山縣尹<lb/>
潮州路經歴以奉議大夫治増城既新孔子廟<lb/>
學于城西冲霄門外之故址而以舊學為三皇<lb/>
<pb n="KR4d0497_SBCK_010-9a"/>
庙學壊撓者易之隘者闢之漫漶缺漏者塗塈<lb/>
而黝堊之自殿堂徂門凡為屋五十有二㨕巍<lb/>
焉煥焉如𥘉建然後三皇之祀始尊醫學之教<lb/>
始行夫以醫家專祠三皇非古制然猶足見國<lb/>
家尊古聖仁賢重民命如此有司知守國家常<lb/>
制脩其祭禮嚴其教道竭其所軄而已他非敢<lb/>
置議醫家既得專祀三皇可謂甚尊寵矣而輙<lb/>
漫其祀事怠其學政不知民命之所以重所謂<lb/>
失禮之中重失禮焉其咎大矣凡居是者可不<lb/>
慎哉左君闓疏平恕所至有善政且知所先務<lb/>
<pb n="KR4d0497_SBCK_010-9b"/>
是役也能窮其力以賛其　成者醫學教諭鄧<lb/>
友益也南雄路儒學教授李顯以左君之命請<lb/>
記乃為之書<lb/>
　　建都水分監記<lb/>
㑹通河成之四年始建都水分監于東阿之景<lb/>
徳鎮掌凡河渠<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>牐之政令以通朝貢<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>天下<lb/>
寔京師地高平則水疾泄故為堨以蓄之水積<lb/>
則立機引䋲以輓其舟之下上謂之<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>地下迤<lb/>
則水疾涸故為防以莭之水溢則純起懸板以<lb/>
通其舟之徃来謂之牐皆置吏以司其飛輓啟<lb/>
<pb n="KR4d0497_SBCK_010-10a"/>
閉之莭而聼其獄訟焉雨潦将降則命積土壌<lb/>
具畚鍤以偹奔軼衝射水将涸則發徒以導淤<lb/>
閼塞崩潰而時廵行周視以察其用命而賞罰<lb/>
之故監之責重以煩延祐六年秋九月河南張<lb/>
侯仲仁以歴佐詹事翰林太醫三院皆能其官<lb/>
且周知河渠事選任都水丞冬十有一月分司<lb/>
東阿詔凡河渠之政母襲故狃私母泹勢怛威<lb/>
惟冝適從敢有撓法亂政雖天子使五品以上<lb/>
以名聞其下随以輕重論刑母有所貸侯北自<lb/>
永濟渠南至河東極汶泗之源滯疏决防凡千<lb/>
<pb n="KR4d0497_SBCK_010-10b"/>
九百餘所咸底于理退即所署治文書庳冗儉<lb/>
陋吏側立無所援告于衆曰予承命來此惟恪<lb/>
恭是啚願以函丈之室制千里之政役徒百工<lb/>
何所受軄下走群吏何所聴令郷遂之老州邑<lb/>
之長何所禀政荆揚益兖豫𢾗千里共億之吏<lb/>
何所視禁山戎島夷遐徼絶域朝貢之使何所<lb/>
為禮朝廷重使何所止舍乃㑹財于庫恊謀于<lb/>
吏攻石冩材為堂于故署之西偏隅隩廓深周<lb/>
阿崇穹藻繢之麗文不勝貭几席之美物不踰<lb/>
軌左庖右庫整宻峻完前列吏舍于两廂次樹<lb/>
<pb n="KR4d0497_SBCK_010-11a"/>
洺魏曹濮三役之肆于重門之内後置使客之<lb/>
舘皆環拱内向有翼有嚴外臨方池長堤隐虹<lb/>
又折而西逹于大逵高栁布隂周垣繚城遐邇<lb/>
縱觀仰愕俯嘆其言曰惟侯明慎周敏于公㒺<lb/>
私故役大而民弗知功成而監益尊監益尊而<lb/>
政益行斯河渠之利永世攸賴爰稽在昔自丞<lb/>
相忠武王建議于江表𥘉平之日少監馬之貞<lb/>
奏功于海内一家之時自時厥後分治于兹者<lb/>
鮮不著勤焯劳載于簡書而公署之役乃以待<lb/>
侯非樂侈其名以夸其民所以正官守肅上下<lb/>
<pb n="KR4d0497_SBCK_010-11b"/>
崇本而立政也誠冝爲而不敢後惟國家一日<lb/>
不可去河渠之利河渠之政一日不可授非其<lb/>
人若侯者其人矣是役也首事于侯至之明年<lb/>
某月日卒事于至治元年某月日合内外之屋<lb/>
餘八十楹是歲九月朔具官掲傒斯爲之記<lb/>
　　安福州東嶽廟記<lb/>
五嶽自古皆秩祀于天子而東嶽獨爲天下宗<lb/>
今郡縣不置廟則以爲闕延祐四年冬吉安路<lb/>
安福州逹魯花赤瞻思丁始建東嶽廟于城東<lb/>
門外之秀嶺知州郭恢台䓁恊其謀佐吏及州<lb/>
<pb n="KR4d0497_SBCK_010-12a"/>
民之樂善者相其財地利材艮工胥勸功明年<lb/>
秋廟成重門複殿高廣䴡深翼以列祠七十有<lb/>
二象設嚴畏軒陛崇隆上巢飛雲下瞰湍瀬旁<lb/>
引群山俯視井屋朝陽夕隂如神徃來稚耄男<lb/>
女蟻行而上俯視拜跪如臨父母復伐石為橋<lb/>
曰秀川而屋其上六楹以逹望走刋木為亭曰<lb/>
一覧以休逰觀而命道士姚某守之民大悅又明<lb/>
年秋州人前肇慶路濓溪書院山長彭徳昌請<lb/>
紀于石夫東嶽魯望而廟于兹從民志也民不<lb/>
知善而惟神之依惑也苟政不平歲不成欲事<lb/>
<pb n="KR4d0497_SBCK_010-12b"/>
神得乎福善禍淫天有常道事神治民國有常<lb/>
禮禮不可黷道不可誣靡届弗至者神無感不<lb/>
通者誠誠神合而福禄降惟君子能之若夫脩<lb/>
典常正國俗則國家之事而君子之心具官掲<lb/>
傒斯記<lb/>
　　浮雲道院記<lb/>
余方窃禄周行進不能有禆于時退不能自訟<lb/>
其過而客有言浮雲道院之事者乃起而四頋<lb/>
茫然自失渺然若天地無所容客之言曰吾所<lb/>
居郡曰廬陵邑曰永豊是為歐陽文忠公之郷<lb/>
<pb n="KR4d0497_SBCK_010-13a"/>
吾之里在鷄山之陽鷲溪之濵山川深厚草木<lb/>
濃䴡其人秀而多壽弦誦之聲溢于四境耕種<lb/>
之民交于四野時危代易干戈所不加焉水旱<lb/>
疾疫盗賊所不入焉人無甚冨亦無甚貧吾劉<lb/>
氏族居三百有十二年矣環吾里𢾗百家無異<lb/>
姓良田𢾗百頃未嘗去劉氏冠昏䘮祭必以禮<lb/>
共給公上必以時無金玉狗馬之殃無高爵重<lb/>
禄之祸各食其力各守其常吾雖客逰四方而<lb/>
心安之㤗定四年秋吾歸自河南乃闢園𢾗𤱔<lb/>
種桑柘三百株枳若橘皆千株木寔之脂可食<lb/>
<pb n="KR4d0497_SBCK_010-13b"/>
可燭俗號山茶又曰木子樹者七百株茶五百<lb/>
株桃李雜果松竹之属又稱是歲先疇之入雖<lb/>
不足以自給計𢾗年之後葉者寔者脂者萌可<lb/>
茹材可器者可薪者各效其用則吾春秋之事<lb/>
朝夕之共宗族郷党賔客之奉可不具而足矣<lb/>
吾又有兄弟子姪𢾗十人承祖父之訓皆頗知<lb/>
學足爲保家之主天之所以與我者亦既厚矣<lb/>
復何求哉乃築室四楹其中爲藏脩之所取孔<lb/>
子不義而冨且貴于我如浮雲之語榜曰浮雲<lb/>
道院又爲五言詩二十餘萹書之璧間暇則命<lb/>
<pb n="KR4d0497_SBCK_010-14a"/>
子姪歌以為樂客有爱而和之者不敢辭有録<lb/>
而傳之者不敢止行藏用舍一聴于天夫聖人<lb/>
之與衆人欲冨貴而悪貧賤非甚相逺也而聖<lb/>
人不求得其所不可必得不求去其所不可必<lb/>
去安其所安樂其所樂從吾所好而已衆人則不然<lb/>
必求得所不可必得必求去其所不可必去險在<lb/>
前而不頋危在後而不知早夜以孳孳死而後<lb/>
已于是聖人始如天地日月亘萬古而不可䟦<lb/>
及衆人穰穣忽而為虎忽而為䑕忽而為䖝沙<lb/>
其去聖人何啻千萬里吾非敢希聖人能少異<lb/>
<pb n="KR4d0497_SBCK_010-14b"/>
于衆人無忝于前人斯亦足矣乃歌曰浮雲兮<lb/>
悠悠忽而逝兮乍㽞吾安歸兮孔丘又歌曰悠<lb/>
悠兮浮雲来無迹兮去無垠吾安歸兮義與仁<lb/>
歌畢余請書以為記客名鶚字楚竒其學以六<lb/>
經為主其文以義理為本其詩近陶柳之間其<lb/>
大父盖壽至百三歲云天暦二年六月九日掲<lb/>
傒斯記<lb/>
　　撫州靈感廟記<lb/>
臨川西南行九十里有山巍然而高大隆然如波<lb/>
濤蔽于一州者曰連珠之山有谷焉蒼峭深窈若<lb/>
<pb n="KR4d0497_SBCK_010-15a"/>
與世隔谷之口有寺焉名如其山南唐昇元中<lb/>
肉齒和尚曰智通者嘗居之入谷𢾗十歩有廟<lb/>
焉曰靈感之廟宋慶元四年所賜額也天暦兄<lb/>
年寺住持如海知事從善改作大殿五間丹楹<lb/>
藻井崇阿飛甍湧殿壁為海潮慶雲之状仰燭<lb/>
承塵俯鏡廣庭自夏徂秋遂底于成神享其祀<lb/>
人樂其功明年介予女兄之夫陳君用清請予<lb/>
記按啚志其地𥘉有古杉一株常聞笙簫之聲<lb/>
飛繞其上杉下有泉人汲而禱之能蘓旱而愈<lb/>
疾一日神附童子語及梦告肉齒和尚曰我朱森<lb/>
<pb n="KR4d0497_SBCK_010-15b"/>
秀才也兄弟三人皆隐于此汝廟祀吾當福汝<lb/>
民乃伐杉為三神像冠服形類一如所夣者廟<lb/>
而祀之掲靈著響餘二百年至景定三年始得<lb/>
封為净感净應净佑三真人余謂神有曰朱者<lb/>
株也森者杉也秀才者美木也兄弟三人者三<lb/>
乃木之所以生也盖木徳之鍾木主仁故為善<lb/>
不為悪為祥不為咎而能大庇斯民也其兹山<lb/>
之靈也欤山非神不立神非山不留惟兹山與<lb/>
天地無窮兹神亦與山為無窮其必與我元相<lb/>
為無窮也然非兹殿不足以壮神之居以称此<lb/>
<pb n="KR4d0497_SBCK_010-16a"/>
山敢不敬志其事焉於乎爾民其益務為善毋<lb/>
使見棄于神哉天暦三年夏四月朔掲傒斯記<lb/>
　　胡氏園趣亭記<lb/>
豫章胡叔俊以高才碩學隐居進賢官溪之上<lb/>
治乃祖西園築亭其間而逰息之以東南先朝<lb/>
陽而夕隂冝木果而樹桃李梨栗南為正陽之方<lb/>
冝芳華而列種海棠松竹者貫歲寒而後凋故<lb/>
以植乎西北中又雜植梅𢾗十株曰梅松竹之<lb/>
友也今皆蔚然為林矣若菊若牡丹芍藥之属<lb/>
樷生而可爱皆列于亭之左右以便觀賞合而<lb/>
<pb n="KR4d0497_SBCK_010-16b"/>
　名其亭曰園趣其出入之途在正東近所居也<lb/>
　海棠之西有二池央道鑿小渠引水經其所居<lb/>
　以入于東池渠之上古木參天其先<graphic n="KR3274" url="https://raw.githubusercontent.com/kanripo/KR-Gaiji/master/images/KR3274.png" mimeType="image/png"/>所手植<lb/>
　也東池之外又爲大池春夏泛溢可以舟楫池<lb/>
　之北爲堂八楹以爲子弟講肄之所又北爲堂<lb/>
　六楹以舘賔客又北爲重屋六楹以藏累世之<lb/>
　書此其園外之事又所以爲成趣之本叔俊治<lb/>
　家有法臨事有㫁凡公上之共必先之故呌囂<lb/>
　之吏不及于門田園山林之務必擇子弟之賢<lb/>
　僮僕之良者各受其成以治之故叢脞之政不<lb/>
<pb n="KR4d0497_SBCK_010-17a"/>
嬰于懐子孫之教　必隆禮厚幣聘良師友<lb/>
以訓之而日就月将之功又足以樂其志此外<lb/>
非祭祀賔客慶弔之事不得関說日坐亭上與<lb/>
園丁野老論農圃之要除其榛穢脩其經術疏<lb/>
其流泉時其灌溉觀其華寔之生成閱隂陽之<lb/>
變化以察夫消息盈虚之理而忘其世慮客至<lb/>
則觴咏嘯歌或風乎松竹之間或綸乎清池之<lb/>
上雲山烟水交錯乎指頋之間而園中之趣雖<lb/>
萬鍾之禄不與易也是故志定者不遷理逹者<lb/>
不惑事治則情逸心曠則境融雖崇臺累榭竒芳<lb/>
<pb n="KR4d0497_SBCK_010-17b"/>
異物之觀名姬淑媛哀絃急管之奉悪足並語<lb/>
哉叔俊于是不可及矣其子棣請予記之為序<lb/>
其說俾歸刻于亭之上<lb/>
　　楊氏忠莭祠記<lb/>
廬陵楊氏作忠莭祠者何昔金人犯宋沿江諸<lb/>
郡皆望風奔潰其先忠㐮公邦乂以建康通判<lb/>
𬒳執罵賊死韓侂胄専國擅兵文莭公萬里<lb/>
以寳謨閣學士家居聞之三日不食死故合而<lb/>
祀之也中祀建康通判贈通奉大夫存者何嘗<lb/>
以直抗蔡京為楊氏忠義開先也别祀廣東經<lb/>
<pb n="KR4d0497_SBCK_010-18a"/>
畧使長孺吏部郎官孫孖同知崑山州事學文<lb/>
者何經畧仁聲義寔風槩天下在廣東三歲禄<lb/>
入七萬緍盡以代民輸丁租不持一錢去吏部<lb/>
闓通敏惠奉法循理爲時良臣崑山好徳尚義<lb/>
能以私錢復文莭故居割田百𤱔以建祠事皆<lb/>
克紹先烈者也天下楊氏皆祖漢太尉震廬陵<lb/>
之楊則自蜀徙盖太尉之孫唐國子祭酒膳從<lb/>
橲宗幸蜀而居眉者之後也自秦漢之後有天<lb/>
下卓然有三代之風者宋而已方其盛時歐陽<lb/>
文忠公以古文正天下之宗明王道之本及其<lb/>
<pb n="KR4d0497_SBCK_010-18b"/>
衰也楊忠㐮胡忠簡以大義折敵國之氣奮中<lb/>
興之運當其亾也文丞相斬首燕市終三百年<lb/>
火徳之祚為萬世亾國之光而皆出于廬陵何<lb/>
其盛哉夫卓然可繼三代者宋也然夏之亾以<lb/>
桀之暴殷之亾以紂之虗又以湯武繼之冝其<lb/>
東征西怨無思不服惟周以弱亾與宋同然周<lb/>
之東遷亦有楊忠㐮胡忠簡乎周之亾亦有文<lb/>
丞相乎是能使周之亂亾犹有愧于宋者楊忠<lb/>
㐮胡忠簡文丞相也文丞相之死豈非有忠㐮<lb/>
文莭為之標準乎不然何又出于廬陵也忠㐮<lb/>
<pb n="KR4d0497_SBCK_010-19a"/>
不可及己至若文莭年六十餘已懸車告老将<lb/>
二十載矣聞一權臣擅國遂至餓死使在文丞<lb/>
相時當何如哉故廬陵若歐陽氏楊氏胡氏文<lb/>
氏又有身致乾祐之治若周文忠氏皆國家之元<lb/>
氣也而歐陽氏又廬陵之元氣乎崑山之子元<lb/>
正請記忠節祠故并及之嗚呼觀楊氏祠則廬<lb/>
多賢之故楊氏人物之盛宋三百年飬士之效<lb/>
亦可見已世好言士無益于國可乎元正亦楊<lb/>
氏之賢子孫也由太常奉祀為江西行省屬祠<lb/>
成于大徳七年記作于元統二年<lb/>
<pb n="KR4d0497_SBCK_010-19b"/>
　　孝通廟記<lb/>
臨江新淦之上㳺有鎮曰峡江鎮有龍母祠曰<lb/>
孝通之廟古祠在今徳慶之悅城鎮峡江受吉<lb/>
贑南安諸水又豪啇大賈之所㑹兩山如束水<lb/>
势湍悍歲𢾗壊舟楫必有嘗受神賜于嶺海之<lb/>
間而分祠於此以厭水患然不可攷矣凡舟楫上下<lb/>
水旱疾疫必禱焉至大二年鎮民唐文夀既倡<lb/>
義以敞其楼延祐改元王友忠復新其殿至元<lb/>
二年丙子之夏余扈從上都庐陵龍立忠始介<lb/>
臨江孔思濟及其郡人李源請志䴡牲之石夫<lb/>
<pb n="KR4d0497_SBCK_010-20a"/>
作于始封之廟則有唐宋之碑今作于分祠必<lb/>
槩見神之始末俾乞靈者知所本也按唐李景<lb/>
休趙令則碑神為秦温氏之媪漁于程溪淂巨<lb/>
卵藏于家生七龍五雄二雌從而豢之鱗角既<lb/>
具乃放之江媪日候江次龍輙荐嘉魚于媪若致<lb/>
飬焉者始皇帝聞之召媪媪行中流龍挟舟而<lb/>
還媪死鄰人<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>之程之左澨絳水之濵後有衰<lb/>
麻而杖哭諸墓且悪其廹潮汐也一夕大雷電<lb/>
遷之髙崗郷人祠之始此自唐天祐歴宋由永<lb/>
安郡夫人五命為崇靈濟福妃五龍子皆爵徹<lb/>
<pb n="KR4d0497_SBCK_010-20b"/>
侯二龍女皆夫人額曰永濟改曰孝通大觀二<lb/>
年所賜也夫物于天地莫神于龍有功于天地<lb/>
莫大于龍故其徳配乾為鱗虫之長出入變化<lb/>
不可測度媪非産龍徒以豢育之恩生則荐鱗<lb/>
食以飬之死則為衰麻以喪之遷宅兆以寕之<lb/>
學士大夫之子孫有所不能而龍能之則知忠<lb/>
孝之大莭又莫過于龍也龍之徳其至矣乎夫<lb/>
龍潜于深淵之中待時而動所以感雷電降雨<lb/>
澤鼓濤浪摧崖裂石皆龍之能事也而謂善覆舟<lb/>
溺人非龍之心也有違孝悖忠賊仁害義自絶<lb/>
<pb n="KR4d0497_SBCK_010-21a"/>
于天者適與之遭耳宋之時吾里有孫先生伯<lb/>
温者攝象州守部饟襄淮巢湖大風濤㡬覆舟<lb/>
先生朝服拜于舟龍若出荅拜水上風立止龍<lb/>
之佑助善人如此苟為善龍有弗佑之者乎由<lb/>
是觀之人之遇覆溺者非龍也人也福善祸淫<lb/>
天之道求福不囬人之道天人之際龍知之矣<lb/>
媪以慈致龍之孝廟食千五百餘載龍其可誣<lb/>
矣乎敢書以告乞靈者至元二年丙子六月甲辰<lb/>
記後二年已夘乃求重書刻之石集賢直學士<lb/>
朝列大夫掲傒斯志<lb/>
<pb n="KR4d0497_SBCK_010-21b"/>
　　易州定興縣城隍廟記<lb/>
城隍神天下通祀或有天子封或無封其垣屋<lb/>
器服一擬于王者雖有彊毅聰察之吏不敢廢<lb/>
水旱疾疫必禱焉易之定興廟于邑之西南隅<lb/>
制古而地僻大木蔽虧莓墻蘚砌黮然雲興肅<lb/>
焉風行過者悸心入者易慮而禱亦輙應屋之<lb/>
撓壊缺漏以時葺之無所改作而垣獨完于是<lb/>
邑人張伯祥䓁因翰林從事杜徳逺謁記勒石<lb/>
夫山川之蓄都邑之㑹民物之富精合氣融動<lb/>
必有神神者隂陽之至徳祸福之樞機也躰之<lb/>
<pb n="KR4d0497_SBCK_010-22a"/>
則應感之則通非有待于祠祀尸祝祠祀尸祝古<lb/>
人所以事神非神之本也後世殚財力竭智慮<lb/>
黷法亂制求以事神神其享之乎惟兹廟侈不<lb/>
陵莭儉不失度庻㡬能以禮事神者冝祭享而<lb/>
民寕然記者所以著始末叙因革今皆無所于<lb/>
考獨記其事神之有禮也延佑三年夏四月癸<lb/>
酉翰林國史院編脩官掲傒斯記<lb/>
掲文安公文集卷之十<lb/>
<pb n="KR4d0497_SBCK_010-22b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0497_SBCK_008-1a"/>
　掲文安公文集卷之八<lb/>
　　　　　　　　掲　曼　碩　傒　斯　著<lb/>
　　　　　　　　門生前進士爕理溥化技録<lb/>
　序<lb/>
　　呉清寕文集序<lb/>
　廬陵代為文獻之邦自歐公起而天下為之㱕<lb/>
　湏溪作而江西為之變故江漢被文王之化無<lb/>
　思犯禮華周感𣏌妻之哭而變國俗其所感雖<lb/>
　殊而人心之變一也湏溪没一十有七年學者<lb/>
　復靡然棄哀怨而趋和平科舉之利誘之也永<lb/>
<pb n="KR4d0497_SBCK_008-1b"/>
　新呉清寕以英妙之年際休明之運方䇿名進<lb/>
　士而獨好右文已可謂豪傑之士矣然方今以<lb/>
　明經取士所謂程文又皆𣸪乎古以其所好固<lb/>
　無害于所求也讀清寕五七言詩已清潤明快<lb/>
　古賦已瀏亮純雅記序已宛委有法而予窃有<lb/>
　献馬清寕廬陵人也姑以廬陵言之歐公天下<lb/>
　之文也百世之師也宜以爲㱕湏溪衰世之作<lb/>
　也然其評詩数百年之間一人而已獨非子之<lb/>
　師乎因二公之盛浚六經之源益<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>而求之海<lb/>
　内之名必㱕子矣<lb/>
<pb n="KR4d0497_SBCK_008-2a"/>
　　豊水續志序<lb/>
王順伯脩豊水志之六十有三年邑陞為冨州<lb/>
又二十有五年李君肖翁典郷校居五年乃輯<lb/>
淳祐以来城池人物時政之蹟及前志所未偹<lb/>
者為續志六卷條敷類析窮蒐極簡将以垂信<lb/>
方来惟東南物産豫章為下故班孟堅曰物之<lb/>
所有取之不足以更費盖自古然矣是書于貢<lb/>
賦之變未嘗不再三深致其意使為政者少有<lb/>
仁恕必能戚焉有動乎中思𣸪其舊至于政教<lb/>
所施必録其善而遺其不善此居其卿不非其<lb/>
<pb n="KR4d0497_SBCK_008-2b"/>
大夫之意亦作志者之法也君以碩學粹徳起<lb/>
文献之家居儒師之位祠先賢尊景行育人才<lb/>
無所不用其道猶惓惓是書而豈徒哉後之君<lb/>
子尚求李君之志<lb/>
　　蕭孚有詩序<lb/>
廬陵蕭氏世為逹官為能臣至臨江従事煥有<lb/>
復以政事稱而其季弟孚有乃以能詩聞夫為<lb/>
詩與為政同心欲其平也氣欲其和也情欲其<lb/>
真也思欲其深也紀綱欲明法度欲齊而温柔<lb/>
敦厚之教常行其中也孚有之詩韋出也讀蘓<lb/>
<pb n="KR4d0497_SBCK_008-3a"/>
　州韋公之詩如單父之琴武城之絃歌不知其<lb/>
　政之化而俗之遷也海内之學韋者吾識二人<lb/>
　焉涿郡盧䖏道臨川吴仲谷䖏道有爵位于朝<lb/>
　有聲名在天下其氣完故獨淂其深厚而時彂<lb/>
　以簡齋仲谷隐者也其氣孤故獨淂其幽茂疎<lb/>
　淡而時振以岑𠫭崔正言今𣸪淂孚有焉孚有<lb/>
　生文献之家襲冨貴之業而性情温厚辞氣詳<lb/>
　雅故其為詩周旋俯仰舉相似焉此非獨善學<lb/>
　韋也亦居相似而性相近也使他日推以為政<lb/>
　民必有不忍欺者蕭氏之未艾于此可卜焉予<lb/>
<pb n="KR4d0497_SBCK_008-3b"/>
　聞其師劉君桂翁亦深造于韋豈其固有所自<lb/>
　耶<lb/>
　　　孔氏譜序<lb/>
　孔氏世家一卷其派之在江西而顯者是為臨<lb/>
　江三孔孔之子孫曰克已者是為先聖五十五<lb/>
　世孫由江西不逺千里拜曲阜林廟且因以考<lb/>
　訂其譜　諜而收其所未續者傒斯淂與觀<lb/>
　焉于是悚然敬肅然惧進而告之曰凡天下之<lb/>
　受姓命氏未有非聖賢之後者也凡有尊祖敬<lb/>
　宗之心未有不知重其譜諜者也然徒知重其<lb/>
<pb n="KR4d0497_SBCK_008-4a"/>
譜諜而不知求夫尊祖敬宗之寔猶無譜諜也<lb/>
犹非其子孫也而况孔子之世家乎夫孔子魯<lb/>
之陪臣也去今千七百有餘歲矣天下至今誦<lb/>
其書講其道祀之以天子之礼樂戴之如天地<lb/>
仰之如日月親之如父母者果何以致是乎衢<lb/>
路庸衆㝷常之人一有不合于孔子之敎者猶<lb/>
得指而議之而况其子孫乎其為孔子之子孫<lb/>
亦難矣故籠天下之陸海不足以為其冨極天<lb/>
下之爵禄不足以為其貴窮天下之竒珍異噐<lb/>
不足以為其寳其可冨可貴可寳者在聞乃祖<lb/>
<pb n="KR4d0497_SBCK_008-4b"/>
之道而凡學孔子者猶必以是為務而况其子<lb/>
孫乎夫譜其譜者尊祖之器也道其道者尊祖<lb/>
之寔也敬之勉之勿徒抱其虗器而號于衆曰<lb/>
吾先聖之子孫也吾惧其有議其後者矣子其<lb/>
慎之天暦二年二月丁酉後學掲傒斯敬書<lb/>
　　重脩掲氏族譜序<lb/>
掲氏稱漢安道侯之後者我桂陽府君據夹際通<lb/>
志而言也旴江之族與我同出乃祖椘司掲氏<lb/>
汝寕之族則又祖漢陽信矦三者政未知所定<lb/>
也旴江與豊城之始祖兄弟也今豊城稱始祖<lb/>
<pb n="KR4d0497_SBCK_008-5a"/>
爲旴江府君誤矣唐乹寕二年僕射鎮以敗上<lb/>
官逄之功加銀青光禄大夫持莭袁州諸軍事<lb/>
守袁州刺史兼御史大夫上柱國有劳績于袁<lb/>
子孫世居袁于豫章旴江爲近且我始祖府君<lb/>
其名政與僕射類豈其兄弟邅五季之亂遂散<lb/>
䖏諸郡耶是未可知也然吾先世之雄文盛徳<lb/>
在宋由進士而入者科不乏人自足著白于無<lb/>
窮又豈敢重貽拜汾陽之<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>大徳中族兄允中<lb/>
合諸譜而脩之今則以寕兄復續而廣之讀此<lb/>
者油然孝悌之心凄然霜露之感必有不待喻<lb/>
<pb n="KR4d0497_SBCK_008-5b"/>
而與者凡吾子子孫孫尚敬之哉<lb/>
　　送劉旌徳序<lb/>
凡爲進士有謁于予者余必有告以之余亦沗<lb/>
進士之名也至于廬陵劉君粹衷余知已也方擢<lb/>
髙科拜新安之命而去余乃未有以告之粹衷<lb/>
亦以憂不果上今再調宣之旌徳宰而終不有<lb/>
以告之何也粹衷之所受學皆賢師所與逰皆<lb/>
良友所言皆仁義道徳之懿所行皆孝悌忠信<lb/>
之寔舉于郷而無忝選于有司而無慚余不及<lb/>
則有之矣未有能過之者誠無以過之也然上<lb/>
<pb n="KR4d0497_SBCK_008-6a"/>
之取士先徳行次經學次文藝次政事其法甚<lb/>
叙其道甚偹歴二十餘年非不乆累七科之士<lb/>
非不多而天下政煩教弛氏情壅塞風俗不興<lb/>
上之澤不下流日甚一日其故何哉豈學無賢<lb/>
師逰無良友以仁義道徳為虗說以孝悌忠信<lb/>
為曲行特窃其言以取禄位非有躬行之寔欤<lb/>
豈猜賢忌能者尚多懐奸挟詐者益衆附之則<lb/>
安冨尊榮違之則貧賤憂辱雖儒者亦委而從之<lb/>
欤抑瑣瑣州縣上廹大府震以不仁之威壓以<lb/>
非理之勢雖欲自竭有所不能雖䏻有所不容<lb/>
<pb n="KR4d0497_SBCK_008-6b"/>
者欤抑任小者不可以謀大任輕者不可以啚<lb/>
重守一官則治一官居一職則治一職非宰相<lb/>
不足以變天下之化易天下之俗雖更七科柄<lb/>
用者尚寡欤夫<hi>何儒者之無益于國也非儒者之無益于國也</hi>不能盡<lb/>
儒者之用焉耳今粹衷之為旌徳也有君子之<lb/>
譽抉進士之號居一邑之長寄百里之命得于<lb/>
己者有躬行之寔待于人者無越分之望是非<lb/>
聴乎理屈伸由乎道乗饑渇之餘反貪暴之風<lb/>
政教之流必浩浩乎若奔川東注風俗之變必靡<lb/>
靡乎若長風偃草儒者之效吾睹之有日矣余<lb/>
<pb n="KR4d0497_SBCK_008-7a"/>
　何以告之雖然粹衷所治一邑耳由一邑而天<lb/>
　下是在天子與宰相能用不能用耳勉哉粹衷<lb/>
　無畫乎世之不能容不能知不能用也<lb/>
　　　通鑑綱目書法序<lb/>
　孔子因魯史作春秋以為萬世之法朱子因司馬<lb/>
　氏通鑑作綱目以正百王之統此天地之經君<lb/>
　臣之義而聖賢之心也世之言春秋者自公羊<lb/>
　榖梁左氏以下無慮𢾗十家而義猶有所未明<lb/>
　疑猶有所未觧者魯史不可復見且聖人之制<lb/>
　作也後之羽翼六經者宜莫如朱子猶不敢言<lb/>
<pb n="KR4d0497_SBCK_008-7b"/>
春秋然綱目之作非深得聖賢之㫖者不能也<lb/>
故朱子不言春秋而知春秋者莫如朱子世之<lb/>
言綱目亦無慮𢾗十家既有春秋為之義例又<lb/>
有諸史可以䆒其始末且去朱子之世為未逺<lb/>
而又有親及其門者然言愈煩而義愈宻非深<lb/>
得朱子之意如朱子之知春秋者不能言也能<lb/>
言未有若廬陵劉氏綱目書法者其辭則公羊<lb/>
榖梁其義則春秋而其志則朱子也古之有天<lb/>
下者莫若舜禹湯武然湯有慚徳武未盡善舜<lb/>
禹之後得天下者莫如漢曹氏親受漢禅威加中<lb/>
<pb n="KR4d0497_SBCK_008-8a"/>
國卒不能奪諸葛孔明漢賊之分元魏據有中<lb/>
國行政施化卒不能絶區區江左之晋而繼之<lb/>
此萬世之至公而不可易焉者而猶或易之此<lb/>
綱目不得不繼春秋而作此書法不得不爲綱<lb/>
目而發也此朱子之志也劉氏諱友益字益友<lb/>
遭宋訖録閉門讀書既深于經復長于史其爲<lb/>
此書凡三十年寸寸而較銖銖而積㣲詞隐義<lb/>
髙見特識既足以啟發千載而中有無窮之憂<lb/>
余故曰非深知朱子之意如朱子之知春秋者<lb/>
不能言能言未有若劉氏綱目書法者而又曰<lb/>
<pb n="KR4d0497_SBCK_008-8b"/>
此朱子之志也於乎後之覧是書者尚求其志<lb/>
哉天暦二年六月十日序<lb/>
　　范先生詩序<lb/>
范先生者諱梈字徳機臨江清江人也少家貧<lb/>
力學有文章工詩尤好為歌行年三十餘辭家<lb/>
北逰賣卜燕市見者皆驚異之相語曰此必非<lb/>
賣卜者已而為董中丞所知召置館下命諸子<lb/>
弟皆受學焉由是名動京師遂荐為左衞教授<lb/>
遷翰林院國史編脩官與浦城楊載仲弘蜀郡<lb/>
虞伯集生齊名而余亦與之逰伯生嘗評之曰<lb/>
<pb n="KR4d0497_SBCK_008-9a"/>
楊仲弘詩如百戰健児范徳機詩如唐臨晋帖<lb/>
以余為三日新婦而自比漢庭老吏也聞者皆<lb/>
大咲余獨謂范徳機詩以為唐臨晋帖終未廹<lb/>
真今故改評之曰范徳機詩如秋空行雲晴雷<lb/>
卷雨縱横變化出入無朕又如空山道者辟榖<lb/>
學仙疲骨崚嶒神氣自若又如豪鷹掠野獨鶴<lb/>
呌群四頋無人一碧萬里差有可彷彿耳晚尤<lb/>
工篆<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>呉興趙文敏公曰范徳機漢<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>我固當<lb/>
避之若其楷法人亦罕及其居官亷直門不受<lb/>
私謁歴佐海北江西閩海三憲府三棄官飬母<lb/>
<pb n="KR4d0497_SBCK_008-9b"/>
天下稱之嘗一拜應奉翰林文字而有閩海之<lb/>
命不果行至順元年年五十九卒其詩道之傅<lb/>
廬陵楊中得其骨郡人傅若金得其神皆有盛<lb/>
名其平生交友之善終始不變者郡人熊輈也<lb/>
楊中将刻其詩命其子継文請序為書其始末<lb/>
如此嗚呼若徳机者可謂千載士矣楊中字伯<lb/>
允傅若金字與礪熊輈字敬與詩凡若干卷<lb/>
　　書王鼎翁文集序<lb/>
余舊聞宋太學生廬陵王鼎翁作生祭文丞相<lb/>
丈每嘆曰士生于世不幸當國家破亾之時欲<lb/>
<pb n="KR4d0497_SBCK_008-10a"/>
為一死而無可死之地又作為文章以望其友<lb/>
為萬世立綱常其志亦可悲矣然當是時文丞<lb/>
相興師勤王非不知大命巳去天下已不可為<lb/>
廢𢾗十萬生靈為無益誠不忍生視君父之㓕<lb/>
亡而不救其死國之志固巳素定必不待王鼎<lb/>
翁之文而後死使文丞相不死雖百王鼎翁末<lb/>
如之何况一王鼎翁耶且其文見不見不可知而<lb/>
大丈夫從容就義之意亦有衆人所不能識者<lb/>
近從其邑人劉省吾得王鼎翁集始見所謂生<lb/>
祭文丞相文既歴陳其可死之義又反覆古今<lb/>
<pb n="KR4d0497_SBCK_008-10b"/>
所以死莭之道激昂奮發累千五百餘言大意<lb/>
在速文丞相死國使文丞相志不素定一讀其<lb/>
文稍無苟活之心不即伏劍必自經于溝瀆豈<lb/>
能間関顛沛至于見執又坐燕獄𢾗年百計屈<lb/>
之而不可然後就刑都市使天下之人共睹于<lb/>
青天白日之下曰殺宋忠臣文丞相何其從容<lb/>
若此哉故文丞相必死國必不係王鼎翁之文<lb/>
其文見不見又不可知而鼎翁之志則甚可悲<lb/>
矣即鼎翁居文丞相之地亦豈肯低首下心含<lb/>
垢忍辱立他人之朝廷乎鼎翁徳之粹學之正<lb/>
<pb n="KR4d0497_SBCK_008-11a"/>
才之雄詩文之竒古則劉㑹孟先生言之備矣<lb/>
兹不復論獨論文丞相之心與鼎翁之志云耳<lb/>
　　城南宴集詩後序<lb/>
京師天下逰士之滙其適然覯晤為千載談者<lb/>
之資定百世通家之本代有之矣或以情附或<lb/>
以義感或以言求其取反雖岐苟軌于道均可<lb/>
以著簡書而託子孫也城南兹集得朋之義盖<lb/>
偹焉以僕愚戅亦俾在列肴核維旅酒醑惟㫖<lb/>
威儀有𢾗長㓜有莭舉盞更属以親以乆比徃<lb/>
風後若勸若懲弛以談諧終歸雅則殘月既堕<lb/>
<pb n="KR4d0497_SBCK_008-11b"/>
白露在庭觴酌未䦨賦詩斯舉飲者既不知其<lb/>
醉而不飲者若素嗜焉賔既不知其主而主者<lb/>
亦自忘焉居而殊方出乃合轍新如舊好脗然<lb/>
靡間則斯㑹也不已難乎白頭如新傾盖如故<lb/>
昔聞其語今見其真特未知所以資千載本百<lb/>
世果安在耳廬山鄭君直卿既序其㑹集之詳<lb/>
于前余復申其交友之樂于後君子所命不敢<lb/>
廢焉<lb/>
　　送胡伯友拜孔林序<lb/>
胡某伯友吾郷之賢而秀者也好學而篤志尝<lb/>
<pb n="KR4d0497_SBCK_008-12a"/>
謂吾受夫子罔極之思欲一拜孔林而不獲焉<lb/>
至順三年夏以職事上計京師過任城距曲阜<lb/>
九十里欲徃不可得及竣事将還告予曰吾必<lb/>
一至孔林遂所碩焉幸有以教我予進而告之<lb/>
曰夫能使我知所以為人之道而盡心焉者夫<lb/>
子之教也此所謂㒺極之恩也服夫子之教盡<lb/>
為人之道所以報夫㒺極之恩也非必造其居<lb/>
里謁其林廟而後為盡報夫子之道譬之親其<lb/>
生也飬之盡其樂其沒也<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>之盡其禮祭之盡<lb/>
其誠其服于身也惟父母之訓是承可為真孝<lb/>
<pb n="KR4d0497_SBCK_008-12b"/>
子矣其飬也葬也祭也其服于身也悉反是曰<lb/>
必一造其親之墓而致其哀焉得為之孝子矣<lb/>
乎其事聖人也亦然非聖人之學不學非聖人<lb/>
之言不言非聖人之行不行其服于身也悉反<lb/>
是而歲必一至孔林而展其禮焉得謂聖人之<lb/>
徒矣乎吾既知所以為聖人之教所以為人之<lb/>
道吾盡吾知而行吾所知其報夫子罔極之恩<lb/>
孰大于是舍是人必謂要譽于郷党朋友而已<lb/>
夫讀聖人之書求聖人之學䏻思其罔極之恩<lb/>
必求其居里謁其林廟斯過人亦逺矣雖然吾<lb/>
<pb n="KR4d0497_SBCK_008-13a"/>
子其勉之秋八月六日掲傒斯序<lb/>
　　送張掾序<lb/>
張君用以吏起南陽瀝澧州升憲府一旦又椽<lb/>
于監察之庭君用亦榮矣而余窃有言焉夫今<lb/>
之號稱風憲者下而粛政上而䑓察皆朝廷耳<lb/>
目之寄四海生民之命以伐奸立善扶綱振紀<lb/>
　為軄任而得陽陽言天下得失㧞智巧之所<lb/>
諱莫如監察御史得與監察御史執簡牘必可<lb/>
持是非又莫若為其椽則㞐是任者其責不既<lb/>
重矣乎以至重之責而惟招人毫髪之不慎報<lb/>
<pb n="KR4d0497_SBCK_008-13b"/>
其草芥之私頋以售其黜陟之威以<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>快其欲<lb/>
心其為害亦大矣然君用之為人高明果毅人<lb/>
也公而無忘私人也夫高明則情無不察果毅則事<lb/>
無不㫁公則理無不得持是以往何憂其不名<lb/>
之立功之盛哉然余窃又有献焉傳曰宥過無<lb/>
無大刑故無小又曰舉直錯諸枉能使枉者直<lb/>
故以小善而掩大悪則為悪者滋以小過而棄<lb/>
大善則為善者惧舉不當賞罸不及罪謂之不<lb/>
任故君子平其心而直其氣思其軄而竭其力<lb/>
樂其効不計其報君用其慎之哉君行見吾故<lb/>
<pb n="KR4d0497_SBCK_008-14a"/>
人朱仲章亦稱髙明果毅公而忘私人也其為<lb/>
我謝焉<lb/>
　　送陳文學序<lb/>
新授靖州㑹同縣文學旴江陳君将行而通國<lb/>
之人皆笑之巧者咲之以拙愚者笑之以狂疆<lb/>
者咲之以不奮揚弱者咲之以不自爱其身其<lb/>
言曰繇旴而靖水陸行几三千里高如梯蒼天<lb/>
天深若航大海穿乕豹摩虬龍又何必弊弊焉<lb/>
為一文學哉君方趣装具糗粮倓然若不聞不<lb/>
見然笑旦咍行有日矣告余别余曰人之笑子<lb/>
<pb n="KR4d0497_SBCK_008-14b"/>
者衆矣子無以人之笑而自丧也人之笑子者<lb/>
不知子者也人之笑子者官卑而地遐也不聞<lb/>
咲子之學也夫文學雖卑王官也㑹同雖僻小<lb/>
王邑也吾守王官㞐王邑食王禄而行吾之道<lb/>
夫何不可之有子行矣其篤爾行謹爾言敬爾<lb/>
儀母蔽爾私母狥爾財求其可事者事之可友<lb/>
者友之可教者教之以無替王官尼王化竭吾<lb/>
軄而已又安知官之卑地之遐乎且子方盛年<lb/>
而親未老政自樹立之日苟可以行其道雖寒<lb/>
荒窮髪之外将不遐頋况㑹同哉子行矣勉旃<lb/>
<pb n="KR4d0497_SBCK_008-15a"/>
善自樹立官卑地遐非子之病也今之咲子者<lb/>
将拜子矣<lb/>
　　贈醫氏湯伯高序<lb/>
楚俗信巫不信醫自三代以来為然今為甚凡<lb/>
疾不計乆近淺深薬一入口不效即屏去至于巫<lb/>
反覆十𢾗不效不悔且引咎痛自責殚其財竭<lb/>
其力卒不效且死乃交責之曰是醫之誤而用<lb/>
巫之晚也終不一語加咎巫故功恒歸于巫敗<lb/>
恒歸于醫效不效巫恒受上賞而醫輙後焉故<lb/>
醫之稍欲急于利信于人又必假邪魅之候以<lb/>
<pb n="KR4d0497_SBCK_008-15b"/>
為容雖上智鮮不惑甚而沅湘之間用人以祭<lb/>
非鬼求利益𬒳重刑厚罰而不怨惠而巫之祸<lb/>
盤錯深固不觧矣醫之道既乆不勝于巫雖有<lb/>
良醫且不得施其用以成其名而學者日以怠<lb/>
故或曠𢾗郡求一良醫不可致烏乎其先王之<lb/>
道不明欤何巫之祸至此也人之得終其天年<lb/>
不其幸欤吾里有徐先生若虗者郡大姓也年<lb/>
十五舉進士即謝歸業醫人有一方之良一言<lb/>
之善必重幣不逺𢾗百里而師之以必淂乃止<lb/>
歴𢾗十年其學大成著易簡歸一𢾗十卷辨疑<lb/>
<pb n="KR4d0497_SBCK_008-16a"/>
𥙷漏博約明察通徹融敏咸謂古人復生其治<lb/>
以脉不以懲無冨貴貧賤不責其報信而治無<lb/>
不效其不治必先知之惟一用巫乃去不頋自<lb/>
是吾里之巫稍不得専其功矣余行𢾗千里莫<lb/>
能及間一遇焉又止攻一門擅一技而已無兼<lb/>
善之者来旴江得湯伯高該明静深不伐不矜<lb/>
深有類于徐余方憂巫之祸醫之道不明坐視<lb/>
民命之夭閼而莫救而莫爱髙之學有類于徐<lb/>
且試之輙效故并書巫醫之行利害及徐之本<lb/>
末以贈之嗟夫使世之醫皆若虗伯高信之者<lb/>
<pb n="KR4d0497_SBCK_008-16b"/>
皆吾里之人巫其能乆勝矣乎伯髙名壵自號<lb/>
常静䖏士若虗名棪聞廬山有郭氏號南寄者<lb/>
亦有名<lb/>
　　夷白先生集序<lb/>
靖州史君郭履以外舅夷白先生鄭氏所著湏<lb/>
堂集若干卷請序于豫章掲傒斯序曰莆田鄭<lb/>
氏自夹漈先生以博學聞天下其後百餘年有<lb/>
夷白先生夷白先生蚤孤窮學于林皇父先生<lb/>
林臯父先生大竒之年十五六即棄去日縱飲<lb/>
慱豪㳺市肆間林先生患之一日適過林先生<lb/>
<pb n="KR4d0497_SBCK_008-17a"/>
門先生出遇之召閉齋閣中𢾗月日夜切責詬<lb/>
辱之遂大感悔悉謝絶㳺從研極經史下至百<lb/>
家外說無所不渉放筆為文厓崩岸豁幽詭變<lb/>
眩赫然如臨百萬之兵謀勇㨗出宋末以郷賦<lb/>
與計偕不第大臣荐有史才得召試史舘去之<lb/>
淮漢間與諸徤帥豪士㳺氣益横厲多感激慷<lb/>
慨之言入國朝辟聘交至杜門不起著古易觀<lb/>
玩䓁書探聖人之㣲立後世之的子孫賔客相<lb/>
對竟日聞一語輙汗下其學行大抵類夹際先<lb/>
生或謂其詩文之竒古過之悲夫世復有竒偉<lb/>
<pb n="KR4d0497_SBCK_008-17b"/>
博逹之士若夷白先生者乎使先生所邅皆合<lb/>
乎志少盡其用則英光盛烈不與古人飛馳于<lb/>
汗蕳哉而林皐父先生亦不冺然於世交稱道<lb/>
之矣頋以是記余不亦重可嘆哉先生名鉞字<lb/>
偉莭云<lb/>
　　純徳先生梅西集序<lb/>
純徳先生郭君諱隚字徳基長樂人也世以明<lb/>
經顯號書樹郭家父正子宋名進士好春秋著<lb/>
春秋傳論由是治春秋者多師郭氏春秋先生<lb/>
少孤母林教育之長通六經尤長于易着易述<lb/>
<pb n="KR4d0497_SBCK_008-18a"/>
治易者復師郭氏易而素尚高潔登山臨水雅<lb/>
歌投壺賔饌無虗日酒酣為文下茟不少休毎<lb/>
一篇出争相傳冩皆效其體閩中多居士莫敢<lb/>
與比先生亦未嘗少自矜衒人有一善稱之不<lb/>
極不置故人樂出其下𥘉𥙷太學生宋亾居郷<lb/>
教授至元中以逸遺起家三為郡文學所至相<lb/>
賀以為得師先生之文益髙道亦尊而亦以是<lb/>
終焉閩之賢者黄監簿仲元論先生曰動静可<lb/>
識近乎時真人不絶俗近乎知奨士成名近乎<lb/>
仁其有道者鄭國史鉞曰先生之文流出肺腑<lb/>
<pb n="KR4d0497_SBCK_008-18b"/>
詩有開元元和風致長短句妙䖏逼秦晏今翰<lb/>
林學士承㫖程公亷問閩海時尤相雅爱亦曰<lb/>
其談經明白統貫不刻鑿以為異其詩若文和<lb/>
平沉深不琢<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>以為工其為人疎通慷忼謹簡<lb/>
易直不矯亢為以高其為子為父孝以慈其與<lb/>
人交彌乆而孚益逺而不可忘盖先生之質全<lb/>
于天先生之文粹于學不求敬而人敬之不求<lb/>
爱而人爱之不求知而人知之不求傳而人傳<lb/>
之烏乎此所以為先生也耶皇慶二年夏先生<lb/>
之子履由太子太傅府長史出知靖州其行也<lb/>
<pb n="KR4d0497_SBCK_008-19a"/>
集先生之詩若文若干卷曰梅西集属余序噫<lb/>
余能序先生之文耶然余樂其人慕其道好其<lb/>
文庻㡬可以託不冺遂序之純徳其門生故友<lb/>
之所謚云是歲六月朔豫章掲傒斯序<lb/>
　　送程叔永南歸序<lb/>
翰林程公以儒術起家出入三朝徳盛望隆爲<lb/>
國名臣爲江南第一今天子即位加恩近臣佩<lb/>
相印者以百𢾗惟公屹然嶽立不倚不阿由是<lb/>
名日登天子亦以爲大臣體特超遷三官追贈<lb/>
其考妣官其一子同知南豊州事賜七品服于<lb/>
<pb n="KR4d0497_SBCK_008-19b"/>
是寵至矣人咸以為冝而公惕然踖然如不勝<lb/>
人益以為難南豊君行且有日又属禁時不得<lb/>
奉尊酒冩萬里之懐廸為之辭曰君為郢公之<lb/>
孫之孫翰林公之子日連祍結鞅而来者非名<lb/>
卿大臣則高人俊士凡脩齊經濟之道進退揖<lb/>
譲之莭忠孝亷恪之本冝皆飫聞而熟見之矣<lb/>
君籍旴南豊属邑旴今雖别為州猶郷邦也凢<lb/>
地之險易民之情偽務之緩急得失亦素講而<lb/>
深喻之矣若又才高而識逺氣和而莭下機未<lb/>
發而彀释聲未振而響應以之剸繁劇觧盤錯<lb/>
<pb n="KR4d0497_SBCK_008-20a"/>
事上而莭下莫不冝惬吾悪能言之君見巷列<lb/>
列之樹乎其𥘉也冝既其地而封植之矣又灌<lb/>
以液之援以周之剔其蠧蝕而時視之靡不曰<lb/>
吾将夏息其隂冬取其材以成室屋矣而徃徃<lb/>
不相待焉幸而後之人爱而有之否則撒其藩<lb/>
垣肆其狂馳牛馬觸劘樵牧扳援先披其枝後<lb/>
撥其根見者傷嗟聞者憤惋不亦悲夫人之積<lb/>
徳累行食勤衣苦逺者𢾗十世近者百𢾗十年<lb/>
所以厚其子孫厥惟艱哉故周公有鴟鴞之貽<lb/>
魯人貽閟宫之頌誠知機搆之難承継之甚不<lb/>
<pb n="KR4d0497_SBCK_008-20b"/>
一也今若若之家者亦已寡矣而君又将有民<lb/>
社之寄焉夫世降不古者亦已乆矣吏民之憸<lb/>
巧豪横之伺候利誘之蕩汨臧獲之貪黷驕慢<lb/>
小有不誠則祖宗為辱不亦甚可畏哉伐柯伐<lb/>
柯其則不逺能如翰林之于郢公則善矣雖然<lb/>
吾何以為君言哉位已髙而意益下官已大而<lb/>
心益小禄已厚而慎不取此孫叔敖所以治楚<lb/>
也以是三者而行之以誠亦庻乎其善也敢書<lb/>
以引<lb/>
　　送族子時益赴南康主簿序<lb/>
<pb n="KR4d0497_SBCK_008-21a"/>
古者内是御史府諸監寺外及郡縣皆置主簿<lb/>
内掌印勾撿稽失外関録諸事省署文書今惟<lb/>
縣置之然得與令丞列坐聫署相可否関决事<lb/>
其軄乃與令䓁令曰可主簿曰不可不行也主<lb/>
簿曰可令曰不可不行也凡獄訟期㑹署文書<lb/>
又必自主簿始以次至于丞若令主簿不可即<lb/>
尼不行令雖尊亦有所不得專者故令主簿必<lb/>
惟其人族子時益性亷而平氣和而清孝友行<lb/>
于家忠孝著于宗族郷党通經學古敏而能下<lb/>
嘗以國書教授臨江上下交稱其賢今又主簿<lb/>
<pb n="KR4d0497_SBCK_008-21b"/>
南康吾知必得其軄矣然子雖賢令非其人則<lb/>
不能以行令賢郡太守佐非其人亦将有所不<lb/>
行余聞新邑令則蒋君也余嘗與之友讀書習<lb/>
律和易平恕賢令也郡太守趙公余亦嘗接言<lb/>
論于朝好古博雅賢守也其佐幕則一君為元<lb/>
僚一君以憲椽起家亷直明任賢佐也余知之<lb/>
㝡有年夫令賢郡守佐又賢子雖有不及猶将<lb/>
容之况以子之賢乎余不獨為子之幸寔為南<lb/>
康民之幸吾聞南康有八百獨龍不深潜逺逝<lb/>
則将化其徳而從之矣古者主簿之軄勾稽得<lb/>
<pb n="KR4d0497_SBCK_008-22a"/>
其當猶有去為御史為卿監令僕者子其朂之<lb/>
　　送李克俊赴長興州同知序<lb/>
夫今之所謂善政者亦曰亷而已矣亷非為政<lb/>
之極而為政必自亷始惟亷則欲必寡欲寡必<lb/>
公公則不匱然天下皆知亷之為貴也而莫知<lb/>
為之何也禄薄而任重内不足以給其妻子外<lb/>
不足以應其誅求孰能不為之動哉設有一人<lb/>
焉則自以為度越恒人且萬萬矣遂乃傲大府<lb/>
慢同列奴視胥吏而草芥其民及夫怨怒並興<lb/>
祸釁交作又自咎曰亷不可為如此人亦曰亷<lb/>
<pb n="KR4d0497_SBCK_008-22b"/>
不可為如此于是改行易莭售私騁欲波蕩而<lb/>
火焮亷耻之道無遺矣不敢不止夫如是政何<lb/>
由善民何由生哉故知貴亷而能保其名者恒<lb/>
求一二于千萬也吾獨于河東李君克俊之貳<lb/>
長興也躍然為之善君之先人是為集賢侍讀<lb/>
學士敭歴中外餘四十年天下號為能臣凡為<lb/>
政之道必講之有素君又饜飫于詩書沉酣于<lb/>
禮義其平易足以近民長興又為浙右上腴食<lb/>
公田之入足以自給也他日稱亷循者寔于君<lb/>
有望焉夫亷者固君子之事也不可以多上人<lb/>
<pb n="KR4d0497_SBCK_008-23a"/>
　　送劉真叟赴廣東憲幕詩序<lb/>
淮西有賢士曰劉君真叟𥘉從諸生間有能詩<lb/>
聲至大𥘉部使按行至郡其椽方端甫剛直亷<lb/>
正人也雅知人聞君名即言部使者命有司貢<lb/>
焉将用為掾㑹有令君以南士罷僉事鄭公善<lb/>
明獨深惜其才不得用君方閉門讀書大肆于<lb/>
學将就試有司延祐七年春鄭公持莭南海道<lb/>
遇故善張信卿語劉君甚悉即召與俱君歎曰<lb/>
士為知已用用不用命也吾不可以負鄭公乃<lb/>
杖䇿踰梅関下韶水不逺二千里徃從之適余<lb/>
<pb n="KR4d0497_SBCK_008-23b"/>
遇于章江之上諸士反為詩以艶其行復請余<lb/>
序所由来然余觀劉君以粹徳寔學長才脩名<lb/>
政恐區區一椽不足以辱劉君而鄭公能知人<lb/>
如此能下士如此劉君固不得辭是行也夫公<lb/>
卿下士可以觀其政矣君子見賢人出可以占<lb/>
其時矣故余不以劉君受知鄭公為喜而以鄭<lb/>
公能知人下士為喜不以劉君得一椽為喜而<lb/>
以賢人君子出應其時為喜劉君勉乎哉余望<lb/>
子于青雲之上復繋以詩曰新栽桂楫發龍舒<lb/>
南度梅関謁使車霜氣春随五色筆虹光夜入<lb/>
<pb n="KR4d0497_SBCK_008-24a"/>
滿舡書天<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>聖泽鯨波澹雨洗蠻荒瘴霧虗日<lb/>
晏從容蓮幕裡知君隨地有安㞐<lb/>
　　宋史論序<lb/>
傳曰五帝異樂三王不相襲礼聖人非悪同而<lb/>
好異也勢不能也是故聖人執經以逹道君子<lb/>
因時勢以立業經有立位權無常勢變化消息<lb/>
與時皆極知此則可以明古今之故而制當世<lb/>
之務矣集賢大學士樞宻院使大梁王公歴觀<lb/>
先儒論前世之得失必責以五帝三皇之事乃<lb/>
本司馬氏通鑑作歴代論史一本陳均宋編年<lb/>
<pb n="KR4d0497_SBCK_008-24b"/>
偹要作宋史論凡十𢾗萬言不為甚高之論而<lb/>
求中行之寔不務辭藻之冨而求理義之當執<lb/>
經逹權得易随時之義彰善黜悪有春秋責偹<lb/>
之法所永當于古人垂訓于将来也而于宋論<lb/>
尤加詳焉其稱太祖之得天下也無異前代而<lb/>
䏻建過唐之祚接繼堯之統者立國以仁設教<lb/>
以儒此有道之長也所深惜者太祖無娄敬之<lb/>
臣太宗有魯桓之行神宗首用王安石以啟宗室<lb/>
中衰之深根哲宗起章惇徽宗任蔡京以致播<lb/>
遷之極辱高宗為中興之主而李綱張俊癈痼<lb/>
<pb n="KR4d0497_SBCK_008-25a"/>
宗澤憂死岳飛殺黄潜善汪伯彦秦檜之徒彚<lb/>
征旅進更為腹心拒絶和之議棄恢復之幾甘<lb/>
宴安于窮陬忘祖宗之大耻孝宗既非剛明之<lb/>
主徒聲北伐之辭寕宗之疾委柄侂胄理宗之<lb/>
立歸徳彌逺群邪輻輳善類日消不頋唇齒之<lb/>
謀窃取復讎之美馴至度宗權歸似道欺君敗<lb/>
國卒至覆亡三黨之祸成于三變四凶之毒継<lb/>
于五鬼反覆小人之情状痛悼君子之㭬丧讀<lb/>
之千載之下猶當拊膺扼腕流涕而永歎也至<lb/>
論其家法規制人才文物則薄唐而陋漢南北<lb/>
<pb n="KR4d0497_SBCK_008-25b"/>
並國則帝宋而虜金以王欽若收<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>榖蠲旱租<lb/>
放逋責吕惠卿却西夏丁謂經制施黔雖小人<lb/>
猶有所取趙普脩私怨韓琦刺義勇司馬光改<lb/>
助役范純仁復青苗劉挚䓁議調停文彦博吕<lb/>
大防主囬河冦凖荐丁謂張浚抑李綱殺曲端<lb/>
引秦檜雖君子而猶有所憾若此之類不可殚<lb/>
陳皆矯然出于群思衆見之中嶷然立于大公<lb/>
至正之表所謂聖人復起不易吾言矣嗚呼讀<lb/>
詩書而不知經權之道時勢之宜孔子曰雖多<lb/>
亦奚以為夫國以賢興以謟衰君以忠安以忌<lb/>
<pb n="KR4d0497_SBCK_008-26a"/>
危何自古人主之悟者恒鮮也以公文學行藝<lb/>
才識器度直内而方外憂國如憂家身事五朝<lb/>
位歴二府雄名碩望将五十年猶以餘忠遺智<lb/>
託之空言使天下後世之為人君為人臣者知<lb/>
所亀鑑而為宋成書者亦有所折衷焉雖然今<lb/>
天下之望于公者其止是哉敢書以為宋史論<lb/>
序<lb/>
掲文安公文集卷之八<lb/>
<pb n="KR4d0497_SBCK_008-26b"/>
</p>
<p>
</p>
  </div>
</body>
</text>
</TEI>
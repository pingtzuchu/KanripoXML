<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_166-1a"/>
　欽定四庫全書<lb/>
御定歴代賦彚補遺巻一<lb/>
　　天象<lb/>
　　　日方升賦　　　　　　　　<hi>明</hi>張　位<lb/>
　上天之載隂陽相推一元樞紐萬象昭回杳旭卉而英<lb/>
　爽順晷度以往來彼晝夜之代謝若循環而迭催惟夫<lb/>
　滅宿澄霞登光露暉望舒既匿啓明向微雞咿喔而咇<lb/>
　㘉鐘閛隱而依稀魏闕漏聲已催嚮曉之箭金門曙色<lb/>
<pb n="KR4h0139_WYG_166-1b"/>
　甫辨入朝之衣於時晦昧盡斂靈蹕正東瑩瑩焱焱曈<lb/>
　曈曨曨繄運行而出震忽髙懸以麗空望之儼然爰在<lb/>
　扶桑之上即之可愛乃由嵎谷之中越彼海嶠升此層<lb/>
　霄金烏呈魄白駒强趫離曜涵輝而未普羲和弭節而<lb/>
　方昭杲矣朝陽共覩三光之近旭然始旦奚誇一舎之<lb/>
　遥翕赫洶霍熠爍旁煌容光畢照奥屏咸彰驅浮雲而<lb/>
　散彩遵黄道以相羊擬諸形容如銅槃之出櫝窺其景<lb/>
　耀若寳鏡之颺光連珠翕赩合璧靈瑩進進未巳遲遲<lb/>
<pb n="KR4h0139_WYG_166-2a"/>
上征挹如飴之湛露報御苑之新晴揚光熹微雖未極<lb/>
萬方之照舂和爛朗已先増三殿之明爾乃臨仙掌映<lb/>
龍樓揺雉尾下螭頭祥光澹蕩瑞靄凝浮射綺疏而麗<lb/>
萬户浸瑶階而曛九斿黄屋騰輝暖氣聿飄乎武帳赤<lb/>
城生白炎光漸徧於皇州况夫曉風披拂積霾清夷璇<lb/>
空朗象淑景輕移炫堯天之化育壮漢官之威儀載馳<lb/>
載驅嘗歎夸父之走或逺或近奚庸小兒之疑惟時后<lb/>
牧就列䕫卨司晨傾葵麗采燦榆承輪覩溥天之杳瞭<lb/>
<pb n="KR4h0139_WYG_166-2b"/>
仰明徳之維新如日之升咸仰皇輿之大就之如日共<lb/>
欽君表之仁善祥集景福同撫乾運憂日中納重輪之<lb/>
上瑞謝豐蔀之頹風惜寸隂而四表咸格勤日昃而覆<lb/>
盆畢融小臣作賦敢罄丹衷願與日以同久歴萬禩而<lb/>
無窮<lb/>
　　擬日方升賦　　　　　　　　<hi>明</hi>張一桂<lb/>
伊曜靈之霍爍兮奔騖而如驥神既號為鬱儀火復傳<lb/>
於陽燧首三光而麗天兮散十輝而布地爰御之以六<lb/>
<pb n="KR4h0139_WYG_166-3a"/>
螭兮振九域之鴻轡爾乃浴甘泉之波濤升陽谷之曈<lb/>
曨徘徊女紀而棲鳥次兮徑離石之谾谼入細栁而戴<lb/>
丹穴兮倚昆吾而凌閬風夫珠斗既没繁星向晨清泠<lb/>
之漏既徹蒼茫之色稍分殘月尚挂於樹杪朝霞掩映<lb/>
乎紫宸覩光明之生東兮忽湧出乎朱輪天雞竦翼以<lb/>
曉號兮八方應和靈烏仰首而晝踆兮萬國煙煴出海<lb/>
島兮浴秀飛天衢兮揚文浸濛汜之溶濫兮超三山之<lb/>
嶙峋續啓明以融朗兮景岧嶤而上臻浮皓質以閃躍<lb/>
<pb n="KR4h0139_WYG_166-3b"/>
兮萃彤彩之輪囷播熙熙之圓規兮流杲杲之祥雰鮮<lb/>
灝氣之蜿蜒兮洩長炬之炘炘上洪煌以布景兮下斐<lb/>
亹而拂雲遵黄道而揚清旭兮焜髙穹而接逺垠既炫<lb/>
爛而旁爥兮清翳羃於囂塵四夷八蠻咸包羅於末照<lb/>
兮千類萬品晞榮光而維新諦觀其始出也沖融青冥<lb/>
鬱鬱蒼蒼将軼虛無乍見乍藏其少進也汗漫噏呑<lb/>
昭昭彰彰将納六合發色競芒其方升也的皪葳蕤璘斑<lb/>
房皇如虯之停如鳯之翔赩赩奕奕熒熒煌煌輝達乎<lb/>
<pb n="KR4h0139_WYG_166-4a"/>
五雲之表精炫乎重輪之傍色隠映兮若木影蔽虧兮<lb/>
扶桑羲和之馭方弭節而容裔夸父之䇿已瞠乎其不<lb/>
能望爛照燭兮天門啓逺爣朗兮星吐光既如白虹之<lb/>
黝糾兮彩奪目以若驚又如巨蚌之初剖兮皎照夜之琅<lb/>
琅豈蟾蜍之未歸兮懸金鏡於已曙何神電鉦以散色兮<lb/>
煒煜煜其飄揚於斯之時地涯霧斂天宇煙清輕靄不<lb/>
飛纎埃不生寥廓曠邈空色虛名澹初景之縹緲輾<lb/>
碧漢而遄征含霽影而澄潤軼霞表而標晴發華蘤<lb/>
<pb n="KR4h0139_WYG_166-4b"/>
而不定若綺組之相成紛離披而晃爌亹陵亂而相嬰<lb/>
設藻續於金輪蔚榮光於瑶京委照乎豐蔀之屋爚光<lb/>
乎不夜之城逺近明媚表裏晶瑩玲瓏𤣥黄璀錯丹赬<lb/>
黯湛呈祥薈蔚效靈雖離朱之目兮亦惝恍而喪精融<lb/>
麗日之遲遲兮敷五彩其相宣鬱若珥抱炳矣璧連金<lb/>
枝分布玉葉爭妍發寳芝之<graphic n="KR2438" url="https://raw.githubusercontent.com/kanripo/KR-Gaiji/master/images/KR2438.png" mimeType="image/png"/>鞢夾髙鳥之翩躚赫奕<lb/>
奕於崇台動爚熠於長川媚韶陽於九陌鬱佳氣於三<lb/>
天煥皇都而増熒對彤廷而有燿臨萬户以皆春委千<lb/>
<pb n="KR4h0139_WYG_166-5a"/>
門而洞照九城爛爛揺翠彩於層楹六宫迤邐又旁通<lb/>
乎奥窔映彩緻於繡戺開宿隂於彤墀紅拂霞而増燦<lb/>
白㸃雪而彌滋拱棟之朝雲共颺拂簷之夜霰巳晞欒<lb/>
虹互動若啓蟄於春光井蓮倒披共爭秀於朝暉照太<lb/>
液之波而潛鯨已躍暖上林之樹而百花欲飛殊彩浮<lb/>
於螮蝀又錯落乎珠璣彼鳷鵲之觀金波煜其散影崑<lb/>
崙之宫龍燭爛以交輝殆與此乎髣髴表休異於仙闈<lb/>
考日初出之𤣥黄兮象君徳之清明慶雲郁其蕭索兮<lb/>
<pb n="KR4h0139_WYG_166-5b"/>
開斯世之太平靈貺之自天兮允乎答於楓宸祝皇圖<lb/>
與聖夀兮長與日而俱新<lb/>
　　擬日方升賦　　　　　　　　<hi>明</hi>田一儁<lb/>
圓葢垂象兩曜合明浮蟻順東西之軌踆烏標陽徳之<lb/>
精稽方中則大塊揚其彩論既昃則虞淵潛其形是葢<lb/>
通明晦以為出入歴古今而無虧盈若夫銅龍将曙天<lb/>
雞卒號見金波之乍沈知玉繩之盡曉晨熹靄靄徹天<lb/>
光而俱浮隂氣霏霏逐雲根而並掃時則扶桑初拂若<lb/>
<pb n="KR4h0139_WYG_166-6a"/>
木漸昇始曈曨其猶微旋靉靆而益増其煜煜也閃爍<lb/>
乎出鈞之冶不足方其照耀其遽進也矯健乎雄飛之<lb/>
翮無以儷其鶱騰射鳯池則太液動揺臨仙掌則金莖<lb/>
靚飾魯邦童子兩訝車輪之形漢隂霸王獨怪萍實之<lb/>
色千山不能逃萬形末由匿仰之皆見歎孔聖之莫踰<lb/>
就之益親像堯仁之可即想夫陽浮紫極雲斂丹霄傾<lb/>
動葵心百辟捧誠而欲進照熠龍衮一人嚮離而臨朝<lb/>
覩紅輪之忽起思黄虞之逸標亦有擊壤微氓蓬萊仙<lb/>
<pb n="KR4h0139_WYG_166-6b"/>
子日出而嬉歌作息於人間水中以居映金銀於海裏<lb/>
雖隠見之不同均無負於日晷昔聞角力咸池曽棄夸<lb/>
父之杖酣戰齊野能迴魯陽之戈方士候中於既却屈<lb/>
子弭節於羲和皆冉冉過中而将暮非杲杲筮出而同<lb/>
科惟周徳隆明時旭照而始熙暨虞帝中天日光華而<lb/>
復旦堯典標寅賓之㫖姬雅並月恒之讚羨明時之如<lb/>
此敻萬世而未旰<lb/>
　　擬日方升賦　　　　　　　　<hi>明</hi>韓世能<lb/>
<pb n="KR4h0139_WYG_166-7a"/>
原夫一元既闢兩儀肇分秉陽精者惟日首法象而為<lb/>
君普光輝以照幬熙和氣於氤氲懸離則景麗中天而<lb/>
萬方正位出震則象升圓嶠而六合回春昭蘇仰育動<lb/>
蟄胥明方夫嚴更始續清夜未央明星嘒其三五零露<lb/>
沃其濃瀼天籟寂兮無聲大明隠其洪光宵衣待起丙<lb/>
枕猶皇則萬方未覩夫清輝而元陽方轉於重壤也迨<lb/>
夫天雞警於蟠木踆烏躍兮扶桑金輪浴海赤曜騰荒<lb/>
暘谷朝暾駕祥烟而初擁東方曙色開濛霧以方揚旭<lb/>
<pb n="KR4h0139_WYG_166-7b"/>
日呈輝光照蓬萊之瓊闕曦光耀彩初浮日觀之仙梁<lb/>
綵鳯含靈兮鳴於丹穴珠蠙畏逼兮伏於瑶潢爾其金<lb/>
門閃爍貝闕瞳曨光射璇題皓祥輝之郁郁色臨仙掌<lb/>
鬱佳氣之蔥蔥霓旌拂始晞之露金河流乍霽之虹三<lb/>
殿翬飛曜初暉於雲表八磚花動移淑景於天中羲和<lb/>
駕東征之轡夸父遲西逐之功光燭覆盆率土普天而<lb/>
咸照暖生寒谷黄童白叟而俱融魑魅竄跡兮羣姦隱<lb/>
伏龜龍游泳兮瑞靄瀰濛堯莢始生兮既乗陽而方熾<lb/>
<pb n="KR4h0139_WYG_166-8a"/>
舜雲復旦兮亦與天而無窮迺其照臨於四時也勾芒<lb/>
屆節則發萌啓蟄者若恩輝之燠煜而物賴其初被祝<lb/>
融司令則流金爍石者若嚴威之赫奕而人憚其豐隆<lb/>
乗蓐收以示肅則秋陽可暴而凜烈以肅殺實收萬寳<lb/>
之成當𤣥冥以布和則冬日可愛而閉藏以蘇息方毓<lb/>
一元之運故穹窿圓葢渾淪方矩晷迅隙駒象推磨蟻<lb/>
雖均造化之真精疇若大明之方起是以君子夙興靡<lb/>
暇朝乾自惕仰首九天之上振途萬里之逷眇陽燧於<lb/>
<pb n="KR4h0139_WYG_166-8b"/>
尺璧須功懋乎惜時矚羲馭於丹霄維志存乎捧日<lb/>
　　秋日懸清光賦　　　　　　　<hi>明</hi>唐文獻<lb/>
有趨炎公子方弭葢於廣原乍停驂於曲畛於是衆芳<lb/>
歇槁葉殞對靈景之蕭森遡鳴飈以淒緊惝兮恍兮歎<lb/>
無愁而不盡揚清大夫過而揖之曰先生其類宋玉之<lb/>
愁乎且四時皆天之行而何悲此凜秋是未知炎炎者<lb/>
易滅而隆隆者不可以久留請賦秋日令先生釋煩襟<lb/>
洗塵眸焉若夫祝融解馭蓐收司蕝霜禽應令風篁協<lb/>
<pb n="KR4h0139_WYG_166-9a"/>
節寒潭潦收淪池波滅槭髙梧之森森萎芳蘭之茁茁<lb/>
時維清旻載肅凉夜未央聆天雞兮咿喔起金鴉兮扶<lb/>
桑既熒熒而閃閃亦韡韡而煌煌騁六螭之逸足散九<lb/>
道之輪光奄䀛昕而始旦眎陽鼂乎垂芒寒商助其清<lb/>
暉閶闔翼以髙翔爾其蟬露乍晞鷹風未競柔祇若拭<lb/>
圓靈似鏡睇九陌之無氛儼八埏乎朗映銅鉦挂兮崇<lb/>
葢明玉宇煇兮澄江淨既乃禪於午位宅是離宫掃凉<lb/>
烟之曭莽占灝氣之玲瓏晃朗乎傾玉壺之萬壑熠焴<lb/>
<pb n="KR4h0139_WYG_166-9b"/>
乎紛疋練於長空既合璧以生潤亦抱珥而有融雖金<lb/>
行肅殺乍回光於彫栁而奔駒迅疾猶委照於疎桐影<lb/>
落霞天兮孤鶩聲流江瀨兮離鴻揮魯戈兮返舎候漢<lb/>
瑞兮再中半規乍沒霗曀不封靄西崑之餘映恍大地<lb/>
其銀鎔於是庭飄沆瀣砌冷鳴蛩瞻皓月何纎纎借藻景<lb/>
之曈曈繄澄暉乎宵晝維大明兮始終若其連觀蜿蜒<lb/>
周除參<graphic n="KR2028" url="https://raw.githubusercontent.com/kanripo/KR-Gaiji/master/images/KR2028.png" mimeType="image/png"/>朱户葳蕤丹楹爽塏驚墮粉於蓮房睠飄香<lb/>
於蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>爾乃縁隟通煇乘虛炫彩雲屏非暗綺疏不<lb/>
<pb n="KR4h0139_WYG_166-10a"/>
礙景謝玉虛光搖碧海縱㸃綴以微雲亦曜靈之無改<lb/>
遂使菊圃散一叢之金桂苑霏千林之綵疇云具腓芳<lb/>
菲若在亦有緑雲徧野黄茂登阡多黍多稌甫田大田<lb/>
斯箱擊轂恒負摩肩發御廪開百㕓肅霜維時朗旭髙<lb/>
懸出農甿於胼胝滋我稼之穎堅歌堯日兮炯晃樂舜<lb/>
畝兮有年若夫榆闗晝閉羽書不歇壮士荷殳将軍載<lb/>
瞂草枯胡騎驕露冷鳴笳發聽邊馬兮有歸心俄翔陽<lb/>
兮挂清樾爍彼琱弧燿兹𤣥鉞揚我師之景炎蕩遊氣<lb/>
<pb n="KR4h0139_WYG_166-10b"/>
於窮髮指杲曜以長驅志忼慷而呑戎羯又有林泉曠<lb/>
士嘉遯逸人偶塵圭綬終懷隠淪兹日兮何日幽蘭兮<lb/>
可紉羨山川之映帶思故國之鱸蓴爰尋荔服爰謝蒲<lb/>
輪豈太清乎可滓庶比潔於秋旻於是又為歌曰秋容<lb/>
淡兮秋宇寒秋日霽威兮清可餐安得繫之長繩兮永<lb/>
盤桓趨炎予迺嗒然而喪戄然而服相與長嘯乎秋林<lb/>
願永矢其弗告<lb/>
　　驕陽賦　　　　　　　　　　<hi>唐</hi>闕　名<lb/>
<pb n="KR4h0139_WYG_166-11a"/>
維皇穹之造物何靈鑒之不昭寂然隂閉倐爾陽驕風<lb/>
行天而啓象水干土而成妖山蛇則四翼呈歳日烏則<lb/>
三足昇朝亭臯背春兮失色草木先秋而欲彫螢飛火<lb/>
井蛙動陽飇嗟乎林之云滌山之方焦旱如何其農為<lb/>
是恤雲祁祁而始布日杲杲而行出立嗇夫於丙丁命<lb/>
小童於甲乙春雷無聞奮豫夜月罕當離畢阡陌之多<lb/>
稌不滋堯湯之下人斯疾是則墳封孝婦東海之守非<lb/>
才囚繫寃圄河南之尹未黜而明明我后罪巳彤闈日<lb/>
<pb n="KR4h0139_WYG_166-11b"/>
中而御菲食昧爽而籠繡衣慨祥正兮無潤嗟土膏兮<lb/>
逺晞冠華秉翟郡縣襲舞雩之祭務農嗇用山川申祝<lb/>
鼎之祈出徳號兮休力役鋪皇恩兮鑠帝暉於是驗靈<lb/>
圖稽祕録封朽腐宥寃獄損有餘補不足躬籍田以率<lb/>
下遣皇華以問俗借如晉平老矣所好者音古樂俟文<lb/>
侯之睡希聲懵師曠之心徳不足而自撫災無何而是<lb/>
侵赤地三年兮罕闢皇天一怒兮何深野無盈尺之潤<lb/>
山無膚寸之隂至如周宣中興視人如子旱魃為虐於<lb/>
<pb n="KR4h0139_WYG_166-12a"/>
藩服羣元輟耕於耒耜饑饉荐臻惔焚未已畢崇奠釂<lb/>
之設不絶郊宫之祀寧莫我聽憂心如圯及夫下邳内<lb/>
史任在責誠鍾亢陽之有悔毒殲殪之無生乾坤不交<lb/>
兮兹焉中否雷霆不動兮何時滿情求下哀於人瘼希<lb/>
通鑒於神明爾其廣漢從事捫衷自省藻灑不時奚能<lb/>
泣整地則水淪金穴天則全枯玉井走羣望而何階誓<lb/>
中隅而有請是以孫武止矢誚梁君之射鳥臧文抗議<lb/>
非魯國之焚巫齊阻饑而問孔鄭有事而咨屠彼炎亢<lb/>
<pb n="KR4h0139_WYG_166-12b"/>
之為患信古來而有乎昔者商罪貫盈邢為不道周師<lb/>
初克而年豐衞國致疑於請討矧獯獫兮叛渙伊将驕<lb/>
兮師老方按甲而天誅未迴戈而彗掃行看郅支之亂<lb/>
且見呼韓之保将覆油隂竚羞行潦是時也上方受釐<lb/>
宣室訪議雲臺所以仰乾封之兆稱時運之災濁河清<lb/>
兮龍馬出滄海晏兮鯨魚來山聲萬歳壇勢三陔式行<lb/>
和鑾之節常希法駕之迴皇乎備矣侯不邁哉<lb/>
　　織女賦<hi>有序</hi>　　　　　　　　<hi>明</hi>何景明<lb/>
<pb n="KR4h0139_WYG_166-13a"/>
余嘗觀謝眺王勃七夕賦皆組詞繪句務極妍蒨其意<lb/>
不過侈二星靈光之㑹合述一時遊燕之勝靡於比諷<lb/>
之義或缺也余病值七夕之夜感織女之事託意命詞<lb/>
作為兹賦以附風人之㫖而事之荒怪固不必有徵也<lb/>
夫何天媛之淑嫮兮鎮獨處而寡儔絍組綺以自飾兮<lb/>
誠靈質之嗜修長夜徂以漫漫兮秉機杼而懷憂倚北<lb/>
斗以延佇兮視天漢之横流雖余衷之弗渝兮羌獨慕<lb/>
夫好仇諒天路之豈遐兮顧欲渡而無舟迺秋序之甫<lb/>
<pb n="KR4h0139_WYG_166-13b"/>
交兮氣凄悷而憯惻桂枝曄兮垂華白榆曜兮寒色啓<lb/>
真卜於兹夕兮𤣥龜告余以吉日遡靈波以迅渡兮宛<lb/>
東路而徂行鳯凰翼以翳車兮命烏鵲以築梁先朱鳥<lb/>
以通媒兮導應龍以啓征錯璇璣之轇轕兮施縹緑之<lb/>
雜章步列星之文履兮纚素霞以為裳被翠羽之翩反<lb/>
兮雌蜺爚兮函光申雅觀於河濱兮敷悃款之衷腸舒<lb/>
幼眇以綣結兮燕淫衍而相羊湛歡樂而窮極兮虞見<lb/>
妒於朝陽歘神采之易翕兮忽班駕而懷傷超兮西邁<lb/>
<pb n="KR4h0139_WYG_166-14a"/>
兑兮故處慚報章之罔答兮遺玉玦於漢浦睇往途以<lb/>
連邅兮神悒紆而不去發惟葢之委蛇兮旟央央而與<lb/>
與輪結軫而轗軻兮衣攬袂以躊躇順飄風以右翔兮<lb/>
秋颯颯而零雨天寥迥以揚雲兮跂余望夫河渚巻綃匹<lb/>
之繽紛兮斂容輝於雲閨傳羅韤於綈襦兮居㷀㷀而<lb/>
少依慮前矢之未諶兮恐來期之後時掇天葩之荾敷<lb/>
兮襲芳蕤以自持承二曜之景爓兮飾五緯以修辭脩<lb/>
辭兮何為願布兮貞心流波兮𦕈緜致余兮遐音目超<lb/>
<pb n="KR4h0139_WYG_166-14b"/>
送兮増鬱聊託之兮漢南亂曰宛彼佳人阻銀潢兮豈<lb/>
無同仇誰與航兮翹首天路寡修梁兮憂心嫶妍厪七<lb/>
襄兮資質靚好䝉素裳兮九秋兹夕懽未央兮别促遘<lb/>
<hi>希</hi>安可長兮余思怨嬪實與併兮扃殿寥寥晝淒清兮<lb/>
君不為徒御熒熒兮瞻望深宫懷廣庭兮單棲守誓感<lb/>
斯靈兮<lb/>
　　碧雲賦　　　　　　　　　　<hi>宋</hi>張　耒<lb/>
蹇臨髙而延矚悵天邊之碧雲緬不知余何思情坌至<lb/>
<pb n="KR4h0139_WYG_166-15a"/>
兮繽紛懷幽蘭之令姿方揚靈乎上春顧采者非其人<lb/>
使暴露乎埃塵我有㫖酒相與殷勤終闊莫致實勞我<lb/>
神白日西馳去故就新發采舒光念當及晨<lb/>
　　喜雨賦　　　　　　　　　　<hi>明</hi>張鳯翼<lb/>
重光赤奮若之協洽月猶亢霿不雨當事者誡民索神<lb/>
而雩之迺□甘澍余因賦此以志喜曰肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>作沴旱魃<lb/>
為殃載當溽暑乃肆驕陽嘘燭龍而爇世煬朱鳥以焚<lb/>
荒赫赫爾金流爚氣蟲蟲乎火吐燑光赤地熬煎龜拆<lb/>
<pb n="KR4h0139_WYG_166-15b"/>
三千之界土黄埃坱□鮒悲百六之封疆民乃叩心於<lb/>
昆明之鯨切齒於拘扶之鼠於是禱靊霳徵柱礎祈屏<lb/>
翳占少女咤石燕以求渰釁泥牛而冀湑繄天公之降<lb/>
鑒軫物彚之為焦爰命五雷誅鵔靃□屠䖺蟾蜍據畢<lb/>
蜥蜴登垚阿香轉轂李靖操杓挹三江以備霵汲九井<lb/>
以迴熛其始也雲靉靆兮含□風颼飀兮引䨴電煜煜<lb/>
兮方揚雷虺虺兮乍攂鳩攫搏兮驅羣蜧蜿蜒兮出沕<lb/>
俄而霏霺霧擁滴瀝風搓初濂瀸而霢霂歘傾注以霶<lb/>
<pb n="KR4h0139_WYG_166-16a"/>
𩃱劈青蕉於深苑摧紫蓼於長河滯東山之征斾灑西<lb/>
塞之漁蓑□□霒霒黯淡鏁嶙峋之色霯霯□□溟濛<lb/>
増瀲灩之波斯時也溝澮盈塍疇溥瀁栁塘迷花塢蟻<lb/>
封没而垤鸛無聲馬鬛湮而商羊落羽減聽經研裏之<lb/>
涓陋救蜀杯中之醹當羞焚尫之僖公可愧乾封之漢<lb/>
武豈水廟以迎龍抑石潭而置虎行見潤灌千封沾濡<lb/>
萬寳溉禹甸以重蘇渥宋苗於既槁活中谷之修蓷起<lb/>
平原之潰草野無卉而不䓾畷無禾而不葆水無瘴而<lb/>
<pb n="KR4h0139_WYG_166-16b"/>
不清山無嵐而不掃炎融退舎以求容□伯呈能而□<lb/>
考山陬海澨同消雲漢之憂野老村甿共舞桑林之禱<lb/>
則有頌膏澤以颺徽擬醴泉而志潤慶肥莢於四山慰<lb/>
焦枯於一陣故雖少盭其常亦不害乎隂陽之順若夫<lb/>
解吳師於壞壘走秦戍於漁陽濕蕭王於道舎敗魏卒<lb/>
於陳倉夫寧直係品彚之榮靡開落亦且闗國家之成<lb/>
敗興亡至於捲簾髙王勃之才折角矗林宗之望隨車<lb/>
彰百里之賢辨獄表真卿之亮總氤氲布濩之𤣥機又<lb/>
<pb n="KR4h0139_WYG_166-17a"/>
安可以一二而名状故神女多情聿行於巫峽蛟龍有<lb/>
意式借於池中雖陽烏之微黙感隂石之末潛通是以<lb/>
仰弔伐於成湯者象之而親其澤美匡襄於傅說者比<lb/>
之而大其功於維不淫以不□庶幾□世於無窮洵爾<lb/>
余将偃芸窗以醉籍又何論乎麥之西東亂曰明昭上<lb/>
帝回夙憝兮咤霧鞭霆施霖愛兮潤物優游不破塊兮<lb/>
睠彼疆埸靡煏焙兮介我黍稷如茨梁兮穀我士女罔<lb/>
愴惶兮畦棲畮被慶豐康兮擊壤歌衢樂堯唐兮<lb/>
<pb n="KR4h0139_WYG_166-17b"/>
　　霜賦　　　　　　　　　　　<hi>明</hi>錢文薦<lb/>
吁嗟乎霜之為物禀隂而聚隨露而凝甫交納火先兆<lb/>
堅冰亮金祗之轉轡知玉女之飛英星見房而始落鍾<lb/>
應律以齊鳴封條紀夫平子殄類詠於淵明鷓鴣畏而<lb/>
掩翳鷹隼擊而軒騰氣因風以倍肅光映月其増清何<lb/>
茂叢之欲敗豈隕葉之能停君子履焉心惕婦女對之<lb/>
功成至夫員嶠借以覆繭仙都煉以為藥嵰州則滋味<lb/>
獨甜廣延則紺碧相若斯皆衆目之未覩要亦凡胎所<lb/>
<pb n="KR4h0139_WYG_166-18a"/>
難獲疑乍沾而神爽想久服而老却乃若瓊筵奏伎玉<lb/>
手擎杯九枝燈閃百花帳開清歌曲折妙舞徘徊不知<lb/>
夜往寧覺曉來忽移步以冉冉旋舉目而皚皚散郢中<lb/>
之積雪吹江上之落梅進爵斚而無筭擁鼦裘其未迴<lb/>
奈嚴色之獨早况漏聲之頻催於是茅店雞啼板橋馬<lb/>
度白亘荒草素凝遥樹踏來有迹歸去無路恨疊闗山<lb/>
愁纒夢寤則有逺道之征夫與空閨之思婦聽蟲吟而<lb/>
淚落瞻鴈影以魂赴将寄信其孰遣縱緘情而誰訴感<lb/>
<pb n="KR4h0139_WYG_166-18b"/>
不絶夫慘悽憂豈忘乎寒沍别有遭讒孽子受繫孤臣<lb/>
荷衣敝裂葛屨逡巡援琴抱恨舉筆含辛籲寃不察顧<lb/>
影無親嗟哉霜兮何彼對之而意曠此對之而睂顰必<lb/>
衷情之有異詎物色之不均不然君試看夫天街之皓<lb/>
月與上國之陽春寧隨地而愉暢且盡人而歡忻亂曰<lb/>
青女司令濃霜結兮散為朝華比初雪兮意帶悽戾威<lb/>
凜烈兮遂使草木咸摧折兮何况愁人心鮮悦兮安得<lb/>
羲御俾速滅兮<lb/>
<pb n="KR4h0139_WYG_166-19a"/>
　　雪賦　　　　　　　　　　　<hi>明</hi>錢　棻<lb/>
天弢餘碧峰斂羣青烟深苔瞑野入雲平乍因飈而迴<lb/>
合忽排闥以飄零花明四照蕊綻千層竹腰頻折松蓋<lb/>
如擎梅顋傅粉石骨凝冰清光千里鶴唳一聲屋壓琉<lb/>
璃之瓦簾開雲母之屏九天無月而長白萬樹非紅而<lb/>
皆春絲鱗鱗以吐瑞氣裊裊而爐熏輕瓊為鈿冷絮成<lb/>
茵鴉寒掠背風靜翻雲惟寥空之一色聽愉瘁之平分<lb/>
當夫紅爐黛暖雕閣香闈君寒妾擁妾臂君持鏡開千<lb/>
<pb n="KR4h0139_WYG_166-19b"/>
靨笑冶一枝聽飛絮之髙吟曽寒威之足欺亦有天街<lb/>
步軟栁下藏舟忻驢背之甚穏恣冰壺以遨遊或泛山<lb/>
隂之棹或登華外之樓冷香弱夢細細匀愁於是梁園<lb/>
才子兔穎詩腸江誇瓊樹盧妒玉堂六出爭妍雙尖鬬<lb/>
芳茍千秋之在兹雖掃徑其何傷及夫𤣥雲結陣赤暈<lb/>
揮鞭貔貅氣湧鵝鴨聲喧将軍飲葡萄之酒壮士歌黄<lb/>
竹之篇戈衣皜而生明光照甲而増鮮更有銀花垂榜<lb/>
絳雪成田橘叟輸塵葛郎乗船印恵可之趺而影留嵩<lb/>
<pb n="KR4h0139_WYG_166-20a"/>
頂披王恭之氅而望類神仙維勝賞之足娛笑謝賦為<lb/>
未妍若乃隴水寒塞馬嘶樵徑封鄰燭微蘆花汀衷忽間<lb/>
孤雁之鳴獨石山頭濕透木棉之衣泣寒砧而如雨釣<lb/>
空江以無魚臥袁安於土室映孫康之敝書士衡戮而<lb/>
華亭雪暗孝婦死而東海瑶飛襄陽枯骨灑人間之<lb/>
黄玉海上孤臣飽撐腹之玻璃戍卒征衣皆鐵寒閨淚<lb/>
滴為緋况乎嚴風曉別蒼雲暮同銀沙萬里古道䝉茸<lb/>
雖天山之玉滿奚所寓而多窮爾乃放舟浦北覓句橋<lb/>
<pb n="KR4h0139_WYG_166-20b"/>
東籬描緻影酒送微紅憨飛舞蝶碎翦吳淞仰看何依<lb/>
之雀遥聞人外之鐘於斯時也髙士夢酣美人簪敧獸<lb/>
炭光熒鵠研冰澌枝低似醉波定如癡溪流暗瘦芳草<lb/>
先肥肌同姑射瑞積瑶池快心魄之如水歎造物之雄<lb/>
奇<lb/>
　　靈雪賦<hi>有序</hi>　　　　　　　　<hi>明</hi>王廷相<lb/>
嘉靖已丑仲冬之月維我皇上念雪澤之未霑憫農事<lb/>
之靡濟乃齊心瀹慮省躬咎往既禋禱於南郊復申告<lb/>
<pb n="KR4h0139_WYG_166-21a"/>
於西社望三白賚於昊天俾九榖登於來稔巳而靈雪<lb/>
聿降彌日達夜殊為優渥之澤允矣黍稷之祥康歳可<lb/>
期兆民允賴臣猥從班列恭覩休禎不揆蕪陋之辭用<lb/>
讚明昭之貺其辭曰<lb/>
惟我皇上以神聖而御世協化機於兩儀措羣生於太<lb/>
和調隂陽而順之何𤣥冥以司令祕雪澤而靡施日終<lb/>
風以吹沙望飛霰而無期曰天道之恵民胡戾氣之如<lb/>
狂倘暵旱以為災奚民食之可望帝引咎以自歸心惻<lb/>
<pb n="KR4h0139_WYG_166-21b"/>
惻而靡康乃徹樂減膳避殿慘服罷工節財緩刑慮獄<lb/>
心無往而不齊政無幽而不燭期實徳以應天冀真宰<lb/>
之降福於是敕儀臣議明禋諏吉日卜良辰躬南郊以<lb/>
祈祝即右社而駿奔秉精誠以昭假幸明靈之居歆奄<lb/>
焄蒿之可接或肸蠁之如聞及夫社豆方徹宫輿未駕<lb/>
微霰俄集鵷班載灑聖容穆然自如百官黙以歡詫信<lb/>
天人之交孚速感應之非假既而雰雰蕤蕤拂拂瀌瀌<lb/>
綴妍華於綺樹散騷屑於回飇影漾銅龍之樓光迷白<lb/>
<pb n="KR4h0139_WYG_166-22a"/>
玉之橋入鳯閣以増嚴積平臺而助髙靄三殿之精輝<lb/>
璨六宫之璚瑶聖人覽瑞以開顔詞臣揚美而揮毫由<lb/>
是竟日連宵層飄疊委突矣數尺縞然千里懷山塞谷<lb/>
迷遐掩邇下潤積而土膏陽氣固而春美蝗種斃以無<lb/>
遺麰麥熟而可俟多稼滿望於甫田有年将書於信史<lb/>
三農仰徳而忭舞百工有賴而交喜是蓋聖秉日躋之<lb/>
敬天示神速之眷退熒惑者未之可及禱桑林者庶幾<lb/>
同貫覽氣化之協調契天人之相贊綏靈雪以育民豈卿<lb/>
<pb n="KR4h0139_WYG_166-22b"/>
雲之足羨於是皇上仰承神休拱荷天徳不自滿假恒<lb/>
存謙抑早朝晏罷宵衣旰食發倉庾賑㷀瘠薄税斂省<lb/>
刑辟崇儉素禁麗飾勸男耕重女織親賢而逺佞清心<lb/>
而祛慝嗜大仁以無尚久至誠而不息然後凝神沖穆<lb/>
體道𤣥黙達禮樂於海埏匹堯軒於古昔庶政和羣工<lb/>
式年穀登天下懌坐明堂以受賀葆天眷於無極臣乃<lb/>
稽首頓首為之歌曰國有凍餒兮胡黄竹之徒謳民非<lb/>
其上兮何雪宫之獨遊我皇普至仁兮恒民隠之是<lb/>
<pb n="KR4h0139_WYG_166-23a"/>
求感昊天之靈澤兮垂率育之洪休再歌曰皇心敬一<lb/>
兮昭以格天皇徳宣朗兮日月之懸皇勣維懋兮王道<lb/>
平平皇圖永昌兮億萬斯年<lb/>
　逸句<hi>附</hi>
　　雲賦　　　　　　　　　　　<hi>晉</hi>成公綏<lb/>
於是元氣仰散歸雲四旋冰消瓦離奕奕翩翩去則滅<lb/>
軌以無跡來則幽闇以杳冥舒則彌綸覆四海巻則消<lb/>
液入無形或狎獵鱗次參差交錯上㨗業以倚梁下壘<lb/>
<pb n="KR4h0139_WYG_166-23b"/>
峗而相薄狀崴嵬其不安吁可畏而欲落或燦爛綺藻<lb/>
若畫若規繁縟成文一續一離或繡文錦章依微要妙<lb/>
綿邈凌虚輕翔浮漂<lb/>
　　雪賦　　　　　　　　　　　<hi>晉</hi>孫　楚<lb/>
豐隆灑雪交錯翻紛膏澤偃液普潤中田肅肅三麥實<lb/>
獲豐年<lb/>
　　雪賦　　　　　　　　　　　<hi>晉</hi>李　顒<lb/>
何時雪之嘉澤亦應變而俱凝隨同雲而下降固霑渥<lb/>
<pb n="KR4h0139_WYG_166-24a"/>
之所興<lb/>
　嵗時<lb/>
　　嘉陽春賦　　　　　　　　　<hi>元</hi>涂　幾<lb/>
春風吹波兮萬緑和柔寒暴盡去兮乍離衣裘耕夫在<lb/>
田兮耒耜聿修河洲草豐兮牧犢來遊飛鳥上下兮亦<lb/>
念其儔嘉此白日兮鳴聲栗留先生何為兮有志不酬<lb/>
懐寳遯世兮以死誰尤憂吾之憂兮念夫人之捐瘠樂<lb/>
吾之樂也見心徳之周流<lb/>
<pb n="KR4h0139_WYG_166-24b"/>
　　秋賦　　　　　　　　　　　<hi>唐</hi>虞世南<lb/>
觀四時之代序對三秋之爽節雲既淨而天髙潦将收<lb/>
而水潔凝珠露之淒冷鏡青山之滉澈燕違幕而巢空<lb/>
鴈驚羣而行絶於斯時也登綺閣臨飛觀開霧縠之疎<lb/>
幌褰輕綃之碧幔映金波之皎潔明玉繩之燦爛看夜<lb/>
鵲之繞枝望牽牛之隔漢蓮尚香於江浦草猶青於河<lb/>
畔<lb/>
　　秋興賦<hi>有序</hi>　　　　　　　　<hi>明</hi>馮時可<lb/>
<pb n="KR4h0139_WYG_166-25a"/>
昔安仁三十有二寓直散騎之省以秋興命篇余直赤<lb/>
龍署差少安仁爰感時事輒念歸與聊嗣其響恐洛陽<lb/>
道上見者不免擲瓦耳<lb/>
嗟旅客之多懷兮雖陽和而若疢矧清秋之既屆兮其<lb/>
何興而不盡於時祝融解綏蓐收御靷夙苛捐惟微凉<lb/>
薦袗萬山颯摇百籟徐引天地凝閉物色淒緊雲生隴<lb/>
底桑疎薊門風起洞庭烟深湘沅嶺頽鮮而殞翠兮木<lb/>
落英而辭繁露凝霜以皚皚兮水激波以潺潺堂别燕<lb/>
<pb n="KR4h0139_WYG_166-25b"/>
而差池兮浦落鴻而翩翩日色游揚而逾皎兮天氣晃<lb/>
朗而靡昏何晷度之漸促覺清夜之方永迅商縱錚而<lb/>
摶霄兮金波騰絢而流影輕蛾繞於蓮燭兮寒蛩鳴乎<lb/>
露井遭托身於雲陛兮獲寓直於華省神宇微微天河<lb/>
耿耿金鋪肅霜銅龍閉冷虯箭響微魚鑰聲靜寒榮燦<lb/>
發於銀釭星彩汎灩於軒屏惜飛光之超忽獨輾轉而<lb/>
自省厠鴛鷺之末行兮依日月之餘景伎同北郭而知<lb/>
濫兮俸優東方而竊偉感大鵬之逍遥兮何雞肋之足<lb/>
<pb n="KR4h0139_WYG_166-26a"/>
恃覩巨溟之渤潏哂河伯之秋水等軒冕於蜉蝣兮視<lb/>
鐘鼎猶菅枲威鳯不受夫羈笯兮神龍曷戀乎泥滓乗秋<lb/>
風以憶鱠兮忽拂衣以髙厲訪三禪於鷲嶺兮覓四皓<lb/>
於洛涘託蘭衷於昔賢兮追蘿尚於前史延松隂於胡<lb/>
牀兮捲筠浪於箱几動以寥廓為居靜以環堵為宇無<lb/>
貴無賤無人無已蓋寄跡於太虛而遊神於太始<lb/>
　　知秋賦<hi>有序</hi>　　　　　　　　<hi>明</hi>祝允明<lb/>
庚午六月丁未立秋其夕頓凉不俟一葉感淮南之論<lb/>
<pb n="KR4h0139_WYG_166-26b"/>
稍為賦之<lb/>
逖隂陽之愆伏適儆余於兹歳伊蓐后之堅方獨秉貞<lb/>
而不戾受帝命以握矩布金行於區内日耿耿以謝炎<lb/>
風蕭蕭而助氣侍隸逸而卻扇閨媛戒於紉綴聊閉闗<lb/>
以偃息觀燒炬之可憩憙青蠅之暫逺悅𤣥蟬之餘嘒<lb/>
雖序令其靡爽迺興悲而起嘳信揫斂兮致刑将違仁<lb/>
兮肅義劉百生以一膢易榮華而彫瘁匪皇穹兮好殘<lb/>
繄舒慘其相倚始為露以作霜睇堅冰之必至感兹秋<lb/>
<pb n="KR4h0139_WYG_166-27a"/>
之既知豈曰童心之傷逝<lb/>
　　中秋賞月賦　　　　　　　　<hi>明</hi>黄仲昭<lb/>
繄八月之既望適三秋之方半西風颯其淒清落葉紛<lb/>
其淩亂蟬嘒嘒以吟寒鴈飄飄而横漢砧杵急於風前<lb/>
絡緯悲於階畔天晃朗以彌髙歳荏苒而将晏悵芳時<lb/>
之易徂感中心之浩歎於是乎招瀛洲之仙客載崑崙<lb/>
之霞尊席芳葯臨華軒放懷歌詠寄興乾坤於以滌煩<lb/>
襟之怫鬱於以盪靈臺之輪囷斯時也萬籟寂然而無<lb/>
<pb n="KR4h0139_WYG_166-27b"/>
聲層漢湛乎而澄碧微雲盡斂爽氣可挹酌流霞於杯<lb/>
中候明月於林隙少焉素蛾升於滄海冰輪展乎太虛<lb/>
流清輝於觀闕揚浩彩於階除影落御溝一派金波蕩<lb/>
漾光涵大地萬頃素練平鋪宇宙幻玻瓈之鏡身世寄<lb/>
冰玉之壺長河韜映列宿掩縟丹桂之影森然𤣥兔之<lb/>
魄瑩若廣庭水淨連薨霜潔階前之皓鶴奪鮮林外之<lb/>
白鷴失色景物極變態之百端詞翰莫形容其萬一衆<lb/>
容乃清談蠭起玉壺鯨吸豪氣淩九霄襟懷隘八極飄<lb/>
<pb n="KR4h0139_WYG_166-28a"/>
飄乎如子晉乗鸞羽化蒼茫之表浩浩乎如列子御風<lb/>
蟬蜕氛埃之域袁宏之泛渚不足形容庾亮之登樓未<lb/>
能彷彿既而賓主傾倒尊俎狼籍明月方中逸興轉劇<lb/>
客有歌之曰懸玉鏡兮中天散清光兮萬里酌桂醑兮<lb/>
舒余懷覺塵埃兮淨如洗餘興未已明月漸沈青山轉<lb/>
影緑樹移隂客又有歌之曰挽冰輪兮駐天末伴芳尊<lb/>
兮慰余心清光從此兮一去塵埃依舊兮滿襟歌闋衆<lb/>
客顧謂余曰人之生也棲輕塵於弱草寄浮漚於滄溟<lb/>
<pb n="KR4h0139_WYG_166-28b"/>
百感撓其心萬事累其形歡愉無幾憂戚相仍故右軍<lb/>
蘭亭之㑹必形之於翰墨東坡赤壁之遊必播之於聲<lb/>
音也然而不過放曠於山林之内傲睨於泉石之濱而<lb/>
已今吾與子遭聖明之時值隆平之世幸聚㑹於輦轂<lb/>
之下得從容於琴尊之際挾清飇以飛仙弄明月以適<lb/>
意葢有蘭亭之所不能兼赤壁之所不能致者矣獨悲<lb/>
夫聚散靡常勝㑹難得今夕幸同几席之懽來歳寜無<lb/>
參商之隔乎子宜播之賦詠傳之來日庶幾後之視今<lb/>
<pb n="KR4h0139_WYG_166-29a"/>
亦猶今之視音也於是乎乃拂剡紙滌端石命毛穎灑<lb/>
子墨搆思方成餘景巳畢<lb/>
　逸句<hi>附</hi>
　　感春賦　　　　　　　　　　<hi>宋</hi>劉義恭<lb/>
聽時禽之弄音信闗闗以嚶嚶悲陽鴻之赴朔憐春燕<lb/>
之入楹天晻曖而流雲日隂翳而淪精風淑穆而吹蘭<lb/>
雨濛濛而洗莖草承澤而擢秀花順氣而飛馨<lb/>
　　春賦　　　　　　　　　　<hi>齊</hi>蕭　慤<lb/>
<pb n="KR4h0139_WYG_166-29b"/>
落花無限數飛鳥排花度禁苑至饒風吹花春滿路巖<lb/>
前片石迥如樓水裏連沙聚作洲二月鶯聲纔欲斷三<lb/>
月春風已復流分流繞小渡塹水還相注山頭望水雲<lb/>
水底看山樹無餘香尚在歌盡聲猶住麥隴一驚翬菱<lb/>
潭兩飛鷺<lb/>
　　春賦　　　　　　　　　　　　梁元帝<lb/>
洛陽小苑之西長安大道之東苔染池而盡緑桃含山<lb/>
而併紅露霑枝而重葉網縈花而曳風<lb/>
<pb n="KR4h0139_WYG_166-30a"/>
　　秋興賦　　　　　　　　　　<hi>晉</hi>曹　毗<lb/>
素秋始啓清風激暑葉零玉階柯委勁楚離禽嚶嚶而<lb/>
晨鳴輕帷翩翩以微舉夕露頽潤於蘭庭秋蟲屬響乎<lb/>
廊宇<lb/>
　　悲四時賦　　　　　　　　　<hi>晉</hi>李　顒<lb/>
悲炎節之赫羲覽祝融之御轡遊井耀兮南離晞辰凱<lb/>
之長吹䕃緑栁之揚枝雲鬱律以泉涌雨淋灕而方簁<lb/>
奮駭霆之奔磕舒驚電之横摛<lb/>
<pb n="KR4h0139_WYG_166-30b"/>
　地理<lb/>
　　太華賦<hi>有序</hi>　　　　　　　　<hi>明</hi>王祖嫡<lb/>
往有胡僧徧遊海外歴閲區中暨過太華膜拜唄贊久<lb/>
而不去以為名山之勝髙此者廣此者幽此者修此者<lb/>
深而邃者險而怪者多矣若夫四面神削一霤鬼鑿幻<lb/>
晴空之芙蓉雄天都之矩堞雖在塵寰實標仙府未有<lb/>
兹山之儷者也余夙攖疢疾雅慕沖虚猥以使節之暇<lb/>
獲恣探討宿最髙之危峰窮無盡之大界未嘗不慡然<lb/>
<pb n="KR4h0139_WYG_166-31a"/>
自失疑蕉鹿柯蟻非真境也及瞑目遐思又復歴歴知<lb/>
非夢游輒作賦一首私紀其蹟嗚呼斯地斯攬亘古大<lb/>
觀即長卿神化子雲𤣥奇殫楮腐毫亦莫能状矧寡陋<lb/>
蕪俚如余者寜不溷太顥之純素資文士之軒渠乎雖<lb/>
然昔賢所賦侈張靡麗實以辭掩余則局促模擬如惡<lb/>
書臨搨庸繪肖貌彷彿其似而巳金天正直庶幾免綺<lb/>
語之諐云爾<lb/>
繄穹窿之崇顯迨磅礴之北坱剖洪濛而亡垠别分野<lb/>
<pb n="KR4h0139_WYG_166-31b"/>
而應象眷西顧以誕載視上公而輔相灝素凝結位寘<lb/>
兌方天漢下傾星宿濫觴漰渤汎涌浩浩湯湯壅閼泜<lb/>
洄潰溢孰防馮夷懍警馳訴帝傍爰命巨靈東劈首陽<lb/>
厜㕒崛﨑靡縁特峙嶻嶭崚嶒去天而咫列丹嶂之危<lb/>
垣聳𤣥霄之堅壘五岳居首三條處中四面成削一線<lb/>
僅通矗淩空之冰梯駕憑虛之彩虹心屢回而慴慴目<lb/>
幾眩而朦朦維決吻攀注霤升眢井窺天竇躡霧穿<lb/>
雲依巖傍岫状引壁之蝸牛肖登木之鼯鼬橦窮峽既<lb/>
<pb n="KR4h0139_WYG_166-32a"/>
仄徑孤懸闊不盈尺修迺竟阡若鼻齅物如耳屬垣面<lb/>
簇彌髙之絶巘趾臨不測之深淵鳥戢羽而畏奮猿斂臂<lb/>
而不前重足次且側身彳亍纚㧥去幘縫偏束裻蹈滑<lb/>
苔而重繭捫嵐坎而痺瘃犂溝㟏岈車箱踖蹵砭已盡<lb/>
而忽連括将夷而猶屬㳂峻脊兮蒼龍迴健翮兮冥鴻<lb/>
度赤城之石橋跨碧落之㒨蝀峮嶙盤紆巑岏㠧崆鼓<lb/>
調調之天籟御泠泠之罡風弄珠簾之瀎瀑把玉井之<lb/>
芙蓉顛邇松檜崖躋日月掌□凝膏盆池澄碧丹竈未<lb/>
<pb n="KR4h0139_WYG_166-32b"/>
熸瓊漿尚渫聮霞洞之滴乳踐雲軿之新轍現叔卿於<lb/>
杪樹醒圖南於鑿穴發清嘯於幽篁度流鈴於穠樾隆<lb/>
崇<graphic n="KR2029" url="https://raw.githubusercontent.com/kanripo/KR-Gaiji/master/images/KR2029.png" mimeType="image/png"/>崒厥唯南峰隠蔽光互呼吸天通縱覽塵界蒼蒼<lb/>
濛濛宇宙不盡心目未窮荆岷岐梁崤澠漢隴聚兮培<lb/>
塿散兮蠛蠓嘅陵谷之變遷終峰巒之揖拱㶣㶣晫晫<lb/>
熠熠煌煌歘翻銀濤倏射金光電掣莫竟蛇行靡常蜿<lb/>
蜒逶迤何物爾長緬黃河與清渭麗晴旭而波揚錯愕<lb/>
疑夢駭忭欲狂遡十洲之曠邈隘六合而翺翔至若東<lb/>
<pb n="KR4h0139_WYG_166-33a"/>
睇扶桑西睨昧谷海沸金烏崦回玉兔擅大觀而鮮儔<lb/>
殫羣山而稱獨時乎鸞旌鶴馭金支翠旗異香馥郁靈<lb/>
光陸離青童前導玉女後隨纎嫋窈窕婉孌旖旎昇巖<lb/>
遵麓往往見之遙瞻禮而傾矚兮林闃靜而摵摵羌低<lb/>
佪而於邑兮衷鬱陶而覛覛美恬澹而寡營兮抱一以<lb/>
嗇契冥筌而翛舉兮守黙以適瞡弱水之淼茫兮疇濟<lb/>
慈舶覷閬苑之寥廓兮孰錫琅册予将來瑶石之九節<lb/>
兮和以瀵澤茹丹丘之三秀兮餐以璚液伐五粒之巨<lb/>
<pb n="KR4h0139_WYG_166-33b"/>
松兮俯拾琥珀憩長春之石室兮横吹玉笛碧雲漸合<lb/>
兮遼空暝色美人延佇兮搖搖心惻於是歌竹几掩柴<lb/>
扃煮白石餌黄精牖隙暉晃非燐非螢乍逺乍近忽滅<lb/>
忽熒穿叢薄而無景度鋭嶠而有聲峽口吐月冷浸玉<lb/>
京雖踰望之漸虧顧澄宇之倍明三峰鼎立萬仞<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>嵤<lb/>
羊角直上天柱髙擎儼兜鍪之大将凛<graphic n="KR2155" url="https://raw.githubusercontent.com/kanripo/KR-Gaiji/master/images/KR2155.png" mimeType="image/png"/>髽之神兵迅<lb/>
兮若搏側兮若崩蒸雲滃翳瞥失厥形千崖怒號衆壑<lb/>
哀鳴泬漻岑寂怔忡靡寧獨爇松火朗誦黄庭瑶瑎步<lb/>
<pb n="KR4h0139_WYG_166-34a"/>
虛若有人聽倦而假寐曙色已昤悄然而思肅然而返<lb/>
拂讀殘碑披讐遺簡百千萬劫永填嵬峩七十二君俱<lb/>
抒望款致雨興雲儲禎祛沴徳膺封秩功崇祀典諒少<lb/>
昊之下都亶蓐收之别館詎埏宇之隩區實鍾毓之流<lb/>
衍恧麗則之萎索負幽閟之探篹既黯黯以傷别又眇<lb/>
眇而増戁倘遊岱之無期副明山而未晚亂曰巉巉太華<lb/>
埒崑崙兮䃬䃬峻嶽駐軒轅兮二曜迭運為朝昏兮萬<lb/>
象咸羅肆吐呑兮逖哉鰲極奠乾坤兮蕞爾蟻垤列兒<lb/>
<pb n="KR4h0139_WYG_166-34b"/>
孫兮九闗有路達天門兮八翼罔折叩帝閽兮援余之<lb/>
手標掌痕兮晞余之髮出沐盆兮暍飲沆瀣滌囂煩兮<lb/>
戲掔菡萏挹芬黁兮調笑巧謔顧鬈婘兮相與目成獨<lb/>
無言兮縁兹一念復沈淪兮矢潔好脩誓偓佺兮再尋<lb/>
白帝問真源兮葆我靈灝永弗諼兮<lb/>
　　太岳太和山賦　　　　　　　<hi>明</hi>楊　琚<lb/>
惟太岳之為山兮形肇奠於鴻荒迺渾淪而磅礴兮鍾<lb/>
秀氣於𤣥黄顧發源於嶓冢兮擁翠浪於武當肆連峰<lb/>
<pb n="KR4h0139_WYG_166-35a"/>
而接岫兮復積嶺而重岡峙漢水之南隅兮跨均房之<lb/>
兩疆控翼軫之分野兮應列宿於上蒼羌迴旋乎地軸<lb/>
兮扼天闗於古襄衍脈絡於荆山兮析支派於内方七<lb/>
十有二峰根盤八百里崔嵬巑岏岧嶤峛崺廞廞如對<lb/>
森列如竢若迴而馳似行而止若豁而谺似立而跂或<lb/>
俯焉而復昂或仰焉而崛起或蜿蜒兮如龍如蛇或蹲<lb/>
踞兮如虎如兕或尖鋭兮如筆如鋒或正直兮如屏如<lb/>
几若乃三十六巖之幽虛二十四澗之迤邐五臺五井之<lb/>
<pb n="KR4h0139_WYG_166-35b"/>
悠悠三泉二潭之瀰瀰厥石則有金星銀星厥産則有<lb/>
地髓石髓堯韭禹糧雜沓而並美秦檜漢柏偃蹇而長<lb/>
清木實則有椃㮘桫樆檰檰棪梬㮕様楸櫻野蔌則有<lb/>
菌䓴笋灆薯菜蕨葵䕬蔱蒟菁以至迷窮草交讓木靈<lb/>
夀杖石磴心樃梅赭斞巖乳騫英天花雲林芳芷徽蘅<lb/>
枝柑房李鄧橘襄橙無一不有雖茅亦馨萬年松千歳<lb/>
艾九仙子天南星白何首烏紫花地丁苦參百合甘菊<lb/>
黄精采之可以療諸疾服之可以制頽齡又有石如火<lb/>
<pb n="KR4h0139_WYG_166-36a"/>
燄之紅樹如龍爪之倪飛泉滴溜漱乎瓊瑶松風響籟<lb/>
鳴於逺邇四季常見靈鴉雙雙繞林坰五更或聞天雞<lb/>
喔喔號雲屺白鷴錦雉同飲啄夫巖頭神虎仙麋迭巡<lb/>
行乎山趾紫芝瑞世百千其名珍禽怪獸不可殫紀又<lb/>
如龍宫雷洞深窅虛明風穴星牖泬寥呀哆表以禹跡<lb/>
步雲之橋帶以太一天池之水日出則嵐飛靄收蒼翠<lb/>
滿前月明則鶴唳猿號清幽無比兼有洞天福地之靚<lb/>
深孰謂蓬萊方丈之不在是也有若大頂之峰端然正<lb/>
<pb n="KR4h0139_WYG_166-36b"/>
位處乎其中吾不知其幾千萬仞但見形威峻極與天<lb/>
而為柱氣象巍峨杖地而撐空其髙無並其旁靡從<lb/>
匪衡匪岱匪華匪嵩既非醫閭之可擬亦非恒霍之可<lb/>
同前有五老後有五龍右有搢笏九卿左有手扒三公<lb/>
東有始老展旗兀渡金鎖西有隠仙疊字千文雞籠北<lb/>
有皇崖顯定貪狼獅子南有仙人隠士伏魔降龍又有<lb/>
聚雲香爐大名蠟蠋大蓮小蓮文曲武曲天馬玉筍之<lb/>
重重丹皂龍門之矗矗千巒萬嶂各獻幽奇四面羣峰<lb/>
<pb n="KR4h0139_WYG_166-37a"/>
互相倚伏乃獨孕秀奠居盱眸駭目上接青雲下臨深<lb/>
谷其視衆山之周遭迴繞拱向環簇有如王者之臨諸<lb/>
侯大宗之俯族屬乃五岳之長兄四鎮之伯叔逺若蒼<lb/>
梧之九疑巫山十二峰並呼其家督邃則赤龍寳砲横<lb/>
黄方界皆目為其幹僕此我皇明所以表章謂之大岳<lb/>
太和而咸五為六也邪是宜玉臺髙疊石檻玲瓏闢以<lb/>
門闕繚以垣墉金殿之據乎其上煥棟宇之穹窿天帝<lb/>
之宅乎其内躡龜蛇之𤣥蹤捧劒兮玉女執旗兮青童<lb/>
<pb n="KR4h0139_WYG_166-37b"/>
侍從兮靈官導引兮先鋒照日月兮層構映上下兮天<lb/>
宫耀金光兮燦爛洞遐矚兮昭融飛複檻兮霄際縹雲<lb/>
靈兮曈曨信列仙之所棲豈塵俗兮可容外有天門三<lb/>
重雲梯萬級自卑視髙曼延壁立挂懸空之霽虹逼霄<lb/>
漢於咫尺歴參井之鈎連詎跬步之可即躋欲半而悸<lb/>
驚憑危欄而上陟慨登望之多艱夢徒兆於生翼及夫<lb/>
天門之外則隨山通道跨澗架梯翦除榛莽辨域定規<lb/>
或聳琳宫而開寳殿或興古廟而建神祠或敞珠龕於巖<lb/>
<pb n="KR4h0139_WYG_166-38a"/>
畔或創桂觀於山碑築石室以藏仙服峨彩亭以貯御<lb/>
碑彌東南而亘西北彷閶闔而廣棼<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>雕墻横截乎山<lb/>
谷仙廬盤鬱乎坤維熾丹雘於林杪鳴鐘鼓於厜㕒境<lb/>
之最勝者無如紫霄峰之至髙者莫踰天柱南巖五龍<lb/>
兮幽雅瑰奇玉虛淨樂兮輪奐規矩清微真慶兮非不<lb/>
霄崢遇真朝天兮俱號紫府似兹宫觀兮三十六所其<lb/>
餘庭院兮更僕莫數丹房石室兮雖寒不寒雪窩凉亭<lb/>
兮當暑不暑甚至萬松一泓各有軒亭鉢堂方丈亦為<lb/>
<pb n="KR4h0139_WYG_166-38b"/>
峻宇隘四衝而騰八達張千門而啓萬户宗太岳而朝<lb/>
𤣥穹翼太和而壮今古人皆疑其天造而地設或出於<lb/>
幽贊而隂輔不然何以楹柱林林梁棟楚楚而有此廓<lb/>
度宏模福區𤣥圃壮神仙之窟宅聳人世之瞻覩吾想<lb/>
夫永樂之初内難既彛四海寧謐民物熙熙是以奉委<lb/>
之臣以謂聖君有作我儀圖之敢不盡瘁忘疲董督指<lb/>
揮朝斯而夕斯由是智者售技而無所隠壮者效力而<lb/>
不敢欺雖山林谿谷亦不愛其材孰謂我朝長府之積<lb/>
<pb n="KR4h0139_WYG_166-39a"/>
皆在所供億而其用不貲又况工咸奰屭匠踰輪倕萬指<lb/>
揮斤而呵氣為霧六軍荷鍤而瞬息為墀庶民子來<lb/>
若有神司經之營之倏爾成之於以答景貺而廣孝思<lb/>
於以奉明祀而祝丕釐神必徘徊容與於兹康濟邦國<lb/>
福祉黔藜以隂祐我皇上聖子神孫集慶禧而撫有太<lb/>
平萬萬載洪基賦已復撮其要為頌辭曰倬矣太岳摩<lb/>
青蒼兮背漢面漳鎮一方兮奕奕宫殿闐山岡兮天帝<lb/>
莅止周相徉兮氛沴斯靖時雨暘兮慶祚靈長神化<lb/>
<pb n="KR4h0139_WYG_166-39b"/>
彰兮我皇崇祀佑八荒兮玉質金相昭寵光兮四裔來<lb/>
王徵休祥兮海宇又安垂衣裳兮本支繩蟄世萬其昌<lb/>
兮俾臣之後嗣亦如諸峰之拱岳永篤為忠良兮<lb/>
　　九華山賦　　　　　　　　　<hi>明</hi>章　棟<lb/>
四可書生性嗜山水三登化城兩遊九子枉踐佳境靜<lb/>
思可恥俗縁猶在塵心未洗山靈笑我徒生於此而長<lb/>
於此墨工槧人髙才雅士披圖慕名望峰獻句徒得其<lb/>
槩未詳其微赤髭白足樵夫牧豎坐臥朝昏遊移逺邇<lb/>
<pb n="KR4h0139_WYG_166-40a"/>
或三為羣或四為侣遇險不懼逢幽不喜禱雨祈晴如<lb/>
斯而已嗚呼自有乾坤便有此山其曰九子取其若弟<lb/>
兄之班史遷南遊略而不録唐李謫仙加以九華之目<lb/>
素絲改色璞玉發藏何否於漢而泰於唐諒尤物之不<lb/>
終祕迄於今而名逾彰東迓宣歙西控長江上摩青蒼<lb/>
以晻靄下壓后土之鴻龎孰刓刻兮渠睂琮璜孰陶鑄<lb/>
兮廣輪無疆孰比鄰兮衡廬茅蒋孰主容兮岱霍嵩恒<lb/>
爰有鳥兮曰克丁當爰有草兮莎羅鉢囊龜年莫辨神<lb/>
<pb n="KR4h0139_WYG_166-40b"/>
農未嘗鬬雞有石搗藥有方遊仙有跡去賢有堂冠卿<lb/>
名髙荀鶴名芳希坦學幻清隠言龎季文髙尚葛翁荒<lb/>
唐白龜現瑞丹鳯呈祥浮桃可以致富仙燭可以秉光<lb/>
龍泉可以沾丐蟮土可以充腸鳴鼔吹於萬壑響雲韶<lb/>
於叢篁禽言漏梅蘇之集多識缺風雅之章乃若所謂<lb/>
天河挂緑水秀出九芙蓉方将愛其清絶層標遏遲日<lb/>
半壁明朝霞則又駭其奮迅也積雪曜隂壑飛流歕陽<lb/>
厓方将歎其含蓄鴻驚曉霜淨花明初雨收則又賞其<lb/>
<pb n="KR4h0139_WYG_166-41a"/>
　閒曠也其中幽境客難到方將訝其靜定神母遙遙將<lb/>
　九子則又驚其活動也排空峭石生𤣥笋落日奇峰挂<lb/>
　赤霞此山間之朝暮也峰巒列峙神仙境子母相依孝<lb/>
　義山此山間之今古也嗚呼千變之形無極萬殊之象<lb/>
　不同衆皺諸或不能盡冢筆更僕不可終欲升髙而舍<lb/>
　其下等借道而敂於矇毋效潘孟陽毋為阮嗣宗申伯<lb/>
　神嶽孺子靈洪三蘇顯睂叔易愧嵩家隨司馬谷隨愚<lb/>
　公指終南而鄙盧子語瑯琊而仰醉翁北山迴俗士之<lb/>
<pb n="KR4h0139_WYG_166-41b"/>
　駕南陽卧人中之龍或地靈而人傑或鶴怨而帳空履<lb/>
　扁石之亦卑干青雲而益崇信崇卑之由我而敢迷亂<lb/>
　其所從乎誶曰九華之鬱蔥兮新舊號以芙蓉兮佳名<lb/>
　傑句兩穹窿兮誰復於此巢雲松兮將往者之不可作<lb/>
　而作者之不工兮我思無窮兮<lb/>
　<lb/>
　<lb/>
御定歴代賦彚補遺巻一<lb/>
</p>
<p>
</p>
  </div>
</body>
</text>
</TEI>
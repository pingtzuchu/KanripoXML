<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_076-1a"/>
　欽定四庫全書<lb/>
御定厯代賦彚巻七十三<lb/>
　　宫殿<lb/>
　　　德陽殿賦　　　　　　　　　<hi>漢</hi>李　尤<lb/>
　開三階而參㑹錯金銀於兩楹入青陽而窺總章厯户<lb/>
　牖之所經連璧組之潤漫雜虯文之蜿蜒爾迺周閣迴<lb/>
　匝峻樓臨門朱閣巖巖嵯峨槩雲青瑣禁門廊廡翼翼<lb/>
　華蟲詭異密采珍縟達蘭林以西通中方池而特立果<lb/>
<pb n="KR4h0139_WYG_076-1b"/>
　竹鬱茂以蓁蓁鴻鴈沛裔而來集德陽之北斯曰濯龍<lb/>
　葡蔔安石蔓延蒙蘢橘柚含桃甘果成叢文㮰曜水光<lb/>
　映煌煌<lb/>
　　　魯靈光殿賦<hi>有序</hi>　　　　　　<hi>漢</hi>王延夀<lb/>
　魯靈光殿者葢景帝程姬之子恭王餘之所立也初恭<lb/>
　王始都下國好治宫室遂因魯僖基兆而營焉遭漢中<lb/>
　微盜賊奔突自西京未央建章之殿皆見隳壊而靈光<lb/>
　巋然獨存意者豈非神明依慿支持以保漢室者也然<lb/>
<pb n="KR4h0139_WYG_076-2a"/>
其規矩制度上應星宿亦所以永安也予客自南鄙觀<lb/>
藝於魯覩斯而眙曰嗟乎詩人之興感物而作故奚斯<lb/>
頌僖歌其路寢而功績存乎辭德音昭乎聲物以賦顯<lb/>
事以頌宣匪賦匪頌將何述焉遂作賦曰<lb/>
粤若稽古帝漢祖宗濬哲欽明殷五代之純熙紹伊唐<lb/>
之炎精荷天衢以元亨廓宇宙而作京敷皇極以創業<lb/>
協神道而太寧於是百姓昭明九族敦序乃命孝孫俾<lb/>
侯於魯錫介珪以作瑞宅附庸而開宇乃立靈光之祕<lb/>
<pb n="KR4h0139_WYG_076-2b"/>
殿配紫微而為輔承明堂於少陽昭列顯於奎之分野<lb/>
瞻彼靈光之為狀也則嵯峨㠑嵬峞巍㠥<graphic n="KR1976" url="https://raw.githubusercontent.com/kanripo/KR-Gaiji/master/images/KR1976.png" mimeType="image/png"/>吁可畏乎<lb/>
其駭人也岧嶤倜儻豐麗博敞洞轇轕兮其無垠也邈<lb/>
希世而特出羌瓌譎而鴻紛屹山峙以紆鬱隆崛岉乎<lb/>
青雲鬱坱圠以増<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>崱繒綾而龍鱗汨磑磑以璀璨赫<lb/>
燡燡而爥坤狀若積石之鏘鏘又似乎帝室之威神崇<lb/>
墉岡連以嶺屬朱闕巖巖而雙立髙門擬於閶闔方二<lb/>
軌而並入於是乎乃厯夫太階以造其堂俯仰顧盼東<lb/>
<pb n="KR4h0139_WYG_076-3a"/>
西周章彤彩之飾徒何為乎澔澔涆涆流離爛漫皓璧<lb/>
皜曜以月照丹柱歙赩而電烻霞駮雲蔚若隂若陽瀖<lb/>
濩燐亂煒煒煌煌隠陰夏以中處䨎寥窲以崢嶸鴻爌<lb/>
熀以爣閬飋蕭條而清泠動滴瀝以成響殷雷應其若<lb/>
驚耳嘈嘈以失聽目矎矎而喪精駢密石與琅玕齊玉<lb/>
璫與璧英遂排金扉而北入宵藹藹而晻曖旋室㛹娟<lb/>
以窈窕洞房叫窱而幽䆳西廂踟蹰以閑宴東序重深<lb/>
而奥祕屹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矒以勿罔屑黶翳以懿濞魂悚悚其驚斯<lb/>
<pb n="KR4h0139_WYG_076-3b"/>
心<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>
                    <graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>而發悸於是詳察其棟宇觀其結搆規矩應天<lb/>
上憲觜陬倔佹雲起嶔崟離樓三間四表八維九隅萬<lb/>
楹叢倚磊砢相扶浮柱岧嵽以星懸漂嶤<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>而枝柱飛<lb/>
梁偃蹇以虹指掲蘧蘧而騰湊層櫨<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>佹以岌峨曲枅<lb/>
要紹而環句芝栭攢羅以戢孴枝掌扠㧎而斜據傍夭<lb/>
蟜以横出互黝糾而搏負下岪蔚以璀錯上﨑嶬而重<lb/>
注捷獵鱗集支離分赴縱横駱驛各有所趣爾乃懸棟<lb/>
結阿天牕綺疏圓淵方井反植荷渠發秀吐榮菡萏披<lb/>
<pb n="KR4h0139_WYG_076-4a"/>
敷緑房紫菂窋䆛垂珠雲楶藻梲龍桷彫鏤飛禽走獸<lb/>
因木生姿奔虎攫拏以梁倚仡奮舋而軒鬐虯龍騰驤<lb/>
以蜿蟺頷若動而躨跜朱鳥舒翼以峙衡騰蛇蟉虯而<lb/>
遶榱白鹿孑蜺於欂櫨蟠螭宛轉而承楣狡兔跧伏於<lb/>
柎側猨狖攀椽而相追𤣥熊蚺䗊以齗齗卻負戴而蹲<lb/>
跠齊首目以瞪盼徒眽眽而狋狋胡人遥集於上楹儼<lb/>
雅跽而相對仡欺<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>以雕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䫜顤顟而睽睢狀若悲愁<lb/>
於危處憯顰蹙而含悴神仙岳岳於棟間玉女闚牕而<lb/>
<pb n="KR4h0139_WYG_076-4b"/>
下視忽瞟眇以響像若鬼神之髣髴圖畫天地品類羣<lb/>
生雜物竒怪山神海靈寫載其狀託之丹青千變萬化<lb/>
事各繆形隨色象類曲得其情上紀開闢遂古之初五<lb/>
龍比翼人皇九頭伏羲鱗身女媧蛇軀鴻荒樸略厥狀<lb/>
睢盱煥炳可觀黄帝唐虞軒冕以庸衣裳有殊下及三<lb/>
后淫妃亂主忠臣孝子烈士貞女賢愚成敗靡不載叙<lb/>
惡以誡世善以示後於是乎連閣承宫馳道周環陽榭<lb/>
外望髙樓飛觀長途升降軒檻曼延漸臺臨池層曲九<lb/>
<pb n="KR4h0139_WYG_076-5a"/>
成屹然特立的爾殊形髙徑華葢仰看天庭飛陛掲孽<lb/>
縁雲上征中坐垂景頫視流星千門相似萬户如一巖<lb/>
突洞出逶迤詰屈周行數里仰不見日何宏麗之靡靡<lb/>
咨用力之妙勤非夫通神之俊才誰能克成乎此勳據<lb/>
坤靈之寳勢承蒼昊之純殷包隂陽之變化含元氣之<lb/>
烟煴𤣥醴騰涌於隂溝甘露被宇而下臻朱桂黝儵於<lb/>
南北蘭芝妸娜於東西祥風翕習以颯灑激芳香而常<lb/>
芬神靈扶其棟宇厯千載而彌堅永安寧以祉福長與<lb/>
<pb n="KR4h0139_WYG_076-5b"/>
大漢而久存實至尊之所御保延夀而宜子孫茍可貴<lb/>
其若斯孰亦有云而不珍亂曰彤彤靈宫巋㠑穹崇紛<lb/>
厖鴻兮崱屴嵫釐岑崟崰嶷駢巃嵸兮連拳偃蹇崙菌<lb/>
踡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>傍敧傾兮歇欻幽靄雲覆霮䨴洞杳冥兮葱翠紫<lb/>
蔚礧碨瓌瑋含光晷兮窮竒極妙棟宇巳來未之有兮<lb/>
神之營之瑞我漢室永不朽兮<lb/>
　　景福殿賦　　　　　　　　　<hi>魏</hi>何　晏<lb/>
大哉惟魏世有哲聖武創元基文集大命皆體天作制<lb/>
<pb n="KR4h0139_WYG_076-6a"/>
順時立政至於帝皇遂重熙而累盛逺則襲隂陽之自<lb/>
然近則本人物之至情上則崇稽古之𢎞道下則闡長<lb/>
世之善經庶事既康天秩孔明故載祀二三而國富刑<lb/>
清嵗三月東巡狩至於許昌望祠山川考時度方存問<lb/>
髙年率民耕桑越六月既望林鍾紀律大火昏正桑梓<lb/>
繁蕪大雨時行三事九司宏儒碩生相與感乎溽暑之<lb/>
伊鬱而慮性命之所平惟岷越之不静寤征行之未寧<lb/>
乃昌言曰昔在蕭公暨於孫卿皆先識博覽明允篤誠<lb/>
<pb n="KR4h0139_WYG_076-6b"/>
莫不以為不壯不麗不足以一民而重威靈不飾不美<lb/>
不足以訓後而示厥成故當時享其功利後世賴其英<lb/>
聲且許昌者乃大運之攸戾圖䜟之所旌茍德義其如<lb/>
斯夫何宫室之勿營帝曰俞哉𤣥輅既駕輕裘斯御乃<lb/>
命有司禮儀是具審量日力詳度費務鳩經始之黎民<lb/>
輯農功之暇豫因東師之獻捷就海孽之賄賂立景福<lb/>
之祕殿備皇居之制度爾乃豐層覆之耽耽建髙基之<lb/>
堂堂羅疏柱之汨越肅坻鄂之鏘鏘飛櫩翼以軒翥反<lb/>
<pb n="KR4h0139_WYG_076-7a"/>
宇䡾以髙驤流羽毛之葳蕤垂環玭之琳琅參旗九旒<lb/>
從風飄揚皓皓旰旰丹彩煌煌故其華表則鎬鎬鑠鑠<lb/>
赫奕章灼若日月之麗天也其奥祕則翳蔽曖昧髣髴<lb/>
退槩若幽星之纚連也既櫛比而攢集又宏璉以豐敞<lb/>
兼包博落不常一象逺而望之若摛朱霞而耀天文迫<lb/>
而察之若仰崇山而戴垂雲嗟瓌瑋以壯麗紛彧彧其<lb/>
難分此其大較也若乃髙甍崔嵬飛宇承霓緜蠻黮䨴<lb/>
隨雲融泄鳥企山峙若翔若滯峨峨嶪嶪罔識所屆雖<lb/>
<pb n="KR4h0139_WYG_076-7b"/>
離朱之至精猶眩曜而不能昭晰也爾乃開南端之豁<lb/>
達張筍虡之輪豳華鐘杌其髙懸悍獸仡以儷陳體洪<lb/>
剛之猛毅聲訇磤其若震爰有遐狄鐐質輪菌坐髙門<lb/>
之側堂彰聖主之威神芸若充庭槐楓被宸綴以萬年<lb/>
綷以紫榛或以嘉名取寵或以美材見珍結實商秋敷<lb/>
華青春藹藹萋萋馥馥芬芬爾其結搆則修梁彩制下<lb/>
褰上竒桁梧複疊勢合形離赩如宛虹赫如奔螭南岠<lb/>
陽榮北極幽崖任重道逺厥庸孔多於是列髹彤之繡<lb/>
<pb n="KR4h0139_WYG_076-8a"/>
桷垂琬琰之文璫蝹若神龍之登降灼若明月之流光<lb/>
爰有禁楄勒分翼張承以陽馬接以圓方斑間賦白疎<lb/>
密有章飛枊鳥踊雙轅是荷赴險淩虚獵捷相加皎皎<lb/>
白間離離列錢晨光内照流景外烻烈若鉤星在漢渙<lb/>
若雲梁承天騧徙増錯轉縣成郛茄蔤倒植吐被芙蕖<lb/>
繚以藻井編以綷疏紅葩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>□丹綺離婁菡萏赩翕纎<lb/>
縟紛敷繁飾累巧不可勝書於是蘭栭積重窶數矩設<lb/>
㰇櫨各落以相承欒栱夭蟜而交結金楹齊列玉舄承<lb/>
<pb n="KR4h0139_WYG_076-8b"/>
跋青瑣銀鋪是為閨闥雙枚既修重桴乃飾㮰梠縁邊<lb/>
周流四極侯衛之班藩服之職温房承其東序涼室處<lb/>
其西偏開建陽則朱炎艷啓金光則清風臻故冬不凄<lb/>
寒夏無炎煇鈞調中適可以永年墉垣碭基其光昭昭<lb/>
周制白盛今也維縹落帶金釭此焉二等明珠翠羽往<lb/>
往而在欽先王之允塞恱重華之無為命共工使作繢<lb/>
明五采之彰施圖象古昔以當箴規椒房之列是準是<lb/>
儀觀虞姬之容止知治國之佞臣見姜后之解珮寤前<lb/>
<pb n="KR4h0139_WYG_076-9a"/>
世之所遵賢鍾離之讜言懿楚樊之退身嘉班妾之辭<lb/>
輦偉孟母之擇隣故將廣智必先多聞多聞多雜多雜<lb/>
眩真不眩焉在在乎擇人故將立德必先近仁欲此禮<lb/>
之不諐是以盡乎行道之先民朝觀夕覽何與書紳若<lb/>
乃階除連延蕭曼雲征櫺檻丕張鈎錯矩成楯類騰蛇<lb/>
槢似瓊英如螭之蟠如虯之停𤣥軒交登光藻昭明騶<lb/>
虞承獻素質仁形彰天瑞之休顯昭逺戎之來庭隂堂<lb/>
承北方軒九户右个清宴西東其宇連以永寧安昌臨<lb/>
<pb n="KR4h0139_WYG_076-9b"/>
圃遂及百子後宫攸處處之斯何窈窕淑女思齊徽音<lb/>
聿求多祜其祜伊何宜爾子孫克明克哲克聰克敏永<lb/>
錫難老兆民賴止於南則有承光前殿賦政之宫納賢<lb/>
用能詢道求中疆理宇宙甄陶國風雲行雨施品物咸<lb/>
融其西則有左墄右平講肄之場二六對陳殿翼相當<lb/>
僻脫承便葢象戎兵察解言歸譬諸政刑將以行令豈<lb/>
惟娯情鎮以崇臺實曰永始複閣重闈猖狂是俟京庾<lb/>
之儲無物不有不虞之戒於是焉取爾乃建淩雲之層<lb/>
<pb n="KR4h0139_WYG_076-10a"/>
盤浚虞淵之靈沼清露瀼瀼渌水浩浩樹以嘉木植以<lb/>
芳草悠悠𤣥魚㿥㿥白鳥沈浮翺翔樂我皇道若乃虯<lb/>
龍灌注溝洫交流陸設殿館水方輕舟篁棲鵾鷺瀨戲<lb/>
鰋鮋豐侔淮海富賑山丘叢集委積焉可殫籌雖咸池<lb/>
之壯觀夫何足以比讎於是掲以髙昌崇觀表以建城<lb/>
峻廬岧嶤岑立崔嵬巒居飛閣干雲浮階乗虚遥目九<lb/>
野逺覽長圖俯看三市孰有孰無覩農人之耘耔亮稼<lb/>
穡之艱難惟饗年之豐寡思無逸之所歎感物衆而思<lb/>
<pb n="KR4h0139_WYG_076-10b"/>
深因居髙而慮危惟天德之不易懼世俗之難知觀器<lb/>
械之良窳察俗化之誠偽瞻貴賤之所在悟政刑之夷<lb/>
陂亦所以省風助教豈惟盤樂而崇侈靡屯方列署三<lb/>
十有二星居宿陳綺錯鱗比辛壬癸甲為之名秩房室<lb/>
齊均堂庭如一出此入彼欲反忘術惟工匠之多端固<lb/>
萬變之不窮物無難而不知乃與造化乎比隆讎天地<lb/>
以開基並列宿而作制制無細而不協於規景作無微<lb/>
而不違於水臬故其増構如積植木如林區連域絶葉<lb/>
<pb n="KR4h0139_WYG_076-11a"/>
比枝分離背别趣駢填胥附縱横踰延各有攸注公輸<lb/>
荒其規矩匠石不知其所斵既窮巧於規摹何彩章之<lb/>
未殫爾乃文以朱緑飾以碧丹點以銀黄爍以琅玕光<lb/>
明熠爚文彩璘斑清風萃而成響朝日曜而増鮮雖崑<lb/>
崙之靈宫將何以乎侈旃規矩既應乎天地舉措又順<lb/>
乎四時是以六合元亨九有雍熙家懐克讓之風人詠<lb/>
康哉之詩莫不優游以自得故淡泊而無所思厯列辟<lb/>
而論功無今日之至治彼呉蜀之湮滅固可翹足而待<lb/>
<pb n="KR4h0139_WYG_076-11b"/>
之然而聖上猶孜孜靡忒求天下之所以自悟招忠正<lb/>
之士開公直之路想周公之昔戒慕咎繇之典謨除無<lb/>
用之官省生事之故絶流遁之繁禮反人情於太素故<lb/>
能翔岐陽之鳴鳳納虞氏之白環蒼龍覿於陂塘龜書<lb/>
出於河源醴泉涌於池圃靈芝生於丘園總神靈之貺<lb/>
祐集華夏之至歡方四三皇而六五帝曽何周夏之足<lb/>
言<lb/>
　　景福殿賦　　　　　　　　　<hi>魏</hi>韋　誕<lb/>
<pb n="KR4h0139_WYG_076-12a"/>
瞻大夏之穹崇結増構而髙驤修棟迪以虹指飛甍竦<lb/>
而鳳翔榱桷駢逼以星羅軒檻曼延而悠長伏應龍於<lb/>
反宇乘流蘇以飄揚於是周覽升降流目評觀叢楹負<lb/>
極飛檻承欒桁梧綺錯楶梲鱗攢芙蓉倒植藻井懸川<lb/>
望舒涼室羲和温房𤣥冬則暖炎夏則涼總寒暑於區<lb/>
宇制天地之隂陽又有外城金狄詭貌殊姿列於應門<lb/>
肅有容威若乃離殿别館燦如列星安昌延休清宴永<lb/>
寧美百號之特居嘉休祥之令名步雕輦以逍遥時容<lb/>
<pb n="KR4h0139_WYG_076-12b"/>
與於蘭庭又有教坊講肆才士布列新詩變聲曲調殊<lb/>
别吟清商之激哇發角徵與白雪音感靈以動物超世<lb/>
俗以獨絶然後御龍舟翳翠葢呉姬櫂歌越女鼓枻詠<lb/>
采菱之清謳奏渌水之繁㑹<lb/>
　　景福殿賦　　　　　　　　　<hi>魏</hi>夏侯惠<lb/>
周步堂㝢東西眷眄綵色光明燦爛流延素壁皜瀁赫<lb/>
奕倩練爾乃察其竒巧觀其微形嶔崟紆曲盤牙敧傾<lb/>
或夭矯而雲起或詰屈而環縈衆木附枝以連注欒梧<lb/>
<pb n="KR4h0139_WYG_076-13a"/>
倚亞而相經若乃仰觀綺牕周覽芰荷流采的皪微秀<lb/>
發華纎莖葳蕤順風揚波含光内燿婀娜紛葩曽櫨外<lb/>
周榱桷内附或因勢以連接或邪詭以盤構於是乎飛<lb/>
閣連延馳道四周髙樓承雲列觀若浮挹朝露之華精<lb/>
潄醴泉之清流<lb/>
　　華林清暑殿賦　　　　　　　宋孝武帝<lb/>
若夫瑶榭未清瓊室流炎薰風夕烈熾景晨嚴髙巒廢<lb/>
駕遊衢輟驂思延寒於夏堂豈徒聞於遺籍伊涼煥之<lb/>
<pb n="KR4h0139_WYG_076-13b"/>
可變粤在今之猶昔密盼林梁側眺池籞起北阜而置<lb/>
懸湖沿西原而殿清暑編茅樹基採椽成㝢轉流環堂<lb/>
浮清浹室闢西櫺而鑒斜月髙東軒而望初日粤乃炎<lb/>
精待戒青祗將畢濯禊在辰風光明密婉祥鱗於石沼<lb/>
儀瑞羽於林術浮觴無屆展樂有時惟歡洽矣含歌受<lb/>
辭歌曰山懐風兮谷吐泉清潭邃兮逺氣宣符深情兮<lb/>
應遥心促千里兮測雲天<lb/>
　　華林清暑殿賦　　　　　　　<hi>宋</hi>何尚之<lb/>
<pb n="KR4h0139_WYG_076-14a"/>
逞緜亘之虹梁列雕刻之華榱網户翠錢青軒丹墀若<lb/>
乃奥室曲房深沈㝠密始如易循終然難悉動微物而<lb/>
風生踐椒塗而芳溢觸遇成宴暫遊累日却倚危石前<lb/>
臨濬谷終始蕭森激清引濁涌泉灌於階戺逺風生於<lb/>
楹曲暑雖殷而不炎氣方清而含育哀鵠唳暮悲猨啼<lb/>
曉靈芝被崖仙華覆沼<lb/>
　　華林清暑殿賦　　　　　　　<hi>宋</hi>劉義恭<lb/>
搆禦暑之清宫傍測景之西岑列喬梧以蔽日樹長楊<lb/>
<pb n="KR4h0139_WYG_076-14b"/>
以結隂醴泉湧於椒室迅波經於蘭庭叢芳芝以爭馥<lb/>
合百草以競馨飾丹壤以和璧加疏楯以連城至於朱<lb/>
明在運鬱夕囂晨寒堂涼結清觀風臻覽兹㝢之靈緯<lb/>
啓聖情以寤神豈宣曲之妄擬焉甘泉之足陳<lb/>
　　殿賦　　　　　　　　　　　<hi>梁</hi>蕭　統<lb/>
觀華䂄之美者莫若髙殿之麗也髙殿博敞華色照朗<lb/>
内備雜藻外發珍象延脰觀之欣然俯仰闌檻參差棟<lb/>
宇齊畟𤣥黄既具鮮麗亦發椽并散節若山若谷或象<lb/>
<pb n="KR4h0139_WYG_076-15a"/>
翔鳥或擬森竹藻梲鮮華而粲色山節珍形而曜目旅<lb/>
視刑則委累嵯峨雕丹文於簷際鏤華形以列羅若乃<lb/>
日照珠簾彪炳灼爍輕風吹幌乍揚乍薄接長棟之耿<lb/>
耿簷垂溜於四隅建廂廊於左右造金墀於前廡巻髙<lb/>
帷於玉楹且散志於琴書<lb/>
　　含元殿賦<hi>有序</hi>　　　　　　　<hi>唐</hi>李　華<lb/>
宫殿之賦論者以靈光為宗然諸侯之遺事葢務恢張<lb/>
飛動而已自兹以降代有詞傑播於聲頌而無聞焉夫<lb/>
<pb n="KR4h0139_WYG_076-15b"/>
先王建都營室必相地形詢卜筮考以農隙工以子來<lb/>
虞人獻山林之榦太史占日月之吉雖班張左思角立<lb/>
前代未能備也而曩之文士賦長笛洞簫懐握之細則<lb/>
廣言山川之阻采伐之勤至於都邑宫室宏模廓度則<lb/>
略而不云其體病矣至若隂陽慘舒之變宜於壯麗棟<lb/>
宇繩墨之間隣於政教豈前修不逮將俟聖德而啓臣<lb/>
心輙極思慮作含元殿賦陋百王之制度出羣子之胸<lb/>
臆非敢厚自夸耀以希名譽欲使後之觀者知聖代有<lb/>
<pb n="KR4h0139_WYG_076-16a"/>
頌德之臣焉其辭曰<lb/>
維皇髙祖穆端命於𤣥穹萬有千載鍾景祚於鴻裔建<lb/>
北宫之尊嚴上取法於天帝乃圖正殿之逌居規崇山<lb/>
而定制信神明幽贊而人謀襲契不然何前王曠此之<lb/>
雄麗也先是大司空帥其屬執度而相之曰美哉川原<lb/>
騖乎其大哉亘坤靈兮配乾剛坤順乾而為龍舒廣衍<lb/>
兮走羣山紛却面而朝宗陵正陽之奕奕鬱佳氣之葱<lb/>
葱葢昊天之作而皇祗授元聖獲以造新宫也乃審於<lb/>
<pb n="KR4h0139_WYG_076-16b"/>
龜筮龜筮叶從太卜以告神人咸同皇曰欽哉是將宜<lb/>
於朕躬因以鴻稱含元建名易乾坤之說曰含𢎞光大<lb/>
又曰元亨利貞括萬象以為尊特巍巍乎上京則命徵<lb/>
般石之匠下荆揚之材操斧執斤者萬人涉磧礫而登<lb/>
崔嵬擇一榦於千木規大壯於喬枚聲坎坎於青雲若<lb/>
神踣而顛摧勢動連崖拉風碎雷倒勁梢於窮谷斬巨<lb/>
柢於昭回時也山祗效靈波神作氣為桴為栰羽疊鱗<lb/>
萃朝沈江漢夕出河渭雲奔山横交積於作宫之地於<lb/>
<pb n="KR4h0139_WYG_076-17a"/>
是農事既收靈臺勿亟子來而就役者周邦畿而薄四<lb/>
海咸忘勞而獻力乃張為廣度考正極星邦伯是經國<lb/>
工研精剗盤岡以為址太階積而三重因博厚而順髙<lb/>
明築陵天之四墉四墉既列太階如截下上相嶔愕視<lb/>
沈沈其始也星鎚電交於萬堵霜鋸氷解於千尋擁材<lb/>
為山攢杵如林乃占日月之吉以成帝室雄梁勁於中<lb/>
楹榱桷戢以礱密析姑繇以為楹隳喬山以為礩飛重<lb/>
檐以切霞炯素壁以留日神標峻摘鬼疊層楣髙卑迭<lb/>
<pb n="KR4h0139_WYG_076-17b"/>
作尋尺相持木從繩而後正棟操宇而不危陛瑩冰級<lb/>
瓦敷鱗差蕩晶景而升降歘睒䁑以交輝聳大厦之竒<lb/>
傑勢將頓而復飛爰詔有司練日推時徵考室於周詩<lb/>
㑹公卿以落之丕赫哉如俯如跂若㑹若離森修邃以<lb/>
窅徼怳嶪騀而巖巍謂衝飈激海兮漩淵淪以無底奔<lb/>
雷觸山兮掉巘㟧而傾㩻石鮫拖首於堂廡狀出雲而<lb/>
撐鬐嵩髙之制靈丘上盤隣斗極之光耀邇天漢之波<lb/>
瀾察鑿枘之吞吐吸山叢而水攢建升龍之大斾邈不<lb/>
<pb n="KR4h0139_WYG_076-18a"/>
至於階端崢嶸孱顔下視南山照燭無間七耀迴環㰹<lb/>
欱赫以突兀攇閎𢎞以蕭摋捧帝座於三辰衝天街於<lb/>
九達進而仰之騫龍首而張鳳翼退而瞻之岌樹顛而<lb/>
崒雲末嶷兮峩峩巨鼇戴仙山而出滄波劃兮煌煌燭<lb/>
龍拆穹穴而臨北方排層城而廓帝居豁閶闔而面蒼<lb/>
蒼左翔鸞而右棲鳳翹兩闕而為翼環阿閣以周墀象<lb/>
龍行之曲直夾雙壺之鴻洞啓重閨之呀赩趨堂塗而<lb/>
未半望宸居而累息惟上聖之欽明爰聽政而崇德去<lb/>
<pb n="KR4h0139_WYG_076-18b"/>
雕幾與金玉絀漢京之文飾熾丹雘於崚嶒抗重霄而<lb/>
競色若乃紫微晨噎彤墀夜明雲薄萬栱風交四榮冬<lb/>
止其陽則釋裘而燠夏休其奥則捐絺以清旂獵風而<lb/>
振響葉墜露而成聲懸櫨駢湊疎柱奔列複檻曽綴髙<lb/>
牕景爇黭日翳而罘連曤天開而中絶形持神而欲離<lb/>
足慺步而將跌貯昭訓之崇崇暽光範之掲掲其南則<lb/>
丹鳳啓塗遐矚荆呉十扇開閉隂陽睢盱容鼎九扃方<lb/>
駕五車示王者之無外不樹屏於清都望仙闢於㢲維<lb/>
<pb n="KR4h0139_WYG_076-19a"/>
建福敞於坤隅偃朱旗而櫜𤣥甲屯仡仡之驍夫其後<lb/>
則深闈祕殿曼宇疎楹瑞木交隂𤣥墀砥平鮮風厯廡<lb/>
凌霰飄英䕃藹武闈増華穆清玉燭内融則嘉盛豐備<lb/>
太陽臨照而天下文明古有六寢御兹一人今也三朝<lb/>
繇古是因布大命於宣政澹𤣥心於紫宸羲和弭節於<lb/>
通乾望舒停景於觀象密勿旒扆臣人是仰左黄閣而<lb/>
右紫微命伊臯以為長其下則鶡冠魚服良家大族厲<lb/>
禁非宜金吾領之其前則置兩石以恤刑張三侯以興<lb/>
<pb n="KR4h0139_WYG_076-19b"/>
武告善之旌登聞之鼓節晷漏於鍾律架危樓之筍簴<lb/>
以辨内外之差以正東西之序天光流於紫庭倒景入<lb/>
於朱户騰祥雲之郁靄映旭日之葱蘢清渠𨗳於元氣<lb/>
玉樹生於景風夷坦數里徘徊無窮羅千乘與萬騎曽<lb/>
不得半乎其中厥初經營天下既乂文物未周孤其壯<lb/>
麗葢重於施勞非不懐也乃眷睿孫睿孫開元萬物晏<lb/>
清而太和掩書契之所論既克廣於崇構聲明備而益<lb/>
尊葢聖皇之孝也輝焯變化兮動揺乾坤其東於是𢎞<lb/>
<pb n="KR4h0139_WYG_076-20a"/>
文教而開館對日華之清閾葢左學之遺制協前王之<lb/>
講德其西於是延載筆之良史俯月華之峻扉集賢人<lb/>
於别殿朝命婦於中闈王風闡而成化隂教備而不虧<lb/>
加以詠周詩而展親睦魯衛而敦叙因合族而來宴置<lb/>
更衣之豐宇至於殿内諸曹則左右有局通軒並廡物<lb/>
有恒司供無廢舉又有銀璫珥貂寺人巷伯奉宣出納<lb/>
之令更踐宫中之役熊羆之旅董以龍武矛㦸森森材<lb/>
官羽林聲破丘山氣讋飛沈爪抉千鈞跟騰百尋克壯<lb/>
<pb n="KR4h0139_WYG_076-20b"/>
皇威協比其心其外則校人掌馬天駟在閑以備順遊<lb/>
放牧其間望我鑾和陟彼髙山猶慮憲章或遺國容未<lb/>
備乃立掌匭之司館通事之吏職在達下情於上天儆<lb/>
王言於有位堧通太極隥指龍池重門内注複道潛移<lb/>
幽峻肅以相屬光彤融以熺熺懸象著明帝座維三皇<lb/>
居設位俯察仰參翼室正中游宫次南乃起含元其容<lb/>
耽耽總而言之如山之夀則曰蓬萊如日之昇則曰大<lb/>
明自兹而北燕遊所經達於苑囿不可殫名周廬更呵<lb/>
<pb n="KR4h0139_WYG_076-21a"/>
匝以環衛南端百仞上極霄際却視㽎崟經塗廣深繚<lb/>
以層城黕為重隂至若時雨膏田九農恞暢雲歸山穴<lb/>
儵以昭曠白日麗於宫隅混晶光而益壯於是風師斂<lb/>
威纎壒不升穎絶揺芒葉無翻稜自中徂外鏡洗川澄<lb/>
弦直閭閈井畫溝塍靡迆秦山陂陀漢陵知稼穡之艱<lb/>
難見皇王之廢興及乎𤣥㝠戒寒海神飛雪瑶城粉野<lb/>
琪樹森列玉宇璇階雲門露闕天華爽霽朗日朝徹赤<lb/>
旌降庭朱柱艷月仰白帝而金精開披河宫而銀燭發<lb/>
<pb n="KR4h0139_WYG_076-21b"/>
其或蠻夷不至帝用興戎降元帥於天上發神謀於禁<lb/>
中皇靈震燿殄厥渠凶矯矯武臣此焉獻功操俘虜以<lb/>
陳器械恢莫大之威容爾乃時殷仲冬日正南至上公<lb/>
奉斝羣后在位一人夀昌萬國承賜式燕以樂欣欣具<lb/>
醉乃撞宫懸砯碣天地及乎獻歲元辰東風發春懸法<lb/>
象魏與人惟新儼文物於王庭兼九伐而宿陳威儀之<lb/>
嚴嶽嶽振振若太一披絪緼而俯百神既而咸造勿䙝<lb/>
㑹朝清明璿柄指寅寢闈發扃皇帝御衮龍之法服佩<lb/>
<pb n="KR4h0139_WYG_076-22a"/>
蒼璧之純精執鎮珪導朱紘降輦登階微聞玉聲於是<lb/>
典禮之官贊王就位南面穆然至若甸侯采衛要荒閩<lb/>
貊輸其方賮罔不來格統以千官六卿二伯司儀叙進<lb/>
象胥儐譯肅肅委皮乾乾奠璧設以庭燎天烘地赫雷<lb/>
鼓殷殷朱干玉戚神簴如生熊羆<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>敵危昂歇向歊爛<lb/>
歕射金根玉輅太常少伯火列門旂霜交陛㦸乃進元<lb/>
元以觀禮珿億兆之増増金吾南首麾之以肱遞攀援<lb/>
而聳仰齊屨企而冠騰太史來告卿雲勃興灑豐澤於<lb/>
<pb n="KR4h0139_WYG_076-22b"/>
生人答上𤣥之休徵申命司宼綏刑冢宰降德秩山川<lb/>
而問耆老周雨露而均邦國華戎竭歡喜氣闐塞掲金<lb/>
雞於太清炫晨光於正色慶欣之聲不踰辰而靁四域<lb/>
當斯時也驅周驟漢於廓煥爛王臨於朝天地貞觀靈<lb/>
宫巖巖上下交贊葢所以法乾道而遵帝度豈惟安體<lb/>
而明威者哉夫瑶臺之美不可以刑萬國土階之陋不<lb/>
可以儀天下奢不遜而儉固允執中於大位洪範曰皇<lb/>
建其有極富哉上聖之宏議也詩歌楚室頌美泮宫諸<lb/>
<pb n="KR4h0139_WYG_076-23a"/>
侯之事也雲夢甘泉宴談景福辟王之志也論諸侯曷<lb/>
若以戴天子嘉辟王曷若以尊聖人烈烈盛唐祖武宗<lb/>
文五帝赧德六王慙勳而政本乎慈用過乎儉夫蒼生<lb/>
所奉者惟君所愛者惟親寧有君親宅體於卑室而臣<lb/>
子得安其身乎故有熊明庭帝姚總期從人欲也天垂<lb/>
定星易有大壯君人法焉聖朝猶斥其華而慿其質今<lb/>
為是殿也惟鐵石丹素無加飾焉身居𤣥眇心與萬姓<lb/>
同畎畝之勞以是臨衆何衆不賔以是享神何神不若<lb/>
<pb n="KR4h0139_WYG_076-23b"/>
其天德歟雖欲宫崑崙而館不周城八極而隍四海猶<lb/>
未足儲鴻醇而俯丕耀豈咸鎬一京之所在策四瀆之<lb/>
前歲敇懐鉛之小臣俾讎書於禁中正百代之遺文由<lb/>
是循環天造耳目日新敢頌成功告於神明無愧斯干<lb/>
之什式昭聖德之容頌曰帝作含元含元言言崒若日<lb/>
觀呀為天門太階三層逺法崑崙鎮兹秦野掲以周原<lb/>
烈文祖宗永錫孝孫孝孫有慶於以施令奄甸萬姓受<lb/>
天休命歌之頌之管磬宜之穆穆皇君夀考無期既成<lb/>
<pb n="KR4h0139_WYG_076-24a"/>
斯文客有勸之上者對曰前王之宏祥詭瑞乃聖朝之<lb/>
細事今休徵已厭於聰明頌聲亦飫於天意夫私歌竊<lb/>
抃乃臣子之常志又焉足以薦聞哉客曰不然今至尊<lb/>
明發不寐永懐先皇周文之孝也允恭克讓光溢海内<lb/>
堯帝之謙也自即位已來上下之休嘉臣人之詠歌歌<lb/>
於睿躬則固辭頌於宗廟則無斁今吾子之文昭乎累<lb/>
聖之耿光美於大君之孝德可進而退宜言而默使雅<lb/>
頌之音巻而不舒猶坦蕩其胸臆無乃過歟為人之下<lb/>
<pb n="KR4h0139_WYG_076-24b"/>
者有可達乎君親雖濵於死亦冒行之況宗廟或啓其<lb/>
心乎臣華嘗聞遷善之規願附升歌之末<lb/>
　　明光殿粉壁賦<hi>以上春早朝伏奏青蒲為韻</hi>　<hi>唐</hi>樊　鑄<lb/>
粉潔白兮壁宏壯白者取潤色於明光壯者取雄居於<lb/>
君上成圬人之手澤起漢皇之心匠凝雪彩耀冰狀扆<lb/>
旒居際謂分照於此日之君冠劒朝時欲和光於為鹽<lb/>
之相兹殿攸起不無所因寧在於白亦以象真守静含<lb/>
虚上以隣貞明於千年之主保純不汚下以範恬淡於<lb/>
<pb n="KR4h0139_WYG_076-25a"/>
萬國之臣煥北極而開瓊室激南風而生玉塵月桂低<lb/>
檐失蟾暉於午夜御栁垂砌惹絮色於三春則知粉壁<lb/>
之道齊乎𤣥造達上下而明明通晝夜之杲杲日昃之<lb/>
後慰天勤而暝遲夙興之時副聖恩而曙早信可大而<lb/>
可久實永堅而永好懿夫榮雖<hi>原本闕一字</hi>畫飾不至驕挺嶪<lb/>
岌以莫變洞閒華而自昭可使楚客具瞻羞持練而稱<lb/>
獻荆人仰止恥懐寳而來朝豈止光動玉户氣射金屋<lb/>
秋露懐慙冬霜自伏蛾眉夜侍意瑶臺之已升玉顔曉<lb/>
<pb n="KR4h0139_WYG_076-25b"/>
臨若瑞雲之相逐而已哉觀夫匼匝皎皛迴環廣袤濃<lb/>
潤交翕浮華相透處髙莫蔽通四目之敷求含明必竟<lb/>
受百官之草奏雖奢儉不失精研克構終未可小桂椒<lb/>
為糠粃汰茅茨為阨陋然為用因有貴飾形居安撫極<lb/>
抱素常寧色不喪真久已生於虚白白能受采冀一及<lb/>
於丹青噫漢皇立則未足為模我聖作範實謂殊塗象<lb/>
為壁兮則搜材於豫章之器代其粉也則聚賢於堅白<lb/>
之徒以張皇二儀為光明之殿以照耀四海為粉壁之<lb/>
<pb n="KR4h0139_WYG_076-26a"/>
隅故錯薪從楚安輪以蒲是得趨於金馬希便維於白<lb/>
駒<lb/>
　　鴻慶宫三聖殿賦<hi>有序</hi>　　　　<hi>宋</hi>劉　攽<lb/>
臣伏見陛下追述祖考崇奉明祀新作三聖殿以昭孝<lb/>
明功於天下臣以文學中第太常試官祕書目覩盛事<lb/>
不敢以鄙薄自絀輙作古賦一篇歌詠盛德昔靈光景<lb/>
福之作世稱其美麗然其所謂壯大不出乎雕刻畫繪<lb/>
文彩之煌煌而已又盛道工人之巧民力之衆材木之<lb/>
<pb n="KR4h0139_WYG_076-26b"/>
多金玉之偉臣以謂聖王有作則必智者獻其巧壯者<lb/>
輸其力山林不敢愛其材府庫之聚皆所供億也是物<lb/>
理之常不足以夸大臣愚竊陋之若夫天命廢興之際<lb/>
聖王授受之符非敏智通達未有能究知其始終者固<lb/>
難為寡見淺聞者道也臣竊大之是以略所陋而張所<lb/>
大不敢仰希風人雅頌之列庶幾有其志云爾<lb/>
葢上帝之所選建明聖命以天位者乃所以享德而報<lb/>
功未有德盛於前功播於後而其子孫寂寥千載無聲<lb/>
<pb n="KR4h0139_WYG_076-27a"/>
者也賢哲所談六籍之云德莫著於有虞功莫隆於五<lb/>
臣禹平水土夏姒以家司徒后稷是教是食肇商興周<lb/>
厯載累百臯陶大理五刑以明於其苗裔乃興於唐若<lb/>
夫董鶉耀以攸司奏庶民之鮮食焚山烈澤害服妖息<lb/>
鳥獸咸若草木允殖固伯益之力焉天報以位俾秦繼<lb/>
周於其子孫誣祖不紹去火即水叛禮尚刑法以慘急<lb/>
然猶兼六國一天下而不知變於初二世以斃非天不<lb/>
相朕虞之後乃其否德得罪於祖而斷棄也惟伯益之<lb/>
<pb n="KR4h0139_WYG_076-27b"/>
功未報是以天命復集於趙氏焉五代喪德九土分裂<lb/>
海水横流民用墊溺鳥獸昌熾黔首失職滔滔惑惑葢<lb/>
若洪流之未闢於是太祖乘火而帝繼益之功天胙吉<lb/>
土曰惟商丘是為星火大辰之居亦曰明堂布政之由<lb/>
出潛離隠或躍在淵以有九有百度正焉削禍戡亂出<lb/>
民塗炭風指日舒天地正觀荆燕呉蜀楚越并冀懾威<lb/>
懐仁奔走失氣倔强者執服柔從者加賜太宗承之真<lb/>
宗成之登封降禪矢直砥平巍巍乎邈三五而儔儷彼<lb/>
<pb n="KR4h0139_WYG_076-28a"/>
漢魏之瑣瑣曽何比京夫伯益始掌火而底績而宋以<lb/>
火帝興於火墟天之報施豈不昭昭可推而類也哉且<lb/>
夫積功以凝命而創業因物以胙土由土以建號樂以<lb/>
反初禮不忘其本是故作於原廟建之别都三聖鼎列<lb/>
大厦以居以答景貺以昭成功俾子孫知厥所由億兆<lb/>
仰德而不窮也厥後烈風雲雨電雷震曜儆戒於下濫<lb/>
炎流燒天子怵於大異反已正德伏念七年乃其有得<lb/>
曰天以德訓予而以威震予依類託喻予敢不信夫政<lb/>
<pb n="KR4h0139_WYG_076-28b"/>
不變不足以化新禮不修不足以化民天之示人若曰<lb/>
政禮之敝雖祖宗之為猶當勿憚乎改更於是詔三事<lb/>
飭九卿和布於舊載損載益以答天誡以舉聖職夫既<lb/>
天行而日白矣乃復閟宫奬夫神衷三后在天對越上<lb/>
穹經之營之不日成之閎偉竒麗宫寢之勿踰也清閒<lb/>
窅密鬼神之所都也絜百圍而置楹兮度千仞以架棟<lb/>
擇一木於萬章兮顧餘羨者猶衆般倕<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>人之儔獻巧<lb/>
而林立兮莫不心競而賈用亘長廊其如城兮闢重門<lb/>
<pb n="KR4h0139_WYG_076-29a"/>
其似洞欒栱粲其如星兮侏儒屹其承重如翬斯飛如<lb/>
鳥斯革兮誠可慄其將動闔隂房之密静兮雖六月其<lb/>
必寒闢陽榮之敞麗兮葢中夜而已旦陟廣除而徑上<lb/>
兮每百尺而一級厯青珉之瑩滑兮曽不得而側立顧<lb/>
風雨之在下兮足以避夫燥濕良非人力之所為兮宜<lb/>
鬼神之攸集於是使夫設色之工後素之巧想像形容<lb/>
圖寫必效夫其龍顔日角天質之顒昂兮臣乃今知真<lb/>
人之異表於是駕鑾輅登玉虯千乘萬騎雲動而景附<lb/>
<pb n="KR4h0139_WYG_076-29b"/>
兮想生平之豫游旂常繽紛以赩翕兮鐘鼓軒轟簫管<lb/>
發而啁啾雜魚龍之竒技兮蜿蜒曼延於道周百神紛<lb/>
而並迎兮出閶闔而御夫龍舟爾乃川后静波屏翳息<lb/>
風舳艫相銜若複道之延屬兮亘千里而相通百工備<lb/>
官而夙設兮櫂夫讙呼而奏功惟吉行之五十兮餘日<lb/>
力而靡窮既屆既止威儀若初以幸夫夀宫乃即前楹<lb/>
以修祀事威神如在望之可畏殫金玉以備用罄飛潛<lb/>
以薦味帷帳筦簟之安肆几杖筆研之儲偫靡一物之<lb/>
<pb n="KR4h0139_WYG_076-30a"/>
葢闕兮所以廣孝思而盡心志守臣侍祠罔不肸飾既<lb/>
事而旋閟而莫覿列仙之儒偓佺之倫迎神頌祗於其<lb/>
側若夫祝融重黎相土閟伯固已喜動乎魄情見乎色<lb/>
護清蹕而晞盛德也巍巍大哉不可得而記已且夫天<lb/>
命之不忘人主之大寳也祖宗之有繼子孫之勿替也<lb/>
兹聖王所以繼統垂業超商邁周䘏嗣錫羨貽厥孫謀<lb/>
使萬有千歲得以希風而承流也遂作頌曰崇崇商丘<lb/>
大火主兮曰宋之興道是配兮建邦設都以有九土兮<lb/>
<pb n="KR4h0139_WYG_076-30b"/>
有皇上帝明德輔兮伯益之功邈不可忘兮三聖承承<lb/>
有烈光兮奕奕寢廟神翺翔兮于胥萬年尚無疆兮<lb/>
　　慈寧殿賦<hi>有序</hi>　　　　　　　<hi>宋</hi>王仲言<lb/>
臣聞乾天稱父坤地稱母天地至大必言之以父母者<lb/>
明其尊崇博厚無以加也是以圓首方足皆仰之燾之<lb/>
欲報欲奉無不極盡繇古以來聖人之盛莫過堯舜而<lb/>
孟子以為堯舜之道孝悌而已矣恭惟皇帝陛下繼大<lb/>
人之照宜日中之豐體堯邁舜憲古明王以治天下發<lb/>
<pb n="KR4h0139_WYG_076-31a"/>
為號令典誥廟謨宸斷親仁善隣開物成務者莫不以<lb/>
孝為首臣聞孔子謂曽參曰明王以孝治天下故災害<lb/>
不生禍亂不作仰惟陛下曩者以皇太后扈從未還願<lb/>
見之心致軫宵旰四方兆民延頸指日以冀來音久矣<lb/>
斯焉天人交孚隣邦修睦櫜弓箙矢息師偃革寰宇之<lb/>
間遂臻安堵恭奉騩駕言歸闕庭凡在動植孰不手舞<lb/>
足蹈翼鼓膺奮遹觀古初夐無前此臣伏以老氏三寳<lb/>
以慈為首乾元之道萬國咸寧洪惟慈寧之殿合為嘉<lb/>
<pb n="KR4h0139_WYG_076-31b"/>
名超軼前世致安之道由是以始形勢制作煥乎其有<lb/>
文章儀刑萬邦風化際薄無所不及若堯之光被四表<lb/>
舜之丕冒海隅蒼生者行見於今日甚盛烈也臣生長<lb/>
當世薰陶漸摩德義之久目覩心欣不能自己思欲頌<lb/>
良圖協恭式化成規誠開金石感動逺邇以彰聖治莫<lb/>
大之慶而昭述巨美者有日矣輙因殿之名以推原萬<lb/>
一至於辭意淺陋言語膚率不能抉竒摘異以為偉不<lb/>
惟不能亦有所不敢也臣謹昧死再拜而作賦焉<lb/>
<pb n="KR4h0139_WYG_076-32a"/>
臣恭惟皇帝之嗣位十六載也海宇澄清四方底平受<lb/>
上天之眷命紹洪基於大明邇安逺至措刑寢兵人熙<lb/>
熙兮春臺物蕩蕩兮由庚六服承德衆心成城所以復<lb/>
炎德之輝而迓周邦之衡先是騩駕從狩隣國克享天<lb/>
心咸有一德式遄來歸懽動九域乃命羣工擇基之隆<lb/>
儲祥之勝坼建問安之上宫列辟肅然而赴職百執蹌<lb/>
然而效忠爰即行闕以成厥功於是上髙擬天下蟠法<lb/>
地削甘泉之繁縟屏含元之侈麗揆太極之宸模就坤<lb/>
<pb n="KR4h0139_WYG_076-32b"/>
靈之寳勢乃諏龜筮龜筮協從乃稽萬物萬物無異帝<lb/>
曰欽哉乃彰鴻名慈以覆育於天下寧以鎮服於寰瀛<lb/>
葢將昭徽音於太姒而表思齊於周京者也有嚴有慿<lb/>
或降或升揆之以日築之登登經始勿亟百堵皆興伎<lb/>
者獻其伎能者精其能否往兮泰來閫決兮垠開蒼昊<lb/>
馳耀兮黄祗助培運郢石之斤斧攻杞梓之良材萬杵<lb/>
散雨兮干鑱轉雷離婁督繩兮公輸削墨夏育治礫兮<lb/>
孟賁掇荄聲隆隆兮伐喬枚勢轞轞兮豁層崖長林巨<lb/>
<pb n="KR4h0139_WYG_076-33a"/>
植兮千年之産而萬年之材輾如闖直如矗兮崔嵬於<lb/>
時山壤獻靈川流效祉陸架水浮風屯雲委輻湊鱗集<lb/>
衡行櫛比以萃於殿之址也於是匠氏經營百藝駢并<lb/>
礪焉而礪硎焉而硎髙下曲折塗塈丹青此興造之本<lb/>
意而動作之形容也既而四周淩天而岌嶪九門參空<lb/>
而伶俜闕百常兮屋十尋皆<graphic n="KR1667" url="https://raw.githubusercontent.com/kanripo/KR-Gaiji/master/images/KR1667.png" mimeType="image/png"/>爵兮建瓴儋儋千栭閑<lb/>
閑旅楹岫綺對砌牕霞翼櫺彤墀洋洋金碧煌煌神鴟<lb/>
展吻而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>呀文犀壓牖而赫張寳琲象栱列星間梁橑<lb/>
<pb n="KR4h0139_WYG_076-33b"/>
桷欒楶黼藻鉛黄玫瑰玳瑁翡翠明璫方疏圓井琑連<lb/>
斗扛枅欀上承柱石下當騰雙猊兮盤礎刻怒兕兮伏<lb/>
相其蟠也顔九淵之虯屈其翥也若千仭之鳳翔或倒<lb/>
文漆於衛社或薦孤桐於嶧陽烏㭕横截緗蘖交相第<lb/>
栲栵與椅榎積楩柟兮豫章葢天下之竒榦盡羽粲而<lb/>
國欀夫然未足以比其制未足以形其雄轇轕巃嵸飛<lb/>
雲架空出入兮日月吸呼兮雨風開重軒兮纍玉鱗萬<lb/>
瓦兮游龍髙下髮直左右翼從西八東九金礫珉鎔平<lb/>
<pb n="KR4h0139_WYG_076-34a"/>
寫三山之景坐移羣玉之峰喜洩洩兮樂融融入如遇<lb/>
兮出如逢映斗杓而曈曨挹天漢兮舂容觀其巨鎮在<lb/>
南長江在東前擁後顧盤錯窪隆占皇圖之奕奕鬱佳<lb/>
氣之葱葱天海相際造化溟濛雕題貫膂大艑<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>艨尋<lb/>
橦戴斗兮航浮索援皆馳驅而致恭采肅慎之楛矢職<lb/>
夷黔之布賨上則天目於潛之山鳳凰南北之巔巉巖<lb/>
嶻嶭窈窕回旋狀羣羽之集麓若萬馬之奔川海門之<lb/>
潮滄溟之淵濠洶奔放勢如朝焉皆足以小崤函而吞<lb/>
<pb n="KR4h0139_WYG_076-34b"/>
涇渭等河雒而隘隴岍夫以此而駐蹕實一制而萬全<lb/>
然而不以為離宫不以為别宇而獨以奉長樂之安而<lb/>
為承顔之所故能逺邁漢唐跨厯三五則雖兼天下之<lb/>
奉極天下之貴亦人所樂而天所與也凡臣所鋪翼而<lb/>
陳之者尚可名言之也非此三呉之盛麗九旂之容衛<lb/>
六宫之深嚴萬物之侈冶不足以隆一人之孝於無窮<lb/>
於是俯而拜仰而重曰當乎法駕言歸宗祏生輝千仗<lb/>
萬騎如指如麾備一時之盛禮慶萬國之洪禧望閶闔<lb/>
<pb n="KR4h0139_WYG_076-35a"/>
兮瑞霏微劐觚稜兮祥葳蕤馭嚴嚴之玉輦建獵獵之<lb/>
朱旗華葢效杠天驥驂騑増日星之光明闐老幼之提<lb/>
攜千官之班兮鴛鷺兆民之欣兮嬰慕喜𢥠動於堪輿<lb/>
澤周流於道路樂極者或至於抃躍感深者爭先於馳<lb/>
騖泬漻晏然兮屏翳收風靉靆不興兮豐隆霽怒雙閎<lb/>
敞兮如升萬室昂兮如泝若乃萬夀誕日之辰一人㑹<lb/>
朝之際濟濟峨峨羣臣在位皆輔臯而弼夔過房杜兮<lb/>
丙魏奉玉巵兮瓊甓展采儀兮文陛皇帝躬蹈事親之<lb/>
<pb n="KR4h0139_WYG_076-35b"/>
美以獨髙於萬世進退禮樂抑崇下貴隆帝業兮億載<lb/>
歡祝聖人兮千萬歲然後敷兹睿化徧於中下尊卑模<lb/>
範兮盈里閭膏澤滲漉兮盛王霸工在衢士在朝而農<lb/>
在野百度修明萬幾閒暇無有遐遺睦如姻婭四海安<lb/>
若覆盂九有基如太華於是有客相謂曰子聞今日之<lb/>
盛事歟曰然嘻為堯舜神人以和運紹五帝獄訟謳歌<lb/>
但無為而已矣於致養以云何豈若我皇躬勤儉之資<lb/>
恢隆平之時約已以奉太母之訓致美以化羣黎之為<lb/>
<pb n="KR4h0139_WYG_076-36a"/>
端一心而應感斥衆異之盱睢煥爛方册照溢詩書哉<lb/>
且客聞厯代之制乎土階之卑不免乎險固雕椽之飾<lb/>
不免乎驕奢魯夸靈光而但述土木之巧魏稱景福而<lb/>
徒為制作之華俱游觀之是云奚文辭之足誇又豈若<lb/>
我皇綏定邦家以成孝道允紹羲媧哉且上棟下宇聖<lb/>
人所取也至德要道聖人之孝也作於楚室能修泮宫<lb/>
諸侯之功也與其論諸侯曷若言聖道與其言雄壯曷<lb/>
若言聖德明明我宋得天下之統烝哉祖宗膺器之重<lb/>
<pb n="KR4h0139_WYG_076-36b"/>
殆二百年休聲無壅下之所奉者惟君上之所承者惟<lb/>
親當君享九重之實而親安萬乘之尊葢匹夫之孝曽<lb/>
閔所難不足以言惟據域中之大饗天下之養然後為<lb/>
重也已析而合既失而得然後為喜之至也曠古所無<lb/>
一旦在已漢唐所恨自我而得凡是數者兼而有之不<lb/>
特為四方之賀又將為萬世之光寵也今是殿也不奢<lb/>
不陋不髙不卑合禮之界與天下齊以是為固鞏於鼎<lb/>
龜以是為寳保若山谿雖廣八荒而為城開溟渤而為<lb/>
<pb n="KR4h0139_WYG_076-37a"/>
池倚圓天而為葢立棟梁於四維亦奚有宜乎於是再<lb/>
拜而歌曰蒼蒼髙旻覆下民兮與物為春澤無垠兮一<lb/>
人孝至通帝意兮金石可開不可移兮上下合契定大<lb/>
議兮法駕大騩言還歸兮勅以慈寧為殿名兮厥功告<lb/>
成百室盈兮居之克安若石磐兮四方瞻觀化益寛兮<lb/>
天人合應助其證兮光啓中興祖武繩兮紹復大運法<lb/>
堯舜兮旋澤曲軫翕然順兮孝道克全鑒上天兮夀禄<lb/>
萬年其永延兮聖人孝兮感人深責成賢輔兮雋功克<lb/>
<pb n="KR4h0139_WYG_076-37b"/>
忱廣殿軒軒兮巨厦深沈晨昏之養兮萬乘親臨財豐<lb/>
物阜兮寫於薰琴百姓克愛兮諸侯克欽亘萬國兮得<lb/>
其歡心宫殿之制已陳之矣天子之孝既備述矣四方<lb/>
之心見於斯矣口軟字碎其言卑矣欲昭聖孝永無極<lb/>
矣日月為宇天為卑矣<lb/>
　　皇極殿賦<hi>有序</hi>　　　　　　　<hi>明</hi>徐顯卿<lb/>
粤若太祖髙皇受命作京營金陵而定鼎殿曰奉天迨<lb/>
成祖文皇北建行宫仍掲前額厥後因以定都厯七聖<lb/>
<pb n="KR4h0139_WYG_076-38a"/>
而未之或改稽古唐虞繼治總章合宫各殊名號漢世<lb/>
東西兩都宫殿不相沿襲迄我世宗肅皇之季始承天<lb/>
意而鼎新之榜正殿曰皇極標建極中極以更謹身華<lb/>
葢而左右二順則以㑹極歸極題焉葢取洪範五居中<lb/>
宫曰皇極惟皇建極惟臣㑹歸之義也大哉皇言於斯<lb/>
為至矣然時方恭默西㝢未遑暇臨欽惟我皇踐祚始<lb/>
於斯殿朝萬國而莅四海焉惟皇天錫我皇以皇極之<lb/>
統惟皇考貽我皇以皇極之基天人景從後先光裕猗<lb/>
<pb n="KR4h0139_WYG_076-38b"/>
歟郁哉昔在帝皇創制殿宇臣工必有詩頌以聲歌其<lb/>
盛周之靈臺尚矣魯之閟宫續焉乃若何晏之賦景福<lb/>
徒紀魏闕之壯麗適以昭侈靡示無度耳魯恭位居東<lb/>
藩乃靈光見於王逸所贊述者顧僭擬天子又奚法焉<lb/>
惟我明皇極之建物采以别威朴素以崇禮赫赫巍巍<lb/>
平平蕩蕩直軼百皇而獨盛參三極以嫓隆者哉迺作<lb/>
賦曰<lb/>
惟皇御歴辨方體國重闢明堂創號皇極詎云規矱之<lb/>
<pb n="KR4h0139_WYG_076-39a"/>
壯麗僉曰名義之周敇磅礴黄壤以圠坱嵣㟮青霄而<lb/>
矗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瑶岑碧巘匝乎其周遭象緯龍纒森乎其旁逼夐<lb/>
天衢之寥廓坦王道之平直其為狀也澔澔涆涆鑠鑠<lb/>
奕奕雲籠日耀窈不知簷牙楣額之幾千萬億其稱名<lb/>
也協箕疇準禹策包雒緯之竒文體洪範之奥則萬象<lb/>
周羅而環繞天樞五位居中而密運乾德儼兮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮四<lb/>
皇六帝而並域怳兮忽兮參天兩地而作式吁其盛哉<lb/>
余亦烏能管窺而蠡測第規模之𢎞逺博碩詞人之敷<lb/>
<pb n="KR4h0139_WYG_076-39b"/>
演極矣兹將循名討義而商榷陳之以俟咨訪於多識<lb/>
葢嘗仰而觀法於天碧落虚浮葱翠空鶱斯殿也薇垣<lb/>
端拱而法象中懸旋轉玉衡宰斡璣璿攝二曜以升沈<lb/>
齊七政而推遷三十二星屯方而列署二十八宿按度<lb/>
而分躔闢閶闔以啓扉絡勾陳而張綖兹實昊皇之垂<lb/>
象於是乎天極立焉俯而察理於地岳嵩<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>峛瀚渤淪<lb/>
涎斯殿也輿圖輻湊而效法承乾元精耿耿而中貫坤<lb/>
粹勃勃而漪漣奠四維而鎮九壘控六合而扼八埏渾<lb/>
<pb n="KR4h0139_WYG_076-40a"/>
大塊以宅中表崑崙而居巔上接玉樓層臺之十二下<lb/>
該赤縣寳界之三千兹實后皇之奠宅於是乎地極立<lb/>
焉中而考度於人洪荒抱樸渾沌含𤣥泰騩大庭之世<lb/>
有巢無懐之先林居穴處鶡宿鷗眠惟聖作極民用始<lb/>
全屋廬星周闤闠鱗駢然後宅中圖大矩方規圓鞏河<lb/>
山百二以定鼎環畿甸九一以卜年總章闢而青陽啓<lb/>
明堂敞而重室宣三十六户豁乎谾呀七十二牖㪺乎<lb/>
攣蜷燁兮嚮南離以重明巍然象北極而中天兹實皇<lb/>
<pb n="KR4h0139_WYG_076-40b"/>
王之撫圖於是乎人極立焉兹三極者實皇極之所以<lb/>
取則也爾獨不觀梓人之引繩而糾室也五材並蓄百<lb/>
役兼并榱題棍梠楄桷梧桁條梁短梲棨㦸飛甍璧礎<lb/>
玉磶文璫金楹欒栱夭蟜而斗拱㰇櫨錯落以星明惟<lb/>
屋極居棟隆而獨重凛然昭君象而崢嶸是故易有太<lb/>
極兩儀判而八卦生範有皇極九疇叙而五福凝人有<lb/>
心極泰宇定而安宅寧居有屋極羣材附而大厦成極<lb/>
之名義大矣哉匪皇皇我后曷以顯錫斯名方斯殿之<lb/>
<pb n="KR4h0139_WYG_076-41a"/>
鼎新也定星炳燿日晷流明天帝下觀太一垂晶敇公<lb/>
輸督墨而削繩詔離朱馳巧以騁睛工共總其矩度匠<lb/>
石察其軌程黄道開而紫微朗豹尾潛而鶴禁清天時<lb/>
極其良矣太行西來而列堵滄海東滙以環瀛黄河百<lb/>
折承其前霤天夀萬仞障其後屏白虎蹲序而躨跜青<lb/>
龍繞棟以拳擎地勢極其雄矣庶民子來百工趨爭輸<lb/>
材飈倐協力霆轟巨石騰巖而迅舉神木走陸以遐征<lb/>
曽歲月之幾何允不日而落成人謀極其臧矣憲觜娵<lb/>
<pb n="KR4h0139_WYG_076-41b"/>
以結構摹太階而縱横雙闕凌雲恍蓬萊射日之銀榜<lb/>
八柱擎天儼芙蓉接露之金莖規制極其𢎞矣左達文<lb/>
華右通武英東壁則掲璇題於文昭西奎則標璘扁於<lb/>
武成𢎞政顯其側棖宣治名其旁閎顧瞻皇極崒嶪嶪<lb/>
以獨聳鞠巍巍其髙瞠堊丹青而灼爍甃文石以光瑩<lb/>
覆壓黄混括摩葱菁中極團圞而上規圓葢建極深奥<lb/>
而内接乾清體統極其尊矣於是吾皇乘景運握昌符<lb/>
膺寳歴撫瑶圖展皇猷而儼然臨御斯殿也珫璜旁注<lb/>
<pb n="KR4h0139_WYG_076-42a"/>
冕旒前垂法乾坤以懸象章日月以陳儀被龍衮之綵<lb/>
繪障雉翟之萎蕤凜顒若於黼扆時沈潛乎罘罳運紫<lb/>
樞而不宰拱𤣥默而無為象天極也行中采齊節應琳<lb/>
瑯秉介珪以步武鳴佩玉而鏗鏘廓厚德以載物持鎮<lb/>
静以居方法地極也正身示範端軌率物肅閫闈以風<lb/>
化基重邦畿而樹表式首肇修乎人紀覃敷叙乎天秩<lb/>
立人極也無思無為惟默惟𤣥運動静以闔闢斡樞紐<lb/>
而轉旋凝精於沖漠之庭遊神於象帝之先涵太極也<lb/>
<pb n="KR4h0139_WYG_076-42b"/>
靈臺炯炯丹府融融闢四門而洞達開八牕以玲瓏聳<lb/>
空中之樓閣恍象外之𤣥宫凝心極也審工師之求木<lb/>
採大匠之斵輪遴棟梁以負鼎任柱石而秉鈞獨總攬<lb/>
乎洪綱爰出納乎絲綸隆棟極也承上天之隂隲恢皇<lb/>
謨而作極敬用五事乂用三德宣八政以勤民察庶徵<lb/>
而省惕致審於雨暘寒燠尤重於師祀貨食所以法洪<lb/>
範而敷皇極也至若玉漏聲達庭燎煇煌皎月光而入<lb/>
户聽雞鳴而未央聆車馬之璘璘勤宵旰而遑遑時未<lb/>
<pb n="KR4h0139_WYG_076-43a"/>
朝而居中極也羣工方退萬機暫逸覽封章以延納進<lb/>
嘉猷而採擇佇委蛇之餘閒受啓沃之茂益時退朝而<lb/>
居建極也仰瞻朱扉俯視彤楹省三□之昭戒顧虚器<lb/>
而持盈茍一木之内蠱將大厦而頹傾凜若累卵兢若<lb/>
履冰覩丹銘而思保極也時臨青陽日拱紫宸因天時<lb/>
以出治順月令而敷仁惠澤流於鰥寡懐保普於齊民<lb/>
用歛時而錫極也遵道遵路是訓是式蕩蕩而無偏無<lb/>
黨平平而無反無側民無淫朋人無比德庶民化而協<lb/>
<pb n="KR4h0139_WYG_076-43b"/>
極也五侯九伯六服羣辟罔不㑹同咸來述職履玉墀<lb/>
以趨蹌仰耿光而覲覿歡呼嵩獄奠獻玉帛萬邦朝而<lb/>
會極也南漸丹崖北垓紫漠東濵扶桑西底大磧雕題<lb/>
窮髮之邦貫胷穿耳之國航海梯山纍象重譯稽首闕<lb/>
下各執方物四夷來王而歸極也鳳凰巢於阿閣麒麟<lb/>
遊於苑囿蓂莢産於階除萐莆生於庭堠卿雲爛漫以<lb/>
繞殿甘露霏微而綴霤珍禾嘉縠列室而停貯野蠶八<lb/>
繭當軒而疊奏和氣協於上下而治道底於極也嗟乎<lb/>
<pb n="KR4h0139_WYG_076-44a"/>
古昔臨御之君物極則反勢極則傾滿極則洩畜極則<lb/>
盈泰極者否形治極者亂萌歡樂極者悲來侈靡極者<lb/>
盈生惟我皇之純德厯終始不渝而蕩乎難名丕纘二<lb/>
祖之光祚克享累世之盈成其諸追天皇地皇泰皇而<lb/>
相與游衍參乾極坤極人極而獨持權衡者歟誶曰惟<lb/>
皇建極作京營室效彼蒼兮嶻嶭㟮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR1976" url="https://raw.githubusercontent.com/kanripo/KR-Gaiji/master/images/KR1976.png" mimeType="image/png"/>
                    <graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>崒嵂崛以<lb/>
昌兮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>䨎窲寂霮䨴歇歘鬱而揚兮龍翔蠖<graphic n="KR1298" url="https://raw.githubusercontent.com/kanripo/KR-Gaiji/master/images/KR1298.png" mimeType="image/png"/>鵬掀鯤<lb/>
噏翼其張兮宸居沕密穆清恭默儼垂裳兮軒祁風力<lb/>
<pb n="KR4h0139_WYG_076-44b"/>
夔龍卨稷明且良兮都俞吁咈贊襄啓弼謨則臧兮鼎<lb/>
固盤石浩劫罔斁祚乃光兮惟辟玉食斂福錫極夀彌<lb/>
康兮㑹其有極歸其有極永無疆兮<lb/>
　　雝肅殿賦　　　　　　　　　<hi>明</hi>顧紹芳<lb/>
於維我皇紹丕丕基至德房皇醲化陸離八方帖以安<lb/>
瀾九重謐其清夷然且廣厦細旃毋替合宫之訪趨庭<lb/>
問寢彌䖍長樂之儀迨乎萬幾之暇登降逶迤俯仰祕<lb/>
殿燕息自資既泮渙以少休乃穆然而深思曰昔姬文<lb/>
<pb n="KR4h0139_WYG_076-45a"/>
之至德惟雝肅以自持越在宫與在廟肆臨保之靡時<lb/>
余沖人之不淑願援古以為師於是肇錫新名煜爗墀<lb/>
階朱榜岌以髙驤金書炳而雙排肅肅雝雝厥義孔佳<lb/>
采微言於周雅諒故人之我諧寂乎其端居湛乎其心<lb/>
齋顧諟常存比書紳而逾切師保如在與銘牖乎奚乖<lb/>
爾其祕殿之為制也挺丹禁以宅址模紫宫而作鏡重<lb/>
軒虹鶱以相屬層閣鳳舉而如競崇臺珍宇接構連甍<lb/>
寳砌瓊牕霞流綺映逺而望之光淩太乙之垣迫而就<lb/>
<pb n="KR4h0139_WYG_076-45b"/>
之目眩蓬山之境是其儉不上陋奢不下病既秩且閒<lb/>
亦深而靚豈比夫酇侯之所經營奚斯之所嗟詠哉於<lb/>
是我皇臨軒還軫鸞聲殷殷周覽厥象㠑嵬干雲玉輅<lb/>
戾止天顔有欣於以休憇乎是中屏息乎塵紛或籌幾<lb/>
務或探典墳或棲神於澹泊或覃精於藝文漢主受釐<lb/>
陋宣室之不度唐臣雜宴嗤集賢以奚聞葢時當豐豫<lb/>
而曰無已太康治屬綦隆而曰作所惟敬運大寳而無<lb/>
為守中心以至正大廷廣㑹之時不以昭昭伸節宦官<lb/>
<pb n="KR4h0139_WYG_076-46a"/>
　宫妾之交不以冥冥惰行從容九五朝靡衡石之勤惕<lb/>
　厲夙宵人誦垂衣之聖此所以即宸居而渙大命者也<lb/>
　夫肅肅以敬雝雝以和蓄之而上德曼羨溢之而醇化<lb/>
　滂沱以是天覆羣黎徧矢黄童之頌星羅萬國咸櫜紫<lb/>
　塞之戈躋彼六合皆為化日靖兹渤澥永不驚波但識<lb/>
　太平之有象疇知帝力以云何昔在姬文道隆化浹是<lb/>
　惟肅雝光有大業瞻寳殿之巍巍掲璇題之業業窺睿<lb/>
　思之所存恍文德之克協彼古今遥遥其千載迺心源<lb/>
<pb n="KR4h0139_WYG_076-46b"/>
　一旦而相接於都哉古則文王之文今惟天子之德寧<lb/>
　敬而過毋和而極洵既喆而既明乃欽欽而翼翼比德<lb/>
　既與文而為兩卜歴斯過周而成億是其軼前代而髙<lb/>
　翔俟來禩而作則者歟<lb/>
　<lb/>
　<lb/>
　<lb/>
御定厯代賦彚巻七十三<lb/>
</p>
<p>
</p>
  </div>
</body>
</text>
</TEI>
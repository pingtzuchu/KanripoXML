<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_180-1a"/>
　欽定四庫全書<lb/>
御定厯代賦彚補遺巻十五<lb/>
　　草木<lb/>
　　　大椿賦　　　　　　　　　　<hi>金</hi>趙秉文<lb/>
　於此有物焉既澤而堅既蔓而延托根於無何之鄉垂<lb/>
　陰於不土之田扼日月而共友券宇宙而爭年厯春秋<lb/>
　其幾何羌不知其嵗之八千端策筮之<graphic n="KR2271" url="https://raw.githubusercontent.com/kanripo/KR-Gaiji/master/images/KR2271.png" mimeType="image/png"/>曰是以江夏<lb/>
　為鼻祖小山為外孫者邪以孝悌為根本忠信為枝葉<lb/>
<pb n="KR4h0139_WYG_180-1b"/>
　者邪有曄其華富文藻者邪有駢其實茂徳業者邪松<lb/>
　茂栢悦不足以比其夀者邪愚惑不知請以椿言<lb/>
　　　松賦　　　　　　　　　　　<hi>宋</hi>文　同<lb/>
　度衆木而特起兮有髙松之可覿擢雙榦以旁通兮聳<lb/>
　千尋而上擊怪難入於圖畫兮老莫知其嵗厯含古意<lb/>
　以茫昧兮負天材而岑寂柯磅礴而如抱兮葉□猭而<lb/>
　若羃停餘雪而暖溜兮棲宿雨而晴滴險穴聚乎魑魅<lb/>
　兮陰枿藏乎霹靂䝉烟霧之灑潤兮傲氷霜之慘戚榮<lb/>
<pb n="KR4h0139_WYG_180-2a"/>
枯繫乎所托兮用舎由乎見覓敢並名於杞梓兮甘取<lb/>
誚於樗櫟<lb/>
　　徂徠之松賦　　　　　　　　<hi>眀</hi>程大約<lb/>
惟靈山之嵳峩挺貞松之蹇産傲沍寒之雪霜凌排空<lb/>
之崿巘貫四運以不彫厯千年而長衍條盤結而益宻<lb/>
枝紛披而彌逺形如鸞鳳勢若虯龍象亭雲之靄靄類<lb/>
偃蓋之童童抽纖莖以森竦布芳穎之青蔥迎輕颸而<lb/>
發響儼靜夜之絲桐上有翠實素髓離離馥馥偓佺食<lb/>
<pb n="KR4h0139_WYG_180-2b"/>
而養性永籍名於仙籙下有青牛紫苓靈藥異獸探玉<lb/>
策之祕記延萬齡之長夀然彼蒼烟以代漆書陋魏臺<lb/>
之石墨超漢室之隃糜<lb/>
　　庭栢賦<hi>有序</hi>　　　　　　　　<hi>眀</hi>張　瀚<lb/>
獨處關河再經寒暑庭前四栢砌畔重陰退食之餘徘<lb/>
徊其下方春莫窺其生色入夏何有於潔齊當蓐收而<lb/>
不衰處𤣥冥以如故似君子之一致順應不遷協老氏<lb/>
之三全攝生尤要觸物有悟寓意於詞<lb/>
<pb n="KR4h0139_WYG_180-3a"/>
偉閒庭之四象禀勁氣於五行敷雲葉以翳翳挺桑榦<lb/>
而錚錚俯而就之團欒兮飛蓋之影墜仰而望之巃嵸<lb/>
兮逺山之黛横實垂垂兮孕秀華飄飄兮暗馨厭的皪<lb/>
之鬬彩守安靜以儲精未與宫閭之守兮秩秩聊逺斧<lb/>
斤之伐兮丁丁遷彼太谷賓我前楹選千樹於泰嶽配<lb/>
二株於華林採摘兮效文賓之辟穀游息兮希赤須之<lb/>
全真諒列仙非我徒願比徳以淑身爾其青陽肇嵗麗<lb/>
日鮮雲條風既達膏雨載零芬紅芳紫嫩緑柔青此方<lb/>
<pb n="KR4h0139_WYG_180-3b"/>
蒼蒼刺刺離離落落爭似龍池之柳離宫之柞已而金<lb/>
氣既騰商飇初過原隰蕭條嵗聿其莫氷柯雪卉風偃<lb/>
霜墮乃其矯矯穹穹鬱鬱蔥蔥何言蓬山之簳天陵之<lb/>
松辨修短於異嵗兮齊寒燠而同姿眇百感以無累兮<lb/>
越千禩而為期暾杲杲兮翔林烏夜皎皎兮挂驪珠撓<lb/>
䬍䫻兮激蒼龍之噴吼潤霢霂兮降翠鳯之葳蕤被巖<lb/>
穴兮亭亭自足登廊廟兮蹇蹇有餘不茹不吐匪疏匪<lb/>
腴抗天徳以肅肅順坤載而于于允矣百木之長卓哉<lb/>
<pb n="KR4h0139_WYG_180-4a"/>
大壯之需爾乃睇盼昕夕徙倚躊蹰媿樸樕兮峭直又<lb/>
樗櫟兮迂愚思致用之非才竊感物而起予繄炎景之<lb/>
易邁慨秋風之旋移茍根柢之未固何枝葉之紛披試<lb/>
觀化於嵗晚表榮瘁於桑榆托栽培以滋息幸貞心之<lb/>
未殊若夫曼倩謔浪於鵲立方儲孝感乎鸞棲西嶽衍<lb/>
成行之仙路昭陵然勝妖之古株本乎好事之傳異何<lb/>
關節槩之有無<lb/>
　　楠樹賦　　　　　　　　　　<hi>眀</hi>王　煜<lb/>
<pb n="KR4h0139_WYG_180-4b"/>
繄楠之生也含津𤣥冥托根崑崙氣之所湊殷殷屯屯<lb/>
羌濆浡之歘發觸巨石而塊分得貞剛以為性匪蓊茸<lb/>
之為倫迨夫雨以膏之雷以震之風以撓之霜以嚴之<lb/>
扶疎矗特輪輪囷囷虯枝上聳迥無旁紛凝若木之晶<lb/>
魄翕淑氣之芳芬膚理潤玉體榦堅金繄楠之茂也勢<lb/>
參岱華光拍滄溟上懸三光下蟠九地青鸞白鵠朝夕<lb/>
是憩夫豈鷦鷯之敢寄也貞松巨柏戢戢相比夫豈蔓<lb/>
草之敢麗也莊生索之而駭眙匠石過焉而睥睨顧神<lb/>
<pb n="KR4h0139_WYG_180-5a"/>
物之偉奇斧欲揮而終忌是宜棟梁乎清廟為九垓之<lb/>
大庇繄楠之夀也瀋液内盎姿華外姸顓頊不肅祝融<lb/>
不然枝拂常春之霧根漬不涸之泉元龜蟠其下卿雲<lb/>
覆其巔豐隆為之呵䕶王孫怵而不前望之蒼蒼然叩<lb/>
之砰砰然騰神光兮夜曙播蕃陰兮晝帡老耼曽息蔭<lb/>
於髫齔王母於兹表道兮屢焉笑蟠桃之難熟輕銅狄<lb/>
之千年諒𤣥精之丕搆與日月而周旋<lb/>
　　桐賦<hi>有序</hi>　　　　　　　　　<hi>宋</hi>陳　翥<lb/>
<pb n="KR4h0139_WYG_180-5b"/>
始吾植桐與竹於西山南見誚乎天倫間以謂拙難於<lb/>
生計不如桑柘果實之木有所利吾決而遂其志乃自<lb/>
號桐竹君以固而拒之又作西山桐詩十二首復掇其<lb/>
詩之餘次而為賦所以伸植之之心也其詞曰<lb/>
伊梧桐之柔木生崇絶之髙岡盗天地之淳氣吐春冬<lb/>
之奇芳借濡潤於夕陛藉和煖於陰陽緜嵗月之久持<lb/>
森鬱茂而延昌爾其溪臨千仭巖空百丈増巘岌以周<lb/>
列重峯嶪其相向勢崔嵬而峭且峻形崎嶇而不可上<lb/>
<pb n="KR4h0139_WYG_180-6a"/>
巖嶮巇以無土壑嶒巉而弗敞枝上拔而雖榮根下朶<lb/>
而不長迅雷疾風之所飄擊湧濡飛溜之所滌蕩䝉苦<lb/>
霧而含暝鏁愁雲於寫望霏霜封條而欲折積雪擁根<lb/>
而致强枝蠹則中間節傷則液滿同枌棘以溷殽雜樞<lb/>
榆而蒼莽於是哀狖晨吟饑梟夜啼熊狐傍宿麏麑下<lb/>
蹊悲號叫嘯回惶慘悽勇夫聞之而心碎山鬼尋之而<lb/>
晝迷寒雕啄鷹以之游集妖烏怪鵩以之安棲蓋人跡<lb/>
罕履故物類來萃材雖具不見用於匠氏根已固故不<lb/>
<pb n="KR4h0139_WYG_180-6b"/>
可以移徙其或春氣和木向榮飛子結孕其柢抽萌條<lb/>
毳毳以嫩聳葉茸茸而緑成水再離而自茂氣猶缺而<lb/>
未英當斯時也吾孤且否人無我諳既支離而不煖始<lb/>
有地於西山之南遂忘刻鋭任情意命钁以薙草向陽<lb/>
以避地列行行之坑坎有鱗鱗之位次庸以梧桐植而<lb/>
異羣類也由是召山叟訪塲師披榛棘之叢薄陟峰巒<lb/>
之險危望椅梓以相近求拱把而見移全根本之延蔓<lb/>
擇材榦之珍奇廼等地以森植亦分株而對之侔底道<lb/>
<pb n="KR4h0139_WYG_180-7a"/>
之矢直鄙左右之器敧邁夾道之細柳類通衢之髙椅<lb/>
累歳時而茂盛發花葉之繁滋土膏泉液以澤乎根春<lb/>
風夏雨以長其枝晨霞暮雲以蔭其榦清露薄霧以潤<lb/>
其肌陽烏舒暖以條布陰兔飛光而影垂佳庭雪之難<lb/>
積噱巖霜之易晞是以其上則鵯鶋鷩鴺之所不敢棲<lb/>
也其下則騰猿飛<graphic n="KR1702" url="https://raw.githubusercontent.com/kanripo/KR-Gaiji/master/images/KR1702.png" mimeType="image/png"/>之所不獲息也結藤垂蔓莫得而<lb/>
依也犇泉依瀬亡由而及矣故逺而望之如列㦸與排<lb/>
矛即而憩之若緑幄與翠裯將以集鸑鷟鳴飄鶹玩之<lb/>
<pb n="KR4h0139_WYG_180-7b"/>
以興詠聽之以消憂於是招直諒之賓命端善之友坐<lb/>
萋萋之陰蔭論詩書之盛否逍遙乎志氣宴樂以文酒<lb/>
賞兹桐之森森玩桑柘之黝黝彼槐歎婆娑樗傷臃腫<lb/>
一則為盡其生意一則嗟無其器用未若葉中藥餌材<lb/>
堪梁棟雲和曽入於周制嶧陽乃隨於禹貢有名實以<lb/>
相副豈虚偽以動衆吾將採東南之孤枝創疏白之雅<lb/>
琴絃以檿桑之絲徽以雙南之金同夔牙以揮鼓並鍾<lb/>
期而側聆追淳風於先徳寫太古之遺音非鏗鏘也不<lb/>
<pb n="KR4h0139_WYG_180-8a"/>
足以傾鄙夫之耳有幽靜也自可以悦君子之心桐竹<lb/>
君乃神魂清心志和以道自任孰知其他據高梧以釋<lb/>
俗申素臆以長歌歌曰蒿艾茂郁兮芝蘭不馨柞櫟芬<lb/>
芳兮楩枏不亨茍毁方以趨勢兮雖棫樸而見稱倘容<lb/>
援之云依兮雖楸梓而弗名且斥逺於匠石兮終見委<lb/>
於林衡自樂天以知命兮故無慮而自營歌卒瞬目周<lb/>
玩沈吟自斷後以餘音系而為亂曰貴逺賤近時之宜<lb/>
兮衆咸去朴爭華偽兮花葉不能資耳目兮子實無堪<lb/>
<pb n="KR4h0139_WYG_180-8b"/>
充口腹兮人誰采用到林麓兮雖材還同不材木兮吾<lb/>
願終身老林泉兮器與不器居其間兮梓桐放懷事都<lb/>
捐兮優游共得終天年兮<lb/>
　　楓賦　　　　　　　　　　　<hi>眀</hi>錢丈薦<lb/>
煙波釣徒張志和初在母腹母夢楓生腹上乃産志和<lb/>
故志和生而愛楓若乃楓之為物隨地而植遇風則鳴<lb/>
經寒始謝得氣復萌方抽則嫰姿淺淡迨盛則密蔭沈<lb/>
凝脂帶香其馥郁葉映水以凄清豈蚩尤之變化或神<lb/>
<pb n="KR4h0139_WYG_180-9a"/>
女乎依憑對窮愁而撫景關離别以有情及夫金飇漸<lb/>
厲玉露初結芳草既腓豐菼亦折何肅氣之遷染似病<lb/>
容之悲切始色改而呈斑終淚凝而㸃血則有分司貴<lb/>
客作賦名家形牽紱冕志放煙霞撥冗日暮尋幽路遐<lb/>
乍感蕭索轉覺繁華詩曰停車坐愛楓林晚霜葉紅於<lb/>
二月花於是煙波釣徒繫舴艋釋綸竿脱莎衣挂籜冠<lb/>
憩黏苔之白石憑拂衣之朱欄持消憂之爵斚進飫口<lb/>
之魚餐瞻晚景以容與翫霜樹而盤桓本無取於榮豔<lb/>
<pb n="KR4h0139_WYG_180-9b"/>
更何計夫彫殘遂拾紅葉而書之此地天台其人仙子<lb/>
流水幾曲桃花數里不然何凛戾之已交猶芳菲之未<lb/>
委平泉李徳裕聞而歎曰肅肅江楓最清絶兮無華可<lb/>
採實堪擷兮偏與幽人相娯悦兮怪彼名圃芳樹列兮<lb/>
豈不殊麗風韻缺兮何況紅葩耀霜節兮始信涼冷勝<lb/>
煩熱兮予猶涉世愧眀哲兮<lb/>
　　古度賦　　　　　　　　　　<hi>明</hi>楊　慎<lb/>
有木詭容在勾之東修梯盤壤巨幹撐空閟華青帝垂<lb/>
<pb n="KR4h0139_WYG_180-10a"/>
實𤣥工蓐收傳紺屏翳旉紅子穿皮茁房殊卉叢膚無<lb/>
纖蠧腹育飛蟲有夫不名占諸義弓曰碩果不食在剥<lb/>
之坤宫荒徑所漏而鼉仙未𢎞者歟炎皇未嘗而左賦<lb/>
始崇者與烜比景灌菵露果星燭葉雲布楠榴相思為<lb/>
黨隣平仲君遷為朋故君子識之是曰古度<lb/>
　　緑槐賦<hi>有序</hi>　　　　　　　　<hi>眀</hi>鄧雲霄<lb/>
燕地烈暑如灼余庭有嘉槐喜得美蔭毎與韓孟郁科<lb/>
頭披襟婆娑其下更作雲林間想昔陳思仲宣同時並<lb/>
<pb n="KR4h0139_WYG_180-10b"/>
有槐賦暇偕孟郁率爾抽毫句底颯颯風生虚星有靈<lb/>
當為色動掃麈髙歌暑氣若掃<lb/>
爰有嘉樹積翠浮涼為市不鄰於璧水倚殿自逺於文<lb/>
昌避朱輪之大道植綺疏之閑堂異仲文之枯槁有祖<lb/>
雄之芬芳夫其淑氣回春條風變節兔目初窺鼠耳漸<lb/>
茁輕如島外殘烟淡似雲間新月緑方染兮難就陰欲<lb/>
簇兮未列乍上蜂黄試啼鶯舌御單袷而朝驚進纖羅<lb/>
而晚怯望微青兮淺黛已縹緲而堪悦及其楊花舞雪<lb/>
<pb n="KR4h0139_WYG_180-11a"/>
榆莢鋪錢泥融飛燕沙暖眠鴛紅雨殘蝴蝶之夢緑陰<lb/>
老鷓鴣之天此時柔枝婀娜縟葉芊緜籠紅藥於階側<lb/>
覆碧蕙於欄邊蔭當廣幕淨列長筵棋聲琴韻瀟灑留<lb/>
連若乃朱鳥翔火傘舉赤坂已焦温泉沸煮𤣥霜未授<lb/>
於金母氷丸難覓於葛子怪吳牛之喘月憫跕鳶之墮<lb/>
水嘘氣成雲揮汗若雨爾乃旁旉横被滿院成陰廊長<lb/>
日少徑小苔深侵朱簾而楚楚泛縹帙而沈沈若寥寥<lb/>
兮桂宫似泠泠兮雪峯坐換姑射之骨恍乗禦冦之風<lb/>
<pb n="KR4h0139_WYG_180-11b"/>
聽鳴蟬之疎引忘烈日之髙舂主人乃揮玉麈坐繩床<lb/>
品泉而石乳滑試茗而雲芽香抛書手倦脱幘情忘蘭<lb/>
湯沐罷晞髪徜徉却七華與六角早延爽於清商又或<lb/>
碧甃浮𤓰氷盤進李茹以松花佐以菰米和槐葉之泠<lb/>
淘實浣腸而濺齒窅矣據梧㗳然隱几傲枕上之羲皇<lb/>
覩壺中之天地既不知黄粱之熟未又安念南柯之不<lb/>
理於是兩腋習習情景相和慷慨起舞喜而作歌歌曰<lb/>
車馬兮塵浮褦襶兮可休吾既幸為兮散吏蔭緑槐兮<lb/>
<pb n="KR4h0139_WYG_180-12a"/>
焉求韓子乃賡曰日有夏兮寓有假兮心灑灑兮物可<lb/>
化兮將分蔭於天下兮<lb/>
　　竹賦　　　　　　　　　　　<hi>宋</hi>王　令<lb/>
於此有物焉其材劇而色剛其軀瘠癯不配所長色盛<lb/>
氣充膚理有光臨臨兮其髙其可仰也挺挺兮其直其<lb/>
不可以枉也毅毅兮其羣其不為黨也其立自樹而不<lb/>
倚其長絶衆而不離恬無盛衰以聽四時置身嘗安視<lb/>
物死生弟子不敏昧於考成罹世斮刖甚者遇烹其守<lb/>
<pb n="KR4h0139_WYG_180-12b"/>
不移附者益増愚所不知請筮以眀筮曰斯夫其始甚<lb/>
鋭既極而止者歟後生晚起超出輩類者歟確乎不㧞<lb/>
以節終始者歟死傳其徒不私其子者歟生久處而不<lb/>
回死知命而不恐老者求以自輔少者得之而無用是<lb/>
其<graphic n="KR2271" url="https://raw.githubusercontent.com/kanripo/KR-Gaiji/master/images/KR2271.png" mimeType="image/png"/>曰誰藏孔殷而不思藩彼架未柱我安事椽優哉<lb/>
游哉聊以永年幸聽筮之請以竹言<lb/>
　　竹賦<hi>有序</hi>　　　　　　　　　<hi>明</hi>桑　悦<lb/>
學圃中種竹數竿不二年蓊然成林日婆娑其間若相<lb/>
<pb n="KR4h0139_WYG_180-13a"/>
忘者今將秩滿欲與圃别不能忘情為作賦以表其徳<lb/>
詞曰<lb/>
興趙藏符伐呉成象鸞鳯聲容龍蛇動盪知惟孔子智<lb/>
比辟支一本林立安有二岐直而不窒圎而不倚節操<lb/>
如是可謂君子<lb/>
　　庭中有異竹賦<hi>有序</hi>　　　　　<hi>眀</hi>湯顯祖<lb/>
太學東廂向南君子庭兩偏皆竹面闌干外小方池池<lb/>
外砌植紫牡丹白芍藥數株中有一竹亭然砌上旁無<lb/>
<pb n="KR4h0139_WYG_180-13b"/>
附枝䦨干之内側生一竹諸生疑此竹且穿簷而出當<lb/>
刮去大宗師戴公不許此竹竟從横闌稍曲而上不礙<lb/>
也公歎曰誰謂子無知矣授筆湯生立賦此兩竹<lb/>
太學之英君子之亭度靈臺而選勝繞聖林而啓扃麗<lb/>
圜橋之碧藻薦方沼之文萍被素風以悠衍承翠氣之<lb/>
蔥菁魚相忘於在沚鳥戴肅於髙冥非游塵之所簉實<lb/>
君子之攸寧朱絃在御玉磬懸庭佇休閒於鼓篋肆靜<lb/>
謐以横經采齊而步其視呻嗶靡亂其聽載色載笑而<lb/>
<pb n="KR4h0139_WYG_180-14a"/>
嘉則一張一弛以遺形釋繽綸乎几席縱流莅於軒櫺<lb/>
幄垂雲之曼菉帶積石之遙町練粉飄而莫莫𤣥池韻<lb/>
以泠泠何脩叢之茸靄儼雙篠之伶俜在籦籠而矯雋<lb/>
信空虚之有靈顧湯生而命進授淇園之筆精對横簮<lb/>
以迤羡立函丈以經營池上方臺雜卉羣栽丹華皎砌<lb/>
素藥翻階孰亭亭而異觀照瀰瀰之檀欒挺碧鮮而上<lb/>
峙擢岧嶤之翠竿復有宇下盤桓庭中偃蹇衆疑萃於<lb/>
孤髙謂妨簷而欲翦竟自出以委蛇挹清池而迥展翫<lb/>
<pb n="KR4h0139_WYG_180-14b"/>
此簳之生成象至人之舒巻爾其為狀也虚中忌實疎<lb/>
節間密臨流似淵依巖類逸貞儷乎淑美之操直比乎<lb/>
君子之筆影防露以嬋姢響應律而蕭瑟兹篔簹之一<lb/>
態未若敻標而巧出乃其芳根獨逺一<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>𤣥通絶左右<lb/>
之葳蕤貫青熒而在中匪臨深而表勁繄濬孑以明冲<lb/>
豈太山之荏苒似高岡之梧桐若其迸石而立磬折傴<lb/>
僂下不礙於憑軒上不虧乎承宇羌有心乎雲步乍低<lb/>
佪而矯舉貴托根以自全異當門之鋤去故孤生者常<lb/>
<pb n="KR4h0139_WYG_180-15a"/>
直近人者常曲直有似於眀心曲亦時而衛足眀心靡<lb/>
遐衛足匪他一鸞一鳳一龍一蛇自歌自舞或屈或伸<lb/>
君子儀之素體圓神左右貞風學士如林敬吟菉竹遑<lb/>
嗣青衿<lb/>
　　方竹賦　　　　　　　　　　<hi>元</hi>楊維楨<lb/>
秋孟之夕覺非道人寓宿於主人之軒見植竹焉外方<lb/>
中堅峭然觚稜扣之如石有聲硜硜予怪其不類衆竹<lb/>
戲若有評曰后皇植物各畀以形洪纖肥瘠莫殫其名<lb/>
<pb n="KR4h0139_WYG_180-15b"/>
毫忽無僣若冶剖型爾竹之産為類實繁寄哀瀟湘託<lb/>
興淇園嶧陽之材聲叶鳴鳳箘簵之堅荆揚效貢黄岡<lb/>
如椽用代陶瓦篲篠叢生束之盈把由衙雞脛般腸射<lb/>
筒蘇麻篔簹笆箄鍾龍體柔為<graphic n="KR1696" url="https://raw.githubusercontent.com/kanripo/KR-Gaiji/master/images/KR1696.png" mimeType="image/png"/>節促為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>刃毒為篻<lb/>
依木為弓毳毛為狗扶老為笻名雖萬變莫不示圓於<lb/>
外而抱虚於中故能文理縝密節槩疏通迎刃而解落<lb/>
籜以從桃笙籧笛織翠生風䌫維砥柱力綰艨艟干旄<lb/>
孑孑旌旂蔽空彤管煒煒横出詞鋒簫韶九奏至和攸<lb/>
<pb n="KR4h0139_WYG_180-16a"/>
同他如器使惟適所逢皆所以弼成人用翼賛天工爾<lb/>
之為質外方内塞肌不柔順性復挺特櫽括莫施何堪<lb/>
組織豈非才不適用而名浮其實乎言既而去逡廵就<lb/>
睡夢一𤣥叟頎然而長雙眉入鬢氅衣無裳頭角峭厲<lb/>
棖立木彊厯階而進出聲琅琅凡今之人喜圓惡方頃<lb/>
聞誚譏顧不敢當予非舍圓而不居蓋亦天賦之有常<lb/>
矧夫方圓不侔自昔為訒豨膏棘軸不能獨運鑿枘異<lb/>
投終底於吝黯直見疏𢎞詐乃近正論天人江都逺擯<lb/>
<pb n="KR4h0139_WYG_180-16b"/>
詼諧詭奇金馬日進固知鬻圓以自私不若執方以自<lb/>
信也且物生而才罕即安處雕龍斲削自致困苦樗櫟<lb/>
臃腫斧斤莫尋桐杉赭野枳棘成林天嗇我才實非我<lb/>
仇以才莫全我獲實優方將勵吾之方堅吾之塞保天<lb/>
之全資地之力長吾兒孫同居壽域邀涼月於江上疏<lb/>
冷風於淇澳知我愛我過從成僻敲門竟造不辨主客<lb/>
札瘥奚生逍遙甚適彼以才而用世視予孰得而孰失<lb/>
予驚而寤萬籟俱寂月眀入戶涼在巾舄惟見此君挺<lb/>
<pb n="KR4h0139_WYG_180-17a"/>
然於庭粉壁鑄形一塵不驚修柯滴露鏘然成聲予爽<lb/>
然如失惕然而醒乃歌曰圓以智行兮方以義守智或<lb/>
有窮義則可久以虚而通兮以實而塞通或潰決兮惟<lb/>
塞乃格才應時用兮拙為世損用則精弊兮損則神全<lb/>
竹兮竹兮予將謂汝為方兮而不識汝之大圓<lb/>
　　天竹賦<hi>有序</hi>　　　　　　　　<hi>梁</hi>程　詧<lb/>
中大同二年秋河東柳惲為秘書監詧以散騎為之貳<lb/>
讐校之暇情甚相狎監署西廡有異草數本緑莖疏節<lb/>
<pb n="KR4h0139_WYG_180-17b"/>
葉膏如翦朱實離離炳如渥丹惲為詧言西真書號此<lb/>
為東天竺其説曰軒轅帝鑄鼎南湖百神受職東海少<lb/>
君以是為獻且白帝云女媧用以鍊石補天試以拂水<lb/>
水為中斷試以御風風為之息金石水火洞達無閡帝<lb/>
異焉命植於蓬壺之圃此其遺狀也然不復如向時之<lb/>
驗矣詧怪斯言誕而不經因竊歎曰物故有弱而剛微<lb/>
而彰當其時也雷轟而騎翔非其時也穴蟠而泥藏豈<lb/>
特斯草也感而作賦曰<lb/>
<pb n="KR4h0139_WYG_180-18a"/>
彤庭赫兮𢎞敞入端闈而延顧粤若望真之都旁開群<lb/>
玉之府則有芸裛湘素蘭翳軒廡琳琅曳風瓊玖泫雨<lb/>
誠神眀之奥壤乃尤物之所處是何弱植之蔑䝉兮幹<lb/>
如割璞之玉葉碎出藍之緑色含朱膏實正秋熟受中<lb/>
地腴號東天竺蓋女媧補有蒼之缺公孫佩遐升之籙<lb/>
來自西海植之蓬圃飛㢘為之輟御馮夷為之止舞於<lb/>
斯時也神農未知藥后稷未播穀蓂莢尚晦萐莆猶伏<lb/>
芝混菌耳苓羣狼毒神禹所未識齊諧所未悉亦既擢<lb/>
<pb n="KR4h0139_WYG_180-18b"/>
質於神皋之苑獻名於通靈之室矣爾乃芳掩<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>若氣<lb/>
矜篔簹密束霞緻駢羅星光菁茆海鳬不足以侔潔薝<lb/>
蔔薫陸不足以襲香璀璨於九闈之上而容與乎三階<lb/>
之旁者也時異事改貌存質昧孰知無用之用而不為<lb/>
斯世之所采畦並稂莠隰兼蒿艾王田植表則有燔芿<lb/>
之酷樵豎載歌則有蒸薪之悔文異溝中之斷音乖爨<lb/>
下之桐心類飛灰首如飛蓬豈非有意於上林之積翠<lb/>
而禁籞之摛紅者哉天嘉昌眀萬物咸覩姬姜在御不<lb/>
<pb n="KR4h0139_WYG_180-19a"/>
棄翹楚王鮪登庖旁徴魴鱮曽是散材托兹邃宇卿雲<lb/>
甘露之所濡白日陽春之所曜天雞晨翔銅枝夜照倘<lb/>
窮年之若斯敢槍攘於往操願黽勉於鴻私蹠青箱而<lb/>
就稿<lb/>
　　草賦　　　　　　　　　　　<hi>宋</hi>吳　淑<lb/>
春草生兮萋萋王孫遊兮不歸吐芳揚烈縁皋被厓暮<lb/>
春江南之思涼風塞外之悲通神眀者藴藻彰瑞應者<lb/>
菌芝指東門以漚菅陟南山兮採薇爾其卬有旨苕隰<lb/>
<pb n="KR4h0139_WYG_180-19b"/>
有萇楚采藍未及於一襜樹蕙俄滋於百畝首蓿懐風<lb/>
而披靡蘘荷依陰而繁茂葛覃既施於中谷蘭生亦羅<lb/>
乎堂下彼茁者蓬一發五豵不其書帶晉陽屏風道勝<lb/>
而何慙藜杖徳茂而方見蒿宫芟之既逢於薙氏嘗之<lb/>
亦自於神農則有海上餘糧井邊扶老訝道茀之難行<lb/>
歎牆茨之不掃萱徒樹背荃寧察情經幽蘭兮延佇餐<lb/>
秋菊之落英聞殺人於鉤吻傳益夀於黄精濟陰訝其<lb/>
兵狀八公駭於人形畏秋霜之曉墜懼鶗鴂之先鳴至<lb/>
<pb n="KR4h0139_WYG_180-20a"/>
於生君子之邦諭小人之徳茂彼崦山饒兹蘭澤或當<lb/>
風不偃或不扶自直原上動離離之思河畔悦青青之<lb/>
色晝爾于茅宵爾索綯或文如虉綬或色似青袍或紉<lb/>
蘭以為佩或服艾而盈腰至如臧文之妾織蒲伯有之<lb/>
門生莠聞景天之戒火識包茅之縮酒若夫布帛之異<lb/>
綸組之殊扈江蘺與辟芷畦留夷與掲車池塘得惠連<lb/>
之夢蓬蒿侵仲蔚之居駱越之菌雲夢之䔇葰薑既已<lb/>
香口芣苢亦聞宜子據蒺藜而難以求安采葑菲而不<lb/>
<pb n="KR4h0139_WYG_180-20b"/>
遺下體蓂莢屈軼之祥闊達華苹之瑞釀酒瑶琨之域<lb/>
飼馬吉雲之地葵有衛足之稱藿有向陽之意斯品類<lb/>
之繁多故云百卉具腓<lb/>
　　諼草賦　　　　　　　　　　<hi>眀</hi>俞允文<lb/>
惟𤣥靈之肇和播黄祗而亶植猗衆芳之薄遽咸效奇<lb/>
而獻質若夫葉秀萬年之柯枝聨千嵗之實標建木於<lb/>
扶汜飄奇芬於桂域言有誕而匪經賞毎遐而叵測豈<lb/>
如貞卉之芬菲依北堂之奥側藴天地之純休體恬愉<lb/>
<pb n="KR4h0139_WYG_180-21a"/>
之粹徳系嘉名兮永彰挺上春兮耀色總脩莖兮綷若<lb/>
翠羽騰緑波舒叢葩兮灼若雕霞晃朝日引崇蘭而汎<lb/>
景轉芳蕙而凝碧香揺少女之風露湛仙人之液羣貺<lb/>
為之聲淪殊祥為之彩没懿君子之好和興詩人之詠<lb/>
什是以平章烟館中散雲室子建𢎞詞王郎麗筆咸權<lb/>
辭而託思殊未究其㫖的於是爰有汝南貴胄吳郡英<lb/>
賢仰循陔之峻躅遂因心而致䖍躊躇顧慕容與周旋<lb/>
顧斯卉之罕匹著前聞而有甄處堂階以滋茂諒媲美<lb/>
<pb n="KR4h0139_WYG_180-21b"/>
於慈顔爾乃模妙儀於象外移瑞色於毫端不順時而<lb/>
屢變長閱歳而凌寒豈徒勤比興之義工藻繪之妍而<lb/>
已歌曰芬華煌煌振都房乗嬉陽和悦流光邁種厥徳<lb/>
信慈良齊徽太似嬉祉昌宣𦙍發祥厯壽垂無疆<lb/>
　　鬱金賦　　　　　　　　　　<hi>漢</hi>朱公叔<lb/>
歳朱眀之首月兮步南園以迥眺覽草木之紛葩兮美<lb/>
斯華之英妙布緑葉而挺心吐芳榮而發曜衆華爛以<lb/>
俱發鬱金邈其無雙比光榮於秋菊齊英茂乎春菘逺<lb/>
<pb n="KR4h0139_WYG_180-22a"/>
而望之粲若羅星出雲垂近而觀之曄若丹桂曜湘涯<lb/>
赫乎扈扈萋兮猗猗清風逍遙芳越景移上灼朝日下<lb/>
映蘭池覩兹榮之瑰異副歡情之所望折英華以飾首<lb/>
曜靜女之儀光瞻百草之青青羌朝榮而夕零美鬱金<lb/>
之純偉獨彌日而久停晨露未晞微風肅清増妙容之<lb/>
美麗發朱顔之熒熒作椒房之珍玩超衆葩之獨靈<lb/>
　　紅芭蕉賦　　　　　　　　　<hi>唐</hi>韓　偓<lb/>
瞥見紅蕉魂隨魄消陰火與朱華共映神霞將日脚相<lb/>
<pb n="KR4h0139_WYG_180-22b"/>
燒謝家之麗句難窮多烘繭紙洛浦之下裳頻換剰染<lb/>
鮫綃鶴頂儘侔雞冠詎擬蘭受露以殊忝楓經霜而莫<lb/>
比趙合徳裙間一㸃願同白玉唾壺鄧夫人額上微殷<lb/>
却頼水精如意森森<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>
                    <graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>脈脈亭亭蒨玉之瑳來若指<lb/>
彤雲之翦出如屏鶯舌無端妒夭桃而未咽猩脣易染<lb/>
嬲浮蟻以難醒在物無雙於情可溺横波映紅臉之豔<lb/>
含貝發朱脣之色僧䖍蜜炬爍柱棟以難藏潘岳金釭<lb/>
蔽繡幃而不隔大凡人之麗者必動物物之尤者必移<lb/>
<pb n="KR4h0139_WYG_180-23a"/>
人不言而信其速如神所以月彩下蠙蛛之水梅酸生<lb/>
鶴嗉之津寧關巧運自合天真有影先知無聲已認體<lb/>
疎而意密跡逺而情近天穿地巧幾人語絶色難逢萬<lb/>
古千秋唯我睠紅英不盡<lb/>
　　浮萍賦　　　　　　　　　　<hi>明</hi>楊雲鶴<lb/>
嗟楊花之漠漠紛辭樹而緜緜乍飄颻於幕底忽蕩漾<lb/>
於池邊雨過易質浸久移妍根無寸蔕葉吐雙駢傍汀<lb/>
蘭而戢戢映岸草之芊芊魚驚跳而忽破風漪斂而還<lb/>
<pb n="KR4h0139_WYG_180-23b"/>
連委柔姿兮曉漲寄弱質兮春田流潦凝兮並止歸波<lb/>
逝兮均遷商羊舞兮保世以滋大肥<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>見兮聚族而殲<lb/>
旃有似乎邊塞征人關河客子去國辭家流行坎止意<lb/>
忽忽以何之惟蒼蒼之黙使感兹萍質悵此萍踪慨他<lb/>
鄉之萍梗憐知已之萍逢有如一枝暫棲兩心密契不<lb/>
約而聨無根而蔕始宛轉而密依忽參商而遥逝知宛<lb/>
在兮水中恨長波之靡際嗟嗟每生有識我輩鍾情欣<lb/>
繇合起恨以離生雖離合之皆幻終悵怏而難平若夫<lb/>
<pb n="KR4h0139_WYG_180-24a"/>
合不心醉離不骨驚齊悲愉於一致反寄羨無識之浮<lb/>
萍<lb/>
　　浮萍賦<hi>有序</hi>　　　　　　　　<hi>眀</hi>夏茂卿<lb/>
夫萍為風約起滅不常水草中至尠小瑣細物也顧萍<lb/>
氏掌禁於秋官萍生紀日於月令燕饗則樂嘉賓於魚<lb/>
藻朝㑹則示周行於鹿苹萍之時義大矣成都楊令公<lb/>
年方二十視篆梁谿甫下車輒以浮萍一賦見眎清華<lb/>
流麗騞然大家夫相如子雲之在蜀都也翩翩皆以賦<lb/>
<pb n="KR4h0139_WYG_180-24b"/>
鳴吐鳳凌雲噴薄西京之上即我眀用脩楊子靈心作<lb/>
賦秀拔峩眉公豈其苖裔耶遂率爾效顰而抽辭以擬<lb/>
之其詞曰<lb/>
粤萬卉之布彚禀一氣之陶鈞紛紛綸綸職職芸芸毓<lb/>
彼池面貼於波紋既曰楊花之轉蜕復云老血之為精<lb/>
巧隨浪以開合逐流水以低平兆翔鴻之始見應穀雨<lb/>
而萌生采芳馨於雷澤擷異美於昆眀一名水簾亦呼<lb/>
薸蘋西河之側南澗之濱羌乍斟而止渇朅久服而身<lb/>
<pb n="KR4h0139_WYG_180-25a"/>
輕漢昆眀池翠網横披於曲岸楚昭王渡赤斗直觸於<lb/>
江濆周穆廵方則取摘湖頭以資鶴唼太原吏隱則數<lb/>
車捆載而為鴨茵漂潎連緜馥郁葐蒕可以羞王公可<lb/>
以薦鬼神若夫不根不蔕時合時張江妃題字漢女搴<lb/>
芳翠蓋覆而蛟龍匿影青雷破而眀月舒光重叠侵沙<lb/>
開暮春之烟景參差委岸宣大塊之文章紫葉帶流快<lb/>
題詩於李白秋風春草喜琢句於劉商色映菰蒲似罽<lb/>
賓之鋪寳㲲而斜臨曲渚光分杜若如洛姝之遺翠鈿<lb/>
<pb n="KR4h0139_WYG_180-25b"/>
而亂矗横塘若乃波翻浪急雨驕風妒自西自東曷馮<lb/>
歸路孤標泠淡兮埒孝子之履霜時危震盪兮恍羇臣<lb/>
之莫訴至若良朋愴別執友臨岐臭蘭偶契金石遽違<lb/>
玉玦遙分於塞外寶釵劃斷於中閨是何異萍水之相<lb/>
遭而瞥焉轉化於天涯胡然而散胡然而聚消息盈虚<lb/>
浮萍莫喻生馬生人儵忽為帝即乾坤亦水上之萍抑<lb/>
蜾蠃螟蛉之一致有酒既清有餚既馨太虚為御久鑿<lb/>
奚爭萬期須臾睒矆電驚毋拙泥以揚波疇皆醉而獨<lb/>
<pb n="KR4h0139_WYG_180-26a"/>
醒縱心浩然何慮何營吾將濯足萬里<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身蓬閬而戛<lb/>
長嘯於青冥<lb/>
　　甘樹賦　　　　　　　　　　<hi>晉</hi>劉　瑾<lb/>
伊冥造之緜緜兮纚成象於成遇嗟卉草之森秀兮將<lb/>
歸美於甘樹誕寄生於南楚兮播萬里而東布浸冷泉<lb/>
以揺根兮竦逸條以承露結密葉以舒蔭兮滌纖塵以<lb/>
開素仰清氣以旭晨兮流惠飇於薄暮雖飛榮於園沼<lb/>
兮契巒松之貞趣時屢遷而彌貞兮凌寒暑而一度<lb/>
<pb n="KR4h0139_WYG_180-26b"/>
　　苔賦<hi>有序</hi>　　　　　　　　　<hi>眀</hi>錢文薦<lb/>
王微少有才名江吏部湛愛之舉以為郎不就隱居一<lb/>
室周旋十載苔㾗滿階莫知所在乃為賦紀之<lb/>
若夫苔之為物非藥非草無芳無菲毎含潤而濯濯仍<lb/>
托陰而依依稟幽貞以成性借正色其揚輝何兹族之<lb/>
冷淡與世情乎暌違縁披石而字髪為拂水以稱衣既<lb/>
鬖髿於行路復映帶於漁磯憐就閒而歸獨異趨勢而<lb/>
附威則有煙棲髙士谷隱逸叟迹本逃榮心尤離垢較<lb/>
<pb n="KR4h0139_WYG_180-27a"/>
繁華之非匹惟孤潔之為偶恒閉戶而疑無忽步階而<lb/>
覺有於是桐關自掩蘿逕莫遵葉落何樹花飛幾旬水<lb/>
聲汨汨石狀粼粼不知序往但覺景新亮獨居之寡侣<lb/>
孰相伴乎蕭辰帶緑陰其染袖聯青草以為茵鹿乍窺<lb/>
而影寂烏屢顧而聲頻幸無關於開謝更何計夫屈伸<lb/>
縈鬱難持贈凄清徒自珍試問掩映階前色何似縱横<lb/>
陌上塵江吏部聞而歎曰嗟彼幽谷對兹孤坐有砌封<lb/>
來無人踏破蝸涎偶吐鳥蹤常過我之懐兮雲深紫邏<lb/>
<pb n="KR4h0139_WYG_180-27b"/>
　　蕈賦<hi>有序</hi>　　　　　　　　　<hi>眀</hi>舒　頔<lb/>
蕈非一種有松華蕈蛤蕈肉蕈香蕈竹姑之屬松林茅<lb/>
地間二八月有之樵夫豎子知其名采鬻於市不知名<lb/>
者食則殺人因作賦曰<lb/>
彼松林之翳翳兮土恒潤而處卑當秋季與春仲兮紛<lb/>
異色乎離離霑雨露之殊恩兮迺成形而產兹喟童子<lb/>
之奔競兮攜籃籠而去之何黑色之燦爛兮茁無根於<lb/>
土皮名各異而可食兮宣供美而帶縻膾微辣而細縷<lb/>
<pb n="KR4h0139_WYG_180-28a"/>
兮肉稍腯而薄披友玉版與紫蕨兮味甘美而益奇積<lb/>
磊磊於盤飣兮怳有類乎玉芝名不識而遽餐兮遂殞<lb/>
命於一時憶蓴絲而去官兮惜季鷹之未知嘅商山之<lb/>
莫逢兮歎首陽之甘饑啖苦筍與彫胡兮何孺子之可<lb/>
悲獻吾君於九重兮嗤曝背之龎眉意溪毛磵潦之可<lb/>
潄兮吾焉舎此如含飴辭曰菶菶萬物陰陽乃和惟木<lb/>
有耳惟桑有莪氣同質異蕈其孔多靡根靡蔕匪華匪<lb/>
何薦之宗廟頌聲猗那商周或遺是用作歌<lb/>
<pb n="KR4h0139_WYG_180-28b"/>
　逸句<hi>附</hi>
　　修柏賦　　　　　　　　　　<hi>齊</hi>蕭　鋒<lb/>
既殊羣而抗立亦含貞而挺正豈春日之自芳在霜下<lb/>
而為盛衝風不能摧其枝積雪不能改其性雖坎壈於<lb/>
當年庶後彫之可詠<lb/>
　　都蔗賦　　　　　　　　　　<hi>晉</hi>張　協<lb/>
若乃九秋良期𤣥酎初出黄華浮觴酣飲累日挫斯蔗<lb/>
而療渇共潄醴而含蜜清津滋於紫棃流液豐於朱橘<lb/>
<pb n="KR4h0139_WYG_180-29a"/>
擇蘇妙而不逮何况沙棠與椰實<lb/>
　　薺賦　　　　　　　　　　　<hi>宋</hi>范仲淹<lb/>
陶家甕内淹成碧緑青黄措大口中嚼出宫商角徴<lb/>
　　藍賦<hi>有序</hi>　　　　　　　　<hi>後漢</hi>趙　岐<lb/>
余就醫偃師道經陳留此境人皆以種藍染紺為業藍<lb/>
田彌望黍稷不植慨其遺本念末遂作賦曰<lb/>
同丘中之有麻似麥秀之油油<lb/>
　花果<lb/>
<pb n="KR4h0139_WYG_180-29b"/>
　　萱草花賦　　　　　　　　　<hi>梁</hi>徐　勉<lb/>
覽詩人之比興寄卉木以命辭惟平章之萱草欲忘憂<lb/>
而樹之爰有幽憂庭閑志靜髙木立其陰蘭芳糅其影<lb/>
玩叢蘤之爭芬悦羣根之競穎或開紅而散紫或<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蒕<lb/>
於上春信兹華之獨秀投金質於炎辰既耀色於袪痗<lb/>
亦含香而可均不待合歡之木無俟孫枝之筠同芰荷<lb/>
於䦨暑及蟬露乎首旻其葉四垂其跗六出亦曰宜男<lb/>
加名斯吉華而不艷雅而不質隨晦眀而舒巻與風霜<lb/>
<pb n="KR4h0139_WYG_180-30a"/>
而榮悴笑杜蘅與掲車何衆彚之能匹<lb/>
　　幽蘭賦　　　　　　　　　　<hi>唐</hi>李農夫<lb/>
蘭之猗猗窅窅其香遁世無悶抱道深藏不以無人而<lb/>
遂廢其芳磅礴氷霜之際虚徐蕭艾之塲掲之揚之於<lb/>
古有光不采而佩於蘭無傷豈膏黍之為用也必焚必<lb/>
割珠犀之畢通也必剖必絶雖佩玉而垂紳亦吐哺而<lb/>
握髪<lb/>
　　幽蘭賦　　　　　　　　　　<hi>唐</hi>顔師古<lb/>
<pb n="KR4h0139_WYG_180-30b"/>
惟奇卉之靈徳禀國香於自然灑嘉言而擅美擬貞操<lb/>
以稱賢詠秀質於楚賦騰芳聲於漢篇冠庶卉而超絶<lb/>
歴終古而彌傳若乃浮雲巻岫眀月澄天光風細轉清<lb/>
露微懸紫莖膏潤緑葉水鮮若翠羽之羣集譬彤霞之<lb/>
競然感羇旅之招恨狎寓客之流連既不遇於擥採信<lb/>
無憂乎翦伐魚始陟以先萌鶗雖鳴而未歇願擢穎於<lb/>
金陛思結蔭乎玉池泛㫖酒之十醖耀華燈於百枝<lb/>
　　牡丹賦<hi>有序</hi>　　　　　　　　<hi>唐</hi>李徳裕<lb/>
<pb n="KR4h0139_WYG_180-31a"/>
余觀前賢之賦草木者多矣靡不言托植之幽深採斸<lb/>
之莫致風景之妍麗追賞之歡愉至於體物良有未盡<lb/>
惟牡丹未有賦者聊以狀之曰<lb/>
青陽既暮鶡鴠己鳴念蘭若之方歇歎桃李之陰成惟<lb/>
翠華之豔爚傾百卉之光英抽翠柯以布素粲紅芳而<lb/>
發榮其始也碧海霄澄驪珠躍出深波曉霽丹梓吐實<lb/>
煥神龍之銜燭皎若木之並日其盛也若紫芝蓮葉鴛<lb/>
雛比翼奪珠樹之鮮輝掩非烟之奇色倐忽摛錦紛葩<lb/>
<pb n="KR4h0139_WYG_180-31b"/>
似織其落也眀豔未褫紅衣如脱朱草柯折珊瑚枝碎<lb/>
霞既皪而轉妍紅欲消而猶綷爾乃獨含芳意幽怨殘<lb/>
春將獨立而傾國雖不言兮似人觀其露彩猶泫日華<lb/>
初照曄其晨葩情若微笑色雖美而自豔類河汾之窈<lb/>
窕逮乎的皪含景離披向風鉛華春而思蕩蘭澤晩而<lb/>
光融情放縱以自得凝若煥之冶容既而華豔恍惚繁<lb/>
華遽畢驚寳雉之乍迴想江妃而復出望獻璫之玉俄<lb/>
以蔽光感懷珮之川悵然如失客顧余曰勿謂淑美難<lb/>
<pb n="KR4h0139_WYG_180-32a"/>
久徂芳不留彼妍華之閲世非人夀之可儔君不見龍<lb/>
驤閈宏池臺御溝堂挹山林峰連翠樓有百嵗之芳叢<lb/>
無昔日之通侯豈暇當飛藿之時始嗟零落且欲同樹<lb/>
萱之意聊自忘憂<lb/>
　　牡丹賦<hi>有序</hi>　　　　　　　　<hi>眀</hi>薛應旂<lb/>
鉅野府中牡丹盛開余觀而樂之為作賦曰<lb/>
伊嘉卉之足珍兮爰託居乎紫庭羨金玉之枝葉兮若<lb/>
相輝而與京仰華宇而盤旋兮依嚮眀之雕楹夾迴廊<lb/>
<pb n="KR4h0139_WYG_180-32b"/>
而駢羅兮周迎風之曲亭覆青鋪之䃴砌兮映碧疏之<lb/>
綺櫺漾朱鏤之文檻兮昭素箔之瑩晶培濡澤於密液<lb/>
兮挹玉漢之𤣥精灌脂水於阿房兮潄華池之流清適<lb/>
條風之應律兮胥協氣而絪緼泯翦製於天工兮屬造<lb/>
化於陶鈞俄蓓蕾之含輝兮綴翠枝之列星挹宵零以<lb/>
舒采兮發嫩蕊之殊英熏晨曦而嘘赩兮逾綽約而光<lb/>
眀左紫練青赤於神女兮鞓紅織雲錦於天孫朱砂轉<lb/>
九錬而傾鼎兮玉板經兩刖而破荆鶴翎䝉茸而縞素<lb/>
<pb n="KR4h0139_WYG_180-33a"/>
兮金粉團聚而鮮新楊妃春睡於玉樓兮西施若笑而<lb/>
若顰奇形異種不能以縷數兮恍鬬巧而爭衡爾其徘<lb/>
徊以周覽兮不覺目炫而心驚顧髙枝之方獻兮轉疊<lb/>
萼之隨擎盼垂條之迴繞兮憐纖蕊之輕盈紛冉冉以<lb/>
陸離兮追度索之玉衡更煒煒而曄曜兮嗣崑崙之若<lb/>
英蘇賀垂芳於藝圃兮姚魏縁之而著稱兹眞洛陽之<lb/>
麗藻兮洵非於越之舜英惜雅什之未載兮致騷人之<lb/>
失名披歌吟於李白兮豈其錦繡之足形賡諷詠於蘇<lb/>
<pb n="KR4h0139_WYG_180-33b"/>
子兮亦非瑪瑙之可評忻永叔之彚圃兮庶觀物者之<lb/>
可憑何堯夫之先見兮識零落於方榮矧青春之易邁<lb/>
兮奈白日之遄征嗟人生之留戀兮疇克過目而忘情<lb/>
聊酌瓊蘇以酹神兮願奕葉之相承惟主人之慎䕶持<lb/>
兮斯永奠乎厥生<lb/>
　　合歡蓮賦　　　　　　　　　<hi>眀</hi>薛章憲<lb/>
彼澤之陂兮水波澹澹隰有芙蕖兮其華菡萏其為色<lb/>
也非纈非碧若鮫人之翦綃其為態也不約不豐類蟬<lb/>
<pb n="KR4h0139_WYG_180-34a"/>
冠之垂紞茄之挺兮青琅玕葭之密兮翠茸<graphic n="KR2270" url="https://raw.githubusercontent.com/kanripo/KR-Gaiji/master/images/KR2270.png" mimeType="image/png"/>眀璫貂<lb/>
尾驪珠龍頷雙綏並止兩髦斯髧朝迎旭日兮珮截肪<lb/>
夕承湛露兮杯分膽故夫朱眀麗景緑縟芳辰平池淡<lb/>
沱曲渚奫淪香風馥兮襲杖屨涼颸颯兮飄衣巾温泉<lb/>
浴兮袂沾沫凌波步兮襪生塵逺而望之矯若宓妃靚<lb/>
服臨水濱廹而視之飄若巫娥縞衣行朝雲暎留夷兮<lb/>
丹臉褪並楊柳兮翠眉顰初疑英皇釐降重華夷猶溈<lb/>
汭掩抑舜華又似尹邢裊娜娉婷步揺瓔珞游戲増城<lb/>
<pb n="KR4h0139_WYG_180-34b"/>
脈脈凝情盈盈布武如漢游女遇鄭交甫妍姿多態纖<lb/>
腰盈把飛燕掌中輕盈舞罷叔隗季隗胡然而天胡然<lb/>
而帝重耳君臣合襟連袂元妃季妃翩若驚鴻宛若游<lb/>
龍譚公維私范陽慕容金瓦銅雀璇題綺窗孌彼二喬<lb/>
白璧一雙金釭朱戶連錢青瑣婉婉二媯眀珠雙顆爾<lb/>
其霞絢晴川月眀宵浦翡翠戲兮蘭苕鴛鴦飛兮荃韡<lb/>
發棹謳兮采蓮人照新妝兮浣紗女玉骨生香氷肌失<lb/>
暑欲折贈兮夫君將以遺兮下女乃歌曰世混混兮濁<lb/>
<pb n="KR4h0139_WYG_180-35a"/>
如汙塵坱坱兮臭如鴽上友鶼鶼兮比翼鳥下侣鰜鰜<lb/>
兮比目魚又歌曰紉蘭佩兮芰荷裯香荃橈兮沙棠舟<lb/>
翠絲牽兮碧筒折紅衣落兮錦雲浮歌罷鼓枻而去意<lb/>
或其水宫之仙恍不知為人間之世<lb/>
　　吳中白蓮花賦<hi>有序</hi>　　　　　<hi>眀</hi>徐獻忠<lb/>
予放舟吳門見白蓮盛開諸女郎遊冶其中蘭橈容與<lb/>
簫鼓錯雜競相採擷以侑觴酌夫白蓮之房為菂其根<lb/>
為藕榮落有期物有私分今者芳心未成遂為兒女子<lb/>
<pb n="KR4h0139_WYG_180-35b"/>
所廢靈根秀朶委為腐壤蕩一日之勝心違芳年之物<lb/>
性予有所傷之乃為賦曰<lb/>
若夫白露未零霜砧尚寂啓朱眀之晨曦散微薫於水<lb/>
碧繞園列而無姿思芙蕖之芳澤厥有姑胥南畔長洲<lb/>
東苑麋鹿臺空鳧鷖水暖菡萏鋪白雲壑谷迷氷霰則<lb/>
有傷春妓女鬱思妖姬出綺閣辭蘭帷試綽約揚蛾眉<lb/>
濯木蘭兮迴浦擊倒影兮江蘺穿青房兮紫蓋擥纖羅<lb/>
兮素蕤逐芳心兮花轉撲香影兮人衣旁睥睨兮山鬼<lb/>
<pb n="KR4h0139_WYG_180-36a"/>
　空搔首兮孤嫠若乃月移歌席花承節鼓俠士縱歡簮<lb/>
　遺珥墮於是棄萎蕤翻婀娜摧弱枝蹴秀朶金房兮羽<lb/>
　化玉烟兮空鎖朝涉江而采榮夕變衰而委路夫物有<lb/>
　至性候以當時雖一物之鮮華亦啓榮而有期獲華年<lb/>
　以耀秀雖揺落其奚悲何妖狡之蕩情拂芳時以殘摧<lb/>
　甫萌榮於首夏違夕露而遽衰棄紫菂之初房廢雪豔<lb/>
　之靈株嗟乎太華之巔玉井曠朗花浥太霞柯披仙掌<lb/>
　濯瑶池之靈景招洪厓兮散賞配綘宫之琪樹挺琅玕<lb/>
<pb n="KR4h0139_WYG_180-36b"/>
　之十丈茍托根之非地徒自捐其華燦投仙姿於塵溘<lb/>
　阻靈均之遐婘來俗駕之紛拏恣童心之侮翫遺水澤<lb/>
　之歡娛雜萑蒲而瀰漫予又惡得盡譴夫靡風使之絶<lb/>
　芳心而改盼<lb/>
　<lb/>
　<lb/>
　<lb/>
御定厯代賦彚補遺巻十五<lb/>
</p>
<p>
</p>
  </div>
</body>
</text>
</TEI>
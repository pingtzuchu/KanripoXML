<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_088-1a"/>
　欽定四庫全書<lb/>
御定厯代賦彚巻八十五<lb/>
　　器用<lb/>
　　　度賦　　　　　　　　　　　<hi>唐</hi>髙　邁<lb/>
　昔在太始原於物初天地草昧建皇王以為宰淳樸自<lb/>
　理非賢臣而勿居厯雲官與鳥職接洪範而周書無不<lb/>
　較權衡之輕重考度量之盈虚因物以極神託數以明<lb/>
　象積分而成寸引尺而為丈列隂偶而陽竒法天三而<lb/>
<pb n="KR4h0139_WYG_088-1b"/>
　地兩準之億萬其如指掌時止則止時行則行隨物而<lb/>
　應施不失平其至妙也多少不能以藏數其至㣲也長<lb/>
　短不能以隱情易而無欺簡而無惑節之以禮其儀不<lb/>
　忒聖人進退以觀象君子方圓而取則成百王之規矩<lb/>
　為萬代之繩墨欽若伯禹聖哉為王道濟天下爰敕大<lb/>
　章投足既廣行地無疆彼里之難測用度之可量四時<lb/>
　以日月為明萬國以君王作大同衡律而一軌量海内<lb/>
　平而天下泰居日中而成市觀異方而畢㑹在商賈之<lb/>
<pb n="KR4h0139_WYG_088-2a"/>
所資惟尺度而為最夫道以神契物以言筌義無不盡<lb/>
理無不全度之為物也資道以為用度之為道也託物<lb/>
而無偏述斯往矣吾不知所以然<lb/>
　　嘉量賦<hi>以金錫無耗然後量之為韻</hi>　　　　<hi>唐</hi>敬　括<lb/>
作之嘉量其義惟深嘉者以善為節量者用平其心窮<lb/>
㣲於子穀之數酌憲於黄鍾之音蓋取諸象爰範於金<lb/>
亦既成止其儀可覿堅外可程虚中受益功格於衡鏡<lb/>
實同乎珪錫以分多少寧患乎不均以立信仁抑行之<lb/>
<pb n="KR4h0139_WYG_088-2b"/>
無斁然美其方能立矩卑莫可踰出入罔恡包含式孚<lb/>
徇公滅私乃為而勿有納新吐故亦用當其無理將神<lb/>
而共契跡與道而相符且器守乎謙人惟厥操人非器<lb/>
罔主器非人奚導不謹則詐偽生端無方則羨溢為耗<lb/>
職是司者胡顔相冒由此言旃不其至然外乎則槩<graphic n="KR1857" url="https://raw.githubusercontent.com/kanripo/KR-Gaiji/master/images/KR1857.png" mimeType="image/png"/>
乃旁穿既因物以進退亦與時而懋遷施於政而四方<lb/>
仰則毗乎理而百代猶傳誠可美而可尚願斯焉而取<lb/>
焉異乎大小區分髙卑竒偶始增撮而就合卒聚升而<lb/>
<pb n="KR4h0139_WYG_088-3a"/>
成斗隨求而獲進獲退順動而何先何後洎乎職興都<lb/>
尉計起𢎞羊洽平糴而作典布均輸而有方常平由是<lb/>
以實大國因之用强豈比天有斗而酒漿不挹山有谷<lb/>
而牛馬空量然而當春秋分之期為晝夜至之時於以<lb/>
較矣於以用之實萬人之所欲敢望聞於有司<lb/>
　　衡賦<hi>以儀止泰一無淺觀業為韻</hi>　　　　　<hi>唐</hi>闕　名<lb/>
捜聖人之垂象伊兹衡之可觀材徑挺以繩直星連綿<lb/>
而珠攢惟用也甿庶不能以多少隱惟平也輕重不能<lb/>
<pb n="KR4h0139_WYG_088-3b"/>
以詐偽干故得萬人所以廛里物或紛競可以定黍累<lb/>
之圭撮利其分毫可以觀低昂之容止執中以吿無或<lb/>
不喜則夫衡之為物其用甚大四方正而域中平七政<lb/>
齊而天下泰動而無欲任之故絶私益而無妨行之固<lb/>
不害然能思無不踐應倉舒刻舟之深淺問無不知表<lb/>
張重度骨之威儀若乃均其神道形其事業聖人因之<lb/>
以平施邊鄙賴之而不怯豈欲決其差謬明其有無小<lb/>
人取之以作則君子見之而交孚則有王臣謇謇宰職<lb/>
<pb n="KR4h0139_WYG_088-4a"/>
秩秩洞鑒人才神無隱質諒兹衡之攸嫓故守之而勿<lb/>
失儻陳平之見知宰州縣之如一<lb/>
　　衡賦<hi>以同律量衡為韻</hi>　　　　　　　<hi>唐</hi>闕　名<lb/>
先主之欲齊政立信平施執中天下之利害攸同則非<lb/>
衡無以達其志非衡無以成其功故後代聖人奉之而<lb/>
不墜懸之而無窮逺必昭乎庶物近罔欺於厥躬少多<lb/>
之分著彼我之情通廉者不約貪者不豐昭昭有禮殊<lb/>
之義洋洋有樂和之風乃以見權衡之徳器用之雄也<lb/>
<pb n="KR4h0139_WYG_088-4b"/>
觀夫製形有象稱物以律萬萬靡差銖銖罔失雖遇寡<lb/>
而必舉亦裒多而不溢儻有賈豎懷虚背實雖手巧而<lb/>
用售終身平而貞吉節在不欺徳咸有一用之則竭力<lb/>
於百戰舎之則甘心於三黜其昭明也有景緯之文其<lb/>
重墜也有沈潛之質是以春秋仲而均之以法日夜分<lb/>
而俾之無妄體正居中懷柔抱壯揣千鈞之重不贏其<lb/>
材稱萬物之多莫窮其量夫然則人亦有是豈惟斯乎<lb/>
士為之物官為之衡材之云多雖黙必重文之不腆雖<lb/>
<pb n="KR4h0139_WYG_088-5a"/>
語必輕非榮辱莫敢怨得喪莫敢驚挺然誠懸不可欺<lb/>
以輕重確乎不拔孰敢議其屯亨吾當顒顒視聽直心<lb/>
舉措豈能朶頤騰口如羮也<lb/>
　　平權衡賦<hi>以晝夜平分鈞銖取則為韻</hi>　　　<hi>唐</hi>劉禹錫<lb/>
惟天垂象惟聖作程播二氣而是分晷度立五則而在<lb/>
審權衡上穆天時應隂陽之克正下統人極俾準繩而<lb/>
惟平於是黍累無差毫釐必究等度量而化通逺邇體<lb/>
平均而勢行宇宙當其夾鍾中律南吕戒候銅渾應節<lb/>
<pb n="KR4h0139_WYG_088-5b"/>
於寒暑玉漏方齊乎宵晝繇是命有司而申令考前王<lb/>
而是遵權輕重以審則中規矩而和鈞事垂文兮風傳<lb/>
乎千古道如砥兮日用於兆人懿夫正以處中平而立<lb/>
矩命其同也有虞之制克彰稱其謹焉宣父之言可取<lb/>
故能用該仁里象合天文既左旋而右折量輕併而重<lb/>
分持平罔虧可為範於秉鈞之佐立信惟一將有助於<lb/>
執契之君不然則何以懸之而息彼姦詐正之而協於<lb/>
晨夜得平則正我之道兮允執厥中益寡裒多衆所用<lb/>
<pb n="KR4h0139_WYG_088-6a"/>
兮不言而化化之有孚功莫可踰立規程罔慙夫龜鏡<lb/>
揣鈞石寧失乎錙銖匪假垂鈞而其用不匱何勞剖斗<lb/>
而所争自無方今百度惟貞萬邦承則順時設教兮靡<lb/>
不獲所同律和聲兮允臻其極玉衡正而三階以平七<lb/>
政齊而庶政不忒矣美君臣之同體猶權衡以合徳宰<lb/>
準繩之在心庶輕重之不惑<lb/>
　　平權衡賦<hi>以晝夜平分鈞銖取則為韻</hi>　　　<hi>唐</hi>李宗和<lb/>
王者統四時均五則彼權衡之為準驗隂陽之不忒鈎<lb/>
<pb n="KR4h0139_WYG_088-6b"/>
深致逺黍累於焉靡差稱物平施晷度由之斯得惟權<lb/>
也分其重惟衡也取其平明乎國經固懸兹以垂範掌<lb/>
乎天秩如用茲而永貞衡任權以鈞物權資衡以作程<lb/>
故一人體之以清萬國萬國仰之而庶政以成當其𤣥<lb/>
鳥司分疇人敬授既量諸夕又測其晝盈虚氣等何藉<lb/>
於土圭日夜時分已傳於玉漏莫不同度量以應其時<lb/>
平權衡以叶其候茍順氣以頒節實從時而不謬其功<lb/>
斯博其道式孚諒同均於逺近故不失於錙銖俾稱物<lb/>
<pb n="KR4h0139_WYG_088-7a"/>
者守之無易掄材者持之罔逾皇矣我君康哉神化萬<lb/>
方取則自得於均平二氣尚分無愆於晝夜不然者何<lb/>
以佐璿樞之斟酌調元氣以絪緼申乎舊章孰似權衡<lb/>
之大匪無同異所紀春秋之分齊其重輕等其規矩豈<lb/>
鈞銖之是待在繩準而有取固將平邦國亦以叙彛倫<lb/>
七政惟齊有符乎應天之運百工咸賴實資乎秉國之<lb/>
鈞宜其平域中而齊律度貞天下而利黎人惟正直可<lb/>
法惟中平可均夫如是則權衡者蓋亦考兹義而是遵<lb/>
<pb n="KR4h0139_WYG_088-7b"/>
　　平權衡賦<hi>以晝夜平分鈞銖取則為韻</hi>　　　<hi>唐</hi>陳　佑<lb/>
俾民不迷兹器惟則行之而萬象正動之而天下直一<lb/>
人不宰命任權者必公百辟以孚在持衡者守徳此蓋<lb/>
國之恒準教以順行雖因時以考正乃假人而後成權<lb/>
之垂知俯下而斯重衡之正乃得一以至貞忠以自勝<lb/>
直哉惟清物無偏以表徳器守公而作程動必推移佐<lb/>
璿璣而克正静無偃仰若泰階之既平懿夫衡之誠懸<lb/>
徳乃是茂秉中正以不忒在毫釐而何謬衆星分列若<lb/>
<pb n="KR4h0139_WYG_088-8a"/>
歴歴以拱辰一權下臨正亭亭而當晝斯斟酌之所以<lb/>
俾名實以相副者也爾其觀象取則其數可陳積而成<lb/>
重銖以和鈞稱物平施則其道無極從時利用乃有命<lb/>
惟新既審度而攸準夫何患乎不均安則無傾正以順<lb/>
化四時行令必因其隂陽一徳奉天諒貞夫日夜是知<lb/>
分寸相生成乎象盈虚有準觀夫文因黄鍾以起數應<lb/>
𤣥鳥之司分爾乃七政允修五常斯覩為時徳也誠金<lb/>
義而木仁為器法焉乃左旋而右矩既輕重之必審雖<lb/>
<pb n="KR4h0139_WYG_088-8b"/>
㣲細而待取平之為美曲逆終作漢臣中以見稱伊尹<lb/>
是為殷輔兹乃衡之為道也可大權之為義也斯孚繩<lb/>
從則正徳不可誣動不欺於累黍用有識於分銖若夫<lb/>
求平之至者執中之謂乎<lb/>
　　衡誠懸賦<hi>以無敢欺以輕重為韻</hi>　　　　<hi>唐</hi>張　賈<lb/>
衡稱物以致用誠至精以作孚惟衡也表正直之有則<lb/>
惟誠也俾輕重之不踰是將黙運乎規矩顯㣲乎錙銖<lb/>
齊日月於七政協天地於三無且衡之徳也權以相扶<lb/>
<pb n="KR4h0139_WYG_088-9a"/>
正之道也禮之為樞權得其誠而物無不應禮歸於正<lb/>
而奸不可誣是知大徳所感小人是慘舉輕為重彼於<lb/>
信而自虧犯正以邪將畏禮而罔敢衡之用也可大衡<lb/>
之設也無欺既有别於髙下固非差於毫釐懿夫設爾<lb/>
而倚坦然而夷其大不讓其細不遺始執謙而益矣終<lb/>
忌滿而損之必盈縮而得度乃中正而自持𢎞於道深<lb/>
可均於五則遵乎信宜作配於四時原夫衡為器之軌<lb/>
禮為邦之紀宰物者必察其所持為政者必視其所以<lb/>
<pb n="KR4h0139_WYG_088-9b"/>
均則無怨是將施徳於人審乃不欺故曰為仁由已彼<lb/>
天下之至精實至人之用情衡持平而固本權應變而<lb/>
定傾俾亷者之中節抑貪夫而不争虚而受鈞石不能<lb/>
以為重進而就圭撮不足以為輕惟合徳之為美故進<lb/>
退而有程我有司以守職操持羣才所奉垂正直之權<lb/>
衡察善敗之輕重此所以振千古之貞範副大君之垂<lb/>
拱者也<lb/>
　　衡誠懸賦<hi>以無敢欺以輕重為韻</hi>　　　　<hi>唐</hi>陳　佑<lb/>
<pb n="KR4h0139_WYG_088-10a"/>
衡之誠也義在乎有孚懸之審也法貴其不渝先賢所<lb/>
以𢎞建作智者所以通規模俾人事之有準在權衡之<lb/>
合符端平可以揣金石輕重可以分錙銖逺取諸天既<lb/>
齊七政不私於物亦象三無質因材而斯宣文綴星而<lb/>
可覽臨用詳備而有誠物情詐偽而何敢此良工之度<lb/>
木同藥鏡之照膽故審其思者為衡可持端其事者於<lb/>
物無欺以之忖刻舟爰定其圭撮以之明度量不失其<lb/>
毫釐實同途於執政將一體於有司誠可大而可久必<lb/>
<pb n="KR4h0139_WYG_088-10b"/>
念兹而在兹若乃懋遷有無應用鄽里萬物稟原百貨<lb/>
資始茍執其均平孰不我以稱物則合於聖人有常乃<lb/>
比於君子至哉權衡功與利并成天下之務其利斯溥<lb/>
為天下之式其功不輕道在乎至要理歸乎至貞提握<lb/>
之間而萬人取則尋尺之内而九有致平豈不以作者<lb/>
之聖述者之明守而勿失用之必行將度量而並設與<lb/>
規矩而齊名掄材至精多士無壅以權衡擬升降以中<lb/>
正為遵奉當平施而不差仰衡誠之義重<lb/>
<pb n="KR4h0139_WYG_088-11a"/>
　　攲器賦應詔　　　　　　　　<hi>唐</hi>許敬宗<lb/>
臣聞人靈貴損天道忌盈朱火終而炎景謝金波滿而<lb/>
哉魄生察遞來於四序揆迭運於三精淺智昧於成象<lb/>
通識詳於未萌務循虚而守約處崇髙而慎傾爰製宥<lb/>
巵勗兹居位藏丹楹之峻宇偶清廟之彛器體虚舟之<lb/>
瀁空鑒撲滿之延祟彼游鱗之盤樂咸見亡於芳餌此<lb/>
貪夫之死權誠覂駕於名利唯達人兮服道執温恭兮<lb/>
静志居泰山以思危騁髙衢而不躓在大明之𤣥覽猶<lb/>
<pb n="KR4h0139_WYG_088-11b"/>
垂旒以蔽聰履克讓之貞吉尚養正以希䝉矧羣材之<lb/>
小器忘戒溢而虧冲悟負乘之必蹶敬循崖而飭躬由<lb/>
是鳴謙君子卑以自牧如彼景山猶藏疾於林麓譬諸<lb/>
巨海亦素王於百谷庶辭滿而常正固懷空而靡覆若<lb/>
乃求中軌範流慶資源峰潤由於韜玉葉茂本於深根<lb/>
草巻葹而不死木交讓以俱存梅飛英而斂笑桃絢彩<lb/>
而無言燕迎秋兮遁跡鸎移春兮息喧皆順序而行止<lb/>
得妙物之𤣥門道雅合於斯器故保精而養魂<lb/>
<pb n="KR4h0139_WYG_088-12a"/>
　　敧器賦<hi>以君子用之誡盈為韻</hi>　　　　　<hi>唐</hi>張　鼎<lb/>
聞夫日中則昃鼎折則傾月容守缺而忌滿神道福謙<lb/>
而害盈聖人察兩曜之度觀萬物之情知務進者危於<lb/>
不止擬貪取者敗於幾成爰制座右與人作程開其可<lb/>
誡之迹加以必覆之名然而不增不減能正能平考低<lb/>
昂而必應亦有效於權衡爾其顛沛是虞包藏自縱或<lb/>
益之而損故至其滿成覆餗之凶或損之而益故當其<lb/>
無為有器之用且聖人云其脆乃破其安易持則何不<lb/>
<pb n="KR4h0139_WYG_088-12b"/>
避禍於將盈之日圖全於未兆之時力小任重鮮不克<lb/>
敗滿而既溢傾必從之亦猶富不與侈㑹貴不與驕期<lb/>
若以馬而喻馬則念兹而在兹又曰積徳不積財無為<lb/>
故無敗貪禄者致禍增髙者致壞是以古人作則為今<lb/>
人之師前車覆軌誠後車之誡借如乃武乃文巖廊之<lb/>
君一生一死繁華之子故當觀其所由察其所以嗟乎<lb/>
福兮禍所伏禍兮福所倚既禍福之無門信吉凶之由<lb/>
已且䘮道則貪邪貪邪至於䘮生知足則不辱不辱在<lb/>
<pb n="KR4h0139_WYG_088-13a"/>
於知止茍欲圖安以逺害又宜去彼而取此則知攲器<lb/>
之器大哉吾將以為教始<lb/>
　　攲器賦　　　　　　　　　　<hi>唐</hi>韋　肇<lb/>
若夫天地忌滿鬼神害盈方輿以之東缺圓蓋以之西<lb/>
傾百川因兹灌注七曜由是貞明故聖人以冲虚作式<lb/>
賢達以撝謙為情於是盤盂設誡几杖必紀金人貽誨<lb/>
於周書撲滿流規於漢史順之者福逆之者恥乃垂訓<lb/>
於小人咸取象於君子豈若方圓有度規矩合儀不虛<lb/>
<pb n="KR4h0139_WYG_088-13b"/>
不滿能安能危考衆器之論最實莫先於宥巵不隨日<lb/>
兮時昃不與月兮暫虧體執謙損性尚冲撝知盈槩而<lb/>
必覆故止足而何期唯上聖之設法處中庸而在兹使<lb/>
亷恕以效貪殘改質金張可望形而謝寵許史可覩容<lb/>
而辭秩疏廣感此而挂冠范蠡勗兹而自逸覽斯器之<lb/>
為美何餘物之能匹原夫出自聖者之心成乎匠人之<lb/>
手匪雕匪刻可大可久鄙巨壑之難盈惡滿巵而虚受<lb/>
寧取類於瓦杯以供堯舜不願同於金爵惟資桀紂故<lb/>
<pb n="KR4h0139_WYG_088-14a"/>
一化於陶鈞厯千載而不朽由是魯君之廟置諸户庭<lb/>
左鄰東序右界西扃惟仲尼之多聖賴弟子而為銘僕<lb/>
又何徳輕塵翰墨雖不假於先容實有愧於觀國<lb/>
　　攲器賦　　　　　　　　　　<hi>唐</hi>張𤣥覽<lb/>
夫陽烏中而則謝隂兔望而斯蝕諒天道之常理豈人<lb/>
情之能測何此器之知機體變通之消息其形也菲陋<lb/>
任其淳素之姿其質也嶔攲無假丹青之飾平而則正<lb/>
滿而斯側不平不滿無窮無極夫盛衰共貫倚伏多途<lb/>
<pb n="KR4h0139_WYG_088-14b"/>
或始吉而終否或前榮而後枯纔聞棲越遽見亡吳不<lb/>
知戒其盈溢空有歎於姑蘇是知髙而不危則治操而<lb/>
有求則競見握髮以存誠慮宵衣而致命老氏貴其善<lb/>
建大易崇其積慶殷湯鏤几以為虞孔甲鐫盤而自鏡<lb/>
爾其冥豫不止懷足無厭釁成山嶽禍起㣲纎愚者已<lb/>
然而不見智者未兆而斯瞻聖人損之而又損君子謙<lb/>
之而更謙大禹惟聖每殷勤於菲食惟堯則哲終眷戀<lb/>
於茅簷然而黙黙如存隆隆自絶天且不能固西北之<lb/>
<pb n="KR4h0139_WYG_088-15a"/>
壞地且不能補東南之缺天地尚不能久矧人道之不<lb/>
滅勒兹器以為箴庶作鑒於來哲<lb/>
　　攲器賦<hi>有序</hi>　　　　　　　　<hi>唐</hi>李徳裕<lb/>
癸丑嵗予時在中樞丞相路公見遺攲器贈以古人之<lb/>
物永懷君子之心嘗欲報以詞賦屬力少任重朝夕盡<lb/>
瘁固未暇於體物今者公已殁世予又放逐忽覩兹器<lb/>
悽然懷舊因追為此賦置公靈筵詞曰<lb/>
昔周道砥平既安且寧赫赫公旦配徳阿衡謂難守者<lb/>
<pb n="KR4h0139_WYG_088-15b"/>
成難持者盈始作兹器告於神明至仲尼憲文武之道<lb/>
思周公之徳入太廟而觀器覩遺法而歎息且曰月滿<lb/>
而虧日中而昃彼天道之常然欲久盛而焉得乃沃水<lb/>
於器察㣲要終挹彼注兹受之若冲虚則[危*臬][危*瓦]似君子<lb/>
之困䝉中則端平如君子之中庸既滿傾跌霆流電發<lb/>
器如隄隤水若河決非神鼎之自盈異衢樽之不竭蓋<lb/>
欲表人道之隆替明百事之有節然兹器也不以中而<lb/>
自藏不以跌而自傷其過也如彼薄蝕其更也浸發輝<lb/>
<pb n="KR4h0139_WYG_088-16a"/>
光得其道者居則念於豐蔀動乃思於謙受顔既復而<lb/>
不逺惠屢黜而何咎知任重之必及悟物盈之難久雖<lb/>
神道之無形常慘然於前後昔與君子同秉國鈞公得<lb/>
之為賢相予失之為放臣覩遺物之猶在懷舊好而悲<lb/>
辛欲克已以復禮永報徳於仁人<lb/>
　　撲滿賦　　　　　　　　　　<hi>唐</hi>姚元崇<lb/>
夫惟哲人罔有敗徳几杖攸誡盤盂見勒容過於鏡則<lb/>
照窮任重於才則道塞多藏必害常謹不忒兹撲滿之<lb/>
<pb n="KR4h0139_WYG_088-16b"/>
陶形假埏埴以為靈其中混沌竅開兮沈以黙其外空<lb/>
䝉忽合兮炯而青藏鏹符於神論固壘同於道扃謙以<lb/>
自守虚而能受奚初積而終散竟出無而入有乍若乎<lb/>
巨蚌之全滿而則剖不思乎亢龍之悔盈莫能久故君<lb/>
子永鑒是式允執厥中道不可以常泰物不可以屢空<lb/>
雖荄寶含真立制之端自我而辭豐忌覆致用之數在<lb/>
公何兹器之㣲賤蓋與時而變通茍利物而害已亦持<lb/>
盈而省躬豈獨夫魯國宥坐誡攲虚已周階銘玉端口<lb/>
<pb n="KR4h0139_WYG_088-17a"/>
窒慾損之有餘補之不足明逺鑒之退止訓勞謙之軌<lb/>
躅稽長倩以投贈庶平津而自勗<lb/>
　　撲滿賦　　　　　　　　　　<hi>唐</hi>韋　肇<lb/>
夫以天覆髙兮地載卑道幽𤣥兮不可窺日始中而還<lb/>
昃月將盈而復虧滿而不已則溢髙而不已則危誠古<lb/>
聖之深戒作來者之明規示予以倚伏教予以謙撝雖<lb/>
䝉昧而不敏請將心而事斯故逺求類物近方諸已鸚<lb/>
鵡何智兮隴坻先鳴靈龜何愚兮長塗曳尾智者禍兮<lb/>
<pb n="KR4h0139_WYG_088-17b"/>
受雕籠之斃愚者福兮終廟堂之祉信通塞之暫昧乃<lb/>
榮枯之一指何兹器之雖撲以堪誡而成珍稟質陶甄<lb/>
之匠賦容埏埴之人不雕飾以眩目寧儉素以全身始<lb/>
含虚而任受忽多藏而累真入之有徑出之無因其滿<lb/>
也渾兮似蚌珠未開於重淵之下其析也杳兮若雞卵<lb/>
初分於太古之辰豈不以驟積而靡散貴得其豐孰知<lb/>
其難裂陶鎔之璅璅出金錢之粲粲見之者無不興嗟<lb/>
聞之者盡皆含歎若夫窅窅宦子營營市人若恥貧賤<lb/>
<pb n="KR4h0139_WYG_088-18a"/>
之域同趨富貴之津得利足以潤已至盈足以敗身猗<lb/>
歟前跡安可再循予遂削營欲之心守謙光之道念土<lb/>
物之雖賤宜吾人之所保鑒周鼎之覆餗看魯器之傾<lb/>
倒猥逢長倩之贈永為子孫之好欲窮墨妙之意以養<lb/>
太𤣥之草<lb/>
　　小撲滿賦　　　　　　　　　<hi>唐</hi>張　鼎<lb/>
天何言哉信陽去而隂來器之形矣必虚往而滿止埏<lb/>
埴為質惟人為軌靡不有初方應物以虚已鮮克有卒<lb/>
<pb n="KR4h0139_WYG_088-18b"/>
因藏鏹而見圯其中也幽幽冥冥其外也青青熒熒積<lb/>
而不散持莫能久何始吉而終凶竟出無而入有豈獨<lb/>
夫魯廟攲器中則正而滿則覆周陛玉人和其容而端<lb/>
其口譬髙流而岸坼等珠盈而蚌剖日中則昃月滿則<lb/>
虧故君子終吉以流誡天地勞謙而自卑則有孫𢎞舉<lb/>
賢不患於貧窶長倩投贈竊勵於風規茍欲全身而避<lb/>
害固可翹勤而鑒斯<lb/>
　　金柅賦<hi>以貞而能一斯可制動為韻</hi>　　　　<hi>唐</hi>孫汝玉<lb/>
<pb n="KR4h0139_WYG_088-19a"/>
聖人患人情多遷物象不一爰指道樞之要因明金柅<lb/>
之質蓋以金則持堅而有常柅則制動而無匹當全模<lb/>
於大冶曾因鼓鑄之功及入用於生民克保安貞之吉<lb/>
原易道之所施得器度之攸宜任重而難勝者非剛莫<lb/>
能致其定利轉而不息者非一無以止其隨所以適其<lb/>
所適斯焉取斯在如輊如軒之時自能勁挺處無輗無<lb/>
軏之地物莫稱推美其叶範選而見辭取鍛鍊而興制<lb/>
雖成形於槖籥不假飾於磨礪常無銷鑠懷可以明確<lb/>
<pb n="KR4h0139_WYG_088-19b"/>
稟安排之理端居退止之旌首於萬化之内而及百度<lb/>
惟貞然以上經之㫖難分先儒之見無果一以節馳驅<lb/>
而為事一以當徑路而待我茍在鎔而備物固察其所<lb/>
由如持重以知名則用無不可是則寓質之時惟工所<lb/>
資將永平於軌轍亦致理於麻絲不為事遷可類仁之<lb/>
方也終然静勝固知道豈逺而夫如是觀六爻之所總<lb/>
皆遵乎不動驗一徳之可稱莫與彼争能我皇由是立<lb/>
心堅固引義依憑躁競者息之於静域回邪者制之於<lb/>
<pb n="KR4h0139_WYG_088-20a"/>
直繩然則金柅之為器也於今而其道益𢎞<lb/>
　　寶鼎賦　　　　　　　　　　<hi>唐</hi>梁徳裕<lb/>
昔軒皇之有天下也鑠至範恢崇謨用建皇極永康帝<lb/>
圖徴鐵於晉國之時鑄鼎於荆山之湖以隂陽作炭以<lb/>
天地為爐下碎礦而星入鼓長扇而風驅炎氣旁飛寒<lb/>
雪影消於玉馬紅光四照晴日色掩於丹烏於是以泄<lb/>
以竇以鎔以模故寶鼎之芳跡斯可得而聞乎爾其為<lb/>
狀也下實上虚外圓内朗玉鉉金耳之飾巽木離火之<lb/>
<pb n="KR4h0139_WYG_088-20b"/>
象法三台之位均九州之壤鏤厥竒狀文有鸞鳯蛟龍<lb/>
禦其不若怪無魑魅魍魎故夫長子主之而祭聖人饗<lb/>
之而養徒觀其闡㣲洞幽崇徳辨義作域中之寶通天<lb/>
下之利不汲而盈不炊而沸輕重自隨於徳元亨克保<lb/>
於位楚問伊川表周王之至徳齊求穀水豈人功之可<lb/>
致當今鼎命翹車鼎刑措獄道徳以為矩敦龎以淳俗<lb/>
不取法於六籍不徴金於九牧自獲汾水以定郟鄏邁<lb/>
軒后於往圖遺夏王於後籙况伊尹作相由巢為僕乃<lb/>
<pb n="KR4h0139_WYG_088-21a"/>
傴僂其身不覆餗於足朗日月於金鏡調風雨於玉燭<lb/>
庶績其凝百姓無欲愚雖復望於其道欲負之而跼躅<lb/>
　　鼎賦　　　　　　　　　　　<hi>唐</hi>趙良器<lb/>
夫君所以為天下重者以其寶位鼎所以為天下貴者<lb/>
以其神器則君得鼎以祚長鼎應君以時昌故黄帝徴<lb/>
大匠稽舊章異國貢物逺人來王鏟銅於雷首之下合<lb/>
冶於荆山之傍聲杳杳以海沸氣曈曈而電光乾坤於<lb/>
是震動日月於是昭彰歘然烟收而燼滅卓爾成功而<lb/>
<pb n="KR4h0139_WYG_088-21b"/>
效祥煥以雕文錯虯龍之鱗介騰乎瑞色雜天地之𤣥<lb/>
黄蓋聖人所以享帝養賢烹餁薦祉重以安國利以出<lb/>
否納之不以其道則君失其人聽之不以其聰則雉鳴<lb/>
於耳是以囊括衆彚恢模崇深苞水火於六爻之象鏤<lb/>
山川於九牧之金於是總百靈之異見萬國之心然美<lb/>
其影射金晶光飛玉鉉論者徒議其小大觀者寧識其<lb/>
深淺故道歸天命無勞楚子之言徳自休明實賴王孫<lb/>
之辨爾其法剛柔之節順行藏之志乃有道則見生於<lb/>
<pb n="KR4h0139_WYG_088-22a"/>
汾水之隂無道則隱没於彭城之地可以斥姦慝可以<lb/>
禦魑魅應時而動吉無不利故曰作者之謂聖述者之<lb/>
謂明何明聖之至神契隂陽之至精徳表先知火不然<lb/>
而自沸量含光大水不汲而自盈既去故以元吉終取<lb/>
新而利貞則知執虚以待物者正乎位體柔而進已者<lb/>
宜乎亨故能應皇家之至徳垂不朽之鴻名<lb/>
　　正考父鼎賦　　　　　　　　<hi>元</hi>楊維楨<lb/>
客有孔林子問於鐵崖先生曰人知三代傳鼎定於郟<lb/>
<pb n="KR4h0139_WYG_088-22b"/>
鄏以卜世而亦知吾聖祖仲尼氏之有世鼎乎先生曰<lb/>
未也客曰自夏后氏之明徳也鑄金九鼎以象九州協<lb/>
於上下以承天休桀有昏徳鼎遷弗留殷紂弗率繼遷<lb/>
於周孰知吾聖人之後也而有孔丘雖祚滅於宋而祖<lb/>
廟有鼎實重於遷洛而見非於義士之流者也當弗父<lb/>
何之嗣國也曰既嫡而且賢輕千乘於一芥兮授之弟<lb/>
而弗傳及我正考父又佐戴與武宣位極人臣讓徳益<lb/>
䖍廟有重器金耳玉鉉於是而鬻於是而饘寶共儉以<lb/>
<pb n="KR4h0139_WYG_088-23a"/>
愈力恐禄食之過諐既僂傴而益俯走循牆而若蹎銘<lb/>
斯文以不墜實貽謀於萬年有明徳者必達符臧紇之<lb/>
知言吾猶惜魯人之善知而不善用使必達之效僅見<lb/>
於夾谷之歸田他日郜大鼎之納廟又徒以寄忠憤於<lb/>
魯軌之編豈非天乎先生愀然曰傷哉辭能知孔鼎者<lb/>
知其一而猶未知其二也余聞鼎之於易也其時義大<lb/>
矣哉革既變而法立志有在也革既變而無制亂之待<lb/>
也考父氏之知革也故制器立法以成乎志也饘鬻於<lb/>
<pb n="KR4h0139_WYG_088-23b"/>
是者若不足以餬余口而達明徳於後者實足以鬺上<lb/>
帝也滅於宋而奔魯者若不足以容一時而師於魯以<lb/>
準天下者實足以開萬代也是其鼎也大其大而與天<lb/>
同其函重其重而與地同其載也故九鼎乎百王者可<lb/>
軒而可姒也楚子旅之所不能問而鬼㬰區之所不能<lb/>
對也辨其名於周漢者不得以入其佞託萬子孫於山<lb/>
甫者不得以襲其詭也兹孔氏之世鼎若是而又何必<lb/>
仲尼之當世也客乃憙而起為之頌曰周客續殷尹我<lb/>
<pb n="KR4h0139_WYG_088-24a"/>
東土禮物既修文獻攸聚聖人七祖曰正考父傷禮之<lb/>
衰追道卨武商頌既作刪詩特取惟兹有銘重鼎大吕<lb/>
一命再命曰僂曰傴以餬余口亦莫余侮作羮何人覆<lb/>
餗公所染指朶頤甘蹈鑊斧維祖之孫有達在下萬帝<lb/>
王師光鼎於祖予小子某學禮於俎載晞奚斯式頌於<lb/>
魯<lb/>
　　銅博山香鑪賦　　　　　　　<hi>梁</hi>蕭　統<lb/>
稟至精之純質産靈嶽之幽深經般倕之妙㫖運公輸<lb/>
<pb n="KR4h0139_WYG_088-24b"/>
之巧心有薰帶而巖隱亦霓裳而升仙寫嵩山之巃嵸<lb/>
象鄧林之芊眠方夏鼎之瓌異類山經之俶詭制一器<lb/>
而備衆質諒兹物之為侈於時青女司寒紅光翳景吐<lb/>
圓舒於東嶽匿丹曦於西嶺翠帷已低蘭膏未屏㸑松<lb/>
栢之火焚蘭麝之芳熒熒内曜芬芬外揚似慶雲之呈<lb/>
色如景星之舒光齊姬合歡而流盼燕女巧笑而蛾揚<lb/>
超公聞之見錫粤文若之留香信名嘉而器美永服玩<lb/>
於華堂<lb/>
<pb n="KR4h0139_WYG_088-25a"/>
　　博山香鑪賦　　　　　　　　<hi>陳</hi>傅　宰<lb/>
器象南山香傳西國丁緩巧鑄兼資匠刻麝火埋朱蘭<lb/>
烟毁黒結構危峰横羅雜樹寒夜含煖清宵吐霧制作<lb/>
巧妙獨稱珍淑氣氛氲長似春隨風本勝千釀酒散馥<lb/>
還如一碩人<lb/>
　　卧褥香鑪賦　　　　　　　　<hi>元</hi>陳　樵<lb/>
廣宵宴於上春兮蛾睂紛其狎坐錦隨舞散引連吹罷<lb/>
歌殘緑玉之杯笙煖茱茰之火月轉華房釭花暗墮芳<lb/>
<pb n="KR4h0139_WYG_088-25b"/>
襟㣲觧男錢半妥衾聮罨畫褥飲紫霓絳螭蚴蟉英蕊<lb/>
紛披連温屏之屈膝巻華幔之參差空翠忽其滿堂兮<lb/>
集衆芳之菲菲若蘅薇薦芬沈榆效質又若龍腦在燔<lb/>
丹螺獻甲漢壁捐椒楚房委榝奪籍蘭之蒸蕙醒醉花<lb/>
之病葉博山倚席菡萏生寒薔薇露濯荳蔲湯乾香從<lb/>
何來來無定源藻繡叢中不火而然香生弱縷五色非<lb/>
烟援衾拂席銀黄可鑑動如丸走止與輪停觸鈿函而<lb/>
不轉環綬笥以如縈拂綺襦而緩引當白澤以留行左<lb/>
<pb n="KR4h0139_WYG_088-26a"/>
右周旋芳塵不驚金燼無迹芝印長存花將銀縷靨隨<lb/>
金校么鳯低回蟉龍夭矯鈿花争麗雀翹分藻映紅玉<lb/>
之春嬌共瓊林之晨照晝隔卻寒之簾夜近緑衣之鳥<lb/>
寒依熊席温隨犀簟初辭露竹之几旋遲五明之扇共<lb/>
君合歡之繡被藉君象牀之羅薦外惡方以玩世兮中<lb/>
石心之不轉均茵席而莫吾知兮謂方心其如面内仁<lb/>
外義千載金言彌動彌静聖哲所敦願以小人之腹為<lb/>
君子之心<lb/>
<pb n="KR4h0139_WYG_088-26b"/>
　　沈香山子賦　　　　　　　　<hi>宋</hi>蘇　軾<lb/>
古者以芸為香以蘭為芬以鬱鬯為祼以脂蕭為焚以<lb/>
椒為塗以蕙為薰杜蘅帶屈菖蒲薦文麝多忌而本羶<lb/>
蘇合若薌而實葷嗟吾知之幾何為方入之所分方根<lb/>
塵之起滅常顛倒其天君每求似於髣髴或鼻勞而妄<lb/>
聞獨沈水為近正可以配薝蔔而並云矧儋崖之異産<lb/>
實超然而不羣既金堅而玉潤亦鶴骨而龍筋惟膏液<lb/>
之内足故把握而兼斤顧占城之枯朽宜㸑釜而燎螡<lb/>
<pb n="KR4h0139_WYG_088-27a"/>
宛彼小山巉然可欣如太華之倚天象小孤之插雲往<lb/>
夀子之生朝以寫我之老懃子方面壁以終日豈亦歸<lb/>
田而自耘幸置此於几席養幽芳於帨帉無一往之發<lb/>
烈有無窮之氤氲蓋非獨以飲東坡之夀亦所以食黎<lb/>
人之芹也<lb/>
　　和子瞻沈香山子賦<hi>有序</hi>　　　<hi>宋</hi>蘇　轍<lb/>
仲春中休子由於是始生東坡老人居於海南以沈香<lb/>
山遺之示之以賦曰以為子夀乃和而復之其詞曰<lb/>
<pb n="KR4h0139_WYG_088-27b"/>
我生斯辰閱嵗六十天鑿六竇俾以出入有神居之漠<lb/>
然静一六為之媒聘以六物紛然馳走不守其宅光寵<lb/>
所眩憂患所迮少壯一往齒揺髮脫失足隕墜南海之<lb/>
北苦極而悟彈指太息萬法盡空何有得失色聲横騖<lb/>
香味並集我初不受將爾誰賊收視内觀燕坐終日維<lb/>
海彼岸香木爰植山髙谷深百圍千尺風雨摧斃塗潦<lb/>
齧蝕膚革爛壤存者骨骼巉然孤峰秀出巖穴如石斯<lb/>
重如蠟斯澤焚之一銖香蓋通國王公所售不顧金帛<lb/>
<pb n="KR4h0139_WYG_088-28a"/>
我方躬耕日耦沮溺鼻不求養蘭茝棄擲越人髠裸章<lb/>
甫奚適東坡調我寧不我悉久而自笑吾得道迹聲聞<lb/>
在定雷鼓皆隔豈不自保而佛是斥妄真雖二本實同<lb/>
出得真而喜操妄而慄叩門爾耳未入其室妄中有真<lb/>
非二非一無明所廛則真如窟古之至人衣草飯麥人<lb/>
天來供金玉山積我初無心不求不索虛心而已何廢<lb/>
實腹弱志而已何廢强骨毋令東坡聞我而咄奉持香<lb/>
山稽首仙釋永與東坡俱證道術<lb/>
<pb n="KR4h0139_WYG_088-28b"/>
　　白獸樽賦<hi>以言必有章酌而飲焉為韻</hi>　　　<hi>唐</hi>李君房<lb/>
酒以養徳則盛於樽樽之用獸可得而言若乃王春㑹<lb/>
朝初正元吉穆穆嚴宸濟濟良弼𤣥化凝以垂衣讜詞<lb/>
進於造膝則從繩之義斯正投水之言自必是以白獸<lb/>
在司樽彞舉酒攫地空象夫髬髵揚睛欲聞乎哮吼信<lb/>
履尾而不咥雖編鬚而何有俾夫嘉話允臧睟容有光<lb/>
樽則雲飛而山峙獸乃白質而黒章物盛其容若眈眈<lb/>
而視君能納諫遂諤諤而昌嘉言既藥用舉夫爵所以<lb/>
<pb n="KR4h0139_WYG_088-29a"/>
展其威儀匪空留乎斟酌獸之為樽用舎有時獸之喻<lb/>
人猛毅在兹懼威則君之設謬矣忘諫則臣之節殆而<lb/>
酌之伊何惟器所稟禮殊百拜味珍千品皇恩既錫且<lb/>
同夫湛湛露斯君徳不回寧比夫厭厭夜飲彼美觩然<lb/>
泰階之前與諫鼓而齊設比撲滿而能全斯期箴闕用<lb/>
以旌賢將同衢樽之道幸注焉而酌焉<lb/>
　　金樽含霜賦　　　　　　　　<hi>唐</hi>孟康朝<lb/>
夫何卜晝之不暇以清夜之方久垂玉漏之未窮賴金<lb/>
<pb n="KR4h0139_WYG_088-29b"/>
樽兮有酒霜入室兮夜何長樽含霜而醴澈霜覆醴而<lb/>
金光適足勁乎玉性亦何傷乎酒香夫如是樽既可賞<lb/>
霜亦可觀味資蘭桂影奪綃紈疊華彩於銀燭散餘光<lb/>
於玉盤况東堂清敞北斗䦨干在公載宴廢寢相歡心<lb/>
飲氷兮猶熱酒飛霜兮豈寒斯蓋為上台之式百辟少<lb/>
宰之設九流明命充選俾士全謀五權立而羣才入鏡<lb/>
三人行而一人同舟並錯薪於翹楚異攀桂之淹留每<lb/>
賞崇乎夜隙故樽列而霜浮於時星嵗遒盡地有寒沍<lb/>
<pb n="KR4h0139_WYG_088-30a"/>
引颺風烏徘徊玉兔杯上霧起鑪前香覆對樽影而霜<lb/>
含况霜姿而粉傅非兕觥其觩粲乎自舉㑹心絜矩凝<lb/>
然抱素於是執簡為名比玉同貞結而能白冲而不盈<lb/>
光露寢之舊席刻神鐘之逺聲豈獨坐中藏器酒上含<lb/>
情者哉<lb/>
　　癭桮賦　　　　　　　　　　<hi>明</hi>謝肇淛<lb/>
夫人之取材購竒去陳故物以異而䝉賞質或因病而<lb/>
見珍爾其五嶺之上荒谷之漘震霆纒霓泣雨愁雲連<lb/>
<pb n="KR4h0139_WYG_088-30b"/>
蜷鬱蹙礧砢輪囷槐傷擁腫楓化羽人自甘溝中之斷<lb/>
永充㸑下之薪幸託際於匠石雖寸朽其弗遺爰取爰<lb/>
度載斲載規磨光刮垢耀角瑩蹄秀體蟠屈縟錦陸離<lb/>
竒峰趵突迴文委蛇既因小而成鑿落亦就巨而為鴟<lb/>
夷用登俎豆作伍尊彞君子飲之介福是綏彼樗里之<lb/>
任智空負囊而䝉譏乃元凱之制勝亦懸瓠而見嗤曷<lb/>
若周旋於瓶盎之側伴詞人之滑稽<lb/>
　　几賦　　　　　　　　　　　<hi>漢</hi>鄒　陽<lb/>
<pb n="KR4h0139_WYG_088-31a"/>
髙樹凌雲蟠汚煩冤旁生附枝王命公輸之徒荷斧斤<lb/>
援葛虆攀喬枝上不測之絶頂伐之以歸眇者督直聾<lb/>
者磨礱齊貢金斧楚入名工乃誠斯几離竒髣髴似龍<lb/>
蟠馬迴鳯去鸞歸君王憑之聖徳日躋<lb/>
　　杖賦　　　　　　　　　　　<hi>晉</hi>張　翰<lb/>
惟萬物之品分何利人之獨貴中神性之極妙豈給口<lb/>
之至味雖至味之御内乃靡失乎身外舎少壯之自然<lb/>
假扶我之攸賴良工登乎層巒妙匠鑒乎林阿顧盼乎<lb/>
<pb n="KR4h0139_WYG_088-31b"/>
晞陽之條投刃乎直理之柯方圓適意洪細可手<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>踽<lb/>
旦夕欲與永久儀制則於一尋假飾存乎首尾瑩牙為<lb/>
其睂額朗金為其觜距<lb/>
　　杖賦<hi>有序</hi>　　　　　　　　　<hi>元</hi>楊維楨<lb/>
余今年初度踰强年之二已有子貢倦而願息之心故<lb/>
吏四明魏䩨得鐵靈杖以夀余因感而賦酒餘且命䩨<lb/>
歌之以自强<lb/>
伊珍木之託根兮乃在儋崖之山孕祝融之火徳兮食<lb/>
<pb n="KR4h0139_WYG_088-32a"/>
炎海之鹹次得大椿之春秋兮曾不計年之幾千絜其<lb/>
長兮協八尺之度圍其大兮倍徑寸之圜爰有至人制<lb/>
其自然不彫不削樸全其天觸頭角兮豸起鏗指甲兮<lb/>
金宣争青藜之吐燄陋邛竹之中乾臨葛陂而未化配<lb/>
九節以不刓空而擲之若雷公掣火逐烏尾之蜿蜒握<lb/>
而即之若飛仙縮劍袖青蛇之連蜷故假其威可以折<lb/>
衝乎外侮論其夀可以竊比乎銅仙昔太師之謝疾賜<lb/>
靈夀以優賢迨元老之褒崇亦延年之寵頒自非髙年<lb/>
<pb n="KR4h0139_WYG_088-32b"/>
與碩徳尊更老之衣冠若盜聲之處士曾何足以上煩<lb/>
兹珍木之自重不與鳩玉以同班茍所杖之非人固不<lb/>
如隨策於魯連顧斯杖之納交適先生之解官當先生<lb/>
今年之初度去杖鄉之期尚有十九年胡爾杖之介夀<lb/>
相世步之多艱先生方倦遊而欲息復賈勇而挽前鄙<lb/>
丈人之荷蓧招太一而吹煙或梯之以奔月或跨之以<lb/>
入淵或採桃核於西崑之池或摘菡萏於太華之巔凌<lb/>
萬里於一息歘曾舉於九闗排閶闔以自許誓持危而<lb/>
<pb n="KR4h0139_WYG_088-33a"/>
扶顛託六尺以不負心寸鐵以同堅兹鐵靈之為杖㣲<lb/>
斯人其孰專既託先生之金石長與君兮周旋重為歌<lb/>
曰杖兮杖兮爾之生也勁且良又靈且夀兮神隱顯之<lb/>
不常山中之人兮夀而康今何日兮杖以自强與爾杖<lb/>
兮相羊鬼工避射兮豺虎避倀與爾杖兮靈長崆峒齊<lb/>
道兮南極齊光與爾杖兮既安且臧慎勿見水踴躍去<lb/>
變為干將<lb/>
　　竹杖賦　　　　　　　　　　<hi>周</hi>庾　信<lb/>
<pb n="KR4h0139_WYG_088-33b"/>
桓宣武平荆州外白有稱楚丘先生來詣門下宣武曰<lb/>
名父之子流離江漢孤之責矣及令引進乃曰噫子老<lb/>
矣鶴髮雞皮蓬頭厯齒迺是江漢英靈荆衡杞梓雖有<lb/>
聞於十室幸無求於千里寡人有銅環靈夀銀角桃枝<lb/>
開木𤓰而未落養蓮花而不萎迎仙客於錦市送游龍<lb/>
於葛陂先生將以養老將以扶危先生笑而言曰中國<lb/>
明於禮義闇於知人心之憂矣惟我生民雖復疎條勁<lb/>
柘促節貞筠杖端刻鳥角首圖麟豈能相子此疾將予<lb/>
<pb n="KR4h0139_WYG_088-34a"/>
此身若乃世變市朝年移陵谷猿吟鷹厲風霜慘黷楚<lb/>
漢争衡袁曹競逐獸食無草禽巢無木於時無懼而慄<lb/>
不寒而戰胡馬哀吟羌笳悽斷親友離絶妻孥流轉玉<lb/>
闗寄書章臺㽞釧寒闗悽愴羇旅悲涼疏毛抵於矰繳<lb/>
脆骨被於風霜髮種種而愈短睂髟髟而競長是以憂<lb/>
榦扶疎悲條鬱結宿昔僛醜俄然耆耋變田鳯於承宫<lb/>
改陽文於鬷蔑潘岳秋興嵇生倦遊桓譚不樂吳質長<lb/>
愁並皆年華未暮容貌先秋予此衰矣雖然有以非鬼<lb/>
<pb n="KR4h0139_WYG_088-34b"/>
非魊乃心憂矣未見從心先求順耳伯玉何嗟丘明惟<lb/>
恥拉虎捭熊余猶稚童觀形察貌子實悲翁别有九棘<lb/>
龎睂三槐暮齒孔光謝病袁逢致仕吳濞不朝楊彪䘮<lb/>
子明公此贈或非乖理先生乃歌曰秋藜促節白藋同<lb/>
心終堪荷蓧自足驅禽一傳大夏空成鄧林<lb/>
　　邛竹杖賦　　　　　　　　　<hi>周</hi>庾　信<lb/>
沈冥子遊巴山之岑取竹於北隂㛹姢髙節寂厯無心<lb/>
霜風色苦露染斑深每與龍鍾之族幽翳沈沈文不自<lb/>
<pb n="KR4h0139_WYG_088-35a"/>
殊質而見賞藴諸鳴鳯之律制以成龍之杖枝條勁直<lb/>
璘斌色滋和輪人之不重待羽客以相貽青春欲暮白<lb/>
雲來遲謀於長者操以從之執末而獻無因自持諸蔗<lb/>
雖甘不可以倚彼藜雖實不可以美未若處不材之間<lb/>
當有用之始魯分以爵漢錫以年昔尚爾齒今優我賢<lb/>
書横几玉塵筵則函之以後拂之以前爾其摘芳林沼<lb/>
行樂軒除間尊卑之垂帨隨上下之遊紆夫竒根江南<lb/>
淼淼幽潭傳節大夏悠悠廣野豈比夫接君堂上之履<lb/>
<pb n="KR4h0139_WYG_088-35b"/>
為君座右之銘而得與綺紳瑶珮出芳房與蕙庭<lb/>
　　烏木杖賦<hi>有序</hi>　　　　　　　<hi>元</hi>姚　燧<lb/>
去年史仲威得烏木杖大徑咫髙可過顙嘗析一杖遺<lb/>
余許為賦報之其秋仲威疾厯三時未勿藥也今年余<lb/>
生朝使人肩木之半相夀且促曰吾疾所以嬰綿者豈<lb/>
思不償賦致邪不佞誠得一誦其辭或可釋杖而起矣<lb/>
余動其言而賦曰<lb/>
或曰炎海之山珍木産焉金為之聲石與其堅魋結伐<lb/>
<pb n="KR4h0139_WYG_088-36a"/>
荷投諸瀧淵依居蛟蜃漱沫濡㳄嵗月俟之化而為𤣥<lb/>
要出人為非得自天此島夷假以售利於中土之㣲權<lb/>
也抑齋聞而笑之曰昔賈鬻鞭栀蠟其膚市者一濯已<lb/>
呈蒼枯胥是黝材裏表一如從可占知迺受形其本初<lb/>
者也胡子以由彼而然乎今夫中土之山有衆其植斧<lb/>
取觀之内各異色樟柞椆文杜棗栵赤檀柏柘黄蒲檭<lb/>
棫白與爾漢里遐裔絶域瀘巂衫紫儋黎沈褐罽賔鷄<lb/>
舌相半白黒一隅斯舉三可反賾兹庶品之爛爛果孰<lb/>
<pb n="KR4h0139_WYG_088-36b"/>
漚以何澤况於兩間滋雨嘘風敷吐華耀為白為紅深<lb/>
淺濃淡萬不齊同令人感之欣心恱瞳問誰為之能然<lb/>
皆著妙於化工夫其見諸柯葉之外者如此又何惑理<lb/>
質於其中哉且水火之赤黒不一其色者雖童子猶能<lb/>
知之至語其相賊而為用有戴白之老所未思維男子<lb/>
之婦王賔雄黒而赤雌始若悍而難馭終為夫之所移<lb/>
今其色之幽幽迺昔赤之由基是何資於逺讐只煬竈<lb/>
而可闚彼炎赩而烈者燄也其煙液為煤必黔而緇因<lb/>
<pb n="KR4h0139_WYG_088-37a"/>
以曉夫巧繪之棄鉛朱亦懼其既久漫漶而為黔又以<lb/>
信道書坎盛之侵離也不然南服之洲祝融之宅也歊<lb/>
金石而焦流蓋火熾之巳極非灑其水以滅之則物將<lb/>
不能以生活故伊人之□面不渥赭而深黒示火色之<lb/>
素藏惟獨見夫水徳而已矣其木理之如漆者又足惑<lb/>
乎哉史鰌之孫其畏可象析而杖之奔走相餉輟矛應<lb/>
於猛士配几履於席上試扶衰以起策觸爪甲而鏗響<lb/>
思巻鐵而含簧陋柳侯之為匠必求同於所異纔黒蛇<lb/>
<pb n="KR4h0139_WYG_088-37b"/>
之髴髣噫物之變化不可期兮猶足以乘雲霞而騰往<lb/>
也<lb/>
　　玉龜杖賦　　　　　　　　　<hi>元</hi>袁　桷<lb/>
有璞於此純綸氤氲瑶光之精為靈為文謹櫝以藏不<lb/>
泄孔温穹窿中乾夷静合坤淵淵其容深深其神爰有<lb/>
善木含章揚芬飾端以儀往來無垠鬱峩夀宫有粲者<lb/>
雲維秀翼翼聿懷彼濆跪而祝諸以奉番君曰履道坦<lb/>
而元吉者歟任重而不希其力者歟視下而無危嬉戲<lb/>
<pb n="KR4h0139_WYG_088-38a"/>
　如兒蕃時而行得艮以防抑心自强底夫康莊其形不<lb/>
　孤其智若圓化而神之曷知其遷以相以持是謂期頤<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_088-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_136-1a"/>
　欽定四庫全書<lb/>
御定歴代賦彚巻一百三十三<lb/>
　　鳥獸<lb/>
　　　野鵞賦<hi>有序</hi>　　　　　　　　<hi>宋</hi>鮑　昭<lb/>
　有獻野鵞於臨川王世子愍其樊縶命為之賦辭曰<lb/>
　集陳之隼以自逺而稱神棲漢之雀乃出幽而見珍此<lb/>
　瑣禽其何取亦厠景而承仁捨水澤之驩逸對鐘鼓之<lb/>
　悲辛豈徇利而輕命將感愛而投身入長羅之逼脅悵<lb/>
<pb n="KR4h0139_WYG_136-1b"/>
　高繳之樊縈邈辭朋而别偶超煙霧而風行跨日月而<lb/>
　遥逝忽瞻國而望城踐菲迹於瑶塗昇弱羽於丹庭瞰<lb/>
　東西之繡户眺左右之金扃貌纎殺而含悴心翻越而<lb/>
　慙驚若墜淵而墮谷怳不知其所寧惟君囿之珍麗實<lb/>
　妙物之所殷翔海澤之輕鷗巢天宿之鳴鶉鶡程材於<lb/>
　梟猛翬薦體之雕文既敷容以照景亦選翮而排雲雖<lb/>
　居物以成偶終在我以非羣望征雲而延悼顧委翼而<lb/>
　自傷無青雀之銜命乏赤鴈之嘉祥空穢君之園池徒<lb/>
<pb n="KR4h0139_WYG_136-2a"/>
慙君之稻粱願引身而剪迹抱末志而幽藏於是流歲<lb/>
遂逺慘節方崇雲纒海岱風拂崤潼飛雲馳霰飄沙舞<lb/>
蓬視青池之初涸望緑林之始空立菰蒲之寒渚託隻<lb/>
影而為雙宛拔啄而掩眥悲結悵而滿胷處朝畫而雖<lb/>
念假外見而遷排涉修夜之長寂信専思而知哀風梢<lb/>
稍而過樹月蒼蒼而照臺冰依岸而早結霜託草而先<lb/>
摧斂雙翮於水裔翹孤趾於林隈情無方而雨集事有<lb/>
恨而星乖在俄頃而猶悼矧窮生之所懐聞宿世之高<lb/>
<pb n="KR4h0139_WYG_136-2b"/>
賢澤無微而不均育草木而明義愛禽鳥而昭仁全殞<lb/>
卵而來鳳放乳麑而感麟雖陋生於萬物若沙漠之一<lb/>
塵茍全軀而畢命庶魂報以自申<lb/>
　　鬬鴨賦　　　　　　　　　　<hi>唐</hi>李　邕<lb/>
東吳王孫嘯傲閶門魚横玉劒蟻沸金樽賓僚霧進遊<lb/>
俠星奔桂舟兮錦纜碧澗兮花源爾乃輟輕棹登水閣<lb/>
絲管遞進獻酬交錯雲欲起而中留塵將飛而遂落既<lb/>
而酣歌徙坐取物為娛徵羽毛之好烏得渤澥之仙鳬<lb/>
<pb n="KR4h0139_WYG_136-3a"/>
出籠而振少步而趨唼喋爭食䙰褷帶雛隨緑波而澹<lb/>
淡向紅藻而傲愉鳬之為物也説類殊種遷延遲重其<lb/>
聚則同而不和其鬬則仁而有勇參差聱軋颯沓繽紛<lb/>
其浮蔽水其旋如雲共洽波而弄吭各求匹而為羣繞<lb/>
菰蒲而相逐隔洲渚而相聞於是乎會合紛泊崩奔鼓<lb/>
作集如異國之同盟散若諸侯之背約迭為擒縱更為<lb/>
觸摶或離披以折衝或奮振以前却始戮力兮決勝終<lb/>
追飛兮襲弱聳謂驚鴻迴疑返鵲逼仄兮掣裔聨翩兮<lb/>
<pb n="KR4h0139_WYG_136-3b"/>
踴躍忽驚迸以差池倏沉浮而閃爍號噪兮沸亂傾耳<lb/>
為之無聞超騰兮往來澄潭為之潰濩排錦石蹴瓊沙<lb/>
披羽翰簸煙霞避參差之荇菜隨菡萏之荷花駐江妃<lb/>
之往棹留海客之歸槎爾乃擁津塞浦辨觀如堵空里<lb/>
鄽訇厲天蛙黽兮失穴龜魚兮透泉専塲之雞沮氣傾<lb/>
市之鶴慙妍其為狀也不一其為態也且千豈筆精之<lb/>
所擬非意匠之能傳良戒之於在鬬俾聞義而忘筌<lb/>
　　鬬鳬賦　　　　　　　　　　<hi>晉</hi>蔡　洪<lb/>
<pb n="KR4h0139_WYG_136-4a"/>
嘉乾黄之散授何氣化之有靈産羽蟲之麗鳥惟鬬鴨<lb/>
之最精稟離午之淑氣體鸞鳳之妙形服文藻之華羽<lb/>
備豔采之翠英冠葩緑以耀首綴素色以㸃纓性浮捷<lb/>
以輕躁聲清響而好鳴感秋商之肅烈從金氣以出征<lb/>
招爽敵於戲門交武勢於川庭爾乃振勁羽竦六翮抗<lb/>
嚴趾望雄敵忽雷起而電發赴洪波以奮擊<lb/>
　　野鶩賦<hi>冇序</hi>　　　　　　　　<hi>齊</hi>謝　朓<lb/>
有門人斃一野鶩因以為獻予時命以登俎用待賓客<lb/>
<pb n="KR4h0139_WYG_136-4b"/>
客有愛其羽毛請予為賦其辭曰<lb/>
夫何羅人之伎巧薦江海之逸禽落摩天之迅羽絶歸<lb/>
飛之好音碎文錦之丹臆裂雕綺之翠襟孤雛驚以靡<lb/>
翼羈雌叫而莫尋越滄流以逺致乃交貿以兼金因閽<lb/>
寺以傳請排邃户以重深貴敷袵以取愛願登俎以甘<lb/>
心<lb/>
　　江曲孤鳬賦<hi>有序</hi>　　　　　　<hi>唐</hi>王　勃<lb/>
梓州之東南涪江之所合有潭焉周數十步青壁絶地<lb/>
<pb n="KR4h0139_WYG_136-5a"/>
緑波澄天常有孤鳬棲蕩其側飛沉翻唼而天性不違<lb/>
嗟乎宇宙之容我多矣造化之資我厚矣何必處華池<lb/>
之内而求稻粱之恩哉遂作賦曰<lb/>
靈鳳翔兮千仞大鵬飛兮六月雖憑力而易舉終候時<lb/>
而難發不如深澤之鳥焉順歸潮而出沒迹已存於江<lb/>
漢心非繫於城闕吮紅藻翻碧蓮刷霧露棲雲煙迫之<lb/>
則隠馴之則前去就無失沉浮自然爾乃忘機絶慮懷<lb/>
聲弄影乗駭浪而神驚漾澄瀾而趣静恥園雞之戀促<lb/>
<pb n="KR4h0139_WYG_136-5b"/>
悲塞鴻之赴永知動息而多方屢沿洄而自省故其獨<lb/>
泛單宿全真逺致反復幽溪淹留勝地傷雲鴈之嬰繳<lb/>
懼泉魚之受餌甘辭稻粱之惠焉而全飲啄之志也<lb/>
　　放鳬賦<hi>冇序</hi>　　　　　　　　<hi>明</hi>周是修<lb/>
洪武丙子春仲之月上憩乎東城之臺環羅俊彦咨詢<lb/>
古先既而有進水鳬百餘翼者毛色鮮華羣匹和輯悠<lb/>
然興夫不忍之心俱放於濠觀其始則紛紛焉少則濈<lb/>
濈焉俄而並舉翀逝於是覽春光之舒遲樂物性之得<lb/>
<pb n="KR4h0139_WYG_136-6a"/>
遂怡怡如也愉愉如也召奉祠臣周是修賦之臣感夫<lb/>
君德之至仁及庶類敢不奉敭休命再拜稽首賦曰<lb/>
猗茫茫之堪輿兮胡萬類之紛敷維水禽之衆美兮盛<lb/>
莫盛於鷖鳬雖羣游之無算兮非定耦而弗居泛波濤<lb/>
之浩渺兮樂滄洲之遼敻藉軟莎而安眠兮弄輕萍而<lb/>
閒泳赬其趾而丹凝兮縞其襟而玉映性於物而不忮<lb/>
兮恒恣情乎煙沙孰虞人之曽識兮羌潛羅而忽加愛<lb/>
毛質之綺麗兮遥將獻乎皇家繄予皇之仁德兮當覽<lb/>
<pb n="KR4h0139_WYG_136-6b"/>
春乎崇臺體陽和之生育兮澹沖融而舒懐適筠籠之<lb/>
跪進兮絢晴光於文繡既彬彬而戢羽兮亦肅肅而並<lb/>
咮啟予皇之良心兮敕俱放乎金濠始依依而泊淺子<lb/>
漸翾翾而升高交迴翔而返顧兮若感恩而不舍徐翀<lb/>
飛乎雲霄兮遺餘音乎鉅野何皇心之惻怛兮由親親<lb/>
而仁民由仁民而及物兮秩先後而有倫豈睿鑒於往<lb/>
古兮誠實中而形外思高下與洪纎兮期並育而不悖<lb/>
惟好生而惡死兮人與物其同情何至德之昭明兮舉<lb/>
<pb n="KR4h0139_WYG_136-7a"/>
一視而同仁觀夫若商郊之祝網兮暨中山之放麛於<lb/>
禽獸猶有所不忍兮矧於人而違之尤異乎華隂之黄<lb/>
雀兮終銜環而報施抑嘗聞江濱之白龜兮先伏篆而<lb/>
兆祺善予皇之深慈兮澤旁沾乎微物念蒼蒼之生靈<lb/>
兮曷非辜而有忽嗟羣鳬之何幸兮脱萬死於斯須遂<lb/>
重登於遼廓兮從心性之所如歴漫漫之河濟兮依漠<lb/>
漠之江湖刷羽儀而再整兮顧儔匹而相呼縱物性之<lb/>
或昧兮將天理之可憑粤作善而降祥兮同影響而足<lb/>
<pb n="KR4h0139_WYG_136-7b"/>
徵匪麟趾之仁厚兮又烏致夫騶虞之蕃息願擴充乎<lb/>
是心兮明刑政而不忒日揄揚於仁聞兮無一夫之不<lb/>
獲誶曰爾鳬之生兮仁君之恩倏離鼎俎兮翱於天門<lb/>
東西無際兮南北無垠網羅交張兮矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>相仍慎爾所<lb/>
止兮全爾性靈毋或輕投兮暝渚寒汀庶永慰乎王心<lb/>
兮想遐征而孔寧盍御圖而獻禎兮逐韶鳳以來庭彰<lb/>
予皇之至治兮發詠歌乎詞臣超昇平於千載兮流無<lb/>
窮之徳馨<lb/>
<pb n="KR4h0139_WYG_136-8a"/>
　　相思鳥賦<hi>冇序</hi>　　　　　　　<hi>明</hi>葉憲祖<lb/>
鳥大如爵朱咮褐色雌雄並棲捕必雙得如縱其一百<lb/>
里尋赴名曰相思職是之故戊辰冬集龍山殆以千數<lb/>
偶有籠致一雙者戲為賦之<lb/>
絪緼所化類必有耦血肉之物雌雄牝牡繄有合之為<lb/>
歡迨仳離則為咎兹羽族之么眇兮固孕氣於𤣥黄詎<lb/>
配靈於鸑鷟兮並媺乎鴛鴦亦胡比鸚鵡之能言兮鷹<lb/>
鸇之摩秋蒼賦形非饒稟性則異情敦仇匹誼叶専摯<lb/>
<pb n="KR4h0139_WYG_136-8b"/>
猶木連理猶花並蔕惟沒世以追隨無中道而捐棄偶<lb/>
不免乎羅罻或見閡於樊籠一目可脱百里必從别有<lb/>
美而弗顧甘幽縶之與同余自去冬始覩斯鳥羽衣楚<lb/>
楚亦既馴擾晝共啄兮欣欣夕交棲兮若抱彼□雉與<lb/>
奔鶉固不足以比數兮即比翼之鶼鶼亦遜兹之情好<lb/>
名曰相思於稱不虚疇能似之其伊人歟指皦日以為<lb/>
誓兮願同穴以安居樂伉儷之相守兮靡曠望乎居諸<lb/>
至若嘉偶不諧麗情中㫁音乖琴瑟星睽河漢侯門有<lb/>
<pb n="KR4h0139_WYG_136-9a"/>
陌路之傷溝水有分流之歎洵薄劣兮可嗤顧斯禽而<lb/>
顔汗嗚呼情脉脉兮無詞明月千里兮空期搦素管兮<lb/>
長相思<lb/>
　　佛現鳥賦　　　　　　　　　<hi>明</hi>廖大亨<lb/>
杜宇化蜀靈鷲開山物無小而可忽機有動而先傳巖<lb/>
攢鵓鴿睂掃蔚藍光飛蝃蝀花發瞿曇七寶臺高三生<lb/>
業重灝養鴻濛碧傾空洞爰有神鳥狀類伯勞衣浣玹<lb/>
冰喙啄赤霄紺縁豐領羽㸃文苞載飛載止倏近倏遥<lb/>
<pb n="KR4h0139_WYG_136-9b"/>
<graphic n="KR1953" url="https://raw.githubusercontent.com/kanripo/KR-Gaiji/master/images/KR1953.png" mimeType="image/png"/>䎀欲轉翪翀以翹不類瀟湘叫雨有若洪巖戲翛機<lb/>
忘剥啄智謝繒繳作錦衣之飛使報虹綵於神臯言隨<lb/>
意變形幻舌饒機不先而不後縁如赴而如招夫其崱<lb/>
屴峛崺之險靉霴霠霃之交霜鵬戢翼霧豹歇嚎荔披<lb/>
有魅草宿無媌而乃有羽可儀其音載好既山輝以壑<lb/>
媚亦虹流而電繞白馬黄金琪林瑶草草木忽而葱蒨<lb/>
海雲遮而繪巧聳赤城之霞標烜文燦於海島使面壁<lb/>
兒孫歸崇佛老目睜乎金剛閃爍心切乎玉象縹緲知<lb/>
<pb n="KR4h0139_WYG_136-10a"/>
微知彰倏來倏杳清絶桐花鳳慧超秦吉了嗟乎楚鳳<lb/>
不作孫龍亦邈人我墮相聲光誰葆盡是皮毛誤大千<lb/>
可以人而不如鳥<lb/>
　　玻瓈鳥賦　　　　　　　　　<hi>明</hi>陳　衎<lb/>
宛彼小鳥體具鸑鷟涉歴風濤不知旬朔踰月氐出天<lb/>
竺經交趾跨横目山川罙阻道里緜邈似燕無頷似雀<lb/>
無角朱喙紅距流丹欲渥紺衣翠裳晶瑩潔濯任天機<lb/>
而棲止依人情而飲啄若夫空庭曉月高樹春風徘徊<lb/>
<pb n="KR4h0139_WYG_136-10b"/>
瑣闥掩映雕籠思鄉兮逺道求偶兮獨雄懷好音兮何<lb/>
長吟之嘹喨冩幽臆兮乃巧囀而雍容有如清霜逺角<lb/>
流水枯桐歌喉乍引笙音欲終比鶴唳兮益妙較鶯啼<lb/>
兮彌工於是佳人愛惜稚子親暱節其寒燠時其飲食<lb/>
展羽輕盈抗頸遐逸有文不驕處困不躓一黍一豆厥<lb/>
欲易給鷹鸇不敢注視烏鵲非其匹敵狎鳳凰於梧桐<lb/>
卑鷦鷯於枳棘畫史巧欲摹神詞人屢為載筆顧乃瑞<lb/>
應於中朝寧必眷戀乎絶域<lb/>
<pb n="KR4h0139_WYG_136-11a"/>
　　羅浮鳳賦<hi>有序</hi>　　　　　　　<hi>元</hi>歐陽𤣥<lb/>
羅浮鳳者海南小禽也家君自嶺嶠回挈之北上予嘉<lb/>
其身負文采拔去幽阻而欲自售其羽儀也是知士之<lb/>
抱道德懐文章無微不聞無逺不達豈肻久滯於天涯<lb/>
海角之墟而遂已乎雖然予愧多矣乃為賦曰<lb/>
惟海邦之異産挺羽族之光華育火徳而有燿控離垣<lb/>
以為家迤赤土之重漲眇丹丘之僻遐顧性命之淺薄<lb/>
特盤桓於煙霞原夫自南自北載飛載止飛不要集棲<lb/>
<pb n="KR4h0139_WYG_136-11b"/>
必倒跱青飾衣衿紺流爪觜信鳳藪之多竒類龜臺之<lb/>
所使吮靈秀於紫芝嚼寒香於瓊蘤雖斥鷃之同羣固<lb/>
鸞鳳之等美於是本山川之迢遞羨體氣之自然胡虞<lb/>
衡之弗及隔瘴癘以能全或羅氏而弋舉命島夷以籠<lb/>
遷望上林而奉進跋神嶽以増妍念安期之畜養受抱<lb/>
朴之矜憐守一枝於嶺木得數粒於巖泉曶獸圏之可<lb/>
近任蛇徼之長捐尚蓬蒿之改觀何鼎俎之容羶當其<lb/>
緬南國之蒸爍泝古龍之沉隘宜稟賦之爾殊渺狼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0139_WYG_136-12a"/>
之昬昧裸黒質而無繒甕鱗軀以弗靧奈屋居之何有望<lb/>
魚鼈而奔沛胡鷦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之種族獨黼黻以藻繪矧鞦莎而億<lb/>
蘭匪距金與羽芥獻麗容而自媒炫靈表而罔害將尤物<lb/>
之移人豈凡禽之一槩若乃考黔贏之所毓鍾品彚而降<lb/>
祥負英姱而可貴閟草莽而愈彰心恒馳於北闕跡曷屏於<lb/>
東岡薦董賈之術業熾淵雲之辭章偉畎谷之文翟諒備采<lb/>
而有光逖炎洲之孔鷸或聚冠以見戕幸全生而特遇肻處<lb/>
逺以回翔倘遲延於歲月恐滅沒於殊荒然則偶時景之和<lb/>
<pb n="KR4h0139_WYG_136-12b"/>
暢跋閶闔以凝竚稽師曠之補經騐冶長之辨語感軒閣之<lb/>
銜圖副舜庭之率舞聲格磔而應弦勢盤旋而列簴祠爰<lb/>
居而眩惑奏鶡雀以笑侮卵條支而必致毛拂菻而曷舉<lb/>
彼尋常之猥陋雖籬落其若阻相盛德之休明謂萬里而<lb/>
來覩是故士當貴而自重世何嫌於處卑罄山谷之巢穴<lb/>
奓朝廷之羽儀仰天地之廣大拔聖賢於窮羇極英材之<lb/>
衒鬻忍道德之擲遺惻朔風以吹野慘寒雪以刮肌屹碧<lb/>
梧而弗實挺篁竹以無枝鼓乗傳之壯志藴棄繻之妙姿<lb/>
<pb n="KR4h0139_WYG_136-13a"/>
奈負貳之久梏窘侏儒之長飢庶飛摶於鵬路終飲啄<lb/>
於龍池尚兹鳥之足數遂歴言而詠斯<lb/>
　　畵睂賦<hi>有序</hi>　　　　　　　　　明太祖<lb/>
歲在庚申春二月二十有八日督政務於奉天門下是<lb/>
日也春隂方霽日色暄和淑氣薫蒸萬彚咸亨朕務少<lb/>
暇分刻略盤桓於左右見内臣將所豢畵睂置於欄下<lb/>
斯鳥感淑氣之浮遊呼羣之意囀聲泠然而美聼故為<lb/>
之辭<lb/>
<pb n="KR4h0139_WYG_136-13b"/>
閲俊禽之在野蒼身而綵睂感初氣鴻濛之時哢晴囀<lb/>
語為音和而無倚久求侣而不獲樂人聽而為竒入珠<lb/>
籠之翠瑣美易食以朝期羽日鮮鮮而耀采爽雕楹之<lb/>
懸宜金足舒而稱首蠟吻爛然而無移舌微詞而聲韻<lb/>
翅輕舉以宜枝昔在野之佳音入罕籠而愈彌夫何時<lb/>
也華爛漫似錦帷正鶯燕之高低比雄長之翱翔兮運<lb/>
扶揺之天倪假鵬之曠翅四際荒涯雖息於六月志同<lb/>
鵬而相知觀彼蒼之遥兮適莽蒼之陲且間而無遐的<lb/>
<pb n="KR4h0139_WYG_136-14a"/>
論而無私必邇遐之可鑑通升降者有之今也聲和羽<lb/>
綵為人愛猗若聲調如舊整翼鮮齊求近雕欄而富後<lb/>
千載而名啼<lb/>
　　吐綬賦<hi>冇序</hi>　　　　　　　　<hi>明</hi>董夢桂<lb/>
嘗讀詩賦有山雞吐綬不解為何物既考爾雅吐綬雞<lb/>
一名珍珠雞羽毛有白員㸃嗉藏肉綬長闊數寸紅碧<lb/>
相間遇晴頂上先出角肉二寸許然後徐舒其綬壬戌<lb/>
夏嘉禾有尉秦中者挾二雞歸市之好事者爭往觀余<lb/>
<pb n="KR4h0139_WYG_136-14b"/>
得與寓目焉與爾雅所稱若劵夫精華所鍾即山林不<lb/>
常有况越數千里得聞且見異哉為之賦<lb/>
相彼雞矣庸庸可鄙何有木形徒誇金距相呼爭食無<lb/>
澡刷之操鑿垣羣棲乏軒昻之志别有大德含精金方<lb/>
産異寂寂無應潮之聲落落無勇鬬之氣繡領綺翼丹<lb/>
觜碧眶琅玕作額珠璣綴裳嗉頷之下結如繡囊雜以<lb/>
朱碧間以𤣥黄衘雲霄之丹詔備黼黻之文章其舒也<lb/>
振藻其斂也含章卒然就之不見其好植足亭亭垂頭<lb/>
<pb n="KR4h0139_WYG_136-15a"/>
悄悄既而日暖風清隂霾不至陡然展舒崢嶸赤幟如<lb/>
繡柱之雙懸如晴峯之對峙爾乃雲章錦綬翩翩欲出<lb/>
顧影自矜孰肯閟惜其狀若輪其文若織錯落既殊經<lb/>
緯不一或如渥丹或如蒼璧或如凝脂或如㸃漆炫燿<lb/>
心驚輝煌目溢五色變而不可勝窮五采雜而難以遞<lb/>
述皎皎秋旻雲蒸霞蔚爛爛春山緑暗紅密鵕䴊對而<lb/>
無光翡翠仰而寢色於是佳人脈脈思舉靈芸之箋才<lb/>
子躍然夢授文通之筆夷考羽族丹山最靈九苞育德<lb/>
<pb n="KR4h0139_WYG_136-15b"/>
五彩麗明鸑紫而鵠白鵷黄而鸞青各得其一莫能備<lb/>
形乃以渺然之質全收鶉離之精産靈表於窮谷揚傳<lb/>
記之芳名固宜翔帝囿遊天池超衆禽而獨上覲君子<lb/>
之光儀嗟攖禍於量罻遭時命之嶮巇上之不能啄飲<lb/>
於山阿下之不能乗軒以見竒作耳目之近玩守藩籬<lb/>
以淹兹踰川嶺而提挈秦與越之流離信美而非吾土<lb/>
想故鄉而踟蹰若乃霜露零落風雨淒其徘徊櫳檻俯<lb/>
仰庭墀懼英華之易謝負珍異其焉施嗟夫鸚鵡以聰<lb/>
<pb n="KR4h0139_WYG_136-16a"/>
明剪翮蒼鷹以猛鷙受緤孔雀以美羽招殃鳬鴈以豐<lb/>
肌致齧與其致飾而蒙患不如自全而守拙<lb/>
　　窮鳥賦　　　　　　　　　　<hi>漢</hi>趙　壹<lb/>
有一窮鳥戢翼原野罼網加上機穽在下前見蒼隼後<lb/>
見驅者繳彈張右羿弓彀左飛丸繳矢交集於我思飛<lb/>
不得欲鳴不可舉頭畏觸揺足恐墮内懐怖急乍冰乍<lb/>
火幸賴大賢我憐昔濟我南今振我西鳥也雖頑猶識<lb/>
密恩内以書心外用告天天乎祚賢歸賢永年且公且<lb/>
<pb n="KR4h0139_WYG_136-16b"/>
侯子子孫孫<lb/>
　　觀飛鳥賦　　　　　　　　　<hi>晉</hi>夏侯湛<lb/>
見逸遊之高鳥邈飄颺而殊逝擢華毛以迅騖迴勁翼<lb/>
以揚勢披六翮之聨翩振輕體之迢遞遂乃矜形遼廓<lb/>
馮虚安翔翩翻徘徊上下頡頏動素羽之習習亂白質<lb/>
於日光玩流氣以差池弄長風以抑揚攝雙翅以高舉<lb/>
舒修頸以儴佯目悦妙勢心嘉羽儀愛惠音之嚶嚶美<lb/>
弱翰之參差蹔高凌於景外又抑身乎雲崕乍來乍往<lb/>
<pb n="KR4h0139_WYG_136-17a"/>
若懸若垂象流星之離天似圓物之墜危何斯遊之自<lb/>
得諒逸豫之可希茍臨川而羨魚亦觀翔而樂飛<lb/>
　　天淵水鳥賦　　　　　　　　<hi>梁</hi>沈　約<lb/>
天淵池上鳥雲集水漣漪單泛姿容與羣飛時合離將<lb/>
鶱復斂翮迴首望驚雌飄泊出孤嶼未曽宿蘭渚飛飛<lb/>
忽云倦相鳴集池籞可憐九層樓光影水上浮本來暫<lb/>
止息遇此遂淹留若夫侣浴清深朋翻迥曠翠鬛紫纓<lb/>
之飾丹冕緑襟之狀過波兮湛澹隨風兮迴様竦臆兮<lb/>
<pb n="KR4h0139_WYG_136-17b"/>
開萍蹙水兮興浪<lb/>
　　窮烏賦　　　　　　　　　　<hi>梁</hi>何　遜<lb/>
嗟窮烏之小鳥意局促而馴擾聲遇物而知哀翮排空<lb/>
而不矯望絶侣於夕霞聽翔羣於月曉既滅志於雲霄<lb/>
遂甘心於園沼時復搶榆決至觸案窮歸若中氣而自<lb/>
墮似驚弦之不飛同雞塒而共宿啄鴈稗以爭肥異海<lb/>
鷗之去就無青鳥之是非豈能瑞周德而丹羽感燕悲<lb/>
而素暉雖有知於理㑹終失悟於心機<lb/>
<pb n="KR4h0139_WYG_136-18a"/>
　　傷馴鳥賦　　　　　　　　　<hi>唐</hi>權德輿<lb/>
紛羽族之多端兮同翺飛而類殊有鶯谷之微禽亦播<lb/>
質於洪鑪因稚子之嬉遊得中園之墜雛恣飲啄以馴<lb/>
擾來目前與坐隅爾乃棲以籠檻鎩其羽翼冀留軒以<lb/>
為娱俾遐翥之無力作踉蹌而將舉顧䙰褷而復息雖<lb/>
主人之見容終使喪天和而自得或親賓至此徽軫徐<lb/>
觸每聞弦而鼓翼亦追節而翹足貌宛轉以成態聲間<lb/>
關而助曲乍寂寞以閒暇若凝情於相矚理輕毳以自<lb/>
<pb n="KR4h0139_WYG_136-18b"/>
潔類山立之佩玉每翔集以安卑同君子之自牧思謝<lb/>
尚之起舞邁風流之逸躅茍魯昭之不君固乾侯之出<lb/>
辱方渡濟以申敬伊涼德之自覆徵故老之相傳驗曩<lb/>
記之或存在端午之司晨剪其舌而能言巧喉囀以達<lb/>
情順人心而不諼方渴日以呈材願朱明之駿奔忽愀<lb/>
慘以顦顇響哀音於簾箔竟啁啾而不去若徊翔之有<lb/>
託恱心訝而未辨歘狸狌之攫搏俄斃踣而不勝紛血<lb/>
灑以毛落彼葛盧與冶長通鳥獸之音聲闕君子之周<lb/>
<pb n="KR4h0139_WYG_136-19a"/>
防無古人之至精既不能縱爾於遼廓又不能遂爾之<lb/>
生成使異類之得志曽未極其飛鳴則本夫養之之惠<lb/>
適足以害其生生又憶夫清江之使者東海之波臣茍<lb/>
其時之不來則刳腸而涸鱗鷃鐘鼓而反悲馬皁棧而<lb/>
多死雖為遇之已甚固又夭其天理嘗聞乎賢聖之理<lb/>
物也智愚殊方薫蕕異藏善用無棄兮互見其長各有<lb/>
攸處兮兩不相傷官天地而府萬物由此道而為常吾<lb/>
既悟斯理之不早因失之而後防收視聽以冥觀兮遂<lb/>
<pb n="KR4h0139_WYG_136-19b"/>
羣性之茫茫<lb/>
　　沙洲獨鳥賦　　　　　　　　<hi>唐</hi>高　郢<lb/>
鴪彼飛鳥在河之洲一飲一啄載沉載浮賞心利涉之<lb/>
地浴德清波之流守道而行風水無情於六翮度才自<lb/>
處雲霄有望於雙眸聨翩失伴顧步無儔因潔身而獨<lb/>
立聊拂羽以孤逰葢貞以不羣鷙而有别將擇木以未<lb/>
暇乃漸磐而自悦窺形弄影欣得地以徘徊哀響竒音<lb/>
冀聞天而清切亦猶鴻志非燕鶴羣豈雞雖孕形於羽<lb/>
<pb n="KR4h0139_WYG_136-20a"/>
族諒稟性於天倪慎其獨焉知無心於黨與需於沙者<lb/>
必不至於沉泥豈比夫鸞對鏡而方舞鳳非梧而不棲<lb/>
候鴈有銜蘆之懼黄鳥興止棘之悲何出處之情逺而<lb/>
攝生之智迷况乎食粟貪榮乗軒取媚珍禽見育敗德<lb/>
於明主鷙鳥云亡行刑於下吏非靈應之攸止乃進趨<lb/>
之所致豈若動非干物息能擇地盜泉不飲得亷士之<lb/>
風止水常遊侔至人之智道有可鑒才無不備屬鳥瑞<lb/>
之昌期將遷鶯之厚意顧得振羽毛展精鷙君不信其<lb/>
<pb n="KR4h0139_WYG_136-20b"/>
飛鳴試假借於名位觀其處啓閉辨分至然後知沙洲<lb/>
之獨鳥非凡禽之類<lb/>
　　感二鳥賦<hi>冇序</hi>　　　　　　　<hi>唐</hi>韓　愈<lb/>
貞元十一年五月戊辰愈東歸癸酉自潼關出息於河<lb/>
之隂時始去京師有不遇時之歎見行有籠白烏白鸜<lb/>
鵒而西者號於道曰某土之守某官使使者進於天子<lb/>
東西者皆避路莫敢正目焉因竊自悲幸生天下無事<lb/>
時承先人之遺業不識干戈攻守耕穫之勤讀書著文<lb/>
<pb n="KR4h0139_WYG_136-21a"/>
自七歲至今凡二十二年其行已不敢有愧於古人之<lb/>
道其閒居思念前古當今之故亦僅志其一二大者焉<lb/>
選舉於有司與百十人偕退曽不得薦書齒下士於朝<lb/>
以仰望天子之光明今是鳥也惟以羽毛之異非有道<lb/>
德智謀承顧問贊敎化者乃反得䝉採擢薦進光輝如<lb/>
此故為賦以自悼且明夫遭時者雖小善必達不遭時<lb/>
者累善無所容焉其辭曰<lb/>
吾何歸乎吾將既行而後累思誠不足以自存茍有食<lb/>
<pb n="KR4h0139_WYG_136-21b"/>
其從之出國門而東騖觸白日之隆景時返顧以流涕<lb/>
念西路之差永過潼關而坐息窺黄流之奔猛感二鳥<lb/>
之無知方蒙恩而入幸惟進退之殊異増予懐之耿耿<lb/>
彼中心之何喜徒外飾焉是逞予生命之湮阨曽二鳥<lb/>
之不如汨東西與南北恒十年以不居辱飽食其有數<lb/>
况䇿名與薦書時所好之為賢庸有謂余之非愚昔殷<lb/>
之高宗得良弼於宵寐孰左右者為之先容信天同而<lb/>
神比及時運之未來或両求而莫致雖家到而户説秪<lb/>
<pb n="KR4h0139_WYG_136-22a"/>
招尤而速累葢上天之生余亦有期於下地盍永配於<lb/>
古人獨怊悵於無位雖得之而不能乃鬼神之所戲幸<lb/>
年歲之未暮庶無羨於斯類<lb/>
　　鵩鳥賦<hi>有序</hi>　　　　　　　　<hi>漢</hi>賈　誼<lb/>
誼為長沙王傅三年有鵩鳥飛入誼舍止於坐隅鵩似<lb/>
鴞不祥鳥也誼既以謫居長沙長沙卑濕誼自傷悼以<lb/>
為壽不得長迺為賦以自廣其辭曰<lb/>
單閼之歲兮四月孟夏庚子日斜兮鵩集余舍止於坐<lb/>
<pb n="KR4h0139_WYG_136-22b"/>
隅兮貌甚閒暇異物來萃兮私怪其故發書占之兮䜟<lb/>
言其度曰野鳥入室兮主人將去請問於鵩余去何之<lb/>
吉乎告我凶言其災淹速之度兮語余其期鵩迺歎息<lb/>
舉首奮翼口不能言請對以臆曰萬物變化兮固無休<lb/>
息斡流而遷兮或推而還形氣轉續兮變化而蟺沕穆<lb/>
無窮兮胡可勝言禍兮福所倚福兮禍所伏憂喜聚門<lb/>
兮吉凶同域彼吳强大兮夫差以敗越棲㑹稽兮句踐<lb/>
霸世斯遊遂成兮卒被五刑傅說胥靡兮迺相武丁夫<lb/>
<pb n="KR4h0139_WYG_136-23a"/>
禍之與福兮何異糾纆命不可説兮孰知其極水激則<lb/>
旱兮矢激則逺萬物回薄兮振盪相轉雲蒸雨降兮糾<lb/>
錯相紛大鈞播物兮坱圠無垠天不可預慮兮道不可<lb/>
預謀遲速有命兮焉識其時且夫天地為鑪兮造化為<lb/>
工隂陽為炭兮萬物為銅合散消息兮安有常則千變<lb/>
萬化兮未始有極忽然為人兮何足控摶化為異物兮<lb/>
又何足患小智自私兮賤彼貴我達人大觀兮物無不<lb/>
可貪夫徇財兮烈士徇名夸者死權兮品庶每生怵迫<lb/>
<pb n="KR4h0139_WYG_136-23b"/>
之徒兮或趨西東大人不曲兮意變齊同愚士繫俗兮<lb/>
窘若囚拘至人遺物兮獨與道俱衆人惑惑兮好惡積<lb/>
億真人恬漠兮獨與道息釋智遺形兮超然自喪寥廓<lb/>
忽荒兮與道翺翔乗流則逝兮得坻則止縱軀委命兮<lb/>
不私與已其生兮若浮其死兮若休澹乎若深淵之静<lb/>
泛乎若不繫之舟不以生故自寶兮養空而浮德人無<lb/>
累兮知命不憂細故蔕芥兮何足以疑<lb/>
　　鴞賦　　　　　　　　　　　<hi>漢</hi>孔　臧<lb/>
<pb n="KR4h0139_WYG_136-24a"/>
　季夏庚子思遯静居爰有飛鴞集我屋隅異物之來吉<lb/>
　凶之符觀之歡然覽考經書在德為祥棄常為妖尋氣<lb/>
　而應天道不踰昔在賈生有識之士忌兹鵩鳥卒用喪<lb/>
　已咨我令考信道執真變怪生家謂之天神禍福無門<lb/>
　唯人所求聽天任命慎厥所修棲遲養志老氏之儔時<lb/>
　去不索時來不逆庶幾中庸仁義之宅何思何慮自令<lb/>
　勤劇<lb/>
　<lb/>
<pb n="KR4h0139_WYG_136-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻一百三十三<lb/>
</p>
<p>
</p>
  </div>
</body>
</text>
</TEI>
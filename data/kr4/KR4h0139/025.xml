<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_025-1a"/>
　欽定四庫全書<lb/>
御定厯代賦彚巻二十二<lb/>
　　地理<lb/>
　　　遊天台山賦<hi>有序</hi>　　　　　　<hi>晉</hi>孫　綽<lb/>
　天台山者蓋山嶽之神秀也渉海則有方丈蓬萊登陸<lb/>
　則有四明天台皆𤣥聖之所遊化靈仙之所窟宅也夫<lb/>
　其峻極之狀嘉祥之美窮山海之瓌富盡人神之壯麗<lb/>
　矣所以不列於五嶽闕載於常典者豈不以所立冥奥<lb/>
<pb n="KR4h0139_WYG_025-1b"/>
　其路幽迥或倒景於重溟或匿峰於千嶺始經魑魅之<lb/>
　塗卒踐無人之境舉世罕能登陟王者莫由禋祀故事<lb/>
　絶於常編名標於竒紀然圗像之興豈虛也哉非夫遺<lb/>
　世翫道絶粒茹芝者烏能輕舉而宅之非夫逺寄㝠搜<lb/>
　篤信通神者何肯遥想而存之余所以馳神運思書詠<lb/>
　宵興俛仰之間若已再升者也方解纓絡永託兹嶺不<lb/>
　任吟想之至聊奮藻以散懐<lb/>
　太虚遼廓而無閡運自然之妙有融而為川瀆結而為<lb/>
<pb n="KR4h0139_WYG_025-2a"/>
山阜嗟台嶽之所奇挺實神明之所扶持䕃牛宿以曜<lb/>
峰託靈越以正基結根彌於華岱直指髙於九疑應配<lb/>
天於唐典齊峻極於周詩邈彼絶域幽邃窈窕近智者<lb/>
以守見而不之之者以路絶而莫曉哂夏蟲之疑冰整<lb/>
輕翮而思矯理無隠而不彰啓二奇以示兆赤城霞起<lb/>
以建標瀑布飛流以界道覩靈驗而遂徂忽乎吾之將<lb/>
行仍羽人於丹丘尋不死之福庭茍台嶺之可攀亦何<lb/>
羨於層城釋域中之常戀暢超然之髙情被毛褐之森<lb/>
<pb n="KR4h0139_WYG_025-2b"/>
森振金策之鈴鈴披荒榛之䝉蘢陟峭崿之崢嶸濟楢<lb/>
溪而直進落五界而迅征跨穹窿之懸磴臨萬丈之絶<lb/>
㝠踐莓苔之滑石摶壁立之翠屏攬樛木之長蘿援葛<lb/>
藟之飛莖雖一冐於垂堂乃永存乎長生必契誠於幽<lb/>
昩履重險而逾平既克隮於九折路威夷而修通恣心<lb/>
目之寥朗任緩歩之從容藉萋萋之纎草䕃落落之長<lb/>
松覿翔鸞之裔裔聽鳴鳯之嗈嗈過靈溪而一濯疏煩<lb/>
想於心胷蕩遺塵於旋流發五蓋之遊䝉追羲農之絶<lb/>
<pb n="KR4h0139_WYG_025-3a"/>
軌躡二老之𤣥蹤陟降信宿迄於仙都雙闕雲竦以夾<lb/>
路瓊臺中天而懸居朱閣玲瓏於林間玉堂隂映於髙<lb/>
隅彤雲斐亹以翼櫺皦日炯晃於綺疏八桂森挺以凌<lb/>
霜五芝含秀而晨敷惠風佇芳於陽林醴泉涌溜於隂<lb/>
渠建木滅景於千尋琪樹璀璨而垂珠王喬控鶴以冲<lb/>
天應真飛錫以躡虚騁神變之揮霍忽出有而入無於<lb/>
是遊覽既周體靜心閒害馬已去世事都捐投刃皆虛<lb/>
目牛無全凝思幽巖朗詠長川爾乃羲和亭午遊氣髙<lb/>
<pb n="KR4h0139_WYG_025-3b"/>
褰法鼓琅以振響衆香馥以揚煙肆覲天宗爰集通仙<lb/>
挹以𤣥玉之膏潄以華池之泉散以象外之説暢以無<lb/>
生之篇悟遣有之不盡覺渉無之有間泯色空以合跡<lb/>
忽即有而得𤣥釋二名之同出消一無於三幡恣語樂<lb/>
以終日等寂默於不言渾萬象以冥觀兀同體於自然<lb/>
　　桐柏觀賦<hi>有序</hi>　　　　　　　<hi>元</hi>袁　桷<lb/>
孫興公天台賦運意髙簡忘象以求斯得之凝和盧君<lb/>
居是山以桐柏觀圖授余曰子為我演繹其景不揆瓦<lb/>
<pb n="KR4h0139_WYG_025-4a"/>
石援筆為之賦曰<lb/>
厚坤載德台山效靈蜿蜒扶輿天孫之精仙書易之以<lb/>
桐柏敞神界為金庭轇轕三光磅礴太空睇暘谷之倒<lb/>
景卒莫能擬諸形容也睠彼華頂羣山啓蹤倡九牧以<lb/>
執玉巍冠仰其顒顒香林玉霄夾驂以從華林不彫卧<lb/>
龍嵸巃玉泉御右法蓮殿戎東峙翠微西蹲紫霄巧面<lb/>
勢以規輔𤣥扃沉沉乎泬寥維妙有之珍館匪攀援之<lb/>
可求除三彭之内蕩守中戒以默修影息於鄧林機忘<lb/>
<pb n="KR4h0139_WYG_025-4b"/>
乎海鷗上池飲之以洞視金膏服之而㝠搜不然者良<lb/>
不能以久留也粤昔子晉韜精帝京弄參差於緱山摶<lb/>
扶揺以遐臨瓊臺儼其龜負雙闕屹乎龍蹲正右弼以<lb/>
贊化千齡髣乎氤氳故兹山也四面削成中心如掌真<lb/>
風合乎冥廓梵炁通乎肸蠁三井之泉千尺之潭皋羽<lb/>
警其瀼露髯羊匿於隂嵐飛梁凝冰側足渉褰翠藤流<lb/>
霜觸纓捫縁梭溪交流以織文忽螮蝀之鈎連望飛瀑<lb/>
之懸絶日五色而成妍夫樂與餌過客所止夸誕逐魂<lb/>
<pb n="KR4h0139_WYG_025-5a"/>
踐形者恥長生之藥𣺌茫於神山執期之候詼譎於五<lb/>
利却衰疏頑簡易理得其亦有所益乎菌蠢春秀篔簹<lb/>
冬萌五粒之松三脊之茅丹光騰於金鼎冰泉徹於銅<lb/>
罌服食之而不墜身輕忽焉以復丁企列仙之遺蹤葛<lb/>
翁䇿名於太極斗宿晶熒於樞紐金光雜流於瑶席納<lb/>
雷谷之砰磕窮幽淵之罔象丹鳳昔焉以來儀凡羽厥<lb/>
今以避讓諒守貞以制氣匪狡獪以増誑法不孤立道<lb/>
不虚行繼之者白雲先生受素書於軒轅襲帝胄以典<lb/>
<pb n="KR4h0139_WYG_025-5b"/>
午憺寡言而無營思坐忘以遐舉承唐皇之明問敷清<lb/>
淨之舊章署漆書於寶幢迎黄雲於玉堂厥後憲章希<lb/>
夷範圍靈寳誦蕊珠之𤣥文過期頤以終考若是者誠<lb/>
何異於蓬島或有言曰樓臺榮觀方士侈崇夷考是山<lb/>
不綺而豐不幽而通廓兮其有容閟兮其訖逢味興公<lb/>
之快竒訊擇木之寫真若増其嶔崟盡其窈深身不羽<lb/>
而凌遡俄曽城以瑶林乃若丹霞伏光鐵柯舒英集衆<lb/>
妙以凝睇髣三真之傳經擬金剛以鐵磨警黑業於洪<lb/>
<pb n="KR4h0139_WYG_025-6a"/>
鐘何錢李之二王莫能悟其禄終猿抱子以望月虎伏<lb/>
威而調風靈璈清以集鸞哀絃急而驚鴻爰自有而即<lb/>
無眇一氣之鴻濛悼南國之蒸歊髣天都之肅烈彼夏<lb/>
蟲與火䑕徒自煎以内熱申之以辭曰帝子下兮雲中<lb/>
質通明兮粹中覽炎洲兮垢紛節容與兮兹峰蓬瀛杳<lb/>
兮無極浪滔天兮不可以屐境荒滅兮妄益曰此留兮<lb/>
吾將以内息神為凥兮氣為輿朝紫霞兮暮清都斥視<lb/>
聽兮道靡渝厯千劫兮復故初雲凝素兮中壇鈴流露<lb/>
<pb n="KR4h0139_WYG_025-6b"/>
兮日暾三災屏兮嘉祉繁語夫世人兮歸休乎靜觀<lb/>
　　鴈蕩山賦<hi>有序</hi>　　　　　　　<hi>宋</hi>薛士隆<lb/>
走家東甌有祠祭田在鴈蕩山下行年三十而未之到<lb/>
隆興初赴調因取途焉愛其巖谷秀異無虞無錄莫之<lb/>
能名念其山水竒甲天下而未有文賦欲賦之未可也<lb/>
歸得建炎間郡丞謝君升俊山圖石本字多漫滅已而<lb/>
得樂清洪丞蕆所鑱新圗并賦嵗正月望始得皇祐校<lb/>
書郎章君望之山記又假舊圖於葉氏以補圗缺於是<lb/>
<pb n="KR4h0139_WYG_025-7a"/>
圖籍大備顧皆敘次疏闊洪賦工矣而猶有未盡故為<lb/>
集略成賦得而覆甕誠何望於左思擲地有聲信多慙<lb/>
於孫綽聊依準實寄意山泉云爾<lb/>
溟渤轉乎東南鴈蕩嵬其髙峙抱層巒之四合聳羣峰<lb/>
之崛起仙凡道絶類隔一塵摩空下望儼若屯雲聊登<lb/>
臨以寄傲循石磴之縈紆移顧歩於觀瞻瞥風氣之懸<lb/>
殊幽谷之中别有天地玉筍排空而剡翠瓊館憑虛而<lb/>
綺麗微埃不入其方寸纎土不留其度内峰夏雲之競<lb/>
<pb n="KR4h0139_WYG_025-7b"/>
秀均倚劔於崆峒崢萬仞之嵯峨羅巧妙之巃嵸粤若<lb/>
遂初天愛其道靈山秘秀孰知其寳傳西域之仙書肇<lb/>
棲神於羅漢睠人寰之緬邈極希夷之汗漫偏為幽獨<lb/>
蓋始得於唐僧之詠看之不足此樵翁為之浩歎者也<lb/>
我國家太平興國之二祀天下車書始同有禪師曰全<lb/>
了菴廬初結於芙蓉行亮文吉踵於前甄昂作尉從而<lb/>
後靈巖碧霄巑岏而並露南閤白巖孱顔之盡剖起初<lb/>
凡七十有三年而後隴斷之不遺蓋成終於皇祐之已<lb/>
<pb n="KR4h0139_WYG_025-8a"/>
丑稱始開於祥符之伐木者故適當其㑹謂遷就於貫<lb/>
休之詩者見不臻乎首是知水鑿之為睫論其又何知<lb/>
造化功成之不有乃其東望秀嶺道屬天台山川襟帶<lb/>
於四明風雲呼噏於㑹稽無非仙人三乘窟之宅誰能<lb/>
見其一日而數相往來其西則蓋竹雲門白巖白鶴魔<lb/>
軍退舎而真宅斯建至人入竹而誠明可作洞天髙遠<lb/>
以誰訊福地潛通而叵度隂有楠溪其陽際海斡地軸<lb/>
之盤踞望天涯之斯在崖有千里之石壑有萬年之松<lb/>
<pb n="KR4h0139_WYG_025-8b"/>
金雀么而不大金猿綫而多茸樂官羣處而和聲山羊<lb/>
厯險而純素若夫王孫麖麂鷹鸇烏鵲衆獸常禽之類<lb/>
他山既多有之兹故不詳其名數山之狀也崇倚青天<lb/>
峻連霄碧凌霞傑出於疎雲疊嶂牽聫於紫極工如大<lb/>
巧特若小髙三巨相形而岝㟧獨秀孤立而㟼嶆瑞星<lb/>
明而治世皆見霹靂轟而瞶者不聞常雲舒而莫巻白<lb/>
雨霽而猶雰牛女從橋而星河可度雷張望氣而龍泉<lb/>
可得璧月懸空而夜夜長滿朝陽薄暮而光明烜赫貫<lb/>
<pb n="KR4h0139_WYG_025-9a"/>
香珠之落落起祥雲之疊疊玉峰髙並於兩巒利孔開<lb/>
通於雙穴積翠合於拾羽之衆紫微居而衆星拱列觀<lb/>
架海之騰波浩浩望平霞之火炎烈烈苞有菡萏菌有<lb/>
靈芝立筍圓而削玉丹桂茂而欒枝蓮花芬拆而木末<lb/>
可采圓蘿糾結而鱗比相差其於人也總者如角直者<lb/>
如指圓者如臍礪者如齒佛掌髙而頂可摩神迹巨而<lb/>
武可履詣方丈而問維摩之居士行妙髙而見香嚴之<lb/>
童子龕巧合於佛影樹有同於僧寳五通變化之有靈<lb/>
<pb n="KR4h0139_WYG_025-9b"/>
三清逍遥而適道天王朝祭而明堂斯在西真翔集而<lb/>
瓊臺莫訪對人道術之相忘招賢仁義之為尚尋朝賢<lb/>
之舊隠得侍郎之菴居觀音行而隨形示現羅漢遊而<lb/>
飛錫騰虚三傑際風雲之㑹七賢從竹林之下五老來<lb/>
兮書籍校千聖㑹兮德星聚朝天義重於尊君抱兒愛<lb/>
均於慈母爾乃展旗障日立㦸排雲關弓飲羽長劒倚<lb/>
天射垜遠而破的馬鞍跨而絶塵文筆擅場於文㑹戴<lb/>
仁踐履於安仁寳印得之而如斗金鼎負之而調羮啓<lb/>
<pb n="KR4h0139_WYG_025-10a"/>
槖籥而布化鳴鐘鼓而振聲碑磨崖而没字鏡無心而<lb/>
鑑形乃有琢雙玉獻連珠咀文英讀靈書對棊枰舉覆<lb/>
盂振藥杵火茶爐盍簪加導於仙冠折角尚賢於巾子<lb/>
藏珠媚而淵水不涸爐藥就而羽人不死行道周遭於<lb/>
石佛栖貞髙蹈於迎雲空洞虛而無物雲霧合而神興<lb/>
郛有石城度有石梁入有天門窺有天牕有堂有室有<lb/>
斛有倉旌有石表蓋有板藏門樓髙屹以超雲嶤闕對<lb/>
峙以迎陽澡身莫便於浴室修道何樂於禪林考室而<lb/>
<pb n="KR4h0139_WYG_025-10b"/>
柱金矗立蔽風而翠屏是陳版障駢而可隱行廊修而<lb/>
可循像有師子鹿影靈龜鯽魚三燕頡頏而穿幕戲龍<lb/>
驤攫而含珠飛羣鳳之徘徊戲雙獅之矍鑠猴不可以<lb/>
加冠魚有時而登陸羚羊挂角以棲止回鸞騫翥以翱<lb/>
翔犬以警而司門貓以游而在堂龍倦遊而或卧虎已<lb/>
蹲而更伏御火共施於鴟尾照水熟然於犀角天柱之<lb/>
峰上凌空碧其旁無附其趾無蹠削貞珉而介出崇高<lb/>
切於青雲圓度於規直中於緡望之者目極倚之者驚<lb/>
<pb n="KR4h0139_WYG_025-11a"/>
神疑共工氏之不作不周未觸而今存此峰巒之峉立<lb/>
者餘蓋不得而縷陳彼有同名而不相似者於彼吾又<lb/>
何言其水則二龍之湫東瀑西瀑合掌摩訶劍鋒乳酪<lb/>
水簾眩日以舒耀新月弓彎而出谷清凉之滴滴無巳<lb/>
照膽之澄泓可矚彼潭之泳者湖鰻或澗而流之斤竹<lb/>
決而下也銀河瀉而垂練委而去也錦文鮮而漬淥觸<lb/>
潛虯而聲韻鸞和漱堆埼而皴如皺玉委蛇而動行乎<lb/>
巖石之間者何容窮盡又豈秖清溪之幾曲也泉流之<lb/>
<pb n="KR4h0139_WYG_025-11b"/>
冠大者龍湫崖犇如仆氣凜如秋界青山而澎湃吸蕩<lb/>
水之宗流上擬青空下臨無地霏微雨霧之飄散晃朗<lb/>
白虹之下墜乍垂雲而零露恍山崩而川至雖淮流破<lb/>
荆山之堰曽不足以言其髣髴衆水之淵發源鴈蕩厲<lb/>
巍巒之峻極浸山椒之修廣箴竹叢生以䝉翳娑羅挺<lb/>
榦以駢羅征鴻攸聚牡礪生之浮鐵船之蕩漾沉古鐘<lb/>
之逸響派旁泄之崩波羌不以五水九旱而為之消長<lb/>
傳或謂滄海此遺波焉今固莫詳於既往矣乃若浮圖<lb/>
<pb n="KR4h0139_WYG_025-12a"/>
天成古塔神造香爐既設寳幢載好楞嚴翻大乘之典<lb/>
寳陁襲白衣之號髙僧梵唄之相和仁祠金碧之相耀<lb/>
惟兹華頂花壇是陟居者有積行者有食無芸仙者之<lb/>
田毎駐遊人之屐然雖曠世而彌年猶未覩周遊而渉<lb/>
厯者也爾乃樂成首路東騖幽尋絶白沙之古塞陟峭<lb/>
嶺之芳林秣馬於芙蓉之驛驅車於長徼之原招提寳<lb/>
塔屏障横焉千巖萬壑是途伊始扶筇竹以自杖屐登<lb/>
山而後齒於是竒巒卓犖怪岫崢<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>傍顧而塵慮都息<lb/>
<pb n="KR4h0139_WYG_025-12b"/>
相羊而油然意生登寳冠之蘭若跨飛瀑之修梁引仙<lb/>
簪而峩首裛熏爐之裊香前眺諸峰崒焉亭直揖雙人<lb/>
而問道屆凌雲而一息九龍垂頭而來下梅霖飄灑以<lb/>
雰零洗余心之宿累拂襟袖之泠泠望銜珠而返顧跨<lb/>
伏虎於石門里連霄之十五窺蕩水之靈源凝神寓目<lb/>
干里為近羣玉浮天全乎一瞬度東岡之桐嶺禮化士<lb/>
於雙巒指遊龍與戲舞鏡三京而膽寒大屏之下寺曰<lb/>
能仁四溪交流並輳天門舞羣鳯之垂天儼華陽之挺<lb/>
<pb n="KR4h0139_WYG_025-13a"/>
立吞衆壑以朝宗拱萬山之環揖是雖奇峭無多焉固<lb/>
已冠峰巒之嶫岋也羊腸回於六八俯在下之蕖山羌<lb/>
有鳥而有花悟達士之微言回巒之嶂隠若金城漢唐<lb/>
道隔言訒天升惟隐顯之有時殆匪由於人力何先古<lb/>
之神閟須後來之抉剔載旋余歩溪滸攸行小柱華嚴<lb/>
接阜連岡躐曽巖之鹿苑窮逶邐之淵泉屏彩翠之蒼<lb/>
蔥聽天樂之喧闐仰大龍之懸水飛小雨之濛濛樂尊<lb/>
者之優游得從容於下風指普明而回御探龍窟於飛<lb/>
<pb n="KR4h0139_WYG_025-13b"/>
泉勒鞍馬而東之望竒峰之隱天觀音大士如住虚空<lb/>
漠漠行雲誰尋舊蹤安禪之谷萬㟧宗焉大筆書空一<lb/>
柱擎天重樓俊傑以連甍雙闕當塗以相向天牕玲瓏<lb/>
其四達自在慈悲而有像龍蜿蜒而歸洞離小湫而擁<lb/>
曳發在定之熏聞鼻凹窪而出涕奮天然之鱗鬛回𤣥<lb/>
造之頭顱諒兹山之多怪猶斯巖之匪如其闕伏龜重<lb/>
樓雙峰其巖槖籥金柱石書摩虎口以東逝瞻石城而<lb/>
近止訪淨名於丈室挹乳泉而一洗乃觀初月乃下虛<lb/>
<pb n="KR4h0139_WYG_025-14a"/>
簾鮫人織素近在危簷閱靈峰之景物奇特亞於靈巖<lb/>
犀黑闇而通天龍神遊而處潭五雲閣道應真矯矯谷<lb/>
有靈珠歘生芝草入㑹賢之硿洞仰虚室之谽谺信真<lb/>
如之可學烹乳茗而生葩金掌髙呈亭亭空際訪三賢<lb/>
而景行遂回車於真濟過胡公之棲宅遵靈運之迷途<lb/>
造石室於東梁髙禮佛之勤渠亭白若而下道窮二閣<lb/>
於蕩隂忘散漫之岡巒蓀無隠於追尋北有白巖石谿<lb/>
九折山橋跨焉巉巖影絶斯蓋水之奇也履芝田而種<lb/>
<pb n="KR4h0139_WYG_025-14b"/>
玉煉爐火以飛霞羌仙人之不反厭時俗之囂譁過湖<lb/>
坑於南閣峩土藏之孤髙壯瀑水之滂流訪仙隱而遊<lb/>
遨至窮途而輙哭等遊夢於華胥問山僧以前路固有<lb/>
匪吾人之所如者殆不可以窮竟又安得而論諸至若<lb/>
大洞神山仙靈是宅龍湫宴坐者諾矩羅之住世虎蹲<lb/>
守護者蔓定僧之衣裓也至人遐造踐迹無同運無方<lb/>
之𤣥化闡不二之宗風説法詎離於在定經行何間於<lb/>
神通聞縮地於偷桃之客神飛於窺鏡之童龍丹成於<lb/>
<pb n="KR4h0139_WYG_025-15a"/>
老父九二讖於元豐神屠履崖以如地聞思光燄以如<lb/>
虹盜石而江波激怒觸鼻而涓泉不通者非人耳目之<lb/>
所到而又烏得以議其洿隆也惟兹山之神秀嗟近在<lb/>
於人間曾跬歩之不到乃窮人而上天化石橋於北閣<lb/>
企斤竹之飛泉抑子晉未成於羽化而謝客不得擅於<lb/>
遊山也今夫天下之山江東居最永嘉富甲於江外而<lb/>
鴈山為大焉可為超羣而拔萃矣他山之秀么麽稱妍<lb/>
陽臺十二秋浦九蓮詩文振古名字喧天僅得此山之<lb/>
<pb n="KR4h0139_WYG_025-15b"/>
一丘一壑猶拳石之夫何足言所謂夷泰山而吞雲夢<lb/>
者惟鴈山之蕩為然<lb/>
　　吳山賦　　　　　　　　　　<hi>元</hi>汪克寬<lb/>
天泬寥而清曠兮金風淅淅而蕭森駕言馳騖於西浙<lb/>
兮緤余馬於虎林寓遐矚於此邦兮爰陟吳山之髙岑<lb/>
苔梯石磴縈九折之委蛇兮躡巉巖而登臨躋㠑嵬之<lb/>
峻頂兮眺奇巘之嶔崟倚太虛而峭拔兮崷崪崱屴不<lb/>
知其幾層根盤數千里而廣袤兮周迴紆鬱於坤垠層<lb/>
<pb n="KR4h0139_WYG_025-16a"/>
崖倚披而鵬翅兮疊峰崚嶒而虯鱗煙雲歕薄其萬狀<lb/>
兮日月蔽虧於夕晨草木暢茂而異香芬郁兮靈竒怳<lb/>
愴而升沉東望則海門之岝<graphic n="KR2249" url="https://raw.githubusercontent.com/kanripo/KR-Gaiji/master/images/KR2249.png" mimeType="image/png"/>兮三島負鼇而贔屓天<lb/>
目𣺌以西至兮萬石飛來而錯峙左西湖之瀇瀁兮匯<lb/>
冰壺而清泚浙江右帶而混瀚兮驚湍漷潏而漰濞紛<lb/>
總總其上下兮艅艎舳艫相屬於千里下窺闤闠之衍<lb/>
迤兮樓觀巍峩而疊起衢道衡縱而如畫兮車馬駢闐<lb/>
於九軌異珍輻輳以咸萃兮委南金而象齒大府屹立<lb/>
<pb n="KR4h0139_WYG_025-16b"/>
於雄藩兮甍棟翬飛而麗美台星耿耿而旁燭兮闍婆<lb/>
琉球㑹同而至止挹佳氣而拄笏兮偉翠屏之若倚繄<lb/>
是山之鍾秀兮肇𤣥黄之開闢顧名號之曷從始兮繇<lb/>
泰伯文身而建國闔閭揮戈而駕楚兮夫差奮矛而栖<lb/>
越何西施之嬋媛吾以為好兮賜屬鏤於婞直勾踐長<lb/>
驅而沼吳兮胥汎遺忠於潮汐銀屏雪屋衝突於山趾<lb/>
兮存英雄之遺跡叢祠屹於崇岡兮薦馨香於明德髙<lb/>
風稜稜而與此終古兮鎮坤輿以無極歌曰大塊流形<lb/>
<pb n="KR4h0139_WYG_025-17a"/>
峙危阜兮句吳祚土錫分守兮伍員鯁直忠肝剖兮命<lb/>
祀千載怒潮吼兮聖人馭極一宇宙兮拳石海堧如培<lb/>
塿兮雄藩重鎮永遐久兮蠻夷卉服拜稽首兮我皇撫<lb/>
運億萬壽兮抽思作頌貽不朽兮<lb/>
　　禹穴賦<hi>有序</hi>　　　　　　　　<hi>元</hi>楊維楨<lb/>
㑹稽山為南鎮見周職方至於今祀典不廢人以不見<lb/>
禹貢為疑禹貢書治水起止自揚州止於震澤故㑹稽<lb/>
與浙河皆不登載禹穴在㑹稽山見皇覽又見太史書<lb/>
<pb n="KR4h0139_WYG_025-17b"/>
人以葬衣冠為疑考帝少康封庶子於㑹稽以奉守禹<lb/>
之祀則禹穴在㑹稽無疑也真誥以禹醉鍾山而仙去<lb/>
此異説之謬也又以穴藏禹治水祕䇿者尤謬故辨其<lb/>
說以為賦<lb/>
追太史之東遊兮躡夏后之巡蹤過㑹稽之鉅鎮兮登<lb/>
宛委之神峰曰羣聖之所栖兮闢陽明之洞府問東巡<lb/>
之故陵兮固巳失其窆所繞古屋之雲氣兮瞻衮冕之<lb/>
穹窿雷霆掣夫鐵鎻兮梅之梁兮巳龍湫空山其無人<lb/>
<pb n="KR4h0139_WYG_025-18a"/>
兮挂長松之落日枕荒草之芊眠兮栖專車之朽骨忽<lb/>
白日其有爛兮射五色之神晶窺神迹於一竇兮眩太<lb/>
隂之窈冥世以為衣冠之壙兮神書之竇也圭璧出乎<lb/>
耕土兮彼巨石者不可扣也曰玉匱之發書兮遽淵淪<lb/>
而天飛賴餘策以汨鴻兮復韞櫝以閟之夫以四載之<lb/>
跋履兮亦云行其無事錫𤣥圭以告成兮始龜文之來<lb/>
瑞何誕者之夸毗兮異九疇而不經使穴書之不泄兮<lb/>
夫豈汨陳其五行觀連天之巨石兮妙斧鑿之無痕南<lb/>
<pb n="KR4h0139_WYG_025-18b"/>
笥削乎其玉立兮東娥接其雷奔塗峰歸其西北兮執<lb/>
玉帛者萬億夫既遊而遂息兮吾又何疑乎窀穸緜祀<lb/>
典之常尊兮石豈泐乎一拳妄鍾山之金酒兮又何附<lb/>
㑹於妖仙噫嘻南望蒼梧兮東上㑹稽九疑澒洞兮窆<lb/>
石悽迷秦之望兮低佪悲沙丘兮不西客有釃酒荒宮<lb/>
而和之以歌曰稽之鎮兮南之邦紛萬國兮來梯航若<lb/>
有人兮東一方酌余菲兮薦余芳舞大夏兮象德泳東<lb/>
海兮西江<lb/>
<pb n="KR4h0139_WYG_025-19a"/>
　　海門山賦<hi>以峭立如門終古無易為韻</hi>　　　<hi>唐</hi>周　鍼<lb/>
大壑天接雙山闕如作鎮而巍峩對峙象門而中外皆<lb/>
虛坼萬仞於長霄共持神秀納八紘之積水開閉靈居<lb/>
合沓龍蟠連延壁立懸崖嶄崒而不動駭水喧豗而自<lb/>
急每使盈虧之月向裏升沉能令蚤暮之潮由兹出入<lb/>
故得周天柱作海門峻軋空碧髙城混元奔疊浪而若<lb/>
容車馬拔跳巒而似列藩垣常晴晝而纖露豁開大吞<lb/>
江漢值隂霾而濃雲交翳暗鎖乾坤外布雄稜内施巖<lb/>
<pb n="KR4h0139_WYG_025-19b"/>
嶠波聲相切以澎湃山狀並兮而竦峭呀吳伸越總舟<lb/>
楫之隄防發電轟雷轄魚龍之衝要岌岌崇崇横西截<lb/>
東風濤莫犯乎永固天地將齊乎不終况乎據是水德<lb/>
鑿非禹功海若抱關於其側陽侯擊柝乎其中彼岱輿<lb/>
因顓頊漂流太行為愚公遷易一則屹要道而徒在一<lb/>
則滔洪波而何適未若是山也專百靈捍禦表羣聖光<lb/>
宅吐晴虹以為楣森古木以成㦸故能咽喉水府掩映<lb/>
仙都長鯨透而謂呈魚鑰曉日照而疑啓金鋪以嶽而<lb/>
<pb n="KR4h0139_WYG_025-20a"/>
言巡八州而何有以門而視指三海而則無異乎勢壓<lb/>
坤維氣連淮浦作巨浸含𢎞之閫為百谷委輸之户所<lb/>
以知開闢之𤣥功豈止亘億齡而窮萬古<lb/>
　　遊越天門賦　　　　　　　　<hi>元</hi>任士林<lb/>
柔兆之春二月既望任子與客汎舟遊於天門之表於<lb/>
時颶母停飇慎郎巻霽飛澇不興湠漫無際始則拖長<lb/>
綃偃帆腹裴回蚌蛤之洲睥睨黿鼉之國少則掣掣洩<lb/>
洩汎汎悠悠勡如雲逝蕩若漚浮浩不知蓬萊弱水之<lb/>
<pb n="KR4h0139_WYG_025-20b"/>
在眸也洎余觀於漢裔𣺌一世之䖃苴有石塘萬里鱗<lb/>
鱗然隱波濤之下此殆祖龍氏之所鞭乎何其神也靈<lb/>
洲瞥來絶島遥没隆隆隱隱過大業天子之祠焉見其<lb/>
君臣黼冕將帥鼓旗儼然牙檣錦纜銜尾而維也又何<lb/>
其竒也昉二帝之所規悼生民之不幸身未死而變隨<lb/>
顧英雄其何往於是停橈而思思窮而愁作噫嘻悲夫<lb/>
客亦知夫天地之數廢興無常而孰執其綱蠻不必擅<lb/>
觸之强荆不必暢凡之亡江上之寂寂又安知非人世<lb/>
<pb n="KR4h0139_WYG_025-21a"/>
之揚揚客遂鼓枻而歌歌曰擊蘭槳兮叩桂舷訪田氏<lb/>
兮弔仲連數術不可久御兮鷙力不可謂賢然乎然哉<lb/>
吾烏計吾身之久邅余迺敲脚唱小海以和之客復擊<lb/>
節順流而歸不知舟中之有明月也<lb/>
　　何山賦　　　　　　　　　　<hi>元</hi>宇文公諒<lb/>
環苕陽之諸山蔚金蓋兮深秀緑靡靡以旁圍青遥遥<lb/>
而横袤擅奇勝以覽觀紛應接於左右晉賢何楷於焉<lb/>
讀書爰守是邦以遊以娛山因之以得姓人已往而遺<lb/>
<pb n="KR4h0139_WYG_025-21b"/>
居是猶墩之有謝溪之有冉者乎觀其修林蔽日羣峭<lb/>
摩天表金峰以前拱擁青塢而旁連歩錦障兮雲麓聆<lb/>
琴筑兮澗泉是雖地設實出天然靈祗獻瑞梵宇扃禪<lb/>
閣流丹兮鳯翥瓦浮碧兮鴛聯華鯨鏗以響逸清磬發<lb/>
而聲圓挂蒼猿於蘿磴棲白鶴於松煙若乃峰迴路轉<lb/>
繡錯綺縟道場之勝境實相屬仰徹兮雲峰頫窺兮幽<lb/>
谷羅旛幢兮杳靄韻簷鈴兮斷續巖花兮紛紅澗草兮<lb/>
駭緑信造化之鍾秀實吳興之所獨是以梁則吳桞宋<lb/>
<pb n="KR4h0139_WYG_025-22a"/>
則蘇仙或餞客以成詠或遊弔而綴篇或載於圗經之<lb/>
舊或鑱於金石之堅悉班班而可考名與山而俱傳惟<lb/>
我文昭倡導湖學振文鐸於東南羅佩衿之森若徹琅<lb/>
音於冕旒搆瓌材於榱桷封馬鬛於雲根山含輝而蘊<lb/>
璞至於春秋致祭邦侯莅止粲文物之洋洋集衣冠之<lb/>
濟濟黍稷馨香犧牲豐備嚴恭儼恪罔敢忽易奠餘分<lb/>
胙乃復留憩或暢情於杯觴或寓意於山水垂遺典於<lb/>
不刋實兹邦之盛事嗟夫水不在深兮有龍即靈山不<lb/>
<pb n="KR4h0139_WYG_025-22b"/>
在髙兮有賢即名憫異端之害正遽遺莽於荒榛賴天<lb/>
道之好還喜家氊之復青雖廢興之有數繇人心之本<lb/>
明雪汚辱於既往思搗穴而犂庭揭體用之昭昭破昏<lb/>
䝉之冥冥庶安定之何麓猶宣尼之孔林揆愚生之貿<lb/>
貿深有慕乎芳馨讀遺書以私淑毎拳拳而服膺登諸<lb/>
山以騁望増感慨於中心時不可以再得聊抒意於斯<lb/>
文<lb/>
　　天目山賦　　　　　　　　　<hi>明</hi>盧　枏<lb/>
<pb n="KR4h0139_WYG_025-23a"/>
吳王夫差畋於具區之野王孫彌庸驂乗大夫申叔儀<lb/>
御王望見天目之觀嶻嶭嵭嵣曾凌雲橈茀鬱輪囷薄<lb/>
乎中霄王命彌庸眡之對曰兹所謂靈祲也王曰靈祲<lb/>
何如彌庸曰昔禹封九山含精畜雲觸石吐氣湠漫龍<lb/>
鱗蜿兮獨上剡兮陁崺紛紛紜紜莫知所以爾乃滋草<lb/>
木旅禽獸㚇僪怪填珍媾駢田隐爚萬物萌薈疇昔之<lb/>
見無迺近是於時申叔儀進曰大王察彌庸所稱纎懱<lb/>
叅離巨體<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>戾可謂㪺造化之渣滓而瞢於盛德之符<lb/>
<pb n="KR4h0139_WYG_025-23b"/>
契者矣且夫維揚之澳碩人焱起翩兮若威鳯苞彩翔<lb/>
秋旻矯兮若游龍凌倒景昇河津皢兮如日渥兮如雲<lb/>
變化無方孰者為鄰伯啓毓於奇石傅說騎乎箕尾兹<lb/>
山所以發精於哲耄作鎮於江汜若夫摭草菹之見□<lb/>
頰舌之談臣雖仳陋荒<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>所不敢聞也王曰願為寡人<lb/>
賦之叔儀曰唯唯惟吳后嚳兹夐壤兮嬃女<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其岑隈<lb/>
竦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陗之<graphic n="KR3310" url="https://raw.githubusercontent.com/kanripo/KR-Gaiji/master/images/KR3310.png" mimeType="image/png"/>嶽兮遼萖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乎邛崍陟翠微以媻姍兮徑<lb/>
造天之崛岉踞虎豹而緜眇兮紽衆山之蔚㠥礹嶠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0139_WYG_025-24a"/>
□之踉蹡兮峘矍矍而掩襲馺沇沇以□轢兮巨石嶄<lb/>
嶄之獝<graphic n="KR1953" url="https://raw.githubusercontent.com/kanripo/KR-Gaiji/master/images/KR1953.png" mimeType="image/png"/>南嶼屼嶁横山嶢嶢靈巖玉華鬱嵂崒岪嵾<lb/>
嵳波□撣援獠□碞洞嶰澮穵豁□豂谽谺沕霩刼牾<lb/>
佹□傾崎崯<graphic n="KR2056" url="https://raw.githubusercontent.com/kanripo/KR-Gaiji/master/images/KR2056.png" mimeType="image/png"/>礊䃒磷礧脽礐䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>譠矎隤靡横遌蹠<lb/>
盭彳亍拉拕睢洟蹲鴟噦霍山下還眺層巒□何煙煙<lb/>
雲霞濛澒崝嵤天霄㶀㵧寂<graphic n="KR2191" url="https://raw.githubusercontent.com/kanripo/KR-Gaiji/master/images/KR2191.png" mimeType="image/png"/>霼靉澹□乗風瀟捎䟠<lb/>
如獸擾冋若禽翺目不轉睞豔彩四暢滲淫䙰褷莫能<lb/>
形狀瀑布傍涌離潭瀐□龍湫荻浦靈溪磢踖淈乎混<lb/>
<pb n="KR4h0139_WYG_025-24b"/>
流汜濫蹻□蹶﨑石觸唐㟿潏乎湓怒洶泂澎灅㶖㳷<lb/>
㶒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>犺齧騰壒漺澇解<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>横流紛霈潼沫髙厲皤如白<lb/>
馬偃絀羽蓋䖤僤咈喟汨汨去瀨憑陵磒壑碓投靁礚<lb/>
䂹硞□隱砅轟訇湱滮滮泧泧潗㵫<graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>鏏枝洔蹇産□<lb/>
<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>漂駛淼茫遠輸紆餘東逝永辭天墟漭沆潒瀁安節<lb/>
長浮渨□濥瀹瀦為後湖於是水蟲怪錯暴於洲渚黿<lb/>
鼉蟾諸鱖鰻[魚*黎]鯉鮫人淵客呀呷齟齬魂魂鱗鱗踏遝<lb/>
傍仵珍木敷榮□豳叢生琅玕翠蒨珊瑚赩呈偃仰岐<lb/>
<pb n="KR4h0139_WYG_025-25a"/>
盼中揺目精灌林□薉葩華掩㑹糾枝龓房㯅㯕砢礧<lb/>
仳離蕤骫風流晻藹隨波澹沲婀娜芔芾浥彩翠霞吸<lb/>
精沆瀣纎柯嚶吟颼瀏慷慨緸寃隕抑或象笙籟尋變<lb/>
馳險八風肺沛憑虛聽響使人心憒麛<graphic n="KR2128" url="https://raw.githubusercontent.com/kanripo/KR-Gaiji/master/images/KR2128.png" mimeType="image/png"/>貜父狖蜼猓<lb/>
然貙獌魋豰獑胡㹪蝯獜齗坐嘯裂眥互瞮驚透護略<lb/>
冪厯半散超巉巖騰陭岸㨗䝉茸懸絶澗羣獪狡健燦<lb/>
兮若浮雲曾不可稱算周覽堂宻隒隩瀰陁芳草靡施<lb/>
秋蘭蘼蕪唐蒙留夷鳶尾胡繩楚蘅江離□□絢絢茻<lb/>
<pb n="KR4h0139_WYG_025-25b"/>
茻萋萋肸蠁闇薆芬馥剓披鷦<graphic n="KR1775" url="https://raw.githubusercontent.com/kanripo/KR-Gaiji/master/images/KR1775.png" mimeType="image/png"/>羣遊蹷揚躽翼瞵視<lb/>
嘲咋毰毸藻臆鷸子鵹黄鸕諸鶗鴂戴鵀石鳥鸒斯蒼<lb/>
鴰翬散陸離戲遊山岊若夫琛希之賂金鑛涵朴雲精<lb/>
爥光瓊支昭華璇英白珩藍田縹碧赤瑕流黄㟪碨山<lb/>
谷衍溢陂䧜碕岸不枯林藪輝潤滋液瀜㵝光彩䗲熅<lb/>
於是乎嶽靈擁畤川后聮蜷百神焱□儇儇燀燀泰乙<lb/>
薦鴻祇御蜚廉翔蚩尤騖靡蜺旌駞翠輅飇旋電掣陽<lb/>
噓隂冱煜奕偨俿萃於豐處瞗秀□奇亶𦙍顯老瓌琦<lb/>
<pb n="KR4h0139_WYG_025-26a"/>
偉長雙顴日表方瞳星爛鮐姿雲裊宏懿儼雅俶儻要<lb/>
藐佪翔於道德之林獵弋乎神明之囿覽觀九族之有<lb/>
亡與閭閻之變態錫羨餘恤不逮繕橋梁虞婚配裕後<lb/>
昆揚昭代金紫璧耀冠蓋雲屯擬跡萬石越彩八閩然<lb/>
後肆志乎遊覽履巍巍渉漫漫坐穹石揮五絃舞白鶴<lb/>
泣𤣥猿曳綠邛之杖踐赤玉之舄浩浩乎葛天氏之唱<lb/>
偓佺負局羨門安期或命石髓或翳紫芝相徉於洪崖<lb/>
之涯洪河清昌光鬱麒麟遊鳯凰至蓂莢生黄龍戲泰<lb/>
<pb n="KR4h0139_WYG_025-26b"/>
華砥崿衡霍増靧風雲交通鼓舞忭㑹信壯乎天目之<lb/>
大享靈長於億萬歲<lb/>
　　小山賦　　　　　　　　　　　唐太宗<lb/>
何四序之交運轉三陽之暮時風辭暄而入暑樹替錦<lb/>
而成帷想蓬瀛兮靡覿望崑閬兮難期抗微山於綺砌<lb/>
横促嶺於丹墀啓一圍而建址崇數尺以成岯既無秀<lb/>
峙之勢本乏雲霞之資承墜宇之殘露挂低空之斷絲<lb/>
爾乃參差絶巘葳紆短逕風暫下而将飄煙纔髙而不<lb/>
<pb n="KR4h0139_WYG_025-27a"/>
暝寸中孤嶂連還斷尺裏重巒欹復正岫帶柳而合雙<lb/>
眉石澄流兮分兩鏡爾其移芳植秀擢幹抽莖松新翠<lb/>
薄桂小丹輕細影雜兮俱亂弱勢交兮共縈纔有力以<lb/>
勝蝶本無心而引鶯半葉舒而巖暗一花散而峰明何<lb/>
纖微之同景亦卑細以相成於是換浮歡於沉思賞輕<lb/>
仁於勝地俯蟻垤而有餘仰終南而多媿非為固於九<lb/>
折庶無虧於一簣聊夕翫而朝臨足攄懷而蕩志<lb/>
　　奉和御製小山賦　　　　　　<hi>唐</hi>徐充容<lb/>
<pb n="KR4h0139_WYG_025-27b"/>
惟聖皇之馭㝢鑒敗德於前規裁廣知以從狹抑髙心<lb/>
而就卑懼逸情之有泰欣靜慮於無為於時季春移序<lb/>
初光入暑露溽池臺煙霏林籞睿情悒以無歡懐仁知<lb/>
而延佇思寓賞以登臨非搜麗於茅宇殊華嶽之削成<lb/>
異羅浮之移所爾其表翫宸衷故作離宮含仁自下帶<lb/>
嶮非崇分上林之卉木㸃重巒之翠紅葉新抽而不樹<lb/>
花散植而無叢雜當牕之帶柳交約砌之珪桐纎塵集<lb/>
兮朝嶺峻宵露晞兮夕澗空影促圓峰三寸日聲低疊<lb/>
<pb n="KR4h0139_WYG_025-28a"/>
嶂一尋風風輕兮拂蘭蕙日斜兮䕃階砌蝶留粉於巖<lb/>
端蜂尋香於嶺際草臨波而側影石瑩流而倒勢雖蓬<lb/>
瀛之蘊奇故未留於神睇彼崑閬之稱美詎有述於天<lb/>
製豈若數簣之形託於掖庭俯依丹檻仰映朱楹恥巖<lb/>
崖之鄙薄荷眺矚之恩榮期保終於一國奉天睠於千<lb/>
齡<lb/>
　　反小山賦<hi>有序</hi>　　　　　　　<hi>金</hi>趙秉文<lb/>
無塵道人李天英家海壖得小山寳而字之名曰𤣥峰<lb/>
<pb n="KR4h0139_WYG_025-28b"/>
寢作於花隂月竇之間適甚為賦閒閒老人笑曰是猶<lb/>
有所待也若知天壤間皆吾几格間一物又何待輦石<lb/>
於山函花於鼎之為適哉乃為賦反之<lb/>
嗟石來前孰形子鐫匪山而拳玉立巉然匪溜而涓玉<lb/>
痕隐然天臺卧雲海濱藉煙幾代子寳幾姓子傳子入<lb/>
吾室吾以子賢瓊花晩醉璧月夕眠我家我林吾以子<lb/>
便我學我仕吾以子遷子豈吾友吾不子捐石不能對<lb/>
請以臆宣自我之石幾世幾年山非吾名石豈子妍聽<lb/>
<pb n="KR4h0139_WYG_025-29a"/>
其兩忘其樂天也夫鏡中之象亦水中之象瓶中之泉<lb/>
即潤下之泉吾豈謂寳顧陸之華不若山林皆吾之畫<lb/>
圖悦秦巴之音不若禽鳥皆吾之管絃子以心為物役<lb/>
智為衆緣不知無塵之桎梏於一峰之𤣥也空花悞大<lb/>
夫之夢庭柏証祖師之禪無一物之悲我君其問諸屏<lb/>
山之散仙<lb/>
　　掖庭山賦　　　　　　　　<hi>唐</hi>許敬宗<lb/>
覽先哲之英華遊舊典之場圃善逾遠而斯應德既昭<lb/>
<pb n="KR4h0139_WYG_025-29b"/>
而必溥見漢屏於睢陽驗周藩於有魯表商丘而作鎮<lb/>
規楚室而興宇亦何代其無人諒吾王之邁古於是命<lb/>
世作弼含章挺英允文允武惟誠惟明聽甘棠之暇隙<lb/>
想叢桂之幽情瞰浮雲而志遠瑩寒井而神清乃命僕<lb/>
夫整駕山隅騰鳴笳於通谷擁飛蓋於髙衢逍遥仁智<lb/>
之境放曠道德之區造中天而式宴陵倒景而為娛星<lb/>
懸珠網日對金鋪雲承綺棟霓縈繡櫨既而近矚玲瓏<lb/>
遠眺溟濛隔翠微而半顯厯丹穴而纔通等玉京之仙<lb/>
<pb n="KR4h0139_WYG_025-30a"/>
化侔銀闕之神功於時百卉敷榮六合清朗霞淡水而<lb/>
川媚風飄林而澗響聳絶壁之千尋挂懸流之萬丈蔽<lb/>
日月而孤峙吐雲霓而秀上循折坂而邅迴躡危嶠而<lb/>
來往鑿離暉於石鏡法瑞露於雲掌爾其花藥芬披蹊<lb/>
徑參差舒英冒渚擢榦臨崖乍莽蒼而横植忽葑茸而<lb/>
倒垂扇晨飇而裊裊含宿霧而猗猗䕃町疃之毛羣哢<lb/>
間關之羽族或相賀於甍棟或競馳於原陸駒食藿而<lb/>
馴塲鶯含桃而出谷德澤加於飛走榮光周於草木日<lb/>
<pb n="KR4h0139_WYG_025-30b"/>
云暮時稍䦨暢神襟而體物紀盛跡以濡翰發詞林之<lb/>
華藻瀉筆海之波瀾命小臣而並作賦大雅而承歡辭<lb/>
曰芳園兮鬱鬱髙岫兮峩峩君王兮遊豫軒蓋兮經過<lb/>
花同林兮異彩鳥各囀兮相和野獸鳴兮應鐘石山英<lb/>
開兮間綺羅侍荆臺之入夢舞洛汭之凌波懸清暉於<lb/>
日月同睂壽於山河<lb/>
　　題山賦　　　　　　　　　　<hi>唐</hi>司空圖<lb/>
繭吾髮以羣嬉兮乃恣狎於林壑窘世路之榛榛兮匪<lb/>
<pb n="KR4h0139_WYG_025-31a"/>
兹焉而焉託仰基矩之惟舊兮豈孱眇之彼度矧嶄紆<lb/>
而還農兮亦靡勞於濬鑿壯神工之騁奇兮枉一峰而<lb/>
中擢齴鼇鼻而嘘空兮湧佛螺而旁絡阜交蹠於艮隅<lb/>
兮俯川塍而黼錯躋遺堞以仰眩兮洶瀑巔而電薄腴<lb/>
卉木以駢昌兮藹葩屏而麝幄滋彩綷以紛翔兮玩韶<lb/>
鮮而戲濯覩羣物之遂性兮澹吾躬而斯樂笑殊道以<lb/>
狥强兮喜夸鵬而跼蠼雖穴處而志揚兮邈軒肆於宏<lb/>
廓借家國之未忘兮鄙榮伸而陋約鑱身明而自勗兮<lb/>
<pb n="KR4h0139_WYG_025-31b"/>
行與息而靡怍<lb/>
　　囚山賦　　　　　　　　　　<hi>唐</hi>柳宗元<lb/>
楚越之郊環萬山兮勢騰踊夫波濤紛對迴合仰伏以<lb/>
離迾兮若重墉之相褒爭生角逐上軼旁出兮其下坼<lb/>
裂而為壕欣下頹以就順兮曽不畞平而又髙沓雲雨<lb/>
而漬厚土兮蒸鬱勃其腥臊陽不舒以擁隔兮羣隂冱<lb/>
而為曹側耕危穫茍以食兮哀斯民之増勞積林麓以<lb/>
為叢棘兮虎豹咆闞代狴牢之吠嘷余胡井眢以管視<lb/>
<pb n="KR4h0139_WYG_025-32a"/>
兮窮坎險其焉逃顧幽昩之罪加兮雖聖猶病夫嗷嗷<lb/>
匪兕吾為柙兮匪豕吾為牢積十年莫吾省者兮増蔽<lb/>
吾以蓬蒿聖日以理兮賢日以進誰使吾山之囚吾兮<lb/>
滔滔<lb/>
　　後囚山賦　　　　　　　　　<hi>宋</hi>陵　造<lb/>
柳先生蛻迹中朝落身南州即囚山而命賦寫胷次之<lb/>
幽憂讀者哀之至今心為之悽怳而聲為之悲啾房陵<lb/>
斗州窮巖絶隘裂石廩之一罅瞰千室而斯在層峰疊<lb/>
<pb n="KR4h0139_WYG_025-32b"/>
嶂自蜀而東亘二千里此焉未沫嘗憑髙而舒望取羣<lb/>
愁之一快拖頑蒼繚寒碧兮了不究其所屆騰陵勃怒<lb/>
崩轟闛沓植則囷縈則帶矗焉如郛銳焉如鐓馳萬馬<lb/>
於曠莽翔羣龍於霏靄又似夫颶風之鏖萬艘翻濤瀾<lb/>
於渤澥天雲若可手擥而日月為之隔閡嗟余與子胡<lb/>
此焉仕案亦簿領庭亦卒史居無以泰吾心而遊無以<lb/>
投吾趾時則誦柳先生之賦而知其有以也夫其猿顚<lb/>
鳥仆窮號懾墮真狴犴之可駭也出不易入入不可出<lb/>
<pb n="KR4h0139_WYG_025-33a"/>
幽僻塊處荒傖癭民悍容而獰音日接乎前幾刻木之<lb/>
與對也嵐昏澇朝黯掩曀晦僵人骨而酸鼻亭午未巳<lb/>
仡仡者病壯者廢由漢暨唐王公貴人悖而罪劣可矜<lb/>
貸毋此來之昩也自我解裝歲律甫遷向行止之坎流<lb/>
今柙兕而鍼氊嗟若余子盤薄四年局不得歸欲語復<lb/>
茹反諸己而靡愆袖長賦而見投慨今昔而澘然痛亂<lb/>
山之見囚束寸歩而莫前牢愁幽憤搯腸淪髓匪接摺<lb/>
而踣頓不紲檻而掎止何髙髙之不仁而使我至於此<lb/>
<pb n="KR4h0139_WYG_025-33b"/>
也蓋嘗繹子辭究諸理子之所以惻愴而自悼我之所<lb/>
以感動而促慼者君子有弗是也彼漢唐之逐臣例庸<lb/>
房之廢徙則亦干國之憲不容自巳吾與子來其始誰<lb/>
使非以其窮途之絶援資身之無策博斗升以飽饑而<lb/>
逭死如庸賈之走荒裔罷農之守墝塉曽不暇計去取<lb/>
於彼此也邪以吾校子又進退之異趨齒髪之懸殊環<lb/>
索吾中槁涸而空無彼子桞子跐劉躙呂豪韓與徒若<lb/>
韋中立吳武陵之桀然方且望塵躡影蔑齊其驅彼其<lb/>
<pb n="KR4h0139_WYG_025-34a"/>
一旦跼蹐於嵌嶄巖阻之幽深宜其號鳴悼唶不能一<lb/>
朝以居予之憃愚質之樸疎才之卑迂萬非時須而遽<lb/>
乃顰頞悼中悄焉慘焉以賊和而傷生夫何為乎訊歸<lb/>
計於蟾蜍第圓缺之六七付古今於俯仰聽寒暑之更<lb/>
迭雖浩劫之悠長尚激矢之漂疾吾方左右圖史深居<lb/>
簡出揖勝友於南山㪺春色於九室一不假犢背之書<lb/>
超然乎縶維繫攣之表非三花老仙孰其委悉子以吾<lb/>
言為何如余子謝之曰沈憂滯懣吾已失矣<lb/>
<pb n="KR4h0139_WYG_025-34b"/>
　　羣玉山賦<hi>以廓功峻登適招外遊為韻</hi>　　　<hi>唐</hi>喬　潭<lb/>
穆王與偓佺之倫為玉山之㑹乃御雲輦張華蓋飛龍<lb/>
騤騤和鑾鐬鐬警清蹕傳虚籟忽兮超遥漫若天外於<lb/>
是乎徙倚西望逶迤北遊梁弱水跨瀛洲析若木以為<lb/>
珮采琅玕以為羞俾幽荒窮僻有車轍馬跡經銀臺而<lb/>
右轉肆玉軑以東適停羽儀乎此中觀仙聖之圖籍既<lb/>
而浮莽蕩躋崚嶒神靈儼其髙㑹容衞紛其上騰若光<lb/>
若滅賁然來登觀其亭亭太虚不可彌度石室靈造玉<lb/>
<pb n="KR4h0139_WYG_025-35a"/>
堂天鑿寶牒有融仙經惟錯蕩青簡兮緑字煥瑶緘兮<lb/>
金絡雘以虯龍拂之鸞鶴為列真之策府亦太一之延<lb/>
閣覽之而羣聖㑹同拔之而萬古昭廓且藏書為寳鎮<lb/>
物為雄小石林之岝峉陋玉樹之青蔥赫曥曥髙崇崇<lb/>
秘精義乎其中何必登隠弅拜崆峒挹方壺而訪道厯<lb/>
秦望而為功者哉至如窮地之險極天之峻疊素九成<lb/>
攢花萬仞非神轡之六駮孰能倐而驟進或歌之曰彼<lb/>
天子兮塵外鑣登靈臺兮意飄飄吾君得道兮異於是<lb/>
<pb n="KR4h0139_WYG_025-35b"/>
不日求兮自逍遥以石渠為羣玉之處幸校文之見招<lb/>
　　羣玉峰賦<hi>以玉峰聳峭鮮潔新明為韻</hi>　　　<hi>宋</hi>田　錫<lb/>
昔穆王以閬苑希風宸遊縱目適𤣥圃之仙界悅靈峰<lb/>
於羣玉乃顧謂祭公謀父曰斯山也拔厚地摩穹天含<lb/>
珍蓄寳藏神宅仙軼銀臺之比峻踰太白之相鮮厯落<lb/>
排空有處類巫山十二崖峩倚漢有處如蓮峰五千朕<lb/>
知卿之才者卿為朕而賦焉祭公乃拜手對敭揮毫應<lb/>
詔心騖崷崪情忘聳峭或勞想於璘玢或馳神於䆗窱<lb/>
<pb n="KR4h0139_WYG_025-36a"/>
以為一氣初判三才既生融而流者有四瀆之靈結而<lb/>
粹者有五嶽之名雖羅封而列爵謂生賢而誕英未若<lb/>
我傑出紫府髙踰赤城虎踞龍盤聳圭璋而疎朗霜華<lb/>
雪彩皆琬琰之融明或孤而髙或峭而絶或掩映以相<lb/>
翼或䶢呀而半缺遠而望也則仙家青瑣含秀氣以玲<lb/>
瓏類而言之則春宴金盤點酥山而皎潔宜乎培塿玉<lb/>
壘奴𨽻圭峰藍關之英安足比於形勝荆谿之秀固亦<lb/>
陋其聲容若總而狀之則髙者如飛欹者如恐背者如<lb/>
<pb n="KR4h0139_WYG_025-36b"/>
遯向者如聳瑰姿奇態兮信匪尋常戛翠摩青兮可以<lb/>
瞻奉祭公既筆不停綴辭妍若春賦詠既就箴規載伸<lb/>
以為士林之羣藝圃之人有道有德有賢有仁琢磨材<lb/>
能而益峻切磋名節而尤新儻一人之延納則多士之<lb/>
來親穆王乃曰吾願益求賢哲比羣玉之嶙峋<lb/>
　　沃焦山賦　　　　　　　　　<hi>唐</hi>吳　融<lb/>
域中公子問於方外先生曰蓋聞水之大也下環乎地<lb/>
上浮於空無象無邊夷猶洪濛百派千流皆歸於東何<lb/>
<pb n="KR4h0139_WYG_025-37a"/>
巨溟之深也萬古能容何九州之髙也不淪其中先生<lb/>
曰渾沌死乾坤始東西傾川澤委帝乃慮海旁溢俾山<lb/>
中峙復孕以火用銷其水此沃焦之為義真宰之𤣥㫖<lb/>
者也請言其狀也巉乎崒乎赫曦乎翕赩乎隂陽熾炭<lb/>
天地開鑪景風鼓吹赤帝規模成於妙有拔彼虚無處<lb/>
冷能熱雖燔且濡於律則黄鍾取法在易則既濟相符<lb/>
岥𡊇兮壓海萬里鴻洞兮烘天一隅液馮夷軋天吳鱗<lb/>
介既難以潛伏草木安得其芬敷巨靈不能擘畏其爛<lb/>
<pb n="KR4h0139_WYG_025-37b"/>
手愚公不能移憚其焚軀靈漲疑竭大室若枯爾其水<lb/>
之來也浩浩爭奔滔滔不住蹴嶽推阜跳天沃霧暘谷<lb/>
無地扶桑失樹雷奔潮走雪飛沫聚吞吐造化浮沉朝<lb/>
暮一歸墟之積積既久而還盈一尾閭之洩洩不供而<lb/>
旋注茍彼不為煎熬何物當其委輸公子曰夫萬物之<lb/>
是非也當務所見無矜所傳不見五嶽各司一邊蟠地<lb/>
極天吐雲含煙玉石產其下豫章森其巔髙髙下下緜<lb/>
緜聮聮方靣是傳祀典是先故無事則備王者之巡遊<lb/>
<pb n="KR4h0139_WYG_025-38a"/>
焉有事則為國家之關防焉彼沃焦者存邪亡邪不知<lb/>
夫去中國幾千其說何邇其功豈然先生曰古不可以<lb/>
今論遠不可以近識至於先賢先聖有功有德或始火<lb/>
化或始粒食或衣裳兆民或棟宇萬國其人豈見其道<lb/>
何極但日用而不知固神化之難測抑又人之為意見<lb/>
頻則不怪聞數則不驚只如踆烏𤣥兔迭代虧盈迅雷<lb/>
烈風無形有聲北冰不泮南雨無晴方諸向月而水出<lb/>
陽燧映日而火生鶴知半夜雞辨五更螟蛉化而蜾蠃<lb/>
<pb n="KR4h0139_WYG_025-38b"/>
負洛鐘鳴而蜀山傾譚如詭妄驗乃彰明儻非目擊皆<lb/>
必力爭如沃焦者茫茫靄靄存於物外屹溟漲以獨立<lb/>
無丘陵之相帯何地能勝惟天粗蓋堯災是弭禹功是<lb/>
賴但以逺而不見貴以近而不見大何異乎曽參冠百<lb/>
行之首出四科而不載姬旦有再造之功為三監之相<lb/>
害有以見深藏若虚明道若昩只如髙稱日觀靈號天<lb/>
孫曽瞻所重兖鎮攸尊能攻善惡業召精魂何盜跖壽<lb/>
而幸何顏回夭而寃何富慶何貧原靈獸出何遭羇縻<lb/>
<pb n="KR4h0139_WYG_025-39a"/>
之困海鳥來何獲鐘鼓之喧觀其倒置孰為司存又如<lb/>
太華隐嶙上五千仞碧蓮若插髙掌如奮然而設關太<lb/>
束為城太峻茍一夫可守四塞可鎮終使險易恃而固<lb/>
易憑而令驕易生而荒易狥懼則能安逸則成釁又如<lb/>
嵐浮紫蓋秀擢朱陵北渚下壓南箕上承然而聚鬱蒸<lb/>
限嚴凝鴈不可度人何以登其禍聖賢也則帝舜之遊<lb/>
不返昭王之死無憑其殃忠讜也靈均有葬魚之痛賈<lb/>
誼有占鵩之徵是非不辨正直何稱徒聞金簡玉書以<lb/>
<pb n="KR4h0139_WYG_025-39b"/>
為貺九向九背而自矜又如幽并之墟畢昴之位岧嶤<lb/>
直上磊落相次然而藏趙符於上成無恤之不義産燕<lb/>
壁於中假慕容之神器大蛇蜿蜿兩頭何異嘉榖薿薿<lb/>
五穫何利旁扶跋扈之黨坐索彤弓之賜胡不懲革而<lb/>
令馴致又如據天地之中央潤河洛之流光岧亭壁立<lb/>
壓疊屏張而能降神表瑞呼歲呈祥控臨諸夏標準四<lb/>
方若乃陳蕃竇武一時忠良為國除害其謀乃臧不獲<lb/>
天助翻為賊戕劉聰劉曜恣意焚傷衣冠草莽宮闕犬<lb/>
<pb n="KR4h0139_WYG_025-40a"/>
羊俯折地軸仰絶乾綱漢陽九以遽畢晉南渡而尋亡<lb/>
曽何固護自倚青蒼月裏開宮但容童子雲中捻管唯<lb/>
引鳳凰吁其拙哉彼五嶽者長未一分短以盈尺論名<lb/>
則大責實何益封公封王用珪用璧邃宇崇館朱殷粉<lb/>
白然識者視之何異沐猴而冠牽牛負軛者邪其次則<lb/>
有非方非嶽亦怪亦神崑崙則樹珠田芝蓬萊則闕金<lb/>
臺銀周王迷之於轍迹漢帝感之以禮禋荆山美玉獻<lb/>
不遇君隴山鸚鵡語或陷人嶰谷有竹慘舒不均嶧陽<lb/>
<pb n="KR4h0139_WYG_025-40b"/>
有桐清濁强分姑射何靈如冰如雪巫陽何感為雨為<lb/>
雲怪山何怪飛來至越慶山何慶湧出於秦若然則遠<lb/>
者近者大者小者如沃焦之功實冠於天下何以名邪<lb/>
至於南靣巍巍安尊定卑建邦設都來蠻走夷其為武<lb/>
也有干戚鈇鉞其為文也有俎豆罇彞齊紈越絮暖必<lb/>
如斯周禾温麥飽必以時胎化卵育手捉足馳其奉生<lb/>
也有歌鐘管籥其事死也有棺椁幌帷詒子詒孫固本<lb/>
崇基茍懐襄之不止皆墊溺以何之若然者不惟九土<lb/>
<pb n="KR4h0139_WYG_025-41a"/>
潰而全墮抑亦三光蕩而崩離則堯舜禹湯之道没不<lb/>
傳矣周孔楊孟之文又安存斯况乃上無灌木誘良工<lb/>
之斤鑿下無靈鼇招巨人之釣索不栖翠羽飾綺被之<lb/>
彩錯不孕明珠供魏車之照灼不滋金鐵起兵交惡不<lb/>
穴鱷鯨吞舟恣虐吉凶莫知威福寜作誰衒肸蠁誰藏<lb/>
冥寞所以貞珉翠琰却絶罔錄桂湯蘭肴何嘗約略固<lb/>
不復邀物以白犬白雞媚人以靈草靈藥但超世以崔<lb/>
嵬為普天之銷鑠於是公子愕然如失起而謝曰儵忽<lb/>
<pb n="KR4h0139_WYG_025-41b"/>
之神能鑿人耳目俞盧之術善治人膏肓向者聞衆人<lb/>
之論浩然若渉津之無梁今也聞吾子之論㸌然若披<lb/>
雲霧而覩太陽恨不能凌風雲乘混茫快意極觀勒銘<lb/>
其旁噫有名之祀所在感彰至於山魅射影水弩為創<lb/>
鴟夷鼓怒耕父激揚皆霑沃酧不乏馨香何兹山也横<lb/>
絶於萬代不遇於百王將無時如孔子豈獨行於務光<lb/>
近者泰階未平四郊多壘貳負尚活三苗未死水仙則<lb/>
多陷齊人米賊則半驅妖鬼室散機杼田抛耒耜郎官<lb/>
<pb n="KR4h0139_WYG_025-42a"/>
困採橡於野將卒貧鬻薪於市霧足妖興雲多陣起既<lb/>
走羣望猶懸帝祉豈褒崇之漏彼致災害之如此方今<lb/>
封有功而爵有德小不遺而大寧弛蓋九重深執事者<lb/>
未聞於天子<lb/>
　　沃焦山賦二<hi>以蕩熱翻空此焉銷鑠為韻</hi>　　<hi>唐</hi>吳　融<lb/>
海之大也吞乎百川百川不停也海將溢焉伊元化之<lb/>
相制屹崇山之暗然不知乎何代凝結沉潛積熱廣陂<lb/>
陁髙截嵲燄止不死煙生莫絶曈曨兮想二氣之爐中<lb/>
<pb n="KR4h0139_WYG_025-42b"/>
烈沸涌兮疑九州之鼎下爇當長鯨之鼓跳此歘爾以<lb/>
潛銷雖巨鼇之噴躍亦倐然而盡鑠滲若一空呀如四<lb/>
涸得非火井通其腹且孰問其穿鑿當是燭龍蟠其根<lb/>
又誰覩其照灼但耗溟渤自横寥廓莫不屹屹崇崇燖<lb/>
虚燥空向曙而晴霞助赫連宵而隂火相烘如欲以煅<lb/>
鮫室災龍宮雨露既難以澤草木安得而豐遂使乘槎<lb/>
之人莫敢沿洄其側銜石之鳥無因栖息於中是知隂<lb/>
陽之變也本自相形動靜之用也歸於相養苟喬岫之<lb/>
<pb n="KR4h0139_WYG_025-43a"/>
無作則柔祇而必蕩若然者堯之水不止乎九年之多<lb/>
禹之功難均乎四海之廣彼稱神稱仙者有十洲之繁<lb/>
封公封王者有五嶽之尊縹緲而雲霓自爍崢嶸而日<lb/>
月爭翻徒充覆載莫補乾坤曾未如千仞獨髙衆流皆<lb/>
委非煎熬之不怠則墊溺而何弭所在雖遠厥功難弛<lb/>
有能光祀典於吾唐宜褒崇於此<lb/>
　　瀛洲賦<hi>有序</hi>　　　　　　　　<hi>明</hi>羅喻義<lb/>
瀛洲之山遠在東海粤若稽古圖牒所陳洲名者十山<lb/>
<pb n="KR4h0139_WYG_025-43b"/>
名者五壺名者三瀛皆與焉亦猶冀方總九州泰岱宗<lb/>
五嶽矣顧跡渉怪迂匪賦何顯匪徵何言是用借漢為<lb/>
喻終之以雅云耳辭曰<lb/>
赤彘降青雀下武皇作開金馬東方滑稽相如文雅有<lb/>
詔問朔積水焉極孰知其坻神洲有十疇者神奇抽子<lb/>
祕思騁子妍辭遠想冥搜為朕賦之朔拜稽首丕惟曰<lb/>
於戲休茲豈不異哉八方之外巨海之埃𤣥都紫府玉<lb/>
樓金臺遵渚則有青丘鳯麟陟巘則有方丈蓬萊何衆<lb/>
<pb n="KR4h0139_WYG_025-44a"/>
嶼之競奇而一壺之𤣥勝雋八洲而先鳴殿四山而後<lb/>
勁於稽其位厥惟東海西直㑹稽七十萬里地傳木公<lb/>
則諸真之祕館焉方乘震帝則羣山之隩墟焉昔余望<lb/>
於遠海睇彼蓬瀛登於衡山刻石作銘曰寳雲生於露<lb/>
壇祥風起於月館望三壺如盈尺覽八紘如帶綰余夙<lb/>
蘊此奇尚兮東入海而徜徉飲黄露於𤣥天兮飴丹霞<lb/>
以為漿朝發軔於朱陵兮夕余屆於扶桑維彼瀛之嶻<lb/>
嶪兮羌上廣中狹而下方類太華之削成兮宛在水之<lb/>
<pb n="KR4h0139_WYG_025-44b"/>
中央展其為大也恍其為怪也戃怳不可為容閃倐不<lb/>
可為槩也爾乃六龍扶日而上升五鼇冠山而番休人<lb/>
民𨽻籍而皆仙禽獸彌望而如荼山川髣髴乎中國風<lb/>
俗依稀乎勾吳神芝曄曄而擢秀仙草油油而芳旉乃<lb/>
有玉石千尋魁然其阜下吐醴泉味甘如酒數升輙醉<lb/>
後天並壽既㫖且多酣飲則那余竊樂此據地而歌之<lb/>
歌曰天清地曠渺難望浛天蕩蕩浩蒼蒼百齡暫寄何<lb/>
許長請為婆娑玉石傍酌泉如醴行羽觴令君長生壽<lb/>
<pb n="KR4h0139_WYG_025-45a"/>
而臧此中𤣥超非醉鄉黄金作闕芝産房千秋萬歲樂<lb/>
未央據地未起載歌玉醴歌曰玉醴方潔甘且清有道<lb/>
服者得長生挹彼注兹可數升陶然常作醉中醒念兹<lb/>
綢繆樂不淫何當漂泊從伊人惟時相如大夫有睟其<lb/>
容執簡而進曰吁咈哉異乎所聞方今聖明在宥化洽<lb/>
隠淪西有太液三山東有玉堂璧門所謂瀛洲即此其<lb/>
真矣何必求之方外而問諸水濱朔言非是臣請為亂<lb/>
以正厥事亂曰太液兮蓬瀛玉堂兮璧門山有木兮水<lb/>
<pb n="KR4h0139_WYG_025-45b"/>
有漣匪集仙兮而集賢羣龍兮躍惕翼君王兮永世<lb/>
　　江上之山賦　　　　　　　　<hi>梁</hi>江　淹<lb/>
潺湲澒溶兮楚水而吳江刻畫嶄崒兮雲山而碧峰挂<lb/>
青蘿兮萬仞豎丹石兮百重嵯峨兮巖㟧如斲兮如削<lb/>
嶤嶷兮尖出巖岍兮空鑿波潮兮吐納<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>峰兮積沓鰅<lb/>
鱅兮赤尾黿鼉兮匼匝見紅草之交生眺碧樹之四合<lb/>
草自然而千花樹無情而百色嗟世道之異兹牽憂恚<lb/>
而來逼惟鑪炭於片景抱絲緒於一息毎意遠而生短<lb/>
<pb n="KR4h0139_WYG_025-46a"/>
恒輪平而路仄信懸天兮窈昧豈繫命於才力既羣龍<lb/>
之咸疑焉衆狀之所極俗逐事而變化心應物而迴旋<lb/>
既歘翕其未悟亦緯繣而巳遷伊人壽兮幾何譬流星<lb/>
之隕天悵日暮兮吾有念臨江上之斷山雖不敏而無<lb/>
操願從蘭芬與玉堅亂曰折芙蓉兮蔽日冀以盪夫憂<lb/>
心不共愛此氣質何獨嗟乎景沉<lb/>
　　林表吳岫微賦　　　　　　　<hi>唐</hi>冷朝陽<lb/>
楚江之隂巖壑重深參差遠岫掩映遥林帶殘霞之隐<lb/>
<pb n="KR4h0139_WYG_025-46b"/>
隐含暮景之沉沉聳孤峰之萬仞擢喬木於千尋仰之<lb/>
彌髙倚青冥而直上瞻之彌遠凝黛色而傍臨牕微明<lb/>
而可見雲出沒而無心微雨新晴陽烏乍曉芊芊芳樹<lb/>
厯厯飛鳥森羅廣澤之間半出重林之表天髙地逺混<lb/>
煙靄而雖微虎踞龍盤等衡巫而不小形標迥漢勢壓<lb/>
全吳衆鳥所託羣仙所趨林隔岫而相映岫依林以相<lb/>
扶幽蘭所生知其芳矣仁者所樂不亦悦乎春思感於<lb/>
春情遠林馳於遠岫心悠悠以遐想色遥遥而層構度<lb/>
<pb n="KR4h0139_WYG_025-47a"/>
材任土挺翹楚而敷榮蘊玉藏珍分巘㟧而増秀信乾<lb/>
坤之覆載承雨露之繁茂當峻極於長空豈蔽虧於側<lb/>
陋蘭青青兮雨霏霏望鄉路兮吳山微折芳懐遠兮送<lb/>
將歸桂枝片玉兮生光輝<lb/>
　　牕中列遠岫賦<hi>以山遠而見如在諸掌為韻</hi>　<hi>唐</hi>張仲素<lb/>
仁者靜而自閑髙其居而閉其關爰開牕以列岫若施<lb/>
障而圖山邈彼黛巘當於其間至若虛牖洞開連峰向<lb/>
晩雲無心而迥出鳥厲翼而孤返初疑鏡裏覺萬象之<lb/>
<pb n="KR4h0139_WYG_025-47b"/>
俱深又似壺中見三山之尚遠洎如雨歇原野風開薄<lb/>
帷天道不窺而自見山光遥麗而増思謝守臨齋以觀<lb/>
詠之不足陶公開巻則知室是遠而若薜蘿之在眼方<lb/>
坐嘯而搘頤杳杳雲峰既自中而翫矣蒼蒼海嶠亦孔<lb/>
昭而見之况復彩翠之容朝昏是變將避俗以無悶殊<lb/>
近知而守見簾光乍入增松雪之微明砌竹旁垂助林<lb/>
巒之蔥蒨夫其牕也或飾之以青瑣交之以綺疏想取<lb/>
榮於爾室非助境於吾廬鑿垣而疊嶂遥列寓目而幽<lb/>
<pb n="KR4h0139_WYG_025-48a"/>
　襟必舒偶琴酒之樂只泯色空之豁如且彼植木翫芳<lb/>
　者有時而改累土為山者有時而始曷若曲肱隐几事<lb/>
　幽功倍垂碧紗而嵐氣共凝巻宿霧而翠屏常在是知<lb/>
　事有親而逾失遠而匪疎狥利爭先之徒固難知也逃<lb/>
　名小隐之士或近沽諸亦何必尋赤城之標究蓮峰之<lb/>
　掌彼垂堂而是冒此自牖而可賞山中人兮誠不在於<lb/>
　獨往<lb/>
　<lb/>
<pb n="KR4h0139_WYG_025-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻二十二<lb/>
</p>
<p>
</p>
  </div>
</body>
</text>
</TEI>
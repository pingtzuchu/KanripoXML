<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_103-1a"/>
　欽定四庫全書<lb/>
御定歴代賦彚巻一百<lb/>
　　飲食<lb/>
　　　酒賦　　　　　　　　　　　<hi>漢</hi>鄒　陽<lb/>
　清者為酒濁者為醴清者聖明濁者頑騃皆麴湒丘之<lb/>
　麥釀野田之米倉風莫預方金未啓嗟同物而異味歎<lb/>
　殊才而共侍流光醳醳甘滋泥泥醪醴旣成綠瓷旣啓<lb/>
　且筐且漉載<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>載齊庶民以為歡君子以為禮其品類<lb/>
<pb n="KR4h0139_WYG_103-1b"/>
　則沙洛渌酃程郷若下高公之清闗中白薄清渚縈停<lb/>
　凝醳醇酎千日一醒哲王臨國綽矣多暇召皤皤之臣<lb/>
　聚肅肅之賓安廣坐列雕屏綃綺為席犀璩為鎭曳長<lb/>
　裾飛廣袖奮長纓英偉之士莞爾而即之君王憑玉几<lb/>
　倚玉屏舉手一勞四座之士皆若餔粱焉乃縱酒作倡<lb/>
　傾盌覆觴右曰宫申旁亦徴揚樂只之深不狂於是錫<lb/>
　名餌袪夕醉遺朝酲吾君夀億萬歳常與日月争光<lb/>
　　　酒賦　　　　　　　　　　　<hi>漢</hi>揚　雄<lb/>
<pb n="KR4h0139_WYG_103-2a"/>
子猶瓶矣觀瓶之居居井之湄處高臨深動常近危酒<lb/>
醪不入藏水滿懐不得左右牽於纆徽自用如此不如<lb/>
鴟夷鴟夷滑稽腹大如壺盡日盛酒人復藉酤常為國<lb/>
器託於屬車出入兩宫經營公家由是言之酒何過乎<lb/>
　　酒賦<hi>有序</hi>　　　　　　　　　<hi>魏</hi>曹　植<lb/>
余覽揚雄酒賦辭甚瑰瑋頗戲而不雅聊作酒賦粗究<lb/>
其終始賦曰<lb/>
嘉儀氏之造思亮兹美之獨珍仰酒旗之景曜協嘉號<lb/>
<pb n="KR4h0139_WYG_103-2b"/>
於天辰穆生以醴而辭楚侯嬴感爵而輕秦其味有宜<lb/>
城醪醴蒼梧醥清或秋藏冬發或春醖夏成或雲沸川<lb/>
涌或素螘浮萍爾乃王孫公子遊俠翱翔將承芬以接<lb/>
意㑹陵雲之朱堂獻酬交錯宴笑無方於是飲者並醉<lb/>
縱横讙譁或揚袂屡舞或叩劔清歌或顰噈辭觴或奮<lb/>
爵横飛或歎驪駒旣駕或稱朝露未晞於斯時也質者<lb/>
或文剛者或仁卑者忘賤窶者忘貧於是矯俗先生聞<lb/>
之而歎曰噫夫言何容易此乃淫荒之源非作者之事<lb/>
<pb n="KR4h0139_WYG_103-3a"/>
若耽於觴酌流情縱逸先王所禁君子所斥<lb/>
　　酒賦　　　　　　　　　　　<hi>魏</hi>王　粲<lb/>
帝女儀狄㫖酒是獻苾芬享祀人神式宴辨其五齊節<lb/>
其三事醍沉盎泛清濁各異彰文徳於廟堂協武義於<lb/>
三軍致子弟之孝養糾骨肉之睦親成朋友之歡好贊<lb/>
交往之主賓旣無禮而不入又何事而不因賊功業而<lb/>
敗事毁名行以取誣遺大恥於載籍滿簡帛而見書孰<lb/>
不飲而罹兹㒺非酒而惟事昔在公旦極兹話言濡首<lb/>
<pb n="KR4h0139_WYG_103-3b"/>
屢舞譚易作難大禹所忌文王是艱<lb/>
　　酃酒賦　　　　　　　　　　<hi>晉</hi>張　載<lb/>
惟聖賢之興作貴埀功而不冺嘉康狄之先識亦應天<lb/>
而順人擬酒旗於𤣥象造甘醴以頤神雖賢愚之同好<lb/>
似大化之齊均物無往而不變獨居舊而彌新經盛衰<lb/>
而無廢歴百代而作珍若乃中山冬啓醇酎秋發長安<lb/>
春御樂浪夏設漂蟻萍布芬香酷烈播殊美於聖載信<lb/>
人神之所悦末聞珍酒出於湘東旣丕顯於皇都乃潛<lb/>
<pb n="KR4h0139_WYG_103-4a"/>
淪於呉邦往逄天地之否運今遭六合之開通播殊美<lb/>
於聖代宣至味而大同匪徒法用之窮理信泉壌之所<lb/>
鍾故其為酒也殊功絶倫三事旣節五齊必均造釀在<lb/>
秋告成在春備味滋和體色淳清宣御神志導氣飬形<lb/>
遣憂消患適性順情言之者嘉其㫖美味之者棄事忘<lb/>
榮於是糾合同好以遨以遊嘉賓雲㑹矩坐四周設金<lb/>
樽於南楹酌浮觴以施流備鮮肴以綺進錯時膳之珍<lb/>
羞禮儀攸序是獻是酬頳顔旣發溢思凱休徳音晏晏<lb/>
<pb n="KR4h0139_WYG_103-4b"/>
宏此徽猷咸徳至以自足願棲遲於一丘於是歡樂旣<lb/>
洽日薄西隅主稱湛露賓歌驪駒僕夫整駕言旋其居<lb/>
乃馮軾以迴軌騁輕駟於通衢反衡門以隱跡覽前聖<lb/>
之典謨感夏禹之防微悟儀氏之見疏覽往事而作戒<lb/>
罔非酒而惟愆哀秦穆之旣醉殲良人而棄賢嘉衛武<lb/>
之能悔著屡舞於初筵察成敗於往古埀將來於兹篇<lb/>
　　濁醪有妙理賦<hi>以神聖功用無㨗於酒為韻</hi>　<hi>宋</hi>蘇　軾<lb/>
酒勿嫌濁人當取醇失憂心於昨夢信妙理之凝神渾<lb/>
<pb n="KR4h0139_WYG_103-5a"/>
盎盎以無聲始從味入杳㝠㝠其似道徑得天眞伊人<lb/>
之生以酒為命常因旣醉之適方識此心之正稻米無<lb/>
知豈解窮理麴糵有毒安能發性乃知神物之自然蓋<lb/>
與天工而相並得時行道我則師齊相之飲醇逺害全<lb/>
身我則學徐公之中聖湛若秋露穆如春風疑宿雲之<lb/>
解駮漏朝日之暾紅初體粟之失去旋眼花之埽空酷<lb/>
愛孟生知其中之有趣猶嫌白老不頌徳而言功兀爾<lb/>
坐忘浩然天縱如如不動而體無礙了了常知而心不<lb/>
<pb n="KR4h0139_WYG_103-5b"/>
用座中客滿惟憂百榼之空身後名輕但覺一杯之重<lb/>
今夫明月之珠不可以襦夜光之璧不可以餔芻豢飽<lb/>
我而不我覺布帛燠我而不我娯惟此君獨游萬物之<lb/>
表蓋天下不可一日而無在醉常醒孰是狂人之藥得<lb/>
意忘味始知至道之腴又何必一石亦醉罔閒州閭五<lb/>
㪷解酲不問妻妾結韈庭中觀廷尉之度量脫鞾殿上<lb/>
誇謫仙之敏㨗陽醉逷地常陋王式之褊歌嗚仰天每<lb/>
譏楊惲之狹我欲眠而君且去有客何嫌人皆勸而我<lb/>
<pb n="KR4h0139_WYG_103-6a"/>
不聞其誰敢接殊不知人之齊聖匪昏之如古者晤語<lb/>
必旅之於獨醒者汨羅之道也屢舞者髙陽之徒歟惡<lb/>
蔣濟而射木人又何狷淺殺王敦而取金印亦自狂疎<lb/>
故我内全其天外寓於酒濁者以飲吾僕清者以酌吾<lb/>
友吾方耕於渺莽之野而汲於清泠之淵以醸此醪然<lb/>
後舉窪樽而屬予口<lb/>
　　濁醪有妙理賦<hi>次東坡韻</hi>　　　　　<hi>宋</hi>李　綱<lb/>
盡棄糟粕獨留精醇導性理以通妙知麴糵之有神融<lb/>
<pb n="KR4h0139_WYG_103-6b"/>
方寸於混茫處心合道齊天地於毫末遇境皆真厥初<lb/>
生民時維司命天有星以垂象周建官而設正泉香器<lb/>
潔旣曲盡於人為氣洌味甘乃資陶於天性蓋百禮之<lb/>
所須寧五漿之可並荒耽失職當戒羲和之湎淫溫克<lb/>
自將宜法文武之齊聖良辰美景明月清風沸新篘之<lb/>
蟻白滴小槽之珠紅味流霞而細酌掃浮雲之一空醇<lb/>
徳可嘉頌觚瓢於劉子醉郷不逺記風土於無功恍爾<lb/>
神逰窈然心縱天光泰定而遺萬物根塵解脫而忘六<lb/>
<pb n="KR4h0139_WYG_103-7a"/>
用藉之飲藥能資疾疹之痊或使墜車豈覺死生之重<lb/>
嗟夫此異隨珠寒可當襦此異和璧飢可當餔療飢寒<lb/>
以飽煖化憂忿為歡娯信麴生之風味豈侍坐之可無<lb/>
霞散冰肌謝仙人之石髓紅潮玉頰殊北苑之雲腴又<lb/>
曷貴盗醉甕下見鄙州閭得飲墦間歸驕妻妾三升起<lb/>
待詔之戀千首矜翰林之㨗分田種秫未訝淵明之迂<lb/>
㸔劔引杯更覺少陵之狹治則醒而亂則醉其智足稱<lb/>
飲愈多而貌愈恭其賢可接是知察行觀徳莫酒之如<lb/>
<pb n="KR4h0139_WYG_103-7b"/>
自昔逹者必取之於飲而粹者元魯山之徳也飲而拙<lb/>
者陽道州之政歟袒裼相從笑竹林之七逸供帳出餞<lb/>
賢都門之二疏故我取足於心得全於酒内以此而怡<lb/>
弟昆外以此而燕賓友雖一杯於一石同酣適之功又<lb/>
何必吸百川以長鯨之口<lb/>
　　中山松醪賦　　　　　　　　<hi>宋</hi>蘇　軾<lb/>
始予宵濟於衡漳車徒渉而夜號燧松明以記淺散星<lb/>
宿於亭皋鬱風中之香霧若訴予以不遭豈千歳之妙<lb/>
<pb n="KR4h0139_WYG_103-8a"/>
質而死斤斧於鴻毛效區區之寸明曾何異於束蒿爛<lb/>
文章之糾纆驚節解而流膏嘻作厦其已逺尚藥石之<lb/>
可曹收薄用於桑榆製中山之松醪救爾灰燼之中免<lb/>
爾螢爝之勞取通明於盤錯出肪澤於烹熬與黍麥而<lb/>
皆熟沸春聲之嘈嘈味甘餘而少苦歎幽姿之獨髙知<lb/>
甘酸之易壊笑凉州之葡萄似玉池之生肥非内府之<lb/>
蒸羔酌以癭藤之紋樽薦以石盤之霜螯曽日飲之㡬<lb/>
何覺天刑之可逃投拄杖而起行罷兒童之抑搔望西<lb/>
<pb n="KR4h0139_WYG_103-8b"/>
山之咫尺欲蹇裳以逰遨跨超峰之奔鹿接挂壁之飛<lb/>
猱遂從此而入海眇翻天之雲濤使夫嵇阮之倫與八<lb/>
仙之羣豪或騎麟而翳鳯争榼挈而瓢操顚倒白綸巾<lb/>
淋漓宫錦袍追東坡而不可及歸餔歠其醨糟潄松風<lb/>
於齒牙猶足以賦逺遊而續離騷也<lb/>
　　酒子賦有序　　　　　　　　<hi>宋</hi>蘇　軾<lb/>
南方釀酒未大熟取其膏液謂之酒子率得十一旣熟<lb/>
則反之醅中而潮人王介石泉人許珏乃以是餉予寧<lb/>
<pb n="KR4h0139_WYG_103-9a"/>
其醅之漓以蘄予一醉此意豈可忘哉乃為賦之<lb/>
米為母麴為父烝羔豚出髓乳憐二子自節口餉滑甘<lb/>
輔衰朽先生醉二子舞歸淪其糟飲其友先生旣醉而<lb/>
醒醒而歌之曰吾觀穉酒之初泫兮若嬰兒之未孩及<lb/>
其溢流而走空兮又若時女之方笄割玉脾於蠭室兮<lb/>
氄雛鵝之毰毸味盎盎其春融兮氣凜冽而秋凄自我<lb/>
皤腹之𤓰罌兮入我凹中之荷杯暾朝霞於霜谷兮濛<lb/>
夜稻於露畦吾飲少而輙醉兮與百榼其均齊游物初<lb/>
<pb n="KR4h0139_WYG_103-9b"/>
而神凝兮反實際而形開顧無以酧二子之勤兮出妙<lb/>
語為瓊瑰歸懐璧且握珠兮挾所有以傲厥妻遂諷誦<lb/>
以忘食兮殷空腸之轉雷<lb/>
　　洞庭春色賦<hi>有序</hi>　　　　　　<hi>宋</hi>蘇　軾<lb/>
安定郡王以黄柑釀酒名之曰洞庭春色其猶子德麟<lb/>
得之以餉予戲作賦曰<lb/>
吾聞橘中之樂不減啇山豈霜餘之不食而四老人者<lb/>
游戲於其間悟此世之泡幻藏千里於一斑舉棗葉之<lb/>
<pb n="KR4h0139_WYG_103-10a"/>
有餘納芥子其何艱宜賢王之逹觀寄逸想於人寰嫋<lb/>
嫋兮秋風泛天宇兮清閒吹洞庭之白浪漲北渚之蒼<lb/>
灣攜佳人而往遊勒霧鬢與風鬟命黄頭之千奴巻震<lb/>
澤而與俱還糅以二米之未藉以三脊之菅忽雲蒸而<lb/>
冰解旋珠零而涕澘翠勺銀罌紫絡青綸隨屬車之鴟<lb/>
夷款木門之銅鐶分帝觴之餘瀝幸公子之破慳我洗<lb/>
盞而起甞散腰足之痺頑盡三江於一吸吞魚龍之神<lb/>
姦醉夢紛紜始如髦蠻鼓巴山之桂楫叩林屋之瓊闗<lb/>
<pb n="KR4h0139_WYG_103-10b"/>
卧松風之瑟縮揭春溜之淙潺進范蠡於渺茫弔夫差<lb/>
之惸鰥屬此觴於西子洗亡國之愁顔驚羅韤之塵飛<lb/>
失舞袖之弓彎覺而賦之以授公子曰嗚呼噫嘻吾言<lb/>
夸矣公子其為我删之<lb/>
　　㭨子酒賦　　　　　　　　　<hi>宋</hi>李　綱<lb/>
伊南方之碩果稟炎輝之正氣實石緻而睟文膚脂凝<lb/>
而膩理厥中<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然自含天體釀陰陽之絪緼蓄雨露之<lb/>
清泚不假麴糵作成芳美流糟粕之精英雜羔豚之乳<lb/>
<pb n="KR4h0139_WYG_103-11a"/>
髓何煩九醖宛同五齊資逹人之嗽吮有君子之多㫖<lb/>
穆生對而欣然杜康甞而愕爾謝凉州之葡萄笑淵明<lb/>
之秫米氣盎盎而春和色溫溫而玉粹當炎荒之九秋<lb/>
寄美人於千里不費缾罍以介夀祉破紫殻之堅圓剖<lb/>
冰肌之柔脆酌彼窪樽薦兹妙味吸沆瀣而咀瓊瑶可<lb/>
忘懐而一醉<lb/>
　　蒲桃酒賦<hi>有序</hi>　　　　　　　<hi>元</hi>元好問<lb/>
劉鄧州光甫為予言吾安邑多蒲桃而人不知有釀酒<lb/>
<pb n="KR4h0139_WYG_103-11b"/>
法少日常與故人許仲祥摘其實並米炊之釀雖成而<lb/>
古人所謂甘而不飴冷而不寒者固已失之矣貞祐中<lb/>
鄰里一民家避宼自山中歸見竹器所貯蒲桃在空盎<lb/>
上者枝蔕已乾而汁流盎中薫然有酒氣飲之良酒也<lb/>
蓋乆而腐敗自然成酒耳不傳之秘一朝而發之文士<lb/>
多有所述今以屬子子寧有意乎予曰世無此酒乆矣<lb/>
予亦嘗見還自西域者云大食人絞蒲桃漿封而埋之<lb/>
未㡬成酒愈乆者愈佳有藏至千斛者其說正與此合<lb/>
<pb n="KR4h0139_WYG_103-12a"/>
物無大小顯晦自有時決非偶然者夫得之數百年之<lb/>
後而證數萬里之逺是可賦也於是乎賦之其辭曰<lb/>
西域開漢節迴得蒲桃之竒種與天馬兮俱來枝蔓千<lb/>
年鬱其無涯歛清秋以春煦發至羙乎胚胎意天以美<lb/>
釀而飽予出遺法於湮埋索罔象之𤣥珠薦清明於玉<lb/>
杯露初零而未結雲已薄而仍裁挹幽氣之薫然釋煩<lb/>
悁於中懷覺松津之孤峭羞桂樹之塵埃我觀酒經必<lb/>
麴糵之中媒水泉資香潔之助秫稻取精良之材效衆<lb/>
<pb n="KR4h0139_WYG_103-12b"/>
技之畢前敢一物之不諧艱難而出羙好徒酖毒之貽<lb/>
哀繄工倕之物化與梓慶之心齋旣以天而合天故無<lb/>
桎乎靈䑓吾然後知珪璋玉毁青黄木災音哀而鼓鐘<lb/>
味薄而鹽梅惟揮殘天下之聖法可以復嬰兒之未孩<lb/>
安得純白之士而與之同此味哉<lb/>
　　軋賴機酒賦<hi>有序</hi>　　　　　　<hi>元</hi>朱德潤<lb/>
至正甲申冬推官馮仕可惠以軋賴機酒命僕賦之蓋<lb/>
譯語謂重醸酒也辭以末學荒蕪措辭弗精承教再四<lb/>
<pb n="KR4h0139_WYG_103-13a"/>
勉掇古人餘韻而為之賦曰<lb/>
崆峒山人嘗讀書閉門窮冬適屆朔風晝昏圍爐忘熱<lb/>
袖手不溫雖户牖之墐塞方霰雹之飛翻羡可居而蟲<lb/>
蟄徒兀坐以鴟蹲悵然懷友隱几忘言俄而蔌蔌葸葸<lb/>
起問童子剥剥啄啄衡門誰啓乃有麴生之流駢肩累<lb/>
足接跡而至揖予而前曰子何瘁色之如是邪衣不寒<lb/>
乎食無飢乎衣食粗足思慮何居得非天氣之栗烈觱<lb/>
發之號呼生與儕軰洗爵奠斚提壺挈觴汲甕底之新<lb/>
<pb n="KR4h0139_WYG_103-13b"/>
篘泲醅餘之宿嘗法酒人之佳製造重釀之良方名曰<lb/>
軋賴機而色如酎貯以札索麻而氣㣲香卑洞庭之黄<lb/>
柑陋列肆之𤓰薑笑灰滓之采石薄泥封之東陽觀其<lb/>
釀器扃鑰之機酒候溫凉之殊甑一器而兩圏鐺外環<lb/>
而中窪中實以酒仍椷合之無餘少焉火熾旣盛鼎沸<lb/>
為湯包混沌於鬱蒸鼓元氣於中央薫陶漸漬凝結為<lb/>
煬滃渤若雲蒸而雨滴霏㣲如霧融而露瀼中㴠旣竭<lb/>
於連熝頂溜咸濡於四旁乃瀉之以金盤盛之以瑶樽<lb/>
<pb n="KR4h0139_WYG_103-14a"/>
開醴筵而命友醉山頽之玉人但見酡顔眩耀餘嗽淋<lb/>
漓亂我邊豆屢舞僛僛麴生掀髯撫掌笑歌攲側勸我<lb/>
飲淳若有徳色謂日費萬錢或時飲一石眠長安酒家<lb/>
之市倒黄公舊壚之側若斯之歡酒奚無益僕謝曰誠<lb/>
不敏亦有古語子試聼旃昔儀狄肇醖大禹疏焉酣歌<lb/>
恒舞伊訓是宣羲和湎淫而時日廢慶封易内而國朝<lb/>
遷陽豎獻飲而子反去楚灌夫使酒而徙相於燕故古<lb/>
人節之以酬酢戒之以誥誓避酒祸於將萌飲終日而<lb/>
<pb n="KR4h0139_WYG_103-14b"/>
不醉賓主百拜一獻而始三爵為燕享之誠九獻乃上<lb/>
公之禮觚稜兕觥設於賓筵玉瓚黃流薦之廟祀豈子<lb/>
庶賤飲不知止儻罹驕淫君子所恥子雖勸飲吾弗為<lb/>
矣麴生復蹙額而前曰噫當今之盛禮莫盛於軋賴機<lb/>
蓋逹官之所薦豪家之所施子居隘陋曽不之知山人<lb/>
囅然而笑曰子知今日之所尚風俗之所推亦管見於<lb/>
一斑猶盎聚之醯雞子不遐棄重為言之延祐之秋僕<lb/>
以文藝見召隨天使而北轅曽待命於公車屡承宣於<lb/>
<pb n="KR4h0139_WYG_103-15a"/>
禁垣聞宿衛之遺老談中統之初年巍巍乎世皇儉徳<lb/>
之美昭昭乎聖謨貽厥之傳謂飯羊毋棄其髖髀酒淹<lb/>
莫漬於衣氊五齊以饗宗廟三酒以祀昊天光祿監六<lb/>
材之劑宣徽進五方之鮮鸞輿嵗幸於開平醴鬯時頒<lb/>
於太官盛錫燕於羣臣講賓酬於内園太常列朝儀於<lb/>
班席御史肅朝㑹而糾愆句臚傳而杯舉節樂應而絲<lb/>
彈旣醉旣飽弗譁弗喧於以示太羮𤣥酒之質樸於以<lb/>
見調元生物之甄陶槖神化於一區降德耀於九霄饋<lb/>
<pb n="KR4h0139_WYG_103-15b"/>
五漿於暍者賜三脯於老饕穄來朝酮發西涼之馬乳<lb/>
鴟夷屬車載大宛之葡萄玉門有保障之酒泉鐵堠有<lb/>
金山之羊羔祁連有和酪之冰竇𤣥菟有濁醠之松膠<lb/>
白塡有宿熟之魯醖黒䝤有顆漿之椰瓢輻湊兩都恩<lb/>
沾四郊臨辟雍而養耆耄擴淳風而化漓澆措天下於<lb/>
泰和之域澤生民於仁義之膏又豈特羨隨人之玉薤<lb/>
責楚貢之包茅也哉於是麴生之流聞吾言逡巡再拜<lb/>
趨隅摳衣進退有禮羞前之為將棄壺觴於糟丘之澤<lb/>
<pb n="KR4h0139_WYG_103-16a"/>
揮盞斚於牛飲之池謂寧歎於扼腕母終酣於噬臍僕<lb/>
曉之曰酒者𤣥醴天之甘祿時和歲豐家給人足麴糵<lb/>
以時湛熾潔熟以之享神神降之福以之祈年年登五<lb/>
穀朋酒斯享親戚用睦吾試與子禮飲是朂肴核具陳<lb/>
杯盤新沐問答未已春陽煜煜箋吾賦於棐几記匏樽<lb/>
之相屬<lb/>
　　醉賦<hi>有序</hi>　　　　　　　　　<hi>唐</hi>皇甫湜<lb/>
昔劉伶作酒德頌以折搢紳處士余嘗為沉湎所困因<lb/>
<pb n="KR4h0139_WYG_103-16b"/>
作醉賦寄嘲任山君君嗜此物亦以警之爾<lb/>
沉湎於酒有晉之七賢心逰於夢境堕於煙六府漫漫<lb/>
四支緜緜逶隨津淳陶和渾鮮遺天地之濶大失膏火<lb/>
之消煎寂寂寞寞根歸復樸居若死灰行猶飄殻車屢<lb/>
堕兮無傷首鎭濡兮不覺機發而動魂交而瞑合文字<lb/>
之醇味反騷人之獨醒曽不知其耳目尚何懼於雷霆<lb/>
偶四體以合莫歸一元而太寧麴糵氣散竹桂滋已百<lb/>
慮森復七情紛始風飄火爇矜誇跱跂嗟害馬之驟還<lb/>
<pb n="KR4h0139_WYG_103-17a"/>
顧息肩兮未㡬蘇門子聞而笑之曰子之於道其醯雞<lb/>
乎彼至人者天地根性情虚披拂衆萬脫遺寰區形猶<lb/>
大象心冥太初故大患乃失而至道可居也乃今假荒<lb/>
惑之具沉耳目之機其解須㬰憂患繁滋中心不可損<lb/>
外患生之為疹為毒為狂為醨負責之道陰陽戾違束<lb/>
乎巫醫毆乎有司辱身滅名痿肺淫支狼狽猖蹶為大<lb/>
人嗤不得盡年玉色先衰曽不如覩無醉時使人困苦<lb/>
如斯<lb/>
<pb n="KR4h0139_WYG_103-17b"/>
　　中酒賦　　　　　　　　　　<hi>唐</hi>陸龜䝉<lb/>
書編百氏病載千名將有濱於九死諒無敵於餘酲牕<lb/>
間落月枕上殘更意欲問而無問夢將成而不成心悄<lb/>
悄目瞠瞠愛静中而人且語愁曙後而雞已鳴才遭轥<lb/>
轢適别恩情屈大夫之獨醒應難共語阮校尉之連醉<lb/>
不可同行氣縷支緜神雜色沮前歡已誓於抛擲往事<lb/>
空經乎思慮有馘卓擒伶之伍我願先登有殛狄放杜<lb/>
之君臣能執御聿當㧞酒樹平麴封培仲榼碎堯鍾先<lb/>
<pb n="KR4h0139_WYG_103-18a"/>
刋羙椽次削眞龍編虎䰅者寧教畔去持蟹螯者不要<lb/>
相逢欲倚還眠將詞又黙深窮寂寞之境别有淒凉之<lb/>
域黃昏細雨迷途而不到長亭白晝繁花失意而初歸<lb/>
故國背枕求隱牽幃就黒愁應平子分與渴是相如傳<lb/>
得感物逾嗟懷人有惻謝月鏡共王清去去不乏風流<lb/>
杜蘭香别張碩來來更無消息冠纓不御柸桉空陳徒<lb/>
殲燕燕之髀浸費猩猩之脣牛心表異熊掌稱珍剪雲<lb/>
夢䔇採泮宫芹周子之菘向晚庾郎之薤初春加以歐<lb/>
<pb n="KR4h0139_WYG_103-18b"/>
川桂蠧潁谷榆人雖馳心於萬品且忘味於兹辰莫話<lb/>
三年誰云五斗從齊奴車騎如水任阿寗風姿似柳仙<lb/>
莫得而媒豔何能而有麟毫簾近遮雲母不足驚心琥<lb/>
珀釧將還玉兒未能迴首或乃强迎賓友力答牋書落<lb/>
魄不啻壓伊有餘襜褕猶嬾整解散固慵梳卞士蔚專<lb/>
諷蝦蟇誠堪竊笑莊周子化為蝴蝶實是憑虚客曰雖<lb/>
鯖鮓能珍微風可折豈比夫榴花竹葉之味酃水中山<lb/>
之碧必能醺骨酡顔潛銷暗釋况前覆乃後車之<lb/>
<pb n="KR4h0139_WYG_103-19a"/>
警獨行為衆人之僻不然吾將受教於聖賢敢忘歡伯<lb/>
　　卯飲賦　　　　　　　　　　<hi>宋</hi>張　耒<lb/>
張子晨起落然四壁千林霜暁四顧寒寂先生惘然而<lb/>
不自得顧視壁間若有物焉短脰魁腹兮長喙旁啄而<lb/>
椎髻上直也雖未知其何祥而津津然有喜色矣於是<lb/>
童子趨而進曰是有客曰麴生者願奉先生於頃刻先<lb/>
生欣然三揖而進之葢其氣盎盎洌而浮兮其聲瀏瀏<lb/>
和而幽兮其質醇醇毅以柔兮先生曰甚矣予之不敏<lb/>
<pb n="KR4h0139_WYG_103-19b"/>
也今日乃知從子之游於是體之粟然寒者温心之鬱<lb/>
然結者散已大忘於寒暑尚何有於夜旦揖麴生而告<lb/>
之曰吾將旦旦與君周旋旣導君以辰良又餞君以芳<lb/>
鮮而可乎麴生對曰斥子之泉吾泉出兮枵吾之腹君<lb/>
腹實兮陋彼昏之獻嘲何啻富子於一日兮<lb/>
　　解朝酲賦　　　　　　　　　<hi>金</hi>趙秉文<lb/>
心怦怦兮危弦身恍恍兮風船頭岑岑其作惡神昏昏<lb/>
其欲眠安得尤物之蕭爽析朝酲為可憐若夫虀金苞<lb/>
<pb n="KR4h0139_WYG_103-20a"/>
之嫩馨膾玉縷之芳鮮蛤酒熟而口哆蟹糟醉而臍團<lb/>
皆足以扶尊前之頽玉醒座上之逃禪自蕭閑五憶之<lb/>
外及涪翁與坡仙或耳目所不察蓋亦畧得而言焉又<lb/>
若酪水冰融山梨凍堅剖西𤓰之蜃卵烹北蔡之蛟涎<lb/>
亦足解五更之得夢快一嚼於冰泉至若辣蓼之和邪<lb/>
蒿之醬牛魚之醢鹿尾之漿海東頭鵞安西尾羊雋以<lb/>
天保<hi>原本闕二字</hi>秦王殿以紅腊飯以黄粱然後煎以松風蟹<lb/>
眼之湯然以清泉黃串之香已而龍巖雪谿擘烏絲而<lb/>
<pb n="KR4h0139_WYG_103-20b"/>
操翰墨竹溪黃山揮玉麈而談冰霜却弓彎而謝珠貫<lb/>
屏水逺與山長笑五斗於竹林追獨醒於沅湘輾然汗<lb/>
出釋然病已亦可謂彼此一時跨鶴於維揚者邪<lb/>
　　茶賦　　　　　　　　　　　<hi>唐</hi>顧　况<lb/>
稽天地之不平兮蘭何為兮早秀菊何為兮遲榮皇天<lb/>
旣孕此靈物兮厚地復糅之而萌惜下國之偏多嗟上<lb/>
林之不生如羅玳筵展瑶席凝藻思開靈液賜名臣留<lb/>
上客谷鶯囀宫女嚬汎濃華漱芳津出恒品先衆珍君<lb/>
<pb n="KR4h0139_WYG_103-21a"/>
門九重聖夀萬春此茶上逹於天子也滋飯蔬之精素<lb/>
攻肉食之羶膩發當暑之清吟滌通宵之昏寐杏樹桃<lb/>
花之深洞竹林草堂之古寺乘槎海上來飛錫雲中至<lb/>
此茶下被於幽人也雅曰不知我者謂我何求可憐翠<lb/>
澗陰中有碧泉流舒鐵如金之鼎越泥似玉之甌輕煙細<lb/>
珠靄然浮爽氣淡煙風雨秋夢裏還錢懷中贈橘雖神<lb/>
祕而焉求<lb/>
　　煎茶賦　　　　　　　　　　<hi>宋</hi>黃庭堅<lb/>
<pb n="KR4h0139_WYG_103-21b"/>
洶洶乎如澗松之發清吹皓皓乎如春空之行白雲賓<lb/>
主欲眠而同味水茗相投而不渾苦口利病解膠滌昏<lb/>
未嘗一日不放箸而䇿茗椀之勲者也余嘗為嗣直瀹<lb/>
茗因錄其滌煩破睡之功為之甲乙建溪如割雙井如<lb/>
□日鑄如㔢其餘苦則辛螫甘則底滯嘔酸寒胃令人<lb/>
失睡亦未足與議或曰無甚髙論敢問其次涪翁曰味<lb/>
江之羅山嚴道之䝉頂黔陽之都濡髙株瀘川之納溪<lb/>
梅嶺夷陵之壓甎臨邛之火井不得已而去於三則六<lb/>
<pb n="KR4h0139_WYG_103-22a"/>
者亦可酌兔褐之甌瀹魚眼之鼎者也或者又曰寒中<lb/>
瘠氣莫甚於茶或濟之鹽勾賊破家滑竅走水又况雞<lb/>
蘇之與胡麻涪翁於是酌岐雷之醪醴參伊聖之湯液<lb/>
斮附子如博投以熬葛仙之堊去藙而用鹽去橘而用<lb/>
薑不奪茗味而佐以草石之良所以固太倉而堅作彊<lb/>
於是有胡桃松實菴摩鴨脚勃賀蘼蕪水蘇甘菊旣加<lb/>
臭味亦厚賓客前四後四各用其一少則美多則惡發<lb/>
揮其精神又益於咀嚼蓋大匠無可棄之材太平非一<lb/>
<pb n="KR4h0139_WYG_103-22b"/>
士之畧厥初貪味雋永速化湯餅乃至中夜不眠耿耿<lb/>
旣作溫齊殊可屢歃如以六經濟三尺法雖有除治與<lb/>
人安樂賓至則煎去則就榻不游軒后之華胥則化莊<lb/>
周之蝴蝶<lb/>
　　瓊芽賦<hi>有序</hi>　　　　　　　　<hi>元</hi>陳　旅<lb/>
欒陽之野多芍藥人掇其芽以為蔬茹雄武邢遵道始<lb/>
治之以代茗飲清腴甘芳能輔氣導血非茗飲所能及<lb/>
也至治中有㫖命如法以進天子飲而嘉之於是乎有<lb/>
<pb n="KR4h0139_WYG_103-23a"/>
瓊芽之名夫芍藥之為物以花艷取重於流俗至用為<lb/>
藥餌為烹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之滋皆不以盡芍藥之妙自著本草以來<lb/>
至今世始得因遵道以所藴者見知天子何其遇之晚<lb/>
也余惟物之不遇於世者多矣固有一無所遇而竟已<lb/>
者而不欲以他技自衒至晚始一遇者亦可悲也余年<lb/>
四十有一始為國子助教天暦二年夏扈從至上京因<lb/>
過邢生飲瓊芽而生徴予賦其辭曰<lb/>
繄神臯之瀰迤兮余嘗䇿馬而孤征朱光熇陰雨復暘<lb/>
<pb n="KR4h0139_WYG_103-23b"/>
兮瓊芽怒抽寖滿乎郊坰彼婦子之踵踵兮持頃筐以<lb/>
取盈蓋醃之以為菹兮復芼之以為羮友野茹以雜進<lb/>
兮至溷辱於腐腥旣不得吐曽華以當春兮又不為雅<lb/>
劑以上下乎參苓懿邢生之嗜竒兮顓與世而相違戸<lb/>
腰艾其總總兮則紉蘭以佩之閔靈苖之純嫩兮曽不<lb/>
得鬯其所施乃登廣原渉芳澨披翳卉擷珍栽盛以文<lb/>
竹之筥屑以緑石之磑瀹之以檻泉燥之以火燧廣延<lb/>
紺霜遜其色丹丘寳露媿其液諸拓巴且甘斯埓也留<lb/>
<pb n="KR4h0139_WYG_103-24a"/>
夷軒于芬斯奪也乃若溽霤旣收凉吹初作鸞旂罷獵<lb/>
張宴廣漠舞魚龍於鈞天厭牛羊於珠澤亟命進乎瓊<lb/>
芽俾得聮於玉食當是時也金沙紫筍龍安騎火乳窟<lb/>
仙掌䝉頂麥顆皆於邑以無色甘退列於下佐夫何一<lb/>
幽人兮攬孤芳以徘徊撫年嵗之旣晏兮恐繁霜其崔<lb/>
嵬念寵榮之所在兮競膏車以先馳或以近而易與兮<lb/>
或以逺而不見推或握瑜以來毁兮或羣薦而非瓌以<lb/>
媚世者之誠可恥兮則寧抱吾素而委蛇<lb/>
<pb n="KR4h0139_WYG_103-24b"/>
　　茶僧賦<hi>有序</hi>　　　　　　　　<hi>宋</hi>方　岳<lb/>
林子仁名茶瓢曰茶僧予為之賦<lb/>
秋崖人問茶僧曰咨爾佛子多生糾纒今者得度以何<lb/>
因縁豈其能重譯陸羽之經飽叅趙州之禪也歟纍彼<lb/>
灌莽翳於原田扶種族之瓠落引苗裔之蔓延繫有尼<lb/>
父之歎磊若壺公所懸彼軀體之擁腫而猥大者君子<lb/>
雖器之而未知其孰賢或刳而中或剖而邉士操取飲<lb/>
於夜澗鳥勸行沽於春煙曽未若爾出家在許瓢之後<lb/>
<pb n="KR4h0139_WYG_103-25a"/>
而成佛在魏瓠之先也試嘗為埽除霜茁提攜出山衣<lb/>
以駞尼之淺褐喜其梵相之堅圓與之轉法輪於午寂<lb/>
戰魔事於春眠山童敲雲外之臼野老掬雪中之泉瞬<lb/>
木上座其少休與竹尊者而留連嗽冰玉之不再搜文<lb/>
字之五千然後挂維摩拂卧溈山缾未嘗不歎曰竒哉<lb/>
此僧之精研也<lb/>
　　杞菊賦<hi>有序</hi>　　　　　　　　<hi>唐</hi>陸龜䝉<lb/>
天隨生宅荒少牆屋多隙地著圖書所前後皆樹以杞<lb/>
<pb n="KR4h0139_WYG_103-25b"/>
菊春苗恣肥得以採擷供左右杯案及夏五月枝葉老<lb/>
硬氣味苦澀旦暮猶責兒童軰拾掇不已人或歎曰千<lb/>
乘之邑非無好事之家日欲擊鮮為具以飽君者多矣<lb/>
君獨閉闗不出率空腸貯古聖賢道徳言語何自苦如<lb/>
此生笑曰我㡬年來忍飢誦經豈不知屠沽兒有酒食<lb/>
邪退而作杞菊賦以自廣云<lb/>
惟杞惟菊偕寒互緑或穎或苕煙披雨沐我衣敗綈我<lb/>
飯脫粟羞慙齒牙茍且粱肉蔓延駢羅其生實多爾杞<lb/>
<pb n="KR4h0139_WYG_103-26a"/>
未棘爾菊未莎其如予何其如予何<lb/>
　　後杞菊賦<hi>有序</hi>　　　　　　　<hi>宋</hi>蘇　軾<lb/>
天隨生自言嘗食杞菊及夏五月枝葉老硬氣味苦澀<lb/>
猶食不巳因作賦以自廣始余嘗疑之以為士不遇窮<lb/>
約可也至於饑餓嚼齧草木則過矣而余仕宦十有九<lb/>
年家日益貧衣食之奉殆不如昔者及移守膠西意且<lb/>
一飽而齋廚索然不堪其憂出與通守劉君廷式循古<lb/>
城廢圃求杞菊食之捫腹而笑然後知天隨之言可信<lb/>
<pb n="KR4h0139_WYG_103-26b"/>
不謬作後杞菊賦以自嘲且解之云<lb/>
吁嗟先生誰使汝坐堂上稱太守前賓客之造請後掾<lb/>
屬之趨走朝衙達午夕坐過酉曽杯酒之不設攬草木<lb/>
以誑口對案顰蹙舉箸噎嘔昔陰將軍設麥飯與葱葉<lb/>
井丹推去而不齅怪先生之眷眷豈故山之無有先生<lb/>
听然而笑曰人生一世如屈伸肘何者為貧何者為富<lb/>
何者為美何者為陋或糠覈而瓠肥或粱肉而墨瘦何<lb/>
侯方丈庾郎三九較豐約於夢寐卒同歸於一朽吾方<lb/>
<pb n="KR4h0139_WYG_103-27a"/>
以杞為糧以菊為糗春食苗夏食葉秋食花實而冬食<lb/>
根庶㡬乎西河南陽之夀<lb/>
　　後杞菊賦<hi>有序</hi>　　　　　　　<hi>宋</hi>張　耒<lb/>
余到官之明年以事之東海道漣水漣水令盛僑以蘇<lb/>
子瞻先生後杞菊賦示余余不達世事自初得官即不<lb/>
欲仕而親老矣家苦貧冀斗升之粟以紓其朝夕之急<lb/>
然到官歲餘困於往來奔走之費而家之窘迫益甚向<lb/>
日悲愁歎嗟自以無聊旣讀後杞菊賦而後洞然如先<lb/>
<pb n="KR4h0139_WYG_103-27b"/>
生者猶如是則余而後可以無歎也<lb/>
有蓬四垣張子居官童子晨謁有駒在門張子迎客平<lb/>
生故人予致其勤餽客以飱擷露菊之清英剪霜杞之<lb/>
芳根芳旉滿前無有馨膻客愠而作謂余曷然張子始<lb/>
歎終笑以言陋雖爾棄分則余安子聞之乎膠西先生<lb/>
為世逹者文章行義徧滿天下出守膠西曽是不飽先<lb/>
生不愠賦以自笑先生哲人太守尊官食若不厭况於<lb/>
余焉不稱是懼敢謀其他請卒余說子無我嗟冥冥之<lb/>
<pb n="KR4h0139_WYG_103-28a"/>
中實有神物主司下人不間毫髮夫徳不稱享者殃勞<lb/>
不償費者罰余身甚微余事甚賤聊逍遥於枯槁庶自<lb/>
逺於人患客謝而食如膏如飴兹山林之所樂余與爾<lb/>
其焉之<lb/>
　　後杞菊賦　　　　　　　　　<hi>宋</hi>張　栻<lb/>
張子為江陵之數月時方中春草木敷榮經行郡圃意<lb/>
有所欣非花柳之是問眷杞菊之青青爰命采掇付之<lb/>
庖人汲清泉以細烹屏五味而不親甘脆可口蔚其芳<lb/>
<pb n="KR4h0139_WYG_103-28b"/>
馨蓋日為之加飯而他物㡬不足以前陳飯已捫腹得<lb/>
意謳吟客有問者曰異哉先生之嗜此也昔坡公之在<lb/>
膠西值黨禁之方興歎齋廚之簫條乃攬乎草木之英<lb/>
今先生當無事之世據方伯之位校吏奔走頤指如意<lb/>
廣厦延賓毬塲享士清酒百壺鼎臑俎胾宰夫奏刀各<lb/>
獻其技顧無求而弗獲雖醉飽其何忌而乃樂從夫野<lb/>
人之餐豈亦下取乎葑菲不然得無近於矯激有同於<lb/>
脫粟布被者乎張子笑而應之曰天壤之間孰為正味<lb/>
<pb n="KR4h0139_WYG_103-29a"/>
厚或腊毒淡乃其至猩脣豹胎徒取詭異山鮮海錯紛<lb/>
糾莫計茍滋味之或偏在六府而成贅極口腹之所欲<lb/>
初何出乎一美惟杞與菊中和所萃微莖不苦滑甘靡<lb/>
滯非若他蔬善嘔走水旣瞭目而安神復沃煩而蕩穢<lb/>
騐南陽與西河又頽齡之可制此其為功曷可殫紀况<lb/>
於膏粱之習貧賤則廢雋永之求不得則恚兹隨寓之<lb/>
必有雖約居而足恃殆將與之終身又可貽夫同志子<lb/>
獨不見吾納湖之陰乎雪消壌肥其茸萎蕤與子婆娑<lb/>
<pb n="KR4h0139_WYG_103-29b"/>
薄言掇之石銚瓦椀啜汁咀虀高論唐虞詠歌詩書嗟<lb/>
乎微斯物孰同先生之歸於是相屬而歌殆日晏以忘<lb/>
飢<lb/>
　　豆羮賦　　　　　　　　　　<hi>晉</hi>張　翰<lb/>
乃有孟秋嘉菽埀枝挺莢是刈是穫充簞盈篋香鑠和<lb/>
調周疾赴急時御一桮下咽三歎時在下邑頗多艱難<lb/>
空匱之厄固不綴歡追念昔日啜菽永安<lb/>
　　菜羮賦<hi>有序</hi>　　　　　　　　<hi>宋</hi>蘇軾<lb/>
<pb n="KR4h0139_WYG_103-30a"/>
東坡先生卜居南山之下服食器用稱家之有無水陸<lb/>
之味貧不能致煮蔓菁蘆菔苦薺而食之其法不用醯<lb/>
醬而有自然之味蓋易而可常享乃為之賦其辭曰<lb/>
嗟余生之褊迫如脫兔其何因殷詩腸之轉雷聊禦餓<lb/>
而食陳無芻豢以適口荷鄰蔬之見分汲幽泉以揉濯<lb/>
摶露葉與瓊根㸑鉶錡以膏油泫融液而流津適湯濛<lb/>
如松風投糝豆而諧匀覆陶甄之穹崇罷攬觸之煩勤<lb/>
屏醯醬之厚味却椒桂之芳辛水耗初而釜治火増壯<lb/>
<pb n="KR4h0139_WYG_103-30b"/>
而力均滃嘈雜而亷清信淨美而甘分登盤盂而薦之<lb/>
具匕箸而晨飱助生肥於玉池與五鼎其齊珍鄙易牙<lb/>
之效技超傅說而䇿勲沮彭尸之爽惑調竈鬼之嫌嗔<lb/>
嗟丘㛐其自隘陋樂羊而匪人先生心平而氣和故雖<lb/>
老而體胖忘口腹之為累似不殺而成仁竊比子於誰<lb/>
歟葛天氏之遺民<lb/>
　　玉延賦　　　　　　　　　　<hi>宋</hi>陳與義<lb/>
吾聞陽公之田不墾不耕爰播盈斗可獲連城資陰陽<lb/>
<pb n="KR4h0139_WYG_103-31a"/>
之淑氣孕天地之至精蜿蜒赤埴之腴煌扈白虹之英<lb/>
驚山木之潤發冒朝采之餘榮逮百嘉之澤盡候此玉<lb/>
之豐成王公大人方以不貪為寶辭秦玉而陋楚珩雖<lb/>
三獻其奚售乃舉贄於老生老生囊中之法未試腹内<lb/>
之雷乆鳴搴石鼎以自濯搘豕腹之彭亨春江浩其波<lb/>
濤逺壑颯以松聲俄白雲之漲谷亂雙眼於晦明擅人<lb/>
間之三絶色味勝而香清捧杯盂而笑領映户牖之新<lb/>
晴斥去懶殘之芋盡棄接輿之菁收竒勲於景刻匕未<lb/>
<pb n="KR4h0139_WYG_103-31b"/>
落而體輕凌厲八仙埽除三彭見蓬萊之夷路接閶闔<lb/>
於初程彼徇華之大夫含三生之宿酲汙之以蜂蜜辱<lb/>
之以羊羮合嘗逸少之炙同傳孝儀之鯖歎超然之至<lb/>
味乃陸沉於聾盲豈皆能於我遇亦或卿而或烹起援<lb/>
筆以三叫馳蛇蚓以縱横吾何與大夫之迷疾蓋以慰<lb/>
此玉之不平也<lb/>
　　餅賦　　　　　　　　　　<hi>晉</hi>束　晳<lb/>
若夫三春之初隂陽交際寒氣既除温不至熱<lb/>
<pb n="KR4h0139_WYG_103-32a"/>
於時享宴則饅頭宜設炎律方回純陽布暢服<lb/>
絺飲氷隨隂而凉此時為餅莫若薄壮商風既<lb/>
厲大火西移鳥獸毨毛樹木疏枝肴饌尚温則<lb/>
起溲可施𤣥冬猛寒清晨之㑹涕凍鼻中霜凝<lb/>
口外充虚解戰湯餅為最然皆用之有時所適<lb/>
者也茍錯其次則不能斯善其可以通冬達夏<lb/>
終嵗常施四時從用無所不宜惟牢丸乎爾乃<lb/>
重羅之麵塵飛白雪膠黏筋䵑溔液濡澤肉則<lb/>
<pb n="KR4h0139_WYG_103-32b"/>
羊膀豕脇脂膚相半臠如蜿首珠連礫散薑枝<lb/>
葱本萃縷切判辛桂挫末椒蘭是灑和鹽漉豉<lb/>
攬和膠亂於是火盛湯湧猛氣蒸作振衣振裳<lb/>
握搦拊搏麵彌離於指端手縈迴而交錯紛紛<lb/>
駁駁星分雹落籠無迸肉餅無流麵姝媮冽欶<lb/>
薄而不綻弱如春綿白若秋練氣勃鬱以揚布<lb/>
香飛散而逺徧行人垂涎於下風童僕空噍而<lb/>
斜盼擎器者䑛脣立侍者乾咽<lb/>
<pb n="KR4h0139_WYG_103-33a"/>
　　鹿尾賦<hi>有序</hi>　　　　　<hi>唐</hi>陳子昂<lb/>
甲申嵗天子在洛陽時予始解褐守秘書省正<lb/>
字太子司直宗泰客置酒於金谷亭大集賓客<lb/>
酒酣共賦席上之食物命余為鹿尾賦焉<lb/>
天之浩浩兮物亦云云性命變化兮如絲之棼<lb/>
或以神好正直天監黙黙或以道惡强梁天亦<lb/>
茫茫此仙都之微獸因何負而罹殃始居幽山<lb/>
之藪食夫豐草之鄉不害物以利已每營道而<lb/>
<pb n="KR4h0139_WYG_103-33b"/>
同方何忘情以委代而任性之不忘卒罘網以<lb/>
見逼受庖割而罹傷豈不以斯尾之有用而殺<lb/>
身於此堂為君雕俎之羞厠君金盤之實承主<lb/>
人之嘉慶對象筵與寳瑟雖信美於兹辰詎同<lb/>
歡於疇日客有感而歎曰命不可思神亦難測<lb/>
吉凶悔吝未始有極借如天道之用莫神於龍<lb/>
受戮為醢不知其凶王者之瑞莫聖於麟遇害<lb/>
於野不知其仁神既不能自智聖亦不能自知<lb/>
<pb n="KR4h0139_WYG_103-34a"/>
况林棲而谷走及山鹿與野麋古人有言天地之心其<lb/>
間無巧冥之則順動之則夭諒物情之不異我心又何<lb/>
兢於清矯故曰天之神明與物推移不為事先動而輒<lb/>
隨是以至人無己聖人不知子欲全身而逺害曽是浩<lb/>
然而順斯<lb/>
　　糟蟹賦<hi>有序</hi>　　　　　　　　<hi>宋</hi>楊萬里<lb/>
江西趙漕子直餉糟蟹風味勝絶作此賦以謝<lb/>
之<lb/>
<pb n="KR4h0139_WYG_103-34b"/>
楊子疇昔之夜夢有異物入我茅屋其背規而黝其臍<lb/>
小而白以為龜又無尾以為蛙又有足八趾而隻形端<lb/>
立而旁行唾澤下而成珠臂雙怒而成兵寤而驚焉曰<lb/>
是何祥也召巫咸卦之遇坤之解曰黃中通理彼其韞<lb/>
者歟雷雨作解彼其名者歟蓋海若之黔首馮夷之黃<lb/>
丁者歟今日之獲不羽不鱗奏刀而玉明披腹而金生<lb/>
使營糟丘義不獨醒是能納夫子於醉鄉脫夫子於愁<lb/>
城夫子能親釋其堂阜之縛俎豆於儀狄之朋乎言未<lb/>
<pb n="KR4h0139_WYG_103-35a"/>
旣有自豫章來者部署其徒趨蹌而至矣請入視之郭<lb/>
其姓索其字也楊子迎勞之曰汝二淛之裔邪抑九江<lb/>
之系邪松江震澤之珍異海門西湖之風味汝故無恙<lb/>
邪小之為彭越之族大之為子牟之類尚與汝相忘於<lb/>
江湖之上邪於是延以上客酌以大白曰微吾天上之<lb/>
故人誰遣汝慰吾之孤寂客復酌我我復酌客忽乎天<lb/>
髙地下之不知又焉知二豪之在側<lb/>
　　蘇合山賦　　　　　　　　　<hi>唐</hi>王泠然<lb/>
<pb n="KR4h0139_WYG_103-35b"/>
飲食安樂兮不易明說君子行之兮斯道不闕英髦俊<lb/>
彦兮攢轡結轍華堂洞開兮綺饌齊列雖珍膳芳鮮而<lb/>
蘇山竒絶原其所營妙實難名味兼金房之蜜勢盡美<lb/>
人之情素手淋瀝而象起𤣥冬涸沍而體成足同夫露<lb/>
結霜凝不異乎水積冰生盤根趾於一器擬崖㟧於四<lb/>
明厥狀相類髙深殊致或峻或危其勢參差隐映陸離<lb/>
疑雪岫之坐窺乍輝乍煥其色璀璨灼爍皓旰與玉臺<lb/>
兮相亂縱天台揭起而陵霞太華削成而侵漢雖萬仞<lb/>
<pb n="KR4h0139_WYG_103-36a"/>
之竒特非四座之榮觀豈若兹山俎豆之間裝綵樹而<lb/>
形綺雜紅花而色斑吮其味則峰巒入口玩其象則瓊<lb/>
瑶在顔隨玉箸而必進非固非恡觸皓齒而便消是津<lb/>
是潤儻君子之留賞甘捐軀而自徇<lb/>
　　春盤賦<hi>以裁紅暈碧巧助春晴為韻</hi>　　　　<hi>唐</hi>歐陽詹<lb/>
多事佳人假盤盂而作地疏綺繡以為珍叢林具秀百<lb/>
卉争新一本一枝叶陶甄之妙致片花片蕊得造化之<lb/>
窮神日惟上春時物將革柳依門以半緑草連河而欲<lb/>
<pb n="KR4h0139_WYG_103-36b"/>
碧室有慈孝堂居斑白命聞可續年知暗惜研袐思於<lb/>
金閨同獻夀乎瑶席昭焉新義哿矣而明春是敷榮之<lb/>
節盤當饋薦之名始曰春兮受春有未衰之意終為盤<lb/>
也進盤有奉養之誠儻觀表以視中庶無言而見情懿<lb/>
夫縏而不撓類天地之無巧雜且莫同何才智之多工<lb/>
庭前梅白溪畔桃紅指掌而幽深㡬處分寸則芳菲㡬<lb/>
叢呼噏旁臨作一園之朝露依稀拂拭成萬樹之春風<lb/>
原其心匠始窺神謀創運從衆象以遐覽總羣形而内<lb/>
<pb n="KR4h0139_WYG_103-37a"/>
藴彼有材實我則以短長小大而模彼有文華我則以<lb/>
𤣥黃赤白而暈故得事隨意製物逐情裁當筵而珍竒<lb/>
競集下手乃芬馨亂開不然者欲翫扶疎期買青山以<lb/>
樹要窺菡萏待疏緑沼而栽將以緩悲予之思將以逞<lb/>
吾人之才此一作也察其所由稽其所據匪徒為以徒<lb/>
設諒有裨而有助者也<lb/>
　　形鹽賦<hi>以人用調鼎和羮為韻</hi>　　　　　<hi>唐</hi>張　穎<lb/>
形鹽似虎岐峙山立虎則百獸最威鹽乃萬人取給合<lb/>
<pb n="KR4h0139_WYG_103-37b"/>
二美以成體何衆羞之能及厥貢惟錯將蛤蜃以俱來<lb/>
充君之庖與昌歜而齊入麗哉其義可嘉其美可頌魯<lb/>
崇晏賞周公實來殷作和羮傳說登用向若美景初霽<lb/>
竒狀不遥映金盤以皎皦臨象筯而光昭逺則雪山出<lb/>
地近則白虎戲朝瞿瞿其肉威而且猱眈眈其目視而<lb/>
不恌立而成形也白黒相對融而司味也鹹酸必調厥<lb/>
味伊何物不可並水火相濟為君子以成八珍上下協<lb/>
諧具公餗而登五鼎利我者則衆成我者㡬何備物象<lb/>
<pb n="KR4h0139_WYG_103-38a"/>
形即賤不干貴皆可適口豈同而不和至如大君式宴<lb/>
罇俎充盈形鹽具矣以為賓榮意者取則國君文足昭<lb/>
徳武以彌兵時之所貴物莫能京故天官叙其職春秋<lb/>
美其名必也見遺則陸沉於懷土如或可用當濟代之<lb/>
和羮儻有裨於家國在吾道之應行<lb/>
　　水化為鹽賦<hi>以天之美利變化無窮為韻</hi>　　<hi>唐</hi>黎　逢<lb/>
翕然乎造化能變而窮且其為水也有上善之稱其化<lb/>
為鹽也有美玉之崇豈其清泠之水動變若神為代之<lb/>
<pb n="KR4h0139_WYG_103-38b"/>
寳致邦之豐伊昔煮海為鹽以稟乎天君以和羮之用<lb/>
啇以賈賣而遷是知水化之利可貴哲匠之謀可研若<lb/>
也代人所貴此貴為美恒濟古今應乎遐邇求之者豈<lb/>
倦乎疲勞功崇者可不由乎此致夫以水同君子有流<lb/>
通之利或㳙㳙乎而處於藪泉或浩浩乎而遍乎淮泗<lb/>
或在河而則淡或混海而則鹹國有鹽而且榮家有鹽<lb/>
而不匱條山一竇萬邑之滋使印成者將貢於玉闕俾<lb/>
犖碌者使我域求之東西負重南北奔馳豈不用有潤<lb/>
<pb n="KR4h0139_WYG_103-39a"/>
下作鹹在乎一變鼎俎旣徹長筵美饌五味廢之而忘<lb/>
餐廣座得之為珍膳况水為柔德能乎神化皎皎如霜<lb/>
依依照夜莫不因水而生遇水而吒恨乆處於冰泉思<lb/>
工人之一假且天然此物成化特殊匠之所變絶代稱<lb/>
無豈伊水因匠是乃能窮乎變化况乎人得媒寧得守<lb/>
乎一途或金門獻䇿或積代英儒感物而賦在乎覬覦<lb/>
仰鹽梅之美用思窮達於髙衢<lb/>
　　寒食散賦<hi>有序</hi>　　　　　　　<hi>晉</hi>嵇　含<lb/>
<pb n="KR4h0139_WYG_103-39b"/>
余晚年有男兒旣生十朔得吐下積日羸困危殆決意<lb/>
與寒食散未至三旬㡬於平復<lb/>
何矜孺子之坎軻在孩抱而嬰疾旣正方之備陳亦旁<lb/>
求於衆術窮萬道以弗損漸丁寧而積日爾乃酌醴操<lb/>
散啇量部分進不訪舊旁無顧問偉斯藥之神人建殊<lb/>
功於今世起孩孺於重困還精爽於旣繼<lb/>
　　食梅賦　　　　　　　　　　<hi>陳</hi>陳　暄<lb/>
魏無林而止渴范留信而前嘗賜一時之名果遂懷核<lb/>
<pb n="KR4h0139_WYG_103-40a"/>
而矜莊昔咏酸棗之臺今食酸味之梅眼同曹瞞之見<lb/>
形耳異韋誕之聞雷胷旣咽而思鳩杖悶欲死而想仙<lb/>
桮非投壺而天笑等王孫而客咍<lb/>
　　服胡麻賦<hi>有序</hi>　　　　　　　<hi>宋</hi>蘇　軾<lb/>
始余嘗服茯苓久之良有益也夢道士謂余茯苓燥當<lb/>
雜胡麻食之夢中問道士何者為胡麻道士言服麻是<lb/>
也旣而讀本草云胡麻一名狗蝨一名方莖黒者為巨<lb/>
勝其油正可作食則胡麻之為脂麻信矣又云性與茯<lb/>
<pb n="KR4h0139_WYG_103-40b"/>
苓相宜於是始異斯夢方將以其說食之而子由賦茯<lb/>
苓以示余乃作服胡麻賦以答之世間人聞服脂麻以<lb/>
致神仙必大笑求胡麻而不可得則必求山苗野草之<lb/>
實以當之此古所謂道在邇而求諸逺者歟其辭曰<lb/>
我夢羽人頎而長兮惠而告我藥之良兮喬松千尺老<lb/>
不僵兮流膏入土龜蛇藏兮得而食之夀莫量兮於此<lb/>
有草衆所嘗兮狀如狗蝨其莖方兮夜炊晝曝乆乃臧<lb/>
兮茯苓為君此其相兮我興發書若合符兮乃瀹乃蒸<lb/>
<pb n="KR4h0139_WYG_103-41a"/>
甘且腴兮補塡骨髓流髪膚兮是身如雲我何居兮長<lb/>
生不死道之餘兮神藥如蓬生爾廬兮世人不信空自<lb/>
劬兮搜抉異物出怪迂兮槁死空山固其所兮至陽赫<lb/>
赫發自坤兮至隂肅肅躋於乾兮寂然反照珠在淵兮<lb/>
沃之不滅又不燔兮長虹流電光燭天兮嗟此區區何<lb/>
與於其間兮譬之膏油火之所傳而已邪<lb/>
　　胡麻賦　　　　　　　　　　<hi>元</hi>戴表元<lb/>
六月亢旱百稼槁乾有物沃然秀於中田是為胡麻外<lb/>
<pb n="KR4h0139_WYG_103-41b"/>
白中𤣥嘻微心之良苦徴日御而周旋朝舒翹以東嚮<lb/>
夕偃媚而心遷若餞迎之有節閱旦旦而不愆有一儒<lb/>
者睹而異之曰是物其有識可比義於戎葵惟太陽之<lb/>
委照疇一物之得遺彼芃然以自遂有得氣而不知獨<lb/>
輸勤於畎畝致展轉於遐暉迹其華粲粲以淡成幹亭<lb/>
亭而直致陰囘翔以蓋屬膏湛渟而珠媚疑本質之過<lb/>
清常凝温而抱粹庸遇暵以不傷表孤妍於衆悴且其<lb/>
芘本近仁嚮明近智蹈約而不移近信在困而能恭近<lb/>
<pb n="KR4h0139_WYG_103-42a"/>
義故論胡麻者以為君子之道四宜乎以爾登良醫之<lb/>
篋衍依飛仙之服餌也<lb/>
　　服茯苓賦<hi>有序</hi>　　　　　　　<hi>宋</hi>蘇　軾<lb/>
余少而多病夏則脾不勝食秋則肺不勝寒治肺則病<lb/>
脾治脾則病肺平居服藥殆不復能愈年三十有二官<lb/>
於宛丘或憐而授之以道士服氣法行之朞年二疾良<lb/>
愈蓋自是始有意飬生之說晚讀抱朴子書言服氣與<lb/>
草木之藥皆不能致長生古神仙眞人皆服金丹以為<lb/>
<pb n="KR4h0139_WYG_103-42b"/>
草木之性埋之則腐煮之則爛燒之則焦不能自生而<lb/>
况能生人乎余旣汨沒世俗意金丹不可得也則試求<lb/>
之草木之類寒暑不能移歳月不能敗者惟松柏為然<lb/>
古書言松脂流入地下為茯苓茯苓又千歳則為琥珀<lb/>
雖非金石而其能自完也亦久矣於是求之名山屑而<lb/>
瀹之去其脈絡而取其精華庻㡬可以固形飬氣延年<lb/>
而却老者因為之賦以道之辭曰<lb/>
春而榮夏而茂憔悴乎風霜之前摧折乎冰雪之後閱<lb/>
<pb n="KR4h0139_WYG_103-43a"/>
寒暑以同化委糞壌而兼朽兹固百草之微細與衆木<lb/>
之凡陋雖復效骨革於刀几盡性命於杵臼解急難於<lb/>
俄㖽破竒邪於邂逅然皆受命淺薄與時變遷朝菌無<lb/>
日蟪蛄無年茍自救之不暇矧他人之足延乃欲擷根<lb/>
莖之么末假臭味以登仙是猶託疲牛於千里駕鳴鳩<lb/>
而升天則亦辛勤於澗谷之底槁死於峰崖之巓顧桑<lb/>
榆以竊歎意神仙之不然者矣若夫南澗之松拔地千<lb/>
尺皮厚犀兕心堅鐵石䰅髮不改蒼然獨立流膏液於<lb/>
<pb n="KR4h0139_WYG_103-43b"/>
黃泉乘隂陽而固結象鳥獸之蹲伏類龜黿之閉蟄外<lb/>
黝黒以鱗皴中潔白而純宻上灌莽之不犯下螻蟻之<lb/>
莫賊經歴千歳化為琥珀受雨露以彌堅與日月而終<lb/>
畢故能安魂魄而定心志却五味與穀粒追赤松於上<lb/>
古以百歳為一息顔如處子緑髪方目神止氣定浮游<lb/>
自得然後乘天地之正御六氣之辨以遊夫無窮失又<lb/>
何求而得食<lb/>
　　飯苓賦　　　　　　　　　　<hi>明</hi>祝允明<lb/>
<pb n="KR4h0139_WYG_103-44a"/>
僕少自三河歸蘇臺過首陽道徂來陟降崇巖經行喬<lb/>
林憩息旅痡因遂幽尋忽有見者埴壤墳起光氣離竒<lb/>
封以英英之雲覆以丸丸之枝怳兮忽兮不知其中之<lb/>
物為誰也有仙人雲中來劚地而去廹而問焉仙人告<lb/>
曰其為物也出自松根本乎膏液天和融鬯地氣騰蔚<lb/>
凝脂之所滲漉流肪之所滴瀝始焉聚沫終以成質積<lb/>
雪結皓靈砂貫赤柔匪若酥堅不及石非附木而稱神<lb/>
未瑩膚而名珀此茯苓也言已而逝僕恒識之昨日友<lb/>
<pb n="KR4h0139_WYG_103-44b"/>
人彭城子來謁請賦飯苓僕曰子之飯奚如也曰始冀<lb/>
蠲疴后祈修齡按𤣥經於炎皇稽隱訣於初平迺察靈<lb/>
餌采植英或食熟或噉生和雲盛筐帶月入鐺剝膚乾<lb/>
蒸集露共烹浮浮兮蒼霧之滃興褷褷乎皓霰之漙零<lb/>
或異製而單飱或他劑以佐并於是垢腐刮焦府榮股<lb/>
肱彊中氣盈葆完元淳開通神明將翔九寥而彫三精<lb/>
焉徴苓之勲亦宏哉僕曰然此亦子之讓辭也未䆒𤣥<lb/>
績吾聞李生招譏於魏人陶子受餉於蕭辟雖梁國之<lb/>
<pb n="KR4h0139_WYG_103-45a"/>
寵有嘉必牛溪之負斯極也彭城子腸杼文繡膺鏡日<lb/>
月幽馨蘭芷温理環玦淵騫授徳商偃詒業故其嚅嚌<lb/>
以道而服食以時匪損其疾乃觀厥頤寧舍龜乎周薇<lb/>
而朶頤於漢芝乎藥國者旣搴其芳談易者亦受其㡬<lb/>
推繁華於寂寥兮保明哲於希夷敞志意而僵氣母兮<lb/>
康聾瞽於匕之遺乘元精而上征兮諧洪化之無私挽<lb/>
喬聃而逰五泰兮與羲炎而一期即仙人之所告也吾<lb/>
與爾縻之<lb/>
<pb n="KR4h0139_WYG_103-45b"/>
　　老饕賦　　　　　　　　　　<hi>宋</hi>蘇　軾<lb/>
庖丁鼓刀易牙烹熬水欲新而釜欲潔火惡陳而薪惡<lb/>
勞九蒸曝而日燥百上下而湯鏖嘗項上之一臠嚼霜<lb/>
前之兩螯爛櫻桃之煎蜜滃杏酪之蒸羔蛤半熟而含<lb/>
酒蟹微生而帶糟蓋聚物之夭美以飬吾之老饕婉彼<lb/>
姬姜顔如李桃彈湘妃之玉瑟鼓帝子之雲璈命仙人<lb/>
之蕚緑華舞古曲之鬱輪袍引南海之玻璃酌涼州之<lb/>
葡萄願先生之耆夀分餘瀝於兩髦候紅潮於玉頰驚<lb/>
<pb n="KR4h0139_WYG_103-46a"/>
　緩響於檀槽忽纍珠之妙唱抽獨繭之長繰閔手倦而<lb/>
　少休疑吻燥而當膏倒一缸之雪乳列百柂之瓊艘各<lb/>
　眼灩於秋水咸骨醉於春醪美人告去已而雲散先生<lb/>
　方兀然而禪逃響松風於蟹眼浮雪花於兔毫先生一<lb/>
　笑而起渺海濶而天髙<lb/>
　<lb/>
　<lb/>
　<lb/>
<pb n="KR4h0139_WYG_103-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻一百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_156-1a"/>
　欽定四庫全書<lb/>
御定歴代賦彚外集巻十三<lb/>
　　曠達<lb/>
　　　𤣥暢賦<hi>有序</hi>　　　　　　　　<hi>魏</hi>曹　植<lb/>
　夫富者非財也貴者非寶也或有輕爵禄而重榮聲者<lb/>
　或有反性命而徇功名者是以孔老異情楊墨殊義聊<lb/>
　作斯賦名曰𤣥暢<lb/>
　夫何希世之大人罄天壤而作皇該仁聖之上義據神<lb/>
<pb n="KR4h0139_WYG_156-1b"/>
　位以統方補五帝之漏目綴三代之維綱僥余生之倖<lb/>
　禄遘九二之嘉祥上同契於稷卨降合穎於伊望思薦<lb/>
　寶以繼佩怨和璞之始鐫思黄鍾以協律怨伶䕫之不<lb/>
　存嗟所圖之莫合悵藴結而延佇希鵬舉以摶天蹶青<lb/>
　雲而奮羽舍余駟而改駕任中才之展御望前軌而致<lb/>
　策顧後乘而安驅匪逞邁之短修取全真而保素𢎞道<lb/>
　徳以為宇築無怨以作藩播慈惠以為圃畊柔順以為<lb/>
　田不愧景而慙魄信樂天之何欲逸千載而流聲超遺<lb/>
<pb n="KR4h0139_WYG_156-2a"/>
黎而度俗<lb/>
　　登真賦　　　　　　　　　　<hi>唐</hi>呉　筠<lb/>
悟世促而道永知名踈而體親遂忘機而滅跡方鍊骨<lb/>
而清神道不予欺兮感通象罔天必我鑒兮保合元真<lb/>
隂滓落而形超陽靈全而羽化惟九仙之奕奕降八景<lb/>
而來迓何霓旌之悠揚吾其整此霄駕持造化之系出<lb/>
存亡之表遊四野之冥冥近三辰之皎皎涉虚寥之浩<lb/>
曠覺宇宙之卑湫龍鸞竦兮升我於𤣥都流玉音於至<lb/>
<pb n="KR4h0139_WYG_156-2b"/>
寂散金光於大無星官後從雲將前驅使八威於六領<lb/>
盪遺祅於天衢麾百魔以震伏總萬靈以遊娱翠旄紛<lb/>
紛兮拂重霄而凌厲入閶闔之九闢過太微而一憩倚<lb/>
華盖而招真登紫庭而謁帝飲予以沆瀣樂予以𤣥鈞<lb/>
左盼夫鬱儀右瞻乎結璘信巍巍以蕩蕩肅肅而振振<lb/>
享讌斯徹遨嬉未巳泛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>河之廣流搴析木之芳蕊靈<lb/>
杳靄而八衝寶雲沓而四起諒兹境之足悦乃此情之<lb/>
匪留揚玉輪以逕進更冉冉而上浮控三氣而髙舉何<lb/>
<pb n="KR4h0139_WYG_156-3a"/>
萬夫之足越覲元始於玉晨謁虚皇於金闕真朋森而<lb/>
無算咸顧予以致恱於是凝而為有散而為宗見不以<lb/>
察聞不以聰視極於無際聽周於無窮動不因心飛不<lb/>
假翼與浩刼而靈長視萬椿為一息或躋綺合之榭或<lb/>
宴圓華之房躡太漠之清迥弄明霞之焜煌仰瑶嶺之<lb/>
嵯峨俯碧津之湯湯羅絳樹之杳藹激神風之琳琅何<lb/>
至樂之歴極永逍遥以為常<lb/>
　　紀道徳賦　　　　　　　　<hi>五代</hi>杜光庭<lb/>
<pb n="KR4h0139_WYG_156-3b"/>
道徳清虚𤣥黙生帝先為聖則聽之不聞摶之不得至<lb/>
徳本無為人中多自惑在洗心而息慮亦知白而守黒<lb/>
百姓日用而不知上士勤行而必克既鼔鑄於乾坤品<lb/>
物信克牣乎東西南北三星髙拱兮任以自然五常垂<lb/>
衣兮修之不忒以心體之者為四海之主以身輓之者<lb/>
為萬夫之特有皓齒青娥者為伐命之斧藴奇謀廣智<lb/>
者為盜國之賊曽未若軒后順風兮清靜自化曽未若<lb/>
皋陶邁種兮温恭允塞故可以越圓清方濁兮不始不<lb/>
<pb n="KR4h0139_WYG_156-4a"/>
終何止乎居九流五常兮理家理國豈不聞乎天地非<lb/>
道徳也無以清寧豈不聞乎道徳於天地也有踰繩墨<lb/>
語不云乎仲尼有言朝聞道夕死可矣所以垂萬古歴<lb/>
百王不敢離之於頃刻懷古今云古今感事傷心驚得<lb/>
喪歎浮沈風驅寒暑川注光隂始衒朱顔麗俄悲白髮<lb/>
侵嗟四豪之不返痛七貴以難尋夸父興懷於落照田<lb/>
文起怨於鳴琴鴈足淒凉兮傳恨緒鳯臺寂寞兮有遺<lb/>
音朔漠幽囚兮天長地久瀟湘隔别兮水闊煙深誰能<lb/>
<pb n="KR4h0139_WYG_156-4b"/>
絶聖韜賢餐芝餌术誰能含光遯世鍊石燒金君不見<lb/>
屈大夫紉蘭而發諫君不見賈太傅忌鵩而愁吟君不<lb/>
見四皓避秦峩峩戀商嶺君不見二疎辭漢飄飄歸故<lb/>
林胡為乎冒進貪名踐危途與傾轍胡為乎怙權恃寵<lb/>
顧華飾與雕簪吾所以思抗跡忘機用虚無為師範吾<lb/>
所以思去奢滅慾保道徳為規箴不能勞神效蘇子張<lb/>
生兮於時而縱辯不能勞神效楊朱墨翟兮揮涕以沾<lb/>
襟<lb/>
<pb n="KR4h0139_WYG_156-5a"/>
　　空同賦　　　　　　　　　　<hi>宋</hi>朱　子<lb/>
何孟秋之𤣥夜兮心憀戾而弗怡偃予軀之既寧兮神<lb/>
杳杳兮寒閨雲幄掩而弗扄兮璧帶耿而夜光宕予魄<lb/>
而不得視兮悵竚立其怔營靈修顧予而一笑兮歡並<lb/>
坐之從容寐將分而不忍兮旦欲往而焉從眷予衷之<lb/>
廓落兮奄愁結而増忡超吾升彼崑崙兮路脩逺而焉<lb/>
窮忽憑危以臨睨兮薉廣寒與閬風信真際之明融兮<lb/>
又何必懷此夢也矢予詞以自寫兮盍將反予斾乎空<lb/>
<pb n="KR4h0139_WYG_156-5b"/>
同<lb/>
　　棲深賦　　　　　　　　　　<hi>元</hi>劉　詵<lb/>
六合之内八荒之壖匪皋匪涘不甸不㕓有岡伏興望<lb/>
之芊緜盖得名於吾黨而託之乎槐黄之一言於是過<lb/>
者喟然而語曰此非姓溪以冉而名谷以隱者之盤旋<lb/>
邪非科目之巳逺而寄想象於千年者邪爰有有道築<lb/>
居其巓問其所從來則盖元祐之初年矣青山繚屋古<lb/>
木横天籬楥翳塗藤茨入椽内環洗墨之池外遶種秫<lb/>
<pb n="KR4h0139_WYG_156-6a"/>
之田竹分徑造之所蔬滿日涉之園春林雨過花澗流<lb/>
泉孤鶯自啼時鳥雜喧清風墜籜永日聞蟬焚香起坐<lb/>
茶味入禪微凉蕭瑟林木自絃秋清賦詩脱葉如箋天<lb/>
寒酒熟梅花入簷峰雪成畫牆暾獻暄閲大化之迭序<lb/>
甘窮居以為縁族四世而蕪狹乃搆寛於厥先折干雲<lb/>
以為棟逝棲烏而為櫋鳴機隱於内霤藏籍矗於西偏<lb/>
文公題記韻士贊篇風月不待獻而彌勝江山不假飾<lb/>
而増妍念百年之種樹終自庇於本根又歌聚之從起<lb/>
<pb n="KR4h0139_WYG_156-6b"/>
待千載之雲聞豈瓢風之晝語異茅雨之夜眠比隱橘<lb/>
而非幻擬種桃而非仙於是先生欣然而笑曰深矣吾<lb/>
之棲也可以驕元亮而傲玉川矣客有難之曰吾聞淺<lb/>
深表裏所分山之深也在谷水之深也為淵今先生之<lb/>
居介毫末於一馬寄圭粟於大千南匪其中北匪其邊<lb/>
而先生何所指以為深焉左眺髙闉右接廣阡暍車望<lb/>
其林翳饑袂想其吹煙而先生何所恃以為深焉窮搜<lb/>
逐討談空説𤣥問字填巷受經款門使昧者欲赴於其<lb/>
<pb n="KR4h0139_WYG_156-7a"/>
燧辯者欲磨於其堅而先生何所匿以為深焉先生曰<lb/>
夫泥於迹者常有所窮游於化者或有所全吾聞至人<lb/>
入水不濡入火不熱會光塵於一隙混涇渭於同源故<lb/>
卜於肆者庸知其非隱行於市者安知其非仙嵇康好<lb/>
琴靈運遊山伯倫酒狂張旭草顛豈所託之或淺常不<lb/>
離乎人間顧吾深之安在誠可指於目前彼山林之委<lb/>
塊亦身外之附懸於是客莫能詰走若季咸望其棲而<lb/>
不見渺山水之蒼然<lb/>
<pb n="KR4h0139_WYG_156-7b"/>
　　適忘賦　　　　　　　　　　<hi>元</hi>馬祖常<lb/>
適機子遇忘機子於大都適機子曰若知吾適機乎凡<lb/>
羣動萬彚叢生沓來肯綮轇轕泉滲穴開揣摩捭闔迎<lb/>
合附會孕姦媒糵逆承人意子不吾信請衍斯義惟是<lb/>
都也子欲浮閩越呉蜀則登舟子欲走并冀朔漠則升<lb/>
車若東若西或南或北扶耄挈稚囊金槖榖發軔則達<lb/>
不俟龜卜顧兹弗覺而踽踽齪齪木偶弗若譬驥之童<lb/>
鬛牛之食角子何不智甚邪忘機子曰子庸知我之厎<lb/>
<pb n="KR4h0139_WYG_156-8a"/>
藴邪今子説我以私智啗我以功利隂塈厥醜陽塗其<lb/>
麗固妻妾之所羞而輿臺之是貴我游神八紘而身寓<lb/>
一室心翫千古而視不離席幽晦莫耀韜閟莫測明是<lb/>
非於後世公得失於方策邈邈緜緜似消似息鑑空淵<lb/>
渟罔有形迹子令我登航浮流則航有覆令我升車涉<lb/>
途則車有軼何發軔之遽達而謬以不知目我哉適機<lb/>
子啞而愕噱而笑曰八紘寥廓子將奚托千古冥冥子<lb/>
庸用學曄煌煌之輿馬烜赫赫之官爵彼幽晦與韜閟<lb/>
<pb n="KR4h0139_WYG_156-8b"/>
實狴犴與鈴鐲後世孰親於妻奴方冊孰快於女樂同<lb/>
生同死皋䕫羿浞世方溟渤兮翅瀺灂喔咿栗斯無害<lb/>
於儀鴟夷脂韋無損於皮若夫航之覆車之軼寧盡廢<lb/>
車航也哉不智之機子復何辭忘機子拊髀鼓膺咍且<lb/>
呼曰初聞若之辯可駭可慕旋而籌之惟蟊惟蠧慨戰<lb/>
國之口頰俾宗廟其墟墓墨焉朱焉悲絲泣路繄二賢<lb/>
雖詭迹於孔孟庶憚天於朝暮順於骫骳改我軌步或<lb/>
嘘或煦或濡或呴雜肖翹於一喘羣黄卉於一澍擿埴<lb/>
<pb n="KR4h0139_WYG_156-9a"/>
索塗螟𦙍臝負吾恐禍天下之英才子且吞言而勿吐<lb/>
適機子曰有是哉姑置之子自礱爾璞我固淬我矟孰<lb/>
利孰鈍厥效卓卓忘機子曰大璞不礱大金不淬蔑爾<lb/>
利鈍奚傷至器二子方藻吻簧舌矛盾辯詰有馬子者<lb/>
魯仲連之流也以書連矢射其所曰夫天地精明人實<lb/>
肖形倥侗顓䝉教學陶鈞盖金玉之合應匪忘適之異<lb/>
情子盍聽鈞天於廣野覿萬舞於天庭然後範聖度揆<lb/>
時中蹈龍蛇占鳯麟兹豈非莊周氏所謂天民者乎二<lb/>
<pb n="KR4h0139_WYG_156-9b"/>
子解圍合盟而去<lb/>
　　雲卧八極賦<hi>有序</hi>　　　　　　<hi>元</hi>吳師道<lb/>
集賢都事李君溉之風神髙邁夙有山林之趣題其室<lb/>
曰雲卧八極取太白詩語也且命東陽吳某賦之愚觀<lb/>
君方以才業用而其言將飄然獨往者故為之具道其<lb/>
樂而復因末簡以致意焉其辭曰<lb/>
承𤣥元之遐胄兮復孕靈於長庚敻髙姿之絶塵兮中<lb/>
湛然而潔清餐玉芝以為糧兮吸沆瀣於金莖襲蓀蘭<lb/>
<pb n="KR4h0139_WYG_156-10a"/>
之芳菲兮憂明璫之晶熒渺獨立乎物表兮隘濁壤之<lb/>
營營羨山林之幽遐兮有白雲之英英攀謝公之遺躅<lb/>
兮契希夷之髙情澹怡悦而自足兮誰與共兹一壑撫<lb/>
磐石以為牀兮翳長林以為幄被純素之幽光兮睨浮<lb/>
游之冥漠羅孤彈之清琴兮送雙翔之黄鶴嚥飛泉而<lb/>
潄松風兮渺天宇之寥廓歘飛神而輕舉兮凌倒景而<lb/>
上浮建采虹以為旗兮挾迅電以為輈前飛亷而後豐<lb/>
隆兮並羲和而奔流始發軔於暘谷兮拂予袂兮扶桑<lb/>
<pb n="KR4h0139_WYG_156-10b"/>
遵㢲隅而行邁兮遂窮歴乎炎荒軼朱天之曠莽兮直<lb/>
參井之所當跨崑崙而越流沙兮求曜靈之所藏不周<lb/>
呀其欲合兮余超凌以徑度馳闇野之重隂兮命燭龍<lb/>
使先路循尾閭而抵艮維兮復蕩蕩其無終予游曷其<lb/>
有尼兮聊弭節而從容曠一息而萬里兮睇窮髮於咫<lb/>
尺俯齊州之九㸃兮曽不啻夫蟻垤嘅下土之擾擾兮<lb/>
紛萬蚋之起滅志彷徉而廣大兮形逍遥而自得羌兹<lb/>
樂之可懷兮吾寧放而忘返聖乘則而植中兮揆厥初<lb/>
<pb n="KR4h0139_WYG_156-11a"/>
而不逺散充溢於無垠兮斂不滿夫錙銖妙元化之於<lb/>
穆兮信機要之有樞擴方宇之内外兮顧何適而非途<lb/>
時動靜而不愆兮與造物而為徒委余心而一致兮又<lb/>
何必遯世而離居亂曰雲蟠林栖荒以寂兮埃壒溷濁<lb/>
不可息兮至人之心不滯於迹兮惟時惟中自太一兮<lb/>
　　海闊天空賦　　　　　　　　<hi>明</hi>黄儒炳<lb/>
有寥廓先生兀然塊處沖然自如鏡靈心於兩界佇𤣥<lb/>
覽於中區浮游象外逍遥太虚妙槖籥而非有入象罔<lb/>
<pb n="KR4h0139_WYG_156-11b"/>
而非無攖機子過而詰之曰人之生也抱識含靈境縁<lb/>
互逐萌一緒而千變兆片機而萬觸無頃刻而恬想譬<lb/>
波委而雲屬今吾子徒浪迹以放神毋迺闊於步而疎<lb/>
於局與寥廓先生憮然曰噫嘻大道渾渾一量參差悲<lb/>
子狹識甕厎醯鷄邈哉𤣥聖海天襟期横施直際孰踰<lb/>
範圍請言其大以釋子迷若夫百谷稱王尾閭汎濫勢<lb/>
力横撼渺瀰湠漫浮天沃日吞吐無岸鱗族介羣赴浪<lb/>
逐澹或潛或躍呀呷簇羅沫鯽鮒而不亂流化鯤鯨而<lb/>
<pb n="KR4h0139_WYG_156-12a"/>
不益波水府幽壑茹納𢎞多彼靈物與寶藏差難知其<lb/>
幾何至若輕清上浮迴環盖倚霽景方澄長空萬里天<lb/>
邊引颺靜埽氛靄仰碧落之無垠見孤嶂之屹峙則有<lb/>
逸遊飛鳥順勢飄颻上下頡頏習習啁啁大鵬無待側<lb/>
翼鷽鳩不妨羣翱彼蠓蠛其一氣曽何礙於覆幬物與<lb/>
物而交動斡流轉而莫息雖分布於飛潛何天淵之盈<lb/>
塞喣瀺灂以相忘欣吹萬於咸拂繄吾生之胸次元同<lb/>
焉而皆得沛浩浩之洪流炯蒼蒼之昭質與太初而為<lb/>
<pb n="KR4h0139_WYG_156-12b"/>
鄰紛煩襟之自汨爾其希世達士遊心𤣥冥一塵不罜<lb/>
萬慮何營罔飄忽於慾海詎㸃綴於太清九臯或喻其<lb/>
岑寂千頃莫狀其汪泓軋海屋以崇居摩天倪以抗旌<lb/>
闞銀山而泛日盼玉宇而開扃遊戲九垓躡雲曳屣一<lb/>
簸一揚連山濆濞任煙濤之巻舒赩風日而光霽悶因<lb/>
應於物情解有同於縣㝢彼河伯與雲將且望空闊而<lb/>
悚愧又况吾子之貿貿何異挾蠡而測重溟握管而窺<lb/>
天際於時攖機子聞言敞罔若狂胸次恢張遂起而為<lb/>
<pb n="KR4h0139_WYG_156-13a"/>
歌曰有美一人倚逍遥下靈派兮上雲霄全𤣥牝兮根<lb/>
柢祛害馬兮煩囂連天渺渺金樞見漫道排閽帝闕髙<lb/>
　　酒隱賦<hi>有序</hi>　　　　　　　　<hi>宋</hi>蘇　軾<lb/>
鳯山之陽有逸人焉以酒自晦久之士大夫知其名謂<lb/>
之酒隱君目其居曰酒隱堂從而歌詠者不可勝紀隱<lb/>
者患其名之著也於是投迹仕途即以混世官於合肥<lb/>
郡之舒城嘗與遊因與作賦歸書其堂云<lb/>
世事悠悠浮雲聚漚昔是濬壑今為崇丘眇萬事於一<lb/>
<pb n="KR4h0139_WYG_156-13b"/>
瞬孰能兼忘而獨遊爰有達人泛觀天地不擇山林而<lb/>
能避世引壺觴以自娛期隱身於一醉且曰封侯萬里<lb/>
賜璧一雙從使秦帝横令楚王飛鳥已盡彎弓不藏至<lb/>
於血刃膏鼎家夷族亡與夫洗耳潁尾食薇首陽抱信<lb/>
秋溺徇名立僵臧穀之異尚同歸於亡羊於是笑躡糟<lb/>
丘挹精去粕酣羲皇之真味反太初之至樂烹混沌以<lb/>
調羮竭滄溟而反爵邀同歸而無徒每躊躇而自酌若<lb/>
乃池邊倒載甕下髙眠背後持鍤杖頭掛錢遇故人而<lb/>
<pb n="KR4h0139_WYG_156-14a"/>
腐脅逢麴車而流涎暫託物以排意豈胸中而洞然使<lb/>
其推墟破夢則擾擾萬緒起矣烏足以名世而稱賢者<lb/>
邪<lb/>
　　松江蟹舍賦　　　　　　　　<hi>宋</hi>髙似孫<lb/>
鴟夷子皮既相句踐讐闔閭殄夫差弔子胥無纎恨於<lb/>
越人乃騁懷於西吴乃昂然作喟然吁曰兔死犬烹鴻<lb/>
罹於罦古人所危吾其亟圖方將朝三江夕五湖一去<lb/>
不回樂哉此桴屣其遺於人間情嫋嫋於姑蘇水統乎<lb/>
<pb n="KR4h0139_WYG_156-14b"/>
笠澤天包乎具區松陸互潮太湖交瀦川納壑府波畫<lb/>
邨墟石罅碕岸崖釐别嶇波程杳渺水路盤迂洄渚棊<lb/>
布聚落星敷采之於山則緑膩女桑黄苞橘奴收菽貢<lb/>
梨剥棗擷茶取之於水則絲被紫蓴筍含青菰采菱舂<lb/>
芡食蓮燒蘆是皆舟子所鄉魚郎所廬葭菼兮為域莞<lb/>
葦兮為郛鴻鷺兮為鄰鶄鵜兮為徒時則天澄月淨風<lb/>
恬靄舒或霧氣之濛沫或煙雨之扶疎棹歌亂發漁榜<lb/>
疾徐命儔嘯侣靡一不魚䕃栁邊之罺槮注隔花之罾<lb/>
<pb n="KR4h0139_WYG_156-15a"/>
䍢兒奏輕笱婦呼飛罛水事濊濊一發靡虚乃有鱠殘<lb/>
之鯽四鰓之鱸瓌異叢毓鱗甲紛挐腥皆會於漁市羨<lb/>
足給於魚租至於露老霜來日月其徂萬螯生凉含黄<lb/>
腯膚其武郭索其雄睢吁其心易躁其腸實枯勇鼔而<lb/>
喧集齊奔而並驅鴟夷公顧而笑曰昔者吳之將微民<lb/>
甚囏虞厥有躁亂害於菑畬是固汝輩之所騁者歟吳<lb/>
人趨而告曰當是時也善有鮮鑒貞有罕孚樂鴆乎毒<lb/>
習甘乎諛一豔方妍漂香沈珠樂極危生淪胥以鋪是<lb/>
<pb n="KR4h0139_WYG_156-15b"/>
故非蟹罪也維我呉人以漁為娱每施勤於簄斷皆得<lb/>
志於江塗方洞庭兮始霜熟萬稼兮豐腴執一穗兮朝<lb/>
魁目洪溟兮爭趨工緯蕭兮承流截觱沸兮防逋燎以<lb/>
乾葦檻以青笯喧動涼蕝驚飛宿鳬其多也如涿野之<lb/>
兵其聚也如太原之俘蟹事卓犖八荒所無今敢藉以<lb/>
涼荻東之風蒲願奉一醉獻諸大夫大夫嗒然笑曰嗟<lb/>
汝呉兮巨麗樂太伯兮開初括於越兮自裕跨蠻荆兮<lb/>
逺模干星紀兮經略控軫野兮車書至若藪澤幽靈川<lb/>
<pb n="KR4h0139_WYG_156-16a"/>
瀆滮洿灌注兮天下之半鬱拂兮瀛洲之居忘越矢之<lb/>
倏西歎麋臺之交蕪余方超萬物兮如蜕豈一蟹兮樂<lb/>
且吳人再拜進曰大夫髙矣儂聞宅金湯之固者莫崇<lb/>
乎徳者也建竹帛之功者莫勇乎謀者也目吳越之成<lb/>
敗愾君臣之嗟戲然儂者生長水國子孫澤隅朝莫一<lb/>
艇暑寒一籧老魚鼈而為命狎鷗鸕而不孤久與世以<lb/>
相忘亦傷今而欲痡大夫方將謝軒冕樂樵漁儻𤣥機<lb/>
兮相髙庶嘉遯兮不渝今儂有粳可炊有酒可沽幸江<lb/>
<pb n="KR4h0139_WYG_156-16b"/>
山兮如待祈風月兮無辜大夫為之欣然曰若子者是<lb/>
豈以蟹為業者歟非渭水之遺智必山澤之脩癯深樂<lb/>
其言藏道於愚欲去兮徘徊欲逝兮勤渠舉酒酬酢道<lb/>
古哀歔與之釋縛為之拍桴刳甲如山韲橙如餔意悟<lb/>
忘言酒深相扶指青天兮自誓幸來世兮知予眇煙水<lb/>
兮莫流迅孤舟兮長呼蟹翁者三歎於邑四顧躊躇揖<lb/>
長江而如矢聆浩歌而莫能俱其歌曰天髙兮月寒天<lb/>
風兮水急鴻逺兮汲汲人有慕兮何歎及老霜澤兮遺<lb/>
<pb n="KR4h0139_WYG_156-17a"/>
漁斷有蟹兮罛有魚酒答天兮天知予子不得兮愁如<lb/>
何又歌曰洞庭兮既波松江兮未雪一舸兮自決知者<lb/>
樂兮樂者哲蟹健兮魚肥風吹觴兮酒淋衣知有蟹兮<lb/>
不知時若斯人兮其庶幾<lb/>
　　雲林賦　　　　　　　　　　<hi>元</hi>袁　桷<lb/>
若知雲乎昭昭然服光以廣微隆然廓然义似夫五色<lb/>
萬物而沈幾來弗以趾去弗以馳其始也盤辟夾輔輪<lb/>
輪囷囷孰合其處所其終也寸芒以興導轟轟啓鈴鈴<lb/>
<pb n="KR4h0139_WYG_156-17b"/>
汨沮洳襄丘陵若慕而佇若泣而赴愀兮哀不知所訴<lb/>
蜿蟬渺緜含英吐鮮逌傾盖而忘返粲接席以爭先誠<lb/>
果樂乎莫與之宣形成乎無形名生於有名囿於家林<lb/>
允為儀刑奉蓍占之曰居髙而卑佩矩帶規升於木無<lb/>
往不復不泄不辱言歸其谷伊南維湖將以為居齋三<lb/>
日祝而涖諸薈兮中峰式瞻其端為章為祥為輪為冠<lb/>
風以潤之雨以需之挾隂而嘘乘陽而舒朝飛夕躋莫<lb/>
窮其栖有翼者鵠遵於其涯曰將有行自東徂西綏而<lb/>
<pb n="KR4h0139_WYG_156-18a"/>
迎之維墉之崇施而流之維泉之通以沐以容是謂雲<lb/>
林之宫<lb/>
　　閒艤賦　　　　　　　　　　<hi>元</hi>陳　樵<lb/>
融火向中余方慎夏接葉罷亭依山忘榭麗草長林未<lb/>
卜與夜臨池館水不怡隂厦伊清池之蹇淺兮覺水氣<lb/>
之已多䕃諼草而翳蘭兮結斯構之峩峩疏堂屬其南<lb/>
垂清隂生其四阿杜予門而却埽兮日長往乎滄波招<lb/>
招緒風持雲沐露窮夜為日迄於闌暑余凌波而雅步<lb/>
<pb n="KR4h0139_WYG_156-18b"/>
兮魚鱗鱗其在下若停橈之萬斛當步忉之秋浦朱塵<lb/>
倒景若閭而飛疏箔懸繒五兩萎蕤燕循檣而失據鳬<lb/>
就槳而無依不纜而維不枻而安承艫絶後接舳無前<lb/>
四載不服萬夫莫前亡余檝之蘭桂廢余橈之芳荃又<lb/>
若委陋舟而弗御猶誕寘之河陾也䕃斯亭以宴處兮<lb/>
瞻浮榮之翔翥文謝杏梁珍慙桂户藻離棟而成妍題<lb/>
去榱而加昈銀榜昭其碧鏤皓壁煜以振素波塵屬跋<lb/>
雲松薦礎澤葵生閣蘋花照籞浮萍附躓雕胡承梠愛<lb/>
<pb n="KR4h0139_WYG_156-19a"/>
芙蓉之婉娩兮藉初日之明輝色瀲灩於顔間蔚藻繪<lb/>
之備施傾盖成隂聮袂成帷含芳揚烈茹華吐奇當筵<lb/>
薦綺在檻成梯映朱鷺之芳翰増翠羽之緑姿啼鸎在<lb/>
栁媚蝶時來爾乃御緅絺攬蕉荃肆莞蒻燎芳蘭緝靈<lb/>
草以為蹻緯楚竹以為冠白紈微舉芳風可握或進壺<lb/>
投矢投瓊擊博或從横竹素佃漁六學或左設鴟夷右<lb/>
操釣具蓑笠長抛笭箵不御屑桂垂芳聚粒為茹投八<lb/>
絲之翠綸沈百囊之緵罟於是丹鯉含腴蓮菂豐甘葵<lb/>
<pb n="KR4h0139_WYG_156-19b"/>
葉初肥緑杞䦨干山膚陸芼華果具繁張飲命客觴政<lb/>
在前蕉葉無奇金舠猶窄折葉薦芳引筒分碧挹蘭英<lb/>
之春醥釃玉薤之芳液洗慮延歡祗以永日雅歌清吹<lb/>
與舟俱浮合樽促席敷袵綢繆今夕何夕與子同舟抱<lb/>
月坐花藉以蘋葯視夜參半衡漢迴薄情盤景遽賓客<lb/>
益樂乃起而為扣舷之歌歌曰世冥冥兮塵汚人慕前<lb/>
烈兮凌青雲食有魚兮蔌有蓴願投老兮守丘林座客<lb/>
聞之又稱歌曰卉服兮舟居荷為屋兮桂為袪宿沙子<lb/>
<pb n="KR4h0139_WYG_156-20a"/>
之徒歟江上丈人之徒歟<lb/>
　　樵雲賦　　　　　　　　　　<hi>元</hi>涂　幾<lb/>
石田荒蕪清溪罷漁嗟吾行兮安之乃於樵而是圖執<lb/>
彼斧斤往來崎嶇苔磴霜寒株林葉枯爰採掇乎薪蒸<lb/>
釋勤勞於僕夫鬱鬱髙岡浮雲是紆翳晴光於木末散<lb/>
微潤於衣裾冉冉人起濛濛鳥呼忽丁丁之可聞辨崖<lb/>
嶺之糢糊嵗既宴兮無與歸唐虞世兮忽巳徂髙車駟<lb/>
馬兮吁可哀舍吾樵兮何所如彼條彼枚維棫維樗既<lb/>
<pb n="KR4h0139_WYG_156-20b"/>
食力之無災乃全生而有餘重為之歌曰樵之人兮返<lb/>
龎淳兮我思其儔無慚葛天氏之民兮<lb/>
　　耦耕賦<hi>有序</hi>　　　　　　　　<hi>元</hi>涂　幾<lb/>
僕宜黄之鄙人也雖讀書績文而心非所好一日行臨<lb/>
川山中聞田歌依依而樂之賦耦耕一章以見志<lb/>
步天風兮振羽忽余行乎髙阻葉翳翳兮垂隂水濺濺<lb/>
兮横路懷田中之耦耕激商歌於太古婦饁黍兮在途<lb/>
兒編蒲兮當戸悲黄唐之日逺孰返淳而還素儻斯人<lb/>
<pb n="KR4h0139_WYG_156-21a"/>
之可儔吾將犂兮春雨<lb/>
　　藥市賦　　　　　　　　　　<hi>明</hi>楊　愼<lb/>
蓬丘仙伯匕刀圭而通神柰園老宿品千二而稱珍何<lb/>
如蓉城之日重開藥市之春若夫岐摯湯液和緩<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>滫<lb/>
采嘉林之嘉草掇芳洲之芳羞屏風水發書帶山抽人<lb/>
參二椏來自髙句麗之國桃枝九折出於巂昆明之陬<lb/>
椒聊下虚星之舍果蓏薦織女之樓逢茅龍之衛叔遇<lb/>
木羊之葛由檢本草之聖録極山海之冥搜别有天棘<lb/>
<pb n="KR4h0139_WYG_156-21b"/>
日精澤葵海藻火林之蔚炎柯雪津之濯陽草款冬叩<lb/>
冰而吐葩葶藶迎露而先槁青綸碧組蒼龍就食於甲<lb/>
辰素茵皓蔯白兔騰仙於辛卯帝休鬼□蕩邪而蠲憂<lb/>
神錦仙鹽駐顔而難老又不若剸犀截角搴翠刪毛澄<lb/>
禺山之水碧<graphic n="KR2594" url="https://raw.githubusercontent.com/kanripo/KR-Gaiji/master/images/KR2594.png" mimeType="image/png"/>樊桐之金膏鮫人泣珠而酬價狼䐠齅<lb/>
金而解櫜神鹿兩頭飲上池之水靈鳥四翼歸金匱之<lb/>
韜莫不攀丹危而陟翠險霣仙的而下神囂涉淼淼馳<lb/>
苹苹刈翹翹伐丁丁香草比於君子嘉卉方於女貞藤<lb/>
<pb n="KR4h0139_WYG_156-22a"/>
名簡子花號長卿五芝色配乎五嶽六飲芳冠乎六清<lb/>
乃延巫彭招長桑飛綘雪擣𤣥霜巴戎赤斧梓谷王昌<lb/>
蓬州塗定辭𤣥武張開光希夷出崇龕之落真多栖葛<lb/>
璝之鄉黄足之鳥呼季玉而並復朱頂之鶴名令威而<lb/>
駢翔負局磨鏡之翁篐桶講易之叟扶龜牀於行阿策<lb/>
鳩杖於林藪嚴遵之芳乳平分王列之香膏共剖是月<lb/>
也江波錦落火井星還楓瑟瑟而鳴籟菊英英而綴斑<lb/>
訪名跡於古昔啓藥市於重關被開明廣都之野帶杜<lb/>
<pb n="KR4h0139_WYG_156-22b"/>
宇天隳之山哀危蟪於寸隂矜局鼃於井谷布濩天府<lb/>
之區蔓衍坤維之域八萬四千之人煙五十四州之謡<lb/>
俗國無夜戸之虞人有春臺之燠郤公程鄭之倫驥子<lb/>
魚文之服乍發劑以鍼龍奄飛符而擒蜮黄耉背鮐蒼<lb/>
崽髫蝸行歌擊壤羣嬉聚沙成行鴈鴈學語鴉鴉毛姬<lb/>
餌葉鳯子藏花色輝九璧之錦光漾百潭之霞採思婦<lb/>
之巻耳折放臣之疎麻息風枝之不靜起露蓼之含嗟<lb/>
崔公之鏡云逺華陀之囊已遐既富矣韓康之肆寧靳<lb/>
<pb n="KR4h0139_WYG_156-23a"/>
　乎博望之槎揚雄夢腸頓醒滯思於雕篆相如消渴歘<lb/>
　蠲沈疴於齒牙豈知西顥之盤露北方之河車哉有林<lb/>
　閭翁孺者起而為系曰黄熊兮休入寢朱羆兮罷窺屏<lb/>
　永遯兮二豎載殲兮九嬰分菊潭兮灩灩宴蓉城兮冥<lb/>
　冥鴻安丘繼而作曰安期神樓散扁鵲䧟冰丸銀筒昔<lb/>
　誰藴金瓶今子殫謝驚飇兮駐流電訪大藥兮浴還丹<lb/>
　邀籛偓兮雀躍共喬松兮鯢桓主人聞之欣然稱蔅修<lb/>
　容麗級獻壽升筵敬緝光誦奉以周旋<lb/>
<pb n="KR4h0139_WYG_156-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻十三<lb/>
</p>
<p>
</p>
  </div>
</body>
</text>
</TEI>
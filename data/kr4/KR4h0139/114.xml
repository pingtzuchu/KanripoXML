<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_114-1a"/>
　欽定四庫全書<lb/>
御定歴代賦彚巻一百十一<lb/>
　　覽古<lb/>
　　　登櫓賦　　　　　　　　　　<hi>晉</hi>歐陽建<lb/>
　登兹櫓以遐眺闢層軒以髙盼仰天塗之緜邈俯平原<lb/>
　之曠衍嘉蒼春之令節恱和風之微扇旁觀八隅周覽<lb/>
　四垂面孤丘之峻峙阻曲岸之修崖植榆楸以成列插<lb/>
　垂柳之參差寓目忽以終日情亹亹而忘疲<lb/>
<pb n="KR4h0139_WYG_114-1b"/>
　　　登龍岡賦　　　　　　　　　<hi>宋</hi>傅　亮<lb/>
　靜潛處以永念聊駕言以冩憂䝉旭露而夙軫稅余轡<lb/>
　於龍丘南臨平隰西際荒疇比宇連甍幽榛四周眺江<lb/>
　都之廣澨究川陸之廻修羡翔羽之嬉林樂緑蘋之在<lb/>
　流乘清漪以汎濫翳稠枚而命仇信遂生之有所何怵<lb/>
　迫於人尤<lb/>
　　　山陽城賦<hi>有序</hi>　　　　　　　<hi>唐</hi>劉禹錫<lb/>
　山陽故城遺趾數雉四百之運終於此墟裔孫作賦蓋<lb/>
<pb n="KR4h0139_WYG_114-2a"/>
憫漢也辭曰<lb/>
我止行車霣涕於山陽之墟是何蒼莽與慘悴舂陵之<lb/>
氣兮焉如踣昌運於四百辭至尊而伍匹夫有利器而<lb/>
倒持兮曽何鋩刃之足舒懿王迹之聿基曁絶維之再<lb/>
敷邈汜陽與鄗上恍蛇變而龍攄痛人亡而事替終此<lb/>
地焉忽諸嗟乎積是為治積非成虐文景之欲處身以<lb/>
約播其徳芽迄武乃穫桓靈之欲從心於昏爇其妖燄<lb/>
逮獻而焚彼伊周不世兮姦雄乗釁而騰振物象摧以<lb/>
<pb n="KR4h0139_WYG_114-2b"/>
易位被虚號而陽尊終勢殫而事去胡竊揖讓以為文<lb/>
嗚呼維神器之至重兮如山之不騫使人得譬乎逐鹿<lb/>
固健歩者所先諒人事之云耳孰云當塗之兆也自天<lb/>
亂曰久矣莫可追升彼墟兮噫嘻獨遺武兮眙後王之<lb/>
元龜<lb/>
　　登故宜城賦　　　　　　　　<hi>唐</hi>蕭頴士<lb/>
升彼墟兮遐眺荆江邇矚樊沔頽沲以隱嶙攲缺而㟞<lb/>
嵼野茫茫其靡極何人户之單尠悵青春兮始交又白<lb/>
<pb n="KR4h0139_WYG_114-3a"/>
日兮将晩悲世事之艱阻慨征途之未返憑寒皋以盡<lb/>
目究林莽之深淺煙迴起於殘燎鳥羣飛於絶巘曽是<lb/>
感時而戀舊孰不酸辛而僶俛也矧乎寓縣乖剌關河<lb/>
阻遏去枌榆兮地表離骨肉兮天末涕横墮以若注懷<lb/>
永痛其如割悠悠蒼天不日不月曷其有佸撫艱勤之<lb/>
此土偶四海而承平方神武之君臨尚未遑於戢兵警<lb/>
山戎之外虞重燕代之專征罄帑藏之實窮千甲之精<lb/>
陸隘幽冀水塡滄溟其為盛也入師長於庶僚出董率<lb/>
<pb n="KR4h0139_WYG_114-3b"/>
於連城冢婦降於王姬餘子超乎正卿睚眦則浃日誅<lb/>
夷攀附則累嵗尊榮玉帛車輿鐘鼓臺亭煥赫而鏗鍧<lb/>
三十年中初不戒其滿盈終大都之偶國逸漏網之奔<lb/>
鯨潰亂河淇䖍劉汴滎覆東洛隳陜坰抗靡堅陣守無<lb/>
完營呼吸三旬遂至乎上京爟燧燭於王宮潼關為之<lb/>
晝扃旣而将吏逋竄烝民駭㪚崩騰郡邑空闃閭閈荒<lb/>
凉我汝潁牢落我睢渙傅置載馳於商鄧兵符薦集於<lb/>
淮漢彼邦畿之尹守藩牧之垣翰莫不光膺俊選踐履<lb/>
<pb n="KR4h0139_WYG_114-4a"/>
清貫榮利溢乎姻族繁華恣其侈翫或拘囚就戮或胥<lb/>
附從亂曽莫愧其愚懦又奚聞於殉難甚乎昔先王<lb/>
之經國仗文武之二事茍兹道之不墜實經天而緯地邦<lb/>
家可得而理禍亂無從而至今執事者反諸而儒書是<lb/>
戲蒐狩鮮備忠勇翳鬱澆風横肆蕩然一變而風雅殄<lb/>
瘁故時平無直躬之吏世難無死節之帥其所由来者<lb/>
尚矣不其哀哉變之始也予旅寓於淇園初提挈而南<lb/>
奔崩波滑臺逼逬夷門亡車徒於鼎城擯圖籍於轘轅<lb/>
<pb n="KR4h0139_WYG_114-4b"/>
背維嵩遵汝墳迥環乎郟葉飄泊乎穰宛嗟嵗聿之云<lb/>
暮結窮隂之凅冱市蕭條以罕人盜充斥以盈路微奔<lb/>
走之僕御有啼呼之幼孺川層氷而每渉塗積雪而猶<lb/>
歩晝兮夜兮曽莫解於馳騖惟寢與食曷嘗忘於恐懼<lb/>
略南鄉之左鄙凌北津之勁渡偉夫峴首之為鎭也凌<lb/>
隅百雉危甍萬井森松篁之薈蔚劃鄽街以周整前山<lb/>
縈依而秀拔斜漢杳映以清迥秔稌蔗橘雜荆衡之蓄<lb/>
桑麻黍粟侔冀魏之境漢之盛也移南國之冠蓋晉之<lb/>
<pb n="KR4h0139_WYG_114-5a"/>
衰也為北門之捍屏今方嶽之仁明惠久要於平生幸<lb/>
羈旅而獲宥旋載筆於戎旌陪後車乎南紀儼四牡以<lb/>
專征歴隤墉而訊諸乃楚鄢之遺城昔漢皇之標季間<lb/>
諸侯之釋位聞景升之是牧歎興廢於兹地其後綏懷<lb/>
勁楚抗衡强魏雄九域以髙視為一方之所庇亦謀猷<lb/>
所賴而致也於時宼盜蜂聚生民失土賢雖避世才亦<lb/>
擇主有卧龍之竒英視江漢而胥宇遭劉后之側席聿<lb/>
疇咨於草莽若游魚之在水尚三顧而後語其始也亦<lb/>
<pb n="KR4h0139_WYG_114-5b"/>
将稜威漢沔用武荆楚俟時觀釁終然義舉然後包并<lb/>
河洛盪滌陳汝迎帝配天不失厥序旣中流之顚覆故<lb/>
宏算而乖阻信雲長之寡謀亦天命之弗與猶復廓卭<lb/>
峨之險奮賨濮之旅鋪敦隴阺震懾關輔致中原於旰<lb/>
食振衰漢之遺緒洸洸乎俾千祀而景慕宜其易名於<lb/>
忠武不其偉歟方其躬耕漢渚獨詠梁甫輕夫管樂莫<lb/>
之云許伊唱髙而和寡亦惆悵於前古道不同不相為<lb/>
謀斯之謂矣荆雲兮蔽虧朔鴈兮差池雲有迴兮鴈有<lb/>
<pb n="KR4h0139_WYG_114-6a"/>
歸嗟予行兮愴遲遲諒窮愁兮莫諼雖九醖兮奚施<lb/>
　　登臨河城賦<hi>有序</hi>　　　　　　<hi>唐</hi>蕭穎士<lb/>
亡舅孝亷元君才髙位下一命屈臨河尉尋遭風瘵有<lb/>
加無瘳憂悒迄逾一紀故不復仕而風標俊傑文史清<lb/>
雋則君所著别傳詳矣舅於予有敎授之恩隻辭片字<lb/>
皆資訓誘旣而射策桂林校書芸閣首為知已名稱舅<lb/>
氏之力也天寳元年秋八月奉使求遺書於人間越来<lb/>
月屆於臨河之舊邑覽物増懷泫然有賦羊曇是日獨<lb/>
<pb n="KR4h0139_WYG_114-6b"/>
吟零落之篇周翼終身寧亡吐哺之愛辭曰<lb/>
登孤城兮見河水之漫漫城有隍兮水有瀾歘翻覆兮<lb/>
無端俯崇墉兮辛酸心斷絶兮河水之干借如韓伯懷<lb/>
恩羊曇念昔追北渚之曩餞歎西剡之忽覿曽一顧而<lb/>
不忘况仁深與密戚也惟佩觿之弱嵗荷哲舅之矜憐<lb/>
枉月旦之殊品超等夷而獨偏過雖小而必誡善無微<lb/>
而不甄備潤身之黼藻聞染翰之蹄筌豈期文嗣作者<lb/>
價參時賢謬崑墟而比玉濫蓬島而懐鉛匪舅徳其焉<lb/>
<pb n="KR4h0139_WYG_114-7a"/>
爾諒師資乎在焉痛才髙而位下悲道悠而運促甫一<lb/>
命於兹城蹇無媒兮窘東傃層飇而墜羽凌永路而傾<lb/>
軸悼晉豎之行深哀秦良之莫贖昔自公而暇豫陪作<lb/>
賦於兹樓懐一紀以如昨愴今晨而獨遊俯蕭條之邑<lb/>
里對零落之徂秋舊館悽其在目長川逝而不留徙臨<lb/>
風而揮涕孰知夫四望可以銷憂者也<lb/>
　　吳故城賦　　　　　　　　　<hi>宋</hi>張　耒<lb/>
亂吾舟兮大江夕余濟兮樊口登武昌之故墟弔西門<lb/>
<pb n="KR4h0139_WYG_114-7b"/>
之衰柳出東郊而南眺訪遺域之培塿嗟頹牆之迤靡<lb/>
半已平乎耕耨雜溪澗而沮洳稻冉冉而時秀曰是吳<lb/>
王之故宫兮昔孫仲謀之所有當弊漢之委地羣兇聚<lb/>
而啄剖偉紫髥之永圖獨穴據乎江右豈無意於雍洛<lb/>
易虚夸為善守觀其作都於武昌夫何險阻而即安是<lb/>
為大江之上流兮於備敵焉不繁顧諸将之凡才豈袁<lb/>
曹之敢班欲身當中原之一靣兮事便時利一葦濟乎<lb/>
濤瀾當是之時两觀萬雉縹闕應門内擁燕趙之容外<lb/>
<pb n="KR4h0139_WYG_114-8a"/>
屯貔貅之軍笙磬鼔鐘之喧闐旗斾車馬之繽紛固已<lb/>
包䝉川澤震耀山原安知夫千載之後陵谷易位夫何<lb/>
遺珠與棄玉顧此遺墟之将圮於是與客休於祠宮披<lb/>
樵蘇之微路嗟牛羊之入室固牲酒之不具與客愀然<lb/>
三歎而去<lb/>
　　過驪山賦　　　　　　　　<hi>唐</hi>徐　寅<lb/>
六國血於秦秦皇還化塵塵驚而為楚為漢路在而今<lb/>
人古人但見愁雲黯慘疊嶂嶙峋時遷而金石非固地<lb/>
<pb n="KR4h0139_WYG_114-8b"/>
改而荆榛旋新愚聞周衰則避債登臺秦暴則焚書建<lb/>
國貴螻蟻於人命法豺狼於帝徳兩曜昏翳九園傾側<lb/>
扶桑幾里我鞭石以期通溟海幾重我驅山而要塞慘<lb/>
慘𤣥穹嗷嗷七雄三農百榖以休務淬鐵磨金而獻功<lb/>
九川病萬室空韓趙魏以交滅楚燕齊而坐窮家有子<lb/>
兮誰得孝國有臣兮爭敢忠九野分将焉作兆民之主<lb/>
諸侯吞盡方行天子之風星隕九霄城長萬里血染草<lb/>
木肉肥蛇豕将欲手挂天綱足挑地紀拙虞舜而矩唐<lb/>
<pb n="KR4h0139_WYG_114-9a"/>
堯汚殷辛而長夏癸禍從殃催川揺嶽摧金陵之王氣<lb/>
頓起蓬島之宮娥不来黔首求主蒼旻降災天漢之龍<lb/>
髥倐斷沙丘之鮑臭誰猜魑魅諸夏腥羶九垓於是宅<lb/>
彼岡巒兆斯陵闕猶驅六宫以殉𦵏豈言蔓草之縈骨<lb/>
嫌示儉於當時更窮奢於旣歿融銀液雪疏下地之江<lb/>
河帖玉懸珠皎窮泉之日月嶫嶫層層不騫不崩斯髙<lb/>
之㗋舌方滑劉項之雲雷忽興軹道一朝璽獻漢家之<lb/>
主驪山三月火燒秦帝之陵今則草接平原煙䝉翠嶺<lb/>
<pb n="KR4h0139_WYG_114-9b"/>
想秦史以神竦弔秦陵而恨永華清宫觀鎖雲霓作皇<lb/>
唐之勝景<lb/>
　　驪山傷古賦　　　　　　　　<hi>唐</hi>郗　昻<lb/>
天生蒸民而樹之君夫為國者當建宗社廣敷聲敎尊<lb/>
其威靈儼其容貌其惠也逺泱其仁也普悼言靜而可<lb/>
以底綏言動而無所屈撓令四海惟精惟一俾萬人是<lb/>
則是傚安有臨伐木而棄其斧将渉水而投其棹童子<lb/>
猶知其不可况天下之龍豹初虎視八荒鯨吞六國攻<lb/>
<pb n="KR4h0139_WYG_114-10a"/>
必取戰必克所徃而梟其渠帥所敵而斷其銜勒起翦<lb/>
之功逞蘇張之詐塞招星紀之南伐天街之北賞尉繚<lb/>
以為忠讜誅文信以為殘賊将大寳而康寧謂神仙之<lb/>
可得一何壯哉及其浮江沉璧登山紀石徵茅濛為却<lb/>
粒之符遣徐市為求眞之客殫人力為馳道鑄兵刃為<lb/>
金狄方欲肆其暴露方欲窮其轍迹鬱興閭左之徭大<lb/>
起阿房之役亦所以坑其儒士亦所以燎其經籍聞祖<lb/>
龍而匪寤逢巨魚而必射不知望夷之兆未覩沙丘之<lb/>
<pb n="KR4h0139_WYG_114-10b"/>
厄又何謬歟天降圗録言勦其辜惡貫已盈禍胎必膴<lb/>
載鮑之氣俄徹夢神之應聿徂意靡察於妖子尚勞師<lb/>
以備胡人且愍於䝉将我獨憐此扶蘇廢至尊之丕烈<lb/>
任姦邪之逆謀将欲稱始帝而歴萬代卒宗滅而身屠<lb/>
王禄盡矣誰定其危天之所壞人不能支旣同信於望<lb/>
夷安肯從於悖斯生且替其遺命死徒華其𦵏為嗚呼<lb/>
驪山之隧其庸幾年上周五里下錮三泉罄珠璣之布<lb/>
濩盡金石之雕鐫匠人勞而不償反生埋於鬼埏狐兔<lb/>
<pb n="KR4h0139_WYG_114-11a"/>
穴而塵積牧豎焚而火連嗟拔山之壮氣成拱木之寒<lb/>
煙享祀輟矣疇相恤焉百二之襟帶莫守數仭之丘墳<lb/>
巍然何徳之衰絶伯翳之餘業何力之競為劉炎之著<lb/>
鞭枝葉将落本必先顚苕折巢覆胡能卵全是知不有<lb/>
廢也後王安得而處旃<lb/>
　　劒池賦<hi>有序</hi>　　　　　　　　<hi>唐</hi>李徳裕<lb/>
余屆塗豐城弭栮江渚問埋劒之地則有池存焉感其<lb/>
至靈之物亦有淪棄非遇識者無繇振發雖人亡劒去<lb/>
<pb n="KR4h0139_WYG_114-11b"/>
而故事可悲因維舟俄頃為此賦云<lb/>
天地鬼神龍泉太阿光耀時促沉埋日多徃昔紫氣衝<lb/>
星時人莫識吳已亡而氣存寳乃隆於敵國旣精感而<lb/>
上逹當龍變而不息未遭風雨之㑹尚假雷生之力豈<lb/>
通塞之有時何顯晦而難測我不自振掘之而得雖潛<lb/>
朽壤之中靡受莓苔之蝕誠宜英主用之提攜指揮内<lb/>
以靖諸侯外以服四隅為東序之祕寳備有國之光儀<lb/>
一見留於邑長一獲佩於台司始謂伸於知已終乃屈<lb/>
<pb n="KR4h0139_WYG_114-12a"/>
於不知旣而長鳴玉匣躍入漣漪化鋒鍔兮奮迅煥精<lb/>
光兮陸離垂尾滄波斷鯨鯢之族矯首清漢讋江海之<lb/>
祗昔時在獄今成廢池寳常棄於兹地人載懷而孔悲<lb/>
况乎耶溪水涸赤堇山閉巧冶旣沒作者曠世風胡已<lb/>
逺壮武復逝斯物儻存知者誰氏惟人代兮去不留嗟<lb/>
雙劒兮焉可求<lb/>
　　三良冢賦<hi>有序</hi>　　　　　　　<hi>唐</hi>闕　名<lb/>
魯文六年秦伯任好卒以子車氏之三子奄息仲行鍼<lb/>
<pb n="KR4h0139_WYG_114-12b"/>
虎為殉皆秦之良也國人哀之為之賦黄鳥君子曰秦<lb/>
穆之不為盟主也宜哉先王違世猶貽之法而况奪之<lb/>
善人乎是以知秦之不復東征也秋季月吾西遊汧渭<lb/>
出於岐雍之間於古道傍得三良冢心甚哀之涕泗者<lb/>
久之而去辭曰<lb/>
昨宿岐城曉渉渭東霜凌雪結飛沙亂蓬中野躊躇屆<lb/>
此古墟野人曰即車氏之冢方驅駕班如久而咤曰吾<lb/>
嘗讀舊史矣古者秦氏大於穆公出師則寧東夏用賢<lb/>
<pb n="KR4h0139_WYG_114-13a"/>
則霸西戎大邦服其禮小邦畏其雄謀已集戰亦武不<lb/>
能勤王不為盟主者何居以滅天之良䘮人之特百夫<lb/>
仰系一朝而踣可哀也哉宛其三子遭時迍邅主已即<lb/>
世身皆靡全指冥茫而為期撫昭世而坐捐方惴惴以<lb/>
臨穴且哀哀而號天從有言於寒原莽蕩千里迴眺無<lb/>
垠上刺衰徳下復幽魂挂驂壠樹脱劒山門掇野芳以<lb/>
為薦汲行潦而充樽矧今情之猶悲諒古恨之潛吞死<lb/>
而不作吾誰與言代事浩溔人壽爾天言念君子中心<lb/>
<pb n="KR4h0139_WYG_114-13b"/>
悄悄哀生人之長慟赴永夕之莫曉歸去来兮不可留<lb/>
且悲吟於黄鳥<lb/>
　　哀三良賦　　　　　　　　　<hi>元</hi>楊維楨<lb/>
訪西戎之霸國兮歴岐豐之故疆過槖泉之古墓兮敬<lb/>
有弔乎三良曰子車氏之伯叔兮實百夫之稱特旣委<lb/>
質以事君兮雖殺身其不惜然君子有不死兮死不以<lb/>
其私貴以義而制命兮矧命亂而不治感一語以自信<lb/>
兮誓九土以同歸哀三仲之稱良兮異乎顆之從違何<lb/>
<pb n="KR4h0139_WYG_114-14a"/>
嗣子之弗君兮又驅良而無遺百七十人之同死兮不<lb/>
啻俑而腐之雖戎索之陋風兮亦秦人之家法傷王靈<lb/>
之不振兮肆諸侯之專殺後驪山之從事兮海鳬鳥以<lb/>
深藏詔後宫以從死兮知秦徳之不長嗚呼古無殉死<lb/>
兮秦實不仁良不可贖兮徒百其身黄鳥兮嚶嚶哀良<lb/>
之死兮不如無生臨深穴兮穴已平霜露㿊兮天無情<lb/>
些吾文而敬弔兮激天籟而悲鳴<lb/>
　　沉碑賦<hi>以陵谷久遷名績終在為韻</hi>　　　　<hi>唐</hi>王　棨<lb/>
<pb n="KR4h0139_WYG_114-14b"/>
元凱立功銘其始終欲播美於萬年之後乃沉碑於一<lb/>
水之中剖彼貞姿餘烈必期乎不朽藏斯濬壑垂名庶<lb/>
及於無窮豈不樹佐晉之洪勲立吞吳之巨績思後世<lb/>
以不顯俾中心而是惕将紀乎竹帛時移則令聞應亡<lb/>
若銘以盤盂代異而嘉聲恐寂然則千古無壞雙碑可<lb/>
憑博約之辭旣著雕篆之功亦興有美皆述無勞不稱<lb/>
一則置彼髙山謂髙陵為谷一則投兹深水憚深谷為<lb/>
陵且言曰水以柔而虚受石以堅而可久雖此隱而彼<lb/>
<pb n="KR4h0139_WYG_114-15a"/>
見彼若泉而此阜不知我者笑淪棄於目前庶知我焉<lb/>
諒昭彰於身後旣而憑岸爰舉臨川載傾逆洪漣而星<lb/>
落殷白浪以雷聲始觀其文徒謂憂於沒齒終窺其理<lb/>
方知叶於流名由是影動深泉響連通谷莫不讋波神<lb/>
駭水族靈龜将負以股戰陽候旣覽而心服盡驚是日<lb/>
誤墮淚於斯源却想他時閱色絲於誰目至今五百餘<lb/>
年英聲自傅沔水之恩波尚逺峴山之嵐翠猶鮮但覺<lb/>
潭邊春盡而遺芳不歇更憐川上時移而茂躅難遷然<lb/>
<pb n="KR4h0139_WYG_114-15b"/>
則伊尹之作阿衡姬公之為太宰邁古之芳猷克著迄<lb/>
今而英風未改是知事若美於一時語自流乎千載亦<lb/>
何必矜盛烈沉豐碑欲功名之長在<lb/>
　　磨崖碑賦　　　　　　　　　<hi>元</hi>楊維楨<lb/>
招猗玕之聱叟兮訪古蹟於岐陽瞻穹崖之桀立兮摩<lb/>
萬仞之青蒼儼鬼靈其呵䕶兮曰頌中興於大唐觀其<lb/>
森鉤錯畫兮蛟龍蟠拏嚴辭密義兮日光玉華燕許旣<lb/>
仆兮韓李未葩去雅未逺兮光價倍加當天寳之末路<lb/>
<pb n="KR4h0139_WYG_114-16a"/>
兮豢䙀兒於虎穴㺯漁陽之剽兵兮積潼關之戰骨蹇<lb/>
青騾以西狩兮疲馬嵬之茍活釗旣犯於怒鋒兮環又<lb/>
何尤乎汚血嗟靈武之収兵兮何履位之倉皇祚殆危<lb/>
於贅旒兮機不間於毫芒茍執温凊之小節兮不匹馬<lb/>
而北方則千麾而萬旟兮肯復致忠於耄荒咨李郭之<lb/>
猷謀兮殉巡逺之大節成王翼其小心兮尚書奮其英<lb/>
烈羌恢復之不時兮偉四三之俊傑擁夾道之黄髮兮<lb/>
復見唐之日月瑞黄河之清流兮凱京師之汗血迎上<lb/>
<pb n="KR4h0139_WYG_114-16b"/>
皇以来歸兮嘑長慶之歎聲歘南内其不祥兮起膝下<lb/>
之天兵使權臣其鼠變兮何李父之貸刑嗟豺虎於厥<lb/>
家兮又何律君臣於虜廷此殘碑之墮淚兮與凍雨而<lb/>
交零至考頌以論體兮垢磨石之小玼用魯史之筆法<lb/>
兮寄清廟之歌詩挈大唐之罪案兮異瓊琚之賞辭宜<lb/>
後来之墨客紛石刻之是非也亂曰已矣乎國不貴於<lb/>
無難兮難貴圗於未形五王持兵兮唐室再興胡封豕<lb/>
之復豢兮撼蟠李其幾傾幸六聖之遺祚兮復鑾輿於<lb/>
<pb n="KR4h0139_WYG_114-17a"/>
兩京穹厓齊天兮侔徳武丁臣結作頌兮佐唐光明嗚<lb/>
呼休哉配迹風雅兮製作如經繪日月之重光兮垂天<lb/>
人之休聲希吉甫以作頌兮又何羡乎臣結之銘<lb/>
　　曹娥碑賦　　　　　　　　　<hi>元</hi>楊維楨<lb/>
昔湘纍之徇國兮甘以死而傷生身雖殞而心不懲兮<lb/>
同楚野為國殤夫何娥之眇軀兮亦前修之允蹈彼忘<lb/>
死以為貞兮兹捐軀以為孝惟娥之烈烈兮曾稚年之<lb/>
未笄當吾父之善泅兮習婆娑以為戲陽候忽其不仁<lb/>
<pb n="KR4h0139_WYG_114-17b"/>
兮哀層波之墊溺娥呱呱以哀鳴兮旬七日而罔食扣<lb/>
龍之宫不得其戸兮化精衛而莫為力儼見父於重淵<lb/>
兮奮輕身於踊擗鳴呼惟仁足以殘肌兮剛足以錮志<lb/>
誠足以開金石兮孝足以動乎天地風濤為之折裂兮<lb/>
蛟鼉為之四奔抱父尸以卬出兮儼膚髮之猶存譟江<lb/>
頭之長老兮泣孤舟之過客抱遺骸以祭告兮異鮑生<lb/>
之刻木嬙完父於傷槐兮姢代父於醉津緹縈氏之上<lb/>
言兮除肉刑於特恩曰予中人之可企兮匪拔俗而絶<lb/>
<pb n="KR4h0139_WYG_114-18a"/>
倫嗟娥之為教兮習絺葛以為經豈師傅之夙詔兮誦<lb/>
烈女之遺風惟純誠之天出兮奮百代而獨立宜廟貌<lb/>
之永存兮表雙阡於江邑迨元嘉之元祀兮得賢表於<lb/>
八厨屬邯鄲以秉筆兮樹穹石於龜趺追古雅以述作<lb/>
兮比西京而莫踰深石隂之詮語兮信贊羙其非譽夫<lb/>
後宗人之孟徳兮過靈祠以駐馬摩道傍之殘碑兮感<lb/>
乎外孫與幼婦三十里之較智兮曽何足以為師昧綱<lb/>
常之大節兮絜長短之謏辭彼小兒之䑛犢兮又何尤<lb/>
<pb n="KR4h0139_WYG_114-18b"/>
於徳祖酌大江以為酒兮攬江花以為脯些英英之孝<lb/>
娥兮及遑遑之瞞甫彼主将其可奪兮勁吾衷其莫禦<lb/>
願激清流於東江兮洗遺汚於鄴土嗚呼銅雀䴢鹿兮<lb/>
西陵狐鼠耿孝魄之長存兮照江月兮千古<lb/>
　　鸚鵡洲賦　　　　　　　　　<hi>宋</hi>羅願端<lb/>
登黄鶴之高樓兮欣徙倚而四顧何南望而獨愁兮有<lb/>
正平之遺處指垂堂而示戒兮何足以知君子之度方<lb/>
黨禁之既解兮凛凛清議其尚存無罪而戳一介兮衆<lb/>
<pb n="KR4h0139_WYG_114-19a"/>
必争起而譟讙士猶恃此而不恐兮時亦直情而徑行<lb/>
寧知嗾夫妄庸兮使之魚肉而甘心稽建康之事勢兮<lb/>
魏甚菀而漢枯每不忍其綴旒兮思忠憤之稍攄惟不<lb/>
擇其所發兮遂至於顚沛而濶疏當其解衣而慢侮兮<lb/>
坐皆驚悸而失箸吾謂死於漁陽之摻撾兮何預乎鸚<lb/>
鵡之一賦使英雄初無殺心兮雖頗困苦而終赦惟此<lb/>
客以授我兮宜相與尸祝之不暇兵在頸而追救兮奈<lb/>
何以此欺天下萬一僥倖而脱身兮終亦無以自全北<lb/>
<pb n="KR4h0139_WYG_114-19b"/>
海仗正而孥戳兮徳祖以俊而銜冤三人者蓋一體兮<lb/>
必且脣亡而齒寒嗟繁城之佐命兮非不朽於自營絜<lb/>
四百之基祚兮與一身孰為重輕來者滔淊如江水兮<lb/>
攘臂而議先生詆文華為浮薄兮至或以比乎盆成茍<lb/>
吾言之獲信兮猶足以吐千古之不平<lb/>
　　鐵箭賦<hi>有序</hi>　　　　　　　　<hi>元</hi>楊維楨<lb/>
事見臨安志箭今在杭城外南新橋北大若杆然鏃首<lb/>
出土面人撼之可動而不可㧞也父老云掘土深則箭<lb/>
<pb n="KR4h0139_WYG_114-20a"/>
隨土陷培以土則隨土而髙以其神異也<lb/>
絶浙水之横江兮睇天目之游龍挾訪古之碩生兮憇<lb/>
予以龍陽之新宫忽臨睨夫夷塹兮鉅鏃磸乎其若舂<lb/>
故老指以告予兮曰錢王之鐵箭也若鼎水之號弓兮<lb/>
羌至今猶睠睠也方開平之四禩兮新沙築以成堤陽<lb/>
侯不受吾職兮将治國而鯨鯢王馮馮以赫怒兮閲羣<lb/>
彀於水犀憤一矢以加遺兮敵海若使不西奠四民於<lb/>
祍席兮實神姒之功齊觀周棠以存召兮過漢渠而想<lb/>
<pb n="KR4h0139_WYG_114-20b"/>
白矧兹矢之未亡兮留全吴之霸澤吾想矢之經工兮<lb/>
實取乎赤堇之銅奮神槌乎豐隆兮鼔神韝於祝融聿<lb/>
是矢之躍冶兮豁月星之晦䝉資要離以釁血兮誓干<lb/>
莫其争鋒於是服以百寳之室兮發以千鈞之弩乗風<lb/>
雲以奮旅兮揺白月之大羽射長矢於天狼兮誅宏昌<lb/>
若鼷鼠裹山林以錦綈兮迎父老以毬馬霸吴越而奄<lb/>
有兮允一時之雄武也吾嘗觀勍濤於江上兮愁鬼憤<lb/>
之依憑譟旗鼓以北下兮陳昆陽之千兵波躍櫓如慶<lb/>
<pb n="KR4h0139_WYG_114-21a"/>
忌兮浪擘山如巨靈紛望景而辟易兮羌孰得而與京<lb/>
兹持滿而一激兮心金石以貫之海若為予退舍兮豈<lb/>
人力之能回迺知卓山而泉湧援戈而轉日一沈勇之<lb/>
激兮羌不速而疾也彼漢皇之武畧兮決瓠子以興歌<lb/>
楗淇園之竹落兮終慮殫而為河彼秦王之雄發兮傳<lb/>
虜箭以肆夸脱突厥之虎穴兮危長矢其幾何故知呉<lb/>
越之鐵箭兮可與貫隼之肅楛東方之垂竹厯百世而<lb/>
不磨也客有些酒江上而和之以歌曰三箭兮天山壮<lb/>
<pb n="KR4h0139_WYG_114-21b"/>
士歸兮漢闗一箭兮海帖左江右湖兮按以萬堞占斗<lb/>
氣兮江之干泣鬼母兮雷霆㧞山逐飛劍兮劍上天些<lb/>
故國兮三千年<lb/>
　　漢林賦　　　　　　　　　　<hi>元</hi>陳　櫟<lb/>
予聞周南之詠文王至矣乎徳化有源修身刑家厥所<lb/>
廣及江漢之涯宜廣漢之詩人必推廣而讚美謂徳廣<lb/>
之所及能感化乎遊子世有豪傑之士雖無文王猶興<lb/>
茍欲適乎正道何可外文徳之純文所以文純亦不已<lb/>
<pb n="KR4h0139_WYG_114-22a"/>
徳廣所及其用兮之徳之純其本體維南兮喬木徳化<lb/>
兮膏沐喬木兮参天森森兮林麓豈果漢濵之木真寒<lb/>
緑成林自有不林之林兮種徳末荗而根深彼儒林與<lb/>
書林非真林木之可見矣所種之林林兮蔚盛徳之符<lb/>
驗吳君本市隐兮當暫焉而山棲今又舍山棲而市隠<lb/>
兮此林隨此身之所之十年計種以木兮百年計種之<lb/>
以徳徳愈廣而林愈荗兮身所至即江漢之域<lb/>
　　篁墩賦<hi>有序</hi>　　　　　　　　<hi>明</hi>李東陽<lb/>
<pb n="KR4h0139_WYG_114-22b"/>
新安之篁墩以竹名黄巢之亂凡地名黄者輒不加兵<lb/>
墩之人更篁為黄以求免禍其後因習稱為黄墩墩之<lb/>
程氏有晉賜太守元譚故第梁将軍忠壮公靈洗亦以<lb/>
功祀於墩其裔孫春坊諭徳克勤憤其先世賜第廟食<lb/>
之地汙於七百年之偽姓乃按據譜冊復其名曰篁墩<lb/>
予謂其考古之學反正之功於斯為大乃賦其事以教<lb/>
其宗及其鄉之人使知兹墩之克復舊名者自諭徳君<lb/>
始其辭曰<lb/>
<pb n="KR4h0139_WYG_114-23a"/>
旃䝉子退食玉堂顧懷舊鄉乃閲禹貢觀職方考地志<lb/>
披山經檢國史摉家藏望喬林於蓊鬱弔古蹟於蒼茫<lb/>
續梓里之故事得篁墩之嘉名彼阜兮孔碩莽修竹兮<lb/>
叢生根連蜷以紏結葉竦立兮崝嶸物隨時而並秀人<lb/>
與地而俱靈乃有循吏出晉功臣在梁樹家聲於閥閲<lb/>
存廟食於蒸嘗此程氏兮故疆墩何為兮彼黄噫嘻悲<lb/>
哉廣明讖妖冤句興孽有唐弗君黄入其室東踏齊魯<lb/>
南躪吳越過城為墟戰野成血殃魚阨池鬭鼠悲穴當<lb/>
<pb n="KR4h0139_WYG_114-23b"/>
是時也玉帛之所不能啗鋒鏑之所不能折解圍無外<lb/>
黄之兒排難無邯戰之傑惟豎夫兮諱兇賴故老兮多<lb/>
哲寧偽姓兮暫䝉庶疑兵兮不發圗免禍於巽辭豈甘<lb/>
心於折節聊假物於音聲遽遺羞於齒頰山顰悽兮莫<lb/>
展竹淚漬兮不滅賊旣死兮墩存事已徃兮名揭嗤彼<lb/>
躬兮弗遑奮我肘兮誰掣慨世俗之無知苦難湔而易<lb/>
衊可勝惜哉於是操斧鉞之權秉春秋之管剛腸為之<lb/>
寸結怒髪為之雙短慕盗泉之不啜念朋字之當辨恥<lb/>
<pb n="KR4h0139_WYG_114-24a"/>
蹠樹之是依思召棠之忽翦豈名姓之足爭實邪正之<lb/>
相舛汛氛埃於舊域揭日月於華扁還趙璧兮秦庭復<lb/>
王田兮漢版植綱常於巳墜誅姦雄於旣殄快九世之<lb/>
餘讐回千鈞於一挽懐世忠之遺風每為恨兮不淺幸<lb/>
此地之猶逢恨吾生之旣晩於時鄉之父老走而相告<lb/>
曰嗟乎有是哉物換兮星馳朝遷兮市移江山是兮人<lb/>
民非生紛紛兮死離離好不識兮惡不知嗟吾曹兮徒<lb/>
爾為微太史之為賢吾倀倀兮誰歸諒靡徳兮莫報匪<lb/>
<pb n="KR4h0139_WYG_114-24b"/>
吾人兮獨私拂莓苔兮古石掃蕪翳兮荒祠勒銘章兮<lb/>
篆籀修俎簋兮威儀旣乃命酒酹地呼山靈而告之景<lb/>
若表而開明地若闢而平夷林柯若起而天矯土石若<lb/>
増而崔嵬瞻虎豹之炳蔚睹鸞鳳之葳㽔彼鬼魊兮安<lb/>
在曷汝蟲兮足悲獨勲徳之未泯與文章而相輝客有<lb/>
好事者聞而為之歌歌曰墩兮篁兮誰使汝為黄兮篁<lb/>
兮墩兮亡吾又使存兮嗟墩之人兮勿我諼兮将以遺<lb/>
我孫兮<lb/>
<pb n="KR4h0139_WYG_114-25a"/>
　　龜窩賦<hi>有序</hi>　　　　　　　　<hi>明</hi>曹　璉<lb/>
按河南永寧縣志云禹治水功成神龜負文出於邑之<lb/>
洛川歷千萬年其窩儼然尚存予恐未的乃駕舟徃造<lb/>
其地觀之果如所載不爽遂作龜窩賦以紀之<lb/>
繄陶唐之初時兮陻江河之未鑿茫洪水之汜濫兮蕩<lb/>
民居之蕭索賴虞舜之圗治兮躬謙虚而咨四岳僉於<lb/>
是而薦禹兮堪勝夫斯命之託禹傷鯀之汨陳兮果勤<lb/>
劬而允若隨山川而刋奠兮順水性而疏瀹雖手足之<lb/>
<pb n="KR4h0139_WYG_114-25b"/>
胼胝兮猶朝濬而暮鑿恒三過其門閭兮未一入而休<lb/>
泊歴八載之難險兮功乃成而告茇感穹昊之昭格兮<lb/>
錫神龜之出洛背負文而璀璨兮肖蠖略宛轉以顒顒<lb/>
毓元氣之淋漓兮含亭毒之化工禹默契其㫖兮發閟<lb/>
靈於鴻濛因其數畫而次第兮按八卦而分九宮彼戴<lb/>
九履一兮象首尾之始終彼左三右七兮衍輔翼之相<lb/>
從肩二四足六八兮而五獨居夫其中此洛書之穾奥<lb/>
兮匪聖知孰啓乎愚衷嗟事雖載於蠧簡兮而跡則未<lb/>
<pb n="KR4h0139_WYG_114-26a"/>
究其寔心怏怏於周流兮博追訪而未的偶承乏而觀<lb/>
風兮跨青騘而巡歴自嵩麓而之永寧兮望長淵之洋<lb/>
溢乃命駕彼綵鷁兮沂流光而遊息湛平瀾之淵泓兮<lb/>
澹輕煙之忽翕少焉抵一沙渚兮懸兩岸之壁立蕙若<lb/>
披香莎茵襯碧紛鳬鷖鴻鴈之翱翔駭黿鼉虯蜃之出<lb/>
沒暫停櫂延佇以尋訪始覯夫龜窩之祕賾氣絪緼而<lb/>
上蒸形偃仰而昭晰熟眎其躨跜𣅿瞠其呵衛意其非<lb/>
天錫之休徴必地産之靈異不然何怒濤不能衝流沙<lb/>
<pb n="KR4h0139_WYG_114-26b"/>
不能積左盤右旋前蹲後踞而千萬年如一日也哉<lb/>
　　閒田賦　　　　　　　　　　<hi>明</hi>王　翰<lb/>
條山之陽黄河之傍灌莽極目獸駭鳥翔畎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縱横以<lb/>
逺際溝塗陂陁以衍長經界宛其未改廬井已不可得<lb/>
而詳問平髙之耆老乃知古虞君之故邦及芮伯爭而<lb/>
末决質成於文王者也嗚呼姬周之造跡自后稷之建<lb/>
邦公劉之啓土古公著撫民之庸王季號勤王之祖至<lb/>
翼翼之文王得奔走禦侮之賢輔三天下而有二猶臣<lb/>
<pb n="KR4h0139_WYG_114-27a"/>
　服商受而遵王之所也傷漢儒之鄙陋議圗讖以厚誣<lb/>
　以虞芮質成而被化為周始稱王而受符以區區之陋<lb/>
　邦固定於虞芮之質成若尊號改元斯盛徳之所必無<lb/>
　也嗚呼天有昭昭之明無諄諄之敎視其命之去就在<lb/>
　人心之惡好茍處時而得中何必丹書朱雀而為符告<lb/>
　也眺荒原之茫茫撫徃事而増悼追淳風之不及傷衰<lb/>
　世之末造誦緜詩而永歎為執筆以三叫<lb/>
　<lb/>
<pb n="KR4h0139_WYG_114-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歷代賦彚巻一百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_159-1a"/>
　欽定四庫全書<lb/>
御定歴代賦彚外集巻十六<lb/>
　　諷喻<lb/>
　　　諷賦　　　　　　　　　　　<hi>周</hi>宋　玉<lb/>
　楚襄王時宋玉休歸唐勒讒之於王曰玉為人身體容<lb/>
　冶口多㣲辭出愛主人之女入事大王願王疏之玉休<lb/>
　還王謂玉曰玉為人身體容冶口多㣲辭出愛主人之<lb/>
　女入事寡人不亦薄乎玉曰臣身體容冶受之二親口<lb/>
<pb n="KR4h0139_WYG_159-1b"/>
　多㣲辭聞之聖人出愛主人之女臣無有也臣嘗出行<lb/>
　僕飢馬疲正值主人開門主人翁出嫗又到市獨有主<lb/>
　人女在女欲置臣堂上太高堂下太卑乃更於蘭房芝<lb/>
　室止臣其中中有鳴琴焉臣援而鼓之為幽蘭白雪之<lb/>
　曲主人之女翳承日之衣披翠雲之裘更白縠單衫垂<lb/>
　明珠步揺來排臣户曰上客無乃飢乎為臣炊彫胡之<lb/>
　飯烹露葵之羮來勸臣食以翡翠之釵挂臣冠纓臣不<lb/>
　忍仰視為臣歌曰嵗將莫兮日已寒中心亂兮勿多言<lb/>
<pb n="KR4h0139_WYG_159-2a"/>
臣復援琴而鼓之為秋竹積雪之曲主人之女又為臣<lb/>
歌曰内怵惕兮徂玉牀横自陳兮君之旁君不御兮妾<lb/>
誰怨死日將至兮下黄泉玉曰吾寧殺人之父孤人之<lb/>
子誠不忍愛主人之女王曰止止寡人於此之時亦何<lb/>
能已<lb/>
　　大言賦　　　　　　　　　　<hi>周</hi>宋　玉<lb/>
楚襄王與唐勒景差宋玉遊於陽雲之臺王曰能為寡<lb/>
人大言者上坐玉因唏曰操是太阿戮剥一世流血沖<lb/>
<pb n="KR4h0139_WYG_159-2b"/>
天車不可以厲至唐勒曰壯士憤兮絶天維北斗戾兮<lb/>
太山夷至景差曰校士猛毅皋陶嘻大笑至兮摧覆思<lb/>
鋸牙裾雲晞甚大吐舌萬里唾一世至宋玉曰方地為<lb/>
車圓天為葢長劍耿介倚乎天外王曰未可也玉曰并<lb/>
吞四夷渇飲枯海跂越九州無所容止身大四塞愁不<lb/>
可長據地蹴天迫不得仰若此之大也如何楚王曰善<lb/>
　　小言賦　　　　　　　　　　<hi>周</hi>宋　玉<lb/>
楚襄王既登陽雲之臺令諸大夫景差唐勒宋玉等並<lb/>
<pb n="KR4h0139_WYG_159-3a"/>
進大言賦賦畢而宋玉受賞王曰此賦之迂誕則極巨<lb/>
偉矣抑未備也且一陰一陽道之所貴小徃大來剥復<lb/>
之類也是故卑髙相配而天地定位三光並照則小大<lb/>
備能髙而不能下非兼通也能麤而不能細非妙工也<lb/>
然上坐者未足明賞賢人有能為小言賦者賜之雲夢<lb/>
之田景差曰載氛埃兮乗<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>塵體輕螡翼形㣲蚤鱗聿<lb/>
遑浮踊凌虚縱身經由鍼孔出入羅巾飄眇翩緜乍見<lb/>
乍泯唐勒曰析飛塵以為輿剖粃糠以為舟汎然投乎<lb/>
<pb n="KR4h0139_WYG_159-3b"/>
桮水中澹若巨海之洪流馮蚋眥以顧盼附蠛蠓而遨<lb/>
逰寧隠㣲以無準原存亡而不憂又曰館於蠅鬚宴於<lb/>
毫端烹蝨腦切蟣肝㑹九族而同嚌猶委餘而不殫宋<lb/>
玉曰無内之中㣲物潛生比之無象言之無名䝉䝉滅<lb/>
景昧昧遺形超於太虚之域出於未兆之庭纖於毳末<lb/>
之㣲蔑陋於茸毛之方生視之則眇眇望之則冥冥離<lb/>
朱為之歎悶神明不能察其形二子之言磊磊皆不小<lb/>
何如之為精王曰善遂賜雲夢之田<lb/>
<pb n="KR4h0139_WYG_159-4a"/>
　　小語賦　　　　　　　　　　<hi>晉</hi>傅　咸<lb/>
楚襄王登陽雲之臺景差唐勒宋玉侍王曰能為小語<lb/>
者處上位景差曰么蔑之子形難為象晨登蟻垤薄暮<lb/>
不上朝炊半粒晝復得釀烹一小蝨飽於鄉黨唐勒曰<lb/>
攀螡髯附蚋翼我自謂重彼不極邂逅有急相切逼竄<lb/>
於鍼孔以自匿宋玉曰折薜足以為櫂舫粒糠而為舟<lb/>
將逺逰以遐覽越蟬溺以横浮若涉海之無涯懼湮没<lb/>
於洪流彌數旬而汔濟陟蟣蟻之崇丘未升半而九息<lb/>
<pb n="KR4h0139_WYG_159-4b"/>
何時達乎杪頭<lb/>
　　應詔語賦　　　　　　　　　<hi>陳</hi>陳　暄<lb/>
覈生民之要技實言語以為前樞機誠為急務筆札乃<lb/>
是次焉擬金人於右階稱石人於左邊鄭僑戎服而無<lb/>
媿張儀舌存而理痊惟諾惟辨何者是與故知於時言<lb/>
言於時語語若乃遼城嶮峻齊陣交加燕將恐懼漢帝<lb/>
咄嗟魯連纔吐數句酈子直御單車息十重之縈帶賢<lb/>
百萬之諠譁至於蘭臺静祕華燭髙明徐斟桂醑緩奏<lb/>
<pb n="KR4h0139_WYG_159-5a"/>
秦聲二三朋好數四才英既説前賢之往行重覩生死<lb/>
之交情扼腕抵掌攘袂盱衡當斯時也何者為榮欲同<lb/>
吃如鄧士載欲作辯似婁君卿為守為相並如此少意<lb/>
少事不成名<lb/>
　　擬大言賦<hi>有序</hi>　　　　　　　<hi>宋</hi>蘇易簡<lb/>
淳化四年上皇帝書白龍牋草書宋玉大言賦賜玉堂<lb/>
臣蘇易簡御筆煌煌雄辭洋洋瓌瑋博達不可備詳召<lb/>
易簡升殿躬指其理且歎宋玉奇怪也因伏而奏曰恨<lb/>
<pb n="KR4h0139_WYG_159-5b"/>
宋玉不與陛下同時帝曰噫何代無人焉卿為朕言之<lb/>
易簡因擬宋玉作大言賦以獻其辭曰<lb/>
聖人興兮告成功登崑崙兮展升中芳席地兮饗祖宗<lb/>
天籟起兮調笙鏞日烏月兔耀文明也參旗井鉞嚴武<lb/>
衛也執北斗兮奠𤣥酒也削西華兮為石䃭也飛雲湧<lb/>
霞騰燔燎也刳鯨腊鵬代鶼鰈也迅雷三變山神呼也<lb/>
流電三激爟火舉也四時一同兮萬八千年泰山融兮<lb/>
溟海乾圓葢偃兮方輿穿君王夀兮無窮焉<lb/>
<pb n="KR4h0139_WYG_159-6a"/>
　　惟皇誡徳賦　　　　　　　　<hi>唐</hi>謝　偃<lb/>
臣聞理忘亂安忘危逸忘勞得忘失此四者莫不皆然<lb/>
是以夏桀以瑶臺瓊室為麗而不悟鳴條南巢之禍殷<lb/>
辛以象箸玉杯為華而不知牧野白旗之敗當其盛也<lb/>
謂四海為已力及其衰焉乃匹夫之不制故當其信也<lb/>
謂天下為一心及其疑焉則顧盼皆為讎敵是知必有<lb/>
其徳則誠結戎夷化行荒裔茍失其度則變生骨肉釁<lb/>
起腹心矣是以為人主者不可忘初處殿堂者則思前<lb/>
<pb n="KR4h0139_WYG_159-6b"/>
主之所以失朝萬國者則思今已之所以貴巡府庫則<lb/>
思今日之所以得視功臣則思其為已之始見名將則<lb/>
思其用力之初茍弗忘舊則人無易心則何患乎天下<lb/>
之不化故朝行之則為堯舜暮失之則為桀紂豈異人<lb/>
哉其辭曰<lb/>
周墳籍以遐觀總宇宙而一窺結繩往而莫紀書契來<lb/>
而可知惟皇王之迭代信步驟之恒規莫不慮失者常<lb/>
得懷安者必危是以戰戰慄慄日慎一日守勤守儉去<lb/>
<pb n="KR4h0139_WYG_159-7a"/>
奢去逸外無荒禽内無荒色唯賢是授唯人斯恤則四<lb/>
皇不足五六帝不足七若夫恃聖驕力狠戾倔彊忠良<lb/>
是棄諂佞斯奬構崇臺以造天穿深池以絶壤厚賦重<lb/>
斂積寳藏鏹無罪加刑有功不賞則夏桀可二殷辛易<lb/>
兩在危所恃居勿亡想功臣無逐故人無放放故者亡<lb/>
逐功者喪四海岌岌九土漫漫覆之甚易存之實難是<lb/>
以一人有恱萬國同歡一人失所兆庶俱殘喜則嚴寒<lb/>
為熱怒則盛夏成寒一動而八方亂一言而天下安舉<lb/>
<pb n="KR4h0139_WYG_159-7b"/>
君過者為忠述主美者為佞茍承顔以順旨必蔽視而<lb/>
掩聴動雖非而謂神言縱失而稱聖故曲者亂直邪者<lb/>
醜正披華服以就朝變雅音而入鄭雖往古之軌躅亦<lb/>
當今之龜鏡崔巍鸞殿赫奕鳯門包四海而稱聖冠天<lb/>
下而獨尊既兄日而姊月亦父乾而母坤視則金翠溢<lb/>
目聴則絲竹盈耳信賞罰之在躬實榮辱之由已謂羲<lb/>
皇而易匹言堯舜之可擬驕志自此而生侈心因兹而<lb/>
起常懼顛而懼覆必思足而思止勿忘潛龍之初當懷<lb/>
<pb n="KR4h0139_WYG_159-8a"/>
布衣之始在位稱寳居器曰神鼓鐘庭設玉帛階陳得<lb/>
必有兆失必有因一替一立或周或秦既承前代當思<lb/>
後人唯徳可久道無常親<lb/>
　　贊道賦　　　　　　　　　　<hi>唐</hi>李百藥<lb/>
下臣側聞先聖之格言常覽載籍之遺則伊天地之𤣥<lb/>
造洎皇王之建國曰人紀與人綱資立言與立徳履之<lb/>
則率性成道違之則罔念作忒望興廢如從鈞視吉凶<lb/>
於糾纆至乃受圖膺籙握鏡君臨因萬物之思化以百<lb/>
<pb n="KR4h0139_WYG_159-8b"/>
姓而為心體太儀之潛運閱往古於來今盡為善於乙<lb/>
夜惜勤勞於寸陰故能釋增氷於瀚海變寒谷於蹛林<lb/>
緫人靈以胥恱極穹壤而懷音赫矣盛唐大哉靈命時<lb/>
惟太始運鍾上聖天縱皇儲固本居正機悟宏逺神姿<lb/>
凝暎顧三善而必𢎞祇四徳而為行每趨庭而聞禮常<lb/>
問寢而資敬奉聖訓以周旋諟天文之明命邁觀喬而<lb/>
望梓即元龜與明鏡自大道云革禮教斯起以正君臣<lb/>
以篤父子君臣之禮父子之親盡情義以兼極諒𢎞道<lb/>
<pb n="KR4h0139_WYG_159-9a"/>
之在人豈夏啓與周誦亦丹朱與商均既琱且琢温故<lb/>
知新惟忠與敬曰孝與仁則可以下光四海上燭三辰<lb/>
昔三王之教子兼四時以齒學將交發於中外乃先之<lb/>
以禮樂樂以移風易俗禮以安上化人非有恱於鐘鼓<lb/>
將宣志以和神寧有懷於玉帛將克己而庇身生於深<lb/>
宫之中處於羣后之上未深思於王業不自珍於匕鬯<lb/>
謂富貴之自然恃崇髙以矜尚必恣驕狠動愆禮讓輕<lb/>
師傅而慢禮儀狎姦諂而縱淫放前星之耀遽隠少陽<lb/>
<pb n="KR4h0139_WYG_159-9b"/>
之道斯諒雖天下之為家蹈夷險之非一或以才而見<lb/>
升或見讒而受黜足可以省厥休咎觀其得失請粗略<lb/>
而陳之覬披文而相質在宗周之積徳乃執契而膺期<lb/>
賴昌發而作貳啓七百之鴻基逮扶蘇之副秦非有虧<lb/>
於問望以長嫡之隆重監偏師於亭障始禍則金以寒<lb/>
離厥妖則火不炎上既樹置之違道見宗祧之遄喪伊<lb/>
漢氏之長世固明兩之遞作髙惑戚而寵趙以天下而<lb/>
為謔惠結皓而因良致羽翼於寥廓景有慙於鄧子成<lb/>
<pb n="KR4h0139_WYG_159-10a"/>
從理之淫虐終生患於彊呉由發怒於争博徹居儲兩<lb/>
時猶幼沖防衰年之絶義識亞夫之矜功故能恢宏祖<lb/>
業紹三代之遺風據開博望其明未融哀時命之奇舛<lb/>
遇讒賊於江充雖借兵以誅亂竟背義而凶終宣嗣好<lb/>
儒大猷行闡嗟被尤於徳教美發言於忠謇始聞道於<lb/>
匡韋終獲戾於恭顯太孫雜藝雖異定陶馳道不絶抑<lb/>
惟小善猶見重於通人當傳芳於前典中興上嗣明章<lb/>
濟濟俱達時政咸通經禮極至情於敬愛敦友于於兄<lb/>
<pb n="KR4h0139_WYG_159-10b"/>
弟是以固東海之遺堂因西周之繼體五官在魏無聞<lb/>
徳音或受譏於妲已且自悦於從禽雖才髙而學富竟<lb/>
取累於荒淫暨詒厥於明皇構崇基於三世得秦帝之<lb/>
奢侈亞漢武之才藝遂驅役於羣臣亦無救於彫敝中<lb/>
撫寛愛相表多奇重桃符而致感納鉅鹿之明規竟能<lb/>
埽江表之氛穢舉要荒而見羈惠處東朝察其遺跡在<lb/>
聖徳其如初實御牀之可惜悼愍懷之云廢遇烈風之<lb/>
吹沙盡性靈之神藝亦自敗於兇邪安能奉其粢盛保<lb/>
<pb n="KR4h0139_WYG_159-11a"/>
此邦家惟聖上之慈愛訓義方於至道同論政於漢幄<lb/>
修致戒於京鄗鄙韓子之所賜重經術而為寳咨政理<lb/>
之美惡亦文身之黼藻庶有擇於愚夫慙乞言於遺老<lb/>
致庶績於咸寧先得人而為盛帝堯以前哲垂裕文王<lb/>
以多士興詠取之以正人鑑之於靈鏡量其器能審其<lb/>
檢行必宜度機而分職不可違方以從政若其惑於聴<lb/>
受暗於知人則有道者咸屈無用者必伸諂諛競進以<lb/>
求媚玩好不召而自臻直言正諫以忠信而獲罪賣官<lb/>
<pb n="KR4h0139_WYG_159-11b"/>
鬻獄以貨賄而見親於是虧我王度斁我彛倫九鼎遇<lb/>
姦囘而逺逝萬姓望撫我而歸仁葢造化之至育惟人<lb/>
靈之為貴獄訟不理有生死之異途寃結不伸乖陰陽<lb/>
之和氣士之通塞屬之以深文命之脩短懸之於酷吏<lb/>
是故帝堯畫象陳恤隠之言夏禹泣辜盡哀矜之志因<lb/>
取象於大壯乃峻宇而雕牆將瑶臺以瓊室豈畫棟以<lb/>
虹梁或凌雲以遐觀或通天而納涼極醉飽而刑人力<lb/>
命痿蹙而身受殃是故言惜十家之産漢帝以昭儉而<lb/>
<pb n="KR4h0139_WYG_159-12a"/>
垂裕雖成百里之囿周文以子來而克昌彼嘉㑹而通<lb/>
禮重旨酒之為徳至醉歸而受祉在齊聖而温克若其<lb/>
酗醟以致昏沈湎而成惑痛殷受與灌夫亦亡家而喪<lb/>
國是以伊尹以酣歌而作戒周公以亂邦而貽則咨幽<lb/>
閒之令淑實好逑於君子辭玉輦而割愛固班姬之所<lb/>
恥脱簮珥而思愆亦宣姜之為美乃有禍晉之驪姬亡<lb/>
周之褒姒盡妖妍於圖畫極凶悖於人理傾城傾國思<lb/>
昭示於後王麗質冶容宜永監於前史復有蒐狩之禮<lb/>
<pb n="KR4h0139_WYG_159-12b"/>
馳射之場不節之以正義必自致於禽荒匪外形之疲<lb/>
極亦中心而發狂夫髙深不懼胥靡之徒韝緤為娯小<lb/>
豎之事以宗祏之崇重持先王之名器與鷹犬而並驅<lb/>
陵艱險而逸轡馬有銜橛之理獸駭不存之地猶有靦<lb/>
於獲多獨無情而内愧以小臣之愚鄙忝不貲之恩榮<lb/>
擢無庸於草澤齒陋質於簪纓遇大道行而兩儀泰喜<lb/>
元良㑹而萬國貞以監府之多暇每講論而肅成仰惟<lb/>
神之敏速歎將聖之聰明自禮賢於秋實足歸道於春<lb/>
<pb n="KR4h0139_WYG_159-13a"/>
卿芳年淑景時和氣清華殿邃兮簾帷静灌木森兮風<lb/>
雲輕花飄香兮動笑日嬌鶯囀兮相哀鳴以物華之繁<lb/>
靡尚絶思於將迎猶允蹈而不倦極耽翫以研精命庸<lb/>
才以載筆謝摛藻於天庭異洞簫之娯侍殊飛葢之縁<lb/>
情闕雅言以贊徳思報恩以輕生敢下拜而稽首願永<lb/>
樹於風聲奉皇靈之遐夀冠振古之鴻名<lb/>
　　登徒子好色賦<hi>有序</hi>　　　　　<hi>周</hi>宋　玉<lb/>
大夫登徒子侍於楚襄王短宋玉曰玉為人體貌閑麗<lb/>
<pb n="KR4h0139_WYG_159-13b"/>
口多㣲辭又性好色願王勿與出入後宫王以登徒子<lb/>
之言問於宋玉玉曰體貌閑麗所受於天也口多㣲辭<lb/>
所學於師也至於好色臣無有也王曰子不好色亦有<lb/>
説乎有説則止無説則退玉曰天下之佳人莫若楚國<lb/>
楚國之麗者莫若臣里臣里之美者莫若臣東家之子<lb/>
臣東家之子増之一分則太長減之一分則太短著粉<lb/>
則太白施朱則太赤眉如翠羽肌如白雪腰如束素齒<lb/>
如含貝嫣然一笑惑陽城迷下蔡然此女登牆闚臣三<lb/>
<pb n="KR4h0139_WYG_159-14a"/>
年至今未許也登徒子則不然其妻蓬頭攣耳齞脣歴<lb/>
齒旁行蝺僂又疥且痔登徒子恱之使有五子王熟察<lb/>
之誰為好色者矣是時秦章華大夫在側因進而稱曰<lb/>
今夫宋玉盛稱鄰之女以為美色愚亂之邪臣自以為<lb/>
守徳謂不如彼矣且夫南楚窮巷之妾焉足為大王言<lb/>
乎若臣之陋目所曽覩者未敢云也王曰試為寡人説<lb/>
之大夫曰唯唯<lb/>
臣少曽逺逰周覽九土足歴五都出咸陽熈邯鄲從容<lb/>
<pb n="KR4h0139_WYG_159-14b"/>
鄭衛溱洧之間是時向春之末迎夏之陽鶬鶊喈喈羣<lb/>
女出桑此郊之姝華色含光體美容冶不待飾妝臣觀<lb/>
其麗者因稱詩曰遵大路兮攬子袪贈以芳華辭甚妙<lb/>
於是處子怳若有望而不來忽若有來而不見意密體<lb/>
疏俯仰異觀含喜㣲笑竊視流眄復稱詩曰寤春風兮<lb/>
發鮮榮潔齋俟兮惠音聲贈我如此兮不如無生因遷<lb/>
延而辭避葢徒以㣲辭相感動精神相依憑目欲其顔<lb/>
心顧其義揚詩守禮終不過差故足稱也於是楚王稱<lb/>
<pb n="KR4h0139_WYG_159-15a"/>
善宋玉遂不退<lb/>
　　章華賦<hi>有序</hi>　　　　　　　　<hi>漢</hi>邊　讓<lb/>
楚靈王既逰雲夢之澤息於荆臺之上前方淮之水左<lb/>
洞庭之波右顧彭蠡之隩南眺巫山之阿延目廣望騁<lb/>
觀終日顧謂左史倚相曰盛哉斯樂可以遺老而忘死<lb/>
也於是遂作章華之臺築乾谿之室窮土木之技殫珍<lb/>
寳之實舉國營之數年乃成設長夜之淫宴作北里之<lb/>
新聲於是伍舉知夫陳蔡之將生謀也乃作此賦以諷<lb/>
<pb n="KR4h0139_WYG_159-15b"/>
之<lb/>
胄高陽之苗𦙍兮承聖祖之洪澤建列藩於南楚兮等<lb/>
威靈於二伯超有商之大彭兮越隆周之兩虢達皇佐<lb/>
之髙勛兮馳仁聲之顯赫惠風春施神武電斷華夏肅<lb/>
清五服攸亂旦垂精於萬機兮夕囘輦於門館設長夜<lb/>
之歡飲兮展中情之燕婉竭四海之妙珍兮盡生人之<lb/>
祕玩爾乃攜窈窕從好逑徑肉林登糟丘蘭肴山聳飲<lb/>
酒淵流激𤣥醴於清池兮靡㣲風而行舟登瑶臺以囘<lb/>
<pb n="KR4h0139_WYG_159-16a"/>
望兮冀彌日而消憂於是招宓妃命湘娥齊倡列鄭女<lb/>
羅揚激楚之清宫兮展新聲而長歌繁手超於北里妙<lb/>
舞麗於陽阿金石類聚絲竹羣分披輕袿曳華文羅衣<lb/>
飄颻組綺繽紛縱輕軀以迅赴若孤鵠之失羣振華袂<lb/>
以逶迤若游龍之登雲於是歡燕既洽長夜向半琴瑟<lb/>
易調繁手改彈清聲發而響激㣲音逝而流散振弱枝<lb/>
而紆繞兮若緑繁之垂幹忽飄颻以輕逝兮似鸞飛於<lb/>
天漢舞無常態鼓無定節尋聲響應脩短靡跌長袖奮<lb/>
<pb n="KR4h0139_WYG_159-16b"/>
而生風清氣激而紆結爾乃妍媚遽進巧弄相和俯仰<lb/>
異容忽兮神化體迅輕鴻榮曜春華進如浮雲退如激<lb/>
波雖復柳惠能不咨嗟於是天河既囘淫樂未終清籥<lb/>
發徵激楚揚風於是音氣發於絲竹兮飛響軼於雲中<lb/>
比目應節而雙躍兮孤雌感聲而鳴雄美繁手之輕妙<lb/>
兮嘉新聲之彌隆於是衆變已盡羣樂既考歸乎生風<lb/>
之廣厦兮修黄軒之要道攜西子之弱腕兮援毛嬪之<lb/>
素肘形便姢以嬋婉兮若流風之靡草美儀操之姣麗<lb/>
<pb n="KR4h0139_WYG_159-17a"/>
兮忽遺生而忘老爾乃清夜晨妙技殫收尊俎徹鼓盤<lb/>
惘焉若酲撫劍而歎慮理國之須才悟稼穡之艱難美<lb/>
吕尚之佐周善管仲之輔桓將超世而作理焉沈湎於<lb/>
此歡於是罷女樂墮瑶臺思夏禹之卑宫慕有虞之土<lb/>
階舉英奇於仄陋拔髦秀於蓬萊君明哲以知人官隨<lb/>
任而處能百揆時序庶績咸熈諸侯慕義不召同期繼<lb/>
髙陽之絶軌崇成莊之洪基雖齊桓之一匡豈足方於<lb/>
大持爾乃育之以仁臨之以明致䖍報於鬼神盡肅恭<lb/>
<pb n="KR4h0139_WYG_159-17b"/>
乎上京馳淳化於黎元永歴世而太平<lb/>
　　墨子迴車朝歌賦　　　　　　<hi>唐</hi>王　起<lb/>
墨子慮厥居慎所如轉華轂遊殷壚疾朝歌為名知非<lb/>
良邑惟時邁有度用迴徳車將以擇樂國垂盛則舉足<lb/>
為龜鏡立身乎繩墨每自西而自東咸作範而作式始<lb/>
其命駕徘徊發軫貟來豈半途而有廢將由逕而無猜<lb/>
雜彼行人初儦儦而同造問於及境終轞轞而獨迴乃<lb/>
曰歌樂者人必有度朝夕者天之所賦茍名而不臧曷<lb/>
<pb n="KR4h0139_WYG_159-18a"/>
邑之足顧由是反征輪遵大路比危邦之不入同覆轍<lb/>
之是懼載脂載舝却新逕而不疑如輊如軒乃舊蹊而<lb/>
是遡諒無阻於寸進實自懲於跬步借如不戒乎謡不<lb/>
恒乎朝自然哀樂失節威儀莫昭何足以枉君子之車<lb/>
瞻夫翼翼來長者之轍美以翹翹是用處身於克正示<lb/>
衆以不佻雖大道甚夷崪如九州之險大都孔邇邈成<lb/>
千里之遥足以戒居人警行子革詠歌之俗作道途之<lb/>
紀改轅不爽於歸歟反路自忘於勞止亦將趨樂土走<lb/>
<pb n="KR4h0139_WYG_159-18b"/>
仁里彼邑之士莫得式其軒彼邑之塵莫得及其軌宜<lb/>
乎非禮勿動惟貞是履與孔門而齊教將宋國而專美<lb/>
莫不始於迴輪而彰乎勵已嗟乎車之攸避也尚戒乎<lb/>
歌身之攸指也矧至於頗則懼柏人之不宿恥勝母而<lb/>
不過比車之旨也未足居多<lb/>
　　哀伯牙賦　　　　　　　　　<hi>宋</hi>張　耒<lb/>
伯牙鼓琴後世無我哀伯牙似智而愚天地之間四方<lb/>
萬里知爾琴者一人而巳鍾子既死其一又亡欲彈無<lb/>
<pb n="KR4h0139_WYG_159-19a"/>
聴泣涕浪浪已奏已聞欲語不可愊塞滿懷無所傾寫<lb/>
折楊黄華巷歌里曲入邑娯邑入國娯國囘視伯牙面<lb/>
有矜色夫絶技者必不和衆人之耳而媚衆耳者又善<lb/>
工之深恥違衆者常孑孑其無翼而冒恥者乃身安而<lb/>
獲利則亦安知夫至藝之非禍而庸工之非祉也嗟夫<lb/>
將為至巧者必無顧於終身之無與則至巧之於人乃<lb/>
不祥之上器操不祥之器終身而不知則伯牙者乃後<lb/>
世之深戒<lb/>
<pb n="KR4h0139_WYG_159-19b"/>
　　子奇賦　　　　　　　　　　<hi>宋</hi>程　琳<lb/>
武皇臨御久商度天下利害比舊較審田千秋論事合<lb/>
意超拜丞相相例當得封遂不本土壤别制美名以佳<lb/>
之號曰富民示將究地利而補兵耗也千秋知指下公<lb/>
車募能為種植言者悉上相府以待平奏前後十百輩<lb/>
獨子奇公實可取二子酬難且有辭義千秋總而奏之<lb/>
武皇嘉納益詔趙過為搜粟都尉期以究極富庶也績<lb/>
既效用民益痊復子奇曰麗土含滋條枝葳㽔何世何<lb/>
<pb n="KR4h0139_WYG_159-20a"/>
地而獨無斯有丹者桂有白者榆月窟星躔扶疎陸離<lb/>
本不根著顧能倒垂柳宿經秋而不零扶桑偕日而升<lb/>
輝赤松霏雨以自潤瑞雲布葉以昭奇夫能運大鈞而<lb/>
出此巧乃可葢一世而為師公實曰神卉不土而生仙<lb/>
裔不培而孳子特人爾力將安施子奇曰天載悠藐毋<lb/>
容明榷請援地産以售吾學珊瑚之枝璠璵之璞瑟其<lb/>
堅凝明與物各然而珊瑚緩收則幹爛玉璞嫩采則力<lb/>
弱既可分乎老少理何殊乎種穫芝有田而可鉏蓂受<lb/>
<pb n="KR4h0139_WYG_159-20b"/>
月而應朔石秀而筍身森聳乳滴而鵞翎圓薄是皆載<lb/>
稗説而有狀著竹書而不削其理甚神子獨無覺公實<lb/>
曰黄金珠玉以幣而貴設遇饑凍不可食衣前齊相而<lb/>
後漢文皆嘗悼敝而深喟況一日再食幾人幾喙三年<lb/>
一葉何由家至雖驚大言恐㣲實致子奇曰凡道上形<lb/>
凡藝下成吾惟擇術之已卑故欲抗辭而自宏子既致<lb/>
詰今當有明虞伯益之所掌郭槖駝之所營皆嘗推極<lb/>
其妙而遂奉之以行或奉䕶於巳茂或發達乎初萌與<lb/>
<pb n="KR4h0139_WYG_159-21a"/>
物為春與春為青上而明堂之浮空小而茅舍之埋楹<lb/>
非我族類豈其能成況又别創新機追模聖能合異類<lb/>
為一類符桑槐之寄生故□可蒔棃橘可稼橙碧桃綻<lb/>
紅桃之頂姚花仍魏花之莖或時同本而駢末遂能半<lb/>
白而半赬是皆超陰陽之爐韝斡造化於刀硎遂使有<lb/>
生無知之植物能偕應肖祝之螟蛉吾如有列於上林<lb/>
罄司苑囿之工程分名品之柯蕊為他木之孩嬰則何<lb/>
用開西域而求萄榴之種責南海而貢蕉荔之名豈無<lb/>
<pb n="KR4h0139_WYG_159-21b"/>
所云補而浪饕美稱公實曰物不貴異以適用為大用<lb/>
之所及以該衆為夥南箕哆口而不簸雪花六出而不<lb/>
果其觀固美其用則那繄吾生涯始時甚脞及則成功<lb/>
良不㣲麽麥則隴布稻惟水播黍苗芃芃於膏雨粟穎<lb/>
蒼蒼於雷火原阪則斾斾荏菽疆埸則緜緜瓜蓏菰有<lb/>
米而香輭芋如䲭而蹲坐方其初布窠叢未傅粒顆與<lb/>
庶草以何别無殊尤而可課然而極宇宙之所抵亘滄<lb/>
溟之所裹此草有實人頥乃朶其積不豐人腹不果今<lb/>
<pb n="KR4h0139_WYG_159-22a"/>
且使子國多玉樹而青葱埒布水精之磊珂珠簾可以<lb/>
燭夜象牀可以華卧而雲漢忽愆於解澤田苗不堪乎<lb/>
馬莝鳬茨已竭木酪徒剉糴巳闗而停炊囷無麰而閣<lb/>
磨則咽李僅收乎螬餘被錦不充乎鵠饑是故三登所<lb/>
指九歌所賀凡指民天不兼貝貨神農惟是攀農而識<lb/>
徳后稷因之借稷以名我此上古之先烈照來今而駊<lb/>
騀謂他技之能參雖童䝉而知叵子奇於是理屈口呿<lb/>
敞罔慘挫顧而他言不遑否可<lb/>
<pb n="KR4h0139_WYG_159-22b"/>
　　曰者賦<hi>有序</hi>　　　　　　　　<hi>宋</hi>李　綱<lb/>
世之術士託五行以售其説冒利貪進之徒争往問焉<lb/>
予疾之作日者賦以見意其辭曰<lb/>
李子既抵沙陽有日者踵門而告之曰人所稟命不離<lb/>
五行更相更王相殺相生一僨一起代廢代興吾術以<lb/>
人之始生嵗月日辰之支干推步斟酌而知其貴賤夀<lb/>
夭於未萌百不失一粲然著明今子奮身寒㣲早䝉識<lb/>
擢徊翔省寺緩步臺閣載筆螭坳方得所託朝逰於清<lb/>
<pb n="KR4h0139_WYG_159-23a"/>
都鈞天帝居之所夕貶於閩粵溪山僻逺之郭翩若雲<lb/>
鴻之鎩翮脫若霜林之隕籜舎彼寵榮甘此落寞豈人<lb/>
力之能致葢亦命有所縛而已然而方泰而窮已否則<lb/>
通時有利鈍各繋其逢昔退之於潮陽遇逆旅之毛翁<lb/>
期以秩位後悉符同今我欲語子以未來豈有意於相<lb/>
從乎李子笑而應之曰子來前萬物林生盈乎載燾大<lb/>
化居中猶輪是蹈羽鱗毛介灌莽叢草一氣甄陶衆形<lb/>
醜好茫乎天運窈爾神造忽焉為人賦情肖貌自少得<lb/>
<pb n="KR4h0139_WYG_159-23b"/>
壯自壯得老動静作止飲啄夢覺或當時而榮華或失<lb/>
勢而枯槁有制之者幽深奥眇今子乃欲以生辰之支<lb/>
干區區寸計而銖較摘抉杳㣲期以執效譬猶海以蠡<lb/>
測鐘以莛考雖或意中焉知夫天道且夫人之所同者<lb/>
嵗月我之所獨者日辰四海之廣生齒之繁一日一辰<lb/>
之間其孕育者幾人或㝈生而吉凶異或殊稟而禍福<lb/>
均謂宜盛而更衰謂方屈而還伸瞀亂龎雜顛倒紛綸<lb/>
汪洋渺漫千緒萬端參錯重出不可究陳稽之於古葢<lb/>
<pb n="KR4h0139_WYG_159-24a"/>
所未聞肇自隋唐是為貪位慕禄嗜進之本根吾方闢<lb/>
此何以語云昔者聖賢馳騖望道莫見墨突不黔孔席<lb/>
不煖或版築而弼傅或束縛而相管吕八十而始遇甘<lb/>
十三而已顯或奮身於奴僕或拔跡於畞畎或疏封而<lb/>
葅醢或徒步而鼎鉉禍福倚伏吉凶展轉消息盈虚晦<lb/>
明舒巻俄而可度天道亦淺且夫洛陽帝都多近臣南<lb/>
陽帝鄉多近親方襁褓而垂紫紱雖葭莩而擁朱輪冠<lb/>
葢車馬爛其盈門蓋亦幸耳豈咸值乎貴神長平之戰<lb/>
<pb n="KR4h0139_WYG_159-24b"/>
士卒疊跡而阬覆甘露之事卿相駢頸而𠞰戮屠洗之<lb/>
寃不遺於噍類誅夷之慘連逮於三族或嬰黨錮之禍<lb/>
或罹羅織之獄亦云不幸豈盡臨於殺局幸與不幸似<lb/>
夫偶然偶然之中有數存焉斡流而遷或推而還震蕩<lb/>
迴薄胡可勝言主張翕闢孰司其權命實制之必原於<lb/>
天未形有分且然無間何有夫嵗月日辰之支干是以<lb/>
君子樂天而知居易以俟不戚戚於貧賤不汲汲於富<lb/>
貴静則安土而惇乎仁動則見險而止乎知不立巖牆<lb/>
<pb n="KR4h0139_WYG_159-25a"/>
以蹈危不為軒冕而肆志一晦一顯與道宛轉一止一<lb/>
行與道翺翔或出或處惟道是與或語或黙惟道是適<lb/>
安時處順知其不可奈何故無入而不自得也且夫取<lb/>
舍在人可否在時時或未然强進何為寧出入若無心<lb/>
之雲將炫燿若干陽之霓乎寧昂昂如野鶴將逐逐如<lb/>
家雞乎寧曳尾如塗中之龜將捐生如太廟之犧乎寧<lb/>
退而有考槃之樂將進而有履虎之危乎寧汨汨守抱<lb/>
甕之拙將俯仰隨桔槔之機乎寧執志以固守將逐物<lb/>
<pb n="KR4h0139_WYG_159-25b"/>
以轉移乎昔者屈原放三湘而卜居禹錫謫九年而何<lb/>
卜予雖不才自信甚篤守此拙愚忘彼寵禄達非我榮<lb/>
窮非我辱從吾所好何有吉凶之於禍福日者俯而慙<lb/>
仰而歎不得所對逡巡而辭退<lb/>
　　罔兩賦<hi>以道徳希夷仁美為韻</hi>　　　　　<hi>唐</hi>李　澥<lb/>
夫物有形而必累影隨形以相保窮希㣲而歸真信罔<lb/>
兩之合道豈其取舎焉得醜好諒不由其運行實稟之<lb/>
於𤣥造原夫不皦不昧無失無得寧在陽而必遷曷處<lb/>
<pb n="KR4h0139_WYG_159-26a"/>
陰而自黙罔言成象合莊叟之深衷責影辨疑異田巴<lb/>
之見惑豈徒飾詞比事所以尊道貴徳増於物或有知<lb/>
其長短察於人孰可分其白黒摶之則㣲聴之則希將<lb/>
去彼而取此由虚往而實歸明引喻混是非用之一身<lb/>
豈疾走可息行之於國則至道之肥方來莫逆故往無<lb/>
思吾有影而何患吾有色而可遺同焉皆得没而不衰<lb/>
尋邊鄙契之於罔象鑄扃鐍合之於希夷夫然則豈止<lb/>
持操自保納虚為鄰復歸無物夫何有云匪勞逸之足<lb/>
<pb n="KR4h0139_WYG_159-26b"/>
眩曷行藏之是親任皇人之化迹通天地之不仁況我<lb/>
國家道周寥廓徳及純粹撝偽歸真絶聖棄智漢陰抱<lb/>
甕而匿影赤水遺珠而有愧罔兩難明慌惚無累徒以<lb/>
知人藏化見得思義儻㣲陰之所及幸餘光兮不我祕<lb/>
　　罔兩賦<hi>以道徳希夷仁美為韻</hi>　　　　　<hi>唐</hi>石　鎮<lb/>
粵若窮理盡性在宗載考觀窮𤣥元訏謨天造憫鷦鷯<lb/>
之為得處一枝而屬厭詞罔兩而格言詳萬籟於至道<lb/>
道之為體也無思無慮惟静惟黙黄帝之得而升於雲<lb/>
<pb n="KR4h0139_WYG_159-27a"/>
天維斗得之而運於辰極下空峒之路理必諧於襄野<lb/>
登隠坌之丘義無虧於建徳爾其問影責實稽謀惟㣲<lb/>
審行止之常分固怨菑而用希陰與夜兮吾所隱火與<lb/>
日兮吾所依若有待而持操誠不協於天機且夫步日<lb/>
者足憐蚿者夔雖鳬鵠而異稟將斷續而則悲茍安時<lb/>
以處順惟我心之則夷如莫邪之或躍必歐冶之見遺<lb/>
客有感之而歎曰大塊勞我聖人不仁天地無私於覆<lb/>
載陰陽脗合於陶鈞動之則矯冥之則親汎然無跡瞠<lb/>
<pb n="KR4h0139_WYG_159-27b"/>
然絶塵時既來而不再物亦煦而知春夫如是則何患<lb/>
無位不作守道安貧而已哉於是罔兩卑陬改容逡巡<lb/>
徐避養澹泊懷簡易鄙白龍之遇制嗤文豹之有累寓<lb/>
百骸於神理休四海之光被在埏埴於洪鑪得修身之<lb/>
明義<lb/>
　　罔兩賦<hi>以道徳希夷仁美為韻</hi>　　　　　<hi>唐</hi>蔣　至<lb/>
揖傲吏以逍遥啓真經於探討則知辦彫萬物富有三<lb/>
寳假影外之㣲陰喻域中之大道惟彼罔兩同夫糾纒<lb/>
<pb n="KR4h0139_WYG_159-28a"/>
邈矣難名混兮不測離婁目眩而方見桑𢎞心計而寧<lb/>
識其出也與影俱逰其入也與陰相息乃謂影曰子於<lb/>
我兮何力我於子兮何徳將詰之於心請對之於臆殊<lb/>
途兮同歸孰是兮孰非進豈得茍退殊所希繋我有待<lb/>
俾爾相依在波瀾而比目升雲漢而聨飛胡乃折責其<lb/>
持操而欲論乎等威者哉且夫出入隨日行藏任時儀<lb/>
刑長短取象毫釐雖曩華而今槁豈變態而殊姿語黙<lb/>
無滯類達人之舒卷視聴無及符至道之希夷原夫以<lb/>
<pb n="KR4h0139_WYG_159-28b"/>
陰託影以影輔人行則無跡居必同塵不樂葆太寧悲<lb/>
賤貧茹藜被褐非所恥腰金鳴玉非所珍誰泣楊朱之<lb/>
路誰迷宣父之津誠滑疑於至理不夭閼於天真則知<lb/>
於物有憑處身如寄和光逺害是其道先人後已是其<lb/>
義鑒之者雖臨水而罕窺畏之者將奔走而奚避欲明<lb/>
有象之無象有媿知音之意<lb/>
　　罔兩賦<hi>以道徳希夷仁美為韻</hi>　　　　　<hi>唐</hi>包　佶<lb/>
罔兩謂形豈伊天造試一商搉此焉探討謂之小入乎<lb/>
<pb n="KR4h0139_WYG_159-29a"/>
無間謂之大達於蒼昊雖則名參於異物抑亦理齊於<lb/>
至道今將議其旨窮其色為涅而不緇為繫而不食或<lb/>
託之於鱗介或生之於羽翼謂子有囘日之役謂子有<lb/>
戴山之力向若執盈似虚太白若黑黽黽有難名之稱<lb/>
乗乗有可尚之徳茍不然者人將奚則彼逐者影動每<lb/>
相依既不可逼又不可違凌青冥而對舉投汗漫而雙<lb/>
飛鑒秋葉而逾静臨夕陽而暫㣲彼何事而相託此何<lb/>
心而所希罔兩曰我形子影我應子追我憑子之狀子<lb/>
<pb n="KR4h0139_WYG_159-29b"/>
假我之威寧論立兮與坐夫何操而不持似都捐於視<lb/>
聴宛冥合於希夷未識形為影之主影亦形之賓詎可<lb/>
貴之於動息又何怒之於因循使惡跡者止其足厭影<lb/>
者蔭其身子之意兮焉適唯此求而得仁更憶班固麗<lb/>
藻漆園清真述幽通於前烈繼逍遥於後塵沈吟染翰<lb/>
顧慕書紳於是稽乎古陳乎義常未得其一端固多慚<lb/>
於明試<lb/>
　　罔兩賦<hi>以道徳希夷仁美為韻</hi>　　　　　<hi>唐</hi>孫　鎣<lb/>
<pb n="KR4h0139_WYG_159-30a"/>
南華真人立𤣥古恣探討折罔兩之喻明希夷之道將<lb/>
欲侔三光之懸為百代之寳其始也若乃天清氣明長<lb/>
雲如埽呈纖㣲之虚質揚太陽之杲杲莫不以影為典<lb/>
以形為則動静委任濃纖合徳欣禦寇之輕盈恥夀陵<lb/>
之匍匐遇夫明也有似夫亨通遇夫陰也何異於否塞<lb/>
罔兩責於影曰子實傷躁吾之甚㣲謂為無也雖㣲而<lb/>
必有謂為有也雖可名曰希吾將舎子而去子復何所<lb/>
歸影乃假詞而諭曰夫鴻鈞造物其道大夷至精者不<lb/>
<pb n="KR4h0139_WYG_159-30b"/>
思而𤣥得懵昏者役慮而不知則吾之與爾皆形之陰<lb/>
也焉得以自頥亦可以含天地之大徳承日月之無私<lb/>
幸文明之宣照故纖毫而不遺罔兩於是欣然而應曰<lb/>
此乃邇其身居其神静躁匪肅吉凶由人雖讒搆不能<lb/>
以相間安繩墨之竟爾相因懿夫行髙道潔煦然慈仁<lb/>
規行矩步和光同塵志存禮義上奉君親是以吾以與<lb/>
爾俱得其真無終食之見舎同不孤之有鄰豈比夫共<lb/>
體嚚頑本枝險詖隨誇競以馳騁靡道徳之浸漬務呫<lb/>
<pb n="KR4h0139_WYG_159-31a"/>
囁之委曲疲趦趄之巧偽騰浮薄而為名竟顛蹶以俱<lb/>
累豈與盛明之光燭希薦能而比義<lb/>
　　司命賦　　　　　　　　　　<hi>明</hi>趙時春<lb/>
客有以束芻加塗綵繪飾素金碧縈紆繡刺抹傅冠夏<lb/>
后之章甫合軒轅之制度標曰司命之君祗承則畀福<lb/>
祚惠而好我用啓窮固主人辭而難焉曰夫陽輝而穹<lb/>
圓垂象陰翕而柔祗敷形故形則為水土木石象則為<lb/>
日月星辰萃兩間之精華麗至道之模型要其所極猶<lb/>
<pb n="KR4h0139_WYG_159-31b"/>
參差難并究其所始則窔奥窈冥葢七聖之智而於是<lb/>
迷四科之博而不能訂謬彼譸幻假此芻靈類燕人削<lb/>
猴於棘端同偃師舞巧於周庭縱無求而不獲匪余衷<lb/>
之所寧客曰迂矣子之言也夫三五淪喪剥落真元陽<lb/>
明凋謝陰邪昂軒勢失則擎拳曲跽以取媚志盈則招<lb/>
權攬威以自尊一波瀠而萬濤漲孤壘推而三軍奔況<lb/>
七曜焉輪迴而兩間乎平反醜正惡直其徒實繁足恭<lb/>
令顔其竟實敦豈眇䯢之所能撐拄空於悒以䝉邅迍<lb/>
<pb n="KR4h0139_WYG_159-32a"/>
朂余忠告慎爾出論余乃再拜而受之妥於中堂致蠲<lb/>
吉肅冠裳注椒醴奠蘭漿列胾餌獻餱糧鳴洞簫鼓笙<lb/>
簧陳靈篿招巫陽望左右幸歆饗已乃兀然突然燭影<lb/>
亂而神飇翔慄然悚然毛髮豎而相扶將若有恫喝於<lb/>
隅虩嘯於梁乃審厥相則恍惚兮難量乃聆厥辭則嘈<lb/>
唧乎難詳叩之則無所應已焉則復來降良久巫致嘏<lb/>
曰神靈訊汝謂汝有所凶吝而求祥乎汝之祥由天神<lb/>
不能逆天而取殃謂汝有所咎尤而求懲創乎汝之尤<lb/>
<pb n="KR4h0139_WYG_159-32b"/>
由已神不能易汝之肺肝而柔汝之剛腸夫不揆於人<lb/>
而於鬼乎厚望不圖於義而受俗之羈韁悲世所以馳<lb/>
驚追逐而卒仆僵者也吾且示子以廣大之論逰子於<lb/>
曠逸之場下抉乎地維上觀乎天閶騁雋永之至辯析<lb/>
聖教之㣲茫明以語子子其聴卬葢聞大造以天地為<lb/>
洪爐以山川為巨防鼓動之以五行鎔液之以陰陽綴<lb/>
日月使煽灼驅風雷使簸揚於是鍾淳懿者茂以昌值<lb/>
澆漓者肆而狂譬諸鑠金精者為百鍊之綱純者為一<lb/>
<pb n="KR4h0139_WYG_159-33a"/>
割之鋩其間等倫皆可辨明返造物之本原此其較然<lb/>
大章者也乃若遭其窮阨值其淫狂變態萬端靡可久<lb/>
常或保其慝或賊其臧伊摰之任兮乃孕空桑重華之<lb/>
睿兮乃殯南蒼陶唐咨岳兮巢由深藏履癸愎諫兮乃<lb/>
臣龍逢磻溪垂綸兮暮獲真王甘童舞智兮為趙鳯凰<lb/>
此則糅錯難齊事理或爽者也至若箕子陳疇於周而<lb/>
奴僇於商仲尼勁於夾谷而畏於宋匡齊桓雄於五霸<lb/>
而蛆出於牀秦繆𢎞於乙丙而殉其三良此則始終異<lb/>
<pb n="KR4h0139_WYG_159-33b"/>
故本末披猖者也又其甚者尤可悼傷接輿獨見兮楚<lb/>
稱為狂三閭忠藎兮爰投三湘伍貟獻謀兮翻盛革囊<lb/>
𢎞演納肝兮國破身亡著乎風人之諷刺編為史冊之<lb/>
輝煌然懷寳含瑜逢時搶攘既不其力覆用胥戕或有<lb/>
義烈精誠感動𤣥黄萇𢎞迸血而化碧鄒衍痛哭而飛<lb/>
霜然猶乖世負俗絶頸扼吭其餘擠志飲憤激薄乎三<lb/>
光者不可以比方也窺古今之殊致感流波之相蕩合<lb/>
至道於冥漠窺安宅於久常縱目乎紘垓之表神逰乎<lb/>
<pb n="KR4h0139_WYG_159-34a"/>
無何有之鄉窮通好醜孰能為之弛張進退虞豫孰能<lb/>
為之低昂願含章以藏器俟乎時運之芳勿韋脂以模<lb/>
稜永含愧於滄浪余聞斯言警悟倉皇方欲殫其要眇<lb/>
療砭膏肓但見皓月覆地落葉凝霜向之所睹儵然而<lb/>
襄矣<lb/>
　　荽茗賦　　　　　　　　　　<hi>宋</hi>俞徳鄰<lb/>
吾聞秦逢氏子有迷罔之疾眂白為黑饗薌為臭擷穢<lb/>
荽以盈握溷緑華而三嗅哆茗戰之收勛擬襄羊于宇<lb/>
<pb n="KR4h0139_WYG_159-34b"/>
宙因澤余服闖其廬而告之曰我稽農經著兹仙茗雖<lb/>
霜厓之孕秀寔天葩之發穎木凍兮尚癡蟲蟄兮未醒<lb/>
於是北苑龍焙西山鶴嶺露茁碧芽煙攢紫筍紛采掇<lb/>
於晨朝衒雲腴之絶品效包茅之入貢先馹騎而馳騁<lb/>
幸天顔之一粲表食芹之懇懇遺珍滯璧賁於丘園幽<lb/>
人隠士寳若璵璠分地鑪之宿火汲瑶井於未渾響松<lb/>
風於石鼎滃漚勃以雲翻籠紗帽而一呷庶肩吾之滌<lb/>
煩囘視薄耆之炙與夫浮蟻之尊曽土苴之不若奚酪<lb/>
<pb n="KR4h0139_WYG_159-35a"/>
奴之敢言故投以刀圭者拗相和以胡麻者渇羌金帶<lb/>
紫茸匵藏於三品鞠苗蘆菔瓊報以二囊豈荒畦之辛<lb/>
穢亂官焙之餘香而況味甘兮非薺氣葷兮類韭夜嗅<lb/>
兮目昬朝餐兮胃嘔俾汎雪華於兔毫亦媵西施以嫫<lb/>
母逢氏子勃然變乎色曰人有好尚物無㣲惡太牢之<lb/>
味非劣於敗菹絲竹之音非慙於椎鑿然不肯以此而<lb/>
易彼葢以性安而不怍是故紉蘭緝蕙者以逐臭而為<lb/>
非嗜炭美痂者以饌珍而為噱其見雖殊其適一也且<lb/>
<pb n="KR4h0139_WYG_159-35b"/>
子亦嘗諏詢往事乎叔季之世賢聖逆曳憸壬猖披彼<lb/>
藍色而鬼貌豈斷菑於䝉魌伊豺聲而蜂目豈削瓜與<lb/>
植耆然時君旨其言而心恱甘其佞而色怡亦由嗜好<lb/>
之同異是以忠邪之背馳子不彼誚而獨我嗤非滯礙<lb/>
而不化或癡疾之未醫余無以對倚户而歌曰拾珠琲<lb/>
兮陽坡分銀蟾兮澗阿返柴門兮自樂嗟世溷濁兮奈<lb/>
何逢氏子涊爾而羞蹶然而起雖痼疾之未瘳亦欣欣<lb/>
而啓齒<lb/>
<pb n="KR4h0139_WYG_159-36a"/>
　　捶錢賦<hi>有序</hi>　　　　　　　　<hi>明</hi>葉憲祖<lb/>
嵗丙寅余濫司鼓鑄之役故事錢非式者捶之因感其<lb/>
不才見棄有似乎人乃為之賦<lb/>
原夫周立九府秦等三幣操子母之權精郭輪之製足<lb/>
國便民惟斯其利象諸面以尊王喻之泉而布地傳於<lb/>
中古是不一名五銖謝事赤仄代興侈繞牀之阿堵冠<lb/>
童子以上清爰及明興水衡是掌局曰寳源百流所仰<lb/>
余承乏於司圜愧心計之惘惘陳而觀之美惡攸殊乃<lb/>
<pb n="KR4h0139_WYG_159-36b"/>
有非幼非壯不範不模違錯刀之金飾類綖環之薄膚<lb/>
葢萬選而莫中將一擲而若無於是命朱亥之椎碎鄧<lb/>
通之鑄紛如委地曽莫之顧若風前之榆莢兮零落而<lb/>
何依似禁中之蝶翅兮彫傷而孰䕶入君平之卜肆兮<lb/>
無媒掛阮郎之杖頭兮空慕讀選詞之銷漏信於今而<lb/>
不誤余乃喟然歎息有感斯人一經廢置復進無因繄<lb/>
惟抱槧之子挾筴之賓眼迷日色額㸃河津痛劉蕡之<lb/>
下第歎季子之長貧乃至宦轍多巇君恩不保身依泌<lb/>
<pb n="KR4h0139_WYG_159-37a"/>
　水之陽夢斷長安之道嗟屈子之將沈悵馮唐之未老<lb/>
　亦有虎頭殊相猿臂自雄鏑未鳴於沙漠劍莫倚夫崆<lb/>
　峒從軍失路荷㦸悽風若夫皜日盟寒紅顔命薄溝中<lb/>
　之水徒寫怨於棄捐篋底之紈詎甘心於寂寞斯其揮<lb/>
　斥異狀寥落同悲惟余心之多戚睹斯物而顰眉吾所<lb/>
　願者大造假我以爐韛法王授我以鉗鎚使夫成毁一<lb/>
　好醜齊爾各適其用而吾無所用其捶<lb/>
　<lb/>
<pb n="KR4h0139_WYG_159-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_163-1a"/>
　欽定四庫全書<lb/>
御定歴代賦彚外集巻二十<lb/>
　　人事<lb/>
　　　静夀賦<hi>有序</hi>　　　　　　　　<hi>明</hi>朱應登<lb/>
　夫古詩之有賦葢體物之辭也是故崧髙蒸民之詠皆<lb/>
　以賦稱邃翁少傅公往在執政載軫羸老之疾屢上骸<lb/>
　骨之疏比今獲謝免家居筋膚外强神明内朗又其年<lb/>
　七十矣或以問之應登應登告之曰物理固然子奚昩<lb/>
<pb n="KR4h0139_WYG_163-1b"/>
　焉夫火處闇則延風颺之則靡冰在凌則堅湍激之則<lb/>
　澌此可以喻大也公往踐台輔之階執機衡之柄朝夕<lb/>
　論思日月獻納或廣忠諫以抒下情或順謀猷以宣上<lb/>
　徳積憂増煩疾疢時作今也輟巖廊而蔽山水之居珥<lb/>
　冠冕而襲裘褐之士凝神飬性此焉遊息非至仁無軌<lb/>
　而有生匪攝也語曰仁者夀應登鄙人也罔知其他徴<lb/>
　公夀考無踰於此迺選義按部凝思操翰稱静夀賦云<lb/>
　辭曰<lb/>
<pb n="KR4h0139_WYG_163-2a"/>
少傅既解機務退休於家飲食衎衎履素辭華春秋彌<lb/>
髙七十薦加今皇帝念稽謀之無從懷遺耉之孔遐也<lb/>
迺輟其子中舍君於侍従之頃乞以文園之假乗以博<lb/>
望之槎俾得歸而省焉是為踐祚之二年也於時月次<lb/>
嘉平律中大吕條風振而抽芽淑氣盎其飄煦梅蓑蓑<lb/>
以含葩柏毶毶而挺茂霏雪旋集暄不揜土公乃啓奕<lb/>
奕之廣堂滌渠渠之周廡被以紫麛之裘曵以𤣥玉之<lb/>
組嘉賔胥至升降有所爰命宰夫燔熊<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>鼉炰豢烹羊<lb/>
<pb n="KR4h0139_WYG_163-2b"/>
飛鱠散雪燖鴈截肪芳菰美蓴青筍紫薑芍藥之和糅<lb/>
以苾薌薦九醖陳重秬歌間作紛屢舞振萊子之絢服<lb/>
續狄康之清醑始逡循如未通中獻酬而有序肆絲竹<lb/>
之激發紛羽爵之具舉終愷樂之令儀接歡宴於華炬<lb/>
賔筵既醉肴核維旅客有避席而問者曰公起髫年歴<lb/>
事羣辟登髦士於周典陳禮樂於虞秩總駕龍以駟房<lb/>
奉推轂乎宸極賦政四方之供總巳百官之式遭閶闔<lb/>
之開通蹠鉉台而上之惟泰階之侈闊運魁杓而従之<lb/>
<pb n="KR4h0139_WYG_163-3a"/>
雍雍乎穆穆乎凡四十年於兹矣出建弓旌入承黼黻<lb/>
允吉甫之文武庻康侯之蕃錫履舄出尚方之珍鼎爼<lb/>
列大官之食若是乎其榮赫也公且居若有所思行若<lb/>
有所疑容體外鑠精神内疲心怵惕而震盪足蹣跚而<lb/>
鶩馳何所憂之多方抑畏寵而思危竊計就列之日每<lb/>
半於在告之期也今迺投簪即散捐紱來歸擬龍潛之<lb/>
在淵慕鴻漸之于逵年隨老以將至跡與心而稍違宜<lb/>
其不逮於前時也何貌之悴者今以澤澹乎若春華之<lb/>
<pb n="KR4h0139_WYG_163-3b"/>
榮神之渫者今以固充乎若朝旭之升足之痿者今以<lb/>
健挺乎若寒松之值目之瞀者今以炯瞭乎若霄月之<lb/>
瑩雖桑榆之非晩何曩今之異形鄙人未逹於此願因<lb/>
子以見明應登曰子不觀諸物乎夫千里之馬鏤章而<lb/>
華廏何如反真性於寛閑之囿百年之木犧樽而青黄<lb/>
何如全純樸於廣漠之郷子知引弓之用張而不知托<lb/>
於弛者之强也知鼓鐘之斯鍠而不知藏於宻者之隆<lb/>
也且位髙則多虞曷若辭其髙而弗居功大則心小曷<lb/>
<pb n="KR4h0139_WYG_163-4a"/>
若視其大之為藐是故處幽而含華者斯聖人之雅操<lb/>
也抱竒而内光者亦道家之明教也公方究歳功之始<lb/>
終燭物理之微妙靈臺湛其無滓寵利付之罔較所謂<lb/>
静躁之途行止之義固巳洞然而不謬矣於是退而卜<lb/>
居於江之涘據金焦之上游控京峴之雄峙日觀表其<lb/>
傑靈鐵甕綏其福履引天塹於觴罍送海若於屏几凡<lb/>
山川之所鍾固發祥而昭祉迺闢園以待隠亦考堂以<lb/>
佚老周以禦侮之墉緹以燕居之署賁山莊而侣鴻鶴<lb/>
<pb n="KR4h0139_WYG_163-4b"/>
跨石梁而稱丁卯選卉藝圃決泉穿沼駕小山之谽谺<lb/>
俯清流之窈窕夾映帶之疎楊蔽㛹娟之叢篠林木蓊<lb/>
鬱雲烟結糾恬鱗泳沫潛禽息瞟脩檐清穆而閑敞曲<lb/>
牖靚深而奥窔凡所以騁耳目而資憇游皆足以輔神<lb/>
明而登夀考此則公之澤兮固兮健兮炯兮所謂申申<lb/>
夭夭従心而順道者也試與子計保傅之宣勞孰與更<lb/>
老之崇養巖廊之跼蹐孰與林皋之骯髒夙夜之執競<lb/>
孰與饐<graphic n="KR2148" url="https://raw.githubusercontent.com/kanripo/KR-Gaiji/master/images/KR2148.png" mimeType="image/png"/>之躬祝退食之委蛇孰與饋酳之休享蘧瑗<lb/>
<pb n="KR4h0139_WYG_163-5a"/>
隨時以舒巻孟軻與道而偃仰彼皆浮雲富貴飄風華<lb/>
想公其斯人之儔與方將與之競爽也是以準𤣥功於<lb/>
蓍蔡謝塵蹤於形器徳恂恂其若<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>心休休而罔忮貞<lb/>
而不諒和而能介懲風人之素餐胡萬鍾之溺志信仁<lb/>
者之必勇故一朝而去位明農終姬旦之心祖道踵大<lb/>
疏之致初筵續衞武之章降嶽表申侯之瑞海内之士<lb/>
喻公於龍者謂其泥蟠而天行喻公於鳯者謂其智隱<lb/>
而時鳴豪俊豔其聲光黎庶想其儀形束帛去而復來<lb/>
<pb n="KR4h0139_WYG_163-5b"/>
徒馳驅乎天使安車徴而不就空絓結於皇情故曰𤣥<lb/>
默者守道之極清淨者游神之庭公行且楙商彭之上<lb/>
夀擬莊椿之大齡雖愚小子亦莫得而名也而况徴其<lb/>
迹於仕隱之硜硜者乎言巳客乃瞠目而視據几而思<lb/>
涊然汗出浸滛於睂乃謂予曰休哉縷乎微子曷知微<lb/>
子曷聞願廣子言賦之斯文<lb/>
　　夀母賦　　　　　　　　　　<hi>明</hi>何景明<lb/>
春仲之望為母夀節與父偕享時諸子舉觴諸婦進履<lb/>
<pb n="KR4h0139_WYG_163-6a"/>
諸孫羅舞及女姪諸壻咸在少子景明前跪稱賦曰美<lb/>
吾母之降辰兮惟嵗月之協良當白日之鼎盛子值昭<lb/>
灼之春陽華鄂鄂以含榦兮草萋萋以交莖獸駪駪於<lb/>
原隰兮鳥雍雍而載翔秉明檠於中室兮徴豐膳於下<lb/>
房薦五絲之文履兮舉九醖之芬觴矧翁甫之齊年兮<lb/>
亦欣欣而樂康仰令則於家人兮夙孝著於宗祊固聖<lb/>
善之慈惠兮爰日臻於嘉祥賦畢又稱歌曰惟南山兮<lb/>
日遐母夀考兮休嘉秉春陽兮茂草列靈莖兮丹葩中<lb/>
<pb n="KR4h0139_WYG_163-6b"/>
有萱兮芾芾言樹之兮堂背春榮滋兮秋華永忘憂兮<lb/>
千嵗於是衆咸稱夀乃命諸子婦孫女姪諸壻飲食無<lb/>
不醉飽歡喜<lb/>
　　夀成皋王賦　　　　　　　　<hi>明</hi>盧　柟<lb/>
梁孝王讌賔兔園相如在位王授簡於相如曰寡人夀<lb/>
願為我賦之相如避席再拜曰唯唯夫壽天地之希齡<lb/>
大王知夀然未聞王之夀大庶人之夀小也王曰庶人<lb/>
之夀何如對曰庶人凡夥品類各異若夫竒商巨賈征<lb/>
<pb n="KR4h0139_WYG_163-7a"/>
戍之客<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>工浮游田父跼蹐黄冠𤣥牝緇衣閒適每遇<lb/>
誕期佳思聿興殽酒矜設招致友生縟藻匪施淫碧無<lb/>
傾帷幔起兮露色寒琴調急兮霜華凝曾為歡之㡬何<lb/>
旋紛擾而咿嚶若大王之夀元辰未届百司豫啓瓊珠<lb/>
之宫金華之里象棲龜屏鸞茵犀几窮竒怪獸含香吐<lb/>
馨雲氣四散化為仙靈綺麗慌曶奪人目精於是石渠<lb/>
金馬之士遝坐駢至充乎後庭炮翠麟胹霜鯨宴素日<lb/>
張金燈攘皓腕之鴛袖映繡柱之鴻筝調採菱之豔譜<lb/>
<pb n="KR4h0139_WYG_163-7b"/>
發遏雲之新聲歌曰帝子降兮金井寒集瑶池兮驂白<lb/>
鸞隮遐齡兮千萬嵗與佳人兮長盤桓爾迺分曹投博<lb/>
飛觥舉白促席交膝簪珥狼籍玉衡斜漢金虬水澀然<lb/>
後斂儀肅容悄然言别揚旍離館迴鑾東闕此所謂大<lb/>
王之壽非夫凡民所得擬也王迺釋位就相如坐以酒<lb/>
觴相如曰寡人之壽若是其大微子之言寡人勿知也<lb/>
是後益親幸以相如為上大夫<lb/>
　　疾愈賦　　　　　　　　　　<hi>晉</hi>摯　虞<lb/>
<pb n="KR4h0139_WYG_163-8a"/>
余體氣不和飲食漸損旬有餘日衆疾並除饋食纎纎<lb/>
而日尠體貌廉㢘而轉損校朝夕其未殊驗朔望而減<lb/>
本形容消而憔悴體質憊而狼狽内憂深而慮逺乃量<lb/>
餐而度帶講和緩之餘論尋越人之遺芳考異同以求<lb/>
中稽衆術而簡良㑹異端於妙門乃歸竒於渉㕓惟兹<lb/>
藥之攸造寳明中之皆堅丸以三匕為劑服以四獻為<lb/>
程勢終朝而始發景未昃而身輕食信宿而異量體渉<lb/>
旬而告平<lb/>
<pb n="KR4h0139_WYG_163-8b"/>
　　愈膏肓疾賦　　　　　　　　<hi>唐</hi>栁宗元<lb/>
景公夢疾膏肓尚謂虛假命秦緩以候問遂伏身於堂<lb/>
下公曰吾今形體不衰筋力未寡子言其有疾者何也<lb/>
秦緩乃窮神極思曰夫上醫療未萌之兆中醫攻有兆<lb/>
之者目定死生心存取舍亦猶卞和獻含璞之璧伯樂<lb/>
相有孕之馬然臣之遇疾如泥之處埏疾之遇臣如金<lb/>
之在冶雖九竅未壅四支且安膚腠營胃外強中乾精<lb/>
氣内傷神沮脉殫以熱益熱以寒益寒針灸不逹誠死<lb/>
<pb n="KR4h0139_WYG_163-9a"/>
之端巫新麥以為䜟果不得其所餐公曰固知天賦性<lb/>
命如彼暄寒短不足悲脩不足歡哂彼醫兮徒精厥術<lb/>
如何為之可觀醫乃勃然變色攘袂而起子無讓我我<lb/>
謂於子我之技也如石投水如弦激矢視生則生視死<lb/>
則死膏肓之疾不救衰亡之國不理巨川將潰非捧土<lb/>
之能塞大厦將崩非一木之䏻止斯言足以喻大子今<lb/>
察乎孰是爰有忠臣聞之憤怨忘寢廢食擗摽感歎生<lb/>
死浩浩天地漫漫綏之則夀撓之則散善養命者鮐背<lb/>
<pb n="KR4h0139_WYG_163-9b"/>
鶴髮成童兒善輔弼者殷辛夏桀為周漢非藥曷以愈<lb/>
疾非兵胡以定亂䘮亡之國在賢哲之所扶匡而忠義<lb/>
之心豈膏肓之所羈絆余䏻理亾國之刓弊愈膏肓之<lb/>
患難君謂之何以醫曰夫八紘之外六合之中始自生<lb/>
靈及乎昆蟲神安則存神䘮則終亦猶道之紊也患出<lb/>
於邪佞身之憊也疾生於火風彼膏肓之與顛覆匪藥<lb/>
石而能攻者哉因此而言曰予今變禍為福易曲成直<lb/>
寧闗天命在我人力以忠孝為干櫓以信義為封殖拯<lb/>
<pb n="KR4h0139_WYG_163-10a"/>
厥兆庻綏乎社稷一言而熒惑退舍一揮而羲和匪昃<lb/>
桑榖生庭而自滅野雉雊鼎而自息誠天地之無親曷<lb/>
膏肓之能極醫者遂口噤心醉跼斂茫然投棄針石匍<lb/>
匐而前吾謂治國在天子謂治國在賢吾謂命不可續<lb/>
子謂命將可延詎知國不足理疾不足痊佐荒滛為聖<lb/>
主保夭夀而長年皆正直之是與庻將來之勉旃<lb/>
　　問天醫賦<hi>有序</hi>　　　　　　　<hi>宋</hi>范成大<lb/>
余幼而氣弱常慕同隊兒之强壯生十四年大病瀕死<lb/>
<pb n="KR4h0139_WYG_163-10b"/>
至紹興壬申又十三年矣疾痛疴癢無時不有夏至前<lb/>
一日得寒疾夢謁天醫省問荅了然獨未知天醫為何<lb/>
神案晉書巻舌六星其一曰夭讒主巫醫而孫氏千金<lb/>
書以日辰推天醫所在其是歟皆未可必也雖然吾疾<lb/>
自是其有間哉乃叙其夢為問天醫賦<lb/>
吳山之臞不達不聞有門常闗日與病親歳值壬申亢<lb/>
中於昬薄寒中之不良睡眠覺邪夢邪陸離紛紜神馬<lb/>
具裝出於頂門驅風鞭霆莫知所従紫城翠樓千牕萬<lb/>
<pb n="KR4h0139_WYG_163-11a"/>
櫳玉書垂芒天醫之宫中有一人瑶冠紫衣如帝如尊<lb/>
衆真繞圍我瞻而思是其天醫者邪竊樂其名幸已我<lb/>
疾次且而前再拜以出仰而稱曰蟣蝨之臣有鬱弗宣<lb/>
幸遭聖靈利用乞憐願賜清閒聽臣苦言天生下人如<lb/>
沙如塵長養安樂夀其天真臣獨多疾支離輪囷炎黄<lb/>
之經厥病四百去半取半臣悉經歴五日一曳杖十日<lb/>
一卧簀茁為痤疿潰為瘇癧遊為痺頑尼為否塞疏為<lb/>
洞盪節為關格躁為囂呼静為爽惑榮衞挾寒而留行<lb/>
<pb n="KR4h0139_WYG_163-11b"/>
溪谷流温而横溢襲於皮毛客於絡脉次於焦府盎扵<lb/>
形色攣拳惰其四支䵟黣滛乎大宅百骸九竅無一得<lb/>
適十巫遞進三醫更謁探金匱之寳藏紬玉函之秘䇿<lb/>
方書堆於几案藥物庤於牆壁訪和扁以制度招桐雷<lb/>
使炮炙參以天泉左右之運列以君臣佐使之職配合<lb/>
者相須畏惡者相敵參术芝桂鉛汞乳礫果菜之英醪<lb/>
醴之液萬嵗之藟千年之珀莫潤於養血之茸莫濇於<lb/>
委蛻之骼厭逺效於中和要近功於武力三建若燎五<lb/>
<pb n="KR4h0139_WYG_163-12a"/>
毒若螫入口如荼下咽如㦸燥剛以發舒酸苦以湧洩<lb/>
杵臼無停鳴鐺鼎不暇滌暝眩酷烈疾戰縱擊外邪未<lb/>
潰中氣先踣久立則蹐久行則躄語多則逆卧多則惕<lb/>
先寒而裘未暑而綌席避風而五遷衣惡濕而再襞旦<lb/>
欲興而三休夜將誦而九息聽蟻為牛視朱作碧中憒<lb/>
憒其結轖頭岑岑而戴石人生世間居處飲食臣以病<lb/>
故跬歩榛棘春醅珠紅暑醴玉白翠瓤之𤓰青房之菂<lb/>
泫梨液之流膚滃橘泉之破隙臣𣣔過門而大嚼黄媪<lb/>
<pb n="KR4h0139_WYG_163-12b"/>
推臣以避席清空泬寥霧旦霜夕駕牛西土騎鯨東極<lb/>
納寒月於半領御罡風於兩腋臣欲褰裳而往従皓華<lb/>
挾臣以辟易弱柳怪其早衰癭木嗤其多瘠怠侮出扵<lb/>
家人煩勞困於僕役羣居之中軋軋厭厭狎者臣嘲疏<lb/>
者臣嫌獨疚臣身不可任堪人之多疾自取自探不一<lb/>
其凡大略有三其一者心根泄機命門䘮阻眀消精敵<lb/>
形弊神苦擲温玉以畀火奉甘餐而戲虎陰惑陽而化<lb/>
蜮風落山而成蠱若是者得於晦淫命曰伐性之斧其<lb/>
<pb n="KR4h0139_WYG_163-13a"/>
二者愁莫愁於生離痛莫痛於死别哭不淚而神傷歎<lb/>
無聲而怨結魂欲升而中斷腸將思而巳絶孤憤為丹<lb/>
心之灰隱憂為青鬢之雪若是者得於情鍾命曰蠧心<lb/>
之孽其三曰深居奥處温燠窈窕重帷複幄風日不到<lb/>
枵然如久繫之匏薾然如處陰之草玉體軟脆動輒感<lb/>
冒若是者得於貴遊命曰煬和之竈凡此三者臣非有<lb/>
之呻號弊尫誰職為之孰祟孰厲孰攻孰襲何方而來<lb/>
何門而入抑嘗聞之造化為爐人物為象洪鈞無心大<lb/>
<pb n="KR4h0139_WYG_163-13b"/>
放厥帑元陽之氣可斤可兩人受其中有瘠有䑋故有<lb/>
稟生多艱形枯徳腴委隨惰窳命也何如子房所以辟<lb/>
穀長卿所以閒居士安散髮黽勉扶輿希逸惙惙疢與<lb/>
生俱天實為之非人速辜臣也不肖殆類此乎地産之<lb/>
藥方家之書媲寒配温僻違怪迂欲持人以勝天嗟慮<lb/>
宻而功疏竊聞大神天醫之王範圍堪輿運平隂陽起<lb/>
死囘骸斡旋天藏揉太和以為劑酌沆瀣而為漿噓碧<lb/>
落以發英糜朝霞而薦芳神火氣簁日暾星芒度人千<lb/>
<pb n="KR4h0139_WYG_163-14a"/>
億奮飛仙鄉賜臣刀圭刮摩膏肓濡枯充虛豐羸植僵<lb/>
解臣朽骨濯臣腐腸宅胎仙以葆真凝虛白而發光碎<lb/>
鼎槌罏破瓢褫囊脫兔彭殤之囿蛻蟬人鬼之場不老<lb/>
不衰來歸帝傍臣之願也非所敢望語未竟仰聞太息<lb/>
曰有是哉汝之憂也凡汝所苦可以理測凡汝所求吾<lb/>
不汝嗇病自汝得造化吾知汝窮汝原何藥之為今即<lb/>
汝身示汝三機隱几遐思載撫四維汝身塊然汝方火<lb/>
馳甘寐於牀委骸陳尸夢遊何方悲啼笑嘻溘焉以死<lb/>
<pb n="KR4h0139_WYG_163-14b"/>
烏鳶狐狸生汝安住死汝安歸形與化遷汝豈變移虚<lb/>
空無傍奚所據依厥狀維何為青為黄為一為多為短<lb/>
為長未病何形巳病何色癢疴酸辛誰覺誰識吾將逺<lb/>
遊汝速返去試用我言周徧求汝脫焉得之解痼釋痾<lb/>
不然巳矣將奈汝何叩稽玉階退而下歸形開神澂汗<lb/>
濡寢衣嗚呼異哉為信為欺是邪非邪至今疑之<lb/>
　　射病賦　　　　　　　　　　<hi>明</hi>黄省曾<lb/>
晉昭公憯然弗樂憒然有疾四境不理紆體纍息偃之<lb/>
<pb n="KR4h0139_WYG_163-15a"/>
則煩振舉寡力乃問簡子簡子不識董安于進曰臣聞<lb/>
扁鵲者洞覽中藏以生枮起死名天下何不召諸迺奉<lb/>
黄金萬鎰重錦百綺安車抗旍之渤海聘焉扁鵲至晉<lb/>
引之紫宫延於玉房搴幃締察徐雅善詳首診脉候次<lb/>
審厥色逡逡循循愕然而告昭公曰君王之病臣固知<lb/>
之然其成也非一症積也非一日矣臣請為君王歴言<lb/>
之可乎昭公曰唯唯扁鵲再却再進而言曰今君王之<lb/>
病迺有目昏&gt;不睹耳閉不聞潰乎若壞汨乎罔停其名<lb/>
<pb n="KR4h0139_WYG_163-15b"/>
曰煎厥得之薰蕕邪正渚潭黑白嘉言讜謨孔貶以黜<lb/>
小大近喪内奰中國復有蟯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>赤弱其族云九盤貫滋<lb/>
大亡殞非久其名曰蟲蝕得之掊克在位蒸庶濡首土<lb/>
田錢刀强梁者阜民靡有黎誰與為守復有火逆銷金<lb/>
鬱其胷路上下關格食飲反吐其名曰痞膈得之瘝困<lb/>
煢苦無以宣述仁賢擯野莫展忠臆多我覯<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>不雨天<lb/>
澤復有掉臂則掣興股則攣左引右控拘疹不安其名<lb/>
曰筋瘛得之政如束濕科以箕斂深刑刻罰稅及雞犬<lb/>
<pb n="KR4h0139_WYG_163-16a"/>
思彼樂郊水火庻逺復有血氣揮耗精神倦凋皮衍肉<lb/>
脫不䏻終朝其名曰風消得之居無蓬牖耕無莽田民<lb/>
鮮鄉著鴻鴈播遷土崩勢成厥禍昭然復有鰓鯉洞下<lb/>
嬽嬽善利一有所饗十有所去其名曰餐洩得之宫殿<lb/>
侈廣營役不休九府殫竭餼廩若流土木大滛繇子作<lb/>
讎復有洒然被風軀半不遂肢弱掌戰艱苦興憩其名<lb/>
曰痿痺得之外重内輕五大在邊栽養獷悍姑息自先<lb/>
一旦除之厥變孔延復有慌慌㒺㒺冉冉侵侵昵之私<lb/>
<pb n="KR4h0139_WYG_163-16b"/>
之逐捨不能其名曰鬼疰得之大佞若忠君倚股肱孚<lb/>
灌骨髓執樞掌衡萬㡬繇之鮮有不傾復有憤盈王滿<lb/>
水氣陵侮區區之腹捫焉若鼓其名曰䐜脹得之貪臣<lb/>
播虐豪門煽毒空夫包怒子婦吞哭極而潰泄天地反<lb/>
覆凡臣所言果中君王之病否乎昭公曰寡人所苦一<lb/>
如先生之言天茍不棄寡人得従先生以治南面有日<lb/>
矣扁鵲出謂董安于曰君王之病非湯液醲灑之所及<lb/>
鑱石案熨之可施必也徴五臣於虞廷借九人於周室<lb/>
<pb n="KR4h0139_WYG_163-17a"/>
寄以調燮委之融和庻㡬其可瘥也若在扁鵲則陌巷<lb/>
之醫爾誠不能達曉君王之事<lb/>
　　悼夭賦<hi>有序</hi>　　　　　　　　　魏文帝<lb/>
族弟文仲亡時年十一母氏傷其夭逝追悼無巳子以<lb/>
宗族之愛乃作斯賦<lb/>
氣紆結以填胸不知涕之縱横時徘徊於舊處覩靈衣<lb/>
之在牀感遺物之如故痛爾身之獨亡愁端坐而無聊<lb/>
心慼慼而不寧歩廣厦而踟蹰覽萱草於中庭悲風肅<lb/>
<pb n="KR4h0139_WYG_163-17b"/>
其夜起秋氣憯以厲情仰瞻天而太息聞别鳥之哀鳴<lb/>
　　悼亡賦　　　　　　　　　　<hi>晉</hi>潘　岳<lb/>
伊良嬪之初降㡬二紀以迄兹嗟兩門之不造備荼毒<lb/>
而嘗之嬰生艱之至極又薄命而早終含芬華之芬烈<lb/>
翩零落而従風神飄忽而不反形安得而久安襲時服<lb/>
於遺質表鉛華於餘顔問筮賔之何期宵過分而參䦨<lb/>
詎㡬時而見之目眷戀以相屬聽轍人之唱籌來聲叫<lb/>
以連續聞冬夜之恒長何此夕之一促且伉儷之好合<lb/>
<pb n="KR4h0139_WYG_163-18a"/>
垂明哲乎嘉禮茍此義之不謬乃全身之半體吾聞䘮<lb/>
禮之在妻謂制重而哀輕既履冰而知寒吾今信其縁<lb/>
情夕既昬兮朝既清延爾族兮臨後庭入空室兮望靈<lb/>
座帷飄飄兮燈熒熒燈熒熒兮如故帷飄飄兮若存物<lb/>
未改兮人巳化饋生塵兮酒停樽春風兮泮冰初陽兮<lb/>
戒温逝逍遥兮浸逺嗟煢煢兮孤魂<lb/>
　　悼艱賦　　　　　　　　　　<hi>晉</hi>孫　氏<hi>鈕滔母</hi>
伊稟命之不辰遭天難之靡忱夙無父之何怙哀殄瘁<lb/>
<pb n="KR4h0139_WYG_163-18b"/>
以抽心覽蓼莪之遺什咏肥泉之餘音經四位之代謝<lb/>
雖積祀而思深伊三從而有歸爰奉嬪於他族仰慈姑<lb/>
之惠和荷仁澤之陶渥釋褧服以斬衣代羅帷以縞布<lb/>
仰慈尊以飲泣撫孤影以協慕遇飛㢘之暴骸觸驚風<lb/>
之所㑹扶搖奮而上躋頹雲下而無際頓於悒之當春<lb/>
望峻陵而鬱青瞻空宇之寥廓愍宿草之發生顧南枝<lb/>
以永哀向北風以飲泣情無觸而不悲思無慼而不集<lb/>
　　悼往賦　　　　　　　　　　<hi>宋</hi>黄庭堅<lb/>
<pb n="KR4h0139_WYG_163-19a"/>
西風悲兮敗葉索索昭陳根兮秋日將落髣髴兮夢與<lb/>
神遇顧瞻九原兮豈其可作我有悲秋之羽蟲兮自傷<lb/>
時去物改擁舊柯而孤吟四郊莽蒼聲斷裂兮久而不<lb/>
勝其歎音生平之梗槩兮欲蕭蕭而去眼將絶之言語<lb/>
兮忽歴歴而經心謂逝者有知兮何喜而棄此去也謂<lb/>
逝者無知兮誰職為此夢也憑須㬰之不再得兮哀此<lb/>
言之不予聽囘廊窈窕月皓白兮無復曩時之履聲擥<lb/>
平生之餘製兮香澤其猶未沬雖飄飄其日敗兮吾不<lb/>
<pb n="KR4h0139_WYG_163-19b"/>
忍改其此佩愁薨薨其中予兮如醳酒之不化欻别離<lb/>
之㡬時兮誰與夏日冬夜自我先兮一無窮在我後兮<lb/>
亦一無窮六七十便了一生兮何異木未之有狂風待<lb/>
外物而造適兮固不若放之自得之場彼莊生之一缶<lb/>
兮亦何異荀氏之神傷吾固知藏於天者至精交於物<lb/>
者甚粗飲泣為昬瞳之媒幽憂為白髮之母憂來泣下<lb/>
不可安排兮如孟津之捧土彼寒暑之寢化兮天地尚<lb/>
不能以朝暮目煢煢而不寐兮夜亹亹而過中雖來者<lb/>
<pb n="KR4h0139_WYG_163-20a"/>
猶不可待兮恐不及當時之從容<lb/>
　　傷夭賦　　　　　　　　　　<hi>魏</hi>王　粲<lb/>
惟皇天之賦命寔浩蕩而不均或老終以長世或昬夭<lb/>
而夙泯物雖存而人亡心惆悵而長慕哀皇天之不惠<lb/>
抱此哀而何愬求魂神之形影羌幽冥而弗迕淹徘徊<lb/>
以想像心彌結而紆縈晝忽忽其若昬夜炯炯而至明<lb/>
　　傷魂賦<hi>有序</hi>　　　　　　　　<hi>魏</hi>曹　髦<lb/>
上師東征宗正曹並以宗室材能兼侍中従行到頃得<lb/>
<pb n="KR4h0139_WYG_163-20b"/>
疾數日亾意甚傷之為作此賦<lb/>
宗臣充於常伯體材藝而中良何旻天之不怙遘暴疾<lb/>
而殞亡惟厥疾之初發若常疾之輕微未經日而沈篤<lb/>
氣惙惙而耗衰岐鵲騁技而弗救豈藥石之能追精魂<lb/>
忽已消散神眇眇而長違<lb/>
　　傷逝賦　　　　　　　　　　<hi>宋</hi>鮑　昭<lb/>
晨登南山望美中阿露漙秋槿風捲寒蘿悽愴傷心悲<lb/>
如之何盡若窮煙離若翦弦如影滅地猶星隕天棄華<lb/>
<pb n="KR4h0139_WYG_163-21a"/>
宇於明世閉金扃於下泉永山河以自畢眇千齡而弗<lb/>
旋思一言於向時邈衆代於古年逝稍逺而變體浸幽<lb/>
眀而改時覽篇迹之如旦婉遺意而在兹忽若謂其不<lb/>
然自惆悵而驚疑循堂廡而下降歴闈戸而升基服委<lb/>
襟而褫帶器蒙管而韜絲志存業而遺緒身先物而長<lb/>
辭豈重歡而可覯追前感之無期寒往暑來而不窮哀<lb/>
極樂反而有終燧已遷而禮革月既逾而慶通心微微<lb/>
而就逺跡離離而絶容白日藹而囘隂閨館寂而深重<lb/>
<pb n="KR4h0139_WYG_163-21b"/>
冀馮靈於前物佇美目乎房櫳徒望思以永乆邈歸來<lb/>
其何従結單心於暮條掩行淚於晨風念沈悼而誰劇<lb/>
獨嬰哀於逝躬草忌霜而逼秋人惡老而逼衰誠衰耄<lb/>
之可忌或甘願而志違彼一息之短景乃累恨之長暉<lb/>
㝷平生之好醜成黄塵之是非將滅耶而尚在何有去<lb/>
而無歸惟桃李之零落生有促而非夭觀龜鶴之千祀<lb/>
年能富而情少反靈質於二塗亂感恱於雙抱日月飄<lb/>
而不留命倐忽而誰保譬明隙之在梁如風露之停草<lb/>
<pb n="KR4h0139_WYG_163-22a"/>
髮迎憂而送華貌先悴而收藻共甘苦其㡬人曾無得<lb/>
而偕老拂埃琴而抽思啓陳書而遐討自古來而有之<lb/>
夫何怨乎天道<lb/>
　　傷美人賦　　　　　　　　　<hi>梁</hi>沈　約<lb/>
信美顔其如玉咀清哇而度曲思佳人而未來望餘光<lb/>
而躑躅拂螭雲之髙帳陳九枝之華燭虛翡翠之珠被<lb/>
空合歡之芳褥言歡愛之可永庻羅袂之空裁曽未申<lb/>
其巧笑忽淪軀於夜臺伊芳春之仲節夜猶長而未遽<lb/>
<pb n="KR4h0139_WYG_163-22b"/>
悵徙倚而不眠往徘徊於故處<lb/>
　　傷友人賦<hi>有序</hi>　　　　　　　<hi>梁</hi>江　淹<lb/>
僕之神交者嘗有陳郡之袁炳焉有逸才有妙賞博學<lb/>
多聞才明敏而識竒異僕以為天下絶倫黯與秋草同<lb/>
折今不復見矣既而陳書有念横瑟無從雖乏張范通<lb/>
靈之感庻同嵇向篤徒之哀乃為辭曰<lb/>
泫然沾衣兮悲袁友之英秀系神緒而作氏𦙍靈枝而<lb/>
啓胄轢四代而式昌洎十葉而克茂友人之生川岫降<lb/>
<pb n="KR4h0139_WYG_163-23a"/>
明峻調迥韻惠志聦情倜儻逺度寂寥靈素文攀淵卿<lb/>
史類遷固譬如冬雪既潔將似秋月至徹乃上代而少<lb/>
雙故叔世而曠絶弔蕙若之暫芳慟琬琰之永闕余既<lb/>
好於斯友乃神交於一顧邈疇年之繾綣窈生平之遊<lb/>
遇既遊遇兮可尋乃協好兮契心懷愛重於素璧結分<lb/>
珍於黄金捨一代而笑淺訪古人而求深故髙術而共<lb/>
逕豈異袖而同襟爾挂情於霜柏我發意於冬桂擥千<lb/>
品之消散鏡百候之衰替帶瑤玉而爭光握隨珠而比<lb/>
<pb n="KR4h0139_WYG_163-23b"/>
麗披圖兮照籍抽經兮閱史共檢兮雒書同析兮河紀<lb/>
既思遊兮百說亦窮精兮萬里愛詩文之綺發賞賦豔<lb/>
兮錦起罄古今之寳賮殫竹素之琛竒信朝日之徒昃<lb/>
屬夜星之空移覽秋實於西苑摘春華於東池蚤同歳<lb/>
於上京未滿年於下國爾湘水兮深沈我前山兮眇默惟<lb/>
音華與書酒伊楚越兮南北余結誼兮梁門復從宦兮<lb/>
朱藩何人遥而困阻而天道之匪存凋碧玉之神樹銷<lb/>
紫石之靈根永逺書於江澨結深痛於爾魂魂緜昧其<lb/>
<pb n="KR4h0139_WYG_163-24a"/>
若絶泣縈盈其若結吝妙賞之不留悼知音之巳逝金<lb/>
雖重而見鑄桂徒芳而被折百年一盡兮貴揚蕤於後<lb/>
烈<lb/>
　　傷愛子賦<hi>有序</hi>　　　　　　　<hi>梁</hi>江　淹<lb/>
江艽字𦙍卿僕之第二子也生而神俊必為美器惜哉<lb/>
遘閔渉嵗而卒悲至躑躅乃為此文<lb/>
惟秋色之顥顥心結縎兮悲起曾憫憐之慘悽痛掌珠<lb/>
之愛子形惸惸而外施心切切而内圯日月可銷兮悼<lb/>
<pb n="KR4h0139_WYG_163-24b"/>
不滅金石可鑠兮念何巳緬吾祖之赫羲帝髙陽之𤣥<lb/>
胄惜衰宗之淪沒恐余人之弗構覬三靈之降福竚弱<lb/>
子之擢秀酷柰何兮𦙍卿那逢天兮不祐爾誕質於青<lb/>
春攝提貞乎孟陬謂比方於右列望齊英於前修遰髙<lb/>
行之美迹𢎞盛業之清猷白露奄被此百草爾同凋於<lb/>
梧楸憶朱明之在節顧岐嶷之可貴睨鑪帳而多怊瞻<lb/>
戸牖而有慰奚在今之寂寞失音容之髣髴姊目中而<lb/>
下泣兄嗟季而飲淚感木石而變哀激左右而隕欷奪<lb/>
<pb n="KR4h0139_WYG_163-25a"/>
懷袖之深愛爾母氏之麗人屑丹泣於下壤傃慇憂於<lb/>
上旻視往端而擗慄踐遺緒而苦辛就深悼而誰弭歸<lb/>
末命兮何陳我過幸於時私爰守官於江潯悲薄暮而<lb/>
增甚思纁黄而不禁月接日而為光霞合雲而成隂霧<lb/>
籠籠而帶樹月蒼蒼而架林嗟奈何兮弱子我百艱兮<lb/>
是尋驗纎帶之夜緩察葆鬢之朝侵惟人生之在世恒<lb/>
歡寡而戚饒雖十紀之空名豈百齡之能要迅朱光之<lb/>
映夜湛白露之凝朝指兹譬而取免排此理以自銷然<lb/>
<pb n="KR4h0139_WYG_163-25b"/>
則生之樂兮親與愛内與外兮長與稚傷弱子之冥冥<lb/>
獨幽泉兮而永閟余無愆於蒼祗亦何怨於厚地信釋<lb/>
氏之靈果歸三世之逺致願同升於淨刹與塵習兮永<lb/>
棄<lb/>
　　傷往賦　　　　　　　　　　<hi>梁</hi>蕭子範<lb/>
彼蘭菊之芳茂及蕖槿之榮色終於邑乎繁霜俱飄颻<lb/>
於路側引輕華之微珍猶見嗟於有識况獨立之妍媛<lb/>
信盈盈而挺植去倡家而來儀承君子之宴息摧麗容<lb/>
<pb n="KR4h0139_WYG_163-26a"/>
而思進豈蛾睂之肯抑詠美媵而自箴歌忠妾而為式<lb/>
痛妖姿之不留惜華年之中夭冀羆祥之永慶忽從飇<lb/>
而先摽魂一逝而莫追夕有長而無曉惟君侯之惆悵<lb/>
覽遺物而霑巾帷半垂而將下尚仿像而疑真懷方士<lb/>
之良術顯有憑而致神<lb/>
　　傷往賦<hi>有序</hi>　　　　　　　　<hi>唐</hi>劉禹錫<lb/>
人之所以取貴於飛走者情也而誕者以遺情為智豈<lb/>
至言耶予授室九年而鰥痛若人之夭閼弗遂也作賦<lb/>
<pb n="KR4h0139_WYG_163-26b"/>
以傷之冀夫覽者有以増伉儷之重云<lb/>
歎獨處之悒悒兮憤伊人之我遺情可殺而猶毒境當<lb/>
歡而覆悲人或朝歎而暮息夫何越月而踰時太極運<lb/>
乎三辰轉寒暑而下馳有歸於無兮盛復於衰猶昧爽<lb/>
之必暮又安得而怨咨我今怨夫若人兮曾旭旦而潛<lb/>
暉飄零日及之萼倏忽蜉蝣之衣川走下而不還露迎<lb/>
陽而易晞思巳甚兮難絶見無期兮永思我行其野農<lb/>
民桑者舉桉來饁亦在林下我觀於途禆販之夫同荷<lb/>
<pb n="KR4h0139_WYG_163-27a"/>
均挈荆釵布襦羽毛之蕃麟介之微和鳴灌叢雙泳漣<lb/>
漪薨薨者蟲蠢蠢伊豸遊空穴深兩兩相比何動類之<lb/>
萬殊必雄雌而與俱物莫失儷以孤處我方踽踽而焉<lb/>
如我復虛室目凄凉兮心伊鬱心伊鬱兮將語誰坐匡<lb/>
牀兮撫嬰兒何所丐沐兮何從仰飴襦袴在身兮昔圍<lb/>
差跌鞶囊附臂兮餘馥葳蕤誠天性之潛感顧童心兮<lb/>
如疑嘵然有難繼之慕漠然減好弄之姿指遺袿兮䏻<lb/>
認愬空帷兮欲歸我入寢宫痛人亡兮物改其容寳瑟<lb/>
<pb n="KR4h0139_WYG_163-27b"/>
僵兮絃柱絶瑶臺傾兮鏡奩空寒爐委灰虛幌多風隙<lb/>
駒晨轉牕蟾夜通步揺昬兮網拈翡翠芳褥掩兮塵化<lb/>
蚷蛩閱刀尺之餘澤見巾箱之故封翫服儼兮猶具繁<lb/>
華謝兮焉從想翩翻於是非求<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>窣與冥䝉信竒術之<lb/>
可致嗟此生兮不逢徒注視以寂聽恍神疲而目窮還<lb/>
抱影以獨出紛百哀而攻中系曰龍門風霜苦别鶴哀<lb/>
鳴夜銜羽吳江波浪深雌劒一去無遺音悲之來兮憒<lb/>
予心洶如行波洊浸滛悵縁情而莫極思執禮以自箴<lb/>
<pb n="KR4h0139_WYG_163-28a"/>
巳焉哉冉冉生死悠悠古今乗彼一氣兮聚散相尋或<lb/>
鼓而興或罷而沈以無涯之情愛悼不駐之光陰諒自<lb/>
迷其有分徒終怨於匪忱彼䝉莊兮何人予獨累歎而<lb/>
長吟<lb/>
　　傷心賦<hi>有序</hi>　　　　　　　　<hi>周</hi>庾　信<lb/>
余五福無徴三靈有譴至於繼體多従夭折二男一女<lb/>
並得勝衣金陵䘮亂相繼亡沒羇旅關河倏然白首苖<lb/>
而不秀頻有所悲一女成人一長孫孩稚奄然原壤何<lb/>
<pb n="KR4h0139_WYG_163-28b"/>
痛如之既傷即事追悼前亡唯覺傷心遂以傷心為賦<lb/>
若夫入室生光非復企及夾河為郡前途逾逺婕妤有<lb/>
自傷之賦揚雄有哀祭之文王正長有北郭之悲謝安<lb/>
石有東山之恨斯既然矣至若曹子建王仲宣傅長虞<lb/>
應徳璉劉韜之母任延之親書翰傷切文辭哀痛千悲<lb/>
萬恨何可勝言龍門之桐其枝巳折巻施之草其心實<lb/>
傷嗚呼哀哉賦曰<lb/>
悲哉秋氣揺落變衰魂兮逺矣何去何依望思無望歸<lb/>
<pb n="KR4h0139_WYG_163-29a"/>
來不歸未逹東君之意空懼西河之譏在昔金陵天下<lb/>
䘮亂王室板蕩生民塗炭兄弟則五郡分張父子則三<lb/>
州離散地鼎沸於袁曹人豺狼於楚漢或有擁樹罹災<lb/>
蔵衣遭難未設桑弧先空柘館人惟一丘亭遂千秋邊<lb/>
韶永恨孫楚長愁張壯武之心疾羊南城之淚流痛斯<lb/>
傳體尋兹世載天道斯慈人倫此愛膝下龍摧掌中珠<lb/>
碎芝在室而先枯蘭生庭而蚤刈命之脩短哀哉已滿<lb/>
鶴聲孤絶猿吟腸斷嬴博之間路似新安藤緘轊櫝枿<lb/>
<pb n="KR4h0139_WYG_163-29b"/>
掩虞棺不封不樹惟棘惟欒天慘慘而無色雲蒼蒼而<lb/>
正寒況乃流寓秦川飄颻播遷彼官非官歸田不田對<lb/>
玉關而羇旅坐長河而暮年已觸目於萬恨更傷心於<lb/>
九泉至如三虎二龍三珠兩鳯並有山澤之靈各入熊<lb/>
羆之夢望隴首而不歸出都門而長送對寳盌而痛心<lb/>
撫𤣥經而流慟石華空服犀角虛篸風無少女草不宜<lb/>
男烏毛徒覆獸乳空含震為長男之宫巽為長女之位<lb/>
在我生年先凋此地人生㡬何百憂俱至二王奉佛二<lb/>
<pb n="KR4h0139_WYG_163-30a"/>
郗奉道必至有期何能相保凄其零露䬃焉秋草去矣<lb/>
黎民哀哉仲仁冀羊祜之前識期張衡之後身一朝風<lb/>
燭萬古埃塵丘陵兮何忍能留兮㡬人<lb/>
　　慰子賦　　　　　　　　　　<hi>魏</hi>曹　植<lb/>
彼凡人之相親小離别而懷戀況中殤之愛子乃千秋<lb/>
而不見入空室而獨倚對孤幃而切歎痛人亡而物在<lb/>
心何忍而復觀日晼晩而既沒月代照而舒光仰列星<lb/>
以至晨衣霑露而含霜惟逝者之日逺愴傷心而絶腸<lb/>
<pb n="KR4h0139_WYG_163-30b"/>
　　思友賦　　　　　　　　　　<hi>魏</hi>王　粲<lb/>
登城隅之髙觀忽臨下以翺翔行遊目於林中覩舊人<lb/>
之故場身既沒而不見餘迹存而未䘮滄浪浩兮迴流<lb/>
波水石激兮揚素精夏木兮結莖春鳥兮愁鳴平原兮<lb/>
泱漭緑草兮羅生超長路兮逶迤寔舊人兮所經身既<lb/>
逝兮幽翳魂眇眇兮蔵形<lb/>
　　愍思賦<hi>有序</hi>　　　　　　　　<hi>晉</hi>陸　機<lb/>
予屢抱孔懷之痛而奄復䘮同生姊銜恤哀傷一載之<lb/>
<pb n="KR4h0139_WYG_163-31a"/>
間而䘮制便過故作此賦以紓慘惻之感<lb/>
時方至其倏忽嵗既去其晼晩樂來日之有繼傷頽年<lb/>
之莫纂覽萬物以澄念怨伯姊之巳逺尋遺塵之思長<lb/>
瞻日月之何短升降乎階際顧盼兮屏營雲承宇兮藹<lb/>
藹風入室兮泠泠僕従為我悲孤鳥為我鳴<lb/>
　　歎逝賦<hi>有序</hi>　　　　　　　　<hi>晉</hi>陸　機<lb/>
昔每聞長老追計平生同時親故或凋落巳盡或僅有<lb/>
存者余年方四十而懿親戚屬亡多存寡暱交宻友亦<lb/>
<pb n="KR4h0139_WYG_163-31b"/>
不半在或所曾共遊一塗同宴一室十年之内索然巳<lb/>
盡以是思哀哀可知矣迺為賦曰<lb/>
伊天地之運流紛升降而相襲日望空以駿驅節循虛<lb/>
而警立嗟人生之短期孰長年之能執時飄忽其不再<lb/>
老晼晩其將及懟瓊蕊之無徴恨朝霞之難挹望暘谷<lb/>
以企予惜此景之屢戢悲夫川閱水以成川水滔滔而<lb/>
日度世閱人而為世人冉冉而行暮人何世而弗新世<lb/>
何人之能故野每春其必華草無朝而遺露經終古而<lb/>
<pb n="KR4h0139_WYG_163-32a"/>
常然率品物其如素譬日及之在條恒雖盡而弗悟雖<lb/>
不悟其可悲心惆焉而自傷亮造化之若兹吾安取夫<lb/>
久長痛靈根之夙殞怨具爾之多䘮悼堂構之隤瘁慜<lb/>
城闕之丘荒親彌懿其巳逝交何戚而不忘咨余今之<lb/>
方殆何視天之茫茫傷懷悽其多念戚貌瘁而尠歡幽<lb/>
情發而成緒滯思叩而興端慘此世之無樂詠在昔而<lb/>
為言居充堂而衍字行連駕而比軒彌年時其詎㡬夫<lb/>
何往而不殘或冥邈而既盡或寥廓而僅半信松茂而<lb/>
<pb n="KR4h0139_WYG_163-32b"/>
柏恱嗟芝焚而蕙歎茍性命之不殊豈同波而異瀾瞻<lb/>
前軌之既覆知此路之良難啓四體而深悼懼兹形之<lb/>
將然毒娛情之寡方怨感目之多顔諒多顔之感目神<lb/>
何適而獲怡尋平生於響像覽前物而懷之步寒林以<lb/>
悽惻翫春翹而有思觸萬類以生悲歎同節而異時年<lb/>
彌往而念廣塗薄暮而意迮親落落而日晞友靡靡而<lb/>
愈索顧舊要於遺存得十一於千百樂隕心其如亡哀<lb/>
縁情而來宅託末契於後生余將老而為客然後弭節<lb/>
<pb n="KR4h0139_WYG_163-33a"/>
安懷妙思天造精浮神淪忽在世表寤大暮之同寐何<lb/>
矜晚以怨早指彼日之方除豈兹情之足攪感秋華於<lb/>
衰木瘁零露於豐草在殷憂而弗違夫何云乎識道將<lb/>
頤天地之大徳遺聖人之洪寳解心累於末迹聊優游<lb/>
以娛老<lb/>
　　知巳賦<hi>有序</hi>　　　　　　　　<hi>梁</hi>江　淹<lb/>
陳國之華者故吏部郎殷孚其人也博而能通學無不<lb/>
覽雅賞文章尤愛竒逸雖志隱巖石而名動京師矣才<lb/>
<pb n="KR4h0139_WYG_163-33b"/>
多深見氣有逺度雖安期千里不能尚焉始於北府相<lb/>
值傾蓋無巳僕乃得罪嶠外遐路窈然始還舊都㑹君<lb/>
尋卒故為兹賦以寄深哀<lb/>
順祗効寳瀆靈㑹昌時雨種祉山雲降祥承瑶葉之餘<lb/>
曖系金枝之末光聳孤韻以風邁鶱逸氣以煙翔故學<lb/>
不常師而心鏡羣籍理不啓問而情照諸宻採圖辨緯<lb/>
遊璣訪厯潛志百氏沈神六經冥析義象該洽性靈儒<lb/>
不隠迹墨無遁形既含道潤亦發才華采耀秋月文麗<lb/>
<pb n="KR4h0139_WYG_163-34a"/>
冬霞有體有豔光國光家識包上仁義兼髙行如彼清<lb/>
波可挹可鏡又象沖室惟清惟淨氣擬北海情方中散<lb/>
風流未輟盛名猶纂英馳芬激譽流聲滿我筠心而松<lb/>
性君金采而玉相伊邂逅之未遇爰契闊於朱方丹瓊<lb/>
譬而非寳緑蘭比而無芳每賞矜其如契貴懷允而不<lb/>
忘亟閒席兮惆悵屢緩帶而從容論十代兮興毁訪五<lb/>
都兮異同譚天理之開基辯人道之始終罄龍圖及鳯<lb/>
書傾蒼冊與篆字儲西國之闕文採東京之逸記閱歆<lb/>
<pb n="KR4h0139_WYG_163-34b"/>
向之舊旨闡鍾王之新意對楚漢之贍墨覽魏晉之鴻<lb/>
策校逺近之真假削古今之名實每齊韻而等逕輒同<lb/>
懷而共術吐情志而深賞忘年齒而隆眷擬余才兮前<lb/>
華比余文兮後彦余結袂於山石君慿神於寒霰何逺<lb/>
期之未從痛戢景其如電堂酒兮一塵暮燈兮萬春黛<lb/>
草兮永祕朱丹兮何晨聞瑶質兮可變知余采兮一奪<lb/>
唯華名與芳暉兮爭日月而無沫<lb/>
　　憫孤賦　　　　　　　　　　<hi>宋</hi>晁公遡<lb/>
<pb n="KR4h0139_WYG_163-35a"/>
有衞氏之君子兮鼻祖肇緒於初度靈根大於元莊兮<lb/>
益植徳而垂裕后皇揆其中情兮嘉耿介以作輔緜蟬<lb/>
連而通籍兮逮五葉之踵武皇考生而謇直兮雜若芳<lb/>
以為佩中既有此修能兮罹氛濁而不得試服銅墨於<lb/>
巖邑兮迫洿瀆而繚戾鴟鴞迭翔千仞兮鸞畏嚇而増<lb/>
逝甑窐薦於清府兮倭傀紛其徑侍惟謡諑之妒美兮<lb/>
君猶天其何懟犬戎忽其吠堯兮肆齮齧猶未果進鈆<lb/>
刀以禦衝兮衆固知其不可女嬃婉孌而來告兮聖亂<lb/>
<pb n="KR4h0139_WYG_163-35b"/>
邦而不居昔予棄而今辭兮揆厥禮而弗渝皇考申之<lb/>
怫鬱兮日食焉其可捨倚東蕃以出奔兮日重趼而百<lb/>
舍奮大義以委命兮元戎感而就駕前茅蹶於寧陵兮<lb/>
胡天命之不假獨立而彌厲兮遂結纓於此野夫差悼<lb/>
於戕闔兮豈忘越之傷指眕盱啜泣於卞隕兮寧蹈敵<lb/>
以偕死余殺身其非難兮實有慕於申子眷欲留此故<lb/>
都兮懷維桑之攸止豹侁侁而眴關兮宇將顛而藩陊<lb/>
心怔怔而横騖兮撰余轡於睢之陽朝發軔而南邁兮<lb/>
<pb n="KR4h0139_WYG_163-36a"/>
慘去故而䀌傷睨帝閽以増遐兮日沈翳其無光岑石<lb/>
摧其重輠兮豺狼跱夫中路夕惴慄而不寐兮晝徙倚<lb/>
而環顧察九土之洪曠兮予何為此窘步介淮海之具<lb/>
區兮幸去危而即安俄魏貍之涉泗兮赤囊翩其若翰<lb/>
幼遭世之阨艱兮尚童羇而未冠後䝟貐之滛噬兮前<lb/>
大江之奔湍睇鯢淵之赫怒兮枻將進而復止委虎蹊<lb/>
以顛越兮恐齎恨而永巳冒危塗以徼福兮寄性命於<lb/>
一葦陽侯憫予而奔屬兮濟中流之湯湯登句吳之崇<lb/>
<pb n="KR4h0139_WYG_163-36b"/>
壤兮聊弭節而彷徨魂傖囊而稍寧兮卜予適其何方<lb/>
蓍龜告予以坤維兮盍避世以違害惟厥土之側陋兮<lb/>
藜藿曼其不採厭棼亂而願游兮問夫途之所在嵗作<lb/>
噩之杪冬兮霜雪凜其漼溰絶楚澤之泱灙兮天無風<lb/>
而揚波陟三峽之峻阪兮陸紆軫而嵳峩曩予邑於浚<lb/>
都兮安平原之曼衍絶垠忽其迫陿兮感失徑而悲惋<lb/>
念世遺予清白兮特繾綣於賔戚逮窮獨而于役兮適<lb/>
曠野其焉覿踵尼父之厄陳兮七日慘其不食搴木蘭<lb/>
<pb n="KR4h0139_WYG_163-37a"/>
以繼粮兮腹雖潔而愈瘠顔有田以給飦兮陶環堵而<lb/>
潛伏夫吾塊處無所兮餬予口其不足下鄉困而哀歌<lb/>
兮微漂母吾其殆曾千金之獲償兮蘭委霜而先敗嵗<lb/>
月怳其遄逝兮視金靉巳勝幘豈不懷夫遺烈兮莫盛<lb/>
於疇昔三嵗進而賔興兮非吾宗其誰克豈來者之弗<lb/>
勵兮降及予而若絶夜忼慷以雪涕兮恨放迹乎窮髮<lb/>
俗務相之是習兮巫覡以為師聖閫莽其榛塞兮意惝<lb/>
怳其何之粤子世有舊聞兮退紬繹而覃思嵗常俾予<lb/>
<pb n="KR4h0139_WYG_163-37b"/>
充賦兮求雖獲而忸怩女采薇而驚悸兮終即鹿而有<lb/>
喜念墜緒之僅續兮撫初志其猶未義捧檄以娛親兮<lb/>
善干禄之及時三千鍾而不洎兮在子輿其益悲矧下<lb/>
秩之代耕兮蚤顛沛於百罹昊蒼何其不仁兮而畀予<lb/>
以弱質衷坎毒而豈忘兮懼鞭冢其難必鑒伍尚之引<lb/>
決兮曰無愧乎今之人顧毁傷其髮膚兮豈聖言之是<lb/>
程百年倏其㡬何兮徒抑鬱而終身<lb/>
　　哀逝水賦　　　　　　　　　<hi>明</hi>許相卿<lb/>
<pb n="KR4h0139_WYG_163-38a"/>
哀哉水之為物也浩浩乎窮四海而委形混混乎歴萬<lb/>
川而流行繄䝉泉之始發兮或檻出而旁通洎靈液之<lb/>
啟祕兮亦壑趨而科従上無髙之不自兮泝銀潢而為<lb/>
蹤下無深之不入兮渺溟涬而為宫載四游以為極兮<lb/>
涵九提而為封浴兩曜而出入兮吞列宿而為融瀰三<lb/>
湘而漫七澤兮蕩垕靈而浥太空若迺時雨驟集潢汙<lb/>
横流八埏伊阻平賦悠悠黄河逆上地軸横抽沮洳成<lb/>
淵絶巘成丘禹功莫展丹績奚收及夫青娥告令白收<lb/>
<pb n="KR4h0139_WYG_163-38b"/>
秉權洞庭葉下吳渚楓妍潢歸潦縮澤枯隰堅海斂而<lb/>
碕露磧江收而渚呈壖其往奚歸其洩何宣吾但見其<lb/>
亘古今繼日夜而東行而日益長往而不舍指虞淵以<lb/>
為途兮迅方壺而遐征去益逺而返無由兮何西歸之<lb/>
可憑謂尾閭之復宣兮氣益充而滀渟遂蒸蓊而上下<lb/>
兮爰循環而相仍噫有是哉天地之生賴氣以成輕清<lb/>
上浮重濁下凝浮凝定位天地以名流峙羅列二氣之<lb/>
餘維斯水也一六之符氣入而盈氣縮而虛窮邃古而<lb/>
<pb n="KR4h0139_WYG_163-39a"/>
一軌豈兹今之可疑鑒斯流之不返撫人生之胡為羌<lb/>
朝露之易晞慨夕槿之就萎目睠睠兮若存魂飄飄兮<lb/>
如馳豈夫人之諐殃兮將脩與短固有定數數固有之<lb/>
兮吾且信其必由理而寓理既宰斯兮諒惟善之是留<lb/>
胡於今之不然兮乃背馳而殊路兹既執款誠而履柔<lb/>
淑兮獨中道而顛仆將修正之來咎兮抑此數適因時<lb/>
而畀賦每撫膺而浩歎兮涕横墜而莫禦噫噓唏閨門<lb/>
掩兮夜寥寂香徑空兮杳無迹青鸞沒兮金鏡塵寳猊<lb/>
<pb n="KR4h0139_WYG_163-39b"/>
冷兮沈烟息中饋空兮伏雌在蘋藻芳兮寧復采哀招<lb/>
九復兮魂不來白日忽兮晻靄渺深情於冥漠寄逝波<lb/>
於東海托迅瀾而通勤瀝余衷而莫悔觸余目而増欷<lb/>
覽予心之芥蔕水濺濺兮東馳日杳杳兮西飛送冥鴻<lb/>
兮三歎息夫人一去兮何時歸<lb/>
　　冢賦　　　　　　　　　　　<hi>漢</hi>張　衡<lb/>
載輿載步地勢是觀降此平土陟彼景山一升一降乃<lb/>
以斯安爾乃隳巍山平險陸刋叢林鑿盤石超峻壟構<lb/>
<pb n="KR4h0139_WYG_163-40a"/>
大槨髙岡冠其南平原承其北列石限其壇羅竹藩其<lb/>
域系以脩𡑞洽以溝瀆曲折相連迤靡相屬乃樹靈木<lb/>
靈木戎戎繁霜峨峨匪雕匪琢周旋顧盼亦各有行乃<lb/>
相厥宇乃立厥堂直之以繩正之以日有覺其材以構<lb/>
𤣥室奕奕將將崇棟廣宇在冬不凉在夏不暑祭祀是<lb/>
居神明是處脩𡑞之際亦有掖門掖門之西十步餘半<lb/>
下有直渠上有平岸舟車之道交通舊館思淵慮𢎞存<lb/>
不忘亡恢厥廟壇子孫蒸嘗宅兆之形規矩之制晞而<lb/>
<pb n="KR4h0139_WYG_163-40b"/>
望之方以麗踐而行之巧以廣幽墓既美鬼神亦寧降<lb/>
之以福如水之平如春之卉如日之升<lb/>
　　古冢賦<hi>有序</hi>　　　　　　　　<hi>明</hi>何景眀<lb/>
城人掘土發得大冢壙兆規度頗極宏偉枯骨之外了<lb/>
無餘藏銘誌湮滅年代莫考予為感焉作賦哀之<lb/>
噫哉兹兆之敻遐兮啓構廣以復紆歴人代而㡬何兮<lb/>
又安知孰所居冥宫既已開掖門又巳除故域繚為城<lb/>
兮脩隧踐以為衢檢神器之靡存兮視靈衣而無餘噫<lb/>
<pb n="KR4h0139_WYG_163-41a"/>
哉遐兮渺以茫魂化逝兮魄銷亡朽骸殘兮紛縱横被<lb/>
服素塵兮掩𤣥霜蔓草糾纒兮穢蘚生千秋萬歳兮孰<lb/>
爾蔵槩生平之極娛兮奄大塊之飄塵駟馬不復御玉<lb/>
羞安復陳彼充房之姣麗兮緬幽冥而孰親桂櫩蘭閣<lb/>
委丘谷兮又安施夫黼帳與綺茵舞袖纚縱以何見兮<lb/>
鳴瑟寂而無聞哀懸車之莫察兮怨脩夜之不晨怳榮<lb/>
聲其遼闊兮痛素骨之翳緑榛嗟有生之必化兮胡彼<lb/>
庸之長勤戚役役以趨世兮等飛蠅之與聚蚊日月忽<lb/>
<pb n="KR4h0139_WYG_163-41b"/>
其不處兮矧焦顔以斃神匪往者之可鑒兮又安知夫<lb/>
富貴之如浮雲<lb/>
　　登北邙賦　　　　　　　　　<hi>晉</hi>張　協<lb/>
陟巒丘之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>𡊇升逶迤之脩岅迴余車於峻嶺聊送目<lb/>
於四逺靈嶽鬱以造天連崗巖以蹇産伊洛混而東流<lb/>
帝居赫以崇顯山川汨其常分萬物化而代轉何天地<lb/>
之難窮悼人生之危淺歎白日之西頽兮哀世路之多<lb/>
蹇於是徘徊絶嶺踟蹰步趾前瞻狼山却闚大岯東眺<lb/>
<pb n="KR4h0139_WYG_163-42a"/>
虎牢西睨熊耳邪亘天際旁極萬里莽眩眼以茫昧諒<lb/>
羣形之難紀臨千仞而俯看似遊身於雲霓撫長風以<lb/>
延佇想淩天而舉翮瞻冠葢之悠悠覩商旅之接軛爾<lb/>
乃地勢窊隆丘墟陂陁墳隴㟪壘棊布星羅松林槮映<lb/>
以攢列𤣥木搜寥而振柯壯漢氏之所營望五陵之嵬<lb/>
峩䘮亂起而敗壞童豎登而作歌<lb/>
　　登芒賦<hi>有序</hi>　　　　　　　　<hi>晉</hi>傅　咸<lb/>
左光禄大夫濟北侯荀公前䘮元妃及失令子葬於西<lb/>
<pb n="KR4h0139_WYG_163-42b"/>
芒有以感懷而作斯賦<lb/>
何天道之難忱信厥命之靡常匪彼生之不辰亦大夫<lb/>
之多殃惟濟北之初載夙遘閔而逢罹興𤓰瓞之緜緜<lb/>
飛英聲以風馳庻道家之克昌永保祚於螽斯愠無妄<lb/>
之為災怨上皇之有違在徳門之方隆乃降厲於元妃<lb/>
蘭房闃其無主衆孤煢而莫依孔臨川以永歎趙有感<lb/>
於九原覽登芒之哀賦諒聖賢之同情<lb/>
　　感丘賦　　　　　　　　　　<hi>晉</hi>陸　機<lb/>
<pb n="KR4h0139_WYG_163-43a"/>
汎輕舟於西川背京室而電飛遵伊洛之坻渚㳂黄河<lb/>
之曲湄覩墟墓於山梁託崇山以自綏見兆域之藹藹<lb/>
羅魁封之纍纍於是徘徊洛涯弭節何干佇盼留心慨<lb/>
爾遺歎仰終古以逺念窮萬緒乎其端伊人生之寄世<lb/>
猶水草乎山河應甄陶以嵗改順通川而日過爾乃申<lb/>
舟人以遂往横大川而有悲傷年命之倏忽怨天步之<lb/>
不㡬雖履信而思順曾何足以保兹普天壤其弗免寧<lb/>
吾人之所辭願靈根之晚墜指嵗暮而為期<lb/>
<pb n="KR4h0139_WYG_163-43b"/>
　　大暮賦<hi>有序</hi>　　　　　　　　<hi>晉</hi>陸　機<lb/>
夫生死是得失之大者故樂莫甚焉哀莫深焉使死而<lb/>
有知乎安知其不如生如遂無知耶又何生之足戀故<lb/>
極言其哀而終之以逹庻以開夫近俗云<lb/>
夫何天地之遼闊而人生之不可乆長日引月而並隕<lb/>
時維歳而俱䘮知自壯而得老體自老而得亡顧黄壚<lb/>
之杳杳悲泉路之翳翳挫千乗猶一毫當何數乎智慧<lb/>
徒假願於須臾指夕景而為誓忽呼吸而不振奄神徂<lb/>
<pb n="KR4h0139_WYG_163-44a"/>
　而形斃顧萬物而遺恨收百慮而長逝於是六親雲起<lb/>
　姻族如林爭塗掩淚望門舉音敷幄席以悠想陳備物<lb/>
　而虞靈仰寥廓而無見俯寂寞而無聲肴饛饛其不毁<lb/>
　酒湛湛而每盈屯送客於山足伏埏道而哭之扃幽戸<lb/>
　以大畢訴𤣥闕而長辭歸無途兮往不反年彌去兮逝<lb/>
　彌逺彌逺兮日隔無途兮曷因庭樹兮葉落墓草兮根<lb/>
　陳<lb/>
　<lb/>
<pb n="KR4h0139_WYG_163-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻二十<lb/>
</p>
<p>
</p>
  </div>
</body>
</text>
</TEI>
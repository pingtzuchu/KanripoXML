<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_173-1a"/>
　欽定四庫全書<lb/>
御定厯代賦彚補遺巻八<lb/>
　　禎祥<lb/>
　　　白鹿賦　　　　　　　　　　<hi>唐</hi>虞世南<lb/>
　惟皇王之盛烈表帝德之休符有金方之瑞獸乃曜質<lb/>
　於名都既馴洽於郊甸亦騰倚於山隅素毳呈彩霜毫<lb/>
　應圖宴嘉賔於雅什偶仙客於天衢故能著美祥瑞流<lb/>
　名典謨<lb/>
<pb n="KR4h0139_WYG_173-1b"/>
　　　白鹿賦　　　　　　　　　　<hi>明</hi>曽　棨<lb/>
　繄走獸之殊類均禀氣於两儀何白鹿之特異挺皎然<lb/>
　之素姿諒太和之毓秀亶造化之鍾竒葢嘗觀其類也<lb/>
　厥牡惟䴥厥牝惟麎匪麈匪<graphic n="KR2738" url="https://raw.githubusercontent.com/kanripo/KR-Gaiji/master/images/KR2738.png" mimeType="image/png"/>匪麆匪麕麛麑其子麃<lb/>
　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>其羣呦呦在野甡甡於原濯濯攸伏伎伎斯奔跡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>以決驟性麌麌而甚馴兹羣常之品彚寧瑰竒之足<lb/>
　珍若乃冰玉其軀雪霜其色鉛華被膚縞素横臆豈嘗<lb/>
　閲寒暑之一千而更渉春秋之五百者歟爾其太白孕<lb/>
<pb n="KR4h0139_WYG_173-2a"/>
質金氣儲珍生自渤海育於上申禀西方之正色含太<lb/>
素之真純嚥醴泉之玉液茹瑶草之靈芬角懐瓊以璀<lb/>
璨毳凝霜而璘虨翠巘春遊恍未消之殘雪蒼崖曉伏<lb/>
訝迸落之片雲若夫黒齒來賔畝丘致祝醎泉靈啓扶<lb/>
風瑞毓導王母以先驅從老耼而載育循唐訟之墓廬<lb/>
䕃丁茂之宰木洞房深窈隱廬阜之晴嵐草屋荒凉卧<lb/>
湘波之曉綠伊欲紀斯瑞於前聞抑豈能詳書而備錄<lb/>
也哉彼其形變青銅腹韜紫石夾轂臨淮駕車辭薛載<lb/>
<pb n="KR4h0139_WYG_173-2b"/>
蘇耽而上仙翊蘄王而脱厄雲臺石室葛巾逍遥野草<lb/>
荒陂繡裳飄忽采薇值而家殷覆蕉歸而夢惕認角際<lb/>
之銅鑴駭鏡中之錦纈華山羽士操古琴以化淳嵩嶽<lb/>
小兒從高僧而悟佛是徒夸誕漫於陳言而侈荒唐於<lb/>
徃牒者也丙戍之秋已酉之日夕陽半規凉空一碧蘭<lb/>
麝雲蒸戈矛電激天子方恢鴻圖建皇極宵衣載興曰<lb/>
昃未食集四海之儒紳搜萬代之簡籍乃麾武弁進逢<lb/>
掖天顔粹温聖情悅懌命白鹿以為賦極留神於翰墨<lb/>
<pb n="KR4h0139_WYG_173-3a"/>
於是近丹陛趨玉除校山海之經考瑞應之圖騐扶餘<lb/>
之素産記北海之曽輸然則是鹿為希世之瑞而聖德<lb/>
乃感應之樞故仁政敷則嘉祥以協孝道備則靈貺斯<lb/>
符臣棨乃拜手稽首颺言曰斯鹿也稽之載籍實為仙<lb/>
獸素鷴於是而奪鮮皓鶴以之而匿秀廣寒之兔不可<lb/>
以同羣空谷之駒不可以為偶其清貞宜冠乎上林其<lb/>
馴擾宜備乎靈囿其明潔可以疑天德之純其遐算可<lb/>
以祝無疆之夀言已百工相和而歌曰白鹿之白兮色<lb/>
<pb n="KR4h0139_WYG_173-3b"/>
孔純外修潔兮内實馴餐月華兮飲玉津雪花粲兮雲<lb/>
滿身聖人端拱兮御昌辰嶽降祥兮川效珍爾鹿來兮<lb/>
嘉應臻彰逹孝兮昭至仁徴聖夀兮億萬春<lb/>
　　白鹿賦　　　　　　　　　　<hi>明</hi>徐　渭<lb/>
爰有二鹿雪皓霜瑩後先互呈以雌以雄合八蹄而兩<lb/>
角蹲並璧以交穹桓桓撫臣敢告世宗謝山海之萍實<lb/>
仰芻豢於上宫諒遭遇之有時胡人與物而匪同<lb/>
　　白鹿賦<hi>有序</hi>　　　　　　　　<hi>明</hi>田藝蘅<lb/>
<pb n="KR4h0139_WYG_173-4a"/>
大明嘉靖三十七年之春總督軍務兵部右侍郎續溪<lb/>
胡公獲白鹿於浙江寧波之舟山敬獻之天子以表瑞<lb/>
應維時文學小臣田藝蘅覩而有感廼作賦曰<lb/>
維千嵗之瑞獸實聖夀之休符既呈祥於金令復來儀<lb/>
於海隅迺徴異族爰應靈圗貢無煩於重譯獲匪用乎<lb/>
三驅充方物於王㑹表德政於神輸方其生也精禀瑶<lb/>
光厯逾五百高挺仙姿潤鍾王澤孝道至而光輝法度<lb/>
承而純白其所居也明海之渚舟山之巔洪濤巻地翠<lb/>
<pb n="KR4h0139_WYG_173-4b"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>參天際坤輿於無外被皇風之至𤣥瞻中林之碩碩<lb/>
樂野苹之芊芊濯濯皓月呦呦紫煙或騰或倚載蹷載<lb/>
騫偕虞人而效順望靈囿而取憐其為狀也麌麌其羣<lb/>
伎伎其足雪毳含暉霜毫出浴潔若凝冰素如琢玉攸<lb/>
伏青莎之叢走險瓊崖之麓質皎皎而不緇貌芟芟而<lb/>
不觸是以賞異山海之經揚竒樂府之曲白以示其正<lb/>
色鹿以嘉其景福王母獻環於軒轅菹臺迕乗於周穆<lb/>
平王因之而名原齊景逐之而受祝若夫漢武薦王侯<lb/>
<pb n="KR4h0139_WYG_173-5a"/>
之璧晉成辨元鼎之牌延光並見於畿輔夀昌近獲於<lb/>
御階兹雖塲非町疃實維祠應江淮亦有乘李下之伯<lb/>
陽從華山之玉女夾鄭𢎞以行春與陶澹而為侣洞表<lb/>
匡廬之賢詩著荆門之序曽何事與犄角顧標枝而容<lb/>
與未若鳥獸咸若川嶽效珍孤鳴求友感德來馴兆遠<lb/>
夷之歸化訖聲教於海濱金象銷而干戈偃百祿遒而<lb/>
荒服賓永萬夀於無極占休命之用申禎符國史驩洽<lb/>
詞臣慶周雅之三奏同率舞於楓宸<lb/>
<pb n="KR4h0139_WYG_173-5b"/>
　　瑞應白兔賦<hi>有序</hi>　　　　　　<hi>明</hi>廖道南<lb/>
壬辰十一月既望四川撫臣宋滄獻白鹿一臣道南上<lb/>
疏曰臣謹按永樂十七年夏白烏巢於京府時輔臣楊<lb/>
榮等連篇歌詠金㓜孜頌曰昔在於周流赤騰芳孰若<lb/>
今日變白為祥葢以彰我太宗文皇帝精白之德上昭<lb/>
於天是故休徴見於羽物本乎天者親上也宣德四年<lb/>
春𤣥兔貢於西陲時尚書夏原吉等連章表賀金㓜孜<lb/>
頌曰眷彼西陲實同内地望舒流彩𤣥𠖇表瑞葢以彰<lb/>
<pb n="KR4h0139_WYG_173-6a"/>
我宣宗章皇帝純一之誠下徹於地是故休徴見於毛<lb/>
物本乎地者親下也恭惟皇上至誠格天地𤣥德通神<lb/>
明紹列祖之徽猷建大聖之鴻業徃嵗禎祥疊見益自<lb/>
謙冲邇時妖彗退舍彌加兢惕是葢仁愛已至廸吉有<lb/>
徴寅畏克崇迓休無極適逢一紀之首豫占諸福之臻<lb/>
顧彼西川獻兹上瑞蟠龍孚應靈兔來儀皇上之盛德<lb/>
洪烈葢先後一揆矣易泰之象曰天地交泰后以財成<lb/>
天地之道輔相天地之宜以左右民葢言仁恩被於民<lb/>
<pb n="KR4h0139_WYG_173-6b"/>
協氣冲而天地泰也无妄之象曰天下雷行物與无妄<lb/>
先王以茂對時育萬物葢言仁澤及於物休徴見而隂<lb/>
陽和也尤願建中凝和履約保泰懋敷皇極位育兩間<lb/>
祗承純命照臨萬國臣執經講筵以獻納為務載筆史<lb/>
局以紀述為職昔唐韓愈進白兔於彭城宋吕端賀𤣥<lb/>
兔於開封而權德輿撰表王著撰頌傳之史册垂於無<lb/>
窮矣夫愈為名儒端為賢相皆能隨事納誨體物陳規<lb/>
上下交脩以成至治災祥必著以垂永鑒視原吉㓜孜<lb/>
<pb n="KR4h0139_WYG_173-7a"/>
若合符節臣不揣孤陋竊希古人謹撰瑞應白兔賦賦<lb/>
曰<lb/>
惟聖皇之建皇極兮協五紀而昭庶徴氣機濳運於宇<lb/>
宙兮德馨幽逹乎神明慶雲見而寶露凝兮天一以清<lb/>
黃河潤而瑞麥登兮地一以寧歳正壬辰兮月臨已酉<lb/>
野人獲瑞於西川兮祝天子之增萬夀日迎長至兮星<lb/>
躔析木守臣貢瑞於北闕兮祈皇天之鍚萬福是故兹<lb/>
兔之為嘉瑞也其始也金峩嶙峋錦水渟澄山祇孕竒<lb/>
<pb n="KR4h0139_WYG_173-7b"/>
川若儲禎測玉衡之流緯占瑶光之降精月御委其胚<lb/>
胎而毓乎素灝之英天孫裁其機杼而被以白賁之文<lb/>
其繼也朝棲蘭臯夕飫芝田冰毫皎潔霜毳柔鮮翔碧<lb/>
雞於巖嶠侣縞鶴於江壖魚鳬赫其威靈而裛以沆瀣<lb/>
之露蠶叢炫其藻采而浴以清泠之泉其來也金飈倐<lb/>
動寶魄初輝發蹤玉壘澡色瑶池邁越裳之素雉陋黄<lb/>
支之文犀虞人飼以方芻而劒閣千闗之迢遰郵人函<lb/>
以雕籠而皇華四牡之驅馳其至也陳於丹墀列於紫<lb/>
<pb n="KR4h0139_WYG_173-8a"/>
廷曰華晄映霞綺繽紛燦西奎於崑圃耀東璧於蓬瀛<lb/>
臺史諏乎良辰而泰蓍元龜之允協儀曹蒐乎曠典而<lb/>
靈圗秘牒之周詢惟皇至誠淵黙至德謙冲覩兹景貺<lb/>
彌切粹衷奉先思孝秉禮益恭感三靈之駢鍚迓諸祥<lb/>
之來同龍翔鸞翥而電燭於重瞳虎炳豹蔚而風示乎<lb/>
百工於是舘閣之臣侍從之員職載彤管事紀青編載<lb/>
忭鼇以忻躍效雕蟲以颺言有誦韓愈之言者曰兔為<lb/>
仁獸性慧且馴既殊乃質自超厥羣葢聖人之洪仁覆<lb/>
<pb n="KR4h0139_WYG_173-8b"/>
穹端載壤垠是即帝堯之朱草榮而𤣥萐芬也有誦權<lb/>
德輿之言者曰兔為明視體白不緇純孝所感聿應昌<lb/>
期葢聖人之逹孝萃明禋綏純嘏是即帝舜之鳯凰儀<lb/>
而百獸舞也有誦張浚之言者曰兔乗金氣被白含文<lb/>
乆隱時見靈㕙效珍葢聖人之文明倬雲漢麗星辰是<lb/>
即羲禹之圗馬負而範龜陳也有誦吕端之言者曰兔<lb/>
為隂品罝於中林武夫干城率土來庭葢聖人之武烈<lb/>
威百蠻宣九域是即湯武之白狼馴而赤烏集也臣拜<lb/>
<pb n="KR4h0139_WYG_173-9a"/>
稽首以矢厥音曰善言古者必徴諸今善言天者必徴<lb/>
諸人昔在永樂其嵗己亥白烏來巢欣示中外惟我文<lb/>
祖超三登五㓜孜作頌彰天之祜昔在宣德其嵗已酉<lb/>
𤣥兔來儀歡傳山阜惟我宣宗道盛德隆原吉作詩闡<lb/>
帝之功邇嵗辛卯白鵲雙至肆見於今白兔表瑞惟我<lb/>
皇上體元建中嘉休疊應紹祖承宗臣徴諸古兔為夀<lb/>
徴滿五百嵗更衍昌齡惟我皇上厯數永昌上帝錫祉<lb/>
萬夀無疆臣徴諸天兔為星精房宿卯位贊化陽生惟<lb/>
<pb n="KR4h0139_WYG_173-9b"/>
我皇上𦙍祚咸宜前星炳曜萬國重熙<lb/>
　逸句<hi>附</hi>
　　白兔賦<hi>有序</hi>　　　　　　　　<hi>晉</hi>王　廙<lb/>
丞相琅琊王始受旄節作鎮北方仁風所被廻靣革心<lb/>
昔周旦翼成越裳重譯而獻白雉著在前典厯代以為<lb/>
美談今在我王匡濟皇維而有白兔之應可謂重規累<lb/>
矩不忝先聖也辭曰<lb/>
皇大晉祖宗重光固坤厚以為基兮廓乾維以為綱方<lb/>
<pb n="KR4h0139_WYG_173-10a"/>
將朝服濟江傳檄萬國反梓宫於舊塋兮奉聖帝乎洛<lb/>
陽建中興之遐祚兮與二儀乎比長於是古之有德則<lb/>
納瑞而永安無德則不勝而為災赤烏降於周文兮尚<lb/>
稱曰休哉桑榖生於殷庭兮中宗克己以成仁雊雉登<lb/>
夫鼎耳兮武丁責躬而教純<lb/>
　　試鑄鼎象物賦　　　　　　　<hi>宋</hi>徐　奭<lb/>
足惟下正詎聞公餗之敧傾鉉乃上居實取王臣之威<lb/>
重<lb/>
<pb n="KR4h0139_WYG_173-10b"/>
　臨幸<lb/>
　　幸河東賦<hi>有序</hi>　　　　　　　<hi>漢</hi>揚　雄<lb/>
其三月將祭后土上乃率羣臣橫大河湊汾隂既祭畢<lb/>
登厯觀陟西嶽以望八荒迹殷周之墟眇然以思唐虞<lb/>
之風雄以為臨川羨魚不如歸而結網還上河東賦以<lb/>
勸焉其辭曰<lb/>
伊年暮春將瘞后土禮靈祇謁汾隂於東郊乃撫翠鳯<lb/>
之駕馳先景之乘棹奔星之流旃彏天狼之威弧奮電<lb/>
<pb n="KR4h0139_WYG_173-11a"/>
鞭驂雷輜鳴洪鐘建五旂羲和司日顔倫奉輿樂徃昔<lb/>
之遺風兮喜虞舜之所耕瞰帝唐之嵩高兮眽隆周之<lb/>
大寧叱風伯於南北兮呵雨師於西東參天地而獨立<lb/>
兮廓蕩蕩其無雙<lb/>
　　聖皇南巡江漢賦　　　　　　<hi>明</hi>廖道南<lb/>
惟嵗已亥惟月仲春日麗奎垣兮璇穹炳煥斗環衡緯<lb/>
兮寶極威神惟皇振統天之洪烈兮紹邃古之丕謨嘉<lb/>
省方之神教兮彰時邁之曠圗乃測泰蓍契元龜諏昌<lb/>
<pb n="KR4h0139_WYG_173-11b"/>
辰闡上儀肇明禋於泰壇兮載昭告於清廟繹先德之<lb/>
𤣥穆兮奉慈訓之淵茂建儲宫以定國本兮啓鼇禁而<lb/>
端元良胙王土以衍天潢兮緜燕翼而詒允臧乃召勲<lb/>
輔式亮化畿斟五氣兮凝和潤六符兮揚輝乃召冡宰<lb/>
式咨政紀操八柄兮弼諧樹九則兮敷理乃召司徒式<lb/>
豫廣需飼六師兮委積量九賦兮轉輸乃召宗伯式秩<lb/>
明庸輯五瑞兮肆覲喈六律兮來同爰有司馬九法攸<lb/>
布虎賁絡繹而森羅兮魚麗繚繞而周扈爰有司空九<lb/>
<pb n="KR4h0139_WYG_173-12a"/>
衢攸康野廬守涂而除道兮邍師辨丘而通梁爰有司<lb/>
險九域攸㑹巾車典路而霆驅兮趣馬聨鑣而星衞爰<lb/>
有司寤九闗攸清柞氏芟卉而屏翳兮薙氏剗草而汛<lb/>
塵夫是以始而渙鴻號於天闕也協氣應管淑景随馭<lb/>
慶雲輪囷而郁紛兮炫玉葉於彤墀璧月朗鑑而澄澈<lb/>
兮含金暉於黻宁徐而發清蹕於神京也雨師灑潤風<lb/>
伯颺芬嶽祇巃嵸而懐柔兮貢真符之赫奕淵靈浟湙<lb/>
而孚格兮結佳氣之氤氲繼而瞻翠華於帝甸也恒嶽<lb/>
<pb n="KR4h0139_WYG_173-12b"/>
錫羨嵩丘霑腴清洛熒光而旭帶兮宛神龜之載範渾<lb/>
河翕流而虹橋兮象龍馬之負圗於是渉中原指南邦<lb/>
循襄野度郢疆朝鳴鑾於雲峰兮抗攝提之紫葢夕駐<lb/>
幕於台原兮闓璇璣之瑶光已乃毖殷祀徧羣神薦犧<lb/>
牲兮廣腯奠圭璧兮精純已乃貞庶度率羣臣集簪組<lb/>
兮雍肅萃共球兮鮮明惟皇有嚴有翼必躬必親致齋<lb/>
於啓運之殿兮將大事於顯陵䖍謁於純德之山兮曰<lb/>
罔極乎天情仰龍岡之蜿蜒兮切羮牆其如見俯鳯麓<lb/>
<pb n="KR4h0139_WYG_173-13a"/>
之岧嶢兮覩裳衣其猶生西睇太和兮邇仙都之蟠礴<lb/>
南眺祝融兮占帝丘之嶒嶸大矣哉其因心之大孝矣<lb/>
乎至矣哉其鍚類之至仁矣乎於時羣臣有舉皇軌而<lb/>
言者曰於惟炎皇産楚烈山造耜播榖𢎞濟民艱軒皇<lb/>
繼之登楚熊湘象乾法坤萬世有光吾皇純孝大賚及<lb/>
民免租捐廩發政施仁易有之先王省方觀民設教其<lb/>
是之謂乎有舉帝範而言者曰於惟堯帝南廵丹水欽<lb/>
天敬人疇咨治理舜帝繼之覲后南嶽敷奏明試百僚<lb/>
<pb n="KR4h0139_WYG_173-13b"/>
允若吾皇純孝隆禮及臣惇典考績黜幽登明書有之<lb/>
日覲羣牧班瑞羣臣其是之謂乎有舉王轍而言者曰<lb/>
於惟文王江漢䝉澤大畏小懐萬邦作則武王繼之明<lb/>
昭有周無疆惟烈祈天迓休吾皇純孝渥恩及物廣泳<lb/>
翔游普涵動植詩有之時邁其邦昊天其子之其是之<lb/>
謂乎臣道南乃稽首頓首而颺言曰於惟皇祖南征江<lb/>
漢地平天成河清海晏迨我睿宗封建郢邦含春恩紀<lb/>
照耀湖湘吾皇純孝燕及皇天臣拜稽首萬有斯年<lb/>
<pb n="KR4h0139_WYG_173-14a"/>
　文學<lb/>
　　詩賦　　　　　　　　　　　<hi>唐</hi>司空圗<lb/>
知非詩詩未為竒竒研昏練爽戛魄淒肌神而不知知<lb/>
而難狀揮之八垠巻之萬象河渾沇清放恣縱橫濤怒<lb/>
霆蹴掀鼇倒鯨鑱空擢壁琤冰擲㦸鼓煦呵春霞溶露<lb/>
滴鄰女自嬉補袖而舞色絲屢空續以麻絇䑕革丁丁<lb/>
焮之則穴蟻聚汲汲積而成垤上有日星下有風雅歴<lb/>
詃自是非吾心也<lb/>
<pb n="KR4h0139_WYG_173-14b"/>
　　筆花生夢賦<hi>有序</hi>　　　　　　<hi>明</hi>程大約<lb/>
昔江淹夢人貽筆一枚毫端生五色花光彩可愛由是<lb/>
文思日進擅名當時余㓜承父命習計然之䇿浮游江<lb/>
湖不遑問學中年適有所激奮跡成均始親經史領略<lb/>
大義而已薄宦一載歸罹家難乆困保宫情思無聊間<lb/>
以篇籍自娛麄渉吟詠思致蹇澀未敢示人一日偶渉<lb/>
夢境見架上管城曄然生花喜而弄之醒覺聰明稍益<lb/>
質之文通疇昔之夢為不爽焉吁嗟嗟乎事亦竒矣由<lb/>
<pb n="KR4h0139_WYG_173-15a"/>
是漸窺著作之林宗弟巨源暨一二友人時時見過相<lb/>
與彈射遂使奉教於大雅君子得宣幽憤之懐傳播區<lb/>
宇沉寃幸釋雖實天之所啓抑亦精神之所感召歟乃<lb/>
兹纂集墨苑追憶其事屬良史圗而載之併系之以賦<lb/>
云<lb/>
覽載籍於曩昔異江生之筆花綴吳律以吐萼聨趙毫<lb/>
而揚葩攘采色於錦繡奪鮮景於雲霞文犀之管既不<lb/>
足貴翠羽之飾抑何足夸爾乃出入六經周旋百代贊<lb/>
<pb n="KR4h0139_WYG_173-15b"/>
幽㝠於神明綜人倫於晻昧契周王於羑里慰史遷於<lb/>
犴狴質備規矩色辨天地實賴以闡千聖之道術豈直<lb/>
以紀五車之文字<lb/>
　　墨賦<hi>有序</hi>　　　　　　　　　<hi>明</hi>鄒迪光<lb/>
新都程㓜博氏守𤣥知黒以墨為技名重詞林品越族<lb/>
賈余用其墨而心快焉乃為作賦其辭曰<lb/>
夫何伊人之特禀紛衆美之獨備遵尚絅之令謨羌含<lb/>
章而養晦既耽𤣥而如揚復守黒之似李德何不潛技<lb/>
<pb n="KR4h0139_WYG_173-16a"/>
乃必緻翺翔於觚槧之場踸踔於述作之宇矚隃糜於<lb/>
今日嗟神理之未既纘緒上黨搜精易水則象冀公佩<lb/>
法潘氏型規二螺義竊九子涓天時度埊理慎燥濕避<lb/>
寒暑鳩良工簡妙技備殽胾豐廪餼功不速化物取𤣥<lb/>
詣以材則廬嶽之松大峰之煤蒼麋之角文豹之<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>魚<lb/>
腦呈𤣥麝臍流紫茜草<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>褷澤蘭靃靡珠胎璣屑瑶膏<lb/>
玉乳品以集成芳非一類黒水重郵𤣥霜厯祀溟海為<lb/>
枯雍丘半死以工則千燈潗㵫孤莖蕭條酌液憑衡列<lb/>
<pb n="KR4h0139_WYG_173-16b"/>
視如標分曹戍守丹燼闃寥紋煙妖嬝幽燄猋揺似有<lb/>
而若無驟庳而倐高廻宂綺疏遟<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>楹橑然後揉雜百<lb/>
馥和調諸膏煙膠相得子母攜抱嶧山之桐不多齊州<lb/>
之漆貴少於是盛彼玉桕𢷬以金椎若斷若續乍合乍<lb/>
離夫其贔屭作力罔媮與佚若朱亥千斤而博浪一擊<lb/>
其宵旦矻矻絡繹劻勷若玉兔𢷬藥而天媛報章其疾<lb/>
徐甘苦得心應手若郢人斲鼻而庖丁解牛故其為質<lb/>
也堅如連鍚貞似瑊功𤣥圭杳薆蒼璜旁魄消寸必以<lb/>
<pb n="KR4h0139_WYG_173-17a"/>
經年横溝可容一夕筑陽磊磈未足齊徽懐化嶙珣猶<lb/>
難比德其為色也黝黝黟黟煜煜煌煌卿雲朝升景星<lb/>
夜張元始乍涅太素發芒遇木則入置暗而光比漆於<lb/>
一㸃之小為德於三年之藏其為香也衯裶扶疎茈虒<lb/>
鬱燠嘘氣歊蒸流脂滲漉踰牛頭勝雞舌陵都梁軼迷<lb/>
迭吐魚腹而氤氲隱豹囊而馝馞攘芙蕖之幽芬奪申<lb/>
椒之酷烈其為制也圎規象乾方矩摹地八陵四極六<lb/>
符五緯埏埴玢豳鐫鏤具備或直而挺或脩而鋭觿角<lb/>
<pb n="KR4h0139_WYG_173-17b"/>
槃匜靈章瑞璽人服龍賓物用狻猊松丘太守佛沼青<lb/>
衣撙撙異形厯厯殊制伯益所不能名隸首所不能識<lb/>
乃綴以金珠抺以翡翠襲以文綺置以革櫃故能使珍<lb/>
方照乘價埒連城貴同水碧重竝金莖詞壇擅秀文苑<lb/>
馳聲不翼而翥不脛而征石室操觚蠧簡藉潤宫闈掃<lb/>
黛蛾㫽爭盈貪何分公擇好不獨張金徐峰假奕以博<lb/>
得潘谷隔襲而知驚亡不神松煤為萬錢之值秘香璧<lb/>
作十世之珍者也乃其若煙無煙若質無質似香非香<lb/>
<pb n="KR4h0139_WYG_173-18a"/>
似色非色漠漢嘿嘿變幻恍惚漏元氣而涳濛盜沆瀣<lb/>
之流液是又霄練逃形龍秋絶力舍利含景𤣥珠匿跡<lb/>
將使歐冶徬徨九方辟易阿育唏嘘魍魎莫測者矣雖<lb/>
復名公碩士騷客文人𤣥香快意烏玦賞心吐詞纚屬<lb/>
持論繽紛剡藤阜起緗帙山陳曽何足以喻其義理得<lb/>
其神情者乎乃彼氏象帝之始不與物遷木雞自保害<lb/>
馬都捐處於不言之府酌於無朕之源雖華衮之日至<lb/>
而文理之闇然其或黒白倒置雌黃錯繆謂𤣥非𤣥妒<lb/>
<pb n="KR4h0139_WYG_173-18b"/>
婦有口抑復在涅不淄有玷無咎即費輸攻不辭墨守<lb/>
　　南嶽衡山墨賦　　　　　　　<hi>明</hi>姚履素<lb/>
爰取象於太隂兮著絢綵於文章資松黒於喬嶽兮借<lb/>
油暈於芝房鍊清煙以成質兮定其名曰龍香既如漆<lb/>
以比黒兮復似圭以為方鏤岣嶁之三峰兮俯臨浩淼<lb/>
之沅湘亦有灊霍之為副兮彼回鴈止乎衡陽惟𤣥夷<lb/>
之所居兮蒼水使者之流芳曽發金簡於神禹兮亦化<lb/>
鳥跡而飛颺用是圗嵓峻於𤣥玉兮共鶉尾以耀光豈<lb/>
<pb n="KR4h0139_WYG_173-19a"/>
廷珪之所製兮抑詳芝之所藏願染彤管之三萬兮著<lb/>
紈素之千廂爾乃秘之於名山兮同南嶽乎靈長<lb/>
　　鼎硯賦　　　　　　　　　　<hi>明</hi>蕭子鵬<lb/>
維物有擬於古兮靡有同於今制稽何代而是作兮不<lb/>
識先民之攸器翳土花之弗蝕兮維地式藏韞清輝之<lb/>
不露兮維神式秘將待用於一人抑符祥於一世粤惟<lb/>
我公守備南畿適築垣而闢壤偶得此而訝竒爰考籍<lb/>
以無徵亦詢衆而罔知維領之提兮一首足之柱兮多<lb/>
<pb n="KR4h0139_WYG_173-19b"/>
枝圓有法於乾象數有貫於嵗時扣之有韻兮若内虚<lb/>
而可受睨之有間兮若底葢之相持速良工而是判開<lb/>
一笑以解頤涵碧泓而不涸兮凝方諸之湛其積墨痕<lb/>
而若新兮燦隃糜之皎而僉曰是惟鼎硯維公是宜堅<lb/>
逾石兮匪龍壁之是鑿潔逾瓦兮匪雀臺之所遺間黃<lb/>
紫以如玳耀青碧而若螭恣百磨而不磷嘘一氣而生<lb/>
漪引辭源於倒峽翻學海於無涯雲霧頃蒸於澤國虯<lb/>
龍速化於天池侯可封於即墨貢不藉於郅支參玉堂<lb/>
<pb n="KR4h0139_WYG_173-20a"/>
而是友宰銓部而式随丹青人物兮絶勝調味於鼒紀<lb/>
述勲業兮足以勒銘於彝孰曰兹物兮不於我公而兆<lb/>
之遂為之贊曰匪鼎若鼎兮匪硯其硯於量有容兮於<lb/>
文是見圎以智周兮静以夀存維德之府兮維禮之門<lb/>
允為世珍兮詒謀厥孫<lb/>
　逸句<hi>附</hi>
　　賜蘇易簡大言賦　　　　　　　宋太宗<lb/>
少言盛世兮為詞臣徃古來今有幾人首書文章兮居<lb/>
<pb n="KR4h0139_WYG_173-20b"/>
翰林儒名善守兮合緣夤<lb/>
　武功<lb/>
　　大閲賦　　　　　　　　　　<hi>明</hi>徐顯卿<lb/>
惟明十世嵗紀屠維巍乎紹萬億禩之大統煒矣膺五<lb/>
百載之昌期化嫓𤣥黃仁浹黔黎寰宇寧而金甌鞏泰<lb/>
階平而玉燭熙風移俗易文恬武嬉於時聖皇方拱𤣥<lb/>
象運無為翻然振作惕爾興思乃召大司馬而申敕有<lb/>
司揀吉日協靈時備國容整軍儀親臨萬乘躬綂六師<lb/>
<pb n="KR4h0139_WYG_173-21a"/>
以行大閲之禮而講事焉實綏邇讋逺之長策居安防<lb/>
危之彞規也上乃登雲霞六龍之輦挈日月九斿之旗<lb/>
擁虹霓翠華之葢乘翬翟表蕝之麾駕赤虯驂紫螭千<lb/>
騎逸萬馬嘶陳三千之兕鎧羅百萬之熊貔灼灼爍爍<lb/>
旐旟旖旎而逶迤隱隱約約兵車駍轢以陸離爾其闤<lb/>
闠雜沓郊曠奔随冠葢混跡耆稚兼窺外若文身繡面<lb/>
辮髪雕題沮顔燋齒之國貫胷黔首之夷靡不婆娑嘔<lb/>
吟讚嘖嘖而歎嘻嘻閲禮甫竣時有觀兵遠裔者匍匐<lb/>
<pb n="KR4h0139_WYG_173-21b"/>
而前致辭於覿德近臣曰裔乃荒外之鄙夷也三皇不<lb/>
能臣五帝不能羈裔聞命吾國老耈曰二曜流禧五緯<lb/>
炳祺海不揚波醇風逺吹葢三年於兹矣意者中國有<lb/>
聖人出而繼治歟盍徃觀乎是以不憚梯航而渉遠來<lb/>
斯今者幸獲俯伏道左仰見威儀然心驚胆悸目眩神<lb/>
移誠不能竊覩萬一也天朝大夫履金門陟玉墀覿德<lb/>
輝而餐道腴有年矣盍鋪張盛績黼黻華詞俾傳布海<lb/>
域磅礴島夷威稜振於有截光耀流於無涯於時近臣<lb/>
<pb n="KR4h0139_WYG_173-22a"/>
聞而暢然曰吾聞王臣封疆之外法不交私殿陛之側<lb/>
禮不踰辭然爾既職貢則固聖天子之裔臣也况普海<lb/>
内外咸得而觀光矣余何恡於爾為苐妙算之淵微聖<lb/>
武之神竒誠有不得而颺言者姑舉衆所共覩者略而<lb/>
陳之粤若皇明之握乾符而總坤維也我太祖高皇實<lb/>
創始之轟雷電震風霆淨沙漠埽蠻荆霍揮八極昭曠<lb/>
九溟欽若成祖載震皇靈肆伐獫狁三犂漠庭築河湟<lb/>
而受降登燕然而勒銘天錫吾皇乃武乃文乃聖乃神<lb/>
<pb n="KR4h0139_WYG_173-22b"/>
兹將振二祖在天之遺烈立百王御世之常經爾獨不<lb/>
見昊穹之佑斯行乎是日也日吉時良天朗氣清綺雲<lb/>
郁麗碧落流晶雨師灑道蜚廉啓程屏翳斂霾靊霳潛<lb/>
聲太一翼轅蚩尤捧旌應龍警蹕夸父旋衡山靈䕶野<lb/>
方嶽守營策八神而鎮攝九壘役六甲而奔走五丁左<lb/>
蒼老右皓媖前赤融後𤣥精屬堪輿以壁壘伏勾陳使<lb/>
當兵詔招揺而倚葢召太隂俾先征捎魑魅而斮獝狂<lb/>
抶䕫魎而辟神耕殄女魃而殱畢方隂旄頭而匿欃槍<lb/>
<pb n="KR4h0139_WYG_173-23a"/>
爽籟為之開豁巖嶽為之崢嶸上乃乘景運應休明順<lb/>
天道協輿情實於是日而電發霆征焉爾縱無識寧不<lb/>
見昊眷之赫赫明明乎裔乃顒然翹首而歎曰猗歟休<lb/>
哉裔聞得天者昌中國聖人真膺天命而挺生者歟何<lb/>
是日百神擁衞而諸瑞駢臻也裔願悉心而謹聆焉近<lb/>
臣曰吾皇之宅天地也穹窿作居瀛海為寰北極紫漠<lb/>
南控百蠻扶桑啓其東户崦嵫障其西閑表以萬疊之<lb/>
河山阻以百二之重闗然後規方千里而定鼎幽燕其<lb/>
<pb n="KR4h0139_WYG_173-23b"/>
時臨而大閲也都城之背則有演武之場在焉盤盤桓<lb/>
桓翩翩躚躚由大内經安定而北渉也通衢翬豁坂坻<lb/>
蟬聨兼馳並駟駢轂交軿瀚渤左繞鍾其淵太行右峙<lb/>
聳其巔金城前亘千雉萬堞崔巍而壁列居庸後枕層<lb/>
峰疊巘環拱而勾纒其名山則樠木崆㟅龍爬婉嬿博<lb/>
麓碕礒康居壇墁岝㟯㟸嵂嵣㟐窿單嶚刺刺其矗雲<lb/>
鞫嵬嵬其薄天崆峒嶻嶭而成甗岥岮交錯以迍邅其<lb/>
巨川則洪濤瀾汗萬頃洄淀長波涾湤百折迤涎渀流<lb/>
<pb n="KR4h0139_WYG_173-24a"/>
漰湃沆瀁恢漫玉泉<graphic n="KR1565" url="https://raw.githubusercontent.com/kanripo/KR-Gaiji/master/images/KR1565.png" mimeType="image/png"/>瀑濆其隈金水伏流漾其漣環<lb/>
營合壁而盤渦周匝衿畿帯甸而淪滀迂旋其中則涵<lb/>
浩浩之平沙渟汨汨之浤泫翔鳶飛而怯彈逸騎□而<lb/>
驚鞭於是繚以周垣堠以重埏連墩接塹深溝峻壖濬<lb/>
百葦之廣池窮劫灰以傚昆明纍千仭之危峰廹霄漢<lb/>
以象祁連彼區區校藝於長楊講武於驪山者曽何足<lb/>
以擬今日之萬一焉裔乃躊躇四顧曰猗歟險哉裔聞<lb/>
得地者强險也若此真天造地設以俟聖世者歟所謂<lb/>
<pb n="KR4h0139_WYG_173-24b"/>
天下有道守在四夷者歟形勝則裔聞命矣敢問軍旅<lb/>
之衆可得而言歟近臣曰烈烈吾皇神武莫當車軾怒<lb/>
蛙輪廻鈎狼熊羆之士雲集鵰鶚之旅飇颺桓桓糾糾<lb/>
矯矯昂昂内焉五軍督閫之統攝外焉九邊各塞之隄<lb/>
防散而為七十二衞之拱列練而為一十二營之精良<lb/>
其侍衞則錦衣狻發旗手彪翔金吾森嚴羽林徜徉飛<lb/>
熊兮虎賁豹韜兮鷹揚天策人策之簡拔武功武成之<lb/>
剔敭勇猛則英神廣武超躍則龍騰武驤其團營則神<lb/>
<pb n="KR4h0139_WYG_173-25a"/>
機神鎗應宿而分方立威振威列隊而成章其聽操而<lb/>
候調者則鎮南横海富峪廣洋連城有蔚㑹濟川跨郡<lb/>
有和濟瀋陽趙代之慷慨雄剛秦隴之勇悍勁强宣大<lb/>
之習練邊疆遼薊之捍禦强梁誠版籍之不能紀載營<lb/>
屯之不能盡藏嘘氣蒸雲流汗成漿指顧風生回眺星<lb/>
芒聖天子以此衆戰何虞乎姦宄之竊發何慮乎邊徼<lb/>
之猖狂裔乃凝眸睇望悵然而自失曰猗歟庶哉裔聞<lb/>
得人者王中國之衆濟濟蹌蹌宜乎臣妾九有而包舉<lb/>
<pb n="KR4h0139_WYG_173-25b"/>
八荒也然士卒賴馬以戰其物色可得聞歟近臣曰天<lb/>
子之馬為騋為龍立八百牧於外廄立十二閑於内宫<lb/>
齊毫空汧渭之良逸足進地窟之雄汗血來大宛之域<lb/>
神驥産渥水之中果下貢穢夷之國元駟獻華陽之封<lb/>
乃若驊騮騄駬白儀青葱踰輪齧膝山子小戎浮雲赤<lb/>
電絶影嘶風纎驪接趾秀騏連騣綠蛇駢衡紫燕飛空<lb/>
八駿九逸之驃十絶千里之駥爾其驤首蹀足獨突羣<lb/>
翀霜蹄躙躒毛氄䝉茸時蠖屈以奔鯨倐聳躍而驚鴻<lb/>
<pb n="KR4h0139_WYG_173-26a"/>
有驓有騱有驤有駹皓若瀑練燦若騰虹黒若黔漆煙<lb/>
鎖雲濛赤若臙脂霞蒸日烘彌山漫墅塞谷填谾駒不<lb/>
服鞍牝不給庸於是飾以金羈絡以琱籠寳絞星纒鏤<lb/>
章霧滃鳴珂瑯瑯和鑾雝雝樊纓耀首錦韉鈎胸孫陽<lb/>
相其後先韓哀控其西東纎阿造父縱騁而執其靶秦<lb/>
缺樓季錯奕而道其蹤服御調良驟騖從容聞鼓聲而<lb/>
獵漢騰宵聆金號而渫血獻功聖天子之大閲實以此<lb/>
騎何强敵之不可衝而堅城之不可攻也裔乃上視冲<lb/>
<pb n="KR4h0139_WYG_173-26b"/>
塵下視蹄跡茫洋而嘆曰猗歟良哉裔聞國君之富數<lb/>
馬况巍巍萬乗之主邪則其馳騁無極而獨歩天衢也<lb/>
不亦宜邪天駟之夥且良已知之矣兵革之堅利又何<lb/>
如近臣曰武庫之藏吾不得而窺矣吾於演武之地諸<lb/>
將士之所執負者略得而髣髴焉爾其銛鎩利挺攫斧<lb/>
鈎鐃琱戈畫㦸短槊長標其刀劒則干將鏌鋣純鈎豪<lb/>
曹白虹紫電流星明霄龜文龍藻雕蚌飾鮧越之巨闕<lb/>
魯之孟勞楚之湛盧周之赤刀精光射斗殺氣凌霄陸<lb/>
<pb n="KR4h0139_WYG_173-27a"/>
博獅虎水斷虯蛟其弓矢則六射孔良七合和調屈以<lb/>
海犀之角交以山麋之膠青檀黒榦越棘楚桃玉珪金<lb/>
銑象弭蜃珧加以晳弣飾以雲簫榦以汾湖之笴括以<lb/>
鴇駕之翲砥以肅慎之鏃礪以關西之鉸橫洞挺鹿仰<lb/>
貫飛鵰其甲胄則犀革七屬環鎧重彫釬鍜宛轉兠鍪<lb/>
夭蟜凌層寶篏錯落金銷組錏捍頸纍櫜䝉腰其烽炮<lb/>
則狼機鳥嘴鐡甕銅標轉石成雷發燄飛飇礔礰激以<lb/>
増響磅砰礚而訇敲雖山嶺之嵩高谿谷之逶遥中之<lb/>
<pb n="KR4h0139_WYG_173-27b"/>
者靡不粉碎爛之者無不形焦此皆中國之長技所以<lb/>
控禦乎天驕於是乎聖皇左秉黃鉞右麾白旄鎧垂金<lb/>
鎖弓挽烏號佩太阿歩光之劒帶昆吾削玉之刀親總<lb/>
旗鼔而招揺六師焉彼角弓木矢安足以逞其驍而氈<lb/>
裘狼纛徒東闕之梟而已裔矚視曰中國之兵革可謂<lb/>
集四方之精兼百代之良矣然米粟貨財實兵所資裔<lb/>
聞行兵十萬日給千金况天王親率百萬之師以耀武<lb/>
乎其積畜之富竊願聞焉近臣曰聖皇以四海為家而<lb/>
<pb n="KR4h0139_WYG_173-28a"/>
藏富於民爾不覩吳㑹之區荆湘之民秦函之岐豳巴<lb/>
蜀之峨岷周鄭之溱洧齊魯之濟汶三江五湖之浦八<lb/>
閩九桂之潯町疃畎畝阡陌畦畇經略有則浩漫無垠<lb/>
崛如羊角比若魚鱗耒耨耕耘徃來紛繽手胼足胝鋤<lb/>
齒磷磷築圃登場輪輪囷囷舳艫相銜轞轍相尋河漕<lb/>
相接輓輸相臻輻輳畿甸累嵗連旬巨厫充拓太倉堆<lb/>
屯升新續舊相因陳陳杳不知其為幾百年之儲蓄而<lb/>
一倉一廪之積亦足以食千百萬人也乃若鄱陽之璗<lb/>
<pb n="KR4h0139_WYG_173-28b"/>
金涪水之紋銀錦貝象齒拱璧竒珍照車走盤駭雞辟<lb/>
塵珩琘天球琤玲瑲<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>珪璋特逹赤瑛紫璘貢彼于闐<lb/>
産自崑崙與夫青蚨鵝眼周廓厚輪九府五銖朽貫絶<lb/>
緡爾其吳綾蜀錦越繒魯純冰蠶素絲獨繭單綸積如<lb/>
丘山委若蒿薪充盈内帑燦爛輝形以此而賚將士賞<lb/>
三軍孰有不效死而捐軀命者乎裔曰猗歟富哉天王<lb/>
富有四海兵革堅矣馬匹良矣食貨康矣兼此以演習<lb/>
大旅其龍韜豹略布置於戰陣者又將何如邪近臣曰<lb/>
<pb n="KR4h0139_WYG_173-29a"/>
韜略之秘吾固不得而知亦不得為爾言矣爾獨不見<lb/>
聖天子戰陣行伍之竒偉乎吾皇應時日之庥禎乗地<lb/>
勢之曠平擁軍旅之盛强耀兵甲之精明控驃騎之駿<lb/>
逸岀積聚之羨贏於是闔戰轇轕星陳天行肅肅習習<lb/>
軨軨轔轔遂習乎演武之場駢部曲結徒營列校隊長<lb/>
轅門陳師鞠旅誓衆分屯次和樹表扎賽駐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>中軍傳<lb/>
令司鐸授鉦鼔靈鼉之嘈囐擊巨金之鏗鍧三令五申<lb/>
示戮斬牲五歩六歩止以齊盟結天地風雲之體勢按<lb/>
<pb n="KR4h0139_WYG_173-29b"/>
木火金水之殺生運蛇盤鳥翼之變化應鵝鸛魚麗之<lb/>
棼更斡乾轉坤旋之機軸法箕張翼舒之縱横排六花<lb/>
以列勢依八陣而行兵布四門以營守并五路而進征<lb/>
千弦夾控萬弩連搒旌旗交映劒㦸齊鳴虚實相變竒<lb/>
正相生歩武相接擊刺相并什伍相連歩騎相衝勇怯<lb/>
相和膂力相勍不疾不徐不震不驚疎容轉馬宻僅通<lb/>
行圓若走盤方若連城曲若水繞直若繩縈急若雨驟<lb/>
標若風輕屯若蜂集聨若鴈行倐忽若常山之蛇奮躍<lb/>
<pb n="KR4h0139_WYG_173-30a"/>
若縱壑之鯨耳熟金鼓目便麾纓蒼旌起而震隊畢舉<lb/>
皓旃揚而坎伍交爭揮赤幟而午營棼應懸皁纛而子<lb/>
部齊渹坐作進退節以軍聲喑啞叱咤指顧頽傾天地<lb/>
於焉震蕩宇宙於焉軯轟山嶽為之撼動海波為之沸<lb/>
浤㕱㕱乎氣吞漠北恢恢乎力舉島瀛然後鳴金肅令<lb/>
以収三軍大宛乃抝怒而少停焉然餘威之所憤狰積<lb/>
勢之所漰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>尚戛戛乎其攘臂而未已也聖皇特養其<lb/>
力而令止之姑將有所待耳裔乃戰戰兢兢憩息少甦<lb/>
<pb n="KR4h0139_WYG_173-30b"/>
而言曰猗歟有如此之盛哉中國聖人真天威也古稱<lb/>
王師無敵此之謂乎逺裔自此不復言兵矣近臣曰猶<lb/>
未也聖皇覽六師之畢命於是升玉帳攢高牙奏凱樂<lb/>
宣鳴笳畫角哵咧鼙鼓揮撾然後軍正捧籍而至上乃<lb/>
賞功錄勞寧邇來遐賑恤邊圉撫綏邦家羣后讓德百<lb/>
辟承嘉孤鄉舉賢庶士無譁雝雝睦睦德沛中華爰及<lb/>
四夷稽首拳挐殊區别域海窟天涯各執方物口歎心<lb/>
誇朝鮮交趾真臘沙華暨夫正朔之所不及德澤之所<lb/>
<pb n="KR4h0139_WYG_173-31a"/>
未加秦漢之未通譯奉使之未乗槎莫不歡呼踴躍拜<lb/>
舞婆娑區區若爾國者曽不若太倉之一粒恒河之微<lb/>
沙茫茫海宇何足較邪裔乃拆頤垂舌而讚歎曰猗歟<lb/>
美哉誠所謂内順外威者矣古稱神武不殺其殆是歟<lb/>
近臣曰猶未也聖皇乃旋大駕囘鑾輿按轡從容弭節<lb/>
旋徐遵乎便道反乎天衢凝神通於秘宫思𤣥默於宸<lb/>
居覩萬方之歡娛謂兵端之不可喜期以輯之而保泰<lb/>
無虞也乃下明詔頒天書藏弓矢於豹櫜斂旌纛於鮫<lb/>
<pb n="KR4h0139_WYG_173-31b"/>
帑鑄劒㦸為田器銷兵甲為耕鋤放馬於上林之野歸<lb/>
牛於醫巫之墟易營壘為市㕓變板屋為室廬驥賤騕<lb/>
褭野收蹇驢布盛徳於明堂訪至道於石渠興農桑之<lb/>
本業減服御之珝琚賤工商之淫技節後宫之珍璵使<lb/>
海内棄末而反本背偽而復初化行里巷歌動閻閭於<lb/>
是天地訢合隂陽煦娛淳風宣鬯和氣屠蘇天現卿雲<lb/>
甘雨地産靈芝嘉稌山不童而水不涸洛出書而河出<lb/>
圖阜瀳器車澤茁箑蒲石冽醴泉瀸灑神酥南山翔比<lb/>
<pb n="KR4h0139_WYG_173-32a"/>
翼之鶼北溟獻比目之鰅麒麟遊苑鳳凰棲梧角端飛<lb/>
祿神羊騶虞條支神雀天寶鸑雛八竅玉㕙九尾㺾狐<lb/>
屈軼蓂莢珠實琱胡乃至蓲萌䔒藟蜎蟜蠢蠕罔不涵<lb/>
濡沃澤欣欣愉愉雖聖王不重祥瑞而感召之理自不<lb/>
可誣登羲轅之沕穆洽祈媯之都俞遊無懷大騩之庭<lb/>
入鉅靈辰放之區混六合為一體而萬類皆為之徒宜<lb/>
乎御慶厯握隆符化混一元妙契三無信乎民無能名<lb/>
焉但見其巍巍蕩蕩矣乎裔乃頫首頓地曰猗歟神哉<lb/>
<pb n="KR4h0139_WYG_173-32b"/>
皇哉唐哉至矣盡矣後有作者瞠乎其不可及矣真如<lb/>
天之無不覆矣如地之無不載矣如元氣之運行亭毒<lb/>
而萬物各得其所矣裔不敢復請再觀矣近臣曰我與<lb/>
爾風氣不通語言各殊今特授爾以九章之詩使爾歸<lb/>
譯而歌之如古之九招九英以播逺夷其一曰時日昌<lb/>
二曰形勝强三曰軍威揚四曰馬匹良五曰兵革鋼六<lb/>
曰食貨康七曰陣略臧八曰四夷來王九曰天地降祥<lb/>
裔復再拜稽首曰請傳頌而不敢忘其頌曰於爍我皇<lb/>
<pb n="KR4h0139_WYG_173-33a"/>
受命昊蒼爰舉大閱吉日時良濛濛湛露皓皓秋陽萬<lb/>
靈翼衞百執奔遑導襄有赫呵禁不祥言備法駕陟彼<lb/>
疆場連埏交圻疊巘重崗美哉山河赫矣保障演兹鐵<lb/>
騎䕶我金湯爰整我旅我旅蹌蹌糾糾虎賁林林龍驤<lb/>
如熊如羆如垣如牆維國藩屏維王干將我車既攻我<lb/>
馬既良服兹駟鐵控彼驌驦萬乗騑騑八鸞鏘鏘薄言<lb/>
御者有文絲繮修我甲兵勵乃鋒鋩龍盾虎韔干戈戚<lb/>
揚決拾既同弓矢斯張於以用之思患預防芃芃甫田<lb/>
<pb n="KR4h0139_WYG_173-33b"/>
秩秩糗糧既堅既實乃積乃倉南金大貝拱璧琳瑯載<lb/>
馳載驅于橐于囊整我部曲修我戎行鬱鬱蛇盤翻翻<lb/>
鳥翔儵焉八陣忽爾六廂王於興師以靖獗猖文教敷<lb/>
兮聖治張武備揚兮威要荒開王會兮朝萬方執玉帛<lb/>
兮承篚筐通重譯兮貢越裳單于稽顙兮服戎羌海宇<lb/>
一家兮咸來王仰𤣥穹兮俯垕皇協上下兮膺休光四<lb/>
序調兮若雨暘百榖登兮多稌粱鳳儀舞獸兮和鳴洋<lb/>
洋諸物畢萃兮降福穰穰千秋萬禩兮詠歌陶唐<lb/>
<pb n="KR4h0139_WYG_173-34a"/>
　性道<lb/>
　　覈性賦　　　　　　　　　　<hi>晉</hi>仲長敖<lb/>
趙荀卿著書言人性之惡弟子李斯韓非顧而相謂曰<lb/>
夫子之言性惡當矣未詳才之善否何如願聞其說荀<lb/>
卿曰天地之間兆族羅列同稟氣質無有區别倮蟲三<lb/>
百人最為劣爪牙皮毛不足自衞唯賴詐偽迭相嚼齧<lb/>
總而言之少堯多桀但見商鞅不聞稷契父子兄弟殊<lb/>
情異計君臣朋友志乖怨結鄰國鄉黨務相吞噬臺隸<lb/>
<pb n="KR4h0139_WYG_173-34b"/>
僮豎唯盜唯竊面從背違意與口戾言如飴蜜心如蠆<lb/>
厲未知勝負便相凌蔑正路莫踐竟赴邪轍利害交爭<lb/>
豈顧憲制懷仁抱義祇受其斃周孔徒勞名教虚設蠢<lb/>
爾一槩智不相絶推此而譚孰癡孰黠法術之士能不<lb/>
噤齘仰則扼腕俯則攘袂荀卿之言未終韓非越席起<lb/>
舞李斯擊節長歌其辭曰形生有極嗜欲莫限達鼻耳<lb/>
開口眼納衆惡距羣善方寸地九折坂為人作嶮易俄<lb/>
頃成此蹇多謝悠悠子悟之不亦晚<lb/>
<pb n="KR4h0139_WYG_173-35a"/>
　　心靜天地之鑑賦　　　　　　<hi>金</hi>趙秉文<lb/>
塵靜萬慮心涵太空廓聖賢之鑑别際天地以融通湛<lb/>
一意之虚凝不膠於外極兩間而燭照盡在其中夫靜<lb/>
為躁之君心者形之主無營則萬境俱逺有蔽則纖毫<lb/>
莫視鑑明則塵垢不止心則喻如心靜則天地流通鑑<lb/>
斯有取若乃宇則泰定神無坐馳是非不得以塵累利<lb/>
害不能以物移明則逺矣鑑無近斯艮以止之鍵五基<lb/>
而不亂復其見也洞萬物以無遺由是照燈無疆眇緜<lb/>
<pb n="KR4h0139_WYG_173-35b"/>
作炳造化無以遁其跡洪纖無以逃其景良由體道之<lb/>
冲宅心以靜何思何慮守一性之宫廷不將不迎納萬<lb/>
殊之光景今夫五色亂目不見泰華之形五音亂耳不<lb/>
聞雷霆之聲我是以神宇定兮虚而不屈心源瀹兮靜<lb/>
之徐清天地不能外其照日月不足况其明不然曷以<lb/>
楊子著書云潛則神明可測莊周抗論謂虛則純白自<lb/>
生豈非心本一源萬事周變定而能慮則慮乃有得靜<lb/>
而後應則應不能眩今也守一真於不動之宅閉六欲<lb/>
<pb n="KR4h0139_WYG_173-36a"/>
於不關之鍵自然不慮而知不窺而見去智與故殆符<lb/>
顔氏之齊知徳與言終契孟軻之辯既而解物之懸淵<lb/>
之又淵心虚則萬象皆靈欲冺則百感無朕可以遊於<lb/>
太始可以陶乎徳元可以盪我神於八荒之表可以約<lb/>
我身於一掬之前滌𤣥覽於心地開虚明於性天故得<lb/>
其麤則可以窮事物形名之理得其精亦有以識道徳<lb/>
性命之傳矣夫然物來自能順受事至不為束纒發為<lb/>
用智之權救測於未形審作研㡬之妙見吉於所先别<lb/>
<pb n="KR4h0139_WYG_173-36b"/>
有不定不亂而心恒如不皦不昧而用自在以虚為有<lb/>
對也致虛極則無其對以靜為有待也守靜至則絶其<lb/>
待功之化機之純及其至也寂然不足以名之超入圓<lb/>
通之智海<lb/>
　　太極賦　　　　　　　　　　<hi>宋</hi>陳　普<lb/>
予嘗倚闌干而問真宰兮曷為有此四方上下之六合<lb/>
洪纖會而為一兮渾淪磅礴以至於羽毛鱗甲一形一<lb/>
理性兮一體一儀形度數分量各有定兮是為千古萬<lb/>
<pb n="KR4h0139_WYG_173-37a"/>
古不易之常經不舎晝夜兮潰然乎江湖百川之水無<lb/>
或踰其分兮冥冥之中若有所裁指百千萬億不出於<lb/>
一兮萬古一隂而一陽盈虚消息不能已兮子半之心<lb/>
無或忘味之足甘而足樂兮念之可敬復可畏鋪陳治<lb/>
道亦已勤兮曷為日新而不匱恍兮惚兮若有荅予者<lb/>
曰中天地以觀物兮而子亦可言有心不悱不發兮吾<lb/>
今請廓之胸襟子之疑問亦已詳兮苐未見其本之不<lb/>
難知推物以求之兮觀其義之攸宜理之安然者莫非<lb/>
<pb n="KR4h0139_WYG_173-37b"/>
其當然兮有者莫知其固有陽何可以不奇兮隂何可<lb/>
以不耦動則理須圎兮靜則義不容於不方鶴不可以<lb/>
為鳬之短兮鳬不可以為鶴之長天不三百六十五度<lb/>
兮無以開七政之運行七政不日兮無以發陽徳而開<lb/>
光明二道黄以為寒暑兮赤以持其大中二極髙下出<lb/>
入地必三十六度兮所以為晝夜之永短寒暑之衰隆<lb/>
地必五嶽四瀆之行兮㑹乎東滄與南溟土髙西北而<lb/>
水深東南兮亦皆前後之常形火南斯赤兮水北斯黒<lb/>
<pb n="KR4h0139_WYG_173-38a"/>
金西斯白兮木東斯青炎上潤下兮悉其勢曲直從革<lb/>
兮咸其情牝不容於不牡兮男何可以不女肢豈得而<lb/>
不四兮臟何可以不五男女必夫婦夫婦必父子父子<lb/>
必君臣兮於以立人之紀綱固三而常實五兮五教孰<lb/>
能闕其一三百三千一不可無兮品節度數分毫不可<lb/>
以或失舉此而類推兮何者非當然纖極於一螘一葉<lb/>
兮洪極於一十有六萬里之乾元精麤有無不相離兮<lb/>
器亦道而道亦器惟一當然之至極兮夫是之謂天地<lb/>
<pb n="KR4h0139_WYG_173-38b"/>
之帥所以韋編三絶兮沛然得之曰太極不過道之至<lb/>
理之盡兮無聲無臭而有物有則去來生死其性兮其<lb/>
物其則常在於太虛之中雖體物而不可遺兮故常在<lb/>
物之上而優游從容止此而不可増損兮是以無始而<lb/>
無終増之損之則胥病胥勞兮以此萬形為一中庸兩<lb/>
楹夢奠兮千載而發於九疑之趾既乃復起於武夷之<lb/>
下兮吾徒始安於戴履無跡之可躡兮凜乎父母之命<lb/>
嚴端衣冠以對越兮鎮洋洋乎在前之曕<lb/>
<pb n="KR4h0139_WYG_173-39a"/>
　　儒宗賦<hi>有序</hi>　　　　　　　　<hi>宋</hi>王由道<lb/>
儒道之用天下大矣堯舜稷契之君臣孔曽思孟之師<lb/>
弟化時傳道厥徳用彰於戲極矣七篇緒斬百家競喙<lb/>
千載而下雖謂之無真儒可也奎聚宋朝派流伊洛肇<lb/>
闡儒教而我晦翁先生大集厥成然厄而未用則雖振<lb/>
孔曽思孟之餘芬未啓堯舜稷契之遺響我國家列聖<lb/>
嗣丕基克大布其儒教天下始知有儒道之功登三邁<lb/>
五而頌聲作焉則夫士生今世何幸哉用者必儒而非<lb/>
<pb n="KR4h0139_WYG_173-39b"/>
儒不用為今之儒常矣而奚以異也嗟乎士固有天下<lb/>
之善有一鄉之善才固有千人之長有萬人之長故彚<lb/>
叢聚而專本者難古人論文章推燕許擅其家論道學<lb/>
謂曽氏之傳得其宗夫宗者非主夫文塲賢關之盟者<lb/>
乎㳟惟宗伯大人先生三吳豪傑五百昌期甲科其迹<lb/>
金玉其音學校其職山斗其名綂承千聖之一心默㑹<lb/>
百年之諸老以其緒餘綫吾道而續之實學道父母之<lb/>
宗子某忝飛躍於至化中而幸有賴匪不能言者敢不<lb/>
<pb n="KR4h0139_WYG_173-40a"/>
伸喙以揚耿光洪烈於萬一云其詞曰<lb/>
客有務博公子過於從約處士索隱先生在焉公子氣<lb/>
象甚都丰采粹然坐定論文以相晤言率爾舉手曰夫<lb/>
所貴文士者貫元精於胸次灑雲煙於筆鋒羅萬象於<lb/>
奚囊竅百幽於冥䝉微詞發泬贅語盤空妙入無垠髙<lb/>
察蒼穹招韓揖桞抽白對紅繡口爛霞洪響破聾扛大<lb/>
鼎沛長江一字出百奇降如驚風巨浪而出没蛟螭如<lb/>
青天白日而變見雲霓如鴻毛之遇順風而一舉千里<lb/>
<pb n="KR4h0139_WYG_173-40b"/>
如康莊淺駟四黄並馳其幻也不可得而窺其發也不<lb/>
可得而遏其疾也不可得而追彰頤昭徽珠唾璣霏大<lb/>
放厥積雜佩瓊琚小斂鋩銳昆吾挫威穠而不敷麗而<lb/>
不蕪深而不晦淺而不膚化臭腐為神奇注清波於玻<lb/>
璃唯陳言之務去托鴻掌於雪泥江山獻佳金石助諧<lb/>
詞情兼到匪造匪排若此者追踪於往古詫譽於後來<lb/>
吾傍觀乎斯世亦戛戛乎其難哉處士曰不然子貴文<lb/>
士吾咀道真詞尚體要不在尖新與其脩辭孰若厚倫<lb/>
<pb n="KR4h0139_WYG_173-41a"/>
不學無術奚為大臣故利口者生梗木强者揚芬鴈以<lb/>
鳴而遭烹象以齒而見焚春華不實其何足論鎮靜自<lb/>
守足亨百屯故君子平居則彈冠風塵則據鞍臨變則<lb/>
留丹厄用則深蟠彼毛錐之利頴弄觚翰以莫攀徒費<lb/>
神於百年亦何益於兩間公子默然不悦曰若此者非<lb/>
某之能識也彼無言以傳後則禽鳥之過翼也曽倏忽<lb/>
而無間何從揣而得其跡也處士不應仰首瞻壁二豪<lb/>
無言先生太息曰若是乎二生之迫也所謂齊固失矣<lb/>
<pb n="KR4h0139_WYG_173-41b"/>
楚亦未為得也以予言之文質彬彬乃士之則也故不<lb/>
觀終南無以小培塿之巔不入西洋無以尠蹄涔之源<lb/>
不以大人為依歸則曷從而知文行之有偏惟我聖人<lb/>
六飛御天鎔鑄入數中和是兼故占一藝者所必錄以<lb/>
備榱題之用具大徳者所必尊以握元化之權或付以<lb/>
端揆則總制百僚或任以教化則於變黎元猗歟我公<lb/>
玉雪丰標優入徳宅於焉逍遥一代之豪故䝉寵褒俾<lb/>
司序膠以玉青袍羌得宗主宜法琢磨庶脩夫羽翮以<lb/>
<pb n="KR4h0139_WYG_173-42a"/>
待夫網羅顧乃自騖於葩自拘於瑕各逞以夸自成一<lb/>
家則隱於凉凉用於堂堂同於茫茫胡以琅琅兹欲善<lb/>
汝之文行須依我公而更變請略陳之以息子爭夫公<lb/>
之生也二五兮儲精萃類兮拔英扶輿兮増淑海嶽兮<lb/>
貢靈氣昂昂兮平斗與星量恢恢兮包滄與溟徳巍巍<lb/>
兮登泰山而小天下道昭昭兮似有形而無形分黔雷<lb/>
之權兮運筆嘘太一之青藜兮明經行則矞皇為之前<lb/>
驅兮呵斥不祥坐則𤣥冥為之代役兮淵默不驚飲沆<lb/>
<pb n="KR4h0139_WYG_173-42b"/>
瀣以滿腔兮夜氣以存擷秋蘭以為佩兮馨香襲人貯<lb/>
玉壺以為襟兮清瀅孰京掉銀海之中兮品藻無毫髮<lb/>
之爽聳玉樓之髙兮逸興有萬冝之評無作而好兮好<lb/>
者靡青雲之藉口無遷而怒兮怒者靡意氣之不平披<lb/>
鸞鷟之一毛兮五色俱備與造物以遊兮渺無儔侣超<lb/>
儀象以宅兮獨見崢嶸削𤣥圃之華平兮植瑞南國動<lb/>
中吕之常星兮照祥北旻匪古今㑹聖之期兮疇與之<lb/>
降匪太和之孕兮胡與之生故其載道而南兮洙流滙<lb/>
<pb n="KR4h0139_WYG_173-43a"/>
淮必其作人以成兮遹駿有聲於戲噫嘻遡其行兮非<lb/>
獨行徵其文兮豈虚文名知行為兩失兮以一貫為宗<lb/>
經緯彌綸兮以忠信主盟收百行之綱兮萬目秩秩嚴<lb/>
百役之令兮一翁惺惺靡昌黎之務多聞兮敝精神而<lb/>
無補豈象山之尊德性兮事寂寞以遊神庭故其文之<lb/>
有用兮足以華國而被生靈行之有章兮足以射霄漢<lb/>
而轟雷霆為千載之真儒兮敢云魯之兩生當一代之<lb/>
宗主兮實集朱之大成欲黼黻皇猷則黄白兮間以朱<lb/>
<pb n="KR4h0139_WYG_173-43b"/>
青欲柱棟乎明堂則楩楠兮雜以棈楻景鍾之響撞兮<lb/>
不以寸筳大吕之音鏗兮不以缶鳴專正脈之綂緒往<lb/>
兮有繼濬詞源之支派來兮可徵如我公之道學蓋隆<lb/>
古而為朝廷佐太平者歟若我夫子其誰可憑故渉大<lb/>
河者必巨舟取長鯨者必巨鈎奠大邦者必全德成大<lb/>
德者必全脩兹欲造深可忘淵臨欲耽越操可忘南音<lb/>
欲儒宗於夫子可不主一以為心吁嗟猗哉奔軼絶塵<lb/>
有力者驂空洞不測有膽者探人皆堯舜孰曰不堪夫<lb/>
<pb n="KR4h0139_WYG_173-44a"/>
　子之道匪默匪潛乗雲而南破雲而瞻太陽清光燭見<lb/>
　微纖自遺厥照各窒封函局於一偏孰剖機緘山徑茅<lb/>
　塞願請子芟於是公子避席再拜各請如約唯唯而退<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_173-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚補遺巻八<lb/>
</p>
<p>
</p>
  </div>
</body>
</text>
</TEI>
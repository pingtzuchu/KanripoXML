<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_023-1a"/>
　欽定四庫全書<lb/>
御定歴代賦彚巻二十<lb/>
　　地理<lb/>
　　　羅浮山賦<hi>有序</hi>　　　　　　<hi>宋</hi>謝靈運<lb/>
　客夜夢見延陵茅山在京之東南明旦得洞經所載羅<lb/>
　浮山事云茅山是洞庭口南通羅浮正與夢中意相㑹<lb/>
　遂感而作羅浮山賦曰<lb/>
　若迺茅公之說神化是悉數非億度道單悒憰洞四有<lb/>
<pb n="KR4h0139_WYG_023-1b"/>
　九此惟其七潛夜引輝幽境朗日故曰朱明之陽宫耀<lb/>
　真之隂室洞穴之寳衢海靈之雲術伊離情之易結諒<lb/>
　沉念之羅浮發潛夢於永夜若溯波而椉桴越扶嶼之<lb/>
　細漲上增龍之合流鼓蘭枻以水宿杖桂䇿以山遊<lb/>
　　　羅浮賦　　　　　　　　　　<hi>宋</hi>李南仲<lb/>
　羅浮二山東西相聮通句曲之洞號朱明之天連延大<lb/>
　江之外崛起滄溟之壖乃百粤羣山之祖與南嶽而齊<lb/>
　肩鐵橋鎖乎絶頂石樓峙乎半嶺登覽遐極眇睇芊緜<lb/>
<pb n="KR4h0139_WYG_023-2a"/>
爾其周迴五百七十二里森列四百三十三峰迴谿峻<lb/>
谷嶻嵲崆㟅藻石璀璨瀑水玲瓏山出玳瑁竹茂蘢蔥<lb/>
羣雀五色靈藥千叢寂寞兮丹砂遺電岌嶪兮瑶臺隠<lb/>
空懸厓斗折徑路難通祥雲瑞霧晝夕朦朧時有岸幘<lb/>
羽服野人山翁忽去倏來不知其蹤謂長生而乆視亦<lb/>
往往寓乎其中時有萬舶乗風不知西東瞻我峻極煙<lb/>
光蒙茸洞谷昏黒開乾闢坤怒風叫號轟騰四門徐而<lb/>
内隠隠若萬兵之屯呼吸號召鬼神湊奔徐而萬籟息<lb/>
<pb n="KR4h0139_WYG_023-2b"/>
朝霞暾日月晃耀氣象始温又或五夜蕭森樂池奏音<lb/>
彷彿仙籟彈絲擊金疑有雲和之瑟空桑之琴青谷閟<lb/>
䆳列仙下臨聚㑹靈族朋來盍簪列席環坐開廓沖襟<lb/>
疎楹廣庭寳除翠林海桃霞漿左右酬斟樂真言之恬<lb/>
澹憫世網之浮沉倏然往來不繼以淫瞬息萬里菆飇<lb/>
馭之駸駸變化倏忽孰能究尋其上則有惟金三品楩<lb/>
枏杞梓翡翠羽毛虎豹犀兕竹箭丹砂絺纊絲枲珍角<lb/>
穄桶元龜象齒石蜜山焦黄精白芷蛾睂龍骨桂香桐<lb/>
<pb n="KR4h0139_WYG_023-3a"/>
子先供賞以充庭何九州之敢擬真足以燦上國之文<lb/>
章增皇家之盛美矧夫當祝融之宅位贊真主以乘離<lb/>
雲行雨施産英孕竒其在國家有大禱祈驛使奔走帝<lb/>
誠肅祇投金龍與玉版指道路以交馳將事之夕明靈<lb/>
鑒斯乃至翔鸞舞鶴繞殿紫芝仙壇祭訖宣室受釐萬<lb/>
有景福允王保之帝子王孫慶流本支獻南山之夀歌<lb/>
天保之詩與夫他山奠璧徒當乎四達之逵堊飾别館<lb/>
止可事乎遊嬉於功業兮何補於造化兮河禆豈比增<lb/>
<pb n="KR4h0139_WYG_023-3b"/>
髙福地薦美天基鞏固四極鎮安外夷巍巍隆隆無騫<lb/>
無虧宸毫秘軸文彩葳蕤瑞牒顯著又奚論乎真區之<lb/>
逺而<lb/>
　　遊羅浮山賦<hi>有序</hi>　　　　　　<hi>明</hi>湯顯祖<lb/>
夫星圖粵地引潮汐於𤣥紐日次周天晷晝夜於陽陸<lb/>
然則南嶺之南北户之北固巳輿象之所偏龎燭龍之<lb/>
所長寤矣而廬嶽天子之障衡山祝融之標樞軸雖連<lb/>
於西極經絡未窮於南紀髙融奥博是在羅浮羅山上<lb/>
<pb n="KR4h0139_WYG_023-4a"/>
直百粵之精旁羅赤溟之氣軒轅以降隆為粤嶽矣而<lb/>
浮山者是惟蓬萊神山浮自㑹稽靈海斷鼇不足比其<lb/>
波蕩操蛇不足異其轉徙葢流睒絶嶠佇眙分嶴飛峰<lb/>
息壤神理自然所悵鬱者名迹蕪藹采真莫續湧塔暗<lb/>
朝花之影沉湖銷夜樂之音每與友人祁衍曽曽人蒨<lb/>
歎恨其竒大有終焉之意而束官陵祀升踐靡由辛卯<lb/>
冬十月始以出尉徐聞速令尹崔子玉於南海遲文學<lb/>
翟從先於東莞枻川墟履原隰宿朱明曜真之館侯晴<lb/>
<pb n="KR4h0139_WYG_023-4b"/>
霏焉葢晦夕也詰朝朔微雨襲梅墟經石門聴泉於葉<lb/>
大夫春及之廊阿明日觀大簾泉避雨朔朏弔湛公於<lb/>
黄龍講堂道甚窄硌夜火青霞洞中有湛公樓七楹仙<lb/>
鼠居之此盡下界三矣明日起青霞至巔際觀日出為<lb/>
中上六界美人峰殊好袖如道人時時出雲其下千仞<lb/>
葉大夫石館處也日始華露欲晞見城郭者四五前立<lb/>
石雙如蛾翅豎又立石翥為燕子門一名彈子門為美<lb/>
人障其前蟾蜍峰也同人不前獨往彌勝從數羽衣人<lb/>
<pb n="KR4h0139_WYG_023-5a"/>
芟藴而上鳥道三十餘里迴翔眩視草樹飛走光氣有<lb/>
異非所經識意謂靈境阻鬱剨然一岡平曼修婉名以<lb/>
子午正其昏朝登頓再舍圭隂未禺遂躡飛雲凌日觀<lb/>
惟見香爐一具白水一巵祀羅浮君焉望天池以陽星<lb/>
沙而隂東連扶津之藹西盡崦嵫之色靡不區封有畛<lb/>
昭藐無倪者矣可謂恢魁乎大觀淵緜其神致也哉枕<lb/>
石起臥欣言賦之儗於謝靈運想似浮寫差為飛愜云<lb/>
爾<lb/>
<pb n="KR4h0139_WYG_023-5b"/>
極廬衡之經首暐赤嶽於賁禺略招揺之桂樹望雲氣<lb/>
於蒼梧問津塗於莞城釋汎舟於源墟豔林霏之窈窕<lb/>
漠巖户之紆徐晨光飛而首路夕影流而載驅倒煙容<lb/>
於襟帶睇朱明於隙餘磴環赬於莽蒼林織密以扶疎<lb/>
䇿孤征而晻影鳥羣歸而沸呼傍靈池以涉趾歴迴梁<lb/>
而聳軀鐘鼓鳴於林間香氣騰於路隅是為帝軒轅之<lb/>
所履神赤熛之所廬坐參正而披衣閱栁中而定居何<lb/>
遷人之鞅掌得借一於沖虚靈想接而心歡營宅清而<lb/>
<pb n="KR4h0139_WYG_023-6a"/>
寐除慨衣冠其委土想丹竈之流珠問洗藥於真人發<lb/>
靈簫於聖姑守瑶光之玉虎戴碧斗之銅魚恨天華之<lb/>
宫不存怨明月之壇乆蕪斷冥心其莫引翳神光其忽<lb/>
諸徒使來粤都者走明珠於合浦浮毳衣於賈胡彼皋<lb/>
壤與山林非天性其焉知將縱觀其窟宅恣風雲之襲<lb/>
余度石關之穹窿接新搆之離婁泉淙淙而夜鳴雲英<lb/>
英而晝敷清不可兮乆留澹容與以踟躇山帶氲而翠<lb/>
積水簾波而素紆營磐砥兮偃仰蹙葩華兮噴嘘避雨<lb/>
<pb n="KR4h0139_WYG_023-6b"/>
蝴蝶之洞睨梁天漢之墟拂金沙兮夜語蹍青霞兮旦<lb/>
發逗威夷而宛轉望敦龎而坱軋澹孤青於氣表漏陽<lb/>
華於空閱砉崖隒於川渠錯璁瓏於樓闕雖道絶於登<lb/>
降亦臨觀其曲折緬層城其在兹遞仙風而岌櫱俯龍<lb/>
門而直上有流光之彯撇澂上界之精華照下方之明<lb/>
滅何峰容之偉竒漾真人之秀烈偶儷石之前臨露參<lb/>
差而障列如倚翅以斯沖似懸帆之次揭映神姬之出<lb/>
雲美朝暾而暮晣轉靈蝸而下視象寒津之潄齧始神<lb/>
<pb n="KR4h0139_WYG_023-7a"/>
山其浮來自㑹稽而涌垤覽至今其草木有東方之種<lb/>
别泯合際於羅丘度鐵橋而綴缺豈華靈之逺擘非秦<lb/>
皇之近設抵半舍而泉分宿煙炊而飯潔頓金䇿之拳<lb/>
竒步羽人之勃窣上登<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>其若梯進孱顔其若闑峭壁<lb/>
虚而溜浮積泐敧而苔滑寄掌股於旁陘託跟趾乎冒<lb/>
橛蓋起瑶池而躡飛雲周三十里之靈樾象耕之所絶<lb/>
蹊雉樵之所迷術肆竒樹之蔥蘢并異卉兮冥密紺蒼<lb/>
凝而互隂碧鮮流而競發固風霞之所藹薱亦丹膏之<lb/>
<pb n="KR4h0139_WYG_023-7b"/>
所淫鬱有一花而四照有五色而一節或建日而無影<lb/>
或嵌空而有雪青珠冷風其欲亂珊瑚叢生而逾活神<lb/>
䴥倚其雍容仙鼯彯而撇拂木客離簁而似語山魈隠<lb/>
映而倏忽别有朝菌若雲夜芝如月翠羽攢菁金粉浮<lb/>
馛曩得一而為豔此成林而不掇固靈境其常然歎人<lb/>
生之覯絶謂林封而徑窮忽岡巒之秀闊儗撐距而不<lb/>
前乃案衍而條達曉發足於青霞午凌岡而載茇侯雞<lb/>
鳴於上霄降兹巒而子末正子午之嘉名定昏曉之相<lb/>
<pb n="KR4h0139_WYG_023-8a"/>
割念人間之急晷劣旋車而已瞥矧山行之阻迂慮峰<lb/>
攢而影咽竟凌霄而未禺何鄧林之蚤渴豈日氣之偏<lb/>
延非海音之所遏遂徑庭其造天極空䆡而戴日屬湘<lb/>
嶷於罍碓辨交簾之隴埒眇蒨木於河林認扶桑於渤<lb/>
碣掞瓊州而地矯引長星而天豁布肸蠁之茫茫衆每<lb/>
生而忽忽偶旦宅以推排糅山川與名物昔冥丘而去<lb/>
燕今南池而徙越為情多其苦悲亦心淺而易恱塵影<lb/>
含而智虧年路深而意没夜樂何時而遇仙花首何因<lb/>
<pb n="KR4h0139_WYG_023-8b"/>
而禮佛忖凡情於聖真若闚觀於窮髮將無始之趣未<lb/>
融令有終之相難閱朱鳯沬而潭氛碧雞殷而石裂覽<lb/>
異鳥其參差意靈禽之彷彿宫觀歸而如在丘壑虚而<lb/>
豈屈吾將洗浮氲於自然悟空明於一切朱陵之洞可<lb/>
遊曜真之氣長結灼光景兮夐不知乎天之所窮靚凌<lb/>
兢兮吾以觀乎日之所出<lb/>
　　遊羅浮賦　　　　　　　　　<hi>明</hi>王漸逵<lb/>
丁亥嵗十月王子自青蘿而東迄於扶胥遡増江之環<lb/>
<pb n="KR4h0139_WYG_023-9a"/>
流望羅浮之故墟感神明之奧宅探仙靈之㑹區旣逶<lb/>
迤以迅陟亦覽䇿而紆徐歴崆峒之崇阿依青杳之修<lb/>
途指雲竇以小憩眄虯柯而散舒其旣至也𤣥霧冲郁<lb/>
青霞繽紛松七星以先逕鳥五色而迎人訪潛蹤於朱<lb/>
明寄逸興於綵雲佇芳䕃之陸離披寒光之氤氲爾廼<lb/>
轉迴磴俯遥壑即杳冥度廣漠凌天漢之危津瞰蓬萊<lb/>
之虚閣架飛虻於鐵橋浣清湍於白角於是臺憑瑶石<lb/>
洞轉金沙逐青羊於盤磵夢翠禽於雪花盼軒轅之曠<lb/>
<pb n="KR4h0139_WYG_023-9b"/>
宫覓稚川之丹砂諦文符之散葉聆空音之汎霞旣窈<lb/>
窕以容與亦盤桓而眷嘉乃涉飛雲再躋見日晴藍倚<lb/>
空羣岫若失倏隂陽之盪割渺昏曉之紛汨啟達觀於<lb/>
靈境探𤣥根於瑶室憫濁世之乖癡羡冥鴻之暢逸抱<lb/>
靈文以自箴緬馳情而恍惚儻羽伴之可尋託逍遥於<lb/>
眇質<lb/>
　　五丁力士開蜀門賦<hi>以蠻國開廓遂通人俗為韻</hi>
　　　　　　　　　　　　　　　<hi>唐</hi>陳山甫<lb/>
<pb n="KR4h0139_WYG_023-10a"/>
伊山為蜀是曰蠻俗惟天俾秦厥生神人拔長蛇而贔<lb/>
屓闢廣岫之嶙峋在昔褒斜未通荒僰異域彼為彞國<lb/>
物産難究封疆罕測秦將欲廣其南冠其北張儀於是<lb/>
度其勢量其力假牛之計斯設饋女之功是克蜀王乃<lb/>
命力士闢髙山貪功饕餮忘情險難捫峰巒於日側抉<lb/>
虺蜮於雲間將以砥嶄崒等躋攀振衣而力抗千嶂攘<lb/>
臂而威陵八蠻俄而白日蕩揺𤣥天忽霍鬼哭神怨風<lb/>
號霧廓怒髮森植雄心震躍灑珠汗以雹散瞪星眸而<lb/>
<pb n="KR4h0139_WYG_023-10b"/>
電落將欲斷煙靄排巖㟧訝巨靈之所拓蹂重林迴絶<lb/>
壑疑夏后之所鑿吁可畏哉砰轟若雷虎視五嶽鯨吞<lb/>
九垓徒見其豁若谷嵽若堆横隠嶙直崔嵬大應心踣<lb/>
髙隨水摧江標峻棧之形呀然地裂闕鬬髙峰之色騞<lb/>
若天開已而後患方啟前心莫遂喧闐兮乍進秦卒邐<lb/>
迤而全收蜀地道路無阻關梁有備聞五丁死而蠻黨<lb/>
移一徑通而秦人至雖共工之勇將觸也非雄雖項籍<lb/>
之力將拔也寧同曾未若擘秀嶺駭蒼穹今古攸賴華<lb/>
<pb n="KR4h0139_WYG_023-11a"/>
夷是通羽毛讋死以填谷草樹驚摧而墮空遂使鞭石<lb/>
之帝移山之公壯志難奪莫不慕其英風<lb/>
　　巫山賦　　　　　　　　　　<hi>宋</hi>蘇　轍<lb/>
過瞿唐之長江兮蔚巫山之嵳峩雲孤興其勃勃兮北<lb/>
風慨其揚波山嶔崟而直上兮越至神女之所家峰連<lb/>
屬以十二兮其九可見而三不知蹊遂蕪滅而不可陟<lb/>
兮𤣥猿黄鵠四顧而鳴悲覽松柏之青青兮紛其若江<lb/>
上之菰蒲維其大之不可知兮有撓雲之修柯蔓草䝉<lb/>
<pb n="KR4h0139_WYG_023-11b"/>
茸以下翳兮飛泉激清而無沙亭亭孤峰其下叢木交<lb/>
錯而不明兮若有美人慘然而長嗟斂手危立以右顧<lb/>
兮舒目逺望怳然而有所懷儼峩峩其有禮兮盛服寂<lb/>
寞而無譁臨萬仞之絶嶮兮獨立千載而不下顛追懐<lb/>
楚襄之放意肆志兮泝江千里而逺來離國去俗兮徘<lb/>
徊而不能歸悲神女之不可以朝求而夕見兮想遊步<lb/>
之逶遲築陽臺於江干兮相氛氣之參差惟神女之不<lb/>
可以求得兮此其所以為神湛洋洋其無心兮豈其猶<lb/>
<pb n="KR4h0139_WYG_023-12a"/>
有懷乎世之人朝雲蔚其晨興兮暮雨紛以下注變化<lb/>
倏忽不可測兮俄為鳥而騰去忽然而為人兮佩玉鏘<lb/>
以琅琅愛江流之清波兮安燕處乎髙唐彼蛟龍之多<lb/>
智兮尚不可執以罝罦髙丘深其蒼蒼兮怳誰識其有<lb/>
無<lb/>
　　灩澦堆賦<hi>有序</hi>　　　　　　　<hi>宋</hi>蘇　軾<lb/>
世以瞿唐峽口灩澦堆為天下之至險凡覆舟者皆歸<lb/>
咎於此石以余觀之葢有功於斯人者夫蜀江㑹百水<lb/>
<pb n="KR4h0139_WYG_023-12b"/>
而至於䕫瀰漫浩汗横放於大野而峽之小大曾不及<lb/>
其十一茍先無以齟齬於其間則江之逺來奔騰迅快<lb/>
盡銳於瞿唐之口則其嶮悍可畏當不啻於今耳因為<lb/>
之賦以待好事者試觀而思之<lb/>
天下之至信者唯水而已江河之大與海之深而可以<lb/>
意揣唯其不自為形而因物以賦形是故千變萬化而<lb/>
有必然之理掀騰悖怒萬夫不敢前兮宛然聴命惟聖<lb/>
人之所使余泊舟乎瞿唐之口而觀乎灩澦之崔嵬然<lb/>
<pb n="KR4h0139_WYG_023-13a"/>
後知其所以開峽而不去者固有以也蜀江逺來兮浩<lb/>
漫漫之平沙行千里而未嘗齟齬兮其意驕逞而不可<lb/>
摧忽峽口之逼窄兮納萬頃於一杯方其未知有峽也<lb/>
而戰乎灩澦之下喧豗震掉盡力以與石鬭勃乎若萬<lb/>
騎之西來忽孤城之當道鉤援臨衝畢至於其下兮城<lb/>
堅而不可取矢盡劒折兮迤邐循城而東去於是滔滔<lb/>
汨汨相與入峽安行而不敢怒嗟夫物固有以安而生<lb/>
變兮亦有以用危而求安得吾說而推之兮亦足以知<lb/>
<pb n="KR4h0139_WYG_023-13b"/>
物理之固然<lb/>
　　灩澦堆賦　　　　　　　　　<hi>宋</hi>薛　紱<lb/>
蜀江匯而赴峽勢迫抑而騰掀當江之衝有堆屹然爰<lb/>
停我橈徘徊覽觀有㑹余心乃知大禹所以浚川而不<lb/>
去此者匪特以殺水之怒而四瀆之長江有灩澦河存<lb/>
砥柱則聖人之意亦將有所寓焉夫形而上者謂之道<lb/>
形而下者謂之器器者物之物道者物之先先乎物者<lb/>
在人則存乎心者也所以宰制乎萬物豈一物所得而<lb/>
<pb n="KR4h0139_WYG_023-14a"/>
肩彼堆斯江彼柱斯河在物之石而器之下也然洪水<lb/>
滔天不為之移狂濤巻空不為之動潦盡漲涸岌乎峭<lb/>
堅亘宇宙而長存閱陵谷之變遷而人之所以先乎物<lb/>
者乃誘於知乃逐於物利之趨如水斯下欲之熾如火<lb/>
斯然曾莫得以止遏者反兹石之不若又安可不推其<lb/>
原縱而忘反兹固弗道制之無方愈蕩而偏禁而絶之<lb/>
者昧乎倫類空而妙之者荒無逕躔嗚呼無廬而居無<lb/>
畔而田卒窮露而奚歸寧耕穫而有年曷不觀於兹堆<lb/>
<pb n="KR4h0139_WYG_023-14b"/>
乎彼惟居其所者屹而固也然後可以障狂潰之流川<lb/>
茍失其所而昩其居吾知此心之不傳其居伊何則曰<lb/>
自天理雖微而難明實天命之固然自視聴言動之間<lb/>
以及於君臣父子之懿物必有則理不可遷切而思之<lb/>
講而明之習而察之謝無根之潢潦挹有本之源泉眇<lb/>
乎其微深乎其淵物有萬變事有萬理察乎其微者卓<lb/>
然而不可易然後可以蔽乎天地而關乎聖賢必真知<lb/>
也而後其行也果必力行也而後其知也全敬恭朝夕<lb/>
<pb n="KR4h0139_WYG_023-15a"/>
奉而折旋兹孔孟之所以不倦不愠不怍者豈蹈白刃<lb/>
之勇者所可得而言嗚呼人心之危匪石而人欲之勝<lb/>
甚於水吾觀兹堆而有感於天則之嚴是以憂講學之<lb/>
怠而述之於篇<lb/>
　　後灩澦賦<hi>有序</hi>　　　　　　　<hi>明</hi>陸　深<lb/>
昔蘇公子瞻賦灩澦葢曰江㑹百川勢易驕逞不先之<lb/>
以齟齬盡其快銳為害斯大嗟乎是誠有之夫當國家<lb/>
豐亨豫大之時必有風靡波蕩之俗使無正人法家出<lb/>
<pb n="KR4h0139_WYG_023-15b"/>
氣力以扞之則末流有不可救者矣此公作賦之㫖也<lb/>
嘉靖丁酉二月初余將出峽舟過瞿塘春水未生孤根<lb/>
欲露盤旋其下有感於心作後灩澦賦<lb/>
道叢鳬之故國沿岷汶之長源睇灩澦之兀嵂繹先哲<lb/>
之名言測安危之倚伏乃始疑而今信然昔伯禹之導<lb/>
江兮命陽侯為驅先挾六龍與二虯兮劈雷斧之神銛<lb/>
劙地脈而中分兮挺孤髙之一拳障犇轟之東騖兮回<lb/>
萬折於瀾翻時盈縮以浮沉兮擁百川而獨尊或如象<lb/>
<pb n="KR4h0139_WYG_023-16a"/>
兮如馬舟人睨而不敢上下相逝者之汨汨兮固晝夜<lb/>
之不舍惟上帝之黙佑兮恒斡運於區中示機緘於錯<lb/>
糾兮物有窮而必通猗宣父之感麟兮旣伐樹又絶糧<lb/>
羌鄒孟之仁義兮竟見沮於臧倉胡賢聖之迍邅兮夫<lb/>
豈兹堆之未汰派逺而彌昌兮象下流兮永賴抱遺經<lb/>
而先覺兮返亂治於否泰顧大化之茫茫兮俟萬世於<lb/>
須㬰俯中流之一柱兮盍前鑒而蚤圖慨孔明之馳驅<lb/>
兮磊磈乎八陣猶未磨問草堂於瀼水兮弔江上之東<lb/>
<pb n="KR4h0139_WYG_023-16b"/>
坡余粲粲其白髮兮懼末路之蹉跎<lb/>
　　大别山賦　　　　　　　　　<hi>元</hi>聶　炳<lb/>
厥初馮翼孰𤣥孰黄清濁旣凝髙下以彰融然而江河<lb/>
流液峙焉而山岳儲祥惟大别之名山獨巋然於南荒<lb/>
亦其氣通淮漢勢壓荆揚總江漢之統㑹分衡岳之輝<lb/>
光深根浸淫乎后土雲彩洞屬乎圓蒼髙標迥出於九<lb/>
疑倒影傍接於三湘昔聖賢之經歴雖千載而不忘爾<lb/>
乃層巒崷崒疊頴巑岏石痕欲駮土花若殷藍膏緑液<lb/>
<pb n="KR4h0139_WYG_023-17a"/>
紅嫣碧珊樓臺翬飛於翠崦石梁龍矯於蒼灣浮屠聳<lb/>
其立立仙臺峙其閑閑睇靈柏之茸茸雜蒼苔兮斑斑<lb/>
幽芳野草秋菊春蘭至若地利之富物産之珍以守則<lb/>
固以財則殷殊形詭相不可殫論靈蹤神迹曷可並陳<lb/>
吾嘗凌絶頂賦逺遊呼鸚鵡以逍遥招黄鶴而夷猶酹<lb/>
賈守於秋興之亭邀太白於郎官之舟洞庭之水未波<lb/>
蒼梧之雲不流烏林煙滅曹瞞之魂巳冷赤壁風髙蘇<lb/>
仙之句常留登髙作賦把酒澆愁嗟乎娛樂則有之矣<lb/>
<pb n="KR4h0139_WYG_023-17b"/>
感慨亦有之矣其有徳神禹之徳而憂神禹之憂者乎<lb/>
當其九州為壑四海一堙而神禹出焉巨刃天揚萬夫<lb/>
霆震截垠㟧之巉巖擘蒼翠之嶙峋其導水之功果孰<lb/>
為之邪然吾徒今日得囿於禮樂之教者其非前日手<lb/>
胼足胝之力狃於衽席之安者其非前日克勤克儉之<lb/>
功乎噫吁嘻異哉時異事殊風流雲往撫乾坤其瞬息<lb/>
觀古今於俛仰葢有迹神禹之迹於千百載之下矣豈<lb/>
無心神禹之心於千百載之上也哉<lb/>
<pb n="KR4h0139_WYG_023-18a"/>
　　大别山賦　　　　　　　　　<hi>元</hi>周　鏜<lb/>
繄大别之為山鎮南紀之要衝壯荆鄂之形勝俯江漢<lb/>
之朝宗勢岌嶪而若馳羌偃蹇而横空根幾里其盤盤<lb/>
屹數仞之崇崇崔嵬獨立兮安得赤壁浯溪之雄崒嵂<lb/>
孤撐兮烏有祝融天柱之峰雖嵩華之莫追亦培塿之<lb/>
難同領地靈而歘翕控濁浪之奔衝青連幕阜之遥翠<lb/>
挹鶴樓之重鬱秋興兮滿亭澹斜月兮西風念明徳兮<lb/>
旣逺遊余目兮水漑攀古柏之虯枝歎神禹兮安在偉<lb/>
<pb n="KR4h0139_WYG_023-18b"/>
疏鑿之宏功歴萬世之永賴宜此山之突兀為荆州之<lb/>
勝槩爾乃嵯峨江滸控扼漢流儼翠屏之低列映二川<lb/>
而相繆渺方城兮何許瞻彼漢兮悠悠余於是有所感<lb/>
矣昔蠻荆之陸梁恃威武而䖍劉兼山溪之險阻託制<lb/>
勝之良籌迨夫柏舉張兵闔閭奮矛自小别而大别莽<lb/>
暴骨而為仇覽吳楚之遺迹曾不滿夫一歎憶神禹於<lb/>
當年益詠思乎江漢我皇元之奮興收輿地而為一肆<lb/>
疆理之南國赫天兵之俯集險不足固惟徳無失故山<lb/>
<pb n="KR4h0139_WYG_023-19a"/>
苞而川流盡圖入於版籍此所以聖化之滂沛大洽於<lb/>
江漢之域也乃歌曰在昔懐襄兮神禹所平名山旣奠<lb/>
兮厥功以成巍然大别兮漢由是出浩浩其朝宗兮至<lb/>
於今日山猶此山兮民猶此情皇風所蕩兮孰不來庭<lb/>
聖元疆理兮同符神禹壯哉大别兮鎮於南紀<lb/>
　　大别山賦　　　　　　　　<hi>元</hi>江存禮<lb/>
夫何岷嶓倚天萬八千里吐金景而南蟠道紆鬱其東<lb/>
騖兮實荆楚之雄藩維江漢之源委兮乃經緯乎其間<lb/>
<pb n="KR4h0139_WYG_023-19b"/>
朝發軔乎衡皋兮夕弭節兮漢渚風飄飄其乘輈兮雲<lb/>
澄澄兮凝宇寓吾目以遐覽兮曰其中之有山匯江漢<lb/>
於一瀦兮攀吳蜀之雄關祥麟威鳯儼前後兮幽篁嘉<lb/>
植森列乎其間委萬屋以波偃兮結雲構於層巒覩冥<lb/>
冥之髙雄朗天宇兮清閒余乃悚然而思曰此非所謂<lb/>
大别之山者乎於是凌犖确登巑岏拊危磴之秋骨倚<lb/>
修柏之蒼顔渺孤峰之白雲挹灝氣之髙寒聳余神以<lb/>
跂立兮發孤嘯於雲端葢庶幾寓千載於一瞬而究禹<lb/>
<pb n="KR4h0139_WYG_023-20a"/>
徳於不刊也觀夫長風驅濤雷電恍惚銀闕嵳峩神怪<lb/>
隳突其勢若隂山萬騎以盪乎兹山之胷者非長江之<lb/>
發於岷蜀者乎輕飇徐來淺碧微動平皋旁迤翠壁後<lb/>
擁其狀若白虹宛延以繞乎兹山之背者非漢水之出<lb/>
於嶓冢者乎方其衆水争雄羣山横縱淺滀而深卑增<lb/>
而穹奮怒於葭萌之口震盪乎灩澦之衝訇震天之怒<lb/>
霆溢晴皋之巨潨嗟民物之何辜若疢疾之在躬想聖<lb/>
人之經營靡覆載之可容迨夫天廓其䝉地夷其隆險<lb/>
<pb n="KR4h0139_WYG_023-20b"/>
阻旣平波濤乃東經鄂渚之夷曠始邂逅於竒逢翳神<lb/>
樏之暫駐欣四海之㑹同當二水之交汭適兹山之居<lb/>
中嶷兮若秦關一士而敵萬夫之銳屹兮若孤城百雉<lb/>
而當矢石之鋒緜萬禩以貞固與乾坤而始終嗟夫微<lb/>
禹之徳曷足以表兹山之勝微山之髙曷足以紀神禹<lb/>
之功彼秦皇刻石而啟鄒嶧之誕漢武頌徳而侈太山<lb/>
之封較輕重於錙銖若蝘蜓之與神龍於是晴雲斂空<lb/>
老樹如㦸山寒兮欲秋月澹兮將夕感聖徳而詠歸睨<lb/>
<pb n="KR4h0139_WYG_023-21a"/>
層旻之逺碧<lb/>
　　廟山賦　　　　　　　　　　<hi>宋</hi>孔武仲<lb/>
太儀坱圠兮孰闢其初東為滄海兮南為江湖謂其有<lb/>
意於物邪胡為土斷壤絶不容駕馬與牽車謂其漠然<lb/>
無意邪胡為積水之中截然起為丘墟惟洞庭之汗漫<lb/>
兮號巨浸於一隅指天為幕兮視地為無上飛鳥而下<lb/>
行舟兮濟未半而力無餘使無所栖息兮其將困阨乎<lb/>
蛟魚乃有廟山兮屹然以中峙洲渚四環兮瀦以流水<lb/>
<pb n="KR4h0139_WYG_023-21b"/>
力憊者得休兮見險者得止若備邊郡縣前臨不測之<lb/>
敵兮猶幸有城郭之可恃夜安以眠兮晝徐以起雖扶<lb/>
揺拔山兮如蝱雀之過耳上青蒼兮薄浮雲中安帖兮<lb/>
旁無鄰收縮以為秋兮浩渺以為春觀於此兮可以知<lb/>
隂陽之屈伸山有民兮居甚樂緝茅以為室編篁以為<lb/>
樂以獵為刈兮以漁為穫夕與雞栖兮旦與鳬作生長<lb/>
於是老死於是而已矣孰謂官府與城郭漢澆唐漓兮<lb/>
吾獨全太古之淳朴視日出為朝兮視月升為夜膚冰<lb/>
<pb n="KR4h0139_WYG_023-22a"/>
而後知臘兮顙泚而後知夏無功可録兮無罪可赦與<lb/>
黿鼉並游兮與蜉蝣俱化我欲留此兮捐詩書視居居<lb/>
兮行于于不飲酒而樂兮不撞鐘而娛波濤以為琴瑟<lb/>
兮風飇以為笙竽賓虞舜兮友軒轅傲賈生兮卑屈原<lb/>
訪鴟夷兮追魯連<lb/>
　　𤣥武山賦<hi>有序山一作遊廟  賦</hi>　　　　<hi>唐</hi>王　勃<lb/>
𤣥武山西有廟山東有道君廟葢仙人之别府也長蘿<lb/>
巨樹稍翳雲日王子御風而遊冷然而善益懐霄漢之<lb/>
<pb n="KR4h0139_WYG_023-22b"/>
舉而忘城闕之戀矣思攀洪崖於煙道邀羨門於天路<lb/>
仙師不存壯志徒爾俄而泉石移景秋隂方積松柏羣<lb/>
吟悲聲四起背鄉關者無復向時之策焉嗚呼有其志<lb/>
無其時則知林泉有窮途之嗟煙霞多後時之歎不其<lb/>
悲乎遂作賦曰<lb/>
陟彼山阿積石峩峩亭皋千里傷如之何啟松崖之密<lb/>
䕃攀桂岊之崇柯隔浮埃於地絡披浩氣於天羅爾其<lb/>
緑巖分徑蒼岑對室菌軒丹糾芝塲翠密俯泉石之清<lb/>
<pb n="KR4h0139_WYG_023-23a"/>
冷臨風飇之瑟䬃仰紺臺而攜手望清都而容膝於是<lb/>
躡霞光於玉砌步雲岊於金壇懷妙童與玉女想青螭<lb/>
及碧鸞情恍恍而將逸心迥迥而未安見碧芳之晩晦<lb/>
知紫洞之宵寒旣而霧昏千嶂煙迷四野恨流俗之情<lb/>
多痛飛仙之術寡驅逸思於方外跼髙情於天下使蓬<lb/>
瀛可得而宅焉何必懷於此都也亂曰已矣哉吾誰欺<lb/>
林壑逢地煙霞失時託宇宙兮此日俟虯鸞兮來期他<lb/>
鄉山水秖令人悲<lb/>
<pb n="KR4h0139_WYG_023-23b"/>
　　赤壁賦　　　　　　　　　　<hi>宋</hi>蘇　軾<lb/>
壬戌之秋七月旣望蘇子與客汎舟遊於赤壁之下清<lb/>
風徐來水波不興舉酒屬客誦明月之詩歌窈窕之章<lb/>
少焉月出於東山之上徘徊於斗牛之間白露横江水<lb/>
光接天縱一葦之所如凌萬頃之茫然浩浩乎如馮虚<lb/>
御風而不知其所止飄飄乎如遺世獨立羽化而登仙<lb/>
於是飲酒樂甚扣舷而歌曰桂櫂兮蘭槳擊空明兮泝<lb/>
流光渺渺兮予懐望美人兮天一方客有吹洞簫者倚<lb/>
<pb n="KR4h0139_WYG_023-24a"/>
歌而和之其聲嗚嗚然如怨如慕如泣如訴餘音嫋嫋<lb/>
不絶如縷舞幽壑之潛蛟泣孤舟之嫠婦蘇子愀然正<lb/>
襟危坐而問客曰何為其然也客曰月明星稀烏鵲南<lb/>
飛此非曹孟徳之詩乎西望夏口東望武昌山川相繆<lb/>
鬱乎蒼蒼此非孟徳之困於周郎者乎方其破荆州下<lb/>
江陵順流而東也舳艫千里旌旗蔽空釃酒臨江横槊<lb/>
賦詩固一世之雄也而今安在哉况吾與子漁樵於江<lb/>
渚之上侶魚鰕而友麋鹿駕一葉之扁舟舉匏樽以相<lb/>
<pb n="KR4h0139_WYG_023-24b"/>
屬寄蜉蝣於天地渺滄海之一粟哀吾生之須㬰羡長<lb/>
江之無窮挾飛仙以遨遊抱明月而長終知不可乎驟<lb/>
得託遺響於悲風蘇子曰客亦知夫水與月乎逝者如<lb/>
斯而未嘗往也盈虚者如彼而卒莫消長也葢將自其<lb/>
變者而觀之則天地曾不能以一瞬自其不變者而觀<lb/>
之則物與我皆無盡也而又何羡乎且夫天地之間物<lb/>
各有主茍非吾之所有雖一毫而莫取惟江上之清風<lb/>
與山間之明月耳得之而為聲目遇之而成色取之無<lb/>
<pb n="KR4h0139_WYG_023-25a"/>
禁用之不竭是造物者之無盡藏也而吾與子之所共<lb/>
適客喜而笑洗盞更酌殽核旣盡杯盤狼籍相與枕藉<lb/>
乎舟中不知東方之旣白<lb/>
　　後赤壁賦　　　　　　　　　<hi>宋</hi>蘇　軾<lb/>
是嵗十月之望步自雪堂將歸於臨皋二客從余過黄<lb/>
泥之坂霜露旣降木葉盡脫人影在地仰見明月顧而<lb/>
樂之行歌相荅巳而歎曰有客無酒有酒無殽月白風<lb/>
清如此良夜何客曰今者薄暮舉網得魚巨口細鱗狀<lb/>
<pb n="KR4h0139_WYG_023-25b"/>
似松江之鱸顧安所得酒乎歸而謀諸婦婦曰我有斗<lb/>
酒藏之乆矣以待子不時之需於是攜酒與魚復遊於<lb/>
赤壁之下江流有聲斷岸千尺山髙月小水落石出曾<lb/>
日月之幾何而江山不可復識矣余乃攝衣而上履巉<lb/>
巖披䝉茸踞虎豹登虯龍攀棲鶻之危巢俯馮夷之幽<lb/>
宫葢二客不能從焉劃然長嘯草木震動山鳴谷應風<lb/>
起水湧余亦悄然而悲肅然而恐凜乎其不可留也反<lb/>
而登舟放乎中流聴其所止而休焉時夜將半四顧寂<lb/>
<pb n="KR4h0139_WYG_023-26a"/>
寥適有孤鶴横江東來翅如車輪𤣥裳縞衣戛然長鳴<lb/>
掠余舟而西也須㬰客去余亦就睡夢一道士羽衣翩<lb/>
蹮過臨皋之下揖余而言曰赤壁之遊樂乎問其姓名<lb/>
俯而不答嗚呼噫嘻我知之矣疇昔之夜飛鳴而過我<lb/>
者非子也邪道士顧笑余亦驚悟開户視之不見其處<lb/>
　　武夷山賦<hi>有序</hi>　　　　　　　<hi>宋</hi>李　綱<lb/>
武夷山水之勝為七閩最圖志載之詳矣余閩人也遊<lb/>
宦四方每以未至其下為恨宣和改元承乏螭頭寓直<lb/>
<pb n="KR4h0139_WYG_023-26b"/>
左省晝寢夢遊山間四顧峰巒玉色秀美瓌竒不可模<lb/>
狀旣覺欣然竊意所夢殆非塵世也巳而都城積水奏<lb/>
疏論事謫官沙陽渡淮歴浙道南江入閩境遂遊武夷<lb/>
道士導余乗小舟汎九曲溪抵晞真館竒峰怪石顧揖<lb/>
不暇迴舟雪作山色盡白怳如夢中怛然驚笑信乎好<lb/>
慕之極達乎精神而出處分定非人力之所能致也留<lb/>
山中賦詩幾五十篇又廣其意而為之賦其辭曰<lb/>
太虚寥廓浮清凝濁融為川瀆結為山嶽山嶽之竒萃<lb/>
<pb n="KR4h0139_WYG_023-27a"/>
於坤倪秀氣磅礴實鍾武夷武夷之山蜿蜒鬱蟠作鎮<lb/>
南服千里奠安噴雲洩雨噫風嗽霧蔽虧日月變移寒<lb/>
暑崖谷窈窕峰岫巃嵸雕鎪刻削孰尸其功一溪九曲<lb/>
演漾寒渌貫於山中鳯翥虯蹙洞户杳然棲神宅僊蟬<lb/>
蛻羽化靈骨猶傳雲封霧消玉潤金堅稽於秘籍是為<lb/>
昇真羽化之天其瓌偉絶特之觀則有幔亭之麓天柱<lb/>
之峰鐵嶂延袤鑑池空濛巖嘯雕虎潭藏老龍儼金僊<lb/>
之容睟粲玉女之肌紅儲芝玉於二廩鑄巒乳於三鍾<lb/>
<pb n="KR4h0139_WYG_023-27b"/>
聳層峰之疊翠落飛瀑之長虹千巖萬壑競秀争雄蕩<lb/>
心駭目不可殫窮其仙聖遊戲之地則有換骨之巖妒<lb/>
婦之石掌印掬蹤膝存跪迹繪胎禽之縹緲插仙舟於<lb/>
罅隙留丹竈於層巔置雞棲於峭壁組織就而杼軸空<lb/>
篇翰終而几案寂按圖以求秘怪難測其植物則有翠<lb/>
柏毛竹緑李丹橘翳薈芬芳擢榦垂實其動物則有舞<lb/>
鶴鳴鵾遊羊戲鹿棲息飛翔分羣萃族其内則有瓊樓<lb/>
珠殿玉圃芝田創見天地自開山川靈仙之所周旋也<lb/>
<pb n="KR4h0139_WYG_023-28a"/>
其外則有長松茂草異卉嘉葩枕流漱石朝煙夕霞幽<lb/>
遯之所考槃也合而觀之山意深水容湍石色温潤溪<lb/>
流屈盤地靈而木秀境寂而雲閒信能騰譽今古垂光<lb/>
簡編厠三十六洞而别為一天也惟昔仙君來宴曾孫<lb/>
彩梁虹亘幔屋雲屯翠旄絳節紫褥芳裀虚座鼎設華<lb/>
筵翼分漿瓊液玉羞鳯脯麟鏘金石之間作奏古曲曰<lb/>
賓雲歌人間之可哀歎光景之易曛紛鸞鶴以迴馭但<lb/>
流水與空山悵真遊之已逺時笙簫之夜聞此又詭異<lb/>
<pb n="KR4h0139_WYG_023-28b"/>
怳忽叵得而具論也若夫岱宗太華之穹崇終南太行<lb/>
之險阻或峻極而降神或登臨而小魯四明天台衡嶽<lb/>
廬阜度長絜大雖雄偉之不侔而幽䆳巧妙固不可同<lb/>
日而語也爰有狷介之士學陋識迂誤入世網偶聮簪<lb/>
裾跡朝市而心山林究地志而閱仙書馳精神於夢寐<lb/>
覿幽眇於畫圖嵗峥嶸以遒盡因謫宦而假途步煙霞<lb/>
之岑寂仰神仙之有無覽魏子之遺躅訪劉公之舊廬<lb/>
嘉泉石之可樂寄吟哦以自娛倒冠落佩與世闊疎眷<lb/>
<pb n="KR4h0139_WYG_023-29a"/>
兹山而無斁將狥其愚而隠居者乎<lb/>
　　大弋山賦　　　　　　　　　<hi>元</hi>黄元實<lb/>
粤惟元氣盤束而融結兮屹后土之龎鴻判五嶽之峻<lb/>
極兮領波濤之諸峰睠兹山之巍巍兮據南紀之遐封<lb/>
視培塿緜亘於炎海兮實閩嶠之一雄道人寳閣東望<lb/>
欲並驅兮麻姑四顧揺曳乎空濛濉水環繞乎其下兮<lb/>
靈源仙穴與蓬島而潛通飛泉數道瀉寒玉平田萬頃<lb/>
飛流潨有時黄塵赤日吐雲氣洗滌旱暵回和豐亶樵<lb/>
<pb n="KR4h0139_WYG_023-29b"/>
陽之巨鎮妙宰物之𤣥功重巒疊巘世傳八十四面兮<lb/>
澒洞變化杳靄誰能窮玉芝瑶草聚珍産濯以醴露春<lb/>
䝉茸碧樹𤣥猿蒼崖緑熊一聲秋籟動林薄萬里月色<lb/>
横長空凌空絶頂罕人迹兮惟有鞭鸞跨鶴雪睂碧眼<lb/>
於此時相逢拂余袂而遊觀兮覺層雲之盪胷諒夙昔<lb/>
之有契兮撫光景而欣從想匡廬之逸興兮便擬追躡<lb/>
乎前蹤松牕半榻對晴雪瑶琴五月彈清風與山君兮<lb/>
逍遥肆巖棲兮從容泰山標日觀仙掌擎芙蓉顧珊珊<lb/>
<pb n="KR4h0139_WYG_023-30a"/>
　之霞佩兮逝將服乎夀宫委芳澤之所美兮懷丘垤之<lb/>
　所宗鐃山兮鐃山萬古兮誰同天長地乆垂鴻名於宇<lb/>
　宙配喬嶽於恒嵩<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_023-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻二十<lb/>
</p>
<p>
</p>
  </div>
</body>
</text>
</TEI>
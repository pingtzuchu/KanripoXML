<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_174-1a"/>
　欽定四庫全書<lb/>
御定厯代賦彚補遺巻九<lb/>
　　性道<lb/>
　　　本生賦　　　　　　　　　　<hi>宋</hi>薛士隆<lb/>
　元始鴻濛兮肇太初惟皇極聲色恍其無朕兮希微夷<lb/>
　為至德天墜生而滋數兮是分人紀人本生於父母兮<lb/>
　體隂陽之萃美羌圓顱而方足兮二儀之性也紛坐作<lb/>
　之更王兮惟動靜也九竅作而四肢行兮孰司其柄也<lb/>
<pb n="KR4h0139_WYG_174-1b"/>
　强不息而運乾乾兮於穆惟皇之命也余既克格此至<lb/>
　誠兮又將之以至愚冠芙蓉之芳馨兮扈荃蘭以為繻<lb/>
　珮明玉兮長劒履瓊華兮㶑灧病世俗之顓䝉兮思將<lb/>
　以免畏修名之不立兮悁悁登崇丘而搴桂兮踐草茅<lb/>
　於溝瀆仰山髙兮瞰谷既瘏兮我馬茫洋兮厭若悠揚<lb/>
　兮莫之我持余惝怳而佗傺兮命巫咸以占之巫咸答<lb/>
　余以其兆兮曰而慊焉如有失耿營皇之隠憂兮浮切<lb/>
　身之疚疾宜沐芷之芳潔兮以歸毋昏迷於糞壤兮驅<lb/>
<pb n="KR4h0139_WYG_174-2a"/>
馳宜飲水於華池兮自潤毋習嘗於虎狼兮騁俊宜種<lb/>
菊於籬東兮卒嵗優游毋習嘗彼野葛兮懼外物之余<lb/>
仇感春秋之川逝兮日與月其相除反視其多過兮越<lb/>
美人之軌度弗忙遽而言旋兮荏苒嵗其將暮駕騏驥<lb/>
而驂白虯兮揖旬始其為御勾芒蓐收趨走夾余輈兮<lb/>
祝融用之先路豐隆飛亷共灑掃而從輿兮列𤣥冥為<lb/>
犇屬帶浮雲而乗太㣲兮招揺邈其容與凌崑崙而放<lb/>
於六幕兮黽徜佯而遊處九陽駕言夕歸兮顥顥洋洋<lb/>
<pb n="KR4h0139_WYG_174-2b"/>
期泰初而為交遊兮將叱咄乎黔嬴嫓淑申申其証余<lb/>
兮曰胡為而不為卓行混茫彷像兮徒為訿病求異世<lb/>
之落落兮嗟倫類之緬邈人斯與而不羣於鳥獸兮巍<lb/>
巍乎古之先覺帝鴻氏余鼻祖兮惟太宗曰伯陽侯於<lb/>
薛而姓惟任兮芳澤三王奚仲萊朱之思誠兮左右夏<lb/>
王洎商武誥明明如日月兮祖乙追於臣扈摰仲氏之<lb/>
京配兮嬪文公而接魯燦三秀之偕芳兮天香郁乎往<lb/>
古秦漢世之足蓬艾兮丕南辟於丹陽轔七朝而軋唐<lb/>
<pb n="KR4h0139_WYG_174-3a"/>
李兮令之作於閩方牓龍虎之肇名兮天荒是破日晻<lb/>
靄兮粵言旋於故處四百齡兮我祖光祿道蘭洲兮逺<lb/>
追前躅菊香流兮宜黃中冀體石蓮之剛固兮菡萏芬<lb/>
專而廣被右史君兮舍月精衣卿雲兮帶青萍信杜衡<lb/>
兮縈辟芷服荷裳兮腰蕙茝冠獬首兮珥汗青武先祖<lb/>
兮在楓庭剛百練兮有折視氛朕兮無刑懼前脩兮弗<lb/>
稱聊相羊兮往行反曰川瀆委蛇道幽通兮波澤淪漪<lb/>
徳涵溶兮清静沉潛漫淙鴻兮泥滓隄防混而窮兮澄<lb/>
<pb n="KR4h0139_WYG_174-3b"/>
澈滔滔反流東兮浩蕩汪洋惟太空兮邈其無象將何<lb/>
從兮<lb/>
　　東方三大賦<hi>有序</hi>　　　　　　<hi>明</hi>謝肇淛<lb/>
幼嘗讀孟軻氏之言曰登泰山而小天下故觀於海者<lb/>
難為水遊聖人之門者難為言嗚呼盡之矣壯而筮仕<lb/>
齊魯登日觀之峰尋七十二君故事東歴瑯琊之罘望<lb/>
渤澥蜃氣泱泱然大也歸而道闕里觀先聖廟堂車服<lb/>
禮器為低迴不能去者久之自詫巨麗之觀巳殫蓬遊<lb/>
<pb n="KR4h0139_WYG_174-4a"/>
之覯云竒因欲為之賦久而未果越十餘載復以水部<lb/>
郎治河張秋緬懐舊遊恍如信宿雖文責可逋而心諾<lb/>
難負迺命之子墨氏聊以張大國之雄風抒素心之一<lb/>
得云爾其詞曰<lb/>
桃丘之阿張秋之滸河伯效靈漕轉無迕於是都水使<lb/>
者謝雉胥却要簿集良朋揮玉麈掉舌端競誇詡徵山<lb/>
椒之木客與澥濱之漁父莫不揚袂鼓髯盱衡而語乃<lb/>
命謁者授簡於客曰僕南陬之鄙人無諸之瞢士步局<lb/>
<pb n="KR4h0139_WYG_174-4b"/>
咫尺目窮涯涘身不脱章縫手未去鉛瀡譬之醯雞之<lb/>
與窞蛙未覩大都之鉅麗也客將何以教之乃有震旦<lb/>
丈人吕鉅而興眉軒而颺言曰夫自胚渾既分穹壤斯<lb/>
位萬物散生髙山阸㠔殫九則之丘陵五嶽為最推羣<lb/>
嶽之共宗亡如泰岱青帝肇基三宫載展上應奎婁下<lb/>
臨濟兗靈區髙峙於東方時巡首見於虞典巖巖然魯<lb/>
邦之具瞻律律乎坤維之雄冕左挾海上之羣峰右帶<lb/>
河東之衆巘登其巔也天門三切日觀千尋足堪躡斗<lb/>
<pb n="KR4h0139_WYG_174-5a"/>
手可捫參夕壺半注菱彩已升天雞夜號踆烏飛淩金<lb/>
支滉漾翠旂犇騰神光祥靄乍滅乍凝九芒浮動海色<lb/>
霞蒸<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>眇西眺莽䍚無垠等嵩髙於一粟視太華若浮<lb/>
萍絶目東睇吳越紛綸孔子望見閶門之白馬伯陽遥<lb/>
噉天目之黄精又有崨嶪竒峰攅羅迆靡天柱籠泉蓮<lb/>
花獅子屹立而端方者儼若君子之披襟蒼顔而隱弅<lb/>
者無異丈人之獨跂鴈來而歛翮者回鴈之崿崚嶒龍<lb/>
蟄而蜷鱗者龍泉之峰碕礒石則虎阜龍文女圏仙趾<lb/>
<pb n="KR4h0139_WYG_174-5b"/>
為屋為舟磊砢磈礧膚寸之雲生於其趾靉靆氤氲輪<lb/>
囷縵斐曾不崇朝而雨天下矣洞則白鶴黃華吕公棲<lb/>
止蓬𤣥太空最稱絶軌嶽帝所居三千餘里阿閣神房<lb/>
銀牀玉几金雞晝棲木甲宵跬巖則瀑布髙懸於百丈<lb/>
山椒仰蔽於五花鳳凰之臺碪<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>鵓鴿之壁㠁嵯堯觀<lb/>
平坦仙閣谽谺鎻雲磴聳瞻魯垓遐泉則天紳垂溜飛<lb/>
鸞噴華水簾捲霧𤣥醴澄窪滌塵䕶駕白鶴碾駝玉女<lb/>
王母白雲封家湜湜香井潏潏繡池此皆滭沸於潛㕎<lb/>
<pb n="KR4h0139_WYG_174-6a"/>
或潺湲於淺洼仙人所以飲閬野之雲母韻士所以烹<lb/>
碧洞之露芽者也若夫西南諸谷洩山霤於渿河梳洗<lb/>
中溪受黃峴之衆淈桃花之峪旋流萊蕪之源浟湙涓<lb/>
涓涔涔瀌瀌潝潝合流成河聚毛為掖江南飛芻駢艘<lb/>
萬億所以省牽輓之勞而轉輸於京邑者豈非此衆川<lb/>
之偉績也乎至於左右輔翊兒孫羅立亭亭云云梁父<lb/>
長白石閭徂崍神霄介石社首厜㕒傲來屹崒自燕以<lb/>
南濱江之北沓嶂嶙峋叢巒硉矹長空隱翠萬里遥碧<lb/>
<pb n="KR4h0139_WYG_174-6b"/>
咸雌伏而不賓孰顔行而比翼若乃巍嶷等於崑崙竒<lb/>
勝甲於琳闕積翠中天靈氣超忽位嵗星以長生負𤣥<lb/>
枵而秉籙隂陽交代以成萬物則豈能貌依稀於松心<lb/>
寫萬一於筆舌哉是以自無懐氏以降易姓遞王七十<lb/>
二后恒以仲春之時生長之候至於岱宗禮脩巡狩鯨<lb/>
鐘鏗鳳羽簉王輅升和鸞奏風伯清塵𤣥冥屏瞀大官<lb/>
具祠奉常戒酎燔柴升香繭犢載豆三犧既薦五牲孔<lb/>
富齋心冥契無聲無臭受天命於皇丘告成功於曾岫<lb/>
<pb n="KR4h0139_WYG_174-7a"/>
八駿驅馳六龍輻輳日馭後先星旗左右白起封中彩<lb/>
凝齋後還坐明堂以朝牧守上計受釐介爾萬壽舞鶴<lb/>
臺空瘞騾草宿金泥彪炳於霞岑玉檢玢豳於雲竇豐<lb/>
碑記號無非繪鳳之雄文傑壁鐫銘盡是驚鸞之史籕<lb/>
其有形兆垠堮者千八百餘夷吾之所不知仲尼之所<lb/>
未究若乃採芝石室伏檻雲墟湘娥拊瑟秦女吹竽絶<lb/>
穀老翁頭上白光幾尺扶危道士腰間黃散數銖或騎<lb/>
白鹿於稷丘之室或引素手於神皇之廬撫始皇之松<lb/>
<pb n="KR4h0139_WYG_174-7b"/>
脂逢五粒攀漢武之栢印合靈符棲心𤣥宇寄賞清都<lb/>
唄聲雷震屐跡蜂趨此非所謂羣靈之府天孫之居擅<lb/>
獨尊於函夏稱雄長於方輿者邪至若絳節昭真碧霞<lb/>
靈應紺殿翬飛珠宫霞映香闕縹緲以霧蔚彩橋夭矯<lb/>
而虹靚翟茀鸞驂雲軿鶴乗羽蓋朝引葆幢夕迎敻絶<lb/>
頂以稱尊號郡國而朝萬姓則黃帝之玉女鍊形氣而<lb/>
超聖出乎震以化生誕庶品而司命彼其寶馬香轅摩<lb/>
肩接靷紛紛紜紜貿貿懵懵車載絳幡頭黏彩勝莫不<lb/>
<pb n="KR4h0139_WYG_174-8a"/>
膜拜踉蹡搶頭蹭蹬禱爾神祗錫之祚𦙍排虎豹之重<lb/>
關希熊羆之徵應襯施谷量委輸泉迸雖非鬼謟祭君<lb/>
子之所不言而肸蠁靈明則字内為獨盛者也<lb/>
時有垂白海翁聞客之言四顧目笑揚袂而前曰夫㤗<lb/>
山之髙也登之而小天下成之不讓土壤斯乃聖賢之<lb/>
格言固非臚傳之影響然而幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>不踰於齊魯登陟亡<lb/>
過於萬丈律以四履之丘陵誠足稱尊槩以耳目之見<lb/>
聞豈為無兩使君抑聞登萊之外有大海之沆漭乎粵<lb/>
<pb n="KR4h0139_WYG_174-8b"/>
自圓儀既覆方軸載序九州聿畫三齊中處阜陸縱横<lb/>
渤澥環阻百川既導萬壑攸聚東演析木之津西薄青<lb/>
徐之滸盡章亥之衡弓莫測尾閭竭垓壤之江河咸歸<lb/>
奥府當乎氣霽四垂雲澄六宇箕伯合喙以亡嘘豐隆<lb/>
歛煙而弗吐斯時也皛溔沉空漣漪浮縷萬里渺瀰千<lb/>
流澹泞金翅窺龍精衞振羽練碧際天鏡光凝曙望沕<lb/>
漠於無涯極蒼垠而莫覩時見金樞理轡以升沉羲馭<lb/>
浴津而容與纎塵不飛一葦可渡及乎洪飇熛怒靉霼<lb/>
<pb n="KR4h0139_WYG_174-9a"/>
䝉昏嶽頽駭浪雲涌狂<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>彯沙漰湱飛沫紛紜震雕雷<lb/>
於鯷壑墜磐石於九閽天軸迴旋而簸蕩地紀坼裂而<lb/>
飛翻林莽震盪以挺㧞岑嶺觸擊而豗喧黑雲人立而<lb/>
晝吼白波山捲而宵掀既訝羣龍之競奮復疑萬馬之<lb/>
争奔而其臨崖挺列賓流環抱萬壑爭竒千巖競顥則<lb/>
有珠磯㟂屺半洋雙柘之羣山顔武沙門漏天華樓之<lb/>
衆島𤣥真雞鳴蘇心九臯錯列於波中長山崆峒竹島<lb/>
鐡槎森羅於湍表岨虎欽漠之兀嶁桑莒管香之□㠡<lb/>
<pb n="KR4h0139_WYG_174-9b"/>
或踞水逕以當衝或與駛流而爭道率胥徒而避漢田<lb/>
横之遺址未荒領男女以求仙徐市之舊基可考慕𤣥<lb/>
漢武聞萬嵗於之罘思過管寧泛孤舟於栲栳成山以<lb/>
東皆赤秦始皇鞭過海之石橋勞盛絶頂素竒吳夫差<lb/>
得度人之靈寶滄與濤含嶔岑澓沓吞吐宏淵呈峰獻<lb/>
㟽此則有口可得而形容有目可得而覽眺者也若夫<lb/>
舟飄洋外崖絶濤中瀰瀰沆瀁淼淼鴻溶萬里無際八<lb/>
裔莫窮但知上下寧辨西東人迷紫煒水接蒼穹鑿歸<lb/>
<pb n="KR4h0139_WYG_174-10a"/>
墟以為壑登天臺而注江吸百川而虚受拔五嶽而朝<lb/>
宗灌沃焦而不盡尚茹納而無踪堯潦九至湯旱七逢<lb/>
金石殫灼淮漢潰洚曾不增其升勺又何減其涓淙至<lb/>
於艆䑼千尺艅艎百篷翔螭文鷁白鵠黃龍眇若鳬鷖<lb/>
之泛泛輕如箬笠之飄㯶若乃黿鼉<graphic n="KR1314" url="https://raw.githubusercontent.com/kanripo/KR-Gaiji/master/images/KR1314.png" mimeType="image/png"/>鼊之穴馬銜貝<lb/>
母之封反踵雕題之國連臂黑齒之邦髦䰕琉球日本<lb/>
勾戎或屯若丘垤或聚若蠛蠓或巢如燕壘或散知沙<lb/>
蟲倚雀室以遐觀但見帆前漠漠對鮫人而偃卧惟聞<lb/>
<pb n="KR4h0139_WYG_174-10b"/>
枕外洶洶檢閲乎東方之秘記庶幾哉北角之閬風蕊<lb/>
珠琳琅之闕琉璃金玉之宫珊瑚絢采靺鞨輝彤驪珠<lb/>
不夜紺貝泛空木難硨磲之舶雲精碧髓之叢水碧神<lb/>
樓之上藥霞裾羽駕之𤣥蹤安期生每種如𤓰之棗劉<lb/>
華蓋嘗餌伏龜之松延瞰馮脩之賜履冥搜海若之分<lb/>
封若無若有非實非空此皆意度於茫茫之馮翼不能<lb/>
目擊於莽莽之澒濛者也若夫水區所産羣醜咸族則<lb/>
有鮝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蟹螺蝦鰳鰻鰒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蚶魦鰈鯖䱹蚌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鯕蟶鮁<lb/>
<pb n="KR4h0139_WYG_174-11a"/>
烏蟄鰉<graphic n="KR4295" url="https://raw.githubusercontent.com/kanripo/KR-Gaiji/master/images/KR4295.png" mimeType="image/png"/>龍尾重脣鯿口比目腽肭珍臍鯢鮭怒腹白<lb/>
姑紅孃仙胎石屋河豚之甘若飴蠔黃之生如簇海參<lb/>
黝質而柔皮嘉雞金鱗而細肉八帶有脚以行波海牛<lb/>
以膏而代燭海驢革作雨衣海豹皮為弓韣莫不磨牙<lb/>
奮爪聳觿瑩甪潛蟄涬溟吐茹渦洑或擅雋於几筵或<lb/>
稱竒於飣餗故雖㣲而嬰罟網或至强而膏鼎鑊然取<lb/>
之者無厭而生之者彌續乘潮杜港遡流塞谷若乃蜃<lb/>
氣一嘘幻態萬作低者為市㕓髙者為樓閣縱者為郊<lb/>
<pb n="KR4h0139_WYG_174-11b"/>
原橫者為城郭車馬往來旌旐閃爍人物諠轟賓主酬<lb/>
錯升降浮沉往來斷續頃刻殊形變化儵出巧匠之所<lb/>
不能形容心意之所未及髣髴如鬼如神非形非物乍<lb/>
合乍離若滅若没俄翔陽之上升頓煙銷而冰釋若乃<lb/>
潛蝦依附於鮓身蛟錯出入於母腹石龜之怪夏入海<lb/>
而冬入山水伯之神戴八頭而垂八足斷鎖飛於歴山<lb/>
銖錢填於石窟處東海者有鳥身人面之禺<graphic n="KR1888" url="https://raw.githubusercontent.com/kanripo/KR-Gaiji/master/images/KR1888.png" mimeType="image/png"/>居中泠<lb/>
者有鳥嘴魚尾之潛鵠鰌吸氣以為潮鯨張鬐而成嶽<lb/>
<pb n="KR4h0139_WYG_174-12a"/>
紅射波之鼇眼白挂雲之龍角七日之首尾未逢千里<lb/>
之流沙橫骨海童邀路以隂嗥蝄蟓窺途而晝攫天吳<lb/>
九首以吞舟神龜映夜而疑朒吮血脯膚紛紛颮颮茍<lb/>
舟楫之不戒或愆祈而負曲或屑没以虀粉若萍流而<lb/>
不復斯則登萊之海水無流而不收物無類而不蓄可<lb/>
謂侔八荒而配九圍長四瀆而王百谷者也且夫東海<lb/>
之中神山縹緲蓬萊壺丘方丈員嶠上摩層霄下絶飛<lb/>
鳥日月開閉雲霓昏曉泉飛神瀵洞樓靈鷕珠樹長青<lb/>
<pb n="KR4h0139_WYG_174-12b"/>
𤣥鶴羣繞此皆上真列聖之居玉女神仙之表其下視<lb/>
岱宗固不啻巻石之崢嶸培塿之眇小而子乃抗首膏<lb/>
脣自誇多譑不亦井坎之鼃望洋而長笑者乎震旦丈<lb/>
人於是衡視内慙語塞而中慓也<lb/>
都水使者正襟匡坐熱然改容訢訢而顧客曰嗟夫余<lb/>
以涼徳承乏水曹分部齊魯名宿之郊諸客不鄙惠顧<lb/>
締交乃不聞軌道之讜論罔覩典刑之孤標宣昭明聖<lb/>
之懿範推轂軼世之俊髦顧獨誇鄉國之山水較廣狹<lb/>
<pb n="KR4h0139_WYG_174-13a"/>
以相髙雄張聒聒鬬捷叨叨雖汪洋以自姿不亦巵言<lb/>
而無操乎且就二客廣狹而論泰山之雄峙誠不若東<lb/>
海之混茫矣而東海亦安得定至大之倪稱域外之方<lb/>
哉吾聞宏垓之外元氣浮游渤澥東注蒲類西流南溟<lb/>
浩瀚伊連北滮總曰裨海環繞九州九州之外復有夷<lb/>
區夷區之外瀛海四周計裨海之在天地也不猶一毛<lb/>
之在九牛而渤澥之又在裨海也僅若山中之一坯水<lb/>
中之一漚耳而子顧乃譊譊自大以誇朋儔豈不有靦<lb/>
<pb n="KR4h0139_WYG_174-13b"/>
面目或承之羞乎且山海之區各有封域或峙或流莫<lb/>
相踰越山處於崇不能逮於下衝海處於窪不能侔於<lb/>
壇陸况夫五土不止於崇窪九地豈偏於川嶽即盡山<lb/>
海之神功猶不足裨造化之萬分佐陰陽之亭毒而子<lb/>
乃舉侯服之一隅其何以當大人之耳目客獨不聞乎<lb/>
鄒魯之際洙泗之濵有一士焉通天地人挾泰山而超<lb/>
北海亘宇宙而無倫者乎居吾語女粤自九埏既奠五<lb/>
緯既經乾用資始坤職化生四選專精而序位兩輪易<lb/>
<pb n="KR4h0139_WYG_174-14a"/>
景以司明競修職以成化孰互用而兼擎人類既毓禽<lb/>
獸雜行鴻荒之後舉世瞑瞑茹草飲血搏噬雄横裸形<lb/>
溷處孰辨彞名頑㝠獷獰椎魯愚芒漂枝野鹿畫沙結<lb/>
繩憒憒貿貿倀倀猙猙啓䝉震睟不乏聖神三皇經始<lb/>
五帝纘承禹湯文武繼統迭興雖以姬旦之才兼三王<lb/>
之卓軌亦未必集羣聖之大成於是窮宇宙之斯文咸<lb/>
歸於孔氏積開闢之粹氣悉㑹於水精祝髙禖於尼嶽<lb/>
產先聖於昌平摛秘書於玉簡吐瑞寳於麒麟二龍振<lb/>
<pb n="KR4h0139_WYG_174-14b"/>
鰭而繞室五老揭步以趨庭生際百千萬年之景運身<lb/>
含四十九表之殊形反首洼面月角日庭河目海口龍<lb/>
顙斗脣龜脊虎掌脩肱參膺修上趨下望什就升或云<lb/>
䝉倛之貌或云四海之營既握天而步地亦谷竅而雷<lb/>
聲生而濬哲幼而通靈設俎豆於嬉戲習禮容於幼齡<lb/>
小道可觀學琴官於師襄郯子下問不恥聞禮樂於柱<lb/>
史萇𢎞雖已從心而不踰矩亦必博學以資多能其生<lb/>
知也其廣識也則辨墳羊於土缶識楛矢於陳庭考防<lb/>
<pb n="KR4h0139_WYG_174-15a"/>
風專車之骨對楚江如日之萍商羊舞而齊潦月畢離<lb/>
而雨零文王望羊之眼商瞿舉子之辰莫不㝠通𤣥載<lb/>
合契明神猶云鄙事之猥凡豈稱經緯之宏略是以尚<lb/>
輔世之志於東周試行道之端於魯國委吏量平乘田<lb/>
牧茁茍吾職之不隳亦足狥乎微禄迨夫三都既墮兩<lb/>
觀攸戮民歌章甫敵褫夾谷汶陽之田既返慎潰之妻<lb/>
斯出伊過化而存神同覆載之生育彼女謁之出走雖<lb/>
無救季世之亂亡實天意之降靈將使建終古之人極<lb/>
<pb n="KR4h0139_WYG_174-15b"/>
是故聘列國而莫容思吾黨之逢掖躬逢四教之士三<lb/>
千身通六藝之徒七十或請業以及門或升堂而入室<lb/>
或宫牆之外望或異代而私淑誨之不倦述而罔作下<lb/>
緇帷而講求簪縹毫以揚扢刋哲后之典謨定風人之<lb/>
篇什發明經禮曲禮之遺文揚𣙜先天後天之秘帙至<lb/>
於春秋或削或筆刪魯史之繁詞垂素王之雅則固游<lb/>
夏之所不能贊又豈左穀之所測識天降赤虹瑞流黄<lb/>
玉提命受符為世幽燭乾坤藉以清夷日月為之煥旭<lb/>
<pb n="KR4h0139_WYG_174-16a"/>
華夏得以生成綱常因而不覆上律節序之推移下襲<lb/>
川嶽之流矗是以功參四始位配兩儀帝王矜式古今<lb/>
皈依由函夏以迄於蠻戎悉崇贈諡自神都而及於郡<lb/>
邑咸薦鼎彞牲醪伏臘蘋藻嵗時丹楹有渥朱殿巍峩<lb/>
上尊啓聖之考妣下庇著代之孫支庶孽多膺世禄弟<lb/>
子盡入經祠歴三千年而愈顯傳七十世而不衰或曰<lb/>
尼父宣父或曰宣聖宣尼或曰褒成褒尊或曰先聖先<lb/>
師爵以王者有至聖文宣之殊號爵以公者有鄒國隆<lb/>
<pb n="KR4h0139_WYG_174-16b"/>
道之異詞至於聖裔雲仍言揚行舉自致青雲之上克<lb/>
纘神明之緒彪炳奕赫未勝指僂若乃大宗世嫡䝉庥<lb/>
席庇魚貫蟻登榮名無既稱君戰國執圭漢世洎封公<lb/>
於唐朝旋失爵於五季及乎炎宋再續如綫之宗至我<lb/>
皇明益重衍聖之裔爾其從事督郵之相承令尹丞簿<lb/>
之更代博士學録之流教授判司之類則又旁及於分<lb/>
枝衍𣲖之親槩錫於去國離鄉之系若夫皇綸睿藻之<lb/>
薦頒金帛土田之渥賜復其庸調寛其賦税廣設卒史<lb/>
<pb n="KR4h0139_WYG_174-17a"/>
以供園廟之役優蓄田更以專畎畝之事則又獨厚於<lb/>
明時超出於前禩者也至乃途窮西狩家喪東門兩楹<lb/>
叶夢梁木招魂返斗樞於天表歸聖體於四源山陵衍<lb/>
沃卉木芬蕃柞枌榆杏五味毚檀女貞雒離茝芷薌蘩<lb/>
弟子殊域移種廬墳青蔥匝地蔚薈干雲上絶羽毛之<lb/>
跡下斷荆棘之根丹書發張伯之隠情甕稽七璧白兔<lb/>
奪始皇之虐魄神䕶九原聞虚空絲竹之音因得經書<lb/>
於故壁歴秦漢干戈之後尚留硯履於來孫子貢親樹<lb/>
<pb n="KR4h0139_WYG_174-17b"/>
之遺楷雖枯而不朽宣聖手植之古檜屢燬而猶存想<lb/>
六弓於矍相之圃景平準於中都之門闕里望隆於京<lb/>
室杏壇髙擬於天閽迄於今二千餘年百靈之呵䕶如<lb/>
故在天之靈爽常聞雖荒山窮澤之叟披髪左衽之邨<lb/>
莫不瞻景行而𢥠惕企遺蹟而咨欣由此觀之則自生<lb/>
民以來不但三皇五帝無以駢武於尼丘即彼九土八<lb/>
維何以比蹤於曲阜而二三君子顧乃或䜕岱嶽之至<lb/>
髙或詫東海之無隅各尚堅白之詞爭騁談天之口自<lb/>
<pb n="KR4h0139_WYG_174-18a"/>
吾孔子視之豈不若濎濙之末流峛崺之岣嶁也乎於<lb/>
是二客目駭耳回神㥏色忸跼蹐而起曰予誠齊人也<lb/>
知有山海而已不知闕里之廣大亡出其右請自今以<lb/>
往不敢不齰其脣謹負牆於魯諸生之後<lb/>
　農桑<lb/>
　　瑞粟賦<hi>有序</hi>　　　　　　　　<hi>元</hi>任士林<lb/>
翔鳳蔣東蕘家刈粟長沙塘之上得一莖七穗焉東海<lb/>
任士林聞而賦之曰<lb/>
<pb n="KR4h0139_WYG_174-18b"/>
長塘之陽維粟穰穰匪駢匪枝七穗一莖匪雨露之私<lb/>
匪神氣之賊維君子之臧天揭之祥牝牡異宇卉蕊間<lb/>
芳豈不偶見妖人之狂拱桑理木岐麥頴禾世衍時成<lb/>
瑞出則訛今兹歉乏民蝕吏苛七穟在壠賁此坡陁悝<lb/>
盡地力畮益三斗穗不七兮民害以厚錯實塞下日輸<lb/>
百萬穗不七兮民竭飛輓蔣君之仁充然畎畝和以從<lb/>
兄孝以奉母日服其鎛地亦發漏百里牛肥仲尼羊茁<lb/>
視粟知人田父孔悦何以繪之維北有象誰與紀之竹<lb/>
<pb n="KR4h0139_WYG_174-19a"/>
林穰穰<lb/>
　　嘉禾賦　　　　　　　　　　<hi>明</hi>陳經邦<lb/>
粤我皇帝之統天御㝢也念稼穡之維寳實祀食之兼<lb/>
資詢哲王之遺軌紹千畝之令規闢禁籞之閒壤陳帝<lb/>
籍以耘耔簡伯禹以疏渠擢后稷使敷菑歌邠風之詠<lb/>
賡良耜之詩青壇時莅方社嵗祈協風赴候甘澍遵時<lb/>
秔稌斾斾而連疇穜稑油油而布野繄天心之降康復<lb/>
呈祥於霛稼或同本而雙岐兮或一莖而三穗或如鳥<lb/>
<pb n="KR4h0139_WYG_174-19b"/>
翼之並舉兮或如冠緌之雜隊或葳蕤而如旄兮或䝉<lb/>
茸其如篲含玉露以垂芒兮搖金飇而委穟唐畝曽不<lb/>
足與倫竒兮中牟之庭亦為之掩瑞秋日惟莫我稼既<lb/>
同農正陳終籍之禮甸師董築圃之功迺兹禾之匪常<lb/>
羌未穫而先逢於是穡夫愕眙稻人動色采采洊多以<lb/>
告后稷稷曰異哉惟帝之力皇帝方崇畏秉冲遜膚謝<lb/>
美維在廷小大臣工咸拜稽首而進稱曰陛下聖徳沕<lb/>
潏汪濊覃浸含生延及區外協氣旁魄嘉禎繁㑹時宜<lb/>
<pb n="KR4h0139_WYG_174-20a"/>
日中之豐祚履陽來之泰素毳斑文紫莖朱英之瑞畢<lb/>
露於黄輿卿雲景曜甘液靈霙之慶續形於蒼葢史未<lb/>
覩其停書圖無得而勝載今兹嘉禾見休意天之所以<lb/>
降祺禔福於陛下者其未艾歟且禾之為言<graphic n="KR1777" url="https://raw.githubusercontent.com/kanripo/KR-Gaiji/master/images/KR1777.png" mimeType="image/png"/>也其用<lb/>
食也於以徵四海太和之極焉於以兆萬年玉食之吉<lb/>
焉顯鑠哉此之為符也而可竟抑哉臣聞夏道聿隆於<lb/>
躬稼姬業始衰於不藉二季以還田功疇即處崇者昧<lb/>
畀居盛者躭佚生民之所天罔聞上帝之嘉盛曷急於<lb/>
<pb n="KR4h0139_WYG_174-20b"/>
惟我皇特崇斯道勸稼穡以固本供粢盛以致孝具二<lb/>
美而臻祥爰嘉禾之來告宜欽承夫靈契用榮施乎顯<lb/>
號皇帝乃覽庶僚之閎議啓瑤簡以攷詹穆然發徳音<lb/>
曰予一人之親田也重郊廟之嘉薦懼普淖之弗涓賴<lb/>
人和而神福獲嗣嵗以有年其薦之於羣廟假宗祝以<lb/>
獻䖍乃登於豆乃肆於筵芬馨郁烈精淑吉蠲奉盛以<lb/>
告列祖皇然葢不必誇北里之禾而固已取嘉種於天<lb/>
田矣微臣覩符物之衆變歎皇徳之廣博敢陳美而為<lb/>
<pb n="KR4h0139_WYG_174-21a"/>
之歌曰聖皇䘏民祈屢康兮聖皇崇祀時孝享兮嘉禾<lb/>
數穗登我場兮周典同穎詎足方兮厥產何從天降祥<lb/>
兮載歌曰其祥惟何爾玉食萬方兮荷天之禄爾受命<lb/>
長兮千秋萬祀壽考無疆兮皇乎皇乎其永有慶兮<lb/>
　宫殿<lb/>
　　擬雝肅殿賦　　　　　　　　<hi>明</hi>余繼登<lb/>
於維皇聖昭纘丕基含冲保泰挺妙繼離覃棲心於堯<lb/>
舜復授政於臯夔四海仰休明之治八荒無桀鷔之夷<lb/>
<pb n="KR4h0139_WYG_174-21b"/>
雖駿烈有聲已赫乎其罕儷而鴻功不宰且惕然而思<lb/>
危謂王者宅心非至和無以運雍熈之化而聖人主治<lb/>
必至敬斯能行兢業之思爰建華堂而息晏仰宗周后<lb/>
以作師象紫宫之博敞揭華表於棼楣縁雝肅而命義<lb/>
示羮牆之在斯爾乃觀於秘殿煥乎莫儕華榱文礎繡<lb/>
栭層階聳棟浮於雲表抗應龍於天街簷阿爓朗而晃<lb/>
日甍標回翔而遡<graphic n="KR3167" url="https://raw.githubusercontent.com/kanripo/KR-Gaiji/master/images/KR3167.png" mimeType="image/png"/>眇渥彩兮翼布絢纎縟兮㮰排嶻<lb/>
嶪嶙峋即之而愈麗宏闊爽嵦望之而彌佳葢聖人有<lb/>
<pb n="KR4h0139_WYG_174-22a"/>
作誠陋彼栢梁之導侈而君子攸躋真無慚恭黙之思<lb/>
齊若夫祥煙鬱蔥曙光掩映鳳闕雲流螭頭塵淨欣玉<lb/>
<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>之如瑩驚金碧之可鏡天子乃澹然無為淵乎守正<lb/>
盎若保傅之親惕如臣寮之諍或端恪以凝神或優游<lb/>
而若性上繹夫典謨之所稱緬想夫雅頌之所詠時則<lb/>
和風細細其縹緲爐煙藹藹而氤氲左圖箴戒右列典<lb/>
墳無衆動之轇轕靡庶務之紛紜念操舍兮少異即理<lb/>
欲之攸分慄慄檢制亹亹憂勤雖冕旒未垂而戒慎不<lb/>
<pb n="KR4h0139_WYG_174-22b"/>
睹非懸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>未塞而恐懼不聞若將宻存養之力豈徒襲<lb/>
泮渙之文如徳行之有覺詧人道之無競業欲軼駕於<lb/>
殷周心思踐迹於孔孟握彼化機刔厥心病身期範于<lb/>
壼闈孝求越乎温凊戲豫馳驅恐終累乎大徳出王游<lb/>
衍每顧諟夫天命無乖無戾罔間以私亦保亦臨惟純<lb/>
乎敬義勝欲以迪吉狂克念而作聖未往慮復履平思<lb/>
陂華燭耀庭而不役耳目藻繡裛扈而不厭綺羅知安<lb/>
居者易逸逸則肆肆則不肅而其政無序尊居者易恣<lb/>
<pb n="KR4h0139_WYG_174-23a"/>
恣則暴暴則不雝而其政必苛令徳温温若下民之我<lb/>
虐小心翼翼悦上帝之予睋豈若别舘離宫如漢家之<lb/>
營枍詣瑤臺瓊宇似孟堅之侈馭娑維一念之允塞其<lb/>
萬邦之咸和鏡海㝢於庭階洞隠微於目睫法闔闢於<lb/>
乾坤順隂陽以調燮動靜交修和敬克協彼文王之至<lb/>
徳百年仰道岸之先登而我后之純心千古見心源之<lb/>
相接景芳摹於前聞昭休光於奕葉必使聖心頊頊若<lb/>
盤璧之捧持王道平平似和氣之浹洽乾乾惟時孜孜<lb/>
<pb n="KR4h0139_WYG_174-23b"/>
不息志罔怠於燕私心不違於終食無怠無荒惟𤣥惟<lb/>
黙履道以合天中洗心而建皇極葢將臻郅隆於淵穆<lb/>
而不出户庭運上理於篤恭而不大聲色奉三無私為<lb/>
九有式赫赫王室信矣為萬邦之方煌煌帝居豈曰作<lb/>
下民之慝通清風於自然霈淳化於莫測俾感徳之民<lb/>
欣欣幸吾王之休載筆之臣喁喁頌我后之徳皇圖握<lb/>
而有永嗣服昭而為則<lb/>
　　雝肅殿賦　　　　　　　　　<hi>明</hi>沈自邠<lb/>
<pb n="KR4h0139_WYG_174-24a"/>
我皇上躬神聖之至徳撫盈成之丕基醲化曼衍淑景<lb/>
重熈儼垂裳於九五躋四海於清夷猶且惕然靡寧穆<lb/>
乎深思大庭臨御之時既勵精而聽治清蹕游娛之地<lb/>
亦援古以為師乃有秘殿屹兮<graphic n="KR1936" url="https://raw.githubusercontent.com/kanripo/KR-Gaiji/master/images/KR1936.png" mimeType="image/png"/>峗配紫微而為輔翼<lb/>
閶闔之宸居雲霞髙䕶於飛棟日月纔經於兩楣茄葉<lb/>
並秀井蓮倒垂隆崛岉而干霄赫熠燿而承曦若其朱<lb/>
軒宏敞繡栱參差左坪右墄阿閣重階黄金照耀乎璧<lb/>
璫文石設砌於隒厓匪髙居而深拱爰緬想而興懐惟<lb/>
<pb n="KR4h0139_WYG_174-24b"/>
璇房之窈窕時恭黙而心齋俛仰千載古人與偕爾乃<lb/>
錫雝肅之嘉名憲緝熈之往聖依玉陛以交輝揭金書<lb/>
而朗映於惟文王實基周命在宫在廟不以幽顯易心<lb/>
亦保亦臨不以隠微惰行顯西土而光四方肇洪圖而<lb/>
膺新慶故奕世載其休聲而詩人見於歌詠惟璇題赫<lb/>
矣其髙標故往迹昭然而可鏡於是我皇覽大義繹前<lb/>
聞既觸目而惕衷思嫓美於周文起居惟時收神明於<lb/>
獨照瞬息有養絶嗜欲之紛紜秉精禋於一念昭明徳<lb/>
<pb n="KR4h0139_WYG_174-25a"/>
之苾芬孜孜乎合夙夜而匪懈秩秩乎執圭璧與𤣥纁<lb/>
庶對揚於祖考奚晏安之足云若乃萬幾之暇心閒神<lb/>
定御兹殿之崇深爰游心於清淨時旁覽乎奏章欲圖<lb/>
維乎庶政處宥宻之中而不敢小康當清晏之時而作<lb/>
所惟敬運大寳而無為守中心以至正想夫玉輅戾止<lb/>
秘殿嵯峨撫五絃之琴奏南風之歌如春暘之照物如<lb/>
大道之無頗左圖右史博稽古今之籍仰觀俯察心諧<lb/>
天地之和至若隠几而思兢兢業業防侈泰之或生保<lb/>
<pb n="KR4h0139_WYG_174-25b"/>
基圖之煒煜雖廣厦細旃之日乃稼穡艱難之在睫猗<lb/>
文治之綦隆由和敬之允協兹皇徳之同符貽芳規於<lb/>
後葉於都乎千百世之心源恍一堂之相接固已陋未<lb/>
央之侈靡嗤長楊之游獵而猶師户牖之銘嚴時幾之<lb/>
敕命元輔以作箴敞御屛之左側以為敬不可忘和不<lb/>
可極陳之座右豈山明水秀之形容置之目前盡制治<lb/>
保邦之彞則由是至治臻太和塞八表安瀾六服承徳<lb/>
含哺鼓腹興擊壤之謠物阜時康並華胥之國過郟鄏<lb/>
<pb n="KR4h0139_WYG_174-26a"/>
之卜年歴萬世而垂式惟兹殿之岧嶤配皇祚於千億<lb/>
　　辟雍賦　　　　　　　　　　<hi>元</hi>趙篔翁<lb/>
繄昔太上元氣渾淪巢居穴處抔飲汙尊睠民風之太<lb/>
簡尚修道之無聞迨夫聖人作天秩分闡王化宣人文<lb/>
於是天子有教學之宫辟雍取仁和之義乃若米廩申<lb/>
規瞽宗庀制庠開上下之别膠立東西之異偉四代之<lb/>
從宜逮宗周之大備雖襲禮之靡同莫不以化民而致<lb/>
治乃闢旋丘乃疏辟流宫翼翼以煥煥水汨汨而滺滺<lb/>
<pb n="KR4h0139_WYG_174-26b"/>
帶以蒼藻之維梁以文鷁之舟天子乃輟萬幾之清燕<lb/>
乘六龍而下游建翠華之旌驂赤玉之虯宗伯導儀冢<lb/>
宰告猷蕩埃塵於祥飇扶靈雨於華輈擁橋門之觀聽<lb/>
馳耋艾於道周隆國老之錫養陳醬酳與遐修執經訪<lb/>
道載惟載謀飭胄子以育才警昕夕之藏修虎闈齒序<lb/>
崇卑是儔故將示天下以長長亦以戒挾貴於諸侯於<lb/>
斯時也咸英振綴兆具四術崇六藝舉人稷禼家伊吕<lb/>
搴秀連茹揚翹接武豈惟移風俗而厚人倫葢藹藹乎<lb/>
<pb n="KR4h0139_WYG_174-27a"/>
庇民而尊主者矣嗟王澤其杳眇倏蒼籙之不辰方羣<lb/>
雄之角逐宜冺道於嬴秦炎祚龍興斯文蠖伸蕆祠魯<lb/>
之令儀垂逺謨於後人既而諮賈董禮晁伏東觀延英<lb/>
石渠啓櫝駸駸乎永平之風亦庶幾乎雍穆或乃擿臧<lb/>
綰之微疵詆韋匡之靡淑曽不思開四百禩之丕基不<lb/>
猶愈於一瞬而失鹿者乎當塗靡典午微世變降而孰<lb/>
徵鬱余心之忸怩幸闢館於天策攬英髦而濟時固末<lb/>
造之詞華寧解紐於四維叱諸生而正色猶足以扶六<lb/>
<pb n="KR4h0139_WYG_174-27b"/>
代之衰慨元龜之如彼撫既往而太息嘗管窺於𤣥造<lb/>
欽世皇之御極膺同文之休運聘授道之閎徳伊洛泝<lb/>
源泗沂涵澤體成始以成終圖象魏之東北位素王於<lb/>
清廣敞六館之嚴翼既嗣世以告成蹇詒謀之典則我<lb/>
聖皇之有天下也跨周步商超虞軼唐以揚耿光以風<lb/>
四方材有造而必掄徳無逺而弗彰方將簡㢘能登雋<lb/>
良潤皇猷明憲章𢎞祖烈於萬古冠文治於百王顧辟<lb/>
雍之涵育宜愈久而彌芳小臣拜手稽首而獻歌曰辟<lb/>
<pb n="KR4h0139_WYG_174-28a"/>
宫峩峩兮辟水沄沄聖功之崇兮聖徳之醇食我教我<lb/>
兮惟師惟君萬世無斁兮以壽斯文<lb/>
　　雲臺賦<hi>有序</hi>　　　　　　　　<hi>明</hi>唐　肅<lb/>
敘曰永平三年上思中興功臣詔圖畫髙宻侯禹以下<lb/>
二十二人於南宫雲臺又詔王常等四人亦與列焉葢<lb/>
彰先帝興復之大業報諸將佐命之茂勲也臣備職文<lb/>
臣獲目盛典敢敷揚國家之休美作賦以頌其詞曰<lb/>
惟我大漢之中興也世祖光武受命南陽天祐聖皇篤<lb/>
<pb n="KR4h0139_WYG_174-28b"/>
生俊良偉四七之協運紛列宿之揚光風驅九縣電掃<lb/>
八荒嘘炎精於既泯綴皇綱於已亡信乾坤之再造耿<lb/>
日月之重光於是超河跨嶽定都東洛闢百王之荒屯<lb/>
紹天地之創作念酇侯示威之語法髙皇貽後之畧禁<lb/>
籞既森館榭斯拓紛輪奐之相連壯京畿之𢎞廓實有<lb/>
雲臺峙於南宫層構百仞飛甍九重干雲霄而聿起據<lb/>
厚地而莫窮岌嶪崛岉崱屴穹嶐逺而望之若巨鼇之<lb/>
戴峯煒煜翕赩璀璨曈曨近而察之若大鵬之運風爾<lb/>
<pb n="KR4h0139_WYG_174-29a"/>
乃歴華表周禁掖排金鋪陟丹級躡天路以上征駕飆<lb/>
岡而止息忽儻閬以神驚俄眩耀以精惑其壯麗則雄<lb/>
梁駕空飛宇成虹綺疏汨越以龍垂藻井纚綴而霞融<lb/>
阿閣結搏桑之暾旋室包廣漢之風文櫨磊落白間玲<lb/>
瓏流景周章晃光内冲其髙峻則造閶闔陵紫微接文<lb/>
昌之上宫連庫樓之下闈帝君度景華葢垂輝流河漢<lb/>
於廉隅宿星辰於户扉祥雲覆其端瑞靄散其陲溢氛<lb/>
埃於下土參寥泬而無依斯嘉名之攸錫表崇重之莫<lb/>
<pb n="KR4h0139_WYG_174-29b"/>
齊邁通天之舊制陋眺瞻之故儀葢將時觀遊以安玉<lb/>
體節勞佚而恬聖思非窮奢而極侈實經久之良規迨<lb/>
夫原陵既成聖皇踐位懐先業之有在慮洪勛之罔示<lb/>
既尊饗乎嚴考復慨思乎羣乂或攀龍以既遐或食土<lb/>
而猶貴皆戮力王室翊佐宗社助成大業功髙節偉雖<lb/>
旂常著名尚乎古典鼎彞勒辭見乎往史慮旌報之未<lb/>
敷期昭著於無已追維西都孝宣之世圖麒麟之傑閣<lb/>
報股肱之休美不於焉而取法亦奚訓乎後嗣於是敕<lb/>
<pb n="KR4h0139_WYG_174-30a"/>
有司集繪工即斯臺之雄壯寫丹青之肖容乃曰鄧禹<lb/>
勤勞維汝首建大諶協我丕緒嘉厥績之孔懋冠羣賢<lb/>
而莫伍維漢與光全師歸土維霸與俊摧莽之旅恂守<lb/>
河内運餉有度鐔討盧奴尅期而取好畤還定於齊涿<lb/>
陽夏安集於三輔參蘧奏雁門之捷全椒復江淮之宇<lb/>
岑彭破述樓船西下祭遵克嚻偽黨斯沮祝阿奮於銅<lb/>
馬阜城振於朱鮪劉耿邳彤之贊討朱祐葢延之效死<lb/>
曰萬曰景曰劉曰李河北邯鄲咸有可紀先登深入有<lb/>
<pb n="KR4h0139_WYG_174-30b"/>
若賈銚陷陣搴旗實為宫武至若王常率衆以來輔李<lb/>
通効力以佐兵竇融之慕義保民卓茂之治邑有聲是<lb/>
非一時之令器實葢世之庸勛雲以龍興風以虎從或<lb/>
周召之象徳或方虎之齊功躋吾君於湯武之聖軼斯<lb/>
世於髙宣之隆宜乎表著乎姓氏貌寫其英風煥弁冕<lb/>
以相輝森劒佩之青蔥進四臣以就列溥恩寵之大同<lb/>
隠馬援而不與表宅心之至公將俾聖子神孫紹圖繼<lb/>
厯知祖業之囏難思守保之靡忒司干城者亮選乎多<lb/>
<pb n="KR4h0139_WYG_174-31a"/>
才處廟堂者允擇夫有徳秩秩五朝濟濟列職亦復慕<lb/>
效而希恩想像而作式信聖皇之制作實萬世之準極<lb/>
豈徒侈夫衮繡之文章棟宇之赫奕志垂訓之大義擅<lb/>
一時之華飾哉亂曰赤符應期白水龍飛興皇基兮列<lb/>
宿降靈揚光耀精翊聖明兮惟聖繼聖重熈累盛思佐<lb/>
命兮煌煌曽宫丹青厥容表勛崇兮翼翼中興天開日<lb/>
明慶君臣兮匪君弗食匪臣弗乂訓後世兮猗我帝室<lb/>
千禩萬厯與天則兮<lb/>
<pb n="KR4h0139_WYG_174-31b"/>
　　麒麟閣賦<hi>有序</hi>　　　　　　　<hi>明</hi>朱　右<lb/>
大漢甘露二年海宇靜謐國家無事戎狄四裔罔不賔<lb/>
服臣順於朝上乃思股肱之美贊翊惟勤詔繪一十一<lb/>
臣於麒麟閣仍署官爵姓名曰大司馬大將軍博陸侯<lb/>
霍氏大司馬衛將軍富平侯張安世車騎將軍顏雒侯<lb/>
韓増後將軍營平侯趙充國丞相髙平侯魏相博陽侯<lb/>
丙吉御史大夫趙平侯杜延年宗正陽城侯劉徳少府<lb/>
梁丘賀太子太傅蕭望之典屬國蘇武用旌忠良昭乃<lb/>
<pb n="KR4h0139_WYG_174-32a"/>
勲烈俾垂刑世世臣幸際昌期仰瞻盛舉抃躍之餘謹<lb/>
拜手稽首而獻賦曰<lb/>
客有鄒陽生覽四極放東瀛道出褒斜憩於西京造司<lb/>
馬大夫而問曰葢聞聖皇之統御也道徳以為澤禮義<lb/>
以為輿動不謀身侈靡是規土木不作丹堊弗施今年<lb/>
命左馮翊右扶風即麒麟以繪像而粉飾乎儀容擾庶<lb/>
役鳩衆工務美麗壯觀而為是不急之功恐非所以示<lb/>
外夷宣皇風䝉竊惑焉大夫筦而笑盱衡而言曰何客<lb/>
<pb n="KR4h0139_WYG_174-32b"/>
惑之滋甚邪客不逺千里觀光上國覽宏規之博大而<lb/>
終莫之所得將君臣以自私而不知報功以崇徳敢述<lb/>
一二請留更僕生曰唯唯大夫曰在昔季世生民無主<lb/>
暴秦吞噬土殖封豕窫窳其人民桎梏其疆宇糜沸四<lb/>
海磔裂同氣元元為之不起於是下民哀籲以叫號上<lb/>
天降監而眷顧致命於我髙祖髙祖乃順天威奉帝敕<lb/>
叱咤生風揮霍斗極雷動電發機觸焱疾提劒而大呼<lb/>
民用以息遂度𢎞基恢帝業尊中國垂累業酇侯址基<lb/>
<pb n="KR4h0139_WYG_174-33a"/>
而經營奉春夾輔以贊協迺被廣路建宫闕倣太微之<lb/>
紫垣象陰陽以開闔乃考衆工撛瓌材畫堵成制天漢<lb/>
昭回楩楠豫章水陸而並徠迺植砥柱構桷榱樹棟桴<lb/>
之髙驤軼風雨於飛埃抗驪龍之雄吻凌雲烟於紫霓<lb/>
架虹梁於天半殷九堫而出雷逼星辰而欲近目炫轉<lb/>
而意迷繚以周圍之崇墉承以墄平之三階石渠通其<lb/>
傍金馬峙其西天禄接其右白虎縁其隈環列乎未央<lb/>
之宫隠映乎昆明之池聨屬建章嶻嶪乎崇臺接宣温<lb/>
<pb n="KR4h0139_WYG_174-33b"/>
俯清涼睇金華控玉堂儼神明之所居覲咫尺之天光<lb/>
世宗孝武重熈累洽錫嘉名之孔彰昭靈瑞之既獲斯<lb/>
閣之剏於國初而麒麟之名實元狩而有作維我皇上<lb/>
聰明天啓衷斷如神思廣漢道以昌後人於時腹心干<lb/>
城股肱臣隣殫謀竭慮效忠致身顯功名於當世咸際<lb/>
㑹於風雲有如博陸侯仗義秉節定萬世策豐功盛烈<lb/>
宜尊之而不名俾冠羣列張以忠勤韓以有守充國之<lb/>
制敵振威魏丙之廉貞忠厚同心輔治垂裕不朽劉杜<lb/>
<pb n="KR4h0139_WYG_174-34a"/>
之材智梁蕭之經術蘇武之節不辱炳炳乎嘉績其命<lb/>
繪事乃審厥像著其爵秩具爾瞻仰示之以勸功因之<lb/>
以昭賞率爾後昆表表相尚誠曠古所未舉而漢世之<lb/>
人望也猗歟盛哉且以形旁求良弼是賚太常之紀崇<lb/>
勲惟勵大享先王功宗厥配使黄河如帶泰山如礪金<lb/>
匱石室之藏昭貽後裔孰若儀刑赫赫照人耳目凜凛<lb/>
英氣照爛若爥殊渥寵榮莫維此之極也豈鯫生俗士<lb/>
所能測識哉客乃樂乎有聞如得而嘻撫手扼腕願起<lb/>
<pb n="KR4h0139_WYG_174-34b"/>
而頌之頌曰維天惠民篤生聖神承之以良弼統臨萬<lb/>
民爾公爾侯維大夫庶士罔俾不順媚於天子明明天<lb/>
子民之父母以君以師以教以撫乃資爾弼以長育其<lb/>
下總總爾民莫知所依彼飢欲食彼寒欲衣姦邪罔聞<lb/>
知以毒害殘糜維天降康乃致命於聖皇克生明良定<lb/>
爾下土方左右先後奔奏帝傍帝業是將維漢室再昌<lb/>
帝思臣節不顯忠烈非私有其功用臧羣哲有閣斯傑<lb/>
載岌載嶪麒麟效靈繢事孔列髙風以不滅<lb/>
<pb n="KR4h0139_WYG_174-35a"/>
　室宇<lb/>
　　味經堂賦<hi>有序</hi>　　　　　　　<hi>元</hi>陳　旅<lb/>
國子祭酒南陽孛术魯先生記味經堂以教其子而屬<lb/>
余賦之其辭曰<lb/>
人文疇宣昉庖犧兮犧曷為庖物之頤兮先精斡流有<lb/>
不可象索而聲窺兮神皇示人以至味匪顓火於釜鼒<lb/>
兮疇豐吾經味五而和六兮淳母淳熬雜然前陳兔薧<lb/>
之備滫瀡之沃兮鼎俎不薦在韋竹兮七挾不運載吾<lb/>
<pb n="KR4h0139_WYG_174-35b"/>
腹兮然而骨肉之滋匪酸甘也氣味之息匪苦鹹也味<lb/>
於舌者羣所餤也味於心者吾攸屬厭也緬長松之丸<lb/>
丸兮維禳之臯春雲蓊其承宇兮維書之庖宇有令子<lb/>
兮靜且弗教人方噬胏兮子之澤也以膏人方歠漿兮<lb/>
子之醇也以醪有畜之殷有澤之精兮子之食飲也恒<lb/>
取足而靡勞若夫大羮在豋𤣥酒在匏則吾將從先生<lb/>
求以遂吾染指之饕也<lb/>
　　賔月堂賦<hi>有序</hi>　　　　　　　<hi>元</hi>任士林<lb/>
<pb n="KR4h0139_WYG_174-36a"/>
永嘉葉伯幾士林識之西湖之上清風襲人真畏友也<lb/>
未幾遂為吾州師出其翁賔月堂圖俾賦之翁既分教<lb/>
江西逺在千里猶未覿也其詞曰<lb/>
南雁主人既堂成之夕天宇清新玉露横陳若有人兮<lb/>
駕言征東徘徊斗牛歌舊雨之不來歎浮雲之於我將<lb/>
有謁於主人之堂於是蜚廉揖至大夫掃門初猶讓登<lb/>
顏色未分久乃拾級流光若齊主人方坐堂上仰見玉<lb/>
人顧而樂之罷琴與書三揖入幃作而曰靜而清黙而<lb/>
<pb n="KR4h0139_WYG_174-36b"/>
明不將不寧應物無形此佳賔也吾嘗遇子逝川之上<lb/>
不沉不浮與時俱流又嘗覿子東山之巔不磷不緇清<lb/>
風自怡子不我賔而賔於誰今夕何夕寧不我規賔亦<lb/>
從容不覺前席若有言曰吾聞皎皎者易汙盈盈者易<lb/>
虧潛雖伏孔之昭明吾誠也食而見更而仰過吾資也<lb/>
是故大白若辱愳陰滓之或來也大盈若冲信滿盛之<lb/>
必移也吾知吾情而已又焉以規子為主人起謝入而<lb/>
謀諸婦洗觥具杓與賔相屬主人起飲賔不語主人起<lb/>
<pb n="KR4h0139_WYG_174-37a"/>
　舞賔不傴對影成三賔不去於是歌太白之詩屬坡仙<lb/>
　之句鸜鵒更寒天河東注主人既醉而寐賔去不顧<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_174-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚補遺巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_048-1a"/>
　欽定四庫全書<lb/>
御定歴代賦彚巻四十五<lb/>
　　治道<lb/>
　　　人鏡賦<hi>以主聖臣忠道光貞觀為韻</hi>　　　　<hi>唐</hi>闕　名<lb/>
　金為鏡兮其鑒則明人為鏡兮其象則精彼有取其昭<lb/>
　燭我方致乎和平廣霽而磨礱既至酌獻而邦家以貞<lb/>
　懸於心則四聽常朗寘於握而萬方不傾惟賢任賢自<lb/>
　聖傳聖守之則通幽洞冥執之乃窮理盡性致和樂功<lb/>
<pb n="KR4h0139_WYG_048-1b"/>
　逾止水之平徵古今道光仁夀之境比璿樞以潛運挂<lb/>
　靈臺而韜映是委照以無疲每含光而不競無鑒於水<lb/>
　自視於人曷容華之自飾惟道徳之所親功匪勤於鎔<lb/>
　範義將協於君臣斯乃至寳載光皇道辨物數之紛紛<lb/>
　洞晦冥之杲杲放之可包乎海嶽巻之可盈乎懷抱煥<lb/>
　乎發䝉皎若晴空光甚鑒兮塵不能翳徳若容兮物莫<lb/>
　能充以是為臣則獻可替否以是為鏡則進思盡忠斯<lb/>
　為理兮化洽斯為鏡兮照窮惟賢聖之光贊含英華而<lb/>
<pb n="KR4h0139_WYG_048-2a"/>
不散執一法而不回仰千齡而殊觀貞明而翹楚角逐<lb/>
皎㓗而羣邪冰泮兹鏡也克念則正㒺念則荒播無疆<lb/>
以垂範披六幽而散光燭明明而洞洞歷久久而煌煌<lb/>
聖作物覩鏡清寰宇驗成敗之原知榮辱之主我鏡在<lb/>
徳曽無盤龍之雕我鏡在心自有山雞之舞若然則皇<lb/>
唐邁徳於陶唐吾君齊聖於文祖<lb/>
　　金鏡賦<hi>以聖人握之以臨天下為韻</hi>　　　　<hi>唐</hi>韋模當<lb/>
大哉唐之為盛授寳歷兮握金鏡御乾符兮秉坤政順<lb/>
<pb n="KR4h0139_WYG_048-2b"/>
四時以立法侔上帝而作聖其徳惟新其照惟均金也<lb/>
者取剛克以成質鏡也者取清明之在身染之無汚磨<lb/>
而不磷守清淨以自立形大小而各陳是故傅咸擬之<lb/>
於良史莊氏比之於至人懿夫不鼓不鑄匪雕匪斲堅<lb/>
貞為義同匪石以居心溥博其功異明珠之在握見而<lb/>
後信動必先覺細察毫芒逺包海嶽處明難疲居昏不<lb/>
濁含清輝於寂默體𤣥化以希夷有以取象無得可持<lb/>
雖每分於動息終不渾於妍媸斯實百王之道也可以<lb/>
<pb n="KR4h0139_WYG_048-3a"/>
三光而揭之原夫司契之君端拱而理北辰定位南面<lb/>
恭已微其道之有孚必心鏡之為始何彊名於此意帝<lb/>
試言其所以豈非體合冲漠功優照臨茍遇物而必覽<lb/>
信緣情之所任皎皎團月既昏曉而常㓗沉沉精彩豈<lb/>
塵垢之能侵作此鏡焉生於化權無形象以流賞有光<lb/>
華而克全清明象水廣大配天討之不窮隨五行而往<lb/>
復韜之無際假六氣以周旋則知守寳者持之㒺捨於<lb/>
以宣化源統天下如是三皇之與五帝較我徳之殊寡<lb/>
<pb n="KR4h0139_WYG_048-3b"/>
　　握金鏡賦<hi>以聖人執持照臨寰宇為韻</hi>　　　<hi>唐</hi>王　棨<lb/>
至明者莫尚乎金鏡可類者莫先於聖心既施之於日<lb/>
用如握此以君臨有象必昭含萬靈於睿聖無幽不燭<lb/>
若百煉於宸襟稽夫稟氣於無形成功於至妙茍取喻<lb/>
於在掌詎有疲於屢照外發皇明中凝徳耀克符磨瑩<lb/>
之體允叶提攜之要故能洞達千里髙臨兆人尋𤣥而<lb/>
光彩盈手考理而貞明在身雖跂行喙息之微形容無<lb/>
隠信率土普天之士肝膽俱陳莫不深貯乾坤大極區<lb/>
<pb n="KR4h0139_WYG_048-4a"/>
宇誠非出匣以斯舉詎謂臨臺而下取㓗澈在心深沈<lb/>
似古笑飛鵲以將繞鄙芳菱而欲吐懿夫皎皎斯在兢<lb/>
兢自持異樞衡之是秉見藻鑑之無私所以辨愚知洞<lb/>
華夷豈惟分大小别妍媸塵垢不染英明在兹魑魅於<lb/>
焉而逺矣姦邪無所以藏之是知懸魏宫者難侔掛秦<lb/>
臺者莫及詎端拱而見舍諒臨朝而盡執孕玉燭以光<lb/>
動寫珠庭而影入盖以持察羣品非窺聖顔迥出聲身<lb/>
之表如存指掌之間事異軒皇得𤣥珠於物外功逾羲<lb/>
<pb n="KR4h0139_WYG_048-4b"/>
叔御白日於人寰宜乎永保清平長稱明聖當宣室以<lb/>
潔朗逗皇圖而輝映臣知六五帝而四三皇實由握乎<lb/>
斯鏡<lb/>
　　乾為金賦　　　　　　　　　<hi>宋</hi>范仲淹<lb/>
大哉乾陽稟乎至剛統於天而不息取諸金而可方外<lb/>
著元亨想有英而可覩中含變化知從革之靡常原夫<lb/>
聖人之作易也八卦成文百代為憲索隠而神道可極<lb/>
取形而物形可遁立夫乾也所以體乎髙明為彼金焉<lb/>
<pb n="KR4h0139_WYG_048-5a"/>
所以尚乎剛健觀其爻繫斯著擬議有倫此則端四徳<lb/>
而成象彼則列五行而效珍非同體於煥耀實比徳於<lb/>
貞純畫而成三三品之容可翫統而用九九牧之貢斯<lb/>
陳况乎運太始之樞履至陽之位冠三才而中正秉一<lb/>
氣而純粹萬物自我而資始四時自我而下施其動也<lb/>
直誰觀躍冶之姿其靜也専更想藏山之義豈不以乾<lb/>
之徳也至健於斯金之性也純剛在兹察之則宛若配<lb/>
之則宜其我道易知喻披沙而既得我功不拔如在礪<lb/>
<pb n="KR4h0139_WYG_048-5b"/>
以焉虧則知為汞未良喻馬安仰一則消釋而可待一<lb/>
則老瘠而何往曷若我取難得之寳匹始亨之象乾之<lb/>
運矣蓋造物而罔愆金之鑄焉亦制器而不爽有以見<lb/>
確然成務昭乎若金首萬化而道廣方百錬而旨深始<lb/>
終不雜於隂爻寧虞衆口上下皆稟於剛徳若遇同心<lb/>
美矣哉易之取舍有如此者仰運行之在上荷生成之<lb/>
親下故我后法乾元而居尊致王度之式如也<lb/>
　　金在鎔賦　　　　　　　　　<hi>宋</hi>范仲淹<lb/>
<pb n="KR4h0139_WYG_048-6a"/>
天生至寳時貴良金在鎔之姿可覩從革之用將臨熠<lb/>
燿騰精乍躍洪鑪之内縱横成器當隨哲匠之心觀其<lb/>
大冶既陳滿籝斯在俄融融而委質忽曄曄而揚彩英<lb/>
華既發雙南之價彌髙鼓鑄未停百鍊之功可待况六<lb/>
府㑹昌我稟其剛九牧納貢我稱其良因烈火而變化<lb/>
逐懿範而圓方如令區别妍媸願為軒鑑儻使削平禍<lb/>
亂請就干將國之寳也有如此者欲致用於君子故假<lb/>
手於良冶時將禁害夏王之鼎可成君或好賢越相之<lb/>
<pb n="KR4h0139_WYG_048-6b"/>
容必寫是知金非工而弗用工非金而曷求觀此鎔金<lb/>
之義得乎為政之謀君喻冶焉自得化人之旨民為金<lb/>
也克明從上之由彼以披沙見尋藏山是務一則求之<lb/>
而未顯一則棄之而弗顧曷若動而愈出既踊躍以求<lb/>
伸用之則行必周流而可鑄美夫五行之粹三品之英<lb/>
昔麗水而隠晦今躍冶而光亨流形而不縮不盈出乎<lb/>
其類尚象而無小無大動則有成士有鍛鍊誠明範圍<lb/>
仁義俟明君之大用感良金而自試居聖人天地之鑪<lb/>
<pb n="KR4h0139_WYG_048-7a"/>
亦庶幾於國器<lb/>
　　玉燭賦　　　　　　　　　　<hi>元</hi>羅　朋<lb/>
太璞析合璧出陽燧吐爝火息大明中天寒暑受職徳<lb/>
光被乎四表仁澤浹乎九域時暄燠於四序協隂陽於<lb/>
八極雨暘備皇極之休徴乾坤洽中和之盛徳兹其所<lb/>
謂玉燭而為太平之偉績者也然則是玉也非璋非瓚<lb/>
非圭非璧成不假於良工之琢粹不資於他山之石蓋<lb/>
崑山所不能産連城所不能易卞和不能持以獻其君<lb/>
<pb n="KR4h0139_WYG_048-7b"/>
藺侯不能懐以歸其國四海之大未足以為其匵萬鎰<lb/>
之重未足以擬其直惟太平之有象始獨著於當日然<lb/>
而玉非可燭奚假於義蓋玉以譬天下之温和燭以况<lb/>
乾坤之光霽四氣咸和斯為盛治然則是燭也不假燭<lb/>
龍銜照之力不假花蠭經營之勞張六合以為籠澤九<lb/>
有以為膏際陽明之盛時豈光彩之敢韜爾其洪鈞初<lb/>
轉草木光賁是為青陽淑氣畢至迨其赤璋薦斚火傘<lb/>
張空是為朱明長養奏功至於大火流西萬寳告成白<lb/>
<pb n="KR4h0139_WYG_048-8a"/>
藏協期秋氣夜横若乃服被𤣥璧氣應黄鐘𤣥英應候<lb/>
陽徳潛通蓋太和之周流通四序而莫窮於斯時也六<lb/>
合一家萬里一轂曰寒而寒曰燠而燠風七十二雨三<lb/>
十六塊兮不破條兮不觸祥輝上燭乎圓靈徳澤下浹<lb/>
乎坤軸非玉而玉光潤奪目非燭而燭光徹蔀屋故李<lb/>
巡以之擬徳輝束晳以之道陽明詩人以之歌大歴之<lb/>
盛賢士以之紀寳典之名蓋皆因爾雅之所紀而著夫<lb/>
當世之隆平者也洪惟我皇重華協帝至和坱圠隂陽<lb/>
<pb n="KR4h0139_WYG_048-8b"/>
燮理明照四方兮民無戴盆之歎玉音逺播兮野無抱<lb/>
璞之士企玉燭於前聞亶後調於今世鯫生何幸際此<lb/>
盛㑹方將叫閶闔呈琅玕錫金蓮之夜炬立玉筍之清<lb/>
班歌吾皇玉燭之盛垂萬世而不刋<lb/>
　　玉燭賦　　　　　　　　　　<hi>元</hi>曽　煒<lb/>
泰和絪緼坱圠無垠六合一元四時一春翳至治之氣<lb/>
象羌獨難於名言考昔賢之議論極形容之云云妙引<lb/>
物而比類揭玉燭之鴻名玉以喻温潤之有象燭以言<lb/>
<pb n="KR4h0139_WYG_048-9a"/>
炳燿之無邊若乃元氣運樞八表涵虚按四時而迭運<lb/>
播五行而不居徹光華兮上下達光耀兮八區托玉燭<lb/>
以為喻孰謂斯言之好譽匪膏流英匪石盤精匪璞而<lb/>
温匪燄而熒爾乃藍田日暖陽燧煙香銅環傳蠟衮衣<lb/>
佩蒼千里同温六合融光於時為春青且陽也祝融屆<lb/>
候大火紀星赤璋薦斚燭龍司盟紛紛黄埃四表囂塵<lb/>
於時為夏朱且明也火雲退舍玉律轉商瑶宇湛湛銀<lb/>
河煌煌畫屏光冷宵露戒凉於時為秋白而藏也葭管<lb/>
<pb n="KR4h0139_WYG_048-9b"/>
灰飛槱燎燠生麟定司烜滕六屑瓊八荒無垠炯為明<lb/>
冰於時為冬𤣥而英也洗瑤兔兮銀潢浴赤烏兮咸池<lb/>
時迭運以合璧駿昕晡而驅馳達孚尹於八極炳爥燿<lb/>
乎四時猗歟玉燭孰膺其時後有三代前有唐虞猗歟<lb/>
玉燭孰調彼元下則賢相上則聖君興懐古今俛仰宇<lb/>
宙晦冥隂雨之時常多乾坤光霽之日常少徳失於慘<lb/>
刻而少温潤澤流於昏暗而乏光明於是是玉之在漢<lb/>
晉隋唐者且化為燕石之偽而是燭之在漢晉隋唐者<lb/>
<pb n="KR4h0139_WYG_048-10a"/>
且熾為崑崗之焚寳典紀炎凉之候詩篇美大歷之年<lb/>
皆夸毗而至此寧有實而云然皇風載熈大人繼離太<lb/>
平有象千載一時孰抱璞而自衒孰爝火以自持方將<lb/>
賦玉燭以自慶又奚暇韞匵而韜奇<lb/>
　　玉燭賦　　　　　　　　　　<hi>元</hi>張天與<lb/>
聖元天地其道徳日月其光華既和而明既靖而嘉四<lb/>
時氣協玉邪燭邪予乃從之北遊於𤣥水之上相與觀<lb/>
光於國家道遇老人扶杖而觀徳化者迎謂予曰子知<lb/>
<pb n="KR4h0139_WYG_048-10b"/>
所謂玉燭之義乎予曰揭玉燭之名於書者非尸子之<lb/>
辭歟著玉燭之美於頌者非新羅之詩歟盖四氣和為<lb/>
玉燭非義主於四時歟老人莞爾而笑曰子知四時所<lb/>
以為玉燭之效矣亦知君徳所以為玉燭者歟請與子<lb/>
略陳之自有天地即有此玉燭兮為萬世開大平非玉<lb/>
之玉兮純和粹精不琱琢而盡美兮渾然天成非燭之<lb/>
燭兮光輝昭明不火傳而無窮兮洞照羣盲道而匪器<lb/>
兮神而匪形合明和之二徳為一徳兮是以有玉燭之<lb/>
<pb n="KR4h0139_WYG_048-11a"/>
名蓋夫玉燭之在天地古今兮得之則和順而光霽失<lb/>
之則乖戾而晦㝠昔者伏羲得之而人文宣朗兮顥顥<lb/>
皇風帝堯得之而四表光被兮萬邦時雍舜得之為重<lb/>
華兮文明温恭湯得之為丕顯兮明徳建中文武得之<lb/>
為辟雍兮致明和之極功雖皇王之時異兮而玉燭之<lb/>
徳同是故皇春熈熈兮至治馨香東郊日出兮海隅蒼<lb/>
蒼徳與氣潛兮恩従風翔此春之玉燭兮是為青陽南<lb/>
薰解愠兮正徳厚生離明當天兮穆穆迓衡長養萬類<lb/>
<pb n="KR4h0139_WYG_048-11b"/>
兮陽徳方亨此夏之玉燭兮是為朱明逮夫西昧無不<lb/>
照而朔幽無不明兮平秩平在之功成華斂而實兮元<lb/>
起於貞此秋冬之玉燭兮是為白藏之與𤣥英故吾聞<lb/>
昔賢以人君徳輝而謂之玉燭兮誠以君得顯而天下<lb/>
平微贊化之妙用兮其何以致天道順而四時行哉方<lb/>
今禮備樂和海晏河清天瑞宵降地符曉升而子方且<lb/>
覽徳輝來帝京其必歌玉燭之頌以洗新羅之陋習而<lb/>
發治世之正聲乎乃稽首而為之頌曰天徳上寧温如<lb/>
<pb n="KR4h0139_WYG_048-12a"/>
玉兮天光下照明如燭兮四序功成知化育兮吾君之<lb/>
徳吾民之福兮<lb/>
　　玉燭賦　　　　　　　　　　<hi>元</hi>歐陽朝<lb/>
繄崐崘之無分兮括至大之方輿暢二氣之充塞兮兆<lb/>
五行之感孚奠南北以為極兮斡造化之𤣥樞方東風<lb/>
之扇物兮欲萬彚之昭蘇輅青陽以為車兮旭翔陽於<lb/>
海隅玉光爛扶桑之津兮升燭龍乎天衢峨泰山之日<lb/>
觀兮呼吸通元氣於虛無漠青徐海岱之相襟帶兮何<lb/>
<pb n="KR4h0139_WYG_048-12b"/>
所無醴泉甘露之霑濡及南薰之解愠兮欲吾民之遂<lb/>
性立朱明以為旌兮祝融因之而布政瞰火維之遐陬<lb/>
兮燭離明於逺近儼宋衡而無山與之資兮乃上摩乎<lb/>
中天之一鏡惟荆揚江漢之相緜絡兮何所無嘉禾芝<lb/>
草之瑞應值蓐收之兆序兮欲萬寳之豐成乘白藏以<lb/>
為節兮耀華兎之清明壯西華之髙標兮鮮顥氣之精<lb/>
英雖梁雍黒水之不可既兮何所非雍熈之民逮𤣥㝠<lb/>
之司令兮欲四時之成嵗廓𤣥英以為府兮萬物又深<lb/>
<pb n="KR4h0139_WYG_048-13a"/>
根而固蔕峻恒岳之造天兮儷居庸而光霽雖冀州之<lb/>
盛大不可極兮何所非時雍之世忽臨睨乎四方兮陶<lb/>
同宇如一春有聖君之體乾兮冠軒昊之洪名有賢相<lb/>
之調元兮企伊周之大臣皦靈臺為光明之燭兮妙俯<lb/>
仰而彌綸溥太和元氣之流行兮若野馬之氤氳信玉<lb/>
非𤣥圃崑崙之寳兮燭非蘭膏蓮炬之珍爰取義於四<lb/>
氣之和兮於以贊貞元㑹合之昌辰書生之囿於太平<lb/>
兮思反躬而自朂讀爾雅而游於藝兮豈蟲魚之敢續<lb/>
<pb n="KR4h0139_WYG_048-13b"/>
聞登髙作賦可以為大夫兮猶自視夫小才之樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>所<lb/>
願心平而氣和兮庶可調吾心之玉燭<lb/>
　　振木鐸賦<hi>以孟春之月遒人徇路為韻</hi>　　　<hi>唐</hi>王　起<lb/>
國家敷文教布時令爰振鐸於九衢將採詩於萬姓上<lb/>
立其典將興詠之必聞下聽其音知従諫而則聖事且<lb/>
彰於嵗首禮無虧於春孟所以下訓是崇周官克敬亦<lb/>
既戒止居然可珍赫赫奕奕爛爛燐燐以金為鈴且嘗<lb/>
巧於懿匠剡木為舌將托音於下人及夫拂拭光生提<lb/>
<pb n="KR4h0139_WYG_048-14a"/>
攜彩發順一人之施令採四海之箴闕鐬鐬於遐邇之<lb/>
路杳若和鑾煌煌於前後之車爛如明月於以闡幽於<lb/>
以冥捜知政教之兹始表申嚴之所由動素手而知音<lb/>
愈出注清耳而其義可求色耀皇衢映遲遲而日麗聲<lb/>
揺紫陌隨獵獵而風遒昭彰有儀掌握成韻因木徳之<lb/>
將盛懐金聲而載振或聆之而胥悦或仰之而旅進豈<lb/>
比夫鼓有節而斯通雷發聲而先徇可以展六義可以<lb/>
陳四詩在道途而無壅致朝廷之允釐驚百衆以泠泠<lb/>
<pb n="KR4h0139_WYG_048-14b"/>
昭其聲也沃九重於翼翼失則革之鐸之為義也深鐸<lb/>
之為用也固虛其中而不屈圓其外而合度可以揚天<lb/>
之聲可以遵王之路令出不返知遒人之是司道之將<lb/>
行幸夫子之可喻故其鎔鑄式珍錯磨永新舊典斯考<lb/>
英聲克振既有符於𤣥化斯永保夫青春<lb/>
　　振木鐸賦<hi>以振文教而納規諌為韻</hi>　　　　<hi>唐</hi>白行簡<lb/>
國家古典修時令順命遒人之職執木鐸以徇本其教<lb/>
在每嵗之發生聴其音知羣物之始振於是官師傾聽<lb/>
<pb n="KR4h0139_WYG_048-15a"/>
道路咸聞採謳謠於多士延諷刺於大君外振金聲將<lb/>
發號而施令中含木徳貴偃武而修文所以應之如響<lb/>
従之如雲道達天和契宫商而成韻揄揚帝命獻詩頌<lb/>
而為羣懿夫一器維則萬人是效儆於有位佇従善而<lb/>
如流慎乃攸司固匪怒而伊教百官奉職而奔走萬族<lb/>
尋聲而騰趠觀乎四㑹五達舉而搖之溥天率土孰云<lb/>
逺而期赫赫於永代每鏘鏘於此時響不聞空能同誹<lb/>
謗之木聴猶在耳將陳誦諫之詩莫不獻其詞而諤諤<lb/>
<pb n="KR4h0139_WYG_048-15b"/>
帥其屬而師師靡其荒怠曷不肅祗士傳言而戾止工<lb/>
執藝而疇咨足以播祥風於地末闡皇明於天垂故夫<lb/>
聖之訢合詢芻蕘而聽納動而悦隨謀卿士之箴規乃<lb/>
知我武不施司馬之執奚為斯文未喪封人之喻攸宜<lb/>
徒云擊石拊石曷若恩斯勤斯與徳音而共暢載仁聲<lb/>
而逺馳則六變通神九成感物不足擅美而標奇也故<lb/>
我后振鐸以聳善喜人之敢諫俾夫下不瀆上不慢由<lb/>
和鈴之昭其聲致朝野之清宴<lb/>
<pb n="KR4h0139_WYG_048-16a"/>
　　振木鐸賦<hi>以發號施令王猷所先為韻</hi>　　　<hi>唐</hi>羅立言<lb/>
上方繼統大寳發號初年俾木鐸是徇彰皇恩而宣清<lb/>
韻乍分庶道乎無逺不浹長聲始振将表乎有開必先<lb/>
蓋欲由舊章布新令使有聞而必戒如審樂以知政徳<lb/>
音爰降義符招諫之君大典允敷道契多能之聖洪纎<lb/>
手運斷續風移始條貫以遐逺終激揚而廣施發千門<lb/>
以瀏亮儆三條而逶迤將警乎羣心斯乃有倫有要言<lb/>
提乎衆耳孰可不識不知且夫洞然諧音鏘爾立號豈<lb/>
<pb n="KR4h0139_WYG_048-16b"/>
比官師之職無勞有司之告則知君立教非鐸而不宣<lb/>
金有聲非木而奚道所以酌彝古典稽法前王範乎金<lb/>
蓋取乎剛徳示利振以木期在乎直言有章罔匪舌而<lb/>
是出信有聲而必揚鄙伐鼓之坎坎小和鈴之央央節<lb/>
奏中規周旋有序合椌楬諧律吕侈弇之制自異陶匏<lb/>
之音不舉動而逾出擊且殊於錞釪虚以和鳴懸匪勞<lb/>
於簨簴帶未央晨漏時與俱來混南山殷雷乍迷其所<lb/>
於以明盛禮於以揚王猷日聞四方聽思聰而廣被教<lb/>
<pb n="KR4h0139_WYG_048-17a"/>
覃萬國澤咸霈而周流或乃妙響清越緜緜將歇敢煩<lb/>
手於再振冀駭耳於一發客有觀光以成文願刋象魏<lb/>
之闕<lb/>
　　進善旌賦<hi>以設之通衢俾人進善為韻</hi>　　　<hi>唐</hi>李逢吉<lb/>
皇唐之與伊唐也濬哲文思異代同時咸進善以欽若<lb/>
又建旌以求之不進善焉何以延側陋之士不彰别也<lb/>
何以嘉讜正之詞是宜式創宏模聿陳令典綴析羽以<lb/>
藻耀植修竿之偃蹇相其地以崇樹所宜因其人以康<lb/>
<pb n="KR4h0139_WYG_048-17b"/>
莊是踐即之者有以翊聖瞻之者於焉遷善忠謇之徒<lb/>
風馳雲趨畢效臣節同膺帝俞猶金礪而君臣合契類<lb/>
土圭而形影相符迥立岧亭而克同國柄直行勁挺而<lb/>
自陟天衢由是悉索草茅㒺資介儐髙懸垂逮下之徳<lb/>
仰視知不言之信咸策足以員來思捐軀而自徇同於<lb/>
舞羽至誠之感必臻異彼弨弓非禮之招不進大哉求<lb/>
仁其必有因懿此標表本乎諮詢制其事者上惟允恭<lb/>
之帝集其下者衆皆可封之人是必隨謗木以用舍與<lb/>
<pb n="KR4h0139_WYG_048-18a"/>
諫鼓為等倫若夫容衛繁多制度奇詭𤣥蛇始務其厭<lb/>
勝翠鳳式崇乎侈靡熊虎之示勇則那日月之比崇徒<lb/>
爾寧有禆於啟沃且無取於率俾偉夫有臺有宫胡為<lb/>
乎途中所以闡於聖聰使無不通爰樹爰揭豈惟乎人<lb/>
悦所以尊彼雋傑使皆就列然後朝廷邁徳嗣於羲軒<lb/>
得賢方於稷卨躬好問之裕有知人之哲固以日奏於<lb/>
嘉言矧斯旌之攸設<lb/>
　　進善旌賦<hi>以設之通衢俾人進善為韻</hi>　　　<hi>唐</hi>陳　諷<lb/>
<pb n="KR4h0139_WYG_048-18b"/>
惟哲王儲精庶務示人降衷冀一善之咸覩俾羣情而<lb/>
大同抗以髙旌式觀於五達萃兹多士以聞乎四聰是<lb/>
用去疵厲而達幽仄和上下而宣徳風邦有道而無隠<lb/>
善如流而必通原夫創自堯心變昭漢列參夫析羽之<lb/>
制有類干旄之設名既匪於司常用有殊於掌節多通<lb/>
達之要㑹集寰海之賢哲每聞致主之言時得興邦之<lb/>
説足以見王臣之謇謇聖徳之孜孜示人有作虛已無<lb/>
私旌非善而罔進國非賢而不釐遵道員來懋徳音而<lb/>
<pb n="KR4h0139_WYG_048-19a"/>
親問擇隂斯止備獻替以陳詞敷一徳而見答俾兆人<lb/>
而賴之徒美夫因事立名教人示信略孤表以遥集掩<lb/>
羣才而得雋無勞負笈而來豈必繫轅而進於以光啓<lb/>
帝道輝映天衢陋燕昭之尊隗小齊景之招虞正以居<lb/>
中表𢎞道之在我直而端本知立徳之不孤於是野絶<lb/>
遺賢朝無闕典仰崇標而勸義臨廣術而來善豈比夫<lb/>
周聆木鐸之謠漢尚石渠之選方今酌憲前古肇康有<lb/>
人將葑菲而並采俾弓旌而是陳故野無逃名之士朝<lb/>
<pb n="KR4h0139_WYG_048-19b"/>
有俾象之臣舉善陟明振遺芳於虞帝率心敗徳矯覆<lb/>
轍於嬴秦然則庶績交修遐邇率俾儻片善之可録庶<lb/>
無疑於室邇<lb/>
　　進善旌賦<hi>以設之通衢俾人進善為韻</hi>　　　<hi>唐</hi>柳道倫<lb/>
帝堯有君人之大徳恢理國之令圖將啓納善之懐於<lb/>
四方之士乃立進善之旌於五達之衢所以訪政化之<lb/>
本招賢俊之徒告善員來故進而無妄聞善必納信言<lb/>
而有孚類諫鼓所陳同謗木之設彼思聞過而遷善此<lb/>
<pb n="KR4h0139_WYG_048-20a"/>
俾明善而就列善既陳而一人有慶旌既立而萬姓咸<lb/>
悦寧同旟旐之翩翩奚貴干旄之孑孑九達之上大逵<lb/>
之中直影而晴分瑞日孤懸而晝引祥風置之則上徳<lb/>
下布就之則下情上通既至者固當授之以禄將來者<lb/>
不假招之以弓初孰為此自陶唐氏制乃有常張而不<lb/>
弛嶷然而孤標獨立迥爾而中立無倚示華夏則綏之<lb/>
斯來化要荒而罔不率俾厥旌既陳盛徳日新使樂善<lb/>
之儔得因旌以進知建旌之意固惟善是親可以光被<lb/>
<pb n="KR4h0139_WYG_048-20b"/>
區宇統和天人比垂衣於百代異舞干於七旬繇是廣<lb/>
達四聰必徴片善咸望雲而就日若風行而草偃求其<lb/>
善理知百僚之師師采其善言得王臣之謇謇今大君<lb/>
聰明文思庶政無遺善以求人固以達於政矣旌可進<lb/>
善亦在推而廣之士有敦詩書懐忠信學頗師於鄒魯<lb/>
君幸逢於堯舜比潛鱗而待躍同弱羽之思振欣逢進<lb/>
善之時庶以善言而進<lb/>
　　進善旌賦<hi>以設之通衢俾人進善為韻</hi>　　　<hi>唐</hi>陳左流<lb/>
<pb n="KR4h0139_WYG_048-21a"/>
彼旌孑孑兮五達之中進善為名兮求善為功狀岧亭<lb/>
以戴日勢聳擢以凌空王者所以開讜諫之路作耳目<lb/>
之聰故帝堯設之道由此達洎我唐建也化乃斯通觀<lb/>
其迥立長衢孤標數仭麗晴天以獨出抗髙閣而爭峻<lb/>
體惟能正俾止惡而來觀影則不虧使言善而思進莫<lb/>
非明主求臣願聞所陳期乎啓沃之佐想夫股肱之人<lb/>
由是標格寰中萬姓瞻之以為準髙居物外九重隔之<lb/>
以為臬至乃不傾不危持堅孤絶非虹蜺之光欲拖豈<lb/>
<pb n="KR4h0139_WYG_048-21b"/>
日月之明能揭故邦無道則我斯廢邦有道則我斯設<lb/>
彼書謗之木安可與齊承露之盤何能並列吾君庶政<lb/>
允釐獻納是思多聞得賢之頌每詠補衮之詩猶恐化<lb/>
理未洽俊乂尚遺而彼士則可招矣在斯旌故宜立之<lb/>
且夫為干者其功尠為旌者其利淺曷若當天下之用<lb/>
進海内之善搜揚不倦道已盛於方今正直長存事足<lb/>
昭於古典况登於睿鑑旌之通衢人則是仰物豈能踰<lb/>
謂善建者手不可拔豈有力者負之能趨是知昔之設<lb/>
<pb n="KR4h0139_WYG_048-22a"/>
旌也其美如彼今之設旌也其美如此君若好善士皆<lb/>
可俾士有願歌乎聖徳庶無慙於末技<lb/>
　　進善旌賦<hi>以設之通衢俾人進善為韻</hi>　　　<hi>唐</hi>竇從直<lb/>
邈矣帝徳至哉聖謨廢置殊時古今合符孑孑之狀可<lb/>
觀將從五達孜孜之道斯表克協三無是以聳彼羣彦<lb/>
致之康衢願揚美以歸厚思獻忠而效孚故得繼以此<lb/>
信言由是進明揚既達且自殊於表閭謇諤必陳豈可<lb/>
同夫先俊觀其悠揚廣衝旖旎從風諒賢愚以咸覿固<lb/>
<pb n="KR4h0139_WYG_048-22b"/>
朝野而必同式委垂而下俯埃壒乍直指而上映晴空<lb/>
過之而凜然生敬仰止而卓爾在中茍厥志之有立當<lb/>
其誠以遂通俾其不進不止豈徒自西自東已哉俟爾<lb/>
貞烈自非虛設既異詩人之干旄匪同叔孫之緜蕞匪<lb/>
善奚取惟賢是謁彼謗木焉得而比矣諫鼓胡可而儔<lb/>
之茍匡救之惟徴我無爾詐而旌別之有制爾無我欺<lb/>
則賢既樂只人將率俾不獨翻曉日以搖搖獵輕風而<lb/>
靡靡至仁斯被至化為淳何必改舊然後為新矯前王<lb/>
<pb n="KR4h0139_WYG_048-23a"/>
之令徳酌古典之攸遵雖謨訓以克備尚芻蕘之是詢<lb/>
萬國欽風巖廊盡英髦之士百蠻向化版築無屠釣之<lb/>
人故知至徳在於求賢救世資乎擇善則設旌之道也<lb/>
為皇王之盛典<lb/>
　　進善旌賦<hi>以設之通衢俾人進善為韻</hi>　　　<hi>唐</hi>范傳正<lb/>
為君者莫大乎求賢審賢者莫先乎進善不立表以取<lb/>
則何朂人於自勉故我后纂唐徳酌堯典爰揭旌以建<lb/>
標若懸鑑而攸選其制惟新難乎所陳窴於朝懼來而<lb/>
<pb n="KR4h0139_WYG_048-23b"/>
有阻樹於野慮獻之無因於是施之五達之陌以招四<lb/>
逺之人乃析羽上插綴旄傍委映旭日之曈曈隨長風<lb/>
而靡靡孤標迥出中立無倚將舉事以舉言在率土而<lb/>
率俾儀神都聳康衢或斂衽以下過或峩冠以來趨善<lb/>
或可聞豈持之而有怍徳茍未進敢欺之而自誣旌因<lb/>
名而助順士修業以求進小人斯逺實曰不怒而威君<lb/>
子必臻可謂不言而信瞻之者其行勵仰之者其心愼<lb/>
非表善之為崇亦懲惡而能峻故得有善者不壅無媒<lb/>
<pb n="KR4h0139_WYG_048-24a"/>
者自通所以導人之志達帝之聰豈比夫舞干兩階徒<lb/>
有格苗之用繁纓七就何旌進善之功亭亭不撓奕奕<lb/>
斯設招一善而百善知歸納一人而萬人胥悦諒厥裁<lb/>
之為美與恒用而有别施之行馬豈得耀於朱門授乃<lb/>
元戎何貴偶夫全節藏器以待時與斯而若期惟事匪<lb/>
細惟賢是司儻片善可録至公不疑願佇立於旌下幸<lb/>
因兹而進之<lb/>
　　懸法象魏賦<hi>以正月之吉懸法象魏為韻</hi>　　<hi>唐</hi>蘇　珦<lb/>
<pb n="KR4h0139_WYG_048-24b"/>
建皇極者存乎正名體元命者存乎作程彼宗周之創<lb/>
業遂體制而縁情職命六官必先庚而著令歴分三統<lb/>
因建子而為正當是時也𤣥律司候黄鍾紀月伊嵗元<lb/>
之允初懿陽和之始發於是懸邦國之六典致象魏之<lb/>
兩闕俾萬人觀而取象罔敢逾越者也大矣哉示人有<lb/>
則布政惟時既當途而明矣亦浹日而斂之是則是效<lb/>
念兹在兹乃人君之大象諒王國之元龜是知象魏之<lb/>
章煥為故實分章授事典司非一或以理象為理人之<lb/>
<pb n="KR4h0139_WYG_048-25a"/>
規或以教象為教人之術觀之者仰而可見従之者貞<lb/>
而且吉俯黄道而髙懸與蒼龍而迥出法之不朽雖草<lb/>
創於前王體有可傳亦恢張於是日國家以務人為本<lb/>
以施命為先拱北極之六星庶官咸備張南端之雙闕<lb/>
舊典常懸是知大聖君臨名臣不乏欽承帝道足以為<lb/>
法以之安人其國斯廣敢引此以為喻亦因兹而取象<lb/>
懸法魏闕其教可以普施懸法禮闈其人可以外奬夫<lb/>
然則青雲可期於影響<lb/>
<pb n="KR4h0139_WYG_048-25b"/>
　　無逸圖賦　　　　　　　　　<hi>宋</hi>陳　普<lb/>
維叔旦相厥孤宅洛後歸政初慮君徳之不勤乃無逸<lb/>
而作書逺引商哲近陳祖謨進艱難之藥石攻躭樂之<lb/>
癰疽數百字之懇切七致意於嗚呼此誠萬世之龜鑑<lb/>
而人主不可一日無者也越厥開元有若臣璟圖而獻<lb/>
之星日新炳帝曰俞哉卿我戒儆出入起居莫不觀省<lb/>
然念六馬可調而氣難御槃水可捧而志難持以前殿<lb/>
之焚錦卒深宫之舞衣内蠱惑之已甚外姦邪之不知<lb/>
<pb n="KR4h0139_WYG_048-26a"/>
遺虎患乎漁陽濺鵑血乎峨媚由山水之一易遂顛沛<lb/>
而至斯後人哀之而不鑑之者多矣周公豈我欺也哉<lb/>
　　無逸圖賦<hi>有序</hi>　　　　　　　<hi>元</hi>方回孫<lb/>
唐宋璟手寫尚書無逸為圖以獻𤣥宗出入觀省<lb/>
繄廣平之持正兮念守成之惟艱思保治於開元兮格<lb/>
君心於燕閒念成周之太平兮姬旦惄焉而不敢安述<lb/>
迪哲之憂勤兮書無逸而監觀既先之以稼穡兮復怨<lb/>
詈之足患推夀考之有由兮皆敬徳之所關七嗚呼而<lb/>
<pb n="KR4h0139_WYG_048-26b"/>
興歎兮庶幾悟於艱難爰編録以為圖兮寫歴歴之披<lb/>
肝廣厦兮細氈披香兮嬋媛嗟聲色兮娛人孰觀者兮<lb/>
澹然圖鍼灸兮明堂圖功臣兮凌煙念股肱兮在目施<lb/>
輕刑兮無鞭况承平兮日久宜規警兮陳前箴大寳兮<lb/>
有初録金龜兮孰先背忠誠兮指畫冀心術兮迴旋睹<lb/>
盤逰之不敢兮節嗜好於逸田覽惟正之是供兮堅焚<lb/>
繡於初年思荒寧之祗懼兮省歌舞於梨園觀保惠之<lb/>
享國兮庶無惑乎丹餌之傳君心雖未至於此極兮臣<lb/>
<pb n="KR4h0139_WYG_048-27a"/>
不敢不為之先慮也與其慾已縦而莫收兮寧先時為<lb/>
此蚤計也况嵗月之遲暮兮寧忽焉而莫之顧也及壯<lb/>
盛而格非兮庶晩節之不吾悔也紛總總其獻樂兮吾<lb/>
獨心太師之為心靡遑遑其獻珍兮吾獨君成王之為<lb/>
君匪十漸之極疏兮敢數批於逆鱗乃寓意於圖書兮<lb/>
實援古以諷今彼有集書囊以為殿帷兮特昭儉以自<lb/>
遵疏列女於屏風兮彰黙識之精深豈若基七百郟鄏<lb/>
之鼎諧百篇金石之音雖山水易圖移後時之翫好而<lb/>
<pb n="KR4h0139_WYG_048-27b"/>
出入觀省猶大訓之昭臨是以鉅儒想遺意於千載豳<lb/>
風圖農事之諄勤於以進經筵之講兹不忘規諌之忱<lb/>
豈非豳風之詩表裏乎無逸而西山之忠丕承乎廣平<lb/>
迺今鳬鷖既醉持盈守成明良熙康賡歌虞廷所其無<lb/>
逸是法是遵非圖而圖昭揭五經股肱皋䕫姚宋曷名<lb/>
　　無逸圖賦　　　　　　　　　<hi>元</hi>胡一中<lb/>
維大臣之忠藎繄責難以事君丕重華之神聖尚罔逸<lb/>
之是箴儼商湯之祗敬視盤銘而日新慮保邦於未危<lb/>
<pb n="KR4h0139_WYG_048-28a"/>
亶為政兮在勤稽有唐之啓運由得人以致治懿明皇<lb/>
之靈承勵初心而劼毖時廣平之棐輔偕姚崇以獻替<lb/>
懼居尊之易肆故鮮終而或怠矧太宗之肇造逮髙枕<lb/>
而不安猶晩年之弗繼疏十漸兮開端念獻曝之日少<lb/>
吾如萌之十寒迺摭姬公之無逸爰寫圖而進言其言<lb/>
若曰臣璟再拜若稽古昔莫盛匪周八百其歴成王治<lb/>
隆公旦是式爰作書以申戒肆諄諄其啟迪懋王敬以<lb/>
作所惟無逸而乃逸知小人之攸依允艱難於稼穯追<lb/>
<pb n="KR4h0139_WYG_048-28b"/>
三宗之踵武咸寅畏而迪哲及文王之兢兢亦不遑於<lb/>
暇食助冲人之徳顯克佩服而無斁宜蒼姬之永年夫<lb/>
孰後代之能及羌聖人之法天壹至誠之無息茍怠心<lb/>
之不慎恐終累乎大徳且殷鑒之不逺警亡隋而惕惕<lb/>
恭獻圖於丹扆願觀省於出入猗歟論道兮經邦在一<lb/>
言兮可興曰勤政而務本斯御樓之有名復戒奢以示<lb/>
儉焚珠錦於彤庭實由覽於兹圖式往聖之儀刑並九<lb/>
齡之金鏡開冕旒之聰明既君心之一正宜乎底開元<lb/>
<pb n="KR4h0139_WYG_048-29a"/>
之太平嗟乎志既驕兮易滿氣與居兮易移何豔媚之<lb/>
一蠱忽有忘乎前規既姚宋之莫起寧諫疏之復來尚<lb/>
斯圖之在目捫朕心之忸怩繪山水以改觀聊盤遊而<lb/>
自怡奏霓裳以入畫媿豳雅之歌詩既當時之罔悔俾<lb/>
後人之是悲竊有感乎崔植之進誡援先正而陳辭誶<lb/>
曰無逸有書周祚長兮無逸有圖唐室昌兮克念作聖<lb/>
罔念狂兮敬勝怠吉曷不蘉兮欽惟皇元軼盛唐兮明<lb/>
良相逢治具張兮謇將獻賦耿鐵腸兮遐哉邈乎周公<lb/>
<pb n="KR4h0139_WYG_048-29b"/>
其有光兮<lb/>
　　無逸圖賦　　　　　　　　　<hi>元</hi>汪克寛<lb/>
粤有好古書生博雅搜奇閲几上之冊絶編中之韋覽<lb/>
商周之逸蹟暏漢唐之懿儀涉獵前昔究竟無遺秘閣<lb/>
主人見而問之曰子亦嘗聞唐人之無逸圖乎演往聖<lb/>
之箴規易明君之翫娛維良相之偉制實盛代之𢎞謨<lb/>
也盍抽子秘思攄子逺謀探訓詁之賾闡方策之腴摭<lb/>
芳逞妍而為余賦諸書生曰唯唯繄唐中葉實惟明皇<lb/>
<pb n="KR4h0139_WYG_048-30a"/>
式遏冦攘克正紀綱嗣睿而帝既安且平虎皮包刃鵠<lb/>
板收英爰得宋璟股肱之良敷陳治道討尋憲章璟乃<lb/>
思曰繄人君之履位如臨深而捧盈宜處逸而思囏宜<lb/>
旰食而遑寧於是寫周書無逸之圖為唐皇克己之銘<lb/>
不飾不文不丹不青惟取周公旦之數語所以戒成王<lb/>
之守成者也念聖人之逺慮懼嗣王之暇逸獻無逸之<lb/>
嘉謨陳艱難於稼穡於以戒夫怠荒於以勉夫兢業考<lb/>
歷代之隆規敷祖考之𢎞績嗚呼七歎感慨乎今王之<lb/>
<pb n="KR4h0139_WYG_048-30b"/>
心不敢五言鑒觀乎前哲之徳於觀逸於遊田再四為<lb/>
之丁寧生則逸生則逸反覆為之戒飭陳享國之久近<lb/>
論得壽之隆嗇是皆以昏為懲而以善為則也璟之圖<lb/>
之必精緻而詳極明皇觀之宜亦感省而修慝矧夫九<lb/>
齡進金鑑之録藴古遺大寳之箴賢臣交納乎忠言賢<lb/>
君亦謹於操心故迴奢為儉戒荒為勤燬殿庭之綺繡<lb/>
郤錦坊之織絍是宜開元之盛治遂與貞觀而比倫也<lb/>
夫何賢輔既往侈心遽萌肆情慾於玩好易山水於扆<lb/>
<pb n="KR4h0139_WYG_048-31a"/>
屏霓裳羽衣稔宴安之鴆毒槃盂觴豆忘古道之典刑<lb/>
弗致蕭牆之警卒罹馬嵬之行蓋無逸之戒明皇不能<lb/>
愼終以如始是以樂極而患生方今聖皇宵衣圖治篤<lb/>
緝熈之學繼纂成之志有皋䕫以論思有伊吕以獻替<lb/>
固不假宋璟之為圖而可以軼成周之盛治也秘閣主<lb/>
人展然而笑曰子之述是蓋將致吾君於唐虞躋斯世<lb/>
於雍熙異於圖混一而賦大都陳謟頌而翊佞䛕者矣<lb/>
吾為爾歌之以發其餘歌曰公旦輔周厪奨勸兮無逸<lb/>
<pb n="KR4h0139_WYG_048-31b"/>
數策垂寳訓兮宋璟制圖有條不紊兮惜哉唐皇功虧<lb/>
九仭兮猗歟我皇勤勞克謹兮保惠黎民延億兆而有<lb/>
永兮<lb/>
　　梓材賦<hi>以理材為器如政之術為韻</hi>　　　　<hi>唐</hi>郤　昂<lb/>
匠人度有山之梓相文木之理既因性而是度又從繩<lb/>
而可擬故輪桷適任棟梁資始隂陽之體叶時檃括之<lb/>
形中軌飾其象乃圖之以鳥獸諧其音必均之以宫徴<lb/>
茍可擇於棫樸亦何殫夫杞梓徒觀其破擁腫斲瑰材<lb/>
<pb n="KR4h0139_WYG_048-32a"/>
攢節迸集斜文洞開蜀柿落而雨足交洒郢斤運而風<lb/>
聲飇來伐之丁丁奐蹙貍之斑首斲之槖槖碎空穴之<lb/>
青苔巧無匪制庸無所施因心則達觸物能為初㑹方<lb/>
以成矩乍投圓而得規削斲同功準量成類方資剖劂<lb/>
之力乃作馨香之器厥若選徳以序辨官以位誠當正<lb/>
直而無頗亦何患乎綱紀之紊隧小既以此大無不如<lb/>
文公立號以化俗康叔省功以愼儲仁義有常剛柔貴<lb/>
識其虚實寛猛相濟勤苦務知其疾徐教在洽人毖於<lb/>
<pb n="KR4h0139_WYG_048-32b"/>
出令亦猶代大匠斲罕或不傷其性俾夫來者式遵前<lb/>
聖且修短得喪亦奚其為政森彼灌木工則度之有倫<lb/>
有要念兹在兹展矣君子如何勿思思不越乃心逸於<lb/>
人也明其采章於木也須其丹漆瞻濟濟之榛楛懿彬<lb/>
彬之文質雖非班扁之奇妙敢獻斲輪之良術<lb/>
　　梓材賦<hi>以理材為器如政之術為韻</hi>　　　　<hi>唐</hi>魏　縝<lb/>
昔成王纂位周公輔理命爾康叔尹兹殷士既因命以<lb/>
申勸欲善終而令始述文武之所修陳藝術之攸起播<lb/>
<pb n="KR4h0139_WYG_048-33a"/>
英聲於典訓揚芬烈於國史則知上之化下如梓之材<lb/>
遵繩墨以運思受鎔模於簡能其度木也佇林衡之畢<lb/>
選其取制也仰倕和之所開於是既勤樸斲惟所云為<lb/>
奚兹服用靡尚精奇信其有益取於無私工必止其淫<lb/>
巧物欲稱其事宜去雕鏤所以昭代俗之反素塗丹雘<lb/>
所以知禮義之攸施擬古呈功勸象制器或因事以立<lb/>
法亦憑質而託類臨時通軌開物以利乃作誥於聖人<lb/>
俾流戒於在位凡教在始而法在初莫不念乎梓匠愼<lb/>
<pb n="KR4h0139_WYG_048-33b"/>
爾攸居茍方圓之失理是風化之蔑如故王者削殷跡<lb/>
述周令汲汲賢良孜孜善政招延俊造以輔明盛偉夫<lb/>
立徳垂訓名言在兹凡百斧藻各共乃司勿謂幽昧神<lb/>
其聽之自然片善無遺羣材靡失輪桷兼採棟梁並出<lb/>
實有補於大厦方見用於王室擅髙曽之規矩騰雅頌<lb/>
之洋溢闡無疆之淑懿成不朽之政術<lb/>
　　梓材賦<hi>以理材為器如政之術為韻</hi>　　　　<hi>唐</hi>梁　洽<lb/>
立政施教能簡則理為器擇材唯良是視政有孚而可<lb/>
<pb n="KR4h0139_WYG_048-34a"/>
大器自斲而稱美學古入官斯可已矣故周公設誡取<lb/>
鑒梓材百工飾化以物作萬勢曲成而象開栢之可伐<lb/>
而取諸新甫松之可斷而美於徂徠何備用之徴要信<lb/>
崇功而大哉觀夫良匠掄木知無不為盡力以獻藝因<lb/>
材而合規勤樸斲而去夫濫窳尚儉素而昭於軌儀智<lb/>
者相物後人述器得成風之妙窮運斤之利或經緯乎<lb/>
隂陽亦法象乎天地上棟下宇資丹雘之餘飾從有之<lb/>
無通舟車乎逺致嘉兹義之可分而發昭乎在位是尋<lb/>
<pb n="KR4h0139_WYG_048-34b"/>
是尺其檉其椐每從繩而則正異投刃而皆虛觀梓匠<lb/>
之斲矣吾是知為政之所如材之既度可施於政若意<lb/>
匠以合則必由庚而在詠侯其偉而念兹在兹政有善<lb/>
人則不欺山有木工則度之材有常質政則匪一每呈<lb/>
器而受用亦相時而陳術夫如是諧利貞保元吉信前<lb/>
賢之濟代豈小人之能悉<lb/>
　　梓材賦<hi>以理材為器如政之術為韻</hi>　　　　<hi>唐</hi>王　澄<lb/>
猗嗟掄材者梓必將有以掄者動不妄施材者用之為<lb/>
<pb n="KR4h0139_WYG_048-35a"/>
　美塗其丹雘之色契乃斲雕之理成乎器用孰不勤止<lb/>
　則知能者軌物其利博哉達於道必獲乎象酌於事實<lb/>
　在乎材材㒺不奇戒乎不知應時可重匪飾胡為須度<lb/>
　長而絜大諒方矩而圓規役是司者勉矣厥宜亦猶徳<lb/>
　必輔人材不假器人失徳而奚取器非材而奚利材濫<lb/>
　則過於梓人徳乖則失乎爾位其有取非輪桷性實散<lb/>
　樗以不材而見棄思入用其焉如豈比山有之亦修短<lb/>
　惟準工度也而削理有餘既罕節而抱直成大厦之厥<lb/>
<pb n="KR4h0139_WYG_048-35b"/>
　居者哉夫如是則工以理材為難國以教人為聖聖體<lb/>
　材而存道材象道而成政𢎞之在人愼乃出令藏器俟<lb/>
　時人罔越思達乎至極欽哉有司惟試可矣以材校之<lb/>
　守而勿失其徳秩秩以人觀材以材觀實非獨陳伊周<lb/>
　之𢎞義將以翊我唐之政術儻小材之不遺願雕煥於<lb/>
　兹日<lb/>
　<lb/>
御定歴代賦彚卷四十五<lb/>
</p>
<p>
</p>
  </div>
</body>
</text>
</TEI>
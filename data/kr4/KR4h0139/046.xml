<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_046-1a"/>
　欽定四庫全書<lb/>
御定歴代賦彚巻四十三<lb/>
　　治道<lb/>
　　　王者父事天兄事日賦<hi>以子弟誠賢國家靡失為韻</hi>
　　　　　　　　　　　　　　　　<hi>唐</hi>浩虛舟<lb/>
　二儀覆載徳之廣者唯天三光照臨明之大者唯日故<lb/>
　王者於天也父事無怠於日也弟恭靡失布和施令將<lb/>
　成不宰之功明目逹聰欲亞無私之質當其萬邦作貢<lb/>
<pb n="KR4h0139_WYG_046-1b"/>
　四海為家仰元氣而晨昏靡隔指陽精而伯仲非賖草<lb/>
　色難窮屢軫南陔之戀棠隂易匿常思棣萼之華所以<lb/>
　化洽中原祥臻上國法寒暑觀從政之道無薄蝕見相<lb/>
　容之徳登封泰岳猶疑陟岵之時展禮東郊似望在原<lb/>
　之力愛敬無斁恪恭盡䖍窺一氣異歴山之泣攀六龍<lb/>
　為荀氏之賢覆燾成功且異靡瞻之義古今垂象難窮<lb/>
　以長之年且夫致敬唯精傾心仰止誰嬰同席之亂誰<lb/>
　效攘羊之旨曽聞有闕逺懐㡬諫之心每懼曰明寜有<lb/>
<pb n="KR4h0139_WYG_046-2a"/>
逺逰之理所以惟法前哲規後嗣播洪猷恢至美教天<lb/>
下之為人子者矣又若卑已謙恭端心愷悌同明無終<lb/>
鮮之歎可愛有既和之體桑榆未及魯衛之道咸興葵<lb/>
藿皆傾管蔡之讐不啓所謂扶枝葉固根蔕播仁風匡<lb/>
大禮教天下之為人弟者矣範人倫者莫先於元首遵<lb/>
孝理者在致乎精誠必有尊也天其父必有先也日其<lb/>
兄九服洽和若嗣髙於廣大萬機洞照契承照於貞明<lb/>
故得孝道日彰休聲風靡指圓蓋兮欽若仰紅輪兮翼<lb/>
<pb n="KR4h0139_WYG_046-2b"/>
爾由是海内無賊子姦臣吾君如此<lb/>
　　祭法天道賦<hi>以君子之祭能合天道為韻</hi>　　<hi>宋</hi>文彦博<lb/>
稽立言於往典考至徳於明君承大祭以無忒法髙穹<lb/>
而有聞初祀為儀隨時之義寜爽蘋蘩致潔用天之道<lb/>
爰分昔者明王古之君子著誠將格於祖考昭孝遂嚴<lb/>
於禋祀必防黷祭之失乃協奉先之美所以法乾造以<lb/>
無違順天時而有紀外盡物而内盡志既表僾然春曰<lb/>
禘而秋曰嘗皆符倬彼禮無違者神其饗之順寒暑往<lb/>
<pb n="KR4h0139_WYG_046-3a"/>
來之節感隂陽代謝之宜簠簋斯陳怵惕於履霜之候<lb/>
黍稷是薦齋莊於濡露之時然則域中四大實本於天<lb/>
禮有五經莫崇乎祭伊祭典之克舉與天道而相契不<lb/>
踈不數爰遵奉若之規是享是宜蓋得欽崇之制是知<lb/>
威儀抑抑夙夜兢兢將惟馨而是薦在無變以為能感<lb/>
於神明舉十倫而寅奉行其典禮循四序以欽承故得<lb/>
愉愉之忠是伸穰穰之福可納或宗祀之怠棄則禍淫<lb/>
而暗合不然則何以嵗祈百穀涓辰日以郊耕君主五<lb/>
<pb n="KR4h0139_WYG_046-3b"/>
行體盛衰而祖臘則知將制其祭必本於天於以表乎<lb/>
思孝於以示乎承乾率神而從固未彰於純嘏被衮以<lb/>
象可同致於吉蠲偉乎潔彼踐籩具其蕰藻欲恭致於<lb/>
薦享皆㝠符於穹昊是則葛伯之為仇焉知天道<lb/>
　　王道正則百川理賦　　　　　<hi>宋</hi>江　洐<lb/>
物格大順化由至公本一道以持正致百川而㑹通庶<lb/>
政修明端若承天之意衆流協應沛然行地之中嘗聞<lb/>
宰物之工提平在聖大而覆載者既輔相以徳廣而融<lb/>
<pb n="KR4h0139_WYG_046-4a"/>
結者皆管攝以政故彼災祥擊乎邪正惟王有歸往之<lb/>
義蓋在為公而水存平準之稱遂皆得性何則明審刑<lb/>
罰持循紀綱亶聰明而作后一好惡以遵王執此之政<lb/>
兮堅若金石行此之令兮信如隂陽有猷有為屏邪心<lb/>
於黨附或源或委暢柔徳於靈長由是温洛效珍榮河<lb/>
薦祉若江漢焉莫不歸其潤若畎澮焉莫不循其理民<lb/>
自絶於昬墊物大䝉於豐美坦周人之砥道率履大中<lb/>
協夏后之神功敉寜洚水豈非徳之隆者髙深逺近而<lb/>
<pb n="KR4h0139_WYG_046-4b"/>
必及道之公者徧覆包含而不偏博既通於化育幽遂<lb/>
達於淵泉上廣堯仁有既陂之九澤下殊幽暴無皆震<lb/>
之三川况夫中和發於聖誠精祲交於神造萬物之類<lb/>
尚率育而總總五行之本宜分流而浩浩平康在治兹<lb/>
咸敘於彞倫脈絡交通遂安行於故道向若所持悖繆<lb/>
所向阿私或盛外家之寵或簡宗廟之儀害既作矣時<lb/>
將殆而白馬沉而福益逺金堤塞而民已疲是以雅什<lb/>
貽譏益念沸騰之失漢臣建白重興涌溢之悲殊不知<lb/>
<pb n="KR4h0139_WYG_046-5a"/>
水之為功物資其澤以之浸潤也其功倍以之灌溉也<lb/>
其利百然而䟽𨗳則莫勝其勞壅塞則悉罹其厄惟王<lb/>
道公正而不頗自然順適<lb/>
　　畏天者保其國賦<hi>以祗畏天道能守其國為韻</hi>　<hi>宋</hi>歐陽脩<lb/>
聖人以凝命恭默膺圖肅祗爰務畏天之義但彰保國<lb/>
之規惟帝難之翼翼固欽於乾徳為人上者兢兢慎守<lb/>
於邦基用能御寳位而惟永隆昌運以咸熙者也探齊<lb/>
王之式陳懿子輿之所謂將設治民之術先本為君之<lb/>
<pb n="KR4h0139_WYG_046-5b"/>
貴且曰天惟簡在誠由乎不敢荒寜國乃治平是宜守<lb/>
乎克自抑畏恵此方國欽若昊天實克遵於慄慄示無<lb/>
爽於乾乾慮威宣咫尺之間所以嚴恭罔怠致疆啟幅<lb/>
員之内所以厎定無愆蓋由仰髙明以惟勤遂邦家而<lb/>
永保又新之戒斯在無逸之篇可考順帝之則始敦危<lb/>
懼之誠俾民不迷終得阜安之道豈不以天者本降鑒<lb/>
而是顯國者在緝綏而以興畏乎天表降鑒之其邇保<lb/>
乎國示緝綏而可憑審雖休勿休之理遵日慎一日之<lb/>
<pb n="KR4h0139_WYG_046-6a"/>
稱是故懼無菑以為懐是楚莊之勿伐不敢康而在念<lb/>
識周成之有能夫如是則垂拱是圖持盈可久不遑啓<lb/>
居兮以圓靈之是奉無敢暇豫兮以中區而自守昭事<lb/>
而宜乎宗社咸寜之旨攸同欽承而恵彼民人設險之<lb/>
功何有不然又安得惟寅謹爾匪懈昭其蓋足憚於覆<lb/>
燾必克固於蕃維周詩垂陟降之文亦足畏也洊雷著<lb/>
脩省之説於時保之至哉闡繹聖猷鋪昭皇極眷戁悚<lb/>
以為本在撫綏而作式有以見惟天為大而君則之故<lb/>
<pb n="KR4h0139_WYG_046-6b"/>
定於萬國<lb/>
　　應天以實不以文賦　　　　　<hi>宋</hi>歐陽脩<lb/>
天災之示人也若響應聲君心之奉天也惟徳與誠固<lb/>
當務實以推本不假浮文而治情彼雖不言謫見以時<lb/>
而下告吾其脩徳禍患可消於未萌臣聞天所助兮惟<lb/>
善則降祥徳茍至兮雖妖而不勝皆由人事之告召然<lb/>
後天心之上應若國家有闕失之政則當頻見於衆災<lb/>
欲人主知戒懼之心所以保安於萬乗臣請述當今之<lb/>
<pb n="KR4h0139_WYG_046-7a"/>
所為引近事而為證至如陽能和隂則雨降若嵗大旱<lb/>
則陽不和隂而可推隂不侵陽則地静若地頻動則隂<lb/>
干於陽而可知又如黒者隂之色晦者隂之時或暴風<lb/>
慘黒而大至白晝晦冥而四垂日食正旦雨氷木枝如<lb/>
此之類皆隂之為蓋隂為小人與婦女又為大兵與蠻<lb/>
夷若四方之為患則羣隂之失宜故天象以此告吾君<lb/>
不謂不至陛下所宜奉天戒不可不思是謂應以實者<lb/>
臣敢列而言之若夫慎擇左右而察小人則視聽之不<lb/>
<pb n="KR4h0139_WYG_046-7b"/>
惑肅清宫闈而減冗列則恭儉而成式况乎逺佞人者<lb/>
孔宣父之明訓放宫女者唐太宗之盛徳又若西師久<lb/>
不利宜究兵弊而改作叛羌久未服宜講廟謀之得失<lb/>
在陛下之至聖行此事而不忒庶天意之可回雖有災<lb/>
而自息方今民疲賦斂之苦又值饑荒之年貲財盡於<lb/>
私室苗稼盡於農田劫掠居人盜賊並起流離道路老<lb/>
幼相連陛下視民如子覆民如天在於仁聖非不矜憐<lb/>
故徳音除刻削之令赦書行賑濟之權然而詔令雖嚴<lb/>
<pb n="KR4h0139_WYG_046-8a"/>
州縣之吏多慢人死相半朝廷之恵未宣天至髙逺也<lb/>
惟可動以精誠民之休戚也皆繫君之好尚惟善政之<lb/>
能恵則休符之並貺富有四海之大獨制萬民之上一<lb/>
言之出兮誰敢不從百事責實兮自然無曠發號施令<lb/>
在聖意之必行變災為祥則太平之可望今漢史有五<lb/>
行之志尚書有洪範之文願詔侍臣之講説許陳古事<lb/>
於聽聞可以見自召妖災雖由於時政能招福應亦自<lb/>
於明君故禾偃於風表周王之覺悟雉鳴於鼎成商帝<lb/>
<pb n="KR4h0139_WYG_046-8b"/>
之功勲蓋恐懼修省者實也在乎不倦祈禳消伏者文<lb/>
也皆不足云臣生逢納諫之聖明不問直言之狂斐惟<lb/>
冀愚忠之可採茍避誅夷而則豈蓋賦者古人規諫之<lb/>
文臣故敢上干於旒扆<lb/>
　　陽禮教讓賦　　　　　　　　<hi>宋</hi>范仲淹<lb/>
聖王制陽禮於百姓興民讓於九州覩射飲之斯在知<lb/>
政教之所由我弓既張觀徳之風遐被朋酒斯享序賔<lb/>
之義咸修觀其司徒之職既揚王者之教云下使穆穆<lb/>
<pb n="KR4h0139_WYG_046-9a"/>
而鄉飲俾濟濟而燕射將以菰矢之利習彼威儀復於<lb/>
樽俎之間宣其教化至若洞啟澤宫射夫來同内叶和<lb/>
平之志外敦亷順之風揖讓而升非尚六鈞之勇進退<lb/>
可庶不矜五善之功此射之讓也邦教攸崇又若以年<lb/>
以品㑹於鄉飲在獻酬之無謬居長幼而必審貴賤位<lb/>
矣三賓之象不踰和樂興焉百拜之容弗寢此飲之讓<lb/>
也國人是稟則知邦禮循循以教萬民所以安天下於<lb/>
不競所以教域中之有倫射不主皮息争心於君子酒<lb/>
<pb n="KR4h0139_WYG_046-9b"/>
以成禮導和氣於鄉人是知用之而在化可久廢之而<lb/>
其化則不斯射也可以止其暴亂斯飲也可以樂其富<lb/>
夀所以反當仁之義以勸四方遵成魄之規用寜九有<lb/>
然則謂其陽也取其吉而為名謂其讓也取其和而不<lb/>
争於以見莫善於禮於以見與世作程侯以明之罔替<lb/>
君臣之義禮無違者遂諧賓主之情遂使徳藝可觀忿<lb/>
肆遄已乃沿事以興教蓋因時而立紀故聖人務焉則<lb/>
違之者寡矣<lb/>
<pb n="KR4h0139_WYG_046-10a"/>
　　政在順民心賦　　　　　　　　<hi>宋</hi>范仲淹<lb/>
王者廣育黔首誕布皇明闡邦政而攸敘順民心而和平<lb/>
振窮恤貧必俯從於衆望發號施令實允叶於羣情昔管<lb/>
子以祖述大猷發揮眀主垂教之言斯著為政之方可覩<lb/>
以謂逆其民而理者雖令不從順其民而化焉其徳乃普<lb/>
是以究其所病察其所宜禮應時而沿襲教隨俗以彰施<lb/>
欲求乎廣所及也必在乎俯而就之彼患困窮我則躋之<lb/>
於富庶彼憂苛虐我則撫之以仁慈於以見百姓為心萬<lb/>
<pb n="KR4h0139_WYG_046-10b"/>
邦惟慶無一物不得其所無一夫不遂其性所以感其和<lb/>
氣所以謂之善政故得上下欣合莫聞不協之謀遐邇悦<lb/>
隨每覩易從之命豈不以政者為民而設民者惟政是平<lb/>
違之則事悖順之則教興乃古今之必重實賢聖之所能<lb/>
亦猶梓匠任材因曲直而制作化工造物隨大小而陶甄<lb/>
是以布政從民者黎元克信驅民從政者羣心不狥思柔<lb/>
逺而能邇必去逆而效順舉刑罰罪因衆棄而方行列爵<lb/>
養賢由僉諧而後進懿夫施此彞倫洽彼生民在上者弗<lb/>
<pb n="KR4h0139_WYG_046-11a"/>
私其欲居下者孰敢不遵務材訓農皆因民之所利布徳行<lb/>
惠常捨已以從人今我后稽古省方順時察俗上克承於天<lb/>
道下弗違於民欲有以見善與物之咸亨實無幽而不燭<lb/>
　　通其變使民不倦賦<hi>以通物之變民用無倦為韻</hi>
　　　　　　　　　　　　　　　　　<hi>宋</hi>蘇　軾<lb/>
物不可久勢將自窮欲民生而無倦在世變以能通器<lb/>
當極弊之時因而改作衆得日新之用樂以移風昔者<lb/>
世朴未分民愚多屈有大人卓爾以運智使天下羣然<lb/>
<pb n="KR4h0139_WYG_046-11b"/>
而勝物凡可養生之具莫不便安然亦有時而窮使之<lb/>
弗鬱下迄堯舜上從軒羲作綱罟以絶禽獸之害服牛<lb/>
馬以紓手足之疲田焉而盡百穀之利市焉而交四方<lb/>
之宜神農既沒而舟楫以濟也後聖有作而弧矢以威<lb/>
之至貴也而衣裳之有法至賤也而臼杵之不遺居穴<lb/>
告勞易以屋廬之美結繩既厭改從書契之為如地也<lb/>
草木之有盛衰如天也日星之有晦見皆利也孰識其<lb/>
所以為利皆變也孰詰其所以制變五材天生而並用<lb/>
<pb n="KR4h0139_WYG_046-12a"/>
或革或因百姓日用而不知以歌以抃豈不以俗狃其<lb/>
事化難以神疾從古之多弊俾繇吾而一新觀易之卦<lb/>
則聖人之時可以見觀卦之象則君子之動可以循備<lb/>
物致功蓋適推移之用樂生興事故無怠惰之民及夫<lb/>
古帝既遥後王繼踵雖或不繇於聖作而皆有適於民<lb/>
用以瓦屋則無茅茨之敝漏以騎戰則無車徒之錯綜<lb/>
更皮弁以圜法周世所宜易古篆以𨽻書秦民咸共乃<lb/>
知制器者皆出於先聖泥古者蓋生於俗儒昔之然今<lb/>
<pb n="KR4h0139_WYG_046-12b"/>
或以否昔之有今或以無將何以鼓舞民志周流化區<lb/>
王莽之復井田世滋以惑房琯之用車戰衆病其拘是<lb/>
知作法何常視民所便茍新令之可復雖舊章而必擅<lb/>
神而化之使民宜之夫何懈倦<lb/>
　　三法求民情賦<hi>以王用三法斷民得中為韻</hi>　<hi>宋</hi>蘇　軾<lb/>
民之枉直難其辨王有刑罰從其公用三法而下究求<lb/>
輿情而上通司刺所専精測淺深之量人心易曉斷依<lb/>
獄訟之中民也性失而習姦邪訟興而干獄犴殘而肌<lb/>
<pb n="KR4h0139_WYG_046-13a"/>
膚不足使之畏酷而憲令不足制其亂故先王致忠義<lb/>
以核其實悉聰眀以神其斷蓋一成不可變所以盡心<lb/>
於刑此三法以求民情孰有不平之歎若夫老幼之類<lb/>
蠢愚之人或過失而冒罪或遺忘而無倫或頑而不識<lb/>
或寃而未伸一踏禁網利口不能肆其辯一定刑辟士<lb/>
師不得私其仁孰究枉弊孰明偽真刺宥舎以盡典公<lb/>
原其實輕重中而制法何濫於民雖入鈎金未可謂之<lb/>
堅雖入束矢孰可然其直召伯之明猶恐不能以意察<lb/>
<pb n="KR4h0139_WYG_046-13b"/>
臯陶之賢猶恐不能以情得必也有秋官之聮贊司寇<lb/>
之職臣民以訊讞國憲以何疑寛恕其愆斷人中而無<lb/>
惑然則圜土之内聽有獄正之良棘木之下議有九卿<lb/>
之詳五辭以原其誠偽五聲以觀其否臧尚猶哀矜而<lb/>
不喜悼痛以如傷三寛然後制邦辟三舎然後施刑章<lb/>
蓋念罰一非辜則民情鬱而多怨法一濫舉則治道汨<lb/>
而不綱故折獄致刑本豐亨而御世赦過宥罪取解象<lb/>
以為王得非君示天下公法與天下共當赦則赦姦不<lb/>
<pb n="KR4h0139_WYG_046-14a"/>
吾恵可殺則殺惡非汝縱議獄緩死以中孚之意明罰<lb/>
敕法以噬嗑之用彼吕侯作訓赦者止五刑之疑而王<lb/>
制有言本此聽庶人之訟噫刑徳濟而隂陽合生殺當<lb/>
而天地參後世不此務百姓無以堪有苗之暴以虐民<lb/>
者五叔世之亂以酷民者三因嗟秦氏之峻刑喪邦甚<lb/>
速儻踵周家之故事永世何慙大哉唐之興三覆其刑<lb/>
漢之起三章而法皆除三代之酷暴率定一時之檢押<lb/>
然其猶夷族之令而斷趾之刑故不及前王之浹洽<lb/>
<pb n="KR4h0139_WYG_046-14b"/>
　　賞以春夏賦<hi>以天子行賞欽順時令為韻</hi>　　<hi>宋</hi>歐陽修<lb/>
賞出於國時行在天紀勲庸而有序順春夏以昭宣無<lb/>
忘爾勞法蠢生而布恵用嘉乃績因長養以旌賢原夫<lb/>
執政者君為民之紀懼賞罰之一失則恩威之兩弛受<lb/>
焉不以其私賜之非為其喜蓋夫欲固其國者必謹國<lb/>
之常能奉乎天者是謂天之子將出令以無僭必順時<lb/>
而合軌顯庸制爵爰占星鳥之中茂惪建官當俟薫風<lb/>
之始且夫春居東以嵗首夏司南而執衡在氣為燠於<lb/>
<pb n="KR4h0139_WYG_046-15a"/>
時主生東動也事以之起南任也物以之成我所以推<lb/>
本萬物之理欽象四時之行政刑由是以有度寒暑於<lb/>
焉而不争頒以土田順木行而養育昭其服物助火徳<lb/>
之光明故曰天之大端在隂陽君之大柄在刑賞操其<lb/>
柄以歸已求其端而取象法太蔟贊陽之月行慶有常<lb/>
體林鍾種物之時勸功無爽誠以賞當則民協澤流而<lb/>
徳深但慮過時之失敢懐虛受之心故月令有布徳之<lb/>
文前規具在景風為賜爵之候往牒攸欽嗚呼王者畏<lb/>
<pb n="KR4h0139_WYG_046-15b"/>
天以臨民天道在人而可信事與時合則為和而為福<lb/>
時與事逆則有菑而有饉在乎察動静以為本布仁恩<lb/>
而克慎亦猶獮田主殺非仲秋而不行議獄斷刑須大<lb/>
冬而乃順故能光昭國體欽奉邦彞用豈有於踰徳舉<lb/>
無聞於拂時且異夫賜以鞶纓示假人而取誚贈其衮<lb/>
冕譏錫命以非宜大哉君之舉者必書上之岀者為令<lb/>
茍違時而不度懼招尤而失正故左氏載聲子之言以<lb/>
戒後王之立政<lb/>
<pb n="KR4h0139_WYG_046-16a"/>
　　王言如絲賦<hi>以有云如絲演若綸䋎為韻</hi>　　<hi>唐</hi>謝　觀<lb/>
君言之重兮發彼加人如絲之細兮出已成綸將植樞<lb/>
機之本必滋秒忽之因初具體而微降一句之繩凖俄<lb/>
觸類而長入百司而縷陳是知作彼紀綱從而推闡密<lb/>
㫖欲布殊私以展透冕旒以尚細入鈞衡而漸演及爾<lb/>
如貫審知詞理緜緜摶之則微益見言密繭繭且夫謂<lb/>
至宻而已著將未聞而已聞遂意淫繹隨聲糾紛無類<lb/>
而洪纎起散有條而派脈别分離一庭之間聽皆歴歴<lb/>
<pb n="KR4h0139_WYG_046-16b"/>
出九門之外逺已云云是故遐邇羈縻上下聮絡毛舉<lb/>
之讚是䘏蠶食之誠詎作詔多事而折藕難比寫綢繆<lb/>
而曳緒不若遇終軍之一請便吐長纓後龔遂之載言<lb/>
俄陳亂索不同抱布而取詎等茹柔而吐孜孜下問義<lb/>
同小往大來軋軋若抽事符以索繼組不可巻也引而<lb/>
伸之不滯異維舟之紼無㸃殊墨子之絲與奪而起於<lb/>
分寸傾危而失在毫釐夫如是上言也不可不精下聞<lb/>
也不得不受知駟足之難及保三緘之可守語不墮而<lb/>
<pb n="KR4h0139_WYG_046-17a"/>
寰宇歸心思無邪而蠻夷稽首可以網羅八表可以倫<lb/>
貫九有然後緝熙不紊條章有餘自契不言化矣豈假<lb/>
聞斯行諸方知微細之喻也敢願戒慎之所如<lb/>
　　信及豚魚賦<hi>以聖朝道孚㣲𨼆為韻</hi>　　　<hi>唐</hi>封孟申<lb/>
皇帝奉天心執人柄自毛羣之賤品及水族之微命咸<lb/>
安其生各遂其性小既化矣諒庶物以知歸大亦宜然<lb/>
由一人之有慶允所謂法中孚以立極體渙汗而施令<lb/>
其信也符天之不言其徳也與道際其聖徒觀其行藏<lb/>
<pb n="KR4h0139_WYG_046-17b"/>
出處安逸逍遥時乃上氷且不爽於春候時乃登俎幸<lb/>
見録於清朝何政令之不誠何性命而不保清瀾自適<lb/>
則樂我深泉行葦不傷則樂我豐草趨時者保去留之<lb/>
性默處者契雍熙之道懿夫堯之為理路行皆如此易<lb/>
之取象叶義必同塗物茍在微則豈唯豚爾類茍在隠<lb/>
則何必魚乎可謂徳侔造化道冺虛無無逺不均將由<lb/>
夫大而不約何幽未及詎同彼小且未孚穆穆巍巍我<lb/>
后垂衣域已臻於仁夀信乃及於賤微恣彼噞喁在安<lb/>
<pb n="KR4h0139_WYG_046-18a"/>
流而長逸睹其膚革與至道而俱肥斯可以見聖皇軌<lb/>
物誠理是非奚獨龜龍假而表瑞麟鳯降而増輝而已<lb/>
哉士有象既得而言欲忘信已誠而行庸謹安貞誓於<lb/>
期耄慎獨稟乎齠齓觀光上國感豚魚之以孚願仕清<lb/>
朝匪巖穴之可隠<lb/>
　　牛羊勿踐行葦賦<hi>以皇化所加徳唐同周道為韻</hi>王　棨<lb/>
育物恩廣垂衣道豐流徳澤於行葦示仁心於牧童且<lb/>
曰驅爾牛羊勿近萋萋之道恐其蹄角踐傷泥泥之叢<lb/>
<pb n="KR4h0139_WYG_046-18b"/>
斯乃家國攸用華夷所同俾遂生榮之性仍敦忠厚之<lb/>
風是以發自睿情指乎幽渚伊方苞方體之地匪或寢<lb/>
或訛之所未逢至化其生有類於蒿萊今被仁風所貴<lb/>
不殊於稷黍懿夫拂水沙際揺煙路傍安可縱三犧而<lb/>
蹂躪放千足以跳踉莫不欽聖教感吾皇戒彼畜之奔<lb/>
逸免斯條之折傷由是緑野分驅蒼葭共保但跼桃林<lb/>
之坂自齕金華之草春風澤畔如生遂字之心落日山<lb/>
邊盡認下來之道况乎挺本方茂為航可嘉霏靡而争<lb/>
<pb n="KR4h0139_WYG_046-19a"/>
芳荇葉參差而競秀蘭芽若使大武斯履柔毛所加則<lb/>
八月洲前無復凝霜之葉三秋江上難逢似雪之花是<lb/>
以咸仰嘉猷式遵𤣥徳牧者既以承其教虞人得以修<lb/>
其職故能隔瑩蹄於平野莫往莫來限墳首於荒郊自<lb/>
南自北然後澤靡不洽恩無不周國有殷充之實家無<lb/>
罄匱之憂網不入於汚池斯言莫偶斧以時於林藪厥<lb/>
義難侔偉夫至理彌彰前經可駕逺符大雅之什允協<lb/>
文王之化因知皇王之教所憂不惟禾稼<lb/>
<pb n="KR4h0139_WYG_046-19b"/>
　　聖人不貴難得之貨賦<hi>以題為韻</hi>　　<hi>唐</hi>王　棨<lb/>
披老氏之遺文見聖人之垂則戒君上之所好慮天下<lb/>
之為惑且物有藏之無用求之難得若將貴也則亷貞<lb/>
之風不生吾茍賤焉庶嗜慾之原可塞斯乃復道徳之<lb/>
本為政化之端雖聞乎無脛以至曾忘其拭目而觀於<lb/>
以息<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>敓激貪殘皆重黄金我則捐山而孔易咸嘉白<lb/>
璧我則抵谷以奚難莫問瑕瑜詎論妍不節儉之徳既<lb/>
著饕餮之名何有裘因禁後應無為狗之勞珠自鍛來<lb/>
<pb n="KR4h0139_WYG_046-20a"/>
已絶伺龍之醜只如照車於魏徒稱徑寸之貴易地於<lb/>
秦虛重連城之珍一則受欺於彊國一則見屈於聖人<lb/>
豈若端耳目寂形神視彼瓊瑰之類齊乎瓴甋之倫義<lb/>
動貪夫皆少私而寡欲化移流俗盡背偽以歸真可使<lb/>
路不拾遺人忘好貨顧予有摘玉之志俾爾無攫金之<lb/>
過則以此行道而大道復隆以此移風而𤣥風再播且<lb/>
夫君教矣人效之若不去其奢而返其本必將胠爾篋<lb/>
而控爾頤亦何必樹美珊瑚競列華筵之翫布求火浣<lb/>
<pb n="KR4h0139_WYG_046-20b"/>
長充内府之資方今闡靈符握金鏡若能來淮夷之琛<lb/>
不以為貴入王母之環不以為盛上崇朴素之道下率<lb/>
亷隅之性豈惟咸五而登三可與大庭而齊聖<lb/>
　　漢文帝却千里馬賦<hi>以清道乗輿前警後蹕為韻</hi>
　　　　　　　　　　　　　　　<hi>唐</hi>闕　名<lb/>
皇天眷命兮炎漢斯興運鍾三葉兮文徳可稱六龍整<lb/>
儀賤纎英而不服五馭飭駕却良駿而不乗猶是遐邇<lb/>
授首蠻夷屈膝梯山航海者望之如雲納賮貢珍者府<lb/>
<pb n="KR4h0139_WYG_046-21a"/>
無虚日别有吉良之種渥洼之出嫓飛黄於軒宫奄驊<lb/>
騮於周室歴無草以入貢渉流沙而效質就御服以馴<lb/>
養願驅馳而警蹕其體也廣膺毛服其目也擁後决前<lb/>
眸㸃漆而鏡朗權應規而璧懸稟月精於地法星象於<lb/>
天鬛上朱明溝中血走朝辭辮髮之俗暮憩雕題之藪<lb/>
驌驦慙専美於前騕褭愧垂名於後及夫噴玉勒而沫<lb/>
素鳴金珂而響清指九重以獻夀勒百禮以效誠帝於<lb/>
是宣皇風馳聖道前賢斯鑒古訓斯考差轍迹於穆王<lb/>
<pb n="KR4h0139_WYG_046-21b"/>
想旅獒於召保乃宣言曰朕法天以清浄法地以𤣥虛<lb/>
有典有則不疾不徐捎星之旗逮於前歩彗雲之斾設<lb/>
於後車吉行三十而當息良馬千里而焉如爾以馬為<lb/>
寶我以徳為輿與其授受以交喪曷若乾乾而捨諸獻<lb/>
馬者乃黙靦慙顔低徊弔影歩遷延以眷眷神寂寞而<lb/>
耿耿於是徳日洽祚惟永俾來葉之嗣君仰斯道以自<lb/>
警<lb/>
　　却千里馬賦<hi>以上之所班諸侯不貢為韻</hi>　　<hi>唐</hi>獨孤申叔<lb/>
<pb n="KR4h0139_WYG_046-22a"/>
惟漢徳之雍熙俾遐荒兮肅祗布澤所治致逺人之樂<lb/>
只任土必貢奉良馬以來思殊乎皎皎陋乃騤騤冀八<lb/>
鑾以御矣齊四牡以維之由是朝發於窮邊夕獻於君<lb/>
所倏追風以掣電邈千里兮一舉仰騄驥之居周鄙驌<lb/>
驦之在楚故將進薦於象魏庶得超遥於苑圉帝曰斯<lb/>
馬爾其還與旅獒之訓今則皎如歸獸之義寜當忽諸<lb/>
矧乃乖乎法駕而不合於乗輿且帝之御也厥儀惟舊<lb/>
帝之動也其道惟守驅千乗以啓前羅萬騎以居後分<lb/>
<pb n="KR4h0139_WYG_046-22b"/>
青旌兮在左揚素斾兮在右儼五路以居中矯六龍以<lb/>
齊首龢鑾是響將節乃疾徐次舎有期豈宜乎奔走蓋<lb/>
順之而則可信違之而則不雖千里兮足珍於一人兮<lb/>
何有矧乃場苗既食馬政攸班間以赤兔兼之白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>叶<lb/>
圖之駒伏皁稱徳之驥在閑足以驅馳於九域之内足<lb/>
以巡狩於六合之間宜乎旋爾故鄉歸於舊壤超乎半<lb/>
漢適彼莽蒼庶逐北風之思却從東道之上俾得交頸<lb/>
裔土翹足荒陬克全真性有歸羣休同越地之放象似<lb/>
<pb n="KR4h0139_WYG_046-23a"/>
桃林之罷牛豈彼驊騮卒見羈於造父寜同屈産終服<lb/>
御於晉侯是知漢文之徳彌尊歸馬之猷克中示後之<lb/>
立國者盡規矩之以却逺方之貢<lb/>
　　却走馬賦<hi>以天下有道無所用之為韻</hi>　　　<hi>唐</hi>闕　名<lb/>
貞元初既平凶醜海縣安阜歸戍人於田里却戰馬於<lb/>
隴畞所以示力争之無益昭静勝之足有乃命司武闢<lb/>
御皁出羣騶於紫陌閱衆驥於黄道吉行之乗存六駁<lb/>
而有餘無戰之時惜萬蹄而空老於是脱羈鞅任超逾<lb/>
<pb n="KR4h0139_WYG_046-23b"/>
騰驤於古塞之外飲齕於洪池之隅恣蕭蕭之永逸免<lb/>
逐逐之長驅天廏初辭誠貴人而賤畜農車儻駕亦以<lb/>
有而之無留之則踠其駿足而不與人共捨之則遂其<lb/>
生適而省其國用顧東道之常來凌北風而逺縱曩者<lb/>
揚鑣噴沫環甲鳴鞭角紫燕以行地隨飛龍而御天追<lb/>
風於陣表絶電於君前功徳難忘信彌多而不厭驕奢<lb/>
作戒故雖愛而必捐任物自然仁之上者脩文偃武徳<lb/>
之要也屏危事之形影張體容於宗社尚兹恬淡見道<lb/>
<pb n="KR4h0139_WYG_046-24a"/>
發宸𠂻釋彼權竒知化成天下材雖駔駿用亦有時艱<lb/>
難則雲從而聘力開泰則野逸而呈姿昔常代於人勞<lb/>
良多效矣今則遂其天性非曰棄之感君㤙之有序彌<lb/>
天壤而得所望驂騑而躑躅依水草以容與彼周武之<lb/>
歸漢文之却曷足方我皇之明舉<lb/>
　　焚雉頭裘賦<hi>以珍異之服焚去無取為韻</hi>　　<hi>宋</hi>文彦博<lb/>
晉武帝以徳繼惟睿功齊乃神焚雉裘而崇儉負鳯扆<lb/>
以臨民化被元元必被先王之服燔兹楚楚盖除希世<lb/>
<pb n="KR4h0139_WYG_046-24b"/>
之珍原夫聖澤遐敷皇風廣被當百度之攸敘見萬邦<lb/>
之從乂諸侯述職既息貢於瑰竒獷俗賔王亦咸輸於<lb/>
珍異伊彼程據當兹盛時庶為臣之美矣必竭節以事<lb/>
之由是製此雉裘將充乎任土之貢獻諸龍陛爰陳乎<lb/>
執帛之儀徒觀其麗彩鮮明爛光彬郁彌縫皆自於藻<lb/>
翰制作遂成於珍服異王恭之鶴氅但取清竒殊李兑<lb/>
之貂裘惟彰温燠帝乃念兹至巧命以俱焚慮淫靡之<lb/>
下漓薄俗恐奢華之上惑明君俄委燎原之勢遂同有<lb/>
<pb n="KR4h0139_WYG_046-25a"/>
齒之焚紅燄初騰漠漠而漸成餘燼青煙欲斷依依而<lb/>
尚藹微芬然後珍怪罔求姦邪悉去六合咸歸於儉徳<lb/>
萬化永安於鴻緒雖斯裘之甚美焉能衣之以奉天且<lb/>
厥用之至繁豈可被之而當宁若然則聖政敷於九有<lb/>
帝徳合於三無闡易俗移風之道遵還淳返朴之途雖<lb/>
文帝之罷露臺尤難並矣縱武皇之焚甲帳未可同乎<lb/>
則知徳不廣無以化蚩蚩之氓儉不崇無以成蕩蕩之<lb/>
主故焚裘之可美在去奢而有取既著美於一時遂流<lb/>
<pb n="KR4h0139_WYG_046-25b"/>
芳於千古者也<lb/>
　　任官惟賢材賦　　　　　　　<hi>宋</hi>范仲淹<lb/>
官也者名器所守賢也者才謀不羣當建官而公共惟<lb/>
任賢而職分大則論道經邦帝賚之猷允著小則陳力<lb/>
就列家食之歎無聞王者臨萬邦之民列百揆之職將<lb/>
致理而有成故掄材而不忒示以好爵惟皇之士攸臻<lb/>
致於周行命世之才盡得始其精選不貳明揚勿休察<lb/>
其言之所謂觀其行之所修茍進者不可不慎待用者<lb/>
<pb n="KR4h0139_WYG_046-26a"/>
予取予求勸農免人咸委循良之徳處煩理劇悉資濬<lb/>
哲之謀豈不以官人者一人之股肱兆民之綱紀厥用<lb/>
也雖各司其局厥功也蓋同歸於理非其人則貽民之<lb/>
憂得其人則致君之美是故每孜孜於仄席憂在進焉<lb/>
俾濟濟以盈庭野無遺矣蓋以非賢不乂得士則昌度<lb/>
其才而後用授其政而必當上以見知人之道下以見<lb/>
稱職之方亦如大厦搆成惟美材而是取良工制作得<lb/>
利器而允臧自然讒邪知禁惟君子之是任政教昭宣<lb/>
<pb n="KR4h0139_WYG_046-26b"/>
致王業之不愆庶類咸若羣方晏然其或未精黜陟弗<lb/>
辯媸妍素餐之誚必作嘉魚之詠莫傳曷若我命以鈞<lb/>
衡乃負鼎之明哲升乎諫諍必及霤之忠賢大哉考古<lb/>
典之訓謨覽前王之取捨巍巍堯帝得五臣而洽域中<lb/>
赫赫軒皇用六相而光天下故我后法二帝之垂衣舉<lb/>
多賢者<lb/>
　　得地千里不如一賢賦　　　　<hi>宋</hi>范仲淹<lb/>
地廣千里功虧一賢故開基之大矣寜命世以生焉附<lb/>
<pb n="KR4h0139_WYG_046-27a"/>
益我疆雖有邦畿之逺發揮王業難居家食之先得不<lb/>
載考謨猷旁稽士實延袤之境土雖衆挺特之才難可<lb/>
惜彊吞是戒豈一千乗之多為禮聘斯行在五百年之<lb/>
間出又何取險包絶壑深控澄江非形勝於百二貴國<lb/>
士之無雙尋師之道路咸歸何能翼聖展驥之途程盡<lb/>
入詎可經邦是以攻掠無聞簡求可考匪煩開拓之力<lb/>
唯取弼諧之道秦商於而齊即墨非我之求傅巖野而<lb/>
渭水濵是吾所寶唯賢也其功莫料唯地也於用如何<lb/>
<pb n="KR4h0139_WYG_046-27b"/>
自欲得人之盛豈須拓地之多爵舉之流可進之而授<lb/>
賞目極之所難獻之而請和斯蓋意切求賢事非避地<lb/>
雖沃野之咸在諒竒才之足懿任附庸之國衆胡比盡<lb/>
忠縱兵賦之數多罔加餘智豈不以賢之得雖少必貴<lb/>
地之有雖多曷能捨地得賢兮邦基以立失賢有地兮<lb/>
國難隨興是故治亂咸繫古先足徵鴻溝割而楚亡惟<lb/>
賢不用昌國去而燕奪何地堪矜在乎啓土罔資虚襟<lb/>
是急皇明由是以彌逺鴻業於焉而允緝若然則議賢<lb/>
<pb n="KR4h0139_WYG_046-28a"/>
者之深功何百城而能及<lb/>
　　三公調隂陽賦<hi>以中輔之職爕理隂陽為韻</hi>　<hi>宋</hi>陳　襄<lb/>
朝無闕政官設居方故三公俾輔和於邦國用調爕於<lb/>
隂陽居槐位以分班洞均舒慘列鼎司而效職灼序柔<lb/>
剛伊昔令王寵綏緜宇以謂設官分職兮非政而曷任<lb/>
曰隂與陽兮非公而莫主由是統爾和氣委兹中輔兢<lb/>
兢論道順消長以無差業業在朝致中和而兹取誠以<lb/>
翼奉君上贊臨域中竭股肱而胥附調變化以無窮位<lb/>
<pb n="KR4h0139_WYG_046-28b"/>
應六符正居夏居冬之氣爵隆八命定為刑為徳之功<lb/>
况夫子育羣生君臨大國二儀有愆伏之運四氣異往<lb/>
來之則得不命乃上公謹兹常職庶天令以惟和禆嵗<lb/>
功而無忒卓爾量才之任式序為綱居然明理之司用<lb/>
期合徳則知隂不治也惡肅殺以非宜陽不順也慮生<lb/>
成之有遺故我法三光而昭若専二氣以調之使萬物<lb/>
各得其所庶人不失其時稟四海之儀率正耀藏之度<lb/>
居萬民之表庸均唱和之期夫如是則居職儼然經邦<lb/>
<pb n="KR4h0139_WYG_046-29a"/>
翼爾順成開闔之化曲致雍熙之美是以邴吉有問牛<lb/>
之志蓋務協和陳平無對獄之辭用勤燮理懿夫國之<lb/>
治也必頒官而分務物之生也蓋抱陽而負隂惟此承<lb/>
君之職式勤觀變之心九卿通寒暑之權功惟並致太<lb/>
史司星辰之候事匪同欽誠哉茂建官儀昭垂邦牒萬<lb/>
機之政是務三合之宜用燮自然天地節而嵗時和致<lb/>
生成之允協<lb/>
　　六官賦　　　　　　　　　　<hi>宋</hi>范仲淹<lb/>
<pb n="KR4h0139_WYG_046-29b"/>
伊六官之設也所以經綸庶政輔弼大名治四方而公<lb/>
共宅百揆而職分克勤於邦同致皇王之道各揚其職<lb/>
以成社稷之勲王者富有八紘君臨萬國何以致熙熙<lb/>
之化何以崇巍巍之徳欲行其教必舉賢而授能將致<lb/>
其功故列官而分職乃立冢宰爰命司徒一則執掄衡<lb/>
之柄一則掌土地之圖總其庶官位定而上下皆正敷<lb/>
於五教民成而怨惡曽無至若宗伯執事而惟和司馬<lb/>
論功而無曠典三禮而稽古統六師而安上俎豆之事<lb/>
<pb n="KR4h0139_WYG_046-30a"/>
登降而不失其宜軍旅之容征伐而無有不當又若司<lb/>
寇之治可畏司空之政惟常主憲綱而有典有則勸農<lb/>
功而無怠無荒御百姓於五刑罔敢作亂宅兆人於九<lb/>
土孰不來王惟兹六官邦國是保叶贊王業恢張聖造<lb/>
所以均天地之化所以全君臣之道軒皇六相稽其義<lb/>
而弗違舜帝五臣比其功而可考夫如是則六官之任<lb/>
也司二儀之理法四時之名於以平天下之政於以安<lb/>
天下之情得其人則聖政咸若失其人則王化不行雖<lb/>
<pb n="KR4h0139_WYG_046-30b"/>
乃武而乃文各從其理體亦同心而同徳共輔於文明<lb/>
今國家博采遺賢陟明多士將五帝以齊邁命六官而<lb/>
共理有以見萬國一家頌聲作矣<lb/>
　　六事亷為本賦<hi>以先聖之貴亷也如此為韻</hi>　<hi>宋</hi>蘇　軾<lb/>
事有六者本歸一焉各以亷而為首蓋尚徳以求全官<lb/>
緒條分雖等差而立制吏功旌别皆清慎以居先器爾<lb/>
衆才繇吾先聖人各有能我官其任人各有徳我目其<lb/>
行是故分為六事悉本亷而作程用啓庶官俾厲節而<lb/>
<pb n="KR4h0139_WYG_046-31a"/>
為政善者善立事能者能制宜或靖恭而不懈或正直<lb/>
而不隨法則不失辨别不疑第其課兮事區别矣舉其<lb/>
要兮亷一貫之蔽吏治之否臧必旌美效為民極之介<lb/>
潔斯作丕基所謂事者各一人之攸能所謂亷者通衆<lb/>
賢之咸暨擬之綱罟先綱而後目况之布帛先經而後<lb/>
緯於冢宰處八法之末厥勢既分在西京同大孝之科<lb/>
於斯為貴乃知功廢於貪行成於亷茍務黷貨都忘屬<lb/>
厭若是則善與能者為汙而為濫恭且正者為詖而為<lb/>
<pb n="KR4h0139_WYG_046-31b"/>
憸法焉不能守節辨焉不能明嫌故聖人惡彼敗官雖<lb/>
百能而莫贖上兹潔行在六計以相兼此蓋周公差次<lb/>
之小宰分掌者考課則以是黜陟大比則以為用捨彼<lb/>
六條四曰潔晉法有所虧焉四善二為清唐制未之得<lb/>
也曷若獨標兹道分貫其餘始於善而迄辨皆以亷而<lb/>
為初念厥徳之至貴故他功之莫如譬夫五事冠於周<lb/>
家聞之詩雅九疇統之皇極載自箕書噫績效皆煩清<lb/>
名至美故先責其立操然後褒其善理是以古者之治<lb/>
<pb n="KR4h0139_WYG_046-32a"/>
必簡而明其術繇此<lb/>
　　賢不家食賦　　　　　　　　<hi>宋</hi>范仲淹<lb/>
國家廣闢四門惟賢可尊俾進身於禄位寜退食於丘<lb/>
園出仕文明萬鍾之榮自足不居側陋一簞之樂奚論<lb/>
當其王道勃興聖人在上納忠良而㒺怠庶弼諧而無<lb/>
曠敦三接而何善不臻達四聰而無逺弗訪思舉之士<lb/>
效明試於勲庸崇徳之人恥素飧而髙尚莫不濯纓交<lb/>
進束帶相先上既諧於輔聖下絶見於遺賢克勤於邦<lb/>
<pb n="KR4h0139_WYG_046-32b"/>
自重茵而列鼎不出其位寜鑿井而耕田遂使獻替無<lb/>
虧經綸是假外兼濟於黔首内盡忠於王者行爵出禄<lb/>
但見其聖人養賢論道經邦詎聞乎君子在野豈不以<lb/>
天下之政也惟賢是經天下之情也得賢而寜所以宅<lb/>
兹百揆所以康彼萬靈靡吟皎皎之駒已縻好爵宜詠<lb/>
呦呦之鹿盡宴明庭彼茹藜而隠者亦士之醜飲泉而<lb/>
居者何樂之有曷若我美禄是干良時是隅如蛟龍兮<lb/>
得雲雨異麟鳯兮在郊藪是以子牙就聘求魚豈戀於<lb/>
<pb n="KR4h0139_WYG_046-33a"/>
水濆伊尹逢時執耒寜思於田畞美夫聖主斯在明賢<lb/>
不遐咸簪纓而奉國豈菲薄而在家端冕之前既協鹽<lb/>
梅之用衡茅之下誰興葵藿之嗟士有學稟素風運逢<lb/>
皇極方勵入官之業獲頌養賢之徳幸奏藝於堯階庶<lb/>
無慙於家食<lb/>
　　鴻漸于陸賦<hi>以鴻在于陸為世儀表為韻</hi>　　<hi>宋</hi>文彦博<lb/>
觀乎大易嘉此冥鴻因漸陸以斯顯遂為儀而可崇欲<lb/>
潔於身克務乎升髙自下不濡其翼寜煩乎激水摶風<lb/>
<pb n="KR4h0139_WYG_046-33b"/>
原夫居賢之象載觀設卦之由斯在體於鴻則蓋取進<lb/>
動漸於陸則爰求爽塏寜同越鳥依棲永戀于南枝有<lb/>
異莊鵬運轉常歸於北海徒觀其載飛載止匪疾匪徐<lb/>
矧徊翔而翩若必髙潔以依於飜迅羽以嗈嗈弋人何<lb/>
慕冲層峰而岌岌陽鳥攸居髙遂雲飛長辭水宿别海<lb/>
上之鷗鷺鄙波中之鳬鶩肅肅隨陽翩翩遵陸見可而<lb/>
進同鳯鳴於髙岡靡常厥居類鶯遷於喬木豈不以陸<lb/>
者地鎮之峻極鴻者羽族之珍竒翼若詎重於軒翥屹<lb/>
<pb n="KR4h0139_WYG_046-34a"/>
然迥出於喧卑非來者之漸矣安跂予而及之鸞游而<lb/>
蓋不足取隼擊則又何能為將候鴈以同賓羽翮既就<lb/>
與時龍而共起燕雀焉知不雜塵游寜隨波逝固殊遵<lb/>
渚之列自有鳴山之勢類彼勤行之士卓爾離羣同乎<lb/>
髙蹈之人飄然出世且夫棲陵木者甫濱於山足集磐<lb/>
干者尚邇於水湄茍人言之有厲則世網以見縻曷若<lb/>
我將翺將翔首據髙明之地爰居爰處俯為衆庶之儀<lb/>
孰謂乎無所取才不離飛鳥或俯集於雞樹或下臨於<lb/>
<pb n="KR4h0139_WYG_046-34b"/>
鳯沼宜其羽翼清虛可以為天下表<lb/>
　　越裳獻白雉賦<hi>以周徳方興逺夷入貢為韻</hi>　<hi>唐</hi>謝　觀<lb/>
憬彼越裳南之一方感皇化於蠻貊獻白雉於周王原<lb/>
夫獲皎潔之姿奉鴻私之徳閉靈質以雕玉馳星使於<lb/>
絶域夕辭南土形迷夜月之光曉向北風影混朝霜之<lb/>
色嗟乎跋渉空闊江山阻脩途程萬里星嵗㡬周過吳<lb/>
門而練影光透染曹風而麻衣色浮然後達成周之大<lb/>
庭陳本國之所執歴雉門而捧進隨鴻臚而坌入俯雕<lb/>
<pb n="KR4h0139_WYG_046-35a"/>
題而就位拱䟽趾以前集利觜玉植修領縞戢風揺細<lb/>
尾當軒而練帶長垂日昭輕毛在手而雪花孤立以其<lb/>
耿介無比貞明可稱距列瑶刺身摛鶴翎徘徊而隟駒<lb/>
其轉奮迅而振鷺將興其浄珉潔其神露凝皎皎敷粉<lb/>
亭亭卓冰自稟時清之化誠非日浴之能勿以臣之賤<lb/>
所獻無徵勿以禽之微所來自逺䝉恩覃而化及似風<lb/>
行而草偃是以齎此嘉瑞唯憂後時欲以明誠上答敢<lb/>
以遐阻為詞作獻靡遼東之豕不緇殊墨子之絲一以<lb/>
<pb n="KR4h0139_WYG_046-35b"/>
見澤兼鳥獸一以彰徳被蠻夷王乃愀然色動沉然念<lb/>
兹發明南國之忠汝之逺矣舉奏殊方之瑞予甚嘉之<lb/>
方知雉之潔兮可珍士之潔兮殊衆可珍猶尚於夷俗<lb/>
殊衆可標於嵗貢儻援引而不遺願舉白之一送<lb/>
　　越裳獻白雉賦　　　　　　　<hi>明</hi>劉克正<lb/>
覽聖緒於前代兮考王徳之所隆伊蒼姬之撫宇兮景<lb/>
運闢以熙融惟武之以仁易暴兮成繼序而克崇后既<lb/>
賢而紹聖兮左右以元輔旦之公忠蕩太和於宇内兮<lb/>
<pb n="KR4h0139_WYG_046-36a"/>
宅九土以帡幪若越裳之荒逖兮亦感徳而來同紛旅<lb/>
庭其厎貢兮奉瑞物以先容嗟爾其負海以為邦兮固<lb/>
窮南而作域溘其濟乎炎之洋兮川嶺紆迴以巉巖望<lb/>
中華之恍惚指北斗以下睇兮奄至乎天子之國吾始<lb/>
未知夫道里之㡬何兮曾不可以遐計而周度俗既異<lb/>
譯以殊文兮托累譯以通忱杳上世吾罔有聞兮實重<lb/>
勤乎逺人顧正朔所不加兮恐徳澤之未淪謝厥贄以<lb/>
無享兮賓其衆而弗臣孫大美而弗居兮固王道之宏<lb/>
<pb n="KR4h0139_WYG_046-36b"/>
也歴九州而致物兮亦逺人之所從也惟風雨之順時<lb/>
兮無霪烈之為虐暨溟波之不揚兮效厥靈於海若蓋<lb/>
三年而今兹兮詎奄聞於旬朔吾儕僻陋其何足以知<lb/>
兮亦藉荷於厚博向故老以訊言兮識聖人之有作吁<lb/>
嗟白雉胡為兮遵山梁而飲啄含元氣以自適兮包純<lb/>
質以為絡匪儔侣之所同兮矜錦文之紛錯惟耿介之<lb/>
獨持兮故完潔而不濁疊霜毳以連翩兮迥玉立而綽<lb/>
約既失皎於素鷼兮亦奪鮮於皓鶴陟髙岡以朝雊兮<lb/>
<pb n="KR4h0139_WYG_046-37a"/>
應鳯鳴於丹穴張大網之恢恢兮掩修容之濯濯性馴<lb/>
擾以不驚兮若依仁而有覺雖僻壤之自産兮乃王瑞<lb/>
之攸托眷羽族之足珍兮豈終淪於夷落仰大邦以來<lb/>
獻兮媿將承之猶薄惟四靈紛其畢至兮既雜遝於郊<lb/>
郭伊兹鳥之細微兮寜増殊於鎬樂諒來者之無拒兮<lb/>
翼余誠之卒獲離荒裔之越絶兮奉靈囿之豁廓茍幸<lb/>
齒於來儀兮縱踈逺其奚怍惟元輔之虛已以翊贊兮<lb/>
乃致厥美於嗣王創指南以適歸兮示柔逺之不忘命<lb/>
<pb n="KR4h0139_WYG_046-37b"/>
太史使按圖兮考符應於舊章嘉我祖之肇邰兮始鳥<lb/>
翼而發祥赤烏流於王屋兮我武赫以維揚逮旅獒之<lb/>
來庭兮乃逺人至而周道光子明辟亶其克肖兮揚大<lb/>
烈而寖昌徳下及於游潛兮亦上格於飛翔肆無逺而<lb/>
不屆兮奄獻瑞於殊邦物豈無因而至兮漸王澤之汪<lb/>
洋維金氣之馴服兮亶白質之來章屬火徳之當陽兮<lb/>
乃徵發於南方何逺物之足貴兮固將比徳於虞唐伊<lb/>
明明之基命兮荃受祉其未央純厥修以比徳兮合天<lb/>
<pb n="KR4h0139_WYG_046-38a"/>
人之所章令遐邇其若一兮亦永綏於靈長吁嗟王路<lb/>
邈其未有底兮胡寜玩物而怠康於是王乃為白雉之<lb/>
歌歌曰載戢干戈承先烈兮逺至邇安白雉潔兮股肱<lb/>
惟良翊朕徳兮公旦乃拜手稽首賡載歌曰皎皎雉兮<lb/>
來南中兮惟王諟徳臣何功兮緝熙敬止永保終兮<lb/>
　　越裳獻白雉賦　　　　　　　<hi>明</hi>吳中行<lb/>
伊皇周之奕葉兮播太和以重熙嗣謨烈而式序兮方<lb/>
履盈其受釐元相惟徳之勤兮輔明辟於垂衣錫羨䘏<lb/>
<pb n="KR4h0139_WYG_046-38b"/>
𦙍應寶籙而凝庥兮敕天命於時㡬繼離保泰仰丹書<lb/>
以作則兮光帝徳於華夷繄越裳氏之遐逖兮知中國<lb/>
之有聖纘緒者穆穆負扆者明明迓衡一徳綏猷四境<lb/>
波氛已恬休徵時應美矣復彰傳之益盛邛僰之遥裔<lb/>
奉王朔以為正豈自阻於炎荒亦願覿夫文明之彪炳<lb/>
通重譯以來王叩疆闗而請命絶域窮徼回面易聽編<lb/>
髮駢趾異飾詭靚望帝閽以咸賓兮欽皇綱之維競既<lb/>
梯航而至止兮覩禮樂之繽紛執方物以為贄肆庭實<lb/>
<pb n="KR4h0139_WYG_046-39a"/>
其何所陳惟服食器用為徳之致兮迺弗産於粤濵雖<lb/>
火齊夜光之璀璨兮恐寶玉之不見珍鳴岐之鳯游藪<lb/>
之麟既克致夫土瑞又奚假於逺人睠皜雉之純潔實<lb/>
羽族之靈馴必聖徳之被物故天心之示禎遂厎貢乎<lb/>
萬里庶輸欵於九宸華哉為文翯乎其翼形迷夜月之<lb/>
光影借朝霜之色聿呈祥於素絲欲增輝夫赤舄彩移<lb/>
團扇之陸離用備舞干之煒奕豈興歎於在梁匪解顔<lb/>
之可弋邁殷宗之鼎雊兮兹神休之申錫同禹甸之夏<lb/>
<pb n="KR4h0139_WYG_046-39b"/>
翟兮更來儀於重譯維時鸞輿御朝鵷序列行化覃海<lb/>
㝢徳洽泳翔集羽林而駿奔紛虎賁以鷹揚詔司賓陳<lb/>
懐逺之儀兮走玉帛之趨蹌俯雕題而就位兮瞻鶴馭<lb/>
以欲颺隨鴻臚而稽顙兮獲上羾於明光豈異物之足<lb/>
貴兮亦誠享之所將惟來者之不拒兮庇我闥於八荒<lb/>
造指南之車以𨗳其歸兮示綏柔之不忘既命太史爰<lb/>
考舊章惟我周之開國乃覆翼以為祥嗣赤烏之薦瑞<lb/>
肆蒼籙其寖昌覽兹白雉獻自南邦彰純休之方篤驗<lb/>
<pb n="KR4h0139_WYG_046-40a"/>
　火徳之當陽奄溥澤於鳥獸豈讓徳於虞唐君臣合徳<lb/>
　寰宇流芳稱鴻名於罔極垂駿烈於無疆亂曰景運郅<lb/>
　隆泰階平兮皇極懋建文教明兮鳥獸魚龞罔不寜兮<lb/>
　紹基嗣服撫盈成兮越裳遐陬暨聲名兮濯濯者雉獻<lb/>
　於廷兮惟徳致物鑒彼誠兮巻阿矢音此其鳴兮昭受<lb/>
　帝眷永厎民之生兮<lb/>
　<lb/>
　<lb/>
<pb n="KR4h0139_WYG_046-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻四十三<lb/>
</p>
<p>
</p>
  </div>
</body>
</text>
</TEI>
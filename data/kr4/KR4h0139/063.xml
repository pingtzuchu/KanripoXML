<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_063-1a"/>
　欽定四庫全書<lb/>
御定歴代賦彚巻六十<lb/>
　　文學<lb/>
　　　讀書賦　　　　　　　　　　<hi>晉</hi>束　晳<lb/>
　耽道先生澹泊閒居澡練精神呼吸清虚抗志雲表戢<lb/>
　形陋廬垂帷帳以隱几被紈素而讀書抑揚嘈囋或疾<lb/>
　或徐優游藴藉亦巻亦舒頌巻耳則忠臣喜詠蓼莪則<lb/>
　孝子悲稱碩䑕則貪民去唱白駒而賢士歸是故重華<lb/>
<pb n="KR4h0139_WYG_063-1b"/>
　詠詩以終已仲尼讀易於終身原憲潛唫而忘賤顔回<lb/>
　精勤以輕貧倪寛口誦而芸耨買臣行唫而負薪賢聖<lb/>
　其猶孳孳况中才與小人<lb/>
　　　秋宵讀書賦　　　　　　　　<hi>唐</hi>王延齡<lb/>
　獨夜寥寥兮清我素襟踐藝城兮遊遨書林觀先王之<lb/>
　行道見古人之同心羲農之精微兮含隂吐陽周孔之<lb/>
　奥祕兮神入鬼出有禮樂經邦之化有徳刑御人之術<lb/>
　雖興風而致理或因文以喪質借如助築於澗垂釣在<lb/>
<pb n="KR4h0139_WYG_063-2a"/>
川夢來而所象方得繇啓而其貺必甄何風雲之㝠感<lb/>
而君臣之道全謨明弼諧開物成務儀在楚而何辱隗<lb/>
得燕而何遇起之來兮而長平不守季之入兮而武關<lb/>
非固將吉凶之由人伊存亡之有數若乃大夫西都之<lb/>
佳賞公子南皮之勝矚將軍之畫閣天半衛尉之凉臺<lb/>
水曲馳香車與寳馬炫纎羅及美玉玉饌金觴暮不歸<lb/>
妙舞清歌斷方續何貴幸之斯甚為歡娛以自足亦有<lb/>
竄江濱兮不用首河梁兮永辭長門幽絶恨欲死掖庭<lb/>
<pb n="KR4h0139_WYG_063-2b"/>
一去還無期黄鳥嚶嚶兮野花落白露瀼瀼兮邊草衰<lb/>
此時但能登髙而逺望孰云不腸斷兮淚如絲夫以聰<lb/>
明正直維神之假有才無位奚其為者行莫過於顔曽<lb/>
文莫先於班賈空競競於人世竟蹉跎於物下能育其<lb/>
寳則宜無屯不與其命何生此人仗雄劒以激憤一欲<lb/>
問夫蒼旻夜如何其夜以䦨閒琴牢落坐南端流月曈<lb/>
曈兮素華滿銀釭煜煜兮清光寒於是開中軒矖晴盼<lb/>
天敞朗兮北斗何髙雲依微兮南山可見銀河既已傾<lb/>
<pb n="KR4h0139_WYG_063-3a"/>
玉窗又以明哀鴻嗷嗷兮空際逺墜葉紛紛兮林外輕<lb/>
已而羣感互興衆念相積憐稚顔兮何暮對流年以自<lb/>
惜徒見其生也楊柳繁華為我春不知其死也松檟幽<lb/>
泉為我夕何恃俊於禰衡何慟窮於阮籍郭璞䝉垢兮<lb/>
豈不潔幽蘭無人兮終自芳黄綬從來兮非所願白雲<lb/>
逶迤兮滿山自得長歌太平事胡為擾擾風塵間<lb/>
　　學殖賦<hi>以深根固柢無使將落為韻</hi>　　　　<hi>唐</hi>張　泰<lb/>
學者人之本也必資乎窮要道勵專心故假農以為喻<lb/>
<pb n="KR4h0139_WYG_063-3b"/>
將克已而攸箴筆力載耕既研精而不倦情田以耨將<lb/>
覃思而惟深懿兹善喻豐滋是務當勤勞而有獲豈滅<lb/>
裂而不顧種德潛潤比土膏之勃興修業大成方雲稼<lb/>
之森布切磋討論將究其根孜孜而其功且倍矻矻而<lb/>
其教彌尊茍惰以自安則耒耜之用廢習而不輟則藨<lb/>
蓘之道存藴經笥而煥乎既庶成行業而油然實繁且<lb/>
夫以兹訓語譬彼樹藝學者在清其本末農者在立其<lb/>
根柢庶存心而有補期竭力而無替顧三冬之足用且<lb/>
<pb n="KR4h0139_WYG_063-4a"/>
俟經時異四體之不勤而能望歳其道既敷其志不渝<lb/>
自微至著生有於無厥修乃來類京坻之可積不思則<lb/>
罔同水旱之是虞原夫匪獨化人聿兼為已寕徒取於<lb/>
披閱固可移於任使功成乆習宋人之揠足傷事不兩<lb/>
全樊遲之學誠鄙稽其存於日省就此月將覩專專以<lb/>
開帙嫓汲汲而築場勞而無怠焉奚必乎四之日禄在<lb/>
其中矣可期乎萬斯箱客有服膺糟粕惟善是樂恒慮<lb/>
失而不逮詎懷安而自若敢竊比於農夫懼見逢於摇<lb/>
<pb n="KR4h0139_WYG_063-4b"/>
落<lb/>
　　人不學不知道賦<hi>以學然後知不足為韻</hi>　<hi>唐</hi>闕　名<lb/>
君子之為道也敦詩書說禮樂俾其潤身而裕德克已<lb/>
而志學亦猶嘉肴在器良玉抱璞肴之知味既因於嘗<lb/>
玉之成功必由於琢物既肖旃士亦宜然知此道者必<lb/>
勤學焉若夫即其講肄齒以胄筵儒風是習素業斯傳<lb/>
以三墳五典為本以八索九邱為先存乎博奥究其精<lb/>
妍漁獵乎六籍之内牢籠乎百氏之前得用而行將陳<lb/>
<pb n="KR4h0139_WYG_063-5a"/>
力於休明之代自强不息必苦節於少壯之年於是慎<lb/>
擇其師審取其友師之嚴則尊敬而靡懈友之直則切<lb/>
磋而可乆志有所立言無所茍講道德必探其本原進<lb/>
禮樂必盡其先後故業就而青紫可拾器成而瑚璉自<lb/>
負<hi>闕</hi>
　　學然後知不足賦<hi>以君子强志然後成立為韻</hi>　<hi>唐</hi>雍　陶<lb/>
士有倦乎耕耘求其典墳毎下學以為已期干禄而事<lb/>
君雖歴三冬詞軋軋而未能足用雖觀百氏意歉歉而<lb/>
<pb n="KR4h0139_WYG_063-5b"/>
常如闕聞復得散帙如初攻堅兹始謂尺璧兮易得歎<lb/>
分隂之難止隱居就道欲名垂於千萬年嗜學從師將<lb/>
繼志於二三子當其敦詩說禮存誠自强恃少壯而能<lb/>
勉勵懼老大而有悲傷儆覆簣之遺事慕絶編以同芳<lb/>
親賓兮莫徃莫來晝夜兮無怠無荒始勵已而功誠為<lb/>
矻矻乃收心而貴復覺茫茫豈九流之深豈六義之祕<lb/>
抑由懵學者請益而尚少雖勤而未至又安得食而求<lb/>
飽困而欲寐忘匡氏之心無蘇君之志由是其意彌堅<lb/>
<pb n="KR4h0139_WYG_063-6a"/>
其業彌專開巻且爾服膺拳然不出户期知萬里不下<lb/>
帷寜止三年欲罷不能所求廣矣大矣以思無益故得<lb/>
藏焉修焉始也儻易足於謏聞無求備乎講究顧羣籍<lb/>
而是棄雖勤師而莫誘若然者足見微功併棄於前洪<lb/>
名疾沒於後所以大器不愧晩成時習以資其學殖日<lb/>
就而冀其經明靜而專敞而立既勤勤而曽不息又孜<lb/>
孜兮如不及大矣哉學者之心信地芥而必拾<lb/>
　　多文為富賦<hi>以儒者崇學多以為富為韻</hi>　　<hi>宋</hi>文彦博<lb/>
<pb n="KR4h0139_WYG_063-6b"/>
稽先王之訓見君子之儒取多文以為美體至富以寜<lb/>
殊藴之則獨善於身不失其所施之則兼濟於物無得<lb/>
而逾魯哀公道在崇儒孔宣父心存化下將令德之廣<lb/>
矣必使道之行也以為勤諸博學式彰乎善莫大焉類<lb/>
彼多藏自取乎文為貴者由是篤行無倦修辭罔窮所<lb/>
謂學成而上抑亦禄在其中韞玉俟時我則非道而弗<lb/>
處懷珠待價我則惟德而是崇豈假狥財爰因嗜學雖<lb/>
云既富而且庶實在懷忠而抱樸博文者自顯豐盈昧<lb/>
<pb n="KR4h0139_WYG_063-7a"/>
道者堪譏齷齪抱義而處寜須陸海之珍藏器於身便<lb/>
是荆山之璞盈非損志用不患多匪予求而予取假如<lb/>
切以如磋修身踐言信滿堂而可守浸仁沐義諒潤屋<lb/>
以難過則知富於文者其富為美富於財者其富可鄙<lb/>
故往籍之攸載俾來者之所履發論甚嘉垂謨有以進<lb/>
德修業諒多積以攸同温故知新豈厚亡之足比莫不<lb/>
郁郁斯盛彬彬有為且常同於富贍又曷見於盈虧雅<lb/>
符懷寳之人惟遵於道豈類窮奢之士必速於危懿夫<lb/>
<pb n="KR4h0139_WYG_063-7b"/>
學海騰芳儒林挺秀彰聖教之不墜見文風之是茂寜<lb/>
虞喪寳罔同於無德而貪詎比浮雲豈並乎不義而富<lb/>
　　壞宅得書賦<hi>以壁中得之傳諸後學為韻</hi>　　<hi>唐</hi>蔣　凝<lb/>
孔氏之居中藏古書當霸魯壞隳之日見亡秦焚滅之<lb/>
餘卜數仞為繚垣時之潛矣定四科於竹簡世以傳諸<lb/>
當其漢偃兵戈魯修宫掖將窮下國之侈遂去前賢之<lb/>
籍并吞一畆方取地以崇居摧折兩楹遂得書於暗壁<lb/>
悲夫其宅也人亡道窮削跡於中瓦毁而阼階缺裂塵<lb/>
<pb n="KR4h0139_WYG_063-8a"/>
飛而環堵空濛鯉也必趨之庭將為輦路仲由未入之<lb/>
室欲創離宫其書也藏書廢乆坑儒之後蟲侵而鳥跡<lb/>
微虧土蝕而韋編欲朽虞夏不刋之典出彼圬墁殷周<lb/>
將喪之文存於培塿於是升彼堂矣棄諸簡焉信遺址<lb/>
兮必取寜古文兮何傳將卜樓臺剗榛蕪而矻若俄聞<lb/>
金石扣寂寞以鏗然王乃凝思潛聽追蹤<hi>原本闕三字</hi>一宅<lb/>
兮不壞知其書兮可學悔隳古而榮今庶立禮而成樂<lb/>
門庭猶在存聖者之規模蟲篆難詳是古人之質樸倚<lb/>
<pb n="KR4h0139_WYG_063-8b"/>
伏相推於焉有之不廣其居則斯文永墮不聞其樂則<lb/>
往跡全隳信乎君子所居亦廢興而有數聖人大道當<lb/>
用舎而隨時今皇家修典墳崇閫□開儒館以待士設<lb/>
文教以濟國千秋萬歳知此道之無窮四海九州信將<lb/>
來之有得<lb/>
　　漢章帝白虎殿觀諸儒講五經賦<hi>以髙㑹羣儒討論正義為韻</hi>
　　　　　　　　　　　　　　　<hi>唐</hi>李　程<lb/>
漢章帝以文教式孚象德崇儒倣石渠徴校文之所配<lb/>
<pb n="KR4h0139_WYG_063-9a"/>
白虎集青衿之徒於是發明詔下皇都宏辨者憤憤悱<lb/>
悱博議者雲萃風趨所以讚揚政理豈惟探討典謨爾<lb/>
其髙觀洞開鴻儒四㑹擅古今之美為皇王之最八索<lb/>
九邱之籍理析異同三墳五典之書義分小大舉兩端<lb/>
而擬議與百代而沙汰既理貫於中亦聲聞於外實鈎<lb/>
深而索隐况致逺而情髙信積學而無倦豈待問而有<lb/>
勞談柄乍揮振冠蓋之岌岌詞源忽注瀉江海之滔滔<lb/>
將以演制度之善論威儀之盛撮五經之閫閾為九流<lb/>
<pb n="KR4h0139_WYG_063-9b"/>
之龜鏡連山魯史自此而刋禮義詩書自兹乃正夫如<lb/>
是始可以化人倫施國柄有典有則惟明惟聖上知恭<lb/>
勤下審教令然後代有等威理歸清淨懿哉釋鈐鍵之<lb/>
樞奥賾精微而討論疑之者風散氷釋學之者理順義<lb/>
存可以明乎褒貶從其簡易貢别九州興窮六義豈惟<lb/>
槭之説蓋亦識之智今我后化叶人文莫羣陋漢日越<lb/>
堯君觀其環林森森璧池浩浩鴻儒碩生旦夕探討曲<lb/>
盡庶彚旁流聖造則知儒者可為帝王之師保<lb/>
<pb n="KR4h0139_WYG_063-10a"/>
　　太學壁經賦<hi>以六經典法刋正文字為韻</hi>　　　<hi>唐</hi>闕　名<lb/>
國家誕敷文命建學崇政置六經於屋壁作羣儒之龜<lb/>
鏡翦遺文以辨謬俾雅語以詳正是以儒業益敷皇風<lb/>
載盛斆學既闡廓宇斯分飾素壁而照月搆丹梁而結<lb/>
雲於是集青衿之侣延鴻儒之羣貞八索起三墳採典<lb/>
謨之淪翳次編簡之繽紛稽古至今從百家之正義歸<lb/>
真背偽俾四海之同文於是博考羣臣宣明舊典既科斗<lb/>
之互缺亦魚魯之相舛依鳥跡而難從訪蛇形而莫辨<lb/>
<pb n="KR4h0139_WYG_063-10b"/>
定兹金簡規程邈之隸書遵彼古文參史籕之大篆然<lb/>
後命鍾張之藝詔文學之官界四壁以繩直揮五色之<lb/>
毫端粲爾其彩昭然可觀雖一勞之克定乃千載之不<lb/>
刋錯綜既備班列有次欲昭明於六書先襃貶於一字<lb/>
俾去顛訛之惑用全述作之意茍不絶於韋編將永齊<lb/>
於石記至於止戈為武反正為乏將為後生之式必憲<lb/>
先王之法爰及垂露懸鍼鶴頭蚊足酌前修之模楷為<lb/>
後來之軌躅瞻彼垣墻代兹簡牘篇章煥炳文雅照燭<lb/>
<pb n="KR4h0139_WYG_063-11a"/>
正以先王之修則曲禮三千習以孔門之徒則冠者五<lb/>
六所謂一人作則京國儀刑光我廊廟異彼丹青示人<lb/>
範於古訓正國常於典經既文明乎天下宜逺域而來<lb/>
庭<lb/>
　　太學創置石經賦　　　　　　<hi>唐</hi>闕　名<lb/>
我國家學校崇崇創石經於其中用啓千年之聖將遺<lb/>
萬古之風𤣥化式敷厥德既彰於有截聲詩再闡斯文<lb/>
庶表於無窮既而招學苑之徒命他山之役陳滿笥之<lb/>
<pb n="KR4h0139_WYG_063-11b"/>
文雅結峻天之逺碧且曰道自人𢎞教由時易若不考<lb/>
深㫖勒貞石布落落於廣庭陳巖巖於千尺則何以表<lb/>
吾道之不騫見伊唐之有赫者哉由是雕鎪之功備矣<lb/>
文質之義昭然鑿寒光而嶄嶄迭映駢古色而字字相<lb/>
宣儼彼貞規韞玉之姿益壯窮諸墨妙崩雲之勢彌堅<lb/>
事既叶於造微理乃符於摭實削成豈勞於執簡壁立<lb/>
更逾於散帙旁分鳥跡且非精衛之銜來逺暎天光有<lb/>
若媧皇之補出可謂洙泗之風不墜而教化之道益敦<lb/>
<pb n="KR4h0139_WYG_063-12a"/>
鑽仰茍同於深奥咫尺可見於微言五色參差夫子之<lb/>
文章盡在丹楹俯瞰聖人之閫閾斯存豈非吾君秉茲<lb/>
一德修文臨極堅貞為庶士之規考禮作百王之式既<lb/>
而辨舛錯而定魯魚然後二三子是傚是則<lb/>
　　石經賦<hi>有序</hi>　　　　　　　　<hi>明</hi>貝　瓊<lb/>
五經載道之器也秦燒詩書經燬而道自若也漢求壞<lb/>
爛之餘書禮樂已殘缺十九惟易以卜筮存詩以絃歌<lb/>
存春秋以口授存而俗儒章句之徒傅㑹穿鑿使五經<lb/>
<pb n="KR4h0139_WYG_063-12b"/>
大義不明於天下不亦悲夫靈帝熹平四年議郎蔡邕<lb/>
與棠溪楊賜馬日磾張馴韓説覃颺等求定六經文字<lb/>
詔許之邕乃書丹於石命工刻之立於太學門外時四<lb/>
方摹者日以千計然未知道之所存也特以邕之書耳<lb/>
洎唐文宗時髙重為國子祭酒與鄭覃復刋定九經於<lb/>
石嗚呼漢唐石經已風摧雨剝於數百年之乆與岐陽<lb/>
之鼓嶧山之碑同一榛莽已因推衍其凡以為之賦云<lb/>
賦曰<lb/>
<pb n="KR4h0139_WYG_063-13a"/>
繄聖作而明述兮尼父集夫大成歴四海其遑遑兮威<lb/>
鳯瘖而不鳴吁嗟時之終否兮託空言以載道世莫知<lb/>
余奚恤兮閱萬世其杲杲嬴既暴而不德兮舉六籍而<lb/>
火之薄先王之仁義兮尚法律而為治悲祖龍之鮑腥<lb/>
兮阬亦湮而無煙易幸存於卜筮兮詩亦肄於管絃春<lb/>
秋閟而不出分禮樂佚而不全科斗螙於壁中兮光白<lb/>
虹之射天嬴遂僨而劉王兮家六合而寜謐乃偃革而<lb/>
為軒兮掇壊爛於十一洎六葉而遘武兮炳大明之當<lb/>
<pb n="KR4h0139_WYG_063-13b"/>
中黜百家之淆亂兮一道術而異同易科斗而為隸兮<lb/>
復家蓄而人誦道固不可泯兮亦何待夫汗牛而充棟<lb/>
時既降而道晦兮經尋滅而莫收割申勸之或舛兮衆<lb/>
咸失於校讐屬熹平之四祀兮帝孝靈之當宁正俗儒<lb/>
之穿鑿兮偉中郎之博古辨魯魚與亥豕兮刻南山之<lb/>
堅珉巍乎四十有六兮樹翼翼之成均鈎鐵畫之倔强<lb/>
兮妙骨氣之洞達非餓隸之羸形兮非寒巖之枯枿非<lb/>
醉草之欹斜兮非劒舞之渾脫初崩雲之恍恍兮粲列<lb/>
<pb n="KR4h0139_WYG_063-14a"/>
宿之離離鸞振翼以夭矯兮樹交枝以參差鷙鳥<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>以<lb/>
乍飛兮羣鵞遊而戲海彼鶴頭與隼尾兮曽何足以為<lb/>
態㨗奔泉之渇驥兮縱入草之驚蛇勢或埒於墜石兮<lb/>
體已悟於畫沙觀者紛其堵立兮車連連其日至豈八<lb/>
法之是尚兮幸經存而不墜陋石鼓之苔剝兮鄙漆書<lb/>
之土瘞觀竒陽而偶隂兮窮太極於有無感堯湯之禪<lb/>
放兮求厥中於典謨何二南之和平兮悲雅變而逮胡<lb/>
儀三千與三百兮伊朝夕之攸執何曲折而精微兮謹<lb/>
<pb n="KR4h0139_WYG_063-14b"/>
一出而一入嗟聖人之憂世兮徒感麟而掩泣二百四<lb/>
十二年之筆削兮善既勸而奸戢正夷夏之内外兮亦<lb/>
綱常之攸立夫何經之徒存兮昧古訓之時式痛賣官<lb/>
而列肆兮盛後宫之傾國奄豎黨以盤錯兮又孰恤乎<lb/>
社稷九州裂而紛攘兮黎庶化而為豺經雖鐫而何補<lb/>
兮政與道而相乖逮有唐之文宗兮乃繼漢而有作礱<lb/>
巨石之嶄嶄兮列廣庭之落落吁回首其幾何兮悉風<lb/>
摧而雨剝文斷缺而莫辨兮委荆棘之漠漠吾恐為沉<lb/>
<pb n="KR4h0139_WYG_063-15a"/>
犀於蜀門兮同刻鯨於昆池曽不若慶雲與松風兮託<lb/>
艮岳而效竒又焉得紀功千載兮擬岣嶁之禹碑誶曰<lb/>
已焉哉石經泐兮剡藤出書連車兮布萬國撫遺墨兮<lb/>
相得失道之存兮昭白日<lb/>
　　御註孝經臺賦<hi>以百行之本明王所尊為韻</hi>　<hi>唐</hi>張　昔<lb/>
孝惟行先教實理本故𤣥宗探宣尼之㫖為聖理之閫<lb/>
爰索隱以鈎深或詞約而意逺然後勒睿㫖於他山之<lb/>
石樹崇臺為儒林之苑天文煥發知孝道之克宣微旨<lb/>
<pb n="KR4h0139_WYG_063-15b"/>
髙懸示仁風之已返上崇君德下達人情王猷玉潤帝<lb/>
典金清誼雖刑于子道理實暢乎家聲施之於人風俗<lb/>
可移於孝理懸之於教日月方比於貞明不然何以卓<lb/>
爾孤標介然守正金字纍纍以條貫銀鈎歴歴而交暎<lb/>
故嚮之者修睦就之者起敬斯乃示生民之大端仰髙<lb/>
山之景行至哉聖化本本元元酌其旨而薄俗可厚毗<lb/>
於政而理道可敦故政以肅教為尊非無詩書始務陳<lb/>
其行本非無貴賤心願宗其化源且髙而不危者尚乎<lb/>
<pb n="KR4h0139_WYG_063-16a"/>
臺磨而不磷者莫如石掲貞質於庠序殊祕府之竹帛<lb/>
諒乃侔天地而始終豈特垂載祀於千百静而繹思文<lb/>
固在兹一人有作比屋允釐覽君君臣臣之間則心乎<lb/>
愛矣於尊尊卑卑之道則學而知之矧乎雕琢成章區<lb/>
分式序方隅而不失其正篇次而各得其所三千子之<lb/>
鼓篋邈矣具瞻十八章之箴規掲之備舉乃知孝理馨<lb/>
香有時而彰不壊不朽化被無疆所以播鴻休於玉葉<lb/>
表嗣子於明王故曰孝者天之經也宜乎配地乆而天<lb/>
<pb n="KR4h0139_WYG_063-16b"/>
長<lb/>
　　五經閣賦<hi>以禮傳詩書易成教為韻</hi>　　　　<hi>唐</hi>許堯佐<lb/>
王者為邦實先學校不有載籍何以垂教必由乎文字<lb/>
使知乎忠孝東序西序取乎游焉息焉八索九邱俾其<lb/>
是則是傚粤我后矣聖哲者歟命儒官兮至公以居所<lb/>
崇惟學所寳惟書捜羣言而斯在立重閣而藏諸觀其<lb/>
結搆孤髙軒扉對啓飾不及侈儉而中禮刮楹之上標<lb/>
銀牓之煌煌峻宇之前閱子衿之濟濟於是六籍咸萃<lb/>
<pb n="KR4h0139_WYG_063-17a"/>
百代無遺恭儉之教比事之辭虞夏商周之五典國風<lb/>
雅頌之四詩既精微之與廣博莫不森羅而在兹文移<lb/>
科斗之質字别魚魯之疑軸星攢而花散帶蜺舒而草<lb/>
滋櫺檻風來動芸香之苾苾綺疎日暎見鉛槧之纍纍<lb/>
覽彼縑緗請披記傳或崇其臺以邀非望之福或䆳其<lb/>
榭以逞荒怠之讌未若事惟師古政以化成斲樸之勤<lb/>
毋弛怠於儒學黼藻之飾不加賁於檐楹由是事美德<lb/>
風人歌懿績校則同於天禄藏乃異於魯壁左平右墄<lb/>
<pb n="KR4h0139_WYG_063-17b"/>
雖有陋於明堂上棟下宇乃不踰於大易别有名繫庠<lb/>
序身衣縫掖覩兹閣之岧嶤諒吾道之𢎞益<lb/>
　　經神賦<hi>以明識經㫖能若神矣為韻</hi>　　　　<hi>宋</hi>文彦博<lb/>
昔鄭康成英聰挺生擅窮經之妙譽著饗德之嘉名識<lb/>
洞精微我則惟變所適學臻幾奥我則用晦而明豈不<lb/>
以温故知新博聞强識明先典之奥義曉聖人之遺則<lb/>
是以道並無方功侔不測下帷靡怠莫窮乎變化云為<lb/>
開巻是精可驗乎聰明正直豈止夫遊心萬仭皓首一<lb/>
<pb n="KR4h0139_WYG_063-18a"/>
經爰因學以知道遂表人之最靈闡揚乎黄巻青箱難<lb/>
迷禍福講貫乎三墳五典可洞幽𡨕嶽嶽騰芳孜孜擅<lb/>
美允符得一之義克配害盈之理敦詩罔倦應遵嶽降<lb/>
之言學易彌勤自合蓍圓之旨若夫彼之神兮於㝠漠<lb/>
而足稱此之神兮在探討以為能諒咸因於廣博固靡<lb/>
自於依憑劉孝標之書淫豈能方軌杜元凱之傳癖誠<lb/>
宜服膺厥號堪嘉斯言可度蓋經明之是務豈石言之<lb/>
有託多文為美知福善以攸同非聖不談信依仁而宛<lb/>
<pb n="KR4h0139_WYG_063-18b"/>
若偉哉斯人揚名立學以學優而既顯將誠感以斯親<lb/>
有同乎周季劉臻皆稱漢聖且異夫隋初楊素止號江<lb/>
神是何盛德昭然遺芬若此當一時之攸仰俾千載而<lb/>
可韙神兮神兮與百神而有殊吾亦禱之乆矣<lb/>
　　詩有六義賦<hi>以風雅比興自家成國為韻</hi>　　<hi>唐</hi>李　益<lb/>
夫聖人之理原於始而執其中觀天文以審於王事觀<lb/>
人文而知其國風故毎歳孟春採詩於道路而獻之泮<lb/>
宫有以知下之化逹人之窮發於關睢之首及乎王道<lb/>
<pb n="KR4h0139_WYG_063-19a"/>
之終故曰天明自人而視天聽自人而聰所謂政於内<lb/>
繫一人之本動於外形四方之風始於風成於雅失其<lb/>
道或天方薦瘥得其宜或錫之純嘏是人情之大竇未<lb/>
有不由於斯者爾其德以頌宣事以類比陳之於學校<lb/>
將可以反正輟淫播之於絲桐何有於剪商變徴屬辭<lb/>
庶因於勸戒縁情孰多夫綺靡嘉魚作而賢者進焉騶<lb/>
虞廢而王道缺矣至於詩之為稱言以全興詩之為志<lb/>
賦以明類亦有感於鬼神豈止明夫禮義王澤竭而詩<lb/>
<pb n="KR4h0139_WYG_063-19b"/>
不作周道微而興以刺俾乃審音之人於以知風之自<lb/>
洎夫代見更改也運歴於詩亡自天未喪斯文也以至<lb/>
於皇唐於是抑文尚質崇儉去奢振六藝以補化秉一<lb/>
言之無邪不然何以天地奉若而不興雲漢之嗟用能<lb/>
德馨而蘋蘩可薦誠達而來麰降生雖九重歳招其諌<lb/>
諍而九有日聞其頌聲且君匪五諌兮何弼詩匪六義<lb/>
兮何成我皇乃以詩而條之國政本乎人情故得行於<lb/>
蠻貊豈獨用之邦國修之身則壽考不忘垂乎後則子<lb/>
<pb n="KR4h0139_WYG_063-20a"/>
孫千億乃知詩之為教蓋亦王猷之至極<lb/>
　　詩賦　　　　　　　　　　　<hi>明</hi>袁　黄<lb/>
大矣哉詩之為義也情感天地化動鬼神聲被絲竹氣<lb/>
變冬春其得意而詠物也遊寸心於千古收八埏於一<lb/>
掬漱芳藻采遺縠志翼翼以凌雲心兢兢而刻鵠擬去<lb/>
浮而肖形期得髓而遺肉其因詠而成詩也選文入象<lb/>
就韻摹心發新聲於竒磬謝落葉於故林詞即近而寓<lb/>
逺意沿淺而入深至於聖皇在宥負扆臨軒覲羣后兮<lb/>
<pb n="KR4h0139_WYG_063-20b"/>
雍雍碧玉貢八蠻兮濟濟青旃述朝㑹之盛事被聖德<lb/>
於管絃宜肅雝而淵廣殊不取乎新妍或虎觀春筵承<lb/>
明夜讌淑女提壺美人侍饌紀公燕兮樂易而典醇歌<lb/>
房中兮和平而感戀欲崇正而獻箴亦戒淫而忌絢若<lb/>
九廟獻歌南郊設頌欲正欲嚴欲莊欲重誇則爽直踈<lb/>
則鮮用乃至元戎出境萬騎屯雲出馬鐃歌旋師凱文<lb/>
詞宜壯兮不宜忘警氣貴嚴兮猶貴拊循夫楚臣被放<lb/>
漢妾辭宫羈客裘敝孀閨淚窮孤孽遭謗無路自通或<lb/>
<pb n="KR4h0139_WYG_063-21a"/>
以短韻而鳴隱志或以長篇而寫幽𠂻怨而不怒微而<lb/>
若䝉履患難兮如素處憂戚兮靡恫或秦楚兮異國復<lb/>
窮達兮殊陟行子斷腸居人罷食風蕭蕭而興悲草萋<lb/>
萋而變色款款贈言瀝肝吐臆叙生平之雅情勗佳人<lb/>
之令德箴而不謏婉而不直如春草兮始生秋月兮正<lb/>
明炎威侵簟寒雪滿坪遵四時而歎逝感萬物而若驚<lb/>
勿徒流連乎光景宜留䆳意於新聲乃若故宫黍茂别<lb/>
殿鶯啼空山逺眺緑野俄睇覽古跡兮發今悽痛前事<lb/>
<pb n="KR4h0139_WYG_063-21b"/>
兮開後迷言不盡意意不局題又若南山祝年摽梅賀<lb/>
婚思賢悼往臨喪輓言志喜兮樂以則茹哀兮傷以惇<lb/>
樂不蕩志傷不斷魂此詠言之雜態亦藝圃之紛蕃也<lb/>
是以抱碩德秉孤忠詠閨情兮逺賡聖功鋪王化兮近<lb/>
指草蟲詞能動物兮色象俱空美刺無迹兮斯謂之風<lb/>
正語是非莊言真假文而不靡質而不野言關世教斯<lb/>
謂之雅肅雝布聲清廟展誦揚休功而信徴贊祖德而<lb/>
情洞不詭不浮若勸若諷形容曲盡斯謂之頌情見乎<lb/>
<pb n="KR4h0139_WYG_063-22a"/>
詞志觸乎遇微者達於宏逖者使之悟隨性情而敷陳<lb/>
視禮義為法度衍事類而逼真然後可以為賦假幻傳<lb/>
真因人喻已或以巻石而况泰山或以濁涇而較清濟<lb/>
或有義而可尋或無情而難指意在物先斯謂之比感<lb/>
事觸情縁情生境物類易陳𠂻腸莫罄可以起愚頑可<lb/>
以發聰聽飄然若羚羊之挂角悠然若天馬之行徑尋<lb/>
之無蹤斯謂之興六義既陳淑慝攸分如其情存魏闕<lb/>
汎詠楚雲心纒鮑臭虚述蘭芬既真宰之相違縱華靡<lb/>
<pb n="KR4h0139_WYG_063-22b"/>
而不文倘餘榛之未翦類偏絃之獨撐宫唱而商靡應<lb/>
金調而石未平茍絲毫之有虧雖成文而不精性靈未<lb/>
協心氣多魔失温柔之家法象急管之偏頗恨湍流之<lb/>
迅激故雖精而不和詞如合璧意不貫珠篇有死句句<lb/>
無活膚首尾不屬聲調多迂惟生理之不完文雖和而<lb/>
實枯是以内騁心靈外闡物精振之則山立蓄之則淵<lb/>
澄運之則行雲流水飾之則簇錦飛英或濃如醴酒或<lb/>
淡若太羮或急如躍矢或緩若調箏或始徐而終促或<lb/>
<pb n="KR4h0139_WYG_063-23a"/>
似譎而實貞或外槁而中腴或言隘而意閎或化腐而<lb/>
趨新或因竒而造平詩體多途詩情萬疊修詞者迷根<lb/>
尚理者棄葉擬華實之兼收庶二妙之相接曹劉聞之<lb/>
而魄喪李杜遇之而氣懾回大雅於狂瀾振頽風於百<lb/>
劫<lb/>
　　端午獻尚書為壽賦<hi>以誠以古書資乎聖壽為韻</hi>　<hi>唐</hi>王　棨<lb/>
節乃端午經惟尚書當煬帝窮奢之際見蘇公為壽之<lb/>
初五日嘉辰欲有禆於聖德百篇奥義敢將獻於皇居<lb/>
<pb n="KR4h0139_WYG_063-23b"/>
始夫蕤賓既調星火初正雖云祭屈之日合有祝堯之<lb/>
敬咸求玩好冀盡竭其忠勤競薦珍竒願延長於睿聖<lb/>
惟公以邦紀將紊洪圖漸傾欲諷江東之幸思停遼水<lb/>
之征繇是訪註於安國求篇於伏生既逢採艾之時合<lb/>
祈洪算遂託獻芹之禮庶達微誠蓋以文盡雅言事傳<lb/>
上古前王之善惡皆載歴代之安危可覩自然於禮無<lb/>
爽於君有補豈效辟兵之法專用靈符寜依續命之儀<lb/>
祗陳綵縷既而面對丹墀䖍而進之其為贄也非鴈非<lb/>
<pb n="KR4h0139_WYG_063-24a"/>
羔非玉非帛其為書也非易非傳非禮非詩且曰臣則<lb/>
有志匡主無心順時竊以百王之典可為萬歳之資願<lb/>
陛下察所以是究所以非不知枕惟琥珀之珍裘有雉<lb/>
頭之美誠未知典謨訓誥閱斯而北闕長存虞夏商周<lb/>
鑒此而南山相似所以鼓篋斯至稱觴自殊藉手而則<lb/>
為臣矣服膺而在其君乎願因犬馬之誠取為龜鏡欲<lb/>
取絲綸之筆用作規模且浴蘭獻物兮古豈無捧酒祝<lb/>
君兮今亦有誰能持十三巻之雅誥上千萬年之洪壽<lb/>
<pb n="KR4h0139_WYG_063-24b"/>
　　八卦賦　　　　　　　　　　<hi>唐</hi>敬　括<lb/>
太古之氣是生兩儀浩然無測淵乎勿為雖混沌之已<lb/>
判尚冥䝉而未知既不辨其兩偶孰能察其三竒爰有<lb/>
皇聖其惟伏羲索四營之妙理究三才之大規乃畫八<lb/>
卦以窮萬象神可以測來智可以藏徃辨庶品於竒功<lb/>
握羣形於指掌使六位之恒存乃百王之是仰故乾以<lb/>
至健坤以利貞含千變之象類萬物之情起潛龍以設<lb/>
位立牝馬而開名為大易之門户極天下之至精離以<lb/>
<pb n="KR4h0139_WYG_063-25a"/>
象日巽以為風既明照於天下復扇動於虚空凡有象<lb/>
而皆見無幽而不通誠自然之妙理亦變化之神功爾<lb/>
其震位生木坎方生水擢修木於千尋汨長波於萬里<lb/>
和衆籟而成響寫羣峰而倒峙則有兌取於金艮乃為<lb/>
止既兼山而立卦亦麗澤而成軌表三索於永終瞻萬<lb/>
物於資始莫究其探賾之妙虚測其精微之理物欲象<lb/>
而斯來窮則變而無已信可以決疑辨悞訓人軌物必<lb/>
定志以先占乃端蓍而後揲以通其變使人不倦賢哲<lb/>
<pb n="KR4h0139_WYG_063-25b"/>
好之以洗心愚夫覩之以革面則知卦之為道其亦至<lb/>
微妙不可測理不可違既設爻以盡數亦觀象而知幾<lb/>
天地由其開闢隂陽由其發揮總百慮而一致混殊塗<lb/>
而同歸<lb/>
　　大易賦<hi>有序</hi>　　　　　　　　<hi>宋</hi>鄭剛中<lb/>
觀如居士既取漢魏以來易學參訂其説竊拾餘意撰<lb/>
窺餘十五巻毎旦又陳易書案上徃復誦之作大易賦<lb/>
辭曰<lb/>
<pb n="KR4h0139_WYG_063-26a"/>
風雨㝠㝠爐香晝清初祓濯以危坐徐玩味乎羲經有<lb/>
竒偶兮探洛書之數有肩足兮具河圖之形彼連山歸<lb/>
藏兮雖絶編之已乆吾文王孔子兮尚端拜以猶生祕<lb/>
七八而勿示著九六以通靈極三才而盡變鬱萬化以<lb/>
含精得鬼神之至理發蟲魚之隱情聖人謂象而用之<lb/>
必有物也故有以萬有二千五百二十之數藏之於四<lb/>
十九莖大矣哉槩其凡雖曰潔静精微其教也乃若挈<lb/>
天地襲氣母者要不可以容聲揚子雲之骨朽兮孰弔<lb/>
<pb n="KR4h0139_WYG_063-26b"/>
之曰此三大聖相授之妙而方州部家敢以凖自名乎<lb/>
吃魄不能對有客出而難予曰子謂易不可談則今之<lb/>
學古之學也按隋經籍志自漢抵魏費直古文之訓康<lb/>
伯繫辭之作鄭𤣥之易王弼之卦合四家之注已二十<lb/>
二巻豈其皆糟粕歟諸授業師探微抉隱邃者稱聖雄<lb/>
者折人角河内女子亦得以説卦三篇補散落子患言<lb/>
之多曷不泛其浩浩而守其卓也予曰噫嘻客孰知無<lb/>
跡則橐籥虚竅多則渾沌鑿字三寫而烏焉不真語再<lb/>
<pb n="KR4h0139_WYG_063-27a"/>
傳而唾剉皆錯是以説象則義遺論數則象格至有以<lb/>
龍為䮾羊為羔果蓏為果墮是皆好竒之病無病而進<lb/>
藥又怪則五行傅㑹六情假託如蛇下梁魚入寺一牛<lb/>
兩首逆陳幸中僅巫祝之相若大抵春秋可以言災異<lb/>
而談諧射覆或流為東方朔也客辭屈則拜而請曰先<lb/>
生之易何如曰我知我愚我戒我慧實擁腫之似而㒺<lb/>
象之比中夜以興未明而起髙揖聖賢如忽相值讀乾<lb/>
坤知覆載之恩推損益洞盈虚之㫖恒則可亨蹇則當<lb/>
<pb n="KR4h0139_WYG_063-27b"/>
止謂中孚兮則好爵之可縻惟無妄兮則勿藥而有喜<lb/>
既逺實兮斯為困䝉矧考祥兮天常視履壯兮則為觸<lb/>
籓之羊暌兮則見負塗之豕危厲已熏於艮背遲泥必<lb/>
成於遯尾故折獄致刑者豐之用而赦過宥罪者解之<lb/>
理火在天上兮當出門而同人天與水違兮宜作事而<lb/>
謀始飛鳥以凶兮蓋山有雷尚口乃窮兮豈澤無水泰<lb/>
兮則小往而大來震兮則驚逺而懼邇益戒顛頤旡妄<lb/>
滅趾井念羸瓶鼎思出否勿在旅以焚巢將濟渙以奔<lb/>
<pb n="KR4h0139_WYG_063-28a"/>
机卑以自牧立不易方然後藉用白茅而為慎之至吾<lb/>
之所得於易者如斯而已乃若兼收象義精粗不棄窺<lb/>
竊衆説拾其餘意肴蔌同甘莫分彼是集而藏之所以<lb/>
備遺忘於衰齡教箕裘於不肖之裔客勿視為京郎之<lb/>
細也<lb/>
　　易兼三才賦　　　　　　　　<hi>宋</hi>范仲淹<lb/>
大哉易以象設象由意通兼三才而窮理盡性重六爻<lb/>
而原始要終二氣分儀著髙卑於卦内五行降秀立動<lb/>
<pb n="KR4h0139_WYG_063-28b"/>
静於爻中所以明乾坤之化育見天人之㑹同者也昔<lb/>
者有聖人之生建大易之㫖觀天之道察地之紀取人<lb/>
於斯成卦於彼將以盡變化云為之義將以存潔靜精<lb/>
微之理極其數也必在乎兼而兩之定其位焉由是乎<lb/>
三者備矣若乃髙處物先取法乎天所以顯不息之義<lb/>
所以軫行徤之權保合太和純粹之源顯著首出庶物<lb/>
髙明之象昭宣此立天之道也御隂陽而德全又若卑<lb/>
而得位下蟠於地所以取沉潛之體所以擬廣博之義<lb/>
<pb n="KR4h0139_WYG_063-29a"/>
寂然不動既侔厚載之容感而遂通益見資生之利此<lb/>
立地之道也自剛柔而功備於是卑髙以陳中列乎人<lb/>
剛而上者宜乎主柔而下者宜乎臣慎時行時止之間<lb/>
寜迷進退察道長道消之際自見屈伸此立人之道也<lb/>
敦仁義而有倫既而明三極之端知八象之謂存擬議<lb/>
而無爽周變通而曷既君子用之而消息聖人執之而<lb/>
經緯亦由璇璣測象括運動於七辰玉琯候時含慘舒<lb/>
於四氣豈不以易之為書也範彼二儀易之為教也達<lb/>
<pb n="KR4h0139_WYG_063-29b"/>
乎四維觀其象則區以别矣思其道則變而通之上以<lb/>
統百王之業下以斷萬物之疑變動不居適内外而無<lb/>
滯廣大悉備包上下而無遺至矣哉無幽不通唯變所<lb/>
適凖天地而容日月畜風雷而列山澤鼓之舞之以盡<lb/>
神統三才而成易<lb/>
　　讀易賦　　　　　　　　　　<hi>宋</hi>髙似孫<lb/>
嗟古人之不余欺兮吐微言以昭宣苞萬微以自圖兮<lb/>
肯造端於坤乾杳兩氣之吸嘘兮邀元化以齊甄産六<lb/>
<pb n="KR4h0139_WYG_063-30a"/>
子以該輔兮諧初畫以俱旋人以事而鼓桴兮物以數<lb/>
而琱鐫昧罔窺其橐籥兮智或殫其眇綿嗚呼文與孔<lb/>
孰囿命兮肯自放於踣顛迄以道而蓍龜兮特探幾於<lb/>
羲先老世故之轇轕兮信吾辰之迍邅泯無悶之可汰<lb/>
兮假羲翁以俱傳西伯不知其所以兮尼父亦莫知其<lb/>
攸然任吉凶之盪摩兮付吝悔之爭挻覽天人以自索<lb/>
兮坦日用於平平吁嗟乎九歌其誰作兮太圖潔而娟<lb/>
娟既以身為心累兮猶輸情於蘭荃又豈知薇有可采<lb/>
<pb n="KR4h0139_WYG_063-30b"/>
兮匪伯夷之隘焉抑不如歸去來兮樂夫天命以自研<lb/>
余亦消息盈虚兮有余師者聖賢索遺文以退儆兮三<lb/>
加省而逾堅審爻象以耽玩兮粲日星而陳前數固非<lb/>
可偏揲兮理亦非可以獨筌嗚呼天生余有命兮余有<lb/>
命其在天妙矣夫知之精之者在𤣥之而又𤣥尚有得<lb/>
於古人兮幸加我以數年誓將老於斯經兮其毋忘乎<lb/>
三折編<lb/>
　　禮賦　　　　　　　　　　　<hi>周</hi>荀　卿<lb/>
<pb n="KR4h0139_WYG_063-31a"/>
爰有大物非絲非帛文理成章非日非月為天下明生<lb/>
者以壽死者以葬城郭以固三軍以强粹而王駮而伯<lb/>
無一焉而亡臣愚不識敢請之王王曰此夫文而不采<lb/>
者與簡然易知而致有理者與君子所敬而小人所不<lb/>
敬者與性不得則若禽獸性得之則甚雅似者與匹夫<lb/>
隆之則為聖人諸侯隆之則一四海者與致明而約甚<lb/>
順而體請歸之禮<lb/>
　　仲尼為素王賦　　　　　　　<hi>宋</hi>王禹偁<lb/>
<pb n="KR4h0139_WYG_063-31b"/>
鳯鳥不至兮河不出圖聖人無位兮立教崇儒道之將<lb/>
行但棲遲而歴聘民受其賜猶南面以稱孤有以見同<lb/>
乎王者孰云乎葢出司徒者也原其運屬陵遲力興儒<lb/>
素道將侔於皇極化實被於黔庶文行忠信設萬世之<lb/>
紀剛禮樂詩書崇百王之法度於時也魯道有蕩周德<lb/>
下衰言念萬國將同四夷不有聖也誰其救之我所以<lb/>
行教化序尊卑造次顛沛兮於是東西南北兮忘疲用<lb/>
能定君臣父子之道述皇王帝霸之基夫如是則土無<lb/>
<pb n="KR4h0139_WYG_063-32a"/>
　二以並矣位通三兮偉而異夫振乃素風齊諸大寳贊<lb/>
　易象兮奉人時修春秋兮行天討講於洙水初彰化下<lb/>
　之功登彼泰山宛契升中之道自然其教斯廣其號彌<lb/>
　尊豈止同明於日月亦將比德於乾坤居無求安四載<lb/>
　之勤勞是效弋不射宿三驅之田獵斯存蓋由宅一畝<lb/>
　以卑宫佩五常而克已其位也困於陪臣其道也齊乎<lb/>
　天子列四科而升十哲元凱何殊誅正卯而斬俳優四<lb/>
　凶竊比聖德洋洋同諸帝王行束修而陳玉帛端逢掖<lb/>
<pb n="KR4h0139_WYG_063-32b"/>
　而垂衣裳夢見周公求傅巖而允理問於老子師尚父<lb/>
　而彌光大哉道濟古今教流華夏瞻不泯之廟貌若無<lb/>
　疆之宗社悲夫商辛夏癸兮號獨夫又安得比於儒者<lb/>
　<lb/>
　<lb/>
　<lb/>
　<lb/>
御定歴代賦彚巻六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_016-1a"/>
　欽定四庫全書<lb/>
御定歴代賦彚卷十三<lb/>
　　嵗時<lb/>
　　　大寒賦　　　　　　　　　　<hi>晉</hi>傅　𤣥<lb/>
　五行倐而竟騖兮四節紛而電逝暑往寒來兮十二月<lb/>
　而成嵗日月㑹於析木兮重陰淒而轉肅彩虹藏於虚<lb/>
　廓兮鱗介潛而長伏若乃天地凛冽數極氣否嚴霜夜<lb/>
　結悲風晝起飛雪山積蕭條萬里百川咽而不流兮氷<lb/>
<pb n="KR4h0139_WYG_016-1b"/>
　凍合於四海扶木顦顇於暘谷若華零落於濛汜<lb/>
　　　寒賦　　　　　　　　　　　<hi>唐</hi>趙自厲<lb/>
　儒有討混元搜綿祀既覿寒暑之終亦測興伏之始覘<lb/>
　風驚於一葉委時換乎千里寒之厥狀自兹而起若夫<lb/>
　大火宿藏青霜晨烈則蜀井煙閉漲海氛滅長河天浹<lb/>
　綴珠崖而生氷幽朔地窮濛飛沙而雨雪乃知蘇武増<lb/>
　感李陵愁絶聴胡笳以攪思儷漢庭之仳别及幽林風<lb/>
　埽時物霜殘柔條危勁奥室淒寒有美人兮心恍惚情<lb/>
<pb n="KR4h0139_WYG_016-2a"/>
怵悼而靡安陰凝栁塞怨龍庭之路隔月透羅愰憐鴛<lb/>
衾之夜單屣銀階之悄悄雪珠淚之珊珊縫筐笥之紈<lb/>
素寄戎幕之艱難别有陸沈之子厠跡荒藪器宏偉而<lb/>
可觀命屯剥而不偶當其時也趨炎俯僂佩瞰嘘吸無<lb/>
詩人卒嵗之衣雨泉客將離之泣豈祁寒而致感亦遭<lb/>
時而不息終乖挾纊之暄更悲綈袍之及層氷涸溜宋<lb/>
生則綴悵而相望皓雪盈門袁子則茹悲而於悒雖居<lb/>
榮而可貴亦憂道而不入於時倚歎窮律佇目遐坰伊<lb/>
<pb n="KR4h0139_WYG_016-2b"/>
鮮物之皆悴獨霜松之常青縱寒苦之飄激淬堅明而<lb/>
自寧汨吾情之浩蕩願冥志於紫靈<lb/>
　　嵗暮賦<hi>有序</hi>　　　　　　　　<hi>晉</hi>陸　雲<lb/>
余祇役京邑載離永久永寧二年春忝寵北郡其夏又<lb/>
轉大將軍右司馬於鄴都自去故鄉荏苒六年惟姑與<lb/>
姊仍見背棄銜痛萬里哀思傷毒而日月逝速嵗聿云<lb/>
暮感萬物之既改瞻天地而傷懐乃作賦以言情焉<lb/>
夫何乾行之變通兮昏明迭而載路羨飛轡之逺御兮<lb/>
<pb n="KR4h0139_WYG_016-3a"/>
騰六龍於天步時赴節而漸流兮氣移數而改度揮促<lb/>
節於短日兮振修䇿於長夜運悠忽其既周兮嵗冉冉<lb/>
而告暮變棘心之柔風兮滋豐草之湛露𤣥暉邈以峻<lb/>
服兮黄裳皓而振素於是顓頊御時𤣥冥統官天廟既<lb/>
底日月貞觀淪重陽於潛户兮嚴積陰於司寒日囘天<lb/>
以滅景兮飇衝淵而無瀾堅氷涸於川底兮白雪隕於<lb/>
雲端普區宇之瘁景兮頻萬物之衰顔時凛戾其可悲<lb/>
兮氣蕭索而傷心淒風愴其鳴條兮落葉翻而灑林獸<lb/>
<pb n="KR4h0139_WYG_016-3b"/>
藏丘而絶迹兮鳥攀木而栖音山振枯於曽嶺兮民懐<lb/>
慘於重襟寒與暑其代謝兮年冉冉其將老豐顔曄而<lb/>
朝榮兮𤣥髮粲其夕皓感芳華之志學兮悲時暮而難<lb/>
考逺圖逝而辭懐兮密思集而盈抱羨厚徳之溥載兮<lb/>
嘉豐化之大造恨盛來之苦晏兮悲哀至之常蚤指晞<lb/>
露而怵心兮衍死生於靡草䝉時來之嘉運兮遊上京<lb/>
而凱入委乘輅於紫宫兮剖金虎而底邑憑台光之發<lb/>
暉兮荷寵靈而來集望故疇之迥遼兮泝南風而頹泣<lb/>
<pb n="KR4h0139_WYG_016-4a"/>
長歎息而永懐兮感逝物而傷悲哀年嵗之攸往兮伊<lb/>
行人之思歸結隆思於朝日兮綴永念於汜暉表寸陰<lb/>
而貞吝兮盼盈尺其若遺嗟我行之久永兮何歸途之<lb/>
茫茫遵渚兮盼川攸逝兮江湘處孝敬於神丘兮結祇<lb/>
慕於惟桑瞻山川而物存思六親而人亡問仁姑而背<lb/>
世兮及伯姊而淪喪尋餘蹤於空宇兮想絶景於遺堂<lb/>
悲山林之杳藹兮痛華構之丘荒靖深情以遐慕兮思<lb/>
纒緜而懐楚涕垂頤以交頹兮哀凌心而洞駭神尋路<lb/>
<pb n="KR4h0139_WYG_016-4b"/>
而窘逝兮形顰蹙乎其所心悠悠其若懸兮音既絶而<lb/>
復舉悲人生之有終兮何天造而罔極仰悲谷之方中<lb/>
兮顧懸車而日昃百年迅於分嘘兮千嵗疾於一息詠<lb/>
大椿之萬祀兮同蟪蛄於未識嵗難停而易逝兮情艱<lb/>
多而泰寡年有來而棄予兮時無算而非我祇生心於<lb/>
日順兮雖呼翕其難假攝貳生於逆旅兮欲淹留其焉<lb/>
可彼鑒寐之有時兮亦始卒之固然舒逺懐於千載兮<lb/>
悵同感乎中山鑒通人之炯戒兮懼晏平之達言啓貞<lb/>
<pb n="KR4h0139_WYG_016-5a"/>
心以自責兮覽遺籍而問道亮爽鳩之既徂兮故營丘<lb/>
之有紹在吾儕之陋心兮豈取樂於東表茍長生而自<lb/>
得兮將奚待而有夭考大徳於天地兮知斯言之益矯<lb/>
　　仲冬時令賦<hi>以題為韻</hi>　　　　　　<hi>唐</hi>叔孫𤣥觀<lb/>
乾知大始變化惟衆白日貞輝以著乎運行素月虧盈<lb/>
以紀乎孟仲陰既往而陽受暑既驟而寒送景長而土<lb/>
圭可測氣肅而玉律潛中若乃搖落既謝戚戚無悰霜<lb/>
雪凝凌以戒節天地閉塞而成冬羲和在兹敬授人時<lb/>
<pb n="KR4h0139_WYG_016-5b"/>
周之正則建子為首冬之夜則問如何其北斗闌干乘<lb/>
招搖而直子𤣥堂在座列羣后以聴辭冬之日可愛聞<lb/>
乎魯史一之日觱發著乎豳詩其神𤣥冥厥徳在水其<lb/>
器閎奄事官有司植𤣥珪以絓櫝乘𤣥輅以載旗順物<lb/>
以終乃安其性因宜制節用必克正使夫有為而天下<lb/>
御正無事而天下分定先王以之狩田孝子以之温凊<lb/>
萬人以之休息羣辟以之殷聘一以明國家之盛再以<lb/>
昭誦事之令夫唯敗度起功逆時興務重其徭役急彼<lb/>
<pb n="KR4h0139_WYG_016-6a"/>
征賦動衆不隨其物宜馭人不以其寬裕災異必降甲<lb/>
已之氣乘癘疾必行哭泣之哀聚則知邦國興否噫時<lb/>
令之可懼<lb/>
　　仲冬時令賦<hi>以題為韻</hi>　　　　　　<hi>唐</hi>蕭　昕<lb/>
嵗杪星窮時臨月仲𤣥冥氣肅黄鐘律中北陸隂凝西<lb/>
成物衆觀四郊而息老朝萬國而來貢於是我皇乃親<lb/>
帥百辟觀隙三農整六軍以耀武肆大閲於仲冬然後<lb/>
乃即太廟建𤣥旗事神率禮撫俗觀詩斥聲色以不御<lb/>
<pb n="KR4h0139_WYG_016-6b"/>
守和平而自持山澤從宜候飛霜而校獵川源有秩因<lb/>
涸凍而沈祠謹門閭而守法慎蓋藏以應期斬木陽崖<lb/>
采周官於是月藏氷隂室詠豳詩於此時然後受計郡<lb/>
國大頒錫命祭必先賢室惟行慶駕鐵驪以軌物居𤣥<lb/>
堂而布政因宜制變必酌於古文授時鄉方乃行乎夏<lb/>
令爾其謀猷克臧備物必具飭王政之禮戒土功之務<lb/>
天地既貞陰陽乃裕茍愆伏之必節豈雪霜之是遇故<lb/>
當北辰正而衆星拱東海深而百川赴既一人而作哲<lb/>
<pb n="KR4h0139_WYG_016-7a"/>
惟四方之所注撫空懐以自憐媿揚雄之作賦<lb/>
　　仲冬時令賦<hi>以題為韻</hi>　　　　　　<hi>唐</hi>張欽敬<lb/>
粤若大君光宅海内文思開帝王之洪緒振皇紀之綱<lb/>
維敷化布和設明堂以聴政發祥儲祉坐宣室而受釐<lb/>
有典有則念兹在兹負扆恭已凝旒肅祇享㑹必依乎<lb/>
是月寒暑不易乎斯時若乃睦以神人施乎政令鋪惠<lb/>
澤以流渥鼓薰風而入詠日月惟朗星辰克正調厯數<lb/>
之璿衡叶乾坤之寶命况乎陽氣告始豳歌御冬惟時<lb/>
<pb n="KR4h0139_WYG_016-7b"/>
是恤維政之雍穆𤣥堂以敷化感黄冠以勞農命魯史<lb/>
之登臺式書雲物審周官之有祀時命秩宗於是恒憲<lb/>
聿修舊章遐布飭蓋藏之是密警門閭而必固一以永<lb/>
寧各知攸措滌器物之閎奄釐氷池之凝冱休力役省<lb/>
征賦養國中之鰥寡罷官守之尸素是使風雨丕順曽<lb/>
不爽於豐年霜露以時諒匪僭於嵗暮撫三五之遐軌<lb/>
案道徳之平裕方見與羲農而比崇豈直等成周之景<lb/>
祚而已顧慙眇質叨承選衆神仙作尉非漢氏之稱梅<lb/>
<pb n="KR4h0139_WYG_016-8a"/>
孝友承家媿詩人之歌仲謬昌言於聖徳豈縁情而有<lb/>
中<lb/>
　　苦寒賦　　　　　　　　　　<hi>元</hi>劉　因<lb/>
嚴氣積𤣥律窮北斗知春迴指於東惟功成而不去孰<lb/>
頊冥之可容乃鬱彼孽暴激彼威鋒凝愁雲而蔽日怒<lb/>
寒風而攪空奪陽春之生氣使天地闃然寂然如未判<lb/>
之鴻濛於時燭龍絶光熒惑失次陽烏斷足火鳥縮翅<lb/>
畢方髙飛而逺翔癡牛毛寒而縮蝟炎帝為之收威祝<lb/>
<pb n="KR4h0139_WYG_016-8b"/>
融為之屏氣羲和倚日以潛身盤古開天而失視天吳<lb/>
死於朝陽之谷倐忽滅於海南之地若乃焦溪涸熱海<lb/>
澄沸潭止温泉氷火井凍暘谷凝炎洲地冽裸壤垂繒<lb/>
熒臺煙滅瘴水生凌而我生於此時奚凜冽之可勝或<lb/>
有從軍永訣去國長違霜鋒寶劒鐵襯單衣積雪没脛<lb/>
悲風激懐夜渡劒河曉上輪臺陰山雪漫瀚海氷厚當<lb/>
此苦寒十死者九又若寒門久客貧閭故居不爨不燭<lb/>
無衣無襦鼻酸氣失墮指裂膚火如紅金薪如桂枝兒<lb/>
<pb n="KR4h0139_WYG_016-9a"/>
號妻哭痛盡傷悲抱膝而苦竟死何禆噫嘻嗚呼天歟<lb/>
地歟神歟彼頊冥之不去我生死其何辜嗚呼噫嘻蓋<lb/>
嘗聞之無寒不温無貞不元時之革化由是而門嘘炎<lb/>
吹冷元氣所存貞極不元寒極不温乖序錯命罪半東<lb/>
君於是易川牛馬走地上蟣蝨臣載拜東方發狂語脣<lb/>
凍舌澀難具陳告我東君胡甚不仁嗟生類而欲盡君<lb/>
奚為而不春匪我語汝其孰汝親匪君顧我孰活我人<lb/>
我藉汝力汝假我神挽天地之和氣黜頊冥於𤣥根汲<lb/>
<pb n="KR4h0139_WYG_016-9b"/>
東海之泥以接地軸鍊泰山之石以補天輪以廣厦萬<lb/>
間庇吾民之凍骨以布裘千丈弔四海之氷魂使颼颼<lb/>
赤子鼓舞於春風熙熙然樂其天真胡為馳綱維而退<lb/>
避獨廉讓而謙尊我徒問汝汝且不言於是乎乃歸墐<lb/>
其户而葺其楹襲其被而重其衣不尤乎神不怨乎天<lb/>
束手容足以順乎時之自然<lb/>
　　長至賦　　　　　　　　　　<hi>宋</hi>田　錫<lb/>
伊沍寒之嘉節美長至之良辰考天時於司厯驗星昴<lb/>
<pb n="KR4h0139_WYG_016-10a"/>
於疇人隂極陽生復卦應連山之象珠聮璧合斗樞迴<lb/>
栁木之津魯太史登樓以觀祲周天王服衮以嚴禋黄<lb/>
鍾應律兮咸韶韻逸緹幕飛灰兮山川氣新表權輿於<lb/>
陽徳信兆朕於芳春圭測而羲和漸永衡懸而土炭交<lb/>
陳始觀玉殿歡呼金觴獻壽慶一陽之肇至祝千齡而<lb/>
永久廣庭燎設明環珮於儀容滄海日升照冕旒於元<lb/>
首或恩縁長至而賞加或禮罷圜丘而赦宥歡聲大洽<lb/>
於寰中至信旁孚於飛走所以金張貴戚田竇權門喜<lb/>
<pb n="KR4h0139_WYG_016-10b"/>
近増於爵土悦新益於封勳遇履長之納祐符元吉而<lb/>
承恩歌鐘鼎沸朱翠雲繁華堂列席髙燭羅軒輝煌暐<lb/>
耀雜遝嘩喧賓榮以玳瑁飾簪主貴以珊瑚暎樽或饋<lb/>
履韈於舅姑或祝弓箕於子孫協周正之故事慶堯厯<lb/>
之垂文唯有羇旅之客流年可惜長亭近歸孤懐自戚<lb/>
殘陽晚簾寒燈夜室形影相弔精誠未適雖有樽酒誰<lb/>
飛觴而舉白雖有鑪火誰方襟而比席將何消遣自圖<lb/>
悦懌天既付我以文遂攄懐而命筆<lb/>
<pb n="KR4h0139_WYG_016-11a"/>
　　嵗暮直廬賦　　　　　　　　<hi>梁</hi>蕭子雲<lb/>
日躔女度嵗華云暮衡輕炭燥權重泉涸藏𤣥武於太<lb/>
隂蟄螣蛇於髙霧日臨圭而易落晷中杙而南傃凝寒<lb/>
氣於廣庭洞層隂於端廡風餮切而晚作雲滄浪而晦<lb/>
景霰的皪於彤庭霙葳㽔於丹屏韜罘罳之飛棟没屠<lb/>
蘇之髙影始飄舞於圓池終停華於方井<lb/>
　　寒夜賦　　　　　　　　　　<hi>宋</hi>裴子野<lb/>
何四序之平分處修冬而多慮眷搖落兮遵盡悲荏苒<lb/>
<pb n="KR4h0139_WYG_016-11b"/>
其云除日晼晩而易潛夜悠長而難曙既而庭流皓月<lb/>
階被凝霜風吹衣而凛凛氣空積而蒼蒼襲重裘兮弗<lb/>
燠熾朱火兮無光門蕭條而晝闃夜寂寞兮無人疏三<lb/>
逕以負汲結二耦而為賓<lb/>
　　大儺賦<hi>以命有司送寒氣肅京室為韻</hi>　　　　<hi>唐</hi>喬　琳<lb/>
嵗惟大儺國著成命有以焉爾請言其政夫四氣平分<lb/>
三光交映登臺眂祲必書於雲物象魏懸章式陳於時<lb/>
令是以一人垂拱萬方同慶者也且儺之為義其來自<lb/>
<pb n="KR4h0139_WYG_016-12a"/>
久實敺厲以名之於謟神而何有若乃率舊典於有司<lb/>
上士下士左之右之或囂聲以作氣或詭貌以呈姿示<lb/>
以直道揚乎儺辭何四象之能行豈神明之見斯則有<lb/>
侲童丹首操縵雜弄舞服驚春歌聲下鳳夜耿耿而將<lb/>
盡鼓喧喧而竟送行看北斗已落於嚴城坐待東風方<lb/>
期於解凍皇帝御寢殿正𤣥冠侍臣濟濟宫妓珊珊欣<lb/>
大禮之斯展覺輕陰之尚寒肅肅穆穆南面而看則知<lb/>
天不薦瘥同殄妖氣勿休之瑞吾既聞於方冊強死之<lb/>
<pb n="KR4h0139_WYG_016-12b"/>
魄彼其宣於驕意面禳有相向之禮堂贈有無方之事<lb/>
雖殊途而異觀可同歸而一致徒觀其執戈揚盾黄金<lb/>
四目其視眈眈其威肅肅將前驅以戒道必啓行而分<lb/>
逐國人稱之曰當今日月既明乾元以亨福穰穰兮共<lb/>
蒼生恩湛湛兮莫與京恩既湛兮儺人出春王正兮粤<lb/>
翌日願吾君兮千萬壽保巍巍兮唐之室<lb/>
　　四時賦　　　　　　　　　　<hi>梁</hi>江　淹<lb/>
北客長欷深壁寂思空牀連流圭窬淹滯網絲蔽戸青<lb/>
<pb n="KR4h0139_WYG_016-13a"/>
苔繞梁春華虚豔秋月徒光臨飛鳥而魂絶視浮雲而<lb/>
意長測代序而饒感知四時之足傷若乃旭日始暖蕙<lb/>
草可織園桃紅㸃流水碧色思舊都兮心斷憐故人兮<lb/>
無極至若炎雲峰起芳樹未移澤蘭生坂朱荷出池憶<lb/>
上國之綺樹想金陵之蕙枝若夫秋風一至白露團團<lb/>
明月生波熒火迎寒眷庭中之梧楸念機上之羅紈至<lb/>
於冬陰北邊永夜不曉平蕪際海千里飛鳥何嘗不夢<lb/>
帝城之阡陌憶故都之臺沼是以軫琴情動戛瑟涕落<lb/>
<pb n="KR4h0139_WYG_016-13b"/>
逐長夜而心殞隨白日而形削故秦人秦聲楚音楚奏<lb/>
聞歌更泣見悲已疚實由魂氣愴斷外物非救㕘四時<lb/>
而皆難况僕人之末陋也<lb/>
　　感時賦　　　　　　　　　　<hi>晉</hi>陸　機<lb/>
悲夫冬之為氣亦何憯懔以蕭索天悠悠其彌髙霧鬱<lb/>
鬱而四幕夜緜邈其難終日晼晚而易落敷層雲之葳<lb/>
蕤墜零雪之揮霍寒冽冽而感興風謖謖而妄作鳴枯<lb/>
條之泠泠飛落葉之漠漠山崆巄以含瘁川蜲虵而抱<lb/>
<pb n="KR4h0139_WYG_016-14a"/>
涸望八極以曭漭普宇宙而寥廓伊天時之方慘曷萬<lb/>
物之能歡魚微微而求偶獸岳岳而相攢猨長嘯於林<lb/>
杪鳥髙鳴於雲端矧余情之含悴恒覩物而増酸歴四<lb/>
時之迭感悲此嵗之已寒撫傷懐以嗚咽望永路而汍<lb/>
瀾<lb/>
　　時賦　　　　　　　　　　　<hi>唐</hi>闕　名<lb/>
從龍者雲召風者虎物之相應時哉則侣傅巖舍築渭<lb/>
浦收綸命或時偶時惟道親時既行焉西漢之臣附鳳<lb/>
<pb n="KR4h0139_WYG_016-14b"/>
時之否也東魯之父傷麟時可以謀身時可以達命季<lb/>
子談説宣尼歴聘平津列侯長卿國命時廢時通知之<lb/>
則慶𤣥穹埏埴時運收成日月貞輝時合晦明大火流<lb/>
兮嵗律云暮春花歇兮寒露將生感天時之興替矧人<lb/>
事之窮亨時乏良工龍泉掩彩時逢伯樂驥坂長鳴借<lb/>
如紅樹呈色玉顔含粲貴當時而則榮恥後時而貽歎<lb/>
古之君子謀於終始薦之惟賢士或知已刺途者棘垂<lb/>
陰者李其道可存將來之士遷喬者鶯待時而鳴芬庭<lb/>
<pb n="KR4h0139_WYG_016-15a"/>
者蘭候時而榮易曰時止則止時行則行自古而觀惟<lb/>
時之大豈獨夫今日之情者也<lb/>
　　先王正時令賦<hi>以四時漸差置閏以正為韻</hi>　<hi>唐</hi>陳昌言<lb/>
天序運氣王統時紀欽若是授人之初履端為步厯之<lb/>
始欲正時而罔忒非置閏其何以伊昔陶唐五帝之世<lb/>
申明推策之術表錫落蓂之異羲和之職既分厯象之<lb/>
文始備於其寅亮帝圖式昭天事其則伊邇其猷孔嘉<lb/>
日月運行故有遲速之異晦朔循軌因為大小之差立<lb/>
<pb n="KR4h0139_WYG_016-15b"/>
分至則寒暑不忒積餘日而盈虧匪賒且正者王之丕<lb/>
訓時者天之大信正得其序則面離而御乾時失其經<lb/>
則夏雹而冬震人殃於疫年不為順故時不得不正嵗<lb/>
不得不閏也昔周禮在魯厯法可推官或尸位閏則迷<lb/>
時良史為之追正議士為之興辭俾夫司厯法者罔或<lb/>
二事建皇極者於焉慎思則序不愆而事不悖沴可伏<lb/>
而祥可期我唐百王居盛九葉伊聖昧爽無忘乎順序<lb/>
動息必繇乎時令兹嵗也當仲秋而歸餘居位也闔左<lb/>
<pb n="KR4h0139_WYG_016-16a"/>
扉以舒政化災為祥紆憂作慶南山之壽閏月而潛𢎞<lb/>
北戸之甿重譯而歸正於時金風半肅雕雲乍斂野樹<lb/>
丹舒遙峰翠㸃燕溟海以馳歸鴻朔漠而方漸正時之<lb/>
文存乎往志舍之則玉燭不調得之則銅儀安次可以<lb/>
使四夷稟朔之君萬代守文之士知我正往厯奉天時<lb/>
而置也<lb/>
　　聖人以四時為柄賦<hi>以題為韻</hi>　　　<hi>唐</hi>闕　名<lb/>
粤若受天明命配天啓聖其作則也必敬敷五教齊七<lb/>
<pb n="KR4h0139_WYG_016-16b"/>
政節春夏秋冬之候順金木水火土之性變通無失表<lb/>
正度以惟平雩祀有常示帝圖之斯盛始或星分於木<lb/>
斗建於寅配其宫於甲乙面其地於庚辛莫不合乎序<lb/>
應乎人念羣生而悉遂彰盛徳以維新則是柄也非父<lb/>
非子而天下親暨夫候應乎離音諧於徵列其位於丙<lb/>
午制其方於壬子莫不循厥功究厥㫖導貞悔之所由<lb/>
體長嬴之所以則是柄也非堯非舜而天下理至乃金<lb/>
精儲其氣白帝涖其事有湛露兮斯降凉風兮斯至是<lb/>
<pb n="KR4h0139_WYG_016-17a"/>
則仰察於天俯觀於地司肅殺而不忒憫凋落而無遺<lb/>
抑是柄也五帝惟六三皇復四又若𤣥律騰輝伊水徳<lb/>
兮膺是期有積雪兮自爾有堅氷兮自兹是則上窮於<lb/>
象下順於時念衣褐之未濟表嵗寒之不欺抑是柄也<lb/>
兩漢非逺二周可追况復正已無替虚心罔差隨土圭<lb/>
而暗測同灰管以潛知執陰陽代謝之功咸歸不宰用<lb/>
日月推遷之候盡合無為由是暉映化權鏘洋徳柄契<lb/>
皇明於玉燭流睿覽於金鏡士有隨計上京觀光末路<lb/>
<pb n="KR4h0139_WYG_016-17b"/>
欣有準於時政賀無疆於聖祚故尋繹於禮經因抽毫<lb/>
而是賦<lb/>
　　天道運行成嵗賦<hi>以題為韻</hi>　　　　<hi>唐</hi>張　賈<lb/>
稽元氣之成嵗察時運於上𤣥其始也黄鍾之律中其<lb/>
終也招搖之星旋不見而彰斯強名以稱道無為而化<lb/>
故易知以成乾陰陽推以在位日月貞其所躔運之而<lb/>
五行不息成之而四序罔愆萬物被仁咸遂性以生植<lb/>
聖人取則將設敎以昭宣於以體和而配徳於以奉時<lb/>
<pb n="KR4h0139_WYG_016-18a"/>
而後天厥惟至化實資𤣥造天以黙運其時后以財成<lb/>
其道形於變化知否極而受通著以始終見物壯而終<lb/>
老故天道之不紊必惟命之有分俾陰陽以周環同聖<lb/>
神而廣運原夫為功不宰為道永貞成之以肅殺煦之<lb/>
以發生節乃嵗經在一寒而一暑氣為物母自無名而<lb/>
有名且居髙而濟下諒無迹而能行天地以和於焉運<lb/>
泰徳刑既備然後功成豈止配五緯而定數叶三辰而<lb/>
為正是知天有常規道有彝制諧一徳以佐主通四時<lb/>
<pb n="KR4h0139_WYG_016-18b"/>
而輔嵗至仁所感思歌造化之功測管以窺寧究天人<lb/>
之際<lb/>
　　天道運行成嵗賦<hi>以題為韻</hi>　　　　<hi>唐</hi>潘孟陽<lb/>
本清陽而左旋浩浩其天播二氣而仁均亭育分四序<lb/>
而徳溥陶甄不見為𤣥乃悠也久也不言而化遂行焉<lb/>
生焉萬物得以資始五材稟以功全美利有常則寒暑<lb/>
之候節著明莫大則日月之象懸仰居諸之罔息知變<lb/>
化之不愆昏明不差於晝夜次舍互循於軌躔大無不<lb/>
<pb n="KR4h0139_WYG_016-19a"/>
包可定於握規投矩逺無不至可則於持衡執權於是<lb/>
律中夾鍾辰次太皞羽毛振於萬族勾萌達於百草布<lb/>
交泰於發生降氤氲於𤣥造俾其動植之庶彚罔不和<lb/>
同於至道若乃丙丁統日祝融撫運扇風氣而何物不<lb/>
温在朽木而何榮不奮盛既極明時即遷行當蓐收之<lb/>
整轡乃夷則之司聲消埃鬱於九野降肅殺於八紘候<lb/>
可藏氷𨽻人歡瞻於北陸時將納稼農人乃望於西成<lb/>
蓋藏氷之節斯近嚴凝之氣方盈命之暢月是曰𤣥英<lb/>
<pb n="KR4h0139_WYG_016-19b"/>
夫寒暑順序則陰陽不爭稽諸天道雖謂之通正感於<lb/>
帝徳實彰乎太平至矣哉聖人體元於是乎立制大儀<lb/>
斡運於是乎成嵗惟王者之則哲諒公士之贊睿在陽<lb/>
和之陶蒸庶不遺於淹滯<lb/>
　　火星中而寒暑退賦　　　　　<hi>宋</hi>王禹偁<lb/>
惟大火之照臨亦舒陽而慘陰寒暑將交於時令經躔<lb/>
必在於天心冬夕午焉栗烈之風自止夏宵中矣鬱蒸<lb/>
之氣爰沈不知誰為種榆其名曰火隨衆星以拱極正<lb/>
<pb n="KR4h0139_WYG_016-20a"/>
二氣而在我小人怨咨之語望之則銷大鈞吹煦之期<lb/>
違之莫可所以指命顓頊迴旋祝融自然無出其右寧<lb/>
勞舉正於中乍疑日馭逐魯陽之戈再懸碧落定星示<lb/>
楚宫之役迴挂長空遂使祁寒知難而少抑暑雨交綏<lb/>
而自息垂繒之壤知止衣葛之人動色不知我者謂我<lb/>
執造化而弄權知我者謂我正隂陽而作則類聖人之<lb/>
南面令之而必從任天道以右旋踰之而莫得至若北<lb/>
陸凶殘人斯鮮歡層氷飛雪以俱至挾纊重裘而罔安<lb/>
<pb n="KR4h0139_WYG_016-20b"/>
我之中矣可以却彼司寒又若南訛赫怒人失其所焦<lb/>
砂爛石以何盛輕箑纎絺而曷禦我之中矣可以祛其<lb/>
酷暑是何表正二儀亭亭在兹營室橧巢兮取之於彼<lb/>
收藏長養兮何莫由斯標不宰之功所以均乎六義示<lb/>
無言之信所以成乎四時大矣哉行度無差寒暄自退<lb/>
天垂象以共仰世作程而斯在年年兮東作西成明明<lb/>
而可大<lb/>
　　閏賦　　　　　　　　　　　<hi>唐</hi>張季友<lb/>
<pb n="KR4h0139_WYG_016-21a"/>
閏之所起自厯而推得餘日於終嵗爰稽候於正時其<lb/>
始也日之行而疾月之行而遲躔次周流運將窮矣毫<lb/>
釐奸度失是逺而不歸餘何以定一嵗之厯不小正何<lb/>
以序四時之紀於是太史授事羲和敬理以日繫月積<lb/>
三年而成原始要終豈周月而已天時由之而式叙國<lb/>
令於焉而合軌春生夏長不失其常東作西成孰知所<lb/>
以雪應冬而絮落雲識夏而峰起秋之夕湛露為霜春<lb/>
之朝堅氷為水豈不以律之克中閏之匪虚以風以雨<lb/>
<pb n="KR4h0139_WYG_016-21b"/>
兮各得其序曰寒曰燠兮無悖於初國家握乾符正律<lb/>
書契洛下之言算定乎一日之設考容成之律閏生乎<lb/>
卒嵗之餘故得氣正於今律移於昔履端於始節乃差<lb/>
而匪差歸餘於終日雖積而不積昊天之厯象咸若重<lb/>
黎之職司有辟候月盈缺豈資蓂莢而知推日短長不<lb/>
假土圭而測且夫夏有伏冬有臘匪閏則其氣不順月<lb/>
有縮日有盈匪閏則其氣不成故有慢時廢朔則曰不<lb/>
常無藝闔扉聴政則曰假時來嵗歴前古之所重緜後<lb/>
<pb n="KR4h0139_WYG_016-22a"/>
王之取制矧可昭翼翼扇巍巍百王之理是倚庶績之<lb/>
廣焉依丕赫哉我后之正時定厯堯典而同歸<lb/>
　　律中黄鍾賦<hi>以聖人有以見天地之賾為韻</hi>　　<hi>唐</hi>裴　度<lb/>
古者推厯生律懸法示人在寒暑之未兆已斟酌於至<lb/>
神故能推一陽之生為三正之始察黄鍾之氣煦然以<lb/>
升辨青帝之功微而可紀外去涸沍之節内見發生之<lb/>
理具無形而有聲徒明目而聰耳得於心而不昧藏諸<lb/>
身而有以人事尚昧於先春天統已彰於建子若夫衆<lb/>
<pb n="KR4h0139_WYG_016-22b"/>
象髙懸可伺察於穹天羣形多類可區别於厚地雖紛<lb/>
綸而靡極終視聴之攸記未若竹管之用前知嵗時葭<lb/>
灰之動罔失毫釐物之先見應必在兹取竅厚而均者<lb/>
當微眇而候之是則隂陽之運變化之期易以形隠難<lb/>
以氣欺懿其十一月之節十二辰之首因積小以成大<lb/>
得出無而入有遂能以吹灰於中動穀於口亦猶道之<lb/>
生一宛在陽之初九觀乎窮天地之性興邦國之政洎<lb/>
純隂之始凝導太陽之將盛何制器之精微可驗物於<lb/>
<pb n="KR4h0139_WYG_016-23a"/>
遼夐故曰述之者明作之者聖所以觀一管之動靜效<lb/>
五音之邪正斯乃造物於又𤣥考時於至賾就兩儀之<lb/>
茫昧先萬物而探索六律六吕由是以相生八風八音<lb/>
由兹而卒獲矧夫國家仰合天法俯迴天眷既用晦而<lb/>
必明亦處䝉而可見敦氣數之元本去聲色於㝢縣彼<lb/>
唐堯敬授羲和欽若未曰窮微而知變<lb/>
　　黄鍾管賦<hi>以一陽既生三元克序為韻</hi>　　　<hi>唐</hi>闕　名<lb/>
黄帝稽六氣正三光頒命於伶倫之職伐竹於嶰谷之<lb/>
<pb n="KR4h0139_WYG_016-23b"/>
鄉創管籥於分寸審制度於毫芒為十二之首律導初<lb/>
九之潛陽伺青陸之功微而可紀察黄鍾之氣闇然而<lb/>
彰所以位定於初道生於一將啓四分之厯潛運三重<lb/>
之室取厚竅而均者當分至而藏密統緹幔以依辰布<lb/>
葭灰以候律經天順地察晷度而有常隂伏陽迴知萌<lb/>
芽而溥出超土圭之至理得銅渾之妙術在沍涸之窮<lb/>
冬引發生之遲日既而推萬物之道統三正之元清濁<lb/>
既分於上下躔次不愆於晝昏是日也百辟稱賀萬邦<lb/>
<pb n="KR4h0139_WYG_016-24a"/>
以則垂元化於本始體髙明於柔克一氣潛應定立均<lb/>
於數源七曜旋行酌至神於物極變化之道周流可測<lb/>
人事尚暗於先春天統已彰於陽徳繇是平之以六紀<lb/>
之惟三仰經綸之秘奥終視聴之所覃單穆不獨稱其<lb/>
美周景抑亦懐其慙故以鳳為名也於盡善而稱未以<lb/>
律為候也實用之而不既振潛伏以䝉泉贊𤣥微以通<lb/>
氣靜室無聲微風不驚吹灰於中八音由是乎卒獲動<lb/>
穀於口五聲以是乎相生國家上法黄軒推衡律吕覘<lb/>
<pb n="KR4h0139_WYG_016-24b"/>
一律之動靜俾四時而式序彼唐堯敬授羲和欽若未<lb/>
曰窮於寒暑者哉<lb/>
　　黄鍾養九徳賦　　　　　　　<hi>宋</hi>陳　襄<lb/>
惟黄鍾之起一本太極以圅三導微陽而敷暢養九徳<lb/>
以稽㕘五聲正而八音和清宫旁達六府修而三事治<lb/>
元化中含始其天地發乎大生氣序轉乎三統黄者中<lb/>
之色配土位以居正鍾者聚於下首天陽而施種故此<lb/>
致徳産之盛大阜民財而錯綜氣鍾於子斯為萬事之<lb/>
<pb n="KR4h0139_WYG_016-25a"/>
本元物遂其生宜合九功之歌頌且以宣和禮樂入應<lb/>
虚危四方統理而以序萬寶滋生而不遺得非致九序<lb/>
以咸若居中央而主之内播宫聲暢百穀共成之利上<lb/>
推天統協五行時序之宜又若統一氣之元冠三微之<lb/>
首應律本以吹萬配乾元之初九使施生者曲盡於亭<lb/>
毒正徳者盡躋於仁壽權衡度量從而出使利用之得<lb/>
宜隂陽氣序統以和致常生之滋厚豈不以十二之律<lb/>
兮推候管以相旋八十之絲兮調正聲而内宣况其稱<lb/>
<pb n="KR4h0139_WYG_016-25b"/>
道倡始權輿率先羣生重畜我總其化九徳萬事我總<lb/>
其權亦由太蔟贊陽達庶物於厚地璿璣觀運齊七政<lb/>
於髙天得不觀律府以宣揚謹伶人而職掌命之宫而<lb/>
商必應祀於天而神必享雖幽滯以咸出無忽微而或<lb/>
爽不然何以成之數而該之積鬯百穀以萌滋功惟敘<lb/>
而叙惟歌同六氣之宣養夫此統氣成類含元處中和<lb/>
於樂也以中和而育物養其化也以造化而為工稽合<lb/>
天元首鍾師而調律陶成化本贊夏禹之謨功聖人由<lb/>
<pb n="KR4h0139_WYG_016-26a"/>
是作樂以暢乎清明制器以規其小大惟兹六律之首<lb/>
總乎萬化之㑹故伶倫深戒於景王極天人之交泰<lb/>
　　黄鍾賦　　　　　　　　　　<hi>元</hi>毛元慶<lb/>
聖軒皇之垂衣兮心羲畫而聲律同泰階炳而瑞雲藹<lb/>
兮開文治而熙淳風爰槖籥乎太和兮製律本之黄鍾<lb/>
伶倫嚴而祇命兮裁嶰谷之筠筩偉美質之天産兮靡<lb/>
窕摦之嗇豐度九寸以為長兮圍九分而虚中究陽數<lb/>
於天九兮為損益之所宗物有則而合天兮道寓器而<lb/>
<pb n="KR4h0139_WYG_016-26b"/>
彌隆寫阿閣之鳴音兮應朝陽之和雄妙聲氣之一元<lb/>
兮位冬至之子中相方隅而靜瘞兮葭灰實而緹素䝉<lb/>
候氣應而飛浮兮驗陽復而陰窮顯機緘之密粟兮超<lb/>
厯象而贊化工信不器之神氣兮詎物物之為庸彼杪<lb/>
忽之起數兮終億萬而無算自九九而推之兮秩有倫<lb/>
兮不亂彼毫釐之起度兮極廣輪而無畔自分寸而文<lb/>
引兮奚短長之能逭因其容以為量兮由圭龠而登之<lb/>
細勺合之可槩兮鉅河海而不贏也因其重以為鈞兮<lb/>
<pb n="KR4h0139_WYG_016-27a"/>
由絫黍而程之輕輜銖之不爽兮重華嶽而可衡也小<lb/>
無内兮不周大無外兮不總經緯六術兮權輿三統一<lb/>
陰兮一陽生生兮以方各三分兮損益隔八位兮相當<lb/>
中氣應兮不爽大樂繽其成章六十律兮用倍半八十<lb/>
四調兮有紀有綱五行兮和㑹八風兮宣揚幽郊廟兮<lb/>
明朝堂神假享兮人樂康蟄昭蘇兮奮豫獸率舞兮禽<lb/>
翔雖還宫之効績兮非黄鍾莫為之伯也宜稱名之最<lb/>
尊兮配養物之土徳也慨大音之希夷兮浩一往而莫<lb/>
<pb n="KR4h0139_WYG_016-27b"/>
追變新聲於鄭衛兮世滔滔而競隨幸班馬之載筆兮<lb/>
尚遺法之可稽何淮南錯陰陽之名次兮京房膠卦序<lb/>
而支離歴漢晉而隋唐兮駕燕説之紛馳羌昧道而求<lb/>
器兮金石異而秬黍非兮河汾之髙弟兮遇貞觀而媿<lb/>
之矧五季而宣靖兮又何有乎王朴與諒餘復制作乎<lb/>
隆古兮諒天意之有待揆理的於討論兮懿師朱而友<lb/>
蔡探聲氣之元本兮謂當出器之自然竹豈必昆侖之<lb/>
大夏兮黍豈必羊頭岡之巔灰何俟乎河内之莩兮尺<lb/>
<pb n="KR4h0139_WYG_016-28a"/>
何較乎魏晉之先在截竹以列管兮驗氣應之自天儻<lb/>
中聲之既符兮律斯得乎天全克制作之妙用兮昭皇<lb/>
徳兮彌億年亂曰懿彼黄鍾尊為宫兮長不踰尺太和<lb/>
充兮天髙地下相流通兮象元成功四三皇兮雲門備<lb/>
物民阜康兮<lb/>
　　黄鍾宫為律本賦<hi>以究極中和是為天統為韻</hi>　<hi>唐</hi>王　棨<lb/>
玉律奚始黄鍾實先潛應仲冬之候仍居大吕之前聲<lb/>
既還宫初協乎八音七始數從推厯終由其兩地㕘天<lb/>
<pb n="KR4h0139_WYG_016-28b"/>
當其黄帝命官太師授職參六吕以迭用本一陽而立<lb/>
則八風自此以條暢萬物於焉而動植權衡有準知累<lb/>
黍之無差寒暑相生諒循環而不極是知召吕者律為<lb/>
君者宫既從無而入有可原始而要終聲雖發外氣本<lb/>
從中或煦或吹根初九爻而立紀日來月往首十二管<lb/>
以成功懿夫肇啓乾坤潛分節候見歴數以無紊顧萌<lb/>
芽而欲秀革彼應鍾先乎太蔟克諧韶濩惟子野以能<lb/>
知自得厚均匪伶倫而莫究故洪纎溥暢上下無頗騰<lb/>
<pb n="KR4h0139_WYG_016-29a"/>
葭灰而漸散映緹幕以方多初感於人復京房之姓氏<lb/>
終均於地成燕谷之陽和俾玉燭以調均與璇璣而錯<lb/>
綜於以宣於四序於以貞乎三統自然功歸不宰理叶<lb/>
無為蓋隂陽之變化信氣序之推移雄鳳鳴而雌鳳應<lb/>
蓋皆類此商為臣而徵為事未足方斯為律之本兮既<lb/>
如彼為天之統兮又如此明廷樂協寧俟於李延年皇<lb/>
上聲撝豈慙於夏后氏既而榮發枯槁春流遐邇願一<lb/>
變於寒枝獲生成兮若是<lb/>
<pb n="KR4h0139_WYG_016-29b"/>
　　律吕相生賦<hi>以予欲聞六律五聲為韻</hi>　　　<hi>唐</hi>王　起<lb/>
律吕以迭而相成陰陽以獨而不生總二氣而取則俾<lb/>
萬物而立程可以揣亭毒之理可以賾天地之情其繫<lb/>
時也必誠必信其吹萬也無臭無聲原夫制自伶倫迹<lb/>
於嶰谷始叶音於靈鳳終制器於截竹其名可紀則一<lb/>
暑而一寒其數可陳則隂六而陽六所以均我節物而<lb/>
周乎倚伏借如黄鍾建子以為本林鍾建未以為君動<lb/>
夷則而葉墜應姑洗而草薰霜雪因之以罔忒禽鳥候<lb/>
<pb n="KR4h0139_WYG_016-30a"/>
之而必聞雖覆載之莫窮而飛灰可揣謂隂陽之不測<lb/>
而寸管斯分故王者歴象為務職司是勗奉之以布令<lb/>
法之以成俗肅殺初佐於金風絪緼竟調於玉燭動植<lb/>
無擾含靈斯足莫不因律吕之相生濟仁壽之大欲既<lb/>
而同其法度節其疾徐既環周之無極亦鱗次而用諸<lb/>
故能欽月令之不爽布嵗和之有餘八風既從兮惠化<lb/>
爰被十旬不散兮休徵可書伊上瑞之臨汝實疇人之<lb/>
起予則律不作無以叶五音之術吕不助無以成萬物<lb/>
<pb n="KR4h0139_WYG_016-30b"/>
之實洞於精微生於隂騭在孕育以咸暢處金石而無<lb/>
失則吹於寒谷不惟鄒子之方叶於樂府奚獨延年之<lb/>
律我皇欽若時令克諧宫羽來逺人而風雲表祥張大<lb/>
樂而鳥獸率舞是知順相生之義而徳冠乎三五<lb/>
　　律吕相召賦<hi>以聲氣相叶如響之應為韻</hi>　　<hi>唐</hi>闕　名<lb/>
昔者聖人稽天地之本達造化之方將以律而召吕明<lb/>
自隂而應陽清濁所資叶贊之功共有煦吹無滯輔成<lb/>
之理更相所謂以氣而導聲以聲而宣氣用諧和而感<lb/>
<pb n="KR4h0139_WYG_016-31a"/>
通上下假訢合而生成品彚窮神於短長之象動必相<lb/>
須㑹數於九六之爻用而不既當其二儀方闢萬化攸<lb/>
初以嶰谷厚均之美審葭灰聚散之餘氣類潛通若琴<lb/>
瑟之心相感雄雌既辨比鳳凰之徳皆如亦由顧影而<lb/>
形分命宫而商應合君臣際㑹之理得夫婦剛柔之稱<lb/>
精誠所致雲龍之感召必同終始相明日月之循環可<lb/>
證若八風順序六氣和平等四時之代運符五位之相<lb/>
生定寒暑之功必能成嵗審疾徐之度亦足和聲故得<lb/>
<pb n="KR4h0139_WYG_016-31b"/>
天理不姦物情和愜草木以之而暢遂乾坤於焉而交<lb/>
接兵家之否臧未兆懸以先知樂府之聲音所諧動能<lb/>
允叶今也初陽應候萬物思時念惠風之將入顧寒谷<lb/>
而奚疑必使法軒轅之明方今可也如或繼伶倫之妙<lb/>
何代無之於是放志希夷凝心惚恍酌動靜之理於開<lb/>
闔達感應之情於影響今所以賦律吕之事莫不欲使<lb/>
百王而共仰<lb/>
　　律移寒谷賦<hi>以至人感音能變生植為韻</hi>　　<hi>唐</hi>張友正<lb/>
<pb n="KR4h0139_WYG_016-32a"/>
惟北有谷純陰之位無温煦以生成失膏腴之美利是<lb/>
吹孤竹之管將變不毛之地聲能叶候期四序以平分<lb/>
氣乃應時見三陽之總至伊彼鄒衍仰師伶倫窮雅韻<lb/>
於條暢得和聲於厚均爾乃循窈窱傍嶙峋有薰風以<lb/>
舒物敷順氣以和人一奏而層氷以解再揚而槁木驚<lb/>
春是知道契至精事符𤣥覽谷居隂靜宜隂慘之莫舒<lb/>
律屬陽方因陽和而相感且陳夾鍾之管召清角之音<lb/>
聲之所涵者博志之所達者深律氣旁通於陽氣人心<lb/>
<pb n="KR4h0139_WYG_016-32b"/>
上導於天心夫乾徳無隔土宜有恒南無嚴凝北無鬱<lb/>
蒸若變寒為燠昊穹所未必能以荒為稔后稷所不足<lb/>
徵將祁寒之恒若諒大化之何稱爾乃天下盛陽此谷<lb/>
飛霰日中方晝此谷見晛豈無三光曽照臨之不徧雖<lb/>
有四氣曽冱寒而莫變寧知至人爰來陽律斯扇清音<lb/>
未發猶萬壑之荒凉和風方流忽千林之蔥蒨故谷得<lb/>
陽以盈陽因律以生田疇以之沃衍節氣以之和平我<lb/>
墟既耕我黍既成耦十千而南東其畝㕓三百而庾廪<lb/>
<pb n="KR4h0139_WYG_016-33a"/>
如京實無窮之嘉績與造化而爭衡别有處幽谷而思<lb/>
遷待暄風而撫翼空勞苦寒之詠獨厲後凋之色儻一<lb/>
借於吹嘘願均榮於動植<lb/>
　　鄒子吹律賦<hi>以吹律洞微寒谷生黍為韻</hi>　　<hi>唐</hi>王　起<lb/>
鄒子處寒谷之陲審至音之宜能嘘吸而律應使嚴凝<lb/>
而氣移驗乎卜居殊緹幕之攸設稽乎假器匪葭灰之<lb/>
所吹當其地映嶔崟山連鬱律夏皚皚而多凍晝蒼蒼<lb/>
而少日草木絶其滋榮飛走悲其慘慄雖彈弦於帝舜<lb/>
<pb n="KR4h0139_WYG_016-33b"/>
孰致其和雖扣角於師文必慙其術由是鼓其用濟於<lb/>
衆將鈎深以致逺在識密而鑒洞響發於寒威氣感於<lb/>
春輝何斷續而臻極乃洪纎而入微飂飂其和土囊之<lb/>
風乍出淒淒稍變夾鍾之律方歸逸韻未殫發越林巒<lb/>
始驚蟄於煦嫗俄解凍於淒寒誰謂暖氣蚤來節奏於<lb/>
絳脣之末誰謂温風潛扇抑揚於玉指之端於以闡温<lb/>
燠於以發亭育鄙𤣥鶴之舞庭類雕虎之嘯谷清泠散<lb/>
徙岡聮嶺屬疇人慙其術窮田父欣其野沃則千旬不<lb/>
<pb n="KR4h0139_WYG_016-34a"/>
散之瑞其事未榮南薰不競之占其理未精孰若探至<lb/>
賾究幽情化烈烈之瘠土成薿薿之嘉生豈比夫廟列<lb/>
零陵徒聞白琯之麗竹收嶰谷空為丹穴之鳴别有翻<lb/>
飛之侣暄妍是處固將嚶嚶以出谷豈獨離離而生黍<lb/>
　　葭灰應律賦<hi>以四時運行應候不差為韻</hi>　　<hi>唐</hi>闕　名<lb/>
葭灰陽物銅管隂類陽物以健動為宜隂類以虚受為<lb/>
器一則本乎天一則通乎地因時出矣本乎天者親上<lb/>
乘氣洩焉通乎地者啓閟感兩儀以成道應六管而為<lb/>
<pb n="KR4h0139_WYG_016-34b"/>
事明夫律通則氣來灰動則時至知晝夜之迭代表子<lb/>
午之更位辨方辨卦乃立節以為八定至定分故均氣<lb/>
以為四於是聖人設矣君子用之於以則地氣於以奉<lb/>
天時仲夏將臨則㽔賓啓候孟秋既屆乃夷則應期大<lb/>
吕具實而冬窮於丑太蔟已散而春蠢於寅可謂自微<lb/>
形著有條不紊明天道之大備則帝道之廣運且夫範<lb/>
金以為律當其空有律之名燔葭以為灰當其動用灰<lb/>
之輕律之空則或吐或納灰之輕則有虚有盈由是識<lb/>
<pb n="KR4h0139_WYG_016-35a"/>
坤徳之順靜探乾徳之遊行其入也柔順其出也剛勝<lb/>
或處陽而隂生或在隂而陽孕見律中而灰動知地感<lb/>
而天應如此神可以窮數可以究事可得而待時可得<lb/>
而候是以聖人執兹一柄形被九有時寒暑之往來辨<lb/>
昏明之妍不夫物之妙用則感於無為物或不爽則應<lb/>
用無差彼葭灰之造微與天地而宜契我皇敬授不忒<lb/>
故能燮理無虧<lb/>
　　鑽燧改火賦<hi>以順兹四時取彼衆木為韻</hi>　　<hi>唐</hi>王　起<lb/>
<pb n="KR4h0139_WYG_016-35b"/>
乾坤設兮其儀有二寒暑運兮其序有四聖人則天而<lb/>
順氣故改火而鑽燧大矣其功博哉其利智以濟物時<lb/>
以作事萬人由是資生六府以之咸遂爾其始也命工<lb/>
徒案林麓選槐檀之樹榆栁之木斬而取也期克順於<lb/>
隂陽鑽而改之序不愆於寒燠既類夫求美玉而琢山<lb/>
石又似乎采明珠而剖蚌腹爾其鑽也勢若旋風聲如<lb/>
驟雨星彩晨出螢光夜聚赫戲鬱攸赩熾振怒青煙生<lb/>
而陽氣作丹燄發而炎精吐影旁射而曜威氣上騰而<lb/>
<pb n="KR4h0139_WYG_016-36a"/>
作苦冠五行以斯用審四時而是取司方守赤以備乎<lb/>
南北東西利物濟人用配乎金木水土則知火之為徳<lb/>
候而為期火之為用無以尚兹輝赫赫而不滅性烈烈<lb/>
而自馳其猛也物則望而畏矣其炎也人則寒而附之<lb/>
豈不以陽氣所禀厚生所資用於燧人之氏職於火正<lb/>
之司及乎日月其逝春秋相推取舍有常必假於人力<lb/>
新舊迭用無乖於天時惟火之用其則有順其初也鑽<lb/>
一木而挺英其大也燒萬物而為燼豈止夫田單克燕<lb/>
<pb n="KR4h0139_WYG_016-36b"/>
孟明伐晉或焚舟而濟河或爇牛而破陣而已哉今我<lb/>
國家七徳聿修九牧入貢若以之爍金為鼎可以備物<lb/>
致用若以之鑄金為器可以安人和衆然則鑽燧之始<lb/>
既已如彼利用之美又亦如此濟乎今古達乎遐邇猗<lb/>
歟火之不可闕也如此<lb/>
　　懸土炭賦<hi>以寒暑相參輕重可驗為韻</hi>　　　<hi>唐</hi>王　起<lb/>
國家順天之情作人之程乃懸乎土炭有象夫權衡惟<lb/>
土也叶隂氣之動惟炭也應陽氣而生故將法之而令<lb/>
<pb n="KR4h0139_WYG_016-37a"/>
出瞻之而敎成乃左乃右一重一輕茍二物之不爽知<lb/>
四序之攸平有司修厥官承厥緒繩木有準鈞銖獲所<lb/>
香炭於是而善繫累土由之而具舉分乎多少則無黨<lb/>
無偏候以髙卑知一寒一暑若乃芳嵗闌嚴更殘黄鍾<lb/>
中律黑帝司官昴中見而昭晰日北至而冱寒於是岌<lb/>
岌斜指亭亭上干土則從輕知衆隂之將謝炭惟持重<lb/>
知一陽之已攢暨夫春令變木夏徳司火鹿解角而氣<lb/>
新君登臺而物夥二氣交而猶昧六律推而未可然後<lb/>
<pb n="KR4h0139_WYG_016-37b"/>
懸法示人表微在我觀夫炭則髙而漸危窺夫土則垂<lb/>
之如墮彼銅渾兮自慙空鎔鑄以相參彼金壺兮可厭<lb/>
從晝夜而為驗孰若土炭之有常為邦國之舊章恒不<lb/>
飾而不美無玉振與金相影毎分於髙下色且對乎𤣥<lb/>
黄不假飛灰自符於律吕何必測影而知夫短長向若<lb/>
鴻鑪長爇厚地斯藏安足以調夫四氣而傳之百王於<lb/>
赫大君穆然端拱懸之而無冬無夏法之而是遵是奉<lb/>
信不謬於陰陽詎可欺其輕重<lb/>
<pb n="KR4h0139_WYG_016-38a"/>
　　漏刻賦　　　　　　　　　　<hi>晉</hi>陸　機<lb/>
偉聖人之制器妙萬物而為基形罔隆而弗包理何逺<lb/>
而不之寸管俯而隂陽效其誠尺表仰而日月與之期<lb/>
𤣥鳥懸而八風以情應玉衡立而天地不能欺既窮神<lb/>
以盡化又設漏以考時爾乃挈金壺以南羅藏幽水而<lb/>
北戢擬洪殺於編鐘順卑髙而為級激懸泉以逺射跨<lb/>
飛途而遙集伏隂蟲以承波吞恒流其如挹是故來象<lb/>
神造去猶鬼幻因勢相引乘靈自薦口納胸吐水無滯<lb/>
<pb n="KR4h0139_WYG_016-38b"/>
咽形微獨繭之緒逝若垂天之電偕四時以合最指昏<lb/>
明乎無殿籠八極於千分度晝夜乎一箭抱百刻以駿<lb/>
浮仰胡人而利見夫其立體也簡而効績也誠其假物<lb/>
也粗而致用也精積水不過一鍾導流不過一莛而用<lb/>
天者因其敏分地者賴其平徵聴者假其察貞觀者借<lb/>
其明考計歴之潛慮測日月之幽情信探賾之妙術雖<lb/>
無神其若靈<lb/>
　　觀漏賦<hi>有序</hi>　　　　　　　　<hi>宋</hi>鮑　昭<lb/>
<pb n="KR4h0139_WYG_016-39a"/>
客有觀於漏者退而歎曰夫及逺者箭也而定逺非箭<lb/>
之功為生者我也而制生非我之情故自箭而為心不<lb/>
可馮者弦因生以觀我不可恃者年馮其不可恃故以<lb/>
悲哉况乎沈華密逺輕波潛耗而感神嬰慮者又自外<lb/>
而傷壽以是思生生亦勤矣乃為賦云<lb/>
佩流歎於馳年纓華思於奔月結蘭苕以望楚弄參差<lb/>
以歌越撫凝肌於遷滯鑑雕容於髣髴景有墜而易昏<lb/>
憂無方而難歇歴玫階而升隩訪金壺之盈闕觀騰波<lb/>
<pb n="KR4h0139_WYG_016-39b"/>
之吞寫眎驚箭之登没箭既没而復登波長瀉而弗歸<lb/>
注沈穴而海漏射懸塗而電飛墐户牖而知天掩雲霧<lb/>
而測暉創百齡於纎隱積千里於空微彼崢崢而行溢<lb/>
此冉冉而逾衰撫寸心而未改指分光而永違昔傷矢<lb/>
之奔禽聞虚弦之顛仆徒嬰刃而知懼豈潛機之能覺<lb/>
惟主經之靃靡亦悲長而歡促横證古而秉心抱空意<lb/>
其如玉波沈沈而東注日滔滔而西屬落繁馨於纎草<lb/>
殞豐華於喬木對昃離而後歌據窮蹊而方哭雖接薪<lb/>
<pb n="KR4h0139_WYG_016-40a"/>
之更傳寧絶明之還續貫古今而并念信寡易而多難<lb/>
時不留乎激矢生乃急於走丸既河源之莫壅又吹波<lb/>
而助瀾神怵迴而多慮心輡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而尠歡望天涯而佇念<lb/>
擢雄劒而長歎嗟生民之永迷躬與後而皆恤死零落<lb/>
而無二生差池之非一理幽分於化前算㝠定於天秩<lb/>
與艾骨而招病猶刳腸而興疾情殊用而俱盡事離方<lb/>
而同失聊弭志以髙歌順煙雨而沈逸於是隨秋鴻而<lb/>
汎渚逐春燕而登梁進賦詩而展念退陳酒以排傷物<lb/>
<pb n="KR4h0139_WYG_016-40b"/>
不可以兩大理無得而雙昌薰晚華而後落槿早秀而<lb/>
前亡姑屏憂以愉思樂兹情於寸光從江河之紆直委<lb/>
天地之圓方漏盈兮漏虚長無絶兮芬芳<lb/>
　　刻漏賦<hi>以叶心理馳箭為韻</hi>　　　　　　<hi>唐</hi>顔　舒<lb/>
原夫陰陽遞運日月分馳星紀之輪還或爽律吕之疎<lb/>
密難知迨皇王之有作命壺氏以緝規爰置水於刻漏<lb/>
載以火而守之則晦明之期可準興寢之候無差爾其<lb/>
髙卑列級洪殺順理靈虯屹以俯開陰蟲矯而仰止上<lb/>
<pb n="KR4h0139_WYG_016-41a"/>
流注而不竭下吞挹而無巳既泓澄而泉澹亦驚激而<lb/>
波起則良工之妙著焉睿哲之心見矣是用斟乾晷測<lb/>
時變視盈闕於金壺觀騰波於銀箭惟箭馳而壺減固<lb/>
流續而波薦筒列之數與運而無乖輝景之移閉戸而<lb/>
可見懿其節正斯代事沿往牒信古往而今來必用之<lb/>
而道叶罷衣裳之顛倒配皇極而調燮不假軒閣之鳯<lb/>
凰何用堯階之蓂莢别有希榮片玉庇影環林驅疾風<lb/>
之早厲知寒漏之已侵恐年華之不與更悄悄而傷心<lb/>
<pb n="KR4h0139_WYG_016-41b"/>
　　漏賦　　　　　　　　　　　<hi>唐</hi>竇　翬<lb/>
易曰天垂象聖人則之故備以人事法乎天時定損益<lb/>
之道察盈虚之期嗟嵗運兮倐忽眷年容之逶遲景苒<lb/>
苒而難駐晷銖銖而在兹蓋以重金壺之器建銅史之<lb/>
司致用久而不易循環因而可推爾其漏之所作漏之<lb/>
所託至精至微惟寂惟寞水滴瀝而潛響箭差池而靡<lb/>
錯俯通軒禁上應寥廓亘千門兮連萬戸左彤階兮右<lb/>
丹閣亂微唱於晨雞雜幽聲於夜鶴清清泠泠日殷鳥<lb/>
<pb n="KR4h0139_WYG_016-42a"/>
星送春漏於重扃赫赫曈曈時方祝融傳夏漏於深宫<lb/>
的的緜緜明河爛然耿秋漏於凉天暗暗隂隂濃氛鬱<lb/>
沈轉冬漏於寒林觀夫修短之意見乎造化之心信晷<lb/>
刻之道廣知挈壺之用深故能度量萬物均分四序既<lb/>
不忒於盈縮亦無差於寒暑順之則千載可通逆之則<lb/>
寸陰是阻應乎日月合乎律吕蓋漏亡則時昧漏存則<lb/>
政舉實邦國之是務諒樞衡之所與悲夫天轉氣流人<lb/>
生悠悠景有虧而有滿時或沈而或浮恥功名之未立<lb/>
<pb n="KR4h0139_WYG_016-42b"/>
懼容華之先秋所以懐寶獻玉彈冠振裘歌聖明而不<lb/>
已亦休暇於林丘<lb/>
　　漏賦　　　　　　　　　　　<hi>唐</hi>符子璋<lb/>
昔南正重司天北正黎司地迎日推䇿舉分定至將以<lb/>
綱紀厯象察明躔次算氣候為晝夜之刻立渾儀驗晦<lb/>
明之異故嵗時環迴而有準國家憲章以成事唐虞承<lb/>
用以大興夏商恭行而無墜其後疇人失業挈壺不舉<lb/>
詩刺東方之未明史書南風之乖序測辰屢鈞於杓建<lb/>
<pb n="KR4h0139_WYG_016-43a"/>
揆景頗謬於寒暑千官鮮視以權衡萬姓孰寧其安處<lb/>
何不謂漏之既定而人自正漏之既衰而人自疑故有<lb/>
國者不可以不明其事今上都咸陽理天下道歸簡易<lb/>
政被風雅人皆得真事則無假至於掌漏尤足稱也其<lb/>
本則披甲子而求範得黄鍾而下生如因三以窮數隔<lb/>
八以循行課六厯之疎密齊七曜之經營俾攝提之有<lb/>
紀實孟陬之用成其器則方圓列陛髙卑中度制隂蟲<lb/>
以吐輸設靈虯以盛注銅史應其方金箭刻其數則於<lb/>
<pb n="KR4h0139_WYG_016-43b"/>
道如符契之合精於微無黍累之誤毎至雞人起唱鼉<lb/>
鼔相催九重初曉千門以開國史奏事於平樂羣官謁<lb/>
帝於金臺不失其度及時而迴自邇及逺識往知來漏<lb/>
之為義實大矣哉<lb/>
　　漏賦　　　　　　　　　　　<hi>唐</hi>闕　名<lb/>
仰察天文俯觀地理參律吕而權度審衡平而潛擬則<lb/>
閏餘之數乖歴攝提之運無紀空跡馬遷之能竟絶邵<lb/>
平之美時運紛其鼎革禮術於焉中圮樵夫恥王道之<lb/>
<pb n="KR4h0139_WYG_016-44a"/>
不談天子愍挈壺之闕史乃分建斯官疇咨此職將啓<lb/>
閉合敘以繩平俾夙夜在公而端直於是金徒抱箭銅<lb/>
史司刻尊靈虯吐納之規揆抽繭髙卑之力信是模範<lb/>
可為法則體象隂陽代為作式故雞人合唱洪殺無差<lb/>
鶴蓋成隂員流不息夫其開闔之勢財成之規準度毫<lb/>
釐之末錙銖圭撮之儀則離婁失其精思班匠亡其所<lb/>
為將運功於不測當稱物以平施乃若鑑持日夜書備<lb/>
明晦爰受授而是司考事事而必載雲物順其端序寒<lb/>
<pb n="KR4h0139_WYG_016-44b"/>
暑成而不昧雖未代於天工亦無預於權槩能收視返<lb/>
聴周流六虚䇿勤補拙寅亮三餘校擊刀之有則均叢<lb/>
木之不疎察銅衡兮氣混混純積水兮來徐徐臨泉非<lb/>
誡危之懼巢幕寧誠安之居是使名勲合道彰國器於<lb/>
周書則知漏之為器其大矣哉聖人資之以端拱日月<lb/>
順之以行藏賢者不能減其分度智者不能損其纎芒<lb/>
存之則雙美廢之則兩傷是用齊天長兮地久均國祚<lb/>
兮無疆<lb/>
<pb n="KR4h0139_WYG_016-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_016-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_113-1a"/>
　欽定四庫全書<lb/>
御定厯代賦彚卷一百十<lb/>
　　覽古<lb/>
　　　項王亭賦<hi>有序</hi>　　　　　　　<hi>唐</hi>李德裕<lb/>
　丙辰嵗孟夏余稅駕烏江晨登荒亭曠然逺覽因觀太<lb/>
　尉清河公刻石美項氏之材歎其屈於天命且曰漢祖<lb/>
　困阨之時生計非蕭張所出余以為不然矣自古聰明<lb/>
　神武之主未嘗不應天順人以定大業項氏縱火咸陽<lb/>
<pb n="KR4h0139_WYG_113-1b"/>
　失秦中之固遷主炎裔傷義士之心違天違人霸圖隳<lb/>
　矣漢皆反是故能成功據秦遺業東制區宇雖數敗於<lb/>
　外常有關中為舊主縞素以義動天下雖項氏猶存而<lb/>
　王業基矣若乃蠖屈鴻門龍潛天漢始降志於一人終<lb/>
　申威於四海則蕭張之計不亦逺乎余嘗論之漢祖猶<lb/>
　龍項氏如虎龍雖困而其變不測虎雖雄而其力易摧<lb/>
　一神一鷙宜乎敻絶然艤舟不渡留騅報德亦可謂知<lb/>
　命矣自湯武以干戈創業後之英雄莫高項氏感其伏<lb/>
<pb n="KR4h0139_WYG_113-2a"/>
劒此地因作賦以弔之<lb/>
登彼髙原徘徊始曙尚識艤舟之岸焉知繫馬之樹望<lb/>
牛渚而蒼然歎烏江而不渡想山川之未改嗟人世之<lb/>
何遽思項氏之入關按秦圖而割據恃八千之剽疾棄<lb/>
百二之險固咸陽不留王業已去將衣錦於舊國遂揚<lb/>
旌而東顧雖未至於隂陵誰不知其失路恥沐猴之醜<lb/>
詆乃烹韓而泄怒謂天命之我欺何霸王之不寤嗟乎<lb/>
楚聲既合漢圍已布歌數闋而甚悲酒盈樽而不御當<lb/>
<pb n="KR4h0139_WYG_113-2b"/>
其盛也天下侯伯自我而宰制及其衰也帳中美人寄<lb/>
命而無處季數遯而不亡羽一敗而終仆豈非獨任於<lb/>
威力不由於智慮追昔四隤之下風煙將暮大咤雷奮<lb/>
重瞳電注叱漢千騎如獵狐兔謝亭長而依然愧父兄<lb/>
兮不顧既伏劒而已矣彼羣帥兮猶懼雖霸業之無成<lb/>
亦終古而獨步周視陳迹緬然如素聽喬木之悲風感<lb/>
高秋之𤣥露因獻弔於兹亭庻神靈之可遇<lb/>
　　項王亭賦<hi>有序</hi>　　　　　　　<hi>宋</hi>龔　相<lb/>
<pb n="KR4h0139_WYG_113-3a"/>
余令烏江之明年職閑訟稀得以文史自娛於是詢考<lb/>
境内遺迹將欲驗古事察風俗恨其兵火之餘故老灰<lb/>
滅無復在者而前人遺迹往往化為榛莽狐狸之區矣<lb/>
獨項王亭去古寢逺於邑為近余每登眺焉一日攜客<lb/>
至其上讀唐李德裕所為賦序楚漢興亡基乎應天順<lb/>
人與不則然矣而余嘗謂三代以後蓋有不仁而得天<lb/>
下者若夫魏晉之興皆假唐虞稱禪代大率懷姦飾詐<lb/>
簒竊取之其實逼奪下至劉裕蕭道成之流如蹈一律<lb/>
<pb n="KR4h0139_WYG_113-3b"/>
覆宗滅祀延及無辜可為流涕若楊堅朱温直盜賊爾<lb/>
固不足道也豈非所謂不仁而得天下者哉夫項王之<lb/>
起年二十四不階尺寸自奮丘隴二年而平秦霸天下<lb/>
廢立王侯政由一已雖所為有異於高祖然以曹操司<lb/>
馬懿而視王眞偉人也余又覽觀山川想追騎雲集王<lb/>
以短兵接戰英勇不衰謝亭長顧吕馬童之時其視死<lb/>
生為何如雄烈之氣凛凛而在邑人廟祀至於今不怠<lb/>
者豈以王之亡秦興漢之功大而得失自我不為姦詐<lb/>
<pb n="KR4h0139_WYG_113-4a"/>
簒竊眞磊落大丈夫也哉故余作賦以辨之大抵君子<lb/>
論人或責以備或推以恕非茍然者余豈敢與衛公異<lb/>
也其辭曰<lb/>
括蒼龔相暇日與客登項王之亭顧覽遺迹喟然歎曰<lb/>
嗚呼盛哉二世之末天下思叛勝廣一呼雲起從亂當<lb/>
是時也燕齊趙魏莫不立王梁起會稽亦從民望得孫<lb/>
心於民間為人牧羊立而奉之鼓行城陽雖再破於秦<lb/>
軍而秦軍尚强梁既死於定陶王怨秦而必亡章邯引<lb/>
<pb n="KR4h0139_WYG_113-4b"/>
而渡河趙旦莫以乞降彼陳餘之擁兵亦逡巡而莫敢<lb/>
當王乃震怒眥裂力排宋義晨朝誅之莫不讋悸毁舍<lb/>
釡以湛船示三軍之死志果破秦軍而殺蘇角絶甬道<lb/>
而虜王離呼聲震天而動地山陵日月為之蔽虧諸侯<lb/>
人人惴恐膝行轅門而莫敢仰視章邯舉軍以降焉諸<lb/>
侯將以兵而從之入關不留衣錦東歸裂地主約而王<lb/>
將相天下利柄惟我所持何其盛也哉及齊趙先畔漢<lb/>
以兵東轉戰滎陽陷死摧鋒漢雖屢北謀無不同迨垓<lb/>
<pb n="KR4h0139_WYG_113-5a"/>
下之圍方急始悟楚人之多從於是慷慨悲歌潰圍南<lb/>
出臨江不渡留騅報德又何憊也客曰子知楚漢之得<lb/>
失乎不在於兵而在於得人不在於強弱而在於得民<lb/>
心之淺深當其屠咸陽殺子嬰火宫室坑秦兵殺義帝<lb/>
於郴陽專主約之不平漢皆反是約三章而去苛法拒<lb/>
牛酒而恐費民封府庫諭郡邑而不私其財期在於變<lb/>
秦况蕭張佐其謀韓彭將其軍無素書之弗用推赤心<lb/>
而示人此楚漢之得失也曽何盛憊之足言哉龔子曰<lb/>
<pb n="KR4h0139_WYG_113-5b"/>
子知其一未知其二古今成敗得失是非其間紛紛蓋<lb/>
不容喙畧請較之其敗者未必皆非其成者未必無可<lb/>
議也嗟夫項王卓偉之才英烈之氣使膺天命而有成<lb/>
乃蹉跌而至此若曹操之與司馬懿以鬼蜮之雄資盜<lb/>
賊之智尚負且乗而竊神器皆數傳而後已或百年而<lb/>
遂斃方戕伏后而尸曹爽抑可見其無君予意其為得<lb/>
失又安足計以石勒之胡雛猶逐鹿於當世不忍效夫<lb/>
數子奪孤寡之非義嗚呼噫嘻得則為王失則為虜由<lb/>
<pb n="KR4h0139_WYG_113-6a"/>
魏晉以觀之王雖亡兮何負此顧吕馬童而謝亭長死<lb/>
生固亦不懼矣彼分香而飲粥又何王之可伍也客遂<lb/>
緘黙相視動魄一客在旁莞然獨笑曰二子辯則辯矣<lb/>
然未達夫理也楚漢魏晉茫茫千載是非得失今皆安<lb/>
在哉徒存史牒莫考眞偽自古及今如我與子登斯亭<lb/>
而悵然弔往昔以流涕漁夫樵婦之所經行野老祠官<lb/>
之所祭酹亦已多矣莫得而記也今夫二子踟蹰睇視<lb/>
不忍舍此亦何異臨川而歎逝也子獨不見夫青山白<lb/>
<pb n="KR4h0139_WYG_113-6b"/>
雲長江明月耿耿長存滔滔不絶初無古今之異治亂<lb/>
之别是亦理之所在也於是引而酌酌而醉醉而能歌<lb/>
曰山蒼蒼兮江湯湯月盈虧兮雲飛揚是非得失兮兩<lb/>
俱亡頽然而卧兮適乎無何有之鄉<lb/>
　　蘭亭賦<hi>有序</hi>　　　　　　　　<hi>元</hi>劉　詵<lb/>
越州山隂縣西南二十里為蘭渚越王種蘭處也晉王<lb/>
右軍謝太傅兄弟數往造焉築亭其上名曰蘭亭永<lb/>
和九年上已日右軍與同遊者四十一人流觴曲水倡咏<lb/>
<pb n="KR4h0139_WYG_113-7a"/>
其間不能成詩者十六人時方尚𤣥以一生死齊彭殤<lb/>
為高右軍獨有感於修短之數慨然歎老之將至豈以<lb/>
司馬氏之偏安不自奮者政坐淪溺於老莊之無為乎<lb/>
觀其與謝安石殷深源書其經綸為何如哉而蹉跎出<lb/>
懷祖下兹其所以峻誓松楸也而晉事亦不復振矣嗚<lb/>
呼厯今且千載無能為興懷者獨知寶其遺帖可慨也<lb/>
作蘭亭賦<lb/>
道浙江而東下兮澹沙樹之雲堤莽鑑湖之蕪絶兮訪<lb/>
<pb n="KR4h0139_WYG_113-7b"/>
古縣之會稽青山四列而昈分兮斷雲曳空而橫犀曲<lb/>
水婉而縈流兮急鳴湍之清漪湖柳高而翳翳兮羣鶯<lb/>
飛而亂啼弔舊遊而榜舟兮得種蘭之故基睠羣賢之<lb/>
伊昔兮偉一代之雄姿當春景之浸暮兮曖天宇之和<lb/>
熙造斯亭之修禊兮曰暢敘乎幽情雖其懷之不齊兮<lb/>
乃俱集而同嬉寄飛觴而傲八極兮託髙悰於賦詩或<lb/>
短長之兼就兮或數語而争奇獨可疑於獻隗之長才<lb/>
兮何乃竟日而無一辭豈欲託於昬冥兮寧甘受於罰<lb/>
<pb n="KR4h0139_WYG_113-8a"/>
巵嗟神州之陸沉兮莽宫門之銅駝自一馬之既化兮<lb/>
豢百年之江蛇弔誓江之無人兮落日淡而水揚波灑<lb/>
新亭之囚淚兮邈故陵之山河誠談𤣥之誤國兮千載<lb/>
為之悲歌胡當時之悠悠兮玩杯酒以自多覽光景之<lb/>
留連兮忽不知其英氣之消磨彼諸賢之淪溺兮亦孰<lb/>
知其不可惟右軍之懿美兮迥獨立乎江左曽内史之<lb/>
足淹兮鬱酒酣之磊砢聞廣陵之管角兮擁千騎之駊<lb/>
騀慨非才之不如兮怪大鈞之誰播指塋楸以為証兮<lb/>
<pb n="KR4h0139_WYG_113-8b"/>
髙出處以在我痛死生之俯仰兮彼豈歎老而嗟衰誠<lb/>
歔欷之有寄兮諒同遊之孰知誚東山而為書兮危深<lb/>
源之北師彼其區畫之何如兮奈流落而不施嗟千載<lb/>
之不能一嘅兮獨以遺墨而見奇彼敬宗之何人兮顧<lb/>
以金石而况之偉虬髯之英雄兮睨六合於一笑曾用<lb/>
舍之不論兮付興亡於不弔乃睠戀於末技兮死不忘<lb/>
於兹妙炯玉匣之深藏兮徒以為昭陵之禍召作兹賦<lb/>
以為傷兮遡長風而孤嘯<lb/>
<pb n="KR4h0139_WYG_113-9a"/>
　　述賢亭賦<hi>有序</hi>　　　　　　　<hi>宋</hi>閻　苑<lb/>
黃星既隕火井重炎孔明志在電掃荆揚席巻許洛布<lb/>
四頭八尾於平沙之上乃昔人臨流感歎之所余慕其<lb/>
風烈而述其德業因名斯亭曰述賢考其陣法則方以<lb/>
八環一而為九馬隆遵之以破賊圎以六包一而為七<lb/>
李靖遵之以平虜蓋戰守處畫部伍節制所重者勝所<lb/>
忽者敗所以觀宏規者仰服指奇蹤者稱美也且益州<lb/>
分應井絡僻在坤維而武侯以區區之蜀莅政至公董<lb/>
<pb n="KR4h0139_WYG_113-9b"/>
武立信貫許國之精誠伸命世之勇略令施竹帛不纊<lb/>
而温律嚴斧鉞不寒而慄方其鷹揚上國虎視中原驍<lb/>
將聞風而奪心壯士望塵而破膽擁精銳之衆者堅壁<lb/>
受辱稱骨鯁之臣者仗節包羞玩敵於股掌之上措勝<lb/>
於談笑之間比昔賢則過之責斯人而備矣余構亭於<lb/>
此俾其登之者識常山蛇勢知天下奇才壯雄圗之不<lb/>
朽想英風而猶在嗚呼天假其年則禮樂攸興天命有<lb/>
歸則智力無用大筆方籌長星遽墜陵谷已遷尚有典<lb/>
<pb n="KR4h0139_WYG_113-10a"/>
型蠻夷雖化不忘武備况今夏賊干常遼人稱號冠帶<lb/>
遺民雜窮髪之種漢唐故地混茹毛之俗而授鉞登壇<lb/>
專長城之寄者節制可忽邪祕殿華閣當方面之權者<lb/>
勤勞可繼邪今步遊灘上鑒前追往作古賦以述其始<lb/>
終使夔人嵗時歌之不無感慨焉雖然孔明方躬耕之<lb/>
時處布衣之賤倘不遇三顧之主安能縱七擒之酋噫<lb/>
自古英雄之士時命不遇其名湮滅而無聞者惜哉賦<lb/>
曰<lb/>
<pb n="KR4h0139_WYG_113-10b"/>
鼎分率土姦賊陸梁孔明布石於平沙之上髙步於大<lb/>
江之傍志馳許洛欲掃荆揚按井字九宫之法本河圖<lb/>
八卦之詳縱橫魚貫曲折鴈行雖云蛇勢實曰龍驤其<lb/>
始也荷寫誠於傾蓋遂感激而褰裳應雲龍之隱隱信<lb/>
魚水之洋洋其終也酬三顧而不爽縱七擒之所長資<lb/>
一時之談笑播千載而芬芳况夫才兼管樂政黜申商<lb/>
蜀則冬日魏則秋霜蜀民暖於布帛魏人困於豺狼於<lb/>
是并聲東下響應西方折曹氏之牙角挫仲達之鋒鋩<lb/>
<pb n="KR4h0139_WYG_113-11a"/>
至今秦隴恥其巾幗梁益詠乎甘棠論高節則勝棲巖<lb/>
之入夢鄙負鼎之干湯推治體則蕭何為政之咳唾子<lb/>
産遺愛之粃糠量行事則用兵如晉文之示信敎民如<lb/>
周誥之成章觀施設則肩輿羽扇以節金鼓木牛流馬<lb/>
以代梯航遵節制則馬隆以八陣用於晉李靖以六花<lb/>
顯於唐宜其斬王雙而走郭淮殺張郃而辱宣王吁哉<lb/>
飲渭之龍隨天數而已沒吞吳之蛇如寶氣而難藏所<lb/>
以餘威逺振遺跡尤彰忠義撫劒而歎息英雄沾襟而<lb/>
<pb n="KR4h0139_WYG_113-11b"/>
感傷戌夷懷德而縞素士民追昔而蒸嘗余徘徊灘<lb/>
上不見鵞鸛變變龜蛇央央但覺雙魂失宅三甲負芒<lb/>
瞿塘風急起波聲之嗚咽巫峽雨散連天際以凄凉縱<lb/>
使秦雲變色魯日迴光竟與草木同朽皆無益於興亡<lb/>
　　瓊華島賦<hi>有序</hi>　　　　　　　<hi>元</hi>郝　經<lb/>
嵗癸丑夏經入於燕五月初吉由萬寧故宫登瓊華島<lb/>
徜徉延竚臨風肆矚想見大定之治與有金百年之盛<lb/>
慨然有懷乃作賦焉其辭曰<lb/>
<pb n="KR4h0139_WYG_113-12a"/>
楛矢飛燕遼傾宋奔中夏壯觀萃於金源鬱天居之宏<lb/>
麗開陸地之海山忽陵飛而阜走見虎踞而龍蟠建瓴<lb/>
水於河朔浩不知其波瀾沉沉覃覃旋坤轉乾赤城紫<lb/>
府幻出塵寰粤惟瓊華之一島突兀乎其間崑崙之顚<lb/>
海風怒掀劈濤頭而迸落結水面之青蓮巖巖磐磐僵<lb/>
立孱顔嶷如鼇頭冠日觀而却走傴如鱷背負月窟而<lb/>
橫高寒瑶光樓起金碧鈎連斷霓飲海頡地頏天華陽<lb/>
九州之塵遼海百年之藴烽湧煙塡慶雲佳氣郁郁芊<lb/>
<pb n="KR4h0139_WYG_113-12b"/>
芊時屬清平天下晏然倒淮南之戈而荆楚帖崩統萬<lb/>
之角而安西安神武不殺而日趨於平泰信誓既結而<lb/>
無事乎開邊明珠白雉不召而䴢至蒲梢騄耳無用而<lb/>
復還一人高拱於其上無所為而樂穆清之燕大臣優<lb/>
游於其下無所為而興禮樂之盛萬物鈞化而無間四<lb/>
海被澤而不偏風俗既厚綱紀日完財不聚而富刑不<lb/>
用而措政不更張而治士不作聰明而賢民日遷善而<lb/>
不知其所以然而然嶷嶷乎魏孝文駸駸乎漢孝宣宜<lb/>
<pb n="KR4h0139_WYG_113-13a"/>
乎於此樂天下之樂軼邁往而追羲軒收萬方之瑰詭<lb/>
盡九土之纖妍紆青雲之環珮奏鈞天之管絃御長風<lb/>
於絶頂訪蓬壺之飛仙開八荒之壽域正一氣之陶甄<lb/>
躋斯民於仁夀而君臣與焉挈斯民於遂樂而君臣享<lb/>
焉涵浸醲郁上格於天舒愉粹暢下達於泉濟濟洋洋<lb/>
殆三十年見始終之全倏九龍之飛去墮神鼎於羽淵<lb/>
宗沉社僨而乃屢遷雖則屢遷竟不能永其傳功如是<lb/>
德如是不克負荷一舉而棄捐孰為之司而使之然涸<lb/>
<pb n="KR4h0139_WYG_113-13b"/>
金源於汴蔡卧一島於蒼煙悲風射關枯石荒殘瓊華<lb/>
樹死太液池乾游子目之而興歎故老思之而淚澘葢<lb/>
餘恩遺烈膏於骨髓著於肺肝雖死而若生雖亡而若<lb/>
存有與析津同沛箕尾共騫者雖曰假山而實德山也<lb/>
彼虐政虐世昬君暴主以萬人之力肆一已之欲刳吾<lb/>
乾坤穢吾山川雖曰石山而實血山民欲與之俱亡卒<lb/>
聚而殲旃寧不愧於兹焉<lb/>
　　三公山下祠賦<hi>有序</hi>　　　　　<hi>魏</hi>孫　該<lb/>
<pb n="KR4h0139_WYG_113-14a"/>
趙國元氏縣西界有六神祠吾觀其一焉在陘山之陽<lb/>
即三公祠焉崇堂既峻危閣造雲櫺軒臨萬仭之壑土<lb/>
木被丹藻之華是時寓目永日夕宿東序召彼故老訊<lb/>
之舊典云棟宇初興七十載三台耀靈實降甘雨夫山<lb/>
以有形為神神以無形為王若乃歊蒸於上雷動於下<lb/>
公田禳於多黍嫠婦利其滯穗亦兹邦之所以報厯葉<lb/>
不輟也於是援筆作賦昭神靈之有慿壯夏屋之𢎞麗<lb/>
其辭曰<lb/>
<pb n="KR4h0139_WYG_113-14b"/>
坤作地勢恒岳吐精布濩磥啓上秀太清三后讚事雨<lb/>
師不寧有渰淒淒潤我羣生先人諒德圖象垂形考之<lb/>
舊史典謨無聲<lb/>
　　三公山下神祠賦　　　　　　<hi>晉</hi>楊　該<lb/>
南極鬱紆飛龍在天太一白石巨靈據山二后殊位惟<lb/>
公在焉下則歸雲蓬勃緑水流離爭湍趣戾衝石會谿<lb/>
高岸為谷嶢<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>阻㩻梗林奈條逼途迮蹊行者息駕步<lb/>
趾於斯陟大巋登岑岡踰爽塏厯朝陽曄華殿之顯敞<lb/>
<pb n="KR4h0139_WYG_113-15a"/>
覩應門之將將神木鬱蓊百堵周乎洞房進排閶闔顧<lb/>
盼靈堂聚楹列峙丹飾煌煌千櫨浮跂夭矯騰驤累層<lb/>
岌嶪齊載長梁敷山藻於前梲綴榱桷以采章文綺雘<lb/>
其紛鱗洪葩曄以波揚爾乃逡巡降趾遊坐東廂日不<lb/>
逮昏炎燎已光縣宰致祀嘉旨備詳隂祚顯應徧澤圻<lb/>
疆普此士女樂彼豐穰<lb/>
　　謁漂母祠賦　　　　　　　　<hi>明</hi>程　誥<lb/>
嵗中吕之初律兮余背江而指淮揚風帆以北邁兮越<lb/>
<pb n="KR4h0139_WYG_113-15b"/>
重湖之激豗睇楚城之<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫兮聊弭棹而徘徊嘅漂母<lb/>
之不復作兮靦王孫而誰哀於是厯瀰迆以謁祠兮思<lb/>
獨抑鬱而莫裁棟甍新以堊飾兮垣道舊而傾頹簷羣<lb/>
噪以聚雀兮碣厚積而封苔俯芳皋之廣衍兮注長河<lb/>
之邅迴漁人紛其釣罟兮行旅騖以往來當其受辱以<lb/>
寄食兮固亦碌碌之庸才何兹母之洞鑒兮識智傑於<lb/>
塵埃豈一飯之望報兮寔乃周急之素懷茍謂千金為<lb/>
母榮兮曾曷足以知此哉<lb/>
<pb n="KR4h0139_WYG_113-16a"/>
　　忠愛祠賦<hi>有序</hi>　　　　　　　<hi>明</hi>李東陽<lb/>
南昌王公得仁在汀州厯府經厯推官有惠政適鄧賊<lb/>
作屢著奇績且盡瘁成疾以死汀人作忠愛祠以饗之<lb/>
東陽從公之子今翰林學士大韶先生觀碑傳詩頌諸<lb/>
作得公遺事為詳因託客語賦其事公之先本謝姓中<lb/>
更變故學士先生始請於朝而復之然汀之人猶稱公<lb/>
為王侯今王侯云者為汀人道也其辭曰<lb/>
客有出中朝使南服諏民風訪邦俗過臨汀之墟駐龍<lb/>
<pb n="KR4h0139_WYG_113-16b"/>
山之麓見祠宇之巨麗睹亭碑之高矗乃剔蘚揮垢睨<lb/>
立而讀之讀未既有父老數輩提幼攜穉臠載榼酒盤<lb/>
兼豆荔趨蹌升堂傴僂伏地載拜而興潸焉出涕客召<lb/>
而問曰爾何為者父老曰噫此吾故侯也壬子之秋侯<lb/>
來宦遊二十八年自幕登州忠在社稷愛流海陬人亦<lb/>
有言靡德弗酬客曰可得聞乎父老曰昔者旱魃狂舞<lb/>
饑民噭謈糴價屢減巡車繼膏睂我為顰軀我為勞慰<lb/>
我蒼黃歸我逋逃民之戴侯若襁若褓嬖人肆驕侯語<lb/>
<pb n="KR4h0139_WYG_113-17a"/>
諤諤虣卒施虐侯法嶽嶽頹厦木柱中流砥崿撼之不<lb/>
可動麾之不可却民之賴侯若墮得綆若病得藥兩造<lb/>
具獄羣辭交挐侯居其間左牒右書微入芒穎細窮錙<lb/>
銖訥喙雄吐寃懷奮攄民之遇侯若斃而甦若乃山谷<lb/>
嘯潢池沸蹻夔魖走魑魅羽書馳飇腦血塗地驛路夜<lb/>
斷空城晝閉瀝溲為飲煮革為食塗多餓胔官有餘積<lb/>
侯發公粟若啓家笥愚民被脅從惡如逝侯諭福禍若<lb/>
誨子弟乃翼戎官驅死士揚義旗操利器軍門一袒從<lb/>
<pb n="KR4h0139_WYG_113-17b"/>
者如蝟喊震山裂雄翻海颲臨陣賈勇鬬帷授計摧堅<lb/>
奪心誘降斷臂應之者竹破觸之者瓦碎蓋將乗勝長<lb/>
驅刻期取質獻馘明堂銘功金匱而鵩鳥外至營星下<lb/>
墜九原有知飲恨而斃噫嘻悲哉乾坤茫茫嵗月如馳<lb/>
我耊我耆昔侯童兒或殞戈兵或亡饉饑其幸存者散<lb/>
為流移我田我廬我食與衣朋從戚游孫怡子嬉彼活<lb/>
我者非侯而誰我不祠侯而又誰祀哉客乃俯而頌仰<lb/>
而歎曰嗚呼孰不民社傳舍是遷孰不冠裳皆素而餐<lb/>
<pb n="KR4h0139_WYG_113-18a"/>
内積怨府外生釁端或瓦石相譁或簿牒交喧或面背<lb/>
殊相或死生異觀故貌定止水事窮蓋棺忠愛哉王侯<lb/>
雖千百世其無諼於是父老皆欷歔悵望若有感於斯<lb/>
言也有歌於庭者曰汀之山兮誰使為岑汀之水兮誰<lb/>
使為潯侯之德兮高且深愛而不見兮傷我心又有和<lb/>
者曰汀之材兮露為沐汀之田兮雨為沃侯之德兮安<lb/>
報嗟汀之民兮匪伊草木客乃重為歎曰吾聞謝起江<lb/>
左德門是望王出太原槐陰載堂人定者天勝功厚者<lb/>
<pb n="KR4h0139_WYG_113-18b"/>
直償培之豐者末則茂浚之深者流則長觀物理之有<lb/>
數信侯門之必昌歸而訪之則侯之子已立於玉堂之<lb/>
上矣<lb/>
　　屈原宅賦　　　　　　　　　<hi>宋</hi>晁公遡<lb/>
余入蜀之初嘗至於秭歸之山有漁者過焉指其墟中<lb/>
而告余曰此吾三閭大夫之故居也余聞而異之問途<lb/>
而往觀焉則羣山連緜若逺若近風雲渟滀不見其境<lb/>
於時秋也霜降氣肅月光益明風林水麓之影相亂而<lb/>
<pb n="KR4h0139_WYG_113-19a"/>
大江之聲若敲金擊石泠泠然其可聽也而所謂屈原<lb/>
之居則無復可識吾想夫牛羊之牧其上而樵蘇之不<lb/>
禁也久矣而彼漁者何自而知邪余觀於屈原之前者<lb/>
有唐叔之苗裔襲霸主之遺風方示侈於天下築虒祁<lb/>
之新宫傾四封以來會賀匠氏之奏功其玉帛之容焜<lb/>
燿於下而環珮之音鏗鏘於中固已為諸侯之雄也自<lb/>
後强君桀主日益侈矣東西五里南北千步採玉砂以<lb/>
瑩礎布金椎以隱路者秦之驪山阿房也璧門鳳闕上<lb/>
<pb n="KR4h0139_WYG_113-19b"/>
棲金爵繚周牆以百里而終南泰華之氣上下而交錯<lb/>
者漢之長楊五柞也嘉木崇岡蔽虧杳冥而珍臺閒館<lb/>
間見層出於幽深者唐之玉華九成也方其作而未毁<lb/>
固極侈以増麗五都之豪傑足留而目注者彷徨而不<lb/>
已然而千載之後皆漫滅而不紀又況屈原之宅哉自<lb/>
沉沙之告終凡幾易於星紀觀陵谷之遷變想丘隴其<lb/>
已毁而後之人猶於荒榛野蔓之間求髣髴於田里而<lb/>
謂屈原之在是也噫吁悲哉獨何為然豈五方之異俗<lb/>
<pb n="KR4h0139_WYG_113-20a"/>
惟楚人之為賢秦晉漢唐之址已泯絶而無有至於此<lb/>
而獨傳考厥族之所託實祝融之世臣能遺迹於不朽<lb/>
矧郢中之舊京然今也平原曠野上下禾黍九疑雲夢<lb/>
之間水波煙雲之容輪囷浩蕩而瀰漫於九土其章華<lb/>
之館蘭臺之宫亦不知其處所矣予於是瞻悵久之泫<lb/>
然流涕而後知名節之可尊而富貴之為不足恃也漁<lb/>
者聞而笑之曰子眞知吾三閭大夫者歟觀此荒蕪尋<lb/>
常之地豈昔者所以被放逐而不忍去者也聞其始也<lb/>
<pb n="KR4h0139_WYG_113-20b"/>
漁父語之而不從其終也宋玉招之而不來卒自葬於<lb/>
魚腹邈神遊於九垓曩云懐乎故都今何不少留而徘<lb/>
徊也余曰封狐雄虺象蟻壺蜂層冰積雪流金爍石之<lb/>
域當凛而夏宜燠而冬生於四方為物之凶然吾知其<lb/>
為異可前備而不逢惟楚國之衆士實同質而異心吾<lb/>
不量其有毒故見放於江濱然則彼可畏歟此可畏歟<lb/>
雖漁父之見告使揚其波焉如誦招魂之哀些亦小智<lb/>
而大愚所以赴江流而不悔其何愛於弊廬<lb/>
<pb n="KR4h0139_WYG_113-21a"/>
　　屈原廟賦　　　　　　　　　<hi>宋</hi>蘇　軾<lb/>
浮扁舟以適楚兮過屈原之遺宫覽江上之重山兮曰<lb/>
惟予之故鄉伊昔放逐兮渡江濤而南遷去家千里兮<lb/>
生無所歸而死無以為墳悲夫人固有一死兮處死之<lb/>
為難徘徊江上欲去而未决兮俯千仭之驚湍賦懐沙<lb/>
以自傷兮嗟予獨何以為心忽終章之慘烈兮逝將去<lb/>
此而沉吟吾豈不能高舉而逺遊兮又豈不能退黙而<lb/>
深居獨嗷嗷其怨慕兮恐君臣之愈踈生既不能力爭<lb/>
<pb n="KR4h0139_WYG_113-21b"/>
而强諫兮死猶冀其感發而改行茍宗國之顚覆兮吾<lb/>
亦獨何愛於久生託江神以告寃兮馮夷敎之以上訴<lb/>
厯九關而見帝兮帝亦悲傷而不能救懷瑾佩蘭而無<lb/>
所歸兮獨惸惸兮中浦峽山髙兮崔嵬故居廢兮行人<lb/>
哀子孫散兮安在況復見兮髙臺自子之逝今千載兮<lb/>
世愈狹而難存賢者畏譏而改度兮隨俗變化斲方以<lb/>
為圓黽勉於亂世而不能去兮又或為之臣佐變丹青<lb/>
於玉瑩兮彼乃謂子為非智為髙節之不可以企及兮<lb/>
<pb n="KR4h0139_WYG_113-22a"/>
宜夫人之不吾與違國去俗死而不顧兮豈不足以免<lb/>
於後世嗚呼君子之道豈不全兮全身逺害亦或然兮<lb/>
嗟子區區獨為其難兮雖不適中要以為賢兮夫我何<lb/>
悲子所安兮<lb/>
　　屈原廟賦　　　　　　　　　<hi>宋</hi>蘇　轍<lb/>
凄凉兮秭歸寂寞兮屈氏楚之孫兮庸之子伉直逺兮<lb/>
復誰似宛有廟兮江之浦予來斯兮酌以醑吁嗟神兮<lb/>
生何喜九疑隂兮湘之涘鼓桂楫兮蘭為舟橫中流兮<lb/>
<pb n="KR4h0139_WYG_113-22b"/>
風鳴厲忽自溺兮曠何求野莽莽兮舜之丘舜之牆兮<lb/>
繚九周中有長遂兮可駕以遊揉玉以為輪兮斲冰以<lb/>
為之輈伯翳俯以御馬兮皋陶為予參乗慘然愍予之<lb/>
强死兮泫然涕下而不禁導予以登夫重丘兮紛古人<lb/>
其若林悟伯夷以太息兮焦衍為予而歔欷古固有是<lb/>
兮予又何怪乎當今獨有謂予之不然兮夫豈柳下之<lb/>
展禽彼其所處之不同兮又安可以謗予抱關而擊柝<lb/>
兮予豈責以必死宗國隕而不救兮夫予舍是安去予<lb/>
<pb n="KR4h0139_WYG_113-23a"/>
將質以重華兮蹇將語而出涕予豈如彼婦兮夫不仁<lb/>
而出訴慘黙黙予何言兮使重華之自為處予惟樂夫<lb/>
揖讓兮坦平夷而無憂朝而從之遊兮顧予使予昌言<lb/>
言出而無忌兮暮還寢而燕安嗟平生之所好兮既死<lb/>
而後能然彼鄉之人兮夫孰知予此歎忽反顧以千載<lb/>
兮喟故宫之頹垣<lb/>
　　雙廟賦　　　　　　　　　　<hi>宋</hi>孔武仲<lb/>
出睢陽兮荒殘蹊草之間覽雙廟之遺蹤兮啓髙堂以<lb/>
<pb n="KR4h0139_WYG_113-23b"/>
縱觀彼巡逺雖異人兮忠壯同發乎心肝英靈超其已<lb/>
邈兮顧形魄猶凛然昔天寶之不道兮履阽危以為安<lb/>
置庸相於廟堂兮養逆臣於邊關胡雛朝發於范陽兮<lb/>
烽火夕照於長安滄溟横泄而莫禦兮漂九州以為瀾<lb/>
惟梁王之舊都兮俯淮泗之驚湍當兵革之幾消兮矧<lb/>
壁壘之不完徒死節而相誓兮胥肆力乎艱難以九拒<lb/>
却九攻兮顧慮畫之已殫及兵盡而食窮兮雖智勇其<lb/>
何言腰領横分於刀機兮支節播棄於丘原生城守而<lb/>
<pb n="KR4h0139_WYG_113-24a"/>
死廟食兮越至今幾年而望之者怵愓兮過之者盤桓<lb/>
使懦夫有立志兮此伯夷之所以為賢如二公之風烈<lb/>
兮宜聞之者勉旃夫威刑者人之所憚就兮禄利者人<lb/>
之所喜干矧鯨吞而虎攫兮如思明與禄山獨忼慨以<lb/>
不懼兮持初志而愈堅眎白刃之來臨兮猶蝱雀之過<lb/>
前洞觀厯世兮鮮或能然以孔光之素貴兮猶折節於<lb/>
莽賢偷榮耀於一日兮甘醜辱於千年生為諛臣以終<lb/>
身兮死為怯鬼於黄泉聊舉隅以善喻兮非更僕之能<lb/>
<pb n="KR4h0139_WYG_113-24b"/>
宣我思古人兮徒涕泗之漣漣<lb/>
　　寶鹿賦<hi>有序</hi>　　　　　　　　<hi>元</hi>任士林<lb/>
成宗皇帝臨御之明年陞奉化縣為奉化州於是始興<lb/>
復文公書院於寶鹿之陽既成假祠吏任士林賦以落<lb/>
之其辭曰<lb/>
紛萬山而越行兮氣蜿蜒以冲融東赴海而將窮兮勢<lb/>
糾結以益隆又折鄞而東行兮有開元之故封出雲南<lb/>
之廿里兮摘青櫺於秋風斸華頂之右股兮乃益崇其<lb/>
<pb n="KR4h0139_WYG_113-25a"/>
西墉叱太白其逆走兮柱南山而膺空下廣衍兮為疇<lb/>
為丘中疏瀹兮為洄為流忽寶鹿其隆起兮實雄枕乎<lb/>
一州喧豗於釋子之鐘鼓兮屈辱於牧豎之蓑笠又不<lb/>
知白雲蒼狗幾變幻兮而春忽秋也木偃蹇其獨卧兮<lb/>
而秦封之不受固將叩其據於混沌也花摧折其特芳<lb/>
兮而移根天上之年暸乎其猶可問也於是訪昔人之<lb/>
所廬兮得嘉定之故址察鳶魚之上下兮收端倪於天<lb/>
地迺薙蓬藋迺斷松梓棟突兀其凌雲兮門洞開而出<lb/>
<pb n="KR4h0139_WYG_113-25b"/>
日水抱曲而吞江兮玉横陳而架筆羌紫陽之舊祀兮<lb/>
有白鹿之初訓瞻申申之燕居兮立青青之彦俊以游<lb/>
以息以講以習時風乎其詠舞兮曰微吾其誰歸日彌<lb/>
盡其鑽仰兮亶卓乎其如立噫嘻道不擇地而存兮地<lb/>
不擇勝而尊蹈廣大兮精微之用著宅高明兮中庸之<lb/>
體具倘從事於斯文兮其有考於廢興之故<lb/>
　　峽山寺賦<hi>有序</hi>　　　　　　　<hi>唐</hi>沈佺期<lb/>
峽山寺者名隸端州連山夾江頗有奇石飛泉迴落悉<lb/>
<pb n="KR4h0139_WYG_113-26a"/>
從梅竹下過渡口至山頂石道數層齋房浴室渺在雲<lb/>
漢神龍二年夏六月予投棄南裔承恩北歸結纜山隅<lb/>
周謁精舍為之賦焉<lb/>
峽山精舍端溪妙境中有紅泉分飛碧嶺若乃忍殿臨<lb/>
岸禪堂枕江桂葉薰戸蓮花照牎銀函獅子之座金刹<lb/>
鳳凰之柱野鹿矯而屢馴山雞愛而頻舞千層古龕百<lb/>
仭明潭幡燈夕透杖鉢朝涵炎光失於攢樹凉風生於<lb/>
髙竹仙人共天樂俱行花雨與香雲相逐法侣徘徊齋<lb/>
<pb n="KR4h0139_WYG_113-26b"/>
房宴開心猿久去怖鴿時來走何為者竄身炎野旋斾<lb/>
京師維舟山下稽首醫王誓心無常向何業而辭國今<lb/>
何縁而赴鄉豈往過而追受將來愆而預殃即撫躬<lb/>
以内究幸無慝以自傷心悮辱而知忍迹繫窮而辨方<lb/>
嘉爾來之放逐為吾生之津梁<lb/>
　　登眞興寺樓賦<hi>有序</hi>　　　　　<hi>宋</hi>蘇　轍<lb/>
季夏六月子瞻與張户曹琥同遊眞興寺晩登寺後重<lb/>
閣南望連山如畫山前有白鷺十數杳杳飛去東南望<lb/>
<pb n="KR4h0139_WYG_113-27a"/>
五丈原原上有白雲如覆釡慨然思孔明之遺迹作書<lb/>
與轍曰可以賦此賦曰<lb/>
涉六月之徂暑兮遡秦川而逺望樓馮高而蘧蘧兮日<lb/>
將薄乎西方牛羊相從而下來兮孤煙特起於蒼茫南<lb/>
望連山之參差兮奔走相屬而騰驤桀嶪峩其雄高兮<lb/>
惟太白與南岷林阜蔚以扶拱兮浩合沓而穰穰若羣<lb/>
馬之相追逐兮忽鬱怒而狂章駢交首以磨頸兮紛絶<lb/>
馳於四方日將八而山隂兮天黝黝而茫茫淡平雲之<lb/>
<pb n="KR4h0139_WYG_113-27b"/>
凝碧兮白鷺歸以翱翔裊乎其彌逺兮聲斷絶而復揚<lb/>
眇將沒而猶見兮飄若仙人之不可望曠羣歸於何所<lb/>
兮徂南澗之泱泱回東望夫修陸兮隱高原曰五丈思<lb/>
古人而不可見兮涕横流以浪浪雲坱圠其不起兮若<lb/>
覆釡而在上嗟一日之所見兮蓋千變以異狀忽已去<lb/>
而莫執兮夫豈勝乎追想强馳詞於千里兮増異日之<lb/>
惆悵維古事之亦然兮偶一世之所向非有意於求慕<lb/>
兮徒今世之追賞雖孔明其何益於五丈兮使無原其<lb/>
<pb n="KR4h0139_WYG_113-28a"/>
　忘亮覽川原而思古兮怳亡弓之遺韔<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_113-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚卷一百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_160-1a"/>
　欽定四庫全書<lb/>
御定歴代賦彚外集卷十七<lb/>
　　情感<lb/>
　　　笑賦　　　　　　　　　　　<hi>晉</hi>孫　楚<lb/>
　有度俗之公子緫萬物之細故心髣髴乎巢由以得意<lb/>
　為至樂不拘戀乎凡流㑹親戚於髙宇結宗盟於綢繆<lb/>
　所以交頸偃仰椎胷指掌亢洪聲於通谷順長風以流<lb/>
　響氣參譚以相屬若將頹而復往或嚬蹙俛首狀似愁<lb/>
<pb n="KR4h0139_WYG_160-1b"/>
　悲怫鬱唯轉呻吟郁伊或攜手悲嘯嘘天長叫遲重則<lb/>
　如陸沈輕疾則如水漂徐疾任其口頰圓合得乎機要<lb/>
　或中路背叛更相毁賤傾倚叵我彫聲迄乎日晏信天<lb/>
　下之笑林調謔之巨觀也<lb/>
　　　歡賦<hi>有序</hi>　　　　　　　　　<hi>明</hi>屠　隆<lb/>
　余處冗賤百憂煎人側身天地長苦跼蹐思欲揮悶散<lb/>
　心寄興楮墨我思古人動多憂戚昔士衡歎逝文通賦<lb/>
　恨驚心動魄一字一歎每一披覽秋氣颯颯風雨欲來<lb/>
<pb n="KR4h0139_WYG_160-2a"/>
使人惻愴幾不知有生人之樂矣友人馮夢禎謂僕曰<lb/>
子何不為歡賦悦心暢意破彼我之煩懣宣萬物之鬱<lb/>
塞則此道貴矣夫愁苦之語易好歡娛之言難工然烏<lb/>
可以其難而含毫喪沮也於是為賦焉文通諸君子見<lb/>
當掩口<lb/>
晨登山阿下覽八紘天地開朗風日熹明遊人出嬉川<lb/>
塗載平於是僕本曠士解顔暢鬱百慮盡捐萬愁若失<lb/>
我思古人歡情靡一娟娟皇娥夜處璇閨薄焉遵渚帝<lb/>
<pb n="KR4h0139_WYG_160-2b"/>
子是依精靈感化中心不違清歌相答游漾忘歸軒轅<lb/>
守和㝠心合道夢遊華胥萬國熈皞終登空同後天地<lb/>
老子晉天才神骨蕭爽丹經既成捫霞直上羣靈夷猶<lb/>
九州糞壤薄富貴而不懷希世外之幽賞英英穆滿志<lb/>
狹乾坤萬里煙騖八駿雷奔謁西王母登彼崑崙奏白<lb/>
雲之長謡俯弱水而歴天門秦家公主氣凌紫氛一當<lb/>
蕭史遂厭人羣攬虹霓而作佩製丹霞以為裙睇樓上<lb/>
之明月躡天邊之彩雲長辭綺閣永隨夫君千秋萬嵗<lb/>
<pb n="KR4h0139_WYG_160-3a"/>
此樂何云越王破吳奏凱言歸載蛾睂於金車挂將士<lb/>
以錦衣樓船壓江濤朱旗晃日輝緹騎填乎廣陌羅綺<lb/>
盈於中閨堂上燭滅笙歌不喧尊罍酒清房櫳月昏閽<lb/>
者出客主人留髠坐細毳以中夜傾一石而何言至若<lb/>
漢帝英雄初誅項王山河入掌弓矢斯蔵過豐沛兮訪<lb/>
故偕父老兮徜徉歌大風而慷慨覽雲氣之飛揚又如<lb/>
延年獻歌夫人初御驚玉骨之凝霜豔輕綃之如霧樓<lb/>
閣含風階除墜露洵明珠之照人判傾城於一顧衞霍<lb/>
<pb n="KR4h0139_WYG_160-3b"/>
出塞士馬精强匈奴滅漢道昌黃金朱第列侯煌煌鈿<lb/>
釵作隊歌舞成行相如弄琴文君私喜臨邛夜亡成都<lb/>
歸市姿態豔目芙蓉心死紅蘭茁芳砌青苔生玉戺雖<lb/>
貧賤其何傷願百齡以為矢若夫太液波明昭陽月滿<lb/>
香蓮罥舟凉風送管黛色欲絶歌聲乍暖既和媚而魂<lb/>
癡亦宛麗而心斷兔園既開梁王意歡碧瓦宵白朱門<lb/>
夜寒集詞客之鴻藻驅凍雲於毫端孟徳芟除四方蒿<lb/>
萊雄圖既就猛士歸來引漳河以為池鑄銅雀以為臺<lb/>
<pb n="KR4h0139_WYG_160-4a"/>
清吹干雲歩輦轟雷髙歌烈士泰山崔嵬陳王妙才應<lb/>
劉卓犖寳馬金羈光輝歴落出馳東郊歸宴平樂神飇<lb/>
蕩空青山暎閣㑹稽諸賢逺覽髙歩山川崩峭雲物莽<lb/>
互喬松夾道修篁繞戸一詠一觴凌虚徑度庾公風流<lb/>
作鎮武昌挾賓佐娱景光覽明月登胡牀酣飲其無人<lb/>
代長嘯而下天霜又有征夫戍邊思婦含悽長想忽見<lb/>
逺行乍歸今夕何夕月白星輝髙堂敞兮春溶溶朱簾<lb/>
捲兮秋漫漫新婚合兮出瓊珮佳期至兮藉芳蘭金鑪<lb/>
<pb n="KR4h0139_WYG_160-4b"/>
兮乍燄紅燭兮未殘莫不欵爾彌洽爽焉和愉寸腸不<lb/>
結雙睂長舒知離憂之為何物豈羨夫神仙之所居<lb/>
　　恨賦　　　　　　　　　　　<hi>梁</hi>江　淹<lb/>
試望平原蔓草縈骨拱木斂魂人生到此天道寧論於<lb/>
是僕本恨人心驚不已直念古者伏恨而死至如秦帝<lb/>
按劍諸侯西馳削平天下同文共規華山為城紫淵為<lb/>
池雄圖既溢武力朱畢方架黿鼉以為梁巡海右以送<lb/>
日一旦魂斷宫車晩出若迺趙王既虜遷於房陵薄暮<lb/>
<pb n="KR4h0139_WYG_160-5a"/>
心動昧旦神興别豔姫與美女喪金輿及玉乗置酒欲<lb/>
飲悲來填膺千秋萬嵗為怨難勝至如李君降北名辱<lb/>
身寃㧞劍擊柱弔影慙魂情往上郡心留鴈門裂帛繫<lb/>
書誓還漢恩朝露溘至握手何言若夫明妃去時仰天<lb/>
太息紫臺稍逺闗山無極揺風忽起白日西匿隴鴈少<lb/>
飛岱雲寡色望君王兮何期終蕪絶兮異域至迺敬通<lb/>
見抵罷歸田里閉闗却埽塞門不仕左對孺人右顧稚<lb/>
子脱畧公卿跌宕文史齎志没地長懷無已及夫中散<lb/>
<pb n="KR4h0139_WYG_160-5b"/>
下獄神氣激揚濁醪夕引素琴晨張秋日蕭索浮雲無<lb/>
光鬱青霞之竒意入修夜之不𤾉或有孤臣危涕孽子<lb/>
墜心遷客海上流戍隴隂此人但聞悲風汨起血下霑<lb/>
襟亦復含酸茹歎銷落湮沈若迺騎疊跡車屯軌黃塵<lb/>
匝地歌吹四起無不煙斷火絶閉骨泉裏巳矣哉春草<lb/>
暮兮秋風驚秋風罷兮春草生綺羅畢兮池館盡琴瑟<lb/>
滅兮丘隴平自古皆有死莫不飲恨而吞聲<lb/>
　　擬恨賦　　　　　　　　　　<hi>唐</hi>李　白<lb/>
<pb n="KR4h0139_WYG_160-6a"/>
晨登太山一望蒿里松楸骨寒宿草墳毁浮生可嗟大<lb/>
運同此於是僕本壯夫慷慨不歇仰思前賢飲恨而没<lb/>
昔如漢祖龍躍羣雄競奔提劒叱咤指揮中原東馳渤<lb/>
澥西漂崑崙斷蛇奮旅埽清國歩握瑶圖而倏昇登紫<lb/>
壇而雄顧一朝長辭天下縞素若乃項王虎鬬白日爭<lb/>
輝㧞山力盡葢世心違聞楚歌之四合知漢卒之重圍<lb/>
帳中劒舞泣挫雄威騅兮不逝喑啞何歸至如荆卿入<lb/>
秦直度易水長虹貫日寒風颯起逺讐始皇擬報太子<lb/>
<pb n="KR4h0139_WYG_160-6b"/>
竒謀不成憤惋而死若夫陳后失寵長門掩扉日冷金<lb/>
殿霜凄錦衣春草罷緑秋螢亂飛恨桃李之委絶思君<lb/>
王之有違昔者屈原既放遷於湘流心死舊楚魂飛長<lb/>
楸聴江風之嫋嫋聞嶺狖之啾啾永埋骨於渌水怨懷<lb/>
王之不收及夫李斯受戮神氣黯然左右垂泣精魂動<lb/>
天執愛子以長别歎黄犬之無縁或有從軍永訣去國<lb/>
長違天涯遷客海外思歸此人忽見愁雲蔽日目斷心<lb/>
飛莫不攢睂痛骨抆血霑衣若乃錯繡轂填金門煙塵<lb/>
<pb n="KR4h0139_WYG_160-7a"/>
曉沓歌鐘晝諠亦復星沈電滅閉影潛魂已矣哉桂華<lb/>
滿兮明月輝扶桑曉兮白日飛玉顔滅兮螻螘聚碧臺<lb/>
空兮歌舞稀與天道兮共盡莫不委骨而同歸<lb/>
　　擬恨賦<hi>有序</hi>　　　　　　　　<hi>明</hi>李東陽<lb/>
昔余少讀江淹李白所作恨賦愛其為辭而怪其所為<lb/>
恨多閨情閤怨其大者不過興亡之運成敗之常而已<lb/>
是何感於情亦奚以恨為哉中嵗以來更渉世故記憶<lb/>
舊聞忠臣孝子竒勲盛事或方值幾㑹遽成摧毁失之<lb/>
<pb n="KR4h0139_WYG_160-7b"/>
毫釐而終身曠世不可復得至令人吞聲搤腕而不能<lb/>
巳聖賢不言恨然情在天下而不為私亦天理人事之<lb/>
相感激雖以為恨可也乃效江李體反其為情以寫抑<lb/>
鬱而卒歸於正知我罪我皆有所不避云其辭曰<lb/>
仰視大塊流觀古今撫陳編之磨滅悲往跡之銷沈或<lb/>
事幾之幸㑹或禍敗之相尋感志士之涕淚傷善人之<lb/>
聾瘖若乃國士報怨吞炭漆身遺恨飲器潛身水濱部<lb/>
馬為之驚跼賊徒為之崩奔奮仇衣於一劒隕血怨於<lb/>
<pb n="KR4h0139_WYG_160-8a"/>
千春威橫强秦怨深鄰國壯士夜奮神椎晝擊山嶽為<lb/>
之增氣天地為之變色歎失手於副車僅逃形於大索<lb/>
陳竇秉政誓清濁亂推席定謀露章請斷機事暗泄禁<lb/>
軍坐畔塞宇宙於煙氛墮衣冠於塗炭昭烈繼絶武侯<lb/>
託孤勇復漢祚雄吞魏都陳二表之宏略運八陣之竒<lb/>
謨忽將星之淪落悲帝業之榛蕪武廟將建唐社幾屋<lb/>
躍少海之潛龍返虞淵之日轂二豎伏法五王就戮功<lb/>
甫收於藥籠禍終留於肌肉建中失母感慨天衷顧衮<lb/>
<pb n="KR4h0139_WYG_160-8b"/>
衣與玉食嗟欲養而無從誤承歡於别輦翻飲怒於深<lb/>
宫冀百欺於一得竟忍慟而長終靖康入宼岳侯奮矛<lb/>
復中原於破竹誓決䇿於焚舟神褫奸魄天遺國讐痛<lb/>
長城之自壞委社稷於橫流敵騎南驅江沙夜駐若兵<lb/>
力之不支幸潮來之有處海若助虐坤靈失據豈二儀<lb/>
之翻覆莽萬物之非故已矣乎江山改兮人民非白日<lb/>
黯兮隂風凄時不可乎再得歎淨生兮曷歸駭餘聲於<lb/>
璧碎佇滅景於雲飛事難成而易敗世寡合而多違矢<lb/>
<pb n="KR4h0139_WYG_160-9a"/>
脩正以俟命孰利鈍之可期庶人定以天勝終斡旋於<lb/>
化機<lb/>
　　泣賦　　　　　　　　　　　<hi>梁</hi>江　淹<lb/>
秋日之光流兮以傷霧離披而殺草風清泠而繞堂視<lb/>
左右而不暖具衣冠而自凉黙而登髙谷坐景山倚桐<lb/>
柏對石泉直眂百里處處秋煙闃寂以思情緒留連江<lb/>
之永矣蓮欲紅南有喬木葉以窮心䝉䝉兮怳惚魄漫<lb/>
漫兮西東詠河兖之故俗眷徐揚之遺風眷徐揚兮阻<lb/>
<pb n="KR4h0139_WYG_160-9b"/>
闗梁詠河兖兮路未央道尺折而寸斷魂十逝而九傷<lb/>
欷潺湲兮沫袖泣嗚唈兮染裳若夫景公齊山荆卿燕<lb/>
市孟嘗聞琴馬遷廢史少卿悼躬夷甫傷子皆泣緒如<lb/>
絲詎能仰視鏡終古而若斯况余輩情之所使哉<lb/>
　　别淚賦　　　　　　　　　　<hi>明</hi>張明弼<lb/>
白雲在天黃花滿枝與子一别相見何時况燕婉兮情<lb/>
纒乍荆吳兮路隔天一碧而愁長野四青而怨積風遷<lb/>
嶺而殊音雲換川而同色川多去櫂嶺有還鑣别衫齊<lb/>
<pb n="KR4h0139_WYG_160-10a"/>
挽離目雙挑零花戀葉斷梗懷條攀鮮頽兮潤落傷緑<lb/>
霣兮朱銷摻子之衿掐子之心余何為兮煩忡君奚事<lb/>
兮沈吟水深深兮可渉山髙髙兮可越袂一判兮萬里<lb/>
盼暫回兮千日哀縁心兮忽來淚向君兮難絶乃其雙<lb/>
睂全下半臉微迎鬟低黛接面轉紅生黛隨恨滴紅入<lb/>
啼明珠光流而粉破玉豔發而筯橫爾復弱腕難加苦<lb/>
言欲語似蝶影之縈絲恍鶯聲之雜雨指渺渺之雲天<lb/>
顧茫茫之煙樹余從何去君向何迴雲天誰辨煙樹空<lb/>
<pb n="KR4h0139_WYG_160-10b"/>
猜願征筵兮合怨畏岐路兮分哀引目幾傳含聲一咽<lb/>
睩死青停脣融朱結燭溜未枯線痕如接拭絳綃而化<lb/>
殷落素盤而成血著闌竹而文生捻盆枝而瘢出影入<lb/>
鏡而雙啼露將花而並泣既而凄雨初微慘雲猶漬悴<lb/>
色交頤媚光染臂倦臉滅紅慙睂罷翠念有遷延日無<lb/>
餘晷殘陽一樹斷煙半山咽聲何處山深月寒蛩割憯<lb/>
而響微鴈分悲而音墜木念美而黃癡草憐人而碧瘁<lb/>
盼素月兮長暉鬱青霞兮竒意欲寄愁兮天髙將埋憂<lb/>
<pb n="KR4h0139_WYG_160-11a"/>
兮地圯悲乎哉卿懷落我心卿淚沾吾手宛泣玉兮留<lb/>
膺惜怨香兮辭袖之子有念何人蔑懷髙丘非夢勾金<lb/>
有臺儻丹心之不變睇青鳥之頻來<lb/>
　　離憂賦　　　　　　　　　　<hi>宋</hi>梅堯臣<lb/>
抱戚戚以長處兮弔惸惸以自眎魂離離以駿邁兮精<lb/>
䝉䝉而就翳氣貿亂以轇轕兮形爽淘而荒瘁信民生<lb/>
之多難兮伊天命之方摰知隕性之無續兮畏忝經而<lb/>
遺義日月騰以漂忽兮春與秋其狎至卒撫心以抑志<lb/>
<pb n="KR4h0139_WYG_160-11b"/>
兮諒投艱以遺大冒帝堯之餘烈兮歴三正而相仍下<lb/>
天漢而逾熾兮啓東藩於大彭胡亂夏以泯棼兮賢辟<lb/>
世而迅征遡江介以幽處兮汔三徙而弗聲求王明而<lb/>
受福兮祖來儀於太平支羣龍以登績兮勅體命於逺<lb/>
夷兆别子於都邑兮更名數於京師繇清白以象賢兮<lb/>
爰頹慶而歴兹馭長策以遹駿兮周窮荒而不疑敵輸<lb/>
歡以馴教兮僰變服而來娱中心實使生外兮諶大道<lb/>
之難推惟保性之蟬聮兮上參差以千嵗裕後葉之孔<lb/>
<pb n="KR4h0139_WYG_160-12a"/>
艱兮憚情申而事廢志激揚之未究兮不克荷而為罪<lb/>
誨丁寧之在耳兮泃僶俛而違殆忽馳思於昊天兮又<lb/>
寤僻而自懟發與齡以交永兮旦命請而罔害諒不肖<lb/>
而遘愍兮曾夫人之髣髴原本始而罔豫兮心溶陽以<lb/>
崩潰靦履厚而載髙兮顧生久其誰頼願去人間以超<lb/>
舉兮復供養以弭憂茍一覩於顔色兮豈餘生之足留<lb/>
中怳惚而自失兮恭聞命乎前修天不可以忌兮道不<lb/>
可與謀毋茍襲匹婦以圖諒兮固將徇騫父以寡尤<lb/>
<pb n="KR4h0139_WYG_160-12b"/>
　　九愁賦　　　　　　　　　　<hi>魏</hi>曹　植<lb/>
嗟離思之難忘心慘毒而含哀踐南畿之末境越引領<lb/>
之徘徊眷浮雲以太息顧攀登而無階匪徇榮而愉樂<lb/>
信舊都之可懷恨時王之謬聴受奸枉之虚辭揚天威<lb/>
以臨下忽放臣而不疑登髙陵而反顧心懷愁而荒悴<lb/>
念先寵之既隆哀後施之不遂雖危亡之不豫亮無逺<lb/>
君之心刈桂蘭而秣馬舍余車於西林願接翼於歸鴻<lb/>
嗟髙飛而莫攀因流景而寄言響一絶而不還傷時俗<lb/>
<pb n="KR4h0139_WYG_160-13a"/>
之趨險獨悵望而長愁感龍鸞而匿跡如吾身之不留<lb/>
竄江介之曠野獨渺渺而汎舟思孤客之可悲愍予身<lb/>
之翩翔豈天監之孔明將時運之無常謂内思而自策<lb/>
算乃昔之愆殃以忠言而見黜信無負於時王俗參差<lb/>
而不齊豈毁譽之可同競昬瞀以營私害予身之奉公<lb/>
共朋黨而妒賢俾予濟乎長江嗟大化之移易悲性命<lb/>
之悠遭愁慊慊而繼懷怛慘慘而情挽曠年載而不回<lb/>
長去君兮悠逺御飛龍之蜿蜒揚翠霓之華旌絶紫霄<lb/>
<pb n="KR4h0139_WYG_160-13b"/>
而髙騖飄弭節於天庭披輕雲而下觀覽九土之殊形<lb/>
顧南郢之邦壤咸蕪穢而倚傾驂盤桓而思服仰御驤<lb/>
而悲鳴紆予袂而長涕僕夫感以失聲履先王之正路<lb/>
豈淫徑之可遵知犯君之招咎恥干媚而求親顧旋復<lb/>
之無軏長自棄於遐濱與麋鹿以為羣宿林藪之葳蓁<lb/>
野蕭條而極望曠千里而無人民生期於必死何自苦<lb/>
以終身寧作清水之沈泥不為濁路之飛塵踐蹊隧之<lb/>
危阻登岧嶤之髙岑見失羣之離獸覿偏棲之孤禽懷<lb/>
<pb n="KR4h0139_WYG_160-14a"/>
憤激以切痛苦回忍之在心愁戚戚其無為遊緑林而<lb/>
逍遥臨白水以悲嘯猿驚聴而失條亮無怨而棄逐乃<lb/>
余行之所招<lb/>
　　叙愁賦<hi>有序</hi>　　　　　　　　<hi>魏</hi>曹　植<lb/>
時家二女弟故漢皇帝聘以為貴人家母見二弟愁思<lb/>
故令予作賦曰<lb/>
嗟妾身之微薄信未達乎義方遭母氏之聖善奉恩化<lb/>
之彌長迄盛年而始立修女職於衣裳承師保之明訓<lb/>
<pb n="KR4h0139_WYG_160-14b"/>
誦六列之篇章觀圖像之遺形竊庶幾乎英皇委微軀<lb/>
於帝室充末列於椒房荷印紱之令服非陋才之所望<lb/>
對牀帳而太息慕二親以增傷揚羅袖而掩涕起出戸<lb/>
而彷徨顧堂宇之舊處悲一别之異鄉<lb/>
　　序愁賦　　　　　　　　　　　梁簡文帝<lb/>
情無所治志無所求不懷傷而忽恨無驚猜而自愁玩<lb/>
飛花之入戸看斜暉之度寮雖復玉觴浮椀趙瑟含嬌<lb/>
未足以祛斯耿耿息此長謡<lb/>
<pb n="KR4h0139_WYG_160-15a"/>
　　愁賦　　　　　　　　　　　<hi>唐</hi>符　載<lb/>
愁之為物也親賤貧傲富貴無賢知兮不肖事違衷而<lb/>
必至非𤣥黃之色殊甘辛之味其去也若縁雲之難其<lb/>
來也類走丸之易愁兮愁志士蹇以徘徊鬱風雲之氣<lb/>
挺棟梁之材思宏廓以經濟刻洪勲於鼎鼐命路猶隘<lb/>
天衢未開滄波悠悠以東注白日忽忽其西頹𤣥徳拊<lb/>
髀以泣下孔明抱膝而思來愁兮愁静女悵其誰語聳<lb/>
端操而不爽抱明心以自處當泮氷之良辰期嗚鴈之<lb/>
<pb n="KR4h0139_WYG_160-15b"/>
得侣桃李豔於淑景蕙蘭生於幽渚望蹇修兮不來念<lb/>
良人兮何許愁兮愁邊塞兮行役始忘家而徇國忽時<lb/>
淹而嵗積金河流而更遥銅柱去而太劇凝雲披嶺驚<lb/>
沙滿磧馬何北以嘶風人上隴而吹笛功名慨其緬邈<lb/>
鬢髮颯以斑白伏波據鞍而骨驚定逺操戈而涕激愁<lb/>
兮愁禁掖兮恩光爭修曼態競飾明璫動千金之巧笑<lb/>
希一顧於君王嬌妒盈於思慮移奪起於毫芒何長門<lb/>
之咫尺邈阻絶乎陵岡宫殿深兮月皎歌吹清兮夜長<lb/>
<pb n="KR4h0139_WYG_160-16a"/>
班姬無言以掩扇陳后廻裾而就牀愁兮愁春與秋兮<lb/>
登臨放臣寓目遊子開襟楓江千里青碧萬尋微波蕩<lb/>
漾灌木蕭森杳雜花而覆水見槁葉之亂林起宋玉之<lb/>
沈思傷屈平之逺心愁兮愁往事紛其斷續申生被譖<lb/>
周勃受辱樂毅無階以轉燕黃權何計而歸蜀投令君<lb/>
於虚器疑卞和之美玉李廣失路於匈奴徐市泛舟於<lb/>
海曲過山陽而日晩望西陵而樹緑包胥感激於秦庭<lb/>
鄒陽畏偪於梁獄愁兮愁羇志杳而無伴鴻漸于陸層<lb/>
<pb n="KR4h0139_WYG_160-16b"/>
霄未半懷戴君與利物每行吟而坐歎安得百斛之醇<lb/>
醪使斯愁也霞開而霧散者哉<lb/>
　　愁賦　　　　　　　　　　　<hi>明</hi>王世貞<lb/>
揺落窮愁云胡在心棼如蠶絲歴亂難禁又似膠漆黏<lb/>
結不分沈冥晝晦鬱術寒雲七情之表五藴之外别搆<lb/>
愁國金湯衣帶海輸何竭酒攻不解於是僕産樂土晩<lb/>
繫愁庭出入愁伍寢食愁并朱顔向墨鬒鬢移素中腸<lb/>
隂窄駢脅徐露鄰死尺寸厭生萬端撫膺搏頰聊舉其<lb/>
<pb n="KR4h0139_WYG_160-17a"/>
凡在昔齊相初羇燕儲未釋狐腋已空烏頭尚黑賄幸<lb/>
姬兮不顧望故鄉兮長隔雞迫明而吚喔馬中夜而繭<lb/>
栗崤關垂啓追兵已迫若乃荆卿既遣呂王若故刃隔<lb/>
提囊尸分踞柱秦兵電發檄書星布君父怨讁國人指<lb/>
詈遼左奚匿易流堪掲撫頭顱而非我知社稷之他氏<lb/>
至如蘇季獻策三年不收然桂欲燼因鬼虚謀貂離披<lb/>
而别體馬跼蹐而異投鳴機轉軋戛釡誰留榮將貴逝<lb/>
辱與賤求爰有中廢長門追寵增成君恩一失六宫見<lb/>
<pb n="KR4h0139_WYG_160-17b"/>
輕玉階絶跡銀井無聲明月含波春花欲霰宫車徑度<lb/>
簫韶别殿空乞賦於黃金伹沈吟於紈扇又乃棄妻斥<lb/>
女緘思竇公爰爰白兔趯趯草蟲鴛鴦瓦坼玳瑁牀空<lb/>
滔戍不歸嘉書未返鐵嶺天遥榆關夢轉覩三星以何<lb/>
夕歎流年之漸晚其或中朝鳯女逺嫁烏孫酪漿盛腥<lb/>
毳褐竒温穹廬代宇服匿承罇髵䰄赭而啁啾獸言盼<lb/>
嵯峨之金屋隔縹緲之玉門雖託情於黃鵠竟絶軌於<lb/>
南轅載有王稽内誅安平外畔應侯奉朝明主興歎一<lb/>
<pb n="KR4h0139_WYG_160-18a"/>
士諤諤沈幾先見欲辭不可覺禍難逺嗟富貴之履危<lb/>
仍寄願於貧賤未若屈子懸腸郢都削跡漢涘詹尹謝<lb/>
筴漁父皷枻隱宗國之猶綫慨讒夫之為蠆樂猗桑之<lb/>
無知覩耿雉而尚寐抱石匪逺回光難覬及夫晉祚中<lb/>
衰司空被羈盧郎感交破涕為詩如何撫枕遂異聞雞<lb/>
倚危譙而清嘯掞扶風之妙辭雙輈駭駟華葢摧坻百<lb/>
鍊繞指七尺難期於戲梁獄重關夏臺累榭四候辭春<lb/>
兩儀偏夜雀鼠同貪荆棘互藉貝錦滔天金鷄杳赦功<lb/>
<pb n="KR4h0139_WYG_160-18b"/>
成不賞冤極何論感飛霜於六月遲返照於九閽身将<lb/>
奮而俄掣聲欲舉而潛吞懼於垣之屬耳獨黯然以銷<lb/>
魂亂曰秋風至兮愁以來秋風逝兮愁不歸愁帶長兮<lb/>
無可減愁淚枯兮不沾衣萬古愁兮一身斂祇應人世<lb/>
有愁稀<lb/>
　　坐愁賦<hi>有序</hi>　　　　　　　　<hi>宋</hi>晁補之<lb/>
魯人閻子仲武行年七十四躬耕於鄙嵗旱不入而色<lb/>
藜藿促鼔其琴作坐愁之聲嘗所與游晁子補之恐其<lb/>
<pb n="KR4h0139_WYG_160-19a"/>
傷也為作坐愁賦假翁與過者語以解之其辭曰<lb/>
彼何人而處廓兮匪三閭而獨醒鬢毛毶其雪糅兮眸<lb/>
子瞭其星明塊獨守此中野兮囷無禾而㸑清拂素琴<lb/>
之浮埃理坐愁之遺聲忽推几而晲天送飛鴻之杳冥<lb/>
或過其前曰有心哉然何求昔林類之行歌云既老而<lb/>
無憂翁年運而徳加翁何為乎坐愁翁偶顧而若聞猶<lb/>
援琴而不舍曰子非魯之儒服者邪何以不知漆室女<lb/>
者晝輟紝而淫思宵倚檻而悲咤彼淺哉其量人匪魯<lb/>
<pb n="KR4h0139_WYG_160-19b"/>
憂而欲嫁豈不誤邪吾亦傷夫魯之君子昔在厄而不<lb/>
糝賜自殖而何誅顧乗軒而中紺羌同道而恥兹迺長<lb/>
飢乎回憲彼林類其何人雖信賢而獨善或者曰未既<lb/>
也請言翁之近者昔蘇門之遯民縆枯桐之一絃匪無<lb/>
絃之寂默異五絃之啾諠對阮子惟長嘯為嵇生纔一<lb/>
言人欲怒之戲排諸淵勃窣而出則又粲然彼何知夫<lb/>
坐愁幾躚躚乎樂天矣然聖人猶以謂樂天有憂之大<lb/>
者也况憂人之憂豈有既哉於是翁泛然可油然謝曰<lb/>
<pb n="KR4h0139_WYG_160-20a"/>
憂樂外矣吾當虚之<lb/>
　　四愁賦　　　　　　　　　　<hi>明</hi>黃　淮<lb/>
冲虚子索居屏跡息慮省躬因洞觀夫𤣥化爰有感於<lb/>
深衷年與時馳羌景物之不異情隨事變何欣戚之靡<lb/>
同若乃陽和煦育品彚昭融穠季芳桃耀繁華於朝日<lb/>
金鞍繡轂醉羅綺於春風轉歌喉之窈窕靄香霧之空<lb/>
濛蹋鞠鬬雞斯遊未已爭妍索笑其樂何窮我則低摧<lb/>
喪氣憂悶填胷虚負嵗華之遷易那知花信之始終聴<lb/>
<pb n="KR4h0139_WYG_160-20b"/>
簷外鳴禽空教夢斷見牆頭飛絮始覺春濃嘅窮途之<lb/>
寂寂奈幽思之忡忡至若蘭雨傳香鷗波漲緑開池館<lb/>
以來南薫折荷筩以泛醽醁和白紵之新詞歌採蓮之<lb/>
麗曲或鳴琴以俯清流或岸幘而倚修竹扇影風泛兮<lb/>
齊紈簟紋凉透兮湘玉我則衆穢流腥炎蒸藴毒飛蝱<lb/>
旋繞遣拂何暇於言談流汗沾濡起居不離乎裀褥紛<lb/>
然塵垢之侵肌蕞爾煙竈之迷目焉敢恣其趨蹌豈能<lb/>
頻於盥沐及夫序屬三秋金風扇冷時維殘臘素雪揚<lb/>
<pb n="KR4h0139_WYG_160-21a"/>
威盼鄉信之沈迷目窮鴈字苦凝寒之慘慄體怯鶉衣<lb/>
漏沈沈兮長夜魂渺渺兮親闈警鐸傳聲兮駭膽而慄<lb/>
魄殘燈照影兮洒淚而長吁於斯時也爾乃鬬勝誇竒<lb/>
攜朋拉友浥九霄之沆瀣待月南樓玩六出之竒葩張<lb/>
筵北牖列侍女擁歌姫薦嘉肴稱夀酒婉兮媚物之情<lb/>
哆兮懸河之口第恐為樂未央而盛時年貌之不留又<lb/>
豈知窮愁迫蹙而羇人歳月之易久也嗟夫余嘗究夫<lb/>
庶物之理萬化之原是非互見得失相沿競侈靡縱遊<lb/>
<pb n="KR4h0139_WYG_160-21b"/>
觀則流之於放閔阨窮極愁苦復溺之於偏克消長盈<lb/>
虚實𤣥機之旋斡而窮通夀夭豈人事之能遷是故陋<lb/>
巷簞瓢回也不改其樂易簀待盡參乎獨得其傳又若<lb/>
陸績顛危而不忘乎孝行史遷殘毁而猶校夫陳編韓<lb/>
退之貶潮陽而侃然正大之氣上干霄漢杜子美走川<lb/>
峽而懇乎忠愛之情屢見詩篇此皆騰輝於汗簡非徒<lb/>
誇大於浮言復有至人道備徳全不與時化不為物牽<lb/>
脗悲喜於一致安性命之自然匪棘匪徐留心澹泊之<lb/>
<pb n="KR4h0139_WYG_160-22a"/>
域爰清爰静游神冲漠之天斯其盛矣我願學焉<lb/>
　　江上愁心賦贈趙侍郎　　　　<hi>唐</hi>張　説<lb/>
江上之峻山兮鬱﨑峨而不極雲為峰兮煙為色歘變<lb/>
態兮心不識江上之深林兮杳冥濛而不已鶯為花兮<lb/>
猿為子紛盪瀁兮情莫擬夏雲峻兮若山秋水平兮若<lb/>
天冬冰澌兮淅淅春草靡兮芊芊感四時之黙運知萬<lb/>
化之潛遷伴衆鳥兮寒渚望孤帆兮日邊雖欲貫愁腸<lb/>
於巧筆紡離恨於哀絃是心也非模放之所逮將有言<lb/>
<pb n="KR4h0139_WYG_160-22b"/>
兮是然將無言兮是然<lb/>
　　謝燕公江上愁心賦　　　　　<hi>唐</hi>趙冬曦<lb/>
江上之仙鶴兮鳳翥而龍躍氣摩青天兮遥橫碧落集<lb/>
洞庭兮乍駐倏迴翔兮寥廓江上之鳴鴈兮違隂以就<lb/>
陽中霄翻翰兮上帶青霜雖主人兮感㑹蹇淹留兮瀟<lb/>
湘湘水兮深深荆山兮岑岑荆有玉兮玉為音湘有芷<lb/>
兮芷為心我所思兮愔愔不得見兮霑襟搦芳札兮援<lb/>
寳瑟申短章兮吐長吟草萋萋兮自緑目征㠶兮春水<lb/>
<pb n="KR4h0139_WYG_160-23a"/>
曲永一望兮空躑躅望眇眇兮思緜緜憶都門兮夏雲<lb/>
邊邈千里兮無由縁送涼風兮脱葉復窮隂兮冒天緬<lb/>
一日其如嵗矧四運之相遷離别也騷愁焉惡乎然惡<lb/>
乎不然<lb/>
　　江上愁心賦　　　　　　　　<hi>宋</hi>李　綱<lb/>
我歸自南兮渉千里之長江蘭舟桂檝兮泛煙水之湯<lb/>
湯波平風軟兮若枕席之徜徉忽長飈之暴作兮巨浪<lb/>
駭以騰驤聲殷殷以雷動兮濤渺渺以雲翔天地馺以<lb/>
<pb n="KR4h0139_WYG_160-23b"/>
迴薄兮峰巒岌以低昻舟人惴慄而不敢進兮依浦漵<lb/>
而深蔵紛雨雪之交集兮知極隂之變陽俄雲霧之潔<lb/>
清兮升杲日於東方望列岫之參差兮辨逺樹之微茫<lb/>
横中流而弔古兮此江以為阻不修徳而恃險兮咸奔<lb/>
亡而係虜彼六朝之三百年兮竟江山之誰主歴隋唐<lb/>
而混一兮迄五季而割據惟真人之龍翔兮削僭亂而<lb/>
奠區宇漠然但見山髙而水清兮垂二百年不復識旗<lb/>
幟而聞金鼓巨盜乗間以竊發兮意欲窺東南而負固<lb/>
<pb n="KR4h0139_WYG_160-24a"/>
　煩王師之出征兮戈甲照於江渚舉泰山以壓卵兮何<lb/>
　孤雛與腐鼠顧生靈之不幸兮一時困於豺虎吾家亦<lb/>
　避宼而逺適兮旅泊於異土念親年之已髙兮嗟幼稚<lb/>
　之誰撫幸歸程之不逺兮悵風濤之齟齬方弔往而傷<lb/>
　今兮獨抑鬱其誰語惟江上之愁心兮結長怨於萬古<lb/>
　<lb/>
　<lb/>
　<lb/>
<pb n="KR4h0139_WYG_160-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻十七<lb/>
</p>
<p>
</p>
  </div>
</body>
</text>
</TEI>
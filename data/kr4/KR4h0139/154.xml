<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_154-1a"/>
　欽定四庫全書<lb/>
御定歴代賦彚外集巻十一<lb/>
　　曠達<lb/>
　　　大人賦　　　　　　　　　　<hi>漢</hi>司馬相如<lb/>
　世有大人兮在乎中州宅彌萬里兮曾不足以少留悲<lb/>
　世俗之迫隘兮朅輕舉而逺遊乘綘幡之素蜺兮載雲<lb/>
　氣而上浮建格澤之修竿兮總光耀之采旄垂旬始以<lb/>
　為幓兮曳彗星而為髾掉指橋以偃蹇兮又猗抳以招<lb/>
<pb n="KR4h0139_WYG_154-1b"/>
　摇㩜欃槍以為旌兮靡屈虹而為綢紅杳眇以𤣥湣兮<lb/>
　猋風涌而雲浮駕應龍象輿之蠖略委麗兮驂赤螭青<lb/>
　虯之蚴蟉宛蜒低卬夭蟜裾以驕驁兮詘折隆穹躩以<lb/>
　連巻沛艾赳螑仡以佁儗兮放散畔㟁驤以孱顔跮踱<lb/>
　輵轄容以骫麗兮蜩蟉偃蹇怵敻以梁倚糾蓼叫奡踏<lb/>
　以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>路兮薎䝉踊躍騰而狂趭莅颯芔歙焱至電過兮<lb/>
　煥然霧除霍然雲消邪絶少陽而登太隂兮與真人乎<lb/>
　相求互折窈窕以右轉兮横厲飛泉以正東悉徵靈圉<lb/>
<pb n="KR4h0139_WYG_154-2a"/>
而選之兮部署衆神於揺光使五帝先導兮反太一而<lb/>
從陵陽左𤣥冥而右黔雷兮前長離而後矞皇厮征伯<lb/>
僑而役羨門兮詔岐伯使尚方祝融警而蹕御兮清氣<lb/>
氛而后行屯余車其萬乘兮綷雲盖而樹華旂使句芒<lb/>
其將行兮吾欲往乎南娭歴唐堯於崇山兮過虞舜於<lb/>
九疑紛湛湛其差錯兮雜遝膠轕以方馳騷擾衝蓯其<lb/>
相紛挐兮滂濞泱軋麗以林離攢羅列聚叢以蘢茸兮<lb/>
衍曼流爛痑以陸離徑入雷室之砰磷鬱律兮洞出鬼<lb/>
<pb n="KR4h0139_WYG_154-2b"/>
谷之堀礨崴魁偏覽八紘而觀四海兮朅度九江越五<lb/>
河經營炎火而浮弱水兮杭絶浮渚涉流沙奄息蔥極<lb/>
氾濫水涘兮使靈媧鼓琴而舞馮夷時若曖曖將溷濁<lb/>
兮召屏翳誅風伯刑雨師西望崑崙之軋沕荒忽兮直<lb/>
徑馳乎三危排閶闔而入帝宫兮載玉女而與之歸登<lb/>
閬風而遥集兮亢鳥騰而壹止低徊隂山翔以紆曲兮<lb/>
吾乃今日覩西王母暠然白首戴勝而穴處兮亦幸有<lb/>
三足烏為之使必長生若此而不死兮雖濟萬世不足<lb/>
<pb n="KR4h0139_WYG_154-3a"/>
以喜回車朅來兮絶道不周會食幽都呼吸沆瀣兮餐<lb/>
朝霞咀噍芝英兮嘰瓊華僸䘲尋而髙縱兮紛鴻溶而<lb/>
上厲貫列缺之倒景兮涉豐隆之滂濞騁遊道而修降<lb/>
兮騖遺霧而逺逝迫區中之隘陜兮舒節出乎北垠遺<lb/>
屯騎於𤣥闕兮軼先驅於寒門下崢嶸而無地兮上嵺<lb/>
廓而無天眎眩泯而亡見兮聽惝怳而無聞乘虚亡而<lb/>
上遐兮超無友而獨存<lb/>
　　嘉遯賦　　　　　　　　　　<hi>晉</hi>孫　承<lb/>
<pb n="KR4h0139_WYG_154-3b"/>
有嘉遯之𤣥人含貞光之凱邁靡薜荔於苑栁䕃翠葉<lb/>
之雲盖揮修綸於洄瀾臨崢嶸而式墜泝清風以長嘯<lb/>
詠九韶而忘味若乃御有撫生應物宅心曜華春圃凋<lb/>
葉秋林振藻陽波清景𤣥隂形猶豫以徙倚神曠寂而<lb/>
難尋渾無名於域外和丘中以草音於是混心齊物遨<lb/>
翔容與薄言采薇收蘿中野朝觀荑陸夕步蘭渚仰弋<lb/>
鳴鴈俯釣魴鱮遊無方之内居無形之域詠休遁之貞<lb/>
亨察天心而觀復委性命於𤣥芒任吉凶而靡録<lb/>
<pb n="KR4h0139_WYG_154-4a"/>
　　應嘉賦<hi>有序</hi>　　　　　　　　<hi>晉</hi>陸　機<lb/>
友人有作嘉遯賦與余者作賦應之號曰應嘉云<lb/>
傲世公子體逸懷遐意邈澄霄神夷静波仰羣軌以遥<lb/>
企頓駿羽以婆娑寄冲氣於大象解心累於世羅襲三<lb/>
閭之奇服詠南榮之清謌濯下泉於浚澗泝凱風於巻<lb/>
阿指千秋以厲響俟寂寞之來和懷前修之彷彿覿幽<lb/>
人乎所過抱𤣥景以獨寐含清風而寤語發蘭音以清<lb/>
唱操玉懷而喻予於是葺宇中陵築室河曲軌絶千途<lb/>
<pb n="KR4h0139_WYG_154-4b"/>
而門瞻百族假妙道以達觀考賁龜而貞卜茍形骸之<lb/>
可忘豈投簪其必谷方介丘於尺阜託雲林乎一木佇<lb/>
鳴條以招風聆哀音其如玉窮覽物以盡齒將弭迹於<lb/>
餘足<lb/>
　　逸民賦<hi>有序</hi>　　　　　　　　<hi>晉</hi>陸　雲<lb/>
富與貴人之所欲也而古之逸民或輕天下細萬物而<lb/>
欲專一丘之歡擅一壑之美豈不以身勝於宇宙而心<lb/>
恬於紛華者哉故天地不易其樂萬物不干其心然後<lb/>
<pb n="KR4h0139_WYG_154-5a"/>
可以妙有生之極享無疆之休也乃為賦云<lb/>
世有逸民兮棲遲於一丘委天形之外心兮澹浩然其<lb/>
何求陋此世之險隘兮又安足以盤遊杖短䇿而遂往<lb/>
兮乃枕石而潄流載營抱魄懷元服一傲物思寧妙世<lb/>
自逸靜芬響於永言滅絶景於無質相荒土而卜居度<lb/>
山河而考室曽丘蓊薈穹谷重深叢木振穎葛藟垂隂<lb/>
潛魚泳沚嚶鳥來吟仍蔬圃於芝薄兮即蘭堂於芳林<lb/>
靡炎飇以赴節兮揮天籟而興音假樂器於神造兮詠<lb/>
<pb n="KR4h0139_WYG_154-5b"/>
幽人於鳴琴挹迴源於别沼兮餐秋菊於髙岑䝉玉泉<lb/>
以濯髮兮臨濬谷而投簪寂然尸居儼焉山立遵渚龍<lb/>
見在林鳯戢遁緜野以宅心望空巖而凱入明發寤歌<lb/>
有懷在昔賓僕水之清淵兮儀磻溪之一壑毒萬物之<lb/>
諠譁兮聊漁釣於此澤爾乃薄言容與式宴盤桓朝挹<lb/>
芳露夕翫幽蘭𦕈區外而放志兮眷天路而怡顔望靈<lb/>
嶽之清景兮想佳人於雲端悲滄浪之濁波兮詠芳池<lb/>
之清瀾鄙終南之辱節兮韙伯陽之考槃眄清霄以寄<lb/>
<pb n="KR4h0139_WYG_154-6a"/>
傲兮泝凌風而頽歎𤣥微載宴何思何欲漂若行雲之<lb/>
浮泊若窮林之木咨有得之必喪兮盖怙寵之召辱彼<lb/>
貪夫之死權兮固遺生以要禄竦戰兢而履冰兮祗肅<lb/>
懷以臨谷亮據鼎之無慄兮在顛沛其必渥是故形瑰<lb/>
者徵咎體壯者為犧雖明文而龍藻兮終俛首而受羈<lb/>
立修名於禍始兮登全生於戾階資朝華之促節兮抱<lb/>
千載之長懷擠考終於逺期兮顚靈根而自摧殉有喪<lb/>
之假樂兮彼無身其孰哀美達人之逺覽兮邈藏器於<lb/>
<pb n="KR4h0139_WYG_154-6b"/>
無為物有自遺道無不可萬殊有同齊物無寡並家於<lb/>
國等朝於野榮在世而貴身兮神居形而忘我欽妙古<lb/>
之達言兮信懷莊而悦賈曽既明於天爵兮何惙悲於<lb/>
人禍陋國風之皇恤同明哲於大雅亂曰乘白駒兮皎<lb/>
皎遊穹谷兮藹藹尋峻路兮崢嶸臨芳水兮攸裔槃丘<lb/>
園兮暇豫翳翠葉兮重盖瞻洪崖兮清輝紛容與兮雲<lb/>
際欲凌霄兮從之恨天地兮未泰詠歡友兮清唱和爾<lb/>
音兮此世<lb/>
<pb n="KR4h0139_WYG_154-7a"/>
　　𤣥虚公子賦　　　　　　　　<hi>梁</hi>簡文帝<lb/>
有𤣥虚之公子輕滅喧俗保此大愚居榮利而不染豈<lb/>
聲色而能拘迴還四始出入三墳心溶溶於𤣥境意飄<lb/>
飄於白雲追寂圃而逍遥任文林而佚宕忘情於物我<lb/>
之表縱志於有無之上不為山而自髙不為海而彌廣<lb/>
　　逸人賦　　　　　　　　　　<hi>唐</hi>吳　筠<lb/>
粤真隱先生者體曠容寂神清氣沖迥出塵表深觀化<lb/>
宗偃太和之室詠𤣥古之風收人之所不寶棄人之所<lb/>
<pb n="KR4h0139_WYG_154-7b"/>
必崇以道徳為林圃永逍遥於其中有翫世公子思發<lb/>
其䝉乃詣先生之所舍詢出處之異同於是稽首跪而<lb/>
稱曰僕聞士之生也備百行榮九徳靜為物軌動為人<lb/>
則可見故不隱可言故無黙使上叶唐虞之化下安仁<lb/>
壽之域既兩儀交泰九有不攜然後分人之土執人之<lb/>
珪故伊尹負鼎而去有莘太公釋釣而出磻溪朝淪洿<lb/>
泥夕升丹梯若喬木之集鵷鳯清流之躍鳬鷖何必矯<lb/>
抗斯慕中和見睽躡跡巢許追蹤夷齊膏屯於骨肉和<lb/>
<pb n="KR4h0139_WYG_154-8a"/>
勦於甿黎捐坦蕩之修衢履幽廢之荒蹊潄寒泉之泠<lb/>
泠藉青草之萋萋悲林風之夕振厭山鳥之晨啼始支<lb/>
離而餒息終攣巻而寒棲信行藏之足驗唯名實之可<lb/>
稽願一聞其至言俾向方而不迷也先生宇合寥天心<lb/>
凝帝先冺禍福之境杜樞機之權將有言而中止不得<lb/>
已而應焉曰夫洪荒之際物靡艱阻上如崇丘下若平<lb/>
楚髙卑定位各暢其所賢愚同條智詐罔舉孰為出孰<lb/>
為處孰為默孰為語迨乎時遷樸散質變淳訛升沈異<lb/>
<pb n="KR4h0139_WYG_154-8b"/>
躅明暗殊科剛柔相軋曲直相靡或貪餌以吞鈎或横<lb/>
飛以觸羅惟皇王之愍俗爰拯溺於洪波乃自揖讓迄<lb/>
於干戈雖政教之異宜誠法令之滋多欲遏亂以求理<lb/>
譬招風而靜柯遂飾禮以邀敬修樂以導和雖聖哲之<lb/>
區區卒傾頺而奈何於是上有淫君下彰忠臣龍逢之<lb/>
列萇𢎞之倫茍徇義以成名竟違天而殺身祗足以増<lb/>
惡聲於暗主竭惠澤於生民故全徳之士韜精保真悟<lb/>
厯數之在運知存亡之匪人將扶危而翼顚猶一髮之<lb/>
<pb n="KR4h0139_WYG_154-9a"/>
擢千鈞塊壤之壅長津所以守嘉遯之元吉從少微之<lb/>
隱淪於是洪崖廣成肇其端子州善巻緒其後汾水見<lb/>
傲帝之賓潁陽聞洗耳之叟以鴻名為糟粕以大寶為<lb/>
塵垢情蠲於取舍意適於林藪不刳心而無慾非吐納<lb/>
以永壽眄江河為畎澮謂嵩岱為培塿故天子不可得<lb/>
而臣諸侯安可得而友豈作者之唯艱誠歴世而可久<lb/>
莫不道貫通於古今跡無繫於奇偶鎮末代之偽薄使<lb/>
向風而歸厚若乃子髙之規夏禹臧叟之誨周文仲連<lb/>
<pb n="KR4h0139_WYG_154-9b"/>
之却秦師干木之蕃魏君弦髙俛仰以成績四皓從容<lb/>
以立勲初混世以表用竟超然而絶羣既抗志於青霞<lb/>
聿棲身於白雲兹乃無封滯於萬物時撫俗以解紛者<lb/>
矣若乃顧推讓有泰山之重視富貴若鴻毛之輕則孤<lb/>
竹之子王季之兄甘食薇於首陽之下悦採藥於句吳<lb/>
之坰柱史歸周而道闡關尹去職而真成晨門藏名於<lb/>
抱關沮溺避世而耦耕漢隂抱甕以忘機漁父乘流而<lb/>
濯纓於陵灌園以逃相萊氏負戴以辭卿南華漆園以<lb/>
<pb n="KR4h0139_WYG_154-10a"/>
寓跡列子鄭圃以消聲楚狂隱晦蜀嚴湛冥丞相推堂<lb/>
於盖公廷尉結韤於王生故文景尊黄老之術國既富<lb/>
而刑清季主卜筮以訓俗文通訟田以穢名顔闔鑿坏<lb/>
以避聘伯休潛遯以脱榮龎公課妻以耘鉏嚴光拂衣<lb/>
於帝庭啓期三樂以達意梁鴻五噫以抒情尚子平之<lb/>
持操畢婚娶以長往許叔𤣥之守節遺伉儷以遐征聽<lb/>
蘇門之詠嘯若鸞鳯之和鳴見夏統之長歌歘雲飛而<lb/>
雪零至於焦光瞿硎郭文董京天機符於太素淵黙會<lb/>
<pb n="KR4h0139_WYG_154-10b"/>
於真精寂爾無悶則子真仲蔚確乎不㧞有臺佟管寧<lb/>
或琴書以自娱或澹漠以無營此則同人者體貌異人<lb/>
者神明抱不易之純粹含自然之孤真道取怡於閒放<lb/>
業故無於屯平曉物理之尚簡知天道之惡盈彼鴻飛<lb/>
寥廓奚弋者之能榮故寵章焉得而見累悔吝何由而<lb/>
相傾哉爾其隂徳密庸𤣥功潛著不慼其所毁不欣其<lb/>
所譽為無為以成性事無事以澹慮洞希夷之可察涉<lb/>
恍惚而斯據托松涓以結友忽駕景而飛去兹乃隱道<lb/>
<pb n="KR4h0139_WYG_154-11a"/>
其誰能測無何鄉之處乎是以朝廷之士一入而不出<lb/>
山林之客宜往而勿還若沽名於白賁衒跡於青山覬<lb/>
蒲輪於谷口希束帛於雲關非巖泉之養正實丘壑之<lb/>
藏姦繄末世之鄙薄曷清流之可攀或因兹以幸達詎<lb/>
不藴終身之厚顔矣夫徼福之萌禍胎祈昌之結衰根<lb/>
故不韋之識奇貨獻孕妻以密言呂公之辨龍顔謀納<lb/>
女以永尊計克從而事捷排天路以騰翻遽變生而殃<lb/>
搆招釁罰以鍾門霍氏之翼三后謂伊周之復存何赫<lb/>
<pb n="KR4h0139_WYG_154-11b"/>
奕於當時亟殄殱其子孫鑒興亡之體勢實異代而同<lb/>
源已覆敗於前車又傾摧於後轅秦肆坑儒之毒漢流<lb/>
黨錮之寃衆君子欲脩名顯著乃貽戚於塋魂仰天居<lb/>
之悠迥誰克叩於帝閽固知祥風依於蓬蓽沴氣襲於<lb/>
華軒吾方將反汗漫師𤣥元黜生死同乾坤當愈幽憂<lb/>
之疾所以秉斯道而彌敦也先生之言既畢公子拜首<lb/>
而謝曰小子久耽淺近之常議幸沐精微之奥論可謂<lb/>
滌除遺滓披拂重昏願澡雪其形神以遊夫子之末藩<lb/>
<pb n="KR4h0139_WYG_154-12a"/>
而巳矣<lb/>
　　大隱賦<hi>有序</hi>　　　　　　　　<hi>唐</hi>皇甫松<lb/>
欒子進不能强仕以圖榮退不能力耕以自給上不能<lb/>
放身雲壑下不能投跡塵埃似智似愚人莫之識也如<lb/>
狂如懦物不可知焉酒泛中山適逢千日萍漂上國迨<lb/>
逾十年遨遊不出於醉鄉居處自同於愚國閔仲叔之<lb/>
殊見徒避猪肝屈大夫之褊懷浪投魚腹是以坐成滌<lb/>
器行將賃舂擁萬巻而笑百城舉簞瓢而歌一室必期<lb/>
<pb n="KR4h0139_WYG_154-12b"/>
口無二價居賣藥之流身抗三旌入屠羊之肆於是詩<lb/>
輕招隱賦陋歸田和光同塵嘗聞語矣遯世無悶豈虚<lb/>
言哉榮啓期之鼓琴身終三樂嚴君平之賣卜日止百<lb/>
錢是可以融神保和含道詠徳亦何必拂衣丹嶠散髮<lb/>
清流吸玉露之英擷金芝之秀鍊神化骨以為榮乎甚<lb/>
不然也何况華裾飛盖鏗玉拖金赫赫煌煌光寵相耀<lb/>
有是夫哉昔尚長設論富不如貧曹劌立言食肉者鄙<lb/>
請事斯語以奉周旋以書於紳以銘於座河上公之章<lb/>
<pb n="KR4h0139_WYG_154-13a"/>
句紛其曠歟漢隂叟之畦町不亦勞也言而不足聊為<lb/>
賦云蕪音適愧乎雕蟲浪跡遽同乎隠豹陋均傖父誠<lb/>
堪覆瓿以増嗤價重兼金未足披沙而見擇<lb/>
有招隱謂欒子曰爾其賢乎何懵懵之如是也欒子喑<lb/>
然招隱者曰夫天地隂陽専其神日月星辰専其耀山<lb/>
嶽峰巒専其髙江海川瀆専其深所以滄茫曭朗巍巍<lb/>
瀰瀰者也殆非口適所能彩發於其間矣自此以降各<lb/>
専其能衆自煩也龍専其靈虎専其猛火専其烈水専<lb/>
<pb n="KR4h0139_WYG_154-13b"/>
其柔霹靂専其怒魑魅専其怪至堯専於治民舜専於<lb/>
治孝夏禹専於治水成湯専於救旱周公専於接賢仲<lb/>
尼専於化物老聃専於道徳莊子専於逍遥迨於史魚<lb/>
伯宗専於直也季札郭伋専於信也侯嬴荆軻専於義<lb/>
也子胥晁錯専於忠也黿鼉魚豚螭鼈龜蜃専於水也<lb/>
麏麖麋鹿狐狸熊羆専於山也飛鼠専於暗矣飛蛾専<lb/>
於明矣至於蜘蛛蟋蟀螳螂蜉蝣皆有所専而未能暫<lb/>
悉其所専也觀爾之志退非専閑進非専仕愚不専愚<lb/>
<pb n="KR4h0139_WYG_154-14a"/>
智不専智操心若老成謀身若兒戲顛倒上下罔識所<lb/>
謂亦有専之者乎欒子曰有之吾専於不専也招隱於<lb/>
是知其大人也斂袵易容退而復拜拜而且跪言曰昔<lb/>
仲尼所謂走獸可羅淵魚可緡飛鳥可罾至於龍駕風<lb/>
電乘雲雷吾不知之今先生之謂矣請從而書之於是<lb/>
欒子迺推琴濡毫以訖其辭邈乎悠哉曠宇宙而氛埃<lb/>
古茫茫而日去今紛紛而月來開闢天地之上聖分裂<lb/>
山河之雄材蛇身虎鼻螭質龍胎乘剛柔於水火含變<lb/>
<pb n="KR4h0139_WYG_154-14b"/>
化於風雷莫不隨草莽而共腐與珠玉而同灰悲夫自<lb/>
兹以降又何營營而不迴所以八荒放志六合遊神皓<lb/>
然矯首兀若無身顧不懼於來者又何希於古人老聃<lb/>
煩於論徳釋氏詭以推因茍吾心卓然而不惑又寧見<lb/>
欺於此君何况駕鶴真人吹笙王子玉樹玲瓏金臺邐<lb/>
迤青鸞翠鳯之飛鳴丹豹赤麟之遊止劉安鷄犬吕恭<lb/>
奴婢子英拜而魚飛初平叱而羊起或煮藥而鍼龍或<lb/>
飛符而縶鬼負柴草而廣施賭菜𤓰而博戲紛乎哉故<lb/>
<pb n="KR4h0139_WYG_154-15a"/>
吾不悉心而信矣又有青龍上漢白鹿凌虚變砂神米<lb/>
質酒靈書吁稚川與子政何相欺之甚歟赤城𤣥圃任<lb/>
公子之所居荒垣朽竹丁令威之故墟安用翩翩為白<lb/>
鶴何必悠悠騎碧驢已焉哉吾將居常待終而巳矣又<lb/>
何神仙之學乎於是掩蓬扃閉茅屋几案詩書形骸土<lb/>
木雖捉襟而露肘終擊壤而鼓腹有酒劉伶無妻犢牧<lb/>
花菲菲而晩紅草凄凄而暮緑春水兩派晴山數曲吟<lb/>
四首以愁濃舉一觴而歡足波激越而瀛溶竹含煙而<lb/>
<pb n="KR4h0139_WYG_154-15b"/>
樸<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>倚仗則手放青鳩脫冠則髮辭斑鹿養牛不乘生<lb/>
雞嬾祝茍求仁而得仁又何榮而何欲世事紛紛生涯<lb/>
促促亦何為乎齅金亦何為乎泣玉悠哉已矣胡不順<lb/>
時而從俗邪亦有居陋巷而易志顧好爵而迴腸恥白<lb/>
屋之蕭瑟期青雲之頡頏寵崇朱紫譽藹馨香交親翕<lb/>
而相會門巷煜而生光危冠岌岌環珮鏘鏘朝朱門而<lb/>
受爵暮赤族以罹殃信刑漢朝胥流吳水一室薫而香<lb/>
焚三穴空而犬死能守節以保身然後謂之君子萬古<lb/>
<pb n="KR4h0139_WYG_154-16a"/>
勲庸逐風砂歌鐘玉帛散朝霞華亭晉陸悲朱頂上蔡<lb/>
李斯憶素牙嵇康臨刑而顧影竇嬰就戮而興嗟髙鹿<lb/>
馬以喪國范蛇豕而忘家諒覆車之在眼吾將易轍而<lb/>
止邪於是振遐思蕩清慮擺簪裾遯名譽聊疎放以安<lb/>
貧冀靜僻而為趣迺步重水常趨遥林奇峰峞<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>古木<lb/>
森沈泉出山而漸淺雲入洞而愈深遇清風而藉席對<lb/>
緑篠以開襟垂蘿窱裊以樛結連巒菌蠢而相尋望去<lb/>
鶴於沙尾見歸龍於水心青苔潤而饒露碧梧攲而足<lb/>
<pb n="KR4h0139_WYG_154-16b"/>
隂松脂滴酒樹癭臺琴山席平鋪而葉墜書巻横開而<lb/>
露侵迴首遥壑松蘿漠漠曲徑抱雲根斜陽遶山脚瀑<lb/>
逬疑懸峰危欲落歴斷岫而崢嶸入疎林而綺錯委葉<lb/>
交扶盤根相閣野鼠鬬於林梢山鷄鳴於叢薄蔓韌時<lb/>
縈壁危或拓出入煙蘿徊翔寥廓靈葩露葉芳緜緜山<lb/>
青雲白心悠然徐生赴哭三千里萊子留書十四篇陸<lb/>
通避楚而負甑張翰辭吳而解船豈求聞而矯俗諒襟<lb/>
懷之異焉予亦何人思為逸民朝常擁耒暮或垂綸山<lb/>
<pb n="KR4h0139_WYG_154-17a"/>
泉鳴而入夜洞花寒而變春閑遊諳野蔬食慣貧盤中<lb/>
之周生紫蓼嶺上之陶公白雲野岸波澄蓬門露曉徘<lb/>
徊緑水之際蕭洒青林之表杞根成狗蘿葉垂蔦山鹿<lb/>
奔而草低野鶴飛而桂裊溪外負薪田中荷蓧鶉披子<lb/>
夏之衣蛙鳴稚圭之沼壠畞連延桑麻繞繚入崦而朽<lb/>
竹芟疎出溪而茅茨稀少依林壑以終焉經沼沚而留<lb/>
連花披籬而緜絡瀑鳴山而布懸潭中則赬魚躍日洞<lb/>
裏則沈鹿叫煙遇山客以停杖逢沙禽而駐船槎崩水<lb/>
<pb n="KR4h0139_WYG_154-17b"/>
沒樹空籬穿雉雊霧旦鼉鳴雨天灌於陵之藥圃耕彭<lb/>
澤之黍田偷閑散於一日役筋骸於百年開山決水澆<lb/>
蘭蒔芷移風桂於嶺頭種煙篁於澗裏浪滿沈舟苔生<lb/>
濕地山廩空而鼠喧野浪髙而鷗喜或曲岸而流觴或<lb/>
平崖而隱几煙霞繚繞松桂邐迤踉鶴西來驚鸞南起<lb/>
始嵺嶱之不極終渢漴而未已慨然懷古中心如醉憶<lb/>
躭酒之步兵想能詩之都尉先生則五斗成文君王則<lb/>
七言見志陸機之價難偕鄭衆之心莫遂古人往矣吾<lb/>
<pb n="KR4h0139_WYG_154-18a"/>
將已而諒紛紛於來者欲停觴而遲誰永懷掩抑遐思<lb/>
歔欷鑒往行之得失悟前賢之是非至如龍章鳯姿之<lb/>
異鵾化鵬立之姿重瞳駢脇龜背虎眉莫不截野格禽<lb/>
深江斬螭捽搏犀兕磔裂熊羆藉魚爛之勢興龍變之<lb/>
幾日虧星隕海動山移澶漫轥亂推斥支離然後纘百<lb/>
王之鴻烈應五運之昌期於是玉帛郡國鐘鼓神祇疊<lb/>
斚醪醴邊俎鼎胹周旋登陟以嚴以私威儀文物繽紛<lb/>
陸離禮樂鳴盛冠義等夷轟然一瞬電威風馳明逺歎<lb/>
<pb n="KR4h0139_WYG_154-18b"/>
蕪城之作子山叙離别之詞雖寂寞而逺矣良咨嗟而<lb/>
愍之若夫舒巧矜談沽多肆慾蒯通一説而亡三墨翟<lb/>
九拒而餘六智不如葵義輕於粟資汎説而有餘在通<lb/>
議之不足置此獨幽沈昔人難復尋<graphic n="KR2556" url="https://raw.githubusercontent.com/kanripo/KR-Gaiji/master/images/KR2556.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>繞南浦薜荔<lb/>
滿西林嶺遮亭而青獸不起松横水而蒼龍欲沈鷗泛<lb/>
空而㸃雪月零波而蕩金獨徘徊以無侶悄持觴而未<lb/>
舉歎巨卿之不來嗟子皮之乖阻胡不長逝孑而隱憂<lb/>
決比徳於單巻逝追蹤於許由道匪五往思無三求與<lb/>
<pb n="KR4h0139_WYG_154-19a"/>
傴僂而同去共支頤而云休孰得孰失何思何讐豈若<lb/>
介子推之怨晉費子陽之泣周煙飇勃起涕泗横流徒<lb/>
血盡於雙目竟灰錯於一丘所以順世浮沈與時消息<lb/>
冥神觀化何往不極齧缺之問惡乎知哀駘之心莫之<lb/>
識今昔茫茫興衰運長超然委命於何不臧亦何悲於<lb/>
麟獲亦何嗟於豹藏薜葉離披之島槐根擁腫之場白<lb/>
鷗兩岸青莎一床遇四老而極逸逢七賢而甚荒露濕<lb/>
書笈塵生藥囊揚子袍穿仇生室方結痛飲之山簡就<lb/>
<pb n="KR4h0139_WYG_154-19b"/>
蔬餐之袁唐我有遐説超然自悦鄙文馬與華軒况金<lb/>
臺之玉闕藥不可還童方難為馭風莫希魚背客不作<lb/>
鹿門翁門何山而不對水何徑而不通雲歸則千峰卧<lb/>
緑桃飄則一川踏紅南灣漁者東郊老農形骸坐類襟<lb/>
帶自同或刺舟而共去或駕犢而相從採藥於巖下行<lb/>
歌於里中兒童目以癡叔鄉人指作愚公怪蔣詡之徑<lb/>
狹笑孫登之室空昔者梁伯鸞之牧猪馬仲圭之星兔<lb/>
毛公隱身於博徒嚴生攻書於卜舖咸蓄奇聲共沈髙<lb/>
<pb n="KR4h0139_WYG_154-20a"/>
步雜閭里而寄清汨塵泥而自汙我亦悠悠何逺去留<lb/>
方寸自足徒勞外求入煙霄而何樂處城市而何憂於<lb/>
是抵鄽郭出林丘九衢駢羅而自適三市紛譁而自遊<lb/>
榱楹接栱輓輅連輈金碧簇而霞爛羅紈開而浪浮曉<lb/>
入屠肆春遊酒樓卧白犬於甕下懸青蚨於杖頭並肅<lb/>
父以補履同庖丁之解牛遇茅狗之迎酒嫗逢木羊之<lb/>
隨葛由旗亭日將夕百戲忘休息漢女踏紅綃海人抛<lb/>
赤仄飛塵宵合囂聲晝基泥燭巧成皮錢妙飾滌器則<lb/>
<pb n="KR4h0139_WYG_154-20b"/>
或損殊材當壚則時逢麗色與商丘而同懷共文賓而<lb/>
晦跡斥鷃逍遥藩籬可巢不憚負局何羞賣膠或有貨<lb/>
藥藏名傭書養志或屠狗於横街或奔牛於列肆道合<lb/>
情同心諧跡似穢體濁形捐聰斥智雖殊之於萬途咸<lb/>
趨之於一揆天道云云亡知喪真孰能國士吾為市人<lb/>
徳與時而偕益道隨行而日新一牛衣以温體五羊皮<lb/>
以易身羅衣駭目麗質驚鄰詎謂正色寧吾所珍不望<lb/>
豹變非圖蠖伸誓洗耳穢那挑指文惡心長而髮短驗<lb/>
<pb n="KR4h0139_WYG_154-21a"/>
齒亡而舌存損又損以立操材不材而用神伊大道緬<lb/>
邈而不極聊糟粕於斯文乃援琴而歌曰茫茫大塊兮<lb/>
奫淪逶迤生我至徳兮其心孔殷茫茫兮孰知其施道<lb/>
之虚維吾之廬闤之隘維吾之賓矣道之謐維吾之室<lb/>
闤之囂維吾之黨矣杳乎徐乎遼乎冥乎維吾之娱矣<lb/>
剛龍之蟠長雲兮夭矯蜿蜒脩鱗之喜横海兮紛潾漩<lb/>
沿游神於六合之外兮希夷自然又歌曰曾瀾起兮風<lb/>
自飄雲溶溶兮連泬寥微風息兮波以平雲霏霏兮開<lb/>
<pb n="KR4h0139_WYG_154-21b"/>
窅冥重巖邈兮修己逺洄潭渺兮深復淺羽余觴兮空<lb/>
余罍玉顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>兮山已頽羲皇何以不復回捐形棄世兮<lb/>
如我何哉金踴躍兮求莫邪為不祥兮將奈何招隱者<lb/>
歌曰大道悠悠而熙熙吾莫知施誰宗欒子吾其嗣之<lb/>
至化蕩蕩而一一吾莫知専誰師欒子吾其與焉歌闋<lb/>
杉竹蕭然而迭響鳥獸徘徊而更鳴怡然鼓琴抗然起<lb/>
舞於是標問答纂歌詩不知其強名為賦之<lb/>
　　中隱賦<hi>有序</hi>　　　　　　　　<hi>宋</hi>王　炎<lb/>
<pb n="KR4h0139_WYG_154-22a"/>
三衢留侯以中隱自處范石湖為書二大字以表章之<lb/>
侯有中隱對自叙甚詳夫若隱若顯内心泰然不為圭<lb/>
組所累侯之志髙矣顧進為於世功大名白民受其賜<lb/>
侯未可辭此責也乃賦之曰<lb/>
子留子道髙而位下豐蓄而嗇施發揮所有可以雷霆<lb/>
一世而畏人之知沈酣自得於理義之府盤薄不騖於<lb/>
功名之塗迺以中隱扁其室廬團蒲曲几詩編酒壺凡<lb/>
世間尤物一切無有盖淡乎如逋客之舍幽子之居吾<lb/>
<pb n="KR4h0139_WYG_154-22b"/>
見其鼻間栩栩芻豢顔色殆將貴吾身於隨侯之珠眇<lb/>
外物於秋蟬之翼此所謂與道逶迤一龍一蛇不露文<lb/>
彩如玉如石者邪夫孤竹二子采薇西山揭日月於百<lb/>
世之上可望而不可攀槁項黄馘山澤下士徒悦其風<lb/>
未喻斯㫖友麋鹿於閒曠之墟翫魚鳥於泬寥之涘惟<lb/>
陸沈而無用徒牢關而固拒故荷蕢與耦耕均聖門所<lb/>
不許萬夫一賢天地間氣海涵岳負以育徳游刃迎解<lb/>
以為智陽潛於泉則草木無色雲出於山則膏澤千里<lb/>
<pb n="KR4h0139_WYG_154-23a"/>
古之抱此道者屣脱富貴而無累蟬蜕塵埃而不緇然<lb/>
燕坐一室而經營四海未嘗泊然與世而相遺投耒耜<lb/>
而執玉釋版築而乘車萬物賓從受其寵綏蕭條陋巷<lb/>
之布衣詰屈乘田之小吏非為我而不為盖欲為而不<lb/>
遂先生彈冠而出曳履而趨豈無意於斯人而何以隱<lb/>
為漆園傲倪達近乎詭金馬翫世和失之鄙準繩以中<lb/>
又安取此有如樂天可謂賢矣不膏肓於丘壑之下不<lb/>
柴柵於縉紳之間招釋子於匡廬之阜呼酒徒於香林<lb/>
<pb n="KR4h0139_WYG_154-23b"/>
之灘得喪兩忘去就俱閒無乃欲眇今世而尚友與斯<lb/>
人而比肩雖然進退有正以義為主可否無固因時為<lb/>
度元和之際猶莫盡其所懷長慶之後可飄然而引去<lb/>
時既異而轍殊何必追其故步曲阜之野麟出而非岐<lb/>
山之陽鳯鳴而宜可隱而見其中躁可見而隱其徳孤<lb/>
吾欲與白傅異議迺申以招隱之詩其詩曰白銀雙闕<lb/>
髙巍巍佩印如斗生光輝藥石之妙國可醫縮手未試<lb/>
衆遲之前旒側席九天上青雲發軔遄其驅<lb/>
<pb n="KR4h0139_WYG_154-24a"/>
　　梅花主人賦　　　　　　　　<hi>元</hi>陳　櫟<lb/>
古舒牧伯邪律相公稟受間氣生於遼東鴨緑平壤地<lb/>
靈所鍾期梁棟乎宇宙榜一軒兮以松松之所友允矣<lb/>
梅花以髯龍之鬰鬰盟玉葩之横斜與素兄為主人免<lb/>
其羇孤於天涯搜清吟之千首盡發舒其英華梅見詩<lb/>
書實焉是取公取其花豈同兒女惟此梅之嘉實與商<lb/>
鼎以和羮何以有雨肥之紅綻花乃實之所由生三冬<lb/>
閉塞萬木韜精獨此花之先春耿冰雪而惟馨似君子<lb/>
<pb n="KR4h0139_WYG_154-24b"/>
之特立殊弱植之彫零公取其花乃待其實豈作牧之<lb/>
能奄行作相而爰立森萬松於軒外棟明堂而當屹摘<lb/>
梅實以調鼎盖權輿於今日斂大惠於一州豈獨私乎<lb/>
舒民寄語灊岳與皖公汝安能久留此梅花之主人<lb/>
　　歸田賦　　　　　　　　　　<hi>漢</hi>張　衡<lb/>
遊都邑以永久無明略以佐時徒臨川以羨魚俟河清<lb/>
乎未期感蔡子之慷慨從唐生以決疑諒天道之微昧<lb/>
追漁父以同嬉超埃塵以遐逝與世事乎長辭於是仲<lb/>
<pb n="KR4h0139_WYG_154-25a"/>
春令月時和氣清原隰鬱茂百草滋榮王睢鼓翼倉庚<lb/>
哀鳴交頸頡頏關關嚶嚶於焉逍遥聊以娱情爾迺龍<lb/>
吟方澤虎嘯山丘仰飛纎繳俯釣長流觸矢而斃貪餌<lb/>
吞鈎落雲間之逸禽懸淵沈之魦鰡於時曜靈俄景繼<lb/>
以望舒極盤遊之至樂雖日夕而忘劬感老氏之遺誡<lb/>
將迴駕乎蓬廬彈五絃之妙指詠周孔之圖書揮翰墨<lb/>
以奮藻陳三皇之軌模茍縱心於域外安知榮辱之所<lb/>
如<lb/>
<pb n="KR4h0139_WYG_154-25b"/>
　　歸田賦　　　　　　　　　　<hi>晉</hi>張　華<lb/>
隨隂陽之開闔從時宜以巻舒冬奥處以城邑春遊放<lb/>
於田廬歸郟鄏之舊里託言靜以閒居育草木之藹蔚<lb/>
因地勢之丘墟豐蔬果之林錯茂桑麻之紛敷用天道<lb/>
以取資行藥物以為娱時逍遥於洛濱聊相佯以縱意<lb/>
目白沙與積礫翫衆卉之同異揚素波以濯足泝清瀾<lb/>
以蕩思低徊往留棲遲菴藹存神忽微遊精域外藉纎<lb/>
草以為茵援垂隂以為盖瞻髙鳥之陵風臨鯈魚於清<lb/>
<pb n="KR4h0139_WYG_154-26a"/>
瀨眇萬物而逺觀修自然之通會以退足於一壑故處<lb/>
否而忘泰<lb/>
　　節遊賦　　　　　　　　　　<hi>魏</hi>曹　植<lb/>
覽宫宇之顯麗寔大人之攸居建三臺於前處飄飛陛<lb/>
以陵虚連雲閣以逺徑營觀榭於城隅亢髙軒以迥眺<lb/>
緑雲霓而結疏仰西岳之崧岑臨漳滏之清渠觀靡靡<lb/>
而無終何眇眇而難殊亮靈后之所處非吾人之所廬<lb/>
於是仲春之月百卉叢生萋萋藹藹翠葉朱莖竹林菁<lb/>
<pb n="KR4h0139_WYG_154-26b"/>
蔥珍果含榮凱風發而時鳥讙微波動而水蟲鳴感氣<lb/>
運之和順樂時澤之有成遂乃浮素盖御驊騮命友生<lb/>
攜同儔誦風人之所歎遂駕言而出遊步北園而馳騖<lb/>
庶翶翔以寫憂望洪池之滉漾遂降集乎輕舟浮沈蟻<lb/>
於金罍行觴爵於好仇絲竹發而響厲悲風激於中流<lb/>
且容與以盡觀聊永日而忘愁嗟義和之奮策怨曜靈<lb/>
之無光念人生之不永若春日之微霜諒遺名之可紀<lb/>
信天命之無常逾志蕩以淫遊非經國之大綱罷曲宴<lb/>
<pb n="KR4h0139_WYG_154-27a"/>
而旋服遂言歸乎舊房<lb/>
　　節遊賦　　　　　　　　　　<hi>魏</hi>楊　修<lb/>
爾乃息偃暇豫攜手同征遊乎北園以娱以逞欽太皞<lb/>
之綂氣樂乾坤之布靈誕煙煴之純和百卉挺而滋生<lb/>
谷風習以順時撓百物而有成行中林以彷徨翫奇樹<lb/>
之抽英或素華而雪朗或紅彩而發赬緑葉白蔕紫柯<lb/>
朱莖楊栁依依龍鍾蔚青紛灼灼以舒葩芳馥馥以播<lb/>
馨嗟珍果之叢生每異類而絶形稟沖和以固植信能<lb/>
<pb n="KR4h0139_WYG_154-27b"/>
實而先榮於是迥旋詳觀目周意倦御於方舟載笑載<lb/>
宴仰泝凉風俯濯纎腕極歡欣以從容乃升車而來返<lb/>
　　遊北山賦<hi>有序</hi>　　　　　　　<hi>唐</hi>王　勣<lb/>
吾周人也本家於祁永嘉之際扈從江右地實儒素人<lb/>
多髙烈穆公感建元之恥歸於洛陽同州悲永安之事<lb/>
退居河曲始則晉陽開國終乃安康受田墳壠寓居倏<lb/>
焉五葉桑榆成䕃俄將百年勣南山故情老而彌篤東<lb/>
坡餘業悠哉自寧酒甕多於步兵黍田廣於彭澤皇甫<lb/>
<pb n="KR4h0139_WYG_154-28a"/>
謐之心事隴畞終焉仲長統之規模園林幸足獨居南<lb/>
渚時遊北山聊度世以為娱忽經年而忘返西窮馬谷<lb/>
北達牛溪丘壑依然風煙滿目孫登獨坐對嵇阮而無<lb/>
言王霸幽居與妻孥而有興窓臨水石砌遶松篁類田<lb/>
叟之去來亦已久矣望山林之故道何其樂哉詩者志<lb/>
之所之賦者詩之流也式抽短思即為賦云<lb/>
天道悠悠人生若浮古來賢聖皆成去留八眉四乳龍<lb/>
顔鳯頭殷憂一世零落千秋暫時南面相將北遊玉殿<lb/>
<pb n="KR4h0139_WYG_154-28b"/>
金輿之大業郊天祀地之洪休榮深貴重樂不供愁何<lb/>
况數十年之將相五百里之公侯兢兢業業長懼長憂<lb/>
昔怪燕昭與漢武今識圖仙之有由人誰不願直是難<lb/>
求聞鼎湖而欲信怪橋山之遽修玉臺金闕大海水之<lb/>
中流瑶林碧樹崑崙山之上頭不得輕飛如石燕終是<lb/>
徒勞乘土牛巳矣哉世事自此而可見义何為乎惘惘<lb/>
棄卜筮而不占將縱心而長往任物孤遊遺情直上覺<lb/>
老釋之言繁恒文宣之技癢彼事業之遷斥豈明神之<lb/>
<pb n="KR4h0139_WYG_154-29a"/>
宰掌物無待而成章生有資而必養嗟大道之泯沒見<lb/>
人情之委枉禮費日於千儀易勞心於萬象審機事之<lb/>
不息知澆源之浸長鳥何事而嬰羅魚何為而在網生<lb/>
物詭隔精靈惚恍莊周三月而不朝瞿曇六年而遐想<lb/>
有是夫况吾之不如先達乎請息交而自逸聊習靜而<lb/>
為娱遂披林樾進陟㩻䧢連峰雜起複嶂環紆歴丹危<lb/>
而尋捷徑攀翠險而覓脩塗聳飛情於霞道振逸想於<lb/>
煙衢重林合沓以齊列崩崖磊砢而相扶覩森沈於絶<lb/>
<pb n="KR4h0139_WYG_154-29b"/>
磵視晃朗於髙嵎自謂摶風飇而出埃壒邈若朝𤣥宫<lb/>
而謁紫都碧巒之下清溪之曲望隱隱而纔通聽微微<lb/>
而不屬眷然引領兹焉頓足步擁石而邅迴視横煙而<lb/>
斷續古藤曳紫寒苔布緑洞裏窺書巖邊對局髣髴靈<lb/>
蹤依希仙躅竈何代而銷金杯何年而溜玉石室幽藹<lb/>
沙塲照燭松落落而風迴桂蒼蒼而露溽月未側而先<lb/>
隂霞方昇而已旭喜方外之浩蕩歎人間之窘束况乃<lb/>
幽谷藏真傍無四鄰紫房半掩𤣥壇尚新逢閬風之逸<lb/>
<pb n="KR4h0139_WYG_154-30a"/>
客值蓬萊之故人忽據梧而策杖亦披裘而負薪荷衣<lb/>
薜帶藜杖葛巾出芝田而計畞入桃源而問津昆丘若<lb/>
礪渤澥揚塵栽碧奈而何日種瓊瓜而幾春自然詭異<lb/>
非徒隱淪乃有上元仙骨太清神手走電奔雷耘空蒔<lb/>
朽河間之業不齊貫淮南之術無虚受祝動南極符迴<lb/>
北斗偓佺贈藥麻姑送酒青龍就食於甲辰𤣥牛自拘<lb/>
於乙丑永懷世事天長地久顧瞻流俗紅顔白首儻千<lb/>
秋之可營亦何為而自輕昔時君子曽聞上征忽逢真<lb/>
<pb n="KR4h0139_WYG_154-30b"/>
客試問仙經談九華之易就敘三英之可成拭丹鑪而<lb/>
調石髓裛翠金而出金精珠流玉結雪耀霜明咸謂刀<lb/>
圭蹔近足使雲車下迎紛吾人之狹見覺羣疑而自拂<lb/>
使捉足而咸安亦何為乎此物彼赤城與𤣥圃豈憑虚<lb/>
而構窟但水月之非真譬聲色之無佛過矣劉向吁嗟<lb/>
葛洪指期繫影依方捕風誰能離世何處逃空假使遊<lb/>
八洞之金室坐三清之玉宫長懷企羨豈出樊籠徒勞<lb/>
海上何事雲中昔日蔣元卿之三徑陶淵明之五栁君<lb/>
<pb n="KR4h0139_WYG_154-31a"/>
平坐卜於市門子真躬耕於谷口或託閭閈或潛山藪<lb/>
咸遂性而同樂豈違方而别守吾無所徒斯焉獨遊屬<lb/>
天下之無事遇山中之可留聊將度日忽已經秋菊花<lb/>
兩岸松聲一丘不能役心而守道故將委運而乘流伊<lb/>
林間之虛受固樵隱之俱託逢去老於中溪遇還童於<lb/>
絶壑雲峰龜甲而重聚霞岫龍鱗而結絡水出浦而潺<lb/>
潺霧含川而漠漠是忻是賞爰遊爰豫結蘿幌而迎宵<lb/>
敞茅軒而待曙爾其雜樹相糾長條交茹葉動猿來花<lb/>
<pb n="KR4h0139_WYG_154-31b"/>
驚鳥去起公子之殊賞瞻王孫之逺慮山水幽尋風雲<lb/>
路深蘭窗左闢菌閣斜臨石當階而虎踞泉映牖而龍<lb/>
吟月照南浦煙生北林閲丘壑之新趣縱江湖之舊心<lb/>
道集吾室風吹我襟松花柏葉之醇酎鳯翮龍脣之素<lb/>
琴白牛溪裏峰巒四峙信兹山之奥域昔吾兄之所止<lb/>
許由避地張超成市察俗刪詩依經正史康成負笈而<lb/>
相繼根矩摳衣而未已組帶青衿鏘鏘儗儗階庭禮樂<lb/>
生徒杞梓山似尼丘泉疑洙泗忽焉四散於今二紀地<lb/>
<pb n="KR4h0139_WYG_154-32a"/>
猶如昨人今已矣念昔日之良遊憶當時之君子佩蘭<lb/>
䕃竹誅茅席茝樹即環林門成闕里姚仲由之正色薛<lb/>
莊周之言理觸石横肱逢流洗耳取樂經籍忘懷憂喜<lb/>
時挾策而驅羊或投竿而釣鯉何圖一旦邈成千紀木<lb/>
壞山頽舟移谷徙北岡之上東巖之前講堂猶在碑書<lb/>
宛然想問道於中壼憶横經於下筵壇塲草樹院宇風<lb/>
煙昔文中之僻處諒遭時之喪亂局逸步而須時蓄奇<lb/>
聲而待旦旅人小吉明夷大難建功則鳴鳯不聞修書<lb/>
<pb n="KR4h0139_WYG_154-32b"/>
則獲麟為斷惜矣吾兄遭時不平歿身之後天下文明<lb/>
坐門人於廊廟瘞夫子於佳城死而可作何時復生式<lb/>
瞻虚館載步前楹眷眷長想悠悠我情俎豆衣冠之舊<lb/>
地金石絲竹之餘聲沒而不朽我何所營臨故墟而掩<lb/>
抑指歸途而歎惜往往溪横時時路塞忽登崇岫依然<lb/>
舊識地迥心遥山髙視直望煙火於桑梓辨溝塍於鄉<lb/>
國前臨姑射之西正是汾河之北悵矣懷抱悠然川域<lb/>
憶昔過庭童顔稚齡何賞不極何遊不經弄春風於磵<lb/>
<pb n="KR4h0139_WYG_154-33a"/>
戸詠秋月於山扃北窗照雪南軒聚螢綵衣扇枕緇布<lb/>
問經何斯樂之易失倏銜哀而茹恤天未悔禍遭家不<lb/>
秩子敬先亡公明早卒吾自此而浩蕩又逢時之不仁<lb/>
天地遂閉雲雷漸屯與沮溺而同趣共夷齊而隱身幸<lb/>
收元吉坐偶昌辰容北海之嘉遯許南山之不臣養拙<lb/>
辭官含和保真豈若馮敬通之誹世趙元淑之尤人殷<lb/>
憂恥賤憔悴傷貧探井臼之無樂歴三河而苦辛豈知<lb/>
我家生事都廢棄置不念當歸寧圖逺志坐青山而方<lb/>
<pb n="KR4h0139_WYG_154-33b"/>
隱遊碧潭而已喜舊之出處絶氛埃登髙日暮心悠哉<lb/>
子平一去何時返仲叔長遊遂不來幽蘭獨夜之琴曲<lb/>
桂樹陵晨之酒杯丘園散誕窟室徘徊坐等枯木心同<lb/>
死灰亦有山羞野饌蘭漿木麨杞葉煎羮松根溜醥既<lb/>
採藥而為食諒隨情而不矯負鍤春前腰鎌嵗杪草漸<lb/>
密而饒蟬樹彌髙而足鳥地寂寞而森深路縱横而窈<lb/>
窕野亭鶴唳山梁雉鷕逺遊之所幽棲之次或抱犢而<lb/>
新來乍聞鷄而始至藋畦一兩茅齋數四山為險而無<lb/>
<pb n="KR4h0139_WYG_154-34a"/>
人嶺時平而有地石菌抽葉金芝吐穗鏡執山精刀驅<lb/>
水魅泉繞砌而魚躍樹横窗而鳥萃天網何寛人生幾<lb/>
難飲河知足巢林必安亦何榮於拾紫亦何羨於還丹<lb/>
紅藜促節之杖緑籜斑文之冠野餐二簋園蔬一盤送<lb/>
阮籍而長嘯得劉伶而甚歡曉入柴戸暮歸藥欄老萊<lb/>
地僻鄒生谷寒楊栁則條垂鍜沼杏樹則花飛坐壇賦<lb/>
或鼓吹詩如彈丸攜始醉之鳴鶴對新婚之伯鸞我有<lb/>
懷抱蕭然自保古人則與子同歸紛吾則此焉將老澗<lb/>
<pb n="KR4h0139_WYG_154-34b"/>
溪沼沚之蘋艾丘陵坂險之桑棗接果移桑栽苗散稻<lb/>
不藏無用之器不愛非常之寶抵玉驚禽揮金薙草接<lb/>
朋友於盃桉弄兒童於襁褓樂山澤之浮遊笑江潭之<lb/>
枯槁戒非佞佛齋非媚道無譽無功形骸自空坐成老<lb/>
圃居為下農身與世而相棄賞隨山而不窮披衣竈北<lb/>
逐食牆東儻有白頭四皓龎眉八公小童乘日仙人馭<lb/>
風鄉老則杖頭安鳥邦君則車邊畫熊心期闇合道術<lb/>
潛同解來相訪愚公谷中<lb/>
<pb n="KR4h0139_WYG_154-35a"/>
　　閑遊賦<hi>有序</hi>　　　　　　　　<hi>唐</hi>徐　魁<lb/>
余嘗讀易至謙豫二卦乃廢書而歎曰嗟乎天道其何<lb/>
逺哉故逍遥山阿内身外物自保幽靜庶無悔吝遂援<lb/>
毫命牘賦閑遊之章云爾<lb/>
夫居幽而思逺兮固先達之所言吾乘𤣥以靜拙兮亦<lb/>
自得於丘園羨馬蹄之踐雪兮憐澤雉之處樊朅歸來<lb/>
以遂志兮豈榮華之足敦傍三阿而葺宇兮即樹楥而<lb/>
啓門爾其山則盤紆深沈穹窿杳藹下枝迴溪上瀉懸<lb/>
<pb n="KR4h0139_WYG_154-35b"/>
瀨絶峰交竦深林縈帶魚鳥歘以來往煙兩紛其雜會<lb/>
喧以騰倚之獸䕃以偃蹇之木百藥爭研千芳競馥紫<lb/>
芝所業黄精所蓄𤣥猨遊嘯於隂林惠風徘徊於陽谷<lb/>
澗緜靡而成文泉暾鏡而自肅若乃春華既落秋實就<lb/>
成翔雲亹亹流月亭亭髙蟬嘶韻𤣥鳥辭楹氣凄清而<lb/>
開朗露凓冽而含清或傍徨乎松壑亦偃息乎林扄覽<lb/>
五聖之餘軌酌三古之遺經信居謙而履福如在豫而<lb/>
忘鳴遵養性於黄術鑒止足於老生欣松屑之可餌歎<lb/>
<pb n="KR4h0139_WYG_154-36a"/>
黄金之未成至乎身乖俗偶志罷世紛坐鄰沙雪卧接<lb/>
煙雲耿長宵而未寐乍含詠以成文傷孤鴈之失伴懷<lb/>
哀鵠之離羣何物類之多感鬱余懷其誰語希體逸而<lb/>
心廣願飄然而髙舉美人兮巖阿芳菲兮襲予天奄冉<lb/>
其將暮山蕭條而無侣發清琴以輔志操長歌以延佇<lb/>
歌曰上幽岫兮得所欽山蔬陳兮桂酒斟嗟草木兮樂<lb/>
春心悼日月兮遊相尋貴龍鳯兮就髙深悦張邴兮託<lb/>
蕭森歌響既畢月巳沈乃擁荷盖命漢舟越蘭渚泛滄<lb/>
<pb n="KR4h0139_WYG_154-36b"/>
流意超遥其誰恨何俗累之為憂傷路人之狹隘聊放<lb/>
心以閑遊<lb/>
　　弟子清夜遊賦　　　　　　　<hi>宋</hi>陳　普<lb/>
弟子丘和中年少而婉淡而腴靜而秀同而不汚粹然<lb/>
孝悌之性懓然學道之志也瀟然出塵之姿退然有下<lb/>
人之意也父母不以為愁宗族不以為幼少者願以為<lb/>
兄長者願以為友懷春風美秋月喜豁館愛澡雪富貴<lb/>
欲為伊尹太公貧賤欲作陶潛康節乃者殘暑殺秋風<lb/>
<pb n="KR4h0139_WYG_154-37a"/>
生二氣正兩儀平煙霞霏霏而徐斂明月髙髙而按行<lb/>
清氣不知其從來如混沌破而海岳呈髙風莫見其從<lb/>
來如江虹起而海潮横於是乘發機循應迹以曽㸃為<lb/>
主以東坡為客據依洛春遊觀赤壁假酒借殽抱道懷<lb/>
徳陪從師友經歴親戚過小橋而道東皋訪平山而入<lb/>
南陌或有思而少止或立語而移刻或逺聽而澄神或<lb/>
靜觀而正色乃者嵗朝明堂熒惑潛慝露華百室柝靜<lb/>
萬國澗水有聲教吾言青山無語教吾黙天地廣大示<lb/>
<pb n="KR4h0139_WYG_154-37b"/>
我宏萬象有體示吾則天下三樂無愧於孟軻人生百<lb/>
體不負於蔡澤而况荷風蘭露沐我以芳馨梧月菊霜<lb/>
粹我以潔白而今而後東筋骸脩禮容奉家庭而唯諾<lb/>
見齒徳而彌恭敬五事而迓百福不負百年之身以荅<lb/>
塞此生之逢也先生以為如何予曰可教矣本領端正<lb/>
而枝葉條達矣交揖而歸閉戸擁衾端起予之鼻息隨<lb/>
轉午之庭隂<lb/>
　　客游𤣥都賦<hi>有序</hi>　　　　　　<hi>宋</hi>沈與求<lb/>
<pb n="KR4h0139_WYG_154-38a"/>
南陽公數徵不腆之文然街談巷語陶寫性情已即擲<lb/>
去如棄唾漫不復顧省寧暇著稾刺人目邪既數月公<lb/>
更書下餞客在門恐遂泯黙則為他日恨輙賦客游𤣥<lb/>
都因公懸弧之旦用以為壽其辭曰<lb/>
客有夢游𤣥都之宫覩一公子緇衣繡裳下觀蠻觸之<lb/>
鬨儼衷甲乎戰塲俄而免胄四顧周章少焉休矣息閉<lb/>
影藏粤有一老長身臞然深衣而黒縁緩歌擊節起舞<lb/>
蹁蹮揖公子於下坐曰予方外之毳客不知人間禮法<lb/>
<pb n="KR4h0139_WYG_154-38b"/>
之嚴公子之貴也抑嘗觀蜡齒於列座訪燕毛於廣筵<lb/>
莫如予年長矣公子其自言之公子曰嘻先生其眇予<lb/>
也邪予生於三江長於五湖跨瑶光之象負温洛之書<lb/>
蓮房晨嬉蓍室夜娯嗟日月之幾何戴神屋其如初此<lb/>
猶未足以語壽也蓬萊岱輿員嶠方壺以與夫瀛洲五<lb/>
山之根出没乎歸墟彼舉首以戴之從禺疆而遞命者<lb/>
實予之徒也先生以為何如先生爵里奚居譜課奚自<lb/>
豈周穆王之遺民抑丁令威之嫡嗣也不然何得渠略<lb/>
<pb n="KR4h0139_WYG_154-39a"/>
視予而以大老自恃邪先生曰有是哉子壽可期可以<lb/>
䇿計若予壽者盖不知其紀也一瞬目而千嵗一舉足<lb/>
而千里鍊金氣於丹臺之爐導玉腴於華池之水引脰<lb/>
長嘯聲聞帝庭子夜沈沈天門未扄刷騏驥之捷步從<lb/>
鸞鳯之翽翎縹緲碧落徘徊紫清羣仙命予以九還之丹<lb/>
使持綘節而擁霓旌公子曽未免夫泥塗之累網罟之<lb/>
患豈足以族十五鼇而友四靈者哉公子曰然則奈何<lb/>
先生曰公子中温文而外健武能納新而吐故其亦壽<lb/>
<pb n="KR4h0139_WYG_154-39b"/>
之類也曷不捨奥渫趨爽塏以為生之衛也予聞南陽<lb/>
之墟下有菊潭公子其往遊焉朝緩步而夕至也酌餘<lb/>
波之清泠擷遺芳之藿蘼屬霞觴而自侑渺天香之泛<lb/>
齒插子翼乎崑丘庶幾閲少廣之終始公子曰唯唯覺<lb/>
而賦之以薦乎南陽公之壽几<lb/>
　　大遊賦<hi>有序</hi>　　　　　　　　　<hi>元</hi>呉　萊<lb/>
毘陵道士盛允升東游會稽予聞其風神穎異被服蕭<lb/>
爽盖將自是而汗漫六合者也張君子長約同送之賦<lb/>
<pb n="KR4h0139_WYG_154-40a"/>
用是作遂題曰大游<lb/>
夫何一髙士兮獨曠視乎八區朝吾車之夙駕兮夕予<lb/>
至於清都仰天路之迢遞兮挾陵陽而與俱遡剛風而<lb/>
頫倒景兮浮沆瀣而噏青霞蜚亷起而前導兮<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>靊霳<lb/>
使後驅素蜺夭矯而為纓茀兮神鳯䙰褷以揭旟恍大<lb/>
游之所歴兮撫四海其無家唶塵濁之不可以止息兮<lb/>
吾將抵乎崑崙之遺墟嗟東轅之我蹞兮探宛委之嵌<lb/>
穴帝禹告予以所藏兮發濤江之漲雪登桐栢之嶄巖<lb/>
<pb n="KR4h0139_WYG_154-40b"/>
兮瞰赤城之嶱<graphic n="KR2248" url="https://raw.githubusercontent.com/kanripo/KR-Gaiji/master/images/KR2248.png" mimeType="image/png"/>飇蓬嶠而我欲徑到兮恐蜃樓之明<lb/>
滅歘南轉而弭節兮過灊霍之層峰放盛唐之滙怒兮<lb/>
梁魚鼈而躡蛟龍掎巫山之臺觀兮莽峨嵋之雲松泝<lb/>
丹丘予定不死兮躋羽國以從容曶浩歌而西邁兮適<lb/>
金天之沃野遵黄河而吸石室兮王母被髮以嘯處尋<lb/>
泰一與九嵕兮貫華隂之幽岨招韓衆而許度世兮固<lb/>
肉人之弗遑遽覩迺北折而亟去兮出鴈門之嚴寒恒<lb/>
嶽緜亘乎不絶兮縋碣石於瀰漫搜赤舄於遺榛兮簸<lb/>
<pb n="KR4h0139_WYG_154-41a"/>
樓船乎狂瀾候鷄鳴而直上日觀兮吾特痛夫仙學之<lb/>
艱難伊天地之晦冥兮倏陵谷之遷徙邅女媧之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>阜<lb/>
兮願嵩少之<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>起經陽都之酒家兮嚌王屋之石髓披<lb/>
河上之靈筌兮摘漆園之奥㫖惟小别而千齡兮復一<lb/>
瞬以萬里劃狐鳥之丘垤兮洞蟪蛄之年紀心委蛇而<lb/>
自神兮形曠蕩其離滓信吹萬之不同兮恒抱一以終<lb/>
始胡久居乎寰内兮欲絶出於大荒攀建木而與為陟<lb/>
降兮絙鐵鏁於無傍瞻帝車之中運兮闖閶闔以上征<lb/>
<pb n="KR4h0139_WYG_154-41b"/>
屈軒轅之踡伏兮耿招摇之燿芒引弧井之壘落兮炫<lb/>
奎壁之圖章繙龍漢之寶厯兮徹鬱繿之神鄉幸寘身<lb/>
於一氣兮卒齊壽於三光宜凡夫之穢濁兮又孰契夫<lb/>
大道而翶翔自放懷於天外兮眇累塊於千億惕世途<lb/>
之嶮巇兮戹蠭螘之營役豈耽名而嗜利兮或酣酒而<lb/>
溺色諒金石之銷泐兮竟丘壟之堆積唉吉雲之鉅藪<lb/>
兮緤步景而我服歎甘露之靈罋兮和水玉以為食彼<lb/>
筞精之有書兮吾尚懼夫骨籙之弗得將蕊珠之不逺<lb/>
<pb n="KR4h0139_WYG_154-42a"/>
　兮盡蝌蚪而莫識懿周流而至此兮聿笑傲以言旋樂<lb/>
自然之日月兮攬無鞅之風煙壓洞庭之浩渺兮屣林<lb/>
屋之聮緜龍威蚴蟉而跱踞兮寶鎮晃朗而瑛鮮迺霄<lb/>
　崢之欲枿兮覺鼎竈之猶燃爥大還而蟬蛻兮擊小有<lb/>
　以鶴翩躬虚無而不宅兮味澹泊以為淵等古今於一<lb/>
　軌兮混生死其同鄽儼坐在而立蛻兮藴執袂與拍肩<lb/>
　眞山澤之一臞兮夫豈論乎三㕓暨九僊固道術之所<lb/>
　致兮曷曲謏而究旃馳箋語而往訣兮却永存於上𤣥<lb/>
<pb n="KR4h0139_WYG_154-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_094-1a"/>
　欽定四庫全書<lb/>
御定歴代賦彚巻九十一<lb/>
　　音樂<lb/>
　　　太常觀樂器賦　　　　　　　<hi>唐</hi>達奚珣<lb/>
　昔者聖人之作樂也將以動天地感鬼神節風雅導人<lb/>
　倫樂假器而成用器以樂而見珍或採孤篠於鄒魯或<lb/>
　收浮磬於泗濱或斷彼金石或制自陶鈞被諸大道輝<lb/>
　光日新逮乎上皇云謝戰國相滅雄殺氣於五兵崩禮<lb/>
<pb n="KR4h0139_WYG_094-1b"/>
　容於八列大樂之器斯焉是缺剝極則賁天臨我皇化<lb/>
　東户而咸若歌南風而有光觀奮豫而崇上帝舞干戚<lb/>
　而柔大荒樂器成列盈乎太常客有覩而駭者曰國之<lb/>
　盛事殫所未識雅象純殷叢光翕赩樹羽紛纚崇牙崱<lb/>
　屴玉管清通瑶琴古色朱絲疏越之制雷鼓靈鼉之飾<lb/>
　清笳閟列於軍容畫角融怡於武力故能頓應朄張柷<lb/>
　敔猛獸赫怒而擎鐘金人嵌巖以負簴鸞笙在目疑髣<lb/>
　髴於周王鳳簫可吹紛肸蠁於嬴女况復天球曜逸金<lb/>
<pb n="KR4h0139_WYG_094-2a"/>
銳䝉鴻大籥清警虚籟生風怒齊竽之濫吹壯秦缶之<lb/>
爭雄稽爾旣倬猗歟載豐匪天子之明德孰以成其衆<lb/>
美總四夷而徵妙越六代而髙視思其鏗鍠嘈囋清暢<lb/>
逶迤五色成文而不亂八風從律而不虧窮髙逺而測<lb/>
深厚故乃盡美而在斯<lb/>
　　太常觀樂器賦　　　　　　　<hi>唐</hi>呂指南<lb/>
客有遊於太常者叔夜才貌長卿文雅歴階戺之間目<lb/>
簷楹之下彼美聲奏諒先得而聞焉繽紛器物復可今<lb/>
<pb n="KR4h0139_WYG_094-2b"/>
而觀也絲竹畢備匏土俱陳混季氏之入佾擬鳬人之<lb/>
六鈞瑟旣稱趙箏還號秦伐修竹於嶰谷來浮磬於泗<lb/>
濱羽蟲畫之也可以成鳳翮鱗蟲刻之也可以作龍脣<lb/>
物以古兮不可識代雖殊兮亦可珍豈直有斯而已哉<lb/>
徒觀其廣厦駢闐修廊逼側藴今古之殊號被丹青之<lb/>
異色賁路鼗鼓干戚羽旌斑彬翕赩巨萬盈億文墨者<lb/>
莫之而記言談者罕之而識嘉夫貴賤攸重華夷是欽<lb/>
舜湯一舉而進韶濩荒隅一奏而成佅任君徒見雕瓊<lb/>
<pb n="KR4h0139_WYG_094-3a"/>
鏤玉之餘彩殊不聞宮商徵角之奇音及夫金皋氣變<lb/>
珠樓春始煌煌帝庭濟濟卿士五樂具奏八音俱起惟<lb/>
斯器之有作備無爲之燕樂紛綺靡之容裔混魚龍之<lb/>
交錯金木羅張厥用匪常施之於國則政其攸敘饗之<lb/>
於廟乃神其降祥舞青田之唳鶴儀丹穴之鳳凰諒鄙<lb/>
人之罄思固難得而備詳<lb/>
　　觀樂器賦　　　　　　　　　<hi>唐</hi>敬　括<lb/>
明明國章禮樂其康掌在宗伯司乎太常所以納九土<lb/>
<pb n="KR4h0139_WYG_094-3b"/>
之器物崇百王之經教命伶倫使調準徵䕫龍使典效<lb/>
於以遊止非禮不履於以觀焉惟樂之先去瀾漫之淫<lb/>
視詠清貞之雅篇是瞻是賞必誠必信遊方有日同季<lb/>
札之來觀入廟以時類孔宣之每問觀其有典有則爲<lb/>
紀爲綱土木異象金石殊光宮商節其聲韻絲竹分其<lb/>
短長錯龜龍以爲飾㑹雲霞而作章垂鐘炫以清布濃<lb/>
瑟穆以髙張堂庭别懸置之次左右分文武之行節柷<lb/>
敔以鼓動流戛擊以抑揚逺而瞻則金石絲竹雜之而<lb/>
<pb n="KR4h0139_WYG_094-4a"/>
殊狀俯而察則東西南北懸之而異方乃旣埏埴爲之<lb/>
塤篪貌有古象制無新規其氣混其音吹此土之器也<lb/>
及夫汶陽之篠入用曲沃之匏見娛爰裁爰截爲笙爲<lb/>
竽其氣散其音吁此匏之器也收犬羊之皮取虎豹之<lb/>
鞹爲鼗爲路是模是度其氣勃其音博此革之器也嶧<lb/>
陽之桐孤生荆山之玉秀出是鍊是斲爲琴爲瑟其氣<lb/>
清其音密此木之器也皆能協六律暢八聲合天地交<lb/>
神明調風雨以順序布隂陽以元亨旣粲然以盈目蓋<lb/>
<pb n="KR4h0139_WYG_094-4b"/>
難得而縷名且夫頌功乃作樂因樂乃造器樂盛而德<lb/>
崇器存而樂備樂爲和物之所器乃積聲之地所以觀<lb/>
器者思述其由聽聲者願歌其事伊小人之不敏終援<lb/>
翰而翹思<lb/>
　　太常觀四夷樂賦<hi>以澤被逺夷入附聲頌爲韻</hi>
　　　　　　　　　　　　　　　<hi>唐</hi>劉公輿<lb/>
聖皇窮天覆以張宇極地載以光宅端拱協有虞陶唐<lb/>
獻樂奏戎夷蠻貊豈不以浹洽𤣥化沐浴聖澤於是鞮<lb/>
<pb n="KR4h0139_WYG_094-5a"/>
鞻掌其方位太常總其樂器列在天庭陳其鼓吹僸佅<lb/>
兜離風旋鳥翅其舞也無進旅退旅之容其音也非皦<lb/>
如繹如之義狄鞮騁能扶婁效智旣夷樂之具陳彰帝<lb/>
德之光被觀其隨樂官入禁苑荷恩覃化及之德無踰<lb/>
山渉海之逺我聖君文明立極化本雍熙太和克同於<lb/>
天地貢樂不假於蠻夷所以司於太常奏於丹墀俾華<lb/>
夷之風不隔羈縻之義在兹夫其始也伊四部之爰來<lb/>
闢九門而並入水火之位雕題衣毛以相向金木之方<lb/>
<pb n="KR4h0139_WYG_094-5b"/>
皮服左衽以對立於以彰四夷之咸賓於以表五兵之<lb/>
載戢雖搏考之有聲靡壎篪之可附樂章旣異無勞季<lb/>
札之觀曲度自殊奚假周郎之顧爾其非今非古乍濁<lb/>
乍清不雜中華之樂自作異方之聲聞奏旣移於白日<lb/>
窮規以恱於皇情於是詔帑藏以頒賜命象胥以迴衆<lb/>
九夷八蠻喜氣溢於咸鎬六戎五狄歡聲動於岐雍豈<lb/>
獨納魯廟而見稱獻漢庭而足重微臣賀華夷之混一<lb/>
敢承舞而獻頌<lb/>
<pb n="KR4h0139_WYG_094-6a"/>
　　太常釋奠觀古樂賦<hi>以聲淫及商武亂偕坐爲韻</hi>
　　　　　　　　　　　　　　　<hi>唐</hi>李　程<lb/>
天子崇儒兮闢此虞庠仲秋上丁兮奠我素王旣斯禮<lb/>
之畢具伊古樂而遂張於是調律呂備宮商笙鏞嘈而<lb/>
並奏干羽儼其成行進旅退旅爰擊爰拊鳴宮懸起萬<lb/>
舞設崇牙森樹羽斯道渢渢斯人俁俁和聲合氣綴規<lb/>
接武聽其韻可以窒欲覽其儀可以道古濟濟祁祁莫<lb/>
不賁然而來覩有歎者曰太和之音其樂愔愔作以崇<lb/>
<pb n="KR4h0139_WYG_094-6b"/>
德和而不淫所謂建藻薦之禮革慆堙之心雲英之聲<lb/>
何質韶濩之樂則深見師襄之擊磬聞匏巴之鼔琴借<lb/>
如發揚蹈厲右秉左執其縱純其始翕登歌初彌下管<lb/>
相及朱絃徐泛覺虞舜之風薰玉戚載持想周武之山<lb/>
立懿其五節清九奏成播殷周之頌無鄭衛之聲亷正<lb/>
以作姦邪不生蓋由德音洋溢樂教衆夥誠無象而不<lb/>
傳非有功而不可魏文侯昔著於發問賓牟賈嘗稱於<lb/>
侍坐乃知雅音爲邦家之本正樂非耳目之翫可以洽<lb/>
<pb n="KR4h0139_WYG_094-7a"/>
人神可以彰理亂而况八佾成列八音克諧尊儒訓兮<lb/>
國風之始闡樂正兮王政不乖夫如是所謂光揚盛禮<lb/>
和樂孔偕<lb/>
　　冬至日陪位聽太和樂賦<hi>以文德光宅天敬萬夀爲韻</hi>
　　　　　　　　　　　　　　　<hi>唐</hi>陸　贄<lb/>
樂自上古兮和洽是聞日至南極兮陰陽肇分名太和<lb/>
而順氣取初陽而配君則知天授聖而正厯聖應天而<lb/>
效勳惟至也去陰就陽惟樂也偃武脩文八佾初陳雜<lb/>
<pb n="KR4h0139_WYG_094-7b"/>
鸞鳳而容裔九奏斯畢降佳氣之氤氳爾其順元辰體<lb/>
乾德赫容衛之森肅儼宸位之恭默班禮樂於千品陳<lb/>
贄幣於萬國濟濟皇皇威容孔彰望北辰以列位指南<lb/>
山而獻觴慶雲叶符榮觀臺之加麗太陽臨照煴魏闕<lb/>
而増光於是太常導干羽而前曰八音自設千古靡隔<lb/>
所以賞諸侯之功暢聖君之澤失其度則惉懘寢興適<lb/>
其儀則上下咸格清淨順氣而不擾和樂自心而來宅<lb/>
可以導情欲可以滌煩劇旣而筍簴齊列笙竽互傳偕<lb/>
<pb n="KR4h0139_WYG_094-8a"/>
肅肅而合雅亦啾啾而同𤣥備以四夷識四海之無外<lb/>
成於九土知九德之咸宣崇易簡豈同於濮水務德化<lb/>
寧比於鈞天旣損之而又損蓋斯焉而取焉故所以移<lb/>
風易俗發號施令周天地而不流匝寰宇而無競斥鄭<lb/>
衛而不御暢柔和而全正羣黎足蹈而手舞百僚儀肅<lb/>
而心敬則知一人作則萬邦爲憲來逺人以干舞播聲<lb/>
頌而吹萬則鄭之細晉之思不可以勸湯之放武之伐<lb/>
而猶有怨豈比我照二儀形九有舒太和之至德居盛<lb/>
<pb n="KR4h0139_WYG_094-8b"/>
陽之元首咸有典而有則固可大而可久明明我后於<lb/>
斯萬壽<lb/>
　　太常新復樂懸冬至日薦之圜丘賦<hi>以題中字爲韻</hi>
　　　　　　　　　　　　　　　<hi>唐</hi>周　存<lb/>
聖人之作樂也將以同和於天地崇祭也將以合奠於<lb/>
鬼神祭有倫而六宗不忒樂具象而萬國以親皇家握<lb/>
乾符以御㝢廣樂教以同人雖功成而有作亦襲古而<lb/>
彌新皦如繹如風俗咸和而自化擊石拊石鳥獸率舞<lb/>
<pb n="KR4h0139_WYG_094-9a"/>
以來馴頃以賊臣不順悖於典常震驚我師旅竊犯我<lb/>
紀綱禮樂之儀雖可久而可大文武之道亦一弛而一<lb/>
張是以七德興而有輯六樂缺而未彰今五典不用百<lb/>
度載光海外懷仁以有截天下好樂而無荒帝乃誕敷<lb/>
文教式奏薰絃命太常以修樂將享帝而配天於是繩<lb/>
五元以氣應考八能而術全侈弇不興鳬氏之規惟妙<lb/>
上下合度磬師之法可傳爰設業以設簴備宮懸與宿<lb/>
懸爾其金石具陳鞉鼓間出和其戛擊節以徐疾五色<lb/>
<pb n="KR4h0139_WYG_094-9b"/>
不亂以成文八風不奸而從律大章彰之已合陶唐之<lb/>
代韶盡美矣不惟有虞之日旣而樂復音和仲冬日至<lb/>
戒殷薦之祭典將孔明於祀事用享乎上帝乃奏夫圜<lb/>
丘撞黄鐘而角動扣太蔟而徵流大不踰宮而清濁迭<lb/>
和細不過羽而終始相酬是以六變而天神可禮九成<lb/>
而帝德惟休大禮畢雅音收居清穆以合理思宥密而<lb/>
爲猷雖化洽時和惟善政所致而風移俗易將復樂之<lb/>
由<lb/>
<pb n="KR4h0139_WYG_094-10a"/>
　　樂理心賦<hi>以易直子諒油然而生爲韻</hi>　　　<hi>唐</hi>獨孤申叔<lb/>
心爲靈府樂有正聲感通而調暢之理自得訢合而邪<lb/>
僻之慮不生翕如冥契混若化成孕和平於德宇保純<lb/>
粹於元精故先王立極受命制民作則修匏土革木之<lb/>
器備干戚羽毛之飾將以恱萬人康四國動蕩其心志<lb/>
推移於道德薰然而煦日以和悠爾而躋之壽域成文<lb/>
不亂知至樂之有融從律弗姦見王道之甚直聲之所<lb/>
感性罔不悛致和易於無象禁奸邪於未然希夷自適<lb/>
<pb n="KR4h0139_WYG_094-10b"/>
鬱結攸宣茍斯須之不去何嗜欲之能遷况乎大樂同<lb/>
和至音交暢聽寂寞而何求視窅冥而無狀將欲革驕<lb/>
志以純仁化貪心爲貞諒在乎思不惑兮心不流安至<lb/>
樂兮優而柔順至性之蕩蕩符大道之油油純如皦如<lb/>
足養浩然之氣融融洩洩寧抱悄爾之憂是知以德音<lb/>
爲音則合於仁義以淫樂爲樂則比於慢易咸濩作而<lb/>
理亦隨之鄭衛興而時乃殆而信至化之所繫實和樂<lb/>
之攸資是以重華明兮簫韶若此獨夫靡兮顚沛若彼<lb/>
<pb n="KR4h0139_WYG_094-11a"/>
忘味興歎於宣尼觀風見稱於季子則知樂之爲用也<lb/>
不獨逞煩手讙俚耳正心術而導淳源非聽其鏗鏘而<lb/>
已<lb/>
　　樂理心賦<hi>以易直子諒油然而生爲韻</hi>　　　<hi>唐</hi>呂　温<lb/>
道無象天無聲聖人不有作曷以觀化成由是鼓吹大<lb/>
塊鏗鏘元精因乎心而式是理本形乎器而強爲樂名<lb/>
以齊五方之俗以厚萬物之生始積中而發外率充性<lb/>
而養情樂與心冥則所謂固天之縱心由樂理亦得夫<lb/>
<pb n="KR4h0139_WYG_094-11b"/>
自明而誠至若樂在朝廷君臣叶義一發而陽唱陰和<lb/>
九變而雲行雨施上以見爲君之難下以知爲臣之不<lb/>
易有國者理心以此必獲儀鳳之嘉瑞若乃樂在閨閫<lb/>
父子靜專蓋取諸無荒而樂有節而宣和以嚴濟愛由<lb/>
敬全有家者理心以此必返天性於自然且夫樂之作<lb/>
也一動一息心之理也惟清惟直然後在聽而必聰無<lb/>
入而弗克節有序觀貫珠而匪珠聲成文見五色而無<lb/>
色其或惟邪是念惟慝是廋則雖琴瑟在御管磬聿修<lb/>
<pb n="KR4h0139_WYG_094-12a"/>
立樂之方旣失理心之術何求亦焉望變淳風之浩浩<lb/>
致和氣之油油徒觀其心尚𤣥通樂資交暢明則贊天<lb/>
地之化育幽則索鬼神之情狀㑹節有極象之則發而<lb/>
時中應變無方擬之則貞而不諒大矣哉至樂希夷侯<lb/>
其偉而聽之以思固不資於子野作必在聽亦無俟於<lb/>
后䕫方今敦和統同反本復始别六律以分聽納八風<lb/>
而齊軌洪鐘虚受我則開其直言朱絃遺音我則戒夫<lb/>
專美此吾君之以樂理心也宜乎貴爲天子<lb/>
<pb n="KR4h0139_WYG_094-12b"/>
　　樂出虚賦<hi>以聲從響際出自虚中爲韻</hi>　　　<hi>唐</hi>呂　温<lb/>
和而出者樂之情虚而應者物之聲或洞爾以形受乃<lb/>
泠然而韻生去默歸喧始兆成文之象從無入有方爲<lb/>
飾喜之名其始也因妙有而來向無間而至披洪纖清<lb/>
濁之響滿絲竹陶匏之器根乎寂寂故難辨於將萌率<lb/>
爾熙熙亦不知其所自故聖人取象於物觀民以風闢<lb/>
嗜欲之由塞決形神之未通欲使和氣潛作𤣥闗暗空<lb/>
與吹萬而皆唱起生三而盡同自我及人託物於未分<lb/>
<pb n="KR4h0139_WYG_094-13a"/>
之表蟠天極地開機於方寸之中於是澹以無倪留而<lb/>
不滯有非象之象生無際之際是故實其想而道升窒<lb/>
其空而聲蔽洞乎内而笙竽作刳其中而琴瑟制波騰<lb/>
恱豫風行於有道之年派别商宮雷動於無爲之世杳<lb/>
杳徐徐周流六虚信闐爾於始寂乃譁然而戒初鏗鏘<lb/>
於百姓之心於斯已矣鼓舞於一人之德知彼何如是<lb/>
則垂其仁有其實樂因之祖述究其形實其質聲因之<lb/>
洞出理在無二情歸得一塞雲谷而響絶疏天籟而音<lb/>
<pb n="KR4h0139_WYG_094-13b"/>
逸未隨於物絪緼乎七政八風忽變其和剖判於五聲<lb/>
六律由是遷爲草木散作笙鏞羣分自此而焱起九奏<lb/>
因之而景從道薄風漓莫究簫韶之本聲消韻息空傳<lb/>
干戚之容今則素扆垂休清懸繼響平心已立於皇極<lb/>
率舞猶虚於睿想如是則薰然洩洩將生於象罔<lb/>
　　律和聲賦<hi>以見象聲律以和萬方爲韻</hi>　　　<hi>唐</hi>歐陽詹<lb/>
詠聲周兮律聲遍人心厚兮國風變伊在堯之旣聞我<lb/>
得䕫而又見哀思慮始安和道性宗伯官也擇人乎有<lb/>
<pb n="KR4h0139_WYG_094-14a"/>
才正始化焉選音於無象綴咸池之雅韻去桑間之末<lb/>
響圖風普以雨周算天長而地廣律則以宮擊徵咏則<lb/>
從濁揚清且懲流而反正常誡險以歸平若近若逺非<lb/>
幽非明類無臭等無聲俟信矣惟時與四時之德洽純<lb/>
如並奏彌六合以文成善詠者身應聲者律㑹髙低以<lb/>
齊與偕疾徐而並出跡不得尋功如何述爲災爲𤯝曽<lb/>
莫奉於淫君調陽序隂屢見資乎聖日故得之者體圓<lb/>
御方失之者亡禋絶祀比屋可戮桀紂罔測其所由率<lb/>
<pb n="KR4h0139_WYG_094-14b"/>
土可封堯舜固知其所以不然者移風之言曷謂易俗<lb/>
之訓則那我所以清六管順賡歌載唱載吹匪塤篪之<lb/>
獨叶一張一弛豈琴瑟之空和八紘有截四海無波物<lb/>
阜人蕃雖已歸乎至德鳳來獸舞蓋於斯而靡他其理<lb/>
微其用逺論有助也侔大君之得一考無情焉同八風<lb/>
之吹萬可謂我詠斯暢我律斯臧發揚六義孕育羣方<lb/>
處植者以之而茂實含識者於焉而壽昌彼離連與栗<lb/>
陸復何道而稱皇<lb/>
<pb n="KR4h0139_WYG_094-15a"/>
　　審樂知政賦<hi>以善聽其樂能識於政爲韻依次用</hi>　<hi>唐</hi>闕　名<lb/>
昔先王省風作樂象物制典賓讌服禮神歆降戩六代<lb/>
各異五音相演盛衰感召而自生理亂區分而可辨列<lb/>
國殊化化形於聲淫正難分分之者善於是師曠陳樂<lb/>
而立伯牙注耳而聽鐘師擊鐘磬師擊磬考鼓振革撰<lb/>
土木以相宣懸匏裁笙發絲竹而遞鎣審正聲之發防<lb/>
奸聲之徑俾夫鄭不干雅正不近佞混音者澄醉歌者<lb/>
醒集九成而儀羽自降立六變而致物斯定惟政在人<lb/>
<pb n="KR4h0139_WYG_094-15b"/>
惟聲無私興亡繫焉逆順應之天將是懲神告勿疑卜<lb/>
商之告文侯古則如此端賜之問師乙歌如何其堂上<lb/>
堂下旣獻旣酢百拜終禮八音合樂天地潛㑹鬼神相<lb/>
索遂使浹洽充塞馨臭上登和樂無親惟德是𢎞惉懘<lb/>
無準惟惡是朋聲雖無常聽其有恒蓋致理者妙非習<lb/>
樂者能惡可鑒誡德可奮興惟周后棄播種黍稷惟文<lb/>
王昌不邇聲色雅頌廢於後昆幽厲隳於正直觀邑人<lb/>
之備樂知天子之深識旣而䃂緩有餘其樂只且聲之<lb/>
<pb n="KR4h0139_WYG_094-16a"/>
感化浸潤相於審音達性飛沉翔泳自上化下敢告執<lb/>
政<lb/>
　　審樂知政賦<hi>以同彼吳札觀樂於魯爲韻依次用</hi>　<hi>唐</hi>獨孤申叔<lb/>
樂之爲樂也布五氣和八風政之爲大也包有截被無<lb/>
窮雖㝷源泝異而致用是同故政行而樂作而樂在其<lb/>
中是以重華昭昭兮簫韶若此獨夫靡靡兮顛沛如彼<lb/>
鄭衛作而濮上慄焉絃歌聞而武城樂只故爲政之善<lb/>
否實由樂之張弛惟審樂之大義其梗槩也如是若乃<lb/>
<pb n="KR4h0139_WYG_094-16b"/>
終始類四維廣大象八區成質文於五色齊宥密於三<lb/>
無奏宮而君位斯合動商而臣道克符角之鳴人斯度<lb/>
矣徵之應事而形乎理方𤣥氣政亦隂敷彼師曠傾耳<lb/>
而在晉季札發跡而在吳惟樂之道也蓋精微於此乎<lb/>
不然何以深聽密察善惡凶札寂慮居安靜志遐觀故<lb/>
將亡之音哀以思至理之感柔而寛是故君子審音以<lb/>
知樂存亡必見乎未兆理亂亦在乎先覺其道亂也噍<lb/>
殺作而嘽慢興其世理也乘麒麟而棲鸑鷟則是政之<lb/>
<pb n="KR4h0139_WYG_094-17a"/>
所以樂亦依於茍聽五聲以悖矣諒八音而忽諸方今<lb/>
九功已成八佾斯舞鼓虙羲之琴瑟植虞舜之干羽故<lb/>
能仁洽道廣澤融德溥聽之忘味殊三月之在齊化之<lb/>
式臧寧一變而至魯客有作樂之賦者將含容於上古<lb/>
　　無聲樂賦　　　　　　　　　<hi>唐</hi>髙　逞<lb/>
樂而無聲和之至聲而無象樂之器特飭樂以彰物非<lb/>
克和之大義故保和而遺飾然後至樂之道備樂不可<lb/>
以見見之非樂也是樂之形樂不可以聞聞之非樂也<lb/>
<pb n="KR4h0139_WYG_094-17b"/>
是樂之聲天廣其覆地厚其生四時和萬物成絪緼煦<lb/>
嫗何樂能名豈非有之爲麤無之爲精魚泳重泉獸安<lb/>
茂草鳥頡頏於雲路人逍遥於至道咸自適於中情亦<lb/>
何擊而何考厥初造化衆籟未吟寂兮寥兮有此至音<lb/>
無聽之以耳將聽之以心漠然内虚充以真素處此道<lb/>
者無日不聞於律度倐爾中動遷於内形渉此流者沒<lb/>
身而不得一聽得意貴於忘言得魚貴於忘筌堯人致<lb/>
歌於擊壤陶令取逸於無絃音留情以待物亦同禮於<lb/>
<pb n="KR4h0139_WYG_094-18a"/>
自然此樂也平而不偏正而不回貧且賤不以之去冨<lb/>
與貴不以之來顔生得之陋巷而自然殷紂失之北鄙<lb/>
而人哀樂云樂云鐘鼓云乎哉<lb/>
　　無聲樂賦<hi>以區宇輯寧時要爲韻</hi>　　　　<hi>唐</hi>張　楷<lb/>
神旣和而人不可誣化將兆兮道與之俱故聖人張樂<lb/>
於無聲之境以造化夫寰區樂之作焉所以節百事物<lb/>
旣忘矣於是奉三無其用秩秩其風于于發自靈府達<lb/>
於道樞樂師盈庭政行於靡擊靡考㳙衣在御化成而<lb/>
<pb n="KR4h0139_WYG_094-18b"/>
不曳不婁爰自周隋上達堯禹或理或亂時更萬主誰<lb/>
不欲肅清家邦統一區宇莫能知無聲之樂而政教斯<lb/>
聚慆堙旣考於鳴絃節宣豈專乎促柱移風莫大於出<lb/>
令修德不在乎觀舞故曰猶有五起政之所急徵之則<lb/>
道存微明行之則人用寧輯所謂君子設法貴與物宜<lb/>
日聞之政四方以寧過此以往予亦知其不經肆皇家<lb/>
之首出庶物也髙張政典而疏數適中深具揖讓而剛<lb/>
柔洽時且無惉懘之風豈蕩然而不反何異闡諧之作<lb/>
<pb n="KR4h0139_WYG_094-19a"/>
故賁然以來思是以素王閒居而觀卜商體政以妙願<lb/>
盡趨隅之禮以聞愷弟之要不可以耳察又難以目照<lb/>
方知夙夜之詩遂合無聲之兆<lb/>
　　樂德教冑子賦<hi>以育材訓人之本爲韻依次用</hi>　<hi>唐</hi>李彦方<lb/>
王子垂訓導於門子戒驕盈於代禄厲師嚴以成教誨<lb/>
敷樂德而宣化育長能從而可久幼能正以不黷恱之<lb/>
以道寧假乎干戚羽旄動之斯和詎資乎匏土革木是<lb/>
知深於樂者豈徒然哉暢生成於壽域導純粹於靈臺<lb/>
<pb n="KR4h0139_WYG_094-19b"/>
明明而六德是以蕩蕩而羣心有開瞻之在前佇將成<lb/>
於國棟由此而選庶有嗣於鄉材登於雋造釋其奸回<lb/>
聆音乃接武而至樂喜而差肩載來且於中者表得中<lb/>
而可尊和者達至和而不紊繄吾道之克廣諒乃心之<lb/>
是訓青衿選其恱學絳帳資乎待問於以識琬琰之姿<lb/>
於以言始終之訓然則祇者敬也居敬足以修身彞者<lb/>
常也守常而能化人萃羣生之濟濟達誘善以循循肅<lb/>
穆以居而文明有耀條暢斯及而樂教惟新然後以孝<lb/>
<pb n="KR4h0139_WYG_094-20a"/>
友俾其師資春秋則教夙夜惟寅𢎞廣博易良人胥效<lb/>
矣美父母兄弟誰能間之内必成性外無越思匪鏗鏘<lb/>
而感物咸敬順以親師異齊國之聞於宣父叶虞帝之<lb/>
命以后䕫惟德音之是進豈奸聲之能混入於國學習<lb/>
者由是知歸祭於瞽宗享者於焉報本至哉聖人之設<lb/>
教諒終古而無損<lb/>
　　樂德教胄子賦<hi>以育材訓人之本爲韻依次用</hi>　<hi>唐</hi>羅　讓<lb/>
至樂之極兮德教所畜德者體中和而定剛柔教者正<lb/>
<pb n="KR4h0139_WYG_094-20b"/>
情性而端耳目旣垂法於國胄亦布政於方族四術允<lb/>
正三行祇肅所以明俊選之標表所以致才賢之藴育<lb/>
比師嚴而道尊信仁行而禮復樂正初協司成理該被<lb/>
其風而導其志滌其濫而釋其回持筋骸以固束刷性<lb/>
靈而洞開德義可依異射宮之取士程準斯在同杍人<lb/>
之理材樂且致之行之廣運内無聲以是託表中庸以<lb/>
垂訓在敬遜以務時資端慤而待問斯乃成性所臻斆<lb/>
學相因旣廣博而克已抑直易而藩身不待考擊兮<lb/>
<pb n="KR4h0139_WYG_094-21a"/>
教備無假拊搏兮行醇以道應物以樂和人事且符於<lb/>
米廩義且暢於成均將俟乎綺紈之子率變何患乎膏<lb/>
粱之性難馴茍以我於木鐸爾宜必誠必信茍以我於<lb/>
藻鏡爾寧不智不仁庶居之也洩洩諒誨之乎諄諄在<lb/>
聲音之道兮以律度是維諧和是司在德教之術兮以<lb/>
友敬爲儀忠孝爲師固舎彼而取此念鑽之而仰之足<lb/>
使放心精正體道希夷罷鏗鏘於師氏識明命於后䕫<lb/>
寧鼓篋而徒至必摳衣以慎兹俾行乎鄉黨尊尊長長<lb/>
<pb n="KR4h0139_WYG_094-21b"/>
俾立乎黌塾庸庸祇祇夫然則寛愿者日益簡傲者日<lb/>
損習語舞而殊源敦詩書而異壼斯教也教之至誠天<lb/>
下之本<lb/>
　　樂德教胄子賦<hi>以育材訓人之本爲韻依次用</hi>　<hi>唐</hi>徐　至<lb/>
至哉樂爲德也保太和茂生育是以先王法之以成教<lb/>
樂正尊之以示睦將磨琢於仁義匪鏗鏘於匏竹洋洋<lb/>
乎節以惠和煦煦然致其㳟肅其儀不忒故容止可觀<lb/>
其道旣𢎞乃進退可復信月將而日就庶不謟而不瀆<lb/>
<pb n="KR4h0139_WYG_094-22a"/>
且有教無類道之原來廉讓之風斯扇愷弟之德不回<lb/>
趨隅以繼其志待問以成其材於以見易和之容參於<lb/>
前也中庸之德夫何逺哉何必朱干玉戚一起一僨將<lb/>
以宮商克懸角徵潛運鳬趨碧沼皆籍籍於令名魚貫<lb/>
青衿各愔愔於淑問百行由是内融三德於焉成順俾<lb/>
夫遷善者樂以陳修巳者德以真樂者樂也可以樂其<lb/>
孝友德者得也可以得其忠臣昔后䕫所以推其典樂<lb/>
虞舜所以稱其聖人豈不以人心感樂樂其有倫者哉<lb/>
<pb n="KR4h0139_WYG_094-22b"/>
今國家德教綏於九有禮樂達乎四維樸素逺符於軒<lb/>
氏和樂方軼於周詩多士濟濟百僚師師明誠之德可<lb/>
見中和之樂在兹自君臣達乎父子性成也何莫由之<lb/>
由之伊何行之非逺亦由端本去末化遐自閫然後外<lb/>
可以維城中可以補袞於與樂乎實教人之大本<lb/>
　　樂德教胄子賦<hi>以育材訓人之本爲韻依次用</hi>　<hi>唐</hi>鄭　方<lb/>
國有學家有塾播樂德之文采率胄子以化育始先激<lb/>
其清濁而後攻其節目鼔篋之士宣聲音以相和挾杖<lb/>
<pb n="KR4h0139_WYG_094-23a"/>
之時俾心志而思服語於效者執德不回道以樂者知<lb/>
陽必來盈耳之聲詎作理心之教有開實爼豆之聞矣<lb/>
寧鐘鼓而云哉動於外而暢於中使和其性進以德而<lb/>
舉以事各盡其材惟其斆學必有謨訓咸養以致和強<lb/>
學以待問觀德畢賢愚之貫序德同長幼之分豈不以<lb/>
樂之至也通乎神教之至也慎乎身惟彼樂之爲德是<lb/>
彰教之有倫不在匏竹設金石振乃貴於祇庸備孝友<lb/>
陳豈不念終始而典學美教化於成均遂乃與誦諷觀<lb/>
<pb n="KR4h0139_WYG_094-23b"/>
屈伸斯可以移風易俗不止於温故知新保和於心暢<lb/>
五聲而授之有道將遜其業崇四術而𢎞之在人厥類<lb/>
可知允懷在兹諒審樂以知政由切問而近思初感至<lb/>
音聽角聲而惻隱變矣終懷雅性聞羽奏而寛大似之<lb/>
且被之以簫管加之以訓辭升學而在於春候合射而<lb/>
戒於秋時然則不教以中和不能知樂不教以博依不<lb/>
能安詩是以學者爲王化之端樂者繫國風之本故曰<lb/>
觀大學之道然後剛知因而滿知損<lb/>
<pb n="KR4h0139_WYG_094-24a"/>
　　樂德教胄子賦<hi>以育材訓人之本爲韻依次用</hi>　<hi>唐</hi>劉積中<lb/>
惟天惠人惟王司牧必資立樂以化被聚賢而政肅樂<lb/>
垂六德允接於生靈人抱七情於是乎修睦故命樂官<lb/>
宣樂德之㫖教國子俾國人思服施行而萬邦作乂動<lb/>
蕩而羣生茂育原其詔司樂闢靈臺選國中之胄子集<lb/>
宇内之瓌材示中和於前俾行而不怠尊祇庸於次將<lb/>
守而不回實克孝而克友必無間而無猜緬賾謨猷明<lb/>
徵義訓樂同和而會極綱有條而不紊中爲忠告俾邪<lb/>
<pb n="KR4h0139_WYG_094-24b"/>
者奉忠格之心和乃適正制剛者守調適之分非有象<lb/>
以外感乃無聲而潛運祇敬不逾庸言是尊率威儀而<lb/>
允淑致言行之惟醇睦烝烝之孝誠全乎天性勗怡怡<lb/>
之友義原乎天倫設教之規爰立列樂之事方陳是將<lb/>
崇德教播成均議道自巳建中於人夫就學必時爲樂<lb/>
在兹春誦夏絃順陽而樂功猶懋無虐無傲率下而樂<lb/>
德増丕所以舜命伯伯讓䕫立之以四教道之以六詩<lb/>
然後學制敦浹國經允釐通至性於倫理垂善教於師<lb/>
<pb n="KR4h0139_WYG_094-25a"/>
資慕其人則遐不謂矣仰其教則學以知之方今政舉<lb/>
道光文修武偃播崇德爲宣風之始訓國子爲化人之<lb/>
本忝承教之在躬庶聲名之不逺<lb/>
　　樂德教胄子賦<hi>以育材訓人之本爲韻依次用</hi>　<hi>唐</hi>杜周士<lb/>
國家自誠而明講信修睦旣移風以設教每登賢而制<lb/>
禄由是命司樂之職掌彼成均教舞勺之童取諸鄉族<lb/>
常德咸事庸言可復納諸軌物則物有其容攝以威儀<lb/>
則儀無不淑日就月將不疾而速於以見中和之教克<lb/>
<pb n="KR4h0139_WYG_094-25b"/>
修杞梓之材可育觀鼓篋請益攝齊員來嚴師尊道至<lb/>
矣休哉捧函文之筵無思不厭聽撞鐘之問有說必該<lb/>
心不忘於翼翼視有主於梅梅審依仁即童䝉之求我<lb/>
語成器如杍人之理材且鼓舞鏗鏘徒聞於物格興道<lb/>
諷誦亦資於釋回豈如中以理心和而適分敬居簡而<lb/>
可久德有常而不紊孝實天經友爲義訓本其至也可<lb/>
以賾天地之情引而伸之可以暢雍熙之運則知敦和<lb/>
章德在聖與仁革䝉惑於初志致輝光於日新於以代<lb/>
<pb n="KR4h0139_WYG_094-26a"/>
天工則庶績時序於以施邦教則百姓皆淳斯可謂理<lb/>
以樂成俗師以賢得人於戲至教在兹無從匪彞合游<lb/>
洋以來學任道德而爲資孝友祇庸則無不順者自上<lb/>
下下可咸使由之夫然則樂之教也義微而婉以八音<lb/>
爲制以六德爲本旣履孝而資忠宜任重而道逺若然<lb/>
者安得不慎其終而思其反者也<lb/>
　　奉制試樂爲御賦<hi>以和樂行道之本爲韻</hi>　<hi>唐</hi>元　稹<lb/>
臣伏奉庚寅之詔曰天子以樂爲御其義則那臣以爲<lb/>
<pb n="KR4h0139_WYG_094-26b"/>
引重任者無御不可播盛德者非樂而何蟠乎地而極<lb/>
乎天周流旣超於馬力發乎邇而應乎逺馳聲亦倍於<lb/>
鑾和喻之爲至此實居多大道旣移則舞行象成於倒<lb/>
載小戎或駕則琴音決勝於騶歌故聖王取彼驩然方<lb/>
諸沃若制其節奏戒乎行作聽祈招之什冀絶跡於覆<lb/>
車賦盤遊之詞俾慮危於朽索是以南薰馳而虞德盛<lb/>
北里騁而殷道惡控海内當並騖於勛華執人柄豈爭<lb/>
功於良樂斯御也動無險阻發自和平周旋罔害歡愛<lb/>
<pb n="KR4h0139_WYG_094-27a"/>
則行止之而優游靈府推之而浹洽寰瀛非勞轅軛但<lb/>
布莖英陋乎足跡運以精誠爾或馳驅難期於無災無<lb/>
害我之歩驟乃在於大鳴小鳴故曰得禽而詭遇不如<lb/>
率獸以仁聲且跋渉者疲於山川條暢者格乎穹昊慕<lb/>
六律而百蠻麇至錫有功而諸侯軌道豈出户庭非專<lb/>
擊考乘四時之變哂六轡之徒施鼔八風而行知八駿<lb/>
之非室於是屏造父命后䕫或無聲而至矣或先進以<lb/>
導之豈獨周域中而利其銜䇿亦將肥天下而狹乎骨<lb/>
<pb n="KR4h0139_WYG_094-27b"/>
肌若此則宇寅蓋猶乎一馬牽制盡在於四維雖質文<lb/>
更變而公共操持莫不得之者昌失之者損俗化清而<lb/>
鞭朴廢和順積而車書混故臣稹前跪而言曰引重任<lb/>
者御爲之先播盛德者樂爲之本伏惟皇帝陛下推是<lb/>
心而居其奥臣徒欲貢所聞而安敢窺其閫<lb/>
　　宣尼宅聞金石絲竹之聲賦<hi>以聖徳千杞發於五音爲韻</hi>
　　　　　　　　　　　　　　　<hi>唐</hi>王　起<lb/>
魯恭王益宮於孔氏壞宅於闕里聞金石絲竹之聲有<lb/>
<pb n="KR4h0139_WYG_094-28a"/>
六律五音之美清泠始奏異洞庭之載張寂寞而來非<lb/>
鈞天之可視或管或磬以禋以祀徒在廟而見聽豈升<lb/>
堂而足擬當其攝齊而進拾級而前逺近猶惑鏗鏘始<lb/>
傳式感王心聘國無勞乎七十克諧聖域摳衣若化乎<lb/>
三千信不擊而不考實𤣥之而又𤣥惟金也振舂容而<lb/>
無闕惟竹也象吹噓而未歇愔愔擊石如荷蕢之初聞<lb/>
杳杳揮絲疑孺悲之來謁所以表正聲之感所以同古<lb/>
樂之發遐想乎返魯之年追思乎在齊之月迴環棟宇<lb/>
<pb n="KR4h0139_WYG_094-28b"/>
繚繞庭除惟恍惟忽皦如繹如心方啓乃樂可依於固<lb/>
將極天而蟠地豈徒舞獸而躍魚疾徐有則清濁不忒<lb/>
非審以知政非作以崇德藏書之壁時繹繹而難分夢<lb/>
奠之楹乍洋洋而未測響雜乎鴻鵠韻調乎宮羽絲管<lb/>
不形簨簴無覩固可掩歌鐘於二四配莖英於三五及<lb/>
夫鏗爾樂闋油然思深覩奥且驚夫盈耳廣居由是而<lb/>
革心豈不以感上聖之㫖聞至德之音哉皇家始崇儒<lb/>
禮莫先襃聖尊素王之號廣舊宅之敬儻逸韻之再聞<lb/>
<pb n="KR4h0139_WYG_094-29a"/>
播乎樂府之盛<lb/>
　　宣尼宅聞金石絲竹之聲賦<hi>以聖徳千祀發於五音爲韻</hi>
　　　　　　　　　　　　　　　<hi>唐</hi>許康佐<lb/>
喤喤樂聲瞻言闕里視之不見聽之盈耳宮牆如在可<lb/>
配於鏗鏘德音不忘曷間於年祀猗歟原至樂之作異<lb/>
凡音之起靜而疑深絶而復尋繹如迭奏嘒若同音豈<lb/>
幽通於𤣥造異中出於人心聆其節奏相夫擊拊發和<lb/>
鳴於閫域應流韻於墀廡旣嗟乎可得而聞又思乎其<lb/>
<pb n="KR4h0139_WYG_094-29b"/>
所不覩疑一唱之歎且至於三比衆音之和不容於互<lb/>
莫不動心而駭耳感今而懷古鏘若在懸哀如在絃筍<lb/>
簴無形異和戎之二四聲詩合雅同鼔篋於三千事寧<lb/>
同於想像理實閟於言筌爾其融洩克諧肅雍清越通<lb/>
明洞幽變化翕忽激數仞以徐來觸兩楹而靜發憑合<lb/>
莫以方奏流𤣥間而未闕故能動心導和嚮皆順正德<lb/>
有符於解愠教實倍於施令式彰乎不測之神以見乎<lb/>
多能之聖俾恭王之是驚聞斯行諸稽太師之所謂始<lb/>
<pb n="KR4h0139_WYG_094-30a"/>
作翕如且遺音於棟宇寧假手於𤣥虚於是辨清濁節<lb/>
疾徐知笙簧之迭和訝鐘鼓之相於其變無方其來不<lb/>
極靜好交至激揚未息簡子夢中之遇其志則流靈公<lb/>
濮上之音其聲多慝曷若舒嘽緩遵肆直俾夫音聲之<lb/>
道感通咸聽此而知德<lb/>
　　吳公子聽樂賦<hi>以四聲爲韻</hi>　　　　<hi>唐</hi>髙　郢<lb/>
延陵季子節髙神融博辨精通其識達其聽聰方辭吳<lb/>
而聘魯因請樂以觀風主人於是設嘉響進樂工陳金<lb/>
<pb n="KR4h0139_WYG_094-30b"/>
石絲竹於堂上舞干戚羽旄於庭中客乃凝情滌慮幽<lb/>
聽遐想翕如也見雅調之始作美矣哉歎至德之彌廣<lb/>
自周而下自鄶以上備聞變態之音默見興亡之象時<lb/>
則崇牙對望猛簴相向槌鐘擊鼓乍陵厲而清壯鳴磬<lb/>
戛絃又發越而寥亮八音宣六律暢馬弭髦而仰秣魚<lb/>
竦鱗而躍浪信可以察邦國政教之盛衰見造化陰陽<lb/>
之情狀及夫曲已終奏斯闋言之者莫隱觀之者咸恱<lb/>
足使䕫曠心沮牙期思絶是知大樂與天地同和大禮<lb/>
<pb n="KR4h0139_WYG_094-31a"/>
與天地同節乃爲理之樞柄化人之軌轍者也夫聽者<lb/>
納於耳而察於心伊事也傳於古而繼於今陽春白雪<lb/>
之歌其和寡流水髙山之曲其意深姑使清濁不亂鄭<lb/>
衛莫侵雖千載之後亦何謝乎前賢之知音<lb/>
　　吳公子聽樂觀風賦<hi>以自鄶已下無閒焉爲韻</hi>
　　　　　　　　　　　　　　　<hi>唐</hi>闕　名<lb/>
有東吳子博識洽聞欲觀風於上國期屬意於南薰審<lb/>
樂聲以殊志將理化之可分名籍籍以播物意飄飄以<lb/>
<pb n="KR4h0139_WYG_094-31b"/>
凌雲聿來洙泗當周之季禮樂之化巳虧文武之音亦<lb/>
墜嗟矇瞽之多逸歎君臣之不自閱鄒魯之儒書獨可<lb/>
稱其樂爾乃金石迭奏匏革互起主每齊於屈伸客克<lb/>
諧於音㫖𢎞慈愛於寛裕展肅敬於廉恥和風陶陶以<lb/>
感心繁音洋洋以盈耳剛不怒兮稽其度柔不懾兮得<lb/>
其理雖曲度而屢絶尚鏗鏘而未已政教則異襃貶無<lb/>
愆題深思於唐俗稱大風於齊篇察弼詩之不困知鄭<lb/>
祀之不延釋猶憾之南籥愍黍離之東遷是皆清明華<lb/>
<pb n="KR4h0139_WYG_094-32a"/>
鑒修短昭然雖謂千祀曽何聞焉幸遇休命沐兹至化<lb/>
太和覃於夷狄神功格於上下五英六莖之義咸池大<lb/>
章之徒與歴代而共樂匪古有而今無且夫樂著太始<lb/>
配天爲大實欲庶物之暢茂非獨五音之繁會故省樂<lb/>
之理明乎否泰方且樂於無聲又何假聞乎自鄶<lb/>
　　齊人歸女樂賦<hi>以題爲韻</hi>　　　　　<hi>唐</hi>闕　名<lb/>
昔齊人饋魯傾城者十八人瑰艷絶代綺羅嬌春洞横<lb/>
波於慢臉迴流風於嫋身蓋以仲尼定魯禮樂制齊君<lb/>
<pb n="KR4h0139_WYG_094-32b"/>
臣斬倡優於夾谷之㑹復土田於汶水之濱故遏雲與<lb/>
迴雪實内圖而外親將敗魯之政弱齊之鄰魯君臣果<lb/>
不端操迷不先覺聞進淫哇之聲皆忘聖人之學城南<lb/>
於是考雷鼔黕雲幄結齊魯之歡受鄭衛之樂咸煩音<lb/>
之惉懘成正聲之蹖駮夫子則不可救其失復其迷望<lb/>
龜山以命操觀鳳凰而銜悽痛王綱之蕩蕩順天命之<lb/>
栖栖魯侯若盛德是樹古道是稽抑麗靡而不納見聖<lb/>
性以思齊知季孫之僭惟仲尼是與足以受無疆之休<lb/>
<pb n="KR4h0139_WYG_094-33a"/>
足以振將墜之緒何敵國之敢抗良霸功之可佇悲夫<lb/>
任權臣之傾國納文馬與美女薦神祗之所歆誘耳目<lb/>
而不拒荒笑語之啞啞溺衣裳之楚楚由是齊日以長<lb/>
魯日以微見鄰國之侵地聞志士之沾衣雖代祀則逺<lb/>
而德音不違往者不可諫來者猶可追若監魯道之有<lb/>
蕩放鄭衞而不歸則可以得域中之大致天下之肥者<lb/>
矣<lb/>
　　樂在人和不在音賦<hi>以聖人沿民情以作樂為韻</hi>
<pb n="KR4h0139_WYG_094-33b"/>
　　　　　　　　　　　　　　　<hi>米</hi>朱長文<lb/>
盛德興樂至和本人不在八音之制盡由萬化之純旣<lb/>
備情文用寫歡心之極豈專聲律知非末節之因竊原<lb/>
樂與天同音由人起蓋喜怒哀樂旣休於外而噍嘽散<lb/>
厲遂形於此惟聖人圖化俗而有作慎感民之所以積<lb/>
中發外必資恱豫之深易俗移風非特鏗鏘之美於時<lb/>
神武外震烈文内宣躋八荒於壽域陶萬彚於神天於<lb/>
是制以雅頌播之管絃旣乘時而更制唯探本以相沿<lb/>
<pb n="KR4h0139_WYG_094-34a"/>
順氣正聲爲羣情之影響黄鍾大呂乃至理之蹄筌羽<lb/>
毛干戚兮是謂繁文管籥鐘鼓兮孰稱至樂惟羣元咸<lb/>
得其情性而雅奏密調於商角理出自然識歸先覺四<lb/>
時當而天地順旣效緝熙百姓樂而金石諧未論清濁<lb/>
且夫不僞者惟樂可畏者惟民聽暴君之作則蹙頞而<lb/>
多懼聞治道之奏則抃躍以歸仁非聲音之異道蓋憂<lb/>
樂以殊倫是以鼔清角於晉邦曽遭旱暵歌後庭於唐<lb/>
室誰復悲辛是以興替關時盛衰在政桑濮非能致亂<lb/>
<pb n="KR4h0139_WYG_094-34b"/>
也亂先起於淫僻英莖非能致治也治必逢於睿聖未<lb/>
有功盛而樂乃不作未有民困而音能協正荀公嘗定<lb/>
於斯律終貽晉室之憂鄭譯雖改於舊音曷救隋人之<lb/>
病噫莫備乎二帝之大樂莫隆於三代之仁聲庶尹允<lb/>
諧兮聽其擊拊嘉容夷懌兮感其和平小則草木之繁<lb/>
膴大則穹壤之充盈非皦繹之能及實歡欣之所成舜<lb/>
廟笙鏞鳳有來儀之應周庭簨簴民懷始附之情異哉<lb/>
樂出於和而還以審政之和音生於樂而復以道民之<lb/>
<pb n="KR4h0139_WYG_094-35a"/>
樂逮王道旣逺歎古風寢薄絳灌構害而孝文之議遂<lb/>
寢房杜未備而貞觀之時不作幸逢聖代之緝熙旣有<lb/>
名臣之咨度揆太府之尺以爲之度累上黨之黍以爲<lb/>
之籥推樂本之先立感輿情而咸若上方乘百年之極<lb/>
治而集六聖之睿謨臣請告成於蕭勺<lb/>
　　今樂猶古樂賦　　　　　　　<hi>宋</hi>范仲淹<lb/>
古之樂兮所以化人今之樂兮亦以和民在上下之咸<lb/>
樂豈今昔之殊倫何後何先俱可諧於雅頌一彼一此<lb/>
<pb n="KR4h0139_WYG_094-35b"/>
皆能感於神人原夫惟孟子之謨猷激齊王之思慮惠<lb/>
民之道將進述樂之言斯著以謂昔時搏拊實用洽於<lb/>
羣情此日鏗鏘亦足康於兆庶蓋在乎君臣交泰民物<lb/>
滋豐和氣旣充於天下德華遂振於域中寔萬邦之所<lb/>
共諒百世之所攸同聽此笙鏞曷異聞韶之美顧兹匏<lb/>
土宛存擊壤之風孰是孰非爰究爰度且何傷於異制<lb/>
但無求於獨樂移風易俗豈惟前聖之所能春誦夏絃<lb/>
寧止古人之有作若乃鈞和其用調審其音上以象一<lb/>
<pb n="KR4h0139_WYG_094-36a"/>
　人之德下以恱萬國之心旣順時而設教孰尊古而卑<lb/>
　今六律再推自契伶倫之管五聲未泯何慙虞舜之琴<lb/>
　其或政尚滋章民猶勞苦樂雖遵於前代化未暢於率<lb/>
　土曷若我咸臻仁壽共樂鐘鼓八音時序命䕫而不在<lb/>
　當年萬舞日新教胄而何須往古若然則不假求舊惟<lb/>
　聞導和其制也雖因時而少異其音也蓋理心而靡他<lb/>
　播兹治世之音無逺弗届較彼先王之樂相去幾何今<lb/>
　國家大樂方隆休聲遐被曽不惑於鄭衛自能和於天<lb/>
<pb n="KR4h0139_WYG_094-36b"/>
　地舉今古而酌中與英莖而豈異<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚卷九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_181-1a"/>
　欽定四庫全書<lb/>
御定厯代賦彚補遺巻十六<lb/>
　　花果<lb/>
　　　後瑞蓮賦　　　　　　　　　<hi>明</hi>申時行<lb/>
　有韡者華婉如清揚菡萏為簪芙蓉為裳出五沃之上<lb/>
　腴兮苞九疑之奇芳繄中通而外直兮洵篤實而輝光<lb/>
　德可比於君子兮又奚遜夫國香羌託種於靈沼兮載<lb/>
　移根於長樂挺翠蓋之團團兮冒朱華之灼灼枝承蕤<lb/>
<pb n="KR4h0139_WYG_181-1b"/>
　以婀娜兮何揚翹之磊落揉珠菂以成葩兮煥重英之<lb/>
　出萼森濯穎於芝房兮儼敷榮於菌閣朝晞髪於扶桑<lb/>
　兮若葵赤之常傾夕弄影於望舒兮象桂輪之載盈峩<lb/>
　星冠於絳闕兮散霞標於赤城鳳羽矯其翩翻兮蜃樓<lb/>
　起而崢嶸恣意態之横出兮紛可炳於丹青彼新宫之<lb/>
　嶻嶪兮固神靈之所宅薫風扇其淳和兮甘雨滋其薌<lb/>
　澤卿雲助其爛漫兮膏露増其的皪夫惟孕粹而種祥<lb/>
　兮肆焜煌而舄奕乃其含芳桂掖流曄椒塗承恩輝於黼<lb/>
<pb n="KR4h0139_WYG_181-2a"/>
幄兮分繡采於翟褕映畫堂之甲帳兮迎紫罽之金輿<lb/>
燦榮光於華渚兮鬱佳氣於蓬壺宫伯忻忻而告瑞慈<lb/>
顔穆穆其歡愉何司花之特巧殆坤元之出符天子乃<lb/>
考祥圖披靈契徵素蓮於王母遡石蕖於炎帝或一房<lb/>
而百子或一花而千歲兆多壽而多男允卜年而卜世<lb/>
於是羣臣效三呼之祝薦萬歲之觴陳𤓰瓞椒聊之什<lb/>
詠竹苞松茂之章曰文子與文孫兮俾熾而昌曰聖母<lb/>
及聖皇兮俾壽而康如重臺之積累共乾坤而久長臣<lb/>
<pb n="KR4h0139_WYG_181-2b"/>
拜手而作頌庸昭示於無疆頌曰瞻彼璇宫臨紫極兮<lb/>
仙籞神池滙靈澤兮煜煜竒葩産禁掖兮緑葉朱華苞<lb/>
翠菂兮重英疊萼何赩赩兮地符山川帝申錫兮百世<lb/>
本支兆蕃碩兮慈齡聖算齊箕翼兮小臣獻頌揚休德<lb/>
兮福祿萬年子孫千億兮<lb/>
　　黄蜀葵賦　　　　　　　　　<hi>唐</hi>韓　偓<lb/>
色配中央心傾太陽布葉近臨於玉砌移根逺自於銅<lb/>
梁萼綠華未遇楊羲冠簪駊騀杜蘭香喜逢張碩巾帔<lb/>
<pb n="KR4h0139_WYG_181-3a"/>
飄揚銀漢之星機欲曙金臺之漏箭初長動人妖豔馥<lb/>
鼻生香千里鵠雛濫得名於太液三秋菊蘂虚長價於<lb/>
柴桑向日微困迎風欲翔周昉神疲吮筆而深慚思拙<lb/>
江淹色沮擘牋而所恨才荒蝶翅堪憎蜂鬚可妒幾多<lb/>
之金粉遭竊一㸃之檀心被汚何須逼視漢夫人之鴛<lb/>
寢多羞不待含情晉天子之羊車自駐激電寒暄跳丸<lb/>
烏兔得不淹留深勞顧慕懊恨張京兆唯將桂葉添眉<lb/>
悵望齊東昏却把蓮花襯步騷人易老絶色多愁曷忍<lb/>
<pb n="KR4h0139_WYG_181-3b"/>
在綺窗側畔唯當居繡户前頭目斷猶駐魂消未收映<lb/>
葉而似擎歌扇偎欄而若墮妝樓感荀粲之殷勤誓無<lb/>
緘著怨謝鯤之强暴未近風流清旦鶯啼黄昏客散鶴<lb/>
頸兮長引猿腸兮屢斷攀條立處林烏應笑於後栖欹<lb/>
枕看時梁燕或聞於長歎已而已而唯有醉眠於叢畔<lb/>
　　菊賦　　　　　　　　　　　<hi>明</hi>俞允文<lb/>
伊兹菊之貞麗挺庶類而擅奇含内美之醇精敷藻蒨<lb/>
之清儀翠葉掩以䓲荿紫莖翕其褷䙰迎上春而解作<lb/>
<pb n="KR4h0139_WYG_181-4a"/>
凌九陽而振蕤越流芳於秋坂託纖根於幽崖揉五色<lb/>
而相宣鬱彪炳其陸離狎鳳子來毛姬繡分苔徑錦匝<lb/>
煙區影亂蔥河之燭光搖兔苑之芝足使華林掩縟琪<lb/>
樹韜姿晃雕霞之驚絶藹繁星以紛菲矧夫爽籟凝陰<lb/>
涼飇送燠日短晷以向南雁違寒而度北露冷呉宫之<lb/>
草波増漢皋之曲人有愁而必盡物無微而不肅天泬<lb/>
寥兮彌髙木蕭槭兮就剥彼晩榮於此時曽靡渝於兹<lb/>
菊匪負霜而淪操每叅露而逾馥值女几而蕃滋出甘<lb/>
<pb n="KR4h0139_WYG_181-4b"/>
津於濬谷纂嘉名於流記閲上藥於丹籙若夫英頴考<lb/>
槃仙徒邁俗或餐英以充虚或擷蕊以佩服或咀實以<lb/>
引年或傳葩以代祝或咽液以療疴或沈醪以媚獨故<lb/>
其為性也可以比德而延期其為芳也可以揚娥而表<lb/>
淑粤有南國大台中朝元輔覽鳳圖以修文總虎賁而<lb/>
勵武道無謝於佐殷日有臨於生甫玩𤣥月之改律又<lb/>
朱明之徂暑欣年志之樂康省勛庸之豐偉而乃闢華<lb/>
堂涉芳圃登上客召真侣烝蘭肴沃歡醑懿珍卉之能<lb/>
<pb n="KR4h0139_WYG_181-5a"/>
靈叶令人而煜煒莫不散賞以娯衷仰希曩哲之遺軌<lb/>
於是復有南園逸叟東海遐賔恭聆勝事緬想清塵慨<lb/>
服義之既闊慙酬德之無因遂命圖於縑縞聊稱歌而<lb/>
遣言歌曰金商戾兮被勁楚月華白兮蟋蟀入户清氣<lb/>
乗兮輕袿舉神恬愉兮美無度陽芳絢兮彌終古冝永<lb/>
御兮壽黄耉願申頌兮承靈祜<lb/>
　　菊花賦　　　　　　　　　　<hi>明</hi>張鳳翼<lb/>
南吕南音晩西方白帝深金風凄逺塞玉露湛髙林蘭<lb/>
<pb n="KR4h0139_WYG_181-5b"/>
既摧而黯淡葮亦敗而蕭森楓有丹而盡瘁藕無碧而<lb/>
不沈唯鬱鬱之朱嬴冒羣陰而特起對涼月以分華傲<lb/>
嚴霜而縱蕊抽麗質於陂塘挺幽姿於峛崺迺有黄英<lb/>
白萼紫莖青柯葳蕤馝馞雲布星羅或低枝而偃仰或<lb/>
振蔕而婆娑或含晶而色媚或似醉而顔酡於是越女<lb/>
燕姝宫妝乍理嬝娜臨叢薄言掇只伸素手兮纖纖落<lb/>
芬葩兮蕊蕊横翠鈿兮髙簪散芳馡兮未已若夫畫堂<lb/>
别墅讌樂嘉賓玳筵羅列綵檻開陳嗅寒香兮引滿恣<lb/>
<pb n="KR4h0139_WYG_181-6a"/>
懽賞兮陶真覽秋光兮<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>擅豈凡卉兮能倫故雲母貞<lb/>
矣墮於空大夫榮矣擬於竊海棠神仙也而讓其操芙<lb/>
蕖君子也而遜其節然則爾固燕山桂子之同盟庾嶺<lb/>
梅花之與列夫寧廣陵芍藥之堪儔興慶牡丹之可絜<lb/>
是以朱孺因而得道葛洪借以通𤣥靈均餐而寄憤元<lb/>
亮對而留連枕其花可以療目酌其釀可以消瘨維爾<lb/>
精之妙用儗衆彚其誰先於戲魏紫姚黄牽蜂引蝶爾<lb/>
獨離囂清秋曄曄蜀城之錦綸閣之薇人誇富貴爾獨<lb/>
<pb n="KR4h0139_WYG_181-6b"/>
忘機𤣥都之桃隋堤之柳人競繁穠爾獨自守迺知趨<lb/>
炎非志冷淡維馨素娥趂色青女宜形催無庸於羯鼓<lb/>
䕶不假於金鈴誓陽九而不易厯百戰以亭亭爾真物<lb/>
傑也哉蓋嘗論社殘亳柏方知麥秀之賢水老豐芑始<lb/>
見黍離之愛物理人情存亡向背人以爾耽隠士之遺<lb/>
吾喜爾抱忠臣之槩<lb/>
　　鞠賦<hi>有序</hi>　　　　　　　　　<hi>明</hi>徐　渭<lb/>
渭既賦牡丹滕子復申辭曰曩吾之庭牡丹春華菊英<lb/>
<pb n="KR4h0139_WYG_181-7a"/>
秋發吾子抽精於彼而絶響於此毋亦如吾所謂避其<lb/>
涼而趨其熱者乎渭曰有是哉子之善戲而狎也乃筆<lb/>
不停綴詞不及展遂賦曰<lb/>
誰乎誰乎芒芴曷常春至麗日秋臨抗霜彼亦何熱此<lb/>
亦何涼惟付與之是聽非知計之可詳履子廣庭覩兹<lb/>
烈芳繄名相之别數亦荄莖之異萌染不岀於五色維<lb/>
其變之莫量厯九秋而自如周數望而靡謝從顔色之<lb/>
中乾永附蔕而不舍於時白帝司辰冽冽辛辛木葉下<lb/>
<pb n="KR4h0139_WYG_181-7b"/>
而草萎霜露降而雁征乃自圃畦遷爾廣楹一則不足<lb/>
百尚有贏羣而不黨矜而不爭槩望若結伴而違俗單<lb/>
玩則各立而獨行乗金令而始拆秉土氣之正精雖雜<lb/>
采之並敷惟彼黄之盛榮諒盈庭而冒錦亦剖符而鋈<lb/>
金耀愈澤而不妖烈無吹而自馨方辭謝乎徑塗處規<lb/>
埴而託身非瓦礫以為嘉存大朴之希聲彼主人兮誰<lb/>
子懷髙廓兮心貞秉珪璋之潔白樹文學之干旌則有<lb/>
幽人處士墨卿逸史候節序之髙朗知寒燠之迅駛弭<lb/>
<pb n="KR4h0139_WYG_181-8a"/>
蓋於門肅隊而至或移觴而就筵賦篇章而未已爾則<lb/>
不以物驚不以物喜挺危朶而愈勁舒正色而不媚匪<lb/>
鉛華以事人多君子之枉戾豈無人而不芳亦胡庸以<lb/>
采佩當夫青陽發生桃李盛花名園如霰上國如霞嚶<lb/>
好鳥其載鳴將何物之不化胡爾類之自矜乃偃伏其<lb/>
萌芽迨寒氣之始肅日馳騖乎南陸雲慘澹而無光野<lb/>
何萌而不縮爾乃自耀其孤標眇賤同而貴獨謂所性<lb/>
之若斯兮或未必其盡然夜不可以為夙兮晨不可以<lb/>
<pb n="KR4h0139_WYG_181-8b"/>
為昏茍榮悴之有時奚爾類之能專將推之而不後抑<lb/>
挽之而不前彼蒼厚爾以遲莫又何辭乎末年紛後先<lb/>
亦何心兮避桃李之盛時抗素秋而挺茂兮終焉保其<lb/>
不衰至乃微霜襲宇驚飇振帷萼紺紫而不起葉比次<lb/>
而下垂闃閒宇兮無人怳星月之懸輝則有似乎貞女<lb/>
永絶乎夫君放臣懷國而酸悲尹子履霜於中野蘇武<lb/>
嚙雪於沙陲在顛沛而愈厲至九死其靡違外容色之<lb/>
彫傷實中心之永矢嗟主人之懷抱美材質之修嫮逾<lb/>
<pb n="KR4h0139_WYG_181-9a"/>
盛年而云邁稍凌夷乎末路茍蒼蒼之爾私兮又何病<lb/>
於遲莫日中昃而彌烈兮金粹精於融鑄直守貞而罔<lb/>
渝於兹英其何負余假托以抒忱兮信毋必而毋固<lb/>
　　聚八仙賦<hi>有序</hi>　　　　　　　<hi>明</hi>謝肇淛<lb/>
齋中有卉色若茉麗一簇八花環列内向土人謂之聚<lb/>
八仙云郎仁寳楊用修皆所稱未見者異而賦之<lb/>
靈芝罕根神瀵無源胡一莖之弱卉乃羣仙之聚焉爾<lb/>
其翠柎緑蕤勁柯柔荑綢繆荏苒蔥蒨離披挺繁英之<lb/>
<pb n="KR4h0139_WYG_181-9b"/>
莫莫晻重幄而萋萋露華天氣娥影華池雲生朱樹風<lb/>
颺璚枝恍三島之瑤闕洵上真之所棲若乃玉質冰膚<lb/>
雪衣鶴羽綽約聨翩招邀伴侣金格青童藐姑處女躡<lb/>
景步虚或三或五厭洞天以巢居辭淮南而木處於是<lb/>
竒香泛空道姿曜日俯灌靈根仰吸玉液乘風搖曳不<lb/>
啻太一之蓮並坐歡猥何異商山之橘稽諸往古諏之<lb/>
殊域信神農之所未嘗亦戎王之所靡植廣陵之瓊花<lb/>
遜其佳名甘泉之玉樹慙而寡色固宜稱場圃之殊珍<lb/>
<pb n="KR4h0139_WYG_181-10a"/>
敻亭亭而獨立<lb/>
　　桃賦　　　　　　　　　　　<hi>宋</hi>呉　淑<lb/>
果實多品惟桃可佳夭夭其色灼灼其華或成仙而益<lb/>
壽或制鬼而祛邪或美后妃之德或報瓊瑤之華驚蟄<lb/>
應氣而斯盛農人為候而無差陟雲臺而臨崖布綺遊<lb/>
武陵而夾岸舒霞妒媢常聞於武女愛惡潛移於子瑕<lb/>
至若綏山刻木神荼索葦犯上既戒於文矦雪賤復聞<lb/>
於夫子神女嘗食於二郎齊相亦殺乎三士崑崙以霜<lb/>
<pb n="KR4h0139_WYG_181-10b"/>
實稱奇磅磄以寒英表異旄榹異狀而同名侯白殊味<lb/>
而俱美别有綺葉金城之號紫文緗核之名雖云六果<lb/>
之下誠為五木之精髙丘餐膠而輕舉師門食葩而道<lb/>
成復有棓羿之事畏漢之情𤣥冬霜林之茂朱夏豆實<lb/>
之英至於漢皇方朔潛偷僵李傷嗟於見累土偶哀憐<lb/>
於載浮樊氏競術於靈變蔡誕託詐於仙遊亦有種列<lb/>
三名實盈十斛太清漬花而療疾抱朴服膠而絶穀或<lb/>
呪之而頮面或出之而剖腹豈若饗碧實於西遊標嘉<lb/>
<pb n="KR4h0139_WYG_181-11a"/>
名於仙籙<lb/>
　　櫻桃賦　　　　　　　　　　　梁宣帝<lb/>
惟櫻桃之為樹先百果而為榮既離離而春就乍苒苒<lb/>
而冬迎異羣龍之无首殊大器之晩成鳥纔食而便墮<lb/>
雨薄灑而皆零未覩紅顔之實空有薦廟之名等橘柚<lb/>
於簷户匹諸薦乎中庭異梧桐之棲鳳愧緑竹之恒貞<lb/>
豈復論其美惡且聳幹乎前櫺葉繁抽而掩日枝長弱<lb/>
而風生且得蔽乎羲赫實當暑之淒清<lb/>
<pb n="KR4h0139_WYG_181-11b"/>
　　枇杷賦　　　　　　　　　　<hi>明</hi>薛憲章<lb/>
皇有嘉植貽於富媪剛勁外挺堅貞内抱實玉顆兮彈<lb/>
丸葉金刀兮剛卯爾其舒華耀日擢頴凌霜褫素縞披<lb/>
黄裳剖雉膏截鵞肪薦彫俎侑玉觴摶瑞露咀瓊漿陋<lb/>
道傍之苦李失召南之甘棠故夫千百綴枝十五並蔕<lb/>
滎滎水蒼纍纍火齊獸有王孫兮朶頤而諦窺鳥有公<lb/>
子兮駭目而増逝酢失綠橙甘分丹茘皎齒咀兮犀欲<lb/>
動纖手剥兮蟬自蛻若夫淵材抱恨子京獨歎冰水晶<lb/>
<pb n="KR4h0139_WYG_181-12a"/>
熒兮溶煖蔗霜璀錯兮流寒珊瑚木難兮槎牙而麗網<lb/>
夜光明月兮鑿落而走盤既乃移根上林投種下土琅<lb/>
玕周廬翡翠當户列亞夫之棨㦸植寄奴之葆羽巴橘<lb/>
寧論卭蒟奚取沾雨露以濡沃凌霜雪而徑度若夫牡<lb/>
丹朝酣海棠夜睡卿雲旖旎以零亂緋霞紛紜而翦製<lb/>
倏忽殞穫須㬰淪替借兒女之戲玩發壯夫之深喟豈<lb/>
若游龍夭矯修蛇詰屈四時不彫凛貞松之操一朝而<lb/>
盡笑柔桑之菀匪光榮曷歇而德焉二三蓋深固難遷<lb/>
<pb n="KR4h0139_WYG_181-12b"/>
而志則專一樛枝婆娑聳幹兀律謝春紅之灼灼含晩<lb/>
翠之鬱鬱者歟<lb/>
　　茘支賦　　　　　　　　　　<hi>明</hi>林古度<lb/>
吾閩佳果有茘支焉厯代稱美百莫能先産既炎土生<lb/>
復炎天為樹嘉蔭為花細妍及其成實外赤中鮮纍纍<lb/>
若若紅香滿前其品果貴其質可憐衆彼名號後人强<lb/>
鐫雜沓瑣屑茘不必然茘之為物别有自全勿翦勿伐<lb/>
匪原匪田厥根厥本亦風亦烟不知唐室取媚㛹娟致<lb/>
<pb n="KR4h0139_WYG_181-13a"/>
勞驛騎反以為愆非茘之過由人所牽君子終諒不倚<lb/>
不偏既充甘食亦奉華筵一切種類畢莫能賢雖足珍<lb/>
兮未敢自專世所尚兮桃棗成仙爾表爾裏色味相兼<lb/>
粤酸蜀澀鼎足殊懸三都見侈萬古難捐漢王唐張兩<lb/>
賦爭傳予曷能贊億萬斯年<lb/>
　　茘支賦　　　　　　　　　　<hi>明</hi>蔣德璟<lb/>
若夫金㯶栗玉虎斑龍牙麝囊椰種黒葉綠紗蚶殻朱<lb/>
柹星毬雞肝霞墩松蕾金線冰團牛心鵲卵淨瓶蜜九<lb/>
<pb n="KR4h0139_WYG_181-13b"/>
夫固亞僕乎瀘粤然猶閩囿之下丹也往者忠惠之書<lb/>
譴於方氏橋二百而為讖竟淪淹於鐸里維鐸及奕誕<lb/>
降嘉蕤延夀是孳祥井是汍移紫度緋法藍心恥流觀<lb/>
夫伏熸秋回百茘垂瀸黛葆扈雲彤實射暹夜星晝燭<lb/>
圓蓋方陣譬若火烽其木不爐又若琅玕萬斛鳳丸離<lb/>
離芸風氣聞千步又若洛媛含辭未吐寒泉三尺渫浴<lb/>
天芳又若合德初出蘭湯廣上圎下皓肪中没又若冝<lb/>
主柔温無骨霧綃半劈醴津斯皬龍漿斯落又若吉雲<lb/>
<pb n="KR4h0139_WYG_181-14a"/>
露珠一勺昶膜醴英又若水晶<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核焦封又若丁香應<lb/>
啜灰滅又若甜雪留芬射越弛服墜裾又若茵墀流汁<lb/>
入渠故其冬青春榮之性絳襦玉膚之狀駁犖辬豔之<lb/>
妝蠲渴補髓之湩亮羣族之所伏嗟難得而覼况是以<lb/>
釵頭盛鬋雙髻奉襡玉娘鄣袂將軍<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>鐲服其實者挹<lb/>
膏潄瓤為茘羨偓昔扶茘之宫積草之池金明搖風十<lb/>
不一易若乃洛陽置於嶺南長安盡於巴蜀法部初哇<lb/>
明駝暗䎘撫酸苞而虚憐悵珠靨之已秃悝嬌環之解<lb/>
<pb n="KR4h0139_WYG_181-14b"/>
笑固以瑊玏為結緑忠惠之書<graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>二産汰閩江之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>馤<lb/>
未若兹種羃䍥乎三十二之外重曰震氣五滋狎獵的<lb/>
纚生代巧兮荅遝蚌胎誰其冠者繄延壽兮元鼎風堠<lb/>
宣和航瓦珍非質兮皇罕連賨願登上林比禹橘兮<lb/>
　　栗賦　　　　　　　　　　　<hi>陳</hi>陸　瓊<lb/>
四時逸盛百果元芳緑梅春馥紅桃夏香何羣品之浮<lb/>
脆惟此質之久長外刺同夫拱棘内潔甚於冰霜伏南<lb/>
安而來清列御宿而懸房薦羞則椇榛並列加籩則菱<lb/>
<pb n="KR4h0139_WYG_181-15a"/>
芡同行金盤兮麗色玉俎兮鮮光周人以之戰懼大官<lb/>
稱於柏梁<lb/>
　　橘賦　　　　　　　　　　　<hi>宋</hi>呉　淑<lb/>
伊盧橘之夏熟淪璿星之粹精茂彼江浦繁兹洞庭揚<lb/>
州之貢蜀郡之英既踰淮而為枳亦渡江而作橙忠臣<lb/>
之心既申於楚相純孝之感更見於王靈香皮赤實綠<lb/>
葉素榮交甫贈之而著美陸績懷之而顯名若夫雕飾<lb/>
是資芬芳足貴呉王納貢單于荷賜交趾既為置守南<lb/>
<pb n="KR4h0139_WYG_181-15b"/>
越亦云有稅闞澤抗表以除籍楊由占風於受饋庾亮<lb/>
之貢已稱於同柢僧辯所陳更驚於共蔕别有箕山曉<lb/>
色羅浮晩香用之給客舉以名堂江陵致富比之於千<lb/>
户莊周著論譬之於百王虞愿不取而道顯桓儼繫樹<lb/>
而名揚亦有裂牙酸酢撫手華飾晏子侍坐而不剖嚴<lb/>
遵當賜而靡食代苦桃而已誤夢黄衣而更失若夫違<lb/>
江洲之暖氣處𤣥朔之寒色彼南土之不遷諒難成於<lb/>
甘實斯固百越所厭飫而堯舜不常食也<lb/>
<pb n="KR4h0139_WYG_181-16a"/>
　　哀木奴賦　　　　　　　　　<hi>明</hi>呉　信<lb/>
嗟木奴之有生實后皇之佳裔世受命於南國萃山川<lb/>
之靈異族蕃昌而奕葉本深固而難徙緜厚蔭之不拔<lb/>
爛文章之有子歲貢膺所司之采擢登用得聖君之啓<lb/>
齒功侔舊勲之梅貴勝同年之李陪宴羣臣動寮采之<lb/>
憐食邑千户與封矦之擬其精色内白有屈子之頌稱<lb/>
剖膚為用在神農之㕮咀及其托迹洞庭攝生甪里甘<lb/>
和光而同塵能屈身而養士顧予生之無能素志拙於<lb/>
<pb n="KR4h0139_WYG_181-16b"/>
經紀慨藝業之弗腆實賴奴而生理蒼頭莫若便了難<lb/>
比日愛敬踰外賔時保養如内穉病則砭之以鍼渴則<lb/>
飲之以水積累年調護之勤為百歲悠長之倚胡彼蒼<lb/>
之不憗遺乃酷降兹之陰沴雲層埋於白日雪丈積於<lb/>
厚地風勢驕而凛冽土脈塞而扎厲俾奴寒不能禁凍<lb/>
不可避始僵體而裂膚漸垂頭而喪氣徒扶植之再三<lb/>
枉救治之百至禍横連於赤族澤竟斬於斯世種類無<lb/>
遺大小俱斃人觸目而斷腸家疚心而酸鼻饑曷仰食<lb/>
<pb n="KR4h0139_WYG_181-17a"/>
寒何從衣匪惟痛惻其無辜抑又渴思其風味乃歌楚<lb/>
些以招曰天道茫昧其難知兮世澤靡常信可疑兮春<lb/>
而祈寒候弗時兮生而肅殺令逆施兮弗義者亡理則<lb/>
宜兮奴德而義咎何罹兮吁嗟木奴情可悲兮<lb/>
　　木槿賦　　　　　　　　　　<hi>晉</hi>傅　咸<lb/>
覽中唐之奇樹禀沖粹之至精應青春而敷蘖逮朱夏<lb/>
而誕英布夭夭之纖枝發灼灼之殊榮紅葩紫蔕翠葉<lb/>
素莖含暉吐曜爛若列星朝陽照灼以舒暉逸藻采粲<lb/>
<pb n="KR4h0139_WYG_181-17b"/>
而光明罄天壤而莫儷何菱花之足營<lb/>
　　𤓰賦　　　　　　　　　　　<hi>晉</hi>張　載<lb/>
羊骹虎掌桂枝蜜筩或𤣥表丹裏呈素含紅豐膚外偉<lb/>
緑瓤内釀甘柤夏熟丹柰含芳朱李零於桂浦蒲萄潰<lb/>
於椒牀雖兹肴之孤起莫斯𤓰之允臧超椰子於南海<lb/>
越橘柚於衡陽若乃㯽榔椰實龍眼茘枝徒以希珍難<lb/>
致為奇論實比德孰大於斯<lb/>
　逸句<hi>附</hi>
<pb n="KR4h0139_WYG_181-18a"/>
　　朱實賦　　　　　　　　　　<hi>晉</hi>潘　岳<lb/>
煥若隋珠皎如列星<lb/>
　　木槿賦　　　　　　　　　　<hi>晉</hi>夏侯湛<lb/>
咨神樹之修異實積陽之純精蜿潛根以誕節據川壤<lb/>
以擢莖皎日升而朝華𤣥景逝而夕零逮明晨而繁沸<lb/>
若靜夜之衆星長莖攢起柔條列布濯靈柯於時雨滋<lb/>
逸采於豐露灼煌煌以煒煒獨崇朝而達暮於是茂樹<lb/>
蒼蒼纖枝翩翩潛光玉朗緑葉翠鮮<lb/>
<pb n="KR4h0139_WYG_181-18b"/>
　　木槿賦　　　　　　　　　　<hi>晉</hi>盧　諶<lb/>
覽庭隅之嘉木羨朝華之可玩俯浸潤於泉壤仰晞影<lb/>
於雲漢<lb/>
　　百合賦　　　　　　　　　　<hi>唐</hi>王　勔<lb/>
荷春光之餘煦托陽山之峻趾比蓂莢之能連引芝芳<lb/>
而自擬爾其布葉相從潛根必重示不孤於日用欣有<lb/>
叶於時雍嗤五葉之非偶陋三花之未濃亦藐兮不可<lb/>
長辰兮不可逢恐鶗鴂吟兮衆芳晩幸左右之先容<lb/>
<pb n="KR4h0139_WYG_181-19a"/>
　鳥獸<lb/>
　　振鷺賦　　　　　　　　　　<hi>唐</hi>李德裕<lb/>
有羣飛之振鷺顧儔匹而弄音始遵渚而亂下若濤起<lb/>
於清潯俄矯翼以歸來疑霰集於平林散雪彩於江烟<lb/>
皎霜容於寒日映楓葉而暫見入蘆花而還失<lb/>
　　舞鶴賦　　　　　　　　　　<hi>明</hi>姚　綬<lb/>
鶴傞傞而解舞匪委翅於凡禽俯坎水而引吭仰雲霄<lb/>
以馳心宜翩翻而躡武肯啁啾以諧音詫山香於𤣥覽<lb/>
<pb n="KR4h0139_WYG_181-19b"/>
狎霓裳以幽尋雜干羽其無貳超羣鷺為既多𤣥裳逼<lb/>
乎墨卿縞衣亂夫鉛華世乏人以抗衡時有娥而曷姱<lb/>
徐招搖於倒景遄奮迅於朝霞宛轉而凌峰牽連而繞<lb/>
池抑為媒以求類故乗軒而久羈羌昂藏於舉動昧今<lb/>
昨之崇卑幸無塵以沾汚嗟有羣而仳離於是壽擬千<lb/>
禩變皆七年性度豫地胎靈孕天髙足棲渚渥頂臨泉<lb/>
神乘火精夢越蓬山既而歸立華表不闖城郭人民已<lb/>
非感嘅荒落冀翺翔於太虚窺朕兆於冲漠色泥水而<lb/>
<pb n="KR4h0139_WYG_181-20a"/>
生㸃氣秋金而畏灼憶孤嶼之梅卉睇巢居之草閣喜<lb/>
鴻鶱之忽下惋鸞停之未躍掩冉低徊激烈頽摧瞻之<lb/>
若歇少焉若飛向人僮僮戀主依依平蔡功成浴沂詠<lb/>
歸行行踽踽朝朝暮暮名號登仙光華載路青黄滅采<lb/>
洪纖逸步退將駿奔進留餘趣赤壁顧笑青田忘形俾<lb/>
無後言式借先聲方來倏去既縱復横斷終希續疎且<lb/>
致密紛紜之間冺兹文質周折其旋弗遺纖悉將尋途<lb/>
而奚慕欲舍此而焉之勢凌競而憩息情歙歘以矜持<lb/>
<pb n="KR4h0139_WYG_181-20b"/>
爰致垂世之古賦亦或起宇之遐思於是時也走生仲<lb/>
達巾幗䝉恥受規老耼殆辱知止養六月而復升鳴三<lb/>
年而終擬信其然而然乎展命爾而爾耳孰騎謁於帝<lb/>
鄉記脩詞於仙里<lb/>
　　籠鶴賦<hi>有序</hi>　　　　　　　　<hi>明</hi>程　誥<lb/>
永寧介戎瀘之間蓋古藺州也其地險隘民夷雜居俗<lb/>
陋肆悍嘉靖中泭溪子久稽斯土衛廨舍旁有孤鶴被<lb/>
縶於籠者見人輒伸頸長鳴若將欲翀舉者予心悲焉<lb/>
<pb n="KR4h0139_WYG_181-21a"/>
竊感夫子居夷之義作籠鶴賦以自廣云<lb/>
余竊悲夫胎化之偉禽兮挺明迥之令姿稟陽剛之健<lb/>
質兮被霜雪之羽儀戴崇華之凝丹兮挾襳褷之縁緇<lb/>
年七九而形變兮時十二而聲依性爽朗而内潔兮才<lb/>
逸贍以自資故其含精獨立跡與道并洪髀修趾毛豐<lb/>
肉輕行依芳嶼飛薄太清後塵擅其舞警露揚其音雖<lb/>
托名於禽鳥抱超曠之異心等遐齡於龜鹿恥為羣於<lb/>
家禽嗟命數之窮阨每拊膺而弗禁掩雲羅之一目俯<lb/>
<pb n="KR4h0139_WYG_181-21b"/>
籠檻以迨今且其委身順物逺害任智馴養閒暇棲跱<lb/>
簡易動無惰容靜無怠意何兹禽之野性能安然之逮<lb/>
繫爾乃境遺寥闃日蹙喧卑長鳴如訴喪侣疇依思茂<lb/>
林之蓊薈罹寒暑之載移子離鄉以逆旅臣去國而居<lb/>
夷彼明賢之坎壈亦寄詠於式微矧羽族之宗長容永<lb/>
久而拘縻望海天之恢廓悵九皋之願違枉軒車之每<lb/>
載匪予心之攸宜豈神容之可珍荷君子之明德雖垂<lb/>
盼於區區孰若曩時之自適顧昂然之介標與雞鶩而<lb/>
<pb n="KR4h0139_WYG_181-22a"/>
競食感在陰之鳴和哀母子之離隔念赤霄之脩阻奚<lb/>
寵辱之足驚嘆羈孤以失所茍黙黙以喪生循庭除以<lb/>
頓距睇天步而寄聲羨嵩緱之喬嶽徒嚮慕而效誠類<lb/>
池魚之圉圉想海逝而游行若迺金氣已肅海燕告歸<lb/>
風蕭蕭以淒緊月澄廓而流輝引圎吭以清唳鼓垂翅<lb/>
而安施幽士見之而感泣羇人聞之而増悲審生生之<lb/>
理足媿稻粱之秋肥恨識微之不先致負累於今日忖<lb/>
蹁躚之薄軀無懷寳而外飾何天壤之懸絶情惝怳而<lb/>
<pb n="KR4h0139_WYG_181-22b"/>
屢失窺池籞以散矚怨影獨而神遼結曠懷於絶徼冀<lb/>
一舉而風飄儻隆恩於垂被啓鎖鑰而見超逮四翎之<lb/>
罔鎩矯雲際而遊遨序文鵷而接翅媲㝠鴻之莫招謝<lb/>
時人而迺去適𤣥圃以逍遙<lb/>
　　放部鶴賦　　　　　　　　　<hi>明</hi>沈朝煥<lb/>
繄萬品之陶蒸矯惟鶴其髙標易循占於和陰詩矢諫<lb/>
於鳴皋踐嵩嶽以散幽孕青田而𤣥唳為君子之化身<lb/>
作仙人之騏驥頂銜丹其孤承翼霍雪而雙墜窮野馬<lb/>
<pb n="KR4h0139_WYG_181-23a"/>
以廣運干羊角而上至爾乃介性少疑厲響昂步舉惟<lb/>
前軒趾不後顧中瀏睨於罻罿望靨合於掩簿隨俗宛<lb/>
轉爰立府亭照影月白引吭煙青睹僚序而扇起聞朝<lb/>
鐸而應聲立必倚廡出不踰楹指規翔而自<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>舞影節<lb/>
而未停或其階樹僑棲門卒仰給安無一枝食必數粒<lb/>
拾腥餘而委薦頫汚瀆而引吸觸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鼯而若驚與雞鶩<lb/>
而同適雖假榮於致養徒違漠於見羈離崑閬之浮曠<lb/>
習塵壒之喧卑樊中之神不王而人間之跡非宜於是<lb/>
<pb n="KR4h0139_WYG_181-23b"/>
韜精火德結氣金商塌羽儀而噍殺叫清露而彷徨既<lb/>
躑躅於龍躍復偃蹇於鳳蹌曳彫尾而自憐延脩頸而<lb/>
訴臆儻乞哀於主人願放逐而未得寧驂王孫而嵩舉<lb/>
兮豈慕髙衞芾而朱軒抑偶處子於遼沙兮焉能舞呉<lb/>
市而炫煜於衆觀指洪姱於煙際委鮮潔於雲端守公<lb/>
庭而乍紲終遐舉而孤翰願賔鵬而侣鵰每嗤鴛而搤<lb/>
鵩誇羞鳥而奮距度繁姿而游躅工吐納於𤣥皋守千<lb/>
齡而未化抱清迥於蓬壺又何羨乎㦸戺之間華屋之<lb/>
<pb n="KR4h0139_WYG_181-24a"/>
下<lb/>
　　放鶬賦<hi>有序</hi>　　　　　　　　<hi>明</hi>王廷相<lb/>
鶬鶴類也海人以械致之鎩其羽而貨於市予求而畜<lb/>
之毛翮更生放之中野一旦秋風灑天翩然而翔童子<lb/>
報曰鶬逝矣乃作放鶬賦其辭曰<lb/>
嗟大化之絪緼兮氣平施而普生何爾性之閒逺兮超<lb/>
羣物而搆精衣𤣥縿以貞朴兮頂丹砂而炳文擅羽族<lb/>
之清麗兮豈鶖鶦之可羣排泬㵳以孤髙兮匪塵界之<lb/>
<pb n="KR4h0139_WYG_181-24b"/>
所制凌倒景於無極兮偕羽人而謁帝彼守靜其德之<lb/>
介兮恒逺害而知幾中無欲而類仁兮曰沆瀣而是希<lb/>
比夫山澤之逸癯兮祈鳳鳥以為臣陋鷃雀之搶榆兮<lb/>
競髙下於荆榛固偉志於超軼兮天命邈其難辯偶防<lb/>
檢之不周兮遂拘攣而罹患衆矜巧而加鳬兮孰懷舊<lb/>
而悲鵑免割烹於珍食兮幸眇軀之猶全分委命於泥<lb/>
塗兮抱煩寃而自傷將偃蹇以待盡兮魂趯趯之如狂<lb/>
彼哲人之中口兮遭青蠅之逺斥望帝閽而不見兮衷<lb/>
<pb n="KR4h0139_WYG_181-25a"/>
信美而孰測雖小大之殊分兮均逆悰而幽辱古有悲<lb/>
於陸沈兮執靈蔡而焉卜何君子之好德兮乃私心而<lb/>
憐之挹斗水以澤鮒兮捨金錢而贖龜藉清泠以照影<lb/>
兮拂景風而載嘘新翼修而日華兮時翾翩而思舒䝉<lb/>
釋汝於中野兮聞同聲而引領激風飇以迅縱兮厯九<lb/>
萬於俄頃黄鶴遘而延佇兮弔曩迷之不淑故雌尤夫<lb/>
㷀獨兮衆雛悦其來復世淫泆而好戕兮鵬勸來者之<lb/>
不可誤爰居就陳詞兮願無忘夫窘步向趦趄以歔欷<lb/>
<pb n="KR4h0139_WYG_181-25b"/>
兮孰與脱羈而自如寧餐若木之華兮何復渉志於江<lb/>
魚排蒼梧為南巢兮掠崑崙為西户朝矯翰於桑丘兮<lb/>
夕啄瑤英於𤣥圃俯瀛波之浩淼兮依鄧林而税駕申<lb/>
志意而返素兮幸樊籠之永謝羣靈翼以為侶兮蘄禍<lb/>
殆之靡及茍脱夫斯人之嫉妒兮又何悵乎逺集昔奮<lb/>
飛之無由兮敢逆望乎今路兹扶搖以天遊兮彼弋人<lb/>
之奚慕驥病棄而思秣兮雀傷丸而委沙匪仁人之提<lb/>
攜兮焉正命而流華亂曰將怡生為道真兮將淟涊以<lb/>
<pb n="KR4h0139_WYG_181-26a"/>
求同將栖縻以求世兮將逍遙而御風彼至人之形休<lb/>
兮恒寂昧以為宗動不括曰至神兮靜而勝曰大通一<lb/>
趣向之乖刺兮倏悔吝其相䝉偕彼鶬之獲逝兮庶優<lb/>
哉以永終<lb/>
　　感雙雁賦<hi>有序</hi>　　　　　　　<hi>明</hi>石　珤<lb/>
已未歲或餽予雙雁育於庭中問其從來曰弋人獲之<lb/>
也雖復窮蹙雅有髙志蕭然獨立若賢士君子罹困侮<lb/>
遭播越而耿介絶俗固將終身也予既悲之而惜其未<lb/>
<pb n="KR4h0139_WYG_181-26b"/>
能即去迺作感雙雁賦<lb/>
何日月之徂邁兮草若木其易黄慨雙雁之翩翩兮去<lb/>
霜雪而南征彼弋人之慕之兮乘冥飛之未颺吾徒違<lb/>
其日逺兮中道失而悲鳴昔南發於衡湘兮北又逾乎<lb/>
翰海既隨陽以定居兮又銜蘆以伺殆行有伍而進有<lb/>
律兮豈智周之不逮乃為罻羅之所收兮命或懸於葅<lb/>
醢噫嘻悲哉物莫不有時兮時不可再來一失其幾兮<lb/>
何人不哀方得意而逺適兮恒一舉而千里傳海上之<lb/>
<pb n="KR4h0139_WYG_181-27a"/>
遺書兮厯烏孫之故壘明妃去而張弦兮文姬歸而按<lb/>
拍感中夜之哀吟兮寫萬里之明月豈不居危而思安<lb/>
兮悲羽翮之既傷相眄顧於中庭兮獨徙倚而徬徨棲<lb/>
不於茭蒲兮失風雲以為翔忽流影之感予兮聲激烈<lb/>
而慘惶孤臣失志而惝恍兮貞女聞之而淚零維國逺<lb/>
而交疏兮茍衷誠其未明昔仲宣之去都兮踰荆江以<lb/>
淹滯陵失援而喪身兮亦胡為乎國士梏南冠之鍾儀<lb/>
兮縶越吟之莊舄相賢哲之不免兮固流離其焉悔吾<lb/>
<pb n="KR4h0139_WYG_181-27b"/>
獨怪夫童子之無知兮恒蹴踏而呼之貿貿焉其欲來<lb/>
兮顧雞鳬而去之念天秩其能序兮内行純其有别富<lb/>
與貴其莫淫兮豈威武之可懾余獨好此髙志兮薦芳<lb/>
泉而具粒相徜徉以容與兮知謝也之可食羌欲舉而<lb/>
低迴兮臨干磐而欲放羽被鎩而未齊兮愛莫能其助<lb/>
長鶴既鳴於九皋兮白鷴翩其逺歸有鸚鵡之能言兮<lb/>
亦振迅而西飛惟昔先生之觀化兮順物性而明人倫<lb/>
不使山者居澤兮不使水者居中原誠物情之各適兮<lb/>
<pb n="KR4h0139_WYG_181-28a"/>
亦何必豢虎豹而羈麒麟古道逺而不可見兮吾與汝<lb/>
其焉徃罹憂患之孔多兮世紛穢而鞅掌無沗爾所生<lb/>
兮吾茍得其養指歲晏以為期兮雖困鬱其奚喪亂曰<lb/>
吁嗟雁兮其德一兮其進有列不輕配兮是宜用之為<lb/>
儀大夫執兮雖則困窮心如結兮彼人而禽胡可說兮<lb/>
　　錦雞賦　　　　　　　　　　<hi>明</hi>李日華<lb/>
何珍羽之絢煜負冠距而文章既雲杼之妙組亦雪屋<lb/>
之奇翔載離邃谷來薦華堂擷珠穟以晨粒戛玉柯而<lb/>
<pb n="KR4h0139_WYG_181-28b"/>
春颺匪家禽之果厭伊靈産之特異縟采閒心瓌姿逺<lb/>
意時鳴時止恥詼宋公之談不矜不伐黙消紀生之氣<lb/>
爾其脩尾縷金豐臆吐綬苔印眠趺花藏轉脰偎玉案<lb/>
而窺縹囊信藻林之清侑<lb/>
　　鷂雀賦<hi>有序</hi>　　　　　　　　<hi>明</hi>謝肇淛<lb/>
余自呉興徙治博州暇中讀子建鷂雀賦悲其意而戲<lb/>
效之博州治鄄鄄故子建采邑云<lb/>
翩翩黄雀來自海南文采未備氄翅㲯毿跳擲蓬艾飲<lb/>
<pb n="KR4h0139_WYG_181-29a"/>
啄不貪卒與鷂遇便欲相甘雀言雀微毛稀骨小竊念<lb/>
大造暫寄林沼陋體腥臊不堪一飽君如見搏徒汚牙<lb/>
爪鷂得雀言昂頭瞪視何物麽䯢直不解事度江無食<lb/>
困頓幾死蛇鼠藏蟄思齧乾胏爾當吾前寧復舍爾雀<lb/>
得鷂言憂愁局蹐自恨卑微不生六翮仰天呼謈毛如<lb/>
蝟磔君無取我恐防繳弋鷂得雀言意殊不移距如倒<lb/>
㦸觜如交鈹而不服死焉用言為矯首喚鶻助吾取之<lb/>
雀得鷂言大啼恐怖時無鳳皇誰堪告訴不見𤣥豹南<lb/>
<pb n="KR4h0139_WYG_181-29b"/>
山隠霧入林不深自遭殘蠧鷂乃擘翅紛拏決鬬雀急<lb/>
自投毛鎩皮皺大喚不止聲若嬰幼行人聞之莫不徃<lb/>
救鷂乃髙飛雀亦東徙梁父之陽漳河之涘搆葦卑棲<lb/>
呼妻喚子幸逃膏俎茍活忍恥痛念驚魂前哭後笑羣<lb/>
鳥聞之皆來相弔皇天降鑒日月迴照自今以徃勿復<lb/>
遇鷂<lb/>
　　絛鷹賦　　　　　　　　　　<hi>明</hi>田藝蘅<lb/>
若夫散質瑤星縚形綵架斂羽翼而多傷望雲霄而長<lb/>
<pb n="KR4h0139_WYG_181-30a"/>
謝惟神俊之英禽奚飲啄於人下方其鍾山乍出火德<lb/>
初颺既學習於朱夏復祭鳥於金方眸電掣而睥睨翅<lb/>
風勁而翺翔喙如屈鐵爪似鈎鋩截鳶鷲於層漢攫狐<lb/>
兔於崇岡毛血灑而矯恣飛走震而潛藏豈燕雀之能<lb/>
伍又何有於鷫鷞及其誤入虞羅重膺鞲索勵此悲鳴<lb/>
戢兹猛翮辭鵰鶚於青雲狎鸚鵡於繡閣弔孤影而自<lb/>
憐束雄心而誰惜嘶朗月於清秋盼白日於碧落平楚<lb/>
斷思叢林絶跡逝隼牽魂啼鵑奪魄怨鴟蹲於寒繩恥<lb/>
<pb n="KR4h0139_WYG_181-30b"/>
猿立於虚格雖依人而鶴馴時懷侣而雀躍至如爰命<lb/>
司冦頒爽鳩之名惟師尚父著鷹揚之聲搏鵬聞賞於<lb/>
楚澤逐獸著美於廣成使韓盧而却步豈齊鶻之敢爭<lb/>
縱斯伏役羈則徒生媿肌豐而神損空晝調而夜擎徒<lb/>
娯細玩孰察深情郊原逺别絲柱久縈若能解絛而振<lb/>
羽當齊鴻鵠於雲程<lb/>
　　忠烏賦<hi>有序</hi>　　　　　　　　<hi>元</hi>楊維禎<lb/>
錯號智囊而不能保其軀何也錯之智豈不知口語多<lb/>
<pb n="KR4h0139_WYG_181-31a"/>
怨耶錯患諸侯王彊大不可制即賈誼之憂於帝者故<lb/>
請削地以尊天子安宗廟所謂萬世利也是也七國反<lb/>
以誅錯為名帝乂信讒於袁盎故錯斬東市世不悲其<lb/>
智而哀其忠良史如太史公猶以變古亂常取亡其軀<lb/>
病錯也烏乎錯志不白矣故予為錯賦忠烏烏名鬼雀<lb/>
以其鳴告凶咎也異乎飛駁之烏專媚人以喜兆而驕<lb/>
人於覆亡者予以錯比烏而盎為駁耳其辭曰<lb/>
瞻髙堂之巍巍兮官執法之大夫柏蒼蒼其正色兮惟<lb/>
<pb n="KR4h0139_WYG_181-31b"/>
烏鳥乎是居嗟爾烏乎孰辨雌與雄豈直反哺兮亦曰<lb/>
告凶哺名爾孝兮凶稱是忠胡主人之弗詧兮昧休咎<lb/>
之明徵反傷以作忠兮嫉忠以為病彎射日之勁弓兮<lb/>
殪吾靈曰鬼烏杜忠告之利噣來搖尾乎畢逋豈不知<lb/>
口語之招尤兮寧弋死而不悔也抑哺母以將雛兮寕<lb/>
鬼烏之鬼餒也彼飛駁之附人兮異吾性之峭貞紛屬<lb/>
耳其楂楂兮不啻朝陽之鳳鳴烏既忠斃兮駁亦以佞<lb/>
屠嗟烈士之殉忠兮固異乎怵迫之小夫<lb/>
<pb n="KR4h0139_WYG_181-32a"/>
　　後相思鳥賦<hi>有序</hi>　　　　　　<hi>明</hi>葉憲祖<lb/>
鳥名相思以其從一而必歸也兒子華滋試之果然已<lb/>
並縱之遂飄然長逝矣余聞之更快沈曰倪吏部慫惥<lb/>
入賦中作後賦<lb/>
澤雉畜乎樊中訖未神王矧兹情種曷勝摧喪去復回<lb/>
兮亦既勞止居者望兮亦既號止捨彼寥廓來就羈囚<lb/>
覩兹微鳥恩誼何稠是非忍人胡寧汝留維我小子類<lb/>
有心者抉彼樊籠並為縱舍縱囚若唐宗之庭開網若<lb/>
<pb n="KR4h0139_WYG_181-32b"/>
商王之野任所如於廣莫之鄉恣和鳴於叢薄之下悲<lb/>
哉人生既嶮以巇每當盛年寡合多離閨人凝愁乎關<lb/>
塞征夫絶念乎扊扅覓徐郎之照兮入侯門而忸怩裁<lb/>
蘇氏之錦兮悵逺道之逶迤厯間關而偶遇蓋不可乎<lb/>
庶幾此千古之長恨鍾情者攬筆而歔欷孰與斯鳥之<lb/>
得所接翼而聨飛余不得重招斯鳥而告之將介鳩氏<lb/>
以致詞爾其就閒而避患審處而察機偕爾族類娯爾<lb/>
唱隨無復為人所得而徒寄爾之相思哉<lb/>
<pb n="KR4h0139_WYG_181-33a"/>
　　百雀賦　　　　　　　　　　<hi>明</hi>程　㳙<lb/>
感瑤光之篤散降崑崙之崇丘集堂宇之寧止適藩籬<lb/>
之隠幽擢翲翲之素質鼓翼翼之殊尤奮緇黄之翅勁<lb/>
挺參差之尾脩至夫三五聨飜百十成羣俯啄黄壤仰<lb/>
棲茂林翔則依風止則連雲雖薄肌而淺色雅兆戩而<lb/>
占芬作鳳凰之儔匹曽鶯燕之紛紜審錫爵之為祥習<lb/>
銜環之令聞及至朱明竣令東南長風六月一息鯤化<lb/>
無窮大火西景商飇彌空宅身逝者胥蛤以終何變幻<lb/>
<pb n="KR4h0139_WYG_181-33b"/>
之無極信條支之號隆習西羌之侈獻標大家之文雄<lb/>
爾乃功滿凌煙壤翦林桐大夫滋掖列侯就封受上寵<lb/>
於邯鄲登三事於𢎞農加子墨為客卿主圖書奎壁之<lb/>
東<lb/>
　　翰音賦　　　　　　　　　　<hi>明</hi>舒　芬<lb/>
一雛之微仁體以宬一卵之尸地濁天清維若雞者積<lb/>
陽所營古亦有言火德之精匪神變化如龍之靈匪兆<lb/>
文明如鳳之禎爰備五德亶拔衆生凡物以色名也雞<lb/>
<pb n="KR4h0139_WYG_181-34a"/>
則葳蕤䙰褷黝皇犂騂龐乎匪若鴉之烏鷺之白鵁之<lb/>
青翡之翠可以一色而名凡物累於形也雞則羽以種<lb/>
異趾以増歲窅乎無若龜之毛兔之角蛇之足蟹之腸<lb/>
而不可以累乎其形凡物多為風氣之所攖也雞則小<lb/>
僆大鶤雌伏雄鳴究於鬼方等於帝京裕乎匪若雁之<lb/>
南燕之北鴝鵒之濟杜鵑之洛非其地之風氣而不敢<lb/>
攖凡物多惟天時之迎也雞則晨焉斯職而不知風雨<lb/>
之晦㝠跪焉自食而不知霜雪之嚴凝順乎匪若鶯之<lb/>
<pb n="KR4h0139_WYG_181-34b"/>
於春蟬之於秋反舌之於夏鶡鴠之於冬固惟天時之<lb/>
是迎斯羲文列之於象卦而甘石著之於星經若夫列<lb/>
職禮官呼旦釐成清韻逺響咸叶韶韺穿揚乎闕陛飛<lb/>
越乎宫屛警吾君之安寢勞同夜之忡怔抑蒼蠅之營<lb/>
營豈飛蟲之薨薨載聽三號漏盡鐘鳴盼庭燎之有光<lb/>
聞鸞和之鏗鍧肆九重之洞開顧百工之既盈端冕旒<lb/>
以肅視垂黈纊以紞紘於咨臺諫允俞公卿别忠邪治<lb/>
農兵修洪範典家刑去澆偽敦太平兹豈賢妃之所能<lb/>
<pb n="KR4h0139_WYG_181-35a"/>
警戒實由一郛旦氣之虚明則雞之功於是可銘也若<lb/>
夫士人君子牖瓮樞繩窮年卒歲敝榻孤檠氣少帥而<lb/>
鬱紆思有時而懵騰曲肱假寐警枕無能一有聞於咿<lb/>
喔乃束衣而載興孳孳一念惟善是誠於是窒情竇啓<lb/>
靈扃性以定慮以澄私邪滌萬理瑩道心著天真呈無<lb/>
斁以保戰戰兢兢牛羊不至於梏亡鴻鵠絶意於繳繒<lb/>
兹夜氣之無疵類聖教之可升駸駸乎大舜之徒慥慥<lb/>
乎軻書示之法程則雞之功於是為可稱也厥若野曠<lb/>
<pb n="KR4h0139_WYG_181-35b"/>
荒悲旅次寂寞敗壁頹垣霜垂露零逺人昧乎夜奔孤客<lb/>
怯乎宵征更籌長短而難定世路險阻而難行擥袪徬<lb/>
徨彳亍<graphic n="KR2001" url="https://raw.githubusercontent.com/kanripo/KR-Gaiji/master/images/KR2001.png" mimeType="image/png"/>盯忽喈喈之有聞定搖搖之心旌束裝并炊<lb/>
覓儔拉朋星披林麓霧冒郊坰説岐路之東西計功日<lb/>
之甲庚燐悠悠而弗懼犬狺狺而弗警既舉足而十里<lb/>
於大明之方昇顧後則苦於追逐爭先則畏乎伶仃則<lb/>
雞之功於是為可稱又或仁人孝子眷眷親庭上莞下<lb/>
簟恃怙已寧念白髮之種種猶風焰之殘燈知來日之<lb/>
<pb n="KR4h0139_WYG_181-36a"/>
幾何敢頃刻之忘情中夜無寐目眷心怦審安節於内<lb/>
䜿語喁喁而譻<graphic n="KR1585" url="https://raw.githubusercontent.com/kanripo/KR-Gaiji/master/images/KR1585.png" mimeType="image/png"/>欣齁鼾而若甜乃側身而屏營俄膠<lb/>
膠而到耳覺老夢之初醒於是盥潄櫛縰端鞞冠纓左<lb/>
右佩用容臭心并擬適所而搴帷習下氣而怡聲問衣<lb/>
衾之燠寒恐志意之罔承或疾痛之與痒疴敬搔抑而<lb/>
得重輕茍父母乎未順若負罪而憕□兹晨省之常禮<lb/>
雖古今之相仍獨文王乎能舉疑衆人之庸亦有未曽<lb/>
則雞之功於是為可徵嗚呼繄一物之眇眇幹人心之<lb/>
<pb n="KR4h0139_WYG_181-36b"/>
惺惺固匪與乎提撕巧有類乎弼丞冝知已者寘之於<lb/>
圖畫人固不得祗以充庖之一牲<lb/>
　　逐雞賦<hi>有序</hi>　　　　　　　　<hi>明</hi>陳一麟<lb/>
壬辰孟冬良月既晦余時托跡東皋濫人西席庭多牧<lb/>
雞沓擾咿嚦客笑謂余曰是區區者呼之則來拂而弗<lb/>
去盡瀹而烹之將不可勝誅宜加竄逐薄罰以懲可乎<lb/>
且古有賦蒼蠅賦螢火微物以足見志君其因物而賦<lb/>
焉余方情慘况寂乃和墨抒繭聊寫我懷語不成聲敢<lb/>
<pb n="KR4h0139_WYG_181-37a"/>
云擲地蕪而可哂當使覆瓿漫溺管而抽之詞曰<lb/>
粤有地居平疇依阜為宅可鑿可耕為太平之樂國以<lb/>
遨以遊類幽人之泉石林間叢際牧繁畜益粒米滯遺<lb/>
搏啄狼籍維厥羣雞有如食客吾嗟爾雞其生甚微於<lb/>
塒於桀惟人是依而穀而殈將誰與歸毛羽雖豐滿而<lb/>
髙不可飛文章雖成色而儀不足威然而精分日昴靈<lb/>
司晨明應㢲風而合節感兊陽而有形鏤金銜赦山玉<lb/>
唱聲冠文距武敢鬬敵而勇生食仁守信德咸備乎佳<lb/>
<pb n="KR4h0139_WYG_181-37b"/>
名爾乃王孫公子蹋踘博六則鬬之以誇里俗亦有卿<lb/>
士大夫金距介躅則角之而召釁毒更有英才博士華<lb/>
文杼縠則檄之而祗取謫辱復有賈家小兒繡襦供牧<lb/>
顧盼指揮其若神君王喜之而寵渥又有紀渻一翁視<lb/>
候養育虚憍盛氣之潛消三年視之而若木若乃萬户<lb/>
千門絳幘籌送閶闔齊開醒古今之醉夢村店茅簷夜<lb/>
月嘹空四境相聞詡霸國之聚衆是以棲樹五百祝名<lb/>
皆應仙公樂此而不欲上昇閒窻一席𤣥談殊勝書生<lb/>
<pb n="KR4h0139_WYG_181-38a"/>
資彼而獲為論譍舌含香逺碑勒文𢎞至於詩歌盈朝<lb/>
之警易戒翰音之登禮重郊禘之彛書嚴牝索之憎漢<lb/>
武碧雞之祀秦穆寳雞之興魯雄斷尾越昴伏精玉質<lb/>
石藏鳴徹五更昭諌題句破壁雙翃非僅學乎王政奚<lb/>
遍麗其洪稱矧值國事之多故當起舞於中夜之聞聲<lb/>
誰堪丈夫之髒骯遂戢翼而雲霄之弗凌悲哉雞兮睨<lb/>
汝可懠既勿鴻之冥冥又匪鳳之翽翽使野鶴而立其<lb/>
羣爾骨無其昂昂俾鵗雉而同若飛爾羽無其泄泄徒<lb/>
<pb n="KR4h0139_WYG_181-38b"/>
與鶩而爭食未若鳬之汎㵝奈何呼則咮咮音則喔喔<lb/>
顧母哺雛招朋引族隨碩鼠之食苖效黄鳥之啄粟或<lb/>
乘彼垝垣或升兹矮屋或汚我庭階或相我蔞蓛或越<lb/>
俎而盜庖或循屨而繞蹜見此羣羣増吾顣顣吾甫歎<lb/>
揚子寂寥之居詠蘇氏搖落之曲爾唧唧吾前嚷嚷為<lb/>
慉不能破吾涕而為笑反若益吾嗔而取讟喟世變而<lb/>
風頽雖日為善其不福奰貪夫與僉人即肆慆淫而遒<lb/>
祿興汝物之罔比等無道而亦穀吾欲丈人以殺之案<lb/>
<pb n="KR4h0139_WYG_181-39a"/>
共磔鼠之獄今暫逭莊叟之烹焉謹例奸邪之逐<lb/>
　　鴟鳥賦<hi>有序</hi>　　　　　　　　<hi>明</hi>周　用<lb/>
癸亥之春假館於城隍齋宫有鴟入於公館之屋梁予<lb/>
有感茅鴟兩足狐之文遂為之賦<lb/>
天地清寧兮陽舒陰肅物類化成兮晝動夜伏感鴟鳥<lb/>
之何為乃肖形於羽族太陽舒赫兮乃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>朦其睢眸太<lb/>
陰收歛兮乃恣饕其口腹丘山之不知兮尚何責其識<lb/>
人䖟蚤之為珍兮尚何責其攫肉人既不識兮又何怪<lb/>
<pb n="KR4h0139_WYG_181-39b"/>
其赫鵷雛肉既嘗攫兮又何怪其竊粱穀何不逺友兮<lb/>
山之魅魑乃兀處兮人之臺屋何不自處兮林之訓狐<lb/>
乃徑當兮人之蹊陸形側側而睢盱翼躚躚而翻覆目<lb/>
渺渺而毰毸足彳亍而跼縮聲吚呢而哀嘶氣黙黙而<lb/>
蹙促心隠隠而貪婪貌瞿瞿而怩惡爭朽鼠而飽甘得<lb/>
溷蛆而詡畜燕雀兮為之紛紜烏鳶兮為之馳逐召梁<lb/>
鴦而告之兮則言不足辱網羅召甘蠅而告之兮則言<lb/>
不足汚鏑鏃公輸觀兮無庸羽儀易牙胥兮無取溪谷<lb/>
<pb n="KR4h0139_WYG_181-40a"/>
適從何來據於此宿叩黔雷之化機兮何必如此化生<lb/>
惟硩蔟之興司兮何不令其胎殰胡為乎産此羽毛胡<lb/>
為乎出此面目茍斯物之不除豈善類之能畜請詞兮<lb/>
鞠彼鴟願臆對兮如子服二儀運貞萬物䝉福形自形兮<lb/>
色自色生自生兮育自育正自正兮邪自邪惡自惡兮<lb/>
淑自淑毛有麟兮又有虎狼鱗有龍兮又有蛇蝮芝蘭<lb/>
秀兮鉤吻成陰桂梓郁兮樗櫟連屬龜厯千歲兮黿鼉<lb/>
或生鳳翔千仞兮鴟鴞起搐騐萬物之皆然何一鴟之<lb/>
<pb n="KR4h0139_WYG_181-40b"/>
責督雖不能去此心之貪亦不至如鴆毒茍我鴟之見<lb/>
誅宜族類之皆剭請體兩儀以立心收羣生於一掬乃<lb/>
收詞而謝子鴟吾於爾兮有何不足茍萬物兮各得其<lb/>
宜吾之心兮亦有何獨<lb/>
　　百獅賦　　　　　　　　　　<hi>明</hi>劉　珝<lb/>
繄大造之無私兮普生成於動植惟皇仁之遐播兮運<lb/>
一視於萬國國際金天名稱西域窮荒汗漫巖谷深密<lb/>
四無人烟杳絶禽跡羌神獸之育乎其間挺然為毛羣<lb/>
<pb n="KR4h0139_WYG_181-41a"/>
之特麟翼其姿虎背其質鈎爪鉅牙銅顱鐵額柔毳茸<lb/>
如勁毫錐立蹙額兮方頤修尾兮闊臆發聲兮雷振瞋<lb/>
目兮電赫登萬仭兮坦途越千里兮咫尺猛氣揚兮層<lb/>
漢失其髙雄心騁兮九牛失其力方其朝出哺也摶□<lb/>
㺎以横飱及其夕歸寐也藉林麓以為席古有取其䈥<lb/>
以為絃兮鼓之則衆絃絶得其尾以為麈兮揮之則蚊<lb/>
蠓息名將假其容以制敵髙士貌其像以奠宅譁人諳<lb/>
其性以達物情伶官制其樂以諧金石顧尋常隻影之<lb/>
<pb n="KR4h0139_WYG_181-41b"/>
難尋今乃覩成數之滿百或偃仰於長松之陰或容與<lb/>
於平沙之磧或蹲或眠或奔或食或後而騰或前而抑<lb/>
或捲舌以奮髯或俯耳以屏息或口口之相銜或隊隊<lb/>
之相襲隆隆其形蒼蒼其色各生其生各適其適偉哉<lb/>
獅之為獸蓋金精降靈非有他物之所能匹昔黄帝得<lb/>
於南海漢順時貢自疎勒唐貞觀間來於康居宋宗慤<lb/>
克夫林邑皆厯代之所珍而於我朝永樂宣德中屢同<lb/>
方物以充庭實休風布於九垓神威震乎蠻貊匪來一<lb/>
<pb n="KR4h0139_WYG_181-42a"/>
　國之梯航實聚萬方之玉帛四時調千祥集五穀登蒸<lb/>
　民粒文德脩干戈戢人無逺而弗歸物無猛而弗格爰<lb/>
　兹西方難制之獸首馴階墀而匍匐重瞳載瞻百辟忻<lb/>
　懌賜豢上苑暴心從革旅四靈以為朋任百獸之辟易<lb/>
　乃聖世之奇觀兮孰謂一時之幸獲肆圖畫其傑異兮<lb/>
　恐其久而真失麟有詠兮同傳獒有訓兮是式豈徒資<lb/>
　以展玩兮固將以昭我祖宗懷逺服强之盛德<lb/>
　<lb/>
<pb n="KR4h0139_WYG_181-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚補遺卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_045-1a"/>
　欽定四庫全書<lb/>
御定歴代賦彚巻四十二<lb/>
　　治道<lb/>
　　　舜歌南風賦<hi>以能感和樂生殖羣物為韻</hi>　　<hi>唐</hi>楊　迺<lb/>
　巍巍舜徳於今人稱居北極而惟大歌南風以敷𢎞歌<lb/>
　之伊何制絲桐而合奏風之至矣信長育而有徴茲可<lb/>
　謂無為而自理天縱而多能美夫誠發深𠂻物能應感<lb/>
　憫沃瘠之勞逸均隂陽之舒慘是用作則於世利之孔<lb/>
<pb n="KR4h0139_WYG_045-1b"/>
　多風詠凱兮美萬物之蕃衍樂操琴也佳五聲以同和<lb/>
　復而不厭逺而匪他方將煦嫗之為意豈徒娛樂於斯<lb/>
　歌觀其發宫應徵揚清激濁自南習習同詩人喻彼棘<lb/>
　心入夜泠泠異貧士叩其牛角則知聖人審音以知政<lb/>
　化俗而作樂者有矣夫懿其出乎幽谷應以繁聲若雲<lb/>
　龍之潛召同律吕之相生萬籟動八音清匪鳴條而扇<lb/>
　物方靡草而作程是以人荷時康功歸帝力四氣以之<lb/>
　而不撓百糓從之而蕃殖莭有度守有則始從邇而及<lb/>
<pb n="KR4h0139_WYG_045-2a"/>
逺終自南而徂北爾乃匪徐匪夷乍遏乍聞颯颯輕音<lb/>
疑少女之初至泠泠餘韻謂别鶴之求羣亦為父母之<lb/>
㒺極何必聲變而成文是以徳冠百王致成萬物正南<lb/>
面而恭已懋功千載不咈<lb/>
　　舜琴歌南風賦　　　　　　　<hi>宋</hi>舒　亶<lb/>
帝意雖逺琴音可通欲發揚於孝道遂歌詠於南風寓<lb/>
意五絃寫生成之至徳託言萬物荷長養之元功粤其<lb/>
耕稼陶漁至為君聰明睿智積諸已日深致孝之念躬<lb/>
<pb n="KR4h0139_WYG_045-2b"/>
盡事親之理以謂鞠養之徳欲言之不足生育之愛欲<lb/>
報之何以緣情指物孰形孝子之思流詠在琴且載南<lb/>
風之㫖時其比屋熙乂巖廊靚深包我萬慮寫於一琴<lb/>
協天地以同趣按絲桐而播音作以敘情適在無為之<lb/>
日薫兮入奏永言至孝之心葢曰風之於物也有化養<lb/>
之恩覃親之於已也有劬勞之徳博眷物理之明甚假<lb/>
琴聲而逺託一彈而歡意以寫再鼓而羣心咸若按絃<lb/>
而奏聲參韶樂之淳寓象而言義並凱風之作懿夫琴<lb/>
<pb n="KR4h0139_WYG_045-3a"/>
求以意而不求乎形器帝樂在孝而非樂於絃歌感民<lb/>
之義豈並於北里思親之志固深於蓼莪藏韻於心非<lb/>
止解一時之愠寄聲於政又將陶萬國之和自是正音<lb/>
暢而化洽幽遐協氣流而時消惉懘閨門聴之則翕爾<lb/>
和順朝廷聞之則歡然感厲風被乃俗功歸於帝又得<lb/>
䕫工之奏同樂於民不煩鄒律之吹阜財於世茲葢淵<lb/>
黙玩意優㳺面南歌孝風之逺暨託琴理以中含惜乎<lb/>
道與世汨樂非徳參操變而亡徒起後人之歎音調而<lb/>
<pb n="KR4h0139_WYG_045-3b"/>
理空聞前史之談夫豈知音者導樂理之淳淳達孝思<lb/>
之進進内將報徳之㒺極外以格民之大順然則歌琴<lb/>
之意至矣哉莫如虞舜<lb/>
　　舜有羶行賦<hi>以天下歸之如蟻慕肉為韻</hi>　　<hi>唐</hi>謝　觀<lb/>
肉不愛蟻蟻自來依舜不求人人自來歸爾則以羶生<lb/>
嚮慕我則以思深惻微祁祁子來竟歡懐於徳飽侁侁<lb/>
類聚各霑濡以家肥是知取喻於彼欲明於此播薰風<lb/>
於酷烈比黎庶於螻蟻温恭允塞諒不阻於幽微𤣥徳<lb/>
<pb n="KR4h0139_WYG_045-4a"/>
升聞固無間於遐邇是故四海紛㑹千門競追共仰來<lb/>
蘓之日誠非逐臭之時以孔甘為味以潤下為脂率從<lb/>
其㫖爰度乃私應其欲而徇矣思所利而噉之各竭血<lb/>
誠汝則如饑如渴無勞肉視吾乃龍章鳳姿再求而羶<lb/>
不在身三嗅而羶不在服在乎安長幼資亭毒行葉揚<lb/>
芳言蘭芬馥以膏腴及萬姓萬姓熙熙以沛澤滂四門<lb/>
四門穆穆咸遂其性各安其族並飲其風順雨調豈止<lb/>
於觴酒豆肉若乃望之如日戴之如天不銷不歇沛然<lb/>
<pb n="KR4h0139_WYG_045-4b"/>
靄然如此乃聞羶者焉如或失之於上迷之於下四罪<lb/>
之徒三苗之野如此乃聞羶之者喻既斯大義豈憑虚<lb/>
以心求芬芳者得以鼻求芬芳者疎自發徳馨之惠寜<lb/>
同乳臭之餘服媚嫓之而孰可芬香擬之而豈如由是<lb/>
蒸黎子來蠻夷蟻附八方咸戴其照育九土共臻其道<lb/>
路惠然若歸徃也如慕煥重瞳而日月清朗齊七政而<lb/>
恩威布濩至矣哉巍巍堂堂可謂承天有裕<lb/>
　　禹拜昌言賦<hi>以聖人之心聞善必拜為韻</hi>　　<hi>唐</hi>闕　名<lb/>
<pb n="KR4h0139_WYG_045-5a"/>
大禹君臨勤求意深茍一言之入耳必載拜以明心葢<lb/>
以勵華夷形古今所以㫖酒盈前莫縱彈絲之響美詞<lb/>
將貢俄聞撼玉之音豈不以詢彼芻蕘防乎驕逸既可<lb/>
大而可乆亦無固而無必所以嘉謀乍聴當嶪業以折<lb/>
腰直語纔聆復乾乾而屈膝葢以廣乎所見求其所聞<lb/>
欲使善惡之源自别賢愚之路斯分况乎傳舜之規受<lb/>
堯之命得不固社稷根本察風俗利病是以臣不能諫<lb/>
君兮非曰忠君不能納諫兮非曰聖執至理以垂教採<lb/>
<pb n="KR4h0139_WYG_045-5b"/>
昌言而化人茍有言可佐王道正人倫陶也不得不進<lb/>
禹也不得不遵所以聞妙略以開容拖冕旒而拂地覽<lb/>
宏謨而致敬低珩珮以鏘身懼溝洫之未通憂禮樂以<lb/>
將壊以正直為龜鏡以忠讜為規戒是以藴昌言兮不<lb/>
可不陳聞昌言兮不得不拜遂使共守丕業上光帝基<lb/>
若魚水相逢之日同雲龍㑹合之時符郊畤以陳儀固<lb/>
難比矣望竹宫而設禮曷可方之我皇紹九聖之雄圖<lb/>
舉百王之令典急於求士樂於聞善所以獻昌言之忠<lb/>
<pb n="KR4h0139_WYG_045-6a"/>
臣必待之台鉉<lb/>
　　下車泣罪人賦<hi>以萬方之過在予一人為韻</hi>　<hi>唐</hi>闕　名<lb/>
人惟有罪罪實在予將恤刑於荷校遂責已而駐車顧<lb/>
法令之未平滋彰甚矣儼冕旒而興念涕泣漣如始也<lb/>
備羽衛而行因巡狩而出遇茲拘繫將伏斧鑕王乃止<lb/>
翠華駐清蹕恐法吏之苛暴嗟刑網之峻宻稽鳳輦而<lb/>
惻隠再三愍褫帶而幽囚非一於是降玉輅下朱輪議<lb/>
獄緩死拖黻垂紳出轅箱而欷歔交睫顧桎梏而汍瀾<lb/>
<pb n="KR4h0139_WYG_045-6b"/>
滿巾雖囹圄之中自罹有國之典恐網羅之内時陷無<lb/>
辜之人於戲法議難逃過亦有在致狴牢未空之事乃<lb/>
教化不明之罪初猶掩抑見天顔之慘悽漸覺滂沱濕<lb/>
衮衣之文彩承顔熠熠滿眼浪浪情將同於肆眚義有<lb/>
軼於納隍是以顧盼悲泣徘徊感傷希聖㫖於方輿之<lb/>
間必先一物推睿情於圜扉之下以及四方故得法制<lb/>
備脩獄訟無怨由𠂻而感於黎庶自已而朂於億萬涕<lb/>
洟猶在宥物之義已彰縲紲未收率土之人知勸行道<lb/>
<pb n="KR4h0139_WYG_045-7a"/>
而道斯逺矣愛人而人亦懐之何天網之自入使皇情<lb/>
以興悲葢假其人為邦家之本因其事為慈恵之資不<lb/>
然何一降車而開二十世之業一灑淚而成四百年之<lb/>
基然後刑法永清威懐逺播是知夏后之得天下也能<lb/>
恤人而引過<lb/>
　　高宗夢得説賦<hi>以恭黙思道帝賚良弼為韻</hi>　<hi>唐</hi>李　觀<lb/>
殷之哲王惟政是恤夜分而寢夣獲良弼雖神悸而若<lb/>
驚冀形求而勿失爰徵營匠刻乎獨見之真乃俾庶僚<lb/>
<pb n="KR4h0139_WYG_045-7b"/>
訪其唯似之質當厥夣也神馳無方未訖永夕如躋彼<lb/>
蒼怳其神兮以浮偃其體兮若亡形接乃夣斯人甚良<lb/>
側身徘徊於已之傍將舉趾以趨附又伸眉而抑揚言<lb/>
霏霏而無瑕目矎矎而有光觀其儀可用為列辟之式<lb/>
察其志不獨稱百夫之防升降咸若周旋允臧寂乎昭<lb/>
昭既寢不㤀斯后克明承天之賚謂濟川之器而投足<lb/>
不濡履大覺之端而遊夢無閡其中蕩蕩其表曖曖雖<lb/>
助用理於一人實候清平於千載於是武丁夣於宫而<lb/>
<pb n="KR4h0139_WYG_045-8a"/>
上與天通傅説築於外而中合神契持緡向老諒殊渭<lb/>
水之涯負畚將疲久困傅巖之際説匪丁而空山長往<lb/>
丁匪説而大位斯替如魚水之相因保君臣之雙麗惟<lb/>
説也策名歸主惟丁也受命於帝帝何言哉邈以𤣥造<lb/>
隂推吉士以佐有道説之居兮山之幽雲峩峩兮水浩<lb/>
浩彼人兮何斯歘中心兮夣之如渴兮在茲如饑兮在<lb/>
茲想遺眷以索隠撫空懐而歎思思之未得端扆沈黙<lb/>
其夣也則誠其寤也則惑其收之於野而寄之以國有<lb/>
<pb n="KR4h0139_WYG_045-8b"/>
唐時雍上明下恭君與之同日臣與之比蹤事不惟舊<lb/>
今之斯從斐而成章有媿雕龍<lb/>
　　文王葬枯骨賦<hi>以徳及枯骨天下歸心為韻</hi>　<hi>唐</hi>白行簡<lb/>
骨雖無知葬以表徳展厚禮於九原示深仁於萬國惠<lb/>
加於鬼則逰岱之魂有依義感於人故歸周之心不忒<lb/>
原夫靈臺肇建壁池是穿宛彼枯骨委茲窮泉既靡覩<lb/>
其銘誌曽莫知夫歲年西伯乃色變䀌爾涕流泫然爰<lb/>
命從者將收瘞焉俾夫惻隠之心因形骸而下至於地<lb/>
<pb n="KR4h0139_WYG_045-9a"/>
升聞之徳隨精魄而上動乎天徒觀其年代超忽英靈<lb/>
淪沒土變豐肌苔封朽骨於是惠沾生死澤及榮枯遣<lb/>
奠有加於蘋藻備物無闕於芻塗幽壤始開見佳城於<lb/>
白日靈丘是啓旋卜宅於青烏既而遷彼古埏葬之中<lb/>
野推誠於重泉之内昭徳於普天之下念此窮塵之骨<lb/>
尚或墐之欲使行路之人不得見也且夫聖人哀死君<lb/>
子表微用之於國而上下欣戴書之於史而載籍光輝<lb/>
諸侯感而思服百姓從而知歸以之理人而人自化以<lb/>
<pb n="KR4h0139_WYG_045-9b"/>
之奉天而天不違故能掩骼教行送終義立澤靡不浸<lb/>
仁無不及恩加師旅而同徳數千慶延子孫而卜代三<lb/>
十且封比干之墓惟徳是欽護信陵之塚其仁未深曷<lb/>
若我㒺辨名氏莫知古今招亾散之魂復於棺槨收無<lb/>
主之骨斂以衣衾葢所以感鬼神而動天地豈止夫三<lb/>
分天下而二者歸心<lb/>
　　神女不過灌壇賦<hi>以飄風疾雨慮傷仁政為韻</hi>　<hi>唐</hi>王　棨<lb/>
有女維神徘徊恨新既入文王之夢方明尚父之仁君<lb/>
<pb n="KR4h0139_WYG_045-10a"/>
莅灌壇自其來而有感妾臨西海將欲過以無因豈非<lb/>
受命上天禀靈下土茍當鑒徳之職誠是福謙之主然<lb/>
而出則駕疾風鞭暴雨雖娉婷淑態所行皆正直之心<lb/>
而倐閃隂徒在處有晦㝠之苦今則望彼仁境居惟太<lb/>
公於國而棟梁斯喻於民而父母攸同謐爾封疆無破<lb/>
塊之時雨恬然草木絶鳴條之曉風安得暗恃威靈長<lb/>
驅徒御不惟流麥以斯恐抑亦偃禾而是慮舊祠已别<lb/>
固難返駕於今辰直道須遵豈可取途於他處是使淚<lb/>
<pb n="KR4h0139_WYG_045-10b"/>
臉紅失愁蛾翠銷駐霞車而色斂停寳盖以香飄潛羨<lb/>
羿妻明月先逾於清夜却慙巫女輕雲已度於晴朝誰<lb/>
見其迴惑蕙心踟蹰蘭質感教化之均適患奔驅之迅疾<lb/>
花顔慘淡非嫌勝母之時玉趾遲留異惡朝歌之日王乃<lb/>
愍彼彷徨詢其感傷既非失佩於江上亦非遺簪於路旁<lb/>
入夢之姿經三日以方過非熊之道歴千秋而更彰則知<lb/>
執徳感幽者繫乎真操心讋物者由乎正茍在神而猶懼<lb/>
豈於人而不敬若夫蝗越境而虎渡河未可與斯而論政<lb/>
<pb n="KR4h0139_WYG_045-11a"/>
　　周公成文武之徳賦<hi>以公旦成此文武之徳為韻</hi>
　　　　　　　　　　　　　　　<hi>宋</hi>陳　襄<lb/>
天開周道臣有姬公滅管蔡流言之亂成文武盛徳之<lb/>
風攝政宣謀纂徽柔之懿鑠勤王致理集保定之元功<lb/>
足以紹重光於有後揚休命於無窮者也當其待旦輸<lb/>
忠攝儀建極謂文考之興也方啟於周祚武王之立也<lb/>
肇平於商國念遺業之至重非沖人之可測我乃兼彼<lb/>
三王之事成此二后之徳踐阼而治卓興純被之謨陪<lb/>
<pb n="KR4h0139_WYG_045-11b"/>
扆以朝庶廣丕承之則才美中著勲勞外施能勤教之<lb/>
行也遂竭節以成之業業為師纘居岐之茂烈拳拳作<lb/>
相隆在鎬之丕基葢夫國得士而乃昌后非賢而㒺理<lb/>
惟文也順帝則而撫方夏是武也遏亂略而為天子懿<lb/>
王業以昭若賴我功而成此股肱周室啟明明在上之<lb/>
猷左右成王紹諤諤以昌之美用能蕃衛周室疑丞大<lb/>
君恢好仁之景範集偃武之清芬將以垂緜緜之瓞昭<lb/>
郁郁之文白屋禮賢緝多士濟寜之化東山祇役固一<lb/>
<pb n="KR4h0139_WYG_045-12a"/>
戎大定之勲茍非績著勤勞心專夾輔上以追奉乎西<lb/>
伯下以欽承於姬武成休徳於二代固重基於下土則<lb/>
何以父作子述七百年永著徽猷發粟散財三十世茂<lb/>
隆丕矩葢以憂勞幹國忠利推誠逺啓中興之道光揚<lb/>
未墜之名臯陶為舜帝之謨功宜一貫管仲霸齊桓之<lb/>
業道匪相成此則昭致純熙削平暴亂本枝百世兮寳<lb/>
系丕圖子孫千億兮英猷克煥噫奚知聖徳之成焉由<lb/>
茲公旦<lb/>
<pb n="KR4h0139_WYG_045-12b"/>
　　周以宗强賦　　　　　　　　<hi>宋</hi>沈　初<lb/>
古之建國制莫如周盛宗室而作庇强王室以承休治<lb/>
尚以文重恩親於同姓世緜其祚大形勢於諸侯自昔<lb/>
后稷開基公劉經始盛徳物被豐功世美文武大其業<lb/>
成康繼其軌奚永永以能然葢親親而得以任先宗子<lb/>
協圖夾輔之勲本固王家益植太平之趾天邑中奠侯<lb/>
封外崇大邦小邦兮我所錫壤伯父叔父兮汝其懋功<lb/>
鞏國勢於寖盛粹民風於大同膺木徳以當天王圖以<lb/>
<pb n="KR4h0139_WYG_045-13a"/>
永法轄星而建屏邦本其隆有袞服以華其躬有金輅<lb/>
以優其命寳玉分賜脤膰均慶所以等異諸臣恩光庶<lb/>
姓史稱乃徳盛陳過厯之期詩大其功茂著維城之詠<lb/>
豈無異姓與之翊昌豈無列辟與之贊襄推本而治尚<lb/>
親則強故蒼籙之興起始諸姬而阜康忠厚一時重本<lb/>
枝而相輔儀刑百世壯基緒於重光至如魯衛之所分<lb/>
邢茅之所附衆列邦壤一寜國祚巋然磐石之安屹然<lb/>
寳鼎之措無煩兵革坐收禦侮之功不假山河自得為<lb/>
<pb n="KR4h0139_WYG_045-13b"/>
藩之固譬夫木之植枝茂者幹必大水之委源深者流<lb/>
必長繄爾列辟輔予一王秦室寖微葢削五侯之壤漢<lb/>
邦未善徒恢七國之彊盛哉本本之扶持承承之操術<lb/>
國五十兮比如犬牙之制年七百兮緜如𤓰瓞之實方<lb/>
今宗也盛而國也強跨基圖於周室<lb/>
　沛父老留漢髙祖賦<hi>以願止前驅得申深意為韻</hi>　<hi>唐</hi>王　棨<lb/>
漢祖還鄉兮鑾駕將還沛中父老兮留戀<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然憶故舊<lb/>
於干戈之後敘綢繆於旌旗之前白髪多傷鳯輦願停<lb/>
<pb n="KR4h0139_WYG_045-14a"/>
於此日翠華一去皇恩再返於何年昔以羣盜并興我<lb/>
皇斯起英明天接其昌運神武日聞於舊里今則秦楚<lb/>
勢傾鼓鼙聲止聖代而陽和煦物元首明哉暮年而蒲<lb/>
柳傷秋老夫耄矣然而黄屋才降丹誠未申豈可風馳<lb/>
天仗雷動車輪一則以情深閭里一則以義重君臣隆<lb/>
準龍顔昔是故鄉之子捧觴獻壽今為率土之人乃曰<lb/>
陛下創業定傾順天立極臣等犬馬難效星霜屢逼窺<lb/>
泗水則凄若舊風指芒碭則依然故邑眷戀難盡沈瀾<lb/>
<pb n="KR4h0139_WYG_045-14b"/>
易得昔日望雲之瑞豈有明言當時貰酒之家堪驚黙<lb/>
識帝乃駐天歩遂人心戈矛山立貔虎煙深草澤初興<lb/>
雲路而蛟龍奮翼鄉園重到煙空而鸞鶴歸林時也親<lb/>
友咸臻少年並至縱兆民如子恩更洽於故人雖四海<lb/>
為家情頗深於舊意往事如覩流光若驅望幸誠異攀<lb/>
轅則殊交逰既阻於秦時堪悲今昔黎庶正忻於堯日<lb/>
自恨桑榆已而雙淚盡垂一言斯獻請沛為湯沐之邑<lb/>
實臣愜死生之願是使萬歲千秋杳㝠無恨<lb/>
<pb n="KR4h0139_WYG_045-15a"/>
　　四皓從漢太子賦<hi>以俱出山中共輔明徳為韻</hi>　<hi>唐</hi>王　棨<lb/>
夏黄綺季甪里園公抗跡君臣之外潛身商洛之中高<lb/>
帝捜揚竟不歸於北闕儲皇揺動皆來衛於東宫漢之<lb/>
初也鳳輦情乖龍樓恩失將謀廢嫡以立庶欲易黄裳<lb/>
而元吉吕侯憂深留侯計宻且曰四人可致一匡永逸<lb/>
洎安車奉迎之後當彤庭侍宴之日森爾離立皤然間<lb/>
出似八公而少半疑五老而無一高皇問曰從者誰乎<lb/>
安得鶴氅斯衆霜髯與俱乃言曰臣等質同蒲柳景迫<lb/>
<pb n="KR4h0139_WYG_045-15b"/>
桑榆是商嶺臥雲之士皆秦朝避世之徒邦無道則隠<lb/>
邦有道則愚上曰自朕之興待賢而用顧朝廷之未治<lb/>
念先生之所共昔何逺跡不為率土之臣今乃辱身盡<lb/>
作承華之從對曰陛下埽蕩寰宇秦降楚平未有稱臣<lb/>
之意惟聞慢士之名太子則卑謙守節柔順利貞理有<lb/>
承聖斯宜繼明臣等惟義所在非道不行雖蹈夷齊之<lb/>
潔更有伊吕之情故得隨雞載之差肩向龍池而接武<lb/>
星星於朝行之列濟濟於朝行之伍帝曰空勞逋客來<lb/>
<pb n="KR4h0139_WYG_045-16a"/>
撫藐爾之孤可謝周人已有良哉之輔既而問安之位<lb/>
克定肥遯之心共還其來也鶴集丹陛其去也雲歸故<lb/>
山懿夫出彼巖巒成茲羽翼一則免扶蘇之危一則祛<lb/>
獻公之惑誰知恵帝立而劉祚安乃採芝公之徳<lb/>
　　泰山父老望登封賦　　　　　<hi>宋</hi>田　錫<lb/>
吾皇帝厚徳比於坤元至仁侔於穹昊伊岱宗之父老<lb/>
望皇華以外告傾心精意向天闕以䖍恭頓首斂容冀<lb/>
綸言之布誥豈不以思深寖育恵感生成桑榆之景方<lb/>
<pb n="KR4h0139_WYG_045-16b"/>
暮葵藿之心迭傾檢玉高峰思覩登封之禮鳴鸞近甸<lb/>
佇諧延望之誠咸曰帝嗣洪圖寰區晏如納生靈於夀<lb/>
域侔至化於華胥北天山而南越裳爭輸職貢右流沙<lb/>
而左滄海正混車書莫不天意與人心交泰民情與物<lb/>
性相於斯乃運方契於千年得㝠符於昊天雅頌溢路<lb/>
人之采祥經盈太史之編泳鱗翔鶼已效靈於郊藪靈<lb/>
茅秬黍宜薦羞於上𤣥臣等幸以期耄之身為太平之<lb/>
民生籍寄龜䝉之下先疇邇洙泗之濵七十二君古常<lb/>
<pb n="KR4h0139_WYG_045-17a"/>
稱於茂典三千年後今正逢於聖人願陛下采古義於<lb/>
前書命擇儀於良相勅宗伯脩壝宫之禮詔太常建黄<lb/>
麾之仗鹵簿鐘鼓圭瓚秬鬯展儀於梁父之下禋祭於<lb/>
靈峰之上虞君頌瑞願諧方伯之心漢帝射牛宜慰老<lb/>
臣之望鶴髮兒齒精誠不巳俯躬如就燥之燄注意比<lb/>
朝宗之水朝隮雲彩諒龍徳以堪從口比山呼冀鸞車<lb/>
之戾止易曰先天弗違書曰肆覲羣后思古禮以猶缺<lb/>
鬱衆心而是候泥金報天徳之高封土増坤靈之厚協<lb/>
<pb n="KR4h0139_WYG_045-17b"/>
探策之㝠數薦如山之萬壽小臣亦能著封禪之書向<lb/>
皇風而拜手<lb/>
　　漢文帝罷露臺賦<hi>以百金休功萬國從化為韻</hi>　<hi>唐</hi>李　程<lb/>
偉漢文之君臨惟宫室有度以兆庶為心安不㤀危豈<lb/>
勞力於累土用過乎儉亦軫慮於百金懼乎設怨將以<lb/>
激勸若臺之是修唯徳之不建是故絶役心於制造𢎞<lb/>
儉徳於億萬乃言曰臺者高峙路者四通不足避燥濕<lb/>
寒暑無以受朝䀻㑹同奚必高居為明四目逺聴為達<lb/>
<pb n="KR4h0139_WYG_045-18a"/>
四聰不重創何以就役不勞力何以成功由是却匠人<lb/>
之計全王者之徳豈嗇於財實肥於國雖百工麕至無<lb/>
所作則庶人子來曷由陳力言之既終人故適從板築<lb/>
之功既絶尋尺之材勿庸柱礎不施寜轉他山之石楝<lb/>
宇罷構匪斲徂徠之松若夫氣候為備順時布化諒惟<lb/>
國之有恒成茲臺之何暇南至以望太史毎升其觀臺<lb/>
仲夏而居有司自設其高榭亦何用土木特建丹雘勤<lb/>
修誠無用之作非不朽之謀豈止全十家之中産貽百<lb/>
<pb n="KR4h0139_WYG_045-18b"/>
代之良籌彼晉靈登臨我則絶彈人之戲宋平興作我<lb/>
則無築者之謳式昭莫大之見用保無疆之休不然何<lb/>
以紹祉祖宗垂芳簡冊踰簡約於三五延載祀於二百<lb/>
豈不以肇於露臺播無為之嘉畫<lb/>
　　漢宣帝冠帶單于賦<hi>以威懐禮加北戎遂定為韻</hi>
　　　　　　　　　　　　　　　<hi>唐</hi>裴　度<lb/>
昔漢宣帝休明允塞烜中葉之英聲示逺人以文徳既<lb/>
而幸甘泉以居正朝呼韓於有北錫之紱冕俾之藩翊<lb/>
<pb n="KR4h0139_WYG_045-19a"/>
位居侯王之上侍在軒墀之側服之孔備垂懸綬之腰<lb/>
章髮則有餘映切雲之首飾且㑹朝之次昭明孔融雖<lb/>
加之以禮實誇之以𠂻厥錫既殊荷榮華之寵命其儀<lb/>
未習懵衣服之在躬此實可以閲帝聰播皇風亦何必<lb/>
貺玉帛之資空成耗國錫金石之樂用表和戎夫爵以<lb/>
賞功服以旌禮懿爾容之中順故我命之中啟矧乃來<lb/>
茲鳳闕踰彼龍沙知漢徳之全盛厭胡俗之幽遐齊縞<lb/>
帶於周行獨明向化異𤣥冕於醜類豈曰亂華錫之不<lb/>
<pb n="KR4h0139_WYG_045-19b"/>
聞於屢褫崇之豈俟夫三加想夫解辮懐恩動容思媚<lb/>
乍重譯而獻欵或稽顙而奉贄使羣方之闓樂由一人<lb/>
之錫遂鏘之玉佩顧韋韝而多慙頴以金貂與龎服而<lb/>
自異是使孔熾之類率服而莫違悍戾之屬束帶而共<lb/>
歸知子之來贈同雜珮彰君之化徳乃垂衣殊沐猴而<lb/>
可作方戴鶡而有威今我后散皇明而馳聖聴致戎夏<lb/>
之克定勤厲理而明弼諧故蠻夷之允懐尚冠帶於萬<lb/>
里舞干羽於兩階彼長纓之與五餌何斯道之孔乖<lb/>
<pb n="KR4h0139_WYG_045-20a"/>
　　八使出巡賦<hi>以彰善眨惡黜陟幽明為韻</hi>　　<hi>唐</hi>張友正<lb/>
明明漢皇文物昭彰順帝以化俾人從康將欲敷聖政<lb/>
舉皇綱乃分國之八使而宣命於四方八使伊何朝中<lb/>
之善將假其權尤難其選稱直指而獨立歌皇華而分<lb/>
遣繡衣既盛於新儀四牡載光於古典當官而行受命<lb/>
無忝善微毫而必舉惡纎芥而必貶舉善兮必尋其清<lb/>
流之源貶惡兮必去其阿諛之諂或負宫闕之厚拔不<lb/>
顧城社之微托無懼薰燒不驚矰繳肆豺狼之毒去梟<lb/>
<pb n="KR4h0139_WYG_045-20b"/>
獍之惡徑持斧而前進歘下鞲而直搏誓將去大族而<lb/>
拔盤根安問狐狸之與鳥雀其有鋭心公器戮力王室<lb/>
知賢才而能進察姦佞而能黜必將上聞於天子寜俟<lb/>
於終日道之不愆人亦焉廋操利劍而剸其固懸明鏡<lb/>
而燭其幽使乎使乎萬方觀徳天下之治也賢者當其<lb/>
權天下之亂也不肖居其職求訛偽之訟採妖艷之色<lb/>
方直者於以退藏阿䛕者由是登陟若謂之治也歟適<lb/>
足以亂其國我國家統紀有經迢古作程采虞典之考<lb/>
<pb n="KR4h0139_WYG_045-21a"/>
績法漢家之分行舉八元而普天輯睦按十道而攬轡<lb/>
澄清太階既平君聖臣明豈待久於其道而後天下化<lb/>
成<lb/>
　　手署三劍賜名臣賦<hi>以特書嘉號用奬賢能為韻</hi>
　　　　　　　　　　　　　　　<hi>唐</hi>王　棨<lb/>
漢章帝以錫賚情重君臣道全示署劍推恩之禮表經<lb/>
邦佐命之賢雖彼百官分恩光之渙汗惟茲三者覩御<lb/>
墨以昭宣是知器挺臣功名由天奬非霜刃無以表汝<lb/>
<pb n="KR4h0139_WYG_045-21b"/>
之庸勲非乾文無以重予之慶賞所以昭冲和勸忠讜<lb/>
鮫函盡啟決雲之狀盈眸彩筆初題垂露之文在掌豈<lb/>
不以良佐斯得深謀可嘉或染翰而紀其敦朴或揮毫<lb/>
而誌以文華彼錫彤玈我乃頒其秋水彼銘鐘鼎我乃<lb/>
鏤以蓮花一則薛燭未逢風胡不識提攜可助於雄勇<lb/>
佩服必資其挺特能使巨闕慙價豪曹失色乃署龍泉<lb/>
之名以表韓稜之徳一則龍藻日耀霜風雪凝麾之而<lb/>
氛祲以歇帶之則威儀可聆斯亦刜鍾難嫓斬馬奚稱<lb/>
<pb n="KR4h0139_WYG_045-22a"/>
乃署漢文之號以旌郅壽之能一則利可衛身威能禁<lb/>
暴愜項伯以將舞宜趙王之所好豈羨乎五色竒形千<lb/>
金美號乃署推誠之字以彰陳寵之操故得光生環珮<lb/>
榮冠簪裾見魚水相逢之際是雲龍契㑹之初數比夣<lb/>
刀各獲君前之賜功齊神筆長吞天上之書洎吾皇威<lb/>
被華夷徳安岐雍鋒鋩不自其手署頒賜盡歸其公共<lb/>
葢以韓魏為鋏兮宋為鐔異漢朝之所用<lb/>
　　述聖賦<hi>太宗御製序</hi>　　　　　<hi>唐</hi>闕　名<lb/>
<pb n="KR4h0139_WYG_045-22b"/>
朕以二九之年屬天下䘮亂毒流區夏禍徧郊畿羣雄<lb/>
則蠭駭雲興猛將則風驅霧合年二十有四慷慨京邑<lb/>
電發中元震蕩三川掃清八荒及至壯年獲臨寳位然<lb/>
乃逺夷委贄萬國歸心致使朝有進善之臣野無行歌<lb/>
之士莭義盈於私室獄訟息於公門一尉候於東西混<lb/>
車書於南北由是偃組練而敷禮樂放牛馬而逸黎元<lb/>
方欲紀石封山握河沈壁功既成矣世既貞矣信可以<lb/>
優游暇豫作樂崇徳者歟故因茲餘隙乃脩苑囿其勝<lb/>
<pb n="KR4h0139_WYG_045-23a"/>
地則有積翠凝碧其川阜則有濯龍平樂若乃南面雙<lb/>
闕北對芒山引洛浦之通波連郟鄏之餘趾叢薄本麗<lb/>
加之以芳節池沼素美瑩之以初陽舞蝶遊絲帶清飇<lb/>
而散影分花交柳映碧浪而成文巨樹千尋結輕烟而<lb/>
聳翠危峰萬仞照落景而開紅雲氣縈巖似逰仙於巫<lb/>
峽霓光染溜類濯錦於成都戲羽間闗互飛沈於蒙密<lb/>
遊鱗瀺灂乍出沒於芰荷翔泳之美盡斯仁智之樂備<lb/>
矣可以遁形匿跡可以養志恬神獨往襄城之中斯可<lb/>
<pb n="KR4h0139_WYG_045-23b"/>
觀也藐然姑射之上何以加茲余毎覽巢許之儔松喬<lb/>
之匹未嘗不慨然慕之思可以脱屣長辭拂衣高謝歘<lb/>
復以時運見羈因留連於大任徒有輕舉之志而不達<lb/>
者其天意也豈人事乎<lb/>
臣聞立極著紀之初闢乾開歴之始上所以分垂象曜<lb/>
下所以疆括地里惟大人之有作越百代而孤峙飛五<lb/>
位以龍奮騰九萬而鵬起曩者炎運將終鼎命云絶四<lb/>
溟波駭八維幅裂羽檄交馳邉烽並爇長星夜埽車雲<lb/>
<pb n="KR4h0139_WYG_045-24a"/>
朝結莫不望壁壘以靡旗對轅門而亂轍故得百城氷<lb/>
潰千里煙滅固靈命之有在乃慷慨而投袂驅八駿以<lb/>
雷擊馭六飛而電逝騰星劍以外倚振雲鋒而高彗既<lb/>
後事而先謀亦先勝而後制兵有臨而必克功無往而<lb/>
不濟龜䇿叶以符兆人神應而合契諒包頊以駕軒實<lb/>
孕皇而育帝足以光燭千祀足以祚隆萬世於是戢兵<lb/>
偃武銘功紀勣採三代之逸經刋八方之遺籍捜隠遁<lb/>
於林藪訪棲遲於巖石然後調玉律以定時測金儀而<lb/>
<pb n="KR4h0139_WYG_045-24b"/>
考厯符洛下之前驗嗣容成之絶迹若夫流惠澤於瀛<lb/>
表被仁風於區外窮八際以來庭踰九譯而浹㑹莫不<lb/>
削袵而崇禮樂解辮而襲冠帶參兩曜以齊明混二儀<lb/>
以稱大信一人之致感實萬方之攸賴聖王以令叶先<lb/>
甲時維仲春乃整法駕馭華輪六軍雷動萬乗星陳臨<lb/>
濁河以北睠指清洛而東巡乃升雲闕俯天津朝萬國<lb/>
禮百神珍賮咸集要荒畢臻夫其地也據山川以設險<lb/>
憑四闕而作固總奔湊於八方測圭影於中度既定鼎<lb/>
<pb n="KR4h0139_WYG_045-25a"/>
於周業亦克昌於漢祚望嵩巒之邐迤臨崤坂之迴互<lb/>
所以仰叶辰象所以俯清天步若夫削靈巖以表闕疏<lb/>
清派而為池極皇居之壯麗窮大厦之宏規抗脩廊之<lb/>
窈窕屬輦道而逶迤夕霞臨而錯落晨光照而陸離至<lb/>
如雲觀晨開風亭夜敞迴長飆於輕翼凝濃露於仙掌<lb/>
沈落月於璧臺挂奔星於珠網羅紈飄而散馥環珮動<lb/>
而流響垂宻葉於綺牕散飛花於翠幌復有天池濛沼<lb/>
以嬉以逰鼓輕枻漾仙舟䕃喬木鏡清流魚鳥凌亂蘋<lb/>
<pb n="KR4h0139_WYG_045-25b"/>
藻沈浮控飛梁以架迥列層閣以環洲漬檀欒之脩竹<lb/>
映迢遞之危樓風未生而葉動景將昃而光收若夫瑞<lb/>
草竒色祥樹嘉名霏紅曜紫垂緗拖青或玲瓏於玉砌<lb/>
或㸃綴於金楹交九衢而結影分四照以開榮浥朝露<lb/>
而逾馥帶星風而更輕於是登崇觀以周覽闢層軒而<lb/>
遐矚樹含嶺而共青草帶原而同緑俯八紘而非逺顧<lb/>
千里而為局飛霞斂而復舒輕煙斷而還續既神王以<lb/>
情暢乃遣累而思足聆羣籟之晨響想鳳簫之夜聲窺<lb/>
<pb n="KR4h0139_WYG_045-26a"/>
叢雲之朝散思鶴葢之後清捐大位而不寳脱萬乗而<lb/>
為輕訪真人於姑射問至理於廣成志眇眇以遐顧心<lb/>
遥遥而上征踐大微之崇閣闢閶闔之天扄拖紅旗於<lb/>
絳闕翼芝葢於紫庭咀靈氣而還壽吸𤣥液以駐齡若<lb/>
夫北瞰太行南臨少室積峯逺而愈翠重巖隠而復出<lb/>
乍鬱律以干霄又岧嶤而槩日松翳空而難辨鳥翔高<lb/>
而易失屬天下之無事聊逍遥以自逸方欲登日觀以<lb/>
摐金覽雲亭而駐蹕於是凝聖情以逺慮思成敗於終<lb/>
<pb n="KR4h0139_WYG_045-26b"/>
古美揖讓於有虞壯成功於大禹恥用兵於中冀鄙窮<lb/>
戰於丹浦毎有違於汝弼恒知失而思補乃命促苑囿<lb/>
散積聚改制度易規矩削侈麗於樓臺崇質素於階宇<lb/>
仁好生而必遂徳無貰而不輔習嘉禮於玉帛和大樂<lb/>
於鐘鼓上可以降集羣瑞下可以安懐率土惟聖作之<lb/>
可觀實萬物而斯覩顧微臣之庸朽濫叨選於詞林恒<lb/>
戒盈以獻賦毎規過而進箴幸天地之燾載欣日月之<lb/>
照臨豈窺天而識象寜測海而知深徒望雲以考澤空<lb/>
<pb n="KR4h0139_WYG_045-27a"/>
就日而傾心漸九臯而戢翰望天路以揚音美皇運之<lb/>
方永嗟頽齡之遽侵顧鴻恩之未荅徒頌徳以長吟<lb/>
　　高祖受命造唐賦<hi>有序</hi>　　　　<hi>唐</hi>顧　况<lb/>
隋文帝滅陳蕩定海内煬昏多罪墜失先業身滅國替<lb/>
幼恭以神人非聖莫可乃命太保蕭造奉皇帝璽綬歸<lb/>
我高祖高祖固讓謳歌獄訟已歸唐矣而薛舉王世充<lb/>
竇建徳等陳勝倡禍為漢作階夫鹿臺之積非無財也<lb/>
閭左之戍非無卒也湯以七十里文王以百里而臣諸<lb/>
<pb n="KR4h0139_WYG_045-27b"/>
侯非有土也隋地徧天下二帝之業一朝埽盡可不謂<lb/>
大悲乎吳公子札古之達天命者其歌唐思深哉其有<lb/>
陶唐氏之遺風乎氣蒸芒碭龍躍太原天命也昔司馬<lb/>
相如賦子虚諸侯之事非天子之事漢武聞之猶曰朕<lb/>
獨不得與此人同時班固張衡左太冲所賦兩京三都<lb/>
各務誇大而王者受命則闕而不書葢賦者古詩之流<lb/>
古者採詩言之無罪今王澤不竭斯文未䘮翰墨間作<lb/>
其誰曰不然先王建國始以文經上行下效終以武定<lb/>
<pb n="KR4h0139_WYG_045-28a"/>
彊本弱枝四方翕然無凶人矣故明徳慎罰文王所以<lb/>
造周也應天順人武王所以克商也書云帝堯聰明文<lb/>
思帝舜濬哲文明斷自唐虞洎乎周漢帝王美稱以文<lb/>
為首我唐文徳宜在三代之上微臣賦頌恥居數子之<lb/>
下初論隋氏顛覆次論皇家開統末論告厥成功簡於<lb/>
上帝鋪乎下土播乎無窮固非常才淺慮之所能及意<lb/>
者實以祖宗光靈引耀鼓動之所致也其辭曰<lb/>
在桓靈之道曀兮本小而末大下陵而上替君臣相失<lb/>
<pb n="KR4h0139_WYG_045-28b"/>
南北歴帝天醜隋而命唐纂周漢之鴻裔大哉文王王<lb/>
季其父武王其子父作子述叶天命以應期煬為不道<lb/>
庶官攜貳魚爛土崩荒沈所致雖曰匹夫之勇有盜中<lb/>
原之意凶貫既盈果不保於神器江都之禍酷甚望夷<lb/>
之事亾國之君雖緜古而必類王者父天母地非所以<lb/>
茍其身而貪厥位豈有男女疾痛而父母不為之歔欷<lb/>
乎此真主所以乗時而建義也曾不一戰而得行其志<lb/>
湯武應天也其實誓師高祖受禪也其實揖讓猶感思<lb/>
<pb n="KR4h0139_WYG_045-29a"/>
以慟哭乃立代而尊煬仗順而升葢前經之所曠承土<lb/>
徳以播棄兮與炎靈而更王維李其根降居真源洎武<lb/>
昭之隴胄揚太祖之周勲典則明融是將貽乎子孫高<lb/>
皇生而豁達大度徇齊弱而能言神光佳氣兮爛以氛<lb/>
氲兆白雀兮戴紫雲隱隱曈曈兮始乎太原君子得時<lb/>
有如追奔岷峨遵江兮河出崑崙雷砰電掣浩浩渾渾<lb/>
厥波雖雄為海所吞乾健而坤順兮利配乾而法坤有<lb/>
何姦豪恃險偷存乃建皇極鍾乎歴數革舊鼎新兮式<lb/>
<pb n="KR4h0139_WYG_045-29b"/>
閭封墓走百神以咸秩兮包五嶽而作固過蒲津而川<lb/>
后増流兮次霍邑而山靈告路彼上慘下黷兮我寛刑以<lb/>
薄賦陋茅屋乎土階遵朱干與大輅乃有嚴更之署環<lb/>
衛鈎陳文昌武庫玉册韜府兮内八景之真文金盤粲<lb/>
霞兮承九天之清露元聖有作恢法度也厥祖草昧諸<lb/>
夏宗臣蠻夷酋長從徳如歸若王固讓而天下可違乎<lb/>
有社稷焉不可闕祀有蒸人焉不可無主是以木曰威<lb/>
仰火曰熛怒辰戌丑未王我唐土天實若曰四海横波<lb/>
<pb n="KR4h0139_WYG_045-30a"/>
䖍劉札瘥若王盤桓奈天下何義寜二年五月甲子高<lb/>
祖即位木宫曰甲水宫曰子支干相生成字為李雖子<lb/>
卯不舉而以是為戒此臣子所以服泰階也神祗叶從<lb/>
龜筮攸同乃更正朔以刀文為開通告於上下予乃昧<lb/>
徳嘉乃丕績若將殞於厥躬草艾渠魁兮㒺駕英雄拔<lb/>
萬姓於湯火兮散三光於昊穹此皇王所以職教化也<lb/>
非天不應非聖不作造我鉅唐在夏之興弼成九服經<lb/>
啟九道荒厥迹之茫茫在周之興西至流沙東至樂浪<lb/>
<pb n="KR4h0139_WYG_045-30b"/>
重九譯乎越裳在漢之盛大夏身毒月支夜郎辰韓之<lb/>
國畫革傍行未若我唐歌其聲舞其容十有二部鏡立<lb/>
乎中央唐既有土徳樂亦有臣妾易曰殷薦上帝又曰<lb/>
行地無疆提封所經聲教所被窮天下之琛怪截海外<lb/>
之梯航逾蟠桃而跨弱水兮葢四十萬里鳥飛驥驟兮<lb/>
鱗萃乎艅艎不以三代為境土七雄為富彊乎何則漢<lb/>
高提劍學校興於文景周武載戈頌聲作於成康卜代<lb/>
三十延祚四百亦謂之享國久長與夫青牛紺幰白馬<lb/>
<pb n="KR4h0139_WYG_045-31a"/>
朱鬃報千祀於元君兮呼萬年於太行林邑貢能言之<lb/>
鳥大宛奉汗血之馬孰與四白鹿四白狼乎擒建徳於<lb/>
武庫兮格魏公於敖倉耕有三十年之蓄以備凶荒戰<lb/>
有百萬衆之師以讋戎羌胡驕則馬銜塞草寇虐則龍<lb/>
決天潢又孰與周漢之廣建康莊在歲九天之下九地<lb/>
之上兮合二九為一方凝碧樹於洞房送白雲於帝鄉<lb/>
舞破陣於清廟兮準文始與西廂迎氣於東郊兮養老<lb/>
於上庠禘祫之禮秬鬯圭瓚兮辟雍明堂襲蛟鑪之馥<lb/>
<pb n="KR4h0139_WYG_045-31b"/>
馥疊鼉鼓之鏜鏜羽林孤兒青衿胄子森琳瑯以鏘鏘<lb/>
河山巨防百二盤岡渭水貫都兮來天漢之湯湯浞龍<lb/>
宫而捎鬼國延苑囿而峻墉隍䮠駞騊駼犀象乗黄附<lb/>
翼之馬骨騰肉飛滅沒陸梁鷟出女牀鶤雞白鷴孔翠<lb/>
翺翔縮沙磧與江湘休徵四塞兮花萼連芳太容揮絃<lb/>
兮子晉吹簧飛廉馳道兮河鼓服箱雍門韓娥流徵叩<lb/>
商徹歌鐘於未央校羽獵於長楊升平既久兵設不防<lb/>
虜自燕垂陷乎洛陽雲雷遘難金火耀芒上帝之哀下<lb/>
<pb n="KR4h0139_WYG_045-32a"/>
人兮生魂魄而起膏肓肅宗龍飛日出鳳翔兮四誅犬<lb/>
羊代宗赫怒兮草被嚴霜復九廟之郊禋三辰忽乎曄<lb/>
煌扶已撓之厚棟維既絶之頽綱然一胡作亂四海奔<lb/>
亾父習乎勇母抱其子乗城看戰電埽八荒天下大定<lb/>
朝廷無事帝端拱於穆清呀溟渤以為池兮拓宇宙以<lb/>
為城務子來之經營乃有棟宇之盛碔玞䃤砇刻桷雕<lb/>
楹甲乙於方中兮勢夭矯而上征東西兩京岳立雲峙<lb/>
宫室相望八百餘里雖千數萬名猶未盡也翼翼峨峨<lb/>
<pb n="KR4h0139_WYG_045-32b"/>
重闗四塞抵昆明而瞰太液象蓬壺之廣大踐太華而<lb/>
節終南抱周秦之襟帶於是偃師偶人郢匠杇墁之輩<lb/>
工發藻繪情生眄睞式瞻魄駭爰處體忲乃有輿服之<lb/>
飾鏤轂錯衡霓旌羽葢紋牖繡户窅玲瓏以相對明月<lb/>
夜光煥合影乎其内青琴素女間木難之首飾響結緑<lb/>
之腰佩嗟神人之叶和感雨露之霶霈職貢隘入舟車<lb/>
溢載馮夷陽侯既降於英靈木魅山鬼不勞乎祈賽於<lb/>
時太府太倉粟腐繒敗茘枝橘柚魚鹽惟錯之蓊隘幽<lb/>
<pb n="KR4h0139_WYG_045-33a"/>
明黜陟輕重約法之殿最重二百年天下九百餘萬户<lb/>
六千三百萬口徭輕斂寡國富家肥砢硪岌岌硠硠礚<lb/>
礚兮沸渭馺沓訇訇噦噦兮亘地罄天來朝㑹兮天子<lb/>
於是乎班瑞等威卑其君長降為牧守宸衿恢張以天<lb/>
地之無外一萬二千年為一紀三萬六千年為一代古<lb/>
者登太山七十二君兩漢踵武亭亭雲雲八百餘年寂<lb/>
寥無聞我唐傳祚已來革隋一封岱二克復三除兇四<lb/>
五將發三門備南正司天北正司地勾測影於北至建<lb/>
<pb n="KR4h0139_WYG_045-33b"/>
相風於南寺太微太一金版玉笥逮夫淹中闕里之類<lb/>
葢三十萬巻傾古今之文字振古以來未之有也其事<lb/>
始於武徳成於貞觀興乎開元天寳之間唐虞夏殷之<lb/>
世不足多也然則天子四海為家六合為都方明參乗<lb/>
昌㝢為御三載考績五載一巡狩觀萬國之有無禹㑹<lb/>
㑹稽舜逰蒼梧曰徯子后后來其蘇天子於是命有司<lb/>
興農圃廢土木放女謁斥讒夫臣拜手稽首載陳厥謨<lb/>
康哉良哉恥其君不及唐虞<lb/>
<pb n="KR4h0139_WYG_045-34a"/>
　　魏侍中諫獵賦　　　　　　　<hi>唐</hi>黄　滔<lb/>
我太宗之啟聖崇基魏侍中之推誠輔時恐羽獵以失<lb/>
徳採風騷而屬詞瞻仰皇情欲止畋逰之事激揚丹懇<lb/>
爰陳諫諍之詩當其内則雍熙外無攻討閒憶擒飛而<lb/>
逐夫靜乃捜林而索草殺傷有度雖知不損於仁心獮<lb/>
狩非時或慮微妨於帝道於是傾素節揣深衷何以闡<lb/>
禹湯之戒莫如陳周召之風願開三面之仁上行君聖<lb/>
遂取二南之義下效臣忠爾乃揮以彩毫流於妙墨文<lb/>
<pb n="KR4h0139_WYG_045-34b"/>
高而簡牘増煥思苦而煙霞動色莫不大罄箴規堅持<lb/>
讜直輝珠耀玉面陳丹陛之前諷古諭令袖獻紫宸之<lb/>
側錯落清唱錚鏦雅言敘獲獸爭禽之理述好生惡殺<lb/>
之源少補𤣥化輕禆至尊字字而請休馳騁篇篇而乞<lb/>
罷驅奔非不能繼子雲操賦而進非不能續司馬裁書<lb/>
以論葢以詩也中律鏘金成章璨綺掬山川氣象於彼<lb/>
載帝王興衰於此以之刺上則上或風從以之化下則<lb/>
下皆草靡所以摛此章句依於典墳希一覽而恩覃羽<lb/>
<pb n="KR4h0139_WYG_045-35a"/>
　族冀再觀而惠及毛羣庶幾六藝之妍終資睿鑒當使<lb/>
　三驅之禮不越明文然後甲馬休飛騂弓莫控俾百獸<lb/>
　以率舞致四夷之入貢故其旌逸調賞清詞賜綵繒而<lb/>
　甚衆<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_045-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_126-1a"/>
　欽定四庫全書<lb/>
御定歴代賦彚巻一百二十三<lb/>
　　花果<lb/>
　　　宜男花賦　　　　　　　　　<hi>晉</hi>夏侯湛<lb/>
　淑大邦之竒草兮應則百之休祥稟至貞之靈氣兮顯<lb/>
　嘉名以自彰冠衆卉之挺生兮承木徳於少陽體柔性<lb/>
　剛蕙潔蘭芳結纎根以立本兮靈渥液於青雲順隂陽<lb/>
　於滋茂兮笑含章之有文逺而望之若丹霞照青天近<lb/>
<pb n="KR4h0139_WYG_126-1b"/>
　而觀之若芙蓉鑒綠泉萋萋翠葉灼灼朱華曄若珠玉<lb/>
　之樹煥若景宿之羅充后妃之盛飾兮登紫微之内庭<lb/>
　回日月之暉光兮隨天運以虚盈<lb/>
　　　宜男花賦　　　　　　　　　<hi>晉</hi>傅　𤣥<lb/>
　猗猗令草生於中方花曰宜男號應禎祥逺而望之煥<lb/>
　若三辰之麗天近而察之明若芙蓉之鑒泉於是狡童<lb/>
　媛女以時來征結九秋之永思含春風以娛情<lb/>
　　　紫花賦<hi>有序</hi>　　　　　　　　<hi>晉</hi>傅　𤣥<lb/>
<pb n="KR4h0139_WYG_126-2a"/>
紫花一名長樂花舊生於蜀其東界特饒中國竒而種<lb/>
之余嘉其花純耐久可歴冬而服故與友生各為之賦<lb/>
賦曰<lb/>
有遐方之竒草稟二氣之純精仰紫微之景曜因令色<lb/>
以定名剛莖勁立纎條繁列從回風以揺動紛蘭暢而<lb/>
蕙潔蔚青䓤以増茂並含華而未發於是散緑葉秀紫<lb/>
榮藴若芝草之始敷灼若百枝之在庭獨參差以照耀<lb/>
何光麗之雜形渙渙昱昱而奪人目精下無物以借喻<lb/>
<pb n="KR4h0139_WYG_126-2b"/>
上取象於朝霞妙萬物而比豔莫茲草之可嘉<lb/>
　　長樂花賦<hi>有序</hi>　　　　　　　<hi>唐</hi>蘇　頲<lb/>
蜀太守庭際有紫華草秋中始繁英露洗冬旱尚直本<lb/>
霜封蕪雜大同於衆卉盛衰小異於羣物余訝而未識<lb/>
吏或告余曰此長虞所賦蜀長樂花也故心暗賞焉因<lb/>
口授書吏遂墨而成作恨不見古人所為得髣髴其㫖<lb/>
爾<lb/>
夫長者以短長之形度其長者至美夫樂者以哀樂之<lb/>
<pb n="KR4h0139_WYG_126-3a"/>
類同其樂者至喜長也樂也吾安得而聞之嘉纖植之<lb/>
並用偉令名兮在茲徒見其豐族苯䔿高標璀璨莖丹<lb/>
外而縞中葉縹兮以紅貫綴緑穎之重疊索紫蕤之爛<lb/>
漫迫而象之君子其常或微或章聳危冠兮纓若綬黙<lb/>
退静其何望逺以意之佳人欲翔炫炫煌煌重羅綺兮<lb/>
撲揺翠蹇來思而未嘗匪以幽兮自直匪以直兮自蔵<lb/>
匪以晚兮自耀匪以耀兮自強文濁露之均麗庇清舒<lb/>
之汎光本無嫌於散地甘有寓於殊方然則太液初滿<lb/>
<pb n="KR4h0139_WYG_126-3b"/>
上林新霽䒠茸灼爍萬品千計搖瑞色而菡芝雜竒葩<lb/>
而轉蕙孰與夫玉堂金闕之徧賞白日青雲之特麗嵗<lb/>
不與兮時向闌風蕭蕭兮夜漫漫賓逺鴻於沙塞叫離<lb/>
鶴於江干君曽不見三月華矣盡林間之槁木千霜隕<lb/>
矣亦庭下之枯蘭懿此常度陵於早寒假春期而不採<lb/>
雖秋令而不殘衝雨霰之飛薄任雲山之險艱芳弗珍<lb/>
於靃靡節常慕於檀欒吾則知樹背之奚託傾心之可<lb/>
安如後凋之是貴罔獨立其誰觀文學掾起而為亂曰<lb/>
<pb n="KR4h0139_WYG_126-4a"/>
白露瀼瀼何草不黄紫華的的生君之堂彼不伐兮秋<lb/>
自翳時或珍兮君是恵彤庭赫兮朱草駢交屈軼兮友<lb/>
賓連伊榛莽而荒些君曷為兮賦旃<lb/>
　　杜若賦　　　　　　　　　　<hi>齊</hi>謝　朓<lb/>
馮瑶圃而宣游臨水木而延佇栁含色於逺岸泉鏡流<lb/>
於枉渚䕃綠竹以淹留藉幽蘭而容與覽茲榮之悦茂<lb/>
紛為芳於清籞觀夫結根擢色發曜垂英縁春巒以纎<lb/>
布䕃涼潭而影清景奕奕以四照枝靡靡而葉傾冒霜<lb/>
<pb n="KR4h0139_WYG_126-4b"/>
蹊以獨蒨當春郊而逕平搴汀洲以企予懐石泉於幽<lb/>
情嗟中巖之纎草厠金芝於芳叢夕舒榮於溽露旦發<lb/>
彩於春風承羲陽之光景庶無悲於轉蓬<lb/>
　　蜀葵花賦　　　　　　　　　<hi>梁</hi>王　筠<lb/>
惟茲竒草遷花西道凌金坂之威夷跨玉津之浩浩值<lb/>
油雲之廣臨屬光風之長埽仰椒屋而敷榮值蘭房而<lb/>
振藻邁衆芳而秀出冠雜卉而當闈既扶疎而雲蔓亦<lb/>
灼爍而星微布濩交加蓊茸紛葩疏莖密葉翠萼丹華<lb/>
<pb n="KR4h0139_WYG_126-5a"/>
　　蜀葵賦　　　　　　　　　　<hi>陳</hi>虞　繁<lb/>
惟茲珍草懐芬吐榮挺河渭之膏壤吸昴井之𤣥精繞<lb/>
銅爵而疏植映昆明而羅生作妙觀於神州扇令名於<lb/>
東京馳驛命而逺致攅華林而麗庭申修翹之冉冉播<lb/>
圓葉之青青<lb/>
　　菊花賦　　　　　　　　　　<hi>魏</hi>鍾　㑹<lb/>
何秋菊之可竒兮獨華茂乎凝霜提葳蕤於蒼春兮表<lb/>
壯觀乎金商延蔓蓊鬱縁阪被岡縹榦綠葉青柯紅芒<lb/>
<pb n="KR4h0139_WYG_126-5b"/>
芳實離離暉藻煌煌微風扇動照曜垂光於是季秋九<lb/>
月九日數并置酒華堂髙㑹娛情百卉雕瘁芳菊始榮<lb/>
紛葩韡曄或黄或青乃有毛嬙西施荆姬秦嬴妍姿妖<lb/>
豔一顧傾城擢纎纎之素手雪皓腕而露形仰撫雲髻<lb/>
俯弄芳榮<lb/>
　　秋菊賦　　　　　　　　　　<hi>晉</hi>潘　岳<lb/>
垂采煒於芙蓉流芳越乎蘭林遊女望榮而巧笑鵷雛<lb/>
遥集而弄音若乃真人採其實王母接其葩或充虚而<lb/>
<pb n="KR4h0139_WYG_126-6a"/>
養氣或增妖而揚蛾既延期以永夀又蠲疾而弭疴<lb/>
　　菊花賦　　　　　　　　　　<hi>晉</hi>孫　楚<lb/>
彼芳菊之為草兮稟自然之醇精當青春而潛翳兮迄<lb/>
素秋而敷榮於是和樂公子雍容無為翺翔華林駿足<lb/>
交馳薄言采之手折纎枝飛金英以浮㫖酒拂翠葉以<lb/>
振羽儀偉茲物之珍麗兮超庶類而神竒<lb/>
　　菊賦　　　　　　　　　　　<hi>晉</hi>卞伯玉<lb/>
佇寒丘兮彌望覿中霜之嫩菊肇三春而懐芬凌九秋<lb/>
<pb n="KR4h0139_WYG_126-6b"/>
以愈馥不履苦而淪操不在同而表淑傷衆花之飄落<lb/>
嘉茲卉之能靈振勁朔以揚緑合凝露而吐英<lb/>
　　庭菊賦<hi>有序</hi>　　　　　　　　<hi>唐</hi>楊　炯<lb/>
庭菊美貞芳也天子幸於東都皇儲監守於武徳之殿<lb/>
以門下内省為左春坊今庶子裴公所居即黄門侍郎<lb/>
之㕔事也其庭有菊焉中令薛公昔拜瑣闥此焉遊處<lb/>
今兼左庶子止於東㕔甍宇連接洞門相向每罷朝之<lb/>
後未嘗不游於斯詠於斯覽叢菊於斯歎其君子之徳<lb/>
<pb n="KR4h0139_WYG_126-7a"/>
命學士為之賦是日也薛愷以親賢為洗馬田<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>以幽<lb/>
貞為學士髙元思張師徳以至孝託後車顔強學沈尊<lb/>
行以博聞兼侍讀周琮李憲王祖英曺叔父以儒術進<lb/>
崔融徐彥伯劉知柔石抱忠以文章顯徳行則許子豐<lb/>
耆舊則權無二駱縯則古訓之前識張相則老莊之後<lb/>
英並承髙命咸窮體物小子託於吹竽之末敢闕其辭<lb/>
哉遂作賦云<lb/>
日之貞矣於彼重陽菊之榮矣於彼華坊含天地之精<lb/>
<pb n="KR4h0139_WYG_126-7b"/>
氣吸日月之淳光雲布霧合箕舒翼張鬱兮曼衍郁兮<lb/>
芬芳玳枝金萼翠葉紅芒其在夕也言庭燎之晢晢其<lb/>
向晨也謂明星之煌煌爾其萬里年華九州春色花灼<lb/>
爍兮如錦草緜連兮似織當此時也和其光同其塵應<lb/>
春光而早殖及夫秋星下照金氣上騰風蕭蕭兮瑟瑟<lb/>
霜刺刺兮稜稜當此時也弱其志強其骨獨嵗寒而晚<lb/>
登雨還風去天長地久純黄象於后土故採桑而菊衣<lb/>
輕體御於神仙故登山而菊酒文賓採之而羽化康公<lb/>
<pb n="KR4h0139_WYG_126-8a"/>
服之而不朽東極於是長存南陽以之眉夀胡大尉之<lb/>
允誠光輔漢庭萬機理三階平及暮年華髪垂肩秋菊<lb/>
長英蠲邪滌瘵於焉永貞鍾大尉之聲家彛倫魏室道<lb/>
合鹽梅功成輔弼降文皇之命修彭祖之術保性和神<lb/>
此焉終吉君章請老嵗久懸車秋風生兮北園夕白露<lb/>
濕兮前階虚佇閑庭之曠邈對凉菊之扶疎人生行樂<lb/>
孰知其餘淵明解印退歸田野山鬱律兮萬里天蒼莽<lb/>
兮四下凴南軒以長嘯出東籬而盈把歸去來兮夫何<lb/>
<pb n="KR4h0139_WYG_126-8b"/>
為者若夫窈窕重闈亘青瑣兮接皇扉深沈大壯通肅<lb/>
成兮連博望乃有邕鄉貴族薛縣名家共汾河之鼎氣<lb/>
同庶子之春華朝逰夕處徘徊顧慕難揺落於三秋偉<lb/>
貞芳於十步伊纎莖之菲薄荷君子之㤙遇不羡池水<lb/>
之芙蓉願比瑶山之桂樹嵗如何其嵗已秋叢菊芳兮<lb/>
庭之幽君子至止悵容與而淹留嵗如何其嵗將逝叢<lb/>
菊芳兮庭之際君子至止聊從容以卒嵗<lb/>
　　園菊賦　　　　　　　　　　<hi>明</hi>徐節婦<hi>吳梀妻</hi>
<pb n="KR4h0139_WYG_126-9a"/>
晨步小園一望疎林白雲縹緲黄葉紛紜風蕭蕭而異<lb/>
響寒凜凜而侵人驚天道巳殘秋覺霜氣之稜稜鴈嘹<lb/>
嚦而南還蛩啾唧而哀吟值時景之荒凉菊芳華於後<lb/>
庭何其晚也是造物之無知乎善爾碧枝㸃翠嫩萼噴<lb/>
金無桃李之妖豔抱松柏之堅心雖素雅之非凡奈何<lb/>
生乎不辰寄寸根於塵世胡為乎不遇乎陽春及其華<lb/>
也不獲寵而鮮妍兮懐凄楚於秋霜隂雲慘澹以蔽天<lb/>
兮日色薄而無光日色既薄而苦短兮惜乎金英之徒<lb/>
<pb n="KR4h0139_WYG_126-9b"/>
芳遭風欺而雨妒兮獨㷀㷀而不變其常吁嗟佳哉細<lb/>
觀其髙世出塵之姿幽黙徘徊之態嬾隨俗以富貴愛<lb/>
清冷而盤桓似有為而不見用於時者也似抱道而隠<lb/>
逸者也順天而安分者也豈習俗之能知邪重曰聊植<lb/>
疎籬清且幽兮天運閉塞隠而潛兮隠而潛兮霜凄雨<lb/>
霏兮百草罷緑爾猶存兮困苦自持時窮見操兮行比<lb/>
幽人素位履貞兮<lb/>
　　白菊賦<hi>有序</hi>　　　　　　　　<hi>明</hi>何景明<lb/>
<pb n="KR4h0139_WYG_126-10a"/>
甲子九月十四日馮侍御宴集出白菊詠賞屬予賦之<lb/>
葢以奉賓主之歡洽耳豈有望於榮觀哉辭曰<lb/>
繄季秋之將望予恤夫序次之易代既無暇於遊覽亦<lb/>
索處而寡類接芳鄰之招引誠欽志於雅誨厪主人之<lb/>
投轄肅羣俊而弭葢廼陳秋卉以侑觴冀逸興之可貸<lb/>
咸式燕以延賞異過時而尚愛喜幽玩以怡情追佳節<lb/>
之莫待豈無得於物觀寔有感於斯㑹猥受簡以抒思<lb/>
庶形狀之具載爾其葳紫莖而上擢麃竒荄以孤植葉<lb/>
<pb n="KR4h0139_WYG_126-10b"/>
萋萋其微靄萼栗栗以寒色申纎縞以自貞羞組綵之<lb/>
外飾承危朶而不傾挺柔枝而益力香冉冉而不繁豔<lb/>
娟娟而稍抑態屢覿而愈妍意凝想而彌極始嚴整而<lb/>
莫䙝終温郁而可節華不露而已章思欲語而復黙神<lb/>
超有而入無豈髣髴之遽得廼若聞館重深髙幕虚凉<lb/>
簷蕭蕭以下月庭藹藹而降霜燦灼爍以映夕紛委綴<lb/>
而明廊素娥兮聨裠青女兮駢妝縹輕鬢以雲䰅皎靚<lb/>
質而雪光驂連蜷兮鸞鶴服陸離兮珮璫信雕容之可<lb/>
<pb n="KR4h0139_WYG_126-11a"/>
報嗤效顰之不量於是賓徙倚而久竚若耿耿其懐傷<lb/>
釭滅影兮續膏夜就深兮移牀馳留歎於永謝結華思<lb/>
於餘芳允思美之所遇亦既隠而復揚乃嵗律之甫遷<lb/>
慨金氣之何速鳥棲棲而斂融颷颯颯以驚木怳窮莽<lb/>
於廣隰班紛薄於修陸衆已謝於塲野獨宛轉於寒谷<lb/>
甘苦心於螻蟻等末幹於樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>雖曠絶以自持胡偃蹇<lb/>
而下伏夕淹雨而泣素朝披煙而委綠羌守操以堅氷<lb/>
徒有容之若玉儻衣袖之是將亦絃琴而可綠吾觀夫<lb/>
<pb n="KR4h0139_WYG_126-11b"/>
懐逹人之隠徳抱貞女之幽𠂻詎嬰情於豐華奚移志<lb/>
於始終桃早秀而先萎槿晨敷而暮空茍清白之為尚<lb/>
曷芊菲之足崇嗟子之不淑兮撫年運而興悲覩茲植<lb/>
之所由懼修名之失時彼斯人之同志吾何俗之不隨<lb/>
廼孑孑以矯激羡草木之所為偉夫君之超越幸方圓<lb/>
之有持矧諸公之奮竒俱發蹤之可師顧㑹合之不偶<lb/>
常寡歡而多離指孤芳而締好創遊燕以為嬉誠後期<lb/>
之不㤀或有徴於微辭<lb/>
<pb n="KR4h0139_WYG_126-12a"/>
　　後白菊賦<hi>有序</hi>　　　　　　　<hi>明</hi>何景明<lb/>
菊有白色者超越他品子嘗賦之矣丙寅之秋京師桃<lb/>
李皆花予庭是種生意凄然久而不敷至十月始盛開<lb/>
色益鮮厲子感焉復作後賦<lb/>
大運荒乎何停隂陽奄以代謝究動植之所由嗟何物<lb/>
之弗化時維孟冬金虎兮屏舎白帝兮徂駕氣厲厲兮<lb/>
始嚴景䀜曶兮將下值抱疴以閒居循周除而蕩思庭<lb/>
葉委以陳翳階蘚穢而不治覽庶草之先零撫茲根之<lb/>
<pb n="KR4h0139_WYG_126-12b"/>
獨遲彼桃李之非令亦競榮而呈姿曄丹華以鬱鬱冒<lb/>
綠林而萋萋胡衆人之好陊班紛慕其芳菲朝絲吹兮<lb/>
填闉夕車馬兮成蹊咎𤣥樞之舛訛諒人事之尤違矧<lb/>
天道之無逺或省子而弗知繄予植之雖晚實鄙志之<lb/>
所欣賤羣穠之溷濁恥雜敷之糾紛俱並進以取妍表<lb/>
孤花以見珍寧他卉之我先甘避迹而弗羣乃其藴金<lb/>
氣以内凝標皜質而外映蔓不踰垣繁不被徑葉塗塗<lb/>
其自沃枝矯矯而獨勁宛含意其孰語若鍾情而未定<lb/>
<pb n="KR4h0139_WYG_126-13a"/>
女幽房而専情士窮巷而寡行服縞組以修容佩珩璜<lb/>
以照令寄岑寂以怡心襲馨香以飾性無良朋以修好<lb/>
憾邪妁之干正又如下國之擯臣離宫之斥嬪心怦怦<lb/>
以憯惻懐耿耿而苦辛緬中宵以前席念昔日之下陳<lb/>
慨微欵之莫宣若有怨而弗伸分孤蹇以終畢羌孰子<lb/>
兮幸親結柔條而三嗅重延佇而欽心寂闃館以容與<lb/>
散塵營以滌襟鑒微月之曖曖歩列星之森森天窈窕<lb/>
以條革疾風起而夕隂念沍寒之巳逼慘獨悲夫衆林<lb/>
<pb n="KR4h0139_WYG_126-13b"/>
茍操性之殊軌豈華色之遽沈内惝悢以懐頋怳屏營<lb/>
以咨嗟覩日月之减毁恐霜雪之増加抱孤英以自明<lb/>
悵情親之我遐慮寒香之終匱俾予身之蹉跎負大塊<lb/>
以馮生豈惟是乎獨嘉物何盛而弗衰亦何枯而弗華<lb/>
夫芝焚而柏薪皆菸顔而殞葩伊桃李之既零亦奚異<lb/>
乎泥沙委常運以流轉復胡戚而胡夸誠予𠂻之不爽<lb/>
彼夸戚兮如何亂曰有美一人揚清芬兮縞袖合沓回<lb/>
素雲兮被服文徽皓繽紛兮令儀襜襜斂玉手兮傾城<lb/>
<pb n="KR4h0139_WYG_126-14a"/>
獨立世不有兮時無蹇修誰則覯兮谷透迤兮雪霰來<lb/>
兮衆芳萎兮嗟伊人兮秉志不回兮<lb/>
　　牡丹菊賦<hi>有序</hi>　　　　　　　<hi>元</hi>郝　經<lb/>
初入新館客將宋日新致硃砂紅牡丹菊一本秪三四<lb/>
花慘悴萎暗不以為竒遂植之穿廊西之隙地今嵗忽<lb/>
茂逹成叢髙六七尺及秋而放數百花所未見也適王<lb/>
甫書狀生朝而其花尤盛故作賦以寓感其辭曰<lb/>
西風悄兮幽扃木葉下兮空庭忽異卉之呈芳乃示予<lb/>
<pb n="KR4h0139_WYG_126-14b"/>
以不情郁霞腴之春姿敷玉瀣之秋英蹙絳綃於青苞<lb/>
剪翠羅於緑莛拆緗桃與紫微訝鞓紅與鶴翎髙層層<lb/>
以奕奕重裊裊以盈盈結膩黄以為心抹沈粉而含馨<lb/>
凝夜氣以夸晝姹斜陽而軃晴仍牡丹之花王彊將菊<lb/>
以為名嗚呼噫嘻時哉匪時造化則奪形色不移雖反<lb/>
常而似妖顧真宰豈予欺寓國色於羈孤謝凡品之芬<lb/>
菲掞金氣於西陸吐霜葩於東籬鄙傾城之鄭袖期佩<lb/>
蘭之湘纍獨超出於羣倫不繫累於等夷特以秋而為<lb/>
<pb n="KR4h0139_WYG_126-15a"/>
春乃竒花之出竒彼自為一時殆非後時也且持杯而<lb/>
浥露更嚼句以待月儘吳江之飛霜甚窮海之饕雪與<lb/>
後周之姚魏共終全於晚節<lb/>
　　木芙蓉賦<hi>冇序</hi>　　　　　　　<hi>明</hi>吳桂芳<lb/>
芙蓉一名而水木異種産於水者朱夏吐華清芬逺襲<lb/>
曺子建潘安仁諸人賦之悉矣顧商颷一動即成萎敗<lb/>
獨木芙蓉當秋始華爛焉秋杪庶幾古人後凋之義而<lb/>
前代文人罕所摛撰以表厥操余於江藩樵雲邦君池<lb/>
<pb n="KR4h0139_WYG_126-15b"/>
館見而憐之為作賦焉其辭曰<lb/>
繄芙蓉之荏苒紛耀美於秋原後羣芳以晚秀排肅氣<lb/>
而獨然竦修幹兮嫋嫋爛絶豔兮娟娟厥名拒霜是曰<lb/>
木蓮當其六合回春三陽散燠百卉具菲衆葩競馥河<lb/>
滸江皋平原廣陸或無言而成蹊或有情而垂緑爾乃<lb/>
潛竒秘華隠耀含精藴朱顔於杳漠斂麗色於𤣥冥厭<lb/>
争榮於淑景恥借拂於東君迨夫白帝司權嚴霜受節<lb/>
沙鴈齊飛水天相接江蘺芸其以黄林木慘其如伐或<lb/>
<pb n="KR4h0139_WYG_126-16a"/>
一葉之先飄或萬壑之盡咽爾乃挺然呈秀鬱爾吐竒<lb/>
玉露濯其翠葢銀霜發其華滋爰舒紅於枉渚或綴粉<lb/>
於江涯其始榮也皎如東陽薄扶桑而將出其揚暉也<lb/>
恍若西施醉上苑而忘歸若乃旭日載升嬌姿未殘燦<lb/>
彤輝之明媚映朱檻之紆盤耀朝霞兮色奪疑燭龍兮<lb/>
可攀迴蜀城而作錦㸃秋水而不寒至於天地晦冥溪<lb/>
光忽斂細雨霏而淡煙與濃豔相宜朔風駛而火樹與<lb/>
蒼波互亂於時騷人墨客覩隂晴之異態感浮沈之忽<lb/>
<pb n="KR4h0139_WYG_126-16b"/>
變馮朱櫺而興嗟搖彩筆而染翰爾其貞不絶俗節足<lb/>
自全不趨時以逐榮歴遲暮而獨妍豈凋貞於霜雪况<lb/>
比色於綺紈洵晚操之可嘉邈春華之莫班昔楚客詠<lb/>
乎落英尼父贊夫松柏彼不受變於嚴威夫固聖賢之<lb/>
所述以余觀於芙蓉曾何愧乎三物<lb/>
　　含笑花賦<hi>有序</hi>　　　　　　　<hi>宋</hi>李　綱<lb/>
南方花木之美者莫若含笑緑葉素榮其香郁然是花<lb/>
也方蒙㤙而入幸價重一時故感而為之賦其辭曰<lb/>
<pb n="KR4h0139_WYG_126-17a"/>
夫何嘉木之姝嫮兮藹芬馥之芳容結孤根於暖地兮<lb/>
披素豔於幽叢炫麗景之遲遲兮浥零露之濃濃黙凝<lb/>
情而不語兮獨含笑於春空其笑伊何粲兮巧倩洞户<lb/>
初起曲欄乍見驚鄰女之窺牆疑寵姬之教戰鄙妖姿<lb/>
之齲齒謝啼妝之半靣態有餘情忽焉改觀國香蕪敵<lb/>
秀色可餐抱貞潔之雅志舒婉孌之歡顔寧觧頤而啓<lb/>
齒方墮珥而欹冠苞温潤以如玉吐芬芳其若蘭俯者<lb/>
如羞仰者如喜嚮日嫣然臨風莞爾豈褰幃而觀跛將<lb/>
<pb n="KR4h0139_WYG_126-17b"/>
忘懐於射雉輕可買之千金重迴眸之百媚拔類邁倫<lb/>
孰與為比汎瀲酷烈綽約嬋娟翠葉擁鬢綠萼承顴嗅<lb/>
之彌馨察之愈妍信色香之俱美何扈芷而握荃若夫<lb/>
萱草忘憂合歡蠲忿採杜若於洲中搴芙蓉於澤畔藝<lb/>
菊百畦滋蕙九畹絜長度美固不可一槩而論也方將<lb/>
移自南國置之玉堂違霜雪之凄冷依日月之末光憑<lb/>
雕檻而凝彩度芝閣而飄香破顔一笑掩乎羣芳誠可<lb/>
以承天寵而植椒房者乎<lb/>
<pb n="KR4h0139_WYG_126-18a"/>
　　鳯花賦　　　　　　　　　　<hi>元</hi>任士林<lb/>
若知鶴林之神乎霜月如銀西風砭人丹豔自春何以<lb/>
羽翼賁此坡壠爛然九苞蹲為孤鳯百鳥無聲精采欲<lb/>
動吾聞蜀山之魄下故墀而啼寃灑丹血以成葩幻女<lb/>
七之妖仙迓羽族之初服宛來儀之蹁蹮出不化之神<lb/>
為帝為鵑為花為人而復幻丹穴之形有不可致詰於<lb/>
洪鈞雞憚犧而斷尾鶴存雛而拔羽機心洞人網目如<lb/>
雨將色舉於朝陽甘草木以同腐者乎噫嘻艮嶽之植<lb/>
<pb n="KR4h0139_WYG_126-18b"/>
政和之綱輦而致之汴水湯湯一蘤不發摧折無光天<lb/>
子曰吁謫歸故鄉抱刖而旋東風重芳葢天津之聲舌<lb/>
既饒矣使一見賞幸則華林之觀銅雀之二喬矣其不<lb/>
為強項供奉之所笑者幾希安在徳輝而下之立翠微<lb/>
之曉月伴楝樹之後風萬卉欲寂空山自紅太牢鐘鼓<lb/>
而不恧紅裠檀板而不驚蒼梧楚楚翠竹亭亭清風徐<lb/>
來求凰欲鳴渺不知花之精鳳之靈吾亦蝶我之俱化<lb/>
歌楚詩之商聲<lb/>
<pb n="KR4h0139_WYG_126-19a"/>
　　素馨賦　　　　　　　　　　<hi>明</hi>黎遂球<lb/>
登羊城以西望見綠草之田田匪織雨而含珠乃浮香<lb/>
以如煙弔美人於黄土照明鏡於青天惟斯花之可認<lb/>
感今昔而相憐爾乃向午如粟薄暮放蕊望通衢之凝<lb/>
雪列七門而成市得人氣而轉馥在晚妝之初洗圍寳<lb/>
髻之盤盤貫玉屑而齒齒果並擲於車前香可分於袖<lb/>
底雜寒具而芬郁蘸琉璃之露水則有青樓姊妹烏衣<lb/>
兒郎綴流蘇如夾纈挂斗帳之四方鈎珊瑚之横枝枕<lb/>
<pb n="KR4h0139_WYG_126-19b"/>
琥珀而低昻如香稻之飼鸚鵡等竹實之供鳯凰羡同<lb/>
心之可結羌觧佩而垂璫於是重五之晝䨇七之宵或<lb/>
張翠幄於龍舫或方蘭舟為鵲橋晝則艾虎纍纍朱符<lb/>
飄飄飛八張如比翼馳千舸若聨鑣蹋歌珠寺燕客西<lb/>
壕買花齊喚餘錢亂抛量三斛之蒼璣疑乍泣乎老鮫<lb/>
與歌聲兮同貫侵酒氣兮如消宵則芳蕤作幄新月如<lb/>
鈎海上載求仙之童女水際排乞巧之髙樓燦明燈於<lb/>
重簷儼列冕之垂旒何<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏之雕玉覆火齊而作舟總<lb/>
<pb n="KR4h0139_WYG_126-20a"/>
貫蕊之所為若鏤氷而籠篝布經緯以如意象禽魚之<lb/>
優游恒有香以避暑縱蕪聲而知秋復有三五之夕月<lb/>
出朦朧巫壇禮斗神絃舞風白麟雪獅翠鳳玉龍覆官<lb/>
街以列帳峙重臺而罩攏咸當門以結綵聨比户於帡<lb/>
幪被華鬘與纓絡見瓊島之銀宫齊觀燈而連袂或駕<lb/>
橋而成虹譬遊蜂之出房若舞蝶之鑚叢聆梵吹於香<lb/>
國見閭巷皆花封乃若博雅髙士道古名家知為那悉<lb/>
之茗用代陽羡之茶或云當與楞嚴同至或傳載自博<lb/>
<pb n="KR4h0139_WYG_126-20b"/>
望之槎比石榴而有馨較菩提而擅花又烏能起豔質<lb/>
而問之夫是以賦芳草於天涯<lb/>
　　玉簪花賦　　　　　　　　　<hi>明</hi>田藝蘅<lb/>
白華六出碧莖森森綠苞敷豔翠葉叢隂皜絲垂䰅黄<lb/>
檀綴心色美如玉形肖惟簪白貴且重名比南金方其<lb/>
根萎嚴霜英抽湛露酷暑既徂凉颷初度拂拂翻榮亭<lb/>
亭挺素皓雪凝條明氷挂樹山梔為之抱慚水仙見而<lb/>
增妒縱玉井之蓮花亦同行而却步廼若微雨乍沐淡<lb/>
<pb n="KR4h0139_WYG_126-21a"/>
然晚妝洗盡鉛華月映霓裳揷瑶笄於綠䰅解瓊珮於<lb/>
華堂獨持雅潔以壓羣芳鄙芙蓉之多態笑蕙蘭其不<lb/>
香當百卉之搖落聳孤秀於清商故得列君階除逺彼<lb/>
塵坌舞媛致疑而反銜逸士欲投而長遯采下體而不<lb/>
遺入麗藻之粲論茍能刈蓍而不忘寧辭磨石而終鈍<lb/>
感徳輝於三秋媿草心之徑寸幸朝束於華冠雖夕隕<lb/>
而何恨<lb/>
　　秋海棠賦　　　　　　　　　<hi>明</hi>葉　襄<lb/>
<pb n="KR4h0139_WYG_126-21b"/>
有美人兮倚山之阿既㛹娟以静冶復窈窕而婀娜薄<lb/>
春條之鬬豔樂秋景之婆娑綠葉紫莖黃中碧柯俯瓊<lb/>
肌以低顫逞嬌臉之微酡於時玉露流階金風動砌乍<lb/>
密葉而叢生漸修枝以搖曳煥兮若荷葉之映紅鮮兮<lb/>
似芙蓉之騁驪體弱還羞身呈却蔽謝炎方之炙熱嫣<lb/>
處墻隂傍幽谷之清芬端居草際嫋嫋碧色亭亭朱顔<lb/>
無勞獺髓有恨蜂攅澹容與以含笑墮錯落之垂鐶洛<lb/>
浦朝暉神光初動漢宫秋冷環珮空珊撫幽質以自媚<lb/>
<pb n="KR4h0139_WYG_126-22a"/>
豈柔情之易攀斜傍雕欄閒凭小石態欲墜而還欹心<lb/>
胡愁而似擗雨淋鈴夜腸㫁香魂落葉哀蟬情傷血魄<lb/>
伴淮南之叢桂零露小山候彭澤之黄花凉風九月若<lb/>
乃蟲鳴金井露冷銀牀紫苔淹濕紅蕉損芳思欲訴而<lb/>
無語意如憨而未揚罥零落之蛛絲光搖翠鈿度熹微<lb/>
之螢火髙照紅妝羞衆草以為伍豈無人而不芳既合<lb/>
簪投終宜瓶隠詎比忘憂還能蠲忿將結侶於幽蘭不<lb/>
茍榮於朝槿任枯菀以俟時寧假容於丹粉爰有淑女<lb/>
<pb n="KR4h0139_WYG_126-22b"/>
攀枝執條撫絃而歌歌曰秋風起兮秋葉紅悵落隂兮<lb/>
哀鳴蟲下階除兮心沖沖賴托根於茂苑兮恐失時以<lb/>
鮮終幸不蒙垢於穢濁兮擥芳姿而獨崇<lb/>
　　簷下雞冠花賦<hi>有序</hi>　　　　　<hi>明</hi>仲𢎞道<lb/>
百卉以雨露為生簷下則雨露減矣乃雨露減者霜霰<lb/>
亦減當草枯木落之時此花反得因簷下而晚盛嗚呼<lb/>
嗇於此者豐於彼造化生物之盈虧固如是其難料也<lb/>
人奈何以目前之菀枯定將來之榮落邪因作賦以紀<lb/>
<pb n="KR4h0139_WYG_126-23a"/>
之<lb/>
聿觀桃李豔春荷蕖吐夏秋桂霜迎冬梅雪迓夢草開<lb/>
晨睡蓮閉夜候既至而芬芳蕊欲敷而莫假爰有一蘤<lb/>
在欄之下鸂鶒為羣鴨鳬作亞丹同鶴頂冠非鶡野狀<lb/>
毰毸而不飛類翰音而實啞乃生長於階除托根株於<lb/>
簷厦日光射兮無多雨露霏兮亦寡方其炎蒸甫歇金<lb/>
風乍颸羣株炫采爛焉盈枝爾乃痩梗寒條較芙蓉而<lb/>
更寂疎根朗葉對籬菊其多思似班亞退處夫長門如<lb/>
<pb n="KR4h0139_WYG_126-23b"/>
苧蘿幽閉乎西施迨夫青霜降乎木落白露瀼兮草萎<lb/>
衆卉兮凋謝爾獨映乎條枚凉颷凛凓兮摧之不能摧<lb/>
風霰飄零兮欺之不可欺爾於是強項獨發傲骨生姿<lb/>
朱紫奪采黄白争竒瓣如扇而半疊子似綴而分披露<lb/>
盤擎兮五色仙掌揺兮九疑胡前者之偃蹇而後者之<lb/>
陸離余仰而思俯而惟識造物之有定理豈苦樂而無<lb/>
等夷然則前之偃蹇也如寗戚之扣角如百里奚之欣<lb/>
扅又如蘇武之吞氊卧雪王章之涕泣牛衣後之陸離<lb/>
<pb n="KR4h0139_WYG_126-24a"/>
也如唐且華顛而為秦相吕尚皓首而作周師更如張<lb/>
蒼七十而稱漢佐王祥六十八而遇晉知先者未必為<lb/>
幸後者不足云遲苦者乃所釀樂樂者適足増癡物有<lb/>
循環之數人無長盛之時茲一微卉兮且然豈榮枯禍<lb/>
福兮而造化乃有所私<lb/>
　　紅蓼賦<hi>有序</hi>　　　　　　　　<hi>明</hi>鄧雲霄<lb/>
送菜園丁餽蓼一本予斥之曰水草瑣品安用溷我蕙<lb/>
砌答曰迎秋彼自佳因姑植之及初秋霪霖都城幾為<lb/>
<pb n="KR4h0139_WYG_126-24b"/>
澤國萬室沈煙百卉腓萎而此物獨便姢秀翹若矜得<lb/>
意葢水種喜水抑亦見所遭偶然感物慨時賦以見志<lb/>
云爾<lb/>
水草瑣品其名曰蓼依渚傍江沿池棲沼曾聨蘅杜之<lb/>
叢亦秀艾蕭之表蔵朱顏於夏日舒巧笑於秋風金天<lb/>
増其爽氣玉露浥其丰容微旉淺翠淡試疎紅妝成顧<lb/>
影揺曳波中若夫邪溪草淺湘流水落曲漵逗鴛横江<lb/>
驚鶴蓮冷而綠葢飄颻菱老而碧帶苒弱罷吳歈之舊<lb/>
<pb n="KR4h0139_WYG_126-25a"/>
　曲揚郢歌之新作江清如練片月中流過蘭汀而盪槳<lb/>
　倚蓼岸而維舟爾乃逞其秋姿嬋娟可愛厭白蘋之無<lb/>
　色映丹楓而並醉斜度洛神之韤遥承交甫之珮或有<lb/>
　南浦送别轉眼胡越解纜停觴征帆乍滅臨水悲秋肝<lb/>
　腸欲絶同蓼蟲之集苦對蓼花而灑血咄彼水草實軫<lb/>
　人情宜親君子餽自園丁逺辭島嶼近植簷楹赫日行<lb/>
　天危根淺土憔悴枯焦如泣如訴疑水仙之愛惜驅波<lb/>
　濤而入户匝旬霪雨萬竈產鼃頹垣處處野哭家家岸<lb/>
<pb n="KR4h0139_WYG_126-25b"/>
　迷牛馬畦散桑麻况碧蘭與紅藥能自保其芳華何斯<lb/>
　蓼之得意反潤澤而矜誇皇天兮何極菑沴兮孔棘剥<lb/>
　髓兮椎膏蛇角兮虎翼哀我民兮不若萇楚之無知聊<lb/>
　向蓼花而歎息<lb/>
　<lb/>
　<lb/>
　<lb/>
御定歴代賦彚巻一百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_021-1a"/>
　欽定四庫全書<lb/>
御定歴代賦彚巻十八<lb/>
　　地理<lb/>
　　　終南山賦　　　　　　　　　<hi>漢</hi>班　固<lb/>
　伊彼終南巋嶻嶙囷槩青宫觸紫宸嶔崟鬱律萃於霞<lb/>
　芬曖㬣晻靄若鬼若神傍吐飛瀨上挺修林元泉落落<lb/>
　宻䕃沉沉榮期綺季此焉恬心三春之季孟夏之初天<lb/>
　氣肅清周覽八隅皇鸞鸑鷟警乃前驅爾其珍怪碧玉<lb/>
<pb n="KR4h0139_WYG_021-1b"/>
　挺其阿宻房溜其巔翔鳯哀鳴集其上清水泌流注其<lb/>
　前彭祖宅以蟬蛻安期饗以延年唯至徳之為美我皇<lb/>
　應福以來臻埽神壇以告誠薦珍馨以祈僊嗟兹介福<lb/>
　永終億年<lb/>
　　　登吳嶽賦<hi>以崇巒險固永鎮西疆為韻</hi>　　　<hi>唐</hi>周　鍼<lb/>
　吾嘗文戰將北羇遊極西覩吳嶽之孤峭計羣山之莫<lb/>
　齊由是邈崖谷遂攀躋入雲靄出塵泥既臻頂上用視<lb/>
　天倪鴈塞殊小峩睂甚低盖以氣壯神扶雄標國祚揖<lb/>
<pb n="KR4h0139_WYG_021-2a"/>
白帝兮不見抱皇城而自固嵐光擁翠拓開霄漢之心<lb/>
岫色横空鎻斷戎夷之路嵽嵲旁竦岧嶤上干碧草春<lb/>
含清風夏寒遙瞻魏闕迥立煙巒疑超洞府謂在天壇<lb/>
中隠深溪日月之光不到外連層阜龍蛇之勢斯蟠當<lb/>
其區宇正寧氛埃初見覽造化之宏制識乾坤之設險<lb/>
汧水縈盈而線走隴山峛崺而螺掩西窺劒閣霜地表<lb/>
之千鐔東瞰蓬萊黛波間之數㸃遐徵衆嶽式並嶐崇<lb/>
彼皆受封於百代此獨不視於三公森筍立以削成寧<lb/>
<pb n="KR4h0139_WYG_021-2b"/>
慙太華黯雲凝而化出豈讓維嵩况乎萬仭凌虚千里<lb/>
倒影虎踞華裔鯨吞虜境疊巘攢壁迴巖列屏捍絶域<lb/>
以増隘固中原之甚永直使以禮賓九有仁服八荒臂<lb/>
賢以為輔弼宅道以作封疆亦須假我嚴衛憑我巨防<lb/>
邇藩垣於都邑逺隔閡於氐羌吾唐重其功崇其鎮爰<lb/>
升成徳之號用補極天之峻小儒是以竟日興感抽毫<lb/>
賦韻登詠畢兮嶔岑指長安而後進<lb/>
　　三門賦<hi>有序</hi>　　　　　　　　<hi>唐</hi>趙冬曦<lb/>
<pb n="KR4h0139_WYG_021-3a"/>
砥柱山之六峰者皆生河之中流盖夏后之所開鑿其<lb/>
最北有兩柱相對距崖而立即所謂三門也次於其南<lb/>
有孤峰掲起峰頂平濶禹廟在焉西有孤石數丈圓如<lb/>
削成復次其南有三峰東曰金門中曰三堆西曰天柱<lb/>
湍水從黄老祠前東流湍激蹙於蝦石折流而南漱於<lb/>
三門包於廟山乃分為四流淙於三峰之下觝於曲限<lb/>
㑹流東注加以兩崖夾水壁立千仭盤紆激射天下罕<lb/>
比時以内兄牛氏壯而逰焉相顧賦之以紀竒跡<lb/>
<pb n="KR4h0139_WYG_021-3b"/>
大河瀰漫上應天漢濬靈波於積石之西瀑懸流於崑<lb/>
崙之半茫茫禹功兹焉會同鑿連巖而瀉瀲羅崛島以<lb/>
攢空闊兮若横兩闕於江上岌兮若稜三山於海中崇<lb/>
山嶔崟呀水淙射左右飛濤起伏相擊截奔湍兮躋石<lb/>
臺目霍濩兮心徘徊三峰砥其却立架崇門以洞開連<lb/>
嶂紆河以壁峭疊巘喬空而半頽洪流蹙折以坌涌潄<lb/>
湍崟窟而相磓苞巒秘隒砯其鼔作徊澩澎瀑灕以山<lb/>
摧奔濤迅澓紛其蕩駭蓬渤滑淈霍以雲迴盤渦窙寥<lb/>
<pb n="KR4h0139_WYG_021-4a"/>
以谷施奔石砰磕以成雷拗怒未洩横流逆折合如地<lb/>
轉散若天裂搖騰䂬興㕞蕩珊穴硉巖腰而沫沸淙隘<lb/>
口而湍咽然後澡雲霽靄収濤卷瀬汨沄沄以無聲漫<lb/>
浩浩以東會總四流而混合注三穴而滂沛泛洪漣於<lb/>
大磧之東薄餘怒於天地之外當其時也山獸驚躍水<lb/>
禽亂飛魚獺沉潭以不動獑猱拱樹以相依竄鮫人於<lb/>
洞壑帖舟子於漣漪莫不愁白鷺之初下歎黄牛之暝<lb/>
歸若乃降望金門忀徉石觜窮巖萬仭一曲千里松厯<lb/>
<pb n="KR4h0139_WYG_021-4b"/>
厯而生涯草鬖鬖而覆水雲蓬茸兮歴地生風颼飀兮<lb/>
百籟驚猿惜暮以悲叶鳥辭春而不鳴阽嵲屼兮杪崢<lb/>
嶸飛客心兮動客情憐石菌之冬茂賞瑤芝之夜明惟<lb/>
夏君兮永蟄拜靈廟兮何及榱梁古兮山鳥棲階壁蕪<lb/>
兮野鼯入感㣲雨之歎深亢幽歌以佇立歌曰申負石<lb/>
兮空自竒客乗槎兮何逺為君不見虚舟之泛泛浩乗<lb/>
流而不羈<lb/>
　　禹鑿龍門賦<hi>以利濟生人功存聖徳為韻</hi>　　<hi>唐</hi>陳山甫<lb/>
<pb n="KR4h0139_WYG_021-5a"/>
控引河源鑿山為門闢兩崖而龍蟠虎踞飛一帶而電<lb/>
激雷奔所以拯流離於品物佐含育於乾坤邈矣而髙<lb/>
蹤斯在巍然而詭狀斯存昔夏王披簡援圖盡力溝洫<lb/>
萬方附㑹以恭命百工子來而奉職畚鍤具而勢蹙風<lb/>
雲巖岫分而狀成閫閾波濤有路無非汲引之功鱗介<lb/>
攸居咸被生成之徳異夫屹爾崖巘張為閈閎懸流赴<lb/>
勢以中注巨石乗危而下傾拉叢林而山靈叶贊迴大<lb/>
壑而水怪奔驚故凝滯者得以流其惡昏墊者得以厚<lb/>
<pb n="KR4h0139_WYG_021-5b"/>
其生當其相地所冝兆人攸利山崢嶸而洞啓水噴薄<lb/>
而俄至湯湯浩浩俱成畎澮之流原隰陂池皆為生植<lb/>
之地道邁前古芳流後塵豈不以開濟之功莫大通流<lb/>
之用如神龍躍新渚魚迷舊津四載之勞終成於舜日<lb/>
九年之患空媿於堯人始也設以規模不資鈐閉雲横<lb/>
結駟之狀浪走髙車之勢廣濫觴之運水無不通禆造<lb/>
化之遺人無不濟茂績崇崇與流無窮豁岧嶤而分逺<lb/>
碧來浩渺而寫晴虹不媿錫圭之命寧慚拓土之功是<lb/>
<pb n="KR4h0139_WYG_021-6a"/>
以羲軒等美唐虞齊盛故當煇爍於帝圖不然何以應<lb/>
千年之聖<lb/>
　　底柱賦<hi>有序</hi>　　　　　　　　<hi>明</hi>唐　肅<lb/>
按底柱在冀州大河中流禹導河自積石至于龍門南<lb/>
至于華隂又東至于厎柱然後至孟津週洛汭而復北<lb/>
折焉盖河自龍門既決以來奔騰迅快勢不可遏至是<lb/>
而齟齬之乃分為四流貫於三門之下然後力殺而行<lb/>
緩故酈氏水經謂底柱與龍門皆禹所疏鑿也昔蘇子<lb/>
<pb n="KR4h0139_WYG_021-6b"/>
瞻賦灩澦堆以為蜀江㑹百水而至於夔瀰漫溔瀚横<lb/>
放大野而峽之小大曽不當其什一茍無是堆則瞿唐<lb/>
之險當不啻此余謂底柱之功亦有類於灩澦者故述<lb/>
而賦之賦曰<lb/>
黄河之流西來數千里兮貫長城而南馳激龍門之險<lb/>
阨兮霆奔電馳氣洶湧而莫支厯華陰而徑趨兮乃折<lb/>
流而東下勢若萬騎銜枚而疾走兮將悉鋒盡銳鏖戰<lb/>
於平野何底柱之崔巍崒嵂兮獨凝立乎中流儼一夫<lb/>
<pb n="KR4h0139_WYG_021-7a"/>
之當闗兮强兵悍卒睥睨退縮不敢運其戈矛惟崇伯<lb/>
子之敷土兮導洚洞而平之鑿兹山以疏洩兮剖三門<lb/>
之嶔巇然後洪波巨浪齟齬而不騁兮分流析派間度<lb/>
以逶迤指孟津而逾洛汭兮遂東極於大邳茍非是以<lb/>
中梗兮曷以殺天吳水伯之淫威余嘗駕方舟而逺求<lb/>
古蹟兮誓将豁心胸於浩蕩過黄老之神祠兮遡蝦石<lb/>
之泱瀁睇連天之修楹兮干雲霄而直上濁波汨汨包<lb/>
其下兮顯神功於俯仰使昔懷襄之莫救兮匯四海為<lb/>
<pb n="KR4h0139_WYG_021-7b"/>
一區上巢下窟之赤子兮殆皆戢以為魚覽斯險而嘅<lb/>
歎兮雖天造而地設微𤣥聖之大智兮孰能成夫萬<lb/>
世之烈彼蜀江之灩澦兮羌地勢之所同誦金聲於儋<lb/>
叟兮信物理安危之所從噫吁嚱世道降兮風移而俗媮<lb/>
頽波汗漫兮忌剛而茹柔魚蝦鼓舞兮蛟龍鬱愁豈無<lb/>
吾人之底柱兮障百川之横流<lb/>
　　首陽山賦　　　　　　　　　　<hi>漢</hi>杜　篤<lb/>
嗟首陽之孤嶺形勢崛其盤曲面河源而抗巖隴塠隈<lb/>
<pb n="KR4h0139_WYG_021-8a"/>
而相屬長松落落卉木蒙蒙青羅落莫而上覆穴溜滴<lb/>
瀝而下通髙岫帶乎巖側洞房隱於雲中忽吾覩兮二<lb/>
老時採薇以從容於是乎乃訊其所求問其所修州域<lb/>
鄉黨親戚匹儔何務何樂而並兹遊矣二老迺答余曰<lb/>
吾殷之遺民者也厥𦙍孤竹作藩北湄少名叔齊長曰<lb/>
伯夷聞西伯昌之善政育年艾於黄耉遂相攜而隨之<lb/>
冀寄命乎餘壽而天命之不常伊事變而無方昌服事<lb/>
而畢命子忽覯其不祥乃興師於牧野遂干戈以伐商<lb/>
<pb n="KR4h0139_WYG_021-8b"/>
乃棄之而來遊誓不步於其鄉余閉口而不食並卒命<lb/>
乎山旁<lb/>
　　首陽山賦<hi>有序</hi>　　　　　　　<hi>晉</hi>阮　籍<lb/>
正元元年秋余尚為中郎在大將軍府獨徃南牆下北<lb/>
首陽山賦曰<lb/>
在兹年之末歳兮端旬首而重陰風飄回以曲至兮雨<lb/>
旋轉而纖襟蟋蟀鳴乎東房兮鶗鴂號乎西林時將暮<lb/>
而無儔兮慮悽愴而感心振沙衣而出門兮纓緌絶而<lb/>
<pb n="KR4h0139_WYG_021-9a"/>
靡尋步徙倚以遥思兮喟歎息而微吟將修飾而欲徃<lb/>
兮衆齹齹而笑人靜寂寞而獨立兮亮孤植而靡因懷<lb/>
分索之情一兮穢羣偽之射真信可實而弗離兮寧髙<lb/>
舉而自儐聊仰首以廣頫兮瞻首陽之岡岑樹叢茂以<lb/>
傾倚兮紛蕭爽而揚音下崎嶇而無薄兮上洞徹而無<lb/>
依鳳翔過而不集兮鳴梟羣而並棲颺遥逝而逺去兮<lb/>
二老窮而來歸實囚軋而處斯兮焉暇豫而敢誹嘉粟<lb/>
屏而不存兮故甘死而採薇彼背殷而從昌兮投危敗<lb/>
<pb n="KR4h0139_WYG_021-9b"/>
而弗遲此進而不合兮又何稱乎仁義肆壽夭而弗豫<lb/>
兮競毀譽以為度察前載之是云兮何美論之足慕茍<lb/>
道求之在細兮焉子誕而多辭且清虛以守神兮豈慷<lb/>
慨而言之<lb/>
　　黎陽山賦　　　　　　　　　<hi>魏</hi>劉　楨<lb/>
自魏都而南邁迄洪川以朅休想王旅之旌旄望南路<lb/>
之遐修御輕駕而西徂過舊隖之髙區爾乃踰峻嶺超<lb/>
連岡一登九息遂臻其陽南蔭黄河左覆金城青壇承<lb/>
<pb n="KR4h0139_WYG_021-10a"/>
祀髙碑頌靈珍木駢羅奮華揚榮雲興風起蕭瑟清泠<lb/>
延首南望顧瞻舊鄉桑梓増敬慘切懷傷河源汨其東<lb/>
逝陽烏飄而南翔覩衆物之集華退欣欣而樂康<lb/>
　　葛嶧山賦　　　　　　　　　　周　誼<lb/>
有客駕白雲控蒼虯慕南華之奇覽效子長之逺遊爰<lb/>
駐節於圯上睇羣山之夷猶但見峭壁崟嶔巉巖崱屴<lb/>
壓厚土之鴻龎摩圓靈之危仄對羊岫之閒雲瞻蛤湖<lb/>
之落日雖無鄒山之秀麗亦有龜蒙之介直左沂水之<lb/>
<pb n="KR4h0139_WYG_021-10b"/>
湯湯右泗流之潏潏古冢隱兮蟻封浮屠屹兮人立仙<lb/>
翁釋子來徃乎其間虯松鳳竹森列乎其側凌氣勢於<lb/>
寒髙曽不讓乎秋色客乃悠然而思曰兹非所謂葛嶧<lb/>
山者乎葢不知幾千萬尺也於是履崔嵬躡稜層涉汗<lb/>
漫倚空冥發孤嘯於雲端覽八極於雙明觀其平原莽<lb/>
蒼濉水汪洋折㦸沉沙衰草斜陽亞父之孤壙兮瀟灑<lb/>
戲馬之層臺兮荒凉泣鬼魅於青燐走狐兔於白楊此<lb/>
楚漢之戰塲也若夫雲収翠巘烟斂青巒如龜趺而鳳<lb/>
<pb n="KR4h0139_WYG_021-11a"/>
翼若虎踞而螭盤為樂器之所需枕泗濵而巑岏此則<lb/>
石磬之山也若乃斷橋蕪没蝸石毁圯赤松久仙陸沉<lb/>
遺履懷徃事兮千齡歎浮雲之流水兹非漢黄石公授<lb/>
書之故址者耶爾其丹青剥落龜石淋漓茨階蟻穴蘚<lb/>
壁蛛絲列槎牙兮劍㦸望翁仲兮歔欷悼賢侯之久逝<lb/>
遺父老之深思兹非所謂漢淵徳公之舊祠者耶已而<lb/>
牛羊被野夕陽下山泉湧谷響風烈雲漫客乃返乎圯<lb/>
上遇一仙翁羽衣鐵冠問於客曰岠山之遊樂乎子但<lb/>
<pb n="KR4h0139_WYG_021-11b"/>
知一時之樂而不知數千載之下獲耕桑之利被衽席<lb/>
之安者果孰為之功耶在昔鯀湮洪水九州為魚天命<lb/>
神禹濬距導瀦淮沂其乂徐野無虞肇兹山之得名迺<lb/>
表出於奥區拯生民於墊溺賜萬世之奠居子曷不心<lb/>
神禹之遺蹟展白雲而賦諸客曰唯唯翕步雲衢客乃<lb/>
作歌以繫之曰山蒼蒼兮凝烟水汨汨兮流川念明徳<lb/>
兮既逺懷禹功於當年我聖皇之御極兮恢輿圖於萬<lb/>
里地平天成兮神禹同軌名山大川兮我疆我理壯哉<lb/>
<pb n="KR4h0139_WYG_021-12a"/>
岠山兮雄鎮徐址<lb/>
　　望嶧山賦<hi>有序</hi>　　　　　　　<hi>元</hi>吴師道<lb/>
友人黄君晉卿向嘗為余言鄒縣之境東望嶧山峭然<lb/>
孤起孟子實生於是可想見其人焉余過其地睇瞻興<lb/>
懷信斯言之有徵因賦以道之其辭曰<lb/>
濟重江而北征兮漫千里之平陸過邾婁之故墟兮極<lb/>
東鄉以騁目羣山委蛇而奔湊兮青遥遥其相屬崒峻<lb/>
峰之孤起兮儼雄踞而特尊絶浮雲而上出兮俯培塿<lb/>
<pb n="KR4h0139_WYG_021-12b"/>
其無鄰曰兹惟東魯之嶧山兮實岱宗之陪輔杳日觀<lb/>
其猶未覿兮乃獨快兹先覩表積石之嶙峋兮却朽壤<lb/>
而弗附勢絡繹而緜延兮宜著名於終古惜行邁之靡<lb/>
靡兮盼遼邈而不可登披圖牒而考稽兮嘉詩書之所<lb/>
稱神禹定其職貢兮繄孤桐之挺植魯侯荒於大東兮<lb/>
遂保有以為域彼祖龍其何知兮窮萬里之轍迹升遐<lb/>
巔而頌功兮斯獻䛕而助賊咸陽既已飛灰兮野火宜<lb/>
不赦夫頑石侈心忽其安在兮惟樹徳之罔極吾獨羨<lb/>
<pb n="KR4h0139_WYG_021-13a"/>
夫山川之精英兮㣲聖賢其孰當偉孟氏之特起兮在<lb/>
戰國而堂堂氣浩然而剛大兮壓后土而蟠穹蒼雖儗<lb/>
聖之有迹兮邈餘子其奚敢望屹兹山之猶故兮信並<lb/>
立而俱長微余友之昔言兮羌有懷而不見悵欲語其<lb/>
誰同兮徒激昂而増歎<lb/>
　　蒙山平野亭賦　　　　　　　<hi>金</hi>劉文蔚<lb/>
琅琊古郡海右雄藩介青徐之遐境跨蒙羽之名山按<lb/>
經圖兮歴二千年之城郭詢父老兮曽十萬戸之廛闤<lb/>
<pb n="KR4h0139_WYG_021-13b"/>
嗟繁華逝而不返兮久瀟灑於兵革之殘追前賢創造<lb/>
之遺跡兮認舊碑剥落之苔痕一臺存於公署之左兮<lb/>
其勢俯瞰東北之城垣寂寂兮瓦礫之墟森森兮荆棘<lb/>
之攢昔郡守備邊之未暇兮其來亦孰為之一觀越至<lb/>
元之已卯屬大統之中原太守以善政而厎譽監司由<lb/>
上考而來官乃因政之暇乘農之閒且陶且冶載伐載<lb/>
刊役不兩旬而既畢用無百姓之所關崇峻峭拔兮葺<lb/>
故基於九仞輪奐翬飛兮搆新亭之十間眂其下也綠<lb/>
<pb n="KR4h0139_WYG_021-14a"/>
樹漫漫市井班班甍宇參差兮鱗次車馬彷彿兮徃還<lb/>
靄萬竈之炊烟兮隔物我以仙凡忽一埽其風埃兮驚<lb/>
夢寐於塵寰流好音兮幽鳥生繞砌兮芳蘭棲朝雲於<lb/>
畫棟堆野色於危欄忘萬事之紛擾覺六月之微寒鷺<lb/>
孤飛於霞際兮疑星轉乎天端鷗羣集於沙上兮若波<lb/>
起乎平灘不雕不畫兮入雲烟之清雅無陰無晦兮極<lb/>
村曲之縈盤每公餘而自適縱却顧而前看一帶髙深<lb/>
兮山水秀千里沃壤兮邦畿寛莫不豁詞林之風月㵼<lb/>
<pb n="KR4h0139_WYG_021-14b"/>
胸次之波瀾若夫與客共飲因公置煩列雲霄之雅聽<lb/>
促玉漏之清彈倒鯨杯而吸翠發酣歌而怡顔懷古人<lb/>
之興感豈賞心之易䦨非不知役不可兮難舉事不可<lb/>
兮尚繁葢賢者之所作能勞民於既安况乃輸之以道<lb/>
兮人得其歡使之以時兮孰憚其難不徒宴樂於此兮<lb/>
欲坐觀乎稼穡之勞庻幾知民之艱也<lb/>
　　蒙山賦　　　　　　　　　　<hi>明</hi>梁　寅<lb/>
維堪輿之奠位斯山嶽之肇形類波濤之激蕩擁泥沙<lb/>
<pb n="KR4h0139_WYG_021-15a"/>
之崚嶒為嶠為岑或丘或陵尊若帝王陪以公卿然人<lb/>
也以山而鍾秀山也因人而著稱在於荒陬雖崇而隱<lb/>
邇乎雄都雖卑而名竊愛夫蒙嶺之鎮吾地其餘終南<lb/>
少室天台㑹稽何彼重而此輕也哉觀其勢雄千仞根<lb/>
盤百里嵳峩嶔崟蜿蟺峛崺竅以諸洞界以衆水巘㟧<lb/>
鱗鱗崖石齒齒疆域之表郡國之紀皁嶂東迴春臺西<lb/>
峙鼇峰北聳渝流南迤其為寳藏則白金之璀璨碧鈿<lb/>
之璘㻞表炎方之奇産充天府之上珍其為靈蹤則金<lb/>
<pb n="KR4h0139_WYG_021-15b"/>
刹據其陽仙巖在其顛森祗樹於翠谷閟小有於洞天<lb/>
若乃瑶草掬芳珠林挺秀風篁球戛烟蘿幃覆蘭茝緣<lb/>
於徑阪芝朮産乎嵌竇長陰澗之茯苓絢霜林之橘柚<lb/>
猿猱哀嘯熊羆怒咆霧卧文豹湫吟黒虯揚夜鶴之遥<lb/>
音露秋鶻之懸巢過客眩於妖狐樵子駭乎山魈凡其<lb/>
根荄之品飛走之族時榮時悴以涵以育富於靈囿之<lb/>
駢羅夥於陸海之儲蓄博物之張華無以辨其類洽聞<lb/>
之郭璞曷能究其目宜夫絶俗貞士離世潛夫悅雲霞<lb/>
<pb n="KR4h0139_WYG_021-16a"/>
而長徃與麋鹿以為徒翫岡葩之春媚樂岑木之夏敷<lb/>
吟素秋於月觀度𤣥冬於雪廬坐紫苔兮緑綺奏蔭蒼<lb/>
松兮芸帙舒或茹芝兮白日晏或埽葉兮涼飈隨想夫<lb/>
楚叟之賢栖山之陽躬尚稼穡志輕侯王觀山泉之泓<lb/>
渟悟蒙養之端莊愜閒情於濬壑杜妄轡於巖廊嗟軒<lb/>
堯其既逺顧沮溺其可望勵雅操之氷玉謝溷世之粃<lb/>
糠疑斯人之或逺復東瞻乎魯邦既異世以同趣宜隨<lb/>
地而安常吾將稅俗駕屏塵心企潁陽懷箕陰朝與山<lb/>
<pb n="KR4h0139_WYG_021-16b"/>
兮為儔夕與山兮相尋濯纓松下流振衣雲中岑寧抱<lb/>
甕以自勞賦歸來而長吟歴萬里於至近返千齡於方<lb/>
今庶永託於兹山嗣髙士之徽音<lb/>
　　登虎牢山賦　　　　　　　　<hi>晉</hi>潘　岳<lb/>
辭京輦兮遥邁將逺遊兮東夏朝發軔兮帝墉夕結軌<lb/>
兮中野馮修坂兮停車臨寒泉兮飲馬眷故鄉之遼隔<lb/>
思紆軫以鬱陶步玉趾以升降凌氾水而登虎牢覽河<lb/>
洛之二川眺成平之雙臯崇嶺驫以崔崒幽谷豁以窙<lb/>
<pb n="KR4h0139_WYG_021-17a"/>
寥路逶迤以迫隘林廓落以蕭條爾乃仰蔭嘉木俯藉<lb/>
芳卉青烟鬱其相望棟宇懍以鱗萃彼登山而臨水固<lb/>
先喆之所哀矧去鄉而離家邈長辭而逺乖望歸雲以<lb/>
歎息腸一日而九迴良勞者之詠事爰寄言以表懷<lb/>
　　廬山賦　　　　　　　　　　<hi>宋</hi>支曇諦<lb/>
昔哉壯麗峻極氤氲包靈奇以藏器藴絶峰乎青雲景<lb/>
澄則巖岫開鏡風生則芳林流芬嶺奇故神明鱗萃路<lb/>
絶故人跡自分嚴清升仙於𤣥崖世髙垂化於䢼亭應<lb/>
<pb n="KR4h0139_WYG_021-17b"/>
真陵雲以踞峰眇忽翳景而入冥咸豫聞其清塵妙無<lb/>
得之稱名也若其南靣巍崛北背迢遰懸霤分流以飛<lb/>
湍七嶺重㟽而疊勢映以竹柏蔚以檉松榮以三湖帶<lb/>
以九江嗟四物之蕭森爽獨秀於𤣥冬美二流之潺湲<lb/>
津百川之所衝峭門百尋峻闕千仞香爐吐雲以象烟<lb/>
甘泉涌霤而先潤<lb/>
　　望匡廬賦<hi>有序</hi>　　　　　　　<hi>唐</hi>李徳裕<lb/>
滄湖口北望匡廬二山影入澄潭峰連清漢江水無際<lb/>
<pb n="KR4h0139_WYG_021-18a"/>
烟景相鮮沿流而東若在世表因懷逺公陸先生悵然<lb/>
成賦<lb/>
春水湖平霽天景旭眇赴海之清瀾映干霄之翠嶽波<lb/>
鱗爛而勢微帆鴈引而相續輕烟冒於爐峰若香散於<lb/>
空谷飛流灑於星灣疑虹飲於曽曲想逺公之平昔比<lb/>
孟綽之不欲談精義於松間寄虛懷於巖足喜濯纓而<lb/>
旋返悲負鼎而放逐恥隨屈賈之波不同宗雷之躅整<lb/>
襟帶於瑶席望𤣥師於林麓徒佩紫青之書未脫朱丹<lb/>
<pb n="KR4h0139_WYG_021-18b"/>
之轂感明主之嘉恵荷天地之覆育既復扶陽之爵又<lb/>
剖專城之竹被金組於薄躬昭皇明於荒服豹文忽變<lb/>
蔚然以姿蟬緌更新倐然而脫雖澡身於滄浪終有媿<lb/>
於玷辱念大福兮不再來歸東臯兮供黍粟<lb/>
　　匡廬賦　　　　　　　　　　<hi>明</hi>胡　儼<lb/>
昔神禹之疏鑿兮奠山川於九區惟彭蠡之既瀦兮渺<lb/>
巨浸而為湖爰有山而西峙兮儼穹窿而覆廬彼何人<lb/>
之昆季兮初卜居而宅其陽詢遺老以求其故兮傳其<lb/>
<pb n="KR4h0139_WYG_021-19a"/>
姓而曰匡於是招五老於雲中兮叅九真而翶翔攬香<lb/>
鑪之紫烟兮濯飛瀑於石梁挽銀河於九天兮凌倒景<lb/>
之蒼茫雙劍倚長空而嵯峨兮凜肅肅之秋霜倚龍淵<lb/>
於絶壁兮瀉碧澗之琅琅漱玉挺乎長松兮嘅故址之<lb/>
荒涼埽蘚斑而求古跡兮信徳美其流芳歘凌風而遐<lb/>
舉兮抵尋真之舊觀逕松蘿而尤奇兮覩雲屏之煥爛<lb/>
天宇豁其澄鮮兮聳層巒於霄漢水簾三疊而下垂兮<lb/>
儻瓊飛而珠散羌觸坎而轂轉兮懸素絲於天半迴風<lb/>
<pb n="KR4h0139_WYG_021-19b"/>
摶而混結兮炯雪毬之洞貫邀謫仙於松巢兮扣東林<lb/>
之禪扃倚三笑而長吟兮聽虎溪之泠泠升上方而登<lb/>
天池兮跨絶頂之髙寒靈籟發而淒清兮悚萬壑之驚<lb/>
湍鶯咿嚶於幽谷兮猿悲嘯乎巑岏熊咆龍吟之不可<lb/>
以久留兮接空明之羽翰巨艦突而撐空兮何神化之<lb/>
渺漫披蒙茸而陟虎豹兮仰石磴而髙騁坐飛閣而延<lb/>
覽兮付江山於一瞬紅葉忽其翩翻兮猶雨花之亂隕<lb/>
訪竹林之古寺兮云隱顯之靡常流鐘磬於巖竇兮顧<lb/>
<pb n="KR4h0139_WYG_021-20a"/>
杳靄兮何鄉俯盤盤之深谷兮綺繡錯而錦張過淵明<lb/>
之栗里兮三徑没而巳荒挹髙風於千載兮攀逸駕於<lb/>
羲皇余思夫古人而不得見兮撫孤松而彷徨望白雲<lb/>
之悠悠兮覽紫霄之蒼翠迎鸞鶴於空中兮驂羣仙之<lb/>
環珮臨墨池以揮灑兮希右軍於絶代酌鸞溪之一滴<lb/>
兮亦何有乎滯礙道簡寂以遨遊兮仍羽人於丹丘陸<lb/>
子肅余於石壇兮耿星河之欲流余既縱夫𤣥覽兮羌<lb/>
回車以復路度松關之迢迢兮問棲賢之故處乃少室<lb/>
<pb n="KR4h0139_WYG_021-20b"/>
之山人兮甘嘉遯而來居抑後賢之仰止兮藏簡冊於<lb/>
粤區振吾袂於髙岡兮扶天風於兩腋鹿呦呦以思芩<lb/>
兮闖紫陽之遺蹟洞谽谺而隱約兮山幽幽而無人葛<lb/>
漫漫於樛木兮石磊磊乎澗濵堂構餘乎瓦礫兮蛩愁<lb/>
吟而飢鼯呻余既感此而惆悵兮除積翳於榛荒采蘋<lb/>
蘩於沼沚兮就堂階而薦觴退即乎風泉雲壑兮聊詠<lb/>
歌而徜徉衆既告余以欲暮兮還余駕乎東騖蟬嚖嚖<lb/>
而寒鳴兮草萋萋其夕露松陰陰而月朦朦兮渺蒼蒼<lb/>
<pb n="KR4h0139_WYG_021-21a"/>
之烟霧亂曰汨吾遊兮北征水茫茫兮山青税吾駕兮<lb/>
匡廬訪古蹟兮窮奥區山之人兮潔修跨黄犢兮夷猶<lb/>
灑清風兮六合凜氷玉兮髙秋歸來山人兮林丘<lb/>
　　白鹿洞賦　　　　　　　　　<hi>宋</hi>朱　子<lb/>
承后皇之嘉惠宅廬阜之南疆閔原田之告病惕農扈<lb/>
之非良粤冬孟之既望夙余駕乎山之塘徑北原以東<lb/>
騖陟李氏之崇岡揆厥號之所繇得頽址於榛荒曰昔<lb/>
山人之隱處至今永久而流芳自昇元之有土始變塾<lb/>
<pb n="KR4h0139_WYG_021-21b"/>
而為庠儼衣冠而絃誦紛濟濟而洋洋在叔季而且然<lb/>
矧休明之景運皇穆穆以當天一軌文而來混念敦篤<lb/>
於化原乃捜剔乎遺遯分黄卷以置郵廣青衿之疑問<lb/>
樂菁莪之長育拔雋髦而登進迨繼照於咸平又増修<lb/>
而罔倦旋錫冕以華其歸琛亦肯堂而貽孫悵茂草於<lb/>
熙寧尚兹今其奚論天既啓余以堂壇友又訂余以冊<lb/>
書謂此前修之逸迹復關我聖之宏模亦既震於余衷<lb/>
乃謀度而咨諏尹悉心以綱紀吏竭蹷而奔趨士釋經<lb/>
<pb n="KR4h0139_WYG_021-22a"/>
而敦事工殫巧而獻圖曽日月之幾何屹厦屋之渠渠<lb/>
山蔥蘢而遶舍水汨㶁而循除諒昔人之樂此羌異世<lb/>
而同符偉章甫之峩峩抱遺經而來集豈顓眺聽之為<lb/>
娱實覬宫牆之可入媿余修之不敏何子望之能給矧<lb/>
道體之無窮又豈一言之可緝請姑誦其昔聞庶有開<lb/>
於時習曰明誠其兩進抑敬義其偕立允莘摰之所懷<lb/>
謹巷顔之攸執彼青紫之勢榮亦何心於俛拾亂曰澗<lb/>
水觸石鏘鳴璆兮山木苯尊枝相樛兮彼藏以修息且<lb/>
<pb n="KR4h0139_WYG_021-22b"/>
遊兮徳崇業茂聖澤流兮徃者弗及余心憂兮來者有<lb/>
繼兮我將焉求兮<lb/>
　　白鹿洞賦<hi>次晦翁韻有序</hi>　　　　　<hi>宋</hi>方　岳<lb/>
晦翁先生去洞之六十有九年其里中學子方岳幸得<lb/>
主藏書徘徊顧瞻有嘅其歎葢歳行之無幾而世變巳<lb/>
不古矣乃次翁韻為白鹿洞後賦招我同盟而歃之其<lb/>
辭曰<lb/>
始余眺眠鹿之町疃界白雲以為疆嗟五老人者之無<lb/>
<pb n="KR4h0139_WYG_021-23a"/>
恙獨有靦於二千石之維良朝余樂兮紫陽夕余夢兮<lb/>
朱塘訊風泉與雲壑勞降巘而陟岡慨夫子其未逺寧<lb/>
吾道之易荒言琅琅以猶在將彌久而彌芳皇拊髀其<lb/>
永懷一天視於帝庠倬雲漢之昭回紛恩溥而徳洋嘻<lb/>
同盟其念哉毋諉焉於氣運惟命義之是閑豈善惡之<lb/>
可混與有獲以詭隨盍無悶於嘉遯道烏在乎髙深體<lb/>
吾身其學問將喻利以尺枉抑嚮方而寸進念日用之<lb/>
常行奚先傳與後倦今來歌而來遊尚及門之子孫匪<lb/>
<pb n="KR4h0139_WYG_021-23b"/>
執經而問焉誰與歸兮共論余既互鄉之晩生又主藏<lb/>
山之遺書悵莫企乎前修思盡復其舊模疇去籍以紛<lb/>
放肆余度而余諏二三子其來前矩吾今之步趨枕寒<lb/>
流以漱石有書右兮左圖儼老仙之在旁何玉我之勤<lb/>
渠日三省以澡瀹時四勿其埽除古之人何人斯而余<lb/>
肯同夫讀書城南之符也駕長風而來思抱明月以翔<lb/>
集毋空谷其遐遺幸聖域之優入以經籍為朋友以泉<lb/>
石為供給佩猗蘭之秋香紉芙蓉而手緝盍歸來乎山<lb/>
<pb n="KR4h0139_WYG_021-24a"/>
中兌麗澤其講習清斯濯以自潔起風雩而獨立挹烟<lb/>
雲而進之問孔聖之何執將玉林其與遨期瑶草之共<lb/>
拾亂曰有鏘其佩琳琅璆兮風蕭蕭然山川樛兮翁乘<lb/>
白雲駕言遊兮道斯在斯如泉流兮勿遐爾心為翁憂<lb/>
兮歸來歸來吾與子求兮<lb/>
　　白鹿洞賦<hi>次晦翁韻</hi>　　　　　　　<hi>明</hi>林　俊<lb/>
浮鄱陽之巨浸泝星子之名疆亶啓篷以遐矚森五老<lb/>
其孔良懷攬結於神秀維舸艦於横塘戒征夫以前路<lb/>
<pb n="KR4h0139_WYG_021-24b"/>
䇿余馬於山之岡感鑪錘以陶鑄揖真宰於鴻荒嵲東<lb/>
南以孤峙薈轇轕於衆芳飫大清於沆瀣又奚慕夫五<lb/>
更周序而殷庠粤二龍之寄傲睨雲壑以洸洋澹虚止<lb/>
以超曠斡𤣥樞以潛運緬元和之羅致竟玉收而砆混<lb/>
盼鴻鵠以髙舉撫白鹿而肥遯迴勸駕於拾遺勞朋友<lb/>
之敦問羌徙跡於東都憣附章而彚進惟紫陽之肇守<lb/>
右儒術以罔倦締頹址於荆榛矢繕葺復奚孫飭藏修<lb/>
於他所揭要領於前論既廣貽夫士廪亦載勤夫御書<lb/>
<pb n="KR4h0139_WYG_021-25a"/>
儼聖賢於遺像條規範於偉模授紀成於秘閣假休沐<lb/>
於咨諏振風雩之逸響循孔步而顔趨朗人文於奎曜<lb/>
恢正學於永圖嚼遺言於敬義恍靣語而勤渠悵日月<lb/>
其滋久洞莽蒼以靡除睠余生之伊晩竊心慕而企符<lb/>
悼梁木之宿頹偕章縫以後集噫墜緒其茫茫惡徳門<lb/>
之望入幸來復其未逺矧日力其猶給礪鍼石以起痼<lb/>
豈濂洛閩關之莫緝謹濯雪以刮劘奚弊弊夫末習夙<lb/>
遵軌以信邁覬百一其有立惟格人之可起委厥鞭其<lb/>
<pb n="KR4h0139_WYG_021-25b"/>
願執冀濡染於幽馨仰前修於掇拾亂曰聖澤泓澄礫<lb/>
鳴璆兮雲章煥爛柯蜷樛兮含真嗣徽濛化遊兮爰濯<lb/>
其纓枕寒流兮衿裾容與樂消憂兮浮雲物外泊吾生<lb/>
以奚求兮<lb/>
　　白鹿洞賦<hi>次晦翁韻</hi>　　　　　　　<hi>明</hi>初　順<lb/>
粤南康之有郡兮據吴楚之封疆由名賢之過化兮民<lb/>
俗丕變而淳良村落僻其近郭兮紛隱映乎松塘槩白<lb/>
鹿之幽勝兮在東北之重岡昔山人託迹於斯兮後復<lb/>
<pb n="KR4h0139_WYG_021-26a"/>
翦其榛荒臺榭屹乎輝映兮花草鬱其芬芳暨南唐置<lb/>
學兮曰匡山之國庠降五老之突兀兮吞彭蠡之汪洋<lb/>
尋大振其聲教兮際宋朝之休運山若増而巍巍兮泉<lb/>
若濬而混混禽鳥樂以和鳴兮豺虎避而深遯九經於<lb/>
焉頒賜兮羣士於斯乎講問逮紫陽之興建兮悵然懷<lb/>
乎先進書有積而田有給兮樂教養之無倦寄衷情於<lb/>
賦詠兮粲幼婦兮外孫嗣顧斯文其在兹兮豈吾徒之<lb/>
私論慨斯人不常存兮道猶寓乎遺書矧教條之昭晰<lb/>
<pb n="KR4h0139_WYG_021-26b"/>
兮誠萬世之楷模何喪亂之屢經兮莫圖舊而重諏聖<lb/>
澤為之下壅兮學徒廢其摳趨幸治教之休明兮屬一<lb/>
統之皇圖郡侯憲史相繼而修復兮展夙心之勤渠進<lb/>
諸生以道徳兮外聲利而屏除彼垂涎於公相兮陋韓<lb/>
公之訓符余登臨而假寐兮夢先哲之羣集儼杏壇之<lb/>
講授兮紛堂升而室入回庶乎其屢空兮雍無事乎口<lb/>
給㸃鳴瑟以詠歸兮參省身而傳習踵夫子之步趨兮<lb/>
歎文王之熙緝呼余前而丁寧以告戒兮欣仰瞻而起<lb/>
<pb n="KR4h0139_WYG_021-27a"/>
立授余以明誠之要訣兮曰擇善而固執忽驚寤如有<lb/>
失兮賴片言之可拾仰髙山余起敬兮見千仞之蒼璆<lb/>
攀桂枝以延佇兮羌偃蹇其相樛世有異而心不殊兮<lb/>
聊想慕以優游夫豈躭山水之為樂兮徒漱石而枕流<lb/>
願辭榮於宦海兮假林壑以消憂從吾心之所好兮更<lb/>
於世乎何求<lb/>
　　白鹿洞賦<hi>次晦翁韻</hi>　　　　　　　<hi>明</hi>舒　芬<lb/>
設吴楚之兩界鎮江黄之故疆維匡山之偉觀屹頹波<lb/>
<pb n="KR4h0139_WYG_021-27b"/>
之忠良迤敷淺於彭蠡懲險束夫瞿塘有阪有隰有澗<lb/>
有岡歴姚虞而迄周罔或烈而遂荒肆洞天之幽闃鬱<lb/>
草樹而臭芳終名勝之莫掩肇宫宇而膠庠屬鴻儒之<lb/>
起廢濟後學之望洋適奎躔之聚輝贊斯文而起運敬<lb/>
義揭以直指老佛闢而莫混士知方以有來或於焉而<lb/>
繫遯余兹仰門牆而摳衣𨽻也跋峰巒而頻問聆石泉<lb/>
三折而東之諒前途伊邇可勇進雲相隨乎其若無心<lb/>
鳥相依乎其若不倦感農夫之刈麥嬉引鉏而弄孫奚<lb/>
<pb n="KR4h0139_WYG_021-28a"/>
真朴之難復可於此而尚論既乃度漱石之新梁覩華<lb/>
扁之大書欽皇明之賁飾匪淳熙之舊模聖像儼乎可<lb/>
畏規言炳乎足諏曰既及乎其門敢不繩夫步趨嗟孔<lb/>
道之再興惟太極之一圖爰定性於伊洛亦訂頑於横<lb/>
渠視主靜與慎動尚窺壁而循除闡千古之幽秘圖與<lb/>
易而契符謂朱夫子之渾然猶樂大成之㮣集迹窮理<lb/>
於庶物真乾健而㢲入顧俾小子之務兹懼夫勉行之<lb/>
不給矧危微之墜緒烏記誦之能緝天既設夫我中聖<lb/>
<pb n="KR4h0139_WYG_021-28b"/>
又示之時習胡甘白首之紛如須圖大者之先立庶據<lb/>
依之有地斯御射之可執矢自今而惕勵力恒千於人<lb/>
十亂曰八音宫縣戛玉璆兮聲出林木難為樛兮千載<lb/>
一時白鹿遊兮其峙為山水為其流兮悠悠未艾我能<lb/>
無憂兮日月逝矣亦敏求兮<lb/>
　　白鹿洞賦<hi>次晦翁韻</hi>　　　　　　　<hi>明</hi>唐　龍<lb/>
白鹿山水名天下紫陽讀書在其疆上闡道學之統下<lb/>
開人心之良發軔於匡廬之麓引派乎彭蠡之塘曽莫<lb/>
<pb n="KR4h0139_WYG_021-29a"/>
窺其涯涘實仰止乎髙岡爰先祠於一拜閔山徑之就<lb/>
荒耽泉石之真趣擷宇宙之奇芳天既開夫兹洞人又<lb/>
聚於是庠要當從而嚮徃奚可歎夫望洋進二三子於<lb/>
其前轉五百年之洪運指大道以入門防旁蹊之易混<lb/>
葢闢正學之榛蕪匪直幽人之肥遯木石鹿豕與遊芻<lb/>
蕘途人是問考正統之相傳繇前修而直進心皇皇乎<lb/>
而有求神亹亹乎若忘倦誰道晦菴之神不在兹我將<lb/>
見之羮牆而揖孫遡洙泗之淵源問夫子之至論太極<lb/>
<pb n="KR4h0139_WYG_021-29b"/>
既生乎兩儀意象至發於圖書宇宙吾道之槖籥民物<lb/>
四體之形模曰既入乎其室將舍是而焉諏明性天於<lb/>
動靜著實地之步趨載觀羲皇之心學盡在河洛之一<lb/>
圖屹人心之山岳決滄海之溝渠闡明誠之戸牖别義<lb/>
利之庭除彼濂溪之正脈實異代而同符方關洛緒論<lb/>
之紛紜微夫子之大成莫集扶孔孟於侏離正蘇楊於<lb/>
出入功有過於退之日惟恐其不給嗟小子之昏愚奚<lb/>
正宗之能緝慕太史之山川竊有志於時習顧與我之<lb/>
<pb n="KR4h0139_WYG_021-30a"/>
　非凡將勉焉以自立率吾性之鳶魚庶先鞭之可執蹇<lb/>
　遺躅於靜修亦何辭於掇拾亂曰髙山流水鳴吾璆兮<lb/>
　蒼松翠竹惟木樛兮吾道白鹿誰與遊兮千載紫陽屹<lb/>
　中流兮道之云逺我能無憂兮武夷雲谷從兹求兮<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_021-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚卷十八<lb/>
</p>
<p>
</p>
  </div>
</body>
</text>
</TEI>
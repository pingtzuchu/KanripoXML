<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_164-1a"/>
　欽定四庫全書<lb/>
御定歴代賦彚逸句巻一<lb/>
　　天象<lb/>
　　　迅風賦　　　　　　　　　　<hi>漢</hi>趙　壹<lb/>
　惟巽卦之為體吐神氣而成風纖微無所不入廣大無<lb/>
　所不充經營八荒之外宛轉毫毛之中察本莫見其始<lb/>
　揆末莫覩其終啾啾颼颼唫嘯相求阿那裵徊聲若謌<lb/>
　謳搏之不可得繫之不可留<lb/>
<pb n="KR4h0139_WYG_164-1b"/>
　　　風賦　　　　　　　　　　　<hi>晉</hi>李　充<lb/>
　尋之莫見其終迎之莫知其來四方為之易位八維為<lb/>
　之輪迴遊聚則天地為一消散則六合洞開<lb/>
　　　風賦　　　　　　　　　　　<hi>晉</hi>王凝之<lb/>
　起𤣥朔之重雲驅東極之洪濤越四溟而蓬勃經五嶺<lb/>
　而蕭條其鼓水也無川不涉靡流不往溟海天迴江湖<lb/>
　雲蕩<lb/>
　　　擬風賦　　　　　　　　　　<hi>梁</hi>沈　約<lb/>
<pb n="KR4h0139_WYG_164-2a"/>
若夫揺玉樹響金扉拂九層之羽葢轉八鳯之珠旗時<lb/>
巻瑶臺翠帳乍動佚女輕衣此蓋羽客之仙風也<lb/>
　　擬風賦　　　　　　　　　　<hi>梁</hi>王　融<lb/>
奄兮日采之既移忽兮羣景之將馳靡輕筠之碧葉汛<lb/>
曾松之翠枝緫髙羽而蕭瑟韻珠露之參差此烈士之<lb/>
英風長寥亮其如斯<lb/>
　　相風賦<hi>有序</hi>　　　　　　　　<hi>晉</hi>傅　𤣥<lb/>
昔之造相風者其知自然之極乎其逹變通之理乎上<lb/>
<pb n="KR4h0139_WYG_164-2b"/>
稽天道隂陽之運表以靈烏物象其類下憑地體安貞<lb/>
之徳鎮以金虎𤣥成其氣風雲之應龍虎是從觀妙之<lb/>
徴神明所通夫能立成器以占吉凶之先見者莫精乎<lb/>
此<lb/>
乃搆相風因象設形蜿盤獸以為趾建修竿之亭亭體<lb/>
正直而無撓度徑挺而不傾棲神烏於竿首俟祥風之<lb/>
來征<lb/>
　　相風賦<hi>有序</hi>　　　　　　　　<hi>晉</hi>傅　咸<lb/>
<pb n="KR4h0139_WYG_164-3a"/>
相風之賦葢以富矣然辭義大同唯中書張令以太史<lb/>
相風獨無文飾故特賦之太僕寺丞武君賓樹一竹於<lb/>
前庭其上頗有樞機插以雞毛於以占事知來與彼無<lb/>
異斯乃簡昜之至有殊太史相風張氏之賦非其至也<lb/>
辭曰<lb/>
籊籊竹竿在武之庭厥用自然既修且貞插羽其首丹<lb/>
漆弗營經之營之不日而成<lb/>
　　喜霽賦　　　　　　　　　　　魏文帝<lb/>
<pb n="KR4h0139_WYG_164-3b"/>
乃命駕而言歸啓吉日而北巡厭羣萌之至願感上下<lb/>
之明神宻雲興之坱圠甘雨降以灑塵既灑塵而為塗<lb/>
惟平路之未晞激清風以漂潦發皎日之陽暉振余䇿<lb/>
而長驅忽臨食而忘飢<lb/>
　　喜霽賦　　　　　　　　　　<hi>魏</hi>曹　植<lb/>
禹身逝於暘旰卒錫圭而告成湯感旱於殷時造桑林<lb/>
而敷誠動玉朝而雲披鳴鑾鈴而日陽指北極以為期<lb/>
吾將倍道而兼行<lb/>
<pb n="KR4h0139_WYG_164-4a"/>
　　時雨賦　　　　　　　　　　<hi>晉</hi>成公綏<lb/>
兩儀協合二氣烟煴洪川起波名山興雲<lb/>
　　隂霖賦　　　　　　　　　　<hi>晉</hi>成公綏<lb/>
百川泛濫潢潦横流沈竈生鼃中庭運舟<lb/>
　　月賦　　　　　　　　　　　<hi>宋</hi>周　祇<lb/>
二氣理化精者能鏡陽得一以朗旦月代終而夕映其<lb/>
狀也氣瑩潔而昭逺質明潤而貞虛弱不廢照清不激<lb/>
汙<lb/>
<pb n="KR4h0139_WYG_164-4b"/>
　　怨曉月賦　　　　　　　　　<hi>宋</hi>謝靈運<lb/>
卧洞房兮當何恱滅華燭兮弄曉月昨三五兮既滿今<lb/>
二八兮將缺浮雲褰兮收汎灩明舒照兮殊皎潔墀除<lb/>
兮鏡鑑房櫳兮澄澈<lb/>
　歳時<lb/>
　　祓禊賦　　　　　　　　　　<hi>漢</hi>杜　篤<lb/>
王侯公主暨乎富商同事伊雒帷幔𤣥黄於是旨酒嘉<lb/>
肴方丈盈前浮棗絳水酹酒醲川若乃窈窕淑女美媵<lb/>
<pb n="KR4h0139_WYG_164-5a"/>
豔姝戴翡翠珥明珠曳離袿立水涯微風掩壒纖縠低<lb/>
冕曳長裾坐沙渚譚詩書詠伊吕歌唐虞<lb/>
　　禊賦　　　　　　　　　　　<hi>晉</hi>褚　爽<lb/>
伊暮春之令月將觧禊於通川凌元巳之清晨遡微風<lb/>
之冷然川迴瀾以澄映嶺插崿以霏煙輕霞舒於翠崖<lb/>
白雲映乎青天<lb/>
　　洛禊賦　　　　　　　　　　<hi>晉</hi>成公綏<lb/>
考吉日簡良辰祓除觧禊司㑹洛濱妖童媛女嬉遊河<lb/>
<pb n="KR4h0139_WYG_164-5b"/>
曲或振纎手或濯素足臨清流坐沙場列罍樽飛羽觴<lb/>
　　春可樂賦　　　　　　　　　<hi>晉</hi>王　廙<lb/>
春可樂兮樂孟月之初陽冰泮渙以微流土冒橛而解<lb/>
剛野暄卉以揮緑山葱蒨以發蒼<lb/>
　　大暑賦　　　　　　　　　　<hi>魏</hi>陳　琳<lb/>
土潤溽以歊蒸時淟涊以溷濁温風鬱其彤彤譬炎火<lb/>
之陶燭<lb/>
　　述夏賦　　　　　　　　　　<hi>晉</hi>傅　𤣥<lb/>
<pb n="KR4h0139_WYG_164-6a"/>
四月惟夏運臻正陽和氣穆而扇物麥含露而飛芒清<lb/>
徴泛於琴瑟朱鳥感於炎荒鹿解角於中野草木蔚其<lb/>
條長<lb/>
　　秋思賦　　　　　　　　　　<hi>魏</hi>繁　欽<lb/>
何晏秋之憯悽處閒夜而懷愁風清凉以激志兮樹動<lb/>
葉而鼓條雲朝隮於西氾兮遂濆薄於丹丘潛白日之<lb/>
𤣥隂兮翳朗月於重幽零雨濛其迅疾黄潦汨以横流<lb/>
　　秋夕哀賦　　　　　　　　　<hi>晉</hi>夏侯湛<lb/>
<pb n="KR4h0139_WYG_164-6b"/>
秋夕兮遥長哀心兮永傷結帷兮中宇屣履兮閒房聽<lb/>
蟋蟀之潛鳴覩遊鴈之雲翔尋修廡之飛檐覽明月之<lb/>
流光木蕭蕭以被風階縞縞以受霜玉機兮環轉四運<lb/>
兮驟遷銜恤兮迄今忽將兮涉年日往兮哀深歳暮兮<lb/>
思繁<lb/>
　　秋晴賦　　　　　　　　　　<hi>宋</hi>袁　淑<lb/>
是月也聲晷合朝夜分霆收耀虹戢文炎都塞埃旻㝢<lb/>
滌氛曳悲泉之凝霧轉絶垠之嚴雲<lb/>
<pb n="KR4h0139_WYG_164-7a"/>
　　秋夜長賦　　　　　　　　　<hi>宋</hi>謝　琨<lb/>
秋夜長兮雖欣長而悼速送晨暉於西嶺迎夕景於東<lb/>
谷夜既分而氣髙風入林而傷緑燕翩翩以辭宇鴈邕<lb/>
邕而南屬<lb/>
　　秋夜長賦　　　　　　　　　<hi>宋</hi>蘇　彥<lb/>
晨暉電流以西逝閒宵漫漫其未央牛女隔河以延佇<lb/>
列宿雙景以相望輕雲飄霏以籠朗素月披曜而舒光<lb/>
時禽鳴於庭栁節蟲唫於戸堂零葉紛其交萃落英颯<lb/>
<pb n="KR4h0139_WYG_164-7b"/>
以散芳覩遷化之遒邁悲榮枯之靡常貞松隆冬以擢<lb/>
秀金菊吐翹以凌霜<lb/>
　　秋懷賦　　　　　　　　　　<hi>宋</hi>伏系之<lb/>
於是景㝢肅澄風髙木斂凄氣夕衰零露晨湛澤收潤<lb/>
而草枯葉驟墜而庭掩鴈偕來以希陽燕遊逝而投險<lb/>
豈微物之足懷傷頹齡之告漸<lb/>
　　悲秋夜賦　　　　　　　　　<hi>宋</hi>何　瑾<lb/>
欣莫欣兮春日悲莫悲兮秋夜伊秋夜之可悲増沈懷<lb/>
<pb n="KR4h0139_WYG_164-8a"/>
於逺情歎授衣於豳詩感蕭瑟於宋生天寥廓兮髙褰<lb/>
氣凄肅兮厲清燕泝陰兮歸飛鴈懷陽兮寒鳴霜凝條<lb/>
兮漼漼露霤葉兮泠泠<lb/>
　　七夕賦　　　　　　　　　　<hi>周</hi>庾　信<lb/>
兔月先上羊燈次安覩牛星之曜景視織女之闌干於<lb/>
是秦娥麗妾趙豔佳人窈窕名燕逶迤姓秦嫌朝妝之<lb/>
半故憐晚飾之全新此時併舍房櫳共往庭中縷條𦂳<lb/>
而貫矩鍼鼻細而穿空<lb/>
<pb n="KR4h0139_WYG_164-8b"/>
　地理<lb/>
　　西道賦　　　　　　　　　　<hi>晉</hi>潘　尼<lb/>
異山河之岨阨倦關谷之盤紆車低徊於潛軌馬侘傺<lb/>
於險塗狗肘還勾羊角互戾葂窟連投十數億計石子<lb/>
之澗坎埳之穴支體為之危竦形骸為之疲曳此亦行<lb/>
者之艱難羇旅之困敝若其名坂則羊腸美人成皋黄<lb/>
馬迴波激浪飛沙飄瓦馬則頓躓狼傍虺隤𤣥黄牛則<lb/>
體疲力竭損食䘮膚尳蹄穿領摩髖脫軀<lb/>
<pb n="KR4h0139_WYG_164-9a"/>
　　巫咸山賦<hi>有序</hi>　　　　　　　<hi>晉</hi>郭　璞<lb/>
葢巫咸者實以鴻術為帝堯醫生為上公死為貴神豈<lb/>
封斯山而因以名之乎<lb/>
伊巫咸之名山崛孤停而傑峙體岑峭以隆頽冠崇嶺<lb/>
以峻起配華霍以助鎮致靈潤乎百里爾乃寒泉懸涌<lb/>
浚湍流帶林薄叢籠幽蔚隱靄八風之所歸起游鳥之<lb/>
所喧㑹潛瑕石揚蘭茝迴翔鵷集凌鷮鷦翳禽鳥栖陽<lb/>
以晨鳴熊虎窟隂而夕㘁<lb/>
<pb n="KR4h0139_WYG_164-9b"/>
　　濟瀍谷賦　　　　　　　　　<hi>晉</hi>胡　濟<lb/>
嘉髙岡之崇峻兮臨𤣥谷以逺覽仰髙丘之崔嵬兮望<lb/>
清川之澹澹爾乃渉重險陟榛薄倚春木臨幽壑深谷<lb/>
豁以窈藹髙峰鬱而岝㟧<lb/>
　　梁田賦　　　　　　　　　　<hi>晉</hi>夏侯湛<lb/>
嬉於夷寧之廣陸步於大野之長京察田疇之疆畔觀<lb/>
遊雉之逸形<lb/>
　　嶺表賦　　　　　　　　　　<hi>宋</hi>謝靈運<lb/>
<pb n="KR4h0139_WYG_164-10a"/>
若乃長山款跨外内乖隔下無伏流上無夷跡麕鹿望<lb/>
岡而旋歸鴻鴈覩峰而返翮既陟麓而踐坂遂升降於<lb/>
山畔顧後路之傾巘眺前磴之絶岸看朝雲之抱岫聽<lb/>
夕流之注澗羅石綦布怪譎横越非山非阜如樓如闕<lb/>
斑采類繡明白若月蘿蔓絶攀苔衣流滑<lb/>
　　貞女峽賦　　　　　　　　　<hi>陳</hi>江　緫<lb/>
倦辛苦於嶺表遂沈淪於海外迹飄颻於轉蓬情繚繞<lb/>
於懸斾駭兹峽之珍怪佇竒峰而矖矚或邐迤而四成<lb/>
<pb n="KR4h0139_WYG_164-10b"/>
乍㠑㠕而五曲含照曜之燭銀滴潺湲之膏玉山蒼蒼<lb/>
以墜葉樹索索而揺枝澄碧源之見底聳翠壁以臨危<lb/>
　　望海賦　　　　　　　　　　<hi>晉</hi>孫　綽<lb/>
若乃惟馨陳祈祝不愧言或適於東或歸於西商客齊<lb/>
暢潮流往還各資順勢雙帆同懸倐如驌驊背馳拏如<lb/>
交集輕軒<lb/>
　　渉江賦　　　　　　　　　　<hi>晉</hi>曹　毗<lb/>
迄趙屯歴彭川修岸靡靡莞葦芊芊紫蓮被翠波而抗<lb/>
<pb n="KR4h0139_WYG_164-11a"/>
英碧椹乗天岸而星懸百籟夕奏山精夜然狂飈蕭瑟<lb/>
以洞駭洪濤突兀而横峙爾乃江豨澎濞夜火煇煥凌<lb/>
錯吐飈駭鯨噴瀾采蜂於是汎波文魚於是登岸<lb/>
　　觀濤賦　　　　　　　　　　<hi>晉</hi>曹　毗<lb/>
伊山水之遼迥何秋月之凄清瞻滄津之騰起觀雲濤<lb/>
之來征爾其勢也發源溟池迴衝天井灑拂滄漢遥鑠<lb/>
星景伍子結誓於陰府洪湍應期而來騁汨如八風俱<lb/>
臻隗若崑崙抗嶺<lb/>
<pb n="KR4h0139_WYG_164-11b"/>
　　望濤賦　　　　　　　　　　<hi>晉</hi>伏　滔<lb/>
若夫金祇理轡素月告望洪濤於是鬰起重流於是電<lb/>
驤起沙渟而迅邁觸横門而克壯灌江津而砰磕鼓赤<lb/>
岸而激揚鬱律煙騰隗兀連罡重疊巘而隱天竦洄澼<lb/>
而起漲<lb/>
　　長谿賦　　　　　　　　　　<hi>宋</hi>謝靈運<lb/>
潭結緑而澄清瀨楊白而載華飛急聲之瑟汨散輕文<lb/>
之漣羅始鏡底以如玉終積岸而成沙<lb/>
<pb n="KR4h0139_WYG_164-12a"/>
　　恱曲池賦　　　　　　　　　<hi>宋</hi>謝　莊<lb/>
北山兮鳶柏南谿兮赬石赬岸兮若虹黛樹兮如晝暮<lb/>
雲兮十里朝霞兮千尺步東池兮夜未久卧西牕兮月<lb/>
向山引一息於魂内擾百緒於眼前<lb/>
　　井賦　　　　　　　　　　　<hi>晉</hi>王彪之<lb/>
考五材之物化寂冥感而資静水帶地而壤潤月流天<lb/>
而宵炯燧鑽木而發火益穿坤而搆井摹𤣥羲之靈爻<lb/>
仰東宿之飛景步土脈測水泉方欄結轆轤懸下沈瓶<lb/>
<pb n="KR4h0139_WYG_164-12b"/>
而互汲飛纖綆而幽牽於是杳黄壚之邃鮮潤下之潔<lb/>
澄瀾恬以清渟泓泠朗以寥戾協太隂以化液體上善<lb/>
以流惠<lb/>
　　冰賦　　　　　　　　　　　<hi>晉</hi>顧凱之<lb/>
激厲風而貞質仰和景而融暉清流離之光徹邈雲英<lb/>
之巍巍爾乃連緜絡幕乍結乍無翕然靈化得漸巳麤<lb/>
緗白隨川方圓隨渠義剛有折照壺則虛託形超象比<lb/>
朗𤣥珠一綜理而常全經百合而彌切轉若驚電照若<lb/>
<pb n="KR4h0139_WYG_164-13a"/>
澄月積如累空泮若墮節臨堅投輕應變縷裂瓊碎星<lb/>
流精練清越若乃上結薄映下鏡長泉靈葩隨流含馨<lb/>
揚鮮<lb/>
　都邑<lb/>
　　冀州賦　　　　　　　　　　<hi>漢</hi>班　彪<lb/>
夫何事於冀州聊託公以遊居歴九州而觀風亦哲人<lb/>
之所娛望常山之峩峩登北嶽而髙遊建封壇於岱宗<lb/>
瘞𤣥玉於此丘徧五嶽與四瀆觀滄海以周流<lb/>
<pb n="KR4h0139_WYG_164-13b"/>
　　反都賦<hi>有序</hi>　　　　　　　　<hi>漢</hi>崔　駰<lb/>
漢厯中絶京師為墟光武受命始遷洛都客有陳西土<lb/>
之富云洛邑褊小故略陳禍敗之機不在險也<lb/>
建武龍興奮旅西驅虜赤睂討髙胡斬銅馬破骨都收<lb/>
翡翠之駕據天下之圖上帝受命將昭其烈潛龍初九<lb/>
真人乃發上貫紫宫徘徊天闕握狼弧蹈參伐陶以乾<lb/>
坤始分日月觀三代之餘烈察殷湯之遺風背崤函之<lb/>
固即周洛之中興四郊建三雍禪梁父封岱宗<lb/>
<pb n="KR4h0139_WYG_164-14a"/>
　　登樓賦　　　　　　　　　　<hi>晉</hi>孫　楚<lb/>
有都城之百雉加層樓之五尋從明王之登遊聊暇日<lb/>
以娛心鳴鳩拂羽於桑榆游鳬濯翅於素波牧豎吟嘯<lb/>
於行陌舟人鼓枻而揚歌百僚雲集促坐華臺嘉肴滿<lb/>
俎旨酒盈杯譚三墳而詠五典釋聖哲之所裁<lb/>
　　平樂市賦　　　　　　　　　<hi>晉</hi>成伯陽<lb/>
惟市之由興自炎帝之所創聚貨財以利用等厮事之<lb/>
莫尚爾乃巷列千所羅居百族街衢相望連棟接屋則<lb/>
<pb n="KR4h0139_WYG_164-14b"/>
有目語額瞬動頤塞鼻談智於尺寸之間窺窬於分毫<lb/>
之利<lb/>
　典禮<lb/>
　　藉田賦　　　　　　　　　　<hi>魏</hi>曹　植<lb/>
營疇萬畝厥田上上竒栁夾路名果被園司農實掌是<lb/>
謂公田<lb/>
　　藉田賦　　　　　　　　　　<hi>宋</hi>任　豫<lb/>
瞻望圭景咫尺三川緬彼帝藉百有餘年映至徳於盛<lb/>
<pb n="KR4h0139_WYG_164-15a"/>
位儷列晷於微辰紆汾陽以昩旦信堯心而禹勤史奉<lb/>
載耜之禮民奏舉趾之歌膏壤千畝與式既同區勢平<lb/>
易畎陌修通提攜丘澤眺嶺面松<lb/>
　文學<lb/>
　　賦體　　　　　　　　　　　　梁武帝<lb/>
草迴風以照春木承雲以含化芳競飛於陽和花爭開<lb/>
於日夜樂萬類之得所豈此心之云舍欣分竹其厲精<lb/>
慙戎車之屢駕<lb/>
<pb n="KR4h0139_WYG_164-15b"/>
　　賦體　　　　　　　　　　　<hi>梁</hi>任　昉<lb/>
俶征侣兮艤行舟奉君命兮不俟駕屬軒軌之易循值<lb/>
堯民之可化慙孺雉之聲朝惡細魚之在夜奉玉檢之<lb/>
陸離待金罍之云舍<lb/>
　　賦體　　　　　　　　　　　<hi>梁</hi>王僧孺<lb/>
雜沓兮翠旌容與兮龍駕新桐兮始華孔雀兮初化思<lb/>
治兮終朝求人兮仄夜竟大徳之未酬何飛光之徒舍<lb/>
　　賦體　　　　　　　　　　　<hi>梁</hi>陸　倕<lb/>
<pb n="KR4h0139_WYG_164-16a"/>
奉欽明之睿后沐隆平之𤣥化參振鷺之充庭侍長徒<lb/>
之曾舍冀無恨於終南豫告成於芝駕雖就列而陳力<lb/>
終胡顔於長夜<lb/>
　　賦體　　　　　　　　　　　<hi>梁</hi>栁　憕<lb/>
飛轡竦兮不停隂徂川逝兮無暫舍白日出兮爍晚辰<lb/>
春雷奮兮動䦨夜竊匪服於儲闈叨洪恩於良駕何眇<lb/>
身之多幸濯微纓於唐化<lb/>
　武功<lb/>
<pb n="KR4h0139_WYG_164-16b"/>
　　大將軍西征賦<hi>有序</hi>　　　　　<hi>漢</hi>崔　駰<lb/>
主簿駰言愚聞昔在上世義兵所克工歌其詩賢陳其<lb/>
頌書之庸器列在明堂所以顯武功也<lb/>
於是襲孟秋而西征跨雍梁而逺蹤陟隴阻之峻坂升<lb/>
天梯以髙翔旗旐翼如遊風羽毛紛其覆雲金光皓以<lb/>
奪目武鼓鏗而雷震<lb/>
　　述征賦　　　　　　　　　　　魏文帝<lb/>
建安十三年荆楚傲而弗臣命元司以簡旅予願奮武<lb/>
<pb n="KR4h0139_WYG_164-17a"/>
乎南鄴伐靈鼓之硼隱兮建長旗之飄颻躍甲卒之皓<lb/>
旰兮馳萬騎之瀏瀏揚豈弟之豐惠兮仰乾威之靈武<lb/>
伊皇衢之遐通兮維天綱之畢舉經南野之舊都聊弭<lb/>
節而容與遵往初之舊迹順歸風以長邁鎮江漢之遺<lb/>
民静南畿之遐裔<lb/>
　　征賦　　　　　　　　　　　<hi>魏</hi>應　瑒<lb/>
奮皇佐之豐烈將親戎乎幽鄰飛龍旂以雲曜披廣路<lb/>
而北廵崇殿鬱其嵯峨華宇爛而舒光摛雲藻之雕飾<lb/>
<pb n="KR4h0139_WYG_164-17b"/>
流輝采之渾黄辭曰烈烈征師尋遐庭兮悠悠萬里臨<lb/>
長城兮周覽郡邑思既盈兮嘉想前哲遺風聲兮<lb/>
　　馬射賦　　　　　　　　　　<hi>晉</hi>曹　毗<lb/>
奔電無以追其蹤逸羽不能企其足狀若騰虯而登紫<lb/>
霄目似晨景之駭扶木體與機㑹動躡驚風於是抗孫<lb/>
陽之轡彎繁弱之弓輕足鬱其雲合妙手扵焉爭雄<lb/>
　　武庫賦　　　　　　　　　　<hi>晉</hi>潘　尼<lb/>
若夫大刀寳劒曠世絶殊鍊質於昆吾之竈定刑於薛<lb/>
<pb n="KR4h0139_WYG_164-18a"/>
燭之罏<lb/>
　器用<lb/>
　　屏風賦　　　　　　　　　　<hi>漢</hi>羊　勝<lb/>
屏風鞈匝蔽我君王重葩累繡沓璧連璋飾以文錦映<lb/>
以流黄畫以古烈顒顒昂昻藩后宜之夀考無疆<lb/>
　　扇賦　　　　　　　　　　　<hi>漢</hi>張　衡<lb/>
採兹竹以成扇乃畫象而造儀惟規上而矩下和采爛<lb/>
以雜施<lb/>
<pb n="KR4h0139_WYG_164-18b"/>
　　扇賦　　　　　　　　　　　梁昭明大子<lb/>
匠人之巧製女工之妙織九折翠竹之枝直截飛禽之<lb/>
翼雖復草木焦枯金沙銷鑠火山熾寒泉涸能使凄兮<lb/>
似秋隆暑斯却<lb/>
　　團扇賦　　　　　　　　　　<hi>漢</hi>蔡　邕<lb/>
裁帛制扇陳象應矩輕徹妙好其輶如羽動角揚徴清<lb/>
風逐暑春夏用事秋冬潛處<lb/>
　　圓扇賦　　　　　　　　　　<hi>晉</hi>傅　𤣥<lb/>
<pb n="KR4h0139_WYG_164-19a"/>
何皎月之纖素擬皓日而軟貞睎萐莆之芳烈隨變體<lb/>
而殊名勁節剛以立質象日月之定形<lb/>
　　狗脊扇賦　　　　　　　　　<hi>晉</hi>傅　咸<lb/>
葢卑以自居君子之經孤寡不榖王侯修名尚不媿狗<lb/>
脊之為號亦焉顧九華之妙形<lb/>
　　羽扇賦　　　　　　　　　　<hi>梁</hi>周　興<lb/>
銜明珠以報徳訪在陰而陽止既來集於衞軒亦傾舞<lb/>
於呉市駢瑶剪雪盈華寫潔通脊似介㸃首如翳縈吹<lb/>
<pb n="KR4h0139_WYG_164-19b"/>
動髮環凉入衣悽兮若秋之暮懔兮如雪之飛<lb/>
　　燈賦　　　　　　　　　　　<hi>漢</hi>劉　歆<lb/>
惟兹蒼鶴修麗以竒身體剼削頭頸委蛇負斯明燈躬<lb/>
含水池明無不見照察纖微以夜繼晝烈者所依<lb/>
　　釭燈賦　　　　　　　　　　<hi>晉</hi>夏侯湛<lb/>
殊珍寳器竒象妙工取光藏煙致巧金銅融冶甄流陶<lb/>
形定容爾乃隱以金翳疏以華籠融素膏於囘槃發朱<lb/>
曜於綺牕宣耀蘭堂騰明廣宇燄煜爚於菌筵煥炤晰<lb/>
<pb n="KR4h0139_WYG_164-20a"/>
乎屏組<lb/>
　　蠟燈賦　　　　　　　　　　<hi>晉</hi>范　堅<lb/>
爾乃旋閒房升玉榻列華槃鑠凝蠟浮炷穎其始然袐<lb/>
闈於是乃闔旁映文楹仰暉丹桷赫如燭龍吐輝爛若<lb/>
翳陽復旭<lb/>
　　百枝燈賦　　　　　　　　　<hi>晉</hi>孫　惠<lb/>
曄若雲停爛似星布<lb/>
　　櫛賦<hi>有序</hi>　　　　　　　　　<hi>晉</hi>傅　咸<lb/>
<pb n="KR4h0139_WYG_164-20b"/>
大才治世猶櫛之理髮也理髮不可無櫛治世不可無<lb/>
才賦曰<lb/>
我嘉兹櫛惡亂好理一髮不順實以為恥雖日用而匪<lb/>
懈不告勞而自巳茍以理而委任期竭力而沒齒<lb/>
　　鍼縷賦　　　　　　　　　　<hi>漢</hi>曹大家<lb/>
鎔秋金之剛精形微妙而直端性通逺而漸進博庻物<lb/>
而一貫惟鍼縷之列迹信廣博而無原退逶迤以補過<lb/>
似素絲之羔羊何斗筲之足算咸勒石而升堂<lb/>
<pb n="KR4h0139_WYG_164-21a"/>
　音樂<lb/>
　　琴賦　　　　　　　　　　　<hi>漢</hi>馬　融<lb/>
惟梧桐之所生在衡山之峻陂於是遨閒公子中道失<lb/>
志孤煢特行懷閔抱思昔師曠三奏而神物下降𤣥鶴<lb/>
二八軒舞於庭何琴徳之深哉<lb/>
　　琴賦　　　　　　　　　　　<hi>漢</hi>蔡　邕<lb/>
門關九絃出入律吕屈伸低昻十指如雨於是歌人<lb/>
恍惚以失曲舞者亂節而忘形哀人塞耳以惆悵轅馬<lb/>
<pb n="KR4h0139_WYG_164-21b"/>
蹀足以悲鳴<lb/>
　　琴賦　　　　　　　　　　　<hi>陳</hi>陸　瑜<lb/>
龍門竒樹上籠雲霧根帶千仭之谿葉泫三危之露忽<lb/>
紛糅而交下終摧殘而莫顧逢蔡子之見矜識竒響於<lb/>
餘煙飛青雀兮歌綺殿引黄鶴兮慘離筵吟髙松兮落<lb/>
春葉斷輕絲兮改夏絃歡曲舉而情踊躍引調奏而涕<lb/>
流漣亦有辭鄉去國對此二年<lb/>
　　笙賦　　　　　　　　　　　<hi>陳</hi>顧野王<lb/>
<pb n="KR4h0139_WYG_164-22a"/>
聲流洛渚器重汾陽協歌鐘於宿夕詠月扇於繞梁同<lb/>
離鴻於流徴㑹别鶴於清商<lb/>
　　笛賦　　　　　　　　　　　<hi>陳</hi>傅　縡<lb/>
貞雲翠節冒霜停雪江潭薦竿巴人所截五音是備六<lb/>
孔斯設殊響抑揚似出平陽曲凝髙殿聲幽洞房既逐<lb/>
舞而迴袖亦將歌而繞梁忽從弄而危短乍調吹而柔<lb/>
長於是時也趙瑟輟謳齊竽息唱見象筵之恱耳聽清<lb/>
笛之寥亮<lb/>
<pb n="KR4h0139_WYG_164-22b"/>
　　箏賦　　　　　　　　　　　<hi>晉</hi>顧凱之<lb/>
其器也則端方修直天隆地平華文素質爛蔚波成君<lb/>
子嘉其斌麗知音偉其含清罄虛中以揚徳正律度而<lb/>
儀形良工加妙輕縟璘彬𤣥漆緘響慶雲被身<lb/>
　　箏賦　　　　　　　　　　　<hi>晉</hi>傅　𤣥<lb/>
陰沈陽升柔屈剛興𤣥黄之分推故引新迭為主賓四<lb/>
時之陳追赴促彈急擊扣危洪纖雜沓或合或離清濁<lb/>
代興有始有終哀起清羽樂混大宮<lb/>
<pb n="KR4h0139_WYG_164-23a"/>
　　琵琶賦　　　　　　　　　　<hi>晉</hi>傅　𤣥<lb/>
然後衆弄雜㑹六引遞奏纖絃振舞迅手繁鶩　控修<lb/>
柄以布柱轉四時而發機<lb/>
　　鼓吹賦　　　　　　　　　　<hi>晉</hi>陸　機<lb/>
宮備衆聲體僚君器飾聲成文彫音作蔚響以形分曲<lb/>
以和綴放嘉樂於㑹通宣萬變於觸類適清響以定奏<lb/>
期要妙於豐㑹邈拊搏之所管務戛歴之為最<lb/>
　　歌賦　　　　　　　　　　　<hi>晉</hi>袁山松<lb/>
<pb n="KR4h0139_WYG_164-23b"/>
朱脣不啓皓齒不離清氣獨轉妍弄潛移或似停而不<lb/>
留或如疾而不馳<lb/>
　　瞽師賦　　　　　　　　　　<hi>漢</hi>蔡　邕<lb/>
夫何矇昧之瞽兮心窮忽以鬱伊目冥冥而無睹兮羌<lb/>
求煩以愁悲撫長笛以攄憤兮氣轟鍠而横飛何此聲<lb/>
之悲痛愴然淚以隱惻類離鵾之孤鳴起嫠婦之哀泣<lb/>
詠新詩之悲歌舒滯積而宣鬱<lb/>
　玉帛<lb/>
<pb n="KR4h0139_WYG_164-24a"/>
　　玉玦賦　　　　　　　　　　　魏文帝<lb/>
有崐山之妙璞産曾城之峻崖漱丹水之炎波蔭瑶樹<lb/>
之𤣥枝包黄中之純氣抱虛静而無為應九徳之淑懿<lb/>
體五材之表儀<lb/>
　飲食<lb/>
　　酒賦　　　　　　　　　　　<hi>晉</hi>傅　𤣥<lb/>
課長興與中山比蒼梧與宜城造藥限以<hi>原本闕二字</hi>味蜜<lb/>
甜而膽苦　飲者杯無算甌醴成川渠　應酒旗之明<lb/>
<pb n="KR4h0139_WYG_164-24b"/>
象推酒泉之佳名<lb/>
　　惡餅賦<hi>有序</hi>　　　　　　　　<hi>晉</hi>庾　闡<lb/>
范子常者嘗造予宿臛雞為餅遍食之情甚虛竒嘉之<lb/>
味不實聊作惡餅賦以釋之<lb/>
若乃董盧飛名於華肆和均絶技於俗㕓王孫駭歎於<lb/>
曳緒束子賦弱於春緜色必霜葩雪皓肉則錦采雲嫺<lb/>
　巧藝<lb/>
　　正都賦　　　　　　　　　　<hi>晉</hi>傅　𤣥<lb/>
<pb n="KR4h0139_WYG_164-25a"/>
　五采文身質美光炫激衝風於秦鑪飛光天之烈燄<lb/>
　苖山之鋌鑄以為劒其利也陸斷犀兕水截輕鴻灑奔<lb/>
　駟於中衢斬雙蛟於大江將以威天下而禦羣凶　手<lb/>
　戲絶倒凌虛寄身跳丸擲掘飛劒舞輪<lb/>
　　　繳彈賦　　　　　　　　　　<hi>晉</hi>夏侯湛<lb/>
　張弱弓理繁繳望大羣以送九審追放而必獲<lb/>
　　　圍棊賦　　　　　　　　　　　陳宣帝<lb/>
　引如征鴻赴沼布若羣鵲依枝類林麓之隱隱匹星漢<lb/>
<pb n="KR4h0139_WYG_164-25b"/>
　之離離蜂起百塗從横萬制或無厭而反失或先羸而<lb/>
　後濟<lb/>
　　覽古<lb/>
　　　鄴臺賦　　　　　　　　　　<hi>晉</hi>盧　諶<lb/>
　顯陽隗其顛隧文昌鞠而為墟銅雀隕於臺側洪鐘寢<lb/>
　於兩除奚帝王之靈宇為狐兎之攸居<lb/>
　<lb/>
御定歴代賦彚逸句巻一<lb/>
</p>
<p>
</p>
  </div>
</body>
</text>
</TEI>
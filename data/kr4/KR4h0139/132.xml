<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_132-1a"/>
　欽定四庫全書<lb/>
御定歴代賦彚巻一百二十九<lb/>
　　鳥獸<lb/>
　　　燕賦　　　　　　　　　　　<hi>晉</hi>盧　誥<lb/>
　爰集崇㝢依於其榮布窠巢之列列孕子鷇之嚶嚶銓<lb/>
　先後而均哺邁尸鳩之能争於是族類偕長雄雌俱逝<lb/>
　頡頏水湄下上雲際嘲哳間關倏忽<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>潎來如隼擊去<lb/>
　苦鳬跇斗建午而子指日在戊而後憩<lb/>
<pb n="KR4h0139_WYG_132-1b"/>
　　燕賦<hi>有序</hi>　　　　　　　　　<hi>晉</hi>傅　咸<lb/>
　有言燕今年巢在此明歳故復來者其將逝剪爪識之<lb/>
　其後果至焉<lb/>
　燕燕于飛差池其羽何詩人之是興信進止之有序秋<lb/>
　背隂以龍潛春晞陽而鳳舉隨時宜以行蔵似君子之<lb/>
　出處惡焚巢之凶醜患林野之多阻諒鳥獸之難羣非<lb/>
　斯人而誰與惟里仁之為美託君子之堂宇逮來春而<lb/>
　復旋意眷眷而懐舊一委身乃無餘豈改適而更赴<lb/>
<pb n="KR4h0139_WYG_132-2a"/>
　　𤣥鳥賦　　　　　　　　　　<hi>晉</hi>夏侯湛<lb/>
觀羽族之羣類美𤣥鳥之翔集順隂陽以出處随寒暑<lb/>
而逰蟄擢翾翾之麗容揮連翩之𤣥翼挺參差之脩尾<lb/>
發緇素之鮮色及至大火西景商風吹衣遂匿形於深<lb/>
穴斂六翮而不飛含静泊以充肌噏至和之精粹澹恬<lb/>
心以去欲故保生而不匱虞衆物之為害獨棄林而憑<lb/>
人不驚畏以自疎永歸馴而附親有受祥而皇祇故遺<lb/>
卵而生殷惟帝皇之嘉美置髙禖以表神類鸞皇之知<lb/>
<pb n="KR4h0139_WYG_132-2b"/>
徳象君子之安仁爾乃銜泥構巢營居傅桷積一喙而<lb/>
不已終累泥而成屋拾柔草以自藉採懦毛以為蓐吐<lb/>
清惠之泠音永吟鳴而自足<lb/>
　　燕巢賦<hi>以平入空栖為韻</hi>　　　　　　<hi>唐</hi>樊　晦<lb/>
鳳凰集於梧桐鷦鷯巢於枳棘俱順時以適理盡攝生<lb/>
以自得豈如雕梁祺燕葺髙巢以安息既開珧户逐仙<lb/>
羽以長生或在玉筐馴主人而含識質有禀於𤣥造妙<lb/>
無方兮何極頡頏金屋差池翠宫御泥繞棟度勢巡空<lb/>
<pb n="KR4h0139_WYG_132-3a"/>
憐綺忩之華影愛羅幌之春風得地相賀分飛就功廣<lb/>
狹殊軌規模不同散彩彬斑攅文潗㵫疊輕蕊而矜暖<lb/>
布重泥而訝濕跡似連珠形如聚粒霽光分曉出虚竇<lb/>
以雙飛微隂合暝舞低簷而並入我室既真虚白自生<lb/>
逼之不懼撫之不驚故鳥鵲可循而窺也龜鱗協瑞於<lb/>
太平余所以觸物而作興惟燕雀之一鳴<lb/>
　　秋燕辭巢賦<hi>以秋令去急為韻</hi>　　　　<hi>唐</hi>侯　喜<lb/>
漢落葉兮火星西流白露降兮萬物知秋嘉此燕之有<lb/>
<pb n="KR4h0139_WYG_132-3b"/>
感將辭巢兮命儔命儔兮焉求應節兮周旋去此集彼<lb/>
正為良謀經北户以一息度南軒而乆留乆留伊何我<lb/>
翼新整雖華屋之可戀怯髙巢之夜冷得不上下其音<lb/>
翩翻其影射白日之淹留候令人之光景乗秋而發且<lb/>
有便於風髙養羽既成亦可知其路永况夫將適之所<lb/>
必能安據縱眷乎此巢可居固難以乆而不去克有攸<lb/>
往足觀来譽殺氣成秋晴光滿曙當是美景此焉鶱翥<lb/>
遂乃横絶階墀逺謀原隰事必謀始翔而不集空長而<lb/>
<pb n="KR4h0139_WYG_132-4a"/>
矯翼彌髙日暮而連飛轉急同發者或有不進後來者<lb/>
莫能相及巢兮徒有思其所葺<lb/>
　　誚沙燕賦<hi>有序</hi>　　　　　　　<hi>明</hi>顧　璘<lb/>
河朔之野川厓壁起有鳥曰沙燕穴居鷇化以陋見全<lb/>
厥類日夥人舟過驚則飛噪凴怒余與八厓子惡其驕<lb/>
也並作賦誚焉<lb/>
嗤彼沙燕翾翾川湄不巢而穴託體何卑族類冗瑣毛<lb/>
羽䙰褷大不盈握弱彌自持象恧玉釵棲惴華榱祥乖<lb/>
<pb n="KR4h0139_WYG_132-4b"/>
𤣥卵貴失烏衣堁塊墐户䑕壌資飢朗日弗照清風鮮<lb/>
吹童稚攸害蹂轢横施莫假矰繳矧乎網罝嗚呼是淫<lb/>
譟而雜處惡濕而居下者耶是獺以為魚鳶以為鼠者<lb/>
耶是泥啄而風舉者耶是旅獖羊以為厲藪者耶羽不<lb/>
飾旌旄肉不登鼎俎狡伏而惡寒躁動而附暑譬之人<lb/>
倫穿窬是伍請付之鬵釜<lb/>
　　感去燕賦<hi>有序</hi>　　　　　　　<hi>明</hi>區大相<lb/>
孟郁韓子旅寓京邸為去燕賦以見志韓子曰始吾見<lb/>
<pb n="KR4h0139_WYG_132-5a"/>
斯燕之來也見其巢且育也兹又見其去也而吾乆困<lb/>
羇旅欲歸未得於是重感而賦<lb/>
何羽族之微細類發跡乎海湄懼皎潔之易汙常守黑<lb/>
以為儀顧雕梁而並下繞夏室以棲遲其出入也逢鷹<lb/>
凖而不避其近狎也若鷗鳥之㤀機且夫暑見寒伏春<lb/>
來秋去候時節而不愆豈改玉而改度異衆鳥之行藏<lb/>
視哲人之出處雖托身於華屋曽不陋乎茅舍採芳沬<lb/>
於芹津含春泥於蕙圃俯拾墮蕋仰粘搏絮將側翼以<lb/>
<pb n="KR4h0139_WYG_132-5b"/>
度簷乃斂翮而闚户既拮据以成巢亦雌雄之共哺若<lb/>
乃大火移陸盲風動塵蒼鷹始擊白鴈來賔逝返故國<lb/>
羣飛别人若落葉之辭枝似枯蓬之絶根覺處堂之為<lb/>
累審巢幕之未安翮將舒而婀娜飛漸逺而盤桓潛暗<lb/>
穴以匿影遵海濵而樂飢俟春和而景明復翔集以來<lb/>
斯於是金河逺戍幽閨怨女翼傅短書足纒紅縷途悠<lb/>
邈以難將情懣結而不叙而况京國逰人風塵逆旅悵<lb/>
公子之未歸盼空巢而延佇<lb/>
<pb n="KR4h0139_WYG_132-6a"/>
　　鴻賦　　　　　　　　　　　<hi>唐</hi>闕　名<lb/>
翩翩者鴻刷羽疏風賔燕薊之北旅江湖之中何斯禽<lb/>
之寡識亦隂陽之載通若乃編名漢川棲身禁籞易象<lb/>
嘉其漸陸詩人美乎遵渚晉文以賓客見規齊桓以君<lb/>
臣相許既隨軒於良吏亦銜丹於仙女其徳性也肅肅<lb/>
習習繽繽紛紛泛濫緑水翱翔白雲飛則有貫集則為<lb/>
羣跡不以沙泥自混貌不以𤣥黄自分敏清真之不雜<lb/>
同朴略之無文於是寒月改躔朱星移度苔濃春水草<lb/>
<pb n="KR4h0139_WYG_132-6b"/>
滋甘露園木含榮溪水解沍乃連太隂於北漠遣少陽<lb/>
於南路唼藻而至豈鷹鸇之見猜銜蘆以飛何罻羅之<lb/>
足懼至於長距䝉賞利嘴見升豹以尾而自貴鶉以尾<lb/>
而自矜巢睫之蟲終幽微而莫覩垂天之羽竟寥廓而<lb/>
難徴孰與夫鴻也窮逺適縱遐觀凌天衢拂青漢横逸<lb/>
翮奮羽儀空違沮澤竟屬汙池有四海之心而人莫識<lb/>
有八方之氣而人莫知年歳蹉跎兮行不返毛羽翕集<lb/>
兮飛未逺願借勢兮自强庻髙翔兮不晚<lb/>
<pb n="KR4h0139_WYG_132-7a"/>
　　秋鴻賦　　　　　　　　　　<hi>唐</hi>趙　勵<lb/>
若夫隨陽之鳥翩翩者鴻髙飛晴日長鳴朔風乗秋隂<lb/>
於迥塞結陣影於遥空觀其羽翮聨翩出入寥廓念江<lb/>
山而逰逺犯霜露而無託昔年春去愛洲渚之芳菲今<lb/>
日秋來值關河之揺落借如良人逺戍賤妾孤居帷屏<lb/>
曠望意息空疎路杳渺而無恨心嬋娟而有餘憶紫塞<lb/>
之年盡怨青樓之夜虚莫不聞之者憤惋聴之者漣如<lb/>
羅迴文之織錦思繫足之邊書若乃明月霄懸黄雲晝<lb/>
<pb n="KR4h0139_WYG_132-7b"/>
洩牢落天地蒼茫溟碣行宛轉而初上影參差而不絶<lb/>
愁輕代北之雲訝負遼西之雪既而南逰澤國北别沙<lb/>
塲千里萬里懐稻懐粱强能鳴以取愛恐不才而見傷<lb/>
所願免虞人之矰繳得狎君之池塘者也<lb/>
　　鴻漸賦<hi>以鴻漸路適之為韻</hi>　　　　　　<hi>唐</hi>陸　贄<lb/>
深不測者道大無疆者空空非羽而何適道非人兮孰<lb/>
通通於道者是謂君子適於空者莫如漸鴻故聖人託<lb/>
象以明義務勤以飭躬將自邇而圗逺必因卑而致崇<lb/>
<pb n="KR4h0139_WYG_132-8a"/>
始其素卵新化青春戲融一之日乳哺衡陽之曲二之<lb/>
日翱翔彭蠡之中且爰居以樂水亦從正而養䝉毳毛<lb/>
其成洞庭之芳草初緑弱羽云就武陵之繁華巳紅而<lb/>
見其進未知其終美夫姿淑偉麗飛鳴有檢動靡求棲<lb/>
逰皆逺險思奮志於寥廓且藻容於菱芡昇不越次先<lb/>
冒履木之危進而得中爰及于盤之漸漸如何其往有<lb/>
攸措方去渚而戾止俄躋陵而遐顧風水遥輔於羽毛<lb/>
煙雲未通於道路嗈嗈相召驚月次而亂趨肅肅連行<lb/>
<pb n="KR4h0139_WYG_132-8b"/>
拂天池而徑度信梁燕之莫儔豈谷鶯之足慕亦猶九<lb/>
層起於累土千里始於投迹琢玉者日就其功為學者<lb/>
月將其益皆自微以成著固何求而不適異夫出陸摶<lb/>
空驤首矯翮順寒暑以攸往亘山川而罔隔以言乎鳥<lb/>
也尚不㤀進以言乎人也如何無思思者所以志道進<lb/>
者所以修辭誠既徃而莫返冀將來而可追䝉亦有望<lb/>
於斯漸敢不肅然而勉之<lb/>
　　鴻漸賦　　　　　　　　　　<hi>唐</hi>崔　陟<lb/>
<pb n="KR4h0139_WYG_132-9a"/>
易之為書也八卦分體萬象漸通漸之為義也進以得<lb/>
位動而有融故聖人假物筌理爰託喻於兹鴻鴻之為<lb/>
物也跡狎洲渚去軼雲空始于干而漸陸竟自卑而陟<lb/>
崇飛則有序和而不同有類夫君子進德修業積微成<lb/>
功陟遐以自邇謀始以利終者哉原夫交頸頡頏乗波<lb/>
澹淡逍遥自得罻羅莫掩匪干時以强進每卑棲而自<lb/>
檢雖欲致雲霄之髙故必階磐陸之漸洎乎理翰海表<lb/>
驤首煙路既應日而春來亦隨陽而類序行藏不昧於<lb/>
<pb n="KR4h0139_WYG_132-9b"/>
節逰止不愆於素匪親鳬鷖之羣豈思稻粱之顧誠羽<lb/>
儀之可重奚燕雀之可慕豈比夫鸚鵡衒其羽翮徒矜<lb/>
才以取譽然無罪而見獲鄉國迢遥箱籠窘迫慕侣心<lb/>
斷冲天望隔不階漸以茍進非忤物而致危豈同年而<lb/>
語哉<lb/>
　　孤鴻賦<hi>有序</hi>　　　　　　　　<hi>隋</hi>盧思道<lb/>
余志學之嵗自鄉里逰京師便見識知音歴受羣公之<lb/>
眷年登弱冠甫就朝列談者過誤遂竊虚名通人楊令<lb/>
<pb n="KR4h0139_WYG_132-10a"/>
君邢特進已下皆分庭致禮倒屣相接翦拂吹嘘長其<lb/>
光價而才本駑拙性實疎懶勢利貨殖淡然不營雖籠<lb/>
絆朝市且三十載而獨往之心未始去懐抱也攝生舛<lb/>
和有少氣疾分符坐嘯作守東原洪河之湄沃野彌望<lb/>
囂務既屏魚鳥為鄰有離羣之鴻為羅者所獲野人馴<lb/>
養貢之於余置諸池庭朝夕賞翫既用銷憂兼以輕疾<lb/>
大易稱鴻漸於陸羽儀盛也楊子曰鴻飛㝠㝠鶱翥髙<lb/>
也淮南云東歸碣石違溽暑也平子賦曰南寓衡陽避<lb/>
<pb n="KR4h0139_WYG_132-10b"/>
祁寒也若其雅步清音逺心髙韻鵷鸞以降罕見其儔<lb/>
而鎩翮牆隂偶影獨立唼喋粃稗鷄鶩為伍不亦傷乎<lb/>
余五十之年忽焉已至永言身事慨然多緒乃為之賦<lb/>
聊以自慰云其辭曰<lb/>
惟此孤鴻擅奇羽蟲實禀清髙之氣逺生遼碣之東氄<lb/>
毛將落和鳴順風壯氷云厚矯翅排空出島嶼之緜邈<lb/>
犯霜露之溟濛驚絓魚之宻網畏落鴈之虚弓若其斗<lb/>
柄東指女夷司月乃遥集於塞門遂輕舉於𤣥闕至如<lb/>
<pb n="KR4h0139_WYG_132-11a"/>
天髙氣肅揺落在時既嘯儔於淮浦亦㺯吭於江湄摩<lb/>
赤霄以凌厲乗丹氣之威夷遡商飇之嫋嫋翫陽景之<lb/>
遲遲彭蠡方春洞庭初緑理翮整翰羣浮侣浴振雪羽<lb/>
而臨風掩霜毛而候旭饜江湖之菁藻飫原野之菽粟<lb/>
行離離而髙逝響噰噰而相續潔齊國之氷紈皓宻山<lb/>
之華玉若乃晨沐清露安趾徐步夕息芳洲延頸乗流<lb/>
違寒競逐浮沉水宿避暑言歸絶漢雲飛望𤣥鵠而為<lb/>
侣比朱鷺而相依倦天衢之溟漠降河渚之芳菲忽值<lb/>
<pb n="KR4h0139_WYG_132-11b"/>
羅人設網虞者懸機永辭寥廓蹈迹重圍始則窘束籠<lb/>
樊憂憚刀俎糜軀絶命恨失其所終乃馴狎園庭棲託<lb/>
池籞稻粱為惠咨其容與於是翕羽宛頸屏氣銷聲滅<lb/>
煙霞之髙想閟江海之幽情何時驤首奮翼上凌太清<lb/>
鶱翥鼓舞逺薄層城惡禽視而不貴小烏顧而相輕安<lb/>
控地而無恥豈沖天之復榮若夫圗南之羽偉而云羨<lb/>
棲睫之蟲微而不賤各遂性於天壤弗企懐以交戰不<lb/>
聴咸池之樂不饗太牢之薦匹晨雞而共飲偶野鳬以<lb/>
<pb n="KR4h0139_WYG_132-12a"/>
同膳匪揚聲以顯聞寧校體而求見聊寓形乎沼沚且<lb/>
夷心於溏淀齊榮辱以晏如承君子之餘眄<lb/>
　　鴈賦　　　　　　　　　　　<hi>晉</hi>孫　楚<lb/>
有逸豫之雋禽禀和氣之清沖候天時以動静隨寒暑<lb/>
而汚隆颯同集於曠野紛羣翔於雲中翳朝陽之景曜<lb/>
角聲勢於晨風族類阜繁數則千億迎素秋而南逰背<lb/>
青春而北息泝長川以鳴號凌洪波以鼓翼任自然而<lb/>
相徉窮天壤於八極<lb/>
<pb n="KR4h0139_WYG_132-12b"/>
　　鴈賦　　　　　　　　　　　<hi>晉</hi>羊　祐<lb/>
鳴則相和行則接武前不絶貫後不越序齊力不期而<lb/>
並至同趣不要而自序當其赴節則萬里不能足其路<lb/>
茍泛一壑則衆物不能易其所臨空不能頓其翼揚波<lb/>
不能瀐其羽<lb/>
　　離繳鴈賦<hi>有序</hi>　　　　　　　<hi>魏</hi>曹　植<lb/>
余逰於武陵中有鴈離繳不能復飛顧命舟人追而得<lb/>
之故憐而賦焉<lb/>
<pb n="KR4h0139_WYG_132-13a"/>
憐孤鴈之偏特情惆焉而内傷尋淑類之殊異禀上天<lb/>
之休祥含中和之純氣赴四節而征行逺𤣥冬於南裔<lb/>
避炎夏於朔方白露淒以飛兮秋風發乎西商感節運<lb/>
之復至兮假魏道而翱翔接羽翮以南北兮情逸豫而<lb/>
永康望范氏之發機兮播纎繳以凌雲挂微軀之輕翼<lb/>
兮忽頹落而離羣旅朋驚而鳴逝兮徒矯首而莫聞甘<lb/>
充君之下厨膏函牛之鼎鑊䝉生全之顧覆何恩施之<lb/>
隆博於是縱軀歸命無慮無求飢食稻粱渇飲清流<lb/>
<pb n="KR4h0139_WYG_132-13b"/>
　　夜亭度鴈賦　　　　　　　　　陳後主<lb/>
春望山楹日暖苔生雲隨竹動月共水明暫逍遥於夕<lb/>
逕聴霜鴻之度聲度聲已淒切猶含關塞鳴從風兮前<lb/>
侣駛帶暗兮後羣驚帛乆兮書字滅蘆束兮斷銜輕行<lb/>
雜響時亂響雜行時散已定空閨愁還長倡樓歎空閨<lb/>
倡樓本寂寂况此寒夜褰珠幔心悲調管曲未成手舞<lb/>
絃聊一彈一彈管且陳歌翻使怨情多<lb/>
　　後湖鴈賦<hi>有序</hi>　　　　　　<hi>明</hi>皇甫涍<lb/>
<pb n="KR4h0139_WYG_132-14a"/>
予每過省闥則見羣鴈後湖之上迴翔而不去感而作<lb/>
賦<lb/>
予舊京之羇旅迺散矚於城隅有違寒之靈鳥矯歸翼<lb/>
於朔塗系華林而傾藻紛棲泊於春湖背髙栁之脩巖<lb/>
飄南雲以遐征戒儔匹於萬里懼矰繳之我攖聊濡迹<lb/>
以逰憩終懐土而思縈日凝光而西墜山倒影於寒渚<lb/>
唼澄瀾以羣浮仰崇岡而延佇亮豐草之可依愁繁氛<lb/>
之襲予忽反顧以驚鳴振輕羽而孤邁濯煩襟於長霄<lb/>
<pb n="KR4h0139_WYG_132-14b"/>
去寰流之塵隘言緤馬以悠悠感微禽而永喟<lb/>
　　來鴈賦<hi>有序</hi>　　　　　　　　<hi>明</hi>俞允文<lb/>
明府大梁王公以亷平惠愛為邑而尤以文學縁飾之<lb/>
百姓乂寧彬彬有單父之理隆慶二年冬十有一月公<lb/>
在㕔事忽有翔鴈降於公庭依遲宛頸留止不去公乃<lb/>
異而畜之不以籠檻益用柔馴咸謂公之理行不唯孚<lb/>
於民而且暨於翔泳矣昔禰衡為黄射賦鸚鵡韋誕為<lb/>
曹公賦山雞然皆獲自林虞因以致獻猶欲侈之於辭<lb/>
<pb n="KR4h0139_WYG_132-15a"/>
矧夫兹鴈雍雍實有來儀之徴由是士之及公門者並<lb/>
為賦以獻允文衰蹇伏跡蓬樞公尤禮之齊以古人之<lb/>
度目睹𢎞美其可闕而無述乎敢輙畢其愚悰用嗣斯<lb/>
作其辭曰<lb/>
有寒門之逸禽禀壹性之純貞絶大漠以安集介二嶺<lb/>
之峥嶸才識機而逺害性知時以通靈故其族類雖繁<lb/>
飛翔有序唼食相召鳴號同趣勁翮蹼足黄喙𤣥羽汎<lb/>
素壑而並游矯泰清而軒翥伊兹禽之特殊何燕雀之<lb/>
<pb n="KR4h0139_WYG_132-15b"/>
足比爰取象以明義亦表徳於嘉禮若乃蓐收戒節月<lb/>
壯霜凝衰草共黄雲一色飄沙與紫塞俱平萬里蕭條<lb/>
天髙氣清乃違寒而就燠咸嘯侣而鳴羣度關山之無<lb/>
極翩嘹嘹以南征望煙路而中憩遵枉渚以自營忽蒼<lb/>
茫以頹落趨單父之諍庭且其容止柔馴徘徊延佇無<lb/>
籠檻以羈縻甘戢翼而自弭豈闇霧之相失將疾風之<lb/>
乍驚懼鷙擊之遄迫怯虞機之見攖抑毛羽之摧瘁竟<lb/>
偏特而伶俜顧日暮而途逺悵中心之有懲遂歸仁於<lb/>
<pb n="KR4h0139_WYG_132-16a"/>
君子偶來儀之瑞徴於是飼以稻粱豐其肌體諒俎味<lb/>
之至珍終周防以休處及夫洞庭水緑吳苑花繁青春<lb/>
麗兮燕已還望故鄉兮渺關山嗟儔侣之偕逝獨棲遲<lb/>
而莫從遭此世之嶮巇罹慘毒之切躬幸微軀之見托<lb/>
荷盛徳之能容輯風雲之遐想狎階墀之近踪庻承君<lb/>
之惠渥長保已而永終<lb/>
　　孤鴈賦<hi>有序</hi>　　　　　　　　<hi>明</hi>薛　蕙<lb/>
孤鴈感物也渦水上有孤鴈隨人家畜鵞鶩輩以取食<lb/>
<pb n="KR4h0139_WYG_132-16b"/>
人或逐之輙飛去入左右洲渚間然終不逺也予逰城<lb/>
西有野人指示予心惻然傷焉因作賦云<lb/>
遵長河之峻阪出城隅以西徂望鴻鴈於河涘佇徬徨<lb/>
而獨居容貌憯以愁顇音悽愴而號呼伊斯鳥之嘉淑<lb/>
産異質於幽荒體貞信之至性動静一其有常固羽族<lb/>
之殊特衆鳥孰可與比伉故其行不失時止必擇所候<lb/>
暖北逝先寒南下既冒險而涉危曾不恤夫勤苦惟衆<lb/>
鳥之多智曰庇生之得宜弗一遘於艱難羡暇豫之無<lb/>
<pb n="KR4h0139_WYG_132-17a"/>
期或巢山巔或逰海涯奮首虹霓濯翼天池託户牖之<lb/>
巍巍下民莫得以或窺足無虚跖翼不勤飛資飲啄於<lb/>
尋丈遷徙弗踰乎旬時何斯鳥之劬勞增荼毒其曷已<lb/>
將材質之不倫固天命之難俟瞻北都與南國念室家<lb/>
之靡止道路夐以遼逺間一歳而萬里復有羣侣中迷<lb/>
雄雌死别目駭魂驚飛沉隔絶始迴遑而不進終躊躇<lb/>
而永訣爾迺背雲路下緒風依沮洳潛䝉茸捐燕越之<lb/>
故思甘愁苦而終窮雖六翮之尚在欲北歸其焉從於<lb/>
<pb n="KR4h0139_WYG_132-17b"/>
是淪形晦跡亡精失志牢落逺遷躑躅無寄痛衆雛之<lb/>
一隔慕同類之難值伺晨鳬而朝征逐駕鵞以宵寐豈<lb/>
卑湫之敢辭恥衆目之猜忌聲未鳴而先絶翅將舉而<lb/>
復墜呻吟幽僻周旋林坰踐曠野之嚴霜食潢汙之流<lb/>
萍延性命以茍存非初心之所營遭志意之摧毁中無<lb/>
故而或驚况畏悸之叢至迫末路之惸惸避矰繳而往<lb/>
來困鷹隼之縱横思逸樂之無遺憂慄紛其相嬰若乃<lb/>
陽律畢謝隂氣時作天清日迥草枯木落明月出兮皎<lb/>
<pb n="KR4h0139_WYG_132-18a"/>
皎野露皓以漠漠戀南游於朱厓懐北棲乎𤣥朔魂魄<lb/>
竦而怵愓顧形影之寂寞吐哀響之嘹唳志激昂而將<lb/>
躍動幽谷之虚籟停髙門之曉柝聞之者怊悵而自憐<lb/>
見之者歔欷而不樂嗟斯禽之可哀像羇旅而無朋因<lb/>
昆蟲之同感未若斯人之有情汎游觀而歴兹忽容與<lb/>
而不行詠鴻鴈於周詩泣涕下而沾纓覧萬物之參錯<lb/>
悟大化之合并相吉凶與憂喜終同歸於杳㝠齊百慮<lb/>
於一致孰云天道之不平<lb/>
<pb n="KR4h0139_WYG_132-18b"/>
　　聞鴈賦　　　　　　　　　　<hi>宋</hi>李曾伯<lb/>
飇金髙露玉冷黄簾垂碧幕静屬文書之燕閒與親友<lb/>
以笑詠闃其何聲隠若可聴始縹緲以甚逺繼嘹唳以<lb/>
漸近如故人之好音將客夢以呼醒乃吕后之來賔殆<lb/>
漢頌之遇順僕本壯夫頓有秋思感機緘之不同嗟歳<lb/>
月之易逝彼蒼庚兮春闌及啼鴂兮夏至曾為日之㡬<lb/>
何而此物者至矣乃因人情載想物意其來也豈從龍<lb/>
荒朔幕之墟將自狼居姑衍之地過西域之玉門亦尚<lb/>
<pb n="KR4h0139_WYG_132-19a"/>
記於漢壘歴長安之銅駝抑曾飲於渭水麥芃芃兮何<lb/>
如黍離離兮奚似諒山河之無恙今風景之不異爾能<lb/>
為予而一鳴予亦將有以告乎爾久之有聲從天而来<lb/>
如怨如訴如悲如哀物若是以有情人胡為乎㤀懐雖<lb/>
至於無可奈何者巳是得不為之長太息也哉於是乃<lb/>
告之曰伊蜀山之千重去吳天之萬里巫峽髙入於雲<lb/>
端岷峨深在於雪際恐矰弋之過憂非羽翼之得計吾<lb/>
聞晚煙蒼梧夜月青草洞庭橘柚之鄉松江蘋蓼之島<lb/>
<pb n="KR4h0139_WYG_132-19b"/>
厥有稻粱亦有蘆葦爾不彼去胡過於此又聞暮雨滕<lb/>
閣西風楚樓鸚鵡黄鶴之境鳯凰白鷺之洲可以迴翔<lb/>
可以棲止爾不彼去胡乆於是爾其有中原之信音又<lb/>
胡不詣上林而報天子於時桂影沉夜桐聲響秋既感<lb/>
物之可感又憂人之所憂其有窮征絶塞逺戍他州念<lb/>
百戰之已老苦數奇之不侯如李廣班超之徒聞此之<lb/>
聲安得不髪怒而眉愁其有繾綣河梁投老遐陬思故<lb/>
國之越吟作他鄉之楚囚如李陵蘇武之徒聞此之聲<lb/>
<pb n="KR4h0139_WYG_132-20a"/>
安得不涕雪而淚流或有遭時擯斥與世沉浮逐汨羅<lb/>
之漁父盟江上之沙鷗如屈平賈誼之徒聞此之聲安<lb/>
得不含憤而懐羞或有隨牒千里寄情一邱動蓴鱸之<lb/>
佳興賦松菊之西疇如淵明季鷹之徒聞此之聲又得<lb/>
不神往而形留或有螢雪案前風雨牀頭誓擊楫以自<lb/>
厲痛枕戈之未酬如劉琨祖逖之徒聞此之聲又安得<lb/>
不咎命而時尤又有閨房蕩子江湖逺逰倚日暮之脩<lb/>
竹望天際之歸舟如瀟湘湓浦之婦聞此之聲又鮮不<lb/>
<pb n="KR4h0139_WYG_132-20b"/>
寓心於伉儷托興於綢繆或又有月泠金殿霜淒錦裘<lb/>
恨敝履之已棄悲紈扇之不收如長門卓郡之人聞此<lb/>
之聲又鮮不寄言於賦詠屬意於悲謳凡若人兮此心<lb/>
何求是亦猶聞烏而唾聞鵲而喜聞子規而思歸聞鄰<lb/>
雞而思起非無故而偶然盖不能以自已而况於斯云<lb/>
胡不以然則衡陽以北代地以南千萬人之心不同又<lb/>
豈一人之心可擬是盍不玩羲經之漸陸兮思出處之<lb/>
大義咏周雅之集澤兮味還定之深㫖或訝其所聞者<lb/>
<pb n="KR4h0139_WYG_132-21a"/>
一而所思者殊則曰燕雀安知鴻鵠之志<lb/>
　　鴈陣賦<hi>以蕊落南翔雲飛水宿為韻</hi>　　　　<hi>宋</hi>田　錫<lb/>
絶塞霜早隂山葉飛有翔禽兮北起常遵渚以南歸一<lb/>
一彚征若陣行之甚整嗷嗷類聚比部曲以相依當乎<lb/>
朔野九秋湘天萬里風蕭蕭兮吹白草鴈嗈嗈兮向寒<lb/>
水單于臺下繁笳之哀韻催來勾踐城邊兩槊之幽音<lb/>
驚起頡頏交相翩翩迭翔似魚麗之布列若鵝鸛之舒<lb/>
張疎宻有緒髙低載颺天空而殘月鋪影水濶而微雲<lb/>
<pb n="KR4h0139_WYG_132-21b"/>
間行應遵丹鳳詔書咸增躍躍雖是蒼鷹鷙勇敢擊堂<lb/>
堂觀其戻青霄横碧落歴江渚達沙漠來若羽林騎士<lb/>
聞一鼔以争前去如翊衛材官聴摐金而稍却豈天陣<lb/>
地陣之能詢何圎陣方陣之足云但見乗夕靄拂朝雲<lb/>
羽翼自髙不讓於漢家飛將煙霞逺没疑沈於胡土孤<lb/>
軍宜乎後伍先偏聲交影接當塞上之飄霜值江皋之<lb/>
墮葉縱横勢定陣圗按牧野之師綽約體輕兵法試吳<lb/>
宫之妾唯有淮之北漢之南山如畫水如藍離離而霞<lb/>
<pb n="KR4h0139_WYG_132-22a"/>
彩旁觀一一而波光逺涵旋成偃月之形悠颺可愛忽<lb/>
變常山之勢首尾相參乃知接武煙鴻追蹤霜鵠既横<lb/>
空而似陣自違寒而順燠北方逺兮南圗遥雲飛兮水<lb/>
宿<lb/>
　　鴈字賦<hi>以雲浄天逺騰翥成字為韻</hi>　　　　<hi>宋</hi>文彦博<lb/>
草木落兮鴈來賔揚清音兮凌紫氛迤邐而齊舒勁羽<lb/>
聫翩而宛類崩雲㡬陣斜飛認初成於鳥跡數行髙翥<lb/>
疑上雜於天文時也秋風髙秋氣浄雝雝而奮翮彌逺<lb/>
<pb n="KR4h0139_WYG_132-22b"/>
肅肅而排空逾勁初同灑翰如絲之宻雨輕籠㡬訝書<lb/>
紳似練之澄江下映莫不魚貫星聫疎而復進極望而<lb/>
迴鸞宛若仰觀而返鵲依然常因避繳以横飛畫開飛<lb/>
霧㡬為隨陽而上擊㸃破青天理翰方遥傳書更逺銜<lb/>
蘆而倒薤宜並遵渚而偃波相混暮穿霞綺依稀而竇<lb/>
氏迴文曉拂雲羅髣髴而仲尼華衮徒觀其一一成行<lb/>
翩翩上騰自得羽書之妙固非蟲篆之能拂巖岫以徊<lb/>
翔宜刋翠琰觸網羅之縈絆可代結繩寧假染濡自隨<lb/>
<pb n="KR4h0139_WYG_132-23a"/>
騰翥精硏靡在於形管凌厲皆侔於玉筯水宿近蒹葭<lb/>
露下垂露勢全雲飛經螮蝀橋邊題橋象著堪銘鴛序<lb/>
可志鵬程比人文而雖異紀鳥道以惟明不識不知皆<lb/>
類效奎而制自南自北悉同取史而成是何羽族之中<lb/>
斯禽有異違朔塞而整翮颺秋天而成字彼<graphic n="KR2222" url="https://raw.githubusercontent.com/kanripo/KR-Gaiji/master/images/KR2222.png" mimeType="image/png"/>冠之與<lb/>
蟬緌非吾族類<lb/>
　　烏賦<hi>有序</hi>　　　　　　　　　<hi>晉</hi>成公綏<lb/>
有孝烏集余之廬乃喟爾而歎曰余無仁惠之徳祥禽<lb/>
<pb n="KR4h0139_WYG_132-23b"/>
曷為而至哉夫烏之為瑞乆矣以其反哺識養故為吉<lb/>
烏是以周書神其流變詩人尋其所集望富者瞻其爰<lb/>
止愛屋者及其增歎兹蓋古人所以為稱若乃三足徳<lb/>
靈國有道則見國無道則隠斯乃鳳鳥之徳何以加焉<lb/>
鵩惡鳥而賈生懼之烏善禽而吾嘉焉懼惡而作歌嘉<lb/>
善而賦之不亦可乎<lb/>
惟𤣥烏之令鳥兮性自然之有識應炎陽之純精兮體<lb/>
乾剛之至正望仁里之迴翔兮翩羣鳴以拊翼差自託<lb/>
<pb n="KR4h0139_WYG_132-24a"/>
於君子兮心雖邇而不逼起彼髙林集此叢灌棲息重<lb/>
隂列巢布翰繽紛霧㑹迴皇塵亂來若雨集去如雲散<lb/>
哀鳴日夕鼓翼昧旦噫啞相和音聲可玩嗟斯烏之克<lb/>
孝兮心識養而知慕同蓼莪之報徳兮懐凱風之至素<lb/>
雛既壯而能飛兮乃銜食而反哺逰朝霞而凌厲兮飄<lb/>
輕翥於𤣥㝠有崑山之奇類兮體殊形而玉趾凌西極<lb/>
以翺翔兮為王母之所使時應徳而來儀兮介帝王之<lb/>
繁祉入中州而武興兮集林木而軍起能休祥於有周<lb/>
<pb n="KR4h0139_WYG_132-24b"/>
兮矧貞明於吉士嘉兹烏之淑良兮永歡樂而靡已<lb/>
　　紅嘴烏賦<hi>以新飛羽未調為韻</hi>　　　　　<hi>唐</hi>李子卿<lb/>
殊方之鳥兮丹嘴黑身異性特立兮既孝且仁勁毳非<lb/>
日黔而得黑快笏豈研硃而益新不頡頏以干物常翩<lb/>
翻而狎人非越鳥之思歸羡海鷗之多機謂富屋之堪<lb/>
止謂芳枝而可依其來也狀銜花未下其去也疑帶火<lb/>
初飛何必將雛聲已傳於緑綺如能反哺逰更狎於綵<lb/>
衣嗷嗷其音泄泄其羽常飲啄於軒砌每棲翔於牖户<lb/>
<pb n="KR4h0139_WYG_132-25a"/>
凌美翼之鵷雛掩能言之鸚鵡朝食芳餌全忘攫肉之<lb/>
心夜宿雕籠何有啼城之苦顧弱質而誰貴誠主人之<lb/>
厚意非九子之是思仰三足而多愧鳴躍既安搏扶尚<lb/>
未鶯何徳而遷喬鶴何功而在位稻粱已飽兮羽翼將<lb/>
調霜臺可宿兮雲漢非遥倘不使余尾之譙譙余音之<lb/>
嘵嘵為君一舉凌丹霄<lb/>
　　紅嘴烏賦　　　　　　　　　<hi>唐</hi>崔元明<lb/>
伊空桐之靈鳥兮丹嘴黑質拂羽青霄兮流形白日與<lb/>
<pb n="KR4h0139_WYG_132-25b"/>
鴛鷺而為伍豈凡鳥之能匹故其聲則合雅動必依仁<lb/>
受惠而狎感恩而馴既裔裔而翔漢嘗啞啞而向人不<lb/>
驚不怖亦義而親爾其升丹楹入華堂對上客之羅薦<lb/>
拂佳人之褧裳驚空簾之秋色怨夕月之清光悲信美<lb/>
而非吾土傷幽棲而思故鄉於是湘妃援琴相如為歎<lb/>
何不開金籠而使飛永鶱翥於雲漢重曰日宫難可躋<lb/>
月樹復驚棲未聴將雛曲空聞怨夜啼<lb/>
　　靈烏賦　　　　　　　　　　<hi>宋</hi>梅堯臣<lb/>
<pb n="KR4h0139_WYG_132-26a"/>
烏之謂靈者何噫豈獨是烏也夫人之靈大者賢小者<lb/>
智獸之靈大者麟小者駒蟲之靈大者龍小者龜鳥之<lb/>
靈大者鳯小者烏賢不時而用智給給兮為世所趨麟<lb/>
不時而出駒流汗兮擾擾於脩途龍不時而見龜七十<lb/>
二鑽兮寧自保其堅軀鳯不時而鳴烏啞啞兮招唾罵<lb/>
於邑閭烏兮事將兆而獻忠人反謂爾多凶凶不本於<lb/>
爾爾又安能凶凶人自凶爾告之凶是以為凶爾之不<lb/>
告兮凶豈能吉告而先知兮謂凶從爾出胡不若鳯之<lb/>
<pb n="KR4h0139_WYG_132-26b"/>
時鳴人不怪兮不驚龜自神而刳殻駒負駿而死行智<lb/>
騖能而日役體劬劬兮喪精烏兮爾靈吾今語汝庻或<lb/>
汝聴結爾舌兮拑爾喙爾飲啄兮爾自遂同翱翔兮八<lb/>
九子勿噪啼兮勿睥睨往來城頭無爾累<lb/>
　　後靈烏賦　　　　　　　　　<hi>宋</hi>梅堯臣<lb/>
靈烏我昔閔爾之忠告人之凶遭人唾罵於時不容覆<lb/>
巢彈類驅逐西東余是時作賦以弔汝非乗爾困而責<lb/>
爾聰今也主人悟彈者去豐爾食於太倉置爾巢於髙<lb/>
<pb n="KR4h0139_WYG_132-27a"/>
樹晨雞不鳴百鳥争慕傍睨鳳凰下窺鵷鷺爾於此時<lb/>
徒能縱蒼鷹逐狡兔不能啄叛臣之目伺賊壘之去而<lb/>
復憎鴻鵠之不親愛燕雀之來拊既不我徳又反我怒<lb/>
是猶秦漢之豪俠逺巳不稱昵巳則譽夫然吾知分足<lb/>
而已矣又烏能顧<lb/>
　　靈烏賦<hi>有序</hi>　　　　　　　　<hi>宋</hi>范仲淹<lb/>
梅君聖俞作是賦曾不我鄙而寄以為好因勉而和之<lb/>
庻㡬感物之意同歸而殊途矣<lb/>
<pb n="KR4h0139_WYG_132-27b"/>
靈烏靈烏爾之為禽兮何不髙翔而逺翥何為號呼於<lb/>
人兮告吉凶而逢怒方將折爾翅而烹爾軀徒悔焉而<lb/>
忘路彼啞啞兮如愬請臆對而心喻我有生兮累隂陽<lb/>
之含育我有質兮處天地之覆露長慈母之危巢託主<lb/>
人之佳樹斤不我伐彈不我仆母之鞠兮孔艱主之仁<lb/>
兮則安度春風兮既成我以羽翰眷庭柯兮欲去君而<lb/>
盤桓思報之意厥聲或異警於未形恐於未熾知我者<lb/>
謂吉之先不知我者謂凶之類故告之則反災於身不<lb/>
<pb n="KR4h0139_WYG_132-28a"/>
告之則稔禍於人主恩或㤀我懐靡臧雖死而告為凶<lb/>
之防亦猶桑妖於庭懼而修徳俾王之興雉怪於鼎懼<lb/>
而修徳俾王之盛天聴甚邇人言曷病彼希聲之鳳皇<lb/>
亦見譏於楚狂彼不世之麒麟亦見傷於魯人鳳豈以<lb/>
譏而不靈麟豈以傷而不仁故割而可巻孰為神兵焚<lb/>
而可變孰為英璚寧鳴而死不黙而生胡不學太倉之<lb/>
䑕兮何必仁為豐食而肥倉茍竭兮吾將安歸又不學<lb/>
荒城之狐兮何必義為深穴而威城茍圮兮吾將疇依<lb/>
<pb n="KR4h0139_WYG_132-28b"/>
寧驥子之困於馳騖兮駑駘泰於芻養寧鵷雛之飢於<lb/>
雲霄兮鴟鳶飫乎草莽君不見仲尼之云兮予欲無言<lb/>
纍纍四方曾不得而巳焉又不見孟軻之志兮養其浩<lb/>
然皇皇三月曾何敢以休焉此小者優優大者者乾乾<lb/>
我烏也勤於母兮自天愛於主兮自天人有言兮是然<lb/>
人無言兮是然<lb/>
　　信烏賦<hi>有序</hi>　　　　　　　　<hi>宋</hi>薛士隆<lb/>
南人喜鵲而惡烏北人喜烏而惡鵲好惡之不同有若<lb/>
<pb n="KR4h0139_WYG_132-29a"/>
是故南北更相笑而無有訂焉走實南人以北人好惡<lb/>
為正作信烏賦以辨或庶㡬乎不黨也其辭曰<lb/>
有不有翁言與世違行與衆忤動作云為惟背時是主<lb/>
恒笑傲乎江湖經乎罔直之野爰有雅烏上主人之屋<lb/>
者主人瞠若而唾之曰吉利吉利善人其逢惡人余避<lb/>
次有乾鵲噪於其庭主人持飯一盂羮一甌嘻嘻煦煦<lb/>
呪祝前行奠諸地而飼之曰而以喜來將無後時於余<lb/>
婦子等之接之不有翁錯而顧躍而驚進揖主人請問<lb/>
<pb n="KR4h0139_WYG_132-29b"/>
其情主人曰夫子不是聞乎夫鳥烏之性人災其幸來<lb/>
集嘂呼盖非吉徴須刻不踰厥有非常之應鵲也無然<lb/>
休祥喜傳惟吉惟慶羌來告言應乎弗應行人至惟古<lb/>
說焉夫子曾不是聞乎不有翁啞然笑曰異乎吾所聞<lb/>
君子為善不求福去惡以逺禍福之至也固當然其得<lb/>
禍也非子過於此而無乎戚戚何喜鵲而於烏乎遷怒<lb/>
就子之説言之則鵲是而烏非禍福之來固自已曾何<lb/>
咎於無知然以災懼我者忠臣之事陳嘉瑞者諛人之<lb/>
<pb n="KR4h0139_WYG_132-30a"/>
辭懼災過可得而改吉慶之在我者去我將安之不告<lb/>
於余固無損告何貴於先時又况是非無可必夫何一<lb/>
喜而一悲主人邈然不悦曰然則夫子喜烏而惡鵲與<lb/>
此北人之常也風土有不同好惡隨以異物不齊者物<lb/>
之情若之何槩之一致不有翁曰否否物情有是知之<lb/>
為貴子自非知我者雖我言無不既君子惟是之從何<lb/>
容心之有貳北人之好惡爾雖聖人猶無得而棄余小<lb/>
人也於何敢廢主人曰烏亦有異於禽乎何夫子愛之<lb/>
<pb n="KR4h0139_WYG_132-30b"/>
之深耶鵲微可尚足契君子之心耶將鵲聲鄭衛烏為<lb/>
正始之音耶不有翁曰否否子無多言試静聴吾為若<lb/>
言烏之為烏格而邪説反之正夫烏之為烏也體旻天<lb/>
之正色禀陽精之至徳縣象乎日中而光被乎四表烏<lb/>
呼之聲有取於聖人而垂世立則禽之性愚可禽取諸<lb/>
爰名曰禽烏乎則殊察夫人之色異舉喑鳴而疾去罻<lb/>
羅謾張於郊藪續長詎發於庭除何施何設以保其軀<lb/>
其知如斯為善惟樂太守賢則巢於聴事荆蠻遁則上<lb/>
<pb n="KR4h0139_WYG_132-31a"/>
其軍幕假神靈則飛而接九應循吏則肉焉下攫至若<lb/>
人之急難父兄遐棄良平無所施其知儀秦無所張其<lb/>
喙於以夜啼所以釋臨川之懼於以白頭所以出燕丹<lb/>
之質在人則難烏行則易又若昭宗西奔唐鹿東走梁<lb/>
王興遷鼎之旅冢宰發謳吟之口相也則然於烏何有<lb/>
扈從乗輿以巡岐守朝夕名聞於漢府成此隨鑾之操<lb/>
守凡此數端烏之偉節瑣瑣細微無煩競列粤有大致<lb/>
加大焉請更為吾子詳説烏性惟仁生知愛親念鞠育<lb/>
<pb n="KR4h0139_WYG_132-31b"/>
之施大反本誓以終身無論寒暑反哺劬勤永錫爾類<lb/>
不於其身棲冠見曾子之孝塊銜成李母之墳傷口以<lb/>
鼓聞逺邇舒翼以助哀昔人將以愧不良之子參乎用<lb/>
匹於先民夫烏反哺歸飛性天常也辟色知㡬知識長<lb/>
也出類親仁物之良也解難從君禽之祥也烏之有是<lb/>
四徳也而將之以見事之明執徳之剛子不是貴而區<lb/>
區較鵲於利害之場哉夫鵲雖有辟歳知風之技而患<lb/>
不免於奪巢探卵又足於烏方駕而比量哉於是主人<lb/>
<pb n="KR4h0139_WYG_132-32a"/>
豁然若悟軒然而步嚥津徹食還其故處<lb/>
　　寒鴉賦　　　　　　　　　　<hi>明</hi>錢文薦<lb/>
隋煬帝與王胄薛道衡冬幸郊原見寒鴉映水流水遶<lb/>
村乃呼胄而前曰庭草無人隨意綠非子大夫之言乎<lb/>
夫庭空無人草緑有意非彼幽境無此巧思至於村孤<lb/>
水流天寒鴉至渺渺羣集翩翩影墜此亦世外之清閒<lb/>
而塵中之幽邃者也試為賦之胄應詔賦曰兹何物之<lb/>
微細乃千萬之成羣禀陽徳而純粹散瑶星以繽紛迹<lb/>
<pb n="KR4h0139_WYG_132-32b"/>
聫翩其共合聲噫啞以相聞聚族稱三足之異托居騐<lb/>
一枝之分每傳書乎王母亦顯瑞於明君夜援琴而知<lb/>
泣朝集幕而占欣來忽忽兮似雨去飄飄然如雲出恒<lb/>
乗夫始旦歸必及於斜曛試看孤村之旋繞何如上苑<lb/>
之殷勒於是時序漸歛歳華將暮晷短易落氣寒難過<lb/>
殘霞綴山敗葉塞路雲慘淡以無依水潺湲其不住或<lb/>
呼侣而聨翼或分曹而别趣或矯厲而先舉或遲疑而<lb/>
後赴雖遵徑之有殊竟還林之無悞則有慕道軒轅耽<lb/>
<pb n="KR4h0139_WYG_132-33a"/>
逰穆滿鑄鼎荒山馳駿脩阪虚玉輦而不御别璇閨而<lb/>
未返奈暝色之蕭條知嬌歌之淒婉歌曰殘鴉兮飛飛<lb/>
同去兮同歸望所思兮寒影稀恐霜露兮沾衣歌罷煬<lb/>
帝稱善乃顧道衡而歎曰子大夫不云乎空梁落燕泥<lb/>
甚憐斯景甚服此詩景猶易得詩則難追且夫鴉飛則<lb/>
流水燕去則空梁梁空泥落水流影亡燕何意緒鴉豈<lb/>
商量亮清虚之自若亦岑寂之相當非詞人之揮灑恐<lb/>
野景之遺忘其時天語未畢鴉羣已散朔吹捲沙荒煙<lb/>
<pb n="KR4h0139_WYG_132-33b"/>
羃岸一聲鐘響九枝燈粲亟呼道衡起而為亂亂曰孤<lb/>
村冷落帶斜曛兮水流無聲静掩扉兮何物㸃㸃象烏<lb/>
衣兮始雖類聚終分飛兮從風徘徊催人歸兮待之不<lb/>
得守空闈兮殘膏無熖月無輝兮愁如草露嚮晨晞兮<lb/>
願結千秋莫相違兮<lb/>
　　鴉陣賦<hi>有序</hi>　　　　　　　　<hi>明</hi>穆文熙<lb/>
石子有圃在郭北之兊隅仲冬日邀穆子往逰其間因<lb/>
訪如全衲子於真空堂堂面城澤水遶其下隄蜿蜒循<lb/>
<pb n="KR4h0139_WYG_132-34a"/>
郊關而東北之㡬數里許古樹環生莽蒼迷望霜深葉<lb/>
落參差排空時日薄崦嵫羣烏萃止相與縱觀乆之而<lb/>
如全又述其朝暮來去之狀甚奇乞余賦之余惟鴉兵<lb/>
象也羣集陣形也兵陣之間非禪僧所居而如全則降<lb/>
心戰勝浸然大乗者也為作鴉陣賦示之其辭曰<lb/>
繄萬類之流行兮咸鍾氣於大鈞何烏生之獨夥兮乃<lb/>
羣止而駭人凌倒影以交飛兮披逺漢而直下羽翩翩<lb/>
以相摩兮聲嘈嘈其交啞度城則重霧彌空越水則宻<lb/>
<pb n="KR4h0139_WYG_132-34b"/>
雲亘地瞻望不可以目窮指顧有難以數計爾其集也<lb/>
或附深枝或倚危柯疎而不散棊置星羅若三軍之正<lb/>
壁壘也左而依左右而依右宻而有條蟻屯蜂凑若三<lb/>
軍之結部曲也止者讙呼飛者遥應軒翔上下川原響<lb/>
動若金鉦羽旗音容並作而號令乎卒徒者也前者欲<lb/>
既後者隨遮連氛累靄掩日韜霞若龍驤虎奔車騎交<lb/>
馳而聴令於主帥者也由城隅以薄關朔循水際以抵<lb/>
郊衢險阻併包原隰不遺若常山蛇之勢而首尾相顧<lb/>
<pb n="KR4h0139_WYG_132-35a"/>
　者也斂喙而寂然不譁戢翼而肅然不亂時避狸奴不<lb/>
　㤀射彈若刁斗之鳴而夜掫以防變者也至於城柝初<lb/>
　歇天光欲曙望舒将收羲輪未御則矯翼厲翮凌空薄<lb/>
　漢波涌潮鳴奔雷激電響若砰弓躍如流箭鷹鸇俄翼<lb/>
　矧如澤鴈鵂鶹震魄胡論斥鷃此猶朱雀鳥隼各居其<lb/>
　次而敵不可迫鵝鸛魚麗各成其勢而敵不可測者也<lb/>
　謂鴉為陣疇曰不然唯斯之内有衲居焉心茍無物乃<lb/>
　稱上禪不見鴉出胡知其還不見鴉静胡知其諠其聚<lb/>
<pb n="KR4h0139_WYG_132-35b"/>
　也為色其散也為空㤀戰鬬於蚊睫等負勝於飛鴻眇<lb/>
　波海之鵬翮又何有於烏之雌雄<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻一百二十九<lb/>
</p>
<p>
</p>
  </div>
</body>
</text>
</TEI>
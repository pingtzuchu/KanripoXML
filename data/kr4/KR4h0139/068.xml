<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_068-1a"/>
　欽定四庫全書<lb/>
御定厯代賦彚巻六十五<lb/>
　　武功<lb/>
　　　神武賦<hi>有序</hi>　　　　　　　　<hi>魏</hi>陳　琳<lb/>
　建安十有二年大司空武平侯曹公東征烏丸六軍被<lb/>
　介雲輜萬乗治兵易水次於北平可謂神武奕奕有征<lb/>
　無戰者巳<lb/>
　佇盤桓以淹次乃申命而後征覲狄民之故土追大晉<lb/>
<pb n="KR4h0139_WYG_068-1b"/>
　之遐蹤惡先縠之懲㓂善魏綘之和戎受金石而弗伐<lb/>
　盖禮樂而思終陵九城而上濟起齊軌乎玉繩車軒轔<lb/>
　於雷室騎浮厲乎雲宫暉曜連乎白日旂旐繼於電光<lb/>
　斾既軼乎白狼殿未出乎盧龍威凌天地勢括十衝單<lb/>
　鼓未伐敵已潰崩克俊馘首梟其魁䧺爾乃總輯瓌珍<lb/>
　茵氈幕幄攘瓔帶佩不飾雕琢華璫玉瑤金麟牙琢文<lb/>
　貝紫瑛縹碧𤣥綠黼錦繢組罽毼皮服<lb/>
　　　東征賦<hi>有序</hi>　　　　　　　　<hi>魏</hi>曹　植<lb/>
<pb n="KR4h0139_WYG_068-2a"/>
建安十九年王師東征吳冦余典禁兵衛宫省然神武<lb/>
一舉東征必克想見振旅之盛故作賦一篇<lb/>
登城隅之飛觀兮望六師之所營幡旂轉而心異兮舟<lb/>
楫動而傷情顧身微而任顯兮愧責重而命輕嗟我愁<lb/>
其何為兮心遙思而懸旌師旅馮皇穹之靈佑兮亮元<lb/>
勲之必舉揮朱旗以東指兮横大江而莫御循戈櫓於<lb/>
清流兮汜雲梯而容與禽元帥於中舟兮振靈威於東<lb/>
野<lb/>
<pb n="KR4h0139_WYG_068-2b"/>
　　紀征賦　　　　　　　　　　<hi>魏</hi>阮　瑀<lb/>
仰天民之髙衢兮慕在昔之遐軌希篤聖之崇綱兮惟<lb/>
𢎞哲而為紀同天工而人代兮匪賢智其能使五材陳<lb/>
而並序靜亂由乎干戈惟蠻荆之作讐將治兵而濟河<lb/>
遂臨河而就濟瞻禹蹟之茫茫距疆澤以潛流經崑崙<lb/>
之髙岡目幽䝉以廣衍遂霑濡而難量<lb/>
　　出征賦　　　　　　　　　　<hi>魏</hi>楊　修<lb/>
嗟夫吳之小夷負川阻而不庭肇天子之命公總九伯<lb/>
<pb n="KR4h0139_WYG_068-3a"/>
而是征整三軍而飾戒殄征夫而叛驚華舫翼以鱗集<lb/>
蒼鷹雜以星陳塞川原而上下蔽城隍而無垠於是州<lb/>
牧覆舟水衡戒事飾師就部乃講乃試信大海之可横<lb/>
焉江河之足忌公命臨淄守於鄴都侯懷大舜乃號乃<lb/>
謩茂國事之是勉兮歎經時而離居企歡愛之偏處兮<lb/>
獨搔首於城隅<lb/>
　　西征賦　　　　　　　　　　<hi>魏</hi>徐　幹<lb/>
奉明辟之渥德與遊軫而西伐過京邑以釋駕觀帝居<lb/>
<pb n="KR4h0139_WYG_068-3b"/>
之舊制伊吾儕之挺劣獲載筆而從師無嘉謀以云補<lb/>
徒荷禄而蒙私非小人之所幸雖身安而心危庶區宇<lb/>
之今定入告成乎后皇登明堂而飲至銘功烈乎旂常<lb/>
　　征天山賦　　　　　　　　　<hi>魏</hi>繁　欽<lb/>
素甲𤣥燄皓旰流光左駢䧺㦸右攅干將彤旅朱繒丹<lb/>
羽綘房望之如火燄奪朝陽華旗翳雲霓聚刃曜日芒<lb/>
於是轒輼雲趨威弧雨發鉦鼓雷鳴猛火風烈躍刃霧<lb/>
㪚敵鋒摧折呼吸無聞醜類殄滅<lb/>
<pb n="KR4h0139_WYG_068-4a"/>
　　武軍賦<hi>有序</hi>　　　　　　　　<hi>魏</hi>陳　琳<lb/>
迴天軍於易水之陽以討瓉焉鴻溝參周鹿菰十里薦<lb/>
之以棘為建脩櫓干青霄竁深隧下三泉飛雲梯衡神<lb/>
鈎之具不在孫吳之篇三畧六韜之術者凡數十事秘<lb/>
莫得聞也乃作武軍賦<lb/>
赫赫哉烈烈矣於此武軍當天符之佐運承斗剛而曜<lb/>
震漢季世之不辟青龍紀乎大荒熊狼競以拏攫神寳<lb/>
播乎鎬京於是武臣赫然颺炎天之隆怒叫諸夏而號<lb/>
<pb n="KR4h0139_WYG_068-4b"/>
八荒爾乃擬北落而樹表睎壘壁以結營百校羅峙千<lb/>
部列陳彌方城掩平原於是啟明戒旦長庚告昬火烈<lb/>
具舉鼓角並震千徒從唱億夫求和聲訇隱而動山光<lb/>
赫奕以燭夜其刃也則楚金越冶棠溪名工清堅皓鍔<lb/>
修刺銳鋒陸䧟蕊犀水截輕鴻鎧則東胡闕鞏百鍊精<lb/>
剛函師振旅韋人制縫𤣥𤣥縹甲灼爍流光弩則幽都<lb/>
筋角恒山檿榦通肌暢骨崇緼曲煙大黄沉紫直矢輕<lb/>
弦當鋒摧决貫遐洞堅其弓則烏號越耗繁弱角端象<lb/>
<pb n="KR4h0139_WYG_068-5a"/>
弭繡質哲拊文身矢則申息肅慎箘簵空疎焦銅毒鐵<lb/>
麗轂撻輈馬則飛雲絶景直鬐騧駵駮龍紫鹿文的<graphic n="KR2025" url="https://raw.githubusercontent.com/kanripo/KR-Gaiji/master/images/KR2025.png" mimeType="image/png"/>
魚走駿驚飇歩象雲浮若乃清道整列按節徐行龍姿<lb/>
鳳峙灼有遺英鈎車轇轕九牛轉牽奮雷響激折櫓倒<lb/>
垣其攻也則飛梯行雲臨閣靈構上通紫霓下過三壚<lb/>
藴隆既備越有神鈎排雷衝則<hi>原本闕一字</hi>髙<hi>原本闕一字</hi>烈炬則頓<lb/>
名樓衝鈎競進熊虎爭先墮垣百疊敝樓數千炎燧四<lb/>
舉元戎齊登整行按律決敵中原八部方置山布星陳<lb/>
<pb n="KR4h0139_WYG_068-5b"/>
干戈森其若林牙旗翻以如繪南轅反斾爰振其旅胡<lb/>
馬軿足戎車齊軌<lb/>
　　南征賦<hi>有序</hi>　　　　　　　　　<hi>晉</hi>陸　雲<lb/>
太安二年秋八月姦臣羊元之皇甫商敢行稱亂大將<lb/>
軍數命羣后同恤社稷乃身統三軍以謀國難自義聲<lb/>
所及四海之内朔漠之表蒸徒贏糧而請奮胡馬欵塞<lb/>
而思征四方之㑹衆以百萬軍旅之盛威靈之著自古<lb/>
以來未之有也粤十月軍次於朝歌講武治戎以觀兵<lb/>
<pb n="KR4h0139_WYG_068-6a"/>
於殷墟於是美義征之舉壯師徒之盛乃作南征賦以<lb/>
揚匡覇之勛云爾<lb/>
有皇晉之霸后資濬哲之叡聖崇文德於緝熈濟武功<lb/>
而保定應天鑒之昭華荷帝祐之休命步玉衡以觀八<lb/>
方在璇璣而齊七政芒芒神道化洽崇深仰戾天飛俯<lb/>
洞淵沉振南箕以鼓物冐慶雲而崇䕃恢天維以籠世<lb/>
廓宇宙而宅心濟博施之厚德鏗希聲之大音淵澤回<lb/>
而並注豪彦萃而為林九服惟清諸夏謐静肅慎回首<lb/>
<pb n="KR4h0139_WYG_068-6b"/>
沙漠引領天和時降地靈夙挺結芳林之竒幹發珍木<lb/>
之神穎勵脩徳於億兆端澄形於萬景在中葉之不競<lb/>
遭皇家之毒亂悲國步之未夷仰夙興而昧旦括多方<lb/>
而大誥集率土而貞觀致天屬於王畿肅宵征而省難<lb/>
爾乃建黃鉞之靈威樹戎輅之髙盖伐隱天之雷鼓振<lb/>
凌霄之電斾介夫揮戈而夙興武臣總干而啓邁振靈<lb/>
韶之嘈嘈飛旟旐之藹藹虹旃泝風以委蛇霓旄䝉光<lb/>
而容裔公徒十萬其㑹雲興悠悠華戎時㒺不承爾乃<lb/>
<pb n="KR4h0139_WYG_068-7a"/>
命屏翳以夕降式飛亷以朝升塗䝉雨而復清景帶天<lb/>
而光澄陪武臣於雕軒列名僚於後乗猛將起而虎嘯<lb/>
商飇肅其來應士憑威而響駭馬歔天而景凌臨川屯<lb/>
於廣陸武騎被乎中陵類禡比京師徒經始桓桓先征<lb/>
在河之涘順彼長道懸旌千里羨王師之遵時茂七德<lb/>
而發止爾乃稅駕殷墟我徒既閑順時講武薄狩于原<lb/>
紛同方而類聚煥副翼而明分祇明刑以誓衆習軍政<lb/>
於舊聞儼山立以崇薈粲煙駭而興紛若溟海之引回<lb/>
<pb n="KR4h0139_WYG_068-7b"/>
流岱靈之吐行雲於時𤣥冬首時隂風戒煞山澤含哀<lb/>
天地肅乂閒夜冽以澄清中原曠而曖昧戎士肅而咸<lb/>
戒三軍紛而雜遝長角哀叫以命旅金鼓隱訇而啟伐<lb/>
景凌𠖇而四播音乗雲而上逝火烈具舉伐鼓淵淵朱<lb/>
光俛而丹野炎暉仰而綘天曜靈翕赫以増熾憤氣怫<lb/>
鬱而凌煙狂飇起而妄駭行雲藹而芊眠旌斾翻其猗<lb/>
靡驚熛因而嬗娟爾乃洪音雷動清聞剋廣凌雲發揮<lb/>
萬里振響聲馮虛而天回烈駭空而地蕩映皓月而望<lb/>
<pb n="KR4h0139_WYG_068-8a"/>
舒闇照重昏而大夜朗服縣炎揚而晃儵飛烽戢煜而<lb/>
泱漭乃有熊羆之旅虓闞之將䧺聲泉涌逸氣風亮超<lb/>
三軍以奔厲賈餘勇而成壯兆洪音於寂寞先無形而<lb/>
髙唱紛若屯雲渙若積波遁隂□景静言勿譁絶唱寂<lb/>
其既收萬夫翕而咸和嚴鼓隱而重戒景燧曄而星羅<lb/>
烈䝉隂而仰假曜憑陽而登遐若扶桑之振華葉皓天<lb/>
人之㪚朝霞超燭龍之絶景豈比象於百華<lb/>
　　羊腸轉賦　　　　　　　　　<hi>晉</hi>陸　雲<lb/>
<pb n="KR4h0139_WYG_068-8b"/>
爾乃使熊羆之士虓闞之將雄聲泉湧逸氣風亮超三<lb/>
軍以奔厲賈餘勇以成壯兆洪音於寂寞先元聲而髙<lb/>
唱元兵時紛若屯雲煥若積波授教斯謐静言勿譁嚴<lb/>
鼓隱其雷駭萬夫翕而咸和治安步以止立應金奏而<lb/>
靡戈進總干以乗言退揮旅而星羅及至景凌禮既畢<lb/>
歸旅將振尋縈圓轉因瀨蓋旋若疾流之繞駿沉驚飆<lb/>
之靡狂塵羊腸轉時命屏翳以夕降式飛亷而朝興涂<lb/>
䝉雨而後清景帶天而先澄陪俊臣於彫輅列名僚於<lb/>
<pb n="KR4h0139_WYG_068-9a"/>
後乗猛將起而虎嘯商風肅其來應士憑勢而響駭馬<lb/>
噓天而景凌<lb/>
　　出師賦<hi>有序</hi>　　　　　　　　<hi>唐</hi>趙子卿<lb/>
古之王者出師有征無戰然則兵革之事聖人是興盖<lb/>
所以威不軌而昭文德也帝乃欽若堯禹承天運行鮮<lb/>
卑在圖夜郎無外而旄頭賊醜忘道弄邊河浸海寒障<lb/>
路幽朔皇赫斯怒親師用征搖星纛神召募䧺合白羽<lb/>
森月朱旗爛空俾夫翕東海之炎波埽北荒之沙雪國<lb/>
<pb n="KR4h0139_WYG_068-9b"/>
用長䇿人忘暫勞聊勝詠歌取思而賦賦曰<lb/>
莫髙匪天兮生我聖人聰明運用兮不測惟神恩澤洪<lb/>
融覆幬彌淳噴窮陸霈無垠珍怪煙委而波屬蠻夷鳥<lb/>
狎而蟲馴粤若鬼方兮玁狁孔狡固隂沍寒兮陵我河<lb/>
津於是按玉劒而憑怒耀金戈而雷震禡蚩尤誓勾陳<lb/>
㑹白帝騎蒼鱗天動地應羅羽衛而煌煌風咆雷鬬作<lb/>
笳鼓之殷殷别有哮悍之旅毅勇之賓爰自幽并而投<lb/>
石走巴楚而來臻鐵馬金甲虹旌電輪鳴弦者飛鴈由<lb/>
<pb n="KR4h0139_WYG_068-10a"/>
其殞越揮戈者白日所以逡巡國體兵勢殊容共身既<lb/>
出師於鄠社亦獵虜於新秦野氣蒼茫而助殺軍聲慷<lb/>
慨以含仁奮威則鯨鯢忉釁流詠則梟獍懷親大荒揺<lb/>
落知單于之魄死層冰洋渙感天子之情春昆彚雜種<lb/>
於何不臣寧直跨胡而北省亦當撫柔於叢榛海岱攸<lb/>
類匪兵是遵固將厯三五而髙視豈與夫費百萬於同<lb/>
勤<lb/>
　　出師賦<hi>有序</hi>　　　　　　　　<hi>唐</hi>趙伯勵<lb/>
<pb n="KR4h0139_WYG_068-10b"/>
先天年獫狁孔熾動揺邊陲是以我國家有事於沙漠<lb/>
也徴甲選徒星馳雲集楚劒霜利吳鈎月懸將以驅日<lb/>
逐之首斬天驕之族盖使烽埤無火亭障息肩大矣哉<lb/>
自古出師未有若斯之盛者藉雖不敏敢述賦云<lb/>
赫哉帝唐葉殷累聖光明乾道洗清邦政德所以和懷<lb/>
四方教所以平章百姓用能盡奄有於天下得樂推於<lb/>
羣黎鳳符以謳歌而適龍厯以揖讓而躋既神化之無<lb/>
外何鬼方之獨迷若乃皇赫斯怒元戎是出其制敵也<lb/>
<pb n="KR4h0139_WYG_068-11a"/>
以威其用師也以律琱戈電舉鐵騎風疾霜明鋒刃夕<lb/>
曜曜以衝星火色旌旗晝炎炎以篲日横行有同於千<lb/>
里止歩不過於六七桓桓大將黄石老之兵符赳赳武<lb/>
夫白猿公之劒術謀無再陳其來若神攻則必取諒資<lb/>
於武既作氣以鼓行受脤者實在乎國英雖假靈於廟<lb/>
算决勝者亦闗於天斷固將以拒十角之猖狂豈止埽<lb/>
一隅之陵亂然後作寰宇之清謐成皇王之壯觀别有<lb/>
其儀不忒詩書是則鱗翮初就將騰躍於風波冠劒末<lb/>
<pb n="KR4h0139_WYG_068-11b"/>
從尚棲遑於翰墨願髙闕之氣殄佇燕然之銘勒優哉<lb/>
悠哉小臣髙歌帝徳<lb/>
　　出師賦　　　　　　　　　　<hi>唐</hi>梁　獻<lb/>
聖人乗時兮里社鳴聖人御宇兮天下平百姓日用而<lb/>
不盡四方風動而化行外鎮武將内羅羣英既居尊以<lb/>
體道思順文而偃兵何朔塞之醜類尚居邊而屢驚皇<lb/>
赫斯怒授鉞四七告厯登壇選時習吉流紫泥之明誥<lb/>
開黄石之秘術旌旗翩飜而篲雲刀劒燦爛而含日望<lb/>
<pb n="KR4h0139_WYG_068-12a"/>
𤣥塞而徐邁度青門而迥出天子乃整師旅振威德班<lb/>
列品類巾拂輈勒雜沓參差駢闐逼側隱隱軫軫鏘鏘<lb/>
翼翼鋭兵含氣武士作色後殿未出於朝庭前驅已羅<lb/>
乎郊國大哉聖主乗時而撫内脩㤙德於以廣文外整<lb/>
兵戈於以克武設魚麗布鵝鸛良將勁卒威武剛斷欲<lb/>
使兇渠斬首豺狼慴竄一勞而逸永清疆畔爾其有征<lb/>
無戰縑緗所陳兵不可恃惟道是親昔周君有敵雖戎<lb/>
衣一解而夏禹將戰反脩德七旬前君尚以行化而感<lb/>
<pb n="KR4h0139_WYG_068-12b"/>
迷悛况我皇上聖德通神别有窮途下客流落羈棲書<lb/>
劒不用山川㡬迷失路空歎亨衢未躋幸逢明聖觸類<lb/>
歸正既懐投筆之用希遇封侯之聘<lb/>
　　西郊講武賦<hi>以夏時閲兵俾民知戰為韻</hi>　　<hi>宋</hi>田　錫<lb/>
吾皇帝以品物咸寧方隅砥平當北闕之無事幸西郊<lb/>
而講兵萬乗天旋按和鸞之節奏六師鱗萃分部伍以<lb/>
縱横盖以安不忘危先王之訓理不忘亂聖人所慎雖<lb/>
寳祚之重熙當昌朝之應運禮稱秋獮法無爽於威加<lb/>
<pb n="KR4h0139_WYG_068-13a"/>
易貴師貞動必遵於豫順於是綸綍宣詞西郊戒期中<lb/>
謁者傳出兵之令大司馬陳講武之儀甸人奉職以奔<lb/>
走軍吏宵征而陸離觀象於天當太白垂芒之際陳師<lb/>
於野協金風肅物之時於是駕太一之帝車出兊方之<lb/>
近甸聲容海蕩以川振扈從風驅而電轉宣傳號令若<lb/>
驪山之閲兵分布陳行比滇池之教戰百萬之衆如虎<lb/>
如貔三千被練如熊如羆或圓陣以右布或方陣兮左<lb/>
施或靈鼉以進矣或金鉦以却之喧喧闐闐天地為之<lb/>
<pb n="KR4h0139_WYG_068-13b"/>
震蕩乍離乍合山岳為之分披睿武皇威讋八荒而盡<lb/>
恐軍般兵勇肅萬里以咸知既而臣下山呼天顔兊恱<lb/>
罷鵞鸛之行伍㪚魚麗之布列蚩尤扈蹕以遵路風后<lb/>
陪乗而中節乃舍爵以賞賚迨策勲於功烈古稱耀徳<lb/>
我則克已以䖍恭孰可去兵我則以時而講閱夫武有<lb/>
七德修之於君天生五材用之於民靖亂四方必以武<lb/>
而底定懷其萬國必用文以經綸是知武輔於文若雷<lb/>
霆表昊穹之怒文經於武猶舟航濟巨川之津冝乎仁<lb/>
<pb n="KR4h0139_WYG_068-14a"/>
君纂嗣於丕圖睿徳方臻於至理總兵三百萬拓地萬<lb/>
餘里整齊黎元混同書軌然春秋有閱兵之禮仲尼垂<lb/>
教戰之㫖故神武耀乎區域天威震乎遐邇書云華夏<lb/>
巒貊罔不率俾<lb/>
　　渡江賦　　　　　　　　　　<hi>元</hi>劉　因<lb/>
郝翰林奉使南朝九年不還今國家大舉方與宋君㑹<lb/>
獵於江東因之以問罪北燕處士慨然壯其事乃計地<lb/>
勢審攻守將草渡江䇿以助之淮南劒客聞而過之曰<lb/>
<pb n="KR4h0139_WYG_068-14b"/>
今兹大舉長江必可渡乎江東必可克乎君其為我言<lb/>
其勢處士曰昔我國家初基創元順斗極運天闗握雄<lb/>
圖祭雪壇神人赫爾折箭以首之遂超大河横八荒跨<lb/>
北岳漂九陽南極破而朔風烈長星滅而北辰張繼繼<lb/>
承承臣僕萬方其威益振其武益揚卵壓中原勢開混<lb/>
茫蠢爾蠻荆何癡而狂自取征伐孰容爾强今乃提天<lb/>
綱頓地紘竭冀北之馬㑹天下之兵銜枚疾走攝號而<lb/>
南行然後駢部曲列校隊總元戎誓將帥横堅陣於髙<lb/>
<pb n="KR4h0139_WYG_068-15a"/>
岡招勝風於大斾鼓角鳴於地中旌麾拂於天外驍騎<lb/>
輕車軯礚隱訇𤣥幕綠徽飛揚晻藹魚麗長蛇撼搖覆<lb/>
載長鋋雪㸃流矢雨飛霜矛電激神劒飆馳精甲雲屯<lb/>
白日爭輝扇燎原之猛勢奮盖世之䧺威嗚呼噫嘻吾<lb/>
想夫隂山虎士茹毛飲血狀若神鬼氣傲霜雪嬉於戰<lb/>
鬭業在征伐咆哮而貙兕怒感激而風雲變頽崑崙而<lb/>
飜海浪折江河而崩雷電川谷為之蕩波丘陵為之震<lb/>
眩使彼淮方之矮馬蠻溪之豪族延目望之固足以拳<lb/>
<pb n="KR4h0139_WYG_068-15b"/>
拘喘汗免胄肉袒進不敢敵退不敢竄我乃擊奔霆而<lb/>
倐昇怒長風而迅征一叱而建瓴折箠再鼓而瓦解土<lb/>
崩於是環壘跨塹麾城下邑灌以流潦礮以巨石前喉<lb/>
後背左排右掖一日之間一方之地開拓千里遂乃進<lb/>
楚泗㧞江都擊丹陽取南徐浙西之津破矣擁廬壽跨<lb/>
烏江濟蕪海攻建康淮南之戍潰矣平舒剪蘄順流而<lb/>
下徑入潯陽江東之渡得矣掠荆州掩黄岡下江陵困<lb/>
武昌湖北京西之逵通矣於時六師奮檝水馬吞舟駕<lb/>
<pb n="KR4h0139_WYG_068-16a"/>
黄龍之雲颿御五牙之蜺幬斷横江之鐵鎻焚柵岸之<lb/>
河樓其勢也人人清河公一一韓擒虎小王濬之樓船<lb/>
凌伏波之銅柱朝發舳艫夕㑹南隅囊括百越杯觀五<lb/>
湖靈旗所指席捲長驅哀哉宋君可憐也戰則為黃泉<lb/>
之土降則為青衣之奴上絶奎宮之運下失皇祐之區<lb/>
草滿金陵鹿走姑蘇五溪焦土七澤丘墟何其痛哉客<lb/>
聞之而笑曰信如公言以謂遂無宋矣曽不知大國有<lb/>
征伐之力小國有禦敵之勢而我長江所以限南北山<lb/>
<pb n="KR4h0139_WYG_068-16b"/>
川所以界封域外則西接巫峽東至海陵相望萬里烽<lb/>
櫓旗亭其形勝也臨谷為塞因山為障振扼喉襟天設<lb/>
巨防蒼龍𤣥武之制白狗黃牛之狀鐵甕銅梁之固劒<lb/>
門石闗之壯峭峽東之狼尾聳荆門之虎牙持䕫州之<lb/>
百牢掲瞿塘之兩崖鳥道盤空杈牙刺天馬不得列車<lb/>
不能旋一人守隘萬夫莫前彼雖有懸車束馬之勤棧<lb/>
雲梯石之役我主彼客彼勞我逸財殫力痡功不補患<lb/>
矣内則灘流迅急波濤洶湧狂瀾逆走絶壁障壅其所<lb/>
<pb n="KR4h0139_WYG_068-17a"/>
鼓盪則盤渦谷角濤陵山頹隳雲遁雨怒風轟雷狀如<lb/>
天輪膠戾而激轉又似地軸挺拔而爭迴吞淮飲海滔<lb/>
天而來中有舟艦被江旌甲燭日金翅青龍風烏水鷁<lb/>
連檣萬里牽柁千尺篙工舟師選自閩禺靡颸風翫靈<lb/>
胥掬馮夷䇿天吳察象馬之神機責千里於須臾東守<lb/>
偃城之塢西屯采石之戍一舸據津萬夫莫渡孫權割<lb/>
險而自覇曹丕望洋而迴馭加之以春水方生漲氣連<lb/>
天蓊鬱薫蒸跕墮飛鳶彼雖有甲騎百萬橫屯北岸安<lb/>
<pb n="KR4h0139_WYG_068-17b"/>
能飛渡我長江乎又若轉襄漢之粟漕江淮之資發武<lb/>
庫之兵剸犀象之皮鏤銅牙於龍川伐竹箭於㑹稽使<lb/>
巴渝趫捷善鬬之夫服而用之亦足以抗衡中原隔障<lb/>
邊陲退以堅守而進以功持也又有義士奮袂良將登<lb/>
壇既有枕戈之劉琨豈無擊楫之謝安假祖逖以黄鉞<lb/>
之威拜陸遜以都督之權而曹公赤壁之役苻融合淝<lb/>
之戰公獨不聞之乎處士曰表裏山河備敗而已堅甲<lb/>
利兵應敵而已以勢禦勢固未知其孰利曽不知應之<lb/>
<pb n="KR4h0139_WYG_068-18a"/>
以大機昭之以大義而有不可禦者我請為子籌之我<lb/>
直而壯彼曲而老我有名而衆彼無義而小一也彼江<lb/>
塞之地盤亘萬里分兵以守之則力懸而勢屈聚兵以<lb/>
守之則保此而失彼二也彼恃衣帶之水據手掌之隅<lb/>
將惰兵驕傲不我虞其備愈乆其心愈踈三也彼荆鄂<lb/>
之民舊經翦伐久痛瘡痍見旃裘而膽落夢毳窟而䰟<lb/>
飛今聞大舉重被芟夷人心揺落士卒崩離四也彼留<lb/>
我奉使讐我大邦使天下英䧺請纓破浪虎視長江亦<lb/>
<pb n="KR4h0139_WYG_068-18b"/>
有年矣今天將啓宋將危我中國將合我信使將歸應<lb/>
天順人有征無戰五也孰謂宋之不可圖邪客於是怗<lb/>
然失色循牆匍匐口怯心碎不知所以對矣<lb/>
　　南征賦<hi>有序</hi>　　　　　　　　<hi>明</hi>廖道南<lb/>
毅皇北狩儵而南征星周月窮言旋鍾陵孽䧺喧驕莫<lb/>
可殫陳迺賦南征焉其辭曰<lb/>
繄天王之南征兮赫神武其昭回懸日月於翠葆兮綴<lb/>
星河於彤蕤驅海若使清塗兮馭天吳而掀髹䰄虯龍<lb/>
<pb n="KR4h0139_WYG_068-19a"/>
夭矯以熻奕兮魋羅翔踴而瓌□羣貞裂眥而莫留兮<lb/>
夫疇尸乎厲之媒探𤣥造之冥邈兮若啟休葉而中恢<lb/>
雜舳艫以如雲兮列䝉衝於海隅揚鴻威於六漠兮允<lb/>
猷孚於九垓曵黃熊於羽淵兮驂白鰭於極浦悲㒺象<lb/>
而嘯馮夷兮虎足跼而脰頫彼蟯蚘之㒺知兮亦何勤<lb/>
恤乎蛆蚥咄濞安倫琳之方命兮干天紀而敢予侮往<lb/>
遇器而獓<graphic n="KR2525" url="https://raw.githubusercontent.com/kanripo/KR-Gaiji/master/images/KR2525.png" mimeType="image/png"/>奔兮盾猼訑而鋒猰㺄嘻纎小之䱷䱷兮<lb/>
昧煦沫其茶蠱潏彭蠡而流穢兮環孤山以横度瞰圍<lb/>
<pb n="KR4h0139_WYG_068-19b"/>
城而架雲衝兮矢雉堞其如雨謇烈夫之宣翊兮卒挾<lb/>
纊而投醪敷義勇以勤王兮匪鞠藭庚癸而忘勞驚鶩<lb/>
鵞於淮蔡兮走甝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於江之洲羅鶖穎以貫槊兮亦奚<lb/>
遺夫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>獍而周周族鯤鮞以聫類兮胡恣釋於鱣鮪而<lb/>
蚴蟉甲水犀以鞭流兮梟白纛之兜鍪二廣四翼前茅<lb/>
藘兮醢血肉其髑髏斂妖祲於日表兮璚珥蟲蜺遯焱<lb/>
而潛雺抑人謀之克臧兮實天命之有主<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>帝閽以陳<lb/>
辭兮曰予躬狩於白下遲六飛以作好兮起邊燧於倏<lb/>
<pb n="KR4h0139_WYG_068-20a"/>
㦍將羯胡而師曳落河兮庸耀武於王之度髳盧彭濮<lb/>
矗而環衛兮寄象鞮譯翼其來䕶馴脩狼之野心兮翦<lb/>
孽狐之妖嫭於皇真宰誘其衷兮念内寧而無乖神機<lb/>
窅而剨變兮何俟乎彳亍而徘徊歘山岳而淹江河兮<lb/>
指鳯陵與燕臺將納民於軌物兮豈大往而小來莽鎧<lb/>
甲其蒸霞兮虎橐靖而振龍綖駛輪轂而焞雷兮易<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>
毲而襲貂蟬摘羽毛於天竁兮飾物采於雲旃望清塵<lb/>
以引領兮士女跳躍而喧闐觀馳道其如堵兮父老泣<lb/>
<pb n="KR4h0139_WYG_068-20b"/>
下而悲咽霽宿雪於明光兮沸廣儲之疏絃開太液之<lb/>
堅氷兮簇昭陽之翠鈿<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>晉陽之南威兮西雍飛燕偠<lb/>
紹而便娟爾乃樂班伯舉杜康建白旂開𤣥堂斥魍魎<lb/>
斮獝狂納月華於枍栺兮侈山容於柏梁裊篆煙於魚<lb/>
藻兮促蓮漏於未央牖淵懿而開霽兮驟有事於南郊<lb/>
神天<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而通地靈兮明禋閲祀而方交靁鼓編磬戛其<lb/>
具陳兮六同五和鳳<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>而鸞簫肆鷄彛象鼎之備物兮<lb/>
𤣥纁黃綺上下其膏䁝朅皇舞袚舞之彯翩兮奏神功<lb/>
<pb n="KR4h0139_WYG_068-21a"/>
之豐隆曰殱兹逆德而靡遺兮昭旂常而有終迺朝享<lb/>
於紫宸兮受萬國之來同蚩尤格澤不足為熒惑兮延<lb/>
祉祚於無窮掲乾柄爰自强兮惜震器而滋慎服道徳<lb/>
以持恒兮操剛健以居正環泰清其敉寧兮㒺播棄乎<lb/>
黎老之憗追遐軌而軼三五兮豈伯□之罅釁重曰維<lb/>
天祐民維聖建極維明明后永世作則髙文啟運克貞<lb/>
元符日晶天迴肇厥洪圖宣廟靖藩英帝革閏神謀内<lb/>
裁龎基攸鎮肆我泰陵垂十八年豐亨豫大智神仁天<lb/>
<pb n="KR4h0139_WYG_068-21b"/>
早建元良萬邦維慶崇文演武胥遒胥正逆瑾既族奸<lb/>
芳用懲恪遵天度厥聲厥靈黠爾么麽黯奸國紀振落<lb/>
發䝉崛强其旅王猷允塞先聲如雷如雷如霆四方震<lb/>
驚弧矢載韜覃其文德文德昭回洽此四國深維大命<lb/>
重輪重光繼繼繩繩萬葉無疆<lb/>
　　招寳山閱兵觀海賦<hi>有序</hi>　　　<hi>明</hi>米萬鍾<lb/>
皇帝膺籙之二年嵗在𤣥黓閹茂月次仲辜予謁直指<lb/>
傅公於句章時公適大閱水陸並舉繼之以夜登招寳<lb/>
<pb n="KR4h0139_WYG_068-22a"/>
山臨溟海余及海道洪君從公顧謂余賦之余謝不敏<lb/>
敢拜嘉命賦曰<lb/>
歸墟之濫溟渤之瀾胚渾太清澒洞淼漫徒觀夫隂火<lb/>
弱流之俶恠寒裔炎徼之鬱盤浙若無而若有託巽隅<lb/>
之片干爰有鉅鎮越在灌門前襟搏木後枕四明安期<lb/>
留舄而境迥任公蹲犗而波神邇徐市之窮島望龍伯<lb/>
之遐濱其忽荒奥陾壙䆡窮垠吠封狐而<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>䧺虺時䠾<lb/>
攫而甘人是用斥以重掫之警讋以均服之振窺偵窒<lb/>
<pb n="KR4h0139_WYG_068-22b"/>
其罅要害扼其津羌小腆之蠢動馳羽檄之紛繽妖纒<lb/>
白草霧慘紅巾桴青徐之鼓宿山海之屯諒逰釜之終<lb/>
糜既矍矍而震鄰維哲人之長慮惎老謀於壯事緬七<lb/>
伐之止齊將一鼓而作氣萃跗注之君子蒐兜鍪之介<lb/>
士帥以丈人董以大吏諏剛日以戒期余趨蹡而狎至<lb/>
荷異數於禦戎屬右鞬以憑軾奉樽俎之清燕摩壁壘<lb/>
以揚勵昉水續陸質明迨昧甫觀其水閱則䘏然足以<lb/>
駭矣其閱也樓櫓如烟芒檣刺天蘭錡齊榜儲胥衞焉<lb/>
<pb n="KR4h0139_WYG_068-23a"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>飛梯之岌嶪每三休而躋巔屹中艘以建閫翼傍艦<lb/>
以開甄拳勇剽桀戛簨精妍三老競奮五兩髙鶱軍聲<lb/>
振而海水為之沸風濤擊而士氣為之軒鼇背掣兮雲<lb/>
斿亂魚眼射兮日羽鮮張歙之勢迅奇正之機圓洵良<lb/>
工之使馬儻沒人之忘淵固宜恬波來越裳之譯安瀾<lb/>
迴楊僕之船爾乃執訊明威頒勞飾喜命駕崇丘弭節<lb/>
髙址臨招寳以揮觥掩浮歊而决眥周四瞬以無際但<lb/>
連天之積水鯤鵬化於一勺日月經乎波裏神惝怳以<lb/>
<pb n="KR4h0139_WYG_068-23b"/>
中疲目瞪眙而近眡俯營竈矗旄纛之懸察艅艎侈戨<lb/>
戙之比倏如葉以如薺失京坻之前擬肆詰朝之再閱<lb/>
嗟水德之靈明潮湧山其懐襄海展鏡以虚澄蓬壺若<lb/>
可覩朝夕爽其恒嚙㘭堂兮噴漂瀰門軌兮濡輪逮波<lb/>
委而瀾頽爰摐金而奏角轉青舫之沫鳬列緇壇而命<lb/>
鶴雷厲焱舉㚌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>㩧五色方引千花繡錯乍魚頡而<lb/>
鳥舒忽風巻而雲落率然之首尾應鴛鴦之羽翼合弓<lb/>
擬挂於若華駕將鞭乎蛟鱷沸蝟雲天豗譁廣莫雜縣<lb/>
<pb n="KR4h0139_WYG_068-24a"/>
驚矯以避風馬銜閃屍而遯壑迄振旅之闐闐奄謐㥷<lb/>
而恬漠忻暮戰之同朝待燔燎而繼作留餘照於魯戈<lb/>
嗣前眺乎宿諾直瞰落伽傍睨三蕚指虎蹲之將將辨<lb/>
蛟門之嶽嶽何飄颻之帆影㸃㣲茫於天末巳而渴蟻<lb/>
酣昏傾烏黯夕列幕莽蒼視之同色歘一燧之髙颺籠<lb/>
萬燈而併出蜿蟺明虹之飲夭矯火龍之蟄始矩列以<lb/>
摹璋旋規隨而效璧㪚似爝分聚若鱗翕惕暮夜之有<lb/>
戎開一面以延敵變疊五而勝全踰丙夜而功訖推廓<lb/>
<pb n="KR4h0139_WYG_068-24b"/>
畧昭上下情懌若夫討而訓之以敵愾摩而勵之以聲<lb/>
實多算勝而少敗否臧凶而律吉師以和克勇以方立<lb/>
此固昭日星以提命窮□櫍而不置者也猗使君之天<lb/>
挺真虎躍而龍驤蔚文昌於紫極森武庫之清霜理棼<lb/>
絲而立斷控函鼎而弗恇擬手中之僕姑墮天上之欃<lb/>
槍審折膠以立威資省汛以立防余小子之厚幸瞻韎<lb/>
韐於顔行聞鼓鼙以軒翥佐折衝而慨慷傾耳泛昆明<lb/>
之水凝神騁金馬之鄉商烏號之肉好析夏服之楛良<lb/>
<pb n="KR4h0139_WYG_068-25a"/>
運籌決勝此焉巳覘嗃矢磨盾作檄竊欲附其末光頃<lb/>
<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡之惕威竄頭顱於島航魄巳褫於先聲去卒罹夫<lb/>
後殃悉俘而獻之闕下斯亦我武之維揚行洗兵於鰈<lb/>
海㑹刷馬於龍荒華膴節鉞舄奕旂常期斯言之不忒<lb/>
庶斯逰之不忘<lb/>
　　馳射賦　　　　　　　　　　<hi>魏</hi>應　瑒<lb/>
於是陽春嘉日講肄餘暇將逍遙於郊野聊娛遊於騁<lb/>
射延賓鞠旅星言夙駕樹應鞞於路左建丹旂於表路<lb/>
<pb n="KR4h0139_WYG_068-25b"/>
羣駿籠於衡首咸皆騕褭與飛兔爾乃結翻伍齊倫匹<lb/>
良樂授馬孫臏調駟籌算克明班次均壹左攬繁弱右<lb/>
接湛衛控滿流睇應弦飛碎旝動鼓震譟聲雷潰重破<lb/>
累□流景倐忽紛紜絡繹次授二八驊騮激騁神足奔<lb/>
越終節三驅矢不虛發進截飛鳥顧摧月支須紆六鈞<lb/>
口彎七規觀者屏氣而傾竦咸側企而騰移爾乃縈回<lb/>
盤厲按節和旋翩翩神厲體若飛仙奕奕騂牡既佶且<lb/>
閑揚驪沛艾蠖畧相連<lb/>
<pb n="KR4h0139_WYG_068-26a"/>
　　立走馬賦　　　　　　　　　<hi>唐</hi>喬　彛<lb/>
元戎帳外兮何者雄躡絶電踏追風於是千旗巳合萬<lb/>
馬既匝槍壘環迴轅門洞開紛熒熒以照雪殷嶫嶫以<lb/>
隨雷嚴鼓齊蒼山破一夫唱萬人和寒笳既鳴攅騎無<lb/>
聲左右交入奔騰迸集鴻洞戢孴隂森嶷岌揮鐵騎以<lb/>
突空上金鞍而屹立輪寳刀以直視拔長劒而端揖奔<lb/>
鯨絶海旋巨浪以尚遲餓鶻翻身冩長風而未急於是<lb/>
神仙敞怳鬼怪呼吸擺金甲而作寒噴玉花而半溼膂<lb/>
<pb n="KR4h0139_WYG_068-26b"/>
力既剛䧺鋒莫當擲紅旌以顛倒按白刃以熒煌霍[穫-禾+火]<lb/>
滅沒離披頡䀪引山河之奔走隨簸蕩以低昂訝夫[危*臬]<lb/>
[危*瓦]累跡從容自適互辟易沸霹靂豁千里以萬里迺左<lb/>
射而右射餘掉青絲繫練影叫天閽揮落景雲旗一簸<lb/>
飜古塞而半飛畫㦸雙盤冩長風而自冷况復騰勇氣<lb/>
耀紅塵倚精誠而張膽仗忠信以扶身妙能傑出其大<lb/>
絶倫感平生之顧遇睹性命之逡廵既見知於挺特寧<lb/>
有力於依因得逢堯舜之代以備爪牙之臣恨武揚之<lb/>
<pb n="KR4h0139_WYG_068-27a"/>
尚狹踢髙歩而難伸皆曰若更渡交河絶大漠藏鐵羽<lb/>
銷金錯横穿馬邑雷鼓出於地中直上龍城將軍忽如<lb/>
天落引皇風之披靡蕩殺氣以澄廓不離旗斾長隨衛<lb/>
霍鞭八方之戎羯豁萬里而開拓騁輕趨之俊藝突沙<lb/>
塞以取樂壯觀呈肅然清揚大斾入舊營<lb/>
　　觀兵部馬射賦<hi>以藝成而動舉必有功為韻</hi>　<hi>唐</hi>元　稹<lb/>
大司馬以馳射而選才衆君子皆注目而觀藝至張侯<lb/>
之所乃執弓而誓誓曰今皇帝製羽舞以敷文徳擇材<lb/>
<pb n="KR4h0139_WYG_068-27b"/>
官而奮武衞莫不以超乗者為雄中鵠者得祭用先才<lb/>
㨗志亦和平以多馬為能故以馬為試以得鹿為美故<lb/>
以鹿為正豈獨武人之利實惟君子之爭射者皆曰諾<lb/>
雖五善之未習庶一舉而有成為是馬逸騤騤士勇伾<lb/>
伾蓄銳氣候歌詩初聽采蘋之章共調白羽次逞穿楊<lb/>
之妙忽縱青絲旁瞻突過咸懼發遲曽驥足之展矣翻<lb/>
猿臂而射之揮弓電掣激矢風追方當耦象決裂麗龜<lb/>
砉爾摧班示偏工於小者安然飛鞚固無憂於殆而信<lb/>
<pb n="KR4h0139_WYG_068-28a"/>
候蹄而不爽則舍拔之無遺故司射舉旌以効勝曰爾<lb/>
能克備我爵可期賈餘勇者冝乗破竹之勢善量力者<lb/>
當引負薪之辭由是靡不爭先莫為我後皆曰措柸於<lb/>
肘十得其九叅明試者亦何嘗而不有破的之術萬不<lb/>
失一凡獻藝者豈自疑於無必衝冠髮怒揚鞭氣逸引<lb/>
滿雷砰騰陵飆疾皆窮百中之妙盡由一孔而出乃知<lb/>
來者之藝盖亦前人之匹若此則蹲甲壯潘揚觶觀孔<lb/>
信一塲之獨擅終六轡之未總豈比夫浮雲迥度開月<lb/>
<pb n="KR4h0139_WYG_068-28b"/>
影而彎環如雨橫飛挾星精而揺動雖當至理不忘庸<lb/>
功天子垂衣儼鵷行於北闕夏官司馬閱騎從於南宫<lb/>
貢士之程職司具舉㑹款塞五方之俗觀校將百夫之<lb/>
主得雋為䧺惟能是與星郎草奏上獻拱辰之方天驕<lb/>
解顔喜見射鵰之侣客獨顧之而笑曰此盖有司之拔<lb/>
萃固非吾君之右汝我有筆陣與詞鋒可以偃干戈而<lb/>
息戎旅司文者聞之而驚曰爾其自勵於爾躬吾將獻<lb/>
爾於王所<lb/>
<pb n="KR4h0139_WYG_068-29a"/>
　　射楊葉百中賦<hi>以藝通於神動不虚發為韻</hi>　<hi>唐</hi>何　據<lb/>
於稽百氏爰得六藝射之制伎之銳既取象於逢䝉且<lb/>
規模於飛衞寢石遇而洞啓蹲甲徹而激藝於是盼牂<lb/>
牂之葉引觪觪之弓撥長弰而累氣慮輕葉之搖風心<lb/>
與手兮冥合神與術兮𤣥同標的外準精和内融杯水<lb/>
凝而色粲粲金鏑擬而光雄䧺亦既縱橫鳴弦激羽馳<lb/>
虛走空柳雖大忘於所志之外葉雖小舍之必取其中<lb/>
力不屈道必通牢籠五善之奥總括百中之工時稱絶<lb/>
<pb n="KR4h0139_WYG_068-29b"/>
技實曰巧發貴乎揖讓賤乎矜伐豈直忘歸貫星繁弱<lb/>
御月鴈迸落於雲霄猨洞叫於巖樾而已哉客有覩之<lb/>
而歎曰弧矢之利器之維新而彼審鵠為美曷若中葉<lb/>
可珍衆謂之葉我視如輪參於靈妙逹於鬼神飛後鏃<lb/>
而挺出劃前括而相循飬叔之復一矢顔髙之持六鈞<lb/>
庸麗景而同塵此射禮所以宜爾射善所以温如其發<lb/>
也不虗慎於末善厥初角弓猶有勁楊葉碎無餘<lb/>
　　百歩穿楊葉賦<hi>以藝精意專發必能中為韻</hi>　<hi>唐</hi>賈　餗<lb/>
<pb n="KR4h0139_WYG_068-30a"/>
有美一人兮操其矢獻其藝發兹手敏與彼心契廣場<lb/>
爰設砥平乎百歩之中衆目所瞻星流乎片葉之際恒<lb/>
規規而月滿乍肅肅而風厲是時也固當審毫釐分巨<lb/>
細槁木斯立自應往昔之無貫珠而來孰謂後難為繼<lb/>
豈非妙歸至習道合惟精積少之多而無失以小觀大<lb/>
而有程克中之時喫詬不能以施力造㣲之處離婁不<lb/>
得以爭明不然則一矢之短寧期乎必至一葉之微若<lb/>
有乎餘地諒有開而必先故無往而不利然後知射也<lb/>
<pb n="KR4h0139_WYG_068-30b"/>
舍耳而任目外形而專意出乎一札焉知來者之不如<lb/>
中乃百全勿慮前功之併棄且夫稟絶倫之伎當明試<lb/>
之前為衆所推發不可不中冀君所賞情不可不專由<lb/>
是舍矢而破固葉是穿翻光而白雪馳羽振響而清風<lb/>
激弦名加徹札術異攻堅非後來之居上信直道而無<lb/>
偏夫然則習藝者不得暫閱控弦者不可不發弦不發<lb/>
則吾何以述藝不脩則爾亦無必安得窮五善之妙出<lb/>
百夫之能積時之功且棄必獲之美徒稱嗟夫今之習<lb/>
<pb n="KR4h0139_WYG_068-31a"/>
射則多選材斯衆若穿楊葉者曠千載而一中<lb/>
　　貫七札賦<hi>以心平體正徹彼堅剛為韻</hi>　　　<hi>唐</hi>楊𢎞貞<lb/>
善乎養由之為弓也挾穿楊之技推貫金之誠左烏號<lb/>
兮右青莖睨七屬之甲收百中之名神馳手敏體正心<lb/>
平始則一以貫之將疊雙不息終則迭於徑也俾合七<lb/>
而成穎脫洞達鱗差混幷旁穿而雀角非勁深入而䖟<lb/>
飛有聲夫蹲蛟函彀象弭量歩逺邇迴眸徙倚指鏘鏘<lb/>
之練取中於兹狀纍纍之珠其端若彼驀六以進吾無<lb/>
<pb n="KR4h0139_WYG_068-31b"/>
間然吞八之名我異於是是知弦木之用貫革為先出<lb/>
一札而鋒鋩自利踰百歩而犀兕無全虚其中螳螂之<lb/>
衞徒設稽其數混沌之竅齊穿豈徒激白羽開月弦俾<lb/>
晉侯之禽自失漢將之石彌堅且鞬櫜既啟美六材之<lb/>
定體決拾將臨矜一發於巧心是誇妙㨗豈憚重深疑<lb/>
疊翮之摧頽猶驚飲羽類縫裳之襞積尚謂紉鍼夫弓<lb/>
以火而勁其徹得火之正故將笑函人之仁掩矍相之<lb/>
盛俾帶甲之士知皮之不存在引弓之人則心莫能競<lb/>
<pb n="KR4h0139_WYG_068-32a"/>
故稱矢無虛發藝得專場考窮深之宜我將用直探破<lb/>
堅之理爾則乗剛方今寰海鏡清皇明朗徹澤宫是選<lb/>
貍首為節望正鵠以進旅奉弧矢之成列然後徹札之<lb/>
人庶驗其工拙<lb/>
　　射巳之鵠賦<hi>以審諸已而後能中為韻</hi>　　　<hi>唐</hi>張友正<lb/>
習射之妙惟精惟審其審也在無偏無頗其精也在不<lb/>
食不寢是則動之不虚由已求諸三侯張而六鈞始彀<lb/>
一鵠中而百發如初月滿指掌星飛庭除已因鵠修其<lb/>
<pb n="KR4h0139_WYG_068-32b"/>
德惟積鵠為已任其射寧踈志氣中秩威儀外舒正其<lb/>
身而有則有準合其奏而匪疾匪徐原夫彼鵠父射為<lb/>
父子射為子並列其名各承其美假以成績脩之在巳<lb/>
射不應而有善誰觀藝不臻而有時奚俟專功繹志每<lb/>
歎於流年時中成人敢忘其寸晷以此懷之常憂殆而<lb/>
日月既往弧矢既持心超超兮有歳䰟怳怳兮無時非<lb/>
不慎乎規矩逮恐失於毫釐周旋可託進退維兹鏃破<lb/>
的兮流光㪚出弦應手兮飛羽相追實此鵠之是念唯<lb/>
<pb n="KR4h0139_WYG_068-33a"/>
彼侯之敢思立則唯心成因在手且一控而一發亦何<lb/>
先而何後舍意雖晩和容巳久喜滿勢而暫維媿直弦<lb/>
之屢受若乃旌竿並舉侯狀皆升曉露中滴晴光上凝<lb/>
觀武於兹可明七德之要取才於彼亦彰一藝之能以<lb/>
其獨弄旁觀者衆豈比夫啼猿㪚繞飛鴈雙中儻射巳<lb/>
鵠之可稱冀鳴弦而再控<lb/>
　　射中正鵠賦<hi>以諸侯立戒衆士知訓為韻</hi>　　<hi>唐</hi>白居易<lb/>
聖人弦木為弧剡木為矢惟弧矢之用也中正鵠而已<lb/>
<pb n="KR4h0139_WYG_068-33b"/>
矣是謂武之經禮之紀故王者務以選諸侯諸侯用而<lb/>
貢多士將俾乎禮無秕稗位有降殺廣塲闢而堵牆開<lb/>
射夫同而鐘鼓戒於以致國用修嵗貢使技癢者出於<lb/>
羣藝成者推於衆在乎矢不虛發弓不再控射繹志也<lb/>
信念兹而在兹鵠小鳥焉取難中而能中乃設五正張<lb/>
三侯叶吉日於清晝順殺氣於素秋禮事展樂容脩既<lb/>
五善而斯偹將百中而是求於是誠心内藴壯容外奮<lb/>
升降揖讓合君子之令儀進退周旋仰先王之彛訓故<lb/>
<pb n="KR4h0139_WYG_068-34a"/>
禮舉而義具且無聲而有聞及夫觀者坌入射者挺立<lb/>
矢既挾弓既執抗大侯次決拾指正則掌内必取料鵠<lb/>
乃彀中所及雕弧乍滿當書而羽月彎彎銀鏑忽飛不<lb/>
夜而流星熠熠其一發也騞若徹札其再中也<graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>如貫<lb/>
笠玉霜降而弓力調金氣勁而弦聲急愜羣心而踴躍<lb/>
駭衆目而翕習若然者安知不能空彎而鴈落虗引而<lb/>
猿泣者也矧乃正其色温如洒如遊於藝匪疾匪徐妙<lb/>
能曲盡勇而賈餘豈不以志正形直心莊體舒不出正<lb/>
<pb n="KR4h0139_WYG_068-34b"/>
兮信得禮之大者無失鵠也豈反身而求諸斯盖弓矢<lb/>
合規容止有儀必氣盈而神正寧心讋而力疲則知善<lb/>
射者在乎合禮合樂不必乎飲羽在乎和容和志不必<lb/>
乎主皮夫如是則射之禮射之義雖百代而可知<lb/>
　　大牙賦<hi>有序</hi>　　　　　　　　<hi>吳</hi>胡　綜<lb/>
黄武七年黄龍見夏口因瑞改元作黄龍大牙常在軍<lb/>
中進退眎其所向命綜為賦賦曰<lb/>
狼弧垂象實惟兵精聖人觀法是效是營始作器械爰<lb/>
<pb n="KR4h0139_WYG_068-35a"/>
求厥成明明大吳實天生德乃律天時制其神軍取象<lb/>
太一五將三門疾則如電遲則如雲進止有度約而不<lb/>
煩四靈既布黄龍處中周制日月實曰太常傑然特立<lb/>
六軍所望<lb/>
　　旗賦<hi>以風日雲野軍國清肅為韻</hi>　　　　　<hi>唐</hi>李　昂<lb/>
遐國華之容衞諒兹旗之多工文成日月影滅霜空乍<lb/>
逶迤而掛霧忽揺曵以張風排迴驚鳥飛失斷鴻至若<lb/>
混羽旗以橫野則覩之者目駭雜金鼓而特設則見之<lb/>
<pb n="KR4h0139_WYG_068-35b"/>
者氣䧺爾其誓將臨邊興師授律擁豹騎而長往指龍<lb/>
山而衝出月陣聫雲星旄鬬日迴五翎以革面挫三庭<lb/>
而屈膝匪旗之佐彼軍容則何以沙場清謐明明我君<lb/>
四海無塵立徽號建洪勲為旗削蚩尤之跡畫蛟龍之<lb/>
文信侔功於巢燧諒比德於姜雲奄有天下體國經野<lb/>
覽兹旗之財成故可得而言者儼孤峙以標衆列廣形<lb/>
而助寡隨時巻舒任用行舍不務功以伐謀良有足而<lb/>
稱也徒觀其進退繽紛旖旎三軍可仰可則光輝一國<lb/>
<pb n="KR4h0139_WYG_068-36a"/>
轥示迷於指南何登車而逐北塞斷連營幸偶時清對<lb/>
岌岌之臺殿間悠悠之斾旌陵紫霄而風埽逗碧落以<lb/>
雲縈擺帝樓之晴樹弄天門之曉旌髙則可仰犯乃不<lb/>
傾每低昂以自守常居滿而望盈時亨大畜於何不育<lb/>
永端容於太階沭皇風之清肅<lb/>
　　靈旗賦<hi>以隨所指方敵必摧為韻</hi>　　　　　<hi>唐</hi>獨孤授<lb/>
術有以厭勝則靈旗之制可知寧不師古或取諸隨命<lb/>
曰靈表神靈之託考其象亦象之在斯前史載焉可得<lb/>
<pb n="KR4h0139_WYG_068-36b"/>
而舉用於兵禱之際在乎郊見之所詳厥制之由始信<lb/>
法天而為紀翠華匪倫黄鳥可擬因通帛以作繪樹脩<lb/>
竿而直指三星前列成太一之蠭旗九仞髙懸拂堪輿<lb/>
之壁壘垂彩揚光煥其有章牡荆郅掲而乍動登龍蚴<lb/>
蟉而欲翔物之精也必異神之用也無方靡㣲風知其<lb/>
整整含霽景覩夫央央惟是越人害及疆場彼則神怒<lb/>
我將霆擊乃祈幽贊乃導彼役所以酌意於天所以信<lb/>
威於敵撰辰其吉用致精一𤣥穹是饗太史祗祓及瑄<lb/>
<pb n="KR4h0139_WYG_068-37a"/>
玉既陳而靈旗獨出順徂征之所向庶獲醜之可必異<lb/>
先登之蝥弧同指佞之屈軼帝車爛爛靡豐蔀而見斗<lb/>
君象昭昭狀寅賓之出日終能吞若裔土克全師律豈<lb/>
得之於伐謀將有類於斯術嘗聞王者兮厥徳不回兩<lb/>
階之舞兮三苖實來則吾君紹重華之廣運超帝徹之<lb/>
雄才布澤而陽和乃發抗威而枯朽易摧且將舉天畢<lb/>
以掩兇暴傾雲漢而滌氛埃古靈旗者奚足道於今哉<lb/>
　　太史奉靈旗指蔡賦<hi>以國家兵禱建唐兹神物為韻</hi>闕　名<lb/>
<pb n="KR4h0139_WYG_068-37b"/>
旗昭戎容武備天討上蔡干紀惟聖后之克誅南越徂<lb/>
征穆漢皇於肇造仰垂象以徼福洎有司而請禱封疆<lb/>
乃俟於指明寇虐方期於蕩掃詳其效虞典之舞羽體<lb/>
周官之禡牙九仞屹以特立三星粲其増華分野髙標<lb/>
象指揮於帝力光耀旁發形耳目於兵家矧夫天飛龍<lb/>
而載圖北有斗而上獻當我師之欲勇乗彼衆之胥怨<lb/>
上宣其意將同乎十手所臨人授其蹤必在夫六斿之<lb/>
建至乃直指遐舉申嚴叶時且殷祭以誠若視凶徒而<lb/>
<pb n="KR4h0139_WYG_068-38a"/>
蠢兹小蝥弧之先登令斯行也奉郅揭以東向神乎尊<lb/>
之匪曵珠而極侈諒懸首而為期懿夫從人謀而罔咈<lb/>
則異於九旗之物攄皇怒以不賔取貴於八方之神故<lb/>
能殺敵啓靈申威定國蟠喜氣以將逺揚勝風而自北<lb/>
儀在端表始令於斯貞以出人知嚮方用符於我戰則<lb/>
克奚必彰翠鳳以崇麗法𤣥蛇而辨色適足以計其功<lb/>
庸未可以靖乎氛慝睿畧無敵宸心有征侔制勝於左<lb/>
杖聿稱材於牡荆方旗指以神輔俾蔡潰而功成蹈道<lb/>
<pb n="KR4h0139_WYG_068-38b"/>
不昧謀謨孔明徴太史於往制備唐年之主兵者哉<lb/>
　　偃伯靈臺賦<hi>以時成泰和伯義悠乆為韻  有序</hi>　<hi>唐</hi>褚　寔<lb/>
偃伯師節也國家武成止戈文致皇極小宗伯樂之廣<lb/>
有命賦<lb/>
國家執道紀酌天和敷皇極以協徳作武成而止戈由<lb/>
是天子居穆清之中念康濟之䇿乃訊元老禮鴻碩恢<lb/>
至道以垂裕義靈䑓以偃伯且以韜五兵屏三革服仁<lb/>
義以為壁壘仗道徳以為矛㦸俾其庶績咸熙百工惟<lb/>
<pb n="KR4h0139_WYG_068-39a"/>
時弓矢載櫜詎資乎司馬之法仁義無敵寧取乎丈人<lb/>
之師矧乎豐財保大之謂仁濟物安時之謂義義也者<lb/>
所以溥洪暢之德仁也者所以廣生成之施我是以却<lb/>
馬於糞車務仁於穡地然後誦大武歌由庚協神道以<lb/>
廣運致人文以化成以左右萬物以厚利羣生則夫乾<lb/>
元貞坤元亨彛倫叙而太階平豈不以其逺至邇安有<lb/>
截無外却兩階之干羽頌五戎以冠帶百神肸蠁以屬<lb/>
福二氣氤氲以交泰亦以播無疆之休昭有道之大固<lb/>
<pb n="KR4h0139_WYG_068-39b"/>
能協乎上下承以天休俎豆陳而五刑措干戈戢而七<lb/>
德脩展威儀之秩秩巻旌斾以悠悠始欲登三以咸五<lb/>
豈徒歸馬而休牛尚矣哉茂祉之彰𤣥德之厚真神明<lb/>
之所福冝配天地而長久偃師節於靈臺之上返淳風<lb/>
於混元之首諒遊聖而難知徒扣虛而責有<lb/>
　　擊柝賦<hi>以封守勤固禦暴為韻</hi>　　　　　<hi>唐</hi>崔　琪<lb/>
嚴城暮兮絶人蹤君門深兮開九重清矣擊柝出彼髙<lb/>
墉候銅壺而發箭雜鳬氏之鳴鐘響以應聲按更籌而<lb/>
<pb n="KR4h0139_WYG_068-40a"/>
　宣九陌内以逹外禁姦慝而清四封何斯違斯是擊是<lb/>
　扣聲參投壤之擊知甚挈瓶之守風雨如晦不假鷄鳴<lb/>
　夙夜在公但見牛斗至若衛尉奉職金吾克勤蓋欲懲<lb/>
　宼暴亦以戒昏昕夜如何其嵗聿云暮階凝冬雪月滿<lb/>
　蟾兔是時也哀響稍動寒聲轉布窈窕鳳凰之樓蕭瑟<lb/>
　銅駝之路於焉巡驚自成險固復有空閨怨别幽客飄<lb/>
　寓心馳遼陽之戍衣化陸生之素聞一聲莫不闌干聽<lb/>
　萬籟悉以橫注當今六合肅清四方即叙時無暴客邑<lb/>
<pb n="KR4h0139_WYG_068-40b"/>
　空囹圄彼干楯之事擊柝之所尚行於方隅猶用於軍<lb/>
　旅者盖取諸豫備固吾守禦則知自我垂法寧云待暴<lb/>
　至矣哉居安思危亦從吾君之所好也<lb/>
　<lb/>
　<lb/>
　<lb/>
　<lb/>
御定歴代賦彚巻六十五<lb/>
</p>
<p>
</p>
  </div>
</body>
</text>
</TEI>
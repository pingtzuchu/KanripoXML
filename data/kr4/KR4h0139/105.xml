<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_105-1a"/>
　欽定四庫全書<lb/>
御定歴代賦彚巻一百二<lb/>
　　書畫<lb/>
　　　畫像賦<hi>有序</hi>　　　　　　　　<hi>晉</hi>傅　咸<lb/>
　先畫下和之像者雖其事在素定見其涕血殘刖之形<lb/>
　情以悽然至臧文仲知栁下惠之賢而不與立卞和自<lb/>
　刖以相證相去逺矣戲畫其像於卞子之旁特赤其面<lb/>
　以示猶有慙色辭曰<lb/>
<pb n="KR4h0139_WYG_105-1b"/>
　惟年命之遒短速流光之有經疾没世而不稱貴立身<lb/>
　而揚名既銘勒於鐘鼎又圗像於丹青覽光烈之攸畫<lb/>
　覩卞子之客形泣泉流以雨下灑血面而瀐纓痛兩趾<lb/>
　之雙刖心惻悽以傷情雖髮膚之不毁覺害仁以偷生<lb/>
　向厥趾之不刖孰夜光之見明人之不同爰自在昔臧<lb/>
　知栁而不進和殘軀以證璧<lb/>
　　　繪事後素賦<hi>以五色成文彰之在素為韻</hi>　　<hi>唐</hi>張仲素<lb/>
　畫繪之事彰施於文表其能故散采而設雜其暈故後<lb/>
<pb n="KR4h0139_WYG_105-2a"/>
素而分運兹潔白之光綜彼深淺之色始其布濩終若<lb/>
組織成山龍華蟲之美實曰當仁後黑黄蒼赤之采固<lb/>
無慙徳間精微而不亂蔚明麗之相得昭昭以著郁郁<lb/>
斯皇發衆狀而逾出映繁文而益彰奪朱紫兮不能爭<lb/>
其要汙白黑兮無以損其光於以界道斯能辨方昔實<lb/>
瞻之在前昭其本始今為本者居上爛以主張素為繪<lb/>
兮事惟從古禮於繪也義實斯取其素也同至淳之得<lb/>
一其繪也合比象而為五理衆者寡予惟汝明無使輝<lb/>
<pb n="KR4h0139_WYG_105-2b"/>
華自混庶使毫髮難并處皦昧之間造形則辨居有無<lb/>
之際遇物皆呈雖欲勿用曷其有成乃知作繪者惟文<lb/>
是務言詩者在理為喻故得盡飾之道不愆於素探周<lb/>
禮冬官之職諧衛風碩人之詩爰遂事而乃睠幸全功<lb/>
而勿疑質不勝文孰謂何先何後白能受采有以顛之<lb/>
倒之胡未至而取誚豈卒獲而能期不有分布孰為文<lb/>
彩恒起予於後進潤色斯存茍棄我於巳前人文焉在<lb/>
美矣夫繪事之義所以刑萬邦而昭四海<lb/>
<pb n="KR4h0139_WYG_105-3a"/>
　　繪事後素賦<hi>以瑟彼玉瓚黄流於中為韻</hi>　　<hi>唐</hi>闕　名<lb/>
穆彼作繪聞諸色工增乎華諒以文為質分乎像示非<lb/>
素不終惟繪也成文不亂惟素也允執厥中盖以昭聖<lb/>
人微論喻君子飾躬豈分黑黄與蒼赤列山龍與華蟲<lb/>
巳哉古人以盼倩之姿彰敦樸之俗知女得其禮不專<lb/>
於舜華士有其容或同於冠玉雖言詞為藻繪威儀為<lb/>
朱緑自可果行不回持禮自朂亦猶布采者以質相從<lb/>
為素者以絢相屬借如葉公之繪飛虯也蟠蜿騰驤非<lb/>
<pb n="KR4h0139_WYG_105-3b"/>
素則其勢不揚漢氏之圗明妃也嬋娟窈窕非素則其<lb/>
容不彰是以間其文彩布厥𤣥黄譬瀑布之界道如溝<lb/>
塍之畫疆然後五色成文班簡而不雜遐方圗物賦鼎<lb/>
而可詳且無文無質其比如櫛何貴專一之琴瑟不雜<lb/>
不亂其間如繖自同流中之圭瓚既㸃綴而無遺亦聫<lb/>
緜而不斷原夫染人獻色工人始謀巧心方逞濡翰方<lb/>
流似刃地之無礙疑繭緒之方抽入衆色之中自分文<lb/>
質發羣象之表如别薫蕕且殊受采之性寧有奪朱之<lb/>
<pb n="KR4h0139_WYG_105-4a"/>
憂則知素之體也真繪之色也侈守厥貞白雜乎麗靡<lb/>
理衆惟寡既以一而處多守樸不雕遂出此而入彼將<lb/>
黼黻而奪麗匪組織之所擬别有彬彬向就屑屑行諸<lb/>
志惟厲乃仁則依於期霄漢之振拔假詞賦為蘧廬讀<lb/>
孔聖之言雖云由已承卜商之問終媿起予<lb/>
　　古山水障賦　　　　　　　　<hi>唐</hi>沈亞之<lb/>
挹清臣之嘉思兮信竦子以峭孤迴補籍之暇筆兮賦<lb/>
他山於遺圗擲琨瑶於呐口兮若含冰以咀蘭惟古工<lb/>
<pb n="KR4h0139_WYG_105-4b"/>
之包化兮啟羣峰於無間勢蹙巘以特起互騰排而上<lb/>
干翠參差以玉立俱竦竦以攢攢於是澒以長瀾森以<lb/>
怪木瑟汨慄飀淒煩蕩燠浸平繚於楚澤冶妖韶於陽<lb/>
谷低霾横暝兮陳半腹夢雨神雲兮澹而不歸怨撦惹<lb/>
乎巖曲縹蘚青蘺兮事幽澀細澗緜流兮洄噴噎山之<lb/>
人兮夕㤀寐而坐忘興帷紺枝兮帶黄葛暖草被崖兮<lb/>
垂緑髮翺鸞翔翠相追征兮振錦舒繡錯以明兮啼羈<lb/>
酸雌裂眥吻兮風號穴怒寥而清兮山中之木何彫榮<lb/>
<pb n="KR4h0139_WYG_105-5a"/>
兮<lb/>
　　青出於藍賦<hi>以純粹積中英華發外為韻</hi>　　<hi>唐</hi>李程<lb/>
藍藴嘉色青出其中諒究本而不異由入用而靡同渥<lb/>
彩必因乎外發至精不得以内融暨乎時日既臻染人<lb/>
云至備震方之正色遵周官之故事行採之際詎盈時<lb/>
人之襜俯拾之時亦異炎洲之翠非取榮以翫悦將有<lb/>
求於精粹比夫朱研而益丹劍淬而逾利惟英華是揆<lb/>
惟混濁是棄曷舍彼而取此信本同而末異當時所營<lb/>
<pb n="KR4h0139_WYG_105-5b"/>
盡彼精英被以純深之色總乎遷染之名隂隲四時輿<lb/>
服因我而更御章施五采𤣥黄待我而後成初類含章<lb/>
而潛伏今若開輝而發明豈不以蒼然之迹始分煥爾<lb/>
之英乆積研精逾麗昭章可覿謂𤣥之又𤣥符益之又<lb/>
益則明珠之剖巨蚌美玉之出韞石彼皆異狀而竟殊<lb/>
此則一變而不易且夫色無以加孰曰取實而去華光<lb/>
不可昧必惟自中而形外故臻乎極而不失其色發乎<lb/>
深而其用惟新積而成形等氷寒於水演而大義同絲<lb/>
<pb n="KR4h0139_WYG_105-6a"/>
出於綸俾夫外則文為藻繢内則體合精純故煙生於<lb/>
火配乎物情根於性本於仁子貢賢於仲尼莫知功倍<lb/>
季孫富於魯國孰謂徳均君子思端本而肇末恥後先<lb/>
以超越故取斯而喻斯謂不悱而不發<lb/>
　　畫山水賦　　　　　　　　　<hi>唐</hi>荆　浩<lb/>
凡畫山水意在筆先丈山尺樹寸馬豆人逺人無目逺<lb/>
樹無枝逺山無皴隠隠似眉逺水無波髙與雲齊此其<lb/>
訣也山腰雲塞石壁泉塞樓臺樹塞道路人塞石分三<lb/>
<pb n="KR4h0139_WYG_105-6b"/>
面路看兩蹊樹觀頂𩕳水看岸基此其法也凡畫山水<lb/>
尖峭者峰平夷者嶺峭壁者崖有穴者岫懸石者巖形<lb/>
圎者巒路通者川兩山夾路者壑兩山夾水者澗注水<lb/>
者溪泉通者谷路丁小土山者坡極目而平者坂若能<lb/>
辨别此類則粗知山水之髣髴也觀者先看氣象後辨<lb/>
清濁分賔主之朝揖列羣峰之威儀多則亂少則慢不<lb/>
多不少要分逺近逺山不得連近山逺水不得連近水<lb/>
山腰回抱寺觀可安斷岸頽堤小橋可置有路處人行<lb/>
<pb n="KR4h0139_WYG_105-7a"/>
無路處林木岸斷處古渡山斷處荒村水闊處征帆林<lb/>
宻處店舍懸崖古木露根而藤纒臨流怪石嵌空而水<lb/>
痕凡作林木逺者疎平近者森宻有葉者枝柔無葉者<lb/>
枝硬松皮如鱗柏皮纒身生於土者修長而挺直長於<lb/>
石者拳曲而伶仃古木節多而半死寒林扶疎而蕭森<lb/>
春景則霧鎖烟籠樹林隠隠逺水拖藍山色堆青夏景<lb/>
則林木蔽天緑蕪平坡倚雲瀑布行人羽扇近水幽亭<lb/>
秋景則水天一色<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>疎林鴈横煙塞蘆裊沙汀冬景<lb/>
<pb n="KR4h0139_WYG_105-7b"/>
則樹枝雪壓老樵負薪漁舟倚岸水淺沙平凍雲黯淡<lb/>
酒帘孤村風雨則不分天地難辨東西行人傘笠漁父<lb/>
蓑衣有風無雨枝葉斜披有雨無風枝葉下垂雨霽則<lb/>
雲收天碧薄靄依稀山光淺翠網灑斜暉曉景則千山<lb/>
欲曙霧靄霏霏朦朧殘月曉色熹微暮景則山銜殘日<lb/>
犬吠疎籬僧投逺寺帆卸江湄路人歸急半掩柴扉或<lb/>
煙斜霧横或逺岫雲歸或秋江晚渡或荒冢斷碑如此<lb/>
之類須要筆法布置更看臨期山形不得犯重樹頭不<lb/>
<pb n="KR4h0139_WYG_105-8a"/>
得整齊山借樹為衣樹借山為骨樹不得繁要見山之<lb/>
秀麗山不可亂要顯樹之精神若留意於此者須心㑹<lb/>
於𤣥微<lb/>
　　誤筆成蠅賦<hi>以象從誤致補之如真為韻</hi>　　<hi>唐</hi>謝　觀<lb/>
曹氏之蠅因誤而致既失手以傷善乃象形而取類胡<lb/>
能有定將飾非於寡尤變而從宜善奪真而不異原夫<lb/>
裂素凝璧纖毫露鋒展霜花以雲薄墜松煙而漆濃於<lb/>
不可為之處見不可去之蹤處小瑕之間義寧有怒居<lb/>
<pb n="KR4h0139_WYG_105-8b"/>
大白之上汚實難從由是潤色成功從權善補逐手見<lb/>
營營之狀隨筆長薨薨之羽乍若蟋蟀之居壁復類蠨<lb/>
蛸之在户然而迥立素絲不失毫釐侔止樊之貌類附<lb/>
驥之姿當似是似非之前吾與㸃也於一顧一盼之際<lb/>
黙而識之將起枚生之説那虞翟子之悲然而就之不<lb/>
爽酷得其象雖違心以著可悦目而賞隠映纖絺之内<lb/>
囊螢處中附麗紃組之間牖蟲將上嗟乎巧以飾詐假<lb/>
能亂真始自不材之㸃俄成有用之身捷捷幡幡誘讒<lb/>
<pb n="KR4h0139_WYG_105-9a"/>
人之思發跂跂脈脈透輕綃而色新已而吳主是臨奇<lb/>
工斯布左右歴覽徘徊周顧覩詩人止棘之體絶王思<lb/>
立筆之怒迷邂逅之所致載揮拂以方喻將特模於手<lb/>
成了莫知其筆誤懿夫汚不足誚瑕豈難除知過善改<lb/>
巧思横舒卒能珍賞翫之不失成奇文而有餘彼田夫<lb/>
之禾麥景山之鯉魚方之不如<lb/>
　　誤筆牛賦<hi>以從其誤著異質真成為韻</hi>　　　<hi>唐</hi>黄　滔<lb/>
王獻之繢畫彌精變通可驚失手而筆唯誤㸃應機而<lb/>
<pb n="KR4h0139_WYG_105-9b"/>
牛則真成用是飾非既擅一時之妙持功補過爰垂千<lb/>
載之名當其團扇羽輕素繒雲薄搦金管以如翦露秋<lb/>
毫而似削莫不佇思翔鸞澄神丹鵲臨風緬想滿輪之<lb/>
桂月鋪開對景歎嗟一㸃之松煙飄著隠映瑕匿依稀<lb/>
漆濃既黒白之斯異顧東西而曷從南容之玷難磨空<lb/>
傷往事曹氏之蠅可學遂展奇蹤於是逐手摛成隨宜<lb/>
演出斯須亡墮落之所頃刻見下來之質筆為鋒也無<lb/>
慙賣劍之年墨作池焉豈媿蹊田之日則知負藝通神<lb/>
<pb n="KR4h0139_WYG_105-10a"/>
呈功駭人遽從無而入有俄背偽以歸真况乎烏文黛<lb/>
暗駮彩花新兔翰初停旁起落毛之想鼠鬚尚對遥懐<lb/>
食角之因足令飲潁牽懐飯秦動思坐驚踐葦之處立<lb/>
驗放桃之地手捫而執紖罔殊衣惹而飾繒奚異經年<lb/>
不去寧生䑛犢之心終日長閒豈有駕車之意所謂取<lb/>
象於斯稱工在兹雖恨纖芒而到此終持妙跡以加其<lb/>
矧復首尾曲盡毫釐莫遺示不用於秋深之日目無全<lb/>
於縷斷之時桓温乃拂拭増驚周旋載顧徒見奇於手<lb/>
<pb n="KR4h0139_WYG_105-10b"/>
巧了莫知其筆誤大凡遊藝之人無不却塵而埽汚<lb/>
　　徵君洪崖子圗賦<hi>以雲際長松以唐表貞節為韻</hi>歐陽詹<lb/>
矯矯徵君居幽行聞朗咏堯年之日棲遲姑射之雲英<lb/>
英時傑好奇藝絶窺窮圗畫之能寫得隠淪之哲豈不<lb/>
以懐材習技我韞跨俗之工履道全真彼有至人之節<lb/>
者也觀夫杖藜載酒面石依松盡是山中之意全移物<lb/>
外之蹤入室終窺知裂繒而畫出升堂始睇疑在野而<lb/>
相逢實黙如言如行實止蘿纖纖以垂帽草青青而藉<lb/>
<pb n="KR4h0139_WYG_105-11a"/>
履洋乎令聞昭晰得其所由儼矣儀形髣髴知其所以<lb/>
原夫賢達作範丹青立程將模前而示後必體物以歸<lb/>
成服唯身表容實心旌對冰雪之顔覩蘭蕙之纓暗識<lb/>
伯夷之潔遥憐虞仲之貞知身已謝看畫如生矜且復<lb/>
莊若此辰之有識貪之與欲同在日之無情形如植以<lb/>
亭亭衣如風而曳曳臨諸瑶席之上想彼雲林之際萬<lb/>
物方秀千峰初霽神飄飄以自逺身悠悠而不繫我之<lb/>
心矣惟賢允臧披圗畫於是日得夫君於此堂乃知君<lb/>
<pb n="KR4h0139_WYG_105-11b"/>
之於徳也大畫之於工也長畫非君無以展其妙君非<lb/>
畫無以揚其光物有相假不其昭彰揆人事之美惡論<lb/>
功庸之夥少伊畫也可以稱智者之先惟君也可以作<lb/>
真人之表者也<lb/>
　　圗畫功臣賦<hi>以立定爾功惟克永代為韻</hi>　　<hi>唐</hi>錢　起<lb/>
先帝之革隋也應歸運而大義舉獲仁人而鴻業集及<lb/>
乎計伐録功日不暇給寳玉不足以勸賞故茅土是封<lb/>
鐘鼎不足以昭宣故圗贊是緝傳厥象於繪事壯崇臺<lb/>
<pb n="KR4h0139_WYG_105-12a"/>
於天邑貔武之臣忽披雲而鶚視股肱之佐乃捧日而<lb/>
山立何惟肖而斯在皆凛然而可挹初庻賢遇聖神器<lb/>
未定天有彗兮厯象昏雲從龍兮川谷應帝曰隋失厥<lb/>
御國將頽弛人心如惔王室如燬膺圗受籙明徴在予<lb/>
保大定功克成伊爾由是十亂輔主三傑制戎敢敭休<lb/>
命克贊聖功埽乾坤之墋黷濟品物之屯䝉闢天關而<lb/>
七曜再朗迴地軸而萬寓來同暨王道清夷乃念兹而<lb/>
在兹既艱難是毗亦四方是維享其勲力嘉彼令徳懿<lb/>
<pb n="KR4h0139_WYG_105-12b"/>
我武之雄成賴爾謀之剛克宜其藏勲庸於盟府圗冠<lb/>
劍於紫極則是繪也其麗不億倬哉羣彦丹青彪炳列<lb/>
盛服之暉華儼髙居之祕静斜月在壁疑假寐以將朝<lb/>
頽陽半軒同處隂而休影胡像設之既固將山河而惟<lb/>
永則知我唐大賚光掩前載功髙賜履追吕望於周年<lb/>
鳥盡藏弓異韓信於漢代盛矣哉容貌方崇光靈不昧<lb/>
　　墨竹賦　　　　　　　　　　<hi>宋</hi>蘇　轍<lb/>
與可以墨為竹視之良竹也客見而驚焉曰今夫受命<lb/>
<pb n="KR4h0139_WYG_105-13a"/>
於天賦形於地涵濡雨露振蕩風氣春而萌芽夏而解<lb/>
弛散柯布葉逮冬而遂性剛潔而疎直姿嬋娟以閑媚<lb/>
涉寒暑之徂變傲冰雪之凌厲均一氣於草木嗟壤同<lb/>
而性異信物生之自然雖造化其能使今子研青松之<lb/>
煤運脱兔之毫睥睨墻堵振灑繒綃須臾而成鬱乎蕭<lb/>
騷曲直横斜穠纖庳髙竊造物之潛思賦生意於崇朝<lb/>
子豈誠有道者耶與可听然而笑曰夫予之所好者道<lb/>
也放乎竹矣始予隠乎崇山之陽廬乎修竹之林視聴<lb/>
<pb n="KR4h0139_WYG_105-13b"/>
漠然無槩乎予心朝與竹乎為游莫與竹乎為朋飲食<lb/>
乎竹間偃息乎竹隂觀竹之變也多矣若夫風止雨霽<lb/>
山空日出猗猗其長森乎滿谷葉如翠羽筠如蒼玉澹<lb/>
乎自持淒兮欲滴蟬鳴鳥噪人響寂歴忽依風而長嘯<lb/>
眇掩冉以終日笋含籜而將墜根得土而横逸絶澗谷<lb/>
而蔓延散子孫乎千億至若叢薄之餘斤斧所施山石<lb/>
犖确荆棘生之蹇將抽而莫達紛既折而猶持氣雖傷<lb/>
而益壯身巳病而增奇凄風號怒乎隙穴飛雪凝冱乎<lb/>
<pb n="KR4h0139_WYG_105-14a"/>
陂池悲衆木之無賴雖百圍而莫支猶復蒼然於既寒<lb/>
之後凛乎無可憐之姿追松柏以自偶竊仁人之所為<lb/>
此則竹之所以為竹也始也余見而悦之今也悦之而<lb/>
不自知也忽乎忘筆之在手與紙之在前勃然而興而<lb/>
修竹森然雖天造之無朕亦何以異於兹焉客曰蓋予<lb/>
聞之庖丁解牛者也而養生者取之輪扁斵輪者也而<lb/>
讀書者與之萬物一理也其所從為之者異耳况夫夫<lb/>
子之託於斯竹也而予以為有道者則非耶與可曰唯<lb/>
<pb n="KR4h0139_WYG_105-14b"/>
唯<lb/>
　　劉明仲墨竹賦　　　　　　　<hi>宋</hi>黄庭堅<lb/>
子劉子山川之英骨毛粹清用意風塵之表如秋髙月<lb/>
明淤戲翰墨龍蛇起陸嘗其餘巧顧作二竹其一枝葉<lb/>
條達惠風舉之瘦地筍笴夏篁解衣三河少年禀生勦<lb/>
剛春服楚楚俠游專場王謝子弟生長見聞文獻不足<lb/>
猶超人羣其一折幹偃蹇斫頭不屈枝老葉硬强項風<lb/>
雪亷藺之骨成塵凛凛猶有生氣雖汲黯之不學挫淮<lb/>
<pb n="KR4h0139_WYG_105-15a"/>
南之鋒於千里之外子劉子陵雲自許按劍者多故以<lb/>
歸我請觀謂何黄庭堅曰吾子於此可謂能矣猶有修<lb/>
篁之歳晚枯枿之發春少者骨梗老而日新附之以傾<lb/>
崖礜石摧之以冰霜斧斤第其曾髙昭穆至於來昆仍<lb/>
雲組練十幅煙寒雨昏迺為能盡之盖陽貨有若之似<lb/>
夫子市人識之顔回之具體門人不知蘇子曰世之工<lb/>
人或能曲盡其形至於其理非髙人逸才不能辨意其<lb/>
在斯故藉外論之梓人不以慶賞成虡痀瘻不以萬物<lb/>
<pb n="KR4h0139_WYG_105-15b"/>
易蜩及其至也禹之喻於水仲尼之妙於韶盖因物而<lb/>
不用吾私焉若夫燕荆南之無俗氣庖丁之解牛進技<lb/>
以道者也文湖州之得成竹於胸中王㑹稽之用筆如<lb/>
印印泥者也詩云鶴鳴于九皋聲聞于天妙萬物以成<lb/>
象必其胷中洞然好學者天不能掣其肘劉子勉旃<lb/>
　　静華君墨竹賦　　　　　　　<hi>元</hi>郝　經<lb/>
甚哉物色之有異也不為丹青不為麗縟不為泉石不<lb/>
為卉木墨於用而形於竹開太古之𤣥關寫靈臺之幽<lb/>
<pb n="KR4h0139_WYG_105-16a"/>
獨儲秀潤於掌握貯冰霜於肺腹足乎心而無待於目<lb/>
備乎理而不備乎物全乎神而不徇乎俗盖達者之有<lb/>
天趣而以貞節為寓也若一葉一節施塗粉澤舒焉而<lb/>
布煙慘焉而綴雪以規規之形似幸他人之目悦是里<lb/>
惡之效顰惡足以知吾物色之説竹有竹外之形墨有<lb/>
墨外之色故與可有成竹之論坡仙有心識之訣而潁<lb/>
濵謂解牛斵輪心手俱滅而後至乎超絶詎庸陋固滯<lb/>
者得厠其列也於乎静華琴書滿家雄侯玉胄振吐天<lb/>
<pb n="KR4h0139_WYG_105-16b"/>
葩幽閑貞一瑩璧無瑕棄寵光而髙蹈緬逸志於雲霞<lb/>
湛虚室之太素曾不喜乎豪奢故其坐雲軒佇靈宇凡<lb/>
蹤絶天籟舉吞八九之雲夢小渭川之千畝沛蕭蕭之<lb/>
神寓植歳寒於毫楮埽胷中之全竹走筆下之風雨忽<lb/>
穎脱而迸裂怒絶繃而掣去何此君之尚𤣥蔑青翠而<lb/>
不處恍一夢於藍田幻兩身於湘浦措斧斤兮何地陋<lb/>
淇園之漢武揮淚涕兮何從媿蒼梧之二女發四座之<lb/>
清風驅半襟之煩暑欲折枝而不得懼真宰之或怒縱<lb/>
<pb n="KR4h0139_WYG_105-17a"/>
入横出髙森亞舞不步不武不繩不矩百千其狀劔拔<lb/>
㦸踞㑹於顰呻而得於盼顧豈畫工之屑屑於此焉而<lb/>
得與神奇忽怳固不與萬物同化將落落兮終古則君<lb/>
之玩物色寓天趣又豈紛紅縵緑所得同年而語哉亂<lb/>
曰月府兮雲鄉戲墨兮淋浪震虩虩兮神篬筤列數幅<lb/>
兮森中堂氣颯爽兮來三湘粤惟静華之比徳兮秉貞<lb/>
節兮凌霜<lb/>
　　墨竹賦　　　　　　　　　　<hi>元</hi>袁　桷<lb/>
<pb n="KR4h0139_WYG_105-17b"/>
屹書林之邃清襲空翠以膏沐察羣芳之交妍糗紫芝<lb/>
而不肉化蒼煙於寸頴皦森束其寒玉有客叩門指而<lb/>
言曰夭夭申申吾不知其親悃悃欵欵吾不知其怨懼<lb/>
獨立之潔矜徒三刖以自獻爰有童子擁篲以前曰東<lb/>
南之美以植則繁大盡斲採小為烹煎曷扶其清孰庥<lb/>
其生零西摧東山崩谷鳴取億及秭莫知可名惟我先<lb/>
生念兹磅礴探𤣥窟之太和布靈根於眇邈取方諸於<lb/>
承露和不死之至藥寄遺迹於須臾避𤣥冥之饕虐故<lb/>
<pb n="KR4h0139_WYG_105-18a"/>
其凌風出塵廓兮如神承春飲鮮從兮如雲疾埽却顧<lb/>
猶歐冶之鑄郢人之斤也且客獨不觀夫鑑之與形媸<lb/>
妍修纖各窮其精惟静者能以燭至動而所謂詼譎變<lb/>
幻乃足以核萬物之情望南山之崔嵬目九日而不瞬<lb/>
匪好夸以衒奇良以解夫謏聞者之愠語未具先生振<lb/>
衣坐忘與客相顧巻縑以酬一笑而去<lb/>
　　竹坡圗賦<hi>有序</hi>　　　　　　　<hi>元</hi>戴表元<lb/>
潤韓仲文所居之竹坡薊李仲寔圗之剡源戴表元賦<lb/>
<pb n="KR4h0139_WYG_105-18b"/>
之其賦曰<lb/>
吾聞楚江之濆修竹如雲盖揚州之土植從古昔而巳<lb/>
云有一俊人宅居其隈風煙徼遮雲霄去來騷騷乎若<lb/>
環羣自束前麾幡而後羽騎翛翛乎又若離塵逺舉凌<lb/>
貝闕而登瓊臺於時雪止筵敞風微帳開接鼓吹羅樽<lb/>
罍撫羣隂之婆娑眺故丘之崔嵬弔古人之名園茂苑<lb/>
穠花靚卉皆巳聲消而跡滅而吾區區之所玩悦獨鬱<lb/>
然髙出乎氛埃則豈不可為臨文感慨顧景徘徊者乎<lb/>
<pb n="KR4h0139_WYG_105-19a"/>
或曰是亦寓爾物之於形乆無不化金銷石糜川堙山<lb/>
罅而况工力之所轉移塵土之所覆藉曾把玩不能須<lb/>
臾而君胡為乎欲尋峴首之留連踵牛山之悲咤乃有<lb/>
倜儻奇士恢踈通儒灑以秋兔之毫寫以冰繭之腴寢<lb/>
玩食閲水攜陸趨内不爽身心之安而外無廢耳目之<lb/>
娛觀其乍起忽仆如顰復笑攲煙偃露涵隂吐照縈紆<lb/>
歴落曲盡其妙誠可以舒襟紳窺道要何必擬崑崙以<lb/>
訪藥慕蘇門而聞嘯然後存浮居之勝觀快長年之清<lb/>
<pb n="KR4h0139_WYG_105-19b"/>
眺主人於是齋形返息頽然如醺賦微言以三作期托<lb/>
老乎此君<lb/>
　　蘇李畫枯木道士賦　　　　　<hi>宋</hi>黄庭堅<lb/>
東坡先生佩玉而心若槁木立朝而意在東山其商略<lb/>
終古盖流俗不得而言其於文事補衮則華蟲黼黻醫<lb/>
國則雷扁和秦虎豹之有美不雕而常自然至於恢詭<lb/>
譎怪滑稽於秋兔之穎尤以酒而能神故其觴次滴瀝<lb/>
醉餘顰申取諸造物之鑪錘盡用文章之斧斤寒煙淡<lb/>
<pb n="KR4h0139_WYG_105-20a"/>
墨權奇輪囷挾風霜而不栗聴萬物之皆春龍眠有隠<lb/>
君子見之曰商宇宙者朝徹於一指計褚中者心醉於<lb/>
九九言其不同識也胾鵬背而不蔕芥烹鼠肝而腹果<lb/>
然言其不同量也彼以睢睢盱盱我以踽踽涼涼則懼<lb/>
夫子之獨立而矢來無鄉乃作女蘿施於木末婆娑成<lb/>
隂與世宴息於其盤根作黄冠師納息於踵若新沐而<lb/>
晞促阮咸以赴節按萬籟之同歸昔阮仲容深識清濁<lb/>
酒沉於陸無一物可欲右琴瑟而左琵琶陶冶此族不<lb/>
<pb n="KR4h0139_WYG_105-20b"/>
溷不濁是謂竹林之曲彼道人者養蒼竹之節以玩四<lb/>
時鳴槁梧之風以召衆竅其鼻間栩栩然盖必有不可<lb/>
傳之妙若予也寄櫟社以神其拙顧白鷗之樂人深一<lb/>
行作吏此事便廢懐稻粱以飴老就簪紱而成禽莊生<lb/>
曰去國期年見似之者而喜矣况予塵土之渇心<lb/>
　　東坡居士墨戲賦　　　　　　<hi>宋</hi>黄庭堅<lb/>
東坡居士游戲於管城子楮先生之間作枯槎夀木叢<lb/>
篠斷山筆力跌宕於風煙無人之境盖道人之所易而<lb/>
<pb n="KR4h0139_WYG_105-21a"/>
畫工之所難如印印泥霜枝風葉先成於胷次者歟顰<lb/>
申奮迅六反震動草書三昧之苗裔者歟金石之友質<lb/>
已死而心在斵泥郢人之鼻運斤成風之手者歟夫惟<lb/>
天才逸羣心法無軌筆與心機釋冰為水立之南榮視<lb/>
其胷中無有畦畛八牕玲瓏者也吾聞斯人深入理窟<lb/>
櫝研囊筆枯禪縛律恐此物輩不可復得公其緹衣十<lb/>
襲拂除蛛塵明牕棐几如見其人<lb/>
　　東坡居士畫怪石賦　　　　　<hi>宋</hi>孔武仲<lb/>
<pb n="KR4h0139_WYG_105-21b"/>
東坡居士長壯多難而處江湖之濵或夕休於巖或朝<lb/>
餉於野或釣於水之湄或耕於山之上頎然八尺皆知<lb/>
其為異人觀於萬物無所不適而尤得意於怪石之嶙<lb/>
峋或凌煙而孤起或絶渚而羅陳端莊醜怪不可以悉<lb/>
狀也蒼蒼黮黮碨碨礧礧以鱗鱗彼造物者何簡也此<lb/>
賦形者何多也盖含之為一氣散之為萬貌非尺度所<lb/>
裁量斧鑿所増損乃知夫作聰明捐志巧則其動作固<lb/>
將有疑於神也乃濡秃毫闡幽思以心虚為無象以感<lb/>
<pb n="KR4h0139_WYG_105-22a"/>
觸為太始混沌黔婁左右為之賔浮丘洪崖唯諾為之<lb/>
侣移瞬息於千年託方寸於萬里其醉墨淋漓藏於人<lb/>
家散於塔廟者盖有年矣一日止前騶款荆關解金龜<lb/>
置紫綬而蒼顔瘦骨傑然如長松之臨歳寒舉酒而屢<lb/>
釂仰屋而獨言曰吾之胷中若有嵬峩突兀欲出而未<lb/>
肆又若嵩髙太華乍隠乍顯在乎牕户之下几案之前<lb/>
亟命童奴展紙萬幅澆歙溪之石磨隃麋之丸睥睨八<lb/>
荒運移雲煙不知泰山之覆於左麋鹿之興於前亦不<lb/>
<pb n="KR4h0139_WYG_105-22b"/>
知我在此而人之旁觀一揮而皴蒼菌蠢之體具再撫<lb/>
而幽深杳逺之意足如在武昌之麓二别之間是時朔<lb/>
風號怒寒氣充斥日臨西雲倒射東北居士既得其象<lb/>
又感其聲寫修纖與森蔚横斜出乎峥嶸悄乎如鳥雀<lb/>
之將下泠然若幽泉之可聴乃有霜顋鐵面之翁瞪若<lb/>
有覩巻之懐中居士無吝色無矜容淡若亡也豈以為<lb/>
彼取之有限我應之不窮嘗聞之曰文者無形之畫畫<lb/>
者有形之文二者異迹而同趣以其皆能傳生寫似為<lb/>
<pb n="KR4h0139_WYG_105-23a"/>
世之所貴珍居士之文俊偉閎博紆餘姣好矣而又欲<lb/>
從丹青之妙憂以此娛情歡以此寓笑盖將以賈誼陸<lb/>
贄之奏凱之之畫摩詰之筆兼之乎一身故其動之為<lb/>
風散之為雲斂之為秋舒之為春是何其視聴食息與<lb/>
我略均而多才與藝如此此余之所以心醉乎斯人也<lb/>
　　墨梅賦<hi>有序</hi>　　　　　　　　<hi>宋</hi>釋覺範<lb/>
王舍人宏道家中蓄花光所作墨梅甚妙戲為之賦<lb/>
水蒼茫而春暗村窈窕而煙暮忽微霰之濺衣驚一枝<lb/>
<pb n="KR4h0139_WYG_105-23b"/>
之當路蔕團紅膏之蠟色染薔薇之露柔風飄其徐來<lb/>
暗香滅而復著待黄昏之雪消看東南之月吐何嬋娟<lb/>
之殷勤獻清妍之風度方其開也如華清之出浴矯風<lb/>
神其轉顧盖天質之自然宜鉛華之不御也及其落也<lb/>
如朝陽之奏曲學迴雪而起舞乃仙風之體自輕非外<lb/>
夷之藥能舉也怪老禪之游戲幻此華於縑素疑分身<lb/>
之藏年每開巻而奇遇如行孤山之下如入輞川之塢<lb/>
念透塵之種性含無語之情緒豈君王寵我太甚致我<lb/>
<pb n="KR4h0139_WYG_105-24a"/>
不得仙去者耶<lb/>
　　墨梅賦　　　　　　　　　　<hi>元</hi>歐陽𤣥<lb/>
伊江梅之受命泊與澹其相遭灼天地之太素亂水雲<lb/>
兮齊髙方三冬之揺落索羣木於秋毫怳迴溪與轉嶺<lb/>
發孤映於蓬蒿枝苔封以瑩寒蕊玉切而華膏表萬有<lb/>
以獨聖誰與子兮同袍何佳人兮黯然阻煙霧於林皋<lb/>
豈皎潔之冒汚抑輝光之在韜彼翰墨之託寄亦何異<lb/>
乎風騷撫尺素而太息心臨逺而忉忉何以慰兮空谷<lb/>
<pb n="KR4h0139_WYG_105-24b"/>
瀉樽中之濁醪感外物之變化謹内志之持操物交物<lb/>
以不染我與我而焉勞世不辨兮奚尤巳或戾兮焉逃<lb/>
與昭質之自虧從見笑於繁桃於兹花其何有懼天下<lb/>
之滔滔奚附意於守墨以傳誨於兒曹<lb/>
　　樂水圗賦　　　　　　　　　<hi>元</hi>袁　桷<lb/>
東坡先生脱逺遊之履衣紫絲之衣與黄冠師危坐息<lb/>
機臨清泠之淵憩巨樾之隂意消言忘其得在心飛泉<lb/>
琮琤寒源杳深悲塵寰之隘險抱奇璞而莫陳將以善<lb/>
<pb n="KR4h0139_WYG_105-25a"/>
夫濟世之極樂至理以自新維兹水之無倪非智者莫<lb/>
能以鑒彼河伯之好夸終望洋而浩歎繄西海之沉羽<lb/>
竟其説以怪誕小大不同其病則通駭於所聞者忽所<lb/>
見誠哀乎舉世之盲聾余嘗披神禹之地圗考先生之<lb/>
轍跡而誦之方其發軔於瞿塘千里一瀉鑒燕安之酖<lb/>
媒悟孤孽之非禍雖盛氣之飄忽巳足窮物理之化迨<lb/>
其中年倦趨分符東土慨河流之奔駛城不没者三版<lb/>
先生胼胝以先激而返之有以遏其性之征悍伊文登<lb/>
<pb n="KR4h0139_WYG_105-25b"/>
之貝宫空百幻以自獻實精誠之㝠通異然犀之獲譴<lb/>
至於羣妖肆憎百怪相乗先生怡然而行試正命於巨<lb/>
浸儼安流之無驚耿耿明夜乗桴南歸海若息波馮夷<lb/>
效奇混六鑿於一噫信天地之不私匪深於水者其能<lb/>
若斯耶玩王孫之游藝弄五采於素絲聴之而無聲即<lb/>
之而若遺若然者欲以求先生之所樂無異畫餅之充<lb/>
飢<lb/>
　　隠居圗賦<hi>有序</hi>　　　　　　　<hi>元</hi>袁　桷<lb/>
<pb n="KR4h0139_WYG_105-26a"/>
陳子築居唐奥之山復繪隠居圗摭其某水某丘之雅<lb/>
名署於其旁以寓朝夕不忘之意每遇佳客輙指以示<lb/>
若挽而使之游從於其間也間謂袁桷曰夫畫以髣境<lb/>
畫之所不能及者吾雖知之而不能數與人言之且境<lb/>
必有趣趣之精華非言不傳也子其為吾摭名以發其<lb/>
趣桷不敢辭乃賦之曰<lb/>
陳子倦游江湖整轅言旋顧瞻先廬徜徉里門四璧寒<lb/>
寂頽然維藩詢闉闍之遺迹儼中堂之猶存弔零落之<lb/>
<pb n="KR4h0139_WYG_105-26b"/>
舊叟撫徬徨之驚魂於是悲極而喜喜極復悟悟而言<lb/>
曰人生一世惟静者智盛不可持玩不可恃三家之市<lb/>
其行跂跂四達之衢其言姝姝一以巧為媒一以酖為<lb/>
居吾懼其獨立而誰與趨拂龜以占兆於唐山之隅若<lb/>
質而華若翳而明缺者如玦環者如城相其隂陽築室<lb/>
繩繩被以杉松瀦以芡菱棄塵世之喧啾牖乾坤之清<lb/>
明爰命雅客展以輕冰之楮化以五采之穎纖濃如春<lb/>
曲直若領吐秀獻奇發牘炯炯鄰輞川之清妍敵草堂<lb/>
<pb n="KR4h0139_WYG_105-27a"/>
之幽靚故雖逾江越嶠適市造朝挹兹粲者神凝吝消<lb/>
有不待北山之移八公之招也客有言者曰擁裘而歌<lb/>
者意率類於慨慷登髙而賦者事常失於荒唐吾敢按<lb/>
夫子之圗而代言其詳東越之區山水冠世發抉地靈<lb/>
前王後謝維君之居敞若神界若乃石塘界其前雷峰<lb/>
守其要馬嶺冠其巔羊巖負其奥周以青鮮横以磊砢<lb/>
近若迎笑逺若却坐嶔<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>何山挾輈以殿浮游閬峰振<lb/>
弁以見上有石室梁纚参屬紛披寒苔聫絡怪木恍飛<lb/>
<pb n="KR4h0139_WYG_105-27b"/>
仙之遺跡鑿幽竇以守獨前林杳靄丹光騰天伯陽一<lb/>
去而不返𤣥鶴盤空而將還飲石室之寒露問山人之<lb/>
何年然此特隠居之外美析而舉之有不可勝言者矣<lb/>
晴原漲春千桃爛雲飛英滿溪織流成文支寒藤之瘦<lb/>
骨度略彴之微險解瓢㪺泉一舉三咽藹桑麻之故交<lb/>
争聚首而繾綣前有恵林濃緑婀娜投冠解襟翛然清<lb/>
夏欣衆葉之敷隂訝楞梅之吐火秋畦離離黄菊斕斑<lb/>
爰汎黍酒駐兹頽顔懐千古之處士酹悠然之南山歳<lb/>
<pb n="KR4h0139_WYG_105-28a"/>
窮境空長木號風寒岑晃曜巋然中峰渟膏溢銀噴如<lb/>
飛龍滙為澄潭窮髮鑒容烹以碧玉之鼎瀹以雲腴之<lb/>
茗神清意寒語爽心冷盖將忘塵世之事而深以内省<lb/>
也相彼雙門囿兹羣山清風常來客去不關圗書自娛<lb/>
鄰社莫干有堂寛閒扁兹嘉名悼白雲之何往悲先友<lb/>
之日零瓊樓舞空清曉萬變黙坐以觀翕忽詭幻賔天<lb/>
衢之出日駭青紅之紛眩鳥衝煙而辭枝兔驚林而絶<lb/>
坂嶺濛濛而人度露漙漙而葉顫念哀鴻之相求時遺<lb/>
<pb n="KR4h0139_WYG_105-28b"/>
我以好音縁小野之横岡花竹儼其成隂悵舉世之莫<lb/>
從歌風雨之苦吟乃歌曰歳將晏兮莫留過故居兮懐<lb/>
憂山坡陀兮四屬吾拮据兮以屋懼世德之顛隕兮習<lb/>
肥遯以藎穀駕余驂兮屏營耕石田兮腹果究出處之<lb/>
何心兮幸余髮之未化為我語山中之人兮吾將歸老<lb/>
乎其下<lb/>
　　廬山觀瀑圗賦<hi>有序</hi>　　　　　<hi>明</hi>姚　綬<lb/>
成化十有四年戊戌秋仲姚子購得吳興趙孟頫所製<lb/>
<pb n="KR4h0139_WYG_105-29a"/>
李白廬山觀瀑圗尺紙而匡廬五老宛如目擊妙入神<lb/>
品國朝鉅公珠玉輝映誠古圗史中之奇品也爰賦以<lb/>
為前驅<lb/>
猗山髙而澤下兮乃形勢之自然夫形與勢兮有脈理<lb/>
之鈎連一氣通乎髙下兮曰澤曰山髙山而源兮下澤<lb/>
而泉其為源泉兮隨山澤而潺潺惟匡廬之山兮名著<lb/>
乎兩間其泉瀉兮山之巔曰為瀑兮匹素是縣莫窮其<lb/>
㡬千百仭兮而下走乎長川洗五老之蒼顔破香爐之<lb/>
<pb n="KR4h0139_WYG_105-29b"/>
紫煙又將截飛鳥於半空起潛龍於深淵吐珠璣於翠<lb/>
壑垂螮蝀於瑶天故其流也羌數百里而袤延盖弗知<lb/>
何山之泉而可與之比肩話其潔也則如温潤之玉語<lb/>
其直也則如矯激之絃若夫歙歘於迴風兮既飄林之<lb/>
颯颯鏗鍧於挾雨兮復委澗之涓涓又豈銀河踰石梁<lb/>
而倒挂夫乃雲濤濺隈隩而駢闐地固勝矣匪人曷宣<lb/>
地因人勝匪辭曷傳昔有奇才是曰李白號長庚之星<lb/>
精誕耿光之赫奕世或擬之以仙兮果自天而下謫敓<lb/>
<pb n="KR4h0139_WYG_105-30a"/>
天孫之機杼兮於以工乎組織濯濯乎不可得而掩兮<lb/>
絢文錦之五色倬雲漢以為章兮煥倒景於東壁埽人<lb/>
羣之粃糠兮障狂瀾於湍激傷建安以來之綺麗兮道<lb/>
或庻㡬乎其有得遹金鑾之召見兮增斯文之價直於<lb/>
髙將軍而奴視兮烈烈秋陽胡清平之三章兮適足以<lb/>
自來夫中傷鳳不留於阿閣兮燕獨飛於昭陽出君門<lb/>
而即萬里兮遄播遷夫夜郎肆將縱觀兹瀑兮洞襟宇<lb/>
於八荒吐天葩於一時兮潄蘭茝之芬芳茫乎其無津<lb/>
<pb n="KR4h0139_WYG_105-30b"/>
涯兮步驟匹休乎子長咿嚶囁嚅兮何者得闖乎夫子<lb/>
之門墻遂令此水兮名天下而聞百世洗夫子之酣醉<lb/>
無聊兮尚有以沾被乎來裔彼荒唐於鯨月兮徒相因<lb/>
於茫昧㡬五百年而飛苕峩弁兮為山水之所萃式鍾<lb/>
是秀於趙榮禄兮超有元之士類以文章緒餘而施之<lb/>
朱鉛兮發天機於藻繪姑舉是圗紙僅尺餘促尋丈於<lb/>
方寸宛山水之與俱白掀髯而兀立儼生氣之舒徐若<lb/>
雪映目若風飄裾以騎從之相忘以天地為蘧廬軼王<lb/>
<pb n="KR4h0139_WYG_105-31a"/>
維之逸駕恍蘇軾之憑虚迨我朝羣公之鑒賞兮抽祕<lb/>
思於石渠一唱三歎而有餘音兮來清瑟之于于凛乎<lb/>
端人望士兮博袖而克謹乎走趨不珷玞之雜厠兮以<lb/>
璠以璵盖靡止適情於玩物抑亦可以醒心而起予亂<lb/>
曰不有匡廬之瀑兮曷能來白之偉觀不有白之題品<lb/>
兮孰壓廬阜之巑岏不有榮禄之鍾靈冥㑹兮孰付妙<lb/>
理於毫端不有好古者之什襲兮孰保是古璧之克完<lb/>
惟予後人曰慎藏之求之古人等而上之夷考其行以<lb/>
<pb n="KR4h0139_WYG_105-31b"/>
尚友之喪志之戒其無殆而<lb/>
　　岱宗宻雪圗賦　　　　　　　<hi>明</hi>姚　綬<lb/>
猗與泰岱維嶽之宗軼溟涬超鴻濛走鳬繹奔龜䝉干<lb/>
乾元而直上奠坤維於大東肆燔柴以致望因吉土而<lb/>
升中克禋嚴乎周禮登禪卑乎漢封既天下之為小豈<lb/>
齊魯之班隆伊何參其崔嵬抑孰擅其尊崇曷徴求於<lb/>
岣嶁匪幻惑於崆峒谷風扇而春緑海日生而朝紅澗<lb/>
壑紛乎其争流嵫崦蔚乎其相通披豐草之委翳藹嘉<lb/>
<pb n="KR4h0139_WYG_105-32a"/>
木之菁葱故於景也宜有蜜雪雲同一色霰集維業歘<lb/>
爾飄揚霏微零亂激烈顛崖撲<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>流泉明滅僕夫旋其<lb/>
役車室人塞其傍穴爾乃牛羊下來飛鳥迥絶迺岡迺<lb/>
巘髙平瑩潔迺紀迺堂迂逺昭晰皎長風之玉樹凝大<lb/>
塊之瓊屑若夫廟貌孔碩朱薨飛翬晃素光之玲瓏蕩<lb/>
清景之依稀羌若墮棃花於夜徑沾栁絮於春衣金城<lb/>
澹而失色銀海眩而生輝於斯時也剡曲之舟未返洛<lb/>
陽之枕方安又豈知岱宗地位之若是其寛歟盤旋起<lb/>
<pb n="KR4h0139_WYG_105-32b"/>
伏崒嵂巑岏仰止是圗行止斯干嗟攀躋之罔由托繪<lb/>
事以縱觀在昔黄鶴山樵為州郎官髙古意趣付之筆<lb/>
端閲九寒暑始克告完由㸃染之神妙度布置之艱難<lb/>
前保有者宛丘後人什襲愛䕶縑墨如新洞物情之靡<lb/>
常齊理數之屈信嘅楚弓之得失擴襟抱於無垠粤維<lb/>
雲東仙館所峙其中虚明儲古圗史壬寅夘月爰記得<lb/>
此喜而作賦貂續先士為岱宗以敷陳夀作者於不死<lb/>
烏乎維嶽降靈生周申甫屏翰於國煒煜於古篤生賢<lb/>
<pb n="KR4h0139_WYG_105-33a"/>
哲世步其武如樵隠淪硏穎是伍發秘藏於庖犧首履<lb/>
歴於神禹追輞川之逸駕闖北苑之藝圃故予覩天機<lb/>
之流動惜良工之心苦予蓋將自游藝而充廣收造化<lb/>
之衆府<lb/>
　　出關圗賦　　　　　　　　　<hi>明</hi>馬中錫<lb/>
周綱解而莫理兮哲人晦而弗華念上士之同塵兮將<lb/>
西入於流沙紫氣浮而前驅兮青牛駕而徳車風泠泠<lb/>
以為御兮天浩浩其無涯徐甲詗於前塗兮關尹出而<lb/>
<pb n="KR4h0139_WYG_105-33b"/>
稽首五千言以留别兮億萬世而不朽詔䝉莊使接武<lb/>
兮揖廣成而握其手瑶編煥而神守兮玉篆流而鬼泣<lb/>
琅函貯而寳藏兮金鐍緘而珍襲與六籍同千古兮嘅<lb/>
秦火之一燼而誰拾豈山川寳藏兮冥蛟龍之窟而俱<lb/>
蟄夫何再傳而至河上兮舉後世遂流為異端嗟予生<lb/>
之既晚兮弗獲躬御之而返其和鸞中國固亦樂境兮<lb/>
至人隨寓而土安倘道可伸於宗周兮寧不勝蟻封之<lb/>
呼韓不然容以造闕里兮相删述於杏壇胡為强衰老<lb/>
<pb n="KR4h0139_WYG_105-34a"/>
之瞿瞿兮涉萬里之漫漫盖釋氏以西方為極樂兮學<lb/>
仙者亦受其鼓簧類推所學以彼附兮甘與之並峙而<lb/>
頡頏吾固知幻説之莫逃於洞識兮迹乃近似於相方<lb/>
夫孰肯外形骸以究衷情兮固宜紛紛者之雌黄豈慨<lb/>
慕於西周之全盛兮思訪尋於舊都厭濁世之粃糠兮<lb/>
擇居而慎所如夫尼父不陋於九夷兮嘗欲觀海而乗<lb/>
桴嗟吾道既不行兮彼都人士其來蘇神龍衰鳳趨舍<lb/>
固自不同兮同自珍於長逝而逺飛惟所述則莫能以<lb/>
<pb n="KR4h0139_WYG_105-34b"/>
盡同兮不專於言𢎞大而指𤣥微翼易明處豫之道兮<lb/>
謂君子知諂瀆之㡬及藏史之戒止足兮則又指殆辱<lb/>
以為非予既誦服古訓兮敢跬步而或違撫斯圗而永<lb/>
懐兮舍吾土將安歸<lb/>
　　五松圗賦　　　　　　　　　<hi>明</hi>楊守陳<lb/>
客有獻華封之鞅掌慕栗里之盤桓睠三徑兮何許渺<lb/>
雲海之漫漫興懐伊人欲審厥象一史儃儃偃宏之黨<lb/>
始解衣而盤薄旋展素而從容灑墨成雨運毫生風忽<lb/>
<pb n="KR4h0139_WYG_105-35a"/>
滿堂之撫掌見數子於雲泉之杪巖谷之中聫衽接纓<lb/>
比肩文趾若喜而方親若怒而將離其數則滿百去三<lb/>
盈七除二增戰國之一豪半宗周之十亂豈馬氏同氣<lb/>
之常袁氏奕葉之公耶抑翰苑之嫓鳳燉煌之稱龍者<lb/>
耶或曰此先秦之大夫也猶有春秋之遺韻三代之芳<lb/>
風爾其輪囷偃蹇磥磈峥嶸盖所謂熊虎之狀虯螭之<lb/>
形長鬛若楚人之相短髮若吳國之傖爛被練而組甲<lb/>
紛執㦸而持兵軒若賈勇俯若㰱盟促若同浴而抶紛<lb/>
<pb n="KR4h0139_WYG_105-35b"/>
若並濟而争是其春秋之韻與若夫矯矯昂霄之姿挺<lb/>
挺歳寒之節處至崇而不驕抱至剛而無虐文而不華<lb/>
質而不俚澤而不濡泥而不滓羣居而不争中立而不<lb/>
倚是其三代之風與余曰不然此十八公耳詩書之所<lb/>
贊詠尼父之所褎揚其生也鍾乾坤之正氣其長也表<lb/>
岱華之崇岡閲歴歳月凌摩穹蒼沐浴雨露之澤衣被<lb/>
日月之光時乎不用則清風髙節足以振崖壑而傲風<lb/>
霜時乎用之則奇材偉器足以棟大厦而柱明堂也客<lb/>
<pb n="KR4h0139_WYG_105-36a"/>
曰唯唯否否此吾三徑之故人也類睢陽之宋老似山<lb/>
隂之漢叟秦皇帝不得而臣晉徴士不得而友昔與吾<lb/>
若金蘭之交今與吾若參辰之宿爰求肖似之真以慰<lb/>
離索之乆也吾今辭斗禄却五漿解朝紱乗歸航將隨<lb/>
五公者於廣莫之野無何有之鄉時取其秘寳而食之<lb/>
將後天不老而凋三光於是衆等皆大笑冠纓索絶送<lb/>
美人兮南浦探驪珠以贈别<lb/>
　　歳寒三友圗賦<hi>以君子三友直諒明多聞為韻  有序</hi>程敏政<lb/>
<pb n="KR4h0139_WYG_105-36b"/>
成化癸已初冬予醉卧槎山小處夢逰江南籬落間為<lb/>
人作三友圗賦覺而忘之獨記其韻時大雪方霽寒氣<lb/>
襲人四顧窅然月色如晝想三友之不可見欲追賦未<lb/>
能也同門友祠部李君景和攜此本求題因模倣舊遊<lb/>
用以塞白而才踈詞拙不免為大方家所笑輙附此以<lb/>
志媿云<lb/>
瀛東子夢遊寒山之下暮江之濆渺長空之黯淡靄凍<lb/>
雪之繽紛見籬簁之清景臭樸<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>之奇薫爰有侃侃狙<lb/>
<pb n="KR4h0139_WYG_105-37a"/>
公亭亭渭君攜江娥而並駕挾光景以三分予乃翼然<lb/>
而趣囅然而喜慨紅紫之煙銷忽青白之鼎峙願締好<lb/>
於一時請致頌於三子若夫勁節外聳虚心内涵陋晉<lb/>
賢之數七卑蔣徑之徒三撫斑管以含情攀龍有恨挺<lb/>
琅玕而結秀棲鳳無慙亦有氷骨囏容鐵心自守據山<lb/>
枿以稱魁爱水仙而篤友半苞異味終為調鼎之資五<lb/>
出蕃英的是散花之手亦有勢軋虯䰅力擎鼇極凌挂<lb/>
月之髙寒突排雲之孤直材斯鉅也將供梁棟之需性<lb/>
<pb n="KR4h0139_WYG_105-37b"/>
孔堅兮不懼氷霜之蝕盖三子者豈終老於窮荒必晉<lb/>
用於王國者也於是渭君戛然長鳴以告瀛東子曰吾<lb/>
徒樂廣漠之居税囂煩之障照寒陂以容與對幽巖而<lb/>
舒暢恐世鞅以來仍詎予言之可諒乃左引狙公右挾<lb/>
江娥擊素節發浩歌歌曰佩聫娟兮山之阿歳云晏兮<lb/>
霜霰多眷同盟兮保貞吉世炎涼兮將奈何瀛東子亦<lb/>
依歌而和之歌曰月昏昏兮波沄沄喜執手兮悲離羣<lb/>
謇三良兮望不極悵回首兮空梨雲歌畢相顧而散餘<lb/>
<pb n="KR4h0139_WYG_105-38a"/>
音尚聞羌宿酲兮未解顧塵絆兮方殷託丹青以寄傲<lb/>
何夢覺之足云也<lb/>
　　楊梅圗賦<hi>有序</hi>　　　　　　　<hi>明</hi>朱應登<lb/>
吳人沈石田為楊梅寫生緑葉敷暢朱實纍然即而締<lb/>
觀天趣溢發如江南盛夏見其熟時也田南山使君購<lb/>
藏於家永以為好命應登賦云<lb/>
維兹珍卉禀精於陽嘉后皇之錫類眷鶉火之遐方覆<lb/>
赫曦之炎景沐瀼露之休光丹粼粼以即次緑蓁蓁而<lb/>
<pb n="KR4h0139_WYG_105-38b"/>
含芳耀圎輝而外朗斂潤液而内藏始的皪以璀璨或<lb/>
婑媠而低昂迺若長嬴開序朱明應候緑刺未脱丹實<lb/>
巳皺吳都越壤有豐其族絡谷包山輪囷纚屬或絳如<lb/>
綃或赤如縠或青如黛或碧如玉嫣者如愁鮮者如沐<lb/>
纍者如貫並者如逐遲者未苞疾者先熟驪珠駢首夜<lb/>
光溢目焜焜韡韡爛若龍燭掩奔星之流彩奪明霞之<lb/>
灝魄鮫人見而宵泣翔禽駭而晝伏譬之魏侯照乗之<lb/>
珠趙氏連城之璧勾漏丹砂之産金谷珊瑚之植雖剛<lb/>
<pb n="KR4h0139_WYG_105-39a"/>
柔之殊體殆煜爚而同色至若河干水涯靡靡半垂髣<lb/>
髴江妃解珮贈遺暑雨既零紅肌生粟又若王嬙畏寒<lb/>
顰顣温風南來紫艷半開又若象罔赤水初囬繁枝葰<lb/>
楙一顆獨嫵又若息媯丹脣欲舉夜月皎映萬樹皆赤<lb/>
又若廣陵燈火元夕鳥剥蟲穿落紅滿前又若馬嵬妖<lb/>
血尚鮮肇服青而變緋儗官資之著令爰由酸而八甘<lb/>
協五味之中正謂圎融以諧俗實精覈而懐勁悦衆口<lb/>
而靡要盖天然以成性於是姣童媛女遨遊采掇擢纖<lb/>
<pb n="KR4h0139_WYG_105-39b"/>
指於羅袖攘玉腕於跳脱扶輿猗靡揚袘戌削撫筠籠<lb/>
之未盈盼柯條之漸薄㸃素裳而成絢互目成而相謔<lb/>
若夫中使宣言上供見督揚翠華之羽旗挽黄龍之飛<lb/>
舳欽厥苞於下里致款誠於上國寢園經薦天官獻新<lb/>
内廷遍賜波及羣臣含桃辭寵素柰失御穠李慙出枇<lb/>
杷寢妒於斯時也孰悲其不遇又若公子愛客廣堂豐<lb/>
燕酒殽醉飽賔主俱倦而斯果在側莫不眩目而侈心<lb/>
貪取而争羡覺煩憒之去體喜清芬之下咽然果木之<lb/>
<pb n="KR4h0139_WYG_105-40a"/>
珍適口充腹茍為無饜名曰嗜欲欽軻生之制命鑒老<lb/>
氏之知足聊用賦以廣之庻可以蠲乎殆辱<lb/>
　　畫鶴賦　　　　　　　　　　<hi>明</hi>何景明<lb/>
何匠氏之殊絶超丹青之矩度寫仙禽以逼真陋凡鳥<lb/>
而不顧想意象而經營運精思以馳騖假孤致於墨華<lb/>
得髙標於毫素麗藻質以明煙揮風翎而刷霧倚粉壁<lb/>
而駢頸引青林之雙步豈偶爾而髣髴真天然之神趣<lb/>
偉兹羽之獨靈考仙經之遺篇鍾浮曠以化胎善導引<lb/>
<pb n="KR4h0139_WYG_105-40b"/>
而延年志清迥而内真儀皎潔而外宣音獨唳以聞野<lb/>
翼一飛而冲天見樊縶而恥嬰仰海嶠而思鶱朝翺翔<lb/>
於玉林夕飲啄乎丹泉振𤣥圃之中秣閬丘之巔止必<lb/>
擇地動不妄遷協雲簫而清囀隨蜺駕以遥旋厭倉鶊<lb/>
之喈喈淄白鷺之涓涓豈能言之鸚鵡非好殺之鷹鸇<lb/>
拂練光而凝想挹繪采而生憐松團碧蓋苔斷紫錢徘<lb/>
徊竹下俯仰梅邊翮窮秋而益勁心寒歳而彌堅謝逋<lb/>
仙於西湖展少保之青田乃若琴樽寡和山林無主翠<lb/>
<pb n="KR4h0139_WYG_105-41a"/>
巘絶鄰華表誰語路杳杳以失雲庭栖栖而宿雨露淒<lb/>
淒以霑階霜肅肅而入户抗圎吭以長吟整修毛而獨<lb/>
舞意衎衎而欲伸態昂昂而猶武續遺哀於絶絃悲弔<lb/>
影於廢廡懐萬里之長風眺三湘之極浦憶煙水而葺<lb/>
巢甘鴈鶩以為伍憩夜渚而葦寒食秋塘而蓼苦孰圗<lb/>
畫之見珍惟網羅而受侮及夫上都富舍畫彩盈庭錦<lb/>
燦爛兮金谷花窈窕兮朱亭刻犀象兮繡柱閑孔雀兮<lb/>
翠屏徒流丹而映緑俱舍意而論形彼靈質之殊操羞<lb/>
<pb n="KR4h0139_WYG_105-41b"/>
文章以自呈無俗狀以駭衆亦飛去而冥冥悵良工之<lb/>
弗值羌誰識其髙情撫斯圗以睇視乆延佇而徜徉欣<lb/>
物品之有遇見嗜尚之匪荒既獲佇於廣篋遂薦觀於<lb/>
華堂儼縞衣而不驚騰玉羽而將翔怳映雪而偃蹇若<lb/>
順風而飄揚集賔客以舉目顧軒盈而有光疑照景於<lb/>
金閣訝棲霞於玉房吁嗟鳥類比之君子遇則霄漢失<lb/>
則荆杞棄捐胡憂登庸胡喜非恃寵而乗軒亦何心於<lb/>
傾市依日月於蓬壺隔塵沙於弱水聞玉笛之我招繞<lb/>
<pb n="KR4h0139_WYG_105-42a"/>
珠樹而相倚感主人之畜養常反顧於千里凛風義之<lb/>
莫渝重披圗而自矢<lb/>
　　畫鶴賦　　　　　　　　　　<hi>明</hi>徐　渭<lb/>
朱冠縞衣四池墨縁鐵脛昂尻金眸夾顛長喙易渚圎<lb/>
吭聞天秉寥廓之髙抱小蒼莽之微鶱忽一舉而追九<lb/>
萬之翼亦孤栖而養千歳之𤣥爾其焦山瘞銘桂陽避<lb/>
彈道林縱歸揚州負纒乗軒衛國徒傳甲者之言聞唳<lb/>
華亭誰共吳儂之歎由此觀之則形骸易泯不勝留影<lb/>
<pb n="KR4h0139_WYG_105-42b"/>
之難楮墨如工反夀終身之玩爾其䑛筆和鉛徴精召<lb/>
巧或磅礴而解衣亦凝澄而命草想仙羽而髣髴於青<lb/>
田揮束頴而希冀其丹嶠則有翩然以臨劃焉凝佇矯<lb/>
矯波間亭亭松際黄樓酒價全憑橘瀋而髙赤壁夢回<lb/>
徒憶車輪之翅乃若素壁纔粉朱門始光徐展玉輪髙<lb/>
懸玳梁數丈輕綃方挂瀑一雙語燕忽驚行灑孤雪兮<lb/>
毰毸頂殷荔而低昂方拂欄而振翔亦將嘯而引吭贗<lb/>
以為真儼致花之粉蜨乆而始覺誤集障之蒼蠅然則<lb/>
<pb n="KR4h0139_WYG_105-43a"/>
物固有神於繪而便於玩者矣又何必罔兩翼於蒼蒼<lb/>
　　印賦<hi>以王道正直執契理人為韻</hi>　　　　　<hi>唐</hi>趙良器<lb/>
域中四大得一者王混同區宇端拱巖廊運元功而莫<lb/>
測故神用之無方穴處巢居時尚傳於樸略結繩刻木<lb/>
化始漸於昭彰暨夫扇澆薄事征討知慧出而下有大<lb/>
偽忠信興而上失其道聖人以智周萬物仰觀俯考追<lb/>
淳化於往初發鳥迹而爰造是鑄至堅之金騁至巧之<lb/>
性方圎設象以迴合雕錯得宜而瑩浄其道恒其體正<lb/>
<pb n="KR4h0139_WYG_105-43b"/>
其君者是效故有一於至孚王者是司故不待於嚴令<lb/>
詳觀其貌且横且直文繚繞而外轉字連緜而内逼迹<lb/>
處泥而髣髴容因朱而翕赩迫而察之若披彩畫之圗<lb/>
逺而望之若散晴霞之色爾其大小咸準委曲相襲隨<lb/>
時而行仗義而立羣吏則有慮其誕故合之而給天子<lb/>
則不責於人故司契而執借如九命作伯三朝謁帝服<lb/>
冠冕而去來佩印綬而有繼當司存之部領覽執事之<lb/>
巨細罔不典常作師圗忱之子且契之不明訟之所起<lb/>
<pb n="KR4h0139_WYG_105-44a"/>
　契之既用人得而理豈徒中山張氏化墜鵲而初成餘<lb/>
　不亭侯感迴龜而相似光錫忠義若斯而已亂曰古之<lb/>
　善為道者非以明人執其左券欲使還淳故得永全太<lb/>
　樸不斁彛倫斯亦為政之機要何止更光於縉紳<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_105-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻一百二<lb/>
</p>
<p>
</p>
  </div>
</body>
</text>
</TEI>
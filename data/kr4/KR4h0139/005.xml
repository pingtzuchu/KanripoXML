<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_005-1a"/>
　欽定四庫全書<lb/>
御定厯代賦彚巻二<lb/>
　　天象<lb/>
　　　象賦　　　　　　　　　　　<hi>唐</hi>林　琨<lb/>
　載詳圖籍爰尋古往功闢二儀物標萬象既拆之於混<lb/>
　沌亦聞之於惚恍雖處中而可求信居外而能想隂陽<lb/>
　式布造化斯分江河草木日月煙雲或毓靈而稟氣或<lb/>
　照曜而氛氲不因象而可覩豈無聲而得聞仰察天文<lb/>
<pb n="KR4h0139_WYG_005-1b"/>
　俯觀地理燦爛星布巍峩嶽峙或守位而不易或鎮方<lb/>
　而恒止不因象之所尊豈為君而勝紀至若刻鳳之琴<lb/>
　盤龍之鏡開玉軫以交錯寫菱花而輝映聲信羙而具<lb/>
　出質含虚而轉静不因象而可識豈克愛而為盛則有<lb/>
　大樂鼓吹聖人輿蹕備禮而制乗時而出宛轉國門逶<lb/>
　迤天術不因象之為用豈二儀而不失物皆有象象必<lb/>
　可觀聽之則易審之則難借如玉京上天貝闕中海其<lb/>
　名可識其象安在象以影隨影圖象遍居暗莫察因明<lb/>
<pb n="KR4h0139_WYG_005-2a"/>
則見衆象之徳唯人是則任以去留委以通塞則有心<lb/>
沉迹淪栖遲問津無才補國用道藏身頴水尋隠商山<lb/>
訪真欣逢道逺應時來賔既無容而可託空以象而為<lb/>
親<lb/>
　　厯象賦　　　　　　　　　　<hi>宋</hi>汪應時<lb/>
昔在帝堯上𤣥契運欽若乾乾厥機斯朕於是仰觀冥<lb/>
漠俯合順承中才既同秩秩明明乃命羲和徴於厯象<lb/>
施厥攸行奠其所向於時大化降格肸蠁睢盱無聲或<lb/>
<pb n="KR4h0139_WYG_005-2b"/>
應無臭或符羲和乃澡雪靈臺三月閒居拜手稽首對<lb/>
越而陳辭曰蓋聞混沌未分胚胚渾渾盤古莫簉其幽<lb/>
原天皇莫測其妙門泰真曷剖二氣何根象運度分孰<lb/>
推奚陳居髙聽卑臣願諦聞於是大化窈窕芴荒歘隂<lb/>
儵陽曠耳殷聰疑閟而張若有言曰爰有太易始素之<lb/>
凝澒洞鴻濛無埒無形坱兮杳杳圠兮冥冥淪絪緼而<lb/>
溟涬䀜沕穆以彭宏極體闇而彌著𤣥機嬗以相乗翕<lb/>
砉欱納倏夐峥嶸或黄而芽或𤣥而萌或叙昆侖之㑹<lb/>
<pb n="KR4h0139_WYG_005-3a"/>
或流熠煜之晶合沖融而厚積散磅礴而輕清於是坤<lb/>
豁乾隆貞明離列罔直䝉酋袪嘔未徹徒觀夫天之體<lb/>
也則莽莽茫茫奕奕洋洋悠悠蒼蒼倚圓蓋而西傾掲<lb/>
轂軸而左行遼乎百萬之程繚北極而回翔樞紐㑹乎<lb/>
羣帝閶闔開乎無旁沉洪鈞於太一嫓蕃彚於東皇豐<lb/>
隆翼其雲從兮維軸奄其摧藏雷鬱律於埳窞兮電䃱<lb/>
磹於藩庭合化育乎槖籥播消息夫强陽肆權輿於衆<lb/>
有謇劉獮於金衡戒黄人兮守日顧青女兮為霜詔招<lb/>
<pb n="KR4h0139_WYG_005-3b"/>
揺使服采兮夾𤣥冥以縱横奉圓靈以獻功兮循五勝<lb/>
而㑹同雌雄代興而順至端倪呈露以低昂上漠漠其<lb/>
罔窮兮下濎濙其莫量原夫曜靈肇構則燀赫工鑪轉<lb/>
車先道熣然而赬黯然而顥炯咸池濆虞淵浸濛氾浴<lb/>
甘泉六龍頓馭於扶桑之谷神烏駭翼於若木之巔晃<lb/>
煥燦爛曈曨的皪追天健以積遲成歲功而周集於是<lb/>
望舒配徳魄影虚恒鑣轡金樞匝地聯升裵迴纎阿以<lb/>
後陽明世冥㫬而無見若右旋而迅征惟播氣之生和<lb/>
<pb n="KR4h0139_WYG_005-4a"/>
次十二而有定朒脁獻警朏望持盈珥蚩委氣衍嗣垂<lb/>
精敷桂華棲顧兎歛羣芒開太素朝輝淪夜色布蓋鼎<lb/>
鼎以示謙亦蒸蒸而比數其星則乍隠乍彰英熒綽約<lb/>
嘒嘒斕斒照灼焯爍峙一極之常居紫宫煌於霄堮閣<lb/>
道絶而抵營辰次迢迢而不可度捩斗司時攜角枕參<lb/>
烏龍虚昴殷乎四垠順軌徵休鬬蝕形愆凌厯合散變<lb/>
現紛紜石化而融肉隕而薰事劇則蚩旗動色時和則<lb/>
良策陵雲熈景曜之悠揚挾卿瑞之輪囷鑒治忽於幾<lb/>
<pb n="KR4h0139_WYG_005-4b"/>
微節氣候之深沉若乃水氣金精潛明大稷乘五月以<lb/>
發基肇一隂而符績英華宛轉其上浮經緯包含而東<lb/>
極違坤抵艮左界西流乘槎支石河鼓列鉤認山河於<lb/>
兩戒辨分野乎中州倬彼昭回維天河漢秋逹於霄地<lb/>
涵猶半二道合津尾箕斯判故任貢者得以上稽而馮<lb/>
相者資焉縱觀於是乎庖羲拓制軒轅著謨爰命南黎<lb/>
靈憲是圖臾區候景帝儀畫運調厯既成伶律𨽻籌起<lb/>
𤣥枵之厯厯竟營定之渠渠規觜觿之蹙蹙誕東井之<lb/>
<pb n="KR4h0139_WYG_005-5a"/>
餘餘白圜彰而黑眚應黄道正而闇煇除控欃槍而不<lb/>
孛掩流火而為烏視中星以布政奠長生而恢摹保章<lb/>
孜孜以救弊推步斤斤而告猷乃俾夋嚳繼統容成垂<lb/>
跡用錫爾唐悉其規彠宣夜製存蓋渾兼作載二道之<lb/>
璣衡貫四遊之儀則經緯炳然環輪交錯立髀股於往<lb/>
齡闡神智於來學區躔度驗提陬標星紀厯降婁鶉首<lb/>
奔析木周倚盈虚於氣朔該次舍而推求王居門兮協<lb/>
杓建歲成章兮諸福薦玉燭調兮百谷蕃於萬年兮穆<lb/>
<pb n="KR4h0139_WYG_005-5b"/>
天眷於是羲和凌兢徙靡佩服無渝誕依元化敬授人<lb/>
時<lb/>
　　大演虚其一賦<hi>以首先處虚用隨數為韻</hi>　　<hi>唐</hi>謝　觀<lb/>
大演之數五十其用四十有九未諭一之本末徒訝數<lb/>
之竒偶於是稽所據推所受以不用為用端以非數為<lb/>
數首方知一不可見上不在天一不可尋下不在田是<lb/>
太極含三之本居混元不二之筌成出天入地之契乘<lb/>
屈伸合散之權作數之本為唱之先伏質於無體之體<lb/>
<pb n="KR4h0139_WYG_005-6a"/>
反形於自然而然則無者有之宗有者無之據一從虚<lb/>
而體立數慿一而神助舒而用萬象自虚無而來攝而<lb/>
終萬象復虚無而去安得不存我而立因我而著昧者<lb/>
以此一為無用之徒先聖以此一為庶幾之處是以捨<lb/>
此則數不足兼之則義有餘終萬物之末始萬物之初<lb/>
在窮理以考實勿存形而課虛亦猶一人無為兆人欣<lb/>
從一氣無體羣生所共本立而道存主適而臣從若十<lb/>
二月之輪轉不宰者歲之宗三十輻之運行無有者車<lb/>
<pb n="KR4h0139_WYG_005-6b"/>
之用今則以未分而象太極中分而象二儀未分而百<lb/>
事隠中分而百事隨然後四四而布七七而具可以明<lb/>
淺深可以明好惡總而舉也叶仲尼知命之籌考其成<lb/>
焉契伯玉識非之數儻明得一之義庶逹傳心之路<lb/>
　　光賦　　　　　　　　　　　<hi>唐</hi>甘子布<lb/>
原夫陽之化隂之融功斯𤣥理斯妙故沉凝者顯象清<lb/>
貞者流曜惟兹光之焴爚闢重昏以臨照夫其明滅靡<lb/>
定虛無罕測道叶神氣功侔夜力寄方圓以分影逐𤣥<lb/>
<pb n="KR4h0139_WYG_005-7a"/>
黄以變色鑑無影而不彰狀雖空而可識類至人之虛<lb/>
已同日月於𤣥徳若夫丹烏啟旭彤曜麗空藻晨霞而<lb/>
飛綺曛晚靄而生紅發菱花於𤣥鏡轉蕙葉於清風故<lb/>
其稱物咸燭呈形彼景逗幽隙而露纎埃漏疎林而分<lb/>
細影從盈空而不積雖駿奔其如静至如銀河披曀金<lb/>
颸送清孤圓上魄飛鏡流明沉露文而委浄浮水浪以<lb/>
揺輕雖視之若溢而攬之不盈亦有鳬燈燄吐蘭釭彩<lb/>
發煙奪銀燭輝凌練月破錦幬之宵晦假瓊璧之餘晰<lb/>
<pb n="KR4h0139_WYG_005-7b"/>
况復玉闗秋燧紫塞凉烽開暗空於千里徹夜宫之九<lb/>
重代羽書而掲誓豈飛驛而齊蹤且夫遇䝉則戢因通<lb/>
則揚乗物無朕適變無方大則彌於橐籥小則細於毫<lb/>
芒寧雨露之不潤匪寒暑之能傷厯衆妙而校徳固莫<lb/>
善於斯光想貴和於耼叟咸稱葆於蒙莊悟燭無之見<lb/>
獲誡暗投之不臧鏡兹道之用舍乃君子之行藏<lb/>
　　氣賦　　　　　　　　　　　<hi>唐</hi>張　文<lb/>
若夫氣之為物也寥廓無象中虛自然激混混而為地<lb/>
<pb n="KR4h0139_WYG_005-8a"/>
蔚蒼蒼而稱天其下降也日月星辰著矣其上騰也山<lb/>
河樹木生焉虹樓隠於雲際蜃閣浮於海邊聖人遇之<lb/>
而為主道士餐之而得仙紛蓋松而吐霧擁鑪柏而生<lb/>
煙若乃變化千體包含萬類結慶呈祥敷榮表瑞翳春<lb/>
榮而綺靡籠秋壑而枯顇噴朝霞而共丹騰晚靄而孤<lb/>
翠觸途無限遇物相因扶心體而為命運手足而為身<lb/>
九闗用而殯魄六腑通而谷神朦朧虎岫晻曖龍津重<lb/>
輝贊於太子五色彰於異人出舂陵而表貺度函闗而<lb/>
<pb n="KR4h0139_WYG_005-8b"/>
浮真既霏微以薈蔚復蕭索而輪囷象圓光於淺暉揺<lb/>
碎影於微塵爾其槖籥無窮塤篪異態乍舒乍巻如顯<lb/>
如晦罕養懸匏虛驚衆籟或散漫而成羅綺或昭彰而<lb/>
為黼黻昏曉樹而沉沉羃遥峯而靄靄至若噓精吸液<lb/>
含風吐雲拂鮑肆而均臭凝麝幃而共芬和妝臺之豔<lb/>
粉雜舞閣之輕裙汎蘓臯而鬱郁襲桃徑之氛氲有色<lb/>
可見無聲可聞助鸎杯之桂馥添鳳俎之蘭薰肸蠁難<lb/>
名睢盱不測隨致動静與時消息聚散無定盈虧獨全<lb/>
<pb n="KR4h0139_WYG_005-9a"/>
其纎也入於有象其大也出於無邊慿太虛而作宅終<lb/>
造化而為年隨之不見其後迎之不見其前惟恍惟惚<lb/>
𤣥之又𤣥吾不知其誰氏之子象帝之先<lb/>
　　氣賦<hi>有序</hi>　　　　　　　　　<hi>唐</hi>闕　名<lb/>
余嘗志於𤣥言每尋莊老莫不虛心竦神鋭精厲志究<lb/>
夫道源孰不因氣而生者其功也大其應也細述之無<lb/>
巳遂成賦曰<lb/>
二儀混合兮成天地四氣汗漫兮育萬類離雲騰陵而<lb/>
<pb n="KR4h0139_WYG_005-9b"/>
千峯崔嵬震風飋颶而百卉蔥翠宵中星虚則大火西<lb/>
流律應黄鍾而凝隂東萃惟兹氣之浩然胡應物之無<lb/>
匱若乃假名為聲託體而成慿乎動息羙惡必呈挫鋭<lb/>
解紛庶同歸乎老氏虚心弱志或契合於莊生逆之為<lb/>
怒順之為貞縱之則逸舍之則盈若也勇冠三軍神雄<lb/>
思鋭善戰善勝徒激憤於項王嘉謀嘉猷望旗靡於曹<lb/>
劌爾其瞻白虹之貫日眺紫氣之衝牛應精誠之所感<lb/>
顯神異之潛周隨時變易物莫能儔則知氣之為用其<lb/>
<pb n="KR4h0139_WYG_005-10a"/>
道飛浮或聚或散處剛處柔能從逹人之性偏攻思婦<lb/>
之愁其興也勃其忘也休伊萬古之造化胡六合之因<lb/>
由隂陽以之凖則天地以之通流匪斯文之可測終銘<lb/>
簡於千秋<lb/>
　　空賦<hi>以平上去入終而復始為韻</hi>　　　　　<hi>唐</hi>闕　名<lb/>
觀夫物則有名而有竭空則無竭而有名以空自命何<lb/>
縮何盈摶之不得書之不明二儀肇分運寒暑則與時<lb/>
而應百功勤務鑿戸牖則用之以貞泰山岌而不以為<lb/>
<pb n="KR4h0139_WYG_005-10b"/>
阻鴻毛至而不以為輕恬澹者體之而為性澆浮者象<lb/>
之而為情情性之别共稟殊呈是知均乎空者既若兹<lb/>
倍乎空者竟如彼巻之潛方寸之内舒之盈宇宙之裏<lb/>
上皇得之而化淳季葉失之而亂起妙一以為稱總萬<lb/>
以歸理詎華說之所精非掞藻之能擬及夫天朗氣髙<lb/>
地平風暢颺飛鴻六翮之逺彰彩雲五色之狀若士九<lb/>
垓以冥期蘭子七劒以寥亮背之而騁㨗遂之而攸向<lb/>
同槖籥之罔窮越視聽之餘量况使皓鶴聞天白駒出<lb/>
<pb n="KR4h0139_WYG_005-11a"/>
谷囹圄鞠草洞簫生曲歟是時端拱聖皇坐嘯英牧蹔<lb/>
勞求士永介戩祿事無事為無為衢常樽滿路不拾遺<lb/>
蓋有由而致之<lb/>
　　空賦　　　　　　　　　　　<hi>唐</hi>闕　名<lb/>
無徳而稱者則其稱不朽無形而用者則其用不窮若<lb/>
乃質混沌氣鴻濛生天地之始匝天地之中不可知詰<lb/>
其名曰空夫空也者迎之不見其首隨之不見其後聽<lb/>
之不聞摶之不有舒之則逺彌六合攬之則不盈一手<lb/>
<pb n="KR4h0139_WYG_005-11b"/>
體無涯以為大物有來而必受徒意其湛爾無營飄然<lb/>
至輕向遥山而似畫對澄浦而同清大而觀之則漭漫<lb/>
兮類元胎之貌審而察之則眇漠兮凝至道之精故老<lb/>
氏曰有物混成先天地生寂兮寥兮孰能為其損益不<lb/>
皦不昧安可議其幽明利萬物有含容之徳包二儀有<lb/>
覆載之名草木資空以長茂日月乘空以運行霜雁雲<lb/>
鵬非空無以矯其翼喬鸎幽鳥非空無以習其聲夫天<lb/>
之無言不能去蒼蒼之象風之無色不能閟蕭蕭之響<lb/>
<pb n="KR4h0139_WYG_005-12a"/>
隂陽者氣猶不免於推遷躔次雖髙亦未離於測想豈<lb/>
若窅兮冥兮吾則不知其靈浩兮蕩兮吾則不知其廣<lb/>
含太化以虛無起神功而惚恍善計者無所用其籌策<lb/>
善觀者無以勞其俯仰故能象帝之先𤣥之又𤣥以無<lb/>
有入無間引微明於纎隟混餘碧於長天隨時小大應<lb/>
物周旋處覆盆而俱暗引測管而同圓入枝間而帶影<lb/>
通野外以含煙或髙深放曠或委曲連綿雖可名而可<lb/>
道終黙然而澹然則有閑居至人宴坐開士黜聰明以<lb/>
<pb n="KR4h0139_WYG_005-12b"/>
反聽閉户庭而隠几既而諦想羣物深觀至理窮未來<lb/>
寂滅之端探過去混元之始見衆生生而不失大化化<lb/>
而無已知有為盡於無形化萬物歸於一指然後色空<lb/>
皆泯驗先覺於輪王物我俱齊得真筌於莊子已矣哉<lb/>
杳杳茫茫地久天長非色非想不存不亡故知大象無<lb/>
形去文質而成體至恒不變混今古以為常然則無施<lb/>
不適應用無方作器以虚中為貴接賢以虚左為良亦<lb/>
有譚國大夫嗟巳空於杼軸倡樓孤妾怨難守於空牀<lb/>
<pb n="KR4h0139_WYG_005-13a"/>
當今四海㑹同羣方清晏邦國有不空之歌太史絶三<lb/>
空之諫獨有文章游子書劒沉淪出門以虚舟遇物入<lb/>
室以虛白全真生也數竒每有書空之歎長而樂道猶<lb/>
在屢空之貧惜揚名之未逹恨干祿之無津敢作課虚<lb/>
之頌用投虛受之人<lb/>
　　空賦　　　　　　　　　　　<hi>唐</hi>郭　<graphic n="KR4505" url="https://raw.githubusercontent.com/kanripo/KR-Gaiji/master/images/KR4505.png" mimeType="image/png"/>
造化之工稽夫有名之域察以無象之中彼去有而含<lb/>
體乃因無而立空極乾坤之包汗漫何窅眇與冲融且<lb/>
<pb n="KR4h0139_WYG_005-13b"/>
希夷難變而槖籥罔窮神禹莫知其至離婁安覩其終<lb/>
墜露有聲杳然聞皓鶴之唳太虛無礙豈獨發醯雞之<lb/>
䝉則七曜垂文八紘作紀應類示跡變態無已顥氣浹<lb/>
而流英飛霞散而成綺順晝夜以明晦涵混元而古始<lb/>
及夫長風清驟雨霽或暝魄初滿或朝陽不翳千里若<lb/>
鏡合止水而澄鮮四野無塵分逺山之虧蔽理通一貫<lb/>
施及多族忘取舍而惟静任細大而皆足溟漲㑹百川<lb/>
之宗簫管逹五音之目墨客臨而責有賦見平原老氏<lb/>
<pb n="KR4h0139_WYG_005-14a"/>
酌以當無道幾牝谷戸牖致有空之用人神終害盈之<lb/>
黷故至人得之於無心公綽寘之於不欲欽若聖君赫<lb/>
赫良牧英英巖穴静而賢舉囹圄空而法平湛虚明而<lb/>
𤣥鑒在虚受而澄清無談天之逸藻慙叩寂以求聲<lb/>
　　空賦　　　　　　　　　　　<hi>唐</hi>張鳴鶴<lb/>
造化不測長空浩然生於未有物莫能先故其走目遐<lb/>
甸幽不可見流聽髙冥漸不可聽既從天而共色又鑒<lb/>
水而同形若乃變化隨時慿乎動止韶容春遍火雲夏<lb/>
<pb n="KR4h0139_WYG_005-14b"/>
起流電奪目殷雷激耳立繞樹之千巖廣長風之萬里<lb/>
驚飇既臨彩虹破隂雨盡天逺雲空澗深百尺樓頭見<lb/>
朝陽之赫奕九重宫裏聞衆鳥之喧林何髙秋之遼迥<lb/>
至窮冬而不極感在物之捐華益窮人之歎息惟長空<lb/>
之愛此終生靈兮動植歌和光以同塵每因空以悟色<lb/>
至人恬澹既將𤣥之又𤣥小智多非豈斯文之果測<lb/>
　　明賦<hi>從入至平為韻</hi>　　　　　　　　<hi>唐</hi>田　沉<lb/>
夫何明之為用將燭幽以鑒黙故日有朝靈月有宵徳<lb/>
<pb n="KR4h0139_WYG_005-15a"/>
衆星垂耀於穹昊爝火與螢而不息皆能懷獨見之明<lb/>
破重昏之匿使晨臨者可分於丹素夜視者不謬於南<lb/>
北蓋所謂明明在上以為人極者也至如桂花未魄虞<lb/>
泉歛暝幽室何觀空堂静聽飛落木於軒砌吟暮蟲於<lb/>
行徑則有銀燭初然蘭膏未罄昭昭耀耀亦何其盛况<lb/>
乎泰宫曉鑒淄川秋水君子思正其莊容粲兮用修其<lb/>
膩理或拂金光之清景愛瑶華之特起或指波瀾之碧<lb/>
池玩澄泉而未巳然非大道之道至白之光且日月聞<lb/>
<pb n="KR4h0139_WYG_005-15b"/>
浮雲之蔽燎火有撲滅之常水猶人撓錦以塵障豈夫<lb/>
穆穆天子徳昭晰以蕙馥皇皇侯伯心赫烈而椒芳寸<lb/>
心所燭萬物無藏既臨表以識裏仍察隂而辨陽然後<lb/>
禮樂設文武張明珠不混於江浦美玉無韞於山岡幽<lb/>
藪盡拔䝉潛載陽由是觀之則燭龍之遐昭離婁之逺<lb/>
望魏乘之所炫蘓績之攸傷安得儔其小大與短長而<lb/>
已哉<lb/>
　　日賦　　　　　　　　　　　<hi>唐</hi>王捧珪<lb/>
<pb n="KR4h0139_WYG_005-16a"/>
杲杲太陽昇自扶桑既移晷而髙下亦候時而短長其<lb/>
沒也天地為之黯色其出也逺近為之生光及夫春景<lb/>
初動寒威始歇煦百川以氷開煖干林而花發行乎赤<lb/>
道應其朱明煎綠潭而水沸爛青雲而火生於斯之時<lb/>
誠可畏也既而暑退涼進煙歸霧返懸浄影以悠揚度<lb/>
斜暉而晼晚送秋景之已末屬冬隂之方盛融晴雪而<lb/>
曭朗曝晨霜而温映於斯之時誠可愛也故能明以成<lb/>
象髙以臨空有形必鑒無幽不通在七政雖擅其長照<lb/>
<pb n="KR4h0139_WYG_005-16b"/>
萬物不競其功抱三足之靈烏挂五彩之輕虹魯陽揮<lb/>
戈而三舍漢皇握鏡而再中曜凝霜而輕白帶飛霞而<lb/>
澹紅皎兮潔每守團圓不虧缺曈兮曨暮落西山朝海<lb/>
東誰復知其動静安能察其始終徒美其委質上浮流<lb/>
光下濟不擇好惡不遺巨細葵藿向之傾心旂常畫以<lb/>
增麗匪杖策之能及豈長繩之可繫至若熒火聚然魚<lb/>
燭並爇明月髙映繁星逺列争散彩以炫晃競騰暉以<lb/>
照晰見白日之一臨總光沉而影滅則知赫然作色無<lb/>
<pb n="KR4h0139_WYG_005-17a"/>
物不憚温然為容有情皆玩終而復始既明且煥自非<lb/>
造化之至精焉能作羣生之壯觀<lb/>
　　日賦　　　　　　　　　　<hi>唐</hi>李　邕<lb/>
惟元氣之播儀式景曜之騰烈倚崇蓋而西轉駿流光<lb/>
之東晰豈盈縮兮彌歲亦畏愛兮異節暾淑色而布龢<lb/>
赫炎氛而生熱所謂純精至髙至明燭龍照灼以首事<lb/>
踆烏奮迅而演成開天地之司目為帝王之我兄文思<lb/>
以之寅餞神武以之掲行是以節朝有政逮昃未餐揚<lb/>
<pb n="KR4h0139_WYG_005-17b"/>
暉而四方動色霽景而萬物聳觀豁雲霧之凝暗解雪<lb/>
霜之沍寒願揮戈兮再晝俟傾藿兮長安至若瑞氣浮<lb/>
煙休徵抱戴乍出海而融朗忽飛天而光大千里發乎<lb/>
主明五色見於時泰將閉閣兮永言豈覆盆兮貽悔則<lb/>
有懷人惆悵酌醴獻酬㝠一醉兮千日渇一日兮三秋<lb/>
昔定鼎兮卜洛彼昇天兮上遊處立觀於溟渤遂測景<lb/>
於嵩丘借如夸父棄䇿奔走何益夫子重隂道業所欽<lb/>
歎遲遲之春日阻悠悠之宿心惜落照於崇木重遥思<lb/>
<pb n="KR4h0139_WYG_005-18a"/>
於竹林粤若飛箭易及長繩難駐知息影之未寧喜傾<lb/>
蓋之相遇始曝書兮多暇復炙背兮成趣見蘭蕙之有<lb/>
暉想桃李之可樹别有誓以期皦至以憂長既中時而<lb/>
必彗亦後甲而見陽與聖人兮齊朗宜君子兮借光卜<lb/>
在地而占吉説通夢而尋昌匪直燭之滅私行之惟則<lb/>
若御車之有輪豈摶空之無翼固斡運兮誰使諒周行<lb/>
而不息重光起於一人合璧旋於八極觀乎翠萍生實<lb/>
赤羽從軍儻一編之欲授曷三餘之敢聞夕沒銜於黛<lb/>
<pb n="KR4h0139_WYG_005-18b"/>
巘朝隮夾於火雲何白駒之激急致華髮之繽紛若乃<lb/>
江湖積氣霧雨經時莓苔連於枕石泥濘汨於川坻仰<lb/>
蒼蒼而不見俟杲杲而常欺將遣慰兮安適每沉冥兮<lb/>
自悲借如謫居海上喟息天間有哀猿兮斷續無飛鳥<lb/>
兮往還事填膺於瘴癘情滿目於雲山未回光於東闕<lb/>
猶屈指於南蠻乃舉手而歌曰披雲覩日兮目則明就<lb/>
日瞻雲兮心若驚日爾一日兮何道時哉幾時兮此生<lb/>
　　日賦　　　　　　　　　　<hi>唐</hi>李　為<lb/>
<pb n="KR4h0139_WYG_005-19a"/>
仲春上日率公卿大夫朝日於東郊祗祀畢太史進曰<lb/>
夫日統七紀周旋天地國家災祥之至也惟唐文明日<lb/>
徳不愆今陛下又親設弟禮天下煥爛上曰朕不足以<lb/>
配日然國經在乎上爾即司之於日有見可使朕聞之<lb/>
乎太史曰臣聞天髙無程日為大明天為至陽日為陽<lb/>
精則日於天為子象也在人為主在天為日其髙明一<lb/>
也日之初將出兮東方霍爌烘煌地外洩光隂雲含明<lb/>
閃閃熒熒火炬縱横漸髙如懸或若輓上於天而傍倚<lb/>
<pb n="KR4h0139_WYG_005-19b"/>
諸山海水血色龍魚騰翻上浮焦煙創業之象也日之<lb/>
中聚燄成珠攢劒成輪青天而白白雲而赤赩赩奕奕<lb/>
曾不得定目太虚為之晃惑萬物依乎地無不自識太<lb/>
平之象也春之日蔥蘢通曨霍爍晴空赫為大笑滿天<lb/>
地喜江風晴起錦文出水采錯斕斑花樹之間新蕊粉<lb/>
融萬燈無煙一拂雕梁嬌霞溢乎殿堂繢壁連光温燄<lb/>
生旁仁恩之象也夏之日烘彤坌勃六合焚炙風不能<lb/>
為氣天地變色不勝其猛乍揺紫影所照之六化為火<lb/>
<pb n="KR4h0139_WYG_005-20a"/>
井草木如燒而未乾焦泉池如炊若將涌沸炎威逼人<lb/>
疑欲附地或透入室壁潛蒸簟席威怒之象也其於小<lb/>
則草芥游蟲户網隙塵各示其容其為大則東而引千<lb/>
萬里不見其近出西而引千萬里不見其逺及將暮也<lb/>
爍乎而低澹乎而頺忽乎變容赤蓋下空埃塵濛籠渾<lb/>
渾黄黄漸無精光黯黮殷顔不留山巔即墜乎窮泉丹<lb/>
霞染雲燄燄半天暝隂夕靄薈蔚霮䨴餘光無采暫明<lb/>
乎千里之外烏鵲尚鳴新月巳生長夜自清今昔頓成<lb/>
<pb n="KR4h0139_WYG_005-20b"/>
良可悲乎夫日之不永也甚矣人之言夘比及看已可<lb/>
食人之言午比及看已欲昃是故聖人寸隂而惜願陛下<lb/>
朝視之思創業之難暮視之感淪革之易春夏視之調<lb/>
喜怒之節中視之將偃乎大平之地又何求焉臣又聞<lb/>
之聖人為君日祥屢臻五色曄曄天地同文昏弱之代<lb/>
吞蝕不暇列宿不沒晝而為夜可不務乎故天有日不<lb/>
能自靈日有光不能自明待聖人而明之也<lb/>
　　慶雲抱日賦<hi>以雲日輝映精彩相耀為韻</hi>　　<hi>唐</hi>闕　名<lb/>
<pb n="KR4h0139_WYG_005-21a"/>
太陽之昇兮鑠景氣而澄氤氲聖人之徳兮上蔚結而<lb/>
生慶雲外浮相煥中映成文郁郁昱昱繽繽紛紛粲兮<lb/>
若組繡之縈寳鏡翊兮若申甫之相明君無心而生應<lb/>
徳而出不曜青以干吕能叶慶以扶日縹緲蜿蜒游龍<lb/>
相逐而不如斐亹葳蕤彩蜺舒狀而難匹始流形於孤<lb/>
嶽終垂象於九圍麗碧霄以增媚捧金烏而徐飛感覆<lb/>
幬之仁效靈表瑞慿𤣥黄之氣耀影含輝夫天道無言<lb/>
以物應聖聖功不宰物自效命故有非煙非雲為祥為<lb/>
<pb n="KR4h0139_WYG_005-21b"/>
慶付我元吉彰我元盛豈徒衆彩錯出重輪交映者哉<lb/>
且日者實也象君而貞明雲者運也應時而發生就日<lb/>
而浮若就君之朝聘五色成象告五方之和平騰乎天<lb/>
假其隂隲見於晝資厥炎精懿乎煌煌燭空曄曄呈彩<lb/>
域中之目無不仰觀天下之心若有所待何必蒼梧稱<lb/>
美横汾是載者乎夫變化翕忽希夷混茫理至則無幽<lb/>
不感徳盛則化妖為祥煥厥霄極亘於天光彼丹甑玉<lb/>
燭蓂莢芝房孰若此感化而見五彩其相者焉是知聖<lb/>
<pb n="KR4h0139_WYG_005-22a"/>
與冥通理由感召故我后之盛徳不求彰而自耀<lb/>
　　慶雲抱日賦<hi>以雲日暉映精彩相耀為韻</hi>　　<hi>唐</hi>闕名<lb/>
太陽淳精兮表徳於君徳感珍瑞兮應天垂文曉望東<lb/>
方昇耀耀之麗景晴分上漢覩郁郁之祥雲若乃運叶<lb/>
堯年靈符舜日燦玉葉以繁布抱金輪而半出灼爍兮<lb/>
乍似漢祖隠居横紫氣曈曨兮又若楚王乗舟捧萍實<lb/>
豈錦江之所能擬諒秦鏡之所非匹既而五彩不散三<lb/>
足增輝英英而浮光並射杲杲而合璧相依信乾坤之<lb/>
<pb n="KR4h0139_WYG_005-22b"/>
道不昧知君臣之徳同歸我唐由是越五馳聲超三表<lb/>
聖臣如雲而仰均雨露君並日而用敷徳政故表乃禎<lb/>
祥之主遂其雲日之性始漠漠以飛空復昭昭而逺映<lb/>
跡前聖之能事曷比夫今日之嘉慶也徒觀啟重霄而<lb/>
迥出得中道而遐征不傍樓臺詎隨於聚散不依城闕<lb/>
但耀其真精氤氲兮匪氛霧而能雜泱漭兮知沴氣而<lb/>
不生懿夫日麗天兮出巨海瑞應臻兮見其彩雲浮空<lb/>
兮藹休祥靈輝集兮實其相故可以卜年永祚奕聖蕃<lb/>
<pb n="KR4h0139_WYG_005-23a"/>
昌大矣哉兹瑞之為慶禆福善而無疆若鯫生者飲化<lb/>
闕廷削跡海嶠覩慶雲而動詠仰聖日以觀妙是知物<lb/>
無不感幽罔不照蠢兹動植之類莫不息隂而發耀<lb/>
　　寅賔出日賦<hi>以大明在天恒以時授為韻</hi>　　<hi>唐</hi>王　儲<lb/>
惟天為大兮堯實則之命羲和而馭日俾出納而從時<lb/>
肇歲首以平分既中星鳥及宵衣而敬導始見嵎夷所<lb/>
以示農功之有序叶君徳於無私我國家克定三元光<lb/>
臨四海纂唐虞之舊説崇徳禮而斯在將舉正以履端<lb/>
<pb n="KR4h0139_WYG_005-23b"/>
奉天時而不改繇是春官蕆事太史作程天子居青陽<lb/>
之左个覽萬物之初生始昭宣於東作終協贊於西成<lb/>
杲杲臨空無幽而不燭遲遲鑒下有蟄而皆驚伊兆人<lb/>
分地之利我聖上則天之明淑氣載揚暢禽魚而共躍<lb/>
融風乍扇迨葵藿而咸傾庶績其凝三農式就髙臺紀<lb/>
於雲物大野陳其蒐狩畢嚮化以觀光亦順時而敬授<lb/>
歲如何其歲既登節盈縮兮日有恒歲如何其歲將起<lb/>
兆發生兮日之始茍奉順而無違得禎祥而所以原夫<lb/>
<pb n="KR4h0139_WYG_005-24a"/>
君比徳於日日麗光乎天撫有萬方每朝君於歲始照<lb/>
臨庶物故出日於春前煦百泉而氷泮薰九陌而蒼然<lb/>
合璧表無為之化重雲示有慶之年信惟貞而惟一示<lb/>
無黨而無偏客有藏器俟時卑躬思泰遇乾坤之訢合<lb/>
覩日月之光大莫不向春景以自娛沐堯風而永賴<lb/>
　　寅賔出日賦<hi>以大明在天恒以時授為韻</hi>　　<hi>唐</hi>獨孤授<lb/>
古先哲王允釐内外雖庶政之咸叙在司天而為大所<lb/>
以叶乎上下所以察乎交㑹其職廢而時令則乖其職<lb/>
<pb n="KR4h0139_WYG_005-24b"/>
修而黎人永賴歲既陽止東風作矣惟時羲仲奉若天<lb/>
紀候暘谷之初昇揆農功之當起寅賔克展守而勿失<lb/>
耒耜乃修視其所以觀乎旭日之漸也麗蒼穹而曜晶<lb/>
按黄道而徐行萬物發春仁氣良由兹始四方仰照陽<lb/>
徳協於離明盈縮必循夫晷度職司寧闕其將迎木位<lb/>
值於扶桑初杲杲以出土膏潤於南畝且澤澤其耕故<lb/>
王者重焉官不虚授考之厯象則象是用貞凖之田農<lb/>
則農靡愆候惟帝典之明徵示人有常惟日官之無改<lb/>
<pb n="KR4h0139_WYG_005-25a"/>
永代斯在平秩乎下以播百穀欽若乎上以刑四海慎<lb/>
爾有司惟其敬之是將邁景徳於太皥俟神功於女夷<lb/>
玉燭開耀金烏效遲致人和而歲美無亂日而廢時况<lb/>
吾君承乾𤣥化昭宣叙三光以著象乗六龍而御天經<lb/>
紀不忒職官維賢分命之事舉曲成之道全觀寅賔之<lb/>
出日端稼穡兮大田願聆舜絃歌唐年因末光之可就<lb/>
與羲馭而迴旋<lb/>
　　寅賔出日賦<hi>以大明在天恒以時授為韻</hi>　　<hi>唐</hi>袁同直<lb/>
<pb n="KR4h0139_WYG_005-25b"/>
日為天經春為歲始貞三農而允協於度調四時而不<lb/>
愆於理敬其所出導其所以升黄道而萬化融出青方<lb/>
而百工起所以放勲欽明羲仲是司協和天意敬授人<lb/>
時闕其職則厚生斯廢行其典乃庶績咸熈且曉色曈<lb/>
曨清光杳靄垂大明於有截察幽深於無外守晦明之<lb/>
度數順躔次之交㑹合一徳而無私位三光而稱大煦<lb/>
育無偏隂陽氣宣應律管而初變暖林花而未鮮興農<lb/>
功於燠室發耒耜於原田既陶陶以受歲亦欣欣而樂<lb/>
<pb n="KR4h0139_WYG_005-26a"/>
天則知日以陽為徳君以政為恒陽虧則物無仰照政<lb/>
失則年用不登覩寅賔之有則知平秩之方𢎞瞻彼漲<lb/>
海日之所在出扶桑而吐暉泛暘谷而浴彩貞明宇宙<lb/>
協順時候將䖍敬而專其所職豈出納而輕其所授我<lb/>
國家獻歲發生舒勾逹萌警大田於東作紀斯箱於西<lb/>
成君徳與日徳俱逺道光與日光齊明將授官而守職<lb/>
俾萬祀而為程<lb/>
　　寅賔出日賦<hi>以大明在天恒以時授為韻</hi>　　<hi>唐</hi>周　謂<lb/>
<pb n="KR4h0139_WYG_005-26b"/>
陶唐氏欽若日出資授人時乃命羲仲往哉汝司紀寅<lb/>
賔而建始旌照燭兮無私暘谷初昇退羣冥於仄陋扶<lb/>
桑適上分萬象於毫釐日之為徳也均日之為功也大<lb/>
作朝夕之程準見乾坤之交泰無逺無近幽而必通惟<lb/>
植惟生罔不咸賴出於東兮示發生之所在傾於西兮<lb/>
覩光靈之不改必將表歲以務穡豈獨陵虚而賦彩爾<lb/>
其孟陬叶月太蔟和聲農祥正而土膏咸動庶績凝而<lb/>
百度惟貞于以秩東作于以望西成塗足沾體勉穡夫<lb/>
<pb n="KR4h0139_WYG_005-27a"/>
與田畯布和施令樂國泰而君明豈不以五行班序七<lb/>
曜宣精者哉則有三足呈祥重暉降祉瑞聖斯應為光<lb/>
有以逺色杲杲非童子之辨焉浮彩昭昭惟仲尼之掲<lb/>
矣爰考休徵圖牒與能既煦育之無外同寅賔而有恒<lb/>
賔者導也惟人之導揚寅者敬也唯人之敬授諒難踰<lb/>
而可仰參地載而天覆觀其煜熠動川澄明麗天消瀌<lb/>
瀌之殘雪歛藹藹之輕煙謠東君於楚客祀岱嶽於漢<lb/>
年願捧圖稱瑞以相宣<lb/>
<pb n="KR4h0139_WYG_005-27b"/>
　　日浴咸池賦<hi>以漲海增輝金烏發色為韻</hi>　　<hi>唐</hi>栁　喜<lb/>
海日赫赫出暘谷以騰輝過咸池而浴色宛轉波動迴<lb/>
還影側昭晰兮泉源漸沸掩映兮津涯乍黑紅光下射<lb/>
疑萍實之欲沉赤氣上浮訝林雲之不息當其玉漏未<lb/>
盡金波正凝背崦嵫而六龍騁騖望穹蒼而三足飛騰<lb/>
經厚地而休光暫匿連巨浸而暖氣潛蒸當晷度之未<lb/>
至信輝赫之徒增洎夫良夜欲闌繁星漸沒轉紅輪於<lb/>
沙礫濯朱輝於溟渤映龍川之華動照天壇而秀發逺<lb/>
<pb n="KR4h0139_WYG_005-28a"/>
岸燭燿而乍明長波蹙縮而未歇觀其蕩水府滌踆烏<lb/>
重輪輝煥而增潤雙翼翩翩而盡濡勢動雲端運規規<lb/>
而未止影揺波底潛赫赫而不渝逝矣莫及皦然可望<lb/>
照蜃樓於圻岸寫蛟室於溟漲由是發五色煥九圍厯<lb/>
渤澥而羲和整馭映島嶼而光耀傍飛碧浪沸騰罷洗<lb/>
貞明之質洪漣瀰漫難留畏愛之輝時也天地漸分雲<lb/>
霞屢改違細栁而已逺沸扶桑而猶在聊將出地辭潤<lb/>
澤於波瀾從此麗天布輝華於寰海既而迥出崟岑髙<lb/>
<pb n="KR4h0139_WYG_005-28b"/>
懸萬尋杲杲而光無停晷炎炎而色欲流金始素波而<lb/>
將滌倐黄道而是臨信終古而不昧長曜景於天心<lb/>
　　黄雲捧日賦<hi>以黄雲捧日佳氣充塞為韻</hi>　　<hi>唐</hi>闕　名<lb/>
吾君朝黄圖坐甲乙禮元吉觀慶雲之飛來暈長空以<lb/>
夾日日明而麗雲潤而黄隨輪巳入乎青陸抱影長依<lb/>
於正陽磅礴不散氛氲呈祥暖萬物則草木春色涵一<lb/>
氣則天地黄光推而言之則君為日臣為雲君非臣則<lb/>
股肱斯廢雲非日則光耀難分故上下同體表裏成文<lb/>
<pb n="KR4h0139_WYG_005-29a"/>
樓形遥景於東户葉影潛扇於南薰由教有所至朝無<lb/>
可昏是日王三朝躔五緯杲杲然無幽不燭飄飄然何<lb/>
逺不暨白主喪氛黑為兵氣將閉陽和動令人畏又奚<lb/>
能勢均抱戴色不嚴毅似龍虎之宛轉傍檐楹之髣髴<lb/>
是日也風不霾時正佳雲日輪盛光隂克諧入房焉可<lb/>
以擬議干吕何足以為懷帶祥雲而共美與淑氣而同<lb/>
儕天有日兮晨光重日有珥兮黄雲捧亦如東海大而<lb/>
百川朝北辰髙而衆星拱雲初繚繞日亦曈曨合三光<lb/>
<pb n="KR4h0139_WYG_005-29b"/>
而為一混五色而居中於是彰國祚表年豐應履端之<lb/>
時令識來事之殷充察天象兮陽烏奮翼稽瑞圖兮人<lb/>
望充塞使無階而可乘敢不慙於帝力<lb/>
　　黄雲捧日賦　　　　　　　<hi>唐</hi>闕　名<lb/>
正月初吉觀大明之東吐間瑞氣而曉出初混色於青<lb/>
山之上猶謂䕶霜漸凝華於黄道之中分明捧日與抱<lb/>
珥而偶方守人為匹原夫皇帝御紫宸垂至仁恩覃日<lb/>
域澤被雲津居其中得通理之體察其外想維城之親<lb/>
<pb n="KR4h0139_WYG_005-30a"/>
然後蔚亭亭之彩環杲杲之輪左之右之擁榮光於碧<lb/>
漢或先或後敷正色於青春懿乎日者君之徳雲者臣<lb/>
之狀彼無私以臨下此竭誠而奉上故得配陽精而為<lb/>
煥符土徳而標王以此圖國國乃豐盈以此示人人知<lb/>
揖讓既而呈彼瑞暾曜於天門似佐無為之化如承煦<lb/>
嫗之恩自東徂西異衆星之拱極陳力就列同萬品之<lb/>
尊元其瑞如之何以慶其主其色如之何非聖不覩像<lb/>
伊皋之羽翼同周召之夾輔麗焉成象非徒負舟之龍<lb/>
<pb n="KR4h0139_WYG_005-30b"/>
照也騰文盡若苴茅之土蕭索籠光徘徊效祥抱一輪<lb/>
而匪烏莫黒散九野而何草不黄是日也乾坤交泰霄<lb/>
漢熒煌風以動之謂奉中央之帝人皆仰也如披元吉<lb/>
之裳識我者寡遇我者衆思飄飄而有託目眇眇而遥<lb/>
送飛煙下接乍迴屏翳之姿喜氣上浮疑繞羲和之控<lb/>
信乎聖徳所加禎祥不遐天道悦人謀嘉故得無心之<lb/>
雲出山川而變色有耀之瑞應圖牒而增華<lb/>
　　日五色賦<hi>以日䴡九華聖符土徳為韻</hi>　　　<hi>唐</hi>李　程<lb/>
<pb n="KR4h0139_WYG_005-31a"/>
徳動天鑒祥開日華守三光而效祉彰五色而可嘉驗<lb/>
瑞典之所應知淳風之不遐稟以陽精體乾爻於君位<lb/>
昭夫土徳表王氣於皇家懿彼日昇考兹禮斗因時而<lb/>
出與聖為偶仰瑞景兮燦中天和徳輝兮光萬有既分<lb/>
羲和之職自契黄人之守舒明耀符君道之克明麗九<lb/>
華當帝業之嗣九時也寰宇廓清景氣澄霽浴咸池於<lb/>
天末拂若木於海裔非煙捧於圓象蔚矣錦章餘霞散<lb/>
於重輪煥然綺麗固知疇人有秩天紀無失必觀象以<lb/>
<pb n="KR4h0139_WYG_005-31b"/>
察變不廢時而亂日合璧方而孰可抱珥比而奚匹泛<lb/>
草際而瑞露相鮮動川上而榮光亂出信比象而可久<lb/>
故成文之不一足使陽烏迷莫黑之容白駒驚受彩之<lb/>
質浩浩天樞洋洋聖謨徳之交感瑞必相符五彩彰施<lb/>
於黄道萬姓曕仰於康衢足以光昭前古照臨下土殊<lb/>
祥著明庶物咸覩名翬矯翼如威鳯兮鳴朝陽時藿傾<lb/>
心狀靈芝兮耀中圃斯乃天有命日躋聖太階平王道<lb/>
正同夫少昊諒感之以呈祥異彼夏王徒指之而比盛<lb/>
<pb n="KR4h0139_WYG_005-32a"/>
今則引耀神州揚光日域設象以啟聖宣精以昭徳彰<lb/>
燭逺於皇明乃備彩於方色故曰惟天為大吾君是則<lb/>
　　日五色賦<hi>以日麗九華聖符土徳為韻</hi>　　　<hi>唐</hi>湛　賁<lb/>
聖日呈貺至徳所加布璀璨之五色被輝光於四遐纎<lb/>
塵乍收爛彼雲間之彩清漣既動煥乎川上之華且夫<lb/>
徳惟純一瑞符祚九彼合璧而未方顧抱珥而何有豈<lb/>
若青赤以之彩錯光芒屏其氛垢星同色而莫儔露成<lb/>
文而曷偶至乃天衢將曙春雨新霽廓彼長空歛其纎<lb/>
<pb n="KR4h0139_WYG_005-32b"/>
翳煥羲車而逾媚映彤庭而轉麗同象徳於金天陋再<lb/>
中於漢帝於時宸睠屢迴聖心方契恒旰食以為慮豈<lb/>
浮雲之能蔽觀其往復黄道隠現非一彰有徳而天下<lb/>
文明照無私而海内清謐馴翬對而沮色儀鳯臨而委<lb/>
質光浮石壁謂媧皇之補天影入詞林疑江淹之夢筆<lb/>
彼連珠之代王字之日雖得以載其圖牒實難以為其<lb/>
儔匹未若光分五色徳合三無明天道以下濟與人事<lb/>
而同符較兹嘉祉超於邃古杲杲而五色成文郁郁而<lb/>
<pb n="KR4h0139_WYG_005-33a"/>
萬物咸覩祥光旁燭偏宜連畛之𤓰瑞彩下臨更並建<lb/>
社之土於以光被四表昭彰元聖播頌聲於管絃流喜<lb/>
氣於歌詠矧其堯舜為理羲和奉職仰以陽精象於我<lb/>
徳不然何以照曜六合𤣥黄五色出乎震位煥夫皇極<lb/>
仰其耀希煦嫗以資成傾其心比葵藿之生植儻餘光<lb/>
之可借庶分隂之有得<lb/>
　　日五色賦<hi>以日麗九華聖符土徳為韻</hi>　　　<hi>唐</hi>崔　䕶<lb/>
陽精之瑞兮惟瑞之嘉首三光而委照備五色以連華<lb/>
<pb n="KR4h0139_WYG_005-33b"/>
繁彩遥分叶二數於聖運祥光下燭贊元吉於皇家且<lb/>
夫天之降禎昭示羣有日之效慶丕應元后軼圖牒而<lb/>
稱靈著策書而不朽徑惟千里表年厯而當千麗彼九<lb/>
華彰帝業之在九懿其廓煙霄而朗霽斂天宇之氛曀<lb/>
出暘谷之方融厯離宫而增麗羲和疑而愕立疇宫駭<lb/>
以横睇循黄道以遲遲爍青冥而晰晰觀其瑞景中煥<lb/>
浮晶外溢所以告昌期符聖日結金天以標異掩羣祥<lb/>
而首出仰其衆色比河上之榮光徵彼謠言異江中之<lb/>
<pb n="KR4h0139_WYG_005-34a"/>
萍實景麗天衢明均八區知神光之有宰信𤣥化之潛<lb/>
敷媚韶陽於紫陌混佳氣於皇都於是見土行之善應<lb/>
識帝載之珍符君一徳兮格于上天日五色兮臨于下<lb/>
土實有感而斯見固惟仁而是輔乗虚散彩狀朝煙之<lb/>
曖空緣隟通輝若晴虹之入户燦爛同耀𤣥黄交映彚<lb/>
藻繪於金輪聚雲霞於寳鏡當道泰以垂貺契河清之<lb/>
表聖諒四彗之莫儔豈再中而攸競則知天意非昧人<lb/>
情可測所以異其彩示輝光之日新所以呈其祥慶文<lb/>
<pb n="KR4h0139_WYG_005-34b"/>
明之允塞偉夫彼日之瑞可以象君之徳謬膺薦於春<lb/>
闈幸觀光於上國<lb/>
　　日抱戴賦<hi>有序</hi>　　　　　　<hi>唐</hi>潘　炎<lb/>
景龍元年四月二十四日皇帝初臨上黨日抱戴皇天<lb/>
告符微臣頌之蓋古詩之流也賦曰<lb/>
日麗於天是曰太陽經千里臨八方符一人之元聖曜<lb/>
五色之重光祚我休徴莫先懸象表至聖之無二呈繼<lb/>
照於明兩陽光杲耀抱黄道而再中喜氣氤氲戴赤霄<lb/>
<pb n="KR4h0139_WYG_005-35a"/>
而直上聖有感天無私八紘占其瑞色六合仰其重離<lb/>
終古不虧得天長久豈止大章之步非齊夸父之走惟<lb/>
抱也同衆星之拱北辰惟戴也比萬邦之奉元后則知<lb/>
天為父日為兄同符叶慶以應文明我皇首出而御極<lb/>
光被無垠而太平<lb/>
　　日載中賦<hi>以漢文帝時數如此為韻</hi>　　　　<hi>唐</hi>許堯佐<lb/>
聖徳上通陽精下贊經太虚之寥廓赫流光之耀煥皇<lb/>
矣廣運徳用邁於陶唐日歟載中瑞克符於炎漢其始<lb/>
<pb n="KR4h0139_WYG_005-35b"/>
也昇扶桑以昭晰拂若木兮氛氲灼麗景開祥雲羲仲<lb/>
命官敬導之功式著夸父整策競驅之勢斯分雖馳騁<lb/>
於靈馭終感通於聖君故歌休明者徵於陽位察符瑞<lb/>
者觀乎天文於是翠煙澄霽白日増麗流景弭節飛輪<lb/>
頓勢踆烏矯翼而却翔驤龍擁駕而迴逝端乎晷遽乖<lb/>
測景之司表乎祥必俟垂衣之帝蓋所以應仁聖叶昌<lb/>
期曾泉既逾異晨陽之杲杲昆吾再舍嘉日馭之遲遲<lb/>
是則天垂象兮不昧日輔徳兮無私既載中呈瑞亦太<lb/>
<pb n="KR4h0139_WYG_005-36a"/>
和效時逺以變化同諸掌握茍夙夜而致理在禎祥而<lb/>
欲數依靈氣之潛通豈天聽之𤣥邈日之為美也無徳<lb/>
而言歟日之為瑞也有時而效諸運行必隨乎圓蓋昏<lb/>
曉式經乎方輿昃而復中在明君兮則爾中而斯昃雖<lb/>
壯士兮焉如我皇播徳於彼表瑞於此不肅而康哉無<lb/>
為而樂只躔次可覿豈假垣平之片言昭明有融寧匹<lb/>
魯陽之三徙然鑒於人事兮諒天道而伊邇<lb/>
　　日載中賦<hi>以漢文帝時數如此為韻</hi>　　　　<hi>唐</hi>闗　構<lb/>
<pb n="KR4h0139_WYG_005-36b"/>
日以運行時維貞觀驗載中之照燭表一徳之協贊至<lb/>
誠則感實所應於皇家偶聖必呈豈獨符於炎漢既退<lb/>
舍以迴薄又增明而輝煥且夫天地細緼日月垂文始<lb/>
將傾而復正願何鑒而不分當下委之碧落又上排之<lb/>
青雲經紀迴旋乃暉晶而射耀次舍中正則澄霽而銷<lb/>
氛何麗天以昭晰諒觸物而繽紛然而日乃陽徳光于<lb/>
四裔陽為君徳配以上帝既居中而有感亦臨下而罔<lb/>
替昔連珠而合璧或五色而四彗咸逐物而遷移並隨<lb/>
<pb n="KR4h0139_WYG_005-37a"/>
時而啟閉曷若此將旰而復昭昭無際則知隂陽冥通<lb/>
乃與仁聖符契徒觀其炫晃在兹氣肅風追合人君以<lb/>
乗時又觀其昭回綿邈霞張雪駮美嘉祥之欲數時以<lb/>
我既再我則盈縮而自持時以我當中我則清明而不<lb/>
濁既照臨於率土信叶和而反朴夫日也變動不居周<lb/>
流六虚天垂象以咸若精可貫而皎如既匪虧焉比皇<lb/>
明以無極斯呈瑞也諒至化之有餘且神功而不測乃<lb/>
駐晷其實徐所謂懸鑑在彼觀光由是仰大明之載中<lb/>
<pb n="KR4h0139_WYG_005-37b"/>
知積清而率俾因徵今以賦事諒舍彼而取此<lb/>
　　日載中賦<hi>以漢文帝時數如此為韻</hi>　　　　<hi>唐</hi>闕　名<lb/>
赫矣陽精瑞色融爛輪既側而復正景將曛而重煥考<lb/>
祥厯於休明議天心之叶贊信遐荒丕耀而品物貞觀<lb/>
夫其禎煙空耿霄漢始由度而方映忽移躔於巳旰長<lb/>
空斂雲爌朗烟煴考殊祥於瑞牒軼衆象於天文燭乎<lb/>
幽同無私於聖代鑒乎下將比耀於明君宜穹蒼之朗<lb/>
霽屏黄道之氛曀踆烏翻翼以迴翔羲和弭節以容裔<lb/>
<pb n="KR4h0139_WYG_005-38a"/>
亭亭兮直午位而逾正杲杲乎爍離宫而增麗休徵屢<lb/>
發於漢皇徳威更侔於唐帝雖百官奉職疇人展藝異<lb/>
迴戈之所麾非長繩之能繫是則𤣥貺告祉皇明受釐<lb/>
日之杲兮靡虧於常度日復中兮叶慶於昌期土圭不<lb/>
能測其晷玉漏焉足定其時照委晴空曖祥光之郁都<lb/>
時當春盡添麗景之遲遲惟我后之至化驗靈符而斯<lb/>
數懸金鏡於天衢提璿衡於掌握不然何以表昌期之<lb/>
㑹迴倒景之車澄清光而炯若扇炎盛而赫如徙倚遥<lb/>
<pb n="KR4h0139_WYG_005-38b"/>
漢徘徊太虚夸父之奔於焉少息垣平之對難以比諸<lb/>
信可以遵祀典委裘而拜命太史以望而書日麗天兮<lb/>
運行而未已日再中兮表慶於遐邇每同葵藿之誠冀<lb/>
流光而及此<lb/>
　　日中有王字賦<hi>以題為韻次用</hi>　　　　<hi>唐</hi>鄭　錫<lb/>
至陽之精内含文明成命宥宻神化隂隲倬元聖而緯<lb/>
天爍靈符之在日人文變見𤣥象貞吉煥爾殊容昭然<lb/>
異質三陽並列契乾體以成三一氣貫中表聖人之得<lb/>
<pb n="KR4h0139_WYG_005-39a"/>
一當是時也河清海晏時和歲豐車書混合華夷㑹同<lb/>
皇帝乃率百吏禋六宗登臺視朔候律占風祀夕月於<lb/>
禮神之館拜朝日於祈年之宫霽氛霧埽煙虹地涯静<lb/>
天宇空隂魄既沒大明在東吐象成字昭文有融法科<lb/>
斗以為體並踆烏以處中馮相未覿疇人發䝉此乃聖<lb/>
人合契至化𤣥通不然者何得曜靈啟瑞明被於有截<lb/>
垂光燭地運行而無窮聖人以不宰成能日月以無私<lb/>
可久偶聖則呈祥逢昏則顯咎貞觀契無為之功休祥<lb/>
<pb n="KR4h0139_WYG_005-39b"/>
應無疆之壽沒於地我則取誡於明夷登乎天我則呈<lb/>
形於大有其初見也昭昭彰彰流晶曜芒若神龍負圖<lb/>
兮呈八卦於羲皇其少登也發色騰光乍見乍藏狀靈<lb/>
龜銜書兮錫九疇於夏王蔽虧若木隠映扶桑曈曨五<lb/>
雲之表輝煥重輪之旁臨紫宸兮千門洞照出黄道兮<lb/>
八極增光惟徳化成惟王正位兄其日兮姊其月父事<lb/>
天兮母事地罄六合以為王統三才而制字道不藏寳<lb/>
神開奥袐王在日兮垂文日在天兮重懿豈徒色映合<lb/>
<pb n="KR4h0139_WYG_005-40a"/>
璧光連抱珥三舍迴魯陽之戈載中美漢文之志皇上<lb/>
以為命不於常惟徳是據災逐祥啟福隨禍著知微知<lb/>
彰一喜一懼因嘉瑞以增徳合元符而降祚客有上國<lb/>
觀光金門獻賦覩日中有字之感成天下至公之務傾<lb/>
心太陽企踵雲路願回光以暫燭庶千載之一遇<lb/>
　　日中有王字賦<hi>以題為韻次用</hi>　　　　<hi>唐/</hi>喬　琮<hi>登科記作喬深</hi>
至尊者王至明者日處其位兮無二配其徳兮惟一制<lb/>
服以象必圖之而並臨視朝以時方候之而俱出懿夫<lb/>
<pb n="KR4h0139_WYG_005-40b"/>
日實也厥生于東王往也厥居于中其呈祥以下燭必<lb/>
布徳而上通然則日中之有王字者豈不以昭宸聰彰<lb/>
國風煥乎黄道赫矣蒼穹表皇綱之不紊延聖祚於無<lb/>
窮者哉且天垂三光日當其首人執六藝書列於後此<lb/>
神功之所成彼人力而何有况乎烏為鳥矣無慚蒼頡<lb/>
之能日匪扇焉寧假右軍之手稽圖緯與載籍信可大<lb/>
而可久豈比夫龜麟龍鳯徒在乎宫沼郊藪適足以勞<lb/>
於使臣未可以濟乎不朽夫運行不已者天地之常臨<lb/>
<pb n="KR4h0139_WYG_005-41a"/>
照無私者日月之光美之則配於太昊惡之則比夫夏<lb/>
王是以逆其時則休亦成咎順其道則否亦為臧故昔<lb/>
王者莫不觀天文兮順隂陽授人時兮正紀綱而人用<lb/>
康而邦其昌如此者厥鑒不逺實歸美乎我皇信所謂<lb/>
承天之序兮襲於休祥者也是知君能則天天必呈瑞<lb/>
明海内之四目瞻日中之一字士有仰止雲路苦心詞<lb/>
賦戰欲酣兮日將暮儻魯陽之修戈可借冀和仲之餘<lb/>
暉可駐願傾葵藿之心希成桃李之樹<lb/>
<pb n="KR4h0139_WYG_005-41b"/>
　　王者宜日中賦<hi>以題為韻</hi>　　　　　<hi>唐</hi>歐陽詹<lb/>
杲杲者日中則重光燭生生於有晦暖物物以無疆人<lb/>
在下君體陽故法之象之宜諸帝王亭然止六合居中<lb/>
赫矣洞九霄臨下取其正諒無邪僻之徒仿其明詎有<lb/>
幽隂之者瞻端嚴則體率慕光昭以心寫想照彌乎八<lb/>
紘庶化覃於九野觀夫髙舂始上虞泉未移面方輿而<lb/>
再朗㸃圓象以重規有隼之墉匿寸隂而影盡無禽之<lb/>
井透百尺以光披含靈亹亹處植離離穴有向陽之户<lb/>
<pb n="KR4h0139_WYG_005-42a"/>
　柯無不煦之枝伊體元在巳有國於斯形厥功以居大<lb/>
　固其義之攸宜况日則類王王實况日道符罔二理契<lb/>
　惟一當其食昊用貶膳以去縣仰以髙明直棄儔而背<lb/>
　匹是以如之致唐堯之盛假之在周易之豐暮非乏照<lb/>
　朝亦有融或背籬東之蟄或遺山右之䝉掩彼不言黜<lb/>
　履邪而有蔽放兹取則貴無偏以處中正不正通難通<lb/>
　可以勵垂衣之聖政可以激御逺之神聰者也我皇祗<lb/>
　若髙穹保兹洪祚順三辰之耿耀稽八卦之明喻覿兢<lb/>
<pb n="KR4h0139_WYG_005-42b"/>
　莊霑煦嫗美盛徳之形容遂屏營而作賦<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻二<lb/>
</p>
<p>
</p>
  </div>
</body>
</text>
</TEI>
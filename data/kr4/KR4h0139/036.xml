<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_036-1a"/>
　欽定四庫全書<lb/>
御定厯代賦彚巻三十三<lb/>
　　都邑<lb/>
　　　兩都賦<hi>有序</hi>　　　　　　　<hi>唐</hi>李　庾<lb/>
　臣伏見漢諸儒若班固張衡者皆賦都邑盛稱漢隆當<lb/>
　王道昇平火徳丕赫數子歌詠發著後代今自隋室遷<lb/>
　都而我宅焉廣狹榮陋與漢殊狀言時則有六姓千齡<lb/>
　之變言地則非秦基周室之故宜乎稱漢於彼述我於<lb/>
<pb n="KR4h0139_WYG_036-1b"/>
　此臣幸生聖時天下休樂雖未及固衡之位敢效臯陶<lb/>
　奚斯庶幾之誠謹冒死再拜獻兩都賦凡若干言以詘<lb/>
　夸漢者昭聞我十四聖之制度請付史氏賦曰<lb/>
　洛汭先生客於上京問里人以秦漢咸陽故事里人曰<lb/>
　先生不習乎哉秦址薪矣漢址蕪矣西去一舍鞠為墟<lb/>
　矣代逺時移作新都矣先生曰賓者不識藐然老沈懵<lb/>
　歲亡而日逺願聞古而知今為我源説恭承玉音里人<lb/>
　曰昔者帝兆唐居命隋先基乃假隋權是開中原既權<lb/>
<pb n="KR4h0139_WYG_036-2a"/>
二年為唐遷都周榛秦莽平無枿餘文驅煬逆卒於侑<lb/>
傳若天使項氏死勞而授漢休也唐開禪壇新都之門<lb/>
闢殿乾宫以朝諸侯時則有若房魏作弼英鄂執律南<lb/>
陽故人河間帝室戎衣既脱瑞氣洋溢歡聲傳於億兆<lb/>
煬燎致乎太一乃㑹漢酺發周賚謐萬類渟四海遂開<lb/>
國以報功差子男之五等然後構閣圖形榮號凌煙指<lb/>
河帶以山礪書天子之縉紳其制度也擁乾休正坤儀<lb/>
平兩曜據北辰斥咸陽而㑹龍首右社稷而左宗廟宣<lb/>
<pb n="KR4h0139_WYG_036-2b"/>
達周衢址以十二棊張府寺局以百吏環以文昌二十<lb/>
四署六部提統按星分度儼憲臺而西列肅陰館於北<lb/>
户建倍員於前王總維綱於御史端國<hi>原本闕八字</hi>朝儀實周<lb/>
察乎左右其内則有太極承端通址含元日出東榮月<lb/>
沈西軒倚九嵏之下麓涵太液之清瀾龍道雙迴鳳門<lb/>
五開煙籠凝碧風靜蓬萊東則左閣當辰延英眈眈宣<lb/>
徽洞達温室隅南接以重離緜乎少陽是為二宫複道<lb/>
邃廊西則月華重啓銀臺内向中書在焉密用宰相宦<lb/>
<pb n="KR4h0139_WYG_036-3a"/>
者别省延縁右藏建子亭於屏外設籣錡於廡下天子<lb/>
端朝明庭九賓發少府之冕旒陳奉常之書勲肅勾陳<lb/>
以辟護翼雉扇而對分雞人乃下鶴唱先聞千官就日<lb/>
萬品趨雲漏遲遲而東轉風習習而南薰外則國子招<lb/>
徒疏館開軒左立太學前惇廣文膳豐中廚就敎九年<lb/>
稽以博士總之成均祕書典籍品命校郎横閣三重闡<lb/>
正鉛黄若六藝之條貫百氏之縱横交錯發論禮形而<lb/>
樂聲太傅在前少傅在後載言載筆出納謨誥鵷動鸞<lb/>
<pb n="KR4h0139_WYG_036-3b"/>
飛振玉鏘金殷廟羞瑚璉之器楚材慙杞梓之林巳而<lb/>
燮和陰陽經緯天地採摭軒昊牢籠虞夏闢孔子之學<lb/>
堂敷一代之風雅此王者之文敎也親兵百萬制以神<lb/>
䇿紫身豹首金腰火額獵霞張斾剝犀綴革奮目而虎<lb/>
眥振髯而蝟磔柔六鈞貫七札對天仗以司戈分玉墀<lb/>
而執㦸别有陳旌賜鉞閫外四七依榆闗以作鎮拒柳<lb/>
營而開壁逐虜則出塞飛塵伐叛則救暘作澤此王者<lb/>
之武威也唐禮既行三代同風徵叔孫之春官命伯夷<lb/>
<pb n="KR4h0139_WYG_036-4a"/>
之秩宗則有封禪巡狩謁天拜祖明堂辟雍王者之事<lb/>
有司勿失次有朝廷之位班爵之序器服車馬以節文<lb/>
武不僭不濫羣臣之事有司以告下有内族外姻以殺<lb/>
以隆五禮各殊陳吉儀凶一室是形天下大同百姓之<lb/>
事有司以敎故以内則敬以外則嚴以家則肥以國則<lb/>
昌卿士翼翼公侯皇皇在野熙熙在朝蹌蹌夫如是夸<lb/>
周而正魯胡可殫詳洎乎樂之設也以徳配樂陳器以<lb/>
作革木匏竹簨簴磬鎛命官二署諧以協律以奏廟貌<lb/>
<pb n="KR4h0139_WYG_036-4b"/>
祖考來格以陳宫庭簫韶九成鳳凰來儀以布天下手<lb/>
之舞之足之蹈之及乎御𦙍衣集舞童或獻凱作名以<lb/>
宣帝功或布字綴行以達皇風此禮經之所未紀䕫戛<lb/>
之所不同刑期無刑辟以止辟三章置漢祖之徳肆赦<lb/>
緩穆王之法於是天子御端門詔天下渙汗發澤與民<lb/>
更始建金雞於仗内聳修竿而揭起其下則税三闗解<lb/>
鋃鐺追共工徙驩兜煦舜絃浹堯年臺收白簡史閣丹<lb/>
筆總秩官之計料不踰乎三十斥匡衡之失論罪温舒<lb/>
<pb n="KR4h0139_WYG_036-5a"/>
之不足司刑無鬼哭之庭大理有烏巢之獄又若薦祖<lb/>
建宫𤣥元之庭霞帔雲冠飄飄太清天子將有事也歲<lb/>
豆時籩夏簋殷鉶傳金爐之御煙開甲帳之琳琅此王<lb/>
者之示孝也對里連街帝宅王家青門列檻棠棣分華<lb/>
勤政外名花萼中題屹雲中而佩鳳杳天外而舒蜺於<lb/>
是天子設千席羞百醴家人齒筵愉愉濟濟此王者之<lb/>
示悌也盛則長隄砥平錯則纓弁繁夥佩印分魚九參<lb/>
方佐肅威儀於行葢指戒途於前馬待漏未開朝騎沓<lb/>
<pb n="KR4h0139_WYG_036-5b"/>
街雞鳴朱邸火度青槐先導擘雲後車奮雷遞以嚴聲<lb/>
不生微埃人寒物慄統以京尹臨人秉殺罔敢不謹豪<lb/>
家戚里金張許史走騎如龍行車若水拉枯請命曾不<lb/>
仰視配前秦與後趙固異代而殊擬其地勢也負秦章<lb/>
臺倚漢甘泉帶涇渭之富流挾終南之夀山指重城於<lb/>
二華拓外門於兩闗𤣥素交川灞滻在焉斷虹偃蹇而<lb/>
亘梁拖輪走驟而蹄奔度萬國以向朝趨魏闕之通門<lb/>
赤縣統劇停阡帝鄉長安萬年乾封明堂藍田左掎鄠<lb/>
<pb n="KR4h0139_WYG_036-6a"/>
杜前張分圻連乎馮翊畫疆接乎岐陽排呉山而抵蜀<lb/>
亘氐谷而通商天子穆清環衛陳兵將軍之號三番六<lb/>
營至乃辨曉警昏主在金吾鼓列六條外傳通衢備以<lb/>
嚴兵羅以周廬禁動息人用戒不虞其中則御水分溝<lb/>
昆明下流在野決溉入宫環洲菰織蒲紉芡贄菱羞渚<lb/>
戲𤣥鷁沙眠白鷗其逺也深有蛟潭派作龍湫涘接河<lb/>
漢波通女牛其近也方塘含春曲沼澄秋户閉煙浦家<lb/>
藏晝舟爾乃農家東作厥土黄壤樹以桑柘翳薈乎南<lb/>
<pb n="KR4h0139_WYG_036-6b"/>
畞以秔以稌以稷以黍以輸太倉天子之儲土厚地中<lb/>
温寒以宜門多杖老室有蕃兒承化發謠帝力不知則<lb/>
有程鄭之家白闥朱軒崇基峻砌待駟高門木秀茸葩<lb/>
紅舒綠繁挺碩果於華林育豐蔬於中園珠箔晝晦金<lb/>
缸夜明羅繡巾㡚鼓瑟吹笙譁族陳賓以樂乎太平貨<lb/>
隧分㕓物次駢連中署肆師夕咽朝昏越璞楚琛蜀賄<lb/>
巴賨裁綺張繡紋軸蕉筒聲敎之所被車書之所通交<lb/>
錯雜沓斯焉㑹同黄宅緇廬金篆玉扃以張帝居用壯<lb/>
<pb n="KR4h0139_WYG_036-7a"/>
天庭千形萬聲不可多名天子奉堯舜之道勤后稷之<lb/>
功當仲夏而獻繭立中和而視農然後黼黻時備粢盛<lb/>
告豐其接下情也則堯鼓不懸晉木不列鎔金作軌四<lb/>
門是揭人靡迷邦士無諱訐示收才而問眚上諫行而<lb/>
冤達當其萬國貢珍四夷納賮賦用舟通財因輦進地<lb/>
官計國度支主吝百姓既足斯焉充牣復若天府萬品<lb/>
以備供職登饌則光祿獻廚命駕則太僕承軾其樂人<lb/>
也大啓九門分開三殿齒羣臣於次坐徵公族於内宴<lb/>
<pb n="KR4h0139_WYG_036-7b"/>
於以訓恭儉於以示慈恵戲族咸在百弄迭改視仙童<lb/>
之霓裳覩牡夫之角觝御階晝陰帝座春深繽紛宦闥<lb/>
窈窕嬪林既受賜於逮昏盡拜帛而懷金與衆之樂一<lb/>
日於此先生獨不習乎其四郊也或有乗時之舊址亡<lb/>
國之遺蹤天子迎四氣䀌然改容曰是足以懷傷於耳<lb/>
目作戒於心胷昔秦政肆刑秦民共傾楚澤大呼分隳<lb/>
列城徒罷驪山役休上林秦址既遷鴻門至今此東郊<lb/>
之事也隋苑廣袤罝籠南山占地萬頃不為人間齊門<lb/>
<pb n="KR4h0139_WYG_036-8a"/>
失耕禽遊獸閒代謝物移繚垣不完此南郊之事也豐<lb/>
水悠悠文王作周傳艱子孫衰平遂遷乃睠鎬都武王<lb/>
宅居國失赧遜酆鎬皆蕪此西郊之事也漢設五畤以<lb/>
主淫祀欒誑徐誣將求永久天子親拜太牢黍牡事亡<lb/>
地存為天下笑此北郊之事也故因迎春則鑒秦敗知<lb/>
恃刑不如恃徳也因迎夏則鑒隋怠知獵獸不如獵賢<lb/>
也因迎秋則鑒周勤知祖基作艱傳萬年也因迎冬則<lb/>
鑒漢誤知去淫即正獲天祚也四鑒以陳澤於生人四<lb/>
<pb n="KR4h0139_WYG_036-8b"/>
徳以懋格於上下故我高祖一呼大定安都居正傳今<lb/>
皇帝一十四聖是知禪國也禪都也非得隋之命是得<lb/>
天之命<lb/>
　　　右賦西都<lb/>
先生曰富哉言乎堯舜之事吾知之矣然天地旁魄奥<lb/>
區不一九衢六陌亦稱河洛始乎周卜今自隋革進八<lb/>
百里作唐東宅成者居者余得其故用悉聞見丕我王<lb/>
度子不識乎顛煬僨華中原毒痡順天應人文皇赫圖<lb/>
<pb n="KR4h0139_WYG_036-9a"/>
王充不來建徳相依阻我東人不蘇義旗高祖西安文<lb/>
皇舞干一挂戎衣邦人保完彭城獻級東功乃立則創<lb/>
業之事不獨於西也至天后朝匪伊是居於焉逍遙明<lb/>
帝大同出震開宫恩波爾鄉洩源於東則太平之事不<lb/>
獨於鎬也若乃用洛為池帶河為沼洞八門之㑹要控<lb/>
二梁之夭矯在隋之始劃前規之隘侈舊制之陋指半<lb/>
舍而薪布乃集工而成就重城不居萬盜齊構訖大業<lb/>
於義寜廓皇家而遜授既而天踵以正地產以實禎符<lb/>
<pb n="KR4h0139_WYG_036-9b"/>
所記嘉名不一表賢則河水變清瑞聖則洛圖屢出帝<lb/>
功既成封禪禮行顯祖光宗勒岱而祈嵩我甸我郊三<lb/>
聖之靈壇在焉赤縣神州與京比儔徑山東之貢賦扼<lb/>
闗外之諸侯直齊梁而駕輅引淮汴而通舟太行枕甸<lb/>
發址崇垓覃懷鎮封上干昭回鑿門導伊兩阜屏開育<lb/>
仁頤智堂奥庭隈爾其左掖通東右掖洞西籠故地之<lb/>
銅駝抱舊里之玉雞御溝接派苑樹通堤抗鳳樓於内<lb/>
庭矗端門於天街上陽别宫丹粉多狀鴛瓦鱗翠虹梁<lb/>
<pb n="KR4h0139_WYG_036-10a"/>
疊壯横延百堵高量十丈出地標圖臨流寫障霄倚霞<lb/>
連屹屹言言翼太和而聳觀側賓曜而疏軒若蓬萊之<lb/>
真侣瀛洲之列仙鸞駕鶴車往來於中天嚴城曉啓千<lb/>
門萬户建衛對營開扃接牖翠華在鎬分官以守監署<lb/>
惟三卿曹亦九臺閣高閌支馭東方仍俾二官别持憲<lb/>
綱赫若夏日凜如秋霜威動乎甌閩之國風行乎燕薊<lb/>
之鄉郊圻作固兵屯孟津千里無煙萬夫狺狺實兼武<lb/>
牢以食濟温惟是咽喉屬於將軍禮樂所流厥惟舊周<lb/>
<pb n="KR4h0139_WYG_036-10b"/>
追魯俗而為鄰化殷頑而作柔異材挺擢多士優游原<lb/>
膴膴而耕溺水濺濺而洗由士得天爵孝稱行原身行<lb/>
大節里有旌門以繼前修以垂後昆榮一時之史籍聳<lb/>
當代之人倫兄友弟恭位皆崇榮石記標衢棣萼為名<lb/>
螭頭龜趺嶷峙雙形指兩馮而逺邁封二陸而遐征至<lb/>
若里巷之新名閭閻之近革或區區於傳説或瑣瑣於<lb/>
典冊非儆戒於將來何侈言之敢作且二誥尚存始卜<lb/>
惟艱四姓所都季年乃遷或得於聞或得於傳幸子勿<lb/>
<pb n="KR4h0139_WYG_036-11a"/>
譁試為子發乎齒牙里人曰諾先生曰郟鄏之地中居<lb/>
帝域賢相聖營龜符墨食成王定鼎以休姬徳三十承<lb/>
孫八百祚年祖功寖微衰平乃遷幽用婦烽諸侯疾怨<lb/>
夷元敬朔太史不頒百派分波爭涸其源氾水而鄭陽<lb/>
翟而韓晉盟河陽秦戍新安一旅之兵一同之土嬴氏<lb/>
乗之不享文武此周之失都也南陽真人復運漢基舊<lb/>
邦惟新上稱康時光武而釀明醴和醨沖質不長桓靈<lb/>
自縱后戚立權内官分弄四星耀斗百桷摧棟陽弱陰<lb/>
<pb n="KR4h0139_WYG_036-11b"/>
强劉輕曹重此後漢之失都也魏丕徙許促齡四十彊<lb/>
臣執柄三嗣徒立政由甯氏王髦莫奮瓦解土崩炎居<lb/>
奐遜此魏之失都也晉始三世亂興永嘉蕭牆構兵沈<lb/>
閼稱戈浩浩逆流天下墊波八王既分五馬南奔左衽<lb/>
之裘乃來中原此西晉之失都也故權在諸侯而姬氏<lb/>
平權在内官則漢室傾權在强臣則魏狃權在親戚則<lb/>
晉走是四者各以其故權與勢移運隨鼎去從古如斯<lb/>
謂之何如世治則都世亂則墟時清則優偃政弊則戚<lb/>
<pb n="KR4h0139_WYG_036-12a"/>
居勿謂往代試言前載開元太平海波不驚乃駕神都<lb/>
東人誇榮時則轔轔其車殷殷其徒行者不齎衣食委<lb/>
衢冠冕之夫綺羅之婦百室連歌千筵接舞高樓大觀<lb/>
陳賓宴侣金堂玉户絲哇管語我道如堯我税如貉貧<lb/>
庾而稻賤笥而裼比屋相視恥衣空帛開場分肆不列<lb/>
麰麥同軌同文晝呼夜讙父懌子愉去經而盤既兆既<lb/>
億動動植植無聲之樂薰然不息稽成康之周隆考文<lb/>
景之漢休㩁代繫時不為彼優我裕既饒我人既驕安<lb/>
<pb n="KR4h0139_WYG_036-12b"/>
不思危逸而忘勞故天寶之季漁陽兵起逆旗南指我<lb/>
無堅壘匝甸鼙動衝天羯腥門開麗景殿據武成殺人<lb/>
如刈焚廬若薙蜀駕先移𦙍師後誓傷四年之委燼奮<lb/>
二將以建勲天落妖彗風摧陣雲及夫埽臺榭之灰收<lb/>
京野之骨徵郡國之版在驗地官之籍列太平之人巳<lb/>
十無七八至徳復興六紀於兹七聖儲休平癰補痍故<lb/>
含識之士女植髮之童兒皆能痛其喪亂而期我康時<lb/>
今四方之事叟不知也惟洛泱泱濱盈萬室惟城職職<lb/>
<pb n="KR4h0139_WYG_036-13a"/>
市鄽駢集比年大有稍藏以實都人嬉賀有笑無慄咸<lb/>
曰將覩乎貞觀之風開元之日鄉里之人思萬乗之威<lb/>
儀幸物阜而時和指康衢而引領作望幸之賡歌歌曰<lb/>
曉雲行兮西風慶搖裔兮龍在中望雲光兮拜千百西<lb/>
澤霈兮均東澤里人曰誠哉是言前年日南至天子謁<lb/>
太清太廟郊天祀地既畢事執謙端珽謂公卿大夫曰<lb/>
予在人上厯祀三四年穀比登未極於富人庶稍蕃未<lb/>
臻於夀動植小遂猶有枯夭日月所至猶照叛土戎狄<lb/>
<pb n="KR4h0139_WYG_036-13b"/>
雖貢西地猶虜今行大禮得不媿望於天而獻羞於祖<lb/>
是尚以聖政為憂未意於行幸也先生曰大哉為君用<lb/>
是言也理是事也則千里如郊萬里如圻在西而東均<lb/>
處内而外肥吾歸息鄉里之謠安堯舜之時將齊驅於<lb/>
夀域何近喜而逺悲則知鑒四姓之覆轍嗣重葉之休<lb/>
烈用是言也理是事也即所都者在東在西可也<lb/>
　　　右賦東都<lb/>
　　汴都賦<hi>有序</hi>　　　　　　　　<hi>宋</hi>周邦彥<lb/>
<pb n="KR4h0139_WYG_036-14a"/>
臣邦彥頓首再拜曰自古受命之君多都於鎬京或在<lb/>
洛邑惟梁都於宣武號為東都所謂汴州也後周因之<lb/>
乃名為京周之叔世統微政缺天命蕩杌歸我有宋民<lb/>
之戴宋厥惟固哉奉迎鑾輿至汴而止是為東京六聖<lb/>
傳繼保世滋大無内無外涵養如一含牙戴角莫不得<lb/>
所而此汴都高顯宏麗百美所具億萬千世承學之臣<lb/>
弗能究宣無以為稱伊彼三國割據方隅區區之霸言<lb/>
餘事乏而三都之賦磊落可駭人到於今稱之矧皇居<lb/>
<pb n="KR4h0139_WYG_036-14b"/>
天府而有遺美可不愧哉謹拜手稽首獻賦曰<lb/>
發微子客遊四方無所適從既倦遊迺﨑嶇邅迴造於<lb/>
中都觀土木之妙冠葢之富煒煜煥爛心駭神悸瞁䁨<lb/>
而不敢進於是夷猶於通衢彷徨不知所屆適遭行流<lb/>
先生目而招之執其袪局局然歎曰觀子之貌神采不<lb/>
定狀若失守豈非蔽席隱茅未遊乎廣厦誅草鉏棘未<lb/>
擷乎蘭䕶被褐懷緼未曳乎綺縠微邦陋邑未覩乎雄<lb/>
藩大都者乎發微子姡然有赧色曰臣翺翔乎天下東<lb/>
<pb n="KR4h0139_WYG_036-15a"/>
欲究扶桑西欲窮虞淵南欲盡反户壮欲徹幽都所謂<lb/>
天子之都則未嘗厯焉今先生訊我誠有是也然觀先<lb/>
生類辯士其言似能碎崑崙而結溟渤鏤混沌而形罔<lb/>
象試移此辯原此汴都可乎臣固不敏謹願承敎先生<lb/>
笑曰客知我哉於是申喙據牀虛徐而言曰噫子獨不<lb/>
聞之歟今天下混一四海為家令走絶徼地掩鬼區惟<lb/>
是日月所㑹隂陽之中據要總殊掲鍵制樞拱衛環周<lb/>
共安乗輿而此汴都禹畫為豫周封鄭地觜觿臨而上<lb/>
<pb n="KR4h0139_WYG_036-15b"/>
直實沈分以為次推蓬澤之固境昔合縻之所至芒碭<lb/>
渙渦截其面金隄玉渠累其脊雷夏灉沮繞其脅纍邱<lb/>
訾婁夾其腋梁周帝據而糜沸漢唐尹統而寜一故此<lb/>
王國襲故不徙恢圻甸域尊崇天體司徒制其畿疆職<lb/>
方辨其土地前千官而㑹朝後百族而為市分疆十同<lb/>
提封萬井舟車之所輻輳方物之所灌輸宏基融而壯<lb/>
址植九鼎立而四嶽位仰營域而體極立土圭而測晷<lb/>
蜀險漢坌荆惑閩鄙惟此中峙不首不尾限而不迫華<lb/>
<pb n="KR4h0139_WYG_036-16a"/>
而不侈環睎睋於郡縣如岣嶁之迤邐觀其高城萬雉<lb/>
埤堄鱗接繚如長雲之方舒屹若崇山之䃳<graphic n="KR3847" url="https://raw.githubusercontent.com/kanripo/KR-Gaiji/master/images/KR3847.png" mimeType="image/png"/>坤靈因<lb/>
贔屓而跼蹐土怪畏榨壓而妥貼靡胥不可縋而登爵<lb/>
鼠不可噣而穴利過百二險踰四塞鄙秦人之踐華陋<lb/>
荆州之却月傾捷步與超足矧蹣跚與蹩躠闞城為門<lb/>
二十有九瓊扉塗丹金墉鏤獸列兵連卒呵夜警晝異<lb/>
物不入詭邪必究城中則有東西之阡南北之陌其衢<lb/>
四達其塗九軌車不理轚互人不爭險易劇驂崇期蕩<lb/>
<pb n="KR4h0139_WYG_036-16b"/>
夷如砥雨畢而除糞夷茀穢行者不馳而安步遺者惡<lb/>
拾而恣棄跨虹梁以除病涉列佳木以安況瘁殊異羊<lb/>
腸之詰曲或踠蹏而折轊顧中國之闤闠叢貲幣而為<lb/>
市議輕重以奠賈正行列而平肆竭五都之環富備九<lb/>
州之貨賄何朝滿而夕除葢趨贏而去匱萃駔儈於五<lb/>
均擾販夫於百隧次先後而置敘遷有無而化滯抑彊<lb/>
賈之乗時摧素封之専利售無詭物陳無窳器欲商賈<lb/>
之阜通迺有廛而不税消卓鄭猗陶之殖貨禁乗堅䇿<lb/>
<pb n="KR4h0139_WYG_036-17a"/>
肥之擬貴道無游食以無為矧敢婆娑而為戲其中則<lb/>
有安邑之棗江陵之橘陳夏之漆齊魯之麻薑桂藳穀<lb/>
絲帛布縷鮐鮆鯫鮑釀鹽醯豉或居肆以鼓鑪槖或鼓<lb/>
刀以屠狗彘又有醫無閭之珣玕㑹稽之竹箭華山之<lb/>
金石梁山之犀象霍山之珠玉幽都之筋角赤山之文<lb/>
皮與夫沈沙棲陸異域所至殊形妙狀目不給視無所<lb/>
不有不可殫紀若夫帝居安麗人所未聞南有宣徳北<lb/>
有拱辰延亘五里百司雲屯兩觀門峙而竦立罘罳遐<lb/>
<pb n="KR4h0139_WYG_036-17b"/>
望而相吞天河羣神之闕紫微太一之宫擬法象於穹<lb/>
昊敞閭閻而居至尊樸桷不斲素題不枅上圓下方制<lb/>
為明堂告朔朝厯頒宣憲章謂之太廟則其中可以敘<lb/>
昭穆謂之靈臺則其高可以觀氛祥後宫則無非員無<lb/>
錄之女佞倖滑稽之臣陋甘泉於楚宫繆延夀與阿房<lb/>
信無益於治道徒竭民而怠荒故今上林仙籞不聞乎<lb/>
鳴蹕瓴甋歲久而苔蒼其西則有寶閣靈沼巍峩泛灩<lb/>
繚以重垣防以迴堤雲屋連簃瓊欄壓墀池水則溶溶<lb/>
<pb n="KR4h0139_WYG_036-18a"/>
沄沄洋洋湜湜涵潣滉瀁瀟㵾浩溔微風過之則瀾泦<lb/>
瀺灂漫散洄淀潗㵫漣漪大風過之則汨湧湁潗<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>㴎<lb/>
湢㳁掀鼓渼溢不見津灖舞櫩景以斷續漾金碧而陸<lb/>
離恍湡浯與方壺帝令鬼鑿而神移其中則有菰蒻萑<lb/>
蘆菡萏蓮葭薲蘋蘮茹其魚則有鱣鯉鯋鮀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鮅鰋鮧<lb/>
魴鱒鰼鰝鱖鯞王鮪科斗魁陸鼃鼉鼈蜃含螿巨螯容<lb/>
與相羊蔭藻依蒲其鳥則有鵯鷞鵜鶘鵞鷺鳬鷖<graphic n="KR2331" url="https://raw.githubusercontent.com/kanripo/KR-Gaiji/master/images/KR2331.png" mimeType="image/png"/>
                    <graphic n="KR2519" url="https://raw.githubusercontent.com/kanripo/KR-Gaiji/master/images/KR2519.png" mimeType="image/png"/>
鵁鶄鶤鴸鷴鶴鶬鶊楚雀鶴䳴揮霍䨊䨊雥雥羣□孴<lb/>
<pb n="KR4h0139_WYG_036-18b"/>
啄其木則有檆檟栟棢楩枏栴樅欞橒檳榔<graphic n="KR1954" url="https://raw.githubusercontent.com/kanripo/KR-Gaiji/master/images/KR1954.png" mimeType="image/png"/>柘桑楊<lb/>
梓杞豫章句科扶疏蔽芾竦尋集弱椅施拏枝刺條修<lb/>
榦蟠根矯躩鱗□其下則有申葉蘭茝芸芝荃蓀髮布<lb/>
絲勻馥郁清芬其氣襲人上方欲與百姓同樂大開苑<lb/>
圃凡黄屋之所息鑾輅之所駐皆得窮觀而極賞命有<lb/>
司無得彈劾也於時則有絶世之巧凝神之技悦人耳<lb/>
目使人忘疲是故宫旋室浮<graphic n="KR2802" url="https://raw.githubusercontent.com/kanripo/KR-Gaiji/master/images/KR2802.png" mimeType="image/png"/>艦移也蛟螭蜿蜒千橈<lb/>
渡也虓虎䖜䖜角觝戲也星流電掣弄丸而揮劒也鸞<lb/>
<pb n="KR4h0139_WYG_036-19a"/>
悲鳳鳴纖麗歌也鴻驚燕居綽約舞也霆震雷動鈞天<lb/>
作也犇驫䮋驋羣馬闖也□輷<graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>□萬車轍也灑天翳<lb/>
日揚𡋯<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>也杭山蕩海歡聲同而和氣浹也震委蛇而<lb/>
唬罔象出鮫人而舞馮夷者潛靈幽怪助喜樂也若迺<lb/>
豐廩貫廥既多且富永豐萬盈廣儲折中順成富國星<lb/>
列而棊布其中則有元山之禾清流之稻中原之菽利<lb/>
高之黍利下之稌有虋有芑有秠有秬千箱所運億廩<lb/>
所露邑既夥而委積食不給而紅腐如坻如京如岡如<lb/>
<pb n="KR4h0139_WYG_036-19b"/>
阜野無菜色溝無捐瘠攟拾狼戾足以厭鰥夫與寡婦<lb/>
備凶旱之乏絶則有九年之預又將敦本而勸稼開帝<lb/>
藉之千畞良農世業異物不覩播百穀而克敏應三時<lb/>
而就緒蹠鎛鎧鬨灌畷雨霔孰任其力侯彊侯以千耦<lb/>
其耘不怒自力疏遫其理稂莠不植奄觀堅皁與與薿<lb/>
薿溝塍畹畦亘萬里而連繹醜惡不毛磽陿荒瘠化為<lb/>
好畤轉名不易惟彼汴水貫城為渠並洛而趨昔在隋<lb/>
葉禩丁大業欲為流連之樂行幸之遊故鑿池導水南<lb/>
<pb n="KR4h0139_WYG_036-20a"/>
抵乎揚州生民力盡於畚鍤膏血與水而爭流鳳艒徒<lb/>
見於載籍玉骨已朽於高邱顧資治世以為利迄今杭<lb/>
筏而浮舟桃花候漲竹箭比駛洶湧淈㶠㵯渱沸澅揈<lb/>
防嶏岸湱瀥迅邁匪江匪海而朝夕舞乎滂湃掀萬石<lb/>
之巨□比坳堂之一芥舵艣不時而相值篙師鼯拱而<lb/>
俟敗智者不敢睥睨而興作緜千禩而為害豈積患切<lb/>
病待聖人而後除邪厥有建議導河通洛引宜禾之清<lb/>
源塞擘華之渾濁蹙廣堤而節暴紆直行而殺虐其流<lb/>
<pb n="KR4h0139_WYG_036-20b"/>
舒舒經炎涼而靡涸於是自淮而南邦國之所仰百姓<lb/>
之所輸金穀財帛歲時常調舳艫相銜千里不絶越舲<lb/>
呉艚官艘賈舶閩謳楚語風帆雨楫聮翩方載鉦鼓鏜<lb/>
鎝人安以舒國賦應節若夫連營百將帶甲萬伍控弦<lb/>
貫石動以千數其營則龍衛神勇飛山雄武奉節拱聖<lb/>
忠靖宣效吐澤金吾擲颺萬勝渤海廣備雲騎武肅材<lb/>
能蹶張力能挾輈投石超距索鐵伸鈎水執黿鼉陸拘<lb/>
羆貅異黨之寇大邦之讐電鷙雷擊莫不繫纍而為囚<lb/>
<pb n="KR4h0139_WYG_036-21a"/>
於是訓以鸛鵞魚麗之形格敵擊刺之法剖微中虱貫<lb/>
牢徹札揮鉈擲□舉無虛發人則便捷器則犀利金角<lb/>
丹漆脂膠竹木以時取之遴棄惡弱割蛟革以連函剫<lb/>
兕觡以為弭剸魚服以懷鍔百工備盡鋥磨鍥削其成<lb/>
鑒鋼而鋹鏸植之霜凝而電爍故有彊衝勁弩雲梯䡴<lb/>
車修鍛延鏦銛戈兊殳繁弱之弓肅慎之矢谿子之弩<lb/>
夫差之甲龜蛇之旐鳥隼之旟軍事蚤正用戒不虞其<lb/>
次則有文昌之府分省為三列寺為九殊監為五左選<lb/>
<pb n="KR4h0139_WYG_036-21b"/>
為文右選為武曰三十房二百餘案二十四部黜隋之<lb/>
陋更唐之故補弊完罅剔巧焚蠧人夥地溥事若織組<lb/>
滋廣莫治亹亹成蠱纖弱不除將勝戕斧雖離婁之明<lb/>
目迷簿書而莫覩豪胥倚文以鬻獄庸吏瘝官而受侮<lb/>
各懷苟且以逃責孰肯長慮而却顧官有隱事國有遺<lb/>
利紛訟牘於庭所縶纍囚於囹圄此浮彼沈甲可乙否<lb/>
操私議而軋沕各矛盾而齟齬於是合千司之離散儼<lb/>
星羅於一宇千梁負棟萬楹鎮礎誅喬松以為煤空奥<lb/>
<pb n="KR4h0139_WYG_036-22a"/>
山而劚楮官有常員取雄材偉器者以充其數上維下<lb/>
制前按後覆譬如長蛇扶其脊膂而首尾皆赴闔户而<lb/>
議飛檄乎房闥應荅乎秦楚披荒榛而成徑繹䋦䋦而<lb/>
得緒崇善廢醜平險除穢纖悉不遺乎一羽於是宣其<lb/>
成式變亂易守者刑之所取貽之後昆永世作矩至若<lb/>
儒宫千楹首善四方勾襟逢掖裒衣博帶盈仞乎其中<lb/>
士之匿華鏟采者莫不拂巾衽褐彈冠結綬空巖穴之<lb/>
幽邃出郡國之遐陋南金象齒文旄羽翮世所罕見者<lb/>
<pb n="KR4h0139_WYG_036-22b"/>
皆傾囊鼓篋羅列而願售咸能湛泳乎道實沛然攻堅<lb/>
而大叩先斯時也皇帝悼道術之沈鬱患詁訓之荒繆<lb/>
諸子騰躙而相角羣賢駘蕩而莫守黨同伐異此妍彼<lb/>
醜挈俗學之蕪穢詆淫辭而擊掊滅□突之熒燭仰天<lb/>
庭而覩晝同源共貫開天發蔀於是俊髦並作賢才自<lb/>
厲造門闈而臻壼奥騁辭源而馳辯囿術蓺之場仁義<lb/>
之藪温風扇和儒林發秀宸眷優渥皇辭結糾榮名之<lb/>
所作慶賞之所誘應感而格駒行雉呴磨鈍為利培薄<lb/>
<pb n="KR4h0139_WYG_036-23a"/>
為厚魁梧卓行<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鋒露穎不驅而自就復有珮玉之音<lb/>
籩豆之容絃歌之聲盈耳而溢目錯陳而交奏煥爛乎<lb/>
唐虞之日雍容乎洙泗之風誇百聖而再講曠千載而<lb/>
復覯又有律學以議刑制算學以窮九九舞象以道幼<lb/>
稚樂徳樂語以敎世胄成材茂徳隨所取而咸有若夫<lb/>
㑹聖之宫是為原廟其制則般輸之所作其材則匠石<lb/>
之所掄萬指舉築千夫運斤揮汗䬠霧吁氣如雲鼛鼓<lb/>
弗勝靡有諗勤赫赫大宇有若山涌而嶙峋下盤黄壚<lb/>
<pb n="KR4h0139_WYG_036-23b"/>
上赴北辰蕊珠廣寒黄帝之宫榮光休氣朣朧往來蔥<lb/>
蔥鬱鬱而氤氲其内則檐橑榱題杗檻楹栭閍拱闈闥<lb/>
屏宇□閽聳張矯踞龍征虎蹲延樓跨空甬道接陳黝<lb/>
堊備昈燦爛詭文菱阿芙蕖之流漫驚波迴連之瀷淢<lb/>
飛仙降真之縹緲翔鵷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鶠之<graphic n="KR3420" url="https://raw.githubusercontent.com/kanripo/KR-Gaiji/master/images/KR3420.png" mimeType="image/png"/>
                    <graphic n="KR2487" url="https://raw.githubusercontent.com/kanripo/KR-Gaiji/master/images/KR2487.png" mimeType="image/png"/>地必出竒土無藏<lb/>
珍球琳琅玕璠璵瑤琨流黄丹砂玳瑁翡翠垂棘之璧<lb/>
照夜之蠙鵠象觷角剒犀剫玉鍥刻雕鏤其妙無倫焜<lb/>
煌煥赫璀錯輝映繁星有爛彤霞互照軒廡所繪功臣<lb/>
<pb n="KR4h0139_WYG_036-24a"/>
碩輔書太常而銘鼎彞者環列而趨造龍章鳳姿瑰形<lb/>
瑋貌文有伊周武有方召猶如謇諤以立朝圖寜社稷<lb/>
指斥利害踟蹰四顧而不撓其殿則有天元太始皇武<lb/>
儷極大定輝徳熙文衍慶美成繼仁治隆之名重瞳隆<lb/>
準天日炳明皇帝步送百僚拜迎九卿三公挾輈扶衡<lb/>
儀仗衛士填郛溢城於時黔首飆集百作皆停地震嶽<lb/>
移波翻海傾足不得旋耳不得聽神既安止窮閭微巷<lb/>
惟聞咨嗟歎異之聲於是山罍房俎犧樽竹篚踐列於<lb/>
<pb n="KR4h0139_WYG_036-24b"/>
兩楹瞽史陳辭宰祝行牲案芻豢之肥臞視物色之犂<lb/>
騂登降祼獻百禮具成至于天運載周甲子新厯受朝<lb/>
萬方大慶新闢於時再鼓聲絶按矟收鏑儼三衛與五<lb/>
仗森戈矛與殳㦸探平明而傳㸃趣校尉而唱籍千官<lb/>
鶩列以就次然後奏中嚴外辨也撞黄鐘以啓樂合羽<lb/>
扇以如翼佽飛道駕以臨座千牛環帝而屏息爐煙既<lb/>
升寶符奠瑞聆乾安之妙音仰天顔而可觀羌夷束髮<lb/>
而蹈舞象胥通隔而傳譯宣表章以上聞奏靈物之充<lb/>
<pb n="KR4h0139_WYG_036-25a"/>
斥羣臣乃進萬年之觴上南山之夀太尉升奠尚食酌<lb/>
酒樂有嘉禾靈芝和安慶雲舞有天下大定盛徳升聞<lb/>
飲食衎衎燔炙芬芬威儀孔攝而中度笑語不譁而有<lb/>
文故無族譚錯立之洞衆躐廣布武之紛紜葢天子以<lb/>
四海為宅有百姓而善羣廷内不灑埽而行禮則天下<lb/>
雲擾而絲棼故受玉而惰知晉恵之將卒執幣以傲知<lb/>
若敖之不存聞樂而走者為金奏之下作雖美不食者<lb/>
為犧象之出門賦湛露彤弓而武子不敢荅奏肆夏大<lb/>
<pb n="KR4h0139_WYG_036-25b"/>
明而穆子不敢聞葢禮樂之一缺則示亂而昭昏是以<lb/>
宣王享士責以殽烝而刑三晉之法高祖因叔孫之制<lb/>
而知為帝之尊豈治朝之禮物尚或展翳而沈湮此所<lb/>
以舉墜典而定彝倫者也其樂則有咸池承雲九韶六<lb/>
英采齊肆夏簫韶九成神農之瑟伏羲之琴倕氏之鐘<lb/>
無句之磬鏗鏗鍠鍠和氣薰蒸於以致祖考之格於以<lb/>
廣先王之聲昔王道既弱淳風變澆樂器遭鄭衛而毁<lb/>
矇瞽適秦楚而逃朝廷慢金石之雅正諸侯愛歌管之<lb/>
<pb n="KR4h0139_WYG_036-26a"/>
敖嘈文侯聴淫聲而忘倦桓公受齊樂而輟朝季子始<lb/>
無譏於鄶仲尼乃忘味於韶故使制度無考中聲寖消<lb/>
非細則摦非庳則高惟今也求器得耕野之尺吹律有<lb/>
聽鳳之簫或灑或離或鼖或毊或鏞或棧或䇾或筊衆<lb/>
器俱舉八音孔調鸑鷟離丹穴而來集鳴嗈喈而舞修<lb/>
䎗又有賓旅巴渝之舞傑佅狄鞮之倡逺人面内而進<lb/>
跋踰山海而梯航故納之廟者周公所以廣魯觀之庭<lb/>
者安帝所以喜其來王若其四方之珍以時修職取竭<lb/>
<pb n="KR4h0139_WYG_036-26b"/>
天產發窮人迹砥其逺邇陳之藝極厥材竹木厥貨龜<lb/>
貝厥幣錦繡厥服絺綌斿貢羽毛祀貢祭物嬪貢絲枲<lb/>
物貢所出器貢金錫礪砥砮丹鈆松怪石惟金三品惟<lb/>
土五色泗濱浮磬羽畎夏翟龍馬千里神茅三脊方箱<lb/>
橢棐肆陳乎殿陛豐苞廣匱亟傳乎騎驛連檣結軌川<lb/>
咽塗塞邪許終歲而不息至於羌氐僰翟儋耳雕□獸<lb/>
居鳥語之國皆望日而趨累載而至懷名琛拽馴獸以<lb/>
致於闕下者旁午迺有帛㲲罽氍蘭千細布水精琉璃<lb/>
<pb n="KR4h0139_WYG_036-27a"/>
軻蟲蚌珠寶鑑洞膽神犀照浦山經所不記齊諧所不<lb/>
覩者如糞如壤軨積乎内府或致白雉於越裳或得巨<lb/>
獒於西旅非威靈之遐暢孰能出瑰竒於深阻葢徼外<lb/>
能率夾種來以修好則中土當有聖人出而寜宇然皇<lb/>
帝不寶逺物不尚殊觀抵金於嶃巖之山沈玉於五湖<lb/>
之川洞□之劒迺入騎士之鞘齧膝之馬或服鼓車之<lb/>
轅至於乾象表貺坤維薦祉靈物仍降嘉生屢起暈適<lb/>
背鐍虹蜺抱珥鳴星隕石怪飆變氣垂白鮐背者不知<lb/>
<pb n="KR4h0139_WYG_036-27b"/>
有之況能言孺倪豈獨此而已也復有穹龜負圖龍馬<lb/>
載文汾陽之鼎函徳之芝肉角之獸簫聲之禽同穎之<lb/>
禾依生之穀游郊棲庭充畦冒畤非煙非雲蕭索輪囷<lb/>
映帶乎闕角慈蔚乎城壘鷙鳥不攫猛獸不噬應圖合<lb/>
牒窮祥極瑞史不絶書歲有可紀發微子於是言曰國<lb/>
家之有若是歟意者先生快意於吻舌而及此邪先生<lb/>
曰國家之盛烏可究悉雖有注河之辯折角之口終日<lb/>
危坐扺掌而談猶不能既其萬一此特汴都之治迹耳<lb/>
<pb n="KR4h0139_WYG_036-28a"/>
子亦知夫所以守此汴都之術古昔之所以興亡者乎<lb/>
客曰願聞之先生曰繄此寰宇代狹代廣更張更弛黃<lb/>
帝都涿鹿而是為幽州少昊都窮桑迺今魯地伏羲都<lb/>
陳帝嚳都亳堯都平陽迺若昊天而授人時舜都蒲坂<lb/>
乃覲羣后而輯五瑞公劉處豳而兆王業之所始太王<lb/>
徙邠者以避狄人之所利文王作酆方䝉難而稱仁武<lb/>
王治鎬復戎衣而致乂葢周有天下三百餘年而刑措<lb/>
不用及其衰也亦三百餘年而五霸更起星離豆割各<lb/>
<pb n="KR4h0139_WYG_036-28b"/>
據穀兵以専列彊侯脅帶於弱國不領人君之經費天<lb/>
下日蹙而日裂中國所有者無幾當時權謀為上雌雄<lb/>
相噬孰有長距孰有利觜兵孰先選糧孰夙峙孰有翹<lb/>
闗之卒孰有憑軾之士孰有素徳孰有彊倚孰欲報恵<lb/>
孰欲雪恥或奉下邑以賂讐或舉連城而易器骸骨布<lb/>
野甲胄生蟻肘血丹輪馬鞌銷髀勢成莫格國墟人鬼<lb/>
噫彼土宇凡幾吞而幾奪幾完而幾弛秦中形勢之國<lb/>
加兵諸侯如高屋之建瓴水神皋天邑以先得者為上<lb/>
<pb n="KR4h0139_WYG_036-29a"/>
計其他或左據函谷右界襃斜號為百二之都東有成<lb/>
皋西有崤澠定為王者之里以至置舂陵之俠客興泗<lb/>
上之健吏扼襟控咽屏藩表裏名城池為金湯役諸侯<lb/>
如奴隸拓境斥地蹂躙荒裔東包蟠木西巻流沙北繞<lb/>
幽陵南裹交趾厥後席治滋永泰心益侈或慢守以啓<lb/>
戎或朋淫而招宄横調無藝而垂竭游役不時而就斃<lb/>
盧令日縱而不紲鷺翿厭觀而常值睚眦則覆尸而流<lb/>
血愉悦則結纓而珮璲粉墨雜糅賢才逆曳腫微<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0139_WYG_036-29b"/>
而竊肉食賊臣迴穴而圖大器郡國制節侯伯方軌或<lb/>
為大尾而不掉或為重膇而屢疐室有丹楹城有百雉<lb/>
朝廷無用於揚燎冠冕不杌於執䞇天維披裂地軸杌<lb/>
棿羣生<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>㸐而殄瘁雖有城池周以鄧林縈以天漢曳<lb/>
輦可以涉崇巘設泭可以濟深水故武侯浮西河而下<lb/>
自哆其地而進戒於呉起葢秕政肆於廟堂之上則敵<lb/>
國起於蕭牆之裏奚問左孟門而右太行左洞庭而右<lb/>
彭蠡發微子曰天命有徳主此四方如輻之拱轂如桷<lb/>
<pb n="KR4h0139_WYG_036-30a"/>
之㑹極其硈鞏者天與之昌其闢砢者天與之亡且非<lb/>
易之所能壞亦非險之所能藏非愚之所能弱亦非賢<lb/>
之所能彊故將吞楚也白蛇首斷於大澤將繼劉也雄<lb/>
雉先雊於南陽龍漦出櫝而檿弧隱亡周之語蓐收襲<lb/>
門而天帝貽刑虢之殃人力地利信不能偃植而支仆<lb/>
而皆聽乎彼蒼故鯨鯢㔥解決一死於吻血兕虎□□<lb/>
踐巍嶽為平岡蹂生靈如塌塊簸天下如揚糠其敗也<lb/>
抉目而扸骨其成也頂冕而垂裳由此觀之土地足以<lb/>
<pb n="KR4h0139_WYG_036-30b"/>
均沛澤而施靈光而巳易險非所較賢否亦未可議也<lb/>
先生曰以易險非所較者固已乖矣以賢否非議者烏<lb/>
乎可哉客不聞王公設險以守其國有徳則昌者乎地<lb/>
欲得險勢欲參徳迫隘卑陋則無以容萬乗之扈從供<lb/>
百司之廩餼據守偏隅則無以限四方之貢職平道里<lb/>
之逺邇膴原申區割宅製里走八極而奔走正南面而<lb/>
負扆舉天下於康逵力士䪆而不敢取貪夫汗縮不敢<lb/>
睨者恃徳之險也襟馮終南太華之固背負清渭濁河<lb/>
<pb n="KR4h0139_WYG_036-31a"/>
之注搤人之吭而拊人之脊一日有變而萬卒立具然<lb/>
而布衣可以窺隙而試勇匹夫可以爭衡而號呼被天<lb/>
府之衍沃適為人而保聚此以地為險者也地嚴徳暢<lb/>
然後為神造之域天設之阻大哉炎宋帝眷所矚而此<lb/>
汴都百嘉所毓前無湍激旋淵吕梁之絶流後無太行<lb/>
石洞飛狐句望浚深之巖谷豐樂和易殊異四方之俗<lb/>
兵甲士徒之須好賜匪頒之用廟郊社稷百神之祀天<lb/>
子奉養羣臣稍廩之費以至五穀六牲魚鼈鳥獸闔國<lb/>
<pb n="KR4h0139_WYG_036-31b"/>
門而取足甲不解纍刃不離韣秉越匈奴而單于奔幕<lb/>
抗旌西僰而冉駹愷伏南夷散徒黨而入質朝鮮畏菹<lb/>
醢而修睦解編髮而頂文弁削左衽而曳華服逆節躑<lb/>
躅而取禍者折簡呼之而就戮眈眈帝居如森鍉利鏃<lb/>
之外向死士逡巡而莫觸仁風冒於海隅頌聲溢乎家<lb/>
塾伊昔天下阽危王猷失度皇綱解紐嗥豺當路帝懷<lb/>
寶厯未知所付可受方國莫越藝祖圖緯協期謳謠扇<lb/>
孺赤子雲望而風靡英雄螽趯而蠅附玉帛駿奔者萬<lb/>
<pb n="KR4h0139_WYG_036-32a"/>
國冠冕充塞乎寰宇絶塞稅鎧而免䩜障壘熄<graphic n="KR2370" url="https://raw.githubusercontent.com/kanripo/KR-Gaiji/master/images/KR2370.png" mimeType="image/png"/>而摧<lb/>
櫓拜檻神威有此萬旅奕世載徳蔑聞過舉髮櫛禾耨<lb/>
子攜稚哺擊果懋穂拔惡鑒嫵鈋觚角之磣刻刜欃槍<lb/>
而牧圉爰暨皇帝粉飾朴質稱量纖鉅鍠鍠奏廟之金<lb/>
玉璨璨夾楹之簠簋訓典嚴密財本豐阜刑罰糾䖍布<lb/>
施優裕田有願耕之農市有願藏之賈草竊還業而斂<lb/>
迹大道四通而不<graphic n="KR2681" url="https://raw.githubusercontent.com/kanripo/KR-Gaiji/master/images/KR2681.png" mimeType="image/png"/>車續馬連千百為羣肩輿捆載前<lb/>
却而後跙搏壤歌咢者萬井未聞欭嚘而告瘉雖立壝<lb/>
<pb n="KR4h0139_WYG_036-32b"/>
為界其誰敢㩱膊以批捭況此汴都者乎抑又有天下<lb/>
之壯客未嘗覩其奥也且宋之初營是都也上睇天時<lb/>
下度地制中應人欲測以聖智建以皇極基以賢傑限<lb/>
以法士坦以大師屏以大邦扞以公侯城以宗子以義<lb/>
為路以禮為門鍵鑰以柄開闔以權埽除以政周裹以<lb/>
恩迺立室家以安吾君有庭其桓社稷臣也有梴其桷<lb/>
衆材㑹也有闈孔張通厥明也有牖孔陽達厥聰也其<lb/>
檻如衡前有憑也其壁如削後有據也其陛則崇止陵<lb/>
<pb n="KR4h0139_WYG_036-33a"/>
　踐也其極則隆帝居中也邑都既周宫室既成於是上<lb/>
　意自足迺駕六龍乗徳輿光警蹕由黄道馳騁乎書林<lb/>
　下觀乎學海百姓欣躍莫不從屬車之塵而前邁妙技<lb/>
　皆作見者膽碎迺使力士提挈乎陰陽搏捖乎剛柔應<lb/>
　乎成器方圓微碩或粉或由隨意所裁上方咀嚼乎道<lb/>
　味斟酌乎聖澤而意猶未快又欲浮槎而上窮日月之<lb/>
　盈昃尋天潢之流派操執北斗之柄按行二十八星之<lb/>
　次奪雷公之枹收風伯之韝一瞬之間而甘澤<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>霈囚<lb/>
<pb n="KR4h0139_WYG_036-33b"/>
　孛彗於幽獄敷景雲而黯靄統攝陰機與帝唯諾而無<lb/>
　閡如此淫樂者十有七年疲而不止諫而不改吾不知<lb/>
　天王之用心但聞夫童子之歌曰孰為我巳孰釐我載<lb/>
　茫茫九有莫知其界客迺覤覤然驚拳拳然謝曰非先<lb/>
　生無以刮吾之矇藥吾之聵臣不能究皇帝之盛徳謹<lb/>
　再拜而退<lb/>
　<lb/>
御定厯代賦彚巻三十三<lb/>
</p>
<p>
</p>
  </div>
</body>
</text>
</TEI>
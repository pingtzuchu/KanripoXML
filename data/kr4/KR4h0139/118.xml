<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_118-1a"/>
　欽定四庫全書<lb/>
御定歴代賦彚巻一百十五<lb/>
　　草木<lb/>
　　　髙松賦<hi>奉竟陵王敎作</hi>　　　　　　　<hi>齊</hi>謝　朓<lb/>
　閱品物於幽記訪叢育於祕經巡汜林之彌望識斯松<lb/>
　之最靈挺於巖以羣茂臨於水而宗生豈榆栁之比性<lb/>
　指冥椿而等齡若夫修榦垂䕃喬柯飛穎望肅肅而既<lb/>
　閒即微微而方静懐風隂而送聲當月露而留影既芊<lb/>
<pb n="KR4h0139_WYG_118-1b"/>
　眠於廣隰亦迢遞於孤嶺集九僊之羽儀棲五鳯之光<lb/>
　景固緫木之為選貫山川而自永爾乃青春受謝雲物<lb/>
　含明江皋綠草曖然已平紛弱葉而凝照競新藻而抽<lb/>
　英陵翠山其如翦施懸蘿而共輕至於星迴窮紀沙鴈<lb/>
　相飛同雲決其無色陽光沉而減暉巻風飇之歘吸積<lb/>
　霰雪之嚴霏豈彫貞於嵗暮不受令於霜威若乃體同<lb/>
　器制質兼上才夏書稱其岱畎周篇咏其徂來乃屈已<lb/>
　以𢎞用構大壯於雲臺幸為玩於君子留神心而顧懐<lb/>
<pb n="KR4h0139_WYG_118-2a"/>
君王乃徙讌蘭室解佩明椒搴幽蘭於夕隂詠聳榦於<lb/>
琴朝陵髙丘以致思御風景而逍遥夷黻冕之隆貴懐<lb/>
汾陽之寂寥邈道勝於千禩藴神理而自超夫江海之<lb/>
為大實涓澮之所歸瞻衡恒之峻極不讓壤於塵微嗟<lb/>
孤陋之無取幸聞道於清徽理弱羽於九萬愧不能兮<lb/>
奮飛<lb/>
　　和竟陵王髙松賦　　　　　　<hi>齊</hi>王　儉<lb/>
山有喬松峻極青葱既抽榮於岱嶽亦擢頴於荆峯若<lb/>
<pb n="KR4h0139_WYG_118-2b"/>
乃朔窮於紀嵗亦暮止隆冰峨峨飛雪千里嗟萬有之<lb/>
必衰獨貞華之無已積皓霰而爭光延微飇而響起<lb/>
　　髙松賦　　　　　　　　　　<hi>梁</hi>沈　約<lb/>
鬱彼髙松栖根得地託北園於上邸依平臺而養翠若<lb/>
夫蟠株聳榦之懿含星漏月之竒經千霜而得拱仰百<lb/>
仞而方枝朝吐輕煙薄霧夜宿迷鳥羇雌露雖滋而不<lb/>
潤風未動而先知既捎雲於清漢亦倒影於華池輕隂<lb/>
䝉密喬柯布濩葉斷禽蹤枝通猿路聽騷騷於既曉望<lb/>
<pb n="KR4h0139_WYG_118-3a"/>
隱隱於將暮曖平湖而漾青綠拂繒綺而籠丹素於時<lb/>
風急壟首寒浮塞天流蓬不息明月孤懸檀欒之竹可<lb/>
詠鄒枚之客存焉清都之念方逺姑射之想悠然擢柔<lb/>
情於蕙圃涌寳思於珠泉豈徒為善之小樂離繳之短<lb/>
篇若此而已乎<lb/>
　　髙松賦　　　　　　　　　　<hi>唐</hi>謝　偃<lb/>
登靈岳以逰目極千里兮周睇盡山川之重沓容雲物<lb/>
之詭怪何兹松之挺茂擢脩榦於孤林映丹霄而有葉<lb/>
<pb n="KR4h0139_WYG_118-3b"/>
凌青霞而矯心前絶萬仞却倚千尋俯峥嶸之深谷仰<lb/>
迢遞之層岑霏夕煙而曖景度神飇而流音若乃月起<lb/>
陽爻嵗窮陰律匝地冰厚周空霧密雪積巖而逾峻風<lb/>
乗林而轉疾結晻霮之愁雲黯蒼茫之寒日於是衆草<lb/>
零羣木墜千巖槁萬嶺悴獨潔固而不渝常猗猗而結<lb/>
翠始見貞而表潔乃以叢而辨類夫其深山遂性委液<lb/>
流津感天地之粹質禀隂陽之精純根含冰而彌固枝<lb/>
負雪而更新既無懼於𤣥月寜有悅乎芳春含竒文而<lb/>
<pb n="KR4h0139_WYG_118-4a"/>
養勁收髙節而自珍恥取嫓於稽子嗤受封於亡秦本<lb/>
絶希於雕刻詎有憂於斧斤若乃流膏可咀嘉實可薦<lb/>
香有四飛味逾九轉延促齡於度隙駐生涯於流電故<lb/>
餌之者目改服之者容變紛羽翼而上騰排紫虚而髙<lb/>
扇起九垓而憩息周四海而顧盼信神經而最品實祕<lb/>
錄而精選嗟美材之無用悲側路之嶮巇動跬歩而致<lb/>
阻投一足而必危傷拙目之衆毁慨名工之獨知仰徑<lb/>
寸而靡及屈百尺而自卑縈白雲以舒蓋接丹桂而變<lb/>
<pb n="KR4h0139_WYG_118-4b"/>
枝凝暉逺而澹景纎羅挂而輕颸窮萬祀而不異厯千<lb/>
秋而不萎豈兹木之足歎亦前賢之所規何吾生之命<lb/>
舛懐丹誠而莫披心炳朗而無報情蕩滌而不羇任儻<lb/>
來之否泰委𤣥運之遭隨戢輕翮而未舉踠逸足而莫<lb/>
馳實未榮而先怠寜泛駕而致疲誠責躬而咎已豈藏<lb/>
瑕而掩疵恒怯進而勇退每知雄而守雌庶比兹以自<lb/>
勗履貞固而不虧<lb/>
　　澗底寒松賦<hi>有序</hi>　　　　　　<hi>唐</hi>王　勃<lb/>
<pb n="KR4h0139_WYG_118-5a"/>
嵗八月壬子旅遊於蜀尋茅谿之澗深溪絶磴人跡罕<lb/>
到爰有松焉冒霜停雪蒼然百丈雖崇柯俊穎不能踰<lb/>
其岸嗚呼斯松託非其所出羣之器何以别乎蓋物殊<lb/>
類而合情士因感而成興遂作賦曰<lb/>
惟松之植於澗之幽盤柯跨嶮沓柢憑流寓天地兮何<lb/>
日霑雨露兮幾秋見時華之屢變知俗態之多浮故其<lb/>
磊落殊狀森梢峻節紫葉吟風蒼條振雪嗟英鑒之希<lb/>
遇保貞容之未缺攀翠崿而形疲指丹霄而望絶已矣<lb/>
<pb n="KR4h0139_WYG_118-5b"/>
哉蓋用輕則資衆器宏則施寡信棟梁之已成非榱桷<lb/>
之相假徒志逺而心屈遂才髙而位下斯在物而有焉<lb/>
余何為而悲者<lb/>
　　寒松賦　　　　　　　　　　<hi>唐</hi>李　紳<lb/>
松之生也於巖之側流俗不顧匠人未識無地勢以衒<lb/>
容有天機而作色徒觀其貞枝肅矗直榦芊眠倚層巒<lb/>
則捎雲蔽景據幽澗則蓄霧藏煙穹石盤薄而埋根凡<lb/>
經幾載古藤聨縁而抱節莫記何年於是白露零涼風<lb/>
<pb n="KR4h0139_WYG_118-6a"/>
至林野慘慄山原愁悴彼衆盡於𤣥黄斯獨茂於蒼翠<lb/>
然後知落落髙勁亭亭孤絶其為質也不易葉而改柯<lb/>
其為心也甘冒霜而停雪叶幽人之雅趣明君子之竒<lb/>
節若乃確乎不拔物莫與隆隂陽不能變其性雨露所<lb/>
以資其豐擢影後凋一千年而作蓋流形入夢十八載<lb/>
而為公不學春開之桃李秋落之梧桐亂曰負棟梁兮<lb/>
時不知冒霜雪兮空自竒諒可用而不用固斯焉而取<lb/>
斯<lb/>
<pb n="KR4h0139_WYG_118-6b"/>
　　幽松賦　　　　　　　　　　<hi>唐</hi>闕　名<lb/>
惟天地之覆載屬日月之貞明幸雲雨之廣潤及草木<lb/>
之滋榮代何材而不用材何代而不生若乃地勢卑而<lb/>
路脩迥有孤山曲澗之幽松挺百尺而敷其狀聳千仭<lb/>
而擢其容柯榦夭矯花葉芊茸枝横栖鶴蓋偃盤龍蹙<lb/>
皮膚而文疊峗宏磊砢而谷深重伐人之所未見匠者<lb/>
之所未逢抱雅操兮積年載持概節兮佇時雍梢森乎<lb/>
巖之畔扶疎兮山之足禀二儀而自清居四時而常緑<lb/>
<pb n="KR4h0139_WYG_118-7a"/>
其孤髙也則排煙而蕩霧其貞堅也則超代而越俗偏<lb/>
睹日而疏隂邃自然而孤直起喻有叔夜之材入夢表<lb/>
丁君之職澗底幸左思之詠嵗寒䝉孔丘之識偉哉盛<lb/>
矣屬時代兮多杞梓其用無隔窺幽澗兮茂松柏梓待<lb/>
構而見須松堪棟兮希擇其文理也竒絶可以雕楹架<lb/>
梲其雅操也昂藏可以振雪凌霜向日貞心擢臨風足<lb/>
氣揚深谷如䝉顧此地有材良王爾經過而歎曰帝徳<lb/>
咸亨此松挺生公輸俯仰而顧曰王道利貞大厦用成<lb/>
<pb n="KR4h0139_WYG_118-7b"/>
希皇鑒之留盼感鬱鬱之餘情者也<lb/>
　　金松賦<hi>有序</hi>　　　　　　　　<hi>唐</hi>李徳裕<lb/>
廣陵東南有顔太師猶子舊宅其地則孔北海故臺余<lb/>
因晚春夕景命駕遊眺忽覩奇木植於庭除枝似檉松<lb/>
葉如瞿麥迫而察之則翠葉金貫燦然有光訪其名曰<lb/>
金松訊其所來曰得於台嶺乃就主人求得一本列於<lb/>
平泉今聞封植得地枝葉益茂叙其所自作此賦焉<lb/>
青春已暮白日將夕經顔子之陋巷訪孔子之舊宅美<lb/>
<pb n="KR4h0139_WYG_118-8a"/>
珍木之在庭得嘉名於樵客曩擢本於台嶺近徙根於<lb/>
簷隙其柯肅肅自比於真松其葉纎纎實侔於瞿麥風<lb/>
入葉而成韻露垂柯而流液不受命於嚴霜諒同心於<lb/>
寒柏含春靄而葱蒨映夕陽而的皪疑翠尾之羣翔若<lb/>
金潭之旁射雜爽籟於篁竹混晶光於瑶碧琪樹以垂<lb/>
珠而擅名金松以潛熲而莫覿亦猶處子在於隱淪竒<lb/>
才遺於草澤我有衡宇依山岑寂類仲長之清曠如蕭<lb/>
宰之窮僻植根此地似在崖壁殊橘柚之不遷同甘棠<lb/>
<pb n="KR4h0139_WYG_118-8b"/>
之可惜庶封殖於園林永愛翫而無斁<lb/>
　　矮松賦<hi>有序</hi>　　　　　　　　<hi>宋</hi>王　曽<lb/>
齊城西南隅矮松園自昔之閒館此邦之勝槩二松對<lb/>
植卑枝四出髙不倍尋周且百尺輪囷偃亞觀者駭目<lb/>
蓋莫知其年祀亦靡記夫本源真造化竒詭之絶品也<lb/>
曽咸平中忝鄉薦登甲科䝉被寵靈踐厯清顯幾三十<lb/>
載前嵗秋始罷冢司出守青社下車之後省閭里訪故<lb/>
舊則曩之耆耋悉淪逝童冠皆壯老邑居風物觸目遷<lb/>
<pb n="KR4h0139_WYG_118-9a"/>
變惟彼珍樹依然故態竊謂是松也匪獨以後凋克固<lb/>
嵗寒抑由擁腫支離不為世用故能宅兹皋壤免於斤<lb/>
斧向若負構厦之材竦凌雲之榦將為梁棟戕伐無餘<lb/>
又安得保其天年全其生理哉感物興歎聊為賦云<lb/>
惟中齊之舊國乃東夏之奥區有囿游之勝致直廛閉<lb/>
之坤隅偉茂松之駢植軼衆木而特殊上輪囷以夭矯<lb/>
傍翳薈而紛敷廣庭廡之可蔽髙尋常之不踰枝擁閼<lb/>
兮横亘根蹙縮兮盤紆徒觀其前瞻林嶺却枕康衢宅<lb/>
<pb n="KR4h0139_WYG_118-9b"/>
寳勢兮葱鬱據右地兮膏腴類蟠蟄兮神蜧訝騰倚兮<lb/>
虎貙將拏攫兮未奮忽伏竄兮爭趨色鬬鮮兮欲滴形<lb/>
詭俗兮難圖逺而望之蔚兮若搏鵬之出滄海迫而察<lb/>
之黕兮若方輿之承寳蓋矗洞口之歸雲堆巖阿之宿<lb/>
靄談揮麈兮何多被集翠兮増汰度朔吹兮颼飀含陽<lb/>
暉兮晻藹吾不知其幾千嵗起毫末而碩大昔去里兮<lb/>
離邦攀綠條兮彷徨今剖符兮臨郡識竒樹兮青蒼怵<lb/>
光景兮遄邁嘉嵗寒兮益彰葉毿毿兮不改情眷眷兮<lb/>
<pb n="KR4h0139_WYG_118-10a"/>
難忘異古人之歎栁協予志之恭桑信矣夫卑以自牧終然<lb/>
允臧效先哲之俯僂法幽經之伏藏願跼影於澗底厭争榮<lb/>
於豫章鄙直木兮先伐懼秀林兮見傷幸髙梧之垂䕃愧脩<lb/>
竹之聨芳鸞乍迷於枳棘鷃每悞於榆枋嫓周雅之蹐地符<lb/>
羲易之㢲牀既交讓以屈節復善下而同方自儲精於甘實<lb/>
不受命於繁霜客有系而稱曰材之良兮梓匠之攸貴生之<lb/>
全兮䝉莊之所美茍入用於鉤繩寜委跡於塵滓俾其夭性<lb/>
而稱珍曷若存身而受祉紛異趣兮誰與歸當去彼而取此<lb/>
<pb n="KR4h0139_WYG_118-10b"/>
　　蟠松賦　　　　　　　　　　<hi>元</hi>任士林<lb/>
渺堪輿之神氣孕東海之平蠻紛百昌之甲宅儼孤松<lb/>
之結蟠根半蝕以秀出枝萬折而回環允神物之附靈<lb/>
時矯首而盤桓瞰然鱗甲之四縱傑出頭角而巑岏霧<lb/>
市暝合雲衣晝飛非鞭霆而欲駕則既雨而初歸爾則<lb/>
童豎俛仰恍然劉累之馴擾風雨吟哦又似夫葉公解<lb/>
衣盤礴雷電至而飇馳也噫嘻龍為物靈不離鱗甲蕩<lb/>
日月撼山淵不崇朝而雨六合何其神也桎梏禹宫之<lb/>
<pb n="KR4h0139_WYG_118-11a"/>
梁斲削雷澤之梭劒津之吏照水夜驚長房之竹騰波<lb/>
自駕象罔求而不得雲霧集而時化又何其幻也而况<lb/>
乎青髪君之盤蹝秦大夫之舂容妙蜿蜒於氣母抱不<lb/>
化之神蹤龍不知其為松松不知其為龍人不承澤螻<lb/>
蟻為宫龍乎松乎出冢間之雷車走隴上之雨工松乎<lb/>
龍乎撫亭曲以一嘯山四立而長風<lb/>
　　十八公賦<hi>有序</hi>　　　　　　　<hi>元</hi>馮子振<lb/>
長城之北又數百里馳上京東北百數十里為蹛林環<lb/>
<pb n="KR4h0139_WYG_118-11b"/>
林四向皆斥磧沙嶂松低昂掩冉殆且千萬而未有數<lb/>
所為古八百里黒松林者也又數十里為孤驛松一根<lb/>
十八榦共挺挺植立項領撐矗勢各合抱不令參差髙<lb/>
下小大不齊少分媿色於其間氣岸磅礴大似老人大<lb/>
父行下視蒼岡翠麓或偃或怪各端倪嚴事無敢抗行<lb/>
頃年十八榦之二榦戕於<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>斧其人旋斃則神物之呵<lb/>
護由來久矣今十六榦巍然昂霄其二榦斧瘢小小突<lb/>
兀大徳壬寅把茰後三日予道應昌始一再過之歎其<lb/>
<pb n="KR4h0139_WYG_118-12a"/>
倔竒瓌傑有如此者無論南北萬里殆九州之表六合<lb/>
之外自有宇宙以來未之有也其還薊京也語方外客<lb/>
盧生曰吾行諸方四十年所見五大夫之魁梧磈礧何<lb/>
算未見十八公之真面目生其為我圖之生欣然為貌<lb/>
其韻度悉縁吾言如此其驛亭沙塞荒寒寥落之狀種<lb/>
種甚似覩其圖者便應髣髴敕勒川皋蘭下當亦慨然<lb/>
重太息於予之慕逺遊而廣離騷也遂為之賦曰<lb/>
異哉十八公之為靈也宇宙之所未有耳目之所不經<lb/>
<pb n="KR4h0139_WYG_118-12b"/>
六合之外九州攸并當聖元之億齡首大漠之涼陘社<lb/>
榆祅其原坰河栁子其溝塍黒襲歠上之貂白角海東<lb/>
之鷹山不春而緘木谿太古而藏冰沍朔其凝蹛林其<lb/>
稱越灤京而迤靡困砂磧之硱磳居郵置之半道走革<lb/>
囊之剰幐里八百而猶袤筆參差而孰縢未廪秋而絮<lb/>
繒聊卒嵗而㲩<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>長日顥皛逺陰沉青面磥砢而驤翥<lb/>
質扶疎而鬅鬙梯壊礫而欲島垜頑丘而若陵俄超其<lb/>
羣有勃其承根獨撥而無曹彚拔征而勿朋勞我行役<lb/>
<pb n="KR4h0139_WYG_118-13a"/>
凄然離亭亭長漢譯而告予大夫嬴汙之未曽我方倚<lb/>
韀屏營顧影伶俜歎蒼昊之惡劇呼太史而莫譍挈傭<lb/>
包於蹔客寄短茁於孤僧儼如對於茂樾倦相邀於癭<lb/>
藤其旁蘼蕪芳荑晚馨其下芍藥涼葩溽零五從粒其<lb/>
魁梧七聚鬛其崚嶒柯奔掲於璇渾條森捎於翠冥挺<lb/>
挺直榦槃槃大廷羌伯仲其篪壎蹇搢紳其儀刑法陽<lb/>
算之加倍重累臺之九層竺域應真並錫而騰秦府叅<lb/>
軍共瀛而登天地休徵風雲依乘寒不得憎暑不得仍<lb/>
<pb n="KR4h0139_WYG_118-13b"/>
堅即墨之壁壘養淩煙之股肱豎剛骨而益勁植卓勲<lb/>
而勿矜謝徂來之杵臼避商雒之薪蒸聘中山之醉守<lb/>
屏藍邑之聾丞基厚力憑實博聲宏神道設敎人謀與<lb/>
能牽小景之絲蘿邃永年之茯苓擅諸方之尊宿號大<lb/>
父之髙曽其間彌谷彌川亦輜亦軿競横披以攫攘率<lb/>
樛蓋而開扃等鉅細之成列類攀援之不勝吾乃今知<lb/>
十八公之為靈也如冕修容如領振膺如杼壓機如斛<lb/>
舉升如觚有稜如几有凭百泉赴於瑶池列緯懸於玉<lb/>
<pb n="KR4h0139_WYG_118-14a"/>
繩建章緫於門户滄海跨於淄澠岱宗薄於鄒嶧楚望<lb/>
讋於曹滕班象犀而特薦羽鴻鵠而一鵬驥渥洼而電<lb/>
邁鯨渤澥而波澄奠金鼒於螘巵椽寳炬於螢燈百尺<lb/>
其叢十圍其棚隨風雨而上下候昬曉而寢興闇浪洶<lb/>
洶清颸洒洒擁鸞鳯之合抱脫牛羊之拱把登太丘之<lb/>
古韻傲韋偃之名畫羞結祀之枵枌恥締姻之卑檟陪<lb/>
屓鼇之九抃御駑馬之十駕際絶壤之杓極䕃𤣥鄉之<lb/>
坯瓦林渇鄧而西夸樹涉湘而南赭啓昧谷而深燭垂<lb/>
<pb n="KR4h0139_WYG_118-14b"/>
太隂而劇詫托淩空而槎牙邈幽都而搆架警曙鹿而<lb/>
錯觝愕夜羚而窮掛異時文字磔裂偏傍䖃苴伽黎肘<lb/>
五百而單軀歐冶劒三千而一䥱夫然故搘頤戢首於<lb/>
邅迴愴恍之郊揚鬐振翮於厓畧懭悢之野吾從苔身<lb/>
芝頂一根百出之上駢臂枝指而一一數之夫然後知<lb/>
西都十八侯位次之元功未足以當朔林十八公岑絶<lb/>
之匹亞也自有開闢即有此公孩煦呱雛嬰憐黠童乳<lb/>
臭餘子蜜甜若翁綠穉其髪方泓其瞳酣暉酩嵐苦霧<lb/>
<pb n="KR4h0139_WYG_118-15a"/>
塞霿或積暈之凄迷或急霏之牢籠蕭散之姿崔嵬之<lb/>
胷夷曠之迹逍遥之踪髙逾斂而逾下進逾恬而逾忡<lb/>
約癯於豐守淡於濃韜臺閣於山林晦廊廟於蒿蓬詎<lb/>
尺寸之能闚而幾微之可窮閱當時之赫赫特過眼之<lb/>
匆匆彼兩都冠蓋之紛紛九衢蹄轍之憧憧躐採花之<lb/>
為使狎賣菜之為傭纔陽燄之幾日已浮華之一空嗟<lb/>
乎魏晉以來南北相攻邉有楊隋之廢營臺有李唐之<lb/>
故烽前有度遼横海之英後有絶漠出塞之雄尊拳毒<lb/>
<pb n="KR4h0139_WYG_118-15b"/>
手以為嬉長槍大劒而為功堇聨矛之短諷翊賦槊之<lb/>
微工不聞草盾之幕能淬毛錐之鋒哀此老於廣莫之<lb/>
場作是公於大荒之東醻賞心於片言喚窳俗於爭聾<lb/>
跫足音於空谷震逺派於焦桐仲九泉不曲之氣激萬<lb/>
籟不搖之衷遂有勲於兹土以大庇其厥宗耿光隆隆<lb/>
頌聲渢渢謖謖其巔巖巖其躬使一丘一壑之舂一偏<lb/>
一曲之封或膏或肪之已秋或鬱或窣之未冬皆領畧<lb/>
於晏嵗均膝行其下風何千古之埋壅靡片刻之笙鏞<lb/>
<pb n="KR4h0139_WYG_118-16a"/>
信明時之稔待偶逋客之相逢援狸膏而一寫駭鼉鼓<lb/>
之三通追去來於俛仰惜盼睞之倥偬乃陰鏤其肺肝<lb/>
尚鄙憶其惺鬆庶英游之物色以髣髴其清丰於是張<lb/>
璪董元畢宏闗仝挾以營丘掖之龜䝉㸃拂郭熙鋪敷<lb/>
盧鴻或魁怪松石或尖巉松峯或倜儻權竒或張皇<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>
瓏交售其伎輙虚其中如綃墨之有知捨厓公其誰從<lb/>
枝不殘於霜妃之慘慄膚不撓於土伯之瘝痌蔚殊形<lb/>
與異態盎晬色與天容吾不知十八公為松乎松之為<lb/>
<pb n="KR4h0139_WYG_118-16b"/>
十八公乎抑亡是公而始十八公乎十八公而始亡是<lb/>
公乎是公茫然請問其目客曰木公曽䜟夢腹魂交形<lb/>
接而兆朕爵綰綬紆而福祿樹偶然而附㑹筆至此而<lb/>
簡牘名亘古而頌傅姓至今其芬馥昂霄十八自一根<lb/>
矗如三十輻而一其轂重其五而同氣兼其四而命僕<lb/>
衆稚莫肩庶孽焉續憫血肉之瘡痍恣斧斤之横酷悼<lb/>
無知之氓隸旋不貸於鬼錄當陽突兀滿十仍六今呵<lb/>
護於宛欄以厚完其右族汝諧亮弼汝協穆卜如圭汝<lb/>
<pb n="KR4h0139_WYG_118-17a"/>
植如弁汝束如裾汝引如席汝促汝賡汝歌汝啓汝沃<lb/>
如八元八凱同立於巖廊之上如是其篤誠明允慈惠<lb/>
恭肅也吾以丁亥之夏經乎房駟之躔調凡慚鄒谷之<lb/>
應價下忝燕臺之延嵗在庚寅身簉上國鐵幡竿睇穹<lb/>
峙之神皋金浮圖仰中居之帝宅屋廬不勝其鱗次而<lb/>
喧闐每訝其迥曠冠蓋不勝其肩摩而逼仄長歎其空<lb/>
闊釜煙半緇化之煤炱案饌寡鮮嘗之蓏核三百六旬<lb/>
之梵唄争酧竺鉢於絳㡌十千一斗之罇罍競瞰樓宫<lb/>
<pb n="KR4h0139_WYG_118-17b"/>
於紫陌吾詢瓌産之棟梁咸曰東林之搜索仍謂夢公<lb/>
於焉琥珀一根容二九之排比傑木挺獨孤之卓特髯<lb/>
鱗相湊泊而雅號氣類願躐躋而莫克吾始聽而眉揚<lb/>
驟聆而胷惑足欲舉而虚跰臂欣馳而靡翮已而齒歎<lb/>
於識面之達官頤解於賞音之重客傳聲於上宰而磨<lb/>
踵引手於名王而加額當時猶謂方仙紫藟可以他年<lb/>
不死近在故家赤沙夢澤之南何必孤館青松自以數<lb/>
日増封逺渉上界白海渾灤之北乾元彌覆十八公坤<lb/>
<pb n="KR4h0139_WYG_118-18a"/>
地不知重幾畫數不我偶志與願違間一嵗而壬辰驟<lb/>
驛埃而決歸俄世祖之鼎成望橋山而歔欷聖天子改<lb/>
明年之紀楚傖父更京師之鞿大徳庚子雨霪兩畿連<lb/>
三暑之熇毒賦桑乾之式微壬辰之秋金蓮頓稀菊有<lb/>
黄花凄其紵衣遂私覿之計懇疇分攜之涕揮方是時<lb/>
也商琯漸髙姬紈勿御鷾鴯言旋鼬䑕相呴拉遝入衞<lb/>
蘋婆留戍駕鵞有越境之勞蟋蟀無出疆之懼木皮韜<lb/>
三寸之韌飇堠告九分之遽縁是指涼亭順霜序昕闗<lb/>
<pb n="KR4h0139_WYG_118-18b"/>
掣晴嶺翥廷巵别兩驂馭樓瞻五鳯之翩翻岡聳五龍<lb/>
之箕踞棕擎幄殿而軒邃檜並苑牆而容與黒山一帶<lb/>
丘燐螢炷神榆一障竒鬼虺覷快悒邇而跌宕迂岑寂<lb/>
親而娟好拒鴻荒而下徳力難喻禹貢之外聲文聊趣<lb/>
估方磬橐而更騎襥脱單持而罕屨訛話言則委性命<lb/>
於舌人困偵候則假隧蹊於辮豎歌呼莫非留犁罋畔<lb/>
之循習卧起盡是卓歇圖中之家具休談伊吾邏逤之<lb/>
寒温奚異敕勒皋蘭之完聚人生久知老㑹至之期客<lb/>
<pb n="KR4h0139_WYG_118-19a"/>
路恰到始欲愁之處攢敷纎栁不復能樹圏則盈握尫<lb/>
然稚孺條如折根葩稍墜絮截長滑箭伐短怯筋犎牛<lb/>
過之䑛葉而駝首昂脣掀甘劇飯茹匪餱匪糧疾運猶<lb/>
飫煨麰緘啄日月云屢偉哉造物鎔范陶鑄痛節所餐<lb/>
料細蓄鉅道旁之厄饕餮其庶頑軀醜狀詘曲蹲踞負<lb/>
戴不貲秤力乃去彼楊奚辜而此值遇荒涼僻左憐爾<lb/>
根據地無荆榛山無栝杶澤有鷗鳬陂有鷃鶉來趾絶<lb/>
踪介扉劬辛蓬吹礫噓目<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>其眴澁徑逖響將前復踆<lb/>
<pb n="KR4h0139_WYG_118-19b"/>
低舞韋裳擁氊推輪一犢一轅百車轔轔銜尾牽連弗<lb/>
摧其輑命繫隻婦驅羝逐<graphic n="KR3172" url="https://raw.githubusercontent.com/kanripo/KR-Gaiji/master/images/KR3172.png" mimeType="image/png"/>層溪遥紆淺殆没膝急澍<lb/>
晷刻暴漲尋尺樸陋遐磧舟檝罔識亂流而渡鞍影翼<lb/>
翼暫免濡首裙襦盡濕平房無脊覆土代甓上雨逗漏<lb/>
塊封如窒其顛雞犬寢處行立青莎芊綿霖久逾碧循<lb/>
檐至末繚繞無極朔飄驚砂馬腹輒埋豈但眯睫揚塵<lb/>
曳柴晝黮於墨曉昬共霾酷擊虐排糠箕籺簁蒼蒼茫<lb/>
茫依水戀草毳帳撒星絺繪文藻獵飛射走喜壯惡老<lb/>
<pb n="KR4h0139_WYG_118-20a"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䤙搜攪誇美詫好巴糜混酪旋啜旋飽春和則露駮<lb/>
原沍臘窘則冰收澗聲休涼則陽坡下程守凍則隂岑<lb/>
止營天窗騰而頂暢顱亮地錐銳而條縻綆縈午曦斜<lb/>
而東箔撤蔽朝旭警而西櫺透明緑芳謝而雲散霧失<lb/>
繡馥悅而川包壤并左褰帷而下客旅進右推幕而貴<lb/>
人步鏗溝潦盈而雀候蛙伺郊藪剔而貛炰貉烹蹄噭<lb/>
登而駒乳迅躍蕎穄熟而雛哇狎迎骨徵骨兆而卦灼<lb/>
俱驗毼人毼乘而壁懸若生至若王家戚姻主壻舅甥<lb/>
<pb n="KR4h0139_WYG_118-20b"/>
貴莫與京富不可名爾媾爾婣悉媌悉娙笄玉步搖袍<lb/>
金織成衷衵服而綃蹙縮宫鞾而黝呈㡌妥鬟而引翠<lb/>
珥充耳而垂瓔媵俛眉而擣練裂帛嬰擁髻而易䙀替<lb/>
□盤飱豐而鑕指剜笋衱□卸而襟肌褪瓊或簪烘霽<lb/>
之罌粟或戴凝霜之菊英或工篝火之豔握或拙背缸<lb/>
之懶情或額黄而殘照初抹或嚬黛而修巒薄横或朶<lb/>
腮而柱倚曛盻或藕腕而榻攲宿酲或悲歌而鈆漬温<lb/>
枕或醉舞而袖黏溢觥琲璣輸渤海之囊琛賮發崑崙<lb/>
<pb n="KR4h0139_WYG_118-21a"/>
之籝羽翎來鴈鴈之㠀組織出鶼鶼之城寸珠而卑千<lb/>
駟之贈片㻋而鼓十睂之爭厥有斷勒弊韀貧輈敗輹<lb/>
撇捩蹀躞襤襆轣轆娣姑單笥娌妯疎簏相忘麻縷底<lb/>
訐羅縠首無釵澤衣不湯沐媪承筐而草炭俛拾兒掉<lb/>
鞅而竹弓能鏃徙輿薪而街鬻樵㸑撈釜蕨而市煤□<lb/>
䔩雙履唱而徳色紉補五漿饋而撐腸稼榖征夫逺而<lb/>
疲□糗糒寒閨嬾而凋殘脯盝槀温於尾扇之遺粒棗<lb/>
貿於鞍峯之落毛鐙鳴於妖魅之憑現輞瘞於冥昬之<lb/>
<pb n="KR4h0139_WYG_118-21b"/>
締交葺筋貫於貸線之錐札勁革熟於敵硝之木刀羶<lb/>
磬羃於積膩之覆袂䏑臠嘬於中刳之腐槽羣山一縞<lb/>
而忍厚膚於湮枲填窟之委積萬籟一噫而壅酸鼻於<lb/>
達暝違昕之怒號沙葱可以蕩氛鷲天十萬里俱忘竺<lb/>
嶺之鋤剗澤蒜可以却穢龍方三十首不必巴江之燼<lb/>
炮末地椒而為太羮之和恣紛紜蠅翅之染指擷野韭<lb/>
而為異味之助任逼迮鼷腸之獻嘲縑糊綾藥而侈銅<lb/>
熏紫赤之麩豔楮鏤巵染而衒綺錯鈆丹之蠟苞嗚呼<lb/>
<pb n="KR4h0139_WYG_118-22a"/>
汰嗇異逵隘舒殊室蓍焦蒿顇啼慣枯於一鼠之剖割<lb/>
珂華珮璨歌促踏於壘駒之滋息憶蔡姬十八拍是増<lb/>
世間兒女子之悲恨望松樹十八公何羨天下宰輔魁<lb/>
之屹植甫炭窑之館轟鼾幸潰濼之郛未及吾尚尤二<lb/>
九榦之蟠根猶更隔尺五天之一壁也九月垂盡客還<lb/>
應昌一再老公徘徊徜徉循十日之故步驚九迴之痛<lb/>
腸灘乾磧枯風仆雪僵凍頰銛利瘃肌刺芒項自倔强<lb/>
器彌昂藏又如狐趙諸人皆足以相國其徼福於嵗寒<lb/>
<pb n="KR4h0139_WYG_118-22b"/>
之後殊未免相從於艱難險阻之疆豈比夫平原十九<lb/>
人之碌碌亦復闕然不能自滿於吾今日十八公之堂<lb/>
堂也爾其鵲巢以為宅黿穴以為家澒洞砰轟泓㘭谽<lb/>
谺傾輩流於往昔絶儷匹於幽遐空載籍之聞見慰睫<lb/>
眉之咄嗟梁之則明堂楩楠撐之則太極棠娑棟之則<lb/>
林光崛竒柱之則温室髙華甘棄遺於度外頻契闊於<lb/>
天涯徒聞不稽之誕譎無證之竒衺揮斥日月擠排煙<lb/>
霞棗並海而如𤓰米擲地而成砂朔三度而偷桃騫萬<lb/>
<pb n="KR4h0139_WYG_118-23a"/>
里而浮槎鱗方仙之騎竹葩瑞佛之杯茶年運而往物<lb/>
深而佳獨是公之傲睨宛若士之脩姱揖徳雲於妙峯<lb/>
拜老子於流沙蓋於吾其臭味兼不知其疵瑕心轉老<lb/>
而轉親嵗飽歴而飽渉儘海榴之燠燕從宛杏之媒蝶<lb/>
貫四時而青青肯一餉其熠熠善乎諸葛孔明之言曰<lb/>
温不増華寒不改葉夫然故受任乎艱危成功於蹉跌<lb/>
寜一利而一鈍遽乍涼而乍熱鐵石可裂意氣不折茍<lb/>
時情之好乖忍中道而永訣償逺遊之願望探造物之<lb/>
<pb n="KR4h0139_WYG_118-23b"/>
竒絶縱四世而五公難對峙而並列請從此而歃盟要<lb/>
誓言於生别他日十八公惠然入夢於海粟道人曰吾<lb/>
居龍鍾之鄉蠖蟲之濱其寢貛貁而飯麋麕也不自知<lb/>
其幾絳縣老人甲子之旬矣微夫子之發吾覆也吾猶<lb/>
夫天雞失旦於若木之不得晨也雖然有一於此孤棘<lb/>
抵壁門槐吐茵金貂效顰芻狗厭陳吾安能從四表八<lb/>
荒之外旅進咸陽之市以自鬻其希世之珍乎海粟道<lb/>
人久忘形於寤寐猶劇口其嶙峋既見既覿不淄不磷<lb/>
<pb n="KR4h0139_WYG_118-24a"/>
悵班荆之夷猶浩蟠木之輪囷夫事不身履目見而臆<lb/>
決其是非物不心計智較而懸斷其無因持頃刻之蕣<lb/>
榮嗤八千之大椿殆典論之火浣將改評於謬詢吾方<lb/>
少女其桑此君其筠六荷郎之屏腴千橘奴其食貧稍<lb/>
五栁其倦軀益九蒲其仙身吾尚友古人於不爭春風<lb/>
之頂𩕳又孰與十八公之為靈乎哉吾於是號九垠叫<lb/>
大鈞河捲嶽迴川吟谷呻噓暝壑於久灰吹綠波於既<lb/>
塵繪精靈於蟄墐借雨露於通津捋怒鬚於晝虎晞衝<lb/>
<pb n="KR4h0139_WYG_118-24b"/>
髪於朝麟西轡𤓰涼南颿甌閩北毳狼胥之顔東筏駟<lb/>
望之漘儻有物之或雙化予尻以為輪孰忖孰量孰喜<lb/>
孰嗔長或續之或者認以為有餘之鳬脛短或截之或<lb/>
者又以為不足之猩脣公乎公乎其幸而十八公也吾<lb/>
願其半雲臺三十六之席其不幸而忘其兩公也吾不<lb/>
願其垂太和十六子之紳有崛其芽膏完澤勻挺膚寸<lb/>
於㸑餘賴不摧而為薪即赦斤而生息終聳壑之逡巡<lb/>
悲二仲之求羊戚九方之皋歅年顔共賖道揆適均五<lb/>
<pb n="KR4h0139_WYG_118-25a"/>
侯却而莫前四輔擯而難賓弊穹壤而無儔極舟車而<lb/>
靡鄰觸磕地維簸揚天民恣肆矍鑠婆娑欠伸咄經邦<lb/>
經國之逺臣奚主林主樹之能神擊壤老人之經世曰<lb/>
生一一之物所以當兆兆之物生一一之人所以當兆<lb/>
兆之人允聖世之瑰材儼熙朝之選掄表后王之嘉植<lb/>
扶光景而常新匪弔古而為文盡按圖而冩真如令模<lb/>
索當世並樅檜栝柏而馳之俱未若髯之逸羣絶倫也<lb/>
　　雙松賦　　　　　　　　　　<hi>明</hi>王　鏊<lb/>
<pb n="KR4h0139_WYG_118-25b"/>
鬱雙松之並峙兮一不知其封殖之嵗年榦輪囷而磊<lb/>
砢兮文章錯而斑斒蒼虯拏空以騰上兮驚螭躩地以<lb/>
屈蟠萬木凌冬而僵死兮獨青青其不刋似端人義士<lb/>
之立朝兮正色儼然曽不可乎犯干彼幽人之何知兮<lb/>
日坐對而盤桓朝予儀其挺直兮夕予挹其清寒固非<lb/>
藍田之棄丞兮抑豈華陽之真官願千秋以相保兮厯<lb/>
冰霜於嵗殘使明堂大厦之棄遺兮非予心之所患<lb/>
　　松柏賦　　　　　　　　　<hi>晉</hi>左九嬪<lb/>
<pb n="KR4h0139_WYG_118-26a"/>
何竒樹之英蔚託峻岳之嵯峨被𤣥澗之逶迤帶緑水<lb/>
之素波布秀葉之葱蒨列疎實之離離馥幽藹而永馨<lb/>
紛熻熠以披離赤松遊其下而得道文賓餐其實而長<lb/>
生詩人歌其榮蔚齊南山以永寜<lb/>
　　松柏有心賦<hi>以君子得禮嵗寒不變為韻</hi>　　<hi>唐</hi>上官遜<lb/>
觀卉木之庶類而松柏之異羣貫四時而不改柯易葉<lb/>
挺千尺而恒冒雪凌雲抗髙標於物外逺卑冗於代紛<lb/>
其榦則直其理則文驗受命於方地信無竒於此君於<lb/>
<pb n="KR4h0139_WYG_118-26b"/>
是載離風霜多厯年紀持本性而常茂抱幽貞而獨美<lb/>
太華之上森森映仙堂之峯台嶺之傍落落䕃靈溪之<lb/>
水經冬不改憐江南之竹箭乗春暫榮笑東園之桃李<lb/>
故見稱於前聖喻徳於君子夫其勁節可佳明心不忒<lb/>
實繁衆類生我邦國故將枝葉無隔於心源豈同橘柚<lb/>
有限於南北錯萬物以為佐求其族而始得是以後凋<lb/>
之義久不刋於魯經有心之言永昭著於戴禮吉士逺<lb/>
託或亭亭於嶺上山苗乍淩時鬱鬱於澗底雖彼此殊<lb/>
<pb n="KR4h0139_WYG_118-27a"/>
軌而榮華一體若乃背徂年當芳嵗林煙乍巻秋雨時<lb/>
霽仙侣或逰隱淪常憩莫不對偃蓋以瀟洒仰仙雲而<lb/>
揺曳暢方外之遐逰滌樊籠之流滯若乃幽澗之側髙<lb/>
岫之端葉離離而日來冬暖枝梢梢而風至夏寒不以<lb/>
無人而不秀又同美乎芳蘭至若大厦方構長材是求<lb/>
詣藪澤訪陵丘逺近必度大小所謀有斯木之特達惟<lb/>
工倕而擇不重曰嵗聿云暮兮何木不變惟松柏兮凌<lb/>
霜葱蒨儻有心之可嘉期君子之一眄<lb/>
<pb n="KR4h0139_WYG_118-27b"/>
　　道觀内柏樹賦<hi>有序</hi>　　　　　<hi>唐</hi>魏　徵<lb/>
𤣥壇内有柏樹焉封植營護幾乎二紀枝榦扶疎不過<lb/>
數尺籠於衆草之中覆乎叢棘之下雖磊落節目不改<lb/>
本性然而翳薈䝉籠莫能自申達也惜其不生髙峯臨<lb/>
絶壑籠日月帶雲霞而與夫擁腫之徒雜糅兹地此豈<lb/>
所謂方以類聚物以羣分者哉有感於懐喟然而賦其<lb/>
詞曰<lb/>
覽大鈞之播化察草木之殊類雨露清而並榮霜雪茫<lb/>
<pb n="KR4h0139_WYG_118-28a"/>
而俱悴唯丸丸之庭柏禀自然而醇粹渉青陽不増其<lb/>
華厯𤣥英不減其翠原斯木之攸挺植新甫之髙岑干<lb/>
霄漢以上秀絶無地而下臨籠日月以散彩俯雲霞而<lb/>
結隂邁千祀而逾茂秉四時而一心靈根再徙兹庭爰<lb/>
植髙節未彰貞心誰識既雜沓乎衆草又蕪没乎叢棘<lb/>
匪王孫之見知志耿介其何極若乃春風起於蘋末美<lb/>
景麗乎中園水含苔於曲浦草鋪露於平原成蹊花亂<lb/>
幽谷鸎喧徒耿然而自撫謝桃李而無言至於日窮於<lb/>
<pb n="KR4h0139_WYG_118-28b"/>
紀嵗云暮止飄蓬亂驚愁雲疊起冰凝無際雪飛千里<lb/>
顧衆類之颯然鬱亭亭而孤峙貴不移於本性方有儷<lb/>
於君子聊染翰以寄懐庶無虧於善始<lb/>
　　四柏賦<hi>有序</hi>　　　　　　　　<hi>宋</hi>鄒　浩<lb/>
廣陵學官㕔嘗為夫子廟今所居之堂即其殿也庭植<lb/>
四柏皆凛凛合抱愛之而賦云<lb/>
瞻廣陵之寂厯兮直髙堂之峥嶸薙蔓草以如拭兮偉<lb/>
四柏之亭亭葉委蓋以固覆兮榦聳崒而上征根盤薄<lb/>
<pb n="KR4h0139_WYG_118-29a"/>
而石老兮皮皴皵以龍驚儼相揖以成列兮何意氣之<lb/>
不可陵豈啇山逸叟見邀於子房兮將以翼儲君而經<lb/>
營抑康廬勝友自得於蓮社兮方且傲當世而潔清想<lb/>
昔日之巍然廣殿兮對先聖以交榮如子路冉有公西<lb/>
華之侍坐兮垂紳端拱各抒其素志之誠嗚呼余徳至<lb/>
陋繆膺敎職獲與柏而相值如親炙夫盛徳講習之餘<lb/>
將迎之隙既弗嗜於杯盤又兼忘於射奕必往來柏隂<lb/>
吟哦其側綿日月以居多豁聰明而有得其朝暮也藹<lb/>
<pb n="KR4h0139_WYG_118-29b"/>
瑞露以冥冥駐歸雲而凝碧其四時也謝羣芳之爭妍<lb/>
憩薫風而暑釋篩蟾光之十分封雪霜而玉皪若乃瓊<lb/>
花兮一本芍藥兮十畦蕙蘭馥郁乎亭檻錦綺焜煌乎<lb/>
塗泥上由刺史爰逮黔黎咸擇地而置酒紛踵繼以車<lb/>
馳曽此柏之不顧兮其青青固自若也豈以此自少而<lb/>
遂衰及夫時運遄往木帝無為驟雨滂沱以滌蕩狂飇<lb/>
奔騰而折摧昔蕃鮮兮何在今寂寞兮空枝使當年之<lb/>
好事慘搔首以興悲獨此柏之不變兮其青青固自若<lb/>
<pb n="KR4h0139_WYG_118-30a"/>
也亦豈以此自多而増竒嗚呼柏之所以為柏兮其常<lb/>
徳若兹僕幸得之而深兮勝老馬以為師允蹈賢聖所<lb/>
期於學者死而後已兮肯以窮達異其毫釐庶幾無愧<lb/>
乎柏之常徳兮不為君子之棄而小人之歸<lb/>
　　栁柏賦<hi>有序</hi>　　　　　　　　<hi>唐</hi>李徳裕<lb/>
夫受天地之正氣者惟松柏而已故聖人稱其有心美<lb/>
其後凋豈無他木莫可儔匹余常歎柏之為物貞若有<lb/>
餘而華滋不足徒植於精舎列於幽庭不得處園池之<lb/>
<pb n="KR4h0139_WYG_118-30b"/>
中與松竹相映獨此郡有栁柏風姿濯濯宛若荑楊而<lb/>
冒霜停雪四時不改斯得謂之具美矣惜其生於遐逺<lb/>
人罕知之偶為此賦以貽親友<lb/>
惟天地之生物均覆載而不私雖草木之殊性皆榮落<lb/>
之有時感松柏兮自得經隆冬兮乃知常集霰於窮節<lb/>
秉心終而不移觀夫竹嬋娟以挺秀松英茂以含滋可<lb/>
䕃蔚於臺榭故封植於園池嗟緑柏之貞苦爰自託乎<lb/>
幽崕或森森於寒壟或蕭蕭於神祠何炎徼之僻陋或<lb/>
<pb n="KR4h0139_WYG_118-31a"/>
　珍木而在兹齊芊蔚於蘭苕儷真芳於桂枝逺而象之<lb/>
　聳榦參差凝翠旌之陸離迫而翫之布葉低垂若孔葢<lb/>
　之葳蕤又似翠列巢以羣棲鸞奮翼而來儀含輕煙於<lb/>
　夕景泫零露於朝曦逮秋實之蕃衍綴青珠以纍纍嗟<lb/>
　乎材不可備人亦如此斯子張之容雖盛栁惠之貞則<lb/>
　虧有長孺之正色無思曼之風姿歎此物之具美以幽<lb/>
　深而見遺非企瑶林於塵外方玉樹於前墀望舊國兮<lb/>
　無際思故人兮未期曽不得倚樹而泛瑶瑟攀條而獻<lb/>
<pb n="KR4h0139_WYG_118-31b"/>
　蘭巵慨路逺而莫致抑毫端而孔悲顧謂稚子起為謡<lb/>
　曰楚山側兮湘水源美斯柏兮託幽根條總翠兮冬轉<lb/>
　茂實垂珠兮秋始蕃彼變化兮不測焉知非張緒之精<lb/>
　魂<lb/>
　<lb/>
　<lb/>
　<lb/>
御定歴代賦彚巻一百十五<lb/>
</p>
<p>
</p>
  </div>
</body>
</text>
</TEI>
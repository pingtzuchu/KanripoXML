<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_026-1a"/>
　欽定四庫全書<lb/>
御定厯代賦彚巻二十三<lb/>
　　地理<lb/>
　　　石假山賦　　　　　　　　　<hi>元</hi>任士林<lb/>
　天地之間境足以移人人移之而飄忽物足以致人人<lb/>
　或可以致物此操蛇之神所以對愚公而臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>也抱然<lb/>
　犀之餘焦覽具區於一目黯波臣之晝泣開水府之羣<lb/>
　玉媧煉之遺禹餘之斸隕而星芒結而水沫耽枯影之<lb/>
<pb n="KR4h0139_WYG_026-1b"/>
　申徒粲黄鉞之沈璧何其奇也爾則鐵繩千尋魚貫萬<lb/>
　夫水厭人而不悔鞭有石兮疾驅蹲者踞者立者蹶者<lb/>
　銛者劌者獨者附者似鼻似口似蹄似股似蟠而虯似<lb/>
　鬬而虎雲幻狀兮孤凝鳥停思兮欲翥神剜鬼削鬬面<lb/>
　呈趺出濠濮於華林納乾坤於一壺九華曉立五老前<lb/>
　揖趿賜履之登躋養瞳神於崒兀誰歟抱琴徙倚而吟<lb/>
　樂山之樂萬古此心草華未滋挹其仁也霞吞霧吐擥<lb/>
　其神也厚載靜容德我則也霏翠排青色我覿也真趣<lb/>
<pb n="KR4h0139_WYG_026-2a"/>
巳亡枯立堂堂子胡樂之以偽翼狂主人曰嘻不毛之<lb/>
珍天不怪取終日之介置我丹府誓言不移客揖而去<lb/>
　　石賦　　　　　　　　　　　<hi>陳</hi>張正見<lb/>
連山蔽虧巨石嶔﨑上興雲而蔚薈下激水而推移舒<lb/>
丹霞於九折混白露於三危鎮方城於濮水固天闕於<lb/>
湯池開五嶽之靈圖集九老之僊都韜神弓於射的産<lb/>
利劒於昆吾魚躍湘鄉之水鴈浮平固之湖墮山鵲之<lb/>
金印碎驪龍之寳珠晻靄披衣氤氳翠微精衞取而填<lb/>
<pb n="KR4h0139_WYG_026-2b"/>
海天孫用以支機隨西王而不落傍東武而俱飛<lb/>
　　石賦　　　　　　　　　　<hi>唐</hi>李　邕<lb/>
代有遠遊子植杖大野周目層巖覩巨石而歎曰兹盤<lb/>
礴也可用武而轉乎兹峭峙也可騰趠而登乎觀其凌<lb/>
雲揷峰隐霄横嶂峻削標表汗漫儀狀劃鎮地以周博<lb/>
崛戴天而雄壯默𤣥雲之暮起赩丹霞之朝上若使矗<lb/>
布長城嶷聫髙壁遏西戎而分塞截東胡而度磧張九<lb/>
州之地險蹙四夷之天隔固可以眇絶驕子遐阻勍敵<lb/>
<pb n="KR4h0139_WYG_026-3a"/>
歸華夏之甲士却邊荒之羽檄别有列在王庭地當文<lb/>
砌疑貞琬之粉澤豔重錦之光麗承聽政之梁柱納進<lb/>
賢之階陛匪徒夾植桃李因芳茝蕙降神女之徜徉拂<lb/>
仙衣之容曳若乃苔蘚剝落雨露淋漓冰碧藻曜繪畫<lb/>
紛披不邀代之所貴不欲人之見知罔懐金而列異曷<lb/>
剖玉而方奇至若危堞孤援懸門禦衝出陣摧鶴乗城<lb/>
起龍礮與矢而飛雨磁當途而列墉金鼓為之沮氣戈<lb/>
矛為之輟鋒借如奕秋沉思蜀相興圖秉節制以全勝<lb/>
<pb n="KR4h0139_WYG_026-3b"/>
縱刼殺以論都鄙宋緘之謬識嘉禹鑿之神模落五星<lb/>
而多懵坐千人而不孤惟磨礱之所取任圓方之自殊<lb/>
支空留於織室編尚想於兵符鳥何恨而填海山何言<lb/>
而望夫徒以貞者不黷堅者可久卧如羊於山野蹲似<lb/>
虎於林藪知作鼓之希聲信為人之無偶梁架海以東<lb/>
注鎮臨江而南守庶投水而克成將補天而何有豈獨<lb/>
砥礪利器盤踞真王鏃來肅慎門通越裳屹特立以興<lb/>
主駕能言以發祥邇開蓮兮表華遠倚劒兮疏梁保兹<lb/>
<pb n="KR4h0139_WYG_026-4a"/>
城而永固結彼交而不忘何止藏書入室勒篆離經翕<lb/>
湘川之飛燕伏昆池之駭鯨膏久服而顔駐碑一觀而<lb/>
涕零豈如扣角匡坐且悲歌於白水尋山小住止危途<lb/>
於翠屏而已哉<lb/>
　　古石賦　　　　　　　　　　<hi>唐</hi>鄭惟忠<lb/>
博望侯周流天下厯覽山川尋長河於異域得美石而<lb/>
獻焉漢武帝未之奇也東方朔見而喟然曰此石英輝<lb/>
潤密秀色明爛舊枕昆吾之谿曽臨歸美之岸玉雉飛<lb/>
<pb n="KR4h0139_WYG_026-4b"/>
而激矢金雞鳴而縱彈至如天台始裂地乳初分丹青<lb/>
孕彩隐起成文盈尺則内含明月膚寸則外吐浮雲别<lb/>
有兩楹分竦雙闕相向依依識啓母之形亭亭表望夫<lb/>
之狀鼓迎桴而若動帆映舟而似颺此並流膏曲澗滴<lb/>
髓危峰㨿谷成虎臨池作龍鋪英九節連葉千重若乃<lb/>
泗水之上岐山之側撫之則磬動奇音被之則錦開新<lb/>
色匠石見而驚駭師涓聞而歎息於是琢磨成狀雕瑩<lb/>
生輝似龜則負圖盤峙如鵲則緘印鶱飛在地者佳人<lb/>
<pb n="KR4h0139_WYG_026-5a"/>
擣練登天者織女支機及其火烈崑墟星流宋國被隕<lb/>
形碎遭焚影黒碑沉郢路之東柱折陽闗之北昔之開<lb/>
壇竹聳抱劒松抽礎應山雲之潤橋通海水之流桞谷<lb/>
岸崩之馬鬱林泥落之牛莫不歲月彫訛丘陵蕪没顛<lb/>
墜坑穽枕倚巖窟據洞口而嵳峩出泉心而硉矹徒見<lb/>
新排理坼舊蹙文迴圓分者雹散方裂者冰開既藏瑕<lb/>
而被蘚又抱穴以侵苔豈如寫鏡能明磨鋒可利擊拊<lb/>
充帝庭之樂關和覩王府之器總五色而補天含九光<lb/>
<pb n="KR4h0139_WYG_026-5b"/>
而鎮地者矣辭未畢帝乃顧而言曰楚王見璞棄之山<lb/>
阿不有卞氏其如玉何抽琴命操為古石之歌歌曰江<lb/>
東藏瑞簡濟北藴兵書若非平固湖中鴈定是昆明池<lb/>
裏魚歌響既終神儀有懌左右驚視符彩傍射使玉人<lb/>
而攻之果得連城之璧<lb/>
　　禎石賦<hi>以素質𤣥字篆𨽻相叅為韻</hi>　　　　<hi>唐</hi>薛存誠<lb/>
上帝乃眷下顧豐我皇祚産禎石以報德約遠人以遐<lb/>
赴外輝煥以發章内清明而含素方圓冰潔篆𨽻星布<lb/>
<pb n="KR4h0139_WYG_026-6a"/>
五千符聖厯之長一九合太陽之數瑩然非追琢所及<lb/>
忽爾若神靈來附考乎文也知諸受命之期徴乎石焉<lb/>
示此維城之固且夫文旌乎實石堅乎質垂本根以繁<lb/>
茂作元后之貞吉驗符而天命有歸貽慶而孫謀莫失<lb/>
方洛書以自來狀河圖以負出懿夫皪彩發鮮隐起成<lb/>
妍質非工斲字乃神鐫移篆文於玉璽之上取𨽻則於<lb/>
銅棺之前紛鳥迹以屆漢若飛騰而在泉帝拜昌言慶<lb/>
實延於卜代名傳聖運功何異於補天苟不思而來暨<lb/>
<pb n="KR4h0139_WYG_026-6b"/>
恭承眷於上𤣥信乎瑞以勤致彰乎天賜其為后也貴<lb/>
乎無得而稱其為石也下乃不求而致豈比夫渭濱之<lb/>
璜兮空言佐命峴首之碑兮永沉文字孰若我垂吉祚<lb/>
於當時演昌期於後嗣且夫文可嘉而不可巻石可固<lb/>
而不可轉題八角而爾乃増輝刻九言而吾斯盡善宜<lb/>
子孫之蟄蟄得先銜於𨽻篆太宗勞謙垂制䖍告上帝<lb/>
伊連被而莫紀自髙祖而流裔其石也為遐玉之祥惟<lb/>
孤也實先君之系誠降慶之所致敢欺紿於輿𨽻於是<lb/>
<pb n="KR4h0139_WYG_026-7a"/>
公卿列辟劒佩鏘鏘聮趨詣石載拜稱觴斯萬人之有<lb/>
慶表二聖之重光不然何炫發於石玉侔其相瑩煌無<lb/>
㸃璀璨有章帝曰祖考之德惟覃股肱之能以參故天<lb/>
錫之罔替諒不穀而何堪<lb/>
　　瑞石賦<hi>有序</hi>　　　　　　　　<hi>明</hi>潘　桂<lb/>
天啓丁卯京口載罹凶荒天𤯝地孽割我稼穡萬姓嗸<lb/>
嗸無所寄命圌山之隂天産石粉其色白錯者紅其味<lb/>
甘其質膩咀之馨其液可摶不磣餒者充饑者塞尫者<lb/>
<pb n="KR4h0139_WYG_026-7b"/>
鼓而立山去城百里而近余輿而觀之擔者溢阡采者<lb/>
鬨于邱陟間趾可掬也嗟夫天地之大奇出不窮理無<lb/>
而事臻氣鼓而物奪自非覩記之餘千載之後安知不<lb/>
與補天之事同疑其悠謬哉賦曰<lb/>
天符臻地寳植嵁巖闢坤珍出補天佐嶽錫爾靈石爾<lb/>
其為質也靡瓊委玉凝肪截脂鮮飛豔雪華曜朝曦光<lb/>
逾雲母色麗瑶芝釋之叟叟□之靡靡無餒無敗不磣<lb/>
不磂埒華山之玉屑方梁父之銀泥豈石廩之宛在抑<lb/>
<pb n="KR4h0139_WYG_026-8a"/>
地乳之潛滋宜充虚而解戰爰塞餒而救饑繄生民之<lb/>
百需兮食為之天天以六氣下凝兮成五味之華鮮麗<lb/>
五行於百穀兮固物始而民先劬水耕而火耨兮竭胼<lb/>
胝以祈年羌穂岐而表瑞兮抑雨粟而徴賢曷埒此自<lb/>
然之食兮協幽贊於重𤣥况凶年之屢稼兮悲地財之<lb/>
貧破何辜今之人兮罄天地而一餓閔䑕空而鷇盡兮<lb/>
氣廉亷而消墮冢纍纍以魂新兮或流離而遷播遘珍<lb/>
符之大垂兮感神貺之潛呈嘘枯以續喘兮拔瘁而為<lb/>
<pb n="KR4h0139_WYG_026-8b"/>
榮黄吻怡而含哺兮鮐背鼓舞而取盈走遐邇以如騖<lb/>
兮咸廢耘以輟耕筐承而車任兮徑隘而衢爭惠遺黎<lb/>
非小補兮嗣嘉穀於秋成夫孰賁此靈休兮匪天工其<lb/>
奚及夫既秉好生之恒德兮曷不祐此垂成之粒割之<lb/>
糈而錫之餐兮夫孰不歌夫帝力固造物之多奇兮幻<lb/>
生成而不測系曰石為氣核堅不可奪兮氣之所鼓性<lb/>
為之脱兮含功牧生地之奇禄兮畫地為餅庶幾果腹<lb/>
兮<lb/>
<pb n="KR4h0139_WYG_026-9a"/>
　　石鏡賦<hi>以清光内朗稟之媚然為韻</hi>　　　　<hi>唐</hi>李　程<lb/>
惟石之貞惟鏡之清鏡因石以為異石假鏡而為名其<lb/>
在石焉肇自一拳之質其為鏡也非因百錬之精不資<lb/>
磨瑩而冰淨詎假雕鐫而砥平徒美夫孕清瑩含彩綴<lb/>
粲玉質以皎皛蓄霜華而明媚匪因人力其成也何時<lb/>
倬彼神功其來也奚自凝輝炯炯散彩洋洋既不勞乎<lb/>
鎔範亦無失於圓方輝映空巖恒舞山雞之影色澄清<lb/>
夜寧慙玉兔之光伊鑒物之必審信自然之所稟彼虚<lb/>
<pb n="KR4h0139_WYG_026-9b"/>
受而不遺同至道之無私既不限於遐邇豈有差於毫<lb/>
釐深山之中誰辨藏冰之處幽谷之際寧分抵璧之時<lb/>
况剛直其體清貞自持恒發輝山之色常含韞玉之姿<lb/>
懐寧一之心不可轉也處闃寂之地誰其尸之當六合<lb/>
之清爽澄素輝之潔朗可以坐致於雲霄可以立分於<lb/>
魍魎知遠之邇視山岳之在目以小觀大覽江湖如指<lb/>
掌且鏡之為物也淨石之為義也堅既守質以固矣亦<lb/>
騰光而皓然朗鑒之前皆願呈其肝膽委照之下終願<lb/>
<pb n="KR4h0139_WYG_026-10a"/>
辨乎媸妍故能無微不燭無物不載彼三光與萬類莫<lb/>
不形乎其内也哉<lb/>
　　落星石賦　　　　　　　　　<hi>唐</hi>崔　沔<lb/>
元氣初變有形既闢稟清明之表者騰為星辰受重濁<lb/>
之資者降為土石肇經綸於邃古蓋常久而不易詭哉<lb/>
靈物爰始混成叅夫𤣥象麗於太清彼在天也何譴奄<lb/>
淪落於邊城其在地也何幸復推遷於上京爾其蘭臺<lb/>
廣廡芸閣修除飛軒廓落邃宇崇虚芳草旖旎珍木扶<lb/>
<pb n="KR4h0139_WYG_026-10b"/>
踈邇九重之宮闕藏萬古之圖書地禁務簡政和禮舒<lb/>
貞而不黷其清有餘意棲閒之得所形變化其焉如徒<lb/>
觀其隐淪晶昭蓄縮光芒體硉矹以難動氣埋冥而不<lb/>
揚擬於規矩既不合於圓方徴其彩飾又無復於𤣥黄<lb/>
匪處匪出不識於行藏匪榮匪悴不逹於炎凉夫其静<lb/>
也何必徐生百祥夫其重也何必能鎮百殃庶永終而<lb/>
知弊蓋抱璞而襲常彼無用也亦至人之所謂允臧<lb/>
　　昆明池石鯨賦　　　　　　　<hi>唐</hi>李子卿<lb/>
<pb n="KR4h0139_WYG_026-11a"/>
漢武帝將恢厥功闢厥土使近必伏遠必取乃象滇河<lb/>
以為池法昆明而教武於是水物備石鯨吐茸鱗鏤甲<lb/>
欲動於漣漪掉尾連鬐必隨於風雨殘文沙白古色苔<lb/>
蒼若噴沫而生浪狀銜珠而有光質惟其堅豈有時而<lb/>
泐感則斯應蓋動惟其常方將協靈德薦禎祥豈泥沉<lb/>
而沙卧與地久而天長者哉至若漢苑風霽秦渚流春<lb/>
輕揺澹泞稍動淵淪載沉載浮百尺且窺於頒首若明<lb/>
若滅两崖猶認於文鱗對牛女而光動映樓船而色新<lb/>
<pb n="KR4h0139_WYG_026-11b"/>
誇大豈慙於海客遇屯空笑於波臣及乎雷隐南山雲<lb/>
生北斗鼓怒波擊崩騰水走勢則洶洶有類陽侯之振<lb/>
聲乃虩虩宛是蒲牢之吼若此則非不知靈之所憑神<lb/>
之所有者也且石之為質也磨而不磷魚之為物也動<lb/>
而必順豈比夫為犀蜀郡浦際空沉作燕湘川雨中方<lb/>
振色映乎崖渚性合乎風雷非任子之釣得儻琴髙之<lb/>
御來幸見處於河漢亦何辭於刼灰客有感而言曰今<lb/>
失流無虞鏗鐘何託請為不轉之志以就觀濠之樂儻<lb/>
<pb n="KR4h0139_WYG_026-12a"/>
南溟之可圖吾固知夫後時之可以潛躍也<lb/>
　　魚龍石賦<hi>以一川中石無不似之為韻</hi>　　　<hi>唐</hi>王　棨<lb/>
隴山下汧水中有石類魚龍之狀或形匪追琢之功半<lb/>
隐奫淪若噞喁而斯在餘依磧礫將蟠蟄以攸同嘉夫<lb/>
地出貞<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>天成詭質雖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>之勢可類而跳獸之規莫<lb/>
匹厥象有二其堅惟一水清見處如欣得水之秋雲起<lb/>
觸時稍叶召雲之日豈非自從凝結有此規模既異織<lb/>
女還非望夫或似罷江湖之游泳又如収雲雨之虚無<lb/>
<pb n="KR4h0139_WYG_026-12b"/>
徒使漁人川上而幾迴顧盼仍令豢氏路旁而終日踟<lb/>
蹰蓋以磊磊漸分磷磷酷似溜穿而喣沫無别苔駮而<lb/>
成章可擬曽經飲羽若銜索以斯存或用紀功疑負圖<lb/>
而載止由是密聚鱗次孤標介然設赬尾於五色認胡<lb/>
髯於一攀初驚獺祭於地復謂見化於川覩岸草以旁<lb/>
生不殊在藻遇春流而乍没又若潛淵既將轉以揚鬐<lb/>
亦因泐而無首比岫居而茍可於泥蟠兮曷不中猶蘊<lb/>
玉尚含呂望之璜誰取支機巳在葉公之牖造化難知<lb/>
<pb n="KR4h0139_WYG_026-13a"/>
雕鐫者誰何莓苔之古色有鱗鬛之奇姿謂湘水之燕<lb/>
且殊寧俟飛也與金華之羊自别何勞叱之既表𤣥功<lb/>
永存靈蹟映一水之晴緑對羣峰之暮碧彼結網垂綸<lb/>
之士與攀髯採珠之客或命駕而西遊試迴眸於此石<lb/>
　　仙石靈臺賦　　　　　　　　<hi>唐</hi>闕　名<lb/>
惟神化之所感何禎祥而必臻位將天而同德天與日<lb/>
而共新百靈扶於三善萬象資乎一人美以英聲遠被<lb/>
嘉貺必陳於是秘其迹則如畫如隐圖其文則匪鐫匪<lb/>
<pb n="KR4h0139_WYG_026-13b"/>
刻屈若絲縈舒同髮直彩非因染辭無假飾雖真籙之<lb/>
可觀固神功之靡測若乃煙消字發苔落文生映月波<lb/>
起含日金明彰八千之緜祚著三代之珍名或鸞迴而<lb/>
鳳轉乍雲㸃而霜横法兼篆籒體被形聲信天筆之攸<lb/>
假實神翰之所成至如桂影宵臨星光夜燭分若珠解<lb/>
連同瓊續映朝霞以散錦流夕露以垂玉紀三皇之故<lb/>
事包五代之遺躅足使濁河龍泳清洛龜沉既超前而<lb/>
冠後亦挾古而光今所以管絃流韻鐘石凝音豈獨妙<lb/>
<pb n="KR4h0139_WYG_026-14a"/>
符至理固亦道叶乾心總羣瑞以考徴實表盛乎貞紀<lb/>
騰茂實於千載激清流乎萬祀𤣥象煥以呈祥靈山鬱<lb/>
以效祉明皇基之永固與天地乎始終嗟微臣之菲薄<lb/>
屬欽明於暮齒望天闕以長謡情顧戀其何已也<lb/>
　　溜穿石賦<hi>以能以甚柔而攻至堅為韻</hi>　　　<hi>唐</hi>趙　蕃<lb/>
山溜泠然漱幽石而濺濺恒羃䍥以迸集忽嵌空而下<lb/>
穿介若自持謂稟靈而利物呀而中斷見積小以摧堅<lb/>
且其輕重異源剛柔殊類嘉洞出而無朕知累功而有<lb/>
<pb n="KR4h0139_WYG_026-14b"/>
自貫白雲之幽抱滴滴方來破蒼苔之古痕泠泠斯至<lb/>
﨑峗莫狀激射無窮逗跳沫以居内洩涓流而在中日<lb/>
就月將必漸然而爭赴因㣲方著殊易者之先攻原乎<lb/>
厥性既柔其平如砥因滴瀝以成象若洞澈而虚已注<lb/>
而匪竭歎追琢之莫加協乃有時顧堅貞而何以下漱<lb/>
而玉中開似冰謂雕以為樽窪而無當疑鑿而成磴豁<lb/>
爾非憑然則引深邃洞觚稜諒在物而靡及非自微而<lb/>
不能由是異類相推於斯何甚䝉兮莫奪堅然自稟清<lb/>
<pb n="KR4h0139_WYG_026-15a"/>
光亂灑初熠熠以穿菱素彩頻垂每熒熒而透錦偉夫<lb/>
炯若方絜於焉注兹或零落以將盡竟連環而不遺依<lb/>
依未通遵神泉之靡息一一将徹聽鳴玉之遠而故可<lb/>
以託質悠悠於山之幽載吐潛液静如冥搜滴盤礴之<lb/>
間通兹餘潤挺剛克之際分乎至柔諒成功之不遠庶<lb/>
積習之可求<lb/>
　　溜穿石賦<hi>以能以甚柔而攻至堅為韻</hi>　　　<hi>唐</hi>楊𢎞貞<lb/>
溜可穿石柔能陷堅因依而上下相遇悠久而貞剛失<lb/>
<pb n="KR4h0139_WYG_026-15b"/>
金始則泠泠觸泓澄而或躍既而決決窅洞達而旁穿<lb/>
一道中透孤光下懸何載馳之不息終漸靡之使然觀<lb/>
夫習坎能通柔虚漸至虹挂空而飲井星曳練而投地<lb/>
徵老聃之説柔弱勝於剛强驗夫子之文積善由乎馴<lb/>
致當其涓涓無巳皓皓未通若嶄巖之見拒能激射以<lb/>
相攻既漱盪以探奥遂深沉而鑿空下漱花浮似出桃<lb/>
源之外乗流魚躍如辭丙穴之中言念其美因詳所以<lb/>
石雖堅而有崖溜雖柔而不止進寸退尺常一以貫之<lb/>
<pb n="KR4h0139_WYG_026-16a"/>
日往月來則就其深矣克諧潤下之道實契靈長之理<lb/>
想夫經始之時人莫知之笑我者謂量力而徒爾見機<lb/>
者料成功之遠而既知難而不退長引彼而注兹是能<lb/>
卒獲其求何傷守柔細滴瀝以成響大逶迤而若抽在<lb/>
彼一拳同玉巵之無當經乎五色狀銀漢之分流其空<lb/>
可翫其義可稟庶求福之不回思進身而去甚彼以水<lb/>
投石于嗟莫承摧鋒飲羽誰謂難能曷若挫鋭而功著<lb/>
積微而道𢎞妙哉斯賦之㫖惟執柔而有恒<lb/>
<pb n="KR4h0139_WYG_026-16b"/>
　　望夫化為石賦<hi>以望遠思深質隨神變為韻</hi>　<hi>唐</hi>白行簡<lb/>
至堅者石最靈者人何精誠之所感忽變化而如神離<lb/>
思無窮巳極傷春之目貞心彌固俄成可轉之身原夫<lb/>
念遠增懐憑髙流盻心揺揺而有待目眇眇而不見絲<lb/>
蘿無託難立節以自持金石比堅故推誠而遂變徒觀<lb/>
夫其形未泐其怨則深介然而凝類夫啓母之狀確乎<lb/>
不拔堅於王霸之心口也不言腹兮則實形落落以孤<lb/>
立勢亭亭而迥出化輕裙於五色獨認羅衣變纎手於<lb/>
<pb n="KR4h0139_WYG_026-17a"/>
一拳巳迷紈質矧乎石以表其貞變以彰其異結千里<lb/>
之怨望含萬里之幽思緑雲朝觸拂峩峩之髻鬟微雨<lb/>
暮霑灑漣漣之珠淚雜霜華於臉粉脱苔㸃於眉翠昔<lb/>
居人代雖云賦命在天今化山椒可謂成形於地於是<lb/>
感其事察其宜採蘼蕪之芳生不相見化芙蓉之質死<lb/>
不相隨冀同穴於冥漠成終天之别離則知行髙者其<lb/>
感深跡異者其致遠委碧峰之窈窕辭紅樓之婉娩下<lb/>
山有路初期擕手同歸窺户無人終歎徃而不返嗟乎<lb/>
<pb n="KR4h0139_WYG_026-17b"/>
貞志可嘉髙節惟亮同胚渾之凝結異追琢而成狀孤<lb/>
煙不散若襲香於爐峰之前圓月斜臨似對鏡於廬山<lb/>
之上形委化而已久目凝睇而猶望悲夫思婦與行人<lb/>
莫不覩之而惆悵<lb/>
　　望夫石賦　　　　　　　　　<hi>明</hi>錢文薦<lb/>
石乃堅確人則虚靈何凝眸而注戀忽變質而呈形原<lb/>
夫念遠興思登髙引睇漆膠愛結絲蘿恩締别去經年<lb/>
憂來積歲徒託夢想難忘盟誓心惻惻以抱嗟目盈盈<lb/>
<pb n="KR4h0139_WYG_026-18a"/>
其垂泪恐枕衾之便歇悲日月之将逝遂乃杳然無知<lb/>
介乎不轉獨含磽硌誰覩婉孌心怨難磨眉顰莫展傷<lb/>
彼委蛻令人涕泫徒觀其幻身雖化愁意猶存袖翻竹<lb/>
色韤㸃苔痕勢亭亭而不墜形落落以無援積千年之<lb/>
離緒消萬里之遊魂則知望絶倚閭歡辭舉案攜手靡<lb/>
及捧心徒亂窺蜀鏡而輝掩指爐峰而香斷結離腸於<lb/>
九層葬蓮嶽於千瓣於是豎芳標傳苦節謝雲雨凌霜<lb/>
雪清風播以無窮皎月映而不滅留孤影兮異代結相<lb/>
<pb n="KR4h0139_WYG_026-18b"/>
思兮同穴可憐哉石雖粗厲情本綢繆款樹聲應遭鞭<lb/>
血流遇嘯歌而動魄聞佛法而㸃頭儻雙星之復照當<lb/>
五色之仍浮歛恨每孤立懐貞空延佇但教東海可揚<lb/>
塵神化何知不美女<lb/>
　　石姥賦　　　　　　　　　　<hi>宋</hi>文　同<lb/>
上嶜崟之飛泉兮披薈蘙之榛莽骭倦<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>而膺喘兮窮<lb/>
其巔於絶岨爰有石而跂跂兮旁無他而相伍色黤黕<lb/>
而骨勁劣兮具支節而帶文縷其遠睨之若人兮迫猶<lb/>
<pb n="KR4h0139_WYG_026-19a"/>
疑其蹲虎里俗神而甚恭兮號相尊其曰姥謂遽亟而<lb/>
丏貺兮縁其求而下予忽旱陽赫而上爇兮飛光流而<lb/>
燎土燀多稼以巨甗兮烹羣命於碩鬴走羣靈而莫荅<lb/>
兮後率歸而此愬役稚耄而竭蹷兮來號呶而<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>謼㑹<lb/>
諸力以掀揭兮使轉移其常處靈歘然而見景怪兮衆<lb/>
外愕而中怖滃堀堁而下發兮鬱黯靉而上布憺砰礚<lb/>
而中作兮漭滂沱而四注回極熾而施大潤兮曽不暇<lb/>
乎旋步巳復還其故立兮各再拜而引去問其端而何<lb/>
<pb n="KR4h0139_WYG_026-19b"/>
從兮年皆失其幾許吾聞懐澤之與符陽兮亦有石為<lb/>
牛鼓彼民釁而擊之兮常以旱而取雨宛其於爾為類<lb/>
兮彼又載於國譜噫惟皇之大職兮繫隂陽之煦嫗奚<lb/>
磊砢之頑質兮輒矯權而自主事豈無於適然兮而惑<lb/>
者㮣從而為語皇忽寤而震恚兮列罪目而爾數訶星<lb/>
士以施棓兮敕雷将而揮斧赫電火而灰爾兮鼓箕風<lb/>
而蕩汝闃太空而泮散兮一磨刓其處所俾愚黎之偭<lb/>
正兮識惟皇之覆露皇未寤而民尚惑兮徒吾髀之長<lb/>
<pb n="KR4h0139_WYG_026-20a"/>
拊<lb/>
　　太湖石賦<hi>有序</hi>　　　　　　　<hi>宋</hi>陳　洙<lb/>
客有嗜太湖石者圗其形示余命為賦其辭曰<lb/>
江之東直走數百里有太湖兮澄其清湖之浪相擊幾<lb/>
千年有頑石兮醜其形徒觀夫風撼根折波流勢横神<lb/>
助爾怪天分爾英駭立驚犀低開畫屏素煙散而復聚<lb/>
蒼苔死兮又生譬夫枯槎浮天黒龍飲水鬼蹲無狀雲<lb/>
飛乍起稚戲攜手獸眠盤尾大若防風之骨竅如比干<lb/>
<pb n="KR4h0139_WYG_026-20b"/>
之心蜜房萬穿秋山半尋子都之㦸前其鐓韓稜之劒<lb/>
利於鐞若乃湖水無邊湖天一色露氣曉蒸蟾津夜滴<lb/>
伊爾堅姿峭兮寒碧千怪萬狀羌難得而剖悉我将弔<lb/>
范蠡於澤畔問伍員於波際原君厥初何縁而異公侯<lb/>
求之如張華之求珠衆人獻之如卞和之獻玉植於庭<lb/>
囿視之不足噫爾形擁腫兮難琢明堂之礎爾形中虚<lb/>
兮難刻鴻都之經用汝作礪兮汝頑厥姿攻汝為磬兮<lb/>
汝濁其聲亡所用之而時人是寳余獨掩口盧胡而笑<lb/>
<pb n="KR4h0139_WYG_026-21a"/>
子之醜<lb/>
　　採石賦<hi>有序</hi>　　　　　　　　<hi>宋</hi>程　俱<lb/>
建中靖國元年以修奉景靈西室下吳興吳郡採太湖<lb/>
石四千六百枚而吳郡實採於包山某獲目此瑰奇之<lb/>
産謹為賦云<lb/>
吳吏採石於包山也洞庭鄉三老趨而進揖而言曰惟<lb/>
古渾渾物全其天金藏於穴珠安於淵機械既發剖蚌<lb/>
椎礦不翼而飛無脛而騁刳山探海階世之競迺若冨<lb/>
<pb n="KR4h0139_WYG_026-21b"/>
媪贅瘤則為山嶽茂草木於毛膚包嶄巖於骨骼與瓦<lb/>
甓其無間何於焉而是索今使者窺複穴蕩沉沙搜奇<lb/>
礓於洞脚劂巧勢於邱阿呼靈匠以運斤指陽侯使息<lb/>
波䜿江山之㟧㟧續劒閣之峩峩莫不剔山骨拔雲根<lb/>
貞女屹立伏虎晝奔督郵攘袂以相睨令史臨江而抗<lb/>
尊雖不遭於醯沃豈有恨於苔痕嗟主人之不見似羊<lb/>
牧之猶存何一拳之足取笑九仞之徒勤既而山户蛾<lb/>
集篙師雲屯輸萬金之重載走千里於通津使山以為<lb/>
<pb n="KR4h0139_WYG_026-22a"/>
骨則土将圮使玉以為璞則山將貧煑糧之客歎絶年<lb/>
之無飽談𤣥之老持一法其誰論嘗聞不為無益則用<lb/>
之所以足惟土物愛則民之所以淳怪斯取之安用非<lb/>
野夫之樂聞敢請使者吏呼而語曰醯雞不可與語天<lb/>
蟪蛄不可與論年矧齊侯之讀書豈輪人之得言三老<lb/>
曰極治之世樵夫笑不談王道至聖之門鄙夫問而竭<lb/>
兩端野人固願知之對曰上德光大孝通神明闡原廟<lb/>
之制妥在天之靈以謂物不盛則禮不備意不盡則享<lb/>
<pb n="KR4h0139_WYG_026-22b"/>
不精故金瑰琛琲天不祕其寳樟楠楩梓地不愛其生<lb/>
而青州之怪猶未足於充庭故於此乎取之且鑿太行<lb/>
之石英採穀城之文石以起景陽於芳林者魏明之侈<lb/>
陋也菲衣惡食卑宫室以致美乎祭祀者夏禹之勤儉<lb/>
也上方戒後苑之作緩文思之程示敦樸以正始盡情<lb/>
文而事神此固上德之難名者矣抑嘗聞之西有未平<lb/>
之羌北有久驕之虜顧蹀血之未艾乍遊魂而送死方<lb/>
将不頓一戈不馳一羽殄醜類於煙埃瞰幽荒於掌股<lb/>
<pb n="KR4h0139_WYG_026-23a"/>
庶黄石之斯在儻素書之可遇抑又聞之三德雖修不<lb/>
遺指佞之草萬國雖和猶豢觸邪之獸蓋邪佞之蠱心<lb/>
猶膏肓之自腠維屬鏤之無知顧尚方之奚捄故将鑄<lb/>
采石以為劒凜豎毛於佞首若是則在邊無汗馬之勞<lb/>
在庭無履霜之咎也抑又聞之堯不能無九年之災湯<lb/>
不能無七年之旱雖隂陽之或乖豈閉縱之可緩故将<lb/>
放鞭石於冝都回雨暘於咳眄抑又聞之扶耒之子有<lb/>
土不毛抱甕之老有茅不薅冨者侈而貧者惰遊者逸<lb/>
<pb n="KR4h0139_WYG_026-23b"/>
而居者勞雖齊導之有素奈狡兔而自逃故将取嘉石<lb/>
以列坐平罷民於外郊抑又聞之日不蔽則明川不閼<lb/>
則清聽之廣者視必遠基之固者室不傾方披旒而出<lb/>
黈俾伐鼓而揚旌蓋蕭墻之戒坐遠於千里朽索之馭<lb/>
益危於薄冰矧四者之無告尤聖人之所矜故将盡九<lb/>
山之赤石達萬㝢之窮民三老悚然而興曰聖化蓋至<lb/>
此乎吏曰此猶未也若其造化掌中宇宙胷次彌綸兩<lb/>
儀而執天衡燮理二氣而襲氣母此庖犧之婦所以引<lb/>
<pb n="KR4h0139_WYG_026-24a"/>
日星之鍼縷方將鍊五色以補天育萬生於一府既無<lb/>
謝於襄城之師又何驚於藐姑之處吾亦與汝飲陰陽<lb/>
之和而遊萬物之祖矣又何帝力之知哉三老稽首再<lb/>
拜曰鄙樸之人鹿豕其遊聾瞽其知竊臆妄議乃命知<lb/>
之<lb/>
　　凝雲石賦　　　　　　　　　<hi>元</hi>袁　桷<lb/>
文登之宮積濤成雪天風盪摩海氣幻滅嶔崟蜿蜒堅<lb/>
若金鐵大者成巒小者成穴蜂房羣綴蟻曲百結爰有<lb/>
<pb n="KR4h0139_WYG_026-24b"/>
張子抉奇發珍藉以文錦炷以古薰陋博山之侈靡髣<lb/>
爐峰之氤氳湛然塵消號為凝雲有客哆而笑曰南山<lb/>
朝隮薈蔚無垠太素為母五嶽為賓含虚成形積潤以<lb/>
神今子友一巻於几席雲何自而凝哉張子倚梧而言<lb/>
曰窘尋丈者不能以喻大語荒忽者適足以資怪人惟<lb/>
至靈品物是賴明而通之呼吸萬籟决為奔騰興為霮<lb/>
䨴其來無趾其去莫閡惟古至人韞玉以匵藏明於幽<lb/>
養神於獨内澄外觀嗒若槁木靜以自儀無喪無辱念<lb/>
<pb n="KR4h0139_WYG_026-25a"/>
此石友其德不瀆燕居相忘庸以薫沐則夫所謂凝雲<lb/>
者不待於外而自足也客喜而笑遂為之賦<lb/>
　　試劒石賦<hi>有序</hi>　　　　　　　<hi>明</hi>王　寵<lb/>
石在虎邱道傍云吳王鑄劒成而試之或云秦始皇掘<lb/>
得吳殉劍而試之兹兩存其義云<lb/>
赤堇之精邪溪之英伉儷翦爪百鍊始成太陽五金寄<lb/>
氣託靈龜文縵理價重連城其鍔瑩冰其鋒凝霜脊挾<lb/>
霆威鐔流電光赬烏揚輝慧雞刷芒歛以鵜膏磨以粤<lb/>
<pb n="KR4h0139_WYG_026-25b"/>
硎走蚴蟉於娑竭飛天驕於旋冥十步去一人千里不<lb/>
留行惟時皆順理之事當晦其迹而國有逆理之謀則<lb/>
見其形故無道則去有道則呈也就爾長一國者用之<lb/>
盍刑長頸之宿讐可刎佞舌之宰嚭夫何反賜乎忠臣<lb/>
是倒持而莫知所以乃自絶夫至德之開國致伯業之<lb/>
就圮俾若君天下者得之宜斬臂鷹之禁術當誅指鹿<lb/>
之閹豎夫何反加乎令子是逆施以亂人之紀乃自傾<lb/>
百二之山河致鮑腥之不已妄肆一時之暴空遺萬年<lb/>
<pb n="KR4h0139_WYG_026-26a"/>
之恥於乎青天可倚白雲可抉雖有利器兮那克任其<lb/>
剛烈博浪之挫未明靈姑之辱莫雪彼磐陀有何辜兮<lb/>
徑劈之齊裂徒裝駕乎猛鷙曽未翦除乎妖孽想當時<lb/>
破嶪嶭震訇剨號罔兩於巖扃飛火電之列缺駭海山<lb/>
之巨靈迸丹丘之鬼血故於厯世之千祀猶存雲根之<lb/>
兩截蝕苔蘚之青蒼示隐磷之瞥屑使後人之來觀訝<lb/>
靈蹤之未滅顧世事之若兹爰長歎而欲咽<lb/>
　　土賦　　　　　　　　　　　<hi>唐</hi>呂太一<lb/>
<pb n="KR4h0139_WYG_026-26b"/>
一闔一闢分陽分隂坎為水兮離為火東方木兮西方<lb/>
金惟土德之為大處中位而君臨寒暑不能易其節鬼<lb/>
神無以測其深吐納清濁區分㝢縣帝軒感氣於星斗<lb/>
虞舜降精於雷電爾其荆河墳壤淮海泥塗草木漸包<lb/>
於赤埴璆鐵作貢於青藜火以炎上為母水以潤下為<lb/>
妻黄白分於雍冀官位列於東西蒸之以為城闕北連<lb/>
朔野累之以為臺觀上構虹霓為海為河為牛為馬起<lb/>
圓規於陣法美教化於王者負之為模胡人失其膽氣<lb/>
<pb n="KR4h0139_WYG_026-27a"/>
得之為祥晉卿載於原野且久且大非名可名定剛柔<lb/>
於坤德合絲竹於宮聲夫其為重也封割五色分茅錫<lb/>
社夫其為厚也包括萬象含姿育靈處瘠則勞處沃則<lb/>
逸白獸忽見羵羊間出體均物而為象抱温柔以成質<lb/>
舟航纔盡則青縷飛神六五既臨則黄裳元吉萬國収<lb/>
其利三公主其秩因覆簣而成山為幽居而鑿室不借<lb/>
譽於龍鳳直養德於麒麟失之則昆蟲作孽得之則宗<lb/>
族以親雖鼇足初分重濁者為之地而羊角勃起輕清<lb/>
<pb n="KR4h0139_WYG_026-27b"/>
者為之塵授之可薦於宗廟捧之未塞於孟津起刑馬<lb/>
而為首祀勾龍以為神漢廟玉環方之則君王納諫豐<lb/>
城寳劍拭之則光彩射人含物吐象包藏玉石均王四<lb/>
時卑陛三尺運乎虚舟之中不以為損捧乎泰山之上<lb/>
不以為益土之為德也重土之為性也平爰稼穡而為<lb/>
務被朱紫而為榮余以既藉形體承恩天壤公和之山<lb/>
窟非陋子猷之冬林自賞先君列國猶未斷於封疆軒<lb/>
佐吹塵直庶幾於夢相<lb/>
<pb n="KR4h0139_WYG_026-28a"/>
　　土賦<hi>以中方正色繁育生類為韻</hi>　　　　　<hi>唐</hi>韋　岫<lb/>
質付坤元形分地類有持帶山川之力有長養稼穡之<lb/>
利結為大塊中含萬物之根充被方輿外定九州之位<lb/>
於是黄帝后土怒而交爭曰天有兩曜日為最明地有<lb/>
五行土為至精人無我而不立子無我而不成故禮得<lb/>
之而以壇以墠君得之而以社以城子言各執其一端<lb/>
子智不出乎四生向者夸競交肩紛紜未息殊不知皆<lb/>
在五土何自德色木之始叢榮本茂葉秀枝繁不依於<lb/>
<pb n="KR4h0139_WYG_026-28b"/>
土何因託根火之重赫奕華夏照耀乾坤無吾為土雖<lb/>
猛不存金生於山山吾所育水出於地地吾之族若藏<lb/>
礦朴於峰巒化江湖於原陸子何有哉吾為五方之主<lb/>
為萬聖之雄造邦本立大中布而為金木水火分而為<lb/>
南北西東使百王之傳授若四氣之始終皆德非博厚<lb/>
故號不統同國家保大定功體元立正法土德受天命<lb/>
陵無一抔之盜貢有五色之盛合為應鼓擊六氣以還<lb/>
淳累作春臺煕萬人之遂性子盍鳩合異類率賓殊方<lb/>
<pb n="KR4h0139_WYG_026-29a"/>
歸有極贊無疆帝乃約束遠近神乃糾合要荒咸鞠躬<lb/>
離位厥角來王自是盡四夷之君長皆朝我唐<lb/>
　　五色土賦<hi>以皇子畢封依色建社為韻</hi>　　　<hi>唐</hi>崔　損<lb/>
至哉土德光含五色其色也辨五方以建侯其德也發<lb/>
萬物以生植自夏禹而作貢在徐方而是職王者立社<lb/>
以封疆諸侯苴茅而有國於赫巨唐德之皇皇實乘土<lb/>
而化康采大漢强幹之冝裂地以爵法有周維城之制<lb/>
分土而王各班其位各正其方用甲日而靡忒建陰氣<lb/>
<pb n="KR4h0139_WYG_026-29b"/>
而允臧定五方而式序分五色而有章平野煙消發卿<lb/>
雲之瑞彩髙天雨霽浮麗日之重光衆色環封所以示<lb/>
外共其方職正色居上所以表内附於中黄觀其儀則<lb/>
知大君之有弼稽其旨則知邦伯之有秩列三才則惟<lb/>
數在五叅十端則惟德居一既明既麗可以比乎天文<lb/>
不騫不崩所以保乎陰騭配皇王之永久齊天地而終<lb/>
畢矧夫經邦理社必土是封光昭聖德叶贊時雍将尊<lb/>
天以親地在侯土與國社既蕃翰乎四海實底寧乎天<lb/>
<pb n="KR4h0139_WYG_026-30a"/>
下若然者君立社以布政臣受土而宣威象君臣之同<lb/>
理知社土之相依是以成百王之則作萬邦之憲珪璋<lb/>
玉帛莫不因我而執公侯伯子莫不因我而建土之德<lb/>
也斯美社之義也奚擬其色也匪同五星而乍連乍散<lb/>
其質也各表一方而嶽立山峙有以崇國祚於我皇有<lb/>
以同磐石於宗子夫如是則其義廣矣豈斯文之所能<lb/>
盡紀<lb/>
　　五色土賦<hi>以皇子畢封依色建社為韻</hi>　　　<hi>唐</hi>盧士開<lb/>
<pb n="KR4h0139_WYG_026-30b"/>
尊彼國常乃立人極依大社以封土命諸侯以方色木<lb/>
官復位東極於焉必書火正是司南方由之可識西同<lb/>
白帝之象北察𤣥武之職配中黄而立名覆四方而作<lb/>
式於是端扆穆穆授䇿皇皇賢戚封建君臣樂康既載<lb/>
人之爾厚亦植物而惟良可以載八紘包大荒豈離逷<lb/>
於爾邑盡東南於我疆昔神黷無厭聞革故於有魏天<lb/>
祚明德遂惟新於聖唐總祝融與蓐収臣𤣥冥與勾芒<lb/>
知合之以濟代故貢之以來王守於爾位亦有寵子思<lb/>
<pb n="KR4h0139_WYG_026-31a"/>
翦桐而是立故分茅以共理所以維城所以撫封爰作<lb/>
稼穡錫之附庸列五色以相備和八音以相從色能惟<lb/>
正音乃叶雅将察之以報功故封之以立社惟人是恤<lb/>
選賢以建仰夏王之攸敦法周官之大憲胙之而氏可<lb/>
命相之而宅可依五德聿修萬方知歸即之也真彩煌<lb/>
煌望之也靈壇巍巍足以表正方夏發揚徳輝等乎珪<lb/>
瑞叶以元吉建樹侯家藩屏王室分之惟五行之惟一<lb/>
實邦家之永固與天壤而齊畢<lb/>
<pb n="KR4h0139_WYG_026-31b"/>
　　黄賦<hi>以平上去入為韻</hi>　　　　　　　<hi>唐</hi>張　階<lb/>
堪輿之内羣象茫茫四時之辨物列五色色以居方名<lb/>
可大者其惟中黄吹律成音考定宮商之韻麗天為則<lb/>
遥分日月之光石在穀城之下氣流華闕之傍雲瑞命<lb/>
官而共治星見知芒之莫當恒發揮於曄曄寧見混於<lb/>
蒼蒼黄之為用時義大矣揣稱之功請言其始土德載<lb/>
物首更王之五行河水流謙恒曲成於千里鶴拂羽於<lb/>
太液龍弄鱗於成紀悲哉秋之為氣歲将暮止菊花可<lb/>
<pb n="KR4h0139_WYG_026-32a"/>
折凝曉露而含光木葉既零拂凉風而亂起夫惟色有<lb/>
其變用無不遍染素絲之正色映飛塵而不見合氛昏<lb/>
而暫隐向晴暾而復見漢霧塞而呈災秦蛇夢而命奠<lb/>
乃有虢國窮士非聖不述務本於三學道於一雖觀色<lb/>
而託賦猶守中而靡失希執念而見升願啓心而就日<lb/>
　　土風賦<hi>有序</hi>　　　　　　　　<hi>唐</hi>闕　名<lb/>
班固曰人含五常貴於萬彚剛柔緩急音聲不同繫水<lb/>
土之風氣則謂之風其好惡取舍動靜不恒隨君上之<lb/>
<pb n="KR4h0139_WYG_026-32b"/>
情欲聖唐四三皇而六五帝一六合而光宅覽職方圖<lb/>
山川盡見歲七月木鐸徇於路命州里舉賢良於我睢<lb/>
陽古之大郡也唯君子能通天下之志也其辭曰<lb/>
吳季札挺生江國自南徂北聽羣樂之存亡觀諸夏之<lb/>
臧慝乃言夫大雅小雅周南召南陳俗夸而奢其國無<lb/>
主韓地薄而險其人不堪燕都渤碣秦負汧隴俠客憑<lb/>
陵世家淫勇顓頊之居衞也桑間濮上務耽聲色太公<lb/>
之存齊也冠帶衣履唯勤組織洙泗之間既富財力觜<lb/>
<pb n="KR4h0139_WYG_026-33a"/>
畢之下彌重獵弋冀州則紂之餘烈易為讐寇合浦則<lb/>
蠻之獷俗相尚戰鬭吳南有豫章之基燒銅山而煑鹽<lb/>
海楚東有雲夢之區鞭火耕而驅水耨豈若睢陽城臨<lb/>
氐房其地平促其人溫良昔者舜漁雷澤堯作平陽天<lb/>
乙都亳沛公潛梁故地多君子而風有先王冨禮樂盛<lb/>
文章魚鹽委積士馬精强亦有顔邑野人居宋而生孔<lb/>
子漆園傲吏隐周而號䝉莊韋氏以占星著族楚宮以<lb/>
揆日居方宓子賤聽訟築臺坐空囹圄巫馬期勸農作<lb/>
<pb n="KR4h0139_WYG_026-33b"/>
宰克正封疆亦有髙辛故郡下邑軍場蔡走定陶之國<lb/>
晉入沙隨之鄉與夷出盟於瓦屋郤缺來㑹於承筐聊<lb/>
采綴而為賦敘菁華而未央言其國之始祖微子封於<lb/>
斯土先膺宗周之錫命招納暴殷之餘户宅陶唐火正<lb/>
之監就彭城鐵官之估於是孟諸為澤芒山為圃日尋<lb/>
干戈雲列羣伍起臺十仞作室百堵按弓甲飛樓櫓横<lb/>
釣臺伐金鼓討曹滅衞侵鄫掠魯㑹盟於鴻口之亭繳<lb/>
射於龍遊之浦及其楚國圍急澤門役苦外則盱目而<lb/>
<pb n="KR4h0139_WYG_026-34a"/>
歌内則析骸而哺妖星去國所移者三怪石隕空視之<lb/>
則五其後漢分元弟出食於梁文帝則錫茅而建社景<lb/>
帝則肅桂而稱觴由是綵艇畫樓鋪鴈池以千里蘭軒<lb/>
竹閣澄猿巖而四起徴廄馬於邊徼選宮人於街市千<lb/>
乘出車百金練士煌煌煒煒而軍容備矣南靣稱霸而<lb/>
朝天子若乃秦名碭郡禹作豫州城池競於春色車騎<lb/>
溢於川流惠連則詠南山以作賦長卿則背西蜀而來<lb/>
遊入𤓰亭而避暑臨穀塾而迎秋弔仙人於䝉邑祠閼<lb/>
<pb n="KR4h0139_WYG_026-34b"/>
伯於商邱想華門之瘈狗歎梁野之妖牛並忘歸於此<lb/>
地充近侍而淹留别有忠臣壯士貞夫孝子五侯競立<lb/>
三王俱死英靈遞見商搉未巳雖埋骨於黄塵俱列名<lb/>
於青史當今奄有萬國承平百年化被則如春露之沾<lb/>
草文同則若夜星之拱天惟兹都之宏壯比列土而居<lb/>
先屬城有師何代無賢伊昔全盛莫之與競食客駢闐<lb/>
諸侯聘命旌斾互出臺殿交映忽𤓰剖而豆分若煙収<lb/>
而雨竟已矣哉中則傾兮滿則缺隂靈起兮陽精滅始<lb/>
<pb n="KR4h0139_WYG_026-35a"/>
看春樹歇芳菲巳見秋源漲沙雪自昔雄材與壯氣莫<lb/>
不埋恨而吞咽七十里之城郭仍在一千年之綺羅都<lb/>
絶京兆杜公久遊關東臨少昊之秋月過梁王之舊宮<lb/>
食水土問人風執官曹而正直抱身鏡而清通識寳者<lb/>
不遺於草澤懐材者喜遇於良工但能任土而作貢則<lb/>
我梁國之不空<lb/>
　　泥賦<hi>有序</hi>　　　　　　　　　<hi>唐</hi>鄭惟忠<lb/>
語曰等級懸隔有似雲泥然雲髙則髙矣如其不義猶<lb/>
<pb n="KR4h0139_WYG_026-35b"/>
為夫子所輕故曰於我如浮雲泥卑則卑矣茍不可棄<lb/>
且見莊生所重故曰曳尾於塗中吾少也嘗覽左太冲<lb/>
詩曰賤之雖自賤重之若千鈞感斯言之有徴故為泥<lb/>
賦<lb/>
嘉洪鑪之造化物無象而不甄惟兹泥之為質諒稟之<lb/>
於自然雖體潤性柔而名卑質賤不同產以茍出必感<lb/>
澤而斯見信厚地之所生匪膏雨而不變同賢良之韞<lb/>
匵候聖明而方薦若乃花水行落莢雨将餘交衢蓄潦<lb/>
<pb n="KR4h0139_WYG_026-36a"/>
曲浦含汙望之疑實即之也虚動而為有靜而為無茍<lb/>
具形之所蹠必觸類而圖諸託龜文而成印寫鳥跡以<lb/>
為書蹤發追風之馬轍閉流水之車於是陶鈞賦象刻<lb/>
削成器固應用之無方任良工之所肄順規矩而畫一<lb/>
循制度而無二裁無不成擬無不類以土為質以水為<lb/>
位位去質沈復歸乎地彼木偶之漂泊萍流之自恣推<lb/>
移兮莫識其始終汎濫兮莫知其所至若乃蘊彫草於<lb/>
閒館含芳樹於禁闈不緇白玉之彩徒混明珠之輝帶<lb/>
<pb n="KR4h0139_WYG_026-36b"/>
晴牛而暫落逐春燕而還飛何兹物之無識亦應命以<lb/>
知機本乎形而入用乃委質以合所塗城則踈勒解圍<lb/>
封關則崤函致阻及其見棄形晦跡淪無勞切玉之劒<lb/>
自落成風之斤體伊泥之應變時可同乎人志類明鏡<lb/>
之受物若洪鐘之虚己既懸絶於白雲徒隐淪於緑水<lb/>
伊吾人之菲賤竊亦有感於斯矣<lb/>
　　塵賦<hi>有序</hi>　　　　　　　　　<hi>唐</hi>謝　偃<lb/>
余執性介直動多違忤兹讀老子至和光同塵竊有慕<lb/>
<pb n="KR4h0139_WYG_026-37a"/>
焉因而賦之<lb/>
伊大噫之煽物氣無繫而不揚惟兹塵之冝昩何動息<lb/>
之順常若乃寄形大飇託質厚地倏爾而往忽焉而至<lb/>
乍徘徊以上騰或飄颻而下墜起彼集此不失厥位居<lb/>
無不安渉無不利似達人之推理任逍遥以自肆若夫<lb/>
隂風發陣雲屯鼉鼓震紅旗翻千乗動萬騎奔中原以<lb/>
之黯色白日為之晝昏其興也勃其息也漸或聚或散<lb/>
乍舒乍斂細不可拾輕不可掩䝉籠篋笥羃䍥茵簟隨<lb/>
<pb n="KR4h0139_WYG_026-37b"/>
時無競應物不違值細雨而暫息逢輕風而復飛靃靃<lb/>
靡靡雰雰霏霏將晨軒而並出與暮蓋而同歸任動靜<lb/>
而無累似識變而知機若夫拂珠履生羅韤積菱鏡而<lb/>
鸞沉下雕梁而歌發散瓊臺而類粉布玉階而似雪䝉<lb/>
鳯輦於銅衢翳龍媒於金埒有動必隨無空不遍出入<lb/>
青瑣遊揚紫殿流細影於迴裾亂浮香於舉扇隐洞房<lb/>
而難覩因隙光而可見既洋溢若浮煙又散漫如流霰<lb/>
至如化衣京洛錬石仙家色侔雨壤影雜飄沙逐奔蹄<lb/>
<pb n="KR4h0139_WYG_026-38a"/>
而起亂隨驚輪而飛斜近則昏阡蔽陌遠則晦景韜霞<lb/>
疑竊食於顔子先甘餌於𤣥蛇惟紛吾之孤介驟萍流<lb/>
而蓬徙既守愚以周直每受訕而招毁屢空范丹之甑<lb/>
時卧李恂之被未齊物於莊生庶同塵於老氏<lb/>
　　珠塵賦<hi>以輕細若塵風來遂起為韻</hi>　　　　<hi>唐</hi>王　棨<lb/>
丹海之濱青珠似塵蓋輕細以無滯遂飛揚而有因或<lb/>
煦或吹自得霏㣲之象乍明乍滅誰分圓潔之真稽夫<lb/>
始自水涯俄從風起縈空而耀耀奚匹散彩而𠖇𠖇相<lb/>
<pb n="KR4h0139_WYG_026-38b"/>
似又云來或鳥銜積如邱峙半穿圓隙影寒於雲母屏<lb/>
中或委空牀光亂於水晶簾裏徒觀夫的皪晶熒星流<lb/>
雪輕集素衣而不垢侵曉鏡以逾明落淵客之盤驚炫<lb/>
耀以同色撲江妃之珮訝依微而有聲至如琪樹春歸<lb/>
玉樓景霽揉瓊蕊以光碎浮瑣牕而影細闌干輕舉同<lb/>
羅韈之生時<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>錯斜流有歌梁之下勢由是散亂清景<lb/>
光芒碧空昔隐耀於泥沙之地今揚輝乎堀堁之風不<lb/>
逐軒車之後不在京洛之中雨過而光騰鮫室扇迴而<lb/>
<pb n="KR4h0139_WYG_026-39a"/>
影動龍宮如是則可用増山難将彈雀惹晴葉於垂樹<lb/>
間游絲而綴箔自南自北低瑶席以紛然匪疾匪徐拂<lb/>
璇題而炯若况海日方盡隂飇乍迴與白駒而競起将<lb/>
野馬以俱來魏國飛時頓失照車之體陳王望處全無<lb/>
凝榭之猜懿夫朗潔難逾飛騰自遂非罔象之見索異<lb/>
無脛而斯至或曰泰山猶不讓微塵况是珠璣之類<lb/>
　　隙塵賦<hi>以不依光末難見微質為韻</hi>　　　　<hi>唐</hi>蔣　防<lb/>
惟隙有輝惟塵是依微明散亂若動如飛殊向晦以宴<lb/>
<pb n="KR4h0139_WYG_026-39b"/>
息類趨明而識機不逐大車寧發詩人之歎無昏廣陌<lb/>
詎緇遊子之衣觀乎杲杲初陽沉沉闇室纖光乍進爰<lb/>
委其質忽煙涵而霧貫每延風而寫日透綺帳而偏明<lb/>
暖丹楹而乍失不重乎金屋不貴乎華堂隨明則著在<lb/>
映而彰代皆擇其居我則不辭於處隙代皆異其志我<lb/>
則不厭乎和光似有情而聚散若任理以行藏漠漠如<lb/>
流翳白駒之逸影濛濛不息起清唱於雕梁惟深惟微<lb/>
于閨于闥來不可止去不可遏語其志也流形似競於<lb/>
<pb n="KR4h0139_WYG_026-40a"/>
分隂語其微也弱質巳侔於毫末豈不以循其隙襲其<lb/>
輝洞幽房之曭朗籠踈牖之霏微道或未行歎浮沉之<lb/>
異路時而後動任韜晦以同歸散漫迴環空濛蒨練謂<lb/>
醯雞之乍覩疑野馬之潛見不爭鄰女之光不雜寒階<lb/>
之霰故知委范甑者志有所未安感孔顔者時有所未<lb/>
歡處沉冥而匪異辨疑似而愈難曷若因孤光而有託<lb/>
附影流而為觀者哉所謂暗而能彰虗而能受望彈冠<lb/>
而自必騰清路而何不幸承命於光塵賦斯文而藉手<lb/>
<pb n="KR4h0139_WYG_026-40b"/>
　　隙塵賦<hi>以不依光末難見微質為韻</hi>　　　　<hi>唐</hi>楊𢎞真<lb/>
隙有塵兮則惟其常日緣隙兮亦孔之彰何在隂而滅<lb/>
彩能委質以和光藹若成規任隙中之小大紛然無緒<lb/>
隨日際以悠揚觀夫熠熠孤光霏霏素質盡方圓之所<lb/>
至滿虚明而不溢不灑不埽冝靜以探微或欨或吹則<lb/>
動而逾密何羃䍥以可久混空濛而為一一㸃凝輝異<lb/>
出同歸豈開簾而霰入疑向牖之蟲飛其虚其徐有若<lb/>
無兮漠漠不皦不昧散而聚兮微微既不足以凝榭又<lb/>
<pb n="KR4h0139_WYG_026-41a"/>
何虞於化衣想夫向晦長存匪陽不見的爾東去忽焉<lb/>
西轉嗟柳絮之從風訝雪花之見晛翔而不息安即為<lb/>
難挂髙棟而將晩留空隅而助寒疑琢玉成環環中屑<lb/>
墜若窺壺入洞洞裏雲殘美纖姿而無隐雖小道而可<lb/>
觀原夫自託於空而隙能善誘無求於日而隙能虚受<lb/>
察之昭精攪之盈手同白駒之滅没非野馬之紛蹂遠<lb/>
窺濁水斯自異於浮沉仰觀歌梁必坐分於妍不美其<lb/>
含華有耀委照無違想剝廬之斯衆知舊館之猶稀安<lb/>
<pb n="KR4h0139_WYG_026-41b"/>
寢之堂就餘光而若在偷光之壁尋微燭以相依何異<lb/>
暗室無欺明誠必達伊若質之隐見在無私之與奪儻<lb/>
髙鑒以吹嘘願飛翔於天末<lb/>
　　隙塵賦<hi>以不依光末難見微質為韻</hi>　　　　<hi>唐</hi>趙　蕃<lb/>
日入空隙塵生夜光嘉的的以初引見冥冥而自彰乍<lb/>
拂圓輝積纖形而散亂時揺輕吹翻弱質以悠揚洎夫<lb/>
託彼曜靈起兹虚室恒紛空而色碎毎燭幽而景密仰<lb/>
孤光之未及猶在暗而效質由是亭亭旁照羃羃斜飛<lb/>
<pb n="KR4h0139_WYG_026-42a"/>
　必炯爾以賦象終飄然而相依故所以臨素壁隐清輝<lb/>
　若下歌梁方凝姿而漠漠如驚陳榻幾引耀以霏霏是<lb/>
　故當皎皛以自飛引虚光而將扇振遺芳而交集流細<lb/>
　影而倏遍散乎幽處非厚地而不揚透彼無間庶髙天<lb/>
　而可見爾其晶明下射香靄中攢景熠熠以將盡視規<lb/>
　規而尚殘及皛輝之餘斜分稍易當冥濛之際仰望誠<lb/>
　難至若窈窕孤懸熒煌相蹂靜對幽闥閒臨虚牖窮隐<lb/>
　見而不讓隨方圓而可久若然者則混而同貫自得審<lb/>
<pb n="KR4h0139_WYG_026-42b"/>
　於浮沉浩以相鮮孰可辨於妍不是以杳如有待紛若<lb/>
　無機穿棟宇以光小拂簾櫳而色微片影方呈似鑿幽<lb/>
　人之室輕文靡定如緇遊子之衣故其餘照乍沈纖埃<lb/>
　旁達既在隂而不昩将耀質而難奪亦何必越茫洋散<lb/>
　空濶願依大厦之内永寄流光之末<lb/>
　<lb/>
　<lb/>
御定厯代賦彚巻二十三<lb/>
</p>
<p>
</p>
  </div>
</body>
</text>
</TEI>
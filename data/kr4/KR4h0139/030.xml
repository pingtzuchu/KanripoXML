<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_030-1a"/>
　欽定四庫全書<lb/>
御定厯代賦彚巻二十七<lb/>
　　地理<lb/>
　　　　五湖賦<hi>有序</hi>　　　　　　　　　<hi>呉</hi>楊　泉<lb/>
　余觀夫主五湖而察其雲物皇哉大矣以為名山大澤<lb/>
　必有記頌之章故梁山有奕奕之詩雲夢有子虚之賦<lb/>
　夫具區者揚州之澤藪也有大禹之遺跡疏川導滯之功而<lb/>
　獨闕然未有翰墨之美余竊憤焉敢妄不才述而賦之其辭曰<lb/>
<pb n="KR4h0139_WYG_030-1b"/>
　濬矣大哉扵此五湖乃天地之𤣥源隂陽之所徂上值<lb/>
　箕斗之精與雲漢乎同模受三方之灌溉為百川之巨<lb/>
　都居揚州之大澤苞呉越之具區南與長江分體東與<lb/>
　巨海合流太隂之所毖𤣥靈之所遊追湖水而往還通<lb/>
　蓬菜與瀛洲爾乃詳觀其廣深之所極延袤之規方邈<lb/>
　乎浩浩漫乎洋洋西合乎濛汜東苞乎扶桑日月於是<lb/>
　出入與天漢乎相望左有包山連以醴瀆岝㟧崔嵬穹<lb/>
　窿紆曲右有平原廣澤蔓延旁薄原隰陂阪各有條格<lb/>
<pb n="KR4h0139_WYG_030-2a"/>
茹藘菼薍隱軫肴錯衝風之所去零雨之所薄<lb/>
　　洞庭賦　　　　　　　　　　<hi>宋</hi>夏侯嘉正<lb/>
楚之南有水曰洞庭環帶五郡淼不知其幾百里臣乙<lb/>
酉夏使岳陽抵湖上思作賦明目披襟而觀之則翼然<lb/>
動足然跂慄然駭愕然眙恍若駕春雪而軾霓浩若浮<lb/>
汗漫而朝躋退若據泰山之安進若履千仞之危懵若<lb/>
無識智若通㣲跛若不倚蹌若将馳耳不及掩目不暇<lb/>
逃情悸心嬉二三日而後神始宅氣始正若此不敢以<lb/>
<pb n="KR4h0139_WYG_030-2b"/>
賦為事者二年然眷眷不已一日登崇丘望大澤有雲<lb/>
崒兮興歘兮止興止未霽忽若有遇由是漬陽輝沐芳<lb/>
澤覩一異人於巖之際霞為裾雲為袂氷膚雪肌金玦<lb/>
玉佩浮丘羡門斯實其對因言曰若非好辭者也臣曰<lb/>
然然則若智有所不通識有所不窮用不通不窮而循<lb/>
乎無端之紀若得無殆乎臣又曰然然至極則物應思<lb/>
精則道来嘉若之勤無譁無談吾為若稱云太極之生<lb/>
曰地曰天中含五精五精之用而水居一焉水之疏邇<lb/>
<pb n="KR4h0139_WYG_030-3a"/>
則為江兮逺則為河積則為瀦兮總則為湖若今所謂<lb/>
洞庭者傑立而孤廓然如無區其大無徒含陽字隂元<lb/>
神之都曖曖昧昧百川不敢逾有若神者有若賔者有<lb/>
若僕者有若子者有若附庸者有若娣姒者有若禹㑹<lb/>
塗山武廵牧野千出百㑹咸處麾下每六合澄靜中流<lb/>
迴睨莽莽蒼蒼纎靄不翳太陽望舒出没其間萬頃咸<lb/>
沸彊而名之為巨澤為長川為水府為太淵縱之不踰<lb/>
跼之不卑乍若賢人以重自持誘之不前犯之愈堅又<lb/>
<pb n="KR4h0139_WYG_030-3b"/>
若良将以謀乎邉澎澎濞濞浩爾一致又若太始未有<lb/>
仁義沖沖漠漠二氣交錯又若混沌凝然未鑿此乃方<lb/>
輿之心胷溟海之郛廓也三代之前其氣濩落浩浩滔<lb/>
天與物迴薄滅木襄陵無際無廓上帝降鑒巨人斯作<lb/>
乃命𤣥夷授禹之機隧山堙谷滌源暢㣲然後若金在<lb/>
鎔若木在工流精成器夫何不通是澤之設允執厥中<lb/>
既㢲其性遂得其正有升有降有動有靜臣應之曰升<lb/>
降動静可得聞乎神曰水之性非圓非方非柔非剛非<lb/>
<pb n="KR4h0139_WYG_030-4a"/>
直非曲非𤣥非黄畫象為坎本乎羲皇外婉而固内健<lb/>
而彰降以姤始升以復張其靜處隂其動隨陽六府之<lb/>
甲萬化之綱式觀是澤乃知天常若乃四序之變九夏<lb/>
牧處烘然而炎沸然而煮羣物鴻洞爍為隆暑澤之作<lb/>
頎然其容若去若住若茹若吐靈趨怪覲杳不可覩蒸<lb/>
之為雲散之為雨倐忽萬象如還太古眞可嘉也若乃<lb/>
秋之為神素氣清泚肅肅翛翛羣籟四起澤之動黝然<lb/>
其姿若挺若倚若行若止㢲宫離離為之騰風蒼梧崇<lb/>
<pb n="KR4h0139_WYG_030-4b"/>
崇為之供雲四顧一色黯然氤氲其聲濔濔若商非商<lb/>
若徴非徴東湊海門一浪五千里又足畏也言其状則<lb/>
石然而骨岸然而革氣然而榮降然而脈有山而心有<lb/>
洞而腹有玉而體有珠而目穹鼻孤島呀口萬谷臂帶<lb/>
三呉足跬荆巫或企然而望或翼然如趨彭蠡震澤詎<lb/>
可云乎臣又問曰澤之態已聞命矣水之族将如何居<lb/>
神曰大道變易或文或質沉潛自遂其類非一或被甲<lb/>
而邅或曳裾而仠或秃而跋或角而蜿或吞而呀或呿<lb/>
<pb n="KR4h0139_WYG_030-5a"/>
而牙或心以之懈或修以之暇或脩臂而立或横騖而<lb/>
疾或髮於首或髯於肘或儼而荘或毅而黝彪彪玢玢<lb/>
若太虚之含萬彚各偹其生而合乎羣者也臣又問曰<lb/>
若神之資其品何如也神曰清矣靜矣麗矣至矣邈難<lb/>
知矣肇於古古有所未逹形於今今有所未察非希非<lb/>
夷合其心於自然然後上天入地把三根六况水居陸<lb/>
處夫何不燭彼鞚鯉之賢轡龍之仙乃吾之肩也其餘<lb/>
海若天呉陽侯神胥齪齪而遊曽不我儔臣又問曰易<lb/>
<pb n="KR4h0139_WYG_030-5b"/>
稱王公設險是澤之險可以為固而厯代興衰其義安<lb/>
取神曰天道以順不以逆地道以謙不以盈故治理之<lb/>
世建仁為旌聚心為誠而弧不暇弦矛不暇鋒四海以<lb/>
之而大同何必恃險阻何必據要衝若秦得百二而帝<lb/>
齊得十二而王其山為金其水為湯守之不義歘然而<lb/>
亡水不在大恃之者敗水不在㣲怙之者危若漢疲於<lb/>
昆明桀困於酒池亦其類也故黄帝張樂而興三苗棄<lb/>
義而傾則知洞庭之波以仁不以亂以道不以賤惟賢<lb/>
<pb n="KR4h0139_WYG_030-6a"/>
者觀之而後得也於是盤旋徙倚凝精流視罄以辭對<lb/>
倐然而晦<lb/>
　　洞庭賦<hi>有序</hi>　　　　　　　　<hi>明</hi>廖道南<lb/>
夫靈飛之曲神人所詠歌也白雲之謡僊姥所贈遺也<lb/>
宣𤣥機於古調泄天巧於元聲雋永優柔温醇嘽緩是<lb/>
以黄鳥嚶嚶伐木之義興焉白駒皎皎束芻之愛形焉<lb/>
迺若洞庭君戴切雲之冠翳承日之華窮深致逺極幽<lb/>
析㣲卑典午之三謝陋建安之七子脫其近習超於太<lb/>
<pb n="KR4h0139_WYG_030-6b"/>
始庶斯文有託吾道不孤也已爾其辭曰<lb/>
善天地之渾噩兮先五行而乘氣機列津潢於躔舍兮<lb/>
騰霫霢霂而滋濡迺潤下其澔涆兮象左旋而東注莽<lb/>
囦邍之澩灂兮西大海乎天之宇繄君子之體物兮習<lb/>
重坎而需兊澤<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>咸池之泱瀼而潏渤兮濬濛汜之溷<lb/>
湱羡五湖之浸具區兮揚靈乎三江而櫂之震澤漭盪<lb/>
其縈洄兮洞庭瀖泋以神倪望岝㠋之建霞標兮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>穹<lb/>
窿之空翠峰縹紗而巑岏兮瀆扈練其渙萃泉白雲之<lb/>
<pb n="KR4h0139_WYG_030-7a"/>
繚繞兮洲明月乎余将征狎鷗鳥於前汀兮鳴朱鴈而<lb/>
嘯𤣥鯨驅河伯使負舟兮叱陽侯使回楫江妃海童絡<lb/>
繹余後先兮萬靈皛皛其剞劂擥扶桑之翹英兮藹建<lb/>
木其如雲吸陽精之沆瀣兮璚膏玉蕊碌䃚而繽紛友<lb/>
偓佺於𤣥圃兮招馬師皇於流洲謁東方君於暘谷兮<lb/>
駕應龍其蚴蟉爾乃辭閶闔之貝闕兮抗軒轅之瑶旃<lb/>
曳芙蓉之霞裾兮舞羣鵠而遊鈞天招太一於紫宫兮<lb/>
卧都房以終日寂閴寥寥其緬藐兮<graphic n="KR1865" url="https://raw.githubusercontent.com/kanripo/KR-Gaiji/master/images/KR1865.png" mimeType="image/png"/>不知予之所極<lb/>
<pb n="KR4h0139_WYG_030-7b"/>
重曰造化莽眇吾何求萬形生滅奚可留往者傳舍来<lb/>
綴旒俟河之清祗增憂東方煌煌三五收日中見斗河<lb/>
漢流終風且霾啼鵂鶹鳯凰竄伏隂巖幽我歌洞庭阻<lb/>
且脩君子崇徳令名悠於胥樂兮為好仇<lb/>
　　汎彭蠡賦<hi>有序</hi>　　　　　　　<hi>明</hi>李夢陽<lb/>
正徳六年夏五月李子赴官江西南道彭蠡之湖作賦<lb/>
曰<lb/>
仲夏滔滔兮湖水洶湧戒舲舟而逆進兮志定意恐朝<lb/>
<pb n="KR4h0139_WYG_030-8a"/>
發湖口兮巉石纜牽檣帆午張兮陵急洋而縱船洪澇<lb/>
吞吐兮杳莫界際湠漫瀇洸神精揺兮浪起伏而来曳<lb/>
曩余誦夏記與酈經兮識彭蠡而心慕繄厥水集流夥<lb/>
兮挾十州川而北注合岷江東之為東江兮脅揚呉而<lb/>
騰海包敷淺而瀦之兮撼匡廬而使改惟據巨者附斯<lb/>
衆兮滿之者驟必溢彼何怪弗之潛兮抑何摧而靡殛<lb/>
射者萬鼓之千兮叢谿壑之湊趨彭霆崩以箭疾兮勢<lb/>
嶽頽而電舒匯莫究始兮散就察其終龍蛇逐之何載<lb/>
<pb n="KR4h0139_WYG_030-8b"/>
兮至今窟而以宫祈之錫嘏兮侮之掇眚怒之風雷愉<lb/>
之霽兮亦厥靈之攸逞潮岝峉以豗鬨兮倐當晝而忽<lb/>
隂上下既顚置兮孰又辨昕昏與北南睇衆山之劒攢<lb/>
兮爭負髙而竟降鬨膏麓之淤澱兮奄焉墊而為江縁<lb/>
木末而巢室兮民浮居而舳艫悼隻雛之寒嘯兮寂氓<lb/>
濵而守罛亂左蠡之沸沸兮壮康郎之浩汗濤沃日而<lb/>
明暗兮巒島涾而渙散瀾已俛而復昂兮渦湓濞而接<lb/>
連瀧無風以横飛兮潭澄渟而布漣龍夭嬌以戲灨兮<lb/>
<pb n="KR4h0139_WYG_030-9a"/>
甹枿汎而吹沫艽□沕之昧昧兮魚<graphic n="KR2447" url="https://raw.githubusercontent.com/kanripo/KR-Gaiji/master/images/KR2447.png" mimeType="image/png"/>貫而鱍鱍具區<lb/>
洞庭方余不暇兮懼九圍混而黝㝠苟清濁軋其澒澒<lb/>
兮聖愚一而泯靈胡弱草丹而華兮反泓棲而矜彩鳬<lb/>
茈龍䰅苧蘆蕸菰繁其被汀兮紛振翰而雲駭彼陽鳥<lb/>
既逰兮鶻鴇嘻而專已驫水馬以闖犀兮蛤又濡珠而<lb/>
曝殻詭殊錯以跳踉兮有曲牙而鹿其角既逆鱗而返<lb/>
舌兮復豶首而象鼻汓鍼尾而㦸髵兮族氄氄乎㵝㵝<lb/>
誰非含生而願遂覩彊柔之□嚌兮唾陽侯之懦怠縱<lb/>
<pb n="KR4h0139_WYG_030-9b"/>
鱷鼉之恣肆兮甘失職而蔓災虞坤漏而陸沉兮儵一<lb/>
歎而三泣蜮吸飈而排沙兮時負渚而人立濺雨迸而<lb/>
冠岫兮岸衝摐而韲落詫妖詭之多態兮魄摵促而心<lb/>
愕瞬兮異覯恍兮變索究之諒奚以兮聊戢檝而遊淫<lb/>
夕景掣以波下兮石鐘礔礰而竅吟追三苗之即叙兮<lb/>
亶文命之訖敷彼九江未之殷兮余誠憂鬼類之聒呼<lb/>
迺橈人之罔諳兮祠九首而丐邪愚者吾靡疵兮鄙明<lb/>
賢之用頗景神姦之勒鼎兮數歴誰弗竟危魍魎支祈<lb/>
<pb n="KR4h0139_WYG_030-10a"/>
倔强伺間兮惀臨湖而嘯悲<lb/>
　　震澤賦　　　　　　　　　　<hi>明</hi>朱　右<lb/>
客有鄒陽生號逺遊公子俶儻瑋瑰超竒拔偉衣白雲<lb/>
之翩翩峩危冠之韡韡神怳怳以欲逸風飄飄而凝佇<lb/>
於是上㑹稽探禹穴訪遺蹤超洞壑軺車前驅輜重紛<lb/>
錯王子進之以笙鶴江令贈之以芍藥邇乃揚颿錢塘<lb/>
鼓楫中呉将欲窮覽山川壮遊江湖造松陵主人而驩<lb/>
然從予主人曰子號厯覽亦嘗聞澤藪之大有三萬六<lb/>
<pb n="KR4h0139_WYG_030-10b"/>
千頃者乎生曰未也可得而聞與主人曰唯唯夏曰震<lb/>
澤周曰具區下屬三江實為五湖右接天目宣嶺出溪<lb/>
之原左通松婁中江入海之洳衆流之委羣利之儲苕<lb/>
溪出其南溧水經其西五灣瀦其東垂虹界其隄流甘<lb/>
泉之清液隱雷灘於北隈洞庭中起林屋天開渺彭蠡<lb/>
吞雲夢駕雷夏軼孟諸杳不知其幾千里之為逺疇能<lb/>
計之三萬頃而有餘其澤則汪瀼浩汗洶涌奫潾瀰漫<lb/>
涬溟渙渙沄沄流飈吹波結絡龍鱗日光玉潔澄泫絪<lb/>
<pb n="KR4h0139_WYG_030-11a"/>
緼清瀾凝漪錦花成文浪濤噴濆澎湃汯鄰出雷騰虹<lb/>
蒸雨生雲呼吸隂陽吞吐乾坤如潮汐之不測或早暮<lb/>
而異觀飛揚蕩薄迅澓汨淪千態萬状不可殫論其藪<lb/>
則碧沙曼衍黄石碔砆莎薛蒹葭白薠青蒲荇芹藴藻<lb/>
茭菰荻蘆蔓菁杜若茳蘺蘼蕪芡實雞頭草長龍須芰<lb/>
荷翠沃蓮藕芬旉衆物居之何可勝圖其土埂則塗泥<lb/>
㣲露埤濕就乾葴菥藨蒿茝芷蘅蘭菖蒲馬荔荃蓀射<lb/>
干圬楊絮白水栁葉丹蘋蓼早緑榆楓暮殷朱橘火齊<lb/>
<pb n="KR4h0139_WYG_030-11b"/>
黄甘金丸連枝並秀駢集乎其間爾乃周流梗概溥覽<lb/>
斕斑兩兩相峙鬱乎崇山其山則層巒崑崙疊嶂嶙峋<lb/>
岑嶔參差如陵如墳崔嵬崷崒陂陀糾紛上拔仭岡下<lb/>
臨湄濆控地軸以旁礴逐水曲而折旋馬跡屹立以嶷<lb/>
嶷翠峰峻拔以盤桓戛浮雲之流景俯蛟龍之深淵空<lb/>
谷谽谺以無底磴道蜿蜒而相連其中乃有奉眞之祠<lb/>
供佛之堂琳宫道舘梵宇禪房煙雲緲繞金碧焜煌黄<lb/>
冠緇衣往来而尚羊談𤣥讚空學幻言哤或髙堂以演<lb/>
<pb n="KR4h0139_WYG_030-12a"/>
𤣥或擊鮮而稱觴駕白魚之飛艎泝重洑之流光水產<lb/>
則黏蠔旋螺土蛤石花<graphic n="KR1515" url="https://raw.githubusercontent.com/kanripo/KR-Gaiji/master/images/KR1515.png" mimeType="image/png"/>鱧鯽鯉鱖鱮鱨魦縮項之鯿<lb/>
頳尾之魴細鱗之鱸紫甲之蝦稻蟹盈尺巨黿專車長<lb/>
蛟潛鱷穹龜靈鼉周游涵泳其樂無涯羽禽則晨鵠荘<lb/>
鷄鶄鸛鳬鷖交兼鴇鶂鸂鶒鶬鷀羣鴻来賔陽鳥攸居<lb/>
駕鵝逺舉鷗鷺忘機王睢並䳱屬玉交飛振翮刷羽以<lb/>
敖以嬉来如雲集去如煙晞若乃絶岸之濵漸水之石<lb/>
或伏或倚或卧或立或方如珪或圓如壁或矗如峰巒<lb/>
<pb n="KR4h0139_WYG_030-12b"/>
或平若几席或滑如胠肪或廉若劒㦸或赭而赤或蒼<lb/>
而碧或縞如玉或黝如漆為中流之底柱若逆河之碣<lb/>
石怪怪竒竒熒熒礫礫斯又天造之神工而出於兹水<lb/>
之蕩激也思昔夫差競霸圖勲鏖戰於此勝負未分旌<lb/>
旗蔽空舴艋如雲始魚鼈以為樂終麋鹿以成羣迺若<lb/>
歸釣之徒著書之士去國鴟夷汎舟西子亦復眇眇滄<lb/>
波茫茫白水主人之辭未終鄒陽生肅乎改容喟然而<lb/>
歎曰甚矣世道逾下而人心之不古也吾子好學頗識<lb/>
<pb n="KR4h0139_WYG_030-13a"/>
典策不述職方之經邦而盛稱兹澤之庶殖不思禹蹟<lb/>
之胼胝而徒歎英賢於戰國皆非所以極遊覽之願望<lb/>
而擴夫五行之至徳也遐思往古擊節太息請誦主人<lb/>
所聞而陳子所得烏虖噫嘻浩蕩方割懐襄未平九域<lb/>
混而莫辨百潦壅而不行支祁崛强於淮甸天呉披猖<lb/>
於海溟時維兹水震蕩靡寜浡浡洶洶砉砉轟轟疑撼<lb/>
天而動地猶駕雷而鞭霆類不周觸而天柱折若巨鼇<lb/>
抃而洲島傾斯震澤之所以錫名也迨夫九載既南庶<lb/>
<pb n="KR4h0139_WYG_030-13b"/>
土交正波神受職川后奉令應龍畫地以効功庚辰持<lb/>
㦸而制命導呉淞以安流别淮海而表境於時澤安其<lb/>
所水順其性鳴者自停動者自靜斯震澤之所以厎定<lb/>
也千載而下羙哉禹功昏墊之害既逺灌輸之利無窮<lb/>
故漁人舟子之出入豪商薄宦之經從擊楫鼔浪引帆<lb/>
隨風莫不連檣接舳往来乎其中斯又具區之藪所以<lb/>
出萬民惟正之供也方惟海㝢清明朝廷寜謐内宣民<lb/>
化外修貢職農安其耕女効其織工習其業商估其直<lb/>
<pb n="KR4h0139_WYG_030-14a"/>
士守遺經民食餘力風不揚波水不濫泆方鎮以寜土<lb/>
地墾闢開禹之疆廣禹之績是以九州之外咸仰聖育<lb/>
沾濡乎仁義涵泳乎道徳浹洽恩波沭浴膏澤漸摩浸<lb/>
潤流衍洋溢天無亢燥之災人樂沃土之俗試言其故<lb/>
則辟雝湯湯聖化行矣靈沼洋洋聖澤汪矣御溝溶溶<lb/>
生意茫矣溥徳川流逹要荒矣下視一隅寜不隘杯水<lb/>
於坳堂矣主人於是聳乎樂聞憮然自失仰神功之長<lb/>
存慨餘子其何益相與鼓枻乎滄浪曾不蔕芥於胸臆<lb/>
<pb n="KR4h0139_WYG_030-14b"/>
迺起為詩歌以頌徳詩曰於赫禹功配天比隆生我遺<lb/>
氓宅我土中原隰畇畇江漢為東萬世永賴維禹功是<lb/>
崇於皇禹徳立我民極手胼足胝救焚拯溺鑿井而飲<lb/>
耕田而食靡謝天功焉知帝力於昭太上示民以應眷<lb/>
佑我皇與民立命開禹疆土繼禹作聖其混合四大維<lb/>
民之正於穆聖皇維上帝不常敬哉有土亹亹弗敢康<lb/>
五嶽四瀆七澤九岡罔不修其職来享来王来享来王<lb/>
受天之祜於萬斯年睠我有土有土有民有子有孫有<lb/>
<pb n="KR4h0139_WYG_030-15a"/>
引勿替以頌兹文<lb/>
　　珠湖賦<hi>有序</hi>　　　　　　　　<hi>宋</hi>崔公度<lb/>
髙郵西北有湖名甓社近歳夜見大珠其光燭天嘗問<lb/>
諸漁皆言或遇於他湖中有竊謀之者則風輒引船而<lb/>
去終莫能至賦曰<lb/>
萬物之精上為列星其在下者因物而成形故在天下<lb/>
之偉寳不妄其所託託物之主實内鍾乎神靈吾嘗臨<lb/>
東海旅南溟汎江淮之湯湯濟岳陽之洞庭觀其溶液<lb/>
<pb n="KR4h0139_WYG_030-15b"/>
衍裕葢天地之委藏祕怪怳忽蛟虯崢嶸豈世人之敢<lb/>
指名哉若乃雲夢震澤浮梁合浦獸潛宫亭神見牛渚<lb/>
直湘沅以南浮懐涇渭而北顧導東而成滄浪激西而<lb/>
為灎澦延平誕竒漢臯殊遇率傳載之雜出為異物之<lb/>
所處或設限於藩服或効琛於王府鑠髙郵之經治裂<lb/>
揚州之故部有湖隸旁将三千所大或萬頃小亦千畆<lb/>
迤邐兮聫絡參錯兮駢布由卑以自處傾十數州之羡<lb/>
沃窮山大野谿谷原藪晝夜走險越千里而来赴者葢<lb/>
<pb n="KR4h0139_WYG_030-16a"/>
不知其幾千百處壓東西之湠漫勢㶀㵧而無涯魚則<lb/>
鰋鯉鯿鱖鯩鰱鱨魦鳥則鴇鴰鳬鷺鵁鶤鴻鴽翥若煙<lb/>
海㑹如泥沙蟲螺蟹若鰕蛤卉菱芡而荷華水不數舟<lb/>
陸無算車灌溉乎民田漕引乎國家夾堞長陂程水壤<lb/>
之固護飭官命屬厭功利之紛拏迨夫地脈泉源孰為<lb/>
要遮潛合隂附應淮海之谽谺㣲風翻瀾矧其甚邪其<lb/>
或駭怒決溢隄防之所不加泱漭千里農民播溺宛轉<lb/>
流離而不相救又况其廬舍之與桑麻噫是亦渉者之<lb/>
<pb n="KR4h0139_WYG_030-16b"/>
龎觀矣瑰祥恢怪庶幾乎託焉間乃省貢書考圖編所<lb/>
陳者特盤餐之㣲固不聞有把握之貴為當世之所傳<lb/>
發詠乎川珍翺翔乎水邉爰有蘆人漁子相語而来前<lb/>
曰先生之念者貨也若夫川澤之精理則不然不寶於<lb/>
人獨寳於天今此有夜光之珠産於深淵我意其神先<lb/>
生辨旃其始也天和景晴湖波夜平煙冉冉以四收萬<lb/>
籟息而無聲則是珠也凛若干将之氣海月之升含彩吐<lb/>
耀周隅皆明呀紺石而為宫被緑苔以垂纓挹奔星之<lb/>
<pb n="KR4h0139_WYG_030-17a"/>
光芒吸沆瀣之精英木散影兮扶疎草露實兮紅青林<lb/>
鳥驚而移枝羣犬愕而爭鳴於是卬人徐呼上流俱起<lb/>
撫鴻罿以先趨領罾笱之已試連徽挺义灑網扶枻嗟<lb/>
雖鑒其睂睫疑未曉其機器方詭智之漸張果造形而<lb/>
已逝而况伏見靡時歘彼倐此與蛟龍之為朋㑹風雨<lb/>
而作衛彼能三足而在籞鼈九肋而充饋漢蛟鮓之青<lb/>
骨鄭黿羮之異味勍牛悦水而黄奪澤馬翫繩而足躓<lb/>
犀狎□而觧角翠因媒而折翅江使被執於行役巨魚<lb/>
<pb n="KR4h0139_WYG_030-17b"/>
為腊於貪餌文貝瑇瑁出禍其腸腹金華玉英坐窮於<lb/>
淘縋蠣蜃胎寒熠燿自喜状絶意於遐引適足殺其軀<lb/>
而己矣是故號數選者我固謂之貨也能不為珠之笑<lb/>
邪子曰嗚呼噫嘻信乎言也既明且哲則大雅君子者<lb/>
邪不常所居擇利害而去就者邪用以晦明知在已者<lb/>
邪色斯舉矣學孔子之徒者邪薄泥塗而不辱不恥下<lb/>
賤者邪川不涸岸不枯有徳鄉里者邪乆之不聞其遯<lb/>
世者邪既而復曰鳴呼噫嘻照魏王之乘邪燭隨侯之<lb/>
<pb n="KR4h0139_WYG_030-18a"/>
室邪謂上幣邪餙冠冕而佩邪客有聞者亦瞿然而興<lb/>
曰嗚呼噫嘻吾聞諸石室之書云王者得之長有天下<lb/>
四夷賔服然則得之者或非其心獨王者之心邪<lb/>
　　游東湖賦　　　　　　　　　<hi>宋</hi>張　耒<lb/>
紛不知吾之所如兮獨漫漫而若狂乘醉飽之餘力兮<lb/>
遂陟巘而縁岡惟嚴冬之栗烈兮莽川澤之茫茫農功<lb/>
休乎場圃兮平陸散夫牛羊憫大木之百圍兮慘赤立<lb/>
而無裳鸛鶴羣鳴而下上兮雜篁竹之青黄忽平陸之<lb/>
<pb n="KR4h0139_WYG_030-18b"/>
既窮兮漸積水之汪洋曰是為齊安之東湖兮右派合<lb/>
乎濤江荒灣寂寥而葭葦兮懸流罾乎夕陽為舉網而<lb/>
無獲兮嘉魚逝而洋洋弔林落之柴荆兮哀淮夷之阻<lb/>
荒呼徒侣吾還歸兮隂風振而塵揚畏星昴之将中兮<lb/>
冒𤣥夜之飛霜顧謂童子汝其賦詩爰有小子褎然致<lb/>
詞歌曰歲窮木落兮大澤空鴈宵征兮天北風曷不飲<lb/>
酒兮御𤣥冬歸来歸来兮樂未終余曰汝姑置之乃歌<lb/>
曰臨山川兮懐故鄉歲窮隂兮晝不暘升髙堂兮潔余<lb/>
<pb n="KR4h0139_WYG_030-19a"/>
樽耿余思兮古之人<lb/>
　　南湖賦　　　　　　　　　　<hi>元</hi>陳世昌<lb/>
禾城之南有積水焉界呉越之土疆直斗牛之星躔雖<lb/>
川浸之不侔亦泛濫之所先挾地勢之爽塏匯清波之<lb/>
淪漣紛纚纚其来屬咸増竒而效妍若乃其源委也則<lb/>
天目之崖苕霅之溪東㑹呉淞西撫禦兒支流旁逹聨<lb/>
絡相繼以灌以漑以遂夫土宜其南則長水之塘殳山<lb/>
之鄉出硤石道海寜岸絶兮望洋其北則杉青之閘平<lb/>
<pb n="KR4h0139_WYG_030-19b"/>
望之亭表裏湖江并包濁清衆流之趨混浩浩以逹於<lb/>
滄溟其上則有良田衍沃灌木叢泓麻麥夏熟秔稌秋<lb/>
登溝塍綺錯原隰縱横蔬圃之利𤓰芋薤菘蘆菔茄莎<lb/>
實繁有生其中則有萑蒲葭菼澶漫渺瀰紅蕖濯錦翠<lb/>
荇牽絲菱生而紫角爭奮芡長而紅頭欲齊玉截肪而<lb/>
無玷珠脱蚌而未纍可以續食代飽為水蓏之珍竒魚<lb/>
則鰷鰋鱖鯾鯉鯽鱭鰕白小羣鮮雜以蜆螺網罟相求<lb/>
泌<graphic n="KR2806" url="https://raw.githubusercontent.com/kanripo/KR-Gaiji/master/images/KR2806.png" mimeType="image/png"/>交加霍如霧散倏爾雲遮或鱗甲璀璨或䰇鬛鬖<lb/>
<pb n="KR4h0139_WYG_030-20a"/>
髿或貴列鼎俎或賤比泥沙以得之而厭飫恒家益而<lb/>
户夸鳥則鴛鴦鵁鶄鳬鷖舂鉏羣娭競沒去曉来脯起<lb/>
如飄風泊若浮壺逶迤沚渚唼喋菰蒲矰弋之所止且<lb/>
若乃時雨降川澤盈春流汨其乍起緑波灎以鱗生於<lb/>
是淑景布麗㣲風扇和青莎縁堤虹梁跨坡都人士女<lb/>
往来婆娑列綺席間清歌揚桂楫浮綵舸以樂時雍既<lb/>
麗且都又若潦水盡寒潭澄天翳絶湖鏡平望頽陽之<lb/>
西下見明月之東生漁歌互荅水調淒清輕艖短櫂此<lb/>
<pb n="KR4h0139_WYG_030-20b"/>
渚連汀實豫且之攸樂匪伊人之所恒别有浮屠之宫<lb/>
號為眞如孤塔岧嶤仰攀雲衢俯瞰川陸渺漭縈紆巨<lb/>
浸涵其表遥峰峙其隅極南湖之壮觀攬秀色而無餘<lb/>
有唐名臣實為風氣之所聚亶乎昱而光新凡湖之羙<lb/>
盡是而不乏所陳矣嗚呼噫嘻惟昔春秋敵國初讐夫<lb/>
差勾踐各奮其謀疲民以逞暴骨為丘檇李敗師甬東<lb/>
使居越不為僇呉其沼乎然則是水固嘗閲前代之興<lb/>
亡鑑當年之成敗洗干戈之汚衊復民生之凋瘵語其<lb/>
<pb n="KR4h0139_WYG_030-21a"/>
量一勺之多語其用五行之大豈眞涵煙波浮藻采狎<lb/>
遊觀資玩愒而已哉客有謂賦者曰洞庭彭蠡之水天<lb/>
下之大者也子不是之求而獨甚譽於兹水不已過乎<lb/>
予曰不然人情忽於所近小大各有攸當是故鵾鵬扶<lb/>
揺萬里而斥鷃亦自足翺翔泰山之髙千仭而不能有<lb/>
加於毫芒荘生所謂目擊而道存隨寓而無方者也亦<lb/>
奚病哉乃為之歌曰南湖之清兮可以濯纓南湖之上<lb/>
兮聊寄我情地之勝兮獨不以人而後名後千載兮亦<lb/>
<pb n="KR4h0139_WYG_030-21b"/>
有慕其遺聲<lb/>
　　汾湖賦　　　　　　　　　　<hi>元</hi>陶　振<lb/>
釣鰲生朝發跡乎東海夕将抵乎西都遇汪洋之大澤<lb/>
勢滔涵乎太虚以為洞庭邪則層樓不見翬飛乎黄鶴<lb/>
近山不見翠列於蒼梧以為彭蠡邪則㵼不見銀河九<lb/>
天之瀑布而張不見屏風九疊之匡廬於是東覽三泖<lb/>
西瞻具區然後知其為三呉之巨浸名所謂汾湖者歟<lb/>
是時也日落蒼灣煙澹平蕪恍東山之月出遇鄰舟之<lb/>
<pb n="KR4h0139_WYG_030-22a"/>
老漁停桂櫂而揖余言曰吾将告子以汾湖之所以得<lb/>
名衍子以汾湖之大義子亦樂得而聞之乎是湖也兩<lb/>
界中分南北無虧其南也則千綆之無盡其北也則百<lb/>
弓之有餘故其南半為嘉禾之境其北半為松陵之墟<lb/>
湖之得名其以是歟故老相傳信而不誣原其始則具<lb/>
區之溢出而旁匯乎此瀦然亦安知其不濫觴乎崑崙<lb/>
之頂泄瀚海而来尾閭者邪乃若㣲波不興一碧萬頃<lb/>
如青銅之淨拭似白練之平鋪颶風倏起長鯨怒呼拔<lb/>
<pb n="KR4h0139_WYG_030-22b"/>
銀山之千尺巻驚濤之雪如使觀者不覺心戰而膽慄<lb/>
頃刻碎行人之轆轤其産則辛夷杜若菡萏珊瑚大貝<lb/>
之寳明月之珠春水桃花之鱖秋風蓴菜之鱸白蘋奪<lb/>
淮西之風味紫蟹剖呉下之膏腴又有魚鱗之屋水晶<lb/>
之居其源莫測其奥莫窺構波神之窟宅瞰馮夷之幽<lb/>
都月白風清似或聽廣樂鈞天於縹緲雲消雨霽恍若<lb/>
見金支翠旗之有無既無凌波之仙子豈無騎鯉之仲<lb/>
夫玉宇生凉則足以稱純陽飛劒之渡緑雲曉漲則足<lb/>
<pb n="KR4h0139_WYG_030-23a"/>
以供漢隂抱甕之㪺散落霞錦光於蕩漾濯殘陽紅纈<lb/>
於扶疏昔杜少陵空有渼陂之樂曾不及此一覩李翰<lb/>
林空有郎宫之汎曾不及此一窺故凡游乎此者自有<lb/>
以得其樂又何必渡黄陵而遊赤壁隔滄海而望翠蓬<lb/>
與冰壺也哉雖然此特論其槩耳若夫地靈人傑同徳<lb/>
相符則有陸龜䝉之名裔陶𢎞景之後徒天游子學貫<lb/>
乎載籍六一翁道究乎精麤雲樵先生之磊落采芝逸<lb/>
士之清臞是數公者莫不韜光於草澤混跡於樵漁披<lb/>
<pb n="KR4h0139_WYG_030-23b"/>
羊裘於風雨恣綸竿之巻舒一棊不肯却淝水之戰一<lb/>
箭不肯射聊城之書仰髙名於辭漢之嚴子慕清風於<lb/>
去越之陶朱悉能葆清光於治世處髙明而不汚□嘗<lb/>
品其人南州髙士之列孰云誕而為迂若是則今之汾<lb/>
湖不獨有異方竒物之産神仙巨靈之宅抑且為浙中<lb/>
人物之淵藪東呉學海之歸墟也語畢老漁鼔枻波間<lb/>
倏忽而去飛玉龍之聲巻驚濤於别浦折風木於太湖<lb/>
八百之西灣不覺七十二峰翠鸞之掀舞紛落葉之相<lb/>
<pb n="KR4h0139_WYG_030-24a"/>
觸灑篷牕之急雨起而視之則時夜将半雞三鳴更四<lb/>
㸃月已墮海西丈五矣於是叱湘妃捧硯命洛神展素<lb/>
援長杠大筆於青天挹蟾窟九秋之清露想老漁所述<lb/>
之前言而遂寫為汾湖之賦<lb/>
　　西湖賦　　　　　　　　　　<hi>元</hi>白　珽<lb/>
杭之有西湖不獨如人之有睂目也如楚有金如蜀有<lb/>
錦人得貴而玩之也凡水在天地間由山而出由地而<lb/>
受為里合萬有六千奚止此水可誇絶於天下哉顧一<lb/>
<pb n="KR4h0139_WYG_030-24b"/>
州一縣理所在水之東者皆西湖也頴有之松有之山<lb/>
陽四明類有之獨在杭者齒響諸夏筆騁羣彦是蓋有<lb/>
明珠玉樹不待斲而成大圭圓璧不待繅而貴者矣是<lb/>
湖也發源南北之諸峰而風氣曼延乎東州之列岫近<lb/>
而秦望逺而桐扣左龍飛之兩乳右鳯凰之孤咮勢将<lb/>
合五州之芳澤集萬山之鮮溜豈惟武林之一泉能專<lb/>
此江北江南之秀原夫竒状天造勝境人為古稱圖畫<lb/>
之如則陋今曰蓬莱之山亦非若欲知三歎望洋之盛<lb/>
<pb n="KR4h0139_WYG_030-25a"/>
當不憚發一覽衆小之危悵天地之尤物何簡牒之偶<lb/>
遺於鄴侯之六井獲肇見於唐碑盪海濵之潟鹵弭疾<lb/>
厲於羣黎今衍之而為井十或通貫乎園池繼崇隄而<lb/>
節水将下塘而注陂羌運漕而逹河亦溉旱而涵瀰澤<lb/>
及田疇之廣乃繼聞於太傅之記辭錢氏置千兵而設<lb/>
撩陳氏述古資衆僧而繕治既大偹於蘇公樹三塔於<lb/>
中流横六橋於長隄復繼志於趙侯與□擴波光於板<lb/>
日續麯院之一支亭館日增而月益崇築前規而後隨<lb/>
<pb n="KR4h0139_WYG_030-25b"/>
此特表其人為之序迺以見夫天造之機南北兩峰亦<lb/>
有祠宇譬之龜䝉為望於魯皇妃保叔䨇擎窣堵截羣<lb/>
峰之駿奔為西湖之門户冠之以南屏襟之以赤土宫<lb/>
其湄以致齋圃其墟而閲武煙霞乍舉白雲不去金鐘<lb/>
無聲玉岑有數鵶雞延為向背靈鷲衍為胥附五峰指<lb/>
列乎虎林三竺駢羅乎玉女按駝巘而巾子巍如帶束<lb/>
山而石甑酷似在水中央孤立一嶼遼鶴不来處士誰<lb/>
與幸庾梅之猶昨惜陳柏之非古由四刹負鼇而徙成<lb/>
<pb n="KR4h0139_WYG_030-26a"/>
太一祝釐之所復有寶蓮瑞石逺映胥山之輔金地匕<lb/>
寶翠瓦丹柱寫影乎水滸凡此前後聫絡復多嶺隖葛<lb/>
公已徃而丹井不改仙姥既去而慈雲如故二麥當風<lb/>
篁之衝臙脂割黄泥之據萬松東接乎宫垣棲霞南沿<lb/>
乎岳墓紫坊鐡冶石人大青之儔散不計其在處中有<lb/>
水竹青芝法華大悲桃花瑞岡之相背巢溝龍駒之並<lb/>
馳詠呉王之楓木表金嫗之楊梅抑不過因人煙之所<lb/>
聚曾不若朱野葛隖之得人而竒洞則有龍泓香林水<lb/>
<pb n="KR4h0139_WYG_030-26b"/>
樂石屋呼理公之白猿避里人之蒼蝠煙霞乾濕二洞<lb/>
往往刓巖而嵌谷雖形勢之或列皆所以發湖光而増<lb/>
山渌水石井潭澗谷實繁釐為十八合為一源濯恵因<lb/>
之滄浪弄金沙之潺湲冷可洗耳甘可滌煩禱白鱔而<lb/>
祠烏龍記水魚而碑靈鰻限玉為池跳珠為軒香山六<lb/>
一參寥東遷各井其井各泉其泉終歸乎一萬頃之湖<lb/>
天若他園池樓觀佛宫仙宇辯口不能殫其名巧厯不<lb/>
能知其數余固拙於言辭始槩陳其洩露尚慮齊人不<lb/>
<pb n="KR4h0139_WYG_030-27a"/>
知有稷下徂丘徒知有管仲晏子湖詠維百先言御園<lb/>
爰有聚景圖經所尊致坤宫之孝養據震位以生蕃來<lb/>
四朝之游幸攬衆逺以平吞南有翠芳蘭栧在焉接蓬<lb/>
萊於中沚賔慧日於前軒北有玉壺紅鵑尚存創於鄜<lb/>
王隸於慈元去環碧兮百櫂隔水月兮一垣慶樂有梅<lb/>
闗桂林之勝珍鳥異獸之繁髙連棟為十錦碑蝕苔以<lb/>
千言記南園之絶景扁西湖之洞天此皆始屬於禁籞<lb/>
又不但嘗錫之侯藩次則仰真珠之髙寒聽水樂之聲<lb/>
<pb n="KR4h0139_WYG_030-27b"/>
在雲洞居下湖之左古柳列昭慶之外得萬景之天全<lb/>
擅九曲之紫翠總宜盡晴雨之竒養樂集雕鎪之藝梅<lb/>
岡斑衣擇勝秀野藹梅坡之緑隂逆花家之紅靄尚名<lb/>
苑與勝圃滋角竒而鬬異矗不知其幾百十所所可言<lb/>
者特言其最堂則有徳生溥泳飛之仁依光覺貪濁之<lb/>
迷偉觀興頑懦之志湖山廣夀樂之基二賢先賢序列<lb/>
一隄表義夫節婦三十九人之樂石儼大人君子千載<lb/>
一心之令儀閎雪江之講肆褰氷壑之書帷隱居思眞<lb/>
<pb n="KR4h0139_WYG_030-28a"/>
玉連翠樾九師有羙尚可按跡於品題亭稱冷泉旁連<lb/>
壑雷上有天香下有客兒花光巧於公輸通𤣥掩於招<lb/>
提春雨為觀香月為鄰水竹院落無邉風月見天地心<lb/>
以總之池有湧金金牛白龜瑶池白洋分占湖之四涯<lb/>
林塘之鑿花徑之構各擇其地各揭其楣非窺園則莫<lb/>
知禮重崇報有國所祠夏禹據城隍之堞神胥峙輦道<lb/>
之陴旌金祝之奮忠慨朱蹕之蹈危嘶府君之神馬游<lb/>
宰相之白衣海州死節鄂國錫圭傳唄林於霍山之□<lb/>
<pb n="KR4h0139_WYG_030-28b"/>
薦菊泉於嘉澤之墀維廟食於百世皆功徳蒐於祀典<lb/>
非若倚草附木徒禍福於六時陵墓則有后妃𦙍嗣之<lb/>
攅宫侯王君公之塋碑朱少章之節旄已落馬三寶之<lb/>
壺蜂不飛和靖贊寜花翁紫芝皆炳乎山靈水秀之潛<lb/>
輝四聖顯應報隂相於中興三茅表忠見闡靈於内禸<lb/>
安晩峙上清之下初陽臺玉清之上雲濤靈曜崇眞希<lb/>
夷明眞神仙雖藏幽占爽隱顯乎此湖要不若佛寺蘭<lb/>
若後先乎重山複水之廣松門九里袁公是崇七峰兩<lb/>
<pb n="KR4h0139_WYG_030-29a"/>
澗靈隱在中秀石竒木靈泉怪峰兼幽人禪衲之盛將<lb/>
互見於累代能言之鉅公揵竺有三連甍接墉觀自下<lb/>
而中而上始王囿而臻大士之宫神檜重榮御梅猶紅<lb/>
草堂繞枕流之翠香林挂古藤之虹禮寶掌而登天巖<lb/>
瞻珠鬘而下乳峰前生仙而廣利後月桂而洪鐘圓覺<lb/>
藏思陵之扆靈芝抱越王之弓遡雲扉之幽窈撫靈石<lb/>
之玲瓏現長耳之妙相演句麗之慈風南屏列家人之<lb/>
象瑞龍豁竒觀之胸五百應眞萬鈞巨釜畫廊絢日鐵<lb/>
<pb n="KR4h0139_WYG_030-29b"/>
塔插空惟淨慈為南山衆刹之宗瑪瑙而坡鳥巢而叢<lb/>
佛三寸不為小樓十三以龕其像佛百丈不為大舟萬<lb/>
斛以維之蹤借竹智光埽缶中庸惟夀星為北嶺叢林<lb/>
之雄豈唐朝四百八十猶有存者而宋興幾三百載損<lb/>
益其中樓閣則豊樂中峙據湖之㑹叢以亭榭附以闤<lb/>
闠魚荘曼衍栁洲縈帶竹山城而可眺迎光雲而不礙<lb/>
清曠專負山之羙先得俯近水之快紅梅閣於孫沔緑<lb/>
竹閣於居易巢居瘞杖於屏下四照插峰於鏡外外如<lb/>
<pb n="KR4h0139_WYG_030-30a"/>
延賓望海蓬莱雲漢正遍海㑹顧層見迭出之多而半<lb/>
為白鶴青鸞之所蔽復有如虹者六御筆仰題西泠處<lb/>
士宛武揚鬐斷橋非荒蘚之舊長橋有古木之依琮老<lb/>
金佛節奔泉之所發行春合澗條衆壑之攸歸餘則凌<lb/>
金跨玉斜斜整整将舉趾而皆迷其或男羣女袿東游<lb/>
西汎畫舫蘭舟輕舠巨艦各標令名明淥清泛金勝小<lb/>
而善疾寳瓶大而宜緩明玉坐百客而有裕總勝列四<lb/>
筵而才半賞心汎綠百花望月皺綠翻篙流蘇颭幔坐<lb/>
<pb n="KR4h0139_WYG_030-30b"/>
若室處行若物换值御舟之游幸從水嬉之宣唤前金<lb/>
吾而不禁後天香之拂面鱗如翼如恍衆星拱辰於天<lb/>
河之畔非萬斛之能擬豈千丈之為箕别有龍舟兩兩<lb/>
鼉鼓馮馮花帽表於御愛繡袍見於神歆陳百戲於水<lb/>
面䜿六標於湖心參前兩後三令五申觀者舟兩行如<lb/>
廣陌迓者錦萬竿如長林五步一亭酒斾茶裀笙歌沸<lb/>
騰軒鞅紛紜栁行撲地花陣排雲梭門秋千出沒乎翠<lb/>
圍舞衣歌扇周旋乎香塵新路習金雞之路祠山迎寳<lb/>
<pb n="KR4h0139_WYG_030-31a"/>
馬之羣目不暇瞬歩不得循想見進魚羔之宋嫂猶多<lb/>
呈鶴舞之優人翦羅飣採花之籃範飴為穿栁之鱗餙<lb/>
木兵於小桁串家具於修筠篙矢激半空之霹靂紙鳶<lb/>
競九天之經綸柘彈象弩畫棍髹盆羅韤凌波金釵照<lb/>
春時固多攬紅拾翠之子亦豈無尋幽討勝之賔此特<lb/>
言萬一於春九十之辰薰風動絃清和云始粲裏湖之<lb/>
栀林拂夾塘之荷翠紫鴈瞥過白鷗乍起早崔祠之初<lb/>
度正盾日之方熾水鏡濯髪氷山厲齒移舟南向攜衾<lb/>
<pb n="KR4h0139_WYG_030-31b"/>
夜艤無人世之熱惱有月宫之寒意豔麗見於水如見<lb/>
於仙醲鮮取諸舟如取諸市秋容不淡拒霜已紅映後<lb/>
開之菡萏雜戰水之游龍剖霜柑於驄轡簪露菊於船<lb/>
篷西山賦紅葉之句南山釂紫茰之鍾北風戒寒城人<lb/>
簡出肉輦酒船亦無虚日延祥之紅白梅城呉阜之髙<lb/>
低雪域寶騎躍長隄而蹴瓊瑶幔車穿名園而擿珠瓅<lb/>
是葢四時之景不同亦各以見賞心樂事之不一爾乃<lb/>
既聞遨娱之盛請言風土之美水憑山而甘潔土得湖<lb/>
<pb n="KR4h0139_WYG_030-32a"/>
而豊泥菘葍取種於苕霅蓮芡移根於檇李紫芋青菰<lb/>
白藕紅芰文鳬章鸝黄雀錦雉魚甜蟹香筍鮮芹脆松<lb/>
杉檜柏參朮蘭芷實鍾此湖山之秀故無物而不備矧<lb/>
佳氣之磅礴至人材而尤異所謂傭兒販婦涵氷玉之<lb/>
不翅况彼都人士禇陶杜栖之文行全琮許逺之忠義<lb/>
元絳唐肅廣恩恵於民人伯玉君復抱孤貞於林翳禇<lb/>
氏世濟其美於大唐錢氏開國承家於五季顧歡郎蘭<lb/>
之豈弟羅隱楊蟠之峻烈豈工詩而已矣惟此人物之<lb/>
<pb n="KR4h0139_WYG_030-32b"/>
盛不可殫紀方外則郭文王復馬湘潘閬管歸眞之流<lb/>
以發揮其英聲法照贊寜道潛清順抱一子之徒以陶<lb/>
寫其清氣時人但知游觀之可樂而不知景物縁人之<lb/>
可貴且自有天地即有此湖羣峰注流厎而成瀦尚念<lb/>
東漸於海鹹惡所濡草木齧餘而色變山川薄久而氣<lb/>
殂所以消沮沈昧之不已雖有此湖而如無於是築而<lb/>
防之使涇渭各得其所浚而闢之俾鳶魚各遂其初風<lb/>
無大浪雨無奔湍将翺将翔以佃以漁以此知古人有<lb/>
<pb n="KR4h0139_WYG_030-33a"/>
功於此水将舉一朝而利萬世以無餘何寳正以還六<lb/>
龍南渡捜勝抉竒重丹疊素致洞心駭目之觀非晴光<lb/>
雨色之故彼徒知歳増侈而月益奢至以釜銷金之為<lb/>
喻殊不知神京不返憂勤聖宁千官展轉而擇棲萬姓<lb/>
彷徨而懐土故思極耳目之娛而為安旦夕之具不然<lb/>
中原豈無黄河泰山之雄觀花石艮嶽之竒趣日月云<lb/>
邁裵回瞻顧嗟居人游女不能不及盤游無度之歡而<lb/>
志士仁人不能不興宴安酖毒之慮<lb/>
<pb n="KR4h0139_WYG_030-33b"/>
　　游湖後賦<hi>有序</hi>　　　　　　　<hi>元</hi>白　珽<lb/>
三月廿又三日張鵬飛及楊萬里李和之白廷玉汎湖<lb/>
值雨各賦詩一首萬里曰隄栁春濃萬緑垂開懐消得<lb/>
好風吹絶憐白也詩無敵共賞坡仙雨亦竒興欲狂時<lb/>
呼酒急境當佳處任船遲豈無顧陸丹青手畫與人間<lb/>
後世知余戲作小賦云<lb/>
栁絮化萍濃綠藏鶯不見其處止聞其聲此豈非眷工<lb/>
之極致歟湛然宴坐輕舟自行萬姿千態逺山縱横透<lb/>
<pb n="KR4h0139_WYG_030-34a"/>
疎簾而濕衣忽驟雨之若傾甫下矴而閉户才頃刻而<lb/>
復晴白子酒稍酣矣奮鬛而慷慨曰此何為者邪悟慘<lb/>
舒之不常扵是誦趙抃表忠之奏歌蘓仙薦菊之章彼<lb/>
割據扵五季若錢氏之數王渺丘壟之無跡愴松楸其<lb/>
可傷涸銀海而出金盌穴狐兔而上牛羊豈不亦雄傑<lb/>
一時兮終若雍門之泣孟嘗賦梅處士妙解影香骨可<lb/>
以腐千古不亡鬱孤山其硉兀擁萬樹之青蒼㒺蔗節<lb/>
之遺恨保故封猶若堂天道茫茫一雨一暘榮悴隆替<lb/>
<pb n="KR4h0139_WYG_030-34b"/>
柔剛㣲彰謂偶然不足芥蔕兮曰作善降之百祥謂理<lb/>
有必可恃兮曷顔夭而蹠長二客方李遨頭目張嗔無<lb/>
故而多事掇陳迹而揣量指金叵羅其猶淺兮舉大白<lb/>
而罰之觴白子曰不然老隂為六老陽為九老則必變<lb/>
如屈伸肘惟知變者可與長久知六之變固乃可守知<lb/>
九之變健不為首顧此湖中之舟與舟中之人寧常夀<lb/>
而不朽能畏謹以自修庶吉亨而无咎幸乗時而過分<lb/>
負且乗兮致寇環綽約之蛾眉佩金印而如斗管絃沸<lb/>
<pb n="KR4h0139_WYG_030-35a"/>
　其前後紫緋奔其左右一旦不能自保率同歸扵石友<lb/>
　蠢苗竄扵三危防風横扵九畝曽不見或裸體以罩魚<lb/>
　或跣足而踏藕侔帶索之榮公甚泥塗之絳叟立層氷<lb/>
　而弗寒野茹僅其適口無樂亦復無憂不自知其不偶<lb/>
　豈不勝扵孟晉而疾顛者乎此荘子所以不為廟犧而<lb/>
　李斯所以憶上蔡之狗也舟且抵岸悉闢其牖賦詩各<lb/>
　成肴核再取有化而無無化而有雨晴晴雨紛糅結糾<lb/>
　斯時也度夕陽猶未至扵酉多言数窮姑相與大笑盡<lb/>
<pb n="KR4h0139_WYG_030-35b"/>
　樽中之酒<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_015-1a"/>
　欽定四庫全書<lb/>
御定歴代賦彚卷十二<lb/>
　　嵗時<lb/>
　　　秋興賦<hi>有序</hi>　　　　　　　　<hi>晉</hi>潘　岳<lb/>
　晉十有四年余春秋三十有二始見二毛以太尉掾兼<lb/>
　虎賁中郎將寓直於散騎之省髙閣連雲陽景罕曜珥<lb/>
　蟬冕而襲紈綺之士此焉遊處僕野人也偃息不過茅<lb/>
　屋茂林之下談話不過農夫田父之客攝官承乏猥厠<lb/>
<pb n="KR4h0139_WYG_015-1b"/>
　朝列夙興晏寢匪遑底寧譬猶池魚籠鳥有江湖山藪<lb/>
　之思於是染翰操紙慨然而賦於時秋也故以秋興命<lb/>
　篇辭曰<lb/>
　四運忽其代序兮萬物紛以迴薄覽花蒔之時育兮察<lb/>
　盛衰之所託感冬索而春敷兮嗟夏茂而秋落雖末事<lb/>
　之榮悴兮伊人情之美惡善乎宋玉之言曰悲哉秋之<lb/>
　為氣也蕭瑟兮草木搖落而變衰憀慄兮若在逺行登<lb/>
　山臨水送將歸夫送歸懐慕徒之戀兮逺行有羇旅之<lb/>
<pb n="KR4h0139_WYG_015-2a"/>
憤臨川感流以歎逝兮登山懐逺而悼近彼四慽之疚<lb/>
心兮遭一塗而難忍嗟秋日之可哀兮諒無愁而不盡<lb/>
野有歸燕隰有翔隼遊氛朝興槁葉夕殞於時乃屛輕<lb/>
箑釋纎絺藉莞蒻御袷衣庭樹摵以灑落兮勁風戾而<lb/>
吹帷蟬嘒嘒以寒吟兮鴈飄飄而南飛天晃朗以彌髙<lb/>
兮日悠陽而浸㣲何㣲陽之短晷覺凉夜之方永月朦<lb/>
朧以含光兮露凄清以凝冷熠燿粲於階闥兮蟋蟀鳴<lb/>
乎軒屛聴離鴻之晨吟兮望流火之餘景宵耿介而不<lb/>
<pb n="KR4h0139_WYG_015-2b"/>
寐兮獨展轉於華省悟時嵗之遒盡兮慨俯首而自省<lb/>
斑鬢髟以承弁兮素髮颯以垂領仰羣儁之逸軌兮攀<lb/>
雲漢以遊騁登春臺之熙熙兮珥金貂之炯炯茍趣舍<lb/>
之殊途兮庸詎識其躁靜聞至人之休風兮齊天地於<lb/>
一指彼知安而忘危兮固出生而入死行投趾於容跡<lb/>
兮殆不踐而獲底闕側足以及泉兮雖猴猨而不履龜<lb/>
祀骨於宗祧兮思反身於緑水且斂衽以歸來兮忽投<lb/>
紱以髙厲耕東皋之沃壤兮輸黍稷之餘税泉涌湍於<lb/>
<pb n="KR4h0139_WYG_015-3a"/>
石間兮菊揚芳乎崖澨澡秋水之涓涓兮玩游鯈之潎<lb/>
潎逍遙乎山川之阿放曠乎人間之世優哉游哉聊以<lb/>
卒嵗<lb/>
　　秋興賦　　　　　　　　　　　梁元帝<lb/>
秋何興而不盡興何秋而不傷傷二情之本背更同來<lb/>
而匪方復有登山望别臨水送歸洞庭之葉初下塞外<lb/>
之草前衰攸征人與行子必承臉而沾衣紛吾閒居有<lb/>
怡優游多暇乃息書幌之勞以命北園之駕爾乃從玩<lb/>
<pb n="KR4h0139_WYG_015-3b"/>
池曲遷坐林間淹留而䕃丹岫徘徊而琴木蘭為興未<lb/>
已升彼懸崖臨風長想憑髙俯窺察遊魚之息澗憐驚<lb/>
禽之換枝聴夜籖之響殿聞懸魚之叩扉將據梧於芳<lb/>
杜欲留連而不歸<lb/>
　　秋興賦　　　　　　　　　　<hi>宋</hi>陳　普<lb/>
金風西來嘘一氣於清商蕭颯瑟䫻肇六合之寒凉煙<lb/>
雲飛兮縹緲穹昊髙兮清蒼溪流嗚咽以竭涸林木於<lb/>
邑而凋傷枯荷池館敗葉垣牆幽情芳杜愁心垂楊燕<lb/>
<pb n="KR4h0139_WYG_015-4a"/>
謝跡於泥巢鴻馳聲於瀟湘豆花蟲兮訴恨腐草螢兮<lb/>
流光傷流年之翕忽覽時物而徬徨吟清風兮歌滄浪<lb/>
懐美人兮天一方寄遊心於千里極雲海之㣲茫㣲茫<lb/>
兮不可涉夕陽影兮楓葉想羮膾之蓴鱸欠松檜之舟<lb/>
楫美人兮美人涕淚沾巾恨不得學長房而縮地兮把<lb/>
瑤草兮相親<lb/>
　　秋興賦二　　　　　　　　　<hi>宋</hi>陳　普<lb/>
維天動而地靜兮隂陽隨其運行四序因而代謝兮萬<lb/>
<pb n="KR4h0139_WYG_015-4b"/>
物遂其枯榮若夫秋之為令兮誕金徳之純精迴飇忽<lb/>
以狂厲兮萬籟託於商聲天泬㵳而晃朗兮露零零而<lb/>
凄清㣲陽短晷凉氣迴薄遊絲編線槀葉隕落夜色冷<lb/>
而扃扉晨光澹乎樓閣蛩蟲修其坯户鷹鷙奮其搏攫<lb/>
於斯之時則屏纎絺襲重裘曳瘦竹涉髙丘雲留隂兮<lb/>
暮色泉託語兮寒流軒堦行其熠燿枯樹鳴其鵂鶹慨<lb/>
浮生之為寄悲急節之難留嗟乎世人倉皇羈迫塵<graphic n="KR2771" url="https://raw.githubusercontent.com/kanripo/KR-Gaiji/master/images/KR2771.png" mimeType="image/png"/>
或趨利於宦途或劬情於逺客或折脅之范雎或顩頤<lb/>
<pb n="KR4h0139_WYG_015-5a"/>
之蔡澤亦有雲路翺翔風波扞格是皆一時之蹭蹬終<lb/>
不免於沈黙也已矣哉白日兮西飛明月兮盈虧百川<lb/>
水兮歸海華表鶴兮不歸曷若理扁舟於五湖對白鷗<lb/>
而忘機<lb/>
　　秋聲賦<hi>有序</hi>　　　　　　　　<hi>唐</hi>劉禹錫<lb/>
相國中山公賦秋聲以屬天官太常伯唱和俱絶然皆<lb/>
得時道行之餘興猶有光隂之歎况伊鬱老病者乎吟<lb/>
之斐然以寄孤憤<lb/>
<pb n="KR4h0139_WYG_015-5b"/>
碧天如水兮窅窅悠悠百蟲迎莫兮萬葉吟秋欲辭林<lb/>
而蕭颯潛命侣以啁啾送將歸兮臨水非吾土兮登樓<lb/>
晩枝多露蟬之思夕蔓趣寒螿之愁至若松竹含韻梧<lb/>
楸蚤脱驚綺疏之晩吹墮碧砌之凉月念塞外之征行<lb/>
顧閨中之騷屑夜蛩鳴兮機杼促朔鴈呌兮音書絶逺<lb/>
杵續兮何泠泠虚窗靜兮空切切如吟如嘯非竹非絲<lb/>
當自然之宫徵動終嵗之别離廢井苔合荒園露滋草<lb/>
蒼蒼兮人寂寂樹槭槭兮蟲伊伊則有安石風流巨源<lb/>
<pb n="KR4h0139_WYG_015-6a"/>
多可平六符而佐主施九流而自我猶復感隂蟲之鳴<lb/>
軒歎凉葉之初墮異宋玉之悲傷覺潘郎之么麽嗟乎<lb/>
驥伏櫪而已老鷹在韝而有情聆朔風而心動盼天籟<lb/>
而神驚力將痑兮足受紲猶奮迅於秋聲<lb/>
　　秋聲賦　　　　　　　　　　<hi>宋</hi>歐陽脩<lb/>
歐陽子方夜讀書聞有聲自西南來者悚然而聴之曰<lb/>
異哉初淅瀝以蕭颯忽奔騰而砰湃如波濤夜驚風雨<lb/>
驟至其觸於物也鏦鏦錚錚金鐵皆鳴又如赴敵之兵<lb/>
<pb n="KR4h0139_WYG_015-6b"/>
銜枚疾走不聞號令但聞人馬之行聲余謂童子此何<lb/>
聲也汝出視之童子曰星月皎潔明河在天四無人聲<lb/>
聲在樹間余曰噫嘻悲哉此秋聲也胡為乎來哉蓋夫<lb/>
秋之為狀也其色慘淡煙霏雲斂其容清明天髙日晶<lb/>
其氣慄冽砭人肌骨其意蕭條山川寂寥故其為聲也<lb/>
淒淒切切呼號憤發豐草緑縟而爭茂佳木蔥蘢而可<lb/>
悦草拂之而色變木遭之而葉脱其所以摧敗零落者<lb/>
乃其一氣之餘烈夫秋刑官也於時為隂又兵象也於<lb/>
<pb n="KR4h0139_WYG_015-7a"/>
行為金是謂天地之義氣常以肅殺而為心天之於物<lb/>
春生秋實故其在樂也商聲主西方之音夷則為七月<lb/>
之律商傷也物既老而悲傷夷戮也物過盛而當殺嗟<lb/>
乎草木無情有時飄零人為動物惟物之靈百憂感其<lb/>
心萬事勞其形有動乎中必搖其精而况思其力之所<lb/>
不及憂其智之所不能宜其渥然丹者為槁木黝然黑<lb/>
者為星星奈何以非金石之質欲與草木而爭榮念誰<lb/>
為之戕賊亦何恨乎秋聲童子莫對垂頭而睡但聞四<lb/>
<pb n="KR4h0139_WYG_015-7b"/>
壁蟲聲唧唧如助余之歎息<lb/>
　　秋色賦　　　　　　　　　　<hi>唐</hi>黄　滔<lb/>
白帝承乾乾坤悄然潘岳乃驚素髮感流年抽彩筆疉<lb/>
花牋驅走羣言寫抑鬱之懐矣搜羅萬象賦蕭條之景<lb/>
焉於時凄凄漠漠零露䝉作杳杳冥冥勁風吹成或青<lb/>
山兮薄暮或緑野兮新晴昨日金輿天子自西郊而迎<lb/>
入此時火斾祝融指南極以遄征於是踆烏減赫顧兔<lb/>
添明地上落紅蕖之態煙中吟玉笛之聲華嶽峰髙染<lb/>
<pb n="KR4h0139_WYG_015-8a"/>
蓮花而翠活湘川樹老換楓葉以霞生愈碧吳山偏清<lb/>
漢水松柏風髙兮嵗寒出梧桐蟬急兮煙翠死衡陽落<lb/>
日和旅鴈以飛來劒閣中宵逐哀猿而嘯起遂使隋隄<lb/>
青恨吳嶺緑愁廬阜之蟾開石面錢唐之雪入濤頭空<lb/>
三楚之暮天樓中歴歴滿六朝之故地草際悠悠魚美<lb/>
東鱸獸獰西虎送鸞扇之藏篋迎蛛絲之織户海上而<lb/>
輕籠皓月皎潔成冰隴頭而惹著隂雲蒼茫欲雨斯則<lb/>
寒暑推移衰榮可知金生火死菊換蘭萎豈惟自遐及<lb/>
<pb n="KR4h0139_WYG_015-8b"/>
邇窮髙極卑上澄鵲漢以清淺東瑩鼇洲而渺瀰數聲<lb/>
之𤣥鶴驚時九皋搖落一夜之新霜撲處百卉離披是<lb/>
時坐客聞之侔色揣稱咸言此日之摛藻更苦曩篇之<lb/>
秋興<lb/>
　　秋色賦<hi>有序</hi>　　　　　　　　<hi>宋</hi>李　綱<lb/>
潘岳賦秋興劉禹錫歐陽永叔賦秋聲玉局賦秋陽余<lb/>
來閩中七八月之交霖雨乍晴始見秋色因援毫以賦<lb/>
之以秋色名篇其辭曰<lb/>
<pb n="KR4h0139_WYG_015-9a"/>
宿雨初霽大火西流凉生暑退物華始秋李子與客登<lb/>
凝翠之閣遊汎碧之齋覽谿山之勝槩嗟草木之變衰<lb/>
天髙氣清迥無纎埃月出夜凉孤光滿懐李子慨然顧<lb/>
謂客曰此古之所謂秋色也客曰願先生賦之李子曰<lb/>
唯唯少隂用事金王火囚天地始肅萬物以收故其見<lb/>
於氣者寂寞憭慄沈寥蕭瑟薄寒中人愴怳悽惻託物<lb/>
賦象是為秋色悲哉秋之為色也漠兮無形肅兮無聲<lb/>
非赤非白非黄非青爽氣無朕潛來滿盈窅窅悠悠奪<lb/>
<pb n="KR4h0139_WYG_015-9b"/>
人目精爾乃桂影扶疎冰輪皎潔澹然如水皓然如雪<lb/>
風露凄凉星河明滅冷浸空庭蛩螿韻咽此秋色之在<lb/>
月也夜氣既除清晴晝宣掃去氛祲靜無雲煙萬里凝<lb/>
碧穹隆虚圓蒼茫杳靄不可殫言此秋色之在天也蒲<lb/>
栁先衰梧桐早脱飄零委落色瘁香歇惟蘭菊之芬芳<lb/>
與松筠之茂密露冷風髙不改其節此秋色之在草木<lb/>
也水落石出境寂雲閒清波如席逺峰如鬟煙林映帶<lb/>
浦嶼迴環優哉游哉吾方自適於其間此秋色之在溪<lb/>
<pb n="KR4h0139_WYG_015-10a"/>
山也客曰美則美矣願先生少進之李子曰隂陽相摩<lb/>
日星爭騖孰主張是春與秋兮代序彼春之色一氣藏<lb/>
兮下騰上降品物昌兮韶光駘蕩百卉芳兮譬猶美女<lb/>
耀新妝兮被服纎麗繡襦裳兮温然可親象姬姜兮彼<lb/>
秋之色一氣清兮天地揫斂萬寶成兮風霜髙潔兆嚴<lb/>
凝兮譬猶烈女懐幽貞兮鉛華不御體端誠兮肅然可<lb/>
敬有典刑兮春之色近乎令而秋之色近乎介是以君<lb/>
子惟秋是貴或感其聲或悲其氣鋪張比興曲盡其態<lb/>
<pb n="KR4h0139_WYG_015-10b"/>
從而賦之於是乎在客曰美則美矣願先生少進之李<lb/>
子曰秋金氣也天地之所以肅殺也其猶介胄之士凛<lb/>
然有不可犯之色者邪秋義氣也天地之所以閉固也<lb/>
其猶節槩之士毅然有不可奪之色者邪秋日烈烈其<lb/>
朝廷之士骨骾之臣正色以率下者邪秋霜言言其忠<lb/>
義之士社稷之臣厲色以赴難者邪灑然蕭然猶山林<lb/>
髙蹈之士恬澹寂莫有無求之色也睟然儼然猶盛徳<lb/>
之士正容悟物有不可親疎之色也若夫廣大清明不<lb/>
<pb n="KR4h0139_WYG_015-11a"/>
言而令行無為而物成則若黼座當陽顒顒卬卬朝廷<lb/>
正而天下治刑政修而中國强所謂天子穆穆而凄然<lb/>
似秋者其幾是歟客曰至矣盡矣不可以有加矣請辭<lb/>
而退<lb/>
　　樂清秋賦　　　　　　　　　<hi>明</hi>楊　慎<lb/>
皇天平則成四時兮竊獨樂此清秋無宋玉之悲懐兮<lb/>
匪江淹之離愁澹吾慮以撫景兮遁炎威於金<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>祛赫<lb/>
曦之燄燄兮追凉颮之颼颼屏羽扇而篋藏兮御紈素<lb/>
<pb n="KR4h0139_WYG_015-11b"/>
之輕柔聴琅玕之朝墜兮玩金波之夕流桂連蜷於山<lb/>
阿兮蘭猗靡於巖陬既葳㽔其可懐兮又芬蒀以綢繆<lb/>
嘉華黍與膏稷兮獲萬寶於西疇雖四壁之徒立兮欣<lb/>
人足而我優謇不樂而胡為兮攢百慮以挐憂命一觴<lb/>
而孤斟兮奚吳歈兮秦謳慕漆園之斥鷃兮暢逍遙以<lb/>
優游賦印段之蟋蟀兮庶蹶蹶而休休<lb/>
　　感凉賦　　　　　　　　　　<hi>晉</hi>傅　咸<lb/>
踐朱明之中月暑鬱隆以肇興赫融融以彌熾乃沸海<lb/>
<pb n="KR4h0139_WYG_015-12a"/>
而焦陵獸竄伏於幽林兮鳥垂翼而弗升汗珠隕於玉<lb/>
體兮粉附身而沾凝於是景雲晨敷曜靈潛光隂氣聿<lb/>
升凱風載揚忽輕箑於坐隅兮思暖服於蘭房<lb/>
　　臨秋賦　　　　　　　　　　　梁元帝<lb/>
火歇兮秋氣生風起兮秋潦清覽時興而自得聊飛轡<lb/>
而娛情遵二條之廣路背九仞之髙城爾乃登長坂息<lb/>
余驥攬筆舒情沈吟屬思草色雜而香同樹影齊而花<lb/>
異遙峰迢遞縈沙㫁絶雲出山而相似水含天而難别<lb/>
<pb n="KR4h0139_WYG_015-12b"/>
　　感秋賦　　　　　　　　　　<hi>明</hi>吳伯𦙍<lb/>
維四時之代運兮嗟去日兮苦多對秋色之蕭條兮憐<lb/>
吾生兮蹉跎於時商風入律冷露濡天流隂淡日落葉<lb/>
哀蟬偶疎雨兮滴滴或斜月兮娟娟時憑䦨兮送目盡<lb/>
平野兮如煙爾乃公子行樂綺堂列燕錦瑟髙張紅妝<lb/>
初薦燒銀燭兮將殘視明星兮有爛歎為樂兮及時念<lb/>
流光兮易換覩蘭秀兮菊芳悵可懐兮不見蓋忽忽兮<lb/>
傷心亦淚落兮如霰至若荷戈黑山從軍隴水邊馬思<lb/>
<pb n="KR4h0139_WYG_015-13a"/>
歸征戌未已見胡騎兮數羣俄黄埃兮四起聴笳管兮<lb/>
屢吹懐玉關兮千里恐生入兮無時已魂消兮心死乃<lb/>
有孤身去國羇旅無家楚臣澤畔漢傅長沙白雲起兮<lb/>
洞庭波秋鴈少兮夜猿多盼清華兮夢已絶臥滄江兮<lb/>
奈老何惟遷客兮多思因涕泗兮滂沱或乃素士窮經<lb/>
矻矻不置手冷一編霜流匝地當桐風之初來悲壯心<lb/>
之不遂矧白髮兮先秋與蒲栁兮同棄毎躑躅兮徘徊<lb/>
聞蛩吟而長喟至如恩辭金屋寵謝長門苔封輦道院<lb/>
<pb n="KR4h0139_WYG_015-13b"/>
積黄昏惜此清光之一片兮不照君王之寸心彼雕蟲<lb/>
之小技兮虚買價以千金恨團扇之見捐兮怨尋秋草<lb/>
以俱深又若良人逺别相見無期秋來漏永歸夢偏遲<lb/>
拂碪杵兮長太息慮客子兮寒無衣製腰帶兮準疇昔<lb/>
知今日兮是邪非夜凉兮人不知思君兮天之涯儻有<lb/>
膠漆義斷寡鸞孤鶴中夜徬徨形影蕭索感織女之渡<lb/>
河悔嫦娥之竊藥何若從君於地下兮同夜臺之寂寞<lb/>
下如桑濮之間溱洧之滸秋以為期將子無怒望車來<lb/>
<pb n="KR4h0139_WYG_015-14a"/>
兮何遲心搖搖兮南浦愁别院兮笙歌弔西陵兮風雨<lb/>
斷腸兮不見啼痕兮可數是故秋令司隂秋氣凝金逢<lb/>
秋必感有感必深宋玉抑鬱而興悲潘岳惆悵以長吟<lb/>
非嵗序之移人彼往哲其何心自古如此我亦流連泣<lb/>
下而沾襟<lb/>
　　秋夜賦　　　　　　　　　　<hi>晉</hi>湛方生<lb/>
悲九秋之為節物凋悴而無榮嶺頹鮮而殞緑木傾柯<lb/>
而落英履代謝以惆悵覩搖落而興情信皋壤而感人<lb/>
<pb n="KR4h0139_WYG_015-14b"/>
樂未畢而哀生秋月清兮何秋夕之轉長夜悠悠而難<lb/>
極月皦皦而停光播商氣以清温扇髙風以革凉水激<lb/>
波以成漣露凝結而為霜凡有生而必凋情何感而不<lb/>
傷茍靈符之未虚孰兹戀之可忘何天懸之難釋思假<lb/>
暢之冥方拂塵襟於𤣥風散近滯於老莊攬逍遙之宏<lb/>
維總齊物之大綱同天地於一指等太山於毫芒萬慮<lb/>
一時頓渫情累豁焉都忘物我泯然而同體豈復壽夭<lb/>
於彭殤<lb/>
<pb n="KR4h0139_WYG_015-15a"/>
　　依韻和吕杭早秋賦　　　　　<hi>宋</hi>田　錫<lb/>
楚辭若曰洞庭始波兮木葉微脱今藻麗之所賦彼辭<lb/>
采之可奪秋之為狀也湘天江兮晝清雲土夢兮晴闊<lb/>
肅風日之澹白爽乾坤之虚豁蓐收其神少皞良辰天<lb/>
子居總章之左个載白其輅靡朱其輪詔扈隨之有司<lb/>
與侍從之輿臣迎氣也雨師灑西郊之道風伯清北闕<lb/>
之塵煩暑革故微凉鼎新當詞臣之在列承睿睠之何<lb/>
頻謂秋之可賦也月紀靈娥風清少女珠連五緯鱗差<lb/>
<pb n="KR4h0139_WYG_015-15b"/>
四序當暑往以凉迴若露晞而霞舉方朔之辨既逸君<lb/>
子之可稱相如之文乃為時王之見許於是抽毫進牘<lb/>
以就位研精覃思乎多士増雅詠於新唱徵博聞於舊<lb/>
史始沈鬱以麗則終鏗鏘而綺靡逸韻金奏妍詞鋒起<lb/>
詞云秋之可賞也初蕭瑟於玉關旋澄暉於帝里律生<lb/>
素管以先變雲聳竒峰而未已日居月諸景象何如桐<lb/>
葉潛零下玉欄兮金井桂花増麗鑒珠簾兮綺疏白露<lb/>
降兮庭蕪已滋寒蟬鳴兮塞草未衰太史奏在金之日<lb/>
<pb n="KR4h0139_WYG_015-16a"/>
詩人稱流火之時華皓兮潘安易感離騷兮宋玉何悲<lb/>
人雖其咨彼亦云嘻蓋楚風之掩抑夫郢曲兮髙卑蘭<lb/>
宇清兮風期自逺玉繩長兮日馭可縻當羲軒之景運<lb/>
樂堯舜之昌期皇猷有截聖理無遺歌事曰風而布義<lb/>
曰賦賦可金門而獻之<lb/>
　　暮秋賦　　　　　　　　　　<hi>宋</hi>張　耒<lb/>
嗟余志之莫就兮哀天時之不予謀嵗冉冉以將暮兮<lb/>
無以蕩吾之幽憂昔吾之既有知兮獨信道而不顧鞭<lb/>
<pb n="KR4h0139_WYG_015-16b"/>
吾駒之不戒兮眇一世而獨騖儼章甫以自好兮安知<lb/>
越人之異容恃所持之不欺兮謂彼此之情同夫何事<lb/>
物之故兮固少愚而老智彼善惡豈有違兮固繫夫一<lb/>
世之賤貴指礫以為玉兮人皆知其不然衆既訛而莫<lb/>
返兮事隨信而名遷偽言實於衆舌兮至寶賤於獨知<lb/>
正無助者必危兮惡乘朋而或濟决大河而東奔兮挽<lb/>
余舟而上泝嗟爾檝之幾何兮蛟龍鬱其方怒外既揆<lb/>
而度内兮考舊好之同異韜九襲以深藏兮固可死而<lb/>
<pb n="KR4h0139_WYG_015-17a"/>
不可試卷杜蘅之幽佩兮苞芳蘭之翠衣畏久畜之不<lb/>
揚兮時竊陳以自戲怨所資之不售兮非達人之宏規<lb/>
彼廢興之有命兮何憂樂之足繫奏吾曲之憤怨兮酌<lb/>
吾酒之冽清攬芳桂與秋菊兮聊以駐吾之頽齡吾又<lb/>
將之夫深山兮遂絶世而逺去身九浴而後衣兮口三<lb/>
滌而後咀納氷霜於胸中兮蕩焦鬲之宿汚求仙人之<lb/>
竒術兮與彭咸乎為伍彼君子之髙蹈兮曷急世之有<lb/>
知聊逍遙以卒嵗兮考天命而不疑<lb/>
<pb n="KR4h0139_WYG_015-17b"/>
　　秋望賦　　　　　　　　　　<hi>元</hi>元好問<lb/>
步裴囘而徙倚放吾目兮髙明極天宇之空曠閲嵗律<lb/>
之崢嶸於時積雨收霖景氣肅清秋風蕭條萬籟俱鳴<lb/>
菊鮮鮮而散花鴈杳杳而遺聲下木葉於亭皋動砧杵<lb/>
於蕪城窮林早寒隂崖晝冥濃淡霏拂繞白紆青紛叢<lb/>
薄之相依浩霜露之已盈送蒼蒼之落日山川鬱其不<lb/>
平瞻彼轘轅西走漢京虎踞龍蟠王伯所憑雲煙慘其<lb/>
動色草木起而為兵望崧少之霞景渺浮丘之獨征汗<lb/>
<pb n="KR4h0139_WYG_015-18a"/>
漫之不可與期竟老我而何成挹清風於箕潁髙巢由<lb/>
之遺名悟出處之有道非一理之能并繄南山之石田<lb/>
維景略之所耕老螭盤盤空谷淪精非雲雷之一舉將<lb/>
草木之偕零太行截天大河東傾邈神州於西北怳風<lb/>
景於新亭念世故之方殷心寂寞而潛驚激商聲於寥<lb/>
廓慨涕泗之縁纓吁咄哉事變於已窮氣生乎所激豫<lb/>
州之土復於慷慨擊楫之誓西域之侯起於窮悴傭書<lb/>
之筆諒生世之有為寧白首而坐食且夫飛鳥而戀故<lb/>
<pb n="KR4h0139_WYG_015-18b"/>
鄉嫠婦而憂公室豈有夷墳墓而剪桑梓視若越肥而<lb/>
秦瘠天人不可以偏廢日月不可以坐失然則時之所<lb/>
感也非無候蟲之悲至於整六翮而睨層霄亦庶幾乎<lb/>
鷙禽之一擊<lb/>
　　秋風賦<hi>有序</hi>　　　　　　　　<hi>元</hi>郝　經<lb/>
久在舍館偶因秋風之起一時介佐三節人員皆為感<lb/>
愴故作是賦以激釋云<lb/>
駐星麾於江滸嵗月㑹於作噩漲老天之黄雨鬱餘蒸<lb/>
<pb n="KR4h0139_WYG_015-19a"/>
而欲灼忽焉西南天露雲駮槭槭栗栗慘慘邈邈抵罅<lb/>
吹隙凉冷遽作始則叱虩突厲撲蠛抑蚋漸乃蕭瑟披<lb/>
離衝牖動幕散宿濕於雲梢眇新聲於木末觸餘感而<lb/>
興懐倍隂森而索寞既乃一時介佐嗒焉而嘘撫髀摶<lb/>
膺掩面向隅以為行如反如執如棄如相與愴恍怨艾<lb/>
咎躬責已天實斲余行使尼止方變故之無窮則憂思<lb/>
其曷已或當饋而三歎或中夜而九徙歌缺壺而寓哀<lb/>
痛撫牀而裂眥金石化而色變骨肉悲而心死余乃紆<lb/>
<pb n="KR4h0139_WYG_015-19b"/>
徐而告之曰士不以一失自沮一得自憙金百鍊而方<lb/>
精節萬折而逾厲持此心之亢矯奚外變之軒輊今則<lb/>
溽暑退凉風至困疾蘇淹抑肆我雖連蹇宋猶有禮撫<lb/>
問仍存徳音在耳當凌厲清氛趯然而喜排去鬱攸攝<lb/>
衣躡履灑然濯熱泠然淬志快側翅於雲霄期翱翔於<lb/>
帝里乘此風以成行俾照耀於萬世何乃作楚囚對泣<lb/>
竟不為魯連毛遂而漫為宋玉之悲邪子以秋風為悲<lb/>
余獨以秋風為樂夫以秋風為悲者非獨子也常情皆<lb/>
<pb n="KR4h0139_WYG_015-20a"/>
然門巷蕭條良人逺征傷心砧杵掩淚邊城庭樹翛翛<lb/>
鴉啼栁斷帷薄生寒夢長人逺此怨婦之以為悲者也<lb/>
弱水雲沈交河日落風急霜清重城擊柝令重身輕黄<lb/>
雲畫角十年不代有書無衣吞聲飲泣塞下邊陲此戍<lb/>
役之以為悲者也塞北遊子江東賈客去國期年音塵<lb/>
杳絶行露沾衣風吹曉月草根蛩吟喚愁啼血四顧無<lb/>
人氣憤心折此羈旅之以為悲者也囊中金盡淚滿貂<lb/>
裘從横不就報主懐讐葉落尊空心事悠悠知已不見<lb/>
<pb n="KR4h0139_WYG_015-20b"/>
天髙鴈沈彈鋏風悲長歌短吟白草荒山塵埃滿襟此<lb/>
不遇之以為悲者也菽粟青黄草肥弓勁瀚海波翻鐵<lb/>
山塵亘肉飽顔酡控絃馳競一噴生風長林葉下陳合<lb/>
鞭鳴驍騰萬馬破屋殘城崩沙解瓦此遺黎之以為悲<lb/>
者也今則仁聖御世霈徳施惠下輪臺之詔發輸平之<lb/>
使二鄙不聳穡人和㑹麻麥幪幪黍稷穟穟室無怨曠<lb/>
之婦塗無稽滯之旅朝無不遇之歎戍無屯謫之苦抄<lb/>
騎不出烽燧不舉則常情之所悲亦將以為樂也子何<lb/>
<pb n="KR4h0139_WYG_015-21a"/>
以所樂者重為悲乎於是介佐相與言曰吾等之昧固<lb/>
如所云吾子之樂可得而聞曰可哉麗金行秋赫輪不<lb/>
鑠大火西流盲沴不作有風颯然云胡不樂若夫洞庭<lb/>
波木葉脱陂潦盡山雲薄快萬里以長吹卷餘苴與纎<lb/>
惡汛六合以澄清展青空而髙闊淨蒹葭之洲渚閙芙<lb/>
蓉之城郭留夕照於飛樓挂殘虹於髙閣水落而江淨<lb/>
天澄林疎而煙横霞抺天痕虚而見歸鴻露華凉而聴<lb/>
鳴鶴金莖突兀霜仗光寒銀字聲凄翠綃香著汎新商<lb/>
<pb n="KR4h0139_WYG_015-21b"/>
於瑤瑟戛清音於珠箔際邁爽以昭曠莫不凌兢而曲<lb/>
躍是其所以清也紛拂於青蘋之上夷猶於銀漢之間<lb/>
激怒於土囊之口弄響於松篁之前散驚矗於洪濤發<lb/>
鏗輷於狂瀾摐生金於曲岫振鳴玉於空山虎嘯而萬<lb/>
竅裂龍吟而九淵翻是其所以雄也至於蜚霜激沙撇<lb/>
捩秋草白鷹蒼隼金眸玉爪飄飄搏擊氣勁心老沙場<lb/>
欲雪代漠生雲驊騮紫燕渥洼龍文輕風入足赭沫追<lb/>
奔朝飲溟渤夕蹋崑崙尾閭潮囘天池浪激鯨鬛搘山<lb/>
<pb n="KR4h0139_WYG_015-22a"/>
鵬背閼日乘化起運扶搖發迹超逸絶塵杳不可及是<lb/>
皆憑威靈而神變化瑰竒壯浪有不可紀極者余於是<lb/>
時則將掇蘭搴蕙濯纓結佩翥非煙之冉冉御靈飇之<lb/>
沛沛相羊逍遙遊於萬物之表騖於八極之外聴萬籟<lb/>
之秋聲轉一元之和氣舒而為春融而為薰隲仁壽於<lb/>
吾民厝治安於吾君是余所以樂也子其束載秣馬易<lb/>
悲為樂鴻毛垂翅乘此以飛揚巨魚濡沫快一縱於林<lb/>
壑也乃作歌以訊之曰茂陵劉郎去不歸秋風起兮白<lb/>
<pb n="KR4h0139_WYG_015-22b"/>
雲飛余欲翔於帝鄉兮蹇余行兮江之湄南山有荑兮<lb/>
北山有薇月縞縞兮風淒淒有美人兮天之涯搴桂子<lb/>
兮今其時執子之佩兮擥子之衣兮與子歸兮從風之<lb/>
吹兮子毋以為悲兮<lb/>
　　秋可哀賦　　　　　　　　　<hi>晉</hi>夏侯湛<lb/>
秋可哀兮哀秋日之蕭條火迴景以西流天既清而氣<lb/>
髙壤含素霜山結𤣥霄月延路以増夜日遷行以收暉<lb/>
屛絺綌於篋笥納綸縞以授衣秋可哀兮哀新物之陳<lb/>
<pb n="KR4h0139_WYG_015-23a"/>
蕪綢篠朔以斂絺密葉摵以隕疎鴈擢翼於太清燕蟠<lb/>
形乎榛墟秋可哀兮哀良夜之遙長月翳翳以隠雲時<lb/>
籠籠以投光映前軒之疎幌照後帷之閒房拊輕衾而<lb/>
不寐臨虚檻而褰裳感時邁以興思情愴愴以含傷<lb/>
　　悲清秋賦　　　　　　　　　<hi>唐</hi>李　白<lb/>
登九疑兮望清川見三湘之潺湲水流寒以歸海雲横<lb/>
秋而蔽天余以鳥道計於故鄉兮不知去荆吳之幾千<lb/>
於時西陽半規映島欲没澄湖練明遙海上月念佳期<lb/>
<pb n="KR4h0139_WYG_015-23b"/>
之浩蕩眇懐燕而望越荷花落兮江色秋風嫋嫋兮夜<lb/>
悠悠臨窮溟以有羨思釣鼇於滄洲無脩竿以一舉撫<lb/>
洪波而増憂歸去來兮人間不可以託些吾將採藥於<lb/>
蓬丘<lb/>
　　七夕賦　　　　　　　　　　<hi>齊</hi>謝　朓<lb/>
金祇司矩火曜方流素鍾登御夷律鳴秋朱光既夕凉<lb/>
雲始浮盈多露之藹藹升明月之悠悠步廣階而延睞<lb/>
屬天媛之淹留嗟斯靈之淑景招好仇於服箱邁嫦娥<lb/>
<pb n="KR4h0139_WYG_015-24a"/>
而擢質凌瑤華而擅芳厭白玉以為飾霏丹霞而為裳<lb/>
迴龍駕之容裔亂鳯筦之凄鏘騰燭光於西極命二妃<lb/>
於瀟湘軾帝車而捐玦凌天津而上翔悵漢渚之夕漲<lb/>
忻河廣之既梁臨瑤席而宴語綿含睇而蛾揚嗟蘭夜<lb/>
之難永泣㑹促而怨長忌纎阿之方駕吝長庚之未光<lb/>
撫鳴琴而脩怳浩安歌而自傷歌曰清絃愴兮桂觴酬<lb/>
雲幄靜兮香風浮龍鑣蹀兮玉鸞整睠星河兮不可留<lb/>
分雙袂之一斷何四氣之可周斯乃嚮像恍惚彷彿幽<lb/>
<pb n="KR4h0139_WYG_015-24b"/>
曖耳之無聞目之無繢故鐘鼓聞而延予隠白日沈而<lb/>
季後對豈形氣之所求亦理將其如昧君王壯思風飛<lb/>
沖情雲上顧楚詩而縱轡瞻蘭書而競爽實研精之多<lb/>
暇聊餘日之駘蕩賦幽靈以去惑排視聴而𤣥往哂陽<lb/>
雲於荆夢賦洛篇於陳想乃澄心而閑邪庶綢繆於兹<lb/>
賞<lb/>
　　七夕賦　　　　　　　　　　<hi>唐</hi>王　勃<lb/>
若夫乾靈鵲䜟之端地輔龍驂之始憑紫都而授厯按<lb/>
<pb n="KR4h0139_WYG_015-25a"/>
𤣥丘而命紀鳯毛鍾桂閫之祥麟角燦椒庭之祉馳朱<lb/>
軒於九域振黄麾於萬里抗芝館而星羅擢蘭宫而霞<lb/>
起則有皇慈霧洽聖渥天浮庭分玉禁邸瞰金樓翦鳬<lb/>
洲於細栁披鶴籞於長楸啓魚鈐而分帝術授虹璧而<lb/>
控神州擁黄山於石磴洩𤣥灞於銅溝列瑤牕而送燠<lb/>
闢銀牓而迎秋君王乃排青幌搖朱舄戒鵷輿靜鸞掖<lb/>
繞震廊而轉步傃雲阡而縱跡嘯陳客於金牀命淮仙<lb/>
於桂席翔翠䍐於雲甸迎簫吹於鳯驛佇靈匹於星期<lb/>
<pb n="KR4h0139_WYG_015-25b"/>
眷神姿於月夕於時玉繩湛色金漢斜光煙淒碧樹露<lb/>
濕銀塘視蓮潭之變彩睨松院之生凉引驚蟬於寶瑟<lb/>
宿蘭燕於瑤筐緑臺兮千仞赩樓兮百常拂花筵而慘<lb/>
惻披葉序而徜徉結遙情於漢陌飛永睇於霞莊想佳<lb/>
人兮如在怨靈歡兮不揚促遙悲於四運詠遺歌於七<lb/>
襄於是虯簷晚靜魚扃夜飾忘帝子之光華下君王之<lb/>
顔色握犀管展魚牋顧執事招仲宣仲宣跪而稱曰臣<lb/>
聞九變無津三靈有作布元氣於浩蕩運太虚於寥廓<lb/>
<pb n="KR4h0139_WYG_015-26a"/>
辨河鼓於西壖下天孫於東堮循五緯而清黄道正三<lb/>
衡而澄紫落海人支石之機江女穿鍼之閣鄙塵情於<lb/>
春念擬仙契於秋諾於是光清地岊氣斂天標霜凝碧<lb/>
宙水瑩丹霄躍麟軒於霧術褰羽斾於星橋徵赤螭而<lb/>
架渚漾青翰而乘潮停翠梭兮巻霜縠引鴛杼兮割氷<lb/>
綃舉黄花而乘月豔籠黛葉而巻雲嬌撫今情之恨促<lb/>
指來緒而傷遙既而丹軒萬拱紫芳千籥仙御逶遲靈<lb/>
徒擾弱風驚雨驟煙迴電爍媧皇召巨野之龍莊叟命<lb/>
<pb n="KR4h0139_WYG_015-26b"/>
雕陵之鵲駐麟駕披鸞幕奏雲和汎霞酌碧虬玉室之<lb/>
饌白兔銀臺之藥荷葉赬鮫芙蓉青雀上元錦書傳寶<lb/>
字王母瓊箱薦金約綵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚頭比目縫香緘燕尾同心<lb/>
縛羅帳五花懸珉砌百枝然下芸幬而暱枕弛蘭服而<lb/>
交筵託新歡而密勿懐往眷而潺湲於是羈鸞切鏡旅<lb/>
鶴驚弦悲侵玉履念起金鈿儼歸裝而容曳整還蓋而<lb/>
遷延洞庭波兮秋水急關山晦兮夕霧連謂河漢之無<lb/>
浪似參商之永年君王乃背彤砌涉𤣥室冲想自閒神<lb/>
<pb n="KR4h0139_WYG_015-27a"/>
情如逸痛靈妃之稀偶喜沈思之可畢荆豔齊升燕佳<lb/>
並出金聲玉韻蕙心蘭質珠櫳綺檻北風臺繡户雕窗<lb/>
南向開響曳紅雲歌面近香隨白雪舞腰來掩清琴而<lb/>
獨進凌絳樹而輕迴盧女黄金之盌張家碧玉之杯奉<lb/>
君王於終夕夫何怨於良媒俄而月還西漢霞臨東沼<lb/>
鳬氏鳴秋雞人倡曉玉關控鶴瓊林飛鳥君王迺馭風<lb/>
殿而長懐俯雲臺而自矯矜雅範而霜厲穆冲衿而煙<lb/>
渺迎十客召三英香涵蔗酎吹肅蘭旌娃館疎兮緑草<lb/>
<pb n="KR4h0139_WYG_015-27b"/>
積歡房寂兮紫苔生聳詞鋒於月殿披翰藪於雲扃方<lb/>
絶元凱而髙視應與梁楚而駢聲<lb/>
　　七夕賦　　　　　　　　　　<hi>唐</hi>闕　名<lb/>
若夫銅儀改候金氣迎辰驚飛灰於素管送流水於清<lb/>
旻聴凉風之唳響視秋露之凝津月蒼蒼而上桂風蕭<lb/>
蕭而吹筠步廣庭而延佇仰層漢而馳神惟暮序之靈<lb/>
匹仰良宵而展㑹息龍杼於仙機駕羽橋於淺瀨耀九<lb/>
微之華彩澄八極之氛靄儼翠鳯以翔鑣舉丹蜺而振<lb/>
<pb n="KR4h0139_WYG_015-28a"/>
斾籠霧縠於雕輦疉雲花於綺蓋舟容裔於水濱駕逶<lb/>
迤於煙外若乃仙娥侍轂玉女承騑嬴簫後唱洛鼓前<lb/>
揮褰九霄之雲幄曳五色之霞衣珮搖星而玉振扇掩<lb/>
月而紈飛陵紫宫而沈景轥黄道而騰暉始徘徊而好<lb/>
密契方阻而情違悵此夕之行盡恨前秋之未歸恡宵<lb/>
光之不駐泫晨露之將晞於是虯水移箭魚關驚鑰槎<lb/>
客河低鍼樓月落分一筵於俄頃解雙袂於今昨河漢<lb/>
忽其無梁秋期杳其無度銜别緒而惆悵對離居之寂<lb/>
<pb n="KR4h0139_WYG_015-28b"/>
寞思纒綿於曉雞情顧盼於歸鵲浩長歌於耿介弔孤<lb/>
影其焉託歌曰悲莫悲兮離别長怨莫怨兮私自傷斂<lb/>
横波而向秋野垂玉筯兮沾羅裳歌響既畢恍然如失<lb/>
獨盈盈兮一水間空望望兮三秋日<lb/>
　　七夕賦　　　　　　　　　　<hi>明</hi>陳山毓<lb/>
楚襄王與宋玉遊雲夢之浦舍層臺俯深坻略江潯涉<lb/>
漢湄浮三湘之浩淼溯七澤之潾漪蒹葭蒼蒼以拂珮<lb/>
白露塗塗而漸軧於時炎精弛故金帝乘新臨朏月迫<lb/>
<pb n="KR4h0139_WYG_015-29a"/>
蕭辰商風權輿凉雲烟煴白門遵肅元穹就旻爾乃東<lb/>
沼匿煇西冥扶魄宵兔翔而一足幽蛾揚而半額微光<lb/>
乘几繁象衣天浮清質之澹淡散澄暉之嬋娟玉漿氷<lb/>
凝綺筵霜潔輕袿搖采微波揚冽鏡凉輝兮長河明天<lb/>
孫嬪兮施蘭旌時則唐勒景差便姍徐來王乃揄毫選<lb/>
牘爰命宋玉宋玉於是稱曰爾其長嬴送夏白藏迎秋<lb/>
熛燿停驂凉颸褰幬於是天媛嫳屑駕言于歸斂纎纎<lb/>
之素手靜札札之輕機結霓裳曳雲褵被白玉翳𤣥芝<lb/>
<pb n="KR4h0139_WYG_015-29b"/>
脂霧轂弭霞輜竚晼晚之落景眎泬寥之升規於是橋<lb/>
成漢曲駕肅河隂倭遲星道紆餘煙潯越修渚而釋轡<lb/>
集長幕而褫衿遡滂沲以遙騖究徂曠之遐心爾乃跨<lb/>
北沚兮佇南陽舒赬顔兮逞清揚展朱脣揚青蛾履㑹<lb/>
筵叙離歌歌曰竚凉年兮從奔軺並雲幄兮亂清簫宵<lb/>
珮解兮抽無聊獨嬋媛兮今夕時既遒兮不可朝於是<lb/>
離宫麗妾别館佳人靚妝晚罷妖飾夕新哀湛湛之𤣥<lb/>
露驚肅肅之猋風遂蹀足周除瞬目層穹矚靈漢之好<lb/>
<pb n="KR4h0139_WYG_015-30a"/>
仇經四氣而相從抽彩縷弄𤣥鍼映柔暉之黤靄引纎<lb/>
指而幽尋怨輕絲之多亂傷弦月之易零歸閒房而含<lb/>
態襲長夜之愔愔復有中朝逐臣江皋怨士汨春日兮<lb/>
永離悵秋風兮乍起望皎皎之空襄排雲旗而旖旎乃<lb/>
睇傾河邀靈駕曬烏鵲之既梁羌超搖而先迓願懲違<lb/>
以屈體甘柔嬺而善化替博謇之常度背時俗之笞傌<lb/>
於是玉避席歔欷襄王怊乎若失惝乎若有遺也玉復<lb/>
稱曰爾其歡讌未申晨暉欲暾新知不故生别何寃恫<lb/>
<pb n="KR4h0139_WYG_015-30b"/>
夕漏之不永撫曉驂而斷魂怨今歡之易没數來愛之<lb/>
難原復歌曰凌天津兮心憂纎御忽兮不可留欵雙情<lb/>
兮何期哀四侯之悠悠悼往歡而來愁兮永還路而自<lb/>
惆於是明星耀輝若華收皦漢汜惝慌河梁溔渺睋靈<lb/>
㑹其何在睠天庭而逾杳<lb/>
　　乞巧賦　　　　　　　　　　<hi>宋</hi>梅堯臣<lb/>
孟秋七日夕户未扃余歸自外見家人之在庭列時花<lb/>
與美果祈織女而丁寧乞天巧之付與惡心手之鈍冥<lb/>
<pb n="KR4h0139_WYG_015-31a"/>
余既寢而弗顧又烏辨乎列星兒女前曰故事所傳餘<lb/>
千百齡何獨守拙迷猶未醒遂起坐而歎曰吾試語汝<lb/>
汝其各聴夫芒忽之間變而有氣氣而有形形而有生<lb/>
生而有靈愚愚慧慧自然之經賦已定矣今返妄營則<lb/>
何異髙山之木兮不能守枝葉之亭亭欲戕而為犧象<lb/>
兮利塗飾乎丹青且復天巧與人巧將不同也天孫又<lb/>
安得此而輒私天之巧者總隂陽運四時懸日月星辰<lb/>
而不忒其璇璣鼓雷風雨雪而不失其施生萬物死萬<lb/>
<pb n="KR4h0139_WYG_015-31b"/>
物而物得其宜此天之所以任大巧而不虧人之巧者<lb/>
非他直心口手足也心巧於慮口巧於辭手巧於技足<lb/>
巧於馳亦各有極不可强為故慮之巧不過多智謀使<lb/>
爾多謀多智則精騖而魄離辭之巧不過多辯言使爾<lb/>
多言多辯則鮮仁而行遺技之巧不過多能藝使爾多<lb/>
能多藝則藝成而跡卑馳之巧不過多履歴使爾多履<lb/>
多歴則速老而筋疲如是則吾焉用而乞之吾學聖人<lb/>
之仁義尚恐没而無知肯乞世間之輕巧以汨吾道而<lb/>
<pb n="KR4h0139_WYG_015-32a"/>
奪吾之所持吾决守此而已矣爾勿吾疑<lb/>
　　乞巧賦　　　　　　　　　　<hi>元</hi>楊維楨<lb/>
楊子振衣内湢蹀足外庭龍火迫汜纎阿弦晶天髙無<lb/>
雲仰見明星倬彼雲漢複道其昂兩宿東西脈脈相望<lb/>
已而童子有請於前者曰今夕七夕天女停織帝命嬪<lb/>
於河西而河鼓是匹神官役烏填者簉翼兩旗既褰七<lb/>
襄攸軛是以人間之世穹樓開張雜組經緯𤓰果招靈<lb/>
蛛絲格瑞可壽可嗣可富可貴心開目明手便足利凡<lb/>
<pb n="KR4h0139_WYG_015-32b"/>
有所求靡不如意先生以拙累官曷不隨而祠之乎楊<lb/>
子聞言將信將疑爰命童子舁峻几薦潔巵列𤓰果插<lb/>
竹綏仰叩靈匹俯瀝凡辭再拜稽首稱臣而晉告於天<lb/>
之孫曰切念微臣某實病至拙靈七莫鍼神機莫抉冥<lb/>
心頑尸倥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屼謇言贅行臠卷臲卼他人有心百慧<lb/>
横生舉一反三推縱達衡算無遺䇿籌無不成臣獨不<lb/>
然關聰塞明利在而趨害萌而背首鼠兩端觀望進退<lb/>
動輒得宜步無狼狽臣獨不然手礓足礙周容以為度<lb/>
<pb n="KR4h0139_WYG_015-33a"/>
詭隨以為遷鳶肩以立羔膝以前低頸出跨矯笑承拳<lb/>
破怒而嬉枘鑿相便臣羞見之執方愈堅柔和熟軟滑<lb/>
稽宛轉突梯炙膏截截善諞移易是非售佞若蹇簧口<lb/>
電舌聴者舞抃臣欲效之喉若有鍵人之巧宦鑽隙尋<lb/>
岐頻要銀艾時更色衣意匠所發隨觸其機右官左調<lb/>
我獨差池特行兮遭媢皎志兮逢疑法吏蘖事以賕是<lb/>
非翻手升降我執弗依甘即曲罰以為世嗤彼實盜蹠<lb/>
迺名之為隨夷凡此拙疾更僕不了竊聞天孫司天之<lb/>
<pb n="KR4h0139_WYG_015-33b"/>
巧幸逢歡旦仰瞻皎皎乞與餘恩實臣䝉之再造也辭<lb/>
訖收聲屏息俯伏以聴命寥廓中若有所令曰勗哉某<lb/>
我巧不可加於汝亦猶汝拙不可加諸人也相汝下民<lb/>
淫巧滋新至徳有世填填瞋瞋道術相忘野鹿標薪煩<lb/>
吿凟訓巧於説言非以泄民之天者邪刑羅憲網巧於<lb/>
法術非以賊民之質者邪雕龍騁馬巧於譚辯非以離<lb/>
民之欵者邪搥仁提義巧於文章非眩民以多方者邪<lb/>
<graphic n="KR1751" url="https://raw.githubusercontent.com/kanripo/KR-Gaiji/master/images/KR1751.png" mimeType="image/png"/>讒魃貪巧於機械非淪胥民以敗者邪是以知詐漸<lb/>
<pb n="KR4h0139_WYG_015-34a"/>
毒民極佻巧盱盱以為誕瑣瑣以為狡相譸相張相敓<lb/>
相矯世巧靡究帝心是懆我之所有豈自秘寶獲罪於<lb/>
帝無所事禱勗哉某保爾之拙庶近大道楊子聞靈音<lb/>
覤而懼少焉怡而悟於是再拜稽首祇承靈命退而引<lb/>
酒以自歌歌曰彼木者樗不才而自如兮彼獸者狙恃<lb/>
巧而卒自屠兮巧者自巧吾不知其巧愚者自愚吾不<lb/>
知其愚兮遊無為兮為途休無用兮為居吾不知抱朴<lb/>
翁之徒還真子之徒兮<lb/>
<pb n="KR4h0139_WYG_015-34b"/>
　　九月九日登凌囂館賦　　　　<hi>宋</hi>傅　亮<lb/>
嵗九旻之暮月肅晨駕而北逝度迴壑以停轅凌孤館<lb/>
而逺憩何物慘而節哀又雲悠而風厲悴緑蘩於寒渚<lb/>
隕豐灌於荒澨玩中原之芬菊惜蘭圃之彫蕙旌竹柏<lb/>
之勁心謝梧楸之零脆爾乃流眄平隰落日還皋千感<lb/>
具盈在物同騷聆離鵾之棲響聴鳴林之瀏飇彼遊子<lb/>
之苦傷毎寤歎於我勞矧集悲而鍾苦疚寸心其如忉<lb/>
眇天末以遙瞪怨故鄉之阻遼<lb/>
<pb n="KR4h0139_WYG_015-35a"/>
　　九日賦　　　　　　　　　　<hi>明</hi>俞允文<lb/>
肇九旻之令節肅淒辰之始霜悴百卉於緑林斂萬實<lb/>
於白藏於時律中無射日躔在房山榝凝丹禽華吐黄<lb/>
感靈鍾於豐嶺收帝藉於神倉惟日月之並應數遘九<lb/>
而皆陽懿嘉名之宜久故髙㑹而薦觴或助術於彭祖<lb/>
或彌禍於長房或羞實以效新或餐服以致康若乃駕<lb/>
言龍山於兹飇館登戲馬之楚臺弋翔鴻於沙苑咸宴<lb/>
凱而稱詩悉鉤竒而摛掞至如紫塞草白胡山氣髙雲<lb/>
<pb n="KR4h0139_WYG_015-35b"/>
物無擾上屬澄霄觔竿精堅弓勁鷹豪狐兔鮮肥人馬<lb/>
並驕弢千緷之赤羽勒萬騎之黑貂或翔畋於廣虚之<lb/>
野或校獵於莽蒼之郊彌岡巒而掩格被川谷而横捎<lb/>
莫不致竒獲以耀武聊割鮮而騁豪及夫蘭閨少婦榆<lb/>
關疲客結離思之幽遐念佳期之永隔睇來鴈而増欷<lb/>
學裁鴛而掩泣寒聲壯兮悽心脾夜被空兮月入室徒<lb/>
有地兮限南北欲授服兮無由得愴無由兮思彌深鍼<lb/>
縷列跡兮抽余心心之抽兮魂四溢魂四溢兮夢難集<lb/>
<pb n="KR4h0139_WYG_015-36a"/>
雖有刀尺兮忘疇昔或有放臣去國感平分以測景志<lb/>
士思名薄迅商而孤騫悇憛兮迍邅淹留兮蹇連繁隂<lb/>
積兮鬱素川雲瞀瞀兮蔽窮天怳踟蹰而延佇眇去楚<lb/>
而辭燕於是僕本畸人棲遲丘樊於焉逍遙聊以盤桓<lb/>
驚四序之改節悲倐忽之徂年想前蹤之攸邁覽窮達<lb/>
之異源超遐迥以暢志妙衆慮而為言憂歡軋其相承<lb/>
兮心與蹟猶未泯世固智寡而艱多兮孰云喻其萌秖<lb/>
之所先齊萬族乃無累兮求周賈之冥筌庶憑化以無<lb/>
<pb n="KR4h0139_WYG_015-36b"/>
吝兮還吾反乎自然<lb/>
　　授衣賦<hi>以霜降此時女工云就為韻</hi>　　　　<hi>唐</hi>李子卿<lb/>
九月肅霜山靜風落天髙氣凉蟋蟀入兮堂户近鴻鴈<lb/>
飛兮天路長欲備嵗之無衣無褐始禦冬而載𤣥載黄<lb/>
命婦女事為公子裳若乃田畯入室居人在巷警殺氣<lb/>
之秋殞切嚴霜其夜降物藏於時人感於是雖懐有稔<lb/>
而及節亦念無衣而在此績我絲麻具爾紈綺將備服<lb/>
之纁素豈徒事夫紅紫則知王者之徳聖人之思禮法<lb/>
<pb n="KR4h0139_WYG_015-37a"/>
在矣古今以之事陳王業功當天時澤及周王之道歌<lb/>
得豳人之詩既而滌場穹窒熏鼠乗其農間以入室處<lb/>
爰邀載績之功始命縫裳之女摻摻柔腕札札鳴杼天<lb/>
寒夜靜既閲西鄰之光月明更深齊度南軒之杵夫如<lb/>
是事合其制禮亦有序物響政方人知義所將前規不<lb/>
昧故斯事必舉資爾績而卒嵗是裳授余衣而窮冬可<lb/>
禦方今四隩既宅九州攸同人悅物茂時和年豐男勤<lb/>
耕於稼穡女務績於蠶工雖悅當今之化亦猶行古之<lb/>
<pb n="KR4h0139_WYG_015-37b"/>
風於是彼其之子各稱其服此生之物咸得其羣念彼<lb/>
及此務穡勸分雖非後作抑有前云豈上帝之私我實<lb/>
下人之戴君客有聞而歌曰天之髙兮無不覆君之大<lb/>
兮無不祐生人殖物既庶且富爾在於時爾茅於晝霜<lb/>
始降兮女工就嵗時窮兮寒衣授<lb/>
　　授衣賦<hi>以霜降此時女工云就為韻</hi>　　　　<hi>唐</hi>張　何<lb/>
惟改嵗之𢎞典爰授衣於肅霜稽月令之前制得豳詩<lb/>
之首章夫其損益從時取其觀古人象𤣥黄既績可以<lb/>
<pb n="KR4h0139_WYG_015-38a"/>
為公子裳促機上之寒杼發桑間之懿筐零露既溥肅<lb/>
霜夕降聚於燎火無資於借人勸其功傭俾率於同巷<lb/>
爾其敦質素黜華靡翔葛屨之儉嗇笑麻衣之浮侈裂<lb/>
素之潔既無取於流黄我朱孔陽復何為乎惡紫茍狸<lb/>
製之可識諒羔羊之在此且徳惟稱服道在隨時惜光<lb/>
隂之暮矣恐絺綌之淒其㑹斯蠶績取彼狐狸既申之<lb/>
以雜佩又組之以素絲信物之美者惟君子宜之借如<lb/>
輕裘被服之客纎手縫裳之女晝翦綺紈夜調砧杵微<lb/>
<pb n="KR4h0139_WYG_015-38b"/>
芳發素袖舉絲兮衣兮爰笑爰語莫不遵向晦以宴息<lb/>
樂盛隂之室處於戲聖實作則皇惟降衷禮章度數服<lb/>
制卑崇鑒羔袖之非類慎鷸冠之不衷豈可褎然充耳<lb/>
不念女工俾僭亂以陵上興怨言於大東而已是以帶<lb/>
裳表儉黻冕昭文襲緇衣之改造追補衮之清芬故能<lb/>
宜象服集𤣥纁將菲薄以為寶豈浮奢之足云有守道<lb/>
固窮至圖未就卒嵗無褐憂心如疚四時迭運竊獨悲<lb/>
此凜秋萬物有託子何為乎巖岫空負悲哉之感徒為<lb/>
<pb n="KR4h0139_WYG_015-39a"/>
哿矣之富儻有彈冠之期不忘綈袍之舊<lb/>
　　授衣賦<hi>以霜風轉厲遊子未歸為韻</hi>　　　　<hi>唐</hi>周　存<lb/>
二儀斡化兮四運環周大火中而退暑白露泫而成秋<lb/>
𤣥鳥去巢望雲海以幽蟄旅鴈違漠指煙江而遨遊農<lb/>
事云就婦功聿脩感蟲鳴之促織念客恨之衣裘慮之<lb/>
云誰彼姝者子弄機杼以成績秉刀尺以循理揣其脩<lb/>
短運纎手以俱營善乃規模敏惠心而獨揆爾其上下<lb/>
有序度量有常咸循故以取制豈崇異而違方隨貴賤<lb/>
<pb n="KR4h0139_WYG_015-39b"/>
以合則處𤣥素而有章伊四人之所授必九月之降霜<lb/>
彼美衣工獻華服之楚楚彼都人士被狐裘之黄黄清<lb/>
霜既降商飇亦厲衰草萎庭墜葉流砌氣蕭瑟以増冷<lb/>
天泬寥而澄霽雖人將入室知所以戒寒而時或無衣<lb/>
則何以卒嵗是乃背豳風者無備遵月令者有繼也若<lb/>
乃白日向昏愁雲四展歸鳥時聚斷蓬孤轉風生虚室<lb/>
之寒服念輕裘之善則晏平仲悔累年之未易桓將軍<lb/>
授新衣而不遣也爰有別江山之墨客遊他鄉而未歸<lb/>
<pb n="KR4h0139_WYG_015-40a"/>
驚嵗序之云暮恨籌謀之尚違矧夫搖落秋聲淒切霜<lb/>
氣巡階除而不樂撫心曲而誰謂且士有知已而我獨<lb/>
無人皆授衣而我獨未因感時而増歎聊作歌以自慰<lb/>
歌曰秋霜落兮嵗已終秋鴈吟兮悲逺涳短褐不完兮<lb/>
憂思充庭樹蕭蕭兮冷暮風<lb/>
　　授衣賦　　　　　　　　　　<hi>唐</hi>李　觀<lb/>
窮秋之月寒露既降陽精既衰陰氣初壯川流清迥天<lb/>
宇寥曠觸物易悲幽懐難狀於時𤣥鳥已逝白駒迅奔<lb/>
<pb n="KR4h0139_WYG_015-40b"/>
枯木盡落愁雲正昏於是輕裘公子長纓王孫隕如雨<lb/>
之涕驚離憂之魂絶朱炎之盛夏想氷紈之微温匪一<lb/>
腋之克成賞千金而靡論則有征人之戍遊客逺道蕭<lb/>
條萬里葉下如埽展轉百年志何能保織絺未韤華髮<lb/>
先老責頹光之不駐歎凉吹之云早繫帛書於勁翮秩<lb/>
戰馬於征草蘭閨少婦瑤琴徐繫散凉風於幽幔流皓<lb/>
月於遙夕生不工於機杼意頗妙於刀尺忘其圍帶忖<lb/>
以疇昔青泥密封紅牋淚滴庶因夢寐遂達行役則有<lb/>
<pb n="KR4h0139_WYG_015-41a"/>
　如賢非賢烈心悢然茹菜郊墟被褐不全方覩飛礫振<lb/>
　野遊氛翳天海上斷鴈林間獨蟬使我躑躅不進捫心<lb/>
　自憐忽偶翰林大夫揚睂奮鬚叱僕問曰幾年業儒衣<lb/>
　不完縷體無肌膚豈不為連蹇雌伏邅迴守株今欲邀<lb/>
　之以同袍策之以並驅審將焉如僕謂曰道之未行節<lb/>
　曷可渝請俟天命汝無我虞<lb/>
　<lb/>
　<lb/>
<pb n="KR4h0139_WYG_015-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻十二<lb/>
</p>
<p>
</p>
  </div>
</body>
</text>
</TEI>
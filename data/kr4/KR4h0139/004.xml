<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_004-1a"/>
　欽定四庫全書<lb/>
御定厯代賦彚巻一<lb/>
　　天象<lb/>
　　　天地賦<hi>有序</hi>　　　　　　　<hi>晉</hi>成公綏<lb/>
　賦者貴能分賦物理敷演無方天地之盛可以致思矣<lb/>
　厯觀古人未之有賦豈獨以至麗無文雞以辭贊不然<lb/>
　何其闕哉遂為天地賦<lb/>
　惟自然之初載兮道虚無而𤣥清太素紛以溷淆兮始<lb/>
<pb n="KR4h0139_WYG_004-1b"/>
　有物而混成何一元之芒昧兮廓開闢而著形爾乃清<lb/>
　濁剖分𤣥黄判離太極既殊是生兩儀星辰煥列日月<lb/>
　重規天動以尊地静以卑昏明迭照或盈或虧隂陽協<lb/>
　氣而代謝寒暑隨時而推移三才殊性五行異位千變<lb/>
　萬化繁育庶類授之以形稟之以氣色表文采聲有音<lb/>
　律覆載無方流形品物鼓以雷霆潤以慶雲八風翺翔<lb/>
　六氣氤氲蚑行蠕動方聚類分鱗殊族别羽毛以羣各<lb/>
　含精而容冶咸受範於陶鈞何滋育之罔極兮偉造化<lb/>
<pb n="KR4h0139_WYG_004-2a"/>
之至神若夫懸象成文列宿有章三辰燭曜五緯重光<lb/>
河漢委蛇而帶天虹蜺偃蹇於昊蒼望舒弭節於九道<lb/>
羲和正轡於中黄衆星回而環極招揺運而指方白虎<lb/>
峙躆於參井青龍垂尾於氐房𤣥龜匿首於女虚朱鳥<lb/>
奮翼於星張帝皇正坐於紫宫輔臣列位於文昌垣屏<lb/>
絡繹而珠連三台差池而雁行軒轅華布而曲列攝提<lb/>
鼎峙而相望若乃徴瑞表祥災變呈異交㑹薄蝕抱暈<lb/>
帶珥流逆犯歴譴悟象事蓬容著而妖害生老人形而<lb/>
<pb n="KR4h0139_WYG_004-2b"/>
主受喜天矢黄而國吉祥彗孛發而世所忌爾乃旁觀<lb/>
四極俯察地理川瀆浩汗而分流山嶽磊落而羅峙滄<lb/>
海沆漭而四周懸圃隆崇而特起昆吾嘉於南極燭龍<lb/>
曜於北阯扶桑髙於萬仭尋木長於千里崑崙鎮於隂<lb/>
隅赤縣據於辰已於是八十一域區分方别風乖俗異<lb/>
險斷阻絶萬國羅布九州並列青冀白壤荆衡塗泥海<lb/>
岱赤埴華梁青黎兖帶河洛揚有江淮辨方正土經畧<lb/>
建邦王圻九服列國一同連城比邑深池髙墉康衢交<lb/>
<pb n="KR4h0139_WYG_004-3a"/>
路四逹五通東至暘谷西極泰濛南暨丹炮北盡空同<lb/>
遐方外區絶域殊鄰人首蛇軀鳥翼龍身衣毛被羽或<lb/>
介或鱗棲林浮水若獸若人居乎大荒之外處於巨海<lb/>
之濵於是六合混一而同宅宇宙結體而括囊元運渾<lb/>
流而無窮隂陽循度而率常回動糾紛而乾乾天道不<lb/>
息而自彊統羣生而載育人託命於所繫尊太一於上<lb/>
皇奉萬神於五帝故萬物之所宗必敬天而事地若乃<lb/>
共工赫怒天柱摧折東南俄其既傾西北豁而中裂斷<lb/>
<pb n="KR4h0139_WYG_004-3b"/>
鼇足而續毁鍊玉石而補缺豈斯事之有徴將言者之<lb/>
虚設何隂陽之難測偉二儀之奓闊坤厚徳以載物乾<lb/>
資始而至大俯盡鑒於有形仰蔽視於所蓋游萬物而<lb/>
極思故一言於天外<lb/>
　　乾坤為天地賦<hi>以取類著言神乎𤣥理為韻</hi>　<hi>唐</hi>陸　肱<lb/>
昔者聖人之作易也以乾為天以坤為地於乾則資始<lb/>
羣品在坤乃資生萬類乾為竒矣以三而契彼天經坤<lb/>
蓋偶焉以六而昭乎地位吾嘗仰以觀其氣俯以察其<lb/>
<pb n="KR4h0139_WYG_004-4a"/>
區豈非乾者陽也坤者隂乎於陽乃天之徳於隂乃地<lb/>
之符亦猶陽與剛偶隂與柔俱於剛乃天之儀於柔乃<lb/>
地之樞况乃取諸物以非真取諸身而非據是則取諸<lb/>
上而彖象咸立取之下而吉凶斯著元亨之道配柔克<lb/>
以同歸光大之名與沉潛而俱去於乾則易知可察至<lb/>
健斯全其運也直其息也專為君而長為首而先為馬<lb/>
以居要為男而體𤣥大矣哉確然示易若天之父萬物<lb/>
焉於坤則簡能可立至順為理其闢也震其翕也止為<lb/>
<pb n="KR4h0139_WYG_004-4b"/>
臣於主為腹於已為牛以當用為女而資始至矣哉隤<lb/>
然示簡若地之母萬物矣故能酌此生植通諸鬼神究<lb/>
其情於大壯播其義於家人否以知屈泰以知伸授以<lb/>
復而其心見考之咸而其感陳亦何異分彼混茫清為<lb/>
天而濁為地定其律吕宫曰君而商曰臣既生而太極<lb/>
為初竝用而三才斯取彼策也三百六十此數也五十<lb/>
有五所以準此知道采之立言列之而其象顯演之而<lb/>
其卦繁蓋動静之二體總牢籠之衆門斯可謂明覆載<lb/>
<pb n="KR4h0139_WYG_004-5a"/>
之徳識化育之功故曰堯舜垂衣裳而天下治蓋取諸<lb/>
乾坤<lb/>
　　天賦　　　　　　　　　　<hi>唐</hi>劉允濟<lb/>
臣聞混成發粹大道含元興於物祖首自胚渾分泰階<lb/>
而立極光耀魄以司尊懸兩明而必照列五緯而無言<lb/>
驅馭隂陽裁成風雨叶乾位而凝化建坤儀而作輔錯<lb/>
落九垓岧嶤八柱燦黄道而開域闢紫宫而為宇横斗<lb/>
樞以旋運廓星漢之昭回總三統之遷易乘五運之遞<lb/>
<pb n="KR4h0139_WYG_004-5b"/>
來察文明而降祥瑞觀草昧而動雲雷託璇樞之妙術<lb/>
應玉管之浮灰柔克斯髙聽卑逾廣覆燾千容苞含<hi>一作</hi>
<hi>包羅</hi>萬象載光道徳聿符刑賞既霆震而霜威亦春生而<lb/>
夏長其功不測其變惟神大哉其施曠乎其仁周八紘<lb/>
而化育籠四海而陶鈞雖感通而下濟終輔翼而無親<lb/>
登大寳於上皇發神圖於下帝慿理亂而倚伏候昏明<lb/>
而開閉遘堯舜以降禎休遇辛癸而呈祲沴厯成敗而<lb/>
無爽在興亡而必契深機不測神化靈長雖覃恩於列<lb/>
<pb n="KR4h0139_WYG_004-6a"/>
聖必歸功於有唐發星辰而效祉雜煙雲以降祥大猷<lb/>
載洽景貺斯彰浹庶品以光被樂羣生於㑹昌軼大庭<lb/>
而包太昊孕𤣥頊而掩朱襄見乾心之祚聖即靈運之<lb/>
無方造化唯逺生成不極沾廣惠於禽魚預湛恩於動<lb/>
植非測管以能喻豈戴盆之可識欣大賚於天成激長<lb/>
歌於帝力<lb/>
　　天賦　　　　　　　　　　<hi>唐</hi>闕　名<lb/>
彼蒼者天成形物先初鴻濛以質判漸輕清而體圓生<lb/>
<pb n="KR4h0139_WYG_004-6b"/>
五材以亭毒運六氣以陶甄故使晦明相繼寒暑遞遷<lb/>
逺眺其原兮亦極之無極近詳其理兮固𤣥之又𤣥諒<lb/>
神功之罕測實靈造之自然徒觀其潛化不言惟徳是<lb/>
輔列九野而為號峙八山而為柱其為道也或比之以<lb/>
張弓其入夢也或方之於漱乳憫鄒衍則嚴霜夏降應<lb/>
陳實則繁星夜聚孔階逺而難登樂霧披而巳覩雖覆<lb/>
繖之可嫓豈鍊石之能補羙夫有功不伐無逺不蓋徳<lb/>
冠三才名參四大日朝上而疑璧河夜横而如帶破鏡<lb/>
<pb n="KR4h0139_WYG_004-7a"/>
飛乎其所長劒倚乎其外違之則風雨差錯順之則隂<lb/>
陽交㤗况乎觀文察變害盈尚黙則大著羙於唐君慮<lb/>
崩見譏於杞國徒瞻蕩蕩之體孰辨蒼蒼之色在玉衡<lb/>
以齊政任銅史以司刻名既入於四知光鎮臨於八極<lb/>
顧惟仰歎載之無力思斡運之莫原惟逺近之難識儻<lb/>
聞鳴臯之響願奮垂雲之翼嗟天道之大哉非管窺之<lb/>
可測<lb/>
　　碧落賦　　　　　　　　　<hi>唐</hi>翟楚賢<lb/>
<pb n="KR4h0139_WYG_004-7b"/>
散幽情於曩昔凝浩思於典墳大初與其太始髙下混<lb/>
其未分將視之而不見欲聽之而不聞爰及寥廓其猶<lb/>
槖籥輕清為天而氤氲重濁為地而盤礴爾其動也風<lb/>
雨如時雷電共作爾其静也體象皎鏡是開碧落其色<lb/>
清瑩其狀冥寞雖離婁明目兮未能窮其形其體浩瀚<lb/>
其勢渺漫縱夸父逐日兮不能窮其畔浮滄海兮氣渾<lb/>
映青山兮色亂為萬物之羣首作衆材之壯觀至妙至<lb/>
極至神至虚莫能測其末莫能定其初五石難補九野<lb/>
<pb n="KR4h0139_WYG_004-8a"/>
環舒星辰麗之而照耀日月慿之而居諸非吾人之所<lb/>
仰實列仙之攸居爾乃遺塵俗務遐躅養空栖無懲忿<lb/>
窒欲陵清髙而自逺振雨衣以相屬七日王君永别緱<lb/>
山之上千年丁令暫下遼水之曲别有懐眞俗外流念<lb/>
仙家撫龜鶴而增感顧蜉蝣而自嗟乃鍊心清志洗煩<lb/>
蕩邪凝魂於祕術馳妙於餐霞雲梯非逺天路還賖情<lb/>
恒寄於緜邈願有託於靈槎<lb/>
　　天行健賦<hi>以天徳以陽故能行健為韻</hi>　　　<hi>唐</hi>闕　名<lb/>
<pb n="KR4h0139_WYG_004-8b"/>
大哉乾元神不可測其内也剛其外也直直所以保合<lb/>
太和剛所以運行不息故王者奉之而垂化君子體之<lb/>
而進徳者也原夫天者乾之形乾者天之名用九以則<lb/>
得一而清名也者純陽之經形也者太無之精語其動<lb/>
兮孰知其動語其行兮孰知其行得不詳其所由稽其<lb/>
所以歴土圭以窮妙因渾儀而探理左出右沒不行則<lb/>
何以變三辰之度上騰下降不動則何以為萬物之始<lb/>
履柔兮居常配坤兮秉陽笠也誰覆弓也誰張四徳雖<lb/>
<pb n="KR4h0139_WYG_004-9a"/>
具未足以擬議十翼雖廣未足以披攘微乎哉得於幽<lb/>
者道盛乎哉得於道者王緜緜若存戸樞不蠧較之則<lb/>
火井易滅當之則金柅難固持剛靡失既兼柔克之資<lb/>
用壯罔虧亦取易知之故是以為君為首為金為氷杳<lb/>
冥兮不慮乎盈縮寂寥兮何有於騫崩喻彼成形是顯<lb/>
飛龍之象精其致逺因推良馬之能且夫天也者陽乾<lb/>
也者健窺之於裏則其象歴歴瞻之於表則其容慁慁<lb/>
不言非涉於可名不拔方知乎善運大道非物豈容媧<lb/>
<pb n="KR4h0139_WYG_004-9b"/>
后之功小説惑人何傷秦宓之論皇家恩流品物禮逹<lb/>
上𤣥垂文明畫一之令秉神武不殺之權推之蕩蕩守<lb/>
之乾乾為不知其異信所為親上而法天者歟<lb/>
　　披霧見青天賦<hi>以瑩然可仰無不清心為韻</hi>　<hi>唐</hi>王　起<lb/>
鬱彼宿霧蔽乎逺天霧晻靄以氣徹天清泠而色鮮仰<lb/>
之彌髙五里始分其杳爾積而能散三光忽映其粲然<lb/>
昔人引之以喻見賢竒姿允叶羙質相宣豈徒巻冥冥<lb/>
之浄緑覿昭昭於上𤣥始其雜氛昏掩髙朗霏微有色<lb/>
<pb n="KR4h0139_WYG_004-10a"/>
散漫無象文豹去之而退藏螣蛇游之而來往將欲縱<lb/>
遥睇滌煩想則蒼蒼大圓之色願豁其清明英英上徳<lb/>
之容亦如其瞻仰及夫收地表歇天衢啟晨光之有耀<lb/>
闢麗景而多娯於是碧落如邇青冥若無既仰之而不<lb/>
及將覯止而豈殊且欲蓋而彰人與天而合契不言而<lb/>
信天與貌而相符則知賢為衆夥人不知兮蔽之孰可<lb/>
天實悠久霧不披兮覩之則不故將通顯於幽情配美<lb/>
於髙明空䝉既同於席巻寥廓乃喻於氷清惟人也玉<lb/>
<pb n="KR4h0139_WYG_004-10b"/>
立斯映惟天也管窺莫競既遐邇之無氛自心神而可<lb/>
瑩狀煙消於幕幕始露澄潭凝塵洗之濛濛自開朗鏡<lb/>
所以彰風采之異見光儀之盛异哉一言之美萬祀攸<lb/>
欽陋決雲而觀劒小披沙而見金有羙人兮青陽是仰<lb/>
藻鏡斯臨自然比天於霄漢巻霧於沉隂亦何必觀樂<lb/>
廣之容始欽重器信衛瓘之説方獲明心者哉<lb/>
　　鍊石補天賦<hi>以鋉彼堅貞將補其闕為韻</hi>　　<hi>唐</hi>闕　名<lb/>
天何言哉有闕則補持五石而是用俾四時而能取成<lb/>
<pb n="KR4h0139_WYG_004-11a"/>
乎圓象故資可轉之功定彼乾儀蓋俟至堅之主所以<lb/>
禆覆燾仰周普磨礱入鍛成功豈濫於宋人緝綴為勞<lb/>
至徳何慙於山甫乾道甚明配彼清真類鼓鑄而可致<lb/>
冀穹𤣥而是營石不能言黙助無為之化天將假手潛<lb/>
因妙用而成則知媧氏之為功也體物情立取法志生<lb/>
眄悠逺而求則象規圓而作程小大寧遺俾隨形以溥<lb/>
博嵳峩不墜皆投質於輕清若乃𤣥造呈材神功效技<lb/>
他山以綴象帝自邇卿雲初觸當碧落以麗乎銀漢同<lb/>
<pb n="KR4h0139_WYG_004-11b"/>
流激清霄而節彼天象又𤣥石質既堅究勤勞而日月<lb/>
逝矣成廣大而星辰繫焉暖積素之煙尚疑苔㸃降如<lb/>
絲之雨終若溜穿觀夫圓則九重功惟百鍊眷無親而<lb/>
克敬當有道而可見言柔與剛崇髙是將運有徒於晝<lb/>
夜比為炭於隂陽織女停梭受支機於河漢荆人抱璞<lb/>
嗟韞玉於穹蒼補之伊何以當其闕照悠悠於峻極驅<lb/>
鑿鑿於超忽想夫取鍛之日排剛之時齟齬不安或表<lb/>
艱難之步清明於外猶生錯落之姿正圓虚之廣矣下<lb/>
<pb n="KR4h0139_WYG_004-12a"/>
長風而淒其是知補上天於鍊石蓋虚實之相資焉<lb/>
　　天象賦　　　　　　　　　　<hi>漢</hi>張衡<lb/>
垂萬象乎列星仰四覽乎中極一人為主四輔為翼鈞<lb/>
陳分司内座齊飭華蓋於是乎臨映大帝於是乎游息<lb/>
尚書諮謀以納言柱史記私而奏職女史掌彤管之訓<lb/>
御宫揚翠娥之色隂徳周給乎其隅大理詳讞乎其側<lb/>
天柱司晦朔之序六甲侯隂陽之域其文煥矣厥功茂<lb/>
哉環藩衛以曲列儼閶闔之洞開北斗標建車之象移<lb/>
<pb n="KR4h0139_WYG_004-12b"/>
節度而齊七政文昌制戴筐之位羅將相而枕三台闢<lb/>
天牀於玉闕乃宴休之攸御肅天理於璇璣執威權而<lb/>
是預天槍天棓以相指内厨内階而分據雙三夾斗而<lb/>
燮詣兩乙賔門而佐助爾乃天牢崇圉設禁暴之隄防<lb/>
太尊明位擬聖公之寵章太陽接相以班跡𤣥戈撥杓<lb/>
而耀芒勢微微而有象輔熠熠而流光薦秋成於八榖<lb/>
務春采於扶筐天厨敞兮供百宰傳舍開兮通四方偉<lb/>
天官之繁縟立疏廟之隆崇何大角之皎皎夾攝提之<lb/>
<pb n="KR4h0139_WYG_004-13a"/>
融融七宿畫野以分區五宫立都而對雄既以歴於中<lb/>
宫乃回眸而顧東觀角亢於黄道包分野於營中開天<lb/>
門之燦耀揖進賢之雍容是推紀於變節是正綱於大<lb/>
同其次則梗河備預招揺候敵泛舟亢池飛觴帝席周<lb/>
鼎毓神天田豐籍按三條於平道賔萬國於天門置平<lb/>
星以決獄列騎官而衛閽陽門守於邊險折威防於將<lb/>
奔頡頏司於五聽車騎參於八屯望南門之峻闗覿庫<lb/>
樓之城府偃蹇列於四衡的厯分於五柱或藏兵而蓄<lb/>
<pb n="KR4h0139_WYG_004-13b"/>
銳或重扃而禦侮煥蒼龍之中宿矚氐心以及房聽朝<lb/>
路寢布政明堂爰俾其地于宋之疆粤若大火赫然天<lb/>
王鈎鈐儼於鳳闕積卒穆於龍驤天輻備於舉輦鍵閉<lb/>
守於關梁騎陣啟將軍之位從官主巫醫之職罰作贖<lb/>
刑日為陽徳二咸防非而體正七公議賢而糾慝陣車<lb/>
雷擊乎其南天乳露滋乎其北彼貫索之為狀實幽囹<lb/>
之取則厯龍尾以及箕跨北燕而在兹配四妃而有序<lb/>
均九子以延慈龜曳尾而波泳魚張鱗而水嬉天江為<lb/>
<pb n="KR4h0139_WYG_004-14a"/>
太隂之主傅說奉中闈之祠穅為簸揚之物杵為舂臼<lb/>
之用天鑰司其啟閉丈人存其播種狗以吠盜姦回靡<lb/>
縱却睇女牀前瞻天紀耀棘庭之金印粲椒宫之玉齒<lb/>
中有崇垣厥名天市車肆中衢以連屬市樓臨箕而鬱<lb/>
起帝座類候而獨尊侯臣光熙而燮理宗星派疎而逺<lb/>
集宦者刑餘而近侍列肆與屠肆分行宗正與宗人同<lb/>
峙帛度立象以量用斗斛裁形而取擬若乃眺北宫於<lb/>
𤣥武洎南斗而牽牛賦象通犧廟之類司域應江淮之<lb/>
<pb n="KR4h0139_WYG_004-14b"/>
洲建星含曜於黄道天弁寫映於清流河鼔進軍於嘈<lb/>
囋兩旗夾道以飛浮天淵委輸於南海狗國分疆於北<lb/>
幽雞揚音而顧侣鼈躍影而來遊天田臨於九坎羅堰<lb/>
逼於天桴是司溝洫是制田疇遂聳睇於漢陽乃攸窺<lb/>
於織女引寳毓囿揺機弄杼輦道清塵而俟駕漸臺飛<lb/>
灰而候侣可以嬉游可以臨處瞻須女之繒室奄開邦<lb/>
於㑹稽離珠耀珍於藏府匏𤓰薦果於宸閨離瑜佩瓊<lb/>
而袨服敗𤓰委蔓以分畦其外鄭越開國燕趙隣境韓<lb/>
<pb n="KR4h0139_WYG_004-15a"/>
魏接連齊秦悠永周楚列曜晉代分冏天津横漢以摛<lb/>
光奚仲臨津而汎影既編梁以虹構亦裁輪而電警列<lb/>
虚危於齊濟職悲哀與宗廟墳墓寫狀以孤出哭泣含<lb/>
聲而相召敗臼察災而揚輝天壘守夷而駢照司命與<lb/>
司禄連彩司危與司非疊耀伺禍福之多端總興亡之<lb/>
要妙人掌詔以優游儼為人之質鈎主震而屈曲宛如<lb/>
鈎之象車府息雷轂之聲造父曳風鑾之響杵軍給以<lb/>
標正臼年豐而示仰土吏設備以司存斧鉞用誅之所<lb/>
<pb n="KR4h0139_WYG_004-15b"/>
掌虚梁闃寂以幽閟蓋屋喧轟而宴賞天錢納賮以山<lb/>
積天網憩輿而野饗北落置候兵之門八魁建張禽之<lb/>
網瞻廟府於室壁諒有衛之封畿布離宫之皎皎散雲<lb/>
雨之霏霏霹靂交震雷電横飛壘壁寫陣而齊影羽林<lb/>
分營而析暉土公司築而開務天廏飛御而起機騰蛇<lb/>
宛而成質水蟲總而攸歸動則飛躍於雲外止則盤縈<lb/>
於漢沂迤奎婁之分野辨鄒魯之川陸豢馴獸於囿苑<lb/>
𨽻封豕於溝瀆左更處東而掌虞右更居西以司牧立<lb/>
<pb n="KR4h0139_WYG_004-16a"/>
囷倉之儲聚樹溷屏之重復司空主土以搜祥鈇鑕營<lb/>
芻而薦畜軍南門列轅而逺出天將軍揚旗而示逐伊<lb/>
王良之策馬則車騎之滿野䝉居河而路塞策裁鞭而<lb/>
電寫閣道優游而據中附路備闕而居下自胃倉而昴<lb/>
畢實趙地之交衢建旄頭而肅引畢罕車而迅驅巻舌<lb/>
列天讒之表附耳屬天髙之隅天髙望氣天讒備巫巻<lb/>
舌安其寂黙附耳矜其諂諛天船泛影乎清瀨貯積水<lb/>
而窺害大陵分光乎耀虚包積尸而如帶礪石資乎鋸<lb/>
<pb n="KR4h0139_WYG_004-16b"/>
刃月宿歸乎太隂天街畫於戎野天阿察於山林天節<lb/>
宣威於邦域天隂進謀於腹心天庾積粟以示稔天廩<lb/>
備稷以祈歆天園曲列兮儲芳樹天苑圓開兮畜異禽<lb/>
芻藁遵納秸之軌殊國曉重譯之音九斿排鋒以進退<lb/>
軍井依營而淺深天關嚴扃於畢野諸王列藩於漢潯<lb/>
何五車之均明而三柱之照煥納五兵於藏府圖七國<lb/>
之邦貫天潢利涉以淪漣咸池浮中而渺漫闢峨岷之<lb/>
沃壤睎觜參之曜形示斬刈以明罰收裦旅而獲寧參<lb/>
<pb n="KR4h0139_WYG_004-17a"/>
旗懾於邊冦玉井通於水經座旗肅穆以昭禮司怪幽<lb/>
求而發冥屏嫌於客厠咎於圊亦有天屎質黄效靈於<lb/>
是仰東井之輿鬼覽西秦之伯邑質明祀而變生鉞淬<lb/>
水而刑及四瀆斷江淮之候兩河占胡越之域水位瀉<lb/>
流而迅奔天樽奠饌而翕集軍市通貨以圓綴五侯擬<lb/>
議而衡立積水醖燕酬之勞積薪備牲庖之給野雞俟<lb/>
兵而據市天狗吠盜而映漣闕丘擬乎兩觀水府司乎<lb/>
百川狼援戈而野戰弧屬矢而承天老人祚主而秋煥<lb/>
<pb n="KR4h0139_WYG_004-17b"/>
丈人通臣而夜懸子扶尊而眇邈孫孕緒而連緜惟天<lb/>
社之赫若實勾龍之神焉爰觀栁以及張知周疆之爰<lb/>
啟儼咮頸以分嗉奉滋嘗而賜醴觀夫軒轅之宫宛若<lb/>
騰蛇之體交雷雨之靄靄列后妃之濟濟酒旗緝醼以<lb/>
承歡内平繩愆而執禮爟含烽而諜冦實防邊之有俟<lb/>
長垣崇司域之備少微彰處士之懿外厨調列膳之滋<lb/>
天相居大臣之位天紀録禽而獻齒天廟嚴祠而毓粹<lb/>
天稷播五稼之勤東甌表三夷之類爰周翼軫厥土惟<lb/>
<pb n="KR4h0139_WYG_004-18a"/>
荆驅風驛之千乘奏雲門之六英長沙明而獻壽車轄<lb/>
朗而陳兵青丘廕於韓貊器府總於琴笙軍門坐甲於<lb/>
軍閫司空掌土於司平矚太微之峥嶸啟端門之赫奕<lb/>
何宫庭之宏敞類乾坤之闔闢五座參一帝之謀九卿<lb/>
踵三公之跡儲以太子參之幸臣從官肅侍謁者通賔<lb/>
郎將司㦸於丹陛郎位含香於紫宸乃寄屏以持法控<lb/>
端門之内闉明堂演化靈臺候神虎賁之徴猛士進賢<lb/>
之訪幽人獻淵謀於諸侯儼營衛於常陳胡天漢之昭<lb/>
<pb n="KR4h0139_WYG_004-18b"/>
回自東震而緜絡北貫箕而聯斗南經說而緯龠合乘<lb/>
津而浮𤓰分漂杵而泛閣歴玉潢以汪洋淪七星而依<lb/>
泊惟木徳之含精為歲星而明麗雖盈縮所察禍福攸<lb/>
繫然而得之者隆失之者替祚明君而耀朗罰昏主之<lb/>
光翳下為社靈上為天貴如夭胎而毁卵具職仁而施<lb/>
惠迴騖愆期前馳舛契奮槍棓以示慝峙樓垣而表戾<lb/>
粤若熒惑火帝之精毎執法以明罰必伺災而告誠守<lb/>
其邦而歲戰去其野而時清若虧信而廢禮則下乘而<lb/>
<pb n="KR4h0139_WYG_004-19a"/>
上征居惟釁發合與憂并浮天讒而聳劒列蚩尤而耀<lb/>
旌司危見而失國昭明出而起兵伊土宿之播靈為鎮<lb/>
星而耀質尋所履為休慶視所居為貞吉廣邦徼而斯<lb/>
留復軒宫而載出若崇奢而賤義則行虧而度失或含<lb/>
丹而舉兵或噙黑而遘疾旬始發而候起獄漢明而主<lb/>
黜彼金方之耀色有太白之垂文乃降神於屏翳實建<lb/>
象於將軍如用兵而不察匪先逹之攸聞髙出利於深<lb/>
戰順指著乎宏勲茍恩義之不溥則禍福之攸分或飛<lb/>
<pb n="KR4h0139_WYG_004-19b"/>
芒而蝕月或引彗而横氛六賊陳災而搆禍天狗殺將<lb/>
而破軍咨太隂之稟粹粤星辰之攸揆乘四仲而顯侮<lb/>
厯一周而匝履為用罰之淵謨為出師之令軌若淫刑<lb/>
而縱欲則委孛而流矢白其角而表哀黑其規而應水<lb/>
察函劒之相去候正旗之所指非其出而夏寒錯其宜<lb/>
而將死於是究經緯之終始徴幽顯之機符昭晰兮為<lb/>
人主之明鑑杳藹兮實冥祗之袐樞固聲聞而響集乃<lb/>
形移而影趨若山石之旌處士谷風之應騶虞者也若<lb/>
<pb n="KR4h0139_WYG_004-20a"/>
夫退寒暑而無舛中昏旦而不越畢露雲油箕躔吹發<lb/>
亦有樞降軒而繞電景瑞堯而麗月雖肸蠁之難窮信<lb/>
靈英之未歇嘉大舜之登禪耀黄星而靡鋒壯髙祖之<lb/>
遇時聚五緯而相從殷堪縱眺識曹公之潛跡李郃流<lb/>
目知漢使之幽蹤荆軻入秦白虹貫日衛生設策長庚<lb/>
食昴悲夫星隕如雨而周衰彗長竟天而秦滅蛇隨楚<lb/>
而九域含嗟狗過梁而千里流血晉君終而婺妖見漢<lb/>
帝圍而參暈結周楚滅而南衝晉齊殃而北裂自大辰<lb/>
<pb n="KR4h0139_WYG_004-20b"/>
以及漢彰宋焚而衛爇或除舊以布新顯陳盛而姜絶<lb/>
諒吉凶之有兆匪災譴之虚設固罔念而作狂在恭己<lb/>
而成哲是以帝王之有天下也莫不分設其官式司其<lb/>
告唐則羲和降察夏則昆吾演奥嘉殷巫之美服登周<lb/>
史之雅號宋述子韋鄭稱裨竈唐昧與尹臯宣範甘徳<lb/>
暨石申垂誥故能下守職而恪恭上知變而無傲此希<lb/>
夷之妙象豈䝉昧之私好有少微之養寂無進賢之見<lb/>
譽參器府之樂肆掌貫索之刑書恥附耳之求逹方巻<lb/>
<pb n="KR4h0139_WYG_004-21a"/>
舌以幽居且扃扉而絶駟豈臨河而羡魚望天門而屏<lb/>
跡安知公卿之所如<lb/>
　　觀象賦<hi>有序</hi>　　　　　　　　<hi>陳</hi>張　鏡<lb/>
易曰天垂象見吉凶聖人則之又曰觀乎天文以察時<lb/>
變觀乎人文以化成天下然則三極雖殊妙本同一顯<lb/>
昧雖遐契齊影響尋其應感之符測乎冥通之數天人<lb/>
之際可見明矣夫機象冥緬至理幽𤣥豈伊管智所能<lb/>
究暢然歌詠之來偶同風人目閲羣宿能不歌吟是時<lb/>
<pb n="KR4h0139_WYG_004-21b"/>
也歲次析木之津日在翼星之分閶闔晨鼓而蕭瑟流<lb/>
火夕暵以摧頹游氣眇其髙搴辰宿煥焉華布覩時逝<lb/>
懐川上之感步秋林同宋生之戚歎巨艱之未終抱殷<lb/>
憂而不寐遂彷徨於窮谷之裏杖策陟神巖之側乃仰<lb/>
觀太虚縱目逺覽吟嘯之頃凜然增懐不覺至理拔自<lb/>
近情常韻發於宵夜不任吟詠之末遂援管而為賦其<lb/>
詞曰<lb/>
陟秀峯以遐眺望靈象於九霄覩紫宫之環周嘉帝座<lb/>
<pb n="KR4h0139_WYG_004-22a"/>
之獨標瞻華蓋之䕃藹何虚中以迢迢觀閣道之穹隆<lb/>
想靈駕之電飄爾乃縱目逺覽傍極四維北鑒機衡南<lb/>
覩太微三台皎皎以雙列皇座冏冏以垂暉虎賁執鋭<lb/>
於前階常陳屯聚於後闈遂回情旋首次目文昌仰見<lb/>
造父爰及王良傅說登天而乘尾奚仲託精於津陽織<lb/>
女朗列於河湄牽牛煥然而舒光五車亭柱於畢隂兩<lb/>
河夾井而相望灼灼羣位落落幽紀設官分職罔不悉<lb/>
置儲貳副天庭延二吏論道納言各有攸司將相次序<lb/>
<pb n="KR4h0139_WYG_004-22b"/>
以衛守九卿珠連而内侍天街分中外之境四七列九<lb/>
土之異左則天紀槍棓攝提大角二咸防奢七公理獄<lb/>
庫樓炯炯以灼明騎官騰驤而奮足天市建肆於房心<lb/>
帝座磥落而電燭於前則老人天社清廟所居明堂配<lb/>
帝靈臺考符丈人極陽而慌忽子孫嘒嘒於參嵎天狗<lb/>
接狼以吠守野雞伺辰於參墟右則少微軒轅皇后之<lb/>
位嬪御相次尊卑有秩御宫典儀女史執筆内平秉禮<lb/>
以伺邪天牢禁愆而察失於後則有車府傅舍匏𤓰天<lb/>
<pb n="KR4h0139_WYG_004-23a"/>
津扶匡照曜麗珠珮珍人星麗𤣥以閑逸哭泣連屬而<lb/>
趨墳河鼓震雷以<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>磕騰蛇蟠縈而輪囷於是周章髙<lb/>
眄還旋辰極既覿鈎陳中禁復覩天帝休息漸臺可升<lb/>
離宫可即酒旗建醇醪之旌女牀列窈窕之色輦道屈<lb/>
曲以微煥附路立於雲閣之側其列星之表五車之間<lb/>
乃有咸池鴻沼玉井天淵建樹百果竹林在焉江河炳<lb/>
著於上穹素氣霏霏其帶天神龜曜甲於清泠龍魚摛<lb/>
光以映連又有南門鼓吹器府之官奏彼絲竹為帝娛<lb/>
<pb n="KR4h0139_WYG_004-23b"/>
懽熊羆緜絡於天際虎豹儵煜而暉爛弧精引弓以持<lb/>
滿狼星揺動於宵端其外則有燕秦齊趙列國之名雷<lb/>
電霹靂雨落雲征陳車策駕於氐南天駟騁步於太清<lb/>
園苑周回以曲列倉廩區别而殊形内則尚書大理太<lb/>
一天一之宫柱下著術傳示無窮六甲候大帝之所須<lb/>
内厨進御膳於皇躬天船横漢以普濟積水候災於其<lb/>
中隂徳播洪施以恤不足四輔翼皇極而闡𤣥風恢恢<lb/>
太虚寥寥帝庭五座並設爰集神靈乃命熒惑伺彼驕<lb/>
<pb n="KR4h0139_WYG_004-24a"/>
盈執法刺舉於南端五侯擬議於水衡金火時出以成<lb/>
緯七宿匡衛而為經暐曄昱其竝曜粲若三春之榮覩<lb/>
夫天官之羅布故作則於華京及其災異之興出無常<lb/>
所歸邪繽紛飛流電舉妖星起則殃及晉平蛇乘龍則<lb/>
禍連周楚或取正於逢公或推變於衝午乃有欽明光<lb/>
被填逆水府洪波滔天功隆大禹此則冥數之大運非<lb/>
治綱之失緒蓋象外之妙不可以麁理尋重𤣥之内難<lb/>
以熒燎覩至於精靈所感迅踰駭響荆軻慕丹則白虹<lb/>
<pb n="KR4h0139_WYG_004-24b"/>
貫日而不徹衛生畫策則太白食昴而摛朗魯陽指麾<lb/>
而曜靈為之回駕嚴陵來游而客氣著於乾象斯皆至<lb/>
感動於神祗誠應效於既往爾乃四氣鱗次斗建辰移<lb/>
雖無聲言三光是知星中定於昏明影度以之不差測<lb/>
水旱於未然占方來之安危隂精乘箕則大飇暮鼓西<lb/>
南入畢則滛雨滂沱譬猶晉鍾之應銅山風雲之從斑<lb/>
螭於是乎夜對山水栖心髙鏡逺尋終古悠然獨詠羙<lb/>
景星之繼晝大唐堯之徳盛嘉黄星之靡鋒明虞舜之<lb/>
<pb n="KR4h0139_WYG_004-25a"/>
不競疇吕尚之宵夢善登輔而翼聖欽管仲之察微見<lb/>
虚危而知命歎熒惑之舍心髙宋景之守正壯漢祖之<lb/>
入秦竒五緯之聚映爾乃厯象既周相羊巖際尋圖籍<lb/>
之所記著星變乎書契覽前代之將淪咸譴告於昏世<lb/>
桀斬諫以星孛紂耽荒而致彗恒不見以周衰枉蛇行<lb/>
而秦滅諒人事之有由豈妖災之虚設誠庸主之難悟<lb/>
故明君之所察堯無為猶觀象而况徳非乎先哲<lb/>
　　管中窺天賦　　　　　　　<hi>唐</hi>張仲素<lb/>
<pb n="KR4h0139_WYG_004-25b"/>
管為物兮虚受天為體兮據安能因徑寸之内將窮轉<lb/>
轂之端用當其無蒼蒼之色何盡微而不大恢恢之狀<lb/>
則難故雖無私以居上信可因物而仰觀於是正瞻視<lb/>
品清澄察九垠之際極一目之能髣髴其形難識翼摩<lb/>
之鵠依稀其狀猶如背負之鵬或因夫窺牖是見且異<lb/>
夫置階而升風息八方烟消四極黙淳淳之靈嚮湛悠<lb/>
悠之神域乃執輕管納麗則遙睇罔愆審窺不忒虚其<lb/>
内雖髙明之可分小其形胡廣大之能測故使蓋影多<lb/>
<pb n="KR4h0139_WYG_004-26a"/>
掩笠形半匿月既滿而猶虧日將中而如昃掌握之内<lb/>
安得容其九重咫尺之中豈能盡其五色且管之為質<lb/>
也秉直天之為體也含虚天執虚而秉陽垂象管抱直<lb/>
而利有用無信大小之有異亦遐邇以斯殊窺臨既加<lb/>
徒云其至矣貞觀必得信安可測夫若然則固知事不<lb/>
可以近圖逺物不可以小謀大小謀大則立而致尤近<lb/>
圖逺則坐而賈害故方朔言也明俟時之難莊周著之<lb/>
表游方之外客有勤學孜孜憂心悄悄服仁義而罔舍<lb/>
<pb n="KR4h0139_WYG_004-26b"/>
守翰墨而自矯將搦管而是窺願天上之不遺微眇<lb/>
　　管中窺天賦　　　　　　　　<hi>唐</hi>闕　名<lb/>
惟大也不可以小測惟髙也難可以近知况窮天之至<lb/>
象徒執管而潛窺驟景風激馳光電移迷蒼蒼之正色<lb/>
杳的的而成規桂魄未圓餘輝來而尚溢陽烏當晝逺<lb/>
色照而全虧當其懸象在天明眸在管環視而逺維不<lb/>
極仰觀而長河若斷雲明滅而浮影時聚星曖昧而流<lb/>
光倐滿紫微黄道斯蔽其縱横北陸南躔曷究其長短<lb/>
<pb n="KR4h0139_WYG_004-27a"/>
觀其悠然逺象浩矣𤣥穹老氏守真不窺而自見禆公<lb/>
億度屢中而無功况乎溥天四極之大依微徑寸之中<lb/>
詎能分其經緯固且昧其變通若乃迢夜澄月髙飇掃<lb/>
霧衆形必流羣象斯布邈上下之逺邇夐東西之晷度<lb/>
儔能算其盈縮孰可研於推步𤣥機莫覩徒騁離朱之<lb/>
明大象都迷安徴平子之賦且夫莫細匪管莫髙匪天<lb/>
仰瞻而範圍斯昧垂覆而周流自遷則知徳之微難以<lb/>
片言語道之廣難以一理筌茍持此而不舍吾未見極<lb/>
<pb n="KR4h0139_WYG_004-27b"/>
深而造𤣥者矣<lb/>
　　三無私賦<hi>以平上去入為韻</hi>　　　　　<hi>唐</hi>范　榮<lb/>
天得一以清地得一以寧日月得一以明聖人法之以<lb/>
化成無私之謂莫之與京三者不忒天下和平天之道<lb/>
也存乎至輕潛運而三光是麗不言而四時是行夏以<lb/>
長春以生亭毒之徳以無私覆為名地之義也為利至<lb/>
廣大流百川細包草莽因金風而物成熟遇木徳乃氣<lb/>
騰上且無私載坤徳存乎易象月之來日之往無幽不<lb/>
<pb n="KR4h0139_WYG_004-28a"/>
燭有形斯仰其照無私實至明而稱朗若天地不能存<lb/>
之以信則生成之理息日月不能存之以明則終古之<lb/>
道爽茍不失厯羲和得其所掌我天子今之有是御因<lb/>
無私以成心毎宵衣以逹曙奉此三道守而勿去大象<lb/>
是執選賢為急昭昭為大與天地而相參明明鑒下齊<lb/>
日月而出入天光發乎幽滯仁聲振於潛蟄儔陽之徳<lb/>
因時行而有階起予者商想兹道而無級茍志斯道立<lb/>
之斯立當軸者斯焉取斯何憂乎地芥之難拾<lb/>
<pb n="KR4h0139_WYG_004-28b"/>
　　厯者天地之大紀賦　　　　　<hi>宋</hi>蘓　頌<lb/>
昔聖王建官司地因象知天推厯用明於大紀考星咸<lb/>
自於初躔合三體以為元成書最密舉二篇之定策備<lb/>
數無愆古有善談載於前志因太初創厯之首述往聖<lb/>
知時之義莫不究極象數精窮天地有時以記夫啟閉<lb/>
有日以紀乎分至躔離弦望也於此而為正晦朔昏明<lb/>
也於此而攸示下可辨乎斗建上靡差於辰次惟君審<lb/>
璣衡之運所以緒正於元功使民知寒暑之來然後順<lb/>
<pb n="KR4h0139_WYG_004-29a"/>
修於時利况夫厯為一歲之本紀明太極之基推精䘲<lb/>
之至妙豈深思之與知必也迎辰以策定晷於儀帝舜<lb/>
則羲和而分命顓頊則重黎而是司皆所以凖厥二氣<lb/>
乗於四時聖有作也人皆度之制自清臺得舉正履端<lb/>
之要職由太史盡觀文察理之宜若乃辰集於房月窮<lb/>
於紀孟陬既協於月建攝提亦隨乎杓指國將班正朔<lb/>
以為令王乃觀情性而順理章蔀元之書兮著於彼子<lb/>
丑寅之正兮見於此可以察發歛於未然定舒慘之所<lb/>
<pb n="KR4h0139_WYG_004-29b"/>
以推而生律子陽午隂而互分治以明時春作秋成而<lb/>
是擬且夫天之運也日與星而代逢地之道也柔以剛<lb/>
而莫窮非乃聖無以探其賾非立法無以舉其中我乃<lb/>
錯綜氣候稽參變通起建星而運算故積歲以成功考<lb/>
連珠合璧之辰得名尤邃應大吕黄鐘之統立道斯同<lb/>
用能鈎校舊儀審觀新度成敗因之而遂紀氣節於焉<lb/>
而可步於以極隂陽之大端於以備六五之中數亦何<lb/>
異魯經比事舉二中以歲成羲易窮神合五位而象布<lb/>
<pb n="KR4h0139_WYG_004-30a"/>
後王以是知厯象不可不審經紀不可不循或立元而<lb/>
謹其始或節事而授於民馮相則致乎日月保章則志<lb/>
夫星辰以定五十五數以通三百六旬所謂見道而知<lb/>
治何患以天而占人彼為刻漏以考中星但紀曉昏之<lb/>
度處璇璣而觀大運蓋明氣候之因猶未若測運動於<lb/>
二儀齊往來於七政建乃星紀先夫筭命吾皇所以監<lb/>
古厯之尤疏頒新書而考正天人之際因以明焉乃知<lb/>
夫作者謂聖<lb/>
<pb n="KR4h0139_WYG_004-30b"/>
　　五六天地之中合賦<hi>以竒偶相合兹宋得中正為韻</hi>楊　傑<lb/>
樸散太極形分兩儀天五得其中也地六從而合之數<lb/>
各有常法乾健而坤順位皆處正併隂偶於陽竒聖人<lb/>
述易幾微窮神髙厚以謂地自二以至十天始一而終<lb/>
九數相協而遵行義故得而悠久凡十有一畢乎道其<lb/>
道皆然惟五與六合而中以中為偶大抵一闢一闔五<lb/>
柔五剛八與三而契㑹四暨七以更相亦皆助生成於<lb/>
品彚廣變化於無疆胡為數之五六獨合體於中央蓋<lb/>
<pb n="KR4h0139_WYG_004-31a"/>
夫共播日辰日有甲而辰有子協為聲律聲上宫而律<lb/>
上黄以中中其不中以正正其不正上全真宰之化下<lb/>
遂羣靈之命氣降為味陶然覆載之間民受而生賦以<lb/>
中和之性是所謂象有滋滋有數窮則變變則通名數<lb/>
本堪輿之用交通為造化之功設在衆甫合夫大中二<lb/>
氣始分類本從於三兩五位相得獨無黨於初終後世<lb/>
商建五官周分六職經有五典士敦六徳豈非取法於<lb/>
髙卑然後鑒人之得失觀而作服可為色以為章叙以<lb/>
<pb n="KR4h0139_WYG_004-31b"/>
成疇故曰福而曰極定數若此至神在兹既可推以造<lb/>
厯又可準而揲蓍亦猶三五異位而同功孔子述卦爻<lb/>
之義一六共宗而在北揚雄明首賛之辭則知地數雜<lb/>
而不純天數純而不雜物理深藴歲功周匝就五十有<lb/>
五之中五六謂之中合<lb/>
　　齊七政賦<hi>以明主法天用齊七政為韻</hi>　　　<hi>宋</hi>周　渭<lb/>
天之垂象兮無臭無聲君之立徳兮赫赫明明將同符<lb/>
而合矩在璿璣於玉衡故運彼四時寒燠隨其建指齊<lb/>
<pb n="KR4h0139_WYG_004-32a"/>
其七政有道感於無情故使黎民於變萬物由庚神不<lb/>
袐其福地不愛其禎原其天斯覆兮地斯載播羣芳而<lb/>
作主日陽徳兮月隂靈俾五星而為輔諒無私於照燭<lb/>
或任晦於煙雨國風可仰守官方賛於羲和人力不侔<lb/>
杖策已疲於夸父夫能文者政乃不乏示寰瀛之大法<lb/>
運天者道在於乾占日月之初躔既推厯以生律亦鈎<lb/>
深而索𤣥徒觀其如璧之合如珠之聯甲子不迷符太<lb/>
初之朔旦精意以享同肆類於昊天七政匪差萬邦攸<lb/>
<pb n="KR4h0139_WYG_004-32b"/>
共採石氏之經聽疇人之頌逺而望也粲粲映非雲之<lb/>
雲黙而識之昭昭為非用之用歲在木而循度鎮居中<lb/>
而不攜熒惑無犯於奮若太白莫陵於攝提將不盈而<lb/>
不縮豈乍髙而乍低故我后所以引唐堯而作式指虞<lb/>
舜而思齊動於天兮徳有一麗於天兮曜有七四海以<lb/>
之升平千箱以之充實豈比見暈珥璚背之狀語怪變<lb/>
雲氣之質非訓俗以齊人徒廢時而亂日客有從筆硯<lb/>
而未逹懷忠信而待命望蒔蓂於朝階知如春之聖政<lb/>
<pb n="KR4h0139_WYG_004-33a"/>
竊昧談天之辯庶俾觀象之詠<lb/>
　　渾天賦<hi>有序</hi>　　　　　　　　<hi>唐</hi>楊　炯<lb/>
顯慶五年炯時年十一待制𢎞文館上元二年始以應<lb/>
制舉補校書郎朝夕靈臺之下備見銅渾之儀尋反初<lb/>
服卧疾丘園二十年而一徙官斯亦拙之效也代之言<lb/>
天體者未知渾蓋孰是代之言天命者以為禍福由人<lb/>
故作渾天賦以辨其辭云<lb/>
客有為宣夜之學者喟然而言曰旁望萬里之横山而<lb/>
<pb n="KR4h0139_WYG_004-33b"/>
皆青俯察千仞之深谷而黟黑蒼蒼在上非其正色逺而<lb/>
望之無所至極日月載於元氣所以或中或昃星辰浮<lb/>
於太空所以有行有息故知天常安而不動地極深而<lb/>
不測可以為觀象之凖繩可以作譚天之楷式有稱周<lb/>
髀之術者囅然而笑曰陽動而隂静天迴而地游天如<lb/>
倚蓋地若浮舟出於夘入於酉而生晝夜交於奎合於<lb/>
角而有春秋天則西北既傾而三光北轉地則東南不<lb/>
足而萬穴通流比於圓首前臨胷者後不能覆背方於<lb/>
<pb n="KR4h0139_WYG_004-34a"/>
執炬南稱明者北可以言幽何天與而不取焉遑遑而<lb/>
更求太史公有睟其容乃旴衡而告曰楚既失之齊亦<lb/>
未為得也言宣夜者星辰不可以闊狹有常言蓋天者<lb/>
刻漏不可以春秋各半周三徑一逺近乖於辰極東井<lb/>
南箕曲直殊於河漢明入於地葛稚川所以有詞日應<lb/>
於天桓君山由其發難假蘓秦之不死既莫能知其説<lb/>
儻𨽻首之重生亦不能成其算二客嘗亦知渾天之事<lb/>
歟請為左右揚搉而陳之原夫杳杳冥冥天地之精混<lb/>
<pb n="KR4h0139_WYG_004-34b"/>
混沌沌隂陽之本何太虚之無礙俾造化之多端南溟<lb/>
玉室之宫爰皇是宅西極金臺之鎮上帝攸安地則方<lb/>
如棊局天則圓似彈丸天之運也一北而物生一南而<lb/>
物死地之平也影長而多暑影短而多寒太隂當日之<lb/>
衝也成其薄蝕衆星傅月之光也因其波瀾乾坤闔闢<lb/>
天地成矣動静有常隂陽行矣方以類聚物以羣分吉<lb/>
凶生矣在天成象在地成形變化見矣部之以三門張<lb/>
之以八紀其周天也三百六十五度其去地也九萬一<lb/>
<pb n="KR4h0139_WYG_004-35a"/>
千餘里日居而月諸天行而地止載之以氣浮之以水<lb/>
生之育之長之畜之亭之毒之蓋之覆之天聰明也聖<lb/>
人得之天垂象也聖人則之其道也不言而信其神也<lb/>
不怒而威驗之以衡軸考之以樞機三十五官有羣生<lb/>
之繫命一十二次當下土之封畿中衡外衡每不召而<lb/>
自至黄道赤道亦殊塗而同歸表裏見伏聖人於是乎<lb/>
發揮分至啟閉聖人於是乎範圍可以窮理而盡性可<lb/>
以極深而研幾天有北斗杓攜龍角魁枕參首天有北<lb/>
<pb n="KR4h0139_WYG_004-35b"/>
辰衆星環拱大帝威神尊之以耀魄配之以勾陳有四<lb/>
輔之上相有三公之近臣華蓋巖巖俯臨於帝坐離宫<lb/>
奕奕旁絶於天津列長垣之百堵啟閶闔之重闉文昌<lb/>
拜於大將天理囚於貴人泰階平而君臣穆招搖指而<lb/>
天下春東宫則析木之津壽星之野箕為傲客房為駟<lb/>
馬天王對於攝提皇極臨於宦者左角右角兩曜之所<lb/>
巡行隂間陽間五星之所次舍後宫掌於蕃息太子承<lb/>
於冢社宗人宗正内外敦叙於家邦市樓市垣貨殖畢<lb/>
<pb n="KR4h0139_WYG_004-36a"/>
陳於天下北宫則靈龜潛匿螣蛇伏藏瓠𤓰宛然而獨<lb/>
處織女終朝而七襄登漸臺而顧步御輦道而徜徉聞雷<lb/>
霆之隠隠聽枹鼓之硠硠南斗主爵祿東壁主文章須<lb/>
女主布帛牽牛主闗梁羽林之軍所以除暴亂壘壁之<lb/>
陣所以備非常西宫則天潢咸池五車三柱奎為封豕<lb/>
參為白虎胃為天倉婁為重聚旄頭之北宰制其邊陲<lb/>
天畢之隂蓄洩其雷雨大陵積尸之肅殺參旗九斿之<lb/>
部伍樵蘓之地出入於園苑萬億之資填積於倉庾南<lb/>
<pb n="KR4h0139_WYG_004-36b"/>
宫則黄龍賦象朱鳥成形五帝之坐三光之庭傷成於<lb/>
鉞誅成於鑕福成於井徳成於衡執法者廷尉之曹大<lb/>
夫之象少微者儲君之位處士之星天弧直而狼顧軍<lb/>
市曉而雞鳴三川之郊鶉火通其耀七澤之國翼軫寓<lb/>
其精南河北河象闕於是乎增峻左轄右轄邊荒於是乎<lb/>
自寧乃有金之散氣水之精液法清渭之横橋像昆明<lb/>
之刻石歲時占其水旱滄溟應其潮汐織女之室漢家<lb/>
之使可尋飲牛之津海上之人易覿日也者衆陽之長<lb/>
<pb n="KR4h0139_WYG_004-37a"/>
人君之尊天雞曉唱靈烏晝踆扶桑臨於大海若木照<lb/>
於崑崙太平太䝉所以司其出入南至北至所以節其<lb/>
寒温龍山銜燭不能議其光景夸父弃策無以方其駿<lb/>
奔月也者羣隂之紀上天之使異姓之王后妃之事方<lb/>
諸對而明水洽重暈匝而邊風駛裁盈蚌蛤則虜騎先<lb/>
侵適鬬麒麟則暗虎潜值五星者木為重華火為熒惑<lb/>
鎮居戊已斯為土徳太白主西辰星主北俯察人事仰<lb/>
觀天則比參右肩之黄如奎大星之黑五材以之致用<lb/>
<pb n="KR4h0139_WYG_004-37b"/>
七政於焉不忒同舍而有四方分天而利中國赤角犯<lb/>
我城黄角天之争五星同色天下偃兵趨前舍為盈退<lb/>
後舍為縮盈則侯王不寧縮則軍旅不復或向而或背<lb/>
或遲而或速金火犯之而甚憂歲鎮居之而有福觀衆<lb/>
星之部署厯七曜而驅馳定天下之文所以通其變見<lb/>
天下之頥所以象其宜然後播之以風雨成之以霜霰<lb/>
或吐霧而蒸雲或擊雷而奔電一旬而太平感膚寸而<lb/>
天下遍白日為之晝昏恒星為之不見爾乃重明合璧<lb/>
<pb n="KR4h0139_WYG_004-38a"/>
五緯連珠青氣夜朗黄雲晝扶握天鏡授河圖若曰賜<lb/>
之以福此明王聖帝之休符至如怪雲妖氣冬雷夏雪<lb/>
日暈長虹星芒伏鼈隂有餘而地動陽不足而天裂若<lb/>
曰懼之以災此昏主亂君之妖孽昔者顓頊之命重黎<lb/>
司天而司地陶唐之分叔仲宅西而宅東後宋有子韋<lb/>
鄭有裨竈魏有石氏齊有甘公唐都之推星王朔之候<lb/>
氣周文之視日呉範之占風有以見天地之情狀識隂<lb/>
陽之變通詩云謂天蓋髙語曰惟天為大至髙而無上<lb/>
<pb n="KR4h0139_WYG_004-38b"/>
至大而無外四時行焉萬物生焉羣神莫尊於上帝法<lb/>
象莫大於皇天靈心不測神理難詮日何為兮右轉天<lb/>
何為兮左旋盤古何神兮立天地巨靈何神兮造山川<lb/>
螟何細兮師曠清耳而不聞離婁拭目而不見鵬何壯<lb/>
兮摶扶揺而翔九萬運海水而擊三千龜與蛇兮異其<lb/>
短長之質椿與菌兮殊其小大之年鐘何鳴兮應霜氣<lb/>
劒何仗兮動星躔列子何方兮御風而有待師門何術<lb/>
兮驗火而登仙魯陽麾戈兮轉於西日陶侃折翼兮登<lb/>
<pb n="KR4h0139_WYG_004-39a"/>
於上𤣥女何寃兮為精衛帝何恥兮為杜鵑争疆理者<lb/>
有零陵之石聞弦歌者有蓋山之泉若怪神之不語夫<lb/>
何述於此篇以天乙之武也焦土而爛石以唐堯之徳<lb/>
也襄陵而懷山以顔回之賢也貧居於陋巷以孔丘之<lb/>
聖也情希乎執鞭馮唐入於郎署也兩君而未識揚雄<lb/>
在於天祿也三代而不遷桓譚思周於圖䜟也忽然不<lb/>
樂張衡術窮於天地也退而歸田我無為而人自化吾<lb/>
不知其所以然而然<lb/>
<pb n="KR4h0139_WYG_004-39b"/>
　　新渾儀賦<hi>有序</hi>　　　　　　<hi>唐</hi>李光朝<lb/>
天垂象見吉凶聖人指象之法莫先於渾儀是以王者<lb/>
將下理於萬人先上齊於七政軒昊之後分重黎二官<lb/>
唐虞之日命羲和四子代掌其器以為人極聖作有程<lb/>
必應其變故有謂之周髀蓋天謂之渾天宣夜用則假<lb/>
於器妙則存乎人曰若開元天寳聖神文武皇帝以為<lb/>
天有時時有變不可從舊更法而取新更之立革銅渾<lb/>
無毫釐之差得精一之義引而上則邁於古推而下則<lb/>
<pb n="KR4h0139_WYG_004-40a"/>
合於今非古之聰明神睿者孰能為之乎於是五緯連<lb/>
珠兩曜合璧神輸祥瑞天降嘉生黙而不談且慮樵夫<lb/>
之笑言而未逺且陳君子之心遣於鄙辭乃為賦曰<lb/>
國之神器名之渾儀法天之象知天之為雖考古以作<lb/>
則亦惟新而成規琢璿為衡範金為蓋其狀則小其用<lb/>
則大南極北極正其端隅上規下矩正其外内繚繞黄<lb/>
道環迴紫宫斗居其北日起其東别度數於分寸之内<lb/>
㸃星象於毫釐之中處動而能静妙同乎造化之意寂<lb/>
<pb n="KR4h0139_WYG_004-40b"/>
無以為有用擬於隂陽之功有象必見惟幽是通乃知<lb/>
近能則逺合下正則上同因之以言寳厯遂乃授乎人<lb/>
時以通天下之志以斷天下之疑違之則失信之無欺<lb/>
聖也智也念兹在兹四時以之咸序萬物以之攸理弦<lb/>
望之候不愆寒暑之期可紀測天地之否泰知隂陽之<lb/>
終始述作固稱於帝王司存乃歸於太史猗此成器為<lb/>
國之寳通幽洞微賛我皇道<lb/>
　　新渾儀賦二　　　　　　　　<hi>唐</hi>李光朝<lb/>
<pb n="KR4h0139_WYG_004-41a"/>
　夫象之大者曰天地理之廣者曰隂陽分八極懸三光<lb/>
　不言而化有形而彰雖羲氏代掌初聞乎欽若而疇人<lb/>
　離散覆亂其紀綱魏滅晉紹易齊為梁莫革其弊有失<lb/>
　其方將以事極則反否泰何常故渾儀之制而新之我<lb/>
　皇則天工協謀鳬氏畢至煽洪爐以效役鎔珍金以為<lb/>
　器列管之應一十二律罔極為期周天之列二十八宿<lb/>
　各分爾位然仰觀俯察以參以稽森羅乎象緯窮極乎<lb/>
　端倪視朔於初時必書於雲物履端於始歲如得乎攝<lb/>
<pb n="KR4h0139_WYG_004-41b"/>
　提候月既殊於蓂草測景方異乎土圭侔漢厯之黍累<lb/>
　不失同舜年之風雨不迷且如人之常性也重更改貴<lb/>
　因循罔知失善是與謀新更茍有利何憚釐革循茍有<lb/>
　失何必相因故天垂象聖人以審度厯乖次聖人以創<lb/>
　陳亦將利物安下適時補政齊上方之斗極為來代之<lb/>
　龜鏡其意既羙於斯為盛恐貽誚於不談故形之乎賦<lb/>
　詠<lb/>
御定厯代賦彚巻一<lb/>
</p>
<p>
</p>
  </div>
</body>
</text>
</TEI>
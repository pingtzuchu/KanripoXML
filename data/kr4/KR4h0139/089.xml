<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_089-1a"/>
　欽定四庫全書<lb/>
御定厯代賦彚巻八十六<lb/>
　　器用<lb/>
　　　寶刀賦<hi>有序</hi>　　　　　　　　<hi>魏</hi>曹　植<lb/>
　建安中家父魏王乃命有司造寶刀五枚三年乃就以<lb/>
　龍虎熊馬雀為識太子得一余及余弟饒陽侯各得一<lb/>
　焉其餘二枚家王自仗之賦曰<lb/>
　有皇漢之明后思潛達而𤣥通飛文義以博致揚武備<lb/>
<pb n="KR4h0139_WYG_089-1b"/>
　以禦凶乃熾火炎鑪鍊鐵挺英烏獲奮推歐冶是營扇<lb/>
　景風以激氣飛光鑑於天庭爰告祠於太一乃感夢而<lb/>
　通靈然後礪以五方之石鑿以中黄之壤規員景以定<lb/>
　環攄神思而造像垂華紛之葳蕤流翠采之晃□陸斬<lb/>
　犀革水斷龍角輕擊浮截刃不瀸削踰南越之巨闕超<lb/>
　西楚之太阿實真人之攸御永天禄而是荷<lb/>
　　　天子劍賦<hi>以天生神物聖君用之為韻</hi>　　　<hi>唐</hi>李君元<lb/>
　物之利者稱乎劍人之尊者稱乎天固一人之所執諒<lb/>
<pb n="KR4h0139_WYG_089-2a"/>
四海之攸先必當耀武徳静氛煙舉之無上揮之莫前<lb/>
獨立而光連日月横行而氣壓山川請詳其功夫莫之<lb/>
盛偉夫至寶克符元聖東溟之大不足淬其鋒北斗之<lb/>
髙乍若迴其柄信𤣥功之不宰曷凶徳之能競足令六<lb/>
合静三光正佩服而寰中小康指揮而天下大定夫然<lb/>
則鄙歐冶掩平津賤鏌釾棄純鈞彼勇不過於匹士我<lb/>
威方御於兆人偶聖斯呈天地感通之謂道逢昏是去<lb/>
隂陽不測之謂神豈比髙祖提之而起沛始皇按之而<lb/>
<pb n="KR4h0139_WYG_089-2b"/>
王秦為斯劍之等倫哉原其始也吹氣母鍊元精為鑪<lb/>
而九土開闢鼓橐而八風克生應以六律制以五行帶<lb/>
之以恒山渤海鋒之以燕谿石城故能所向無敵莫之<lb/>
與京既而徴三度亦以正三統劃宇宙以𤣥通宰乾坤<lb/>
而利用彼蓮花發色玉貝騰文揮大野之中疾若雷電<lb/>
倚長天之外上決浮雲争能擊刺較勢繽紛所謂一夫<lb/>
之勇非為四海之君如是則犀不足剸鐘不足刜翳以<lb/>
聖功配兹神物我皇應昌期恢盛時不耀兵鋒設道徳<lb/>
<pb n="KR4h0139_WYG_089-3a"/>
以為固不先武力抗仁義以為師人神協贊遐邇清夷<lb/>
真所謂天子之劍也敢繼莊生而賦之<lb/>
　　劍賦　　　　　　　　　　<hi>唐</hi>達奚珣<lb/>
代有劍兮物之至珍精鋼百鍊處匣千春含光匿耀守<lb/>
静全真藴切玉之姿咸稱往嵗呈斬蛇之銳幸在今辰<lb/>
至如歐冶素藴風胡久委許提拔而非遥期磨礱而在<lb/>
邇蓮鍔熒煌思緑水之是投霜鋒煜爚諒碧天之可倚<lb/>
孰云巨闕亦曰龍泉借衞身而用光睂夀將行佩而永<lb/>
<pb n="KR4h0139_WYG_089-3b"/>
保流年俯而察乃白光略地仰而觀則紫氣射天若乃<lb/>
取舎從人沈淪委質埋厚地之聲有年望司空之來何<lb/>
日擊兕之名已彰決雲之勢不失大哉寶劍之神用等<lb/>
天地而齊畢<lb/>
　　古劍賦<lb/>
吳季有劍古所服兮先時利行後伏匿兮厯世千百神<lb/>
物來兮精英上浮久乃識兮截截庚庚玉理仄兮質化<lb/>
光泯黝正黒兮匡視白日澹斂色兮燧人司金石水泐<lb/>
<pb n="KR4h0139_WYG_089-4a"/>
兮終古不磨竒雄特兮勿䙝勿試靈具戒兮鬼目睒睒<lb/>
頭觺觺兮竊擬窺之自造慝兮靈怒殛女不女貸兮神<lb/>
宫無人帝湛黙兮季冠如山采衣翼兮長身好修又正<lb/>
直兮稱是容佩有如飾兮魚室珠襓雜文織兮虞於帝<lb/>
傍順降陟兮握竒中運授神職兮旋陽制隂物不忒兮<lb/>
辟却百非五兵息兮太宰不劌完以為徳兮變窮於傳<lb/>
填無極兮<lb/>
　　歐冶子鑄劍賦<hi>以雷公發鼓蛟龍捧爐為韻</hi>　<hi>唐</hi>闕　名<lb/>
<pb n="KR4h0139_WYG_089-4b"/>
先王之御天下也與物為公知文不足以獨理故資武<lb/>
以為雄弧矢之利以征不服劍㦸之用以威逺戎俾梯<lb/>
山而入貢故率土而向風懿夫歐冶實曰良工鑄龍泉<lb/>
之劍鍊耶溪之銅於是制良模啓洪鑪炎炭赫以震爇<lb/>
大冶屹而山孤其始作也煙氣成陣槖聲若雷三光動<lb/>
色六氣飛灰蛟龍捧鑪雷公擊節龍勢初成玉匣新發<lb/>
利可吹毛光能瑩雪此劍之徳百夫稱傑此劍之用千<lb/>
里流血豈比乎解牛之刃自謂良庖倒載之干虎皮以<lb/>
<pb n="KR4h0139_WYG_089-5a"/>
包䝉莊說之以喻道周處憑之以斬蛟荆軻一拔以擊<lb/>
秦柱漢髙三尺以定天下士庶得以安身王侯得以闢<lb/>
土是知劍也藉以防虞豈比樂云不在鐘鼓既而切玉<lb/>
期用剸犀是逢嘗聞静亂舊説為龍佩服是宜則聖哲<lb/>
攸重棄捐不可故牛斗是衝馮諼再彈而見於下客季<lb/>
扎一返空挂於長松逮夫邊塵欲飛邦人斯恐猛士揮<lb/>
戈謀臣賈勇是殱是滅再持再捧四夷懾之以寧居一<lb/>
人得之以垂拱是劍也古今之重是劍也荷君之寵<lb/>
<pb n="KR4h0139_WYG_089-5b"/>
　　秦客相劍賦<hi>以决浮雲清絶域通題為韻</hi>　　<hi>唐</hi>闕　名<lb/>
有懷其寶而未别候以其時而自絶始藏用而有疑終<lb/>
因人而一決蓋時有遇否非事有工拙願一二於擊轅<lb/>
之歌左右以相劍之説於越之君以五劍聞方潛神以<lb/>
閉匣非有意於決雲且切白玉其猶泥斷截蛟龍忽若<lb/>
篲泛夫以中庸之近者惡識天下之良劍有客來越其<lb/>
至自秦心以通於物理鑒有邁於人倫昔也聞風而恱<lb/>
今為觀國之賓以天機之見明利器之因天氣得中而<lb/>
<pb n="KR4h0139_WYG_089-6a"/>
不易金精順理而無逆翼乎秋水之欲波渙乎春冰之<lb/>
將釋陽散隂漫霜鍔雪脊好勇者不能禦其折衝善説<lb/>
者不能離其堅白滿谷之馬未可齊乎此價傾城之金<lb/>
安得賣乎此客况非景罕匹流星莫<hi>原本闕八字</hi>歐冶之術<lb/>
為優此名器因而有作明至寶不得無妄劍非人而何<lb/>
識人非劍而何相雖鍛鍊於良工皆等襄於哲匠劍之<lb/>
能寶以相著士之用可以劍明抱識者<hi>闕一字</hi>乎牽復藏<lb/>
器者以其彚征願以小人之道而進期君子之鑒惟清<lb/>
<pb n="KR4h0139_WYG_089-6b"/>
重曰析薪如之何匪斧不克求劍如之何匪相不得純<lb/>
鉤之器秦客所識非常人之區域<lb/>
　　金躍求為鏌釾賦<hi>以大冶無私祥金乃躍為韻</hi>
　　　　　　　　　　　　　　　<hi>唐</hi>白行簡<lb/>
金有利用躍而呈祥騰沸渭之炎彩耀赫奕之雄光始<lb/>
則沈潛將委形於鍛鑄終能踊躍求效用於鋒鋩於是<lb/>
挺竒姿奪良冶歎凡目之莫辨懼名工之或舎既翕赩<lb/>
之在鎔尚淵淪之未寫迸紫光而傍射期遊刃以剸犀<lb/>
<pb n="KR4h0139_WYG_089-7a"/>
烘赤氣而上衝願成形於斬馬徒觀其扇巨槖鑠利金<lb/>
聲激射勢浮沈鳬氏傾耳以駭意歐冶拭目以窺臨既<lb/>
而赫矣不常爛然有待紅霞聚蓄於穹谷滄波跳出於<lb/>
溟海風雷於是借威日月為之揚彩自殊美玉豈韞匵<lb/>
以沽諸願比琱戈庶因兹而礪乃若夫流晶表異變態<lb/>
無私象君子有剛柔之性同聖人不凝滯於時蓮鍔尚<lb/>
融若踊決雲之刃雲鋒未鑄如呈切玉之姿矧夫騰躍<lb/>
在中發揚在外君若形銷製器我則保其堅貞君若應<lb/>
<pb n="KR4h0139_WYG_089-7b"/>
用衞身我則期於逺大懿其鑠為金而不離效其祥而<lb/>
自殊幸託跡於鎔範希效質於規模彼號巨闕出昆吾<lb/>
龍藻龜文既以稱其昔有指晉麾鄭孰可使其今無嗟<lb/>
乎光彩陸離輝華彰灼疑狂電之乍發狀長星之不落<lb/>
異十日之俱流殊衆口之相鑠精靈有感不憚豐城之<lb/>
沈神光無方願繼延平之躍哂備物之鈎㦸恥分形於<lb/>
錢鎛客有仰祥金以立誠庶堅貞之有託<lb/>
　　斬蛟奪寶劍賦<hi>以追殘水族濟彼驚濤為韻</hi>　<hi>唐</hi>獨孤授<lb/>
<pb n="KR4h0139_WYG_089-8a"/>
昔佽飛兮言越川湄佩寶劍兮安流自持進孤櫂以將<lb/>
半乃雙蛟而見追曳紐揺環欲奪晶熒之氣呼風吸浪<lb/>
先呈夭矯之姿初其勁楫將移輕帆未濟嗟履險以多<lb/>
變歎韜鋒而自衞俄而積水怒隂雲蔽彼拏空攖霧之<lb/>
狀當一明一晦之際其來也壘白刃旗短袂不足以當<lb/>
其勢朱鬐赤鬛夾巨艦以風馳火尾金鱗奪雄鋩而電<lb/>
逝乃言曰彼亦奚逃徒為汝勞衝黭黮以天暝蹙嵯峨<lb/>
而浪髙徒觀夫鼎爾騰沸雷然怒號雖欲穀其口牙其<lb/>
<pb n="KR4h0139_WYG_089-8b"/>
刀抗爾以千艘踣若質流若膏爾能傷予之一毛既激<lb/>
氣於煙景忽碎爾於靈濤是知計於生而不計於死利<lb/>
於劍而不利於水互出没以神鬬洶崩騰而陣起舟傍<lb/>
奪魄求形於似海之喉岸側甘心挂骨於如霜之齒及<lb/>
其沸渭砰訇風號雷驚驤首如𤣥雲阻色騰眸而白日<lb/>
韜精須臾勇氣勵神機生拂首摧爪奮喉裂纓方澒洞<lb/>
於重嶮已支離於浚瀛於是海蕩山覆川停浪肅莫不<lb/>
駭其類奔其族𤣥黄之血隨重沫於淵淪磔裂之形蝕<lb/>
<pb n="KR4h0139_WYG_089-9a"/>
餘威而蹙縮卒使劍返人安鱗窮血殘極浦煙霽澄江<lb/>
景䦨逶迤然鷁首光轉錯落爾龍泉影寒氷彩猶鮮激<lb/>
金鐺之昭曜星文尚濕歸寶匣以闌干嗟乎冥心者其<lb/>
勝如此恃力者其形若彼徒欲徴怪異壯竒詭至今人<lb/>
語其風見英姿之卓爾<lb/>
　　斬蛇劍賦<hi>以仗劍斬蛇金鋩水鍔為韻</hi>　　　<hi>唐</hi>徐　寅<lb/>
磨霜礪雪兮熒煌錯落伊逐鹿之英聖有斬蛇之鋒鍔<lb/>
蓋以麾正乾坤劃分善惡楚國之姦雄徒爾烹若窮鱗<lb/>
<pb n="KR4h0139_WYG_089-9b"/>
常山之首尾胡為斷如朽索斯劍也上應君臨舒陽慘<lb/>
隂有其道則威若身兮靈若心無其道則鉛其刃兮木<lb/>
其鐔唯上徳之在火協紅爐之躍金莫不龍活三尺霆<lb/>
飛半尋是何靈貺之異天啓之始而乃振戎衣授秋水<lb/>
匣辭乎豐沛之邑腰入乎崤函之里日月方冥雲雷未<lb/>
起有大蟒以横路礙潛龍之舉趾於是上較天意下量<lb/>
地紀視銛鋒而何斯違斯擊怪物而宛其死矣然後挫<lb/>
七雄削多壘豈惟仗之翦路蛇而戮封豕蓋將提之令<lb/>
<pb n="KR4h0139_WYG_089-10a"/>
諸侯而禪天子得非秦毒之奢變作長蛇漢徳之儉化<lb/>
為神劍奢以儉陷蛇以劍斬道在晦而須顯事有増而<lb/>
必減果聞哭白帝之亡符赤帝之昌雖行大義亦假雄<lb/>
鋩莫不龜文龍藻玉鏤金裝世亂將用時清則藏十二<lb/>
年兮如我淬七十陣兮摧而剛空山吞象之鱗豈鈋蓮<lb/>
鍔大澤銜珠之血不汚星光然後厯興亡繼得䘮漢之<lb/>
滅兮魏之受魏之衰兮晉之仗晉火起兮髙飛豈混煙<lb/>
煤之狀<lb/>
<pb n="KR4h0139_WYG_089-10b"/>
　　斬蛇劍賦　　　　　　　　　<hi>元</hi>楊維楨<lb/>
昆吾之鋼赤堇之英火烏之色彗雞之芒兹非赤帝子<lb/>
之劍而開卯金氏之王者乎當殷髙宗有事鬼方實有<lb/>
神劍傳太上皇佩之以遊豐城之岡睠兹神室潛示鬼<lb/>
工爾其合媧皇聚祝融走風伯檄雷公星流狂矢電掣<lb/>
妖虹煒煒煜煜氲氲瀜瀜霍然霧散飄然風從上皇於<lb/>
是而解佩而漢家之劍於是乎擅其雄爾乃粤砥斂白<lb/>
鵜膏瑩彤飛蜿蜒於秋水出夭矯於九重紫燄慘澹若<lb/>
<pb n="KR4h0139_WYG_089-11a"/>
煙生於火樹金環錯鏤疑血頷於驪龍掩夜光於龍泉<lb/>
太阿追飛形於畫影騰空剸蛟螭於水裔戮罔象於江<lb/>
中誇俠槩於趙客試妙技於袁翁登盟壇以結信賜尸<lb/>
革以害忠泥切藍田之玉肉斷南山之銅曾何足以盡<lb/>
其用而辱其鋒也哉故是器也天有所必授神有所不<lb/>
争襓以百寶之櫝款以七星之銘精神自利孚尹旁升<lb/>
紫氣貫斗夜槖龍鳴恥匹夫之躍冶期真主以通靈茍<lb/>
大枋之一失寧滅迹於豐城彼白蛇之當道肉巳帶夫<lb/>
<pb n="KR4h0139_WYG_089-11b"/>
鮑腥夫何督亢之匕不能剚而博浪之椎不能攖必斯<lb/>
劍之一拔號鬼毋之冥冥叱咤風雲霹靂雷霆洗澒塵<lb/>
於九宇開塞霧於三精四百年之基由是而啓而三尺<lb/>
之業於是乎成宜陳之西序與赤刀而同位藏之武庫<lb/>
與黄鉞以同名填宗社之守器傳厯代之同榮嗚呼白<lb/>
蛇兵白馬刑漢佞興漢賊成感忠臣之疾視瞻志士之<lb/>
結纓誅牀前之昵昵戮投閣之兢兢斬千里之青草落<lb/>
中原之黄星悼是劍之不可請也徒忠憤之填膺自靈<lb/>
<pb n="KR4h0139_WYG_089-12a"/>
金之府虚歸晉人之武庫胡逆順之忘辨與莽馘以同<lb/>
附宜煙燄之屬天累聖人之遺履余猶喜是器之尚靈<lb/>
日衝屋而去也賦已於是復招之以辭曰寶劍歸來乎<lb/>
毋上天扶正直提顛連寶劍歸來乎毋下土昭聲明偃<lb/>
威武寶劍歸來乎毋四方誅凶佞旌忠良大一統制八<lb/>
荒于千萬年奉我王<lb/>
　　漁父辭劍賦<hi>以濟人之急取利誠非為韻</hi>　　<hi>唐</hi>宋　言<lb/>
彼子胥兮亡命江湄賴漁父兮停橈在兹既横流而濟<lb/>
<pb n="KR4h0139_WYG_089-12b"/>
矣因解劍以酬之厚意殷勤何惜千金之器髙情特達<lb/>
竟陳三讓之辭稽其去國無途迷津獨立前臨積水之<lb/>
阻後有追兵之急躊躇而鶴髮相哀顧盼而漁舟可入<lb/>
憂心盡展憑刳木以何虞渡口雖遥挂輕帆而已及繇<lb/>
是拂拭青萍披陳素誠念險難以知我顧提攜而賜卿<lb/>
拔三尺之熒熒波間電落横七星之凛凛掌上風生叟<lb/>
乃莞爾興言搘頤話志本期浩淼以排難詎可愴惶而<lb/>
徇利酬仁報惠誠多公子之心害義傷亷且異老夫之<lb/>
<pb n="KR4h0139_WYG_089-13a"/>
意况乎楚令方急嚴刑具陳盡索奔亡之黨先誅隱怪<lb/>
之人若以爵禄為念華榮是親則械爾躬而赴國持爾<lb/>
劍以防身整櫂西歸自受執珪之賞論功北面寧亡切<lb/>
玉之珍蓋由惻隱為心艱危是濟方圖散髮之樂豈假<lb/>
吹毛之鋭情髙而俗慮難量語罷而鳴榔忽逝連環吐<lb/>
月空臨玉匣之間一葉乘風漸入寒煙之際豈不以識<lb/>
達精㣲言窮是非棄霜刃以長往弄雲濤而不歸寂寞<lb/>
巖煙沈東流之渺渺淒涼浦樹含落日以依依異乎義<lb/>
<pb n="KR4h0139_WYG_089-13b"/>
立一朝名超萬古決雲之異狀徒逞皎日之深誠不取<lb/>
則知美范蠡而述魯連信斯人之可伍<lb/>
　　延陵季子挂劍賦<hi>以冥㑹心許暗無我欺為韻</hi>
　　　　　　　　　　　　　　　<hi>唐</hi>王　起<lb/>
修修隴樹兮挂劍於兹所以表徐君之所欲明季子之<lb/>
不欺予取予求昔藏心而可測一生一死終棄寶而如<lb/>
遺蓋烈士孤標之節而神明幽感之時當其昔結歡娛<lb/>
從容不阻孤鋒乍拔密坐之所彼眷眷於目擊此黙黙<lb/>
<pb n="KR4h0139_WYG_089-14a"/>
而心許諒他日而來思非伊人而誰與及夫厯聘上國<lb/>
言旋東吳訪舊友遵舊塗亦當開寶匣獻轆轤何閱水<lb/>
兮不待弔荒埏兮已蕪由是執龍泉而慷慨望馬鬛而<lb/>
踟蹰想間嵗之披雲忽然而在撫今辰之切玉視之若<lb/>
無且曰器可謀新室寧欺暗解腰間之善結仰樹杪而<lb/>
延瞰乃脫白刃推赤心耀宿草之煌煌懸拱木之森森<lb/>
錯落金鐶疑夜月而生隴晶熒霜鍔謂春冰之在林龍<lb/>
形蜿蜿而未化蛟枝亭亭而欲尋解珮義廣脫驂感深<lb/>
<pb n="KR4h0139_WYG_089-14b"/>
英聲遂騰於萬國善價不顧其千金嗚呼劍之擲也無<lb/>
前人之行也必果誠去彼而取此非祈君之祐我無宿<lb/>
諾匹之以庸庸不食言方之以璅璅向若蔑𤣥壤恡青<lb/>
萍重提攜於掌握輕耿介於心靈則三尺之中空騰雲<lb/>
而漫漫重泉之下將愧色於冥冥無言者道之𢎞不約<lb/>
者信之大峻節卓以特立義風紛而繫㑹盛矣哉挂劍<lb/>
之名將萬古而不昧<lb/>
　　豐城寶劍賦　　　　　　　　<hi>唐</hi>達奚珣<lb/>
<pb n="KR4h0139_WYG_089-15a"/>
劍之利者有豐城之寶鍔夫其始也赤山破邪溪涸洪<lb/>
鑪洞融金景煽爍誰發揮於人事乃兆朕於天作爾其<lb/>
為狀也鍛霆電明秋水殺氣森映光輝四起歐冶失律<lb/>
風胡愕視豈徒決浮雲絶地紀若斯而已矣爾其大運<lb/>
迴薄陵谷推遷東南地没不知夫數千百年騰精動地<lb/>
直上衝天斗牛之間夜雄雄然異金陵之浮王氣同寶<lb/>
鼎之在汾川本知浮精粹剛決必備明而用晦者君子<lb/>
之時義窮而待達者丈夫之志事兼此數徳難乎見棄<lb/>
<pb n="KR4h0139_WYG_089-15b"/>
知我者寡大賴張公每讀舊書多兹感通不覺毛髮盡<lb/>
樹起雷息於胸中迨乎發䝉泉開祕匣文積幽翳上藏<lb/>
鱗甲磨礪畢兮見文章揺白日兮星煌煌鋒稜可畏動<lb/>
人膽表裏分明照眼光黄金裝兮緑龜飾荷提攜兮耿<lb/>
霜色豈辱命於洪造冀成能於武力君其試將倚天外<lb/>
不日為君清絶塞茍軍國之用在豈能雌伏於一代<lb/>
　　豐城劍賦　　　　　　　　　<hi>宋</hi>陸　游<lb/>
在晉大康觀象者曰夕有異氣見於牛斗之躔時方伐<lb/>
<pb n="KR4h0139_WYG_089-16a"/>
吳或曰吳未可平彼方得天獨張華之博識排是説之<lb/>
不然迨孫皓之銜璧氣益著而不騫於是雷煥附華之<lb/>
説曰是寶劍之精維太阿與龍泉卒之斸獲於豐城之<lb/>
獄變化於延平之川世皆以為是矣千戴之後有陸子<lb/>
者喟其永歎夫占天知人本以考驗治忽卜運祚之促<lb/>
延彼區區之二劍曽何與於上𤣥若吳亡而氣猶見其<lb/>
應晉之南遷有識已悲宗廟之丘墟與河洛之不延矣<lb/>
華不此之是懼方飾智而怙權嗚呼負重名位大吏俛<lb/>
<pb n="KR4h0139_WYG_089-16b"/>
仰羣枉之間禍敗不可以旋踵而顧自謂優游以窮年<lb/>
夫九鼎不能保東周之存則二劍豈能救西晉之顛乎<lb/>
使華開大公進衆賢徙南風於長門投賈謐於羽淵則<lb/>
身名可以俱泰家國可以兩全彼三尺者尚何足捐乎<lb/>
煥輩非所責予將酹巵酒賦此以弔吾茂先也<lb/>
　　斗間見劍氣賦<hi>以神物下潛精光上射為韻</hi>　<hi>唐</hi>王　起<lb/>
彼玉斗兮列乎太清此寶劍兮埋於豐城遥天式瞻諒<lb/>
䦨干以成象厚地斯祕遂熠爚而騰精若非五山錯秀<lb/>
<pb n="KR4h0139_WYG_089-17a"/>
六合含英則何以下藏鋒於穎銳上作氣於貞明昔伊<lb/>
雷氏未占張公莫訪祕龍淵之竒彩射斗牛之異狀或<lb/>
雄雄於曲柄之末或冉冉於斗杓之上金陵之王氣莫<lb/>
齊函谷之紫氣應讓可大可久乃聖乃神嗟日月之逾<lb/>
邁怨土石之湮淪劍也氛氲連白榆與紫貝星焉昭晰<lb/>
應龜甲與龍鱗下埋照以煌煌上和光於厯厯何寶鍔<lb/>
兮斯隱在璇璣而必覿鋒惟切玉處玉匣以逾深氣則<lb/>
決雲毎雲路而相射匪舎之則藏實闇然而章仰九霄<lb/>
<pb n="KR4h0139_WYG_089-17b"/>
而遊目知百鍊之雄鋩乍滅乍明有扶於佳氣若離若<lb/>
合更類於神光靈氣則浮利用猶鬱當繚繞而縈斗自<lb/>
表至珍儻陸離而佩身寧逢異物可以察三尺之滯淹<lb/>
可以見七星之沈潛石韞玉而騰輝未專其美鼎居汾<lb/>
而見氣徒有其占固宜仰層穹求外野延瞰於寰城之<lb/>
裏冥搜於古獄之下則可以論國都驅駿馬是知劍氣<lb/>
之在斗間所以求伸於知者<lb/>
　　斗牛間有紫氣賦<hi>以平吳之後異色逾朗為韻</hi>
<pb n="KR4h0139_WYG_089-18a"/>
　　　　　　　　　　　　　　　<hi>唐</hi>陳　章<lb/>
天空原清劍氣方呈始象奪朱之色未知埋獄之情氛<lb/>
昏乍歇淮海初平貫斗牛於九霄正當吳分藏轆轤於<lb/>
午夜逺在豐城厯彼嵗時間於躔次雄芒既表乎潛感<lb/>
靈物且悲乎遐棄增華台室方期獨見之明流彩天階<lb/>
乍惑衆人之意思上徹而既久欲旁求而未遂謂繞樞<lb/>
之電郁郁彌彰想干吕之雲亭亭自異殊祥可驗直質<lb/>
不渝委照自歸乎有晉藏鋒若避於亡吳對西揭之星<lb/>
<pb n="KR4h0139_WYG_089-18b"/>
望何勞於尹喜臨北走之塞相寧藉於風胡觀其出以<lb/>
標竒凝而成象既蜿蜒而久鬱亦曈曨而再朗陋日中<lb/>
之青暈每駐寥空掩天際之非煙潛通惚怳光而不耀<lb/>
昏以為期漠漠而淪精詎滅昭昭而黙識猶而東方未<lb/>
明始訝乎氣之聚也地不愛寶益見乎天將假之仰觀<lb/>
列位之中俯叶偃兵之後利刃猶鬱清時幸偶宣精溢<lb/>
目乍殷銀漢之流侔色衞身未配金章之綬其象也甚<lb/>
殊其明也則逾憤陸沈於江表結一彩於天衢凌夾月<lb/>
<pb n="KR4h0139_WYG_089-19a"/>
之霞徘徊碧落透靄空之露隱映白榆永夕猶存其光<lb/>
未匿齊效珍之金景鄙如虹之玉色不因槎客之犯如<lb/>
遇雷公之識儻觀此以見求冀龍泉兮可得<lb/>
　　金劍出匣賦　　　　　　　　<hi>唐</hi>韋　肇<lb/>
劍者主生殺之氣匣者同隱見之心鳴於其中或幽閑<lb/>
以為恨出乎其外信利用以則深豈徒飾以琱玉比之<lb/>
兼金剉雄鋩而不舉緘異氣而嘗沈者哉故劍利於人<lb/>
匣因於劍蓋所以為重俾神物而不䙝亦所以表能將<lb/>
<pb n="KR4h0139_WYG_089-19b"/>
瑞光而亦驗其始也若耶之溪涸赤堇之山開良金既<lb/>
選歐冶爰來合純精而鑄鍊召太一與風雷厥功既勤<lb/>
曠嵗月而方就厥狀斯見法隂陽之所裁於是工技之<lb/>
儔金鏤為匣制其象也錯玳瑁與瓊瑰韜而藏諸祕龍<lb/>
鱗與龜甲故楚王之未識我含其章風胡之將鑒我耀<lb/>
其光發匣而覩爛然非常環啓蜯以吐月刃披雲而降<lb/>
霜若金隄始開横秋水之漫漫如青天欲倚散陽彩之<lb/>
煌煌夫惟義也動而必吉夫惟神也行而無跡號龍泉<lb/>
<pb n="KR4h0139_WYG_089-20a"/>
而其善可珍指斗牛而其光可射用晦之際思顧盼而<lb/>
無遺出幽之時思佩服之無斁伊昔三劍氣凌九霄臨<lb/>
敵髙揮而血流千里復讐虚擊而疾不崇朝茍䝉蔽而<lb/>
未發雖晏隂之莫昭且劍之在匣蓄鋭而誰玩劍之出<lb/>
匣器利而能斷亦將試銛鍔於鯨鯢決浮雲於天漢或<lb/>
提攜之未及尚埋淪而可歎願進用於張華如見知於<lb/>
雷煥<lb/>
　　昆吾切玉劍賦<hi>以利刃無儔堅鋼必截為韻</hi>　<hi>唐</hi>金厚載<lb/>
<pb n="KR4h0139_WYG_089-20b"/>
劍者金之利器玉者寶之至堅韜百鍊之形迥倚天而<lb/>
入用斷十徳之質信如泥而莫全蓋以淬礪呈彩磨礱<lb/>
發鮮開匣寶之炯爾切連城而爛然原其周穆西征戎<lb/>
王獻至刃決雲以增價鍔開蓮以逾利明星耀色固已<lb/>
直於千金白玉雖堅纔可當於一試於是捜韞匵示精<lb/>
鋼謀剸割輝鋒鋩舉連環而動月掌盈尺以凝霜投刃<lb/>
皆虚無砉然之異響應機立斷俄凛若以分光暎日惟<lb/>
明揺容轉潔乍毁方以旁達忽離堅而中絶仰鋒亂起<lb/>
<pb n="KR4h0139_WYG_089-21a"/>
初每謂如花飛應手全開終有疑於氷裂固可以鄙牛<lb/>
斗之氣衝陋蛟螭之精截應用無敵清真莫儔銷白虹<lb/>
以影碎耀青蛇而色秋黯黯文開獨中庭而電轉熒熒<lb/>
屑落類掌下以星流素彩文光清文耀質既衞身之可<lb/>
保豈化龍而無必色離温潤光開縝密形錯落以膚寒<lb/>
彩璘玢而皆溢是知器有異而神符物至精而用殊向<lb/>
若鍛非良冶質匪昆吾則安能充逺戎之獻斷抵鵲之<lb/>
徒儻遇英雄必提攜而可以時逢琬琰固翦截之如無<lb/>
<pb n="KR4h0139_WYG_089-21b"/>
嘉乎資礪乃之功剖温其之潤剸犀莫比其銛鍔斬馬<lb/>
難齊於利刃夫如是知鍛鍊之至精切璠璵而可信<lb/>
　　切玉劍賦<hi>以天之利刃切玉如泥為韻</hi>　　　<hi>唐</hi>王　起<lb/>
彼神劍兮出昆吾之溪既成形而若水遂切玉以如泥<lb/>
玉則貞堅誠齟齬而難入劍惟銛利將鋭穎而莫齊是<lb/>
以從心剖判應手提攜入水蒼之文乍同夫淬水破雞<lb/>
冠之赤且異乎割雞當其琬琰外來球琳畢萃磨而不<lb/>
磷用之不匱以藏乎密地出匣而宣利遊恢恢之刃瑕<lb/>
<pb n="KR4h0139_WYG_089-22a"/>
不掩瑜剖碌碌之形刃有餘地是知不貪其寶不愛其<lb/>
資茍作礪而斯驗將匿瑕而可遺異匵之毁焉斯為過<lb/>
矣同斗之撞也於以碎之璨彼瓊華煥如縷切匪流血<lb/>
以為害將凝肪而必截觸可磨之玷片片冰開縱不鈍<lb/>
之鋒重重瓦裂應機則斷投刃皆虚可以斷珪瓚可以<lb/>
判瓊琚雄雄兮化龍之後璨璨兮抵鵲之餘茍在鎔之<lb/>
金不慙於歐冶則指瑕之璧何愛於相如温潤乍分陸<lb/>
離交燭於以慰良冶之至於以窒貪夫之慾耀鋩而赫<lb/>
<pb n="KR4h0139_WYG_089-22b"/>
奕六金律刃而熒煌五玉是知斯劍之用也按之無下<lb/>
直之無前以刜鐘之聲乍移水碧以擊柱之勢時入山<lb/>
𤣥星文每臨夫韞石虹氣若斷於晴天然則干將所營<lb/>
風胡所徇或剸犀稱利或截鴻所進未若周王切玉之<lb/>
刃<lb/>
　　刜鐘無聲賦<hi>以利刃無滯合神為用為韻</hi>　　<hi>唐</hi>闕　名<lb/>
劍挺銛鋒鐘列重器何百鍊之堅鋼向千鈞而效試刜<lb/>
於有質若無質以通𤣥中乎有聲若無聲而斷棄則知<lb/>
<pb n="KR4h0139_WYG_089-23a"/>
淬磨嵗久雄稜霜利不然焉能逗撓獸之形以中開使<lb/>
發鯨之聲而静閟想提握以輕奮宜鏗錚而應刃忽投<lb/>
剛以泯入狀體柔而理順遂使風胡延視喜見其雄鋒<lb/>
子野聳聽莫聞其為韻爾乃理將神契跡與道俱透兹<lb/>
堅重泯若虚無於是觀其用而駭矣取其類而比夫當<lb/>
破堅之時方切玉而則異迨絶響之後狀決雲而匪殊<lb/>
是以知其獲揮刜之效㣲齟齬之虞勿以簨簴可憑猶<lb/>
懷抵礙勿以金石之固尚藴含胡宜其暗彰發揮静應<lb/>
<pb n="KR4h0139_WYG_089-23b"/>
凌厲冰結於直透之始泉黙於旁通之際莫知所觸故<lb/>
寂兮寥兮不輕其鋒信無凝無滯於戲亦猶道之肥者<lb/>
往無不通藝之至者物無不合茍韞藏於求用必開張<lb/>
而盡納載原斯器夫莫與鄰當耿介以發鋭若感通而<lb/>
應神所以願於重而宣利干於大以求伸果然刜音而<lb/>
不錚為異銛鍔而無厚可珍則剸𤣥犀奚可以擬議輕<lb/>
白羽曷足以等倫故君子謂青萍干將之刃也可以比<lb/>
徳於吾人<lb/>
<pb n="KR4h0139_WYG_089-24a"/>
　　太阿如秋水賦<hi>以如彼秋水容色為韻</hi>　　<hi>唐</hi>賈　餗<lb/>
黯然若秋水者楚王有太阿之鋒窮其原則三尺成狀<lb/>
窺其底如百尺無蹤可以照魑魅鑒形容涵空而表裏<lb/>
泓澄詎私毫髮騰氣而風雲慘澹如隱蛟龍原其極良<lb/>
冶之功出洪鑪之裏薛燭增駭風胡愕視千里萬里之<lb/>
斜漢耿耿方侔八月九月之洞庭沈沈相似深淺難測<lb/>
精光不死磨越砥疑穿石之泉淬葛溪如貫河之水氣<lb/>
晶熒而不息質瑩徹而難比流影耀金精之上涯涘皆<lb/>
<pb n="KR4h0139_WYG_089-24b"/>
空凉飇鳴玉匣之中波濤不起韜映無匿埃塵不居澄<lb/>
曉峽黯清渠俯視則孤光溢目横窺而一帶澄虚旁臨<lb/>
挾刃之徒疑開别派近映腰金之士似躍游魚比練之<lb/>
流奚匹容舟之所寧如其文也流而無極其清也掬之<lb/>
不得短長如任器之狀蕩樣有盈科之則似無雲之溪<lb/>
澗徑挺其形如落木之江湖深沈其色龍泉非偶巨闕<lb/>
難儔蓮影如植龜文若遊星綴明珠孰辨懷珠之浦環<lb/>
分圓月終疑映月之流洎乎霜露冷天地秋繇是勡勍<lb/>
<pb n="KR4h0139_WYG_089-25a"/>
敵決寃讐故得名溢古今聲流逺邇解晉鄭於紛若埽<lb/>
欃槍於嘒彼予一智刃於胷中其精如此<lb/>
　　舞劍賦　　　　　　　　　　<hi>明</hi>宋存標<lb/>
寶氣初聚燦為精英竒人懋賞錫以嘉名冶石昆吾洞<lb/>
如水精發金葛盧湛若晝明孔周得寶於殷帝穆王受<lb/>
獻於驪庭楚有風胡之鑑越有薛燭之評豐城識雌雄<lb/>
之合歐冶辨隂陽之形其製甚詳余莫得而悉也徒觀<lb/>
其成器也則材分輕重質辨柔剛從庚革辛含景吐商<lb/>
<pb n="KR4h0139_WYG_089-25b"/>
吹髮如絲斷金不傷霄練行氣魚皮為房既出幽而入<lb/>
冥亦法健以含貞星文繞其外質流電變其内英固夜<lb/>
拂乎霄漢亦晝掩夫欃槍俄風雷之乍作致日月之潛<lb/>
驚命獨賦其磊珂性恒處夫不平其光炫然吞露生煙<lb/>
其聲劃然裂管破弦蛟龍甲偃犀兕革穿無凶復隱無<lb/>
强復堅於是有徬徨失<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>憔悴無聊悼懷明旦抱憤終<lb/>
宵志欲報而氣弱器未舉而神揺乃投身俠伍效節義<lb/>
寮結然諾於宿昔冀舒憤於市朝壯士信其哀誠神物<lb/>
<pb n="KR4h0139_WYG_089-26a"/>
為之怒起相顧而嘯雜商變徴已咤叱乎風雲復吞盪<lb/>
夫流水神已往而不留節既撫而難止感盛舞深變煩<lb/>
容廣霜雪紛紜翺翔倜儻其始興也若俯若仰若來若<lb/>
往驚疑怳忽難以言狀其繼進也欲縱欲横揺人目睛<lb/>
如冰渙日如水觀星斗氣夕隱芙蓉始生𤣥猿號夜白<lb/>
虹臨盟遂乃指日永誓負氣乘霓為人報仇不言其誰<lb/>
乃道遇王孫雍容孔都黄金絡駿白玉提壺整鞭遥揖<lb/>
流盼相呼雖囊中之同服實所用之殊途遂爾身衣短<lb/>
<pb n="KR4h0139_WYG_089-26b"/>
後函發金泥馳峻坂凌深蹊刺虎豹斷鯨鯢出入房闥<lb/>
披斬蒺藜比佞人於腐䑕等驕人於醯雞神鋒一發血<lb/>
已如濡既頭行於絶塞自尸暴乎中衢頓使韓國烈士<lb/>
趙厠刑人魚腸藏窟匕首驚秦抆血相視張目同瞋是<lb/>
亦可以報九原之宿憤抒六合之沈淪乃回光藏影翩<lb/>
然而去豹隱龍潛歸於其處方其牢刺荆棘沈鬱黄壚<lb/>
虚奬鉛刀斥落太阿亦曾過侯門而彈鋏倚穹廬而擊<lb/>
柱伴吹簫於吳市同伏胯於淮豎徘徊徐君之墟徙倚<lb/>
<pb n="KR4h0139_WYG_089-27a"/>
宜僚之户雖精魄之不移而神姿之受侮一旦光生瑶<lb/>
闕彩振丹梯淬以清漳麗以礛諸飾以文玉表以通犀<lb/>
王母帶分影以左右上元佩流黄以馳驅象九功而武<lb/>
耀輔七徳而文舒豈非異物之遇合有㑹明主之服逺<lb/>
咸宜哉<lb/>
　　鏡賦　　　　　　　　　　　<hi>晉</hi>傳　咸<lb/>
順隂位於西裔採秋金之剛精醮祝融以致䖍命歐冶<lb/>
而是營晞日月之光烈儀厥象乎曜靈清邈明水景若<lb/>
<pb n="KR4h0139_WYG_089-27b"/>
朝陽不將不迎應物無方不有心於好醜而衆形其必<lb/>
詳同實録於良史隨善惡而是彰猗猗淑媛峩峩后妃<lb/>
眷春榮之零悴懼玉顔之有衰盼清揚而自鏡競崇姱<lb/>
以相輝若乃雲髻亂於首頳黛渝於色設有乏於斯器<lb/>
兮孰厥貌之能飾與喑瞽而同昧兮近有面而不識君<lb/>
子知貌之不可以不飾則内省而自箴既見前而慮後<lb/>
則祇畏於幽深察明明之待瑩則以此而洗心睹目觀<lb/>
之有瑕則稽訓於儒紳夫然尚何厥容之有慢而厥思<lb/>
<pb n="KR4h0139_WYG_089-28a"/>
之有滛<lb/>
　　照鏡賦　　　　　　　　　　<hi>梁</hi>劉　緩<lb/>
夜籌巳竭曉鐘將絶牕外明來帷前影滅荆王欲起侍<lb/>
妾應還前齋上幔内閣除闗開屏易疊巻簾難扳搔頭<lb/>
斂髻釵子縈鬟階邊就水盤中光映訝宿粉之猶調笑<lb/>
殘妝之不正欲開奩而更飾乃當牕而取鏡臺本王宫<lb/>
氏姓温背後銘文宜子孫四面迴風若流水勾欄匼匝<lb/>
似城門分明似無礙影前彌可愛近來顔色不須紅即<lb/>
<pb n="KR4h0139_WYG_089-28b"/>
時好睂猶約黛世間好鏡自無多唯聞一箇比嫦娥曾<lb/>
經玉女照屢被仙人磨論時不假著法用自應須夏天<lb/>
金薄漠秋日寶茱萸銀纒辟鬼呪翠厄䕶身符空處宜<lb/>
應描非是畏釵梳<lb/>
　　鏡賦　　　　　　　　　　　<hi>周</hi>庾　信<lb/>
天河漸沒日輪將起燕噪吳王烏驚御史玉花簟上金<lb/>
蓮帳裏始摺屏風新開户扇朝光晃眼早風吹面臨桁<lb/>
下而牽衫就箱邊而著釧宿鬟尚巻殘妝已薄無復脣<lb/>
<pb n="KR4h0139_WYG_089-29a"/>
朱纔餘睂萼靨上星稀黄中月落鏡臺銀帶本出魏宫<lb/>
能横却月巧挂迴風龍垂匣外鳯倚花中鏡乃照膽照<lb/>
心難逢難值鏤五色之蟠龍刻千年之古字山雞看而<lb/>
獨舞海鳥見而孤鳴臨水則池中月出照日則壁上菱<lb/>
生暫設妝奩還抽鏡屜競學生情争憐今世鬢齊故略<lb/>
睂平猶剃飛花磚子次第須安朱開錦蹹黛蘸油檀脂<lb/>
和甲煎澤漬香蘭量髻鬢之長短度安花之相去懸媚<lb/>
子於搔頭拭釵梁於粉絮梳頭新罷照著衣還從妝處<lb/>
<pb n="KR4h0139_WYG_089-29b"/>
取將歸暫看弦繫懸知纈縵衫正身長裙斜假襻真成<lb/>
箇鏡特相宜不能片時藏匣裏暫出園中也自隨<lb/>
　　八月五日花萼樓賜百官明鏡賦<lb/>
　　　　　　　　　　　　　　　<hi>唐</hi>趙自勵<lb/>
天下之美風猷崇五日重千秋歡心達於四海聖澤均<lb/>
於九州是日也天子以載誕昔辰同漢武猗蘭之殿登<lb/>
髙撫政則聖文花萼之樓皇帝乃御龍衮拱洪休申景<lb/>
命於萬方㝢縣賜明鏡於百辟公侯偉其爛矣生光炯<lb/>
<pb n="KR4h0139_WYG_089-30a"/>
爾明發色洞秋水精涵夜月均曲池之引照或淺或深<lb/>
比太陽之圓明不盈不闕咨爾千品勗爾萬官欽哉明<lb/>
主之錫訓爾為臣之難手平者必正體静者必安水清<lb/>
則鑒澈表正則影端居燥濕而不變是之謂可久無小<lb/>
大而虚受是之謂内寛可以勵心者堅白可以接翼者<lb/>
鴛鸞擬兹鏡之在匣則何憂乎考槃於是羣公卿士警<lb/>
扈仙蹕寵賚自天恩深此日執明鏡者無所私其照對<lb/>
明鏡者無所隱其質並陳力以效能各呈才而獻術莫<lb/>
<pb n="KR4h0139_WYG_089-30b"/>
不再拜稽首奉承天子之休備有徳於咸一<lb/>
　　金鏡賦<hi>有序</hi>　　　　　　　　<hi>唐</hi>崔　膺<lb/>
鏡之鑒也雲不能蔽風不能揺涵虚待物物莫之撓有<lb/>
同君子執恒徳不惑於變故志而賦焉<lb/>
太隂之精流為金英隱耀山谷待人啓明在鏡未辨因<lb/>
扣得聲良工懷擇銷鍊專誠我非工不能成器工非我<lb/>
無以發名於是考斗建候天清波上飛燄日中鑄成磨<lb/>
洗既畢澄瑩秋日玉匣初開寒光飛出仰映晴空天地<lb/>
<pb n="KR4h0139_WYG_089-31a"/>
洞通萬象在中虚涵不窮湛為寒潭揺為飛電任在公<lb/>
以無心有妍媸而自見鬼無遁靈怪無隱形潛應變蝕<lb/>
氣運青冥向陽烏而燧發照金波而水泠或青春曉霽<lb/>
挂於黄庭照耀承霤皓景延晝乍見紅顔之外透忽驚<lb/>
粉壁而中漏待物以虚無大不受煙蘿遥列於階前青<lb/>
翠倒寫於堂後或夜懸髙閣或逺臨澄江色合天而為<lb/>
一規分月而成雙𤣥蟾躍影於藻井姮娥飛豔於前牕<lb/>
有時深房倚在暗壁隔簾帷之重掩誘雲山而入隙方<lb/>
<pb n="KR4h0139_WYG_089-31b"/>
髙臨以思𤣥見寥天之凝碧若乃窮隂嵗暮風沙號怒<lb/>
雲掩七曜而光絶波揚百川而影滅宇宙晦䝉我獨皎<lb/>
潔羣物蕩揺不撓澄澈時清則動日月而揚輝天昏則<lb/>
與氛霧而迥别人皆持此以飾容余將鑒之以明節<lb/>
　　千秋鏡賦<hi>以鵲飛如向月龍蟠似映池為韻</hi>　　<hi>唐</hi>張　彚<lb/>
伊惟仲秋日在端午我皇帝出震蘭殿誕膺紫㣲祥光<lb/>
夜合佳氣晨飛聖人作而萬物覩固先天而天不違是<lb/>
以禮容之盛六葉交映或體天以設軌或因時而布令<lb/>
<pb n="KR4h0139_WYG_089-32a"/>
乃啓新節獻金鏡刑于四海加於百姓虛以受物則萬<lb/>
象必涵金以平心而九流惟正當其時也天宫戚里公<lb/>
侯卿士各薦其明用伸知巳雖大小而殊致必規圓而<lb/>
相似且夫考工垂典匠人有作或鑄或鎔是磨是削刻<lb/>
以為龍鏤以成鵲初臨玉扆透鸞影而將飛末對金墀<lb/>
拂菱花而不著徒觀其用之則滿舎之則虚固無私於<lb/>
物類非取鑒以焉如爾其提握見重光芒未歇若清潭<lb/>
之無比類瑶池之有月如以題古字隱盤龍無藏菲薄<lb/>
<pb n="KR4h0139_WYG_089-32b"/>
無漏纎濃暎空而天地且霽照逺而山河更重豈獨淋<lb/>
漓玳瑁之牀澄澈芙蓉之帳熒熒綺疏之下皎皎青樓<lb/>
之上有美人兮無良媒飾蛾睂而相向者也所以吾君<lb/>
欽崇萬化錫賚百官其表不枉其形必端詩所謂我心<lb/>
匪鑒豈不戒於遊盤别有照象無疲含光未知方有期<lb/>
於見膽竊自比於臨池儻先容之可致庶斯焉而取斯<lb/>
　　古鏡賦<hi>以明達古今鑒無善惡為韻</hi>　　　　<hi>唐</hi>何　據<lb/>
此鏡何代良工鑄成四規是徹百鍊彌輕裁氷比麗止<lb/>
<pb n="KR4h0139_WYG_089-33a"/>
水侔清時開寶匣以厭山精時既荷於提挈敢有疲於<lb/>
將迎所以圖象必盡遇態必呈天地不藏毫髮不形悦<lb/>
孤鸞之舞影怨垂淚之表情曉挂玉堂將助晴陽之照<lb/>
夜流金鵲不讓太隂之明夫其月曙開奩牕昏啓闥目<lb/>
短自見因君以達髮亂未理待我將豁曩者久積氛霧<lb/>
半沾沙土蟾埋影澀痕深翳聚其性不耗其器不窳何<lb/>
造化之寄物厯春秋之萬古幸得懷鉛再治負局斯臨<lb/>
盤龍發彩𤣥兔生隂篋笥見賞緇塵不侵鑒窮髙逺光<lb/>
<pb n="KR4h0139_WYG_089-33b"/>
燭湮沈舉棄物於未廢喜昔人之遺音何異荆山辨玉<lb/>
豐城識劍蓂莢虧而轉麗平氷鋪而不陷近日而陽燧<lb/>
無燄向人而𤣥髮奪鑒若乃秦樓對月魏乘臨珠共照<lb/>
而車中轉麗雙明而臺上不孤持衡在人銓署重其進<lb/>
退元龜不逺掌握通於有無夫其創物斯妙成規作典<lb/>
蓋視有同異而鑒無深淺秦得金以龍興夏亡玉而國<lb/>
翦喻無不至作戒示於後昆湛而不流比水通於上善<lb/>
國工是作端形是託將審已於寸心察衆人之所惡<lb/>
<pb n="KR4h0139_WYG_089-34a"/>
　　照寶鏡<hi>以珠寶潛□照之必呈為韻</hi>　　　　<hi>唐</hi>王　起<lb/>
先賢鍊金鏡之英照懷寶之精寶之産兮逾祕鏡之瑩<lb/>
兮至明藏諸土中雖沈埋而為恨引於地表終錯落而<lb/>
皆呈將竭工巧灼爍堅貞以通幽為用以利物為情豈<lb/>
惟雕盤龍而耀彩鏤飛鵲而增榮若乃金玉方潛珠璣<lb/>
未出或山藪而埋照或土石而混質連城之價蔑聞照<lb/>
乘之光遂失雖卞和之欲獻我色猶深雖隨侯之見求<lb/>
我藏猶密然後玉匣啓銀華溢用物而不將不迎隨人<lb/>
<pb n="KR4h0139_WYG_089-34b"/>
而無固無必乃夜入榛蕪旁求瑾瑜氷彩前射月華正<lb/>
孤將善價而無隱與佳氣而相符在樓臺之中我用無<lb/>
展當藍田之下厥道斯殊遂使的皪珠色朗然合契皎<lb/>
潔瓊華洞然無翳時映山𤣥之氣乍透菱花之際璞由<lb/>
是而成琢金因之而作礪是知鏡能融朗寶莫沈潛彼<lb/>
照膽而必徹此藏器而無淹集琬琰之資鸞形乍合騰<lb/>
磨礱之色虹氣斯占固其涵清明之質體虚無之道滿<lb/>
堂由是而獲珍厚地詎聞乎藏寶豈比夫魏宫之所施<lb/>
<pb n="KR4h0139_WYG_089-35a"/>
秦臺之所持鑒鉛華之小者曷懷異而求之况有處幽<lb/>
沈戢光耀愧無不琢之質復仰無私之照<lb/>
　　鏡花賦　　　　　　　　　　<hi>唐</hi>何　據<lb/>
金鏡精寶兮珠秀華臺插珊瑚之樹鉤垂菡萏之花映<lb/>
若無質循則有體洞碧空其何際湛清潭其絶底鸞舞<lb/>
翮於曈曨龍怒鱗於清泚淮南王懸而玩之東方朔見<lb/>
而稱曰此瑾瑜之榮碝磩之英負隂而内景氷澈面陽<lb/>
而外景花明惚兮怳其中有象杳兮冥其中有精爾乃<lb/>
<pb n="KR4h0139_WYG_089-35b"/>
遇妖閒之佚女陶清爽之芳時争捧鴛匣臨乎鳯墀既<lb/>
翻輪而隱耀又飛花以生姿如玉之明如雪之皎度翠<lb/>
壁以星落薄乘鹿而霜皛拂髙凌深縁隙入奥乍滅没<lb/>
而在空遂迷失其所造徒美夫不根不蔕扈扈煌煌若<lb/>
漢臯靈媛解仙佩洛川神女獻明璫似珠水之皎皎日<lb/>
月之相望芒角璀錯罔兩揺揚至用在無兮摶之不得<lb/>
極虚為有兮應而不藏淮南王曰㫖哉大夫之體物也<lb/>
　　太原進鐵鏡賦<hi>以清光含衆象為韻</hi>　　　<hi>唐</hi>喬　琳<lb/>
<pb n="KR4h0139_WYG_089-36a"/>
晉人用鐵兮從革無方其或五金同鑄百鍊為鋼雕鐫<lb/>
而雲龍動色磨瑩而氷雪生光爛成形於寶鏡期將達<lb/>
於明王故有徹侯居守方物底貢擇使而天驥共飛登<lb/>
車而海月相送妍媸之鑒已久肝膽願呈者衆鏡之既<lb/>
明星衢是亨列照而三光共霽凝輝而四海俱清應人<lb/>
無疲知道不虛受處巳不厚見心乎砥平若乃宇宙清<lb/>
朗提攜偃仰旁窺而山澤入懷俯視而雲霄在掌雖因<lb/>
時而委照不候物以呈象圓規可轉處順之物攸先勁<lb/>
<pb n="KR4h0139_WYG_089-36b"/>
質無虧持盈之道彌張墨客因進而歌曰金之精兮衆<lb/>
寶所參鏡之明兮羣象所含清至瑩兮氛埃不雜明至<lb/>
察兮醜類相慙幸忝秦臺之一鑒與飛鵲而圖南<lb/>
　　屈刀為鏡賦<hi>以神仙異術變化無方為韻</hi>　　<hi>唐</hi>崔　䕶<lb/>
惟刀鏡之異名共堅剛以為質懿靈仙之手澤得㣲妙<lb/>
之心術銛鋒始拔乍盤屈以規圓朗鑒俄成駭拂拭而<lb/>
光溢則知道藝之祕變化之神實希夷而有徳寧積習<lb/>
而可臻瞥然而電影初散煥爾而菱花巳新用不假物<lb/>
<pb n="KR4h0139_WYG_089-37a"/>
力非因人可以矯而揉可以引而伸歘應手以從革爛<lb/>
含光而足珍霜刃既摧氷光乃見自金環而耀彩入寶<lb/>
匣而増絢道髙欒氏鄙噴酒而雨飛術邁壺公輕投杖<lb/>
而龍變諒成形於顧指豈勤力於鑄鍊在剸剖之則遺<lb/>
將妍媸而必辨仙術斯逺人情匪量雖五金勁質百鍊<lb/>
純鋼或巻舒而在意信𤣥妙之無方利用無虧同切玉<lb/>
於周后明輝既就齊照膽於秦王軼前志而稱竒著幽<lb/>
經以標異始挈而雄鋩若失屢照而清光不匱覩神迹<lb/>
<pb n="KR4h0139_WYG_089-37b"/>
之昭彰識靈訣之奧祕是將手以為炭心以為鑪既可<lb/>
引而可屈亦何有而何無考乎誠與𤣥而契稽乎理為<lb/>
道之俱異哉術亦無詐將本之於神化法不可傳徒仰<lb/>
之於列仙雖改其狀不淪其堅初徑挺以繩直終青熒<lb/>
而月圓昔也為刀則犀兕之可斷今也作鏡如鑒照之<lb/>
無偏儻或收於一割與鸞影而鶯遷<lb/>
　　山雞舞鏡賦<hi>以麗容可珍照之則舞為韻</hi>　　<hi>唐</hi>皇甫湜<lb/>
有珍禽兮在南土金碧其容質蔽芾其毛羽翫夫色必<lb/>
<pb n="KR4h0139_WYG_089-38a"/>
自鑒以成形愛其儀故乃見而屢舞從裔壤貢丹墀未<lb/>
識僛僛之狀徒觀采采之姿是詢孺子爰發此思知照<lb/>
水而自窺尚且心乎愛矣俾對鏡而言舞不勞歌以送<lb/>
之於是爛出雕籠鶯成綺翼竒章若繢翠彩如織瞥然<lb/>
影起乍躞蹀以多姿歘爾形分遂蹁躚而可則苞七步<lb/>
之節奏備八佾之程式俄俯仰乍逡巡透雪彩而姿逸<lb/>
洞銀華而色新錦臆雙呈因疑其若合花毛兩向未知<lb/>
其孰親視月中兔形自隱窺臺上鵲影慙陳駭目自遺<lb/>
<pb n="KR4h0139_WYG_089-38b"/>
百戲忘餐奚顧八珍對百鍊而流睇翻五色而交麗異<lb/>
巴渝而折旋類夏采而行綴揺金距非知善鬬所為轉<lb/>
朱身庶與來儀相契方激昂而匪懈將偃仰而增鋭誰<lb/>
云不節之儀式表能勤之繼映朱光而影耀射金景而<lb/>
私照兩邊而分寸不差一體而纎毫必肖類鳯因簫感<lb/>
哂鶴為琴召豈假為冠於漢然仰我威容不同似木於<lb/>
齊方稱乎觀妙宜其鸞回於綺殿雪落於青瑣雖自好<lb/>
而則然必假鑒而獲可變態盡其妍不曲折擬諸形容<lb/>
<pb n="KR4h0139_WYG_089-39a"/>
幸無私於一照庶餘光而可從<lb/>
　　山雞舞鏡賦<hi>以麗容可珍照之則舞為韻</hi>　　<hi>唐</hi>趙殷輅<lb/>
雞開美錦鏡隱蟠龍雞則彪炳兮五雲之狀鏡則清澄<lb/>
兮止水之容是得比形鼓舞偶影相從䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>初臨向月<lb/>
輪而迴眸婉婉翩翾將顧映菱花而疊足重重質貌既<lb/>
異威儀可覩進退雅符於節奏曲折㝠契於規矩投身<lb/>
宛轉若赴簫韶之音矯翼連軒似合桑林之舞形其動<lb/>
矣影亦隨之類壎箎之並得同律吕之相追故人之視<lb/>
<pb n="KR4h0139_WYG_089-39b"/>
焉知分形之有别禽之悦也謂一體之無疑不馳心於<lb/>
緑水自結念於丹墀豈比夫在仙都而思曉入雅頌而<lb/>
興詩者哉徒觀夫雞不倦臨鏡無疲照覩其形而屢舞<lb/>
謂其侣而相召寧知大樂之同和自合無聲之要妙且<lb/>
鑒物兮在我故欲照兮無可無不可其禀氣也合徳諒<lb/>
兹舞而有典兮有則傃日而鳴遇隂而息雞之在鏡類<lb/>
鸞翔之入雲空鏡之納雞若朝霞之映潭色原其始也<lb/>
徘徊山谷緜厯星辰每念栖於丹闕兹獲貢於虞人由<lb/>
<pb n="KR4h0139_WYG_089-40a"/>
　是辭荒徼入函秦優游青禁顧盼紫宸則昔之在山也<lb/>
　雖藴姿而誰語今之舞鏡也方呈質以效珍孰與夫翻<lb/>
　飛青崖之側昭彰幽洞之濵五徳備兮其容不細衆彩<lb/>
　煥兮厥狀逾麗幸朗鑒之斯臨莫獻竒於魏帝<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_089-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻八十六<lb/>
</p>
<p>
</p>
  </div>
</body>
</text>
</TEI>
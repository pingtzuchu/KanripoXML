<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_130-1a"/>
　欽定四庫全書<lb/>
御定歴代賦彚巻一百二十七<lb/>
　　花果<lb/>
　　　安石榴賦<hi>有序</hi>　　　　　　　<hi>晉</hi>潘　尼<lb/>
　安石榴者天下之奇樹九州之名果是以屬文之士或<lb/>
　敘而賦之葢感時而騁思覩物而興辭<lb/>
　余遷舊宇爰造新居前臨曠澤却背清渠實有斯樹植<lb/>
　於堂隅華實並麗滋味亦殊可以樂志可以充虚朱芳<lb/>
<pb n="KR4h0139_WYG_130-1b"/>
　赫奕紅萼參差含英吐秀乍含乍披遥而望之煥若隨<lb/>
　珠耀重川詳而察之灼若列宿出雲間湘涯二后漢川<lb/>
　遊女攜類命儔逍遥避暑託兹樹以柄遲遡祥風而容<lb/>
　與爾乃擢纖手兮舒皓腕羅袖靡兮流芳散披緑葉於<lb/>
　脩條綴朱華乎弱榦豈金翠之足珍實茲葩之可翫啇<lb/>
　秋授氣收華斂實千房同蔕十子如一繽紛磊落垂光<lb/>
　耀質滋味浸液馨香流溢<lb/>
　　　安石榴賦　　　　　　　　　<hi>晉</hi>張　協<lb/>
<pb n="KR4h0139_WYG_130-2a"/>
考草木於方志覽華實於園疇窮陸産於包貢嗟英奇<lb/>
於若榴耀靈葩於三春綴霜滋於九秋爾乃飛龍啓節<lb/>
揚飇扇埃含和澤以滋生鬱敷萌以挺栽傾柯逺擢沉<lb/>
根下盤繁莖篠密豐榦林攢揮長枝以揚緑披翠葉以<lb/>
吐丹流暉俯散廻葩仰照爛若百枝並燃爀如烽燧俱<lb/>
燎皦如朝日晃若龍燭晞絳綵於扶桑接朱光於若木<lb/>
爾乃赬萼挺蔕金芽承蕤䕃佳人之𤣥髻發窈窕之素<lb/>
姿遊女一顧傾城無鹽化為南威於是天漢西流辰角<lb/>
<pb n="KR4h0139_WYG_130-2b"/>
南傾芳實磊落月滿虧盈爰採爰收乃剖乃拆内憐幽<lb/>
以含紫外滴瀝以霞赤柔膚冰潔凝光玉瑩璀如冰碎<lb/>
泫若珠迸含清冷之温潤信和神以理性<lb/>
　　安石榴賦　　　　　　　　　<hi>晉</hi>張　載<lb/>
有石榴之奇樹肇結根於西海仰青春以啓萌晞朱夏<lb/>
以發采揮光垂緑擢榦曜鮮熻若羣翡俱棲爛若百枝<lb/>
並然煥乎郁郁焜乎煌煌仰映清霄俯燭蘭堂似西極<lb/>
之若木譬東谷之扶桑於是天廻節移龍火西夕流風<lb/>
<pb n="KR4h0139_WYG_130-3a"/>
晨激行露朝白紫房既熟赬膚自坼剖之則珠散含之<lb/>
則冰釋<lb/>
　　安石榴賦　　　　　　　　　<hi>晉</hi>傅　𤣥<lb/>
鳥宿中而纖條結龍辰升而丹華繁其在晨也灼若旭<lb/>
日栖扶桑其在昏也赩若燭龍吐潛光苞𤣥黄之烈輝<lb/>
緣煒曄而焜煌發朱榮於緑葉時從風而飄揚<lb/>
　　石榴賦　　　　　　　　　　<hi>晉</hi>夏侯湛<lb/>
覽華圃之嘉樹兮羡石榴之奇生滋𤣥根於夷壌兮擢<lb/>
<pb n="KR4h0139_WYG_130-3b"/>
繁榦於蘭庭霑靈液之粹色兮含渥霧以深榮若乃時<lb/>
雨新晞微風扇物藹萋萋以鮮茂兮紛扶輿以蓊鬰枝<lb/>
摻稔以環柔兮葉鱗次以周密纖條參差以窈窕兮洪<lb/>
柯流離以相拂於是乎青陽之末朱明之初翕微煥以<lb/>
摛采兮的窟㻧以揚敷接翠萼於緑蔕兮冐紅芽以丹<lb/>
䰅赩然含蕤璀爾散珠若乃叢紈始裹聚葩方離潛暉<lb/>
蜿豔緑采未披照灼攢列熒熒𤣥垂雪酲解䬼怡神實<lb/>
氣冠百品以奇仰邁衆果而特貴<lb/>
<pb n="KR4h0139_WYG_130-4a"/>
　　河陽庭前安石榴賦　　　　　<hi>晉</hi>潘　岳<lb/>
仰天路而髙睇顧鄰國以相望位莫微於宰邑館莫陋<lb/>
於河陽雖小縣陋館可以遨遊實有嘉木曰安石榴修<lb/>
條外暢榮榦内樛扶疎偃蹇冉弱紛柔於是暮春告謝<lb/>
朱夏戒初新莖擢潤膏葉垂腴曽華曄以先越含榮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
其方敷丹暉綴於朱房緗菂㸃乎紅䰅煌煒煒煒熠爚<lb/>
委累似琉璃之棲鄧林若珊瑚之映緑水光明燐爛含<lb/>
丹耀紫味滋芳神色麗瓊蕊遥而望之煥若隨珠耀重<lb/>
<pb n="KR4h0139_WYG_130-4b"/>
淵詳而察之灼若列星出雲間十房同膜千子如一御<lb/>
渴療饑解酲止疾既乃攢乎狹庭載阨載褊土階無等<lb/>
肩牆惟淺壁衣蒼苔瓦被駮蘚處悴而榮在幽彌顯其<lb/>
華可玩其實可珍羞於王公薦於鬼神豈伊仄陋用渝<lb/>
厥貞果猶如之而况於人<lb/>
　　府庭雙石榴賦<hi>以平生少年日為韻</hi>　　　<hi>唐</hi>呂令問<lb/>
公府洞豁羣木羅生歴衆芳而選妙得雙榴之美名擢<lb/>
質森聳垂隂淒清埽危階之數級䕃閒庭之四平夾砌<lb/>
<pb n="KR4h0139_WYG_130-5a"/>
駢羅則東西表賓主之位與時消息則寒暑任榮枯之<lb/>
情故其異影同庇分芳對出夏景焯而開花秋氣結而<lb/>
成實剖之則珠彩輝掌捧之則金光照日其生也雖雜<lb/>
居幽逕之蘭其用也亦間若雕盤之栗若乃當公務之<lb/>
總偶訟庭之要爰趨爰揖或長或少皆指而稱曰彼石<lb/>
榴之所生何託根之至妙俯環廊之廻合拂危簷之窈<lb/>
窱類甘棠之勿翦人縱去而猶思若李樹之無言蹊自<lb/>
成而不召是以固其根榦美其華耀乍開軒而翠彩重<lb/>
<pb n="KR4h0139_WYG_130-5b"/>
合甫褰帷而紅榮四照也或曰物惡近以招累事貴逺<lb/>
而克全空遁幽以獨美抱甘香而自捐豈比夫善生者<lb/>
託仁以逺害能壽者輔道以延年是以象君子之恵渥<lb/>
故終保夫自然<lb/>
　　矮石榴樹子賦<hi>有序</hi>　　　　　<hi>宋</hi>梅堯臣<lb/>
襄城縣庭下生矮石榴往來者異之余作賦寫其狀因<lb/>
以自勵云<lb/>
有矮石榴其髙倍尺中訟庭儷戒石訪諸走胥云非封<lb/>
<pb n="KR4h0139_WYG_130-6a"/>
植忽此生榮三傳嵗歴密葉如葢繁條如織葳蕤下垂<lb/>
疲軟無力緗苞貯露纍纍仄仄下人俯視顚本可識雀<lb/>
愧卑棲而不肯集兮故啾唧以矯翼偃偃盤盤若屈若<lb/>
鬱紉紉結結非曲非直榦不足攀隂不足息夫何挺質<lb/>
之可惑邪意為異與為妖與人以為異我不知其異曰<lb/>
殊衆人之類類人以為妖我不知其妖曰乖衆木之翹<lb/>
翹然而不生樊圃臺榭遊觀之所産茲堂下其有以警<lb/>
而有以覩因形箋義庶將有補當革蔓衍之多枝無若<lb/>
<pb n="KR4h0139_WYG_130-6b"/>
輭柔之不舉勿俾苞苴之流行勿使吏氓之輕侮勿淟<lb/>
涊以自抑勿猶豫而失處勿闒葺以接卑勿上下之不<lb/>
撫夫如是則異也妖也固弗取維戒懼斯主<lb/>
　　蒲桃賦<hi>有序</hi>　　　　　　　　<hi>魏</hi>鍾　會<lb/>
余植蒲桃於堂前嘉而賦之命荀勗並作<lb/>
美乾道之廣覆兮佳陽澤之至淳覽遐方之殊偉兮無<lb/>
斯果之獨珍託靈根於𤣥圃植崑山之髙垠緑葉蓊鬱<lb/>
曖若重隂翳羲和秀房陸離焜若紫英乗素波仰承甘<lb/>
<pb n="KR4h0139_WYG_130-7a"/>
液之靈露下歙豐潤於醴泉緫衆和之淑美體至氣於<lb/>
自然珍味允備與物無儔清濁外暢甘旨内遒滋澤膏<lb/>
潤入口散流<lb/>
　　右史院蒲桃賦<hi>有序</hi>　　　　　<hi>宋</hi>宋　祁<lb/>
癸酉之仲夏余受詔修書寓於右史院紬繹多暇裵回<lb/>
堂除有蒲桃一本延蔓疎瘠垂實甚寡余且玩且唶以<lb/>
為省戸凝切禁廷敞閒人不夭摧禽不棲啄與平原槁<lb/>
壤有間匪灌叢宿莽所干而條悴葉芸不為時珍何邪<lb/>
<pb n="KR4h0139_WYG_130-7b"/>
得非地以所宜為安根以屢徙為危封植浸灌信美非<lb/>
願因為小賦代其臆對云<lb/>
昔炎漢之遣使道西域而始通得蒲桃之異種偕苜蓿<lb/>
以來東矜所從以至逺遂徧殖乎離宫去葱雪之寒鄉<lb/>
託崤函之福地並萬寶以均載歴千古而舒粹玩之可<lb/>
使蠲煩食之足以平志不由甘而取壞廼因少而獲貴<lb/>
鄙柚苞之輕侻賤蔗境之塵滓粤何人斯殖我於兹託<lb/>
深嚴之秘署切轇轕之文榱培孤根以膏壤引柔蔓乎<lb/>
<pb n="KR4h0139_WYG_130-8a"/>
標枝泉石渠以蒙浸露金莖而並滋布凉影於月宫獵<lb/>
重葩於禁颸蔽風廬之岑寂隠肅唱而逶遲彼得地而<lb/>
逢辰宜欣欣以茂遂奚敷華而委質反慘慘而兹瘁乏<lb/>
磊砢於當年讓紛華於此世是必野荄非曽掖之玩菲<lb/>
實異太官之味困枳橘之屢遷歎匏𤓰之徒繫亦猶鬱<lb/>
栁有性不願桮棬之華海鳥取容非榮觴酒之饋胡不<lb/>
放之巖際歸之壠隂上敷榮於樛木外結庇於緇林蒙<lb/>
煙沐霧跨野彌岑豐茸大徳之谷棲息無檎之禽保深<lb/>
<pb n="KR4h0139_WYG_130-8b"/>
根以庇本誡繁實之披心窮天年以善育奚斤斧之可<lb/>
尋亂曰階藥衒華堂萱爭麗枝以萬年為名木以五衢<lb/>
稱瑞是皆託中涓以進孰荷鈎盾之為地結賞心以自<lb/>
如非孤生之所冀<lb/>
　　植橘賦　　　　　　　　　　<hi>魏</hi>曹　植<lb/>
有朱橘之珍樹於鶉火之遐鄉禀太陽之烈氣嘉杲日<lb/>
之休光體天然之素分不遷徙於殊方播萬里而遥植<lb/>
列銅爵之園庭背山川之暖氣處𤣥朔之肅清邦換壤<lb/>
<pb n="KR4h0139_WYG_130-9a"/>
别爰㡬䘮生處彼不彫在此先零朱實不御焉得素榮<lb/>
惜寒暑之不均嗟華實之永乖仰凱風以傾葉冀炎氣<lb/>
之所懷颺鳴條以流響希越鳥之來栖夫靈徳之所感<lb/>
物無微而不和神葢幽而易激信地道之不訛既萌根<lb/>
而弗榦諒結葉而不華漸𤣥化而弗變非彰徳於邦家<lb/>
拊微條以數息哀草木之難化<lb/>
　　橘賦<hi>有序</hi>　　　　　　　　　<hi>晉</hi>潘　岳<lb/>
余齋前橘樹冬夏再熟聊為賦云爾<lb/>
<pb n="KR4h0139_WYG_130-9b"/>
嗟嘉卉之芬華信氛氲而芬馥既蓊葺而萎蕤且參差<lb/>
而橚矗已鬱鬱而冬茂亦離離而夏熟至如廣命賓客<lb/>
歴覽遊觀三清既設百味星爛炫熀乎玉案照耀於金<lb/>
盤故成都美其家園江陵重其千樹既見稱於陸言亦<lb/>
標名乎馬賦<lb/>
　　橘賦　　　　　　　　　　　<hi>梁</hi>吳　均<lb/>
増枝之木既稱英於緑地金衣之果亦委體於玉盤見<lb/>
雲夢之千樹笑江陵之十蘭葉葉之雲共琉璃而並碧<lb/>
<pb n="KR4h0139_WYG_130-10a"/>
枝枝之日與金輪而共丹若乃秋夜初露長郊欲素風<lb/>
齎寒而北來鴈銜霜而南渡方散藻於年深遂凝貞於<lb/>
冬暮<lb/>
　　瑞橘賦<hi>有序</hi>　　　　　　　　<hi>唐</hi>李徳裕<lb/>
清霜始降聖上命中使賜宰臣等朱橘各三枚葢靈囿<lb/>
之所植也臣伏以渡淮為枳由地氣而不遷吹谷生黍<lb/>
信陽和之有感昔漢武致石榴於異國靈根遐布此西<lb/>
域柔服之應也魏武植朱橘於雀園華實不就乃吳人<lb/>
<pb n="KR4h0139_WYG_130-10b"/>
未格之兆也考於前史昭晰可知豈非天地同和羣物<lb/>
效祉去蠻夷之陋獲近太陽感王化之威更承膏露草<lb/>
木尚爾况乎人心漢宣帝宫館山澤意有所感必使近<lb/>
臣賦之臣幼學為文忝列樞近敢稽首而獻賦曰<lb/>
美南州之嘉樹受烈氣於炎徳固一志於殊方遂不遷<lb/>
於上國貞枝凝碧蔚湘岸之夕隂華實變黄動江潭之<lb/>
秋色雜丹楓於溪畔映緑篠於巖側翡翠以之列巢鵷<lb/>
鶵於焉棲息雖同霑於雨露竊自得於雕飾終獲譽於<lb/>
<pb n="KR4h0139_WYG_130-11a"/>
皇明豈因人之羽翼感大鈞之獨運輸造化之𤣥力思<lb/>
六合以同風採孤根而移植播元氣以茂育諒英靈之<lb/>
不測逮乎霜飛文囿風落秦川金莖炫熀於朝日玉樹<lb/>
青葱於霽天峩方壷之翠島列靈沼之清漣上蔚檉松<lb/>
下秀蓀荃赩朱草與屈軼華紫芝與賓連靈卉必植而<lb/>
嘉橘在焉碧葉獨潤金衣更鮮天漢之華星焜燿閬風<lb/>
之珠樹粲然香若團於野露色疑炫於江煙既而大官<lb/>
獻新奇果列筵非厥包之自逺何菲陋之莫傳樹隠方<lb/>
<pb n="KR4h0139_WYG_130-11b"/>
塘比丹萍之初實盤映皎月與赤瑛而共妍東鄙孤臣<lb/>
謬塵三事既乏和羮之用猶霑可口之味并食不割竊<lb/>
愧晏嬰之知捧之以拜重感桓榮之賜度不朽於雪霜<lb/>
永酬恩於天地<lb/>
　　洞庭獻新橘賦<hi>以湖海清和逺人修貢為韻</hi>　<hi>唐</hi>可頻瑜<lb/>
洞庭之逺兮亘全椘而連巨吳路悠悠以窮塞波淼淼<lb/>
而平湖逺國之奥壤中華之外區風土所宜兮四方各<lb/>
異珍果斯出兮諸夏或無至於白商謝𤣥律改風落瑶<lb/>
<pb n="KR4h0139_WYG_130-12a"/>
林寒生窮海枇杷落而將盡荔枝摘而不待然後浮香<lb/>
外散美味中成照斜暉而金色帶曉潤而霜清圓甚垂<lb/>
珠琪樹方而孰可味能適口玉果比而全輕在禹貢非<lb/>
他於周制則那充厥包於林下發使者於江沱襄橙不<lb/>
得而雜楚柚不得而和所獻者皆歎其美所貴者不以<lb/>
其多嵗崢嶸而已晚路崎嶇而自逺齊萬物以坌入離<lb/>
本枝而不返其價可重其味可珍固緑蔕而未變施素<lb/>
錦而猶新若夕發於南國已朝奉於北辰匪雕餙以自<lb/>
<pb n="KR4h0139_WYG_130-12b"/>
媚實羽翼以因人獻芹者既非其匹敵獻桃者何足以<lb/>
等倫豈比夫江北則枳江陵則洲隨樝棃而莫遂備職<lb/>
貢而無由同碩果而已矣望君門兮阻修美哉植物斯<lb/>
多結實兮衆斯橘也栽則隔乎淮浦生則主乎雲夢獨<lb/>
專美於當今及嵗時而入貢<lb/>
　　洞庭獻新橘賦<hi>以湖海清和逺人修貢為韻</hi>　<hi>唐</hi>仲子陵<lb/>
皇帝垂衣裳而治萬國舞干戚而來九區包之橘柚至<lb/>
自江湖嵗以為常知方物之咸有時而後獻表庭實之<lb/>
<pb n="KR4h0139_WYG_130-13a"/>
何無本其來則風秋洞庭霜落寰海元侯布敎下吏旁<lb/>
採碧林冬生大小異名已去霜蔕初辭緑莖然後盛以<lb/>
瀟湘之竹束以江淮之菁背楚塞以西走望秦雲而北<lb/>
征上方端想𤣥黙深居穆清扇鴻鈞而不宰張大樂而<lb/>
無聲閲彼要荒之貢得斯華實之英乃眀四目乃停九<lb/>
歌朱紱方來以彰其道泰碩果可食以表其時和時和<lb/>
在乎務本道泰在乎柔逺一果熟知百果之不荒一方<lb/>
來知萬方之未晚橘之名也則珍橘之熟也惟新越彼<lb/>
<pb n="KR4h0139_WYG_130-13b"/>
千里獻於一人丹其實體南方之正酸其味含木徳之<lb/>
純足以附荔枝於末葉遺檳榔於後塵然出自荒陬升<lb/>
聞莫由煙波無巳嵗月空流豈知夫湮沉可逹職貢可<lb/>
修辭草澤以孤往入金門而見收物之因人也其則以<lb/>
衆人之象物也豈不或中儻草木之可儔希成名於入<lb/>
貢<lb/>
　　柑賦　　　　　　　　　　　<hi>宋</hi>謝恵連<lb/>
嘉寒園之麗木美獨有此貞芳質葳蕤而懷風性耿介<lb/>
<pb n="KR4h0139_WYG_130-14a"/>
而凌霜擬夕霞以表色指朝景以齊圓侔萍實乎江介<lb/>
超玉果於崑山傾子節兮湘之區承君玩兮堂之隅濯<lb/>
雨兮冐霜長無絶兮芬敷<lb/>
　　𤣥棗賦　　　　　　　　　　<hi>晉</hi>傅　𤣥<lb/>
有蓬萊之嘉樹植神州之膏壤擢剛莖以排虚誕幽根<lb/>
以滋長北隂塞門南臨三江或布燕趙或廣河東既乃<lb/>
繁枝四合豐茂蓊鬱斐斐素華離離朱實脆若離雪甘<lb/>
如含蜜脆者宜新當夏之珍堅者宜乾薦羞天人有棗<lb/>
<pb n="KR4h0139_WYG_130-14b"/>
若𤓰出自海濱全生益氣服之如神<lb/>
　　棗賦　　　　　　　　　　　　陳後主<lb/>
芳園列榦森梢繁羅蕊餘莖少葉暗枝多復有奇樹風<lb/>
間臨月入夜影來未若丹心美實絳質嘉枝齊水華浮<lb/>
鄭都彩垂雞心日映羊角風吹羞金盤於氷水薦玉案<lb/>
於深杯此歡心之未巳方夢腸而屢迴<lb/>
　　茱茰賦　　　　　　　　　　<hi>晉</hi>孫　楚<lb/>
有茱茰之嘉禾植茅茨之前庭歴漢女而始育閲百載<lb/>
<pb n="KR4h0139_WYG_130-15a"/>
而長生森蔓延以盛興布緑葉於紫莖鶉火西徂白藏<lb/>
授節零露既凝鷹隼飄厲攀紫房於纖柯綴朱實之酷<lb/>
烈應神農之本草療生民之疢疾<lb/>
　　木𤓰賦　　　　　　　　　　<hi>宋</hi>何承天<lb/>
美中州之嘉樹表閒冶之麗姿結靈根以誕秀傾朝日<lb/>
以揚輝擢叢柯之冉冉布翠葉而葳蕤惟兹木之在林<lb/>
亦超類而獨劭方朝華而繁實比沙棠而有耀當大厦<lb/>
之方隆愧微榦之纖撓豈隠樸以幸全固呈才而不效<lb/>
<pb n="KR4h0139_WYG_130-15b"/>
離用衆而獲寧永端巳以勵操願佳人之予投思同歸<lb/>
以託好顧衞風之攸珍雖瓊琚而匪報<lb/>
　　檳榔賦<hi>有序</hi>　　　　　　　　<hi>明</hi>黎遂球<lb/>
檳榔生於海外予粤人喜雜蔞葉蜆灰嚼之婚姻之約<lb/>
以表結言客粤者每不諳食且資嘲笑然攷食檳榔不<lb/>
惟予粤人也晉劉穆之微時嘗造妻家已食畢求檳榔<lb/>
妻兄弟曰君嘗苦饑何用此物及任丹陽尹召妻兄弟<lb/>
以金盤貯檳榔一斛贈之然則往故吳俗所貴何以云<lb/>
<pb n="KR4h0139_WYG_130-16a"/>
然予讀書之暇作賦爭之<lb/>
美嘉實之貞烈含文采於炎方榦亭亭而直上枝扶舉<lb/>
而疎張渉南海以流望見團葢之彷徉摘鮫人之明珠<lb/>
猶什襲而錦裝牽異卉而薦葉朋翡翠於越裳準削𤓰<lb/>
以成瓣或如錢而擲筐疑獺髓與玉屑並資嚼而得漿<lb/>
擬漱石而礪齒勝含脂以為容於是集良耦邀上賓進<lb/>
鯉尾獻猩脣調甘選脆嘉澹雪醇龍華代燭雞人遲更<lb/>
觴羽倦而既醉徳味飽乎大烹却易牙而不顧視杜康<lb/>
<pb n="KR4h0139_WYG_130-16b"/>
以逡廵並牽裾與捧袂見微誠於華巾結方勝以象物<lb/>
翅則蜨而首螓香儼含乎雞古液半飲而霞蒸酌腑臟<lb/>
之損益導元氣以降升是以靡俗不珍無時不宜托吉<lb/>
士以為友比白茅而包之指摽梅以興感佇斯焉之相<lb/>
遺陳𤓰果以穿鍼懸艾虎而續絲匪一端以調笑即懷<lb/>
袖以寄怡在凝寒而擁背或立月而露滋忽温靄而如<lb/>
醺惟丹丸之馥頤彼嚙脣與唼舌樂並枕於低帷暢同<lb/>
心之蘭言相吞吐而氣佳笑貞士之苦節采松實而縁<lb/>
<pb n="KR4h0139_WYG_130-17a"/>
阿分藜藿之我安適晚食而婆娑詠素餐以不怍歌無<lb/>
酒而可酡從樂饑於衡門亦囘味以旨多况鼎養之羅<lb/>
列侑退食而委蛇<lb/>
　　𤓰賦<hi>有序</hi>　　　　　　　　　<hi>魏</hi>劉　楨<lb/>
在曹植坐厨人進𤓰植命為賦促立成其辭曰<lb/>
布象牙之席薰玳瑁之筵憑彤玉之几酌縹碧之樽三<lb/>
星在隅温風節暮枕翹於藤流美逺布黄花炳曄潜實<lb/>
獨著豐細異形圓方殊務揚暉發藻九采雜糅厥初作<lb/>
<pb n="KR4h0139_WYG_130-17b"/>
苦終然允甘應時湫熟含蘭吐芳藍皮蜜理素肌丹瓤<lb/>
乃命圃師貢其最良投諸清流一浮一藏析以金刀四<lb/>
剖三離承之以雕盤羃之以纖絺甘逾蜜房冷亞冰圭<lb/>
　　𤓰賦　　　　　　　　　　　<hi>晉</hi>陸　機<lb/>
佳哉𤓰之為徳邈衆果而莫賢殷中和之淳祐播滋榮<lb/>
於甫田背芳春以初載迎朱夏而自延奮脩系之莫莫<lb/>
邁秀瓞之緜緜赴廣武以長蔓粲煙接以雲連感嘉時<lb/>
而促節蒙恵露而増鮮若乃紛敷雜錯鬱恱婆娑發彼<lb/>
<pb n="KR4h0139_WYG_130-18a"/>
適此迭相經過熈朗日以熠燿扇和風其如波有葛虆<lb/>
之覃及象椒聊之衆多發金榮於秀翹結玉實於柔柯<lb/>
蔽翠景以自育綴脩莖而星羅夫其種族類數則有括<lb/>
蔞定桃黄㼐白摶金文蜜筩小青大斑𤣥骭素椀貍首<lb/>
虎蹯東陵出於秦谷桂髓起於巫山五色比象殊形異<lb/>
端或濟貌以表内或恵心而醜顔或攄文而抱緑或披<lb/>
素而懐丹氣洪細而俱芬體脩短而必圓芳郁烈其充<lb/>
堂味窮理而不䬼徳𢎞濟於饑渴道殷流於貴賤若夫<lb/>
<pb n="KR4h0139_WYG_130-18b"/>
濯以寒水淬以夏凌越氣外歛温液密凝體猶握虚離<lb/>
若剖冰<lb/>
　　𤓰賦　　　　　　　　　　　<hi>晉</hi>傳　𤣥<lb/>
調土下種播之有經應運侯時負甲徐生遂日就而月<lb/>
將既成母而盤縈次落莫之密葉兮交逶迤之脩莖敷<lb/>
碧緑之純采金華炳其朗明育之以人功養之以六氣<lb/>
黄逾金緗青侔含翠雖貍首之甘美兮未若東門之奇<lb/>
偉舊有蜜筩及青括蔞嘉味溢口鮮類寡儔一齧之頃<lb/>
<pb n="KR4h0139_WYG_130-19a"/>
至三揺頭選美芳園重簡其珍披以吳刀承以朱盤中<lb/>
剖而破雖分若完質兼五味氣美芳蘭愈得冷而益甘<lb/>
兮怡神爽而解煩細肌宻理多瓤少瓣豐㫖絶異食之不䬼<lb/>
　　𤓰賦　　　　　　　　　　　<hi>晉</hi>嵇　含<lb/>
世云三芝𤓰則處全焉故植根玉巖潤葉飛泉攬之者<lb/>
壽食之者仙是謂雲芝芙蕖振采擢莖𤣥瀨<hi>原本闕二字</hi>葩<lb/>
映莫此為最是謂水芝甘𤓰普植用薦神祇其名龍膽<lb/>
其味亦奇是謂土芝乃剖甘𤓰既淳且馨荒者饗之忘<lb/>
<pb n="KR4h0139_WYG_130-19b"/>
困解酲流味通其五臟冷氣反其迷精<lb/>
　　𤓰賦　　　　　　　　　　　<hi>梁</hi>張　纉<lb/>
惟兹𤓰之實茂體太素之純精噏𤣥潤於浮霄含皇澤<lb/>
於夏庭於是蒼春發嵗天地交和乃啓沃壤是殖是播<lb/>
納佳種於畦畹應時運而剖芽揮萌散蘖栽葉負柯蓊<lb/>
茸鬱薈苯䔿婆娑晞慶雲以吐蕤仰旭日之敷花朝晞<lb/>
重陽夕承朗月清露湛而宵降翔風穆以晨發振柯翹<lb/>
之繞若顧恵風以滋恱感靈化而絪緼覩佳實之並結<lb/>
<pb n="KR4h0139_WYG_130-20a"/>
始懐徵而苦發終感宫而甘通信不和而自馨與九鼎<lb/>
乎齊功蔓草是藉密葉是蔽潛湫獨熟墮莖落蔕芬馥<lb/>
酷烈氣暢雲際申狄不能詳其味𨽻首不能為之計昔<lb/>
東陵之甘𤓰美顯名於中古彼服閭之攸擔乃衆仙之<lb/>
所賭美人神之同好何厥用之𢎞普惟令實於無窮永<lb/>
可殖於靈圃<lb/>
　　𤓰賦　　　　　　　　　　　<hi>唐</hi>康子玉<lb/>
巫山之岡秦川之陽垂條引蔓布緑敷黄彌皋被野含<lb/>
<pb n="KR4h0139_WYG_130-20b"/>
芬吐芳轉晨風之穆穆湛宵露之瀼瀼花葉則煜煜煒<lb/>
煒文彩則焜焜煌煌錦繡為之失色霞日為之奪光逺<lb/>
而望之粲兮爛繁星列兮曜長漢光色連延遥相煖廹<lb/>
而察之瓞兮緜明璣盈蚌媚重泉大鱗巨介近相連細<lb/>
雨流風每飄飄兮葉上遊蜂戯蝶時歴亂於花前爾其<lb/>
大則三尺二升美則金漿玉實貍頭羊骹之字黄㼐白<lb/>
摶之質感仙貴於孫鍾避世資於步隲異蔕表於前代<lb/>
同心彰乎曩日既而横綺席會嘉賓琴罇逸賞海陸具<lb/>
<pb n="KR4h0139_WYG_130-21a"/>
　陳香分四座氣雜八珍既取類於母子亦取辨於君臣<lb/>
　欽哉彼美流玩不已何以剖之金錯刀何以澆之玉英<lb/>
　水邵平因植以著業阮籍託詞而興已非但留怨於戍<lb/>
　夫抑亦取誡於君子<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_130-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻一百二十七<lb/>
</p>
<p>
</p>
  </div>
</body>
</text>
</TEI>
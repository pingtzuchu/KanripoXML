<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_049-1a"/>
　欽定四庫全書<lb/>
御定歴代賦彚卷四十六<lb/>
　　治道<lb/>
　　　皇極賦　　　　　　　　　　<hi>元</hi>汪克寛<lb/>
　繄鴻濛之未鑿兮閟瞢闇之昏渾迨太極之肇判兮廓<lb/>
　旁魄而昆侖崇與卑之既陳兮繄人文其朗宣孰主張<lb/>
　是兮總九野之元元偉睿智之首出兮奠中區而建極<lb/>
　履大寳之巍巍兮秉元聖之休徳侔大學於虞后兮至<lb/>
<pb n="KR4h0139_WYG_049-1b"/>
　仁嫓乎唐國作庶類之標準兮靡不於斯而作則實無<lb/>
　偏而無陂兮恒特立乎中央羌至極而莫踰兮厥表正<lb/>
　乎四方東西南北各止乎是兮俱輻輳而瞻望猶北辰<lb/>
　之居其所兮爛衆星之環拱屋中髙而四下兮揭乾棟<lb/>
　之獨聳任斯道而弗頗兮邦總總而歸往慨余懐古先<lb/>
　兮屢翹首而企踵禹濬川而疏洛兮睹神龜之負書背<lb/>
　文自一而至九兮亶后皇之錫疇稽皇極之位於何而<lb/>
　存兮儼五數之中居統八類而為綱兮挈裘領於襟裾<lb/>
<pb n="KR4h0139_WYG_049-2a"/>
歴夏暨商兮斯理湮汨嗟周王之有道兮纘禹舊服釋<lb/>
纍囚而訪箕兮演大法於簡䇿陳名言於不朽矣皦中<lb/>
天之日月道不虚行兮在乎其人武得之而致理兮緜<lb/>
八百而永年五行順兮五事察八政厚兮五紀協斯皇<lb/>
極之所以立三徳以乂兮稽疑以明庶徴允念兮福極<lb/>
於以勸懲斯皇極之所以行噫後世之昏迷兮彞倫攸<lb/>
斁天不畀乎此疇兮乖往軌於初古舉世瞀瞀而倀倀<lb/>
兮象緯黯其失度嗟大中之是訓兮襲舛譌於訓詁彼<lb/>
<pb n="KR4h0139_WYG_049-2b"/>
優游而姑息兮胡弗遵於王路宜孝元與代宗兮竟莫<lb/>
延於歴數惟蝌蚪之未昧兮尚斯文之可徴仰聖皇之<lb/>
御極兮踐五位而文明由聖道之正直兮粤作則於八<lb/>
紘述敷言以為世訓兮貽億代之媺聲顧鯫生之何幸<lb/>
兮將觀光於上京叩帝閽而獻頌兮慶四海之咸寧歌<lb/>
曰我皇在上亶明聖兮建其有極徳至盛兮參贊化育<lb/>
天地並兮四方取則無不敬兮寤寐禹箕為龜鏡兮億<lb/>
萬斯年延福慶兮<lb/>
<pb n="KR4h0139_WYG_049-3a"/>
　　皇儲賦　　　　　　　　　　<hi>魏</hi>夏侯𤣥<lb/>
覽二儀之上禮本人倫之大紀道莫隆於后辟統莫泰<lb/>
於宗祀伊皇衢之光赫享乾祗之元祉在太和之五載<lb/>
肇皇儲之盛始時維孟秋和氣淑清良辰既啓皇子誕<lb/>
生爾乃發愷悌之明詔振隆恩之豐沛殊惠洽乎黎民<lb/>
崇施暢於無外爵羣兆以布徳赦殊死以崇仁黔首詠<lb/>
而齊樂願皇祚之日新<lb/>
　　贊述太子賦　　　　　　　　<hi>魏</hi>卞　蘭<lb/>
<pb n="KR4h0139_WYG_049-3b"/>
超古人之遐迹崇先聖之𢎞基耽八素之秘奥遵二儀<lb/>
於大猷正往昔之常弊定當世之舊儀稟休和之上性<lb/>
應五百之運期著典憲之髙論作叙歡之麗詩越文章<lb/>
之常檢揚不學之妙辭蹈布衣之所難闡善道而廣之<lb/>
道無深而不測術無細而不敷論古賢以歎息覩懿徳<lb/>
以歡娛歴精思於訓籍忽日移而忘劬雖明略而無上<lb/>
猶博納以自扶賓故老以勸俗諷六經以崇儒嘉通人<lb/>
之達節笑俗士之守株匿天威之嚴厲揚愷悌之和舒<lb/>
<pb n="KR4h0139_WYG_049-4a"/>
惟凡百之詠徳感恩惠之有餘信清風之休著非臣下<lb/>
之敢虚乃作頌曰明明太子既叡且聰博聞强記聖思<lb/>
無雙倚之左右如虎如龍八俊在側旁無䛕凶富不忘<lb/>
施尊而益恭研精書籍留思異同建計立議廓然發䝉<lb/>
天下延頸歌頌徳音聞之於古見之於今深不可測髙<lb/>
不可㝷創法萬載乘此休風<lb/>
　　頌徳賦　　　　　　　　　<hi>南唐</hi>徐　鉉<lb/>
惟先王之建國體皇極而垂制仰則觀於辰象俯則察<lb/>
<pb n="KR4h0139_WYG_049-4b"/>
於地義前星為帝座之輔蒼震乃少陽之位非明徳與<lb/>
茂親不足膺兹主器故萬邦以貞而本枝百世是必天<lb/>
錫嘉祉神輸百祥山河資其正氣日月分其融光膺期<lb/>
運以載誕配乾坤而永昌者也惟我儲后昭明峻徳黄<lb/>
裳元吉沉潛剛克鉤深致逺曽莫挹其津涯問安視膳<lb/>
每或形於顔色在昔冲讓髙追泰伯乃剖麟符保釐東<lb/>
宅受道師傅稽疑典册化自誠心風行邦國乃擁干旌<lb/>
南徐之城左撫句吳前對敬亭京師河潤盛徳日新其<lb/>
<pb n="KR4h0139_WYG_049-5a"/>
畏如夏其惠如春謝傅圍碁靜一方之沴氣條侯髙卧<lb/>
息萬里之驚塵令問孔昭元功莫二人情不可以久鬱<lb/>
皇統不可以終避乃畏天命允兹儲貳鳴玉軑以徐來<lb/>
與春郊而總至龍樓霧廓雞㦸風生珍符疊委和氣交<lb/>
迎百度以之而式序多壘以之而載清史書有年衢傳<lb/>
頌聲豈人事之協贊信宗祊之降靈於是𤣥圃凝隂瑶<lb/>
山宻雪宣猷之緹幕半下濛汜之曽冰乍結爰書慶誕<lb/>
之日始過嘉平之節麗正晨啓重明夙設調䕶之客娛<lb/>
<pb n="KR4h0139_WYG_049-5b"/>
侍之臣峩冠煒煜佩玉璘玢咸稽首再拜獻多福於萬<lb/>
春有宫坊之下吏乃捧觴而進稱曰自古聖賢率由輔<lb/>
導伊徇名與課實故成敗之異效粤若成王史佚周召<lb/>
左右前後惟仁與孝靡過不舉無善不告兹君臣之一<lb/>
體故風聲之克劭降及後世亦愼厥初實聘四老復延<lb/>
二疎咸由古道以佑皇儲若乃正和戾園有思臺博望<lb/>
之盛貞觀承乾有𤣥齡魏徴之重或有其禮而無人或<lb/>
有其人而不用何擇禍之忘輕信非賢而罔共英英副<lb/>
<pb n="KR4h0139_WYG_049-6a"/>
君鑒古知今百揆在乎手萬務經其心朝廷之所寄者<lb/>
重蒼生之所望者深既賞興王之諫亦訪百官之箴故<lb/>
曰生民在勤好問則裕不躬不親人將孰信一游一豫<lb/>
樂有常度節八音以導其和平調五味以適其喜怒情<lb/>
義兼於家國故知無不為愛敬及於君親故惟道是諭<lb/>
儉以足用而施舎不可行仁以接物而刑罰不可具冗<lb/>
官宜省而才不可遺疆事漸寧而備不可去居安思危<lb/>
覩災而懼上分一人之憂以成天下之務俾中外之禔<lb/>
<pb n="KR4h0139_WYG_049-6b"/>
福與宗祧而永固伊臣下之不佞䝉國士之殊遇實含<lb/>
和而吐頌豈登髙之能賦願降鑒於芻蕘庶效誠於塵<lb/>
霧<lb/>
　　東宫儲學賦　　　　　　　　<hi>明</hi>何宗彦<lb/>
伊皇明之啓運兮集祉籙於無疆歴十葉而淳耀兮紹<lb/>
天序於元良邁三英之踔軌兮並五勝而髙驤奠大寳<lb/>
於金甌兮登庶彚於由庚詎神聖之天授兮亦啓沃於<lb/>
縹緗矧曰冢嗣儀辰作貳緒重守祧分崇主器乘監撫<lb/>
<pb n="KR4h0139_WYG_049-7a"/>
之優游宜典墳之漸漬啓鴻章而縦覽繹古訓而抽思<lb/>
按皇輿之夷險較前後之軒輊歴選列辟徳鍾吾皇開<lb/>
榮灑澤廓紘恢綱聲教布濩威稜奮揚來梯航於海嶠<lb/>
祠冠帶於遐荒瞻國老兮皤皤望名碩兮鏘鏘將千秋<lb/>
兮萬禩緜歴祚兮未央粤歳宅於敦牂兮占黄離兮元<lb/>
吉降帝子於佳辰兮覩煌煌之瑞霱懸銀榜於岱宗兮<lb/>
証休徴於夢日應五百之運期兮體清和之上質迨岐<lb/>
嶷而淑茂兮露靈襟於濬哲嗟人望之既茂兮歎天表<lb/>
<pb n="KR4h0139_WYG_049-7b"/>
之復奇嫓國緒於月瑤兮稱樞電之陸離諫壅洛之神<lb/>
智兮日逺近而能知絶馳道其不敢兮居桂宫而委蛇<lb/>
入龍樓而問䜿兮齒胄子於虎幃仰前星之耀彩兮覽<lb/>
少海之澄波啓黄樞而淵映兮繞鳳扆而蘭華醇洪鬯<lb/>
之茂徳兮儀天景而嵯峨爾乃陋博望之規敞金華之<lb/>
席殿挹朝暾右平左墄釦砌𤣥墀金釭衘壁琳珉青熒<lb/>
珊瑚紺碧隋侯明月精光相射爾其為制也體象乎天<lb/>
地經緯乎隂陽表少微於閶闔倣太紫之圓方輦道纚<lb/>
<pb n="KR4h0139_WYG_049-8a"/>
屬華榱璧璫髙閣連雲陽景罕光頫杳眇而難見勉攀<lb/>
橑而髙昂闢銅扉而開鶴禁接長樂而拱披香於是設<lb/>
嚴更之署闢校文之館九丘八索三墳五典靈篇瑞圖<lb/>
鳥䇿素篆先聖之格言百家之臆纂剖秘則鬼神夜號<lb/>
掞藻則春叢馥散靡不粲風入雲彚集無算而又益以<lb/>
本朝之掌故冠以聖祖之徽猷綜往詔來窮宙達幽龍<lb/>
騰鳳舉𢎞璧天球洋洋大哉可率可由皇儲乃辨色而<lb/>
問安向明而戾止閹尹閽寺□於東戺遂禮天禄之鴻<lb/>
<pb n="KR4h0139_WYG_049-8b"/>
儒揖石渠之惇史延承明著作之彥發金匱石室之匭<lb/>
鋪尚席扣函丈吸清芬搜秘藏躭八索之奥旨兮辨九<lb/>
流之喆匠托微吟以肆志兮弄柔翰而訢暢越文章之<lb/>
常檢兮思天籟之寥曠道無深而不測兮理無微而不<lb/>
訪渫歡情於訓籍兮晷已移而神王若夫天鳦既至鶬<lb/>
鶊載鳴谷風披兮層冰解王孫遊兮春草生衣青采而<lb/>
抗法誦瑶華而匉訇向春之末迎夏之陽御爐飄於午<lb/>
篆霤露増乎夕凉徜徉於屬玉之館揚扢乎英瑋之章<lb/>
<pb n="KR4h0139_WYG_049-9a"/>
迨夫朱明已徂溽暑亦謝蕭瑟兮秋風太液波兮木葉<lb/>
下屆𤣥月之猋至氣憯懍而悲咤雲綴於苑樹之柯寒<lb/>
侵於崇臺之榭益振厲於儒林曽斯須之未暇春秋禮<lb/>
樂冬夏詩書論思獻納日居月諸張淨几兮纎塵絶函<lb/>
寳册兮榮光舒論白虎兮睿學殖譚鄒魯兮羣疑徂爾<lb/>
乃惇誨故老雅抱名儒競持緒論獻於座隅元元本本<lb/>
吁咈都俞瀉生平之韞解俗學之拘破劇談於白馬探<lb/>
罔象之𤣥珠洵青宫之至樂亦元𦙍之永圖而皇儲猶<lb/>
<pb n="KR4h0139_WYG_049-9b"/>
穆然以思听然而笑謂學士之菁華兮非帝王之要眇<lb/>
余守祧而纂運兮羌何事於承斆薄章句而不親兮亮<lb/>
治亂之所召疇怠荒之不替兮罔若淑而不興惟勳華<lb/>
之何以法兮辛癸之何以懲謇余輔弼兮其詔余以憲<lb/>
徴趣余駕於朝陽兮余將肅命而遐征於是東觀諸臣<lb/>
濟濟而起指陳危微之端反復興亡之旨或侃詞以標<lb/>
義兮或諷言以示委或弔古以刺今兮或據表而商裏<lb/>
曰顥靈之駢集兮惟出王之顧諟彼閎碩之畢忠兮却<lb/>
<pb n="KR4h0139_WYG_049-10a"/>
讒衰之疻痏紛林總而歸命兮賦不竭夫膏髓羈四裔<lb/>
為外藩兮寄威稜於鞭弭惟捐珠而抵璧兮追舜禹之<lb/>
遐軌儻瓊林與鹿臺兮見皇輿之立圯一治一亂見之<lb/>
前紀敢告僕夫用比弦韋於是哲慮岑寂靡寧厥躬潛<lb/>
神儲思疏明瀹聰凜然而淵惕渙焉而氷融炳聖賢之<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>突燭人鬼之微濛判從違之軌轍究政治之根宗乃<lb/>
歸東朝靡間明晦恭敬温文金昭玉粹徳有潤身體不<lb/>
愆器合聖如規資神若麗符吹銅緼瑟之祥叶洊雷明<lb/>
<pb n="KR4h0139_WYG_049-10b"/>
兩之瑞重輪繼曜聲浹於九州四海横目之民龍種鳳<lb/>
毛名播於桂海冰天含生之類夫長不偶於再索命所<lb/>
寄也賢無取於五稱帝所啓也皇帝於是卜孟陬下明<lb/>
詔闢春宫正位號喜承華之肇閒兮羨宗祊之有副載<lb/>
青蓋而朱輪兮御金根之五輅位體震而紹庥兮建甲<lb/>
觀而參互信當璧之有定兮奠靈圖於永固選宫僚而<lb/>
豫教兮推桓榮為之傅左浮丘而右園綺兮咸垂纓而<lb/>
雅步進讜言而毋諱兮期帝範之顯融徳漸劘而不替<lb/>
<pb n="KR4h0139_WYG_049-11a"/>
兮遂上格乎穹窿將皇朝之景祚兮歴萬世而無終臣<lb/>
濯髮而晞身兮幸負暄於玉檻願葵傾而藿向兮敬揚<lb/>
頌於銅龍頌曰於赫國本實貳明辟華渚流虹天鳥啓<lb/>
迹英賢早擅講幄再闢伯招升堂務光函席夙夜孜孜<lb/>
輔弼是親理則探聖言則窮神如珪如璋日故月新吾<lb/>
君有子頌聲振振謨烈重光聖作物覩匕鬯承休八荒<lb/>
宅宇玉帛萬方<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>轢千古於斯萬年受天之祜<lb/>
　　東朝儲學賦　　　　　　　　<hi>明</hi>南師仲<lb/>
<pb n="KR4h0139_WYG_049-11b"/>
惟有明之累葉昭至治於穆清宣丕顯之淳懿存默化<lb/>
於熙寧邁𤣥徳於重華厎刑措於周成仁風翔溢乎區<lb/>
㝢紛總總其難名迨至我皇協圖應期乘龍御極垂拱<lb/>
無為惇崇經術學進緝熙紹清和而固洪業濬發祥而<lb/>
肇皇基爾其幽明獻珍雷風通饗儲貳有屬國本攸長<lb/>
瑞燦前星慶孚明兩兆已成於一索斯主器之嘉象若<lb/>
乃休叶繞樞夢徴懐日誕生蘭殿光居桂室𤣥鳥初飛<lb/>
黄龍屢出仆栁為之生稊巨石為之自立蓋守祧之貞<lb/>
<pb n="KR4h0139_WYG_049-12a"/>
符故呈瑞之匪一也爾其夙慧則稟道毓徳既睿且聰<lb/>
仁姿朗儁景質冲融智超人而答秤象夢謁帝而命射<lb/>
熊欣對日之逺近承妙善之餘風辨墾田之可否嘉茂<lb/>
識之敏通卞蘭因表而頌繹叔譽與語而辭窮信岐嶷<lb/>
之天縱非漢莊晉紹之可同若夫仁孝之性賦之自然<lb/>
雞鳴戒旦詣寢問安得起居於閽䜿退復次而忭歡日<lb/>
方中而薄夕乃三至而盤桓美豐膳之芳潔咏南陔之<lb/>
採蘭於是我皇眷焉天序可承國貞有象加其元服端<lb/>
<pb n="KR4h0139_WYG_049-12b"/>
其䝉養迺筮吉日簡令辰求正士命儒臣詩書羽籥啓<lb/>
沃其心皇儲迺冠通天之冠服繡黼之裳璜珩衝牙珮<lb/>
玉鏘鏘青蓋象輅鹵簿有章麾鳳鳥以承旂馭飛龍使<lb/>
服箱鏗華鐘兮考鼉鼓齊二八兮奏絲簧前旌列金華<lb/>
之館副車涖宣猷之堂若堂之制體象東明垣倣少微<lb/>
青宫銀牓蒼戺銅扉繚以東閣暎以西池講堂射圃環<lb/>
列於兹於是周公為師召公為傳前丞後凝右弼左輔<lb/>
叔孫典禮園綺調䕶惇史秉筆詞臣奏賦恒榮因之敶<lb/>
<pb n="KR4h0139_WYG_049-13a"/>
經義匡衡為其疏章句皇儲厭悦心日開悟若迺天禄<lb/>
石渠典籍所藏金簡玉冊緑字縹緗義海奫深炳炳煌<lb/>
煌百家詭譎九流弗臧惟考信於六籍標道紀於三王<lb/>
周書無逸虞典欽明帝王之學惟一惟精前聖後聖可<lb/>
作章程日講甫畢暇豫有時百工呈藝矇瞽誦詩寒暑<lb/>
無間游習於斯睿智日廣至徳日滋知稼穡之艱難審<lb/>
理亂與安危去其驕泰昭示謙恭乘輿服御返樸無豐<lb/>
形神澹漠耳目靡營法祖敬天兆民所宗我皇喜天精<lb/>
<pb n="KR4h0139_WYG_049-13b"/>
之無妄設供帳於殿中惟時百寮濟濟三老皤皤庭實<lb/>
旅百衆樂協和嘉品既列旨酒且多三爵爰陳好樂無<lb/>
過皇情歡暢既醉顔酡微臣幸覩其盛際敬拜手而獻<lb/>
四重之歌歌曰日重光出扶桑升雲際照萬方大明麗<lb/>
天聖道日昌我皇有子應此嘉祥月重輪嗣若英淨浮<lb/>
翳揚化精二氣代理日夕迭明我皇有子天慶誕膺重<lb/>
耀兮前星彩如虹兮流帝庭昭靈徳兮表休徴嘉元良<lb/>
兮萬國平海重潤兮波不揚聖徳溥洽兮被遐荒正儲<lb/>
<pb n="KR4h0139_WYG_049-14a"/>
貳兮叶少陽我皇嘉樂兮夀無疆<lb/>
　　寗戚飯牛賦<hi>以取賢在牛首之下為韻</hi>　　　<hi>唐</hi>闕　名<lb/>
惟彼寗戚兮既貧且窶跡未出於樵夫身尚同於牧豎<lb/>
劬勞日夕頓冒風雨茍直道而退譲不非義而進取執<lb/>
以綆索積諸嵗年飯以露草飲之靈泉取東皋之田同<lb/>
無得而乃得居南山之石常思賢以薦賢髙節彌堅潔<lb/>
操無改扣角之音雖倦立身之志恒在逰乎緑野息以<lb/>
青疇雲霞掩曖山川阻修異董生之乘馬同巢父之飲<lb/>
<pb n="KR4h0139_WYG_049-14b"/>
牛棲屑岐路蹉跎壟畆衣褐不足蔽其骭糠粃不足充<lb/>
其口心常想於青雲貌恐遲於皓首强於學也以待問<lb/>
藏其器焉以俟時獨商歌而奚為思齊君而聽之君乃<lb/>
問旃知其在野君臣從此而道合理化以之而相假才<lb/>
足堪於輔佐位寧卑於庸下<lb/>
　　公儀休焚機賦<hi>以政者為理敦俗為韻</hi>　　<hi>唐</hi>張仲素<lb/>
物有資於利用則機之功也可録初離立以待時竟開<lb/>
張而濟俗言念魯相温其如玉覽下妾而獻藝將自家<lb/>
<pb n="KR4h0139_WYG_049-15a"/>
而窒欲克勤克儉誠君子之息機焚如棄如示小人之<lb/>
止足酌其妙也得而言者斯以明貴賤正儒雅龍梭勿<lb/>
用猶懸素壁之隅星石曽支尚在緑牕之下懿其以彼<lb/>
火烈彰兹行危諒舍之而是警非敝之而改為鼓鐘於<lb/>
宫覺前言之嘉喻勞薪用㸑嗟彼世以方知惟此政經<lb/>
必兹輔理傷抱布之趨來異斷機之所擬燎枯木以煙<lb/>
散暢清音而風美迢迢之象逺在於夭札札之聲不雜<lb/>
於耳且懐柔之理文歸不競何兆庶之淺深在仁知之<lb/>
<pb n="KR4h0139_WYG_049-15b"/>
游泳道自絶於瑕玷慶旁作乎龜鏡絲麻不績而家式<lb/>
致於肥煨燼未除而邦已聞其政是知重為輕根旨逺<lb/>
道敦息邪贏於髙位澄細流於上源雖屢空於衣褐實<lb/>
垂裕於子孫<lb/>
　　公孫𢎞開東閣賦<hi>以風勢聲理暢休實久為韻</hi>　王昌齡<lb/>
易窮則變變則乃通二氣相感萬物初䝉拆於陽甲化<lb/>
於隂風彼君臣有際㑹屠釣無終窮其未遇也如獸之<lb/>
檻如禽之籠其合徳也起阿衡於莘媵獲太師於渭翁<lb/>
<pb n="KR4h0139_WYG_049-16a"/>
覩公孫之發迹知漢帝之尊崇陻厄則異元亨則同火<lb/>
有炎光木有根柢寒者斯附暑者䝉蔽茍得其所亦為<lb/>
大惠動必有獲自然之勢抑折節以下人亦開國而來<lb/>
詣衣布被以薄已散金帛以賙濟近乎仁者之心與裘<lb/>
馬而俱敝以光招賢之策不失終身之計故能多士爰<lb/>
處僉謀是行拓南蠻之徼増朔方之城大啓侯國載揚<lb/>
天聲與夫蚩蚩以致誚孰若兢兢而立名僭上則差偪<lb/>
下則鄙反坫誰咎豚肩陋矣或儉奢而得中即達人之<lb/>
<pb n="KR4h0139_WYG_049-16b"/>
至理嗟服勤以抗節在庶幾乎君子璞玉在山白虹在<lb/>
上精靈不隠物理相暢君任下以不疑臣薦賢以答貺<lb/>
失之者喪得之者王况乎左右股肱舉爾無妄道有興<lb/>
廢人亦焉廋屈之則否伸之則休不正其名亦去其實<lb/>
賓閣既關擁門自佚使賢醜錯雜而不分登駑駘於招<lb/>
士之室喟然宣父悲之已久儻相府之可依銘盛徳於<lb/>
不朽<lb/>
　　公孫𢎞開東閣賦<hi>以風勢聲理暢休實久為韻</hi>　<hi>唐</hi>李　琚<lb/>
<pb n="KR4h0139_WYG_049-17a"/>
客有海上浴徳淄川養䝉業因才進位以經通當漢皇<lb/>
之有道登股肱於此公順天招物徳盛聲崇接士於衡<lb/>
門之下起閣於相府之東陽榮納日隂戸生風爾其建<lb/>
髙規起崇制簷宇深靜垣墻閑衛取木非南澗之才延<lb/>
賓乃北山之滯訪善不日馴道以嵗其選器也則收用<lb/>
而棄瑕其進徳也則取材而逺勢故能克遐厥聲休績<lb/>
莫京宴私則布衣韋帶自公惟脱粟菜羮服之而徳以<lb/>
廉恥食之而心以和平豈粱肉夏屋而賓實之名哉則<lb/>
<pb n="KR4h0139_WYG_049-17b"/>
知厚内者徳先薄外者事理身正則逺怨心邪則近恥<lb/>
固惡盈而守冲誠見足而知止太常居甲第之日丞相<lb/>
作封侯之始是以作漢名相惠音流暢誠前哲之用心<lb/>
豈後賢之觖望及夫人殁政絶閣廢道休俾馬廏之是<lb/>
宅奚人徳之不修言念於此我心其瘳故知道劣者事<lb/>
微徇名者失實奚量才之逺近寧比跡於勞逸<lb/>
　　公孫𢎞開東閣賦<hi>以風勢聲理暢休實久為韻</hi>　<hi>唐</hi>楊　諫<lb/>
君立相以道崇相輔仁而協同庶緝多士允釐百工始<lb/>
<pb n="KR4h0139_WYG_049-18a"/>
於其家且有招賢之義刑於四海大啓尚賢之風猗乎<lb/>
哉漢武照臨之秋孫𢎞輔弼之嵗能好善以逮下不恃<lb/>
貴而怙勢子興視夜屆賓閣而猶開鸎鳴在春知賢路<lb/>
之不蔽道有行止時有興廢惟盛明則多士乃知人則<lb/>
下事遇風雨而不易將安樂以無替善乎立身誰為之<lb/>
繼夫拔茅者利其彚征開閣者求其友生茅思同茹友<lb/>
貴同榮故秩秩執初筵之禮丁丁諧伐木之聲在貴則<lb/>
勿遺乎賤於舊而孰能無情况閣可以備時之燥濕相<lb/>
<pb n="KR4h0139_WYG_049-18b"/>
可以為君之聽視賢是斯來賓是攸止升降出入温柔<lb/>
之始脱粟布被雖逢汲黯之嗤下薦上聞竟遇漢皇之<lb/>
美况親仁而又崇此亦存乎下理動不為妄徳風遐暢<lb/>
善固有由仁聲允休豈比夫漢臣崇奢後堂空羅夫妓<lb/>
樂齊相為隘累年不易其狐裘者哉惟其人心酌乎故<lb/>
實徳不遐棄敬之終吉然後知埽門者亦孔之醜望塵<lb/>
者未離乎咎當效平津而延賓知可大而可久<lb/>
　　公孫𢎞開東閣賦<hi>以風勢聲理暢休實久為韻</hi>　<hi>唐</hi>韓　液<lb/>
<pb n="KR4h0139_WYG_049-19a"/>
千載之下凜然清風才生於代道積厥躬洎十五而達<lb/>
為百夫之雄時然後遇否極斯通賤不憂貧牧豕之心<lb/>
在貴而好我招賢之道崇招賢伊何東閣不閉常虚懷<lb/>
以應物每趨風以接袂屈已於士徳必不孤應以同聲<lb/>
冥而合契爰符禮以為食不倨賢而恃勢故門多長者<lb/>
之轍奄有輝光座必非常之人亘以年嵗豈徒開閣於<lb/>
暇日之中抑亦留心於接應之際道不虚行有聞有聲<lb/>
方積善以志其大匪飾非以外其情故人得盛大之譽<lb/>
<pb n="KR4h0139_WYG_049-19b"/>
館得招賢之名欣其託身之先美其投足之始名以才<lb/>
著髙因下起槐市居尊柏臺是履多士拭目羣英傾耳<lb/>
猶尚徳以尊賢將興化以致治豈比夫鄭驛迎而為賢<lb/>
陳榻解而稱美然以匪階而遷任道而暢自家刑國封<lb/>
侯作相不出十年之中獨立羣賢之上欽若前哲惟徳<lb/>
之休其儀棣棣其政優優知足則止辭榮而歸順好賢<lb/>
不倦垂範而空留且資以時須賢為代出得之者則政<lb/>
舉失之者則政佚安得不開閣以崇敬祛繁華而摭實<lb/>
<pb n="KR4h0139_WYG_049-20a"/>
誰其嗣之代何不有惟秉鈞與當軸宜欽風而善誘庶<lb/>
斯道之不虧信昭彰而可久<lb/>
　　山公啓事賦<hi>以平上去入為韻</hi>　　　　<hi>唐</hi>李子卿<lb/>
天官所以管轄多士藻鑒時英奉帝俞者實在於徳為<lb/>
右司者必資於明於是懸鏡之照主衡之平照之無私<lb/>
也自分妍之與醜平之有準也不失重之與輕賢以此<lb/>
達政以此成伊晉室之妙智得山公之令名淵矣深量<lb/>
直哉惟清當為政之時九流式序及没世之後千古流<lb/>
<pb n="KR4h0139_WYG_049-20b"/>
聲原夫啓事之端得賢之上振淹滯於管庫升側陋於<lb/>
草莽人則洊歸士無長往朝必舉賢羅幽人之貞吉官<lb/>
必有能見君子之道長退李𦙍而聖主僉謀薦羊祜而<lb/>
國人所仰碔砆懸識自有卞和之鑒騏驎不遺無慙伯<lb/>
樂之賞由是大張明試廣示勸助惟才者不悔其來無<lb/>
徳者亦得其去王戎簡要何所能名裴楷清通於兹寡<lb/>
譽九原可作思文子之與歸千載儻文望叔夜之何處<lb/>
當今有司明遺政緝隠逸吉人時薦多士嵗入髙衢以<lb/>
<pb n="KR4h0139_WYG_049-21a"/>
騁若積水之奮鱗幽谷必登比初雷之啓蟄實薰蕕之<lb/>
有間固青紫而可拾客有希山公之密啓庶場苗之維<lb/>
縶<lb/>
　　都堂試才賦<hi>以平上去入為韻</hi>　　　　<hi>唐</hi>閻伯璵<lb/>
原夫六官分職理化之紀綱八座設位國成之周行屬<lb/>
天下有道羣才向方今兹觀徳足用舊章天子開司㑹<lb/>
之府求俊選之良昭其能則平施其禄思其濫則大為<lb/>
之防既作鏡於前典乃懸衡於髙堂信入仕之覆簣為<lb/>
<pb n="KR4h0139_WYG_049-21b"/>
登科之履霜名實斯别謀猷以昌分雁行於廣厦引魚<lb/>
貫於長廊明試以言率由厥道彼興邦之所急庶用賢<lb/>
而為寳上之化下也猶風下之應上也如草惟徳助理<lb/>
惟才輔政啓甲乙之科修文學之令卦列在隂之象詩<lb/>
著食場之詠固藏器以俟時亦進思而體命徒觀其來<lb/>
頌來歌以引以翼因考覆以升降隨臧否以黜陟叩兩<lb/>
端而不疑守大中以立極將採梢雲之幹必表凌霜之<lb/>
色人未易知道亦難測儻棄瑕而録用希萬國以不息<lb/>
<pb n="KR4h0139_WYG_049-22a"/>
　　射宫試貢士賦<hi>以試之射宫考藝觀徳為韻</hi>　<hi>唐</hi>闕　名<lb/>
古者先擇藝之科盡得賢之意以諸侯益禄之選用男<lb/>
子懸弧之事禮容斯作皆專正鵠之能藝實不同故有<lb/>
射宫之試於是英髦畢集弓矢皆持望其審固定以妍<lb/>
媸驗體正心平之方取其類者設周旋進退之度用以<lb/>
觀之茍三侯之不失在五善而奚疑當其立徳有容凝<lb/>
神多暇弦開而滿月初生箭發而飛星共借推髙於衆<lb/>
人之上所謂簡能定準於百中之先斯為善射始則干<lb/>
<pb n="KR4h0139_WYG_049-22b"/>
時上國貢藝澤宫念登科之有望冀拾矢而成功藴破<lb/>
的之心每期於度内致穿楊之用終在於彀中是故節<lb/>
以采蘩之詩尊於在公之道謂得失之可驗故否臧而<lb/>
盡考為仁在我助祭之事固宜有慶於君益地之期可<lb/>
保今也時所推公人皆獻藝思呈妍於揖讓之表願騁<lb/>
志於操張之際動而有節君子之爭不為發必循聲長<lb/>
者之容是繼必以藴才思妙用古為難則當追軒后弦<lb/>
木之功於斯取驗法仲由執弓之道庶或可觀然後以<lb/>
<pb n="KR4h0139_WYG_049-23a"/>
射為規以仁為則冀大道必公於取希有司不愆其職<lb/>
夫如是則天下藴藝之徒莫不望君門而效徳<lb/>
　　射宫選士賦　　　　　　　　<hi>宋</hi>王禹偁<lb/>
稽夫古之射也觀容體試賢能建澤宫而洞啓萃貢士<lb/>
以雲蒸選於里舉於郷待時而動張其弓挾其矢揖讓<lb/>
而升正鵠既設聲詩乃登有以見君臣之義洽有以見<lb/>
禮樂之道興豈不以行髙於人藝推於衆與郷老之薦<lb/>
充諸侯之貢試其射也當仁而雖有所爭考以徳焉合<lb/>
<pb n="KR4h0139_WYG_049-23b"/>
禮而奚資偶中徒觀其射法有程射樂有聲采繁之詩<lb/>
既作翹楚之技斯呈非取其十發而九中在合於二節<lb/>
而五正必也射乎蓋觀徳而飾禮不失職矣由體正而<lb/>
心平是以大射之儀既弦弧而剡木選士之義乃張侯<lb/>
而設鵠九賓既序二耦為屬於以定隆殺於以分榮辱<lb/>
與於祭者所以昭乎寵光削其地者所以行乎誡勗是<lb/>
故五等相叅罔遺之子男多士至止必命之郷里其中<lb/>
也得為主賔其爭也是謂君子取於徳而不尚於力非<lb/>
<pb n="KR4h0139_WYG_049-24a"/>
蹲甲而射之求諸己而不反於身乃審固而中矣是謂<lb/>
繹志孰云主皮煥乎得矍相之義洋然有闕里之儀所<lb/>
謂禮無違者故得人皆仰之士有逰六藝之塲抱四方<lb/>
之志雖中鵠而有立尚屠龍而為事將射䇿於金門别<lb/>
取穿楊之利<lb/>
　　鄉老獻賢能書賦<hi>以行藝昭洽可升王庭為韻</hi>　<hi>唐</hi>封　殷<lb/>
至哉求士之方稽彼側陋書乎善良備採擇於鄉老爰<lb/>
升薦於天皇乃曰行之實藝之長可謂舉不踰等信乎<lb/>
<pb n="KR4h0139_WYG_049-24b"/>
幽而有芳用之則行豈遐方之繫滯時不可失逢昭代<lb/>
之明揚於是申衆寡稱旗章播唐風而靡闕同周制而<lb/>
有常操簡兢兢願獻巖廊之器率徒濟濟咸從禮義之<lb/>
郷佐理之源匡時之盛可以榮鄉黨可以輔國政豈徒<lb/>
稱藝能褒徳行而已亦以示尊寵尚賢能再拜之儀設<lb/>
五物之禮興俾地官而是載命天府而爰登膺選以行<lb/>
豈黄冠而是阻策名之後見青雲而可升所謂納芻蕘<lb/>
拔淹滯或端莊而果行或踴躍而負藝聞善必舉誠哉<lb/>
<pb n="KR4h0139_WYG_049-25a"/>
不過其辭惟賢是求豈曰後難為繼是以臻彼道徳致<lb/>
乎雲霄多士如流可閲一編之上羣才是選寧辭萬里<lb/>
之遙矧物類之咸若在皇明之孔昭考鄉閭之中既已<lb/>
為善顧周行之内無愧嘉招原夫進以守法明乎化洽<lb/>
庶所以觀士無取乎徹甲方今捜賢鄉黨致理國經具<lb/>
名氏於尺牘先貢獻於彤庭隨籍而來先容必假於垂<lb/>
白進善以致克已自期乎拾青士有其心徒堅其誠未<lb/>
果道寧忘於光大藝必慙乎微瑣沈潛下國隨鄉書而<lb/>
<pb n="KR4h0139_WYG_049-25b"/>
計偕希望榮名在王庭之試可<lb/>
　　鄉老獻賢能書賦<hi>以行藝昭洽可升王庭為韻</hi>　<hi>唐</hi>張嗣初<lb/>
皇上尊教本旌藝能徴鄉舉里選之人則哲俾含光抱<lb/>
素之用必稱故講信修睦之徒坦然𢎞大謙光素履之<lb/>
士赫爾昭升時乃正月初吉郷老旁戾奉簡牘之詞詣<lb/>
闕傾葵藿之心獻嵗且曰君不可以獨理必敷求以兼<lb/>
濟賢不可以失時故修已而獻藝惟古訓之是式叶周<lb/>
官之舊制自家刑國率是道而克明選賢與能誠致逺<lb/>
<pb n="KR4h0139_WYG_049-26a"/>
之不泥逖覽虞舜稽古唐堯明揚側陋惠訪庶僚由是<lb/>
金鏡朗玉燭調禮崇儉約樂奏咸韶致王道之易易啓<lb/>
賢路之昭昭豈不以道不逺人𢎞之在我察言行之枝<lb/>
葉執禮義為韁鎖惟仁是與諒俾善以交修在邦必聞<lb/>
非據徳而孰可斯實義光前古道冠百王徳政者介爾<lb/>
以昭進學殖者闇然而日彰賤不遐遺邦教以順乎九<lb/>
有下無沈抑聖謨猶洎於萬方矧乎職有司存令申先<lb/>
甲既自上而下下誠徳優而化洽是以敦育徳禮窮經<lb/>
<pb n="KR4h0139_WYG_049-26b"/>
激浮惰以食力耨甫田於拾青片善罔遺君子何辭於<lb/>
在野芻言式衆多士必見其盈庭吾君於是納逺謀守<lb/>
至正欽若前典申錫時命曰酌爾之素徳竭爾之文行<lb/>
俾敷奏沃余一人而聲教加乎萬姓是亦尊賢以崇徳<lb/>
致君而齊聖丕休哉揭捍之道成君人之大柄<lb/>
　　鄉老獻賢能書賦<hi>以行藝昭洽可升王庭為韻</hi>　<hi>唐</hi>滕　遇<lb/>
審其賢必鄉之耆徳納其獻惟國之哲王爰進牘以舉<lb/>
善希命官之必良修身既浹於閭里累行宜應乎捜揚<lb/>
<pb n="KR4h0139_WYG_049-27a"/>
垂鶴頭之書來自衡門之下俯鮐背而獻發乎丹闕之<lb/>
旁書曰能藴於藝文賢彰其徳行文可以贊謀猷光教<lb/>
命徳可以鎮邦慝備匡諍今則潛獲其人可施於政咸<lb/>
能藏器以自持秉心而無兢處乎野興在軸之歌遇其<lb/>
時仰干旄之詠矧臣察之而甚熟交之而益敬逼桑榆<lb/>
暮景敢罔於天聰當杞梓良材將禆於國慶若夫博通<lb/>
之藝可稱虧汚之徳難升臣不敢書其徳而妄舉賢能<lb/>
若乃閨門之風雖浹鄉黨之言未洽臣不敢進於王而<lb/>
<pb n="KR4h0139_WYG_049-27b"/>
逺離荷鍤凡所稱無黨所覆有經録其功能策勲於盟<lb/>
府采其義能掞藻於天庭豈以臣之職所言莫可昔明<lb/>
王問政於耆耋聖后取人於農瑣帝乃啓書而相視賢<lb/>
不佻聽讜言而其容穆穆納嘉猷而厥徳昭昭由是道<lb/>
冠百王風馳四裔使居鄉者潔其已在家者修其義以<lb/>
黄髮薦士之書為式欲庶官推賢之路無蔽彼周詢郷<lb/>
老漢延羣儒未足量功而並利<lb/>
　　鄉老獻賢能書賦<hi>以鄉老之薦登彼天府為韻</hi>　<hi>宋</hi>王禹偁<lb/>
<pb n="KR4h0139_WYG_049-28a"/>
古者選於里舉於鄉考徳行而賓之以禮典賢能而獻<lb/>
之於王是故鄉老之薦不濫貢士之道有光豈不以敦<lb/>
至教合要道察之於鄉黨升之乎俊造合議於衆寡定<lb/>
謀於耉老非賢不舉在百行之孔修唯善是従非一鄉<lb/>
之皆好區以別矣尊而寵之察道藝而斯茂表公共而<lb/>
滅私於以振鄉大夫之職於以行鄉飲酒之儀厥時徹<lb/>
讌拜書以薦遂使乎賢者能者靡至乎自媒自衒因才<lb/>
見舉固於我以何求在拜必詢所欲人之知勸既而有<lb/>
<pb n="KR4h0139_WYG_049-28b"/>
禄斯膺有位斯登嘉黄髮之上獻匪𤣥纁之下徴拜而<lb/>
受所以知樂善尊老義而舉所以見推賢讓能其進也<lb/>
若石之投水其用也類木之從繩然後佞幸之風不起<lb/>
激勸之道自彼咸謂乎爾公爾侯亦在乎我鄉我里學<lb/>
優則仕豈患人之弗知没世不稱唯曰士之深恥故得<lb/>
朝有多士野無遺賢以此取人道合於邃古以此治世<lb/>
功侔乎上天乃鄉舉里選之謂信朝行夕斆者焉我國<lb/>
家茂育羣材躋攀太古任賢克舉夫二八闡化自齊於<lb/>
<pb n="KR4h0139_WYG_049-29a"/>
三五小臣待詔向金門願詣公車之府<lb/>
　　黄屋非堯心賦<hi>以黄屋車貴非帝堯意為韻</hi>　<hi>宋</hi>王禹偁<lb/>
惟彼陶唐憂民道光處黄屋以非貴慮黔黎之弗康忘<lb/>
彼乘輿示一人之勤儉思乎稼穡見百姓之平章不然<lb/>
又安能禪位於大舜比崇於軒黄者哉豈不以天生蒸<lb/>
民樹之司牧方誕敷於文徳匪留心於華轂善行無跡<lb/>
我則期同軌於萬方覆轍在前我則致可封於比屋蓋<lb/>
以樂為御徳為車欲躋民於仁夀將納國於華胥茍兆<lb/>
<pb n="KR4h0139_WYG_049-29b"/>
民之困矣雖萬乗以焉如憂勞於四海九州未臻富庶<lb/>
顧盼而鸞旗鳳蓋終類蘧蒢有以見上徳為心下民可<lb/>
畏唯惸獨以是念匪崇髙以自貴遂使轔轔之響莫達<lb/>
於四聰慄慄之心常咨於庶彚自然我躬以瘠我民以<lb/>
肥但慮一夫而惕惕焉知四牡之騑騑足可使域中之<lb/>
御朽乘乾因兹而取則天下之車轍馬跡由是而知非<lb/>
所以道冠百王功齊五帝焦勞之徳罔怠濬哲之風靡<lb/>
替耕田鑿井固何有於萬民神智天仁自流芳於百世<lb/>
<pb n="KR4h0139_WYG_049-30a"/>
今我后功邁百禹心侔十堯處越席而古風斯振設土<lb/>
階而儉徳彌昭御六馬以兢兢常思罪已通八蠻而穆<lb/>
穆尚戒宣驕故得洪業彌芳𤣥穹降瑞念蒼生而惟恐<lb/>
無告乗金輅而未嘗介意小臣待詔於公車願比伊耆<lb/>
之故事<lb/>
　　入國知教賦<hi>以觀光上國化洽文明為韻</hi>　　<hi>唐</hi>徐　寅<lb/>
天闢區宇人尊帝王國將入於封部教先知於典章不<lb/>
宰成功乃合乾坤之徳無私鑒物能齊日月之光多士<lb/>
<pb n="KR4h0139_WYG_049-30b"/>
之操修六經之楷式將欲明其教必在逰於國温柔敦<lb/>
厚出風雅之詠歌比事屬詞本春秋之黜陟協彼典教<lb/>
諧斯禮文廣博而樂章具有精微而易象爰分先王所<lb/>
以總斯御物體彼為君遂使足歴四門親愛之儀已覩<lb/>
身由萬戸民従之義皆聞莫不周覽金湯潛量王霸審<lb/>
樂知政以攸類陳詩觀風而相亞是以逢耕讓畔得先<lb/>
人後已之規察鳥安巢驗惡殺好生之化今吾君興帝<lb/>
業赫皇明以謙柔而教蠻貊以朴素而教公卿以節儉<lb/>
<pb n="KR4h0139_WYG_049-31a"/>
而教百姓以農耕而教五兵自然八方走響六合飛聲<lb/>
豈俟入乎閫閾方能知彼規程其或跋扈未殱陸梁未<lb/>
向可使拜天闕而俯聽趨帝閽而引望俾其退而補過<lb/>
警干羽之舞階進以盡忠報聖明之在上士有負書劍<lb/>
出林巒謁九門而教化斯仰瞻百辟而威儀可觀則知<lb/>
不上太山豈覺寰區之大不浮東海寧知溟渤之寛敢<lb/>
不廣義路懐忠甲開閶闔以聴聲詩賀仁霑而恩洽<lb/>
　　復改科賦　　　　　　　　　<hi>宋</hi>蘇　軾<lb/>
<pb n="KR4h0139_WYG_049-31b"/>
新天子兮繼體承乾老相國兮更張孰先憫科塲之積<lb/>
弊復詩賦以求賢探經義之淵源是非紛若考辭章之<lb/>
聲律去取昭然原夫詩之作也始於虞舜之朝賦之興<lb/>
也本自兩京之世迤邐陳齊之代緜邈隋唐之裔故遒<lb/>
人循路為察治之本歴代用之為取士之制追古不易<lb/>
髙風未替祖宗百年而用此號曰得人朝廷一旦而革<lb/>
之不勝其弊謂専門足以造聖域謂變古足以為大儒<lb/>
事吟哦者皆童子為雕篆者非壯夫殊不知採摭英華<lb/>
<pb n="KR4h0139_WYG_049-32a"/>
也簇之如錦繡較量輕重也等之如錙銖韻韻合璧聫<lb/>
聫貫珠稽諸古其來尚矣考諸舊不亦宜乎特令可畏<lb/>
之後生心潛六義佇見大成之君子名振三都莫不吟<lb/>
詠五字之章鋪陳八韻之旨字應周天之日兮運而無<lb/>
積句合一嵗之月兮終而復始過之者成疣贅之患不<lb/>
及者貽缺折之毁曲盡古人之意乃全天下之美遭逢<lb/>
日月忻歡者諸子百家科擻歴圖快活者九經三史議<lb/>
夫賦曷可已義何足非彼文辭泛濫也無所統紀此聲<lb/>
<pb n="KR4h0139_WYG_049-32b"/>
律切當也有所指歸巧拙繇一字之可見美惡混千人<lb/>
而莫違正方圓者必藉於繩墨定櫽括者必在於樞機<lb/>
所以不用孔門惜揚雄之未達其逢漢帝嘉司馬之知<lb/>
微噫昔元豐之新經未頒臨川之字説不作止戈為武<lb/>
兮曽試於京國通天為王兮必舒於禁鑰孰不能成始<lb/>
成終誰不料或詳或略秋闈較藝終期李廣之雙鵰紫<lb/>
殿唱名果中禰衡之一鶚大凡法既久而必弊士貽患<lb/>
而益深謂罷於開封則逺方之隘者空自韞玉取諸太<lb/>
<pb n="KR4h0139_WYG_049-33a"/>
學則不肖之富者私於懷金雖負凌雲之志未酬題柱<lb/>
之心三舍既興賄賂公行於庠序一年為限孤寒半老<lb/>
於山林自是憤愧者莫不顰眉公正者為之切齒思罷<lb/>
者而未免欲改之而未止羽翼成商山之父謳歌歸吾<lb/>
君之子諫必行言必聽焉此道飄飄而復起<lb/>
　　奉詔育材賦<hi>有序</hi>　　　　　　<hi>明</hi>李東陽<lb/>
成化戊戌春二月禮部試貢士得三百五十人三月策<lb/>
試於廷既賜第一甲三人進士及第為翰林修撰編修<lb/>
<pb n="KR4h0139_WYG_049-33b"/>
復詔内閣臣擇第二甲以下文之優者為庶吉士命學<lb/>
士錢唐王公南昌謝公涖教事遵舊典也謹按書曰彰<lb/>
厥有常吉哉又曰庶常吉士詩曰藹藹王多吉士今之<lb/>
所謂庶吉士者所以儲材蓄徳為天下用古人遺意存<lb/>
焉盖自髙皇帝立法創制義精慮逺出於歴代之所不<lb/>
及及文皇帝二年甲申詔庶吉士與第一甲曽公棨等<lb/>
二十八人肄學翰林而周文襄公忱以自陳在列皆上<lb/>
所親擇命學士解公縉涖之而親顧問程試大嚴賞罰<lb/>
<pb n="KR4h0139_WYG_049-34a"/>
之典諸公亦感奮激勵多為名臣若王文端公直王文<lb/>
安公英李忠文公時勉以及文襄文章氣節材猷勳業<lb/>
卓卓在人耳目儲材之典於斯為盛皇上即位十有五<lb/>
年自甲申至今凡六䇿進士四舉吉士之選是科取人<lb/>
不減前甲申之數某以初科吉士簉國史觀舊章而是<lb/>
科復在禮部濫同校試今日之事竊與有榮焉仰惟朝<lb/>
廷造士之盛心名臣鉅儒育材之休命賢大夫士遭時<lb/>
之嘉㑹此皆足以詔天下示後世不可無所撰述以宣達<lb/>
<pb n="KR4h0139_WYG_049-34b"/>
風教相勵勲業者作奉詔育材賦其辭曰<lb/>
昔在文祖時惟甲申闔隂闢陽握乾奠坤號令雷發譽<lb/>
髦駿奔如虎斯風如龍斯雲乃啓玉署開詞垣舉甲第<lb/>
收羣賢當是時峩巨冠拖長紳彬彬濟濟者二十有八<lb/>
人降精靈於四嶽應列宿於髙旻文章焜燿乎宇宙徳<lb/>
澤覃被乎生民隘唐瀛之浩𣺌俯漢閣之嶙峋蓋嘗聆<lb/>
故老之餘論而挹前輩之清塵矣猗歟休哉若夫世歴<lb/>
五朝國緜六葉卿雲載呈奎緯重合禮門廓開徳化旁<lb/>
<pb n="KR4h0139_WYG_049-35a"/>
浹棘省春試臨軒晝接蒐羽翼於綱羅挽英雄於彀弽<lb/>
籙匭牘於宫墀閲人文於仕牒稽盛典之猶存冀前蹤<lb/>
之可躡乃詔學士二人往授之業命之曰噫國重利器<lb/>
器資良工靡玉不琱有金必鎔惟我庶士厥材孔良爾<lb/>
職翰苑文章之宗彼鎔爾型彼瑕爾礱為鼎為鏞為圭<lb/>
為琮獻我大廷薦我明堂惟爾之功爾往其勗哉二公<lb/>
受命百辟傾聽元老在席羣寮交迎踵沓肩摩緌輝韍<lb/>
映同朝肅引領之瞻載路協彈冠之慶芃芃乎連茹之<lb/>
<pb n="KR4h0139_WYG_049-35b"/>
征藹藹乎菁莪之詠自代有科目以來無若是盛也其<lb/>
居則鼇極左峙鯨波右折鉤陳屬道觚稜對闕璇臺疊<lb/>
雲畫棟凝月風鈴語靜露榜花纈丹蕓翠萐叢植乎其<lb/>
前瑶笙皓鶴繚繞乎其側其用則菱箋松墨天府之藏<lb/>
玉液瓊羞大官之烹文縑積笥楮鏹分縢粟廩嵗繼膏<lb/>
釭夜明出納之籍地官所經選部胥史馬曹𨽻兵百工<lb/>
什器庀自冬卿其書則東觀幽經西崑秘録宣明鴻都<lb/>
石渠天禄孔堂舊壁汲冢遺竹牙籖矗架錦帶充屋張<lb/>
<pb n="KR4h0139_WYG_049-36a"/>
華之所未嘗見揚雄之所未能讀其學則上遡羲農下<lb/>
探鄒魯五緯錯陳六際咸覩捜羅二儀囊括千古議必<lb/>
根柢文必繩榘制詔冊命王言是敷表志傳記太史所<lb/>
書論勸懲闗名教之大作歌詠本性情之餘蓋將闡百<lb/>
王之禮樂而恢一代之規模者也於是二公乃進諸吉<lb/>
士而誨之曰子知國之所以待子者乎此虞之意周之<lb/>
制也百僚之有師而三俊之有士也吾將考古學陳舊<lb/>
章臚明條揭宏綱定甲乙分雌黄約爾以大義示爾以<lb/>
<pb n="KR4h0139_WYG_049-36b"/>
周行爾膏爾車爾颿爾航駕聖途之蕩蕩泳學海之洋<lb/>
洋繪日月以為輝組雲霞以為襄聳廊廟之柱石補山<lb/>
龍之衣裳逸亨衢以騁步與往晢而齊光若乃旅逐羣<lb/>
趨寅入酉出鏤木為工畫餅為食縦堅白之嵬談衒梔<lb/>
蠟之末飾而或月弄風嘲筆耕心織利私書於子弟糜<lb/>
公帑於朝夕是豈徒李太白之憂抑亦負陸敬輿之學<lb/>
也於是諸吉士若喜而蹈若斂而孫若惕而驚若起而<lb/>
奮謹頓首再拜而進曰昔者左李嗜學秘書是求張竇<lb/>
<pb n="KR4h0139_WYG_049-37a"/>
辭官不恥為留我獨何人載歌載逰屹門墻之在望辱<lb/>
衡鑑之是收觀洪漭之大荒登崑崙之崇丘敢不朝研<lb/>
暮索上紹旁捜竭吾才以必騖及吾仕之未優抽絲綸<lb/>
之藻思輸藥石之忠謀輔經世之大業揚對天之宏休<lb/>
庶吾夙昔之志可以粗酬也曷有負明天子之徳以貽<lb/>
先生之羞哉乃歌曰巨鼇崒兮彼峰玉堂起兮麗空歴<lb/>
貝闕兮入紫宫鏘予佩兮墀之東匪吾皇兮聖明予曷<lb/>
為兮此逢姬髦兮商耉文之淵兮徳之藪瞻為山兮望<lb/>
<pb n="KR4h0139_WYG_049-37b"/>
為湖大者為師兮小者吾友生之逢兮不先以後矢予<lb/>
心兮終不負干羽兮兩階冠裳兮九垓歌明良兮詠蒸<lb/>
哉贊帝業兮延鴻釐念功業兮及時嗟古人兮我期皋<lb/>
兮䕫兮吾舍此其安歸兮<lb/>
　　樵夫笑士不談王道賦<hi>以題為韻</hi>　　<hi>唐</hi>王　棨<lb/>
多辯名士能文碩儒或有不談於王道終知取笑於樵<lb/>
夫幸遭仄席之時遂皆沈黙遂使執柯之子因此胡盧<lb/>
當其野絶遺賢朝稱多士九土咸歡乎富庶四夷俱混<lb/>
<pb n="KR4h0139_WYG_049-38a"/>
於文軌盡合讚洪猷歌至理而懸河健口未聞衮衮之<lb/>
辭擲地清才不述便便之美有夫則野其業唯樵或怡<lb/>
情於磵側或放志於山椒乃曰凡在吾儕猶欣渥澤之<lb/>
汪濊豈伊作者長使聲歌之寂寥所以向彼息肩因兹<lb/>
掩口是山中舍箭之際正洞裏觀棋之後尤堪撫掌念<lb/>
牧豎以知無聊用解顏問樵人之信不况乎徳邁三代<lb/>
功超百王士非君則好爵奚取君非士則休聲不揚豈<lb/>
言泉之杜竭抑辯囿之荒凉側耳聽時嫌寂寂於都下<lb/>
<pb n="KR4h0139_WYG_049-38b"/>
負薪歸處輙怡怡於路旁蓋以沐浴昌期優㳺𤣥造俱<lb/>
為卷舌之輩不及擊轅之老囅然未已殊主人之答賓<lb/>
莞爾艱持異下士之聞道豈謂乎力伐摧柏聲騰夕嵐<lb/>
足令墨客増愧詞人有慙是知運屬無偏合著奚斯之<lb/>
頌時當有截須陳吉甫之談方今君則唐虞臣惟周召<lb/>
稱揚者皆馬周之辯贊詠者盡雕龍之妙可以流播千<lb/>
古鏘洋八徼若然則樵採之徒歟又何由而竊笑<lb/>
　　天府賦　　　　　　　　　　<hi>元</hi>汪克寛<lb/>
<pb n="KR4h0139_WYG_049-39a"/>
維蒼姬之肇造兮臻泰和於寰㝢恢輿圖於八紘兮邈<lb/>
聖徳之涵煦偉菁莪之樂育兮烝俊髦之楚楚舉賓興<lb/>
之盛典兮進賢書於天府羌天府之峗巍兮實萃國之<lb/>
焜煌列𢎞璧暨天球兮炯明月於夜光肆異才之挺生<lb/>
兮嫓瑚璉而圭璋既温粹而罔玷兮又追琢其文章宜<lb/>
哲王之珍之兮登厥明而是藏嘻成后之善斷兮且睿<lb/>
聖而輔之日就月將而弗懈兮邁文武而緝煕建周官<lb/>
之六典兮植太平之丕基掌邦教於司徒兮卿大夫以<lb/>
<pb n="KR4h0139_WYG_049-39b"/>
為屬宣徳行而訓迪兮繄禮閑而樂梏俾藝苑之翺翔<lb/>
兮存秉彝之貞淑每三載而選遴兮書賢能於簡牘遂<lb/>
旅獻於丹扆兮覬重瞳於采録王再拜而受之兮忻得<lb/>
賢而善俗敕司寳之官而庋其書兮曽何翅於貝玉爰<lb/>
論定而授職兮聿錫爵而頒祿余幼好此奇服兮佩往<lb/>
聖之規箴夙清修而慎守兮亦廣討而幽尋螢牕雪几<lb/>
矻矻以窮年兮非古訓為無所用其心維吾既有此内<lb/>
美兮遂充貢於斯今皇穆穆以當天兮亶丕承於祖憲<lb/>
<pb n="KR4h0139_WYG_049-40a"/>
　軼盛治於成周兮興羣才於海甸曰余䝉此嘉惠兮遭<lb/>
　世孔仁蘄登名於天府兮攄尺寸之忠勤叩閶闔而開<lb/>
　關兮呈琅玕於帝所跽敷衽以陳辭兮念明時之欣睹<lb/>
　兹較藝於鄉闈兮聊抽思而作賦顧雕蟲之何有兮守<lb/>
　中扄之貞固迺舞抃而為之歌曰成周至治八極咸寧<lb/>
　兮碩彥間生為國之楨兮司徒典教興賢能兮策書入<lb/>
　獻天府是登兮猗歟我皇為治勵精兮設科取士羅羣<lb/>
　英兮所寳惟賢録姓名兮藐焉小子希對揚於明廷兮<lb/>
<pb n="KR4h0139_WYG_049-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚卷四十六<lb/>
</p>
<p>
</p>
  </div>
</body>
</text>
</TEI>
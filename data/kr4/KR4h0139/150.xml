<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_150-1a"/>
　欽定四庫全書<lb/>
御定歴代賦彚外集巻七<lb/>
　　懷思<lb/>
　　　懷思賦　　　　　　　　　　<hi>晉</hi>夏侯惇<lb/>
　何天地之悠長悼人生之短淺思縱欲以求歡茍抑沉<lb/>
　以避免嗟聖王之制作所以貴夫善善信循道以從法<lb/>
　何世路之迍蹇始潔操以迄今每適道而靡違思典言<lb/>
　以攝事弗履過而循非恒戰戰以兢慄杜穢釁而防微<lb/>
<pb n="KR4h0139_WYG_150-1b"/>
　斂規節以踐跡冀天鑒之佑誠勤恭肅以端厲常苦心<lb/>
　而勞形桑榆淹其薄沒既白首而無成世務多故吾固<lb/>
　甘夫無為名不足以為尚空勞穢以自卑永無事以安<lb/>
　神幸歿世之無知<lb/>
　　　懷思賦　　　　　　　　　　<hi>晉</hi>王　氏<hi>劉柔妻</hi>
　超離親而獨寄與憂憤而長俱雖亮分以自勉曽無間<lb/>
　乎須㬰思遥遥而忡惙疾結滯乎肌膚憶昔日之歡侍<lb/>
　奉膝下而怡裕集同生而從容常欣泰以逸豫何運遇<lb/>
<pb n="KR4h0139_WYG_150-2a"/>
之偏否獨遼隔於修路彼恒鳥之將分猶哀鳴以告離<lb/>
况遊子之眷慕孰殷思之可靡於是仲秋蕭索蓐收西<lb/>
御寒露宵零落葉晨布羨歸鴻之提提振輕翼而髙舉<lb/>
志渺眇而逺馳悲離思而嗚咽彼邁物而推移何予思<lb/>
之難泄聊擥翰以寄懐悵辭鄙而増結<lb/>
　　幽思賦　　　　　　　　　　<hi>魏</hi>曹　植<lb/>
倚髙臺之曲隅處幽僻之閒深望翔雲之悠悠羌朝霽<lb/>
而夕隂顧秋華而零落感歲暮而傷心觀躍魚於南沼<lb/>
<pb n="KR4h0139_WYG_150-2b"/>
聆鳴鶴於北林搦素筆而慷慨揚大雅之哀唫仰清風<lb/>
以歎息寄余思於悲絃信有心而在逺重登髙以臨川<lb/>
何余心之煩錯寧翰墨之能傳<lb/>
　　愁思賦　　　　　　　　　　<hi>魏</hi>曹　植<lb/>
四節更王兮秋氣悲遥思惝怳兮若有遺原野蕭條兮<lb/>
煙無依雲髙氣静兮露凝璣野草變色兮莖葉稀鳴蜩<lb/>
抱木兮鴈南飛歸室解裳兮步庭前月光照懐兮星依<lb/>
天居一世兮芳景遷松喬難慕兮誰能僊長短命也兮<lb/>
<pb n="KR4h0139_WYG_150-3a"/>
獨何愆<lb/>
　　愁思賦　　　　　　　　　　<hi>魏</hi>繁　欽<lb/>
何旻秋之慘悽處閒夜而懐愁潛白日於𤣥隂翳朗月<lb/>
於重幽零雨濛其迅集潢潦汨以横流聽峻階之回霤<lb/>
心沉切以増憂嗟王事之靡盬士感時而情悲願出身<lb/>
以徇役式簡書以忘歸時陟岵以旋顧涕漸纓而鮮晞<lb/>
聽鳴鶴之哀音知我行之多違悵俯仰而自憐志躑躅<lb/>
而摧威聊弦歌以厲志勉奉職於閨闈<lb/>
<pb n="KR4h0139_WYG_150-3b"/>
　　述思賦　　　　　　　　　　<hi>晉</hi>陸　機<lb/>
情易感於已攬思難戢於未忘嗟伊思之且爾夫何往<lb/>
而弗臧駭中心於同氣分戚貌於異方寒鳥悲而饒音<lb/>
衰林愁而寡色嗟余情之屢傷負大悲之無力苟彼塗<lb/>
之信險恐此日之行昃亮相見之幾何又離居而别域<lb/>
觀尺景以傷悲撫寸心而悽惻<lb/>
　　行思賦　　　　　　　　　　<hi>晉</hi>陸　機<lb/>
背洛浦之遥遥浮廣川之裔裔遵河曲以悠逺觀通流<lb/>
<pb n="KR4h0139_WYG_150-4a"/>
之所㑹啟石門而東縈㳂汴渠其如帶託飄風之習習<lb/>
冒沉雲之靄靄商秋肅其發節𤣥雲霈而垂隂涼風淒<lb/>
其薄體零雨鬱而下淫覩川禽之遵渚看山鳥之歸林<lb/>
揮清波以濯羽藏緑葉而弄音行彌久而情勞途愈近<lb/>
而思深羨品物以獨感悲綢繆而在心嗟逝官之永久<lb/>
年荏苒而歴兹越河山而託景眇四載而逺期孰歸寧<lb/>
之弗樂獨抱感而弗怡<lb/>
　　遐思賦　　　　　　　　　　<hi>晉</hi>鍾　氏<hi>王渾妻</hi>
<pb n="KR4h0139_WYG_150-4b"/>
唯中秋之慘悽百草萎悴而變衰燕翔逝而歸海蟋蟀<lb/>
鳴而相追坐虚堂而無聊嗟我心之多懐悵遐思而内<lb/>
結嗟爾姜兮藐不我留諒民生之未幾吾何為其多愁<lb/>
涼風蕭條露沾我衣憂來多方慨然我懐惑飛鳥之還<lb/>
鄉詠衛女之思歸於是周遊容與逍遥彷徨悲民心之<lb/>
局曲願輕舉之遐翔<lb/>
　　遊思賦　　　　　　　　　　<hi>宋</hi>鮑　昭<lb/>
雲徑兮海衝上潮兮送風秋水兮駕浦涼煙兮冒虹暮<lb/>
<pb n="KR4h0139_WYG_150-5a"/>
氣起兮逺岸黒陽精滅兮天際紅波沄沄兮無厎山森<lb/>
森兮萬重平隰兮亘岸通川兮㵼壑仰盡兮天經俯窮<lb/>
兮地絡望波際兮曇曇眺雲間兮灼灼乃江南之㫁山<lb/>
信海上之飛鶴指煙霞而問鄉窺林嶼而訪泊撫身事<lb/>
而識苦念親愛而知樂苦與樂其何言悼人生之長役<lb/>
舎堂宇之密親坐江潭而為客對蒹葮之遂黄視零露<lb/>
之方白鴻晨驚以響湍泉夜下而鳴石結中洲之雲蘿<lb/>
託緜思於遥夕瞻荆吴之逺山望邯鄲之長陌塞風馳<lb/>
<pb n="KR4h0139_WYG_150-5b"/>
兮邊草飛胡沙起兮鴈揚翮雖燕越之異心在禽鳥而<lb/>
同戚悵收情而抆淚遣繁悲而自抑此日中其幾時彼<lb/>
月滿而將蝕生無患於不老奚引憂以自逼物因節以<lb/>
巻舒道與運而升息賤賣卜以當壚隠我耕而子織誠<lb/>
愛秦王之竒勇不願絶筋而稱力已矣哉使豫章生而<lb/>
可知夫何異乎叢棘<lb/>
　　征思賦　　　　　　　　　　<hi>宋</hi>傅　亮<lb/>
逢休明之餘祐託菲薄於末暉既致戎於皇幄亦備官<lb/>
<pb n="KR4h0139_WYG_150-6a"/>
於宰闈傷鵜梁以載揚詠伐檀而屢思和風翕以首節<lb/>
零雨鬱而四垂津雲曖以合體墳衍杳其無封羨歸飛<lb/>
之能矯樂湍流之自東想和鑾之北徂企雲旗之西舉<lb/>
灑三川之積塵廓二崤之重阻覿髙掌於華陽聆鳴鳳<lb/>
於洛浦<lb/>
　　離思賦<hi>有序</hi>　　　　　　　　<hi>魏</hi>曹　植<lb/>
建安十六年大軍西討馬超太子留監國植時從焉意<lb/>
有憶戀遂作離思賦云<lb/>
<pb n="KR4h0139_WYG_150-6b"/>
在肇秋之嘉月將耀師而西旗余抱疾以賓從扶衡軫<lb/>
而不怡慮征期之方至傷無階以告辭念嗣君之光惠<lb/>
庶沒命而不疑欲畢力於旌麾將何心而逺之願我君<lb/>
之自愛為皇朝而寶已水重深而魚悦林修茂而鳥喜<lb/>
　　離思賦　　　　　　　　　　<hi>晉</hi>左九嬪<lb/>
生蓬户之側陋兮不閒習於文符不見圖畫之妙像兮<lb/>
不聞先哲之典謨既愚陋而寡識兮謬忝厠於紫廬非<lb/>
草茅之所處兮恒怵惕以憂懼懐思慕之忉怛兮兼始<lb/>
<pb n="KR4h0139_WYG_150-7a"/>
終之萬慮嗟殷憂之沈積兮獨鬱結而靡□意慘憒而<lb/>
無聊兮思纒緜以増慕夜耿耿而不寐兮魂憧憧而至<lb/>
曙風騷騷而四起兮霜皚皚而依庭日晻曖而無光兮<lb/>
氣懰慄以烈清懐愁戚之多感兮患涕淚之自零昔伯<lb/>
瑜之婉孌兮每綵衣以娱親悼今日之乖隔兮奄與家<lb/>
為參辰豈相去之云逺兮曽不盈乎數尋何良集之清<lb/>
切兮欲瞻覩而莫因仰行雲之歔欷兮涕流射而沾巾<lb/>
惟屈原之哀感兮嗟悲傷於離别彼城闕之作詩兮亦<lb/>
<pb n="KR4h0139_WYG_150-7b"/>
以日而踰月况骨肉之相違兮永緬邈而兩絶長含哀<lb/>
而抱戚兮仰蒼天而泣血亂曰骨肉至親化為他人永<lb/>
長辭兮慘愴愁悲夢想魂歸見所思兮驚寤號咷心不<lb/>
自聊泣漣泗兮援筆抒情涕淚増零訴斯詩兮<lb/>
　　離思賦<hi>有序</hi>　　　　　　　　<hi>明</hi>魏學洢<lb/>
乙夘春季家大人北之文安時序如流忽爾觱烈離思<lb/>
耿耿爰造斯篇情而不文亦聊以自攄也辭曰<lb/>
憶陽春之恢台兮擥垂楊之青青將余親於江臯兮屯<lb/>
<pb n="KR4h0139_WYG_150-8a"/>
余行其竛竮數辟咡余頫詔兮逝將去此而遐征各<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>其弗繹兮中愴怳而難平陟巉巖以周覽兮覩大江<lb/>
之滔滔道曼曼其靡極兮愾磳<graphic n="KR2369" url="https://raw.githubusercontent.com/kanripo/KR-Gaiji/master/images/KR2369.png" mimeType="image/png"/>之怒濤恍齊魯之在<lb/>
望兮迷䬝䫻之颾颾䓑島汨其浮沒兮衝風動夫布袍<lb/>
意徘徊而罷眺兮步徙倚乎彼臯勉商略江山之竒勝<lb/>
兮志奄奄其不豪載宿宿以俶裝兮命歸者先解維乗<lb/>
潮水之迅駛兮撫中心而不夷願及行之未逺兮更一<lb/>
見而致辭計淹留其終别兮强自割而遂馳道晉陵之<lb/>
<pb n="KR4h0139_WYG_150-8b"/>
殷轔兮踰姑蘇之熳爛出新詩於輕箑兮唫數章而永<lb/>
歎涕霪霪其若霰兮神溶溶而無畔馮惆悵以獨返兮<lb/>
癙憂集而悺悺既傷兒之懐親兮重傷親之念兒戒歸<lb/>
權令遄發兮還三復而<graphic n="KR2178" url="https://raw.githubusercontent.com/kanripo/KR-Gaiji/master/images/KR2178.png" mimeType="image/png"/>之匪無則言以自壯兮寫中<lb/>
曲乎兩睂孰有恨而非别兮孰有别而不思佯婆娑其<lb/>
媮樂兮各不言而相知羌萎約以自廢兮憐風日之淒<lb/>
其既駕檜檝兮臨迴道之三千歸期勿可道兮行逺緜<lb/>
乎歲年肇發棹於吴㑹兮轄將弛乎幽燕遘女魃之儇<lb/>
<pb n="KR4h0139_WYG_150-9a"/>
舞兮路迍邅而不前桃李摽落以遒盡兮榴火歕而復<lb/>
然頃艾虎其縈懐兮又聞江南之采蓮踆烏不可與儷<lb/>
偕兮草木芸芸其屢遷傷征途之躑躅兮忽涕泗之流<lb/>
漩石圻沸焦煙兮望錢塘而駐斾蹈赤坂之赫威兮蹇<lb/>
傍徨以賴䟺歘愁愁其若撼兮懐余親而長嘅去衡泌<lb/>
之肅泠兮服頑沙之颺壒荃不堪此藴隆兮矧羇旅之<lb/>
狼狽臆怫鬱以繚悷兮恒假寐而獨悕惚忻忻其承顔<lb/>
兮或髣髴乎既歸旴余目而莫覿兮羌厭浥其漬幃每<lb/>
<pb n="KR4h0139_WYG_150-9b"/>
惝怳以竟日兮留夢境而弗違鴈翩翩南翺翔兮寄兒<lb/>
以新稾憎世路之䨧曀兮鳴吾鼎之為寶鱣鯨裁於螻<lb/>
蟻兮虎豹吼而當道鳳凰羾於天門兮覽九苞其猶未<lb/>
保挾蓬矢其肅心兮徒傷謀生之草草兒願及年之方<lb/>
將兮懐夜光而粥之薫椒桂與木蘭兮輯翠羽之陸離<lb/>
茍善賈其可俟兮將良弓以為箕出門遘夫文窮兮羣<lb/>
衆兆而見嗤送裘馬於五陵兮什敝貂而自私天實搆<lb/>
此西日之局兮詎賁獲之可為忳愁約以侘傺兮志逴<lb/>
<pb n="KR4h0139_WYG_150-10a"/>
逴其俞亢塊獨處此窮簷兮倚斜陽而四望感嚴威之<lb/>
觱發兮俄飇涌以跳逿女機杼而士唫兮幸家人之無<lb/>
恙曰坎坎其育鞠兮獨有行乎四方俱昕夕而匪所睼<lb/>
兮知永懐夫故鄉跂游雲以攬涕兮霑余袂其浪浪辭<lb/>
曰人生孰無别離兮恃來者之可期幼不誦夫甫田兮<lb/>
曷怛怛其相思<lb/>
　　别思賦　　　　　　　　　　<hi>明</hi>何景明<lb/>
君何為兮遵修途以長徂俾予懐之弗怡懭怳惝而罔<lb/>
<pb n="KR4h0139_WYG_150-10b"/>
憇顧左右而若遺莽川陸之迴薄迥城闕之逶迤山翳<lb/>
翳而景入林蒼蒼而鳥稀拂清霜而採松迎夕露而折<lb/>
葵托涓忱於微贈諒余志之可追皎秋日以矢心指歲<lb/>
寒以為期俟行塵之我延臨晨風而褰衣<lb/>
　　後别思賦<hi>有序</hi>　　　　　　　<hi>明</hi>何景明<lb/>
伯川將之河西予既為别思賦矣及王舎人文熙館為<lb/>
别予以事不得往為之怏然乃紓鄙懐為後别思賦<lb/>
懐諸彦之雅趣款行客以終宵慨離違之多端接晤語<lb/>
<pb n="KR4h0139_WYG_150-11a"/>
而逍遥時乃御閒館即别院天冽冽而疾飇月霏霏而<lb/>
微霰開重簾之華燈飛逸翰於清讌締久要而莫渝顧<lb/>
暫暌而益眷瞻芳塵之未遐仰光惠而引領怳予神而<lb/>
奮馳悵予駕之弗騁覽歲事之遲暮延軒楹之夕景葉<lb/>
歴歴以辭秋霜淒淒而凝冷顧征鴻之稍滅戀行雲之<lb/>
佇影送夫君以申佩寄一感於兹遊悼霖澤之久愆恐<lb/>
江河之不流矧庶役之未蠲固凋弊之所由懲舊途之<lb/>
仆軌濟巨川而思舟操吾道而罔屈何令名之不修傾<lb/>
<pb n="KR4h0139_WYG_150-11b"/>
風譽於咫尺日結睇於河洲<lb/>
　　思親賦　　　　　　　　　　<hi>晉</hi>陸　機<lb/>
悲桑梓之悠曠愧蒸嘗之弗營指南雲以寄款望歸風<lb/>
而效誠年歲俄其聿暮明星爛而將清迴飇肅以長赴<lb/>
零雪紛其下頹羨纖枝之在幹悼落葉之去枝存顧復<lb/>
之遺志感明發之所懐居辭安而厭苦養引約而摧豐<lb/>
忘天命之晩暮願鞠子之速融兄瓊芳而蕙茂弟蘭發<lb/>
而玉暉感瑰姿之晩就痛慈景之先違天步悠長人道<lb/>
<pb n="KR4h0139_WYG_150-12a"/>
短矣異途同歸無早晩矣<lb/>
　　思親賦　　　　　　　　　　<hi>明</hi>王　褘<lb/>
仰蒼旻之冥漠運𤣥化之混淪何賦授之殊致或偏頗<lb/>
而不均撫予身之薄祐慨此生之多屯豈造物之見靳<lb/>
將受命之匪辰歲越在乎稚齡倏棄捐乎嚴君曽志學<lb/>
之未逮已過庭而無聞寄眇眇之弱植托微微之孤根<lb/>
灑血淚於枯栢結哀號於愁雲痛蓼莪之既深幸菽水<lb/>
之可樂調旨甘於<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡糝餘粒於藜藿躃積雪而筍生<lb/>
<pb n="KR4h0139_WYG_150-12b"/>
斲層冰而鱗躍奉慈訓之温恭承懿範之柔恪雖罔極<lb/>
之莫忘固終養之有託急景不息芳年易徂曷致三釜<lb/>
曷賁重壚恐令名之不振使先猷之弗舒奉堂上之明<lb/>
命離膝下之深娱乃辭故里乃游名區薦紳是從冠葢<lb/>
為徒摛麗藻於淮淅覲清光於皇都朗節矯以遐奮蜚<lb/>
聲韡其旁敷嗟功名之蹭蹬慨日月之居諸處違離以<lb/>
自適與憂憤而長俱盼丘園之雨寂睠桑梓之雲腴烝<lb/>
嘗邈其弗逮温凊倏其久疎豈初服之難返念夙素之<lb/>
<pb n="KR4h0139_WYG_150-13a"/>
已渝感風樹以浩歎閔燧穀而長吁至若青陽布和縟<lb/>
景騰美風揚柔飇日轉華晷雖行樂而何歡恨承顔之<lb/>
非邇朱明啟節南風奏琴果散嘉實樹聨芳隂枕炎蒸<lb/>
其孰理襟邑鬱而莫任瀼露宵零嚴霜晨被阪逺萎蘭<lb/>
隰空摧穟鴈哀哀以翔霄葉蕭蕭而隕地怵此日之苦<lb/>
思激往年之餘涕𤣥冥臨御重隂固寒蕭條徼塞揺落<lb/>
鄉關日韜光而弗耀川積凍而成乾伊天意之猶慘豈<lb/>
物情之能歡矧予懐之含瘁固觸景而増酸惟四時之<lb/>
<pb n="KR4h0139_WYG_150-13b"/>
推移靡一息之停緩年既迫於喜懼日宜較乎長短指<lb/>
白雲之在望緬丹丘其未逺遡歸風而效誠藉流月以<lb/>
寄款儻微榮之可養固逺遊之焉敢閔干禄以辭親㑹<lb/>
為吏而踰險在往哲其猶然可吾儕之不勉誓至恩之<lb/>
少酬期余生之無忝持寸艸之微心報春暉於未晩獺<lb/>
設祭以報本烏反哺而效慈彼蠢蠢之細物亦靈明而<lb/>
有知察妙理以彌戚曠大觀而遐思悵意長而語短聊<lb/>
擥翰以陳詞<lb/>
<pb n="KR4h0139_WYG_150-14a"/>
　　孝感賦　　　　　　　　　　<hi>宋</hi>謝靈運<lb/>
舉高檣於楊潭眇投迹於炎州貫廬江之長路出彭蠡<lb/>
而南浮於時月孟節季歲亦告暨離鄉眷壤改時懐氣<lb/>
戀丘墳而縈心憶桑梓而零淚孟積雪而抽筍王斲冰<lb/>
以繪鮮荑柔葉於枯木起春波於寒川顧微心之庸褊<lb/>
謝精靈於昭晰擁永暮而莫從曽遐感而靡徹<lb/>
　　孝思賦<hi>有序</hi>　　　　　　　　　梁武帝<lb/>
想縁情生情縁想起物類相感故其然也每讀孝子傳<lb/>
<pb n="KR4h0139_WYG_150-14b"/>
未嘗不終軸輟書悲恨拊心嗚咽年未髫齓内失所恃<lb/>
餘喘竛竮嬭媪相長齒過弱冠外失所怙限職荆蠻致<lb/>
闕晨昏江途遼夐家無指信髣髴行路先君體有不安<lb/>
晝則輟食夜則廢寢方寸煩亂容身無所便投刺解職<lb/>
以遵歸路於時齊隋郡王子隆鎮撫陜西頻煩信命令<lb/>
停一夕明當早出江津送别心慮迫切不獲承命止得<lb/>
小船望星就路夜冒風浪不遑寧處途次定陵船又損<lb/>
壊於時門賓周仲連為鵲頭戍主借得一舸奔波兼行<lb/>
<pb n="KR4h0139_WYG_150-15a"/>
屢經危險僅而獲濟及至戾止已無逮及五内屠裂肝<lb/>
心破碎便欲歸身山下畢志墳陵長兄哀愍未説獨行<lb/>
續有北問强敵冦邊朝廷以先君遺愛結民咸思在昔<lb/>
故舊部曲猶有數千武慶宗將頌留防彼鎮時便有旨<lb/>
使捍夀春王事靡盬辭不獲免刺史崔慧景志懐翻覆<lb/>
逺招逋逃多聚姦俠大猾凶醜莫不雲集至如彭盆韓<lb/>
元孫等不可稱數倍道電邁奄至淮淝凶徒疑駭相引<lb/>
離散臺軍主徐𤣥慶房伯玉等欲襲取慧景乃固禁之<lb/>
<pb n="KR4h0139_WYG_150-15b"/>
方得止息是歲齊明作相疑論未決密馳表疏勸徵慧<lb/>
景折簡而召必不違拒即重遣還以安其心姦渠既出<lb/>
縁邊無虞旬朔之間慧景反鎮即便解甲以歸京師因<lb/>
爾驅馳不獲停息數鍾百六時㑹雲雷撥亂反正遂膺<lb/>
四海念子路見於孔丘曰由事二親之時常食藜藿之<lb/>
食為親負米百里之外親沒之後南遊於楚從車百乗<lb/>
積粟萬鍾累茵而坐列鼎而食願食藜藿之食為親負<lb/>
米不可復得每感斯言雖存若亡父母之恩云何可報<lb/>
<pb n="KR4h0139_WYG_150-16a"/>
慈如河海孝若涓塵今日為天下主而不及供養譬猶<lb/>
荒年而有七寶飢不可食寒不可衣永慕長號何解悲<lb/>
思乃於鍾山下建大愛敬寺於青溪側造大智度寺以<lb/>
表罔極之情達追逺之心不能遺蓼莪之哀復於宫内<lb/>
起至敬殿竭工匠之巧盡世俗之竒水石周流芳樹雜<lb/>
沓限以國事亦復不能得朝夕侍食唯有朔望親奉饋<lb/>
奠雖復得薦珍羞而無所瞻仰内心崩潰如焚如灼情<lb/>
切於衷事形於言乃作孝思賦云爾<lb/>
<pb n="KR4h0139_WYG_150-16b"/>
感四氣之變易見萬物之化成受天和而異命稟地德<lb/>
而齊榮察蟭螟於螡睫觀鯤鵬於北溟彼含識而異見<lb/>
同有色而殊形雖萬類之衆多獨在人而最靈禮義别<lb/>
於飛走言語異於鸚猩念過隙之儵忽悲逝川之不停<lb/>
踐霜露而悽愴懐燧穀而涕零掩此哀而不去亦靡日<lb/>
而弗思仲由念枯魚而永慕虞丘感風樹而長悲雖一<lb/>
至而舎生奉二親而何期思因情生情因思起導情源<lb/>
以流澍引思心而無己既懐憂以終身亦銜恤而沒齒<lb/>
<pb n="KR4h0139_WYG_150-17a"/>
當閒居以永念獨拊膺而自傷徒升岵而靡瞻空陟屺<lb/>
其何望涕縱横以交流血沸涌而沾裳覽地義以自咎<lb/>
懼滅性之乖方仰太極以長懐乃告哀於昊蒼冀皇天<lb/>
之有感何報施之茫茫曉百碎於魏闕夜萬㫁於中腸<lb/>
心與心而相續思與思而未央晨孤立而縈結夕獨處<lb/>
而徊徨氣塞哀其似噎念積心其若狂至如獻歲發暉<lb/>
春日載陽木散百華草列衆芳對樂時而無歡乃觸目<lb/>
而感傷朱明啟節白日朝臨木低甘果樹接清隂不娱<lb/>
<pb n="KR4h0139_WYG_150-17b"/>
悦於懐抱但罔極而纒心蒹葭蒼蒼白露為霜涼氣入<lb/>
衣淒風動裳心無迫而自切情不觸而獨傷若乃寒冰<lb/>
已結寒條己柝林飛黄落山積白雪旅鴈鳴而哀哀朔<lb/>
風鼓而颲颲目觸事而破碎心隨感而㫁絶無一息而<lb/>
緩念與四時而長切年揮忽而莫返時瞬睒其如電想<lb/>
慈顔之在昔哀不可而重見痛生育之靡荅報顧復而<lb/>
無片悲與恨其俱興涕雜血其如霰燕青春而差池鴻<lb/>
素秋而翺翔去來候於節物飛鳴應於隂陽何在我而<lb/>
<pb n="KR4h0139_WYG_150-18a"/>
不爾與二氣而乖張常茹酷而輪迴歴日夜而不忘既<lb/>
視丹而成緑亦見白而為黄擾性情以翻覆汨神慮而<lb/>
迷荒想鳴鶴而魂㫁聽孤雛而心死慟終天而無怙號<lb/>
畢世而靡恃觀休屠之日磾豈敎義之所及見甘泉之<lb/>
畫像每下拜而垂泣忽心動而不安遽入侍於帝室值<lb/>
何羅之作難乃舎之以投瑟超王臣之稱首冠誠勇而<lb/>
無匹士行己之多方見石他之有權身雖死而名揚乃<lb/>
忠孝而兩全顧丁蘭其何人家河内之野王時舞象而<lb/>
<pb n="KR4h0139_WYG_150-18b"/>
方及始成童而親亡刻木母以供事常朝夕而在傍劉<lb/>
鎮就養而不暇常逺汲而力寡苦節感於幽靈醴泉生<lb/>
於竈下顧長沙之臨湘有古初之道始時父沒而未葬<lb/>
遇鄰火之卒起乃伏棺而長號雨暴至而火死又何琦<lb/>
其亦然獨柩屋而全止至如王祥黄雀入帳隗通横石<lb/>
特起盛彦之開母目邢渠之生父齒覽斯事而衆多亦<lb/>
難得而具紀靈蛇銜珠以酬德慈烏反哺以報親在蟲<lb/>
鳥其尚爾况三才之令人治本歸於三大生民窮於五<lb/>
<pb n="KR4h0139_WYG_150-19a"/>
孝置天地而德盈横四海而不撓履斯道而不行吁孔<lb/>
門其何敎<lb/>
　　罔極賦　　　　　　　　　　<hi>宋</hi>王禹偁<lb/>
後周廣順太歲甲寅季秋戊子實生吾身稟粹和於兩<lb/>
儀荷鞠育於二親粤自始孩逮乎成人求名得名干禄<lb/>
得禄痛吾母之早終受君羮而舎肉丁吾父之大憂徙<lb/>
倚廬以食粥被朝恩之抑奪履人事而悽迷五鼎或來<lb/>
羨仲由之斗米三牲縱具非茅容之隻雞豈無兄弟各<lb/>
<pb n="KR4h0139_WYG_150-19b"/>
懐禄而悽悽亦有子孫方嬉戲乎孩提冗食兮紀綱之<lb/>
僕多病兮糟糠之妻望松楸以暮泣履霜露而晨啼今<lb/>
日何日家人舉爵祝我夀考勸我歡樂咸懸弧於兹晨<lb/>
念陟岵而淚落換斑衣兮純素變華顛兮總角孰謂儒<lb/>
者不如農夫良田十畝柔桑百株無求於人身何憂其<lb/>
悔吝必出於力養不間乎精麤父母俱存緼袍重襦子<lb/>
弟匪懈夕耕曉鋤雞豚掩豆黍稷盈壺草堂為夀其樂<lb/>
只且嗟乎吾不得而及也賦罔極而長吁<lb/>
<pb n="KR4h0139_WYG_150-20a"/>
　　倚門望子賦　　　　　　　<hi>五代</hi>梁　嵩<lb/>
蒼蒼茫茫道逺倚倚望望情傷念蕩子之久别投慈心<lb/>
於逺方渺渺何之動幽懐於眷戀滔滔不返向上國以<lb/>
觀光當其截髪投師操心托迹遥望皇都俯登紫陌嚙<lb/>
臂於衛國門前題柱於升仙橋側擔簦日久希寸禄以<lb/>
資榮負米程遥仗何人而請益征輪蓬㫁别騎塵飛涕<lb/>
眸睠睠凝思依依欲歴而既升雲路遥憐而獨倚柴扉<lb/>
汨沒難明我則每晨昏而悵望宗枝有托汝盍無早晩<lb/>
<pb n="KR4h0139_WYG_150-20b"/>
以言歸常曠望於煙霄每淒涼於蓬蓽杳杳兮故路寂<lb/>
寂兮舊室幾行鴈陣空來萬里尺書難述水聲山色遽<lb/>
驚懐古之人别恨離情愁對秋風之夕眷戀徘徊愁心<lb/>
靡開抑鬱之情恒自切湮淪之事有誰哀念一葦於津<lb/>
涯誠難去矣聽孤鴻於碧落得不忍哉想彼淹留傷乎<lb/>
離索躊蹰兮不止優游兮何托盈庭之萱草徒榮滿眼<lb/>
之蘆花自落楊朱陌上蕭條而恨淚澘澘漢武臺邊宛<lb/>
轉而殘霞漠漠悵陸海之高深念行役以難尋憶昔伯<lb/>
<pb n="KR4h0139_WYG_150-21a"/>
俞之志寧無泣杖之心對月而常憐獨坐聞蛩而每憶<lb/>
寒吟動兹懐土之思為憑蜀魄觸爾還鄉之計暗託秋<lb/>
砧峩峩仲丘殷勤士子獻書之疏復何如干禄之心幾<lb/>
時止遣我日日望紅塵未見此心終未已<lb/>
　　思舊賦<hi>有序</hi>　　　　　　　　<hi>晉</hi>向　秀<lb/>
余與嵇康吕安居止接近其人並有不羈之才然嵇志<lb/>
逺而疎吕心曠而放其後各以事見法嵇博綜技藝於<lb/>
絲竹特妙臨當就命顧視日影索琴而彈之余逝將西<lb/>
<pb n="KR4h0139_WYG_150-21b"/>
邁經其舊廬於時日薄虞淵寒冰淒然鄰人有吹笛者<lb/>
發聲寥亮追思曩昔遊晏之好感音而歎故作賦云<lb/>
將命適於逺京兮逐旋反而北徂濟黄河以汎舟兮經<lb/>
山陽之舊居瞻曠野之蕭條兮息余駕乎城隅踐二子<lb/>
之遺跡兮歴窮巷之空廬歎黍離之慜周兮悲麥秀於<lb/>
殷墟惟古昔以懐今兮心徘徊以躊躇棟宇存而弗毁<lb/>
兮形神逝其焉如昔李斯之受罪兮歎黄犬而長吟悼<lb/>
嵇生之永辭兮顧日影而彈琴託運遇於領㑹兮寄餘<lb/>
<pb n="KR4h0139_WYG_150-22a"/>
命於寸隂聽鳴笛之慷慨兮妙聲絶而復尋停駕言其<lb/>
將邁兮遂援翰而冩心<lb/>
　　懐舊賦<hi>有序</hi>　　　　　　　　<hi>晉</hi>潘　岳<lb/>
余十二而獲見於父友東武戴侯楊君始見知名遂申<lb/>
之以婚姻而道元公嗣亦隆世親之愛不幸短命父子<lb/>
凋殞余既有私艱且尋役於外不歴嵩丘之山者九年<lb/>
於兹矣今而經焉慨然懐舊而賦之曰<lb/>
啟開陽而朝邁濟清洛以徑渡晨風淒以激冷夕雪暠<lb/>
<pb n="KR4h0139_WYG_150-22b"/>
以掩路轍含冰以滅軌水漸軔以凝沍塗艱屯其難進<lb/>
日晼晩而將暮仰睎歸雲俯鏡泉流前瞻太室旁眺嵩<lb/>
丘東武託焉建塋啟疇巖巖雙表列列行楸望彼楸矣<lb/>
感於予思既興慕於戴侯亦悼元而哀嗣墳纍纍以接<lb/>
隴栢森森以攢植何逝沒之相尋曽舊草之未異余總<lb/>
角而獲見承戴侯之清塵名余以國士眷余以嘉姻自<lb/>
祖考而隆好逮二子而世親歡攜手以偕老庶報德之<lb/>
有鄰今九載而一來空館闃其無人陳荄被於堂除舊<lb/>
<pb n="KR4h0139_WYG_150-23a"/>
圃化而為薪步庭廡以徘徊涕泫流而霑巾宵展轉而<lb/>
不寐驟長歎以達晨獨鬱結其誰語聊綴思於斯文<lb/>
　　思賢賦　　　　　　　　　　<hi>梁</hi>丘　遲<lb/>
豈顧問哉相然信死斯則結深念於撫翼跂雄飛而但<lb/>
起知我於財利之間何足多於鮑子目擊而道存至味<lb/>
其如水未見其人吾聞其理矣夫子長之託意甘執鞭<lb/>
於異世在慈明之慕義聊慙馭而追税况至德之可師<lb/>
無兼裘以共敝有樂安之任子偉羣才而稱傑備百行<lb/>
<pb n="KR4h0139_WYG_150-23b"/>
之高致該九流之洪藝諒可雜而非染迹每同而常别<lb/>
牆易入而難窺關無鍵而有閉思若神而泉涌翰如雲<lb/>
而積袂沉潛於懐抱之間蕭散於天人之際日下愧其<lb/>
未雙關西慙於上哲紛吾既有此固陋荷君子之渥惠<lb/>
塵非府而分深葉未移而好結尋宿草之宴處歴三紀<lb/>
於兹日性有同於杞梓心獲變於丹漆文何屬而不辯<lb/>
理何疑而匪質問不休而鐘叩答無窮而座謐<lb/>
　　懐賢賦<hi>有序</hi>　　　　　　　　<hi>明</hi>郭　棐<lb/>
<pb n="KR4h0139_WYG_150-24a"/>
壬子冬偕張伯鄰赴試南省道出長沙昔漢賈太傅左<lb/>
遷其地感墜馬而歔欷竟賦鵩以淪逝遊者輒増慨焉<lb/>
夫太傅起弱冠抗疏漢廷其通才朗識直氣雄文當時<lb/>
碩儒未之能儷洵一代豪賢哉追慕高風用綴賦言<lb/>
維困敦之陽月兮余北征而溯長沙乗流風以鼔檝兮<lb/>
懐往躅而咨嗟繄太傅之懿美兮天畀之以修能抱貞<lb/>
白而不阿兮遭蒙霿而叢嗔棄赤電騄耳而弗馭兮謂<lb/>
款段之猶能羌陳詞於未央兮竟出傅於藩封澹容與<lb/>
<pb n="KR4h0139_WYG_150-24b"/>
而去國兮謇胡為乎中路心戃怳而藴結兮情依依而<lb/>
回顧披楚氛而不敢怨兮念宣室而不能忘弔靈均於<lb/>
汨羅兮歌離騷而傍徨濯湘水以自潔兮紉秋蘭之芬<lb/>
芳苟心曲之無瑕兮雖隕蘀其何傷噫嘻薫蕕混臭兮<lb/>
松蘿倒植土鼓雷鳴兮天球若礫萋斐貝錦兮亷貞屏<lb/>
斥醜正為邪兮縁曲詆直自古皆有此兮豈先生之獨<lb/>
䀌是故比干剖心仲尼削迹子竒履霜萇𢎞血碧虞卿<lb/>
窮愁韓非憤戚伍員投淵申徒抱石或幽縶於南冠或<lb/>
<pb n="KR4h0139_WYG_150-25a"/>
遭刖於荆璧或三黜而不回或一言而輒叱美固惡其<lb/>
獨擅兮名不可以早揚誠知前轍之揺<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>兮又不能突<lb/>
梯滑稽與世而徜徉燦予心於皎日兮未改此度鳳翩<lb/>
翩其高舉兮豈下羣乎雞鶩歲睒睒其飇逝兮途歴歴<lb/>
其紆長逺紫闥而觀𤣥扈兮恐多岐而亡羊嫫女妒其<lb/>
蛾睂兮固恒態也懐瑾握瑜而見擯兮又何怪也睠帝<lb/>
閽以長顧兮知丹衷之不能諼悼先生之瓌特兮迺長<lb/>
籌而短算綰予棹以徘徊兮心侘傺而悲思氣鬱結而<lb/>
<pb n="KR4h0139_WYG_150-25b"/>
不可平兮緬流風而薦辭<lb/>
　　贈言賦<hi>有序</hi>　　　　　　　　<hi>梁</hi>蕭　綸<lb/>
張雲麾聞望之美作收南蕃維舟江漢留連飲餞發邁<lb/>
有期㑹面無日依依别袂恨恨江干古人贈别以言聊<lb/>
為贈言賦曰<lb/>
昔人有感於知已深情投分如斯己矣相知勢利之間<lb/>
實君子之所鄙靜言神交之際亦難得而具美豈直鮮<lb/>
其令終曽自聞其善始日踰久而益敬葢惟一人者爾<lb/>
<pb n="KR4h0139_WYG_150-26a"/>
語同志而好合諒今古之皆然荀托御而自説徐因芻<lb/>
而請前况英聲與茂實乃絶後而光先似臨潭而對鏡<lb/>
若披霧而覩天欽愛顧之罔已良佩服之在旃資淑美<lb/>
之上才超羣雄而獨峻德既深於萬頃牆有髙乎數仞<lb/>
思若神而泉湧文如華而玉振伊薄軀之固陋謬攝官<lb/>
於夏汭知美錦之難裁處棼絲而易結幸中途而遘止<lb/>
仰旌斾之踟蹰似德星之東邁類祥雲之西徂亟留連<lb/>
於河渚或終宴於城隅賞既延於賓友歡亦洽於僕夫<lb/>
<pb n="KR4h0139_WYG_150-26b"/>
嗟灰琯之易逝慨離袂之云促惜日車之不駐恨流影<lb/>
之難續觀善誘而不倦餐好音而未足佇浮雲之可寄<lb/>
願無比乎金玉<lb/>
　　懐音賦<hi>有序</hi>　　　　　　　　<hi>梁</hi>張　纘<lb/>
西平邵陵王以親賢近能作蕃夏首下走叨竊時命驅<lb/>
傳湘羅久託下風素蒙淑顧及塗經鄢郢淹泊累旬君<lb/>
王彈隋珠於千仞乃貽之以麗則詩云懐我好音敢為<lb/>
懐音賦云爾<lb/>
<pb n="KR4h0139_WYG_150-27a"/>
伊宗周之令望巡召南而述職襟帶鄖夏之鄉宣條江<lb/>
漢之域服詩書於懐袖抱仁義於胷臆總九德以棲身<lb/>
横四溟而撫翼循微躬之末迹謬馳傳於衡嶷由洞庭<lb/>
而左轉指酃醴而為期仰芳塵於夏汭路將近而彌滋<lb/>
棹陵波以遄騖舟望浦而倦遲自清光之未覯逾一紀<lb/>
以歴茲敢憑情於往昔逢君恩之未遺陪桂苑之良遊<lb/>
接蘭臺之高㑹既醉酒以飽德亦傾羞而緩帶感平原<lb/>
之愛客傷岐路之難留戀西園之餘賞泣南浦之徂舟<lb/>
<pb n="KR4h0139_WYG_150-27b"/>
結煩言於將贈情有重乎琳球顧龍門其不見過夏首<lb/>
而西浮申服義之未沫長寄言於還郵<lb/>
　　導游賦<hi>有序</hi>　　　　　　　　<hi>元</hi>袁　桷<lb/>
陳郡袁桷家於甬之隅足不踰閾而四方交游往復之<lb/>
義亦能舉其槩聞吴興子昂趙子清名雅言為作導游<lb/>
賦道余所藴亦以見夫思其人而不可見之意辭曰<lb/>
嘗悲乎好游之士閲終歲而莫聞非秉志而媚私亦飾<lb/>
行以矯羣方其命車於王良假驂於造父過屠繒之沛<lb/>
<pb n="KR4h0139_WYG_150-28a"/>
弔絃歌之魯許身結志慷慨傴僂抗銅盤以矢辭握幽<lb/>
蘭而結賦炫華堂之冰雪眇修途之霜露葢將修㫁金<lb/>
之利雖鬩牆而莫我敢侮息肩於門晞髮於廬不一歲<lb/>
月迨見夫蠅聲而謌倚楹而吁雖千里之異殊何老壯<lb/>
之卒逾也世有索居肥遯塹門塞竇尊委俚之聞友汙<lb/>
青之朽是猶談智於尺寸測日於户牖猛虎嚵嚼幽猱<lb/>
悲啾獨行無儔謹操其輈粲彼一士與時偕藏具大塊<lb/>
之清淑服忠厚以自昌余將往而未得倚吴山以相望<lb/>
<pb n="KR4h0139_WYG_150-28b"/>
振衣中庭萬籟寂𤣥頎形廣顙㫬兮翩翩墜余以言曰<lb/>
懐辛之椒人或議其妖充梁之木人或惡其獨夫既自<lb/>
以為直而亦豈不以為曲阮生自持幾於目語削木已<lb/>
漫假手於祖匪達人之曠羇終察察乎亷隅余辴然而<lb/>
笑喟然而思拂龜以占莫測其疑抑搔首而欷嘘故髣<lb/>
髴以致期遂申之以辭連城之璧佩以容兮環龍之劒<lb/>
喜其鋒兮伊若人兮物不可同兮我欲從兮樂有終兮<lb/>
江山兮複長方舟兮可杭詞未竟童子擁篲而前曰豈<lb/>
<pb n="KR4h0139_WYG_150-29a"/>
所謂千載之人邪吾當從子而西矣<lb/>
　　求友賦答袁養直　　　　　　<hi>元</hi>趙孟頫<lb/>
思古人之不可見兮心鬱結而不舒登髙丘而逺望兮<lb/>
獨歎慨乎増歔波洋洋其汜濫兮欲濟而無航膏吾車<lb/>
而孤往兮山鬱乎其蒼蒼四顧闃其寂寥兮思蹇産而<lb/>
不鑠采衆芳以自娱兮聊假日以愉樂搴長洲之夫容<lb/>
兮擥大澤之蘭茝擷江蘺之秀穎兮結秋蘭以為偑世<lb/>
俗方尚同兮余獨異乎今之人謂蘭茝為不芳兮蛾睂<lb/>
<pb n="KR4h0139_WYG_150-29b"/>
枉之以善婬衆不可以户説兮歴年歲而覯閔變心以<lb/>
從俗兮而吾又不忍徯朝陽之鳴鳳兮企空谷之白駒<lb/>
何駑駘之衆多兮鷃雀紛其瞿瞿寧飢渴以需時兮恥<lb/>
屬饜乎腥腐古道久其弗繼兮吾惕焉為此懼何美人<lb/>
之好脩兮獨與余其同心懐余以厚德兮遺余以好音<lb/>
世固有同居而不察兮何千里而能同亂淛江之滔滔<lb/>
兮涉逺道以相從覿清揚之信美兮懐盛年而莫當子<lb/>
濯足於東海兮晞髮乎扶桑吸沆瀣以為飲兮餐朝霞<lb/>
<pb n="KR4h0139_WYG_150-30a"/>
以為糧被列星之粲爛兮抱明月之夜光駕青雲而高<lb/>
馳兮鳴和鸞之鏘鏘擾蒼龍使挾輈兮服白虎以驅不<lb/>
祥願發軔其勿亟兮聊弭節而抑志指黄昏以為期兮<lb/>
夫孰逺而弗至亂曰鹿鳴呦呦猶求友兮曽謂斯人不<lb/>
如物之知兮獨行無儔吾將與子為類兮<lb/>
　　思友賦　　　　　　　　　　<hi>元</hi>涂　幾<lb/>
步平原之春雨搴緑隂以成幄懐美人於山丘悵音書<lb/>
之寥邈時也光風泛叢緑水揚波女條桑而侣行男負<lb/>
<pb n="KR4h0139_WYG_150-30b"/>
薪而載歌靄靄幽谷娟娟薜蘿良朋不來流光蹉跎慨<lb/>
嘉樹之生仁將遺余以秋實孰伊人之靈哲不反求而<lb/>
有獲屏葩華之浮辭奉温恭之明式儻精微之可期庶<lb/>
永保乎貞吉<lb/>
　　思友賦　　　　　　　　　　<hi>明</hi>夏邦謨<lb/>
何繁思之糾結兮中悶瞀以罔休晝屢餐而調饑兮寧<lb/>
膳餼之匪羞夢雜糅以恍惘兮曼旅夜之悠悠息壅翳<lb/>
其煩促兮心震蕩而若浮氣鬱鬱以填臆兮淚熒熒而<lb/>
<pb n="KR4h0139_WYG_150-31a"/>
漲眸志沉抑而慊慊兮魂離散而難收罹顛躓以厄窮<lb/>
兮兹遷逐於海陬哀蕪城之卑濕兮古濞廣之所都形<lb/>
孑孑而窘束兮竊滯此其窮途覽芳菲之變化兮恒感<lb/>
物以増愁獸求曹而躑躅兮鳥失侣而啁啾矧離索之<lb/>
悽惻兮顧寂歴而無儔謇廓落而冥寞兮阻容與以優<lb/>
游極兄弟於四海兮偉曠士之徽猷人固各有所志兮<lb/>
焉深淺其相侔豈不語洽而貌澤兮惟知心之難求慨<lb/>
仲身之多纇兮得鮑叔而攄幽僑札相感於傾葢兮或<lb/>
<pb n="KR4h0139_WYG_150-31b"/>
獻紵而縞酬仰尼父之禮瑗使兮慕贈處於回由世重<lb/>
陳雷之懿行兮况以膠漆之相投王貢出以類聚兮慶<lb/>
亷義以為疇古固敦斯軌躅兮余於是之敢偷伐木興<lb/>
刺於鳥鳴兮谷風以棄予為仇張陳隙以反目兮蕭朱<lb/>
卒判然其相矛悲夫人之昧昧兮胡纖介而成訧喟㫁<lb/>
金之日逺兮懼麗澤之皆流時矯首以遥望兮眇雲木<lb/>
之相樛夐山川之蔽虧兮邈傳置之迥修月輝輝而照<lb/>
夜兮霜稜稜以驚秋風蕭蕭而振樹兮雨汨汨以沉丘<lb/>
<pb n="KR4h0139_WYG_150-32a"/>
　情縹緲以怏悒兮然侘傺而夷猶懐孤憤以紆鬱兮邅<lb/>
　迴腸而優柔嗟百歲之易邁兮胡歡寡而多憂當其羣<lb/>
　嬉而愉樂兮寧知愁苦而淹留欲翦迹而横逝兮非弱<lb/>
　質之勝耰欲蕩志以怡悦兮畏淫肆之為尤固自厲其<lb/>
　不豫兮惟靜黙之相攸庶尚友於古人兮考往則以臧<lb/>
　謀<lb/>
　<lb/>
　<lb/>
<pb n="KR4h0139_WYG_150-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻七<lb/>
</p>
<p>
</p>
  </div>
</body>
</text>
</TEI>
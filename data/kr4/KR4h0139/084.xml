<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_084-1a"/>
　欽定四庫全書<lb/>
御定厯代賦彚巻八十一<lb/>
　　室宇<lb/>
　　　超然臺賦<hi>有序</hi>　　　　　　　<hi>宋</hi>蘇　轍<lb/>
　子瞻既通守餘杭三年不得代以轍之在濟南也求為<lb/>
　東州守既得請髙宻其地介於淮海之間風俗朴陋四<lb/>
　方賔客不至受命之嵗承大旱之餘孽驅除螟蝗逐捕<lb/>
　盜賊廪䘏饑饉日不遑給朞年而後少安顧居處隠陋<lb/>
<pb n="KR4h0139_WYG_084-1b"/>
　無以自放乃因其城上之廢臺而増葺之日與其僚覽<lb/>
　其山川而樂之以告轍曰此将何以名之轍曰今夫山<lb/>
　居者知山林居者知林耕者知原漁者知澤安於其所<lb/>
　而己其樂不相及也而臺則盡之天下之士奔走於是<lb/>
　非之場浮沉於榮辱之海囂然盡力而忘反亦莫自知<lb/>
　也而達者哀之二者非以其超然不累於物故邪老子<lb/>
　曰雖有榮觀燕處超然嘗試以超然命之可乎因為之<lb/>
　賦以告曰<lb/>
<pb n="KR4h0139_WYG_084-2a"/>
東海之濵日氣所先巋髙臺之凌空兮溢晨景之潔鮮<lb/>
幸氛翳之收霽兮逮朋友之燕閒舒堙鬱以延望兮放<lb/>
逺目於山川設金罍與玉斚兮清醪潔其如泉奏絲竹<lb/>
之憤怨兮聲激越而眇緜下仰望而不聞兮微風過而<lb/>
激天曾陟降之幾何兮棄溷濁乎人間倚軒楹以長嘯<lb/>
兮袂輕舉而飛翻極千里於一瞬兮寄無盡於雲煙前<lb/>
陵阜之洶湧兮後平野之湠漫喬木蔚其蓁蓁兮興亡<lb/>
忽乎滿前懷故國於天末兮限東西之險艱飛鴻往而<lb/>
<pb n="KR4h0139_WYG_084-2b"/>
莫及兮落日耿其夕躔嗟人生之漂揺兮寄流枿於海<lb/>
壖茍所遇而皆得兮遑既擇而後安彼世俗之私已兮<lb/>
每自予於曲全中變潰而失故兮有驚悼而汍瀾誠達<lb/>
觀之無不可兮又何有於憂患顧遊宦之迫隘兮常勤<lb/>
苦以終年盍求樂於一醉兮滅膏火之焚煎雖晝日其<lb/>
猶未足兮竢明月乎林端紛既醉而相命兮霜凝磴而<lb/>
跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>馬躑躅而號鳴兮左右翼而不能鞍各雲散於城<lb/>
邑兮徂清夜之既闌惟所往而樂易兮此其所以為超<lb/>
<pb n="KR4h0139_WYG_084-3a"/>
然者邪<lb/>
　　超然臺賦　　　　　　　　　<hi>宋</hi>文　同<lb/>
方仲春之盎盎兮覽草木之菲菲胡怫鬱於余懷兮悵<lb/>
獨處而無依陟危譙以騁望兮丘阜嶊崣而參差窮莽<lb/>
蒼以極視兮但浮陽之輝輝忽揚飇以晦昧兮灑氛霾<lb/>
於四垂躓余心之所行兮欲溷溷其安之蜕余神以遐<lb/>
騖兮控泬寥而上馳闢晻曖以涉澒洞兮揮霓旌而掉<lb/>
雲旗導長彗以夭矯兮從宛虹之委蛇曳采旒以役朱<lb/>
<pb n="KR4h0139_WYG_084-3b"/>
鳳兮駕瓊輈而驅翠螭涉横潢以出沒兮厯大曤而蔽<lb/>
虧羾萬里以一息兮俯九州而下窺有美一人兮在東<lb/>
方去日久兮不能忘凜而潔兮岌而長服忠信兮被文<lb/>
章中皦皦兮外琅琅蘭為襟兮桂為裳儼若植兮奉珪<lb/>
璋戢光耀兮秘芬芳寶世用兮斯巻藏遊物外兮肆猖<lb/>
狂余将從之兮遥相望回羊角兮指龍肮轉嵎夷兮蹴<lb/>
扶桑倚泰山兮聊徜徉下超然兮拜其旁願有問兮遇<lb/>
非常勿掉頭兮告以詳使余脱彌天之網兮解逆物之<lb/>
<pb n="KR4h0139_WYG_084-4a"/>
韁己而釋然兮出有累之場余復僊僊兮來歸故鄉<lb/>
　　超然臺賦<hi>有序</hi>　　　　　　　<hi>宋</hi>張　耒<lb/>
或有疑於超然曰古之所謂至樂者安能自名其所以<lb/>
然邪今夫鳥之能飛獸之能馳與夫人之耳目手足視<lb/>
聴動作自外而觀之者豈不為以大樂乎然鳥獸與人<lb/>
未嘗以為樂也古之有道者其樂亦然又安能自名其<lb/>
所以然邪彼方自以為超然而樂之則是其心未免夫<lb/>
有累也客有應之曰吾豈以子之言非邪吾方有所較<lb/>
<pb n="KR4h0139_WYG_084-4b"/>
而後知超然者之賢也予視世之賤丈夫奔走勞役守<lb/>
塵壤握垢穢嗜之而不知厭而超然者方逺引絶去榮<lb/>
觀萬物視世之所樂不動其心則可不謂賢邪今夫世<lb/>
之富人日翫其金玉而樂之是未能富也忘其所有而<lb/>
安之是真能富矣夫惟有之是以貴其能忘之使其無<lb/>
有則将何所忘邪子以謂将忘超然為真超然則其初<lb/>
必有樂乎超而後忘可能也子以謂樂夫世之樂者乎<lb/>
然則子亦安知夫名超然者果非能至樂者也賦曰<lb/>
<pb n="KR4h0139_WYG_084-5a"/>
登髙臺之岌峩兮曠四顧而無窮環羣山於左右兮瞰<lb/>
大海於其東棄塵壤之喧卑兮揖天半之清風身飄飄<lb/>
而欲舉兮招飛鵠與翔鴻莽丘原之茫茫兮弔韓侯之<lb/>
武功提千乗之富彊兮憑百勝而稱雄忽千年而何有<lb/>
兮哀墟廟之榛蓬有物必歸於盡兮吾知此臺之何恃<lb/>
惟廢興之相召兮要必以譽而後止彼變化之無窮兮<lb/>
嗟其偶在之幾何聊徼樂於吾世兮又安知其他或有<lb/>
疑夫超然者曰豈其知道而未純曰彼天下之至樂兮<lb/>
<pb n="KR4h0139_WYG_084-5b"/>
又安能自名其所以然惟樂而不知所以樂兮此其所<lb/>
以為樂之全彼超然而獨得兮是猶存物我於其間客<lb/>
有復之者曰子知至樂之無名兮是未知世之所可惡<lb/>
世方奔走於物外兮盖或至死而不顧眇如醯雞之舞<lb/>
甕兮又似乎青蠅之集汚衆皆旁視而笑兮彼獨守而<lb/>
不之去較此樂於超然兮謂孰賢而孰愚何善惡之足<lb/>
較兮固天淵之異區道不可以直至兮終冥合乎自然<lb/>
子又安知夫名超然者果不能造至樂之淵乎<lb/>
<pb n="KR4h0139_WYG_084-6a"/>
　　九華臺賦　　　　　　　　　<hi>元</hi>袁　桷<lb/>
混元之峰鬱為仙閭霏青駭紅嶔崟相扶下垂清溪百<lb/>
流是趨昔有羽士恍兮承跗縞衣𤣥裳其化莫追爰有<lb/>
堯年之叟植杖戒鉏顧瞻童土式崇墳壚斥幽導奇以<lb/>
薙以除層臺演觀積石為郛拾級以升家林滿圖乃擢<lb/>
孤芳絜泉廣疏錫名九華葆兹清腴有客涖止披情徐<lb/>
吁曰登髙能賦大夫之職也為我賦諸客曰皦皦凜秋<lb/>
天風奏竽哀鴻響空寒蟬抱梧脱者如埽縮者如枯落<lb/>
<pb n="KR4h0139_WYG_084-6b"/>
妍斂英還形太虚存莫可禦去莫可居相彼九華孰為<lb/>
有渝含章金衡承元坤輿弗媚弗私苦心秉愉迴黄抱<lb/>
素苞含紛敷飛霜溢露言沾其濡獨立養完孰云彼汙<lb/>
世服姣靚飾脂效姝嗜腥豢醇溲甘芼萸維爾茹口哆<lb/>
焉如荼耿持空榛曷知我蕪叟曰好不可一鴟鴉蝍蛆<lb/>
鈎以為直石以為琚變奪五采睢睢盱盱已或自售適<lb/>
増詆誣寄懐於言觴至不餘九九黙操嗒然蘧廬我生<lb/>
之辰天清景舒庸采以修庶其遂初山空無塵白雲在<lb/>
<pb n="KR4h0139_WYG_084-7a"/>
裾歸與歸與吾以子為徒與<lb/>
　　李氏山園潛珍閣賦　　　　　<hi>宋</hi>蘇　軾<lb/>
襲九淵之神龍沕淵潛以自珍雖無心於求世亦擇勝<lb/>
而棲神蔚鵝城之南麓擢仙李之芳根因石阜以建宇<lb/>
跨飲江之鼇黿岌飛簷與鐵柱插清江之奫淪眩古潭<lb/>
之百尺涵萬象於瑶琨耿月魄以終夜湛天容之方春<lb/>
信蒼蒼之非色極深逺而自然疑貝闕與珠宫有玉函<lb/>
之老人予南征其萬里友魚鰕與蚯螾逝将去而反顧<lb/>
<pb n="KR4h0139_WYG_084-7b"/>
託江流以投文悼此江之獨西歎妙意之不陳逮公子<lb/>
之東歸寓此懐於一樽雖神龍之或殺終不殺之為仁<lb/>
　　蓬萊閣賦<hi>有序</hi>　　　　　　　<hi>宋</hi>王十朋<lb/>
越中自古號嘉山水而蓬萊閣實為之冠昔元微之作<lb/>
州宅詩世稱絶倡近代張公伯玉三章膾炙人口好事<lb/>
者從而和之獨未聞有賦之者十朋筮仕之初辱為蓬<lb/>
萊客乃者中秋之夕與同僚㑹飲於兹閣覽湖山之勝<lb/>
翫月於尊俎間即席賦詩諸公皆和既而念之閣不可<lb/>
<pb n="KR4h0139_WYG_084-8a"/>
以常登一詩不足以盡意遂從而賦焉<lb/>
王子游㑹稽客蓮幕登卧龍之山躡巨鼇之閣秀閲千<lb/>
巖流觀萬壑縱逺目於東州暢幽懐於寥廓於時天髙<lb/>
氣肅秋色平分簪盍良朋把酒論文俯仰湖山懐古傷<lb/>
今登髙賦詩以寫我心周覽城闉鱗鱗萬户龍吐戒珠<lb/>
龜伏東武三峰鼎峙列障屏布草木蘢蔥煙霏霧吐棟<lb/>
宇峥嶸舟車旁午壮百雉之巍垣鎮六州而開府東望<lb/>
稽山思禹之功喬松鬱乎故陵丹青儼於祠宫藏丹書<lb/>
<pb n="KR4h0139_WYG_084-8b"/>
於瑰穴流遺畫於無窮南目秦望哀秦之過方鑱石以<lb/>
頌徳驕顔色以相賀嗟仙藥之不來俄腥風之已播西<lb/>
望夕陽送目蘭亭懐王謝之風流感斯文之涕零徒觀<lb/>
夫茂林修竹銷烟靄而冥冥北望滄海渺其無涯方吳<lb/>
門之畫龍視越國其如蛇轟雷鼓於一震墟吳國而成<lb/>
窪訪麗譙之故址第見乎古木之號鵶前瞻鑑湖滿目<lb/>
雲水嘉馬侯之偉績慕賀監之髙軌祠荒兮遺迹半湮<lb/>
宅冷兮黄冠無幾徒有漁舟賈楫風樵航葦往來乎鷗<lb/>
<pb n="KR4h0139_WYG_084-9a"/>
鷺之鄉欵乃乎煙波之裏仰瞻髙閣翬飛崔嵬俯瞰州<lb/>
宅緬懷髙才面無時之屏障家終日之樓臺長湖山之<lb/>
價於几席之上惜斯人之安在哉言未畢客有指斯閣<lb/>
而謂予曰子亦知夫閣之所以得名者乎盖始於元和<lb/>
才子也以玉皇案吏之尊擁旌麾於千里也蓬萊隔弱<lb/>
水三萬里以筆力坐移於是也齊名有白從事有鞏胸<lb/>
中有萬頃之湖真一代之奇偉也詩草一出遂能發秦<lb/>
望之精神増鑑湖之風采蘭亭絶倡亘古今而莫擬也<lb/>
<pb n="KR4h0139_WYG_084-9b"/>
子亦讀夫才子之傳否乎姑問訊其從何而來集乎彼<lb/>
而至於此也才子之才固足以起吾子數百年之聳慕<lb/>
才子之所以獲侍玉皇者亦吾子之所喜攻而深恥也<lb/>
夫何惜之有予於是引客之手揚袂而起言契子心諾<lb/>
諾唯唯有是哉有是哉斯人也而至於斯也尚忍言之<lb/>
哉俄而鼓角作於人間明月出於林端妙三㺯之梅花<lb/>
爛十分之銀盤釂一觴而徑醉有不盡之餘歡頃之陰<lb/>
雲忽興㸃綴青天漸山川之䝉蘢若有妒乎嬋娟倚危<lb/>
<pb n="KR4h0139_WYG_084-10a"/>
欄而感槩覺興盡而思旋矣於是相與啜茗於清白之<lb/>
堂潄齒於清白之泉閲唐宋之題名終夕為之慨然嗚<lb/>
呼噫嘻死者可作吾誰與歸其無出乎范文正公之賢<lb/>
　　悠然閣賦　　　　　　　　　<hi>元</hi>馬祖常<lb/>
舒吾眺之落落兮覿寥廓之無跡㑹冥冥之遐思兮契<lb/>
萬品之攸職擬大化而罔象兮悼世徳之囿形聿逍遥<lb/>
而容與兮泊乎游乎太清是有當於吾衷兮表吾廬以<lb/>
自肆騁余馬於析津兮崇吾屋乎江汜揭髙躅於古道<lb/>
<pb n="KR4h0139_WYG_084-10b"/>
兮追前修其或然偉一世君子兮又贈之以蘭荃曰予<lb/>
未有知兮何私意之髣髴懿夫子之悠然乎殆及予乎<lb/>
空谷<lb/>
　　對鷗閣賦<hi>有序</hi>　　　　　　　<hi>明</hi>李東陽<lb/>
對鷗閣者侍講學士鏡川楊先生繼父志而作也揚之<lb/>
䧯故有閣家徙而閣亦廢先生之父梅讀公從祖父避<lb/>
地而歸漸復故宅嘗遊川上誦李嘉祐南風不用蒲葵<lb/>
扇紗帽閒眠對水鷗之句盖其志欲復兹閣至先生而<lb/>
<pb n="KR4h0139_WYG_084-11a"/>
成焉東陽從先生官翰林獲觀所自為記又從其弟府<lb/>
丞維貞編修維立及其子員外郎志仁聞兹閣始末為<lb/>
詳乃作賦曰<lb/>
鏡川先生之作對鷗閣也闢扉其陽設牖於陰乾藩坤<lb/>
籬山帶水襟逺則雷峰天井石樓木阜錫嶺金峩翠巖<lb/>
雪竇天童育王驃騎車廏四明中空五馬羣走句餘武<lb/>
陵之墟聖公隠仙之居左盤右紆莫詳其餘近則金碶<lb/>
珠潭芝山桃浦北渡南塘蒓湖蓮渚六港兩川十洲三<lb/>
<pb n="KR4h0139_WYG_084-11b"/>
嶼花迷學士之橋竹暗尚書之墅奇蹤麗蹟不可縷數<lb/>
於是啟扉而入則飛籟灑地鳴琅戛空鱗瓦動目翬簷<lb/>
挾風上下轇轕東西冥濛藏虚納秀後與川通開牖而<lb/>
眺則屏圍晝張澄練秋碧長林落日倒影千尺平田一<lb/>
緑與望俱極若乃岸芷洲蘭灘蓼汀蘋杞柳櫹槮而落<lb/>
蔭蕖荷的厯而敷芬鳬鷖為雙鸂鶒成羣鳶跕跕以如<lb/>
墮鮒洋洋而若馴時有白鷗西來載汎載遊既飄揚以<lb/>
雪舞忽浩蕩而雲浮先生方對客髙詠覽物旁摉獨宿<lb/>
<pb n="KR4h0139_WYG_084-12a"/>
留以延佇若嬰情於彼鷗客有在席者起而問曰何為<lb/>
其若是也先生曰噫此吾先君子之志也試為子言之<lb/>
我居揚䧯自宋及元傑構連甍有閣嶄然國版受肇家<lb/>
徒外遷鞠彼蓬藋蕩為荒園百礎星落下沈清淵先君<lb/>
子嘗惓焉於此矣復芸栖之故地創梅讀之新軒歌越<lb/>
里之雅調誦唐人之遺篇将拂蒲葵而小憩岸紗帽而<lb/>
閒眠時度隙景志齎重泉彼鷗何心以嵗以年予乃晨<lb/>
興暮思左相右度木叢崝嶸石疊犖确十稔交閲七楹<lb/>
<pb n="KR4h0139_WYG_084-12b"/>
並落幸往志之粗償恨九原之莫作今我與子神游丘<lb/>
壑放意觴酌孰懷厥憂孰享其樂睹羣鷗之在目増一<lb/>
感於兹閣客乃俯而歎曰嗚呼起廢殊地悲歡異時數<lb/>
雖天定業乃人為有始必復靡終弗持先生實勤童子<lb/>
何知然嘗聞之矣談史絶筆遷書繼成祐不作相旦終<lb/>
台衡故周貴述事孔稱揚名先公官不及再命業不過<lb/>
一經存弓裘之舊物慨堂構之餘情今先生身厯霄漢<lb/>
步登蓬瀛文播海宇望隆公卿固将修五鳳於天闕庇<lb/>
<pb n="KR4h0139_WYG_084-13a"/>
萬厦於蒼生彼美兮一閣惡足以盡先生之經營也哉<lb/>
若夫志遂功成名完身退行藏有時俯仰奚累知倦鳥<lb/>
之終還念閒鷗之可對眷斯時之未晩非此閣其焉賴<lb/>
盖亦有詒盛業於諸孫播清風於百代者矣先生曰我<lb/>
其圖之子盍為我賦之於時簪纓並輝子弟咸侍左京<lb/>
兆右太史趨郎官列貢士絃誦間作觥籌交駛客既醉<lb/>
散鷗亦翔止先生獨居廓思方将合萬物而一視也<lb/>
　　清虚子此君軒賦<hi>有序</hi>　　　　<hi>宋</hi>楊萬里<lb/>
<pb n="KR4h0139_WYG_084-13b"/>
吾友清虚子家有竹軒命曰此君誠齋某為賦之<lb/>
客有問於清虚子曰昔者子猷愛竹字之曰君謂此君<lb/>
一日之不可無古之知竹者未有若子猷之勤者歟清<lb/>
虚子曰子猷可謂愛竹矣知竹則未也古之知竹者其<lb/>
惟吾夫子乎盖嘗聞之夫子適衛公孫青僕子在淇園<lb/>
有風動竹聞蕭瑟檀欒之聲欣然忘味三月不肉顧謂<lb/>
青曰人不肉則瘠不竹則俗汝知之乎其詩曰瞻彼淇<lb/>
澳菉竹如簀言念君子温其如玉吾乃今知竹之所以<lb/>
<pb n="KR4h0139_WYG_084-14a"/>
清武公之所以盛也盖君子於竹比徳焉汝視其節凜<lb/>
然而孤也所謂直哉史魚邦有道如矢者歟汝視其貌<lb/>
頎然而臞也所謂伯夷叔齊餓於首陽之下民到于今<lb/>
稱之者歟汝視其中洞然而虚也所謂回也其庶乎屢<lb/>
空有若無者歟故古之知竹者其惟夫子乎子猷非知<lb/>
竹者也客曰甚哉清虚子之言似夫子也敢賀此君從<lb/>
陳蔡者皆不及門君何修何飾乃得於四子而同席願<lb/>
堅晩節於嵗寒以無忘夫子之徳<lb/>
<pb n="KR4h0139_WYG_084-14b"/>
　　拙軒賦　　　　　　　　　　<hi>金</hi>趙秉文<lb/>
宣撫移刺公築室於私第榜之日以告閒閒居士曰余<lb/>
有拙病似愚而强矯矯亢亢踽踽凉凉人皆喜圓已獨<lb/>
喜方将適東溟顧登太行将之暘谷反走寒鄉鬼笑揶<lb/>
揄人怒中傷神醫不能療蓍蔡不能詳且子以為何如<lb/>
可愈而康也居士曰拙者自拙吾不知其短巧者自巧<lb/>
吾不知其長或善宦而九卿或白首而潛郎以俗觀之<lb/>
有窳有良以道觀之孰否孰臧較榮枯於瞬息等一夢<lb/>
<pb n="KR4h0139_WYG_084-15a"/>
於黄粱神龜曳尾大勝刳腸漢陰抱甕焉知泆湯蜂以<lb/>
蜜而割蚌以珠而戕錮桓山之石豈若鶉衣之負朝陽<lb/>
憶上蔡之犬何如羊裘之釣滄浪天道茫茫何有何亡<lb/>
老龜不爛禍延枯桑魯酒味薄邯鄲被殃吉凶無朕智<lb/>
不能量鄙夫自私蝨處褌襠達人大觀物我兩忘縱心<lb/>
浩然與道翱翔言未既公笑曰余病良已謝夫子之愈<lb/>
膏肓也<lb/>
　　榕軒賦　　　　　　　　　　<hi>元</hi>袁　桷<lb/>
<pb n="KR4h0139_WYG_084-15b"/>
南粤之區温風戛摩積炎吹雲流金為波少負老息盼<lb/>
兹庭柯爰有弱木攀緣嘉生連理纚結附枝膏凝蔭旋<lb/>
萬牛廣容專城千柱承宇百尋傲空羣焉莫争希賢同<lb/>
風長與少殊如昂如顒溜微生於一髮寄豐壤而敷茸<lb/>
詎擁腫以丐全眇頽波之溶溶厥類兹夥其名曰榕東<lb/>
魯先生見而笑之曰目無常形嫫母以為能耳無常聲<lb/>
折揚以為清美醜相乗孰完其生眷兹連蜷棄諸同辭<lb/>
薪者鄙之斲者訾之輪者絶之器者揮之夫好惡不齊<lb/>
<pb n="KR4h0139_WYG_084-16a"/>
莫與之争吾何行焉舉觴以噫噫極而歌歌曰木之詵<lb/>
詵匪委他兮木之萋萋匪婆娑兮巧為彼矢名為彼戈<lb/>
徂來維松新甫維栢奈何奈何客有踵門而言曰議物<lb/>
産者必以良舍所用而求無用将安所向先生曰多謀<lb/>
者神泣多才者形傷維彼阻窮百虐備嘗蔚然以修充<lb/>
然以光四海立賢勿云其方窮髮之北殆将駭兮榕兮<lb/>
榕兮吾以為楷兮<lb/>
　　素軒賦<hi>有序</hi>　　　　　　　　<hi>元</hi>袁　桷<lb/>
<pb n="KR4h0139_WYG_084-16b"/>
太原白无咎徵名字于易復以素名軒寔維其祥乞賦<lb/>
陳郡袁桷賦曰<lb/>
維太初之混茫兮渺昭質其孰分二儀迭其交媾兮肇<lb/>
清濁而成文翕九垓其同風兮佩鈎矩以播芬邈焉黄<lb/>
唐之仁聲兮極黼黻之成憲忠與質其相環兮迄蒼姬<lb/>
而莫變亘終古之同軌兮成後來者之過眩徵載籍於<lb/>
竹簡兮淳風鬱然以未墜憫太和之淪胥兮希潔已以<lb/>
自致三熏沐而揚靈兮儼前聖之遺㫖悟宣尼之自筮<lb/>
<pb n="KR4h0139_WYG_084-17a"/>
兮繇告之以不樂曰丹漆不文兮白玉不琢質不可以<lb/>
受飾兮道不可以雜敦厚静止兮弗居其華惟無色而<lb/>
自色兮物莫能與之加爰錫名以表勵兮雖顛越其靡<lb/>
他凜世垢之淟涊兮蘄旁證以冀直聃演言以清浄兮<lb/>
戒目盲於五色墨諄諄以兼愛兮悲棼如其何益冕朱<lb/>
裏而外𤣥兮衮襲裘而不裼淡𤣥酒之無和兮輅盡誠<lb/>
而越席顔執仁以不違兮炯虚室之内煥商起予而舉<lb/>
隅兮懼絜矜夫倩盼噫童子之微言兮驚曽氏之華睆<lb/>
<pb n="KR4h0139_WYG_084-17b"/>
拾沐浴以孤泣兮兆有知夫孝子乗結駟以夸容兮終<lb/>
内熱而殞愧車美澤而可鑑兮曷栖栖夫靡止彼馬師<lb/>
之食藝兮亦能遺𤣥黄而洞理羌若人之好修兮姤芳<lb/>
澤之日恣将乗飛㢘以上征兮揚古帝之正則悃愊欵<lb/>
欵而彌貞兮固丹府之介特書盤盂以參倚兮慮夫龜<lb/>
之不食揭嘉名於户冊兮振白首以莫忒申以辭曰茫<lb/>
茫重𤣥物之先兮剛柔相摩文以宣兮反初復真徳乃<lb/>
全兮履素莫渝吾将以無愆兮<lb/>
<pb n="KR4h0139_WYG_084-18a"/>
　　静軒賦<hi>有序</hi>　　　　　　　　<hi>元</hi>戴表元<lb/>
東平閻公名某居静軒剡源戴表元為之賦曰<lb/>
世有欲静者問於其師其師教之以學坐盖屏居久之<lb/>
能安於足而不能安於飢窮之水火於是教之以學黙<lb/>
又絶語久之能忘於口而不能忘愛憎之荆棘於是教<lb/>
之以息交則不能蟄穴而棲巢教之以寡求則不能餐<lb/>
松而飲流故嵇叟以慕仙傷生楊卿以忤物招咎喑鴈<lb/>
先盡柔木速朽惡影者走而滋多逃聲者馳而愈有嗚<lb/>
<pb n="KR4h0139_WYG_084-18b"/>
呼悲夫事有適至理有固然子不觀於空洞渺沒滄溟<lb/>
之淵方其決陰谷瀉層巔經蒼莽而始激觸縈紆而彌<lb/>
喧迨至乎鉅海則沉沉湛湛人莫測其虧全又不觀陰<lb/>
陽四時之去來前者誰挽後者誰推但見河漢烏飛而<lb/>
兔沒草木實落而花開人之營營與識俱生識步而馳<lb/>
識取而争窮血氣之所趨雖賢愚其同情惟夫大静之<lb/>
士得智遺智居名避名用能翫外物若蟬蜕戲世好為<lb/>
孩嬰時然後出不得己於出則山揺而岳動時然後處<lb/>
<pb n="KR4h0139_WYG_084-19a"/>
不得己而處則鵠峙而鸞停時然後黙不得已於黙則<lb/>
風收而霆息時然後語不得己於語則玉振而金聲彼<lb/>
沾沾之小夫與硜硜之俗子勺水盈縮杯羮愠喜間有<lb/>
聞蘇門而習嘯望箕山而結軌豈不賢於其徒語諸大<lb/>
人先生之門是猶過蓬萊而誇海市也<lb/>
　　可竹軒賦<hi>有序</hi>　　　　　　　<hi>元</hi>戴表元<lb/>
山陰王理得静人也嘗築一軒竹間取晉子猷語既名<lb/>
之以可竹而請問於剡源乃為設客主人問答之詞以<lb/>
<pb n="KR4h0139_WYG_084-19b"/>
廣其意<lb/>
客有問可竹之義於王子曰昔子之先瑯琊黄門厭厯<lb/>
兵革頡頏世紛捐家勲而弗紹欲投好於此君寄廬於<lb/>
東土譬之一壺之波流然而儕車代翳弛擔揮耰寧館<lb/>
庖之不繼閲蒼蒨以消憂此其達生幾於栁下憂世近<lb/>
乎莊周者也今子襲舊徳之箕裘耕素封之稼穡傲睨<lb/>
徐舉優游内息出無蕭朱許史之榮入無研桑陶頓之<lb/>
役浮毫泛潁沿典遡籍油油乎顔充氣盈華春盛而方<lb/>
<pb n="KR4h0139_WYG_084-20a"/>
敷翛翛乎材堅氣良兵朝餐而待擊雖徵名於古賢亦<lb/>
取妍於幽植所謂几案之翫階除之飾或可有而可無<lb/>
非至人之所溺王子聞而歎曰於乎嗟乎是何傷乎盖<lb/>
聞事有不期而相役物有適至而為娛客不媿夫重龜<lb/>
疊組之世崇臺廣榭之區輦千夫以斥苑囊萬金以聘<lb/>
姝歌喧管咽鐘奔鼓趨乃有下舍一朝之費而耗中人<lb/>
十家之須觀其睫暈欲寐體疲索扶意昏昏然不接棄<lb/>
咳唾於須臾至此窮厓之顛絶島之上慘天荒而地寂<lb/>
<pb n="KR4h0139_WYG_084-20b"/>
四無人以惆悵忽見奇叢異幹瑰質偉狀至戀惜以忘<lb/>
歸為游揚而詠唱使客評一境之異同較一時之得喪<lb/>
果孰為之賢愚将悠悠而無當粤吾來於兹土姑無論<lb/>
乎古先今夫殘墟斷礎廢圃荒煙因前時之煜煜常櫛<lb/>
比而雲連雖蒲萄分根於遐徼珊瑚移植於深淵可成<lb/>
林於談笑何是竹得而侔旃而吾一夫之宅百楹之廬<lb/>
本先人之遺構匪東郭而開墟賴清陰之見覆幸斤斧<lb/>
之相疎風春雪臘雨曉晴晡吾試與客振衣坐石攜琴<lb/>
<pb n="KR4h0139_WYG_084-21a"/>
挈壺醒則行歌商山首陽醉則卧游無懷華胥竹當囅<lb/>
爾而笑色勃而吁當此之時人可竹歟竹可人乎於是<lb/>
客主相喻頽然忘言但見翛翛之凉月若迎顧乎前軒<lb/>
　　縮軒賦　　　　　　　　　　<hi>元</hi>戴表元<lb/>
戴子既為縮軒於剡居之西有客過之哂然而歎曰戴<lb/>
子将隠乎抑将以為徳乎何其志之髙而言之謙也戴<lb/>
子曰不然吾三十年行乎功名之途而涉於是非之林<lb/>
及今年漸衰而始休業無成而多悔進不能有為於時<lb/>
<pb n="KR4h0139_WYG_084-21b"/>
以光宗姻起門祚退不能資其所自力以樹田園活尊<lb/>
稚七暑而一葛十晡而九糜皇皇乎徒勤而無所施荒<lb/>
荒乎内怵惕而人莫之知支隙巢以竄伏聊憩憊而逃<lb/>
虚盖不武以成怯非能髙而為卑而何暇於隠何以為<lb/>
徳哉客曰子不觀於南山之熊東海之鯨魚乎夫南山<lb/>
之熊人知其勇也然而未嘗狎於郊豈不知夫郊之獲<lb/>
為飽腹哉如使日日而見之則人得以輕其勇矣東海<lb/>
之鯨魚其怒也能覆千斛之舟習於海者未嘗遇而覆<lb/>
<pb n="KR4h0139_WYG_084-22a"/>
其舟也今夫能言之士聴先生之説以遊於千萬人之<lb/>
都與操利業以闖伺於四通八達之市人人志於取也<lb/>
趨喜而違怒據安而遜危其事良苦矣有一不當意而<lb/>
無尺寸之地以居其躬子不匿避之而欲以常盛之名<lb/>
揭乎必趨之衝此豈徒無得而已殆難知其所終故曰<lb/>
寡求而少願者守身之寶也不争而善讓者逺災之道<lb/>
也且夫華煜者老而歸根飾美者勞而返素火以晦傳<lb/>
燼厯以退合度子毋以昔之揭揭而病今之齪齪安知<lb/>
<pb n="KR4h0139_WYG_084-22b"/>
非子徳之将就而樂其夸也官雖薄猶賢於無名居雖<lb/>
隘猶愈於無家三遇兵而不死一謀歸而就成心懷貞<lb/>
士之操身漏閒民之征一以子為傭胥亦或以為夫一<lb/>
以子為羈雌亦或以為雄熙熙乎蚩蚩乎無譽無讒人<lb/>
不得以錮子之銜無勢無辱天不得以制子之梏子於<lb/>
此猶不足顧今之側肩曲項擎拳累足以求伸者寧得<lb/>
如子之縮乎察子之介介誠有所缺然子且自視孰與<lb/>
古之黔婁萊蕪賢黔婁賢而死不衾萊蕪賢而生無炊<lb/>
<pb n="KR4h0139_WYG_084-23a"/>
子敢望豐衣給食乎哉姑務縮而圖之縮於貲者康縮<lb/>
於力者强縮於名者良縮於徳者百世不忘故今登子<lb/>
之軒嘉子之誼将濶略乎隘夫曲士之節而盪摩於大<lb/>
賢君子之事於子何如戴子聞其言始而蹙然若無所<lb/>
容既而渙然以怡矣久而恢然於中忘其居之約而身<lb/>
之窮也<lb/>
　　雪軒賦<hi>有序</hi>　　　　　　　　<hi>元</hi>蒲道源<lb/>
延祐四年余與牛君楚臣同官於翰林國史院始獲相<lb/>
<pb n="KR4h0139_WYG_084-23b"/>
識君京師人宰相知其賢而有文以白衣辟用授國史<lb/>
院編修官未幾求去余私謂從君游者檢閲宋文郁曰<lb/>
第語牛先生云今司文柄者徒欲得君之賢以為此職<lb/>
非責以朝夕奔走期㑹姑少留得俸金以給饘粥可乎<lb/>
文郁以告君曰蒲之意甚厚然吾以早衰不能勉强非<lb/>
不樂此職也但食人之食而不事其事吾不為也遂決<lb/>
辭余聞之深有媿其言暨余承乏國學君使人持雪軒<lb/>
巻求余序引余竊思君之取義於雪其必有深意焉今<lb/>
<pb n="KR4h0139_WYG_084-24a"/>
試以君平昔觀之則夫雪之皓然一色皎而不汚者庸<lb/>
非君之潔乎其掩穢覆瑕者庸非君之有容乎其倏然<lb/>
而集忽爾而釋與時變化者庸非君之出處乎若夫為<lb/>
來牟之瑞則君子孜孜講學以善及人者可知矣至如<lb/>
天葩繽紛匪雕匪刻作止疎宻飛舞之態而其文章之<lb/>
妙天機所到非有意而為之者似焉宜君之以雪名軒<lb/>
而識者亦以為然也向所謂賢而有文與其翻然而去<lb/>
不以窮達累其心者於兹而益信噫君子樂道人之善<lb/>
<pb n="KR4h0139_WYG_084-24b"/>
而欲播於歌詠者觀此有以識其大凡云既以為之序<lb/>
又從而賦之<lb/>
牛君楚臣以雪名軒太常陳子悉著於篇而又徵文於<lb/>
余也余掇取陳子之所棄者以為言方其𤣥冥用事白<lb/>
晝将夕嚴風乍止同雲坌集天花散墜彌望如一飄然<lb/>
而入吾之户忽爾而縞吾之室余乃掩闗退處蟄坏其<lb/>
居蕭蕭騷騷鳴吾竹牕之紙皎皎潔潔映吾棐几之書<lb/>
怳虚白之漸生渺俗慮之絶無當此時也或倚團蒲以<lb/>
<pb n="KR4h0139_WYG_084-25a"/>
聴其聲或據槁梧以觀其色神魂灑然而昭蘇肝膽以<lb/>
之而瑩澈如生乎鴻濛之世與澆風之懸隔如獨立萬<lb/>
物之表蜕垢氛而超邈此伯夷采薇於西山求仁而有<lb/>
得而顔子躬四勿之訓已私之盡克之時也歟噫微斯<lb/>
人而與言啜茗飲以冲黙<lb/>
　　友筠軒賦　　　　　　　　　<hi>明</hi>方孝孺<lb/>
惟青青之玉立俯漪漪之軒構憩樂矣之幽情處蔚然<lb/>
之深秀蒼雪灑乎凉飇緑陰蔽乎清晝春之時也煖律<lb/>
<pb n="KR4h0139_WYG_084-25b"/>
乍起和風方剛對穆穆之龍孫列班班之鵷行風節持<lb/>
以雅素體質直而端莊其夏色也南薰解籜丹鳳來儀<lb/>
香馥纍纍而貝簇宻葉重重而翠圍笙簧弭乎節奏珮<lb/>
玉鳴乎參差眦佳麗以褒雄據静便而伏雌若一塵不<lb/>
到之際萬事脱羈之辰渭川致乎斯景黄岡寓乎此身<lb/>
風徐來而韶合雨初歇而香匀至若色侵書帙凉溢芳<lb/>
尊日穿漏以噀金水環迴而潄銀坐擁碧筒之杯地敷<lb/>
翡翠之裀或彈棊而雅歌或解衣而脱巾或焚香而啜<lb/>
<pb n="KR4h0139_WYG_084-26a"/>
茗或聨句而鼎真固平生以足樂雖百罰而弗醺越若<lb/>
秋之與冬金氣肅兮萬木凋𤣥冥降兮羣陰驍履霜兮<lb/>
冰将至摧枯拉朽兮焉逃稟抗雪之英姿健凌雲之髙<lb/>
標或强董宣之項或折陶潛之腰或簇白雲之調或作<lb/>
重華之韶既不婉以不麗亦弗矜而弗驕世上有玉堂<lb/>
之貴此豈無甕牖之安乃緩步以當車復謝崇而慕閑<lb/>
彼将聴晨雞而拜楓陛此獨咀明霞而扃柴闗忘情於<lb/>
漢庭之寵避世於商陽之山至於侣魚鰕而友麋鹿豈<lb/>
<pb n="KR4h0139_WYG_084-26b"/>
復對隆準而瞻龍顔采玉芝於蒼煙之表洗兩耳於清<lb/>
溪之灣然而清則清矣未有得兹軒之真樂者也詞曰<lb/>
清清兮嵗寒之心温温兮琅玕之音君子居之兮實獲<lb/>
我心俟正命兮履薄臨深君子處兮傷今慨古古人汩<lb/>
汩兮誰争子所蔬一器兮酒一觴樂以忘憂兮嵗月長<lb/>
羌彼五陵豪富兮乃積乃倉朝重白璧兮莫手粃糠松<lb/>
花飯兮荷葉衣瞶兩耳兮逺是與非朝其遊兮莫而歸<lb/>
安得從子兮其樂有餘<lb/>
<pb n="KR4h0139_WYG_084-27a"/>
　　思歸軒賦　　　　　　　　　<hi>明</hi>王守仁<lb/>
陽明子之官於䖍也廨之後喬木蔚然退食而望若處<lb/>
深麓而遊於其鄉之園也搆軒其下而名之曰思歸焉<lb/>
門人相謂曰歸乎夫子之役役於兵革而沒沒於徽纆<lb/>
也而靡寒暑焉而靡昏朝焉而髮蕭蕭焉而色焦焦焉<lb/>
雖其心之固囂囂也而不免於呶呶焉嘵嘵焉亦奚為<lb/>
乎槁中竭外而徒以勞勞焉為乎哉且長谷之迢迢也<lb/>
窮林之寥寥也而耕焉而樵焉亦焉往而弗宜矣夫退<lb/>
<pb n="KR4h0139_WYG_084-27b"/>
身以全節大知也斂徳以亨道大時也恬神養性以遊<lb/>
於造物大熙也又夫子之夙期也而今日之歸又奚以<lb/>
思為乎哉則又相謂曰夫子之思歸也其亦在陳之懷<lb/>
歟吾黨之小子其狂且簡倀倀然若瞽之無與偕也非<lb/>
吾夫子之歸孰從而裁之乎則又相謂曰嗟乎夫子而<lb/>
得其歸也斯土之人為失其歸矣乎天下之大也而皆<lb/>
若是焉其誰與為理乎雖然夫子而得其歸也而後得<lb/>
於道惟夫天下之不得於道也故若是其貿貿夫道得<lb/>
<pb n="KR4h0139_WYG_084-28a"/>
而志全志全而化理化理而人安則夫斯人之徒亦未<lb/>
始為不得其歸也而今日之歸又奚疑乎而奚以思為<lb/>
乎陽明子聞之憮然而歎曰吾思乎吾思乎吾親老矣<lb/>
而暇以他為乎雖然之言也其始也吾私焉其火也吾<lb/>
資焉又其次也吾幾焉乃援琴而歌之歌曰歸兮歸兮<lb/>
又奚疑兮吾行日非兮吾親日衰兮胡不然兮日思子<lb/>
旋兮後悔可遷兮歸兮歸兮二三子之言兮<lb/>
　　見南軒賦　　　　　　　　　<hi>明</hi>李東陽<lb/>
<pb n="KR4h0139_WYG_084-28b"/>
若有人兮衡門之下蘭渚之濵體貌質野意象清真植<lb/>
叢菊兮千株撫孤桐兮五絃朝詠結廬詩暮誦歸來篇<lb/>
盖慕陶靖節之為人也遺世絶俗自稱為葛天氏民爾<lb/>
其傲晲江湖逶迤岡阪倚秋旻而長嘯驚落葉之方短<lb/>
藜杖紆徐其却立芒屩逍遥其未反登西丘而左顧陟<lb/>
東皋而右盼時宿留以延佇忽南山之在眼澹秋色兮<lb/>
将夕思美人兮何極瞻孤雲兮歸來與飛鳥兮俱息慨<lb/>
嵗華之遲暮及草木之蕭瑟寄緬懷於太古聊一感於<lb/>
<pb n="KR4h0139_WYG_084-29a"/>
山色方其嶄巖㟙㟧如鬭如却弛張廓翕如拱如揖飄<lb/>
揚兮如驟偃蹇兮如立倏斂藏兮既定渺不知其所入<lb/>
當予之始遇也倀倀皇皇心志交馳四顧徬徨不暇走<lb/>
趨俛仰之間萬景畢露披襟一笑傾盖如故神之既交<lb/>
窅窅冥冥一塵不干彼此忘形太虚寥寥何物非假隨<lb/>
所寓託物無不可盖於是不知山之為山我之為我也<lb/>
夫物有化機相為終始情感氣應誰之所使出於自然<lb/>
乃見真爾錦綵之炫爛適足以瞽吾之目笙簧之聒雜<lb/>
<pb n="KR4h0139_WYG_084-29b"/>
適足以聵吾之耳故達人之放浪獨鍾情於山水而樂<lb/>
水者之動盪又不如樂山者之静而止也嗚呼南山之<lb/>
閒閒兮繄我之樂不可以言傳南山之黙黙兮繄我之<lb/>
樂不可以意識彼逆旅之相遭豈茫茫其求索惟物我<lb/>
之無間始忘情於聲色盍反觀乎吾身決天地之充塞<lb/>
彼南山兮何事僅乃胷中之一物<lb/>
　　皆山軒賦　　　　　　　　　<hi>明</hi>陳　璉<lb/>
二儀氣凝有濁有清濁結為山殊勢異形内遍九有外<lb/>
<pb n="KR4h0139_WYG_084-30a"/>
極四瀛雖姬轍不得而窮禹載不能盡名惟滁之山雄<lb/>
冠淮右蜿蜒磅礴儲精毓秀竦拔者為峰為巒嶔崟者<lb/>
為巖為岫尊隆者為嶺為岡坡陁者為陵為阜或翔如<lb/>
鸞或伏如獸或鋭如圭或圓如胄或側如弁或凹如臼<lb/>
□霞出而姿妍紫煙消而容瘦奇形異態孰得而究至<lb/>
若空洞而腹稜層而節石結而骨泉流而脈或低而昂<lb/>
或拱而揖或奔而馳或斷而接其環於滁者幾二百餘<lb/>
里不翅錦屏張而玉筍列此皆山之大凡也爰有君子<lb/>
<pb n="KR4h0139_WYG_084-30b"/>
系出延陵家傳詩禮世襲簪纓馳聲華於輦轂著勲業<lb/>
於明廷司馬政於淮甸友鸞鳳於林扃而乃怡神冲漠<lb/>
思屏囂諠爰擇勝地爰搆髙軒以仁為基以智為藩以<lb/>
義為路以禮為門從而揭以皆山之號盖有取醉翁之<lb/>
言遂疏泉石遂薙榛菅庭森玉樹砌長芝蘭新雨過而<lb/>
琅玕浄幽花落而莓苔斑方文牕之洞啟對疊巘之巑<lb/>
岏空翠飛來几上白雲棲於簷端或拄頰以迎爽氣或<lb/>
捲簾而縱遐觀或彈琴而招瑞鶴或吹簫而引祥鸞髙<lb/>
<pb n="KR4h0139_WYG_084-31a"/>
情喜乎冲曠雅志樂乎蕭閒著屐嗤乎靈運攜妓鄙乎<lb/>
謝安若夫萬壑響兮號風千峰静兮過雨景物佳兮可<lb/>
人地位髙兮如許列詩書兮前楹陳圖史兮東序撫孤<lb/>
松兮盤桓歌小山兮容與或來山澤之癯或集瀛洲之<lb/>
侣飲仙露而瀉金莖挹清風而揮玉塵詩成而光奪珠<lb/>
璣賦就而音諧律吕屏鄭衛之哇淫蹈前修之儀矩此<lb/>
君子樂皆山之趣有不可得而枚舉也予嘗宴樂軒中<lb/>
醉而假寐夢乎一人狀如武吏綘衣朱冠持節而至揖<lb/>
<pb n="KR4h0139_WYG_084-31b"/>
予前曰聞子所賦美則美矣但知其一未知其二我今<lb/>
告子幸毋為戲滁介江淮山川靈異厯千萬年孰啟其<lb/>
秘昔晉東征弭節其地琅琊之名遂聞於世爰及李唐<lb/>
文物斯備贊皇庶子後先繼至山水益佳臺榭崇麗溪<lb/>
著獨孤之文泉表陽氷之字逮於趙宋治邁於唐山川<lb/>
勝槩發於歐陽王曽諸公聲名頡頏登臨賦詠泉石有<lb/>
光或以滁陽之郡號為醉翁之鄉是以皆山之勝聞於<lb/>
天下故厯世愈久而愈彰逮及皇明宻邇京邑鍾山石<lb/>
<pb n="KR4h0139_WYG_084-32a"/>
城相望咫尺草木増華山川出色矧聖製之載頒著神<lb/>
龍之靈迹豐碑鎮乎巖巒天章煥乎奎壁是盖曠前代<lb/>
所未有而始見於今日也維城西南風氣攸聚爰建太<lb/>
僕爰啟公署羣圉牧監星列棊布僕臣維賢國馬蕃鹿<lb/>
雖渥洼之産未足以擬其良而麟徳之盛不足以方其<lb/>
數豈徒誇威武之張實可頌國家之富方今聖明御極<lb/>
徳軼唐虞萬邦樂熙皞之化而君子得以擅樂山之娛<lb/>
况皆山之勝再顯於文明之世而諸公製作不讓唐宋<lb/>
<pb n="KR4h0139_WYG_084-32b"/>
諸儒豈山川之靈有待而亦氣運之所式符子不於是<lb/>
而賦顧乃於景之橅不亦陋且迂邪予夢既覺恍然如<lb/>
失因述所聞用書軒壁於戲神哉於戲異哉<lb/>
　　嵗寒軒賦　　　　　　　　　<hi>明</hi>陳　璉<lb/>
猗歟美哉嵗寒之為軒也去戎衛而匪遥隣公廨之伊<lb/>
邇峻宇臨街崇基猶砥文牕洞開逺見百里雖創建之<lb/>
髙明較於制而靡侈每肆遐矚足暢幽情羣山獻秀或<lb/>
蒼或青奇形異狀不可得而名惟松與栢近乎簷楹根<lb/>
<pb n="KR4h0139_WYG_084-33a"/>
蟠厚地樹蔭空庭於是外設緗簾内施棐几爐鑄博山<lb/>
劍懸秋水蓄鄴侯之書講郤縠之禮延賦詠之鴻儒逺<lb/>
酣歌之妖妓凡古今之名物亦無求而弗備想夫軒居<lb/>
整飭松栢蕭森陽烏轉影緑雲布陰苔錦滿地市塵不<lb/>
侵巢遼海之孤鶴來炎州之珍禽度清風於萬壑激鳴<lb/>
籟於喬林於斯時也正宜投壺雅歌擊節長吟或鼓曾<lb/>
㸃之瑟或操伯牙之琴神境適愜萬慮消沈然則此皆<lb/>
尋常之樂未足以表嵗寒之心也至若萬木號寒窮陰<lb/>
<pb n="KR4h0139_WYG_084-33b"/>
閉塞臘雪飛璚山川改色郊野斷樵牧之蹤江湖絶禽<lb/>
鳥之迹百卉以之而摧殘萬彚以之而變易惟松栢之<lb/>
森然翠盈盈而欲滴於斯時也寄傲軒中或倚或徙醉<lb/>
飛觴而飲羊羔坐清談而揮麈尾效斯立之吟哦慕田<lb/>
鸞之服餌因有感於流光復細推於物理何草木之易<lb/>
零惟松栢之獨美想其為物也受正氣於天地稟精華<lb/>
於陰陽故能挺生奇質異乎衆芳排九霄之風雲傲嚴<lb/>
冬之雪霜恬晩節以自髙期有用於明堂豈聖人嘗取<lb/>
<pb n="KR4h0139_WYG_084-34a"/>
以比君子之徳而君子亦假嵗寒名軒以徜徉者邪誶<lb/>
曰嚴冬屆兮萬物閉兮雪霰紛紛山川寂寥兮俯仰六<lb/>
合浩無垠兮維兹嘉植節操堅貞兮共守嵗寒以盤桓<lb/>
兮<lb/>
　　江月軒賦　　　　　　　　　<hi>明</hi>陳　勲<lb/>
石大夫嘗以清秋之夕與客登金陵諸山以望江渚露<lb/>
横波兮如練兔秋毫兮可數瑶為笙兮鼉為鼓江妃歌<lb/>
兮素娥舞聊一尊兮容與獨懐思乎繄何迢迢兮乃在<lb/>
<pb n="KR4h0139_WYG_084-34b"/>
乎定水之曲虹崖之阿若有屋兮巖之間被青桂兮垂<lb/>
女蘿壁巃嵸以矗立兮流琤琮其在下虹梁雙兮繚之<lb/>
參差兮車馬瀠渟兮石坎瀄汨兮龍山盤渦噴瀑不知<lb/>
其幾萬轉兮波光迴而洲渚出湛深碧之澄瀾浴鳬兮<lb/>
飛鴛素鱗兮紫蘭舟縱横而網集倚漁笛於風湍忽東<lb/>
山之翠嶺隮望舒兮南端馮夷舞於波上捧明珠兮登<lb/>
玉盤於是空水相鮮素彩浮溢委鑒乎羅幌汎灩乎湘<lb/>
帙殷霜鐘兮初宵絃鳴琴兮横膝既而朋好集親懿展<lb/>
<pb n="KR4h0139_WYG_084-35a"/>
羽爵曹飛玉繩徐轉歌渌水兮思長挹露華兮香逺斯<lb/>
固已婆娑畢景偃仰窮年爰馳驅之靡息夢故蹊兮依<lb/>
然客曰昔賢不嘗感夫水與月乎惟觀乎物之外也悟<lb/>
彼藏之不盡知適我其焉窮今吾未能泝峽浮川過子<lb/>
之軒而問焉而當其適則無之而非水與月者何必一<lb/>
壑之美數畝之宫哉乃歌曰滄海一粟寄太空兮水流<lb/>
月明杳無窮兮将子汗漫游鴻濛兮挾飛仙人御長風<lb/>
兮焉殢一區勞忡<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>兮大夫曰唯唯誠如客言雖然予<lb/>
<pb n="KR4h0139_WYG_084-35b"/>
盖有思也昔先祖大夫有㢘恵之徳施於方州政成乃<lb/>
老於焉以休予時稚齒從釣游焉亦猶此月色此江流<lb/>
也昔人詠思祖徳至或捧遺研而泫然况乎庭户陟降<lb/>
跡往神留者哉客乃爽然盱衡西瞻若有遐企然更為<lb/>
歌曰山月蒼蒼江涓涓兮長松樛木枝連婘兮蘭堂桂<lb/>
牖薜蕙櫋兮有偉若人邈而仙兮詒厥繄何簡與編兮<lb/>
俯仰瞻眺懷斯賢兮大夫敬拜舉酒相屬進牘抽毫以<lb/>
殿羣玉<lb/>
<pb n="KR4h0139_WYG_084-36a"/>
　　方竹軒賦　　　　　　　　　<hi>明</hi>金　寔<lb/>
秋孟之夕覺非道人寓宿於主人之軒見植竹焉外方<lb/>
中堅峭然觚稜扣之如石有聲硜硜予怪其不類衆竹<lb/>
戲若有評后皇植物各畀以形洪纎肥瘠莫殫其名毫<lb/>
忽無僭若冶剖型爾竹之産為類實繁寄哀瀟湘託興<lb/>
淇園嶧陽之材聲叶鳴鳳箘簵之堅荆揚效貢黄岡如<lb/>
椽用代陶瓦篲篠叢生束之盈把由衙雞脛般腸射同<lb/>
蘇麻篔簹笆箄龍鍾體柔為<graphic n="KR1696" url="https://raw.githubusercontent.com/kanripo/KR-Gaiji/master/images/KR1696.png" mimeType="image/png"/>節促為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>刃毒為篻依<lb/>
<pb n="KR4h0139_WYG_084-36b"/>
木為弓毳毛為狗扶老為笻名雖萬變莫不示圓於外<lb/>
而抱虚於中故能文理縝宻而節槩疏通迎刃而解落<lb/>
籜以從桃笙籧笛織翠生風纜維砥柱力綰艨艟干旄<lb/>
孑孑旌旗蔽空彤管煒煒横出詞鋒簫韶九奏至和攸<lb/>
同他如器使惟適所逢皆所以弼成人用而翼贊天工<lb/>
者也爾之為質外方内塞肌不柔順性復挺特櫽括莫<lb/>
施何堪組織豈非才不適用而名浮其實乎言既而去<lb/>
逡巡就睡夢一𤣥叟頎然而長雙眉入髩氅衣無裳頭<lb/>
<pb n="KR4h0139_WYG_084-37a"/>
角峭厲棖立木僵厯階而進出聲琅琅凡今之人喜圓<lb/>
惡方頃聞誚譏顧不敢當予非舍圓而不居盖亦天賦<lb/>
之有常矧夫方圓不侔自昔為訒豨膏棘軸不能獨運<lb/>
鑿枘異投終厎於吝黯直見疏𢎞詐乃近正論天人江<lb/>
都逺擯恢諧詭奇金馬日進固知鬻圓以遂私不若執<lb/>
方而自信也且物生而才罕即安處雕礲斲削自致困<lb/>
苦樗櫟擁腫斧斤莫尋桐杉赭野枳棘成林天嗇我才<lb/>
實非我仇以才莫全我獲實優方将勵吾之方堅吾之<lb/>
<pb n="KR4h0139_WYG_084-37b"/>
塞保天之全資地之力長我兒孫同居夀域邀凉月於<lb/>
江上疏冷風於座席有愛我者過從成癖敲門竟造不<lb/>
辨主客札瘥奚生逍遥甚適彼以才而效用於世者自<lb/>
視於予未知孰得而孰失也予驚而寤萬籟俱寂明月<lb/>
入户凉在巾舄惟見此君挺然於庭粉垣鑄影一塵不<lb/>
驚修柯滴露鏘然成聲予乃爽然如失惕然而醒乃歌<lb/>
曰圓以智行兮方以義守智或有窮兮義則可久以虚<lb/>
而通兮以實而塞通或潰決兮惟塞乃格才應時用兮<lb/>
<pb n="KR4h0139_WYG_084-38a"/>
拙為世捐用則精弊兮捐則神全竹兮竹兮子将謂汝<lb/>
為方兮而不識汝之大圓<lb/>
　　聴鶴軒賦<hi>有序</hi>　　　　　　　<hi>明</hi>倪　謙<lb/>
予友郭君彦理曩在南京嘗持聴鶴軒巻索予為賦予<lb/>
時偕計北上迫於試期不獲遂所請今從親至京復出<lb/>
此巻示予展視則已為華胄勲衛公所先姑亦效顰於<lb/>
末非故與之角貴不爽舊約焉耳其辭曰<lb/>
弭余節於瀛洲兮陪羣仙以遨遊聆天風之下上兮落<lb/>
<pb n="KR4h0139_WYG_084-38b"/>
清響於髙秋静余武以延竚兮愛餘音之斷續覺塵耳<lb/>
之頓豁兮澣寒泉於一掬恍羣真之禮極兮鏘珮玉其<lb/>
琳琅疑鈞天之廣樂兮律協應於宫商道逢余之故友<lb/>
兮序汾陽之世譜爰傾耳以告余兮斯乃胎禽之送語<lb/>
曰予嘗豢此兮儼真素之芳容匪吾子之見賞兮孰能<lb/>
得夫予心之所同嗤粉黛其駢列兮紛搊筝而擊筑拂<lb/>
梁塵以遏行雲兮適足蠱心而蕩目嘅風雅於中古兮<lb/>
曾一聲之莫遺引圓吭以振羽兮若大音之正希繄生<lb/>
<pb n="KR4h0139_WYG_084-39a"/>
物之有聲兮形氣軋以相成繁噪者亂吾慮兮哀怨者<lb/>
傷我情惟伯趙之與鸝黄兮肆頰舌其無餘憐燕鴈之<lb/>
來往兮歎梟獍之不可與居彼雝渠之急難兮羌不可<lb/>
道也罹鵶鴞以嘵嘵兮又<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>臲而莫之好也豈若吾之<lb/>
仙客兮出青田之世族形厯世以屢變兮夀千齡而不<lb/>
足養圓顱之渥丹兮曳裳衣之𤣥縞飲瑶池之玉液兮<lb/>
啄𤣥圃之瑶草席威躭之遺慶兮策南征之故勲匪子<lb/>
晉而莫馭兮豈士衡而得聞夜警露以長鳴兮旦冲霄<lb/>
<pb n="KR4h0139_WYG_084-39b"/>
而厲翼訪逋老於孤山兮夢坡仙於赤壁心孚契以蘭<lb/>
臭兮結新盟於嵗寒時興逸而起舞兮發爨尾之清彈<lb/>
徹塵馬於寥廓兮駭窻雞之辟易諒知音其既覯兮願<lb/>
療此煙霞之痼疾予聞己以蹶生兮嘉物理之善窮昔<lb/>
孔聖之耳順兮貴聲入而心通彼鳴皋而聞於天兮固<lb/>
無微而不灼在陰而子和兮信可縻於好爵睠閶闔其<lb/>
尺咫兮宜排雲以上呼跨黄樓之六翮兮斫蟾窟之桂<lb/>
株待震霆之起蟄兮露嶄然之頭角簉鵷鷺之清班兮<lb/>
<pb n="KR4h0139_WYG_084-40a"/>
　接鳳凰於阿閣斯時也余将與子共遊樂於靈囿兮重<lb/>
　聴夫白鳥之翯翯<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_084-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_187-1a"/>
　欽定四庫全書<lb/>
御定厯代賦彚補遺巻二十二<lb/>
　　人事<lb/>
　　　竹巖賦<hi>有序</hi>　　　　　　　　<hi>明</hi>費　宏<lb/>
　故河南左布政使程公用也以竹巖自號取其所樂者<lb/>
　也而其心志節操實與竹類且冩竹逼真位不滿徳委<lb/>
　祉遺𦙍今大叅君時昭侍御君時言文與行皆世其家<lb/>
　逺到大受以究公之志業可前必矣予久辱大叅君之<lb/>
<pb n="KR4h0139_WYG_187-1b"/>
　知且與時言有塲屋之雅欲永公之傳也乃為作竹巖<lb/>
　賦其詞曰<lb/>
　前崇岡之迤邐兮後竣嶺之嶻嶪屹巨石之孤聳兮立<lb/>
　萬仞之積鐵旁縈紆而帶徑兮中谽谺而成穴宜谷耕<lb/>
　而隱鄭兮兼野築而棲説豈神剜而鬼鑒兮乃天造而<lb/>
　地設相陽厓與陰壑兮蓊草樹之蔭翳或待春而始滎<lb/>
　兮或望秋而早折曽日月之幾何兮炫紛華於瞬瞥獨<lb/>
　叢篁之秀發兮貫四時而一節氣飄飄而凌雲兮筠青<lb/>
<pb n="KR4h0139_WYG_187-2a"/>
青而傲雪陋俗夫之頑懦兮類正士之髙潔偉伊洛之<lb/>
苗裔兮實新安之俊傑知此君之可友兮身巖居以相<lb/>
結心契合而無間兮如松茂而柏悅爾其因時培植撫<lb/>
景盤桓寧忘肉味屢閲歳寒驗夜氣於息長兮勞日訊<lb/>
於平安聴風韻之瀟洒兮翫月影之檀欒試新圍於鞶<lb/>
帶兮刻秀句于琅玕惟膠漆之久存兮豈異好之能干<lb/>
若乃淨拂鵞溪閒揮兔頴意適神恬心得手應假墨君<lb/>
之面目兮發胸次之髙興簡或指于數竿兮繁或至于<lb/>
<pb n="KR4h0139_WYG_187-2b"/>
千挺分彭城之流派兮入洋州之蹊徑匪求工以致飭<lb/>
兮聊冩情而養性爰離蔬而釋屩兮遂騰茂而蜚英知<lb/>
行檢之為重兮見物誘之為輕雖襮順而裏方兮蘄不<lb/>
忝乎斯名郤幕府之厚餽兮已蚤著夫亷聲辭禮闈之<lb/>
聘幣兮亟見重於宗卿久敭歴于中外兮霈膏澤于民<lb/>
生名與巗而並峻兮節與行而俱貞然而年未滿於百<lb/>
齡兮位未躋于三事豈天道之偶乖兮抑為善之難恃<lb/>
留未食之餘報兮乃大發于其子占竹苞之芳茂兮即<lb/>
<pb n="KR4h0139_WYG_187-3a"/>
斯干之兄弟登巖廊而競爽兮嗣德音而不替彼庭槐<lb/>
之手植兮亦取必于來世矧孫枝之森立兮又武繩而<lb/>
美濟藹芳譽之永垂兮疑美人之未逝辭曰有斐君子<lb/>
在淇澳兮詩人美德托修竹兮嗟嗟元侯躡芳躅兮持<lb/>
心操節異流俗兮千古斯名照巖谷兮<lb/>
　　榮壽賦<hi>有序</hi>　　　　　　　　<hi>明</hi>胡纘宗<lb/>
鳯邨侍御張公以大典成未考績即封其父母如制其<lb/>
父母壽亦皆六袠矣薦紳士夫以為竒咸歌詠焉纘宗<lb/>
<pb n="KR4h0139_WYG_187-3b"/>
因為之賦<lb/>
迺若蓬萊山人之於清都仙吏龎眉鳩杖宫錦霓裳徘<lb/>
徊於慿虚之境邂逅乎何有之鄉觸物而欲有言感事<lb/>
而罄所長於是山人起而啓曰若知夫蓬萊之異於人<lb/>
境者乎仙吏曰未也願子摛英吐葩攄懷迪思以廣吾<lb/>
之識也山人曰唯唯莫髙匪山瓊島矗矗莫大匪海瀛<lb/>
洲<graphic n="KR1442" url="https://raw.githubusercontent.com/kanripo/KR-Gaiji/master/images/KR1442.png" mimeType="image/png"/>
                    <graphic n="KR1442" url="https://raw.githubusercontent.com/kanripo/KR-Gaiji/master/images/KR1442.png" mimeType="image/png"/>蜃樓曉霽靈草冬榮巖壑崷崪金石鏗鍧其中<lb/>
黄龍遊沼白鹿鳴囿其上神爵棲林靈鳯集藪其下天<lb/>
<pb n="KR4h0139_WYG_187-4a"/>
琛浴日精衛滔星其傍鮫室循麓鯤池簸溟爾乃包乾<lb/>
括坤邈焉中央隖嶼環碧巖窔凝蒼龜游蓮上鶴舞松<lb/>
傍爾乃偓佺所止耄耋相望俯滄海之瀰瀰激神岳之<lb/>
嶈嶈靈椿嵾嵳於西極蟠桃蚴蟉於東皇若魏郡晦老<lb/>
以及阿媪固勝境之名流也爾乃春秋迪吉昕夕樂康<lb/>
五福游衍九老彷徉慶符絳縣和𦙍康莊周喬龍誕漢<lb/>
皓鴻翔瑞鍾光岳祥洽華堂桑蓬允碩岡阜遐昌李耼<lb/>
彭咸先後為之接引麻姑王母起居與之頡頏顧兹山<lb/>
<pb n="KR4h0139_WYG_187-4b"/>
而喜樂際斯世以耿光羌人生而篤祐肆昭代以履祥<lb/>
彼仕版營營宦轍皇皇曽足以嫓乎此邪仙吏乃睟容<lb/>
而嘻旴衡而詰欲有以復也曰子誠山人也知蓬萊之<lb/>
永年焉耳盍亦見薦紳大夫籍龍誥以褒崇夸鳯敕而<lb/>
榮耀以大厥世者乎周官稽古王制執中既建太宰爰<lb/>
布司封爵賞乃懋錫拜攸隆原一經之德覈五等之功<lb/>
於人則加勲既峻授階亦崇於親則侈祿式富貤爵載<lb/>
同於家則捧敕舞蹈宣誥屏營于鄉則銀青照耀金紫<lb/>
<pb n="KR4h0139_WYG_187-5a"/>
崢嶸爾乃彩袍綴繡錦軸圖龍名敷禁籍績勒景鍾寵<lb/>
延三代光映六宗顯顯䓇䓇礌礌顒顒然特恩莫致殊<lb/>
典難逢此固天與而亦豈人能也予聞晦老以子為貴<lb/>
因君而榮侍御要秩孺人令名錦衣星燦霞帔晝明陋<lb/>
趙槩乞封以並顯邁孫逖求秩而自鳴恩寵優渥典章<lb/>
華婉書傳祕閣草視文苑爾乃橋聯若梓蘭茁其芽婆<lb/>
娑椿樹燦爛萱花然鄉黨以齒孰與朝廷之以爵庭闈<lb/>
以養孰與帝后之以寵龜齡遐算衆人而同孰與龍陛<lb/>
<pb n="KR4h0139_WYG_187-5b"/>
殊恩君子而獨介福於年者獨厚于而身孰與貤恩於<lb/>
世者並篤於而親子徒知勝境之享天年而不知上都<lb/>
之侈天寵也鴻濛先生聞之便便焉怡怡焉欣然而笑<lb/>
曰山人才得其一仙吏亦不知其二也予魏人也晦老<lb/>
之所與也知晦老莫如予矣盖聞大德必壽順德乃昌<lb/>
是以魯紱麟以挺聖說騎箕而佐商文富申耆英之㑹<lb/>
導安闡奕世之光酇何應宿維昴申甫降神維岳香山<lb/>
燕繪乎樂天渤海託形于方朔爾乃砥節業儒皓首窮<lb/>
<pb n="KR4h0139_WYG_187-6a"/>
經翺翔乎書圃修容乎禮庭抱經綸而不仕游辟雍而<lb/>
獨醒爾乃横經教子詩禮並聞道德所濡蘭桂皆芬彬<lb/>
彬鬱鬱德睟而文乃若鳯邨子淳洪鬯之藴豐茂世之<lb/>
英嗣三陳而濟美奏一夔以告成羨希文之有子視頴<lb/>
濵而難兄聴鹿鳴于上國題雁塔之佳名製錦花縣捧<lb/>
簡蘭臺雨滋八極雷動九垓屏閭山之冗淨遼海之埃<lb/>
三呉驚其至兩浙歡其來撼具區而動盪震㑹稽之崔<lb/>
嵬爾乃際大典于既崇庇鴻庥而斯溥爰追王乎先皇<lb/>
<pb n="KR4h0139_WYG_187-6b"/>
紛貤封于庶府先近臣首公輔爾乃嚴慈同受綸綍之<lb/>
褒椿萱共享斑斕之舞豸服翩翩均被于承歡之膝鳯<lb/>
冠糾糾薦加于乘白之武文命值其誕敷壽筵適焉欣<lb/>
覩躋六袠而千春偕二老以三釡啓家世于羲皇夸閭<lb/>
閻而簪組是以長庚粲粲南極煌煌伾山嶻嶭湯水茫<lb/>
洋噩噩博望灝灝新漳爾乃宣敕命以協華垂衣裳而<lb/>
衍慶竭菽水而承顏引板輿以躬迎沐雨露而瞻天期<lb/>
效忠於翊聖惟公之胄煥乎燕國之並封巍乎省華之<lb/>
<pb n="KR4h0139_WYG_187-7a"/>
同壽丕乎韋齋之克傳昭乎晉公之必祐故天之生材<lb/>
也於是乎獨懋焉嗚呼蓬萊得公之壽曰公之壽維仁<lb/>
清都得公之壽曰公之夀維僎百歳維期何假黄眉之<lb/>
仙骨三少維衡何羨紫綬之朝紳今論者但知騁海山<lb/>
以相髙炫爵秩而取勝齊末而言本舍道以趨徑是何<lb/>
足以考君子之世而傾大人之聴也於是二子聞命逡<lb/>
巡而謝曰微先生吾誰與歸也<lb/>
　　壽岳母張太夫人賦<hi>有序</hi>　　　<hi>明</hi>費　宏<lb/>
<pb n="KR4h0139_WYG_187-7b"/>
封夫人張氏為南京吏部尚書冰蘖先生諡清簡孫公<lb/>
之配太學生曉千户侯暲之母也公敭歴中外卓爾自<lb/>
樹皭然不滓可與古之名卿頡頏下上亦惟夫人與公<lb/>
合德有相之道能濟登兹其訓曉及庠生映以及于暲<lb/>
遵公之教勤學守禮文與行能世其美古有女宗夫人<lb/>
可與匹休而無愧焉今年壽躋八袠耳聰目明步履强<lb/>
健四月二十五日實其懸帨之辰曉暲率諸孫世光等<lb/>
羅拜膝下戲彩稱觴上祝千歳壽親黨交賀懽聲動閭<lb/>
<pb n="KR4h0139_WYG_187-8a"/>
可謂備百順之福者矣公以女妻宏宏受公及夫人之<lb/>
愛實深今不可見矣幸夫人之壽猶公之壽第愧無以<lb/>
發舒慶祝之誠乃作壽母賦以獻其辭曰<lb/>
瞻銀峯兮嵯峨與崧嶽兮爭崇偉哲輔兮世出實淑氣<lb/>
兮攸鍾孫紹祖兮芳躅名與位兮俱隆煥台斗兮在望<lb/>
追表揚兮侔蹤窅北堂兮深靚藹佳氣兮鬱葱前慈竹<lb/>
兮檀樂後諼草兮丰茸結彩雲於樓閣納祥飇於簾櫳<lb/>
爰有太母作配名公光膺翟茀疊荷鸞封年齒兮已耋<lb/>
<pb n="KR4h0139_WYG_187-8b"/>
神完兮氣充容觀秀整兮昂昂顒顒禮儀卒度兮肅肅<lb/>
雝雝雪飄飄兮兩鬢星炯炯兮方曈陋先零之弱卉挺<lb/>
晩翠之貞松爾其景值夏初帨懸門右日北陸而方長<lb/>
卦應乾而用九壯子穉孫竹森蘭茂拂曙盥櫛登堂趨<lb/>
走悅慈顏介眉壽歌南山酌春酒奉潘岳之安輿翻老<lb/>
萊之舞袖几列五齊尊儲四酬舉鼐取勺跽而獻斗煎<lb/>
鴰烹鳬炮羜膾牡鼎臑迭進飫以加豆類瓜有棗如船<lb/>
有藕嘉果菹菹青黄雜糅鐘鼓具陳笙歌並奏抗音髙<lb/>
<pb n="KR4h0139_WYG_187-9a"/>
歌懽聲雷吼紅生面纈輝映綺繡襟懷怡愉坐閲清晝<lb/>
茂族華姻里嫗鄰叟篚織紛綸以霞爛賀車奔馳而輻<lb/>
輳羨己福之罕儷祝遐齡之罙久若乃青鳥遠集𤣥鶴<lb/>
髙翔擘麻姑之麟脯御王母之瑶觴摘蟠桃於再實閲<lb/>
海塵之三揚嚥元和以療渴餐沆瀣以為糧固將挹仙<lb/>
姝之袂而優游泮渙同處于長生久視之鄉矣人亦有<lb/>
言福非倖致慶以善積賢哉阿母動遵内則桃夭夙詠<lb/>
於宜家棗栗克修乎婦職相我清簡實嫓厥德食僅草<lb/>
<pb n="KR4h0139_WYG_187-9b"/>
具服無侈飾勤約之風始終弗忒公遭聖簡鳳起求升<lb/>
外之則旬宣蜀浙綏撫汴京中更西秦迄于南荆内之<lb/>
則初贊邦政薦掌工刑秩宗典禮太宰持衡敭歴諸藩<lb/>
周旋六卿師趙汴之簡易慕毛玠之公清飲氷茹檗騰<lb/>
茂蜚英固其好修而自立亦由善助以相成孰不施而<lb/>
有報孰能謙而無益獲祐于天宜登壽域將劬躬以訓<lb/>
後羌既老而猶績幸養志之多賢能世守夫清白期華<lb/>
皓之重𤣥必永享乎休澤逮孫曽之顯融尚屢膺夫寵<lb/>
<pb n="KR4h0139_WYG_187-10a"/>
錫敢竊比於韋皋獨有慚于賞識記子墨而摛辭庶少<lb/>
鳴乎賀臆<lb/>
　　翰林同年㑹賦　　　　　　　<hi>明</hi>李東陽<lb/>
御水分隄仙家近闕文當作噩之年節應嘉平之月旭<lb/>
日昫其載陽飄風為之不發于磐是漸鴻衎衎以來儀<lb/>
出谷斯遷木丁丁而可伐乃有西江三鳯東海二龍壺<lb/>
嶺交撐乎日觀台城獨曜于霞峯河馬既呈䝉蜀錦而<lb/>
為飾楊金在貢囊楚璞以相從叶數應於方州地靈斯<lb/>
<pb n="KR4h0139_WYG_187-10b"/>
孕歴星躔于歳紀天運重逢嘅夫甲第同曹詞林諸彥<lb/>
角百步于楊穿泝層霄于鶚薦陟唐瀛之峻引房杜而<lb/>
齊登擷宋榜之華與蘇曽而並選藍袍暎采游憐花底<lb/>
之江寶炬聯輝歸識栁邊之院是日也或監或史載笑<lb/>
載歌爛雲牋之麗藻灩月斚之微波耳聴流焱聲破遏<lb/>
雲之管心馳急景光回駐日之戈弛我道于息游或知<lb/>
所止任吾生之頫仰遑䘏其他若乃麟閣遺風虎頭妙<lb/>
手假物像以相求托丰儀於不朽夸競茂于松杉媿先<lb/>
<pb n="KR4h0139_WYG_187-11a"/>
衰乎蒲栁名髙君實爭取騐于兒童病瘐休文不自辯<lb/>
夫誰某情因禮致貌豈心違諒金石之可斷陋蓬麻之<lb/>
是依交可絶于嵇書盖云有激知不逢于鮑叔生也何<lb/>
歸樂以忘憂幸保無荒之戒敬之終吉寧遭不速之譏<lb/>
非徒畢一日之歡抑以定平生之籍誠哉賔主之二難<lb/>
允矣見聞之三益疇能爭滕薛之崇卑安忍眎越秦之<lb/>
肥瘠吾寧不負期掛劒以相酬世獨何心乃彎弓而共<lb/>
射復有芝蘭美德藥石箴言信榮辱之相麗匪升沈之<lb/>
<pb n="KR4h0139_WYG_187-11b"/>
足論肉骨懷深念東西于離合勲名道逺競分寸于晨<lb/>
昏報以璚瑶既可示交期之永好寫之琬琰終當與世<lb/>
講而俱存<lb/>
　　交友賦　　　　　　　　　　<hi>元</hi>孫仲宣<lb/>
思往日之離羣兮羌躊躇而内顧恐明德其或痁兮執<lb/>
筳篿而求友慕夫子之倜儻兮迺狥芳而易臭欲砥礪<lb/>
以錯節兮不自云其寡也覽伐木之猷訓兮亦斯言之<lb/>
難舍也朝握荃以同嗅兮夕擗茵以同佩茍銘心而外<lb/>
<pb n="KR4h0139_WYG_187-12a"/>
向兮夫孰為予之所諱民生各有匹兮藉良朋以為處<lb/>
歴觀古人之自益兮孰㷀然而無與使修名遂可孤兮<lb/>
姣何姱之攸侣抱兹意以自納兮疑夫子之卬許不留<lb/>
真而食信兮察誠惠以相探言既吐而無昧兮行矯焉<lb/>
而孰堪寧中道而拾碔兮反而置之璵璠鵜鴂之饒舌<lb/>
兮百草萎而秋寒雉秉潔以内信兮謂斯物之在原悲<lb/>
舊好之難棄兮紉秋蘭以貽子命蹇修為吾載道兮冀<lb/>
瓊枝之相擬終盤桓而不答兮顧濁流于焉下之心繾<lb/>
<pb n="KR4h0139_WYG_187-12b"/>
綣而我猶兮曰子夷然而侮之信不穀之中離兮胡他<lb/>
人之邇也所非共而為共兮指皇天以為正也惟往古<lb/>
而既然兮焉疑之乎今谷風陳其恐懼兮暴公乃潛其<lb/>
形茍非哲靈之睿識兮又誰庇之以心相夫子之緯繣<lb/>
兮亦適足以自忝何所獨無芳草兮爾何視吾之褊將<lb/>
髙舉而求合兮周遊乎天望瑶臺之逸女兮見虙妃之<lb/>
便嫣余既解纕而為理兮誓纈佩而盟焉攬申椒始以<lb/>
致贈兮中復雜之薋菉情突梯而不眷兮意偃蹇而徒<lb/>
<pb n="KR4h0139_WYG_187-13a"/>
屬羅滿堂之媺人兮曽莫與余兮一目度沅湘而東之<lb/>
兮駕飛龍𨗳乎洞庭令羲和相余之前驅兮驟豐隆以<lb/>
清余之後塵倚閶闔而祈通兮訊下女之姈娉紛總總<lb/>
其離合兮路曼曼其修遠叩靈𤨏而假宿兮日忽忽其<lb/>
將晩飲余馬於咸池兮悔相道之多眩幸年歳之未暮<lb/>
兮戒鸞鳯助余西馳登閬邱與縣圃兮濟白水之淪漪<lb/>
溘余遊此春宫兮適巫咸之可稽逮髙辛尚未先我兮<lb/>
及少康之未有配屏雄鳩使不得媒兮諏蔓茒寓之芳<lb/>
<pb n="KR4h0139_WYG_187-13b"/>
桂欣婉孌而首肯兮爰假言而申意曰蜉蝤之振兮夕<lb/>
瘁其裳留夷之質兮歳以為常願綢繆而無斁兮戒薄<lb/>
俗而自臧彼舍旃以為德兮將怛焉而内傷<lb/>
　　乍見賦　　　　　　　　　　<hi>明</hi>徐　<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
嗟人生之轉轂兮恒一東而一西恨踪跡之流萍兮真<lb/>
聚散而勿齊痛逺别兮道路邈嘆離羣兮天之涯傷人<lb/>
遐而室邇感㑹少而情暌歘不意以遭遇或無心以追<lb/>
隨既樂深而不殫復喜極而難持若乃曲院疎牕涼天<lb/>
<pb n="KR4h0139_WYG_187-14a"/>
静夜絶過客之履聲寡髙人之軒駕落月滿乎屋梁寒<lb/>
雲停于草舍倐驟見兮綢繆陳酒殽兮杯斚樂傾盖兮<lb/>
方新驚面㑹兮何乍烏鵲巳飛鷫鸘猶卸至若臨邊戍<lb/>
客廿載塞垣雲埋龍漠月照鴈門遼兵朝鬨胡馬夜奔<lb/>
顧身自恨弔影誰言偶故人兮邂逅揮沸淚兮寒温述<lb/>
沙場之痛楚問鄉國之田園當年鬢髮兮白復白舊日<lb/>
交遊兮存不存乃有五陵少年千金任俠重諾輕生報<lb/>
仇飲血愛趙女兮秦娥指青樓兮紫陌過狹邪之娼家<lb/>
<pb n="KR4h0139_WYG_187-14b"/>
遘邯鄲之賔客選絲竹兮徵歌奏笙簧兮按拍玉燭羅<lb/>
幃璚筵玳席行醇酎兮千巡盡歡娯兮永夕或有深閨<lb/>
少婦久别征夫雁稀鯉絶日居月諸秋風冷落芙蓉帳<lb/>
夜月空明翡翠繻愁復愁兮容色改怨復怨兮形影孤<lb/>
值夫君之歸輪聞門外之嘶馬涉遠道兮言旋喜從天<lb/>
兮而下慶再世之伉儷隔幾年之春夏嬿婉由此兮重<lb/>
伸别淚從今兮不灑至若永巷長門深宫凄惻紅葉傳<lb/>
情團扇掩泣著舞衣兮空自傷歌悲愁兮倍于邑閉椒<lb/>
<pb n="KR4h0139_WYG_187-15a"/>
室兮徒含情恨君王兮不相識一旦親召幸非常賜顏<lb/>
色得寵有時殊恩無極其或才子風流髙唐夢寐朝朝<lb/>
暮暮雲雲雨雨二八佳人妖嬈旖旎被繡轂兮桂裳服<lb/>
羅紈兮繢綺迴眸轉盼芳心歘起雖夢幻之非真亦交<lb/>
懽之堪喜又若修真羽士㧞宅飛昇黄龍可御白鶴堪<lb/>
乘遊玉樓兮金闕踏紫府兮瑶京視人間于凡濁謁上<lb/>
帝於杳冥拍羣真兮嚼瓊蕋揖八公兮參雲軿欣聚首<lb/>
之有數幸宴樂之非輕若夫流落羈臣長沙逺謫鵩既<lb/>
<pb n="KR4h0139_WYG_187-15b"/>
來棲地復卑濕一朝命下身歸舊國談夜半之鬼神令<lb/>
至尊之前席上與下兮相親悲與喜兮交集又若文人<lb/>
墨客千里神交或通姓名於逆旅或枉車駕于衡茅似<lb/>
磁引鐵如漆附膠又有苧羅妖妃江漢游女逍遥水濵<lb/>
顧盼江汜一見兮目成相對兮魂褫既贈珮兮委心不<lb/>
投梭兮扸齒别離倐忽遘㑹非常雖日月之逾邁豈中<lb/>
心之能忘覺悲喜之交戰疑晤對之倉皇誰能當綢繆<lb/>
顧戀之際而不神爽飛揚者乎亂曰擾擾浮生真過客<lb/>
<pb n="KR4h0139_WYG_187-16a"/>
兮世路多岐何偪仄兮人生見期詎能必兮惙惙憂心<lb/>
殆如積兮憬迷途之茫茫寤天地之何極兮<lb/>
　　擬齊梁内人送别贈拭巾賦　　<hi>明</hi>祝允明<lb/>
初裁白紵白如霜舊遺團扇月含光紵拭不滅何郎汗<lb/>
扇揺空想婕妤涼何如贈巾意勞君轉蕙腸若乃龍胡<lb/>
交錯玉線綢繆輕挹珠散舒動蘭浮不忍挂匡床詎忍<lb/>
委玉箱留取炎熱將歸去茱萸幔底拂鴛鴦<lb/>
　　病賦　　　　　　　　　　　<hi>明</hi>謝肇淛<lb/>
<pb n="KR4h0139_WYG_187-16b"/>
有體虛公子者怙意奓汰被服妖妍躭娯騁縱忘反留<lb/>
連知昏形槁困于拘攣四體失據一息若綫大期將至<lb/>
咍唉憂煎醫屨踵接覡轄靷牽惴然疚懷瞑眩晻䀽於<lb/>
是葆頤海客造而請曰伏聞公子髙義馳驟天下緼袍<lb/>
菅屩之末望風景附而不知玉體之有所苦也願承下<lb/>
風勿藥而愈公子彊起坐有間曰客將何以詔之客曰<lb/>
夫天有五賊荼毒萬有人有七㓂攘搶肝腑故陰陽錯<lb/>
絯寒燠易處喜怒怫閼情性割<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>魂氣越佚邪迺中蠱<lb/>
<pb n="KR4h0139_WYG_187-17a"/>
君不守宅神將去女是其造端也在目之上眉之下而<lb/>
其蹈厲也不飈而戰無霖而腐在易為山下之風於經<lb/>
為惑男之女故自萬乘千騎之居迨夫甕牖芒𨽻之侣<lb/>
莫不紛遝夭札蹷蹙辠罟舍喬松之遐算榮蜉蝣之朝<lb/>
羽此軒岐所為歎息越人望而郤走竘摯投砭而仰天<lb/>
和緩捧心而髙拊者也豈不哀哉公子曰然則病不同<lb/>
乎曰不同夫品物萬彚殊性難名蒸民兆柹異氣分形<lb/>
或口飫膏珍或味甘芹蓱或體憎紈縠或編草懸鶉或<lb/>
<pb n="KR4h0139_WYG_187-17b"/>
强而實或虛而<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>或欒而罄或憍而盈矧九氣之分禀<lb/>
洎五方之垓<graphic n="KR3357" url="https://raw.githubusercontent.com/kanripo/KR-Gaiji/master/images/KR3357.png" mimeType="image/png"/>條壯榦而疲苶曶山海而闤闉佹象幻<lb/>
態惟其所攖故病緒千别病根萬莖巧歴之所不能盡<lb/>
巫咸之所不能明羌請識其崖略以代要言之衡公子<lb/>
曰願聞其目客曰璇極之宫紫微之域左翼勾陳右扈<lb/>
太一滬滬溶溶沈沈潏潏鄭衛燕趙靡曼靚冶之姝聯<lb/>
袂繹衽充房彌閾色授目招娯晨專夕鬬意爭妍窮歡<lb/>
盡佚温柔為鄉袒裸名室淳母羶薌醍醇酥膉炰牂烙<lb/>
<pb n="KR4h0139_WYG_187-18a"/>
麛截脂煎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>灼舌焦吭糜胃吸液晝卧組繢之茵宵處<lb/>
純錦之席狐羔貂鼮纖綃紈緆㲩<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>氍毺紘紞藻繂重<lb/>
沓綢繆徽纒燂爍出輦入輿連棼接羃巍臺避風薄櫨<lb/>
韜日筋緩骨鮮精敞髓竭魂揺揺而去體血熒熒而謝<lb/>
色瘍疻外淫痺㿗内逆既暈且怔兼蒸而呃勞瘵乘之<lb/>
鬼瞰其簀雖復三參九芝百苓千术徒能縫其腠理豈<lb/>
能去其蟊賊是為富貴之膏育晏安之酖毒其流一也<lb/>
至若都邑之㑹市估之㕓騖名射利輻輳駢闐朝履繁<lb/>
<pb n="KR4h0139_WYG_187-18b"/>
霰夕冒荒烟暑衝瘴霧凍軗冰淵竭蹷星露之埜鞿靮<lb/>
陵潟之邨暍不得解頓不得眠昃不得息餒不得餐仕<lb/>
九遷而靡釋貿三倍而彌慳計營營而四起慮幢幢而<lb/>
百攢素衣巳緇壯色空殘腸九迴而寸斷顱一夕而華<lb/>
顛加以風日之所耗斁沴祲之所横干得䘮之所掉戰<lb/>
冷煖之所控摶容神困憊筋力闌癉面目黧馘心府寃<lb/>
煩戚施蘧蒢中熱内寒彳亍鞅掌鹿鹿懨懨溘先朝露<lb/>
孰保天年游魂蕩魄不得望里門是為火宅之固癖塵<lb/>
<pb n="KR4h0139_WYG_187-19a"/>
海之魔患其流二也爾乃潛頴鯫生佚宕文士焠掌下<lb/>
帷懸頭刺指濡首墳素之塲騖志丹鉛之海抽思腐毫<lb/>
研象吞紙冥搜荒揣則日月不易其明慘澹經營則雷<lb/>
電不入其耳而況寒暑之剝膚風露之爍體滋劑之戾<lb/>
身邪氛之襲趾莫不反胃噦肝吐腸咍髓種髮焦毛枯<lb/>
血墮齒心同泥掬面如灰死火色上騰元氣中陊或痿<lb/>
而不男或消而結癥雖目觀曲江之濤時賜金莖之瀡<lb/>
苟筆研之未焚孰沈冥之可起是謂毛頴之宿業縹緗<lb/>
<pb n="KR4h0139_WYG_187-19b"/>
之竒鬼其流三也其或孽子纍臣蚩氓窮戍丏媪荒黎<lb/>
逋傖㷀女𤨏尾顛連零丁慘沮三旬九餐尺霜寸絮採<lb/>
薇蕨以充腸吞氊旄而禦沍膚龜坼于曽冰足皴皸於<lb/>
巉路貿貿而郤嗟來踽踽而艱蹞步羨一飽之無時號<lb/>
五夜而莫顧腊肢瘃指轖臆盲慮目晻晻以矇眊耳淫<lb/>
淫而聵注骼磔确以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裂踝蹺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而顛踣豗嬴宛轉捐<lb/>
瘠黴□精耗形散肉消骨吐但喘息之茍延溘薤上之<lb/>
朝露是為窮祟之瘴鄉悲田之劫數其流四也若乃牢<lb/>
<pb n="KR4h0139_WYG_187-20a"/>
騷遷客薄命閨人茹寃莫雪銜恤弗申徘徊糾結怫鬱<lb/>
惀忳撫長劒而太息促玉軫而愴神望明河以掩涕送<lb/>
雙鴻而填膺指白日以為正呼蒼天而不聞夕風揚而<lb/>
悽思寒蛩咽而墜心怨衆芳之四隕哀連理之中分歘<lb/>
恍瀁以惉懣軫瞀憒而煩寃食哽噎而不下衷恇悸而<lb/>
難眠胸<graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>
                    <graphic n="KR1917" url="https://raw.githubusercontent.com/kanripo/KR-Gaiji/master/images/KR1917.png" mimeType="image/png"/>而糅轢氣塞逆而上奔飴甘不㫖强笑無<lb/>
驩匪饑匪渴非慘非温塊然醖釀于方寸自起伏而牽<lb/>
纒察之無色診之無形金石湯液之所不及厲熨火齊<lb/>
<pb n="KR4h0139_WYG_187-20b"/>
之所罔攻是為幽憂之疾一中不可復生其流五也是<lb/>
五病者起于豪芒貫于情想達于脈絡錮于腑臟非出<lb/>
神入聖之工探微測隱之望疇能止之未然察其影響<lb/>
若夫雨暘燥濕之感山谷垢穢之罹瘕魋腫痃之異魑<lb/>
魅妖旤之竒瘻癰瘀疰之變晦明勞佚之機堅耎閟泄<lb/>
之狀亢承從逆之宜固棼轕而無窮羌難得而備知公<lb/>
子曰然則為之奈何客曰誕生閉藏四時之德順天襲<lb/>
地聖人之則存神攝形迺與道合起居有宜弛張以法<lb/>
<pb n="KR4h0139_WYG_187-21a"/>
無搰爾和無營爾魄反視却聴神將自宅無燕以淫無<lb/>
耽于逸終日乾乾形將自植且夫天地為爐兮水火為<lb/>
鑊五季鼓鑄兮大冶莫躍倐而胚胎兮孰知槖籥化為<lb/>
異物兮又安所避其罟擭彼刀圭之藥餌兮僅救敝而<lb/>
舒厄曷頤真以守志兮終睟盎而膚碩夫明聖之齊慎<lb/>
兮夏密陽而春葛縱夭壽其何貳兮樂天知命又奚怍<lb/>
於是公子囅然而笑惕然自約顧視二豎兌喙而郤<lb/>
　　逐病賦　　　　　　　　　　<hi>明</hi>徐世溥<lb/>
<pb n="KR4h0139_WYG_187-21b"/>
徐子以甲子季秋娶婦序當挾瑟禮協授衣顧常多病<lb/>
率一月不盥櫛勝衣善食治事者歳不過十餘日至於<lb/>
辛未垂及八年其妻嗚咽斷續而言泣謂徐子妾病久<lb/>
矣為婦無良以憂夫子自我十六嬰疾來歸呻吟下車<lb/>
廟見有違蓬垢楚毒畢歳處房晨昏之節問省不遑惟<lb/>
病之故諐禮尊章蜡社伏臘陳宿獻鮮人具拜起我獨<lb/>
不然惟病之故蒸嘗以愆冬不知風夏詎識暑弗獲歸<lb/>
寧日惟閉户惟病之故暌絶父母姑姊逺來姆娣出迎<lb/>
<pb n="KR4h0139_WYG_187-22a"/>
顏色敷愉中堂笑聲惟病之故我獨伶俜未壯先衰脊<lb/>
胗鬢斑久視目眊將語咽乾惟病之故任育孔艱皇天<lb/>
閔予亦既有子寄乳保嫗提攜頑婢惟病之故母慈大<lb/>
戾子有嘉賔命敕盤飱筦籥不時籩豆用艱惟病之故<lb/>
中饋多慚子復志營四海道抗嘉芳窮年矻矻逺語羲<lb/>
皇夜陳編以達旦兮寧知荼苦之在牀妾安敢以怨子<lb/>
願錫余以良方徐子攝衣起而筮之筮曰有鶚南飛道<lb/>
遘鳯凰不懼鍼石所畏文章日者曰吉今日乙丑時加<lb/>
<pb n="KR4h0139_WYG_187-22b"/>
於未蚩尤破軍先發者利子誠逐之功賢黄帝乃具桃<lb/>
殳淬醯火揚言告病汝奚嫉我汝作呻呼日灌予耳汝<lb/>
為尫羸俾予日覩汝欲苦人實則予苦將欺予之窮而<lb/>
不能達抑玩予之文而不能武耶我將數汝情狀究汝<lb/>
根株汝善自謀速走他區病乃言曰使子言而當則善<lb/>
矣言而不當職子之羞茍其中矣孰敢稽留主人答曰<lb/>
我友俞跗列汝千名咸汝醜類分蝕人形其在閨孺未<lb/>
中厥情其一曰潔鏡無留暈衣無渝褶刮滌窮微是生<lb/>
<pb n="KR4h0139_WYG_187-23a"/>
内熱其一曰敏應聲趨事聞言自引小大悉裁釀為渴<lb/>
疹其一曰勞米鹽薪蔬晨起紛囂口燥筋疲發為煩焦<lb/>
其一曰慧既休筐績妄希文字五言未成百疴已至其<lb/>
一曰鬱巳食不步影不踰閾含憂弗愬怒藴不越沈遲<lb/>
展轉積為紆結其一曰褊娌婭飛言婢僕微訕衷實不<lb/>
平恚復不顯横攻胸臆逆為噎蹇惟茲數者是生百罹<lb/>
在肌為潮中絡為瘁晝工奪餐夜巧侵寐我具告汝汝<lb/>
奚遁情亟善自謀鴥風而征無入髙門閥閲同條懼汝<lb/>
<pb n="KR4h0139_WYG_187-23b"/>
所過羅綺損嬌無造市㕓毒我人民懼汝所過老稚悲<lb/>
嗔無登崇山雲路攸藏懼汝所過草木萎黄無歴江河<lb/>
魚龍恬萃懼汝所過舟楫底滯無經曠野莽蕩何極懼<lb/>
汝所過空虚偪側凡汝之為無適而可我為汝計汝亟<lb/>
聴我惟王建吏鞭撻責貨殍民以餔垂腴虎坐大憝吏<lb/>
胥肆威賊猾衎衎肥晢以蔑王法將征西南西掠以狂<lb/>
戮佃奏凱悅豫且康湯湯閩海鯨掀白日貢金誰何彊<lb/>
矯安吉田車羯鼓趯趯施雄流移行郡秦晉望風犯順<lb/>
<pb n="KR4h0139_WYG_187-24a"/>
舉燧攘畊東北振武用師十年不克凡此六塗實汝攸<lb/>
宜何去何就聴汝所之豈獨勦兇蟊於王國抑亦伸天<lb/>
威于四夷病乃戰慄屏息拜辭逺游于其明日夫人有<lb/>
瘳<lb/>
　　罪鬚賦<hi>有序</hi>　　　　　　　　<hi>明</hi>靳學顏<lb/>
予試童子見有魁梧而甚鬚者命作此詞不諧吾意遂<lb/>
援筆製此以示風焉辭曰<lb/>
遵彼旄邱莫赤匪狐叔兮伯兮有髯丈夫爰自鄉甸來<lb/>
<pb n="KR4h0139_WYG_187-24b"/>
適都市曰往試乎偕彼童士童士曰嚇于思于思譽髦<lb/>
方臻爾胡為哉兵衛總總大夫在公髯于衆中縁階自<lb/>
東既旅進以獨聳指危冠而上衝乍引領以歛翼忽脫<lb/>
頴而露鋒於是髯也俯而不昂肩髙頤隱欲盖彌章大<lb/>
夫曰髯前吾語汝道遠云來跋疐良苦汝其心童而貌<lb/>
則皤顧名思義人其謂何髯謂大夫失之子羽長揖不<lb/>
辭將歸有處既歸﨤舎盛氣自厲攬𤣥錫之光華鼓金<lb/>
錯之利器鏗將舉而未下先聲罪而矢意曰陶無見膚<lb/>
<pb n="KR4h0139_WYG_187-25a"/>
其以汝貴何吾殖汝迺遺棄累凡吾百體纖悉有以齒<lb/>
決爪搔冠以法紀睫衛離朱毛通肺理婉彼兩眉所占<lb/>
無㡬輔頰匪尺而據喻中實煩有徒汝吾奚功發論則<lb/>
附以作勢微詞則鬱而不通解顏而燦然之美若失長<lb/>
嘯而宫商之㫖弗融雖有嘉食淋漓引膩雖有麗服覺<lb/>
我形穢流火之期揮汗成雨紈扇弊揺亟麾不去積塵<lb/>
為垢積垢為濡無而不治疹其興諸是用多方前理拂<lb/>
疏嗚呼子鬚汝大負予上官見憎職汝之居龍蛇之蟄<lb/>
<pb n="KR4h0139_WYG_187-25b"/>
時有巻舒寧不少潛以忍須臾顧乃森發爭張競挺參<lb/>
鬢侵顴翼顋蔽領黄氛繚繞赭茸不整使我染翰無光<lb/>
吐氣不揚誓將決汝離彼故疆已而鑷人呈技待詔獻<lb/>
功芟荑搜剔根株斯窮長條冉冉以錯落弱苖離披而<lb/>
飄蓬既乃假寐隱几憮然自喪鬚作人言見夢陳狀曰<lb/>
予受命與子形俱妍媸在子不在吾鬚内充外瑩血氣<lb/>
有餘赭茸不整子血中枯不曰妍乎綽約妙姿黝光可<lb/>
鑒𤣥珪載垂毶毶長揚清飇吹之落落喬松麗葩施之<lb/>
<pb n="KR4h0139_WYG_187-26a"/>
吾於此際何負人為且夫鼎龍墮小臣之泪編虎設尼<lb/>
父之戒賁須上興和樂示愛子之無情一何自壞禮云<lb/>
斯須不可去身我須我友詩範人倫智者不㧞一以利<lb/>
世何吾子之棄彚而捐親<lb/>
　　愍貞賦<hi>有序</hi>　　　　　　　　<hi>明</hi>郭造卿<lb/>
貞烈何氏淑静者太康諸生劉用九妻也劉生疾不可<lb/>
起何即夫死以相從視含輙以所御巾紈納生袖中呼<lb/>
曰待我待我尊章戚屬持之萬端不能奪自經者屢矣<lb/>
<pb n="KR4h0139_WYG_187-26b"/>
姑與伯姊覺而解之不得死水漿不入口者旬餘竟乘<lb/>
間以白練雉死柩傍也死前出所繡枕有並秀雙清句<lb/>
示侍兒曰此吾志也今堪獨秀而孤清耶取嫁時衣火<lb/>
之爍若蓮花狀死後塜上芥髙丈許隴麥盡一本二穗<lb/>
且有二百八十穗一本者吁嗟異哉其斯竒節所繇徵<lb/>
矣余業已為之傳兹復賦以愍之而序其略<lb/>
嗟彼靈邱兮惟嵩與嶽嗟彼汎瀾兮唯瀍與洛有婉其<lb/>
女兮出頴川之閥閱稟奩度而□旎兮儼春洲之麗萼<lb/>
<pb n="KR4h0139_WYG_187-27a"/>
憶在昔之綽約兮日修潔而處幽承芳徽之夙邁兮思<lb/>
古人之無訧將儀特于髧髦兮紉芳芷與杜蘅宛内美<lb/>
之衽<graphic n="KR2177" url="https://raw.githubusercontent.com/kanripo/KR-Gaiji/master/images/KR2177.png" mimeType="image/png"/>兮顧淑静之佳名懷琬琰以為心兮呈珪璋以<lb/>
為容纕蘭茝而作佩兮珥延喜而為珫將采儷於蹇修<lb/>
兮宜占之于靈氛謂兩美之必合兮奚蓍蔡之足云盖<lb/>
大人之與舅兮結交之素也締盟而世好兮惟婚姻之<lb/>
故也爰納采以成禮兮因媒氏以相聞迨及笄而結褵<lb/>
兮乃歸字于夫君嘉夫君之德音兮采衆芳于嘉樹鳯<lb/>
<pb n="KR4h0139_WYG_187-27b"/>
鳴鏘鏘兮將迴翔于雲路憫天孫之靈匹兮怨别離於<lb/>
漢渚何嬿婉之如此兮將琴瑟而日御爰蘋藻之為蠲<lb/>
兮菽水之為豫方七稔之薦歡兮若不知其何底雖日<lb/>
月之遒盡兮期百歳而同死非夫君之不辰兮實妾命<lb/>
之多薄羌蕣英之曄曄兮不崇朝而殞落至不可藥而<lb/>
代之兮後雖九死而莫贖感成説于古人兮追前修之<lb/>
芳躅敢素心以自行兮願偕逝而同穴惟久信於一言<lb/>
兮不須矢之以皎月哀夫君之飲泣兮謂不將乎父母<lb/>
<pb n="KR4h0139_WYG_187-28a"/>
也鮮兄弟以終養兮余可以無死也妾雖備于中饋兮<lb/>
幸不勞乎井臼惟舅姑之方將兮而尚可以圖後嗟夫<lb/>
君之謝妾兮乃彌留而强作謂待此以瞑目兮敢不薦<lb/>
之于棺槨故且泣而且止兮若束裝以逺將耿余衷之<lb/>
不渝兮何緯繣乎相防忍夫君之先我兮睠昔日之懷<lb/>
袖納巾紈而執手兮木將與之而俱就不頓絶而復甦<lb/>
兮求白刃之弗獲惟此心之好姱兮取乎縞素之為白<lb/>
皎潔而徽柔兮輕盈不踰乎咫尺繄繫妾之綱常兮視<lb/>
<pb n="KR4h0139_WYG_187-28b"/>
之重於金石甘匹婦之為諒兮魂怳惚而相持姑何為<lb/>
而余解兮若綴旒而益悲舅氏之哀憤兮意妾不以古<lb/>
而自矢彼共姜之咏栢舟兮為不諒乎人只或斷指截<lb/>
髮或割鼻剺耳彼淑媛之遺則兮亦堅貞而後死妾聞<lb/>
言而侘傺兮重結軫而迴腸昔之黽勉為婦兮期少君<lb/>
之與孟光豈妾之展無焦詬兮荷舅姑之是臧幸割愛<lb/>
而加餐兮乗春秋之未晩啓雲礽之嗣續兮俾逝者之<lb/>
有焜曽一言之許九亰兮今尚敢稱乎未亡令舅姑之<lb/>
<pb n="KR4h0139_WYG_187-29a"/>
我憐兮雖溘死而永傷縱微軀之圖存兮曷禆于髙堂<lb/>
水背流而自竭兮木反根而不長願蚤賜畢此身兮方<lb/>
知善懷之有行羌不得間於左右兮空引練而自決姑<lb/>
慰藉而乘巇兮取水漿而薄啜昔六日之不詹兮思予<lb/>
美而惙惙豈忘此之多日兮能展轉而獨寢魂眐眐而<lb/>
無歸兮悲古人之賦乎角枕曽粲之以女紅兮因之以<lb/>
寄乎余情惟松筠之交柯兮梅月之晶鎣示左右以夙<lb/>
志兮豈獨甘乎㷀㷀何芳蓀之潛頴兮謂夫孤清而獨<lb/>
<pb n="KR4h0139_WYG_187-29b"/>
秀乃逾見乎修姱兮豈知妾心之孔疚寄速奄于寢廟<lb/>
兮適伯姊之覺余復懵懵而于悒兮如嬋媛之女<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>痛<lb/>
垂白之諸姑兮以静慤而寡儔涕漸漸而讓余兮不知<lb/>
彼之好修豈知孤妾無依兮奚襁褓之可望因許死於<lb/>
夫君兮曽待此以屬纊志怦怦以迅直兮心煩懣而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>衆女之不吾周兮故婉詞而從容伊人之為髙士兮<lb/>
亦詫異而唁予謂不耽乎青陽兮而清節之是娯念父<lb/>
母之北征兮願少毋死於須㬰豈捐罔極于千里兮而<lb/>
<pb n="KR4h0139_WYG_187-30a"/>
弁髦其遺軀但儵忽而覬覿兮徒瞀亂而欷歔憶余家<lb/>
之彤管兮有殉義之媵烈大人昭韙之而涕洟兮謂與<lb/>
古之女而並列今妾之獲所死兮諒不以為無庸而慘<lb/>
結知儃佪之何益兮早已捐乎佩玦故臨别之泣血兮<lb/>
歴鳴此而永訣但羇愁于萬里兮願妾訃之遲遲求善<lb/>
使以慰其心兮勿因嗤女子而重嗟咨昔余伯之不予<lb/>
忍兮曽涕潺湲而言此惟弱魂之含襚兮無以他人而<lb/>
我入處若夫東郭之旁兮大人舅氏之宿遊願幽魂雙<lb/>
<pb n="KR4h0139_WYG_187-30b"/>
棲兮寄孝思于荒邱昔自母氏之敬戒兮褵裞之有常<lb/>
惟余性之慧儆兮將集芙蓉以為裳貫藕絲以為帶兮<lb/>
組荷葉以為囊取同心以並蔕兮不獨艷而孤香雖纖<lb/>
手之未就兮實余心之所藏哀衾裯之不復御兮豈服<lb/>
之而無斁也取炎火而秉畀之兮恨不夫君而同薌澤<lb/>
也何茲之亦靈兮宛芙蓉之秀發榮之始如夜光兮而<lb/>
輝之揚於秋月觀之驚怪兮疑妾魂之超忽庶見跡而<lb/>
知心兮許妾同灰以俱没妾雖没而豈徒兮將與古而<lb/>
<pb n="KR4h0139_WYG_187-31a"/>
齊芳同鑿枘于二女兮合矩矱于貞姜彼貞姜之漸臺<lb/>
兮特符命之不至舜南巡而野死兮伊二女之遠寄矧<lb/>
信誓之旦旦兮死不越乎閨壼幸首邱之可從兮胡不<lb/>
溘然與偕殞㗨今之不先朝露兮恐白日之婉娩詠黄<lb/>
鵠之獨宿兮嗟魯女其何求如衛女之塜上兮化二雉<lb/>
以奚猶壹志之各有當兮自古人而固然奈妾志之獨<lb/>
異兮亦受命之不遷故絓結而蹇彥兮不可解而釋之<lb/>
宜彼其之不知兮鞿羇而迫阨之人之輕生于鴻毛兮<lb/>
<pb n="KR4h0139_WYG_187-31b"/>
亦臨穴而惴慄乃入淵而援手兮惟恐淪胥之不疾真<lb/>
視死之如飴兮故竟輟乎水漿雖憺憺以恬愉兮自有<lb/>
瓊靡以為糧神罔兩而無舍兮形枯槁而將亡魂杳窅<lb/>
不可招兮空筮告乎巫陽援永辭于白練兮不離夫君<lb/>
之旁歎曰女人之貞百家之宗兮美人之貞丈夫之風<lb/>
兮辭且婉婉諶雍容兮銷鑠而竟殞若芙蓉兮芥生塜<lb/>
上其髙踰咫兮邱園之麥兩穗藟藟兮且有二百八十<lb/>
而共一本兮獨秀於塚上何其有菀兮猗嗟貞人羌獨<lb/>
<pb n="KR4h0139_WYG_187-32a"/>
無異兮風本攸植是以瑞兮<lb/>
　　疑賦　　　　　　　　　　　<hi>明</hi>馮時可<lb/>
天呉四目據帝關矣土伯九約游人間矣星辰晝見日<lb/>
反舍矣江湖逆流海成田矣蜀鳥啼北禾生貊矣濟貉<lb/>
踰汶柑移燕矣秦馬有角楚猴冠矣胡羝生乳魯牛言<lb/>
矣嗚呼噫嘻魁昏杓旦左棓右槍嶧髙岱畢北燠南涼<lb/>
上履下幘緑衣黄裳覆苓羞喙登鮑踐魴汪罔為短僬<lb/>
僥為長蕙芷為臭蕕茷為香駘駑絡金騕褭服箱嗚呼<lb/>
<pb n="KR4h0139_WYG_187-32b"/>
噫嘻康瓠何寶周鼎何棄干將何藏鉛刀何試家雞何<lb/>
賤野鳬何異西子何斥嫫母何侍黎邱之鬼何親而媚<lb/>
鼈令之尸何賢而位嗚呼噫嘻世道日波人心自寒鵂<lb/>
鶹致譽鳯鳥見彈龍章薦壤鶉結服官大吕䝉耳北里<lb/>
環觀松柏培塿蓬藋巑岏漚菅殿陛伐檀河干擲果左<lb/>
思飛瓦潘安嗚呼噫嘻貞瑩潔清不為世知突梯巻臠<lb/>
顧為衆竒吐肝瀝膽動而見疑鼓舌揺脣或以逢嘻駔<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大府秀孝中逵鳴呼噫嘻箕畢殊好參商異躔周璞<lb/>
<pb n="KR4h0139_WYG_187-33a"/>
工笑琴鯉庖捐敗素成紫棄土為埏息壤堙水文石補<lb/>
天麟出不祥雉雊成愆市人攫金堯何投焉楚人毁玉<lb/>
秦何珍焉朝賢暮佞此憎彼憐孰是孰非孰測其然嗚<lb/>
呼噫嘻昔之士論好進為羞今之士論恬退為尤昔之<lb/>
君子藿食民憂今之君子肉食身謀桀者居間賢者雅<lb/>
游温語陽春烈心勁秋嗚呼噫嘻誰秉國鈞而無典刑<lb/>
度不視量衡不視星以意長短以我重輕衆口囂囂搶<lb/>
攘廟廷附和為蠅隱賊為螟烏無雌雄水合渭涇孔不<lb/>
<pb n="KR4h0139_WYG_187-33b"/>
能衷墨不能停童羖無罰金人執銘嗚呼噫嘻文幽孔<lb/>
阨回夭憲貧左邱盲目屈原沈身秦標功德莽肆威神<lb/>
湯延七葉曽食萬緡古既昩昩今益泯泯誹俊疑桀奬<lb/>
頑異嚚壬夫如主造物如賔攩㧙紛拏曽莫少嗔三鼓<lb/>
賊物五酉淩人優或集菀聖且迷津瑟愚竽利書滯錢<lb/>
神先生不解黄陵是揆乍如嚘嚶久乃提撕曰若所卜<lb/>
見猶羣黎乾坤渾蕩包塵納㙠變化相詭幹流不齊或<lb/>
推而還或抑而躋唯彼聖知不為世谿執神之機窺天<lb/>
<pb n="KR4h0139_WYG_187-34a"/>
之倪蚩蚩佞諛險宅卑棲竭蹷一生腐鼠醯雞以此羨<lb/>
彼持壁易鞮若自反覆顧謂世迷至人無物至道無蹊<lb/>
𤣥同冥應何疑何稽<lb/>
　　驅戅賦<hi>有序</hi>　　　　　　　　<hi>明</hi>楊於庭<lb/>
昔揚雄有逐貧賦韓愈有送窮文凡以宣鬱抒衷用附<lb/>
孔氏各言爾志之義淵明有言夫道達意氣其惟文乎<lb/>
余業以戅廢矣居間躊躇作驅戅賦比之二氏敢云肖<lb/>
哉<lb/>
<pb n="KR4h0139_WYG_187-34b"/>
楊子既逐屏于田間衆猶嗥嗥聚蝱成山哆彼文貝羣<lb/>
飛刺天九關峨峨一斥不還好我者勸庶其復然然即<lb/>
溺之衆曰惎旃衆曰惎旃亦既譁只雕蟲厚詬借箸蒙<lb/>
恥市虎嚙人蜮沙含矢厥諐所繇戅故之以迺叩靈臺<lb/>
呼戅與語胡汝從余津津自喜進不程時退不量已不<lb/>
諧與人不洞事始自典方州汝則余邇幸而無郵汝食<lb/>
寢此錢穀甲兵余則尸之方枘圓鑿職汝之為人皆䏱<lb/>
<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>低眉解頤汝獨抗顏研研若蚩人皆嚅唲哫訾慄斯<lb/>
<pb n="KR4h0139_WYG_187-35a"/>
汝獨濶論眎人如遺人皆炙輠如珠在匜汝獨螳臂怒<lb/>
而當車怨汝之的禍則余罹懷璧其辜誰為我辭他人<lb/>
朝夕靈通與處曲鈎公侯從車上儛而汝悞我齬齬踽<lb/>
踽辱在泥塗偕褐之父妻孥尤余咎實在汝余靜汝憩<lb/>
余動汝鼓豈無他人繄我是主借曰未知厥效可覩汝<lb/>
其行矣則莫余侮戅曰唯唯為謝主人余亦何負汝亦<lb/>
何嗔汝䘏汝官不䘏汝身苟名之立黜也何顰不佞之<lb/>
之先世有明德昔佐王陵漢祖早識廷爭諸吕義形於<lb/>
<pb n="KR4h0139_WYG_187-35b"/>
色人臣之義陵也伉直繼事長孺中流砥峙招之不來<lb/>
麾之不去布被丞相深文御史謇謇面折唯余先子輓<lb/>
近突梯肉食者鄙雖復膴仕千夫所指謂子髙明少而<lb/>
習焉譬之臭味維子之荃束髮從子抑亦有年成子之<lb/>
名比於豪賢衆能衊子子誼益鐫寧玉而碎毋瓦而全<lb/>
亮子姱節可以長久誓投四裔與子相守不謂末路厭<lb/>
如敝帚刓方為圓於余何有余去不復誰為子友繞指<lb/>
誘子塗澤而走頤指盱衡亦孔之醜戅詞既竟目張色<lb/>
<pb n="KR4h0139_WYG_187-36a"/>
厲人之無恒請從此逝適彼首陽訪彼下惠侘傺不顧<lb/>
壯夫所礪余乃避席自投于地廷實負子子則何罪古<lb/>
人服義過亦不貳請終事汝亦又何懟戅遂不去寧甘<lb/>
廢棄仲連有言貧賤肆志<lb/>
　　禮貧賦<hi>有序</hi>　　　　　　　　<hi>明</hi>黄省曾<lb/>
予讀揚雄逐貧賦末雖揭露反正而憎戚厭苦厥心當<lb/>
無釋然竊希仲尼不去而樂之義作禮貧賦<lb/>
黄子閉户與貧胥處歴年四十肅貌敬禮顏無忤色口<lb/>
<pb n="KR4h0139_WYG_187-36b"/>
無訾語麾之則從凡命皆喜賔于茅齋弗敢怠侮左右<lb/>
盤從形影為比仲夏吉日攬貧登堂拜而致言曰𤣥哉<lb/>
爾貧虛妙曷測善蔽弗成是為天德宰而不有施而不<lb/>
積蕩乎難名熙相萬物昔毗堯舜投金抵璧藿羮糲粢<lb/>
仁覆蒼億勵説操版㬰望秉罭舉弼作師皆汝之力大<lb/>
任將與勞震筋骨逅吾仲尼要久肝膈曲肱奉枕蔬水<lb/>
奏食偊旅陳蔡琴歌共懌兼友淵參原憲歡密簟瓢在<lb/>
陋饑餓屏跡龍行逾髙鴻揚靡忒主亭者何織葦者勃<lb/>
<pb n="KR4h0139_WYG_187-37a"/>
寄餐牧豕耕草釣澤翕爾顯庸侯王竹帛繇是觀之得<lb/>
汝者成名失汝者穢慝上建神哲下起勲績處以修躬<lb/>
蓬蒿潔白出以佐采貞素表職生而恬康樂天自得没<lb/>
而無疚奕代軌式遺安子孫錫慶綿蟄僕自爾來為道<lb/>
增益氣凌青雲心對皓月聖途尚羊王徑袚飾卑細蠅<lb/>
蟻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>眇貨殖山藻誚愚千駟鄙没糟糠令妻考槃淑息<lb/>
萊子見遊裘公樂集却謝車馬孤抗泉石國無妒人鄉<lb/>
靡怨客門可雀羅消揺坦適修夜常寧安衷鮮惕出無<lb/>
<pb n="KR4h0139_WYG_187-37b"/>
留顧入靡紛迫偃仰探經肆精奥極溢吐文章條貫矩<lb/>
尺端言蠕動庶幾為則名播九方甘守沈寂與汝蟬嫣<lb/>
豈敢疎逖樂只君子頌汝朝夕于是貧聞而喜乃告予<lb/>
曰吾與子居曠久習便吾有胸臆未與子言我貧與富<lb/>
皆命自天天有二役授與不愆富畀小人貧歸大賢貧<lb/>
者福之富者禍焉滔淫貪墨乃與周旋盗跖吟口惡戾<lb/>
彰宣狼咋虎冠德義委捐烏嬴畜牧猗城盬鹽洒削胃<lb/>
脯鼎食騎連好之則聚慕之乃前不趨宼鈔則在市㕓<lb/>
<pb n="KR4h0139_WYG_187-38a"/>
凡百溺之鮮不覆顛髙明鬼瞰醲肥瘵纒妖豔瞽心桑<lb/>
濮奪延智者使昏方者俾圓愛斷懿戚虐起貴權攘奪<lb/>
簒竊競此致然仇繇賂滅榮夷利攣郿塢取戮金谷自<lb/>
殲多藏厚亡散如塵烟宦雖巧㨗隕之重泉斬宗殄祀<lb/>
墟宫莽田他人入室其道好還帝王張奢禄且不傳況<lb/>
彼蠢庶乃握貨權天阜資具均濟普全匪伊私獨可以<lb/>
掩專分踰必折徒取瘁煎富豈嘉德迷夫同憐情傾志<lb/>
嚮癖嗜罔痊凡今之人惟金與錢子既知吾吾敢舍旃<lb/>
<pb n="KR4h0139_WYG_187-38b"/>
願與始終垂休萬年<lb/>
　　廣招賦<hi>有序</hi>　　　　　　　　<hi>明</hi>謝肇淛<lb/>
廣招者謝子為其友人鄭琰而作也琰既流落江東邅<lb/>
迴維揚徐邳之間不遘知遇困躓以死一身孑爾四海<lb/>
無家精氣越佚不識故里若敖之鬼鄰于餒矣夫死無<lb/>
所歸而殯朋友之義也魂不復而招之古之制也迺作<lb/>
廣招之賦音沿楚些紀地也<lb/>
秋懰慓而泬㵳兮浮雲冉而上征駕素輴於荒原兮白<lb/>
<pb n="KR4h0139_WYG_187-39a"/>
驂躑躅而酸鳴蔓薋葹以蕪穢兮氣曶曶而黝暝羌何<lb/>
為遘此窮竒兮恍惘懩而匿明曜靈瞪眎以弗及兮帝<lb/>
迺命諸巫真曰廣陵有俠骨焉魂豗憊而不復女筮予<lb/>
之招兮余且畀之南服巫真對曰夫幹貞固者所以為<lb/>
修也魄搰椓者所以浮游也幸帝命之不延未及附諸<lb/>
糞草予無所用筮焉乃下招曰魂兮歸來胡為去君之<lb/>
奥宅曼衍於大荒些離君之頎晢而儷彼幽盲些辭君<lb/>
之枌榆與埜妖顏行些棄茲祊祧中道徬徨些歸來歸<lb/>
<pb n="KR4h0139_WYG_187-39b"/>
來止故鄉些魂兮無東東方大壑不可以泳些燭龍銜<lb/>
焰焦轂液靷些龍伯千里眴目若電其首若巘些䵶鼊<lb/>
連山齗齶㦸巻些飛亷被髮盱舑舕些一劘其牙為虀<lb/>
粉些魂兮歸來無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>磒些魂兮無西西有流沙冥邈無<lb/>
垠些𤣥蟒桀血三周崑崙些赤狐黒<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>扢攫兟兟些榆<lb/>
晷入土沸濩㠯播掀些雷淵陰火歴録研研些藂菅萬<lb/>
里絶飛鳶些磏磠䆲䆡雷轟嗔些魂兮歸來空煩寃些<lb/>
魂兮無南南方酷癘天地鑪些藴隆蟲蟲焱咈嘘些蝮<lb/>
<pb n="KR4h0139_WYG_187-40a"/>
蚺銜象牙專車些即且蛷螋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>
                    <graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>與龍爭珠些蚍<lb/>
蝣有顒齧人如飴負<graphic n="KR1990" url="https://raw.githubusercontent.com/kanripo/KR-Gaiji/master/images/KR1990.png" mimeType="image/png"/>骼而趨些艾貙𤣥兕㗊㗊䰕䰕<lb/>
些焰岡燏焲金木殫枯些焦毛爛額灼研膚些痁疹痤<lb/>
癩痔且疽些魂兮歸來無自刲屠些魂兮無北北方凍<lb/>
沍凝<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>凙些白草黄沙連大漠些黒磧霾空無百穀些<lb/>
六月霄霰晶揺薄些窫窬嵯岉轟咤噁些𤣥冰固地戰<lb/>
陰壑些野义㺠狻狒猥敔敔哮趠趯些辮髪反踵鬅鬙<lb/>
䯱髵㦸手攙捔些湩乳膻臊無炮烙些魂兮歸來虞蹂<lb/>
<pb n="KR4h0139_WYG_187-40b"/>
躤些魂兮歸來無上天些天閽黦黮亘九埏些虥貓𤣥<lb/>
貙搤下人些乖龍觺觺磔鋋鱗些雷霆砰硠電激雹擲<lb/>
不可進些蝃蝀纒蜷吮膏若泉些上帝髙居黙不聞些<lb/>
魂兮歸來墜糜厥身些魂兮歸來無入此重淵些幽壤<lb/>
黝沕無晨暄些蝄蜽屭贔披髮躚些山魅谷<graphic n="KR2977" url="https://raw.githubusercontent.com/kanripo/KR-Gaiji/master/images/KR2977.png" mimeType="image/png"/>踉蹡擘<lb/>
人以吞些朱髪豹褌獰且饞些羅刹鐵額舌赤如火食<lb/>
人三千些陰飇哀嗥血池肉陵赭般般些火山刃林鑊<lb/>
剉煎些魂兮歸來無逡巡些魂兮歸來入閩邦些翠峯<lb/>
<pb n="KR4h0139_WYG_187-41a"/>
嵁崿黛華岡些寒流瀺灂鳴石淙些靈室閟洞窅崆㟅<lb/>
些嶄瀑激雪花雨空些芙蓉葱蒨攢青蒼些金芝瑶卉<lb/>
熣夜光些芝房輪菌乳膏潢些丹牀玉几紛從横些毛<lb/>
女羽客顏若童些壽跨喬衆踰耼彭些魂兮歸來馭氣<lb/>
以徜徉些三山蓬閬鼎嶙嶙些長江金鎻漭涴澶些旗<lb/>
張鼓蹲屴崱厜㕒雄相賓些溟涬巨壑㵿㵿洶洶際乾<lb/>
漘些枌榆井竈鬱參鱗些衣冠曼好愉以親些□漫徙<lb/>
倚縱怡淫些魂兮歸來娯爾神些埜腴地沃百昌阜些<lb/>
<pb n="KR4h0139_WYG_187-41b"/>
冬稌夏稻菽麥楙些畛隰皇皇豐衍袤些榕欓榰槵紛<lb/>
櫹糾些荔枝龍目桄榔櫞攬苾馥羞些茙葵蕾芣蘭薔<lb/>
薝蔔炫綵以繡些馬纓虎掌玉屑金錢彌皋岫些黿鼉<lb/>
鱣鮦鰣鯢罶些烏賊黄鱆鮶䱀䰲些洪蚶膬䖴媚連鱟<lb/>
些飫脣膾舌靡不有些麕麚猩玃祁孔右些翡鷩文鴛<lb/>
鴐鵝鶼鶻遝林沼些魂兮歸來從羣醜些彼都士女曼<lb/>
且晳些妖童嬿孌鬒髮霱些綦履香褵衷錦衵些冶嬙<lb/>
修蛾朱脣菂些盤龍翥鳯金屈戍些赬頰横波眸㸃漆<lb/>
<pb n="KR4h0139_WYG_187-42a"/>
些柔荑攕攕玉環捒些綃縠襳襹揚鬘裼些跐豸㛹娟<lb/>
麗射日些縱體隨風六銖襞些步虚清歌香靄滴些褫<lb/>
神拂枕奉茵席些洞房沈沈娯永夕些魂兮歸來聊燕<lb/>
息些錦垣綺陌萬户開些飛甍接棟簇紆迴些木衣土<lb/>
繡甲第璀些璠樓金閣瓊香臺些馺娑㠔<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>譙麗嵬些<lb/>
兆闤秭闠䆗窱豗些蔓雲韜宿銀牓題些琳宫紺殿翬<lb/>
毰毸些窣堵朱碧晨唪夕唄鏞鼓喈些藻楶月棼䡾䡾<lb/>
臚臚中天而不摧些柔輪寶靷延延闐闐溶㵝而往來<lb/>
<pb n="KR4h0139_WYG_187-42b"/>
些魂兮歸來託㠯安棲些明堂肇啓雷鼓鼝些合蕭孤<lb/>
管倚雲軿些摐金考石柷敔喧些和琴哀瑟明月弦些<lb/>
賁鼗鐃篪互節宣些黄鍾大吕旋相生些擫籥秉翟俯<lb/>
仰躚躚些萬舞有奕遞便嬛些魂兮歸來聴勿諼些血<lb/>
膋既酧蘭艾熏些雲爼大豆森顒庭些柔腯剛碩馚㠯<lb/>
腥些炮牂烹武蹄角横些□鳬烙雞雁鶩鯖些<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鴰鶉<lb/>
鶤糜飶馨些象約熊蹯㫖且盈些臛鼈磔蝤魴鰥陳些<lb/>
子薑香韮美錦蓴些冬菁夏筍競鮮新些玉粒金穱黍<lb/>
<pb n="KR4h0139_WYG_187-43a"/>
秬秔些䬪飥餛飩餦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>餳些冷淘温胾土簋硎些橘柚<lb/>
𤓰蓏剝雞菱些紫蔗碧藕赬朱櫻些赤棗青梅甘酢并<lb/>
些縹醪𤣥槳露金莖些醍醐翠豔汎醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>些徑寸敷膏<lb/>
蟻浮蓱些芝觴桃盌雪液澄些九香百和芳潔凝些是<lb/>
饗是侑腹膨脝些魂兮歸來胥懌以寧些華簪文纓珠<lb/>
履䠯些胙階孔彬跂雲閣些文朋儇侣巧笑綽些緗帙<lb/>
彤筦輝灼爍些藏彄意錢攬六博些雉犢盧梟恣歡醵<lb/>
些角巾彈棊朋踘蹴些決拾<graphic n="KR4089" url="https://raw.githubusercontent.com/kanripo/KR-Gaiji/master/images/KR4089.png" mimeType="image/png"/>弸命侯鵠些拔河蹶張<lb/>
<pb n="KR4h0139_WYG_187-43b"/>
勝相攉些養和隠囊揮麈籜些郫筒詩籌拈糾錯些鬬<lb/>
敏爭姱喧喥噱些傳觥交舄側弁幘些傾情倒意戲而<lb/>
不虐些魂兮歸來樂相樂些逺行靡屆不如歸些荒荒<lb/>
六合將安依些終風且霾日月微些天昏雨濕魈魅啼<lb/>
些流連忘返喆所譏些太康淫洛喪忸怩些八駿萬里<lb/>
祈招悲些屈湛於湘漁父嗤些有菅與蒯寧姜姬些狐<lb/>
兔穴窟雞於塒些歸來歸來無自迷些亂曰䢴溝湯湯<lb/>
兮草木莽莾雁南征兮江之滸思君兮潺湲猿狖號兮<lb/>
<pb n="KR4h0139_WYG_187-44a"/>
秋雨江有籬兮原有楸君不來兮悄離憂殘釭幢兮明<lb/>
滅寒蛩鳴兮焉歇石上兮蒼苔山間兮明月君不可兮<lb/>
久留歘望舒兮將没流黄罷兮香機空春草靡兮霜葉<lb/>
紅白鶴驚兮𤣥狨哭雲慘慘兮西風魂歸來兮哀江東<lb/>
　　後招魂賦<hi>有序</hi>　　　　　　　<hi>宋</hi>晁補之<lb/>
屈原作大招魂宋玉作招魂夫士以忠放濱於死故招<lb/>
其魂而復之予交之長者王安仁賢且孝適未仕病以<lb/>
夭予傷焉不敢以非吾上也借不知命之辭以愬於帝<lb/>
<pb n="KR4h0139_WYG_187-44b"/>
作後招魂<lb/>
竊悲夫天何為生此碩人兮蹇幼清而宜脩既服義以<lb/>
時可兮又何為委厥美而改求天固復諸其初兮則如<lb/>
勿俾此昭質帝命巫陽曰有愬於下汝往聽之精神將<lb/>
離筮而復之巫陽曰物死與生司命有職自廢自起朕<lb/>
何能識帝彊之乃下招曰魂兮歸來去君七尺之軀胡<lb/>
為乎大隂些舍君之靈龜而糟莩沈些人固懷慈而抱<lb/>
愛兮一言欲訣而評評些君胡樂誘於異物兮從之踶<lb/>
<pb n="KR4h0139_WYG_187-45a"/>
跂而逺行些魂兮歸來上天不可以遊些有神當闗其<lb/>
視畏人些其下百鬼伺人往來執而殺之些徜徉無所<lb/>
倚歎息不可些幸而得還無所求階些歸來歸來不可<lb/>
以久放些魂兮歸來地下不可伏些土怪墳羊狠戾穾<lb/>
觸些蛇身鬼首蓬髮髿鬖當前揺毒些九幽之府惡厲<lb/>
牛首得人以械獄些歸來歸來不可以久屈些魂兮歸<lb/>
來無止乎山中些山木蕭蕭猿狖所居些藜藿柱逕梟<lb/>
祥鼯怪杜鵑號呼些䕫魈罔兩笑風涕雨見人揶揄些<lb/>
<pb n="KR4h0139_WYG_187-45b"/>
虓虎封狼磨牙吮血侁侁穴居些魂往顛隮狂惑失塗<lb/>
些歸來歸來久幽恐不得出些魂兮歸來君無下海些<lb/>
大海盪潏日月囘周些白波連天五山狂浮些巨神操<lb/>
蛇唯魂是囚些淫氛瀰霧八方錯易魂往安投些百怪<lb/>
讙舞羣出類没更遨迭遊些霹靂掣電蛟龍直起江潮<lb/>
逆流些有鳥九首載鬼盈車擢筋以縻其輈些歸來歸<lb/>
來久淫恐不得還些魂兮歸來君無樂兮八荒九區遐<lb/>
方異類其人似禽些烈陽慘隂鞲裘裸裎涼温不時些<lb/>
<pb n="KR4h0139_WYG_187-46a"/>
蔽林夜祠被髮徒跣妖魅叢嬉些魂往非族抵冒凌欺<lb/>
些歸來歸來恐自遺羞些魂兮歸來君無以髑髏為南<lb/>
面之樂些毛枯骨化精離識落些螻蟻所寄烏鳶所搏<lb/>
些蚊蚋姑嘬狐狸齧嚼些髐然七孔攓擲疇覺些棘薪<lb/>
葛蔓交錯綿絡些鋤耰野火侵凌甚虐些歸來歸來無<lb/>
自遺賊些魂兮歸來八紘六合無一可以翱翔些魂孤<lb/>
迋迋消耗淪亡歸來歸來反故鄉些工祝前君無迷方<lb/>
些崇城兩溝夾髙楊些車軫馬<graphic n="KR2506" url="https://raw.githubusercontent.com/kanripo/KR-Gaiji/master/images/KR2506.png" mimeType="image/png"/>交康莊些日中為市<lb/>
<pb n="KR4h0139_WYG_187-46b"/>
集工商些髙門懸箔襲慶祥些選閱甘㫖薦北堂些金<lb/>
昆玉季美雁行些斑衣竹馬兒嬉傍些曲欄横牖窈洞<lb/>
房些長蛾曼綠含若芳些齊紈阿錫曳明璫些戛瑟鼓<lb/>
簧封豕羊些食前方丈釃椒漿些嘉賓雜坐紛賢良些<lb/>
朱顔欣欣君樂康些魂兮歸來反故鄉些亂曰龍火頽<lb/>
坤兮虚正宵萬物酋敕兮傷秋郊汨君徂征兮黙誰曹<lb/>
天地為鑪兮物流以銷一受成形兮專莫逃斯彌頤輅<lb/>
兮一體所交鼠肝蟲臂兮忽何遭魂知復吉兮改而超<lb/>
<pb n="KR4h0139_WYG_187-47a"/>
與君除袚兮三下招張君之衣兮升屋號魂兮歸來居<lb/>
匪遥無哀我心使予勞<lb/>
　　至治四御史賦　　　　　　　<hi>元</hi>吳師道<lb/>
至治之元英主當御時崇梵教大啓宫宇都城嗟咨民<lb/>
勞役巨蹇蹇執法四臣列疏臣直伊何繇聖明故維時<lb/>
權姦實激霆怒誅竄亟加誣以謗愬粤若古先誹木諫<lb/>
鼓我元造邦責在憲府列聖虚心忠諤繼武偉茲弗褒<lb/>
名節奚樹皇化更新直氣斯吐生榮殁賚寵以異數嗟<lb/>
<pb n="KR4h0139_WYG_187-47b"/>
嗟在位有目斯睹恪恭爾職正直是與明明國是赫赫<lb/>
王度母利而囘母禍而懼明於一時千載彌著小儒作<lb/>
詩用贊言路<lb/>
　　弔余文賦　　　　　　　　　<hi>元</hi>涂　幾<lb/>
均惟皇之降衷兮何獨此為不仁負予才之宏異兮早<lb/>
卓倜而莫羣既靈扄之中啓兮又精思於典墳咀天葩<lb/>
以紛放兮羌不學而能文較錙銖於古人兮又何數乎<lb/>
今之人詭金膏與水碧兮雜瑶玉兮前陳貫皇王之大<lb/>
<pb n="KR4h0139_WYG_187-48a"/>
道兮極遐思於幽眇神姦慴而却走兮𤣥象摹其在手<lb/>
念所得之非艱兮豈皇靈之相予若增波之赴海兮侈<lb/>
援筆而成辭感靈鳥之翍翍兮耀竒苞於朱景謂流聲<lb/>
之輝赫兮羌難得而與並曄予文之既積兮俟將進乎<lb/>
明時馬邅迴而不進兮行中道兮險巇嵗月忽其代序<lb/>
兮傷美人之遲暮鳳凰飢而不食兮鴟梟讒而非侣世<lb/>
貴賤之不分兮又何能兮識真襲燕石以為寶兮採魚<lb/>
目以為珍衣嫫母以錦衣兮謂西施之弗好彼淑女之<lb/>
<pb n="KR4h0139_WYG_187-48b"/>
含德兮蔽蓬茅以終老固達人之知命兮矢中正而不<lb/>
渝甘衆進而獨退兮茍吾心之所如芰荷不可以為衣<lb/>
兮藤蘿不可以為帶泣悲風之短景兮寒冰交乎水際<lb/>
矧茲土之尤僻兮無朋遊兮我從撫前藁以太息兮貧<lb/>
何爾之能工茲命付之水火兮還神功於不宰既弗澤<lb/>
於黎庶兮與元氣而俱在在天而為慶雲兮在地而為<lb/>
醴泉蒸芝菌以作瑞兮結金玉而為堅俾斯民之復朴<lb/>
兮無雕傷其肺腑餐元和以葆真兮予永懷乎淳素<lb/>
<pb n="KR4h0139_WYG_187-49a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_187-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚補遺巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_070-1a"/>
　欽定四庫全書<lb/>
御定厯代賦彚巻六十七<lb/>
　　性道<lb/>
　　　謙賦<hi>以滿招損謙受益為韻</hi>　　　　　　<hi>唐</hi>闕　名<lb/>
　鑒天道之惡盈將守之以持滿窮易象之明義排溢美<lb/>
　於虚誕鑒其體而如卑明其訓而非緩惟徳之柄惟行<lb/>
　之管是以賢人君子雖百代而同光聖帝明王歴萬古<lb/>
　而相纂然則謙之為義與讓同標茍不由於斯理必災<lb/>
<pb n="KR4h0139_WYG_070-1b"/>
　禍而自招是以道映三皇明揚側陋智周萬物詢於芻<lb/>
　蕘且聖賢而自貶何凡庶而可驕豈不思行髙則憂毀<lb/>
　於衆木秀則懼摧於飈矧夫陽光正中映土圭而將轉<lb/>
　陰靈纔滿隨蓂莢以旋消是故君子覩之以為立身之<lb/>
　本名彌彰而彌懼功彌髙而彌損不耀彼而自上不明<lb/>
　我而自混徒觀其退藏好閉養智於恬幽而坦坦卑以<lb/>
　謙謙一辭而行將恥於躁三揖而進何有於嫌况乎海<lb/>
　以卑廣居深山以鎮靜可久楚莊懼功茂而終吉晉文<lb/>
<pb n="KR4h0139_WYG_070-2a"/>
恥戰克以無咎嗟凡今誇彼而競進何不覩斯而自守<lb/>
徒欲毁信廢忠謀訐自醜想進徳之明義豈見充於虛<lb/>
受曷如君子稱物平施不生頗僻多者用謙為裒少者<lb/>
用謙為益不求翰音以待問必復厚徳以珍席儻不伐<lb/>
之可嘉庶無媒以託跡<lb/>
　　謙受益賦<hi>以君子立身謙徳之柄為韻</hi>　　　<hi>唐</hi>吴連叔<lb/>
執勞謙者可以為天下君習撝謙者可以為天下勲在<lb/>
易也有自牧之義於書也有受益之文行已立身而道<lb/>
<pb n="KR4h0139_WYG_070-2b"/>
自著御人率衆而徳有云在上則騰茂實居下則播令<lb/>
聞亦足以化乎四表而行乎三軍若乃天地之義鬼神<lb/>
之理或禍其滿盈或福其廉恥故執羔鴈而行者得之<lb/>
而益貴秉耒耜之列者得之而易使在臣下之尚然况<lb/>
繼天而為子是以敷之而化行執之而教立被車書之<lb/>
所至霑雨露之所及故能邇無不洽逺無不賔豈不以<lb/>
言出乎口行發乎身求之於已加之於人者也夫心者<lb/>
難備物者難兼故先王所以戒慎徃哲所以崇謙不然<lb/>
<pb n="KR4h0139_WYG_070-3a"/>
者宣子何以稱賢太伯何以為徳書三讓之策文作千<lb/>
古之程式其執謙也必在乎合宜其在卑也亦存乎隨<lb/>
時過之者俯而就矣不至者跂而及之無貽誚於㢲牀<lb/>
之義無見刺於相鼠之詩惟木兮從繩則正惟后兮從<lb/>
謙則聖雖不冨於其鄰而有助於為政理於身也合仁<lb/>
義之五常理於國也則文武之二柄宜播美於筆端傳<lb/>
謙徳之雅詠<lb/>
　　謙受益賦<hi>以君子立身謙徳之柄為韻</hi>　　　<hi>唐</hi>孟　翺<lb/>
<pb n="KR4h0139_WYG_070-3b"/>
求百行之規矩考三才於典墳歎撝謙之上徳出雅誥<lb/>
之明文天得之而配地臣得之而輔君昭明茂緒啓迪<lb/>
洪勲匪招益而日益不求聞而自聞謙之伊何慎爾攸<lb/>
止益之伊何介爾繁祉謙持益兮為輔為車益賴謙兮<lb/>
成綱成紀在寵思辱居終慮始昧之者所謂憸人行之<lb/>
者是稱君子其在炎漢英髦盛集京房辭榮疏廣撝挹<lb/>
挂衣冠以長徃辭闕廷而不入棄人間而逺遊顧君恩<lb/>
而尚及斯謙徳之尤著軼羣賢而獨立降及南山綺季<lb/>
<pb n="KR4h0139_WYG_070-4a"/>
谷口子真逃居避竄逺害全身既逍遥以齊物獨放曠<lb/>
以懷仁斯受益之為用在有聞而足珍固知將欲求益<lb/>
莫如好謙覽孫𢎞之為箴滿而恐撲觀周廟之作誡其<lb/>
難更添若露才而揚已寧韜光而自潛勿為天葢髙其<lb/>
道正直勿為神無形恒處幽黙既惡盈而惡滿斯好謙<lb/>
而好徳同形影之相隨在毫釐而靡忒既警既戒念兹<lb/>
在兹慮日月之逝矣當寤寐而求之凡曰儒行如何勿<lb/>
思于嗟謙兮惟道之性能執一以無舍在神明而輔正<lb/>
<pb n="KR4h0139_WYG_070-4b"/>
惟觀鉛素希易象之一謙仰望銓衡歌周官之八柄<lb/>
　　天道益謙賦　　　　　　　　<hi>宋</hi>范仲淹<lb/>
士有探造化之真筌察盈虚於上天雖秉陽之功不宰<lb/>
而益謙之道昭宣萬物仰生否者由斯而泰矣四時下<lb/>
濟屯者自我而亨焉原夫杳杳天樞恢恢神造損有餘<lb/>
而必信補不足而可考是故君子法而為政敦稱物平<lb/>
施之心聖人象以養民行裒多益寡之道豈不以謙者<lb/>
物之自損益者時之與昌龍蛇蟄而後震草木落而還<lb/>
<pb n="KR4h0139_WYG_070-5a"/>
芳於以見其物理於以見其天常月既虧而中盈於時<lb/>
不昧陽盡剥而來復其義爰彰然則髙明之運也善行<lb/>
無迹盛衰之應也惟變所適茍守之以謙必受之以益<lb/>
有終之士我則錫元吉而弗違罪已之君我則助勃興<lb/>
而無斁雅契姬文之述何煩太史之占處幽晦者日星<lb/>
必照在集枯者雨露必霑取類而言如江海之潤下殊<lb/>
塗同致若鬼神之福謙得不觀庶物之情究至理之本<lb/>
貴必始之於賤益乃生之於損既人事之在斯又天道<lb/>
<pb n="KR4h0139_WYG_070-5b"/>
之奚逺髙者抑而下者舉一氣無私徃者屈而來者伸<lb/>
萬靈何遁大哉覆受無遺神之聽之執虚者不言而應<lb/>
用壯者雖猛何為卑以自牧之人實受其福貴而能降<lb/>
之君不失其冝我后上徳不矜至仁博施實兆民之是<lb/>
頼無一物之不遂貴退讓而黜驕盈得天道益謙之義<lb/>
　　蒙以養正賦　　　　　　　　<hi>宋</hi>范仲淹<lb/>
蒙者處晦而弗曜正者居中而弗羣守晦蒙而靡失養<lb/>
中正而可分處下韜光允謂含章之士居上棄智斯為<lb/>
<pb n="KR4h0139_WYG_070-6a"/>
抱一之君聖人以設彼易文授諸君子考其在蒙之象<lb/>
得此養正之理渾兮若濁下民無得而稱焉闇然而彰<lb/>
聖功亦在其中矣是以不伐其善罔耀其能惟樸素而<lb/>
是守又濬哲而曷矜故知我者謂我愚不可及不知我<lb/>
者謂我智不足稱務實去華育徳之方斯在反聽收視<lb/>
養恬之義相應故得悔吝不生純和自履隱其明而若<lb/>
昧保其終而如始至賢者孟子在養素而弗違亞聖者<lb/>
顔生信如愚而有以是知蒙正相養聖賢是崇欲求乎<lb/>
<pb n="KR4h0139_WYG_070-6b"/>
不失其正必在乎受之以䝉石韞玉而外質蚌含珠而<lb/>
内融天地何言育物之功潛用龍蛇處蟄存身之道不<lb/>
窮其或謀畫為先聰明自廣不務淳淳而處每思察察<lb/>
而徃則彼蒙也喪乎其真此正也失其所養曷若我知<lb/>
白守黒老氏之教寧忘用晦而明箕子之風不爽至矣<lb/>
哉正之在斯養亦宜其藴道徳而不衒豈禍福之能隨<lb/>
志士體之而修身素履無失聖人執之而行化赤子焉<lb/>
知迺有修辭立誠窮理盡性常黙黙以存志將乾乾而<lb/>
<pb n="KR4h0139_WYG_070-7a"/>
希聖庶幾進退之間保君子之中正<lb/>
　　復其見天地之心賦　　　　　<hi>宋</hi>王禹偁<lb/>
動者天地之用其震也勃焉靜者天地之本其復也寂<lb/>
然故二儀之心乃見七日之義斯𤣥自可要終而原始<lb/>
何必俯地而仰天豈不以復卦之義雷入於地既反本<lb/>
以無朕亦見心而有自躁君不撓遂明萬化之源剥道<lb/>
方終未覩一陽之至其或鼓萬物蕩六幽上徤行而弗<lb/>
息下剛克而勿休蒙亨艮止以時作雷動風行而不收<lb/>
<pb n="KR4h0139_WYG_070-7b"/>
此乾坤之功也心無得而可求及其化功成物理格髙<lb/>
明之體無用沉潛之形莫索凝然若混沌之未鑿寂兮<lb/>
如庖犧之未畫此乾坤之本焉心有來而可賾得不窮<lb/>
動靜之㫖審語黙之端其心斯在其妙可觀聖人見之<lb/>
則政尚簡教尚寛棄智而化萬姓垂衣而總百官故帝<lb/>
堯之道文思安安非復之義者諒至此而攸難君子見<lb/>
之則反諸身視諸掌既絶慮於嗜欲乃游神於罔象故<lb/>
孔子所謂其道蕩蕩非復之至者亦舍此而奚徃是知<lb/>
<pb n="KR4h0139_WYG_070-8a"/>
運行者天地之時寂靜者天地之基心亦在其中也物<lb/>
莫得而見之坐忘遺照之人於兹得矣至日閉關之義<lb/>
何莫由斯我后端冕凝旒窮神知變希夷之理斯極清<lb/>
淨之風克扇大哉天地之心明明而可見<lb/>
　　損先難而後易賦<hi>以損徳之修先宋難後易為韻</hi>陳　襄<lb/>
損有至理聖能極觀謂修身而謹行必後易而先難始<lb/>
克己以圖仁敢忘劼毖終致躬而無患以訖多盤聖人<lb/>
贊易於神周身以智因憂患而發乎慮著損益必明其<lb/>
<pb n="KR4h0139_WYG_070-8b"/>
義故乃取山澤之二體寓人時之深㫖謂進徳修業當<lb/>
克已以艱難則心逸日休斯措身於樂易誠以惴惴夕<lb/>
惕乾乾日修内懲忿以窒慾外損剛而益柔義既無悔<lb/>
福斯來求當兹逺害之初已事遄徃及爾有孚之吉俾<lb/>
躬處休且夫難莫難於初慎莫慎乎損况經綸乎徳業<lb/>
修思乎誠悃無忘克責之意斯乃安樂之本雖二簋之<lb/>
可用享志乃先勞洎十朋之弗克違事非徃蹇兹所謂<lb/>
艱乃無咎損之有時事君庇民吾不以為徳屈身降志<lb/>
<pb n="KR4h0139_WYG_070-9a"/>
吾不以為卑雖一時之勞止終百禄以康之所以菲食<lb/>
卑宫夏禹享聖功之茂跋胡㚄尾周公成王業之基葢<lb/>
先聖居憂虞之時明止說之則物視其化民懷其徳必<lb/>
先損益以修巳然後安樂而享國亦猶否既傾而後喜<lb/>
乃勵危心謙以勞而有終亦為矜式若然則圖其終者<lb/>
在慎其始逸於後者必勞於先苟不刻意以慮患謹身<lb/>
而圖全又安得永有終譽祐之自天昔也利艱雖甚涉<lb/>
川之患俄而引逸斯為致福之筌况一卦之始終六時<lb/>
<pb n="KR4h0139_WYG_070-9b"/>
之先後著聖王克損之徳戒君子操修之厚故曰終於<lb/>
逸樂者始於憂勤吉又何咎<lb/>
　　蹇賦<hi>有序</hi>　　　　　　　　　<hi>明</hi>何景明<lb/>
兄子士之上大梁也予戒之曰至則求大梁李子書及<lb/>
還李子乃書所著鈍賦焉曰何子其和予篇夫鈍者委<lb/>
時之弗利無如之何欲以藏用而自完葢獲予志焉讀<lb/>
其辭傷懷慷慨悲之遂抽其緒餘因别為蹇賦繼之書<lb/>
付士使並藏觀覽焉賦曰<lb/>
<pb n="KR4h0139_WYG_070-10a"/>
悲世塗之迫阨兮互險坦而多岐蹇予步之躑躅兮屢<lb/>
前却以狐疑衆趫踔而便㨗兮又車輶而馬習羌量力<lb/>
而退守吾拙兮固將遜彼之超軼物有堅而不化兮性<lb/>
有蠢而難移循故躅而弗舍兮衆覩其躧蹝而笑之予<lb/>
豈無騏驥之玉駟兮意猶豫而不敢進臨修路而邅迴<lb/>
兮恐叢棘之未盡昔予膏車而北騖兮顧九折而返御<lb/>
豈吾志之未遐兮葢懼夫途逺而日暮世周迎而徑造<lb/>
兮髙健羨而卑徳謂康莊為迂兮謂蹊為直予豈不知<lb/>
<pb n="KR4h0139_WYG_070-10b"/>
儇㨗之逢合兮與奔競之先至爰却走以求完兮固冝<lb/>
盤桓而弗利閔疾行之冒險兮孰貪進而靡害彼彭韓<lb/>
豈不皆王兮卒囚執而葅醢木以材而菑及兮馬以力<lb/>
而取敗予羨夫二疏之覽止兮齊縣輿而稅駕彼非不<lb/>
知炎炎者之為榮兮固恐阽危而逢禍重曰世淆雜而<lb/>
溷糅兮棄騏驥而不驂蘭芷芎藭不植於路兮蒿艾蔽<lb/>
而成林予縱有龍駒與紫燕兮孰能執䇿為余先容吕<lb/>
尚棘津之屠叟兮文王載之車後寗戚賤牧兮桓公乃<lb/>
<pb n="KR4h0139_WYG_070-11a"/>
勃焉舉於牛口彼二子之鞠戚兮故世人之所訾徵古<lb/>
人之軌迹兮聊淵潛勵吾初志孅趨曲趦兮匡士所惡<lb/>
旋辟中墨兮又羣情之所妒予亦知圜行而方閣兮勉<lb/>
弗能改此度也驥伏櫪而奮身兮願一顧而求試服罷<lb/>
驢與羸駟兮又驥之所恥退斂策而改輻兮修矩矱以<lb/>
自飭驅騏驥與狐狸並逐兮信不如其巧速寧參罷服<lb/>
羸全以自終兮豈能與韓盧逐㕙而鬬行步之工拙<lb/>
　　履霜堅氷至賦<hi>以君子之道闇然而日章為韻</hi>　<hi>唐</hi>王　起<lb/>
<pb n="KR4h0139_WYG_070-11b"/>
霜之履兮白商應氷之堅兮𤣥律分其履也結之寒露<lb/>
其堅也矗若長雲當萬物始挫之時降於青女及六尺<lb/>
凝寒之日可薦明君信履微而知著冝布象於前聞乃<lb/>
若歳如何其夜亦秋止稜稜稍結兢兢未履漸皚皚於<lb/>
葛屨之下將皎皎於玉壺之裏雖嚴凝作氣必納於輿<lb/>
人而愴悽動容先感於君子此謂履霜之始暨夫變化<lb/>
無朕堅剛有期律移緹幕之候辰當黒帝之司由是璀<lb/>
璨無積清明自持則豐山古鐘不舂容而明矣鄴臺舊<lb/>
<pb n="KR4h0139_WYG_070-12a"/>
井可皎潔而藏之此所謂堅氷之時也霜之飛兮至微<lb/>
氷之潔兮自保所以通變其徳所以馴致其道畜峨峨<lb/>
之色且寒於長河改<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之光寧留於勁草凝冷兮漸<lb/>
滋積素兮斯瞰始落金波之上有助其明終藏陰室之<lb/>
中不欺於闇氷因乎厚地霜本乎髙天何質變而増勵<lb/>
何節窮而更妍亦由洪因纖起髙以下先投一跡而千<lb/>
里路極覆一簣而九仞功宣則求已者知霜氷之言理<lb/>
有漸周身者知霜氷之防於未然固冝研精屑屑覃思<lb/>
<pb n="KR4h0139_WYG_070-12b"/>
乾乾豈翫蒹葭蒼蒼之色鑿山谷沖沖之堅哉士有錯<lb/>
綜文房琢磨儒術以修詞為履霜也不同於豺祭之辰<lb/>
以干禄為堅氷也不同於狐聽之日願察言而觀行儻<lb/>
循名而責實況乃良牧煌煌近天子光引凝陰之義為<lb/>
勸學之方則因卑致崇匪一朝一夕為大於細在日就<lb/>
月將然後知作者之微㫖嘉言孔彰<lb/>
　　履薄氷賦<hi>以戒慎之心如履氷上為韻</hi>　　　<hi>唐</hi>皇甫湜<lb/>
氷之積也不厚人之履也難任此焉投足可為寒心彼<lb/>
<pb n="KR4h0139_WYG_070-13a"/>
墊溺之攸慮在恐懼而誠深慎同數馬之人然非萬石<lb/>
誡若倚衡之子不以千金水始凝氷未壯乏六尺之為<lb/>
厚非七月之所尚螽斯之股兮猶且不同齊人之紈兮<lb/>
曾無以況雖鞠躬而欲涉何跬歩之能抗有同居黒卵<lb/>
之危無殊坐積薪之上股栗兮在兹魂驚於所之怵惕<lb/>
求前豈人心之難測趦趄有畏類狐性之多疑每縮縮<lb/>
而若墜常兢兢而自持與巢幕兮焉比將臨泉兮是擬<lb/>
丈夫不處斯畏其沒身夫子所懲不惟於滅趾徐子忘<lb/>
<pb n="KR4h0139_WYG_070-13b"/>
其故步尚書越其素履行自失於佻佻舄無施於几几<lb/>
視之豈無履而若虚非北陸積堅之始是東風初解之<lb/>
餘水蟲隔而纖鱗必露秋蟬比而輕翼不如當履道未<lb/>
成其難汔濟縱善行無跡不可躊躇兢慎圖其不敗震<lb/>
懾謂其將壞步揺揺爾式彰君子之行身飄飄然誰謂<lb/>
邑人不戒如何克巳若此履氷與習坎而相類符執玉<lb/>
而可懲故疊足是虞側身以進言忘足履之適自近㢘<lb/>
隅庶幾心腑之中無貽悔吝得過隕易危之吉靡濡首<lb/>
<pb n="KR4h0139_WYG_070-14a"/>
失容之釁行之止於三思戒實先於六慎<lb/>
　　履薄氷賦<hi>以戒慎之心如履氷上為韻</hi>　　　<hi>唐</hi>闕　名<lb/>
氷之薄兮消釋可期人之履兮憂患是持將秉心於處<lb/>
險諒投足而増疑故君子假輕重之喻為安危之資跬<lb/>
步未移顧見吉凶生矣躊躇欲泮行觀左右流之是以<lb/>
義比垂裳戒同狎水乍兢兢而股戰時剡剡而屢起步<lb/>
難免於褰裳憂有甚於濡履則知吉凶繫乎物動靜由<lb/>
乎巳不敢不蹐雖厚地而莫安時止時行固輕氷之可<lb/>
<pb n="KR4h0139_WYG_070-14b"/>
以故知我者見我戰戰兢兢不知我者謂我視川若陵<lb/>
既無咎於素履尚可期於積氷或北陸初結或東風始<lb/>
興覩之也知其脆易破涉之也恐其任不勝由是屏氣<lb/>
而行虚心而進在陽敢思乎不治通陰庶懐乎克慎身<lb/>
若重於千鈞氷疑消於一瞬憂心輾轉危步虚徐空色<lb/>
不分每疑於滅趾氷容無響或逺於曵裾將釋兮畏明<lb/>
君之煥若其行也懼大易之屯如然則觀薄氷之為象<lb/>
知立身之所尚類將墜於焦原之前如待然於積薪之<lb/>
<pb n="KR4h0139_WYG_070-15a"/>
上始玲瓏而若盡復皎皛而可望就其淺玉石無以隱<lb/>
其輝臨其深魚龍不能掩其狀大矣哉其薄斯在其虞<lb/>
則深將以戒乾乾於終日持惕惕之小心當見晛而或<lb/>
躍懼霜霰之未任故曰古之機言今之攸戒儻所行而<lb/>
不惑俾處薄而勿壞<lb/>
　　觀瀾賦　　　　　　　　　　<hi>元</hi>傅與礪<lb/>
淵乎深哉道洋洋不可極兮萬化泯泯其同流浩吾涉<lb/>
夫聖之涯兮蹇欲濟乎中洲朝濯髮於江漢兮夕余將<lb/>
<pb n="KR4h0139_WYG_070-15b"/>
浴於沂泗覩逝者之如斯兮沛百川之方至乍澎湃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
潏以若傾兮終紆徐迤邐而趨平空漠漠杳其下垂兮<lb/>
雲繽繽曖而上征長風迴薄剨以合沓兮陽景翕靃淼<lb/>
以滉瀁靈剡剡其交馳兮氣憑憑與相盪窮余目不知<lb/>
其逺兮下孰究夫丈尋繄進流之有漸兮盍稽夫源之<lb/>
深心與境其適遭兮冥合乎斯道嗟末俗之波流兮蕩<lb/>
澆風其瀾倒紛雨集之溝澮兮朝盈而夕枯使河海可<lb/>
蠡而測兮豈云異夫潢汙亦惟涓涓之始兮積之以浩<lb/>
<pb n="KR4h0139_WYG_070-16a"/>
浩既混混其不息兮淵淵焉以深造彼鼃坐以井觀兮<lb/>
固難與語夫津涯昧者又不察兮競好誕而喜夸漭迷<lb/>
源而濫入兮愕望洋以増歎儻遂返其初兮𦍑徒求乎<lb/>
汗漫嘻先哲豈其然兮亮有本者如兹惟古訓斯昭昭<lb/>
兮歸求之有餘師淨以澄心兮浩然以養氣沉浸乎禮<lb/>
樂兮涵之以仁義大中以正其源兮至和發而靈波一<lb/>
勺不見其少兮瀰六合而非多尚麗澤之是資兮旁流<lb/>
之務塞謙以持其盈兮滿焉而不溢成章其自達兮派<lb/>
<pb n="KR4h0139_WYG_070-16b"/>
有萬而必東邇之潤吾身兮逺將及乎無窮亂曰大化<lb/>
沄沄湍以駛兮乗流斯行坎即止兮厥有源泉更晝夜<lb/>
而不舍兮匪道伊合亦何取於是乎<lb/>
　　夫子之牆賦　　　　　　　　<hi>元</hi>汪克寛<lb/>
敏學主人與博古先生遊於尼山之麓曲阜之墟造孔<lb/>
林之闕里瞻至聖之攸居楩楠連雲而薈鬱檜柏參天<lb/>
而扶疎蹕亭嵯峨而倚空杏壇甃甓而荒蕪列横序之<lb/>
層搆峙鉅殿之中巋屹崇門之突兀繚周垣之迴紆主<lb/>
<pb n="KR4h0139_WYG_070-17a"/>
人喟然而歎曰端木子所謂數仭之牆其在兹乎吾子<lb/>
衣蹁躚之逢掖冠崔嵬之章甫塗抹丹鉛摹冩今古行<lb/>
式淵騫言稱求路盍為我抽思逞辭飭章繪句鋪張𢎞<lb/>
麗之規縁飾髙廣之度極詞人之炫燿亟援筆而為賦<lb/>
先生曰嘻夫子之牆豈今之所謂牆哉粤自二龍繞空<lb/>
五星降庭萃大塊之清淑㑹元氣之晶英纘聖神之華<lb/>
胄集條理之大成拓天下之廣居開億代之文明夫是<lb/>
以覆泰宇以為櫩立人極而為柱存至誠而為基凝至<lb/>
<pb n="KR4h0139_WYG_070-17b"/>
道以為土文章為之華飾徳業為之培累貫一理以為<lb/>
楨崇萬善而為堵仁義中正乃其板載之方詩書禮樂<lb/>
乃其畚鍤之具不思不勉初何事於經營彌髙彌堅又<lb/>
奚煩於削鏤悠久無疆乃斯墻鞏固之迹博厚配地乃<lb/>
斯墻延袤之數葢非有馮馮之聲俾人得而聞又非有<lb/>
薨薨之形俾人得而覩子輿守約而獨請復聖瞻前而<lb/>
無方衛贛及肩之淺室仲由駐足而升堂彼州仇之何<lb/>
人固無惑乎不足以窺聖域之渺茫主人囅然而笑曰<lb/>
<pb n="KR4h0139_WYG_070-18a"/>
繄尼父之誨人若太虛之時雨示後進之表儀固無行<lb/>
而不與夫豈强蔽於垣墉岌岌乎城堞之扞禦使升髙<lb/>
而無階謾顒顒而延竚先生曰非也夫物理之不齊亶<lb/>
鉅纖之異冝凡藏蓄之廣博必髙深而難窺儻其中之<lb/>
狹隘外卑薄以奚疑茍處下而眎髙曽何異乎斥鷃笑<lb/>
大鵬於藩籬主人於是與客躡髙□眺清賞闢重扃披<lb/>
宿莽歴石級而步趨睇宫庭之峻廣扣玲瓏之綺疏拜<lb/>
蒙倛之遺像覧碑碣之籕文聆絲竹之絶響爰從容而<lb/>
<pb n="KR4h0139_WYG_070-18b"/>
詠歸挹清風之蕭爽<lb/>
　　君子不器賦<hi>以用之則行無施不可為韻</hi>　　<hi>唐</hi>白居易<lb/>
君子哉道本性知徳惟天縱抱乎不器之器成乎有用<lb/>
之用不器者通理而黄中有用者致逺而任重葢識包<lb/>
權變理藴通明業非學致器異琢成審其時有道舒而<lb/>
無道巻慎其徳舍之藏而用之行語其小能立誠以修<lb/>
辭論其大能救物以濟時以之理心則一身獨善以之<lb/>
從政則庶績咸熙既居家而必達亦在邦而允釐彼子<lb/>
<pb n="KR4h0139_WYG_070-19a"/>
貢雖賢唯稱瑚璉之器彦輔信美空標水鏡之姿是故<lb/>
非求備者又何足以知之豈如我順乎通塞合乎語黙<lb/>
何用不臧何嚮不克施之乃伊吕事業蓄之乃莊老道<lb/>
徳雖應物而不滯終飭躬而有則若止水之在器因器<lb/>
圓方如良工之用材隨材曲直原夫根淳精於妙有宅<lb/>
元和於虚受内𢎞道以維新外濟用而可久鄙斗筲之<lb/>
奚算諒挈瓶之固守何器量之差殊在性情之能否豈<lb/>
不以神為𤣥樞智為心符全其神則為而勿有虛其心<lb/>
<pb n="KR4h0139_WYG_070-19b"/>
則用當其無故動與神合靜與道俱時或用之必開臧<lb/>
武之智道不行也則守寗子之愚至乎哉冥心在我無<lb/>
可而無不可應用不疲無為而無不為信大成而大受<lb/>
非小慧而小知顧庶類曲從則輪轅適用若一隅偏執<lb/>
則鑿枘難施是以易尚隨時禮貴從宜展矣君子斯焉<lb/>
取斯<lb/>
　　不寳金玉賦<hi>以君子立身無利財賄為韻</hi>　　<hi>唐</hi>蔣　防<lb/>
聖哲之人含道徳以自貴逺瓌奇而不珍被褐所懷上<lb/>
<pb n="KR4h0139_WYG_070-20a"/>
恃慈儉以為主作礪於用下推忠信以為臣俾得各歸<lb/>
於其璞庶將靡失於其真異彼滿堂且由乎知足殊夫<lb/>
潤屋焉藉以發身慮知損而賈害比行妨而賤賄寧因<lb/>
衆口以鑠自絶匹夫之罪當令與土同價誰重一籯念<lb/>
其將石俱焚奚誇陸海塞淫奢之路彰廉潔之徒諒縱<lb/>
横而抵鵲豈鎔範以為符抑好貨之心自家刑國秉不<lb/>
貪之志雖有若無顧毁櫝兮則那念稱穴之可恥獻而<lb/>
辭也足愧彼宋人欲乃攫之誡書乎列子還兹磧礫之<lb/>
<pb n="KR4h0139_WYG_070-20b"/>
内宜彼巖巒之隈類亞父之碎斗鄙昭王之築臺虚而<lb/>
盈將以禮義為器藏諸用何須府庫之財靡近取於藍<lb/>
田詎逺求於林邑却玲瓏兮塵翳守清淨兮氷立或黄<lb/>
或白得之而必捐如錫如圭踐之而不拾空韞石以自<lb/>
晦孰披沙而强分若受欺於田父嗤冐賞於啇君執固<lb/>
窮以去奢視同累塊喻至冨於來學輕如浮雲於是國<lb/>
尚親仁民從棄利戒多藏於百貨思寡欲於萬類所攻<lb/>
惟善寧採之於荆山所揀惟賢任雨之於秦地<lb/>
<pb n="KR4h0139_WYG_070-21a"/>
　　以不貪為寳賦<hi>以不驚他貨士之意哉為韻</hi>　<hi>唐</hi>黄　滔<lb/>
以玉為寳兮寳之常名以不貪為寳兮寳其可驚彼空<lb/>
矜其純粹此特稟其清貞潔已虚中既處一言而落落<lb/>
飛聲擅價終傾衆寳以鏗鏗宋人獲希代之珍子罕當<lb/>
連城之䞇且曰伊我之寳非君莫遺提攜而日月耀手<lb/>
跪拜而丘山屬意殊不知飲氷礪節如氷之色何煩匪<lb/>
石推心剖石之姿足棄如此則别號瓊瑰得之非荆山<lb/>
者哉獨為奇美種之乃情田而巳莫不埽埃垢於嗜欲<lb/>
<pb n="KR4h0139_WYG_070-21b"/>
擴規模於㢘恥器之於國雕鎪皆讓劍之流利之於人<lb/>
貿鬻悉投錢之士繇是煥爛羣目鏘洋一時自叶至珍<lb/>
之比永辭凡口之嗤豈可輕重貴賤諏議磷緇衒實矜<lb/>
華爾則以琬琰當也輝今映古我則以惇素稱之卒使<lb/>
民知返樸之風俗靡攫金之過豈惟清白以足謂固亦<lb/>
温良而大播所以不潤屋而潤身葢非貨而曰貨則知<lb/>
以非貨而為寳者少以所貨而為寳者多少則與珪璋<lb/>
而合美多則與瓦礫而同科故其滌以蕪穢加諸琢磨<lb/>
<pb n="KR4h0139_WYG_070-22a"/>
採於已而不採於彼貴於我而不貴於他縱饒秦氏當<lb/>
時曾欺趙地爭奈楚君昔日載刖荆和宋人於是辭黙<lb/>
而慙顔頳而走斯言既得以佩服吾寳乃分其妍醜誰<lb/>
能持確論秉貞姿問貪夫之信不<lb/>
　　課虚責有賦<hi>以理派空至方明得門為韻</hi>　　<hi>唐</hi>黄　滔<lb/>
虚者無形以設有者觸類而呈奚課彼以責此使從幽<lb/>
而入明寂慮澄神世外之筌蹄既歴垂華布藻人間之<lb/>
景象旋盈昔者陸機賦乎文㫖推含毫佇思之道得散<lb/>
<pb n="KR4h0139_WYG_070-22b"/>
樸成形之理雖羣言互發則歸於造化之中而一物未<lb/>
萌乃鎖在渺茫之始是宜囊括𤣥牝箕張混元暗造無<lb/>
為之域潛臻不死之根致彼音塵莫隱於秋毫纎芥令<lb/>
其影響俄通於萬户千門然後房作波瀾騰為氣色無<lb/>
論於逺近髙下罔計於飛沉動植如鏗至樂非所聞而<lb/>
遽聞若摘𤣥珠非所得而遽得則知文本於道道不可<lb/>
量杳韜存而韞亡道散於文文不可當乃飛鋒而耀鋩<lb/>
取之者取之愈逺偶之者偶之不常故其越兔影邁烏<lb/>
<pb n="KR4h0139_WYG_070-23a"/>
光向無聲無臭之間陶開品彚於出鬼入神之際定作<lb/>
圓方乃使巧拙應機虧金任器考其始而始則無覩驗<lb/>
其終而終則有自物居恍惚牢籠而俟以真歸精匿杳<lb/>
冥搜索而期乎實至所謂擺揚恬澹剖判虚空冀其神<lb/>
貺逮彼幽通豈惟率爾邈然散著於山川草木風飛泉<lb/>
湧爭飄於鳥獸昆蟲夫如是則洞啓幽𤣥曾無險隘流<lb/>
音既自於扣寂成象還同於畫卦固知文苑之菁華亦<lb/>
沖和之一派<lb/>
<pb n="KR4h0139_WYG_070-23b"/>
　　知白守黒賦<hi>以為後之則跡無顛墜為韻</hi>　　<hi>唐</hi>黄　滔<lb/>
白之能知須守黒於所為黒之能守則知白而無咎聖<lb/>
人所以立言於彼垂訓於後將令學者得韜光用晦之<lb/>
機不使來人有衒實矜華之醜是冝採厥理扣其辭豈<lb/>
非白也吐耀含輝禀西金而成姿或𤣥黄而可得或蒼<lb/>
赤而可期知之者必能洞徹萬物昭彰一時故為禍患<lb/>
之所之黒也光沉影匿漫北水而成色既視之而不見<lb/>
亦曉之而莫得守之者必能混合羣象冥蒙衆惑故為<lb/>
<pb n="KR4h0139_WYG_070-24a"/>
安寧之所則繇是任懷霜而懷雪不在明言縱如璧以<lb/>
如珪終須黙識如此則準繩萬國龜鏡八區俾其擅清<lb/>
名者若昧抱明智者如愚有於不有無於不無亦猶玉<lb/>
之貫虹以韞石而為妙珠之象月以蚌胎而為殊論於<lb/>
物而物且能爾驗於人而人焉忽乎是以釣璜於西渭<lb/>
之濵扣角向南山之夕須知刖足以招禍莫若漆身而<lb/>
遁跡君不見斗牛烏兔垂大明而或隔陰霾麟鳳龜龍<lb/>
作嘉瑞而常居藪澤則知以白藏黒兮道無不全以白<lb/>
<pb n="KR4h0139_WYG_070-24b"/>
離黒兮理其不然若乃包乎皎皎當外處乎綿綿故懷<lb/>
希代之珍者被褐負不羈之才者草𤣥然後𢎞彰典式<lb/>
克免危顛夫如是則垂戒無垠推誠觸類靡令受采之<lb/>
質或爽處蒙之意吾徒也勉之哉佩帶斯言而勿墜<lb/>
　　曲直不相入賦<hi>以題中曲直二字為韻</hi>　　<hi>唐</hi>黄　滔<lb/>
曲也者厥理維何直也者其辭可屬一則見回邪之所<lb/>
自一則非平正而不欲故聖人立此格言為乎懿躅俾<lb/>
有家而有國不與混同令自卑而自卑靡為參觸至如<lb/>
<pb n="KR4h0139_WYG_070-25a"/>
木也或表從繩之直或疊來巢之曲雖則含烟帶雨共<lb/>
呈蒼翠於巖間而聳本盤根各禀規模於山足勿言同<lb/>
地而錯雜固乃殊途而瞻矚所以方能中矩俟良匠之<lb/>
所知勁不為輪信奇材而可録莫不分彼邪正鎮於時<lb/>
俗且木之理兮猶不差忒人之道兮切在忠直直也不<lb/>
可以曲從曲也不可以直飾行於已而已有異施於人<lb/>
而人是測繇是屈原在楚餔其糟而不為比干相殷剖<lb/>
其心而可得顧惟忠讜之受性豈與邪䛕而同域其不<lb/>
<pb n="KR4h0139_WYG_070-25b"/>
相入也理茍如是俗奚以惑小人曲媚或乘造次以得<lb/>
時君子直誠可仗英明而輔國今我后恢睿哲以御乾<lb/>
澄聖心而立極惡似鈎而在物樂如絃而比徳惟曲是<lb/>
斥彰萬乘之準繩惟直是求示百王之楷式微臣之獲<lb/>
詠歌敢不佩之於取則<lb/>
　　大匠誨人以規矩賦<hi>以良匠之誨人以規矩為韻</hi>　<hi>宋</hi>歐陽修<lb/>
工善其事器無不良用準繩而相誨由規矩以為常度<lb/>
木隨形俾不欺於曲直運斤取法必先正於圓方載考<lb/>
<pb n="KR4h0139_WYG_070-26a"/>
前文爰稽哲匠伊作器於祖善必誨人而攸尚有模有<lb/>
範俾從教之克精中矩中規貴任材而必當誠以人於<lb/>
道也非學而弗至匠之能也在器而攸施既諄諄而誨<lb/>
爾俾拳拳而服之黙受以全曲則輪而直則軫動皆有<lb/>
法梡為鞠而斷為棊然則道不可以弗知人不可以無<lb/>
誨茍審材之義失則教人之理昧規矩有取為圭為璧<lb/>
以異宜制度可誨象地象天以是配匠之心也本乎大<lb/>
巧工之事也作於聖人因從繩而取喻彰治材而有倫<lb/>
<pb n="KR4h0139_WYG_070-26b"/>
學在其中辨葢輿之異狀藝成而下明鑿枘之殊陳義<lb/>
不徒云道皆有以將博我而斯在寧小巧而專美殊玉<lb/>
工之作器惟求磨琢之精異扁人之斲輪但述苦甘之<lb/>
㫖是知直在其中者謂之矩曲盡其妙者本乎規然工<lb/>
藝以斯下俾後來之可師道或相營引圓生方生而作<lb/>
喻言如未達譬周旋折旋而可知是何樸斲為工剞劂<lb/>
斯主玩其役以雖未聽乃言而可取故孟子謂學者之<lb/>
誨人亦必由於規矩<lb/>
<pb n="KR4h0139_WYG_070-27a"/>
　　水火不相入而相資賦　　　　<hi>宋</hi>范仲淹<lb/>
水火之性也偏其反而水火之利也一以貫之居惟異<lb/>
處動必相資始則無自入焉受諸暌而已矣中則徃有<lb/>
功也取既濟以冝其原夫兩儀肇生五行並命水以流<lb/>
而順火以明而盛一彼一此自分燥溼之情知和而和<lb/>
匪間炎涼之性烈烈湯湯曰陰曰陽其數六者柔而勝<lb/>
其數七者熾而昌六以陰而習乎坎位七以陽而配彼<lb/>
離方離坎誠非其一致陰陽安得而兩忘雖天生之材<lb/>
<pb n="KR4h0139_WYG_070-27b"/>
本四象而區别葢日用之利合二體以交相道非獨善<lb/>
功不相逺翻疑乎方以類聚何患乎體與情反作鹹作<lb/>
苦始殊同氣之求曰潤曰炎豈宜相得之晩施之無窮<lb/>
和而不同亦猶天地分而其徳合山澤乖而其氣通日<lb/>
月殊行在照臨而相望寒暑異數於化育以同功則知<lb/>
質本相違義常兼濟六府辨盛徳之美九鼎洽大烹之<lb/>
惠分而為二曲直相入以誠難㑹之有元胡越同心而<lb/>
自契象則逺爾理必依於當異位而有别終同功而靡<lb/>
<pb n="KR4h0139_WYG_070-28a"/>
疎從政者寛猛相須體兹至矣為道者恬智交養觀此<lb/>
行諸是故躁以靜為君有以無為用相薄類風雷之益<lb/>
違行殊天水之訟我道也不相入而相資與天下之公<lb/>
共者也<lb/>
　　贊善賦　　　　　　　　　　<hi>吴</hi>楊　泉<lb/>
伊善惡之所施乃禍福之為階行徳安而保身妄為害<lb/>
而自危故先民之有作執温恭而不虧云顔冉之遭命<lb/>
怪禍福之參差夫二賢之履道歴千載而見知身既沒<lb/>
<pb n="KR4h0139_WYG_070-28b"/>
而名存厥復戚兮何為夫死生之有命非神明之所規<lb/>
故積善之家厥福惟昌積惡之門必有餘殃是以趙武<lb/>
好善厥胤以長三卻好勝厥身以亡古人從善如不及<lb/>
去惡如探湯何福徳之難值而禍惡之易當<lb/>
　　韋弦賦<hi>以君子佩之用規性情為韻</hi>　　　　<hi>唐</hi>闕　名<lb/>
趙魏君子跡著明文有韋弦之淑慎在躁靜以區分於<lb/>
以誡徳在我於以表正事君禀剛以宣其志守柔以播<lb/>
其勲動靜有恒得樞機於要道佩服無斁合規矩於典<lb/>
<pb n="KR4h0139_WYG_070-29a"/>
墳昔董安于事趙簡子虚心固節收目反視由一國之<lb/>
具瞻在四徳之為美誡孜孜於不怠諒勤勤於所履觀<lb/>
其弦之勁姿可以勵其攸止式標其道於焉克已所謂<lb/>
惕禍以垂休故以善終而令始且其天道何常順之無<lb/>
悔察是非之倚伏節行藏於進退守而取則在剛柔以<lb/>
為箴動必可觀此玉劍之為佩鄴令乃曰躁用乖於正<lb/>
性故安卑以從時靜既恭於五徳故不暴以為師命韋<lb/>
帶之閒緩體君子之舒遲惟器可象惟賢則之佩蘭則<lb/>
<pb n="KR4h0139_WYG_070-29b"/>
殊於楚客象環有慕於宣尼信建物之表意實善人之<lb/>
所資故知欲不可縱儉以足用徳或可移中以成規識<lb/>
君子之容止見淑人之表儀周旋之中寧假於宫徴内<lb/>
外相制亦合乎壎篪大哉景行剛柔異性緩之於韋用<lb/>
和急之於弦表正既守道而恒佩因履端而不競懿夫<lb/>
式彰荗徳分意表情禮節既備敬慎孔明參衣冠而振<lb/>
序列簪紱以齊榮猗二子之垂誡與千古之揚名<lb/>
　　佩韋賦<hi>有序</hi>　　　　　　　　<hi>唐</hi>柳宗元<lb/>
<pb n="KR4h0139_WYG_070-30a"/>
柳子讀古書覩直道守節者則壯之葢有激也恒懼過<lb/>
而失中庸之義慕西門氏佩韋以戒故作是賦<lb/>
邈予生此下都兮塊天質之慤醇日月迭而化升兮寖<lb/>
遁初而枉神雕太素而生華兮汨末流以喪真睎徃躅<lb/>
而周章兮懵倚伏其無垠世既奪予之太和兮眷授予<lb/>
以經常循聖人之通途兮鬱從臾而不揚猶悉力而究<lb/>
陳兮獲貞則於典章嫉時以奮節兮閔已以抑志登嵩<lb/>
丘而垂目兮瞰中區之疆理横萬里而極海兮頽風浩<lb/>
<pb n="KR4h0139_WYG_070-30b"/>
其四起恟驚怛而躑躅兮惡浮詐之相詭思貢忠於明<lb/>
后兮振教導乎遐軌紛吾守此狂狷兮懼執競而不柔<lb/>
探先哲之奥謨兮攀徃烈之洪休曰沉潛而剛克兮固<lb/>
讜人之嘉猷嗟行行而躓踣兮信徃古之所仇彼穹壤<lb/>
之廓殊兮寒與暑而交修執中而俟命兮固仁聖之善<lb/>
謀吾祖士師之直道兮亦愀然於伐國尼父戮齊而誅<lb/>
卯兮本柔仁以作極藺竦顔以誚秦兮入降㢘猶臣僕<lb/>
吉優游而布和兮殘萑蒲以屏匿劌拔刃於霸侯兮退<lb/>
<pb n="KR4h0139_WYG_070-31a"/>
匑匑而畏服寛與猛其相濟兮孰不頌兹之盛徳克明<lb/>
哲而保躬兮恢大雅之所朂陽宅身以執剛兮卒易帥<lb/>
而䝉辜羽愎心以盭志兮首身離而不懲雲嶽嶽而專<lb/>
强兮果黜志而乖圖咸觸屏以拒訓兮肆隕越而就陵<lb/>
冶訐諫於昏朝兮名崩弛而陷誅茍縱直而不羇兮乃<lb/>
變罹而禍仍歴九折而直奔兮固摧轅而失途遵大路<lb/>
而曲轍兮又求達而不能廣守柔以允塞兮抵暴梁而<lb/>
壞節家撝謙而温美兮脇子公而喪哲義師仁而惡狠<lb/>
<pb n="KR4h0139_WYG_070-31b"/>
兮遂潰騰而滅裂斯委懦以從邪兮悼上蔡其何補徐<lb/>
偃柔以屏義兮倐邦離而身虜桑𢎞和而却武兮渙宗<lb/>
覆而國舉設任柔而自處兮蒙大戮而不悟故曰純柔<lb/>
純弱兮必削必薄純剛純强兮必喪必亡韜義於中服<lb/>
和於躬和以義宣剛以柔通守而不遷兮變而無窮交<lb/>
得其宜兮乃獲其終姑佩兹韋兮考古齊同亂曰韋之<lb/>
申申佩於躬兮本正生和探厥中兮哲人交修樂有終<lb/>
兮庻寡其過追古風兮<lb/>
<pb n="KR4h0139_WYG_070-32a"/>
　　行不由徑賦<hi>以處心行道有如此焉為韻</hi>　　<hi>唐</hi>浩虛舟<lb/>
澹臺滅明幽棲武城感樸直之風散惡姦邪之徑生茍<lb/>
正其身寧偏僻而是履不以其道故斯須而不行想乎<lb/>
塵滿荆扉草迷荒野追遊不慎其經歴咫尺固難於出<lb/>
處鍾山石上杖藜之意殊乖蔣氏庭中攜手之期頓阻<lb/>
牢落幽居交從日疎顧履危之若是將茍且其焉如訪<lb/>
野徑以閒遊恐穿松竹出衡門而獨步不遶園廬嘉夫<lb/>
礪志草茅規行畎畆避幽隱以不到視崎嶇而何有蕪<lb/>
<pb n="KR4h0139_WYG_070-32b"/>
城獨賞寧遊舊井之間山館時歸肯逐樵人之後至若<lb/>
草樹沉沉幽芳阻尋絡野之茅陰自合縁溪之苔色空<lb/>
深以遨以遊見徇公滅私之志一動一息有去邪崇正<lb/>
之心是以蕭索鄉閭虚閒襟抱優游多轍之窮巷來徃<lb/>
疎槐之古道花間絶跡念蹊樹之徒芳原上無人惜皐<lb/>
蘭之暗老且遵道如砥持心若絃信無私以白首將抱<lb/>
直以窮年顔生負郭之田有時窺矣謝氏登山之屐無<lb/>
所用焉既而披蔓草之荒涼見遊人之邐迤方檢身於<lb/>
<pb n="KR4h0139_WYG_070-33a"/>
邪正寧繫懷於逺邇楊朱悲道喪事亦如斯阮籍哭途<lb/>
窮意殊若此當舉直以錯枉冀風行而草靡茍非賢智<lb/>
之為心孰能如是<lb/>
　　弋不射宿賦<hi>以君子仁及飛鳥為韻</hi>　　　<hi>唐</hi>王　起<lb/>
禽之生兮擇其翔集弋為縶兮修其決拾飛則騁伎或<lb/>
雕俎是求宿必表仁亦良弓用戢無欺其處闇必濟其<lb/>
不及豈憚殺而為心將好生而是急當其白日既曛皎<lb/>
月纔分斂翮爭萃來巢有羣同在籠之無見雖驚弦而<lb/>
<pb n="KR4h0139_WYG_070-33b"/>
不聞豈不知翦其羽飾旌旗之靡靡裂其肉成炮炙之<lb/>
紛紛葢以忘機為心方同海上之子俯窺見害奚恃太<lb/>
平之君四鏃既藏六鈞遂弨物則咸若徳用不擾三驅<lb/>
之禮未𢎞五豝之仁為小蒲且希伎自貫於青雲踅蔟<lb/>
設官爰射乎妖鳥豈以窺城上之烏棲殞月中之鵲繞<lb/>
至道在兹懷仁有歸恩同於解網戒比於合圍且以順<lb/>
行而蒐寧恨於風毛雨血當夕而殞奚思於不鳴不飛<lb/>
諒身翦而知懼實羽族之有依我思古人聿求夫子蓄<lb/>
<pb n="KR4h0139_WYG_070-34a"/>
矍相之藝不發於非時當山梁之求必資乎順理從禽<lb/>
之禮斯得夜獵之夫多恥物既全諸真藝亦藏諸身則<lb/>
知率是道也在博施於仁<lb/>
　　富貴如浮雲賦<hi>以不義而得有如浮雲為韻</hi>　<hi>唐</hi>鄭磻隱<lb/>
義重所守雲輕不居茍崇髙而非據等飄薄之無餘比<lb/>
赫赫之榮不因於道徳似悠悠之質且寄於空虚推在<lb/>
天之所自諒於我其焉如昔宣父以飲水為娱枕肱方<lb/>
息原憲在左顔生侍側感落落以抱影見英英之改色<lb/>
<pb n="KR4h0139_WYG_070-34b"/>
明徵瞰室之誡窮彼吉凶遥憐出岫之容齊乎失得且<lb/>
曰得之不處生也若浮放於利而安仰止於天而不留<lb/>
將以輕列爵動諸侯雖南國佳人漫學如蟬之鬢西園<lb/>
危檻空齊似蜃之樓察彼載浮異兹長守髙冠始加而<lb/>
已失雅歌式遵而非久象徃來之車葢圓影難追映躞<lb/>
蹀之馬蹄嘉名何有誠以善惡不昧巻舒有時由得之<lb/>
而濫矣果飄然兮已而暴則不居異郁郁紛紛之狀求<lb/>
而非道同朝朝暮暮之姿然則觸石而起者如茍得之<lb/>
<pb n="KR4h0139_WYG_070-35a"/>
易從風而滅者非能散之義顧炎炎之色鼎食皆虚仰<lb/>
片片之多烟空如寄倐忽時變悠揚日曛垂一言於百<lb/>
代揖萬國之孤雲月榭風臺空復散其蕭索藻扃黼帳<lb/>
皆不駐於氤氲可以定聖哲之窮達審是非於得否山<lb/>
川之氣俄失髙明之象速朽至乎哉如雲之喻傳於二<lb/>
三子之口<lb/>
　　駟不及舌賦<hi>以是故先聖予欲無言為韻</hi>　　<hi>唐</hi>陳忠師<lb/>
甚哉言之出口也電激風趨過乎馳驅掉三寸以發越<lb/>
<pb n="KR4h0139_WYG_070-35b"/>
應千里於須臾逝不可追空勞於駟馬行而無蹤豈繫<lb/>
於九衢故君子念彼尤悔本乎虚無茍出話之不復將<lb/>
起羞而是虞且舌之鼓也有時而馳騖類扣虚之莫獲<lb/>
同捕影之難遇蕭蕭之響徒繫於下風逐逐之音已疲<lb/>
於中路信樞機之爰發隨小大而作故儻善守於輔車<lb/>
何遽煩乎騏馵遲速相懸奔走徒然言出於身所謂徃<lb/>
而不反馬竭其力猶歎瞻之在前雖欲適逺邇課後先<lb/>
如流之巧以失若滅之態何宣嗟夫以駸駸之足追言<lb/>
<pb n="KR4h0139_WYG_070-36a"/>
言之速豈能之而不欲葢窒喋喋之喧喻駿駿之奔在<lb/>
誡之而不言肇自微渺倐爾騰翻疾既甚於過隙患必<lb/>
防於屬垣斯事也罔念則狂克念則聖悮片言之既徃<lb/>
知逸足之難競自然有蹻之造勿謂載翕其居此不矜<lb/>
於哿矣彼何患於班如不然者其出彌逺其來愈踈是<lb/>
以慕宿諾於季路悔聽言於宰予至哉詩惡翩翩書懲<lb/>
靡靡方憑響於無際豈絶塵之可弭易象又著夫寡辭<lb/>
禮經亦防其茍訾未若古人之深誡饘於是兮鬻於是<lb/>
<pb n="KR4h0139_WYG_070-36b"/>
　　駟不及舌賦<hi>以樞機一發榮辱之本為韻</hi>　　<hi>唐</hi>陳仲卿<lb/>
言如流兮惟舌是出咎將至兮徒駟之疾既力竭而罔<lb/>
逮則厲階而非一孰云不進諒金鑠以難追尚謂莫捫<lb/>
茍星奔而愈失由是知所大者吾將誡之雖欲加於鞭<lb/>
策誠有謬於毫釐不且息焉想喋喋而自逺非敢後也<lb/>
因駸駸而罔追爾其逝矣將興班如忽越彼懸蹄之莫<lb/>
馳伊利口之斯發猶在耳而旋失須臾若過隙而終煩<lb/>
滅沒澹澹如掉俄出有而入無薄薄陟遐想勞筋而苦<lb/>
<pb n="KR4h0139_WYG_070-37a"/>
節豈獨囂然未殄儵爾既徂徵其如駕之㨗防其不密<lb/>
之樞如沸如騰訝已成於枝葉靡瞻靡顧信空騁於道<lb/>
途原夫貴以寡尤取之不辱慮一出而匪賤故再驅而<lb/>
是朂茍如簧之靡定是見瘁躬若捕影之無由寧勞蹀<lb/>
足是知聽之則咎鼓之或非靡不忘於可復固必在於<lb/>
知機雖齊景之則多爰思滅迹儻張儀之尚在詎可塞<lb/>
違至哉立彼教言先乎根本𢎞影響之靡誡懼衆多之<lb/>
招損崩騰未蹀侔逐日而自勤反覆雖柔見如電之將<lb/>
<pb n="KR4h0139_WYG_070-37b"/>
逺是知孔甘者辱若訥者榮期自虞於速禍故必遣於<lb/>
遄征君子所以存勸誡立度程雖奔走而致逺吾知夫<lb/>
莫疾於聲<lb/>
　　駟不及舌賦　　　　　　　　<hi>宋</hi>王　回<lb/>
彼駟能行駸駸萬里此舌能言人纔聞耳萬里逺矣駟<lb/>
行有彊聞耳甚微舌言無方六轡在手縱之吾游見險<lb/>
逢艱不可控留一出諸口死傳吾志善惡吉凶孰追孰<lb/>
避葢古君子取物以箴學士誦焉可毋慎今<lb/>
<pb n="KR4h0139_WYG_070-38a"/>
　　三復白圭賦<hi>以立身慎言思是用則為韻</hi>　　<hi>唐</hi>張仲素<lb/>
賢哉南容詠白圭於雅什奉明義以為誡徵莠辭於口<lb/>
給諒同符於素履將辨志而貞立玷生在玉伊良工之<lb/>
可磨言出於躬縱駟馬之不及是知詩之為喻言以昭<lb/>
信想研精於奥㫖知底滯於遺韻詠歎彰其不足反覆<lb/>
明乎克慎身之是省況開巻而念兹心茍無瑕異獻璞<lb/>
之徃吝允矣君子宜其念之懲諸嘉玉觀爾靈龜尚鮮<lb/>
華之彩慕特達之詞知在涅而不昧同居暗以無欺重<lb/>
<pb n="KR4h0139_WYG_070-38b"/>
明哲以作則故沉吟於四時既切磋以求友將造次而<lb/>
解頤得之自中殊學者之四失復而無斁類夫子之繹<lb/>
思是謨是訓是傚是則諒修已以為物可自家而刑國<lb/>
既引之以改過復重之以比徳香芸自雜於巻舒青蠅<lb/>
寧間乎白黒彼以圭為瑞此以誡為珍茍因文而假物<lb/>
非貴玉而賤珉然則懷璧者恥慢藏而成玷事君者畏<lb/>
不密而失身夫其列於雅頌備法語之為用垂於後昆<lb/>
庶厥道之長存汗簡之文可考絕編之義再敦且非守<lb/>
<pb n="KR4h0139_WYG_070-39a"/>
句之末學有異斷章而賦言豈不以賢智之心慎樞機<lb/>
之所啓瑾瑜之質懼毫髮以成痕懿夫志士仁人明不<lb/>
自是執一善以無失故三復而樂只若或志於斯行秉<lb/>
善價而誰毁<lb/>
　　知四十九年非賦<hi>以賢者朂身知唐非昔歳為韻</hi>陸　肱<lb/>
徃事多違今來覺非嗟忽度於時景懼將萌於禍機新<lb/>
年當艾服之初方能知過徃歳比靈蓍之數未省防微<lb/>
試問何人云蘧伯玉以道為喻因言自朂追向者以何<lb/>
<pb n="KR4h0139_WYG_070-39b"/>
及悟平生之不足處身而每在㢘謹立志而常齊寵辱<lb/>
故乃追徃日想當年似有失禮疑乎不賢懼愧於三千<lb/>
之内仍思於五十之前雖云時不再來悔無及也所謂<lb/>
過而能改善莫大焉想其悒悒自傷兢兢若厲悲急景<lb/>
以隙過歎芳時而川逝將以防彼終身警夫後世馳心<lb/>
於見善之末託意於思賢之際星霜不駐俄符大衍之<lb/>
籌容貌初移忽及始衰之歳况復日月逾邁春秋載新<lb/>
懼有乖於君子恐時同於小人前違而欲改安得後患<lb/>
<pb n="KR4h0139_WYG_070-40a"/>
而將遷有因百行維修宛見日新其徳三緘乍啟可明<lb/>
言出於身自是一悔幽微全忘矯假方同知過之士亡<lb/>
異惡强之者朝來暮徃故無得而踰焉亂世危邦則可<lb/>
巻而懷也窮其過兮嗟嗟莫追考其數兮七七惟寄豈<lb/>
因利而有改雖委骨而無移異買臣官達之期未然而<lb/>
覺契孔氏命窮之日既至而知由是三省為人勞謙自<lb/>
責駟馬將追而莫遂中心欲悔而何益永示千載非惟<lb/>
半百故余當弱冠之年已知非於曩昔<lb/>
<pb n="KR4h0139_WYG_070-40b"/>
　　事君賦　　　　　　　　　　<hi>宋</hi>王　回<lb/>
北靣以受命兮命同而功則異矢中心而自贊兮非有<lb/>
道曷明其所為葢圖國之在人兮我得之故為貴若貨<lb/>
私之不敢愛兮奉君欲之所便役股肱而忘死兮濟君<lb/>
難於已然豈不輸忠而塞報兮奈何猶憾於天倬我圖<lb/>
而孔臧兮志常足而名全閱萬物之至衆兮孰一人之<lb/>
至寡呼同徳以佐佑兮賴先權於取舍張有司而賦政<lb/>
兮寄聰明於夙夜儻虚其人而瘝厥官兮雖有食而誰<lb/>
<pb n="KR4h0139_WYG_070-41a"/>
暇彚以進夫賢能兮罄巖澤而無留但見朝大夫士兮<lb/>
暨四方之守侯咸顯任其所知兮迓交泰之時休君無<lb/>
為而垂拱兮我亦退食而優游昔重華之弼唐兮拔岳<lb/>
牧與禹稷文命躡其近武兮晤臯陶而謨九徳摰虺夾<lb/>
以相湯兮美遂良而舉直元公作周衡兮向勤訓於三<lb/>
宅其誠薦於天地兮況我民之訓格君臣享其淑問兮<lb/>
詒萬世之矜式亞斯之不敢緩兮亦何世而無人隨小<lb/>
大以成功兮但挾霸而未純諒要道之自然兮如歳運<lb/>
<pb n="KR4h0139_WYG_070-41b"/>
於陽春迷咫步以他之兮固治亂之所分臧仲之蔽展<lb/>
禽兮坐掛譏於竊位公孫託擯於仲舒兮衆交詆其疾<lb/>
忌夫豈不念於善傳兮反貪功而速累曾莫望於貨之<lb/>
徒兮猶可以逃罪彼匠者之構厦兮操斧墨而自能楩<lb/>
楠老於深林兮斧墨具而焉程惟得人而事君兮乃受<lb/>
命而有成感先儒之話言兮聊頌箴而一明<lb/>
　　君可思賦　　　　　　　　　<hi>宋</hi>楊　億<lb/>
夫民生在世兮事之攸同子之能仕兮父教之忠念委<lb/>
<pb n="KR4h0139_WYG_070-42a"/>
質而勿貳兮本陳力以自公雖代耕而徯禄兮曷期侈<lb/>
以圖豐亦懷材而待試兮將乘時而奮庸夫何直諒不<lb/>
回孤堅寡偶貫歳寒而勿改兮濯江漢而無垢中履潔<lb/>
以好修兮外葆光而虚受筮仕逢亨奏技承平濯鱗禁<lb/>
沼拊翼丹楹堯文載郁禹律維精荷紫囊而舐筆兮從<lb/>
單于之勒兵霜飈刮骨流塵滿纓自此研精藻翰局影<lb/>
天扃毫殘鷄管香消鶴綾繽彫屋漬心懸閣鈴矧乃郢<lb/>
坊酒醇武都泥紫版急鵠頭書詳馬尾石屋紬書鴻都<lb/>
<pb n="KR4h0139_WYG_070-42b"/>
約史攟摭闕遺發明統紀竊企跡於前修庶同風於古<lb/>
始慮罔越思身亦勤止宣漢徳於無窮納舜韶於羨美<lb/>
志本勿矜言乎有憑非施勞而伐善豈揚已而害能每<lb/>
噪吻而躑躅屢撫心而屏營激談泉而載涸鼓思風而<lb/>
弗興感外邪而遘癘殆五日之沉冥悵官事之孰了汨<lb/>
勞府而靡寧豈望夫連城之報豈愛乎畫餅之名羌民<lb/>
生之樸忠希在昔之遐蹤思不出位罔貪天功慕臺駘<lb/>
之業官肯有二事念犁彌之辭賞愈激厥衷庶克終於<lb/>
<pb n="KR4h0139_WYG_070-43a"/>
雅尚聊有禆於素風奈何虺心昌熾錦言萋菲蠅薨薨<lb/>
以交亂犬狺狺而迎吠賢登朝而共嫉女入門而各媚<lb/>
乍緝緝以翩翩競翕翕而訾訾結合隱邪締造疑似俾<lb/>
朕師之震驚恣星箕之華哆幸大度之不校專巧言而<lb/>
縱毁胡能傷君徳之巍巍徒以動賢心之惴惴然後飾<lb/>
衞鶴之華軒衒黔驢之短技竊名器以宴居絶上下之<lb/>
愧畏俟貫惡之既盈將幽神而共棄若夫睟穆東房奚<lb/>
望清光定心服物偉量包荒耿求賢兮不及慎乃憲而<lb/>
<pb n="KR4h0139_WYG_070-43b"/>
惟康延登體貌義問覃詳伊蓬心之受惠憐橘性之有<lb/>
常置之近署采其寸長遇忠見察浸潤無傷犯四禁而<lb/>
多恕緩千編而不遑丁寧一札在宥三章踐丹塗而乃<lb/>
眷宴華林而釂觴動羣倫之聳羨曷丹心之弭忘盛憲<lb/>
多憂長卿沉疾退迹東岡之陂舉首長安之日色變愁<lb/>
鬢讒消病骨周田食粟聊强飯於數升江徑誅茅姑却<lb/>
埽於一室豈不念悲哀作主甽畆思君羈心蘗苦别緒<lb/>
絲棼岷江一㕓幸天畿之接畛成周五世庶宰樹以參<lb/>
<pb n="KR4h0139_WYG_070-44a"/>
雲感騷人之遺韻聊抒意於斯文<lb/>
　　責難賦　　　　　　　　　<hi>宋</hi>王　回<lb/>
臣卑而君尊兮侔地道之承天北靣䞇以伏朝兮南靣<lb/>
受之偃然役股肱於夙夜兮須有命而後䖍含厥美以<lb/>
自忠兮避成功而不敢先何責善於難行兮奄恭名而<lb/>
獨傳葢曰善之為猷兮匪身修而弗克五事生之所禀<lb/>
兮覺初微而漸碩儻一失其本原兮外物來而横逆況<lb/>
宅摰於人上兮百度叢而歸責治則身安而名榮兮亂<lb/>
<pb n="KR4h0139_WYG_070-44b"/>
甚者喪其家國賢臣出而登用兮爵既好而禄又豐師<lb/>
保阿衡受教兮箴諌謹於羣工匪聖法而不敢述兮推<lb/>
天命於始終使吾君至誠兮執忠信以自主使吾君達<lb/>
其所忍兮仁無不恕使吾君恥不若先王兮遵義之路<lb/>
使吾君不敢慢於匹夫兮禮乃大具使吾君察天下之<lb/>
理而無鑿兮智足以成務勤君之思而劬君之力兮誰<lb/>
吾謂倨葢志行則爵禄可報兮否則遁而去昔舜禹之<lb/>
相堯兮斯猷著於典謨商摰慕其遺風兮引撻市而為<lb/>
<pb n="KR4h0139_WYG_070-45a"/>
虞說冢宰於武丁兮繩正木而靡渝周公之告孺子兮<lb/>
揚文武之永圖召伯又歌乎公劉兮美厚民而匪居雖<lb/>
孔孟之游於衰世兮固守經而嚴如宜其名實之一揆<lb/>
兮彼興廢何區區後千載豈無臣兮忘鑽仰於我極逢<lb/>
君欲以就利兮幾枉尋而直尺量君才為不及兮聊順<lb/>
時而姑息詆髙論曰迂闊兮喜近已而循迹嗚呼君名<lb/>
貶於雜霸兮專頌美於在昔臣不恭莫甚於此兮徒沒<lb/>
齒而愧惕竊獨嘉夫魏公兮沃唐文而迓衡知正已而<lb/>
<pb n="KR4h0139_WYG_070-45b"/>
民服兮破俗辨之刑名既柔逺而能邇兮尚惜其學畧<lb/>
而功速成作正位之儆戒兮雖芻蕘者亦聽匪吾言之<lb/>
能賦兮唯尚文之易明<lb/>
　　愛人賦　　　　　　　　　　<hi>宋</hi>王　回<lb/>
俶天民之秉彛兮同懿徳而自好縱百骸以徇物兮義<lb/>
與利其殊報彼君子兮唯先覺是號故忠恕以愛人兮<lb/>
舍元元其焉肖竊誦夫曾氏之求志兮忘違禮而寢於<lb/>
大夫之簀感童子之關諷兮雖疾病猶扶而反席元與<lb/>
<pb n="KR4h0139_WYG_070-46a"/>
春務養吾欲兮何屑屑而姑息詒話言於一朝兮可推<lb/>
而措諸靡極葢曰徳之為物兮在已而不在他焉其形<lb/>
輶於鴻毛兮其力重於泰山吾人所以相保而生死兮<lb/>
固賴此而能然俾各達其常心兮因厥類敺而復遷孝<lb/>
莫大於尊親兮不格姦於幾諌慈莫隆於燕子兮擇明<lb/>
師而講善忠莫美於致君兮專責難於可願禮莫隆於<lb/>
任臣兮敕欽職而有間莫戚於夫婦之際兮風雎鳩而<lb/>
誰溷莫孺於兄弟之間兮泣關弓而弭怨莫樂於朋友<lb/>
<pb n="KR4h0139_WYG_070-46b"/>
之交兮競切磋而成信其餘凡吾義之所及兮亦應乎<lb/>
求而敢倦異此則陷父於惡兮晉申生纔諡為恭納寵<lb/>
孽於驕奢兮衛莊侯卒覆其宗逢主欲以厚斂兮冉求<lb/>
服鳴鼓之攻王僚試於私人兮形變雅之大東恣同牀<lb/>
之干政兮妹妲繼以興戎小不忍於咈母兮鄭克叔而<lb/>
俱凶損友之三科兮匪孔門之所容况巧言與佞色兮<lb/>
實媚衆以雷同嗚呼是非之甚明兮成敗亦不為效歴<lb/>
萬古而猶惑兮寧醉昏而夢未覺惜勞心而日拙兮竊<lb/>
<pb n="KR4h0139_WYG_070-47a"/>
　方循理而造要庶無忝於曾氏之所言兮聊矢賦而彌<lb/>
　劭<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_070-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻六十七<lb/>
</p>
<p>
</p>
  </div>
</body>
</text>
</TEI>
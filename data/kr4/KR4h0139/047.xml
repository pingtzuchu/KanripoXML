<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_047-1a"/>
　欽定四庫全書<lb/>
御定厯代賦彚巻四十四<lb/>
　　治道<lb/>
　　　春秋元氣正天端賦　　　　　<hi>宋</hi>黄庭堅<lb/>
　昔仲尼陳後王敎化之本定舊史春秋之辭尊元氣以<lb/>
　書也據天端而正之編嵗書以成文必加統始次陽中<lb/>
　之首月蓋謹明時當其號令絶於衰周筆削興於將聖<lb/>
　遵余制以昭其法撥亂世以反其正舉元首事固將謹<lb/>
<pb n="KR4h0139_WYG_047-1b"/>
　始以叙天書王次春又可承天而為政志在㣲宻言存<lb/>
　後先自混茫之氣始見開闢之功全必變一以書年裁<lb/>
　成有法備首時之養物推本於天運行四序而繼繼無<lb/>
　窮鈞播百嘉而生生罔既不正其端則其功或息不書<lb/>
　其元則其本孰謂故辭總者大因一嵗以稱名而嵗始<lb/>
　於春兆三陽之㣲氣且夫將正其中莫不本於始欲探<lb/>
　其本莫不本於元故發明造化之首以顯著生成之恩<lb/>
　所以唐䇿劉蕡以體元而上對漢稱董子亦正本以為<lb/>
<pb n="KR4h0139_WYG_047-2a"/>
言考天正則此為之元論主道則莫與之大裁一字以<lb/>
垂訓惟萬世之永賴蓋隂陽為本故函三之氣為初而<lb/>
制作有因見生物之功皆泰言其體而不叙法其體而<lb/>
不完此有國所以大奉故後聖存而不刋書明天地之<lb/>
長從而繫事詩為政教之始可以求端大哉凡欲有為<lb/>
莫不取法元氣之始也故生三綂以相用元善之長也<lb/>
故養萬物而不乏何以太陽發於春乎天者人君之檢<lb/>
押<lb/>
<pb n="KR4h0139_WYG_047-2b"/>
　　大禮與天地同節賦　　　　　<hi>宋</hi>范仲淹<lb/>
惟大禮之有節同二儀而可詳其大也通庶彚之倫理<lb/>
其節也著萬化之紀綱貴賤洞分列髙卑而不爽弛張<lb/>
冥契制舒慘而有常稽彼前經察兹大禮其始則生乎<lb/>
太一其極則至乎無體能長且乆定上下而不踰原始<lb/>
要終與剛柔而並啓觀乎施為人紀張作國維協五常<lb/>
而有序齊萬物而無私隂陽節之於消長日月節之於<lb/>
盈虧同異之儀向清濁而别矣徃来之則於寒暑而知<lb/>
<pb n="KR4h0139_WYG_047-3a"/>
之於是各執其中咸約其泰父子正之於内君臣明之<lb/>
於外從無入有統乾道而長存自古及今配坤元而可<lb/>
大則知節者禮之本禮者節之筌節假禮而其用斯顯<lb/>
禮能節而其功乃全所以下蟠乎地上極於天是謂治<lb/>
之本也抑亦出乎自然誰正北辰之居衆星拱矣孰定<lb/>
東溟之位百谷朝焉彼以籩豆相參玉帛交致誠非禮<lb/>
之節是皆禮之器必也變化從冝廣大悉備施於祀事<lb/>
而不黷布於人倫而有次務於大者可安上而治民引<lb/>
<pb n="KR4h0139_WYG_047-3b"/>
而伸之則規天而矩地大哉覆載之中其禮周通龍泳<lb/>
而鱗蟲咸附鳳翔而羽族来同制作從時賦羣形而有<lb/>
度周旋在我運四序而無窮國家樂導至和禮崇大節<lb/>
統今古而咸備與乾坤而並列有以見聖人節而天下<lb/>
寧知大禮之攸設<lb/>
　　聖人並用三代禮樂賦<hi>以皇猷昭宣禮宋樂備舉為韻</hi>田　錫<lb/>
吾皇帝膺運承乾唯師古以為先化邦家而輯睦因禮<lb/>
樂以昭宣雖三代令王稽沿革而殊矣而千齡聖運能<lb/>
<pb n="KR4h0139_WYG_047-4a"/>
損益而煥然豈不以樂也者本乎天禮也者本乎地將<lb/>
化民以成俗信有教而無類禮能加肅先俎豆之有儀<lb/>
樂以導和宜笙鏞之大備昔夏后之御厯也憲章於舜<lb/>
祖述於堯推厯稽人統之正用寅為嵗首之朝牲用乎<lb/>
驪能降神於肸蠁聲均大夏又何取於簫韶所以致皇<lb/>
猷穆穆而王道昭昭又若有商之統天也以應天順人<lb/>
惟干戈兮是舉以逆取順守致彞倫兮攸叙恭為禮本<lb/>
嘉尚白於衣冠濩為樂稱表均和於律吕其以宗周之<lb/>
<pb n="KR4h0139_WYG_047-4b"/>
致理也以道合乎地者稱帝仁合乎天者為皇能兼帝<lb/>
皇之盛徳是為聖哲之令王騂犢貴誠加以用宗彞之<lb/>
鬱鬯黄鍾本律其始導天統於隂陽是知三王之救衰<lb/>
弊而拯黎元也不相襲乎至音靡相沿乎大禮亦猶五<lb/>
材迭用運元化以成功四序交新致嵗功而有體今皇<lb/>
上嗣位而致太平也前古之遺文必復百功之闕政皆<lb/>
修以文章明備聲教同流明堂辟雍表尊崇於儒術宫<lb/>
懸樂府方逺播於鴻猷矧今卜代緜於周姬登歌美乎<lb/>
<pb n="KR4h0139_WYG_047-5a"/>
象箾方期駕玉輅於魯道封金泥於泰嶽遐方咸走於<lb/>
梯航太史逺頒於正朔小臣稽首而稱之曰穆穆皇皇<lb/>
有以見我宋之禮樂也<lb/>
　　魯秉周禮所以本賦<hi>以魯公之後基本周禮為韻</hi>　<hi>宋</hi>歐陽修<lb/>
侯國修度時王著彞惟東魯之大本秉西周之舊儀曲<lb/>
阜襲封率奉先規之盛鎬京遺法限為至治之基説者<lb/>
謂惟王建邦裂疆分土禀正朔者歸於元后尊制度者<lb/>
合於前古惟周之典世為大則惟魯之盛法為常矩及<lb/>
<pb n="KR4h0139_WYG_047-5b"/>
夫姬道衰逸邦侯侵侮雖周公之才之美不行於時文<lb/>
王之徳之純盡在於魯述夫禮與時至教由治隆翊奉<lb/>
孺子位為上公千乗之國仰有遺法數世之後敢棄元<lb/>
功雖治邦治刑尚可未宣於祖業而教典教法猶能固<lb/>
本於民風大徳純純兮世不敢忘至文微微兮流而自<lb/>
逺守茂典之惟永遵飛休而可損一變於道聖人之後<lb/>
所以昌百世可知先王之法以為本且夫徳固則邦化<lb/>
法行則教流治而乆於諸侯則莫若魯教而正於三代<lb/>
<pb n="KR4h0139_WYG_047-6a"/>
則莫如周在隱桓之世力行純軌至定哀之後不棄芳<lb/>
猷蓋固蔕以惟至以治人而可求彼雖發歎於詩人改<lb/>
王室而作離黍何俟興言於聲子見易象之與春秋盖<lb/>
夫與治同道罔不興安上治民莫如禮禮與邦化則莫<lb/>
窺其枝葉法因時至則深蟠其根柢亦如齊有太公之<lb/>
遺制定作民彞杞觀夏道之可知式成邦體嗚呼聖之<lb/>
所治人不可追移茂實以參用著通規而有宜遂使化<lb/>
民之議有所經理之大者治國之君無亂紀則而行之<lb/>
<pb n="KR4h0139_WYG_047-6b"/>
大哉周世所行魯邦慎守秉其法為治之極則其文延<lb/>
付而後故仲孫知魯而不可取者禮為本焉致邦儀之<lb/>
含厚<lb/>
　　五聲聽政賦<hi>以聖人虚懐求理設教為韻</hi>　　<hi>宋</hi>田　錫<lb/>
伊昔夏禹君臨兆民設五聲以羅列從萬務以躬親詢<lb/>
采謨猷雖芻蕘之必逹敷陳忠讜因金石以来伸故徳<lb/>
如天贊功惟日新所以文命稱為聖人者也蓋以事堯<lb/>
統天翼舜為理常率職於曠土遂成功於導水昊穹寳<lb/>
<pb n="KR4h0139_WYG_047-7a"/>
運因王者以應期虞氏瑶圖乃禪之而在已莫不夙興<lb/>
念理夕惕虚懐思納善之有益諒虚受以克諧冀以聖<lb/>
功維達聰之與明目將令儉徳比茅茨之與土階於是<lb/>
筍簴文陳鼓鞞斯設泗濱之玉磬居次鳬氏之金鏞就<lb/>
列被鳴鐸之在懸亦揚音而中節五音遞奏来直諫以<lb/>
無疑衆善畢臻補皇猷而靡缺乃曰教我以道者振靈<lb/>
鼉而獻謀咨爾以義者聞華鐘而采收考鞞者謂余以<lb/>
獄擊磬者告吾以憂彼言事之激切在鐸韻之周流扣<lb/>
<pb n="KR4h0139_WYG_047-7b"/>
擊以聞所謂乎同聲相應鏘洋有節罔殊乎同氣相求<lb/>
是知居大寳以至公納嘉謨而設教有以見聖人以道<lb/>
為體以天為貌必包納而弗厭蓋仁賢之可樂兢兢業<lb/>
業敢弗躬而弗親穆穆皇皇寔是則而是傚美哉謙尊<lb/>
而卑不可踰體道而受人以虚信君臣之共濟若魚水<lb/>
之相於諫有五焉所以五器之音命爾徳惟一也冝以<lb/>
一言之善弼余故得天錫𤣥圭帝傳大政菲飲食以示<lb/>
儉美黻冕而稱盛冝乎仲尼曰禹吾無間焉於以見有<lb/>
<pb n="KR4h0139_WYG_047-8a"/>
夏之至聖也<lb/>
　　禮義為器賦　　　　　　　　<hi>宋</hi>范仲淹<lb/>
禮義交舉聖賢是崇既覩化人之要爰彰為器之功修<lb/>
之於身豈晩成而是慮體之於政見日月之無窮前典<lb/>
可稽格言斯啓假其器而宣其教尊其義而貴其禮本<lb/>
於太一寧因雕琢之勞見無不為豈定方圓之體不速<lb/>
而成與世作程於以致滿而不溢於以知用之則行見<lb/>
者之謂智述者之謂明合二美以同歸皆能致用列五<lb/>
<pb n="KR4h0139_WYG_047-8b"/>
常而共乆何患易盈是以化彼邦家器兹禮義其美也<lb/>
混而為一其設也分而為二助政教而可大貫古今而<lb/>
不墜宣尼始問於周史雅契求新晉文首定於襄王允<lb/>
符先利豈不以為君之柄也非禮何持立人之道也惟<lb/>
義是資居上而不我遐棄化下而何莫由斯有之則安<lb/>
在傾欹而莫覩聞而能徙信用捨以從宜是知彼器也<lb/>
利乃生民此器也歸諸君子蓋用之而可資故喻之而<lb/>
有以察其無體可㤀尚象之言執以衞身詎有假人之<lb/>
<pb n="KR4h0139_WYG_047-9a"/>
恥念兹在兹無為而為但守執虚之戒難忘持滿之規<lb/>
安上治民寧使乎小人乗矣見危致命豈惟乎長子主<lb/>
之今國家稽古不忘宣風遐被其禮也同二儀之節其<lb/>
義也正四方之志覆萬國而無疆通大道之不器<lb/>
　　制器尚象賦　　　　　　　　<hi>宋</hi>范仲淹<lb/>
器乃適時之用象惟見意之筌當制器而何本實尚象<lb/>
以為先審彼規模雖因民而利也取諸法則必設卦而<lb/>
觀焉究大易之指歸見上古之仁聖備其器則所以足<lb/>
<pb n="KR4h0139_WYG_047-9b"/>
用存乎象則不失其正制皆有度為後世之凖繩用各<lb/>
從人遂羣生之情性當其備物之始立意之端茹毛血<lb/>
者憫疾傷之易及居巢穴者嗟燥濕之未安我乃臼杵<lb/>
授時小過之文是則棟宇易俗大壯之法可觀其用不<lb/>
窮觸類而長鼎鼐稽火風之義衣裳著乾坤之象弧矢<lb/>
之作遇其暌而必施舟楫之功取諸渙而有往由是樸<lb/>
斲之姿日益陶鎔之質星陳施於田疇則兆民所賴設<lb/>
於禮樂則百代相因創自三皇誠利濟而可乆體諸八<lb/>
<pb n="KR4h0139_WYG_047-10a"/>
物故制作而有倫然則器之未興也民愚而俗弊器之<lb/>
既興也人滋而事濟終成乎百代之利勿謂乎一時之<lb/>
制登降有數取資於大衍之中追琢其章觀理於六爻<lb/>
之際異哉有生於無不其然乎樸未散而器象一致樸<lb/>
既散而器象萬殊有方有圓俄成形於梓匠無小無大<lb/>
咸得意於羲圖於以見制器之方於以見尚象之義必<lb/>
審有益之象豈陳虚設之器故曰聖人立成器以為天<lb/>
下利<lb/>
<pb n="KR4h0139_WYG_047-10b"/>
　　車同軌賦<hi>以君徳遐布夷夏同道為韻</hi>　　　<hi>唐</hi>白行簡<lb/>
倬彼皇道大哉聖君窮厚載於宇宙俾咸駕於海濆故<lb/>
得遥遥之形周八埏而匪間彭彭之響經萬國而俱聞<lb/>
所以義在知方理資從式見軫轉而不阻諒輻輳而有<lb/>
則𢎞濟之利既均美於三無順動之端方齊功於一徳<lb/>
是故逹於疆埸踐彼幽遐表合縱而道廣知轍迹而路<lb/>
賒亦由誡於險去其邪推善御於有截被至治於無譁<lb/>
殊途同歸方見域中之大引重致逺是睹天下為家然<lb/>
<pb n="KR4h0139_WYG_047-11a"/>
則將利於時必徴所措既同轍而異履爰發軔而循度<lb/>
周流勿越誠轉蓬之足施轥轢非逾將挂轊而可布至<lb/>
若偈兮無外隱爾如斯念徴至而必繼嘉大同而在兹<lb/>
固將混區宇㑹華夷始曳輪而寧虧逺邇終推轂而不<lb/>
失毫釐觀其政之大者道亦斯假茍憑軾而知風矧擊<lb/>
轅而合雅願踐履之奚到豈獨不東信應用之無疆寧<lb/>
惟諸夏原夫建皇極開帝功三才既美九有攸同可使<lb/>
循環如貫運動不窮四㑹五逹之莊悠然盡屆島夷卉<lb/>
<pb n="KR4h0139_WYG_047-11b"/>
服之俗逖矣皆通爾乃庶政聿修遐方可討俾守位者<lb/>
將順其理利轉者必㑹其道故車書而混同誠鴻業之<lb/>
斯保<lb/>
　　徳車結旌賦　　　　　　　　<hi>宋</hi>宋　庠<lb/>
君有至徳時乗大車當偃革以無外乃結旌而有初奉<lb/>
駕陳儀采物雖資於備設鳴鸞示禮旂旒匪俟於垂舒<lb/>
順考前經鋪聞往説謂戎事以既息貴君車之有結雍<lb/>
容撫軾蓋藏飾以尚純肅穆展鈴詎垂旓而就列蓋由<lb/>
<pb n="KR4h0139_WYG_047-12a"/>
抑乃盛飾昭夫令名雖冠品於輿服茂揚威於斾旌肅<lb/>
軫無譁方歛藏於斿厲馳輪有度靡赫奕於綏纓且夫<lb/>
禮有質文器隨用捨車號乎徳則崇化於邦本旌結其<lb/>
表則示人於天下意自象見名非人假君軒弭節孰訝<lb/>
乎巻而懐之國乗制容益顯乎素為貴者是知車之用<lb/>
兮充徳以成大旌之飾兮輔威而孔昭既武怒之不作<lb/>
信軍容而外銷組轡啓行陋邦旄之孑孑錯衡遵路殊<lb/>
風斾之揺揺若然則動有彞儀文無異色雖嚴駕以備<lb/>
<pb n="KR4h0139_WYG_047-12b"/>
物終去華而表徳故使禮典攸重民瞻不忒皇皇整御<lb/>
始中括於采章轞轞肅容豈外揚於藻飾用能上載明<lb/>
徳旁昭縟儀自駕言而戾止殊幅裂以藏之升降惟寅<lb/>
僅比非心之屋章明盡屏寧同止獵之綏大矣哉邦禮<lb/>
是崇帝儀資始實務徳以垂教必収旌而昭理宜乎國<lb/>
容備而兵器銷率由兹而盡矣<lb/>
　　百工由聖人作賦<hi>以工善其事由聖人作為韻</hi>　<hi>宋</hi>陳　襄<lb/>
統爾六職良哉百工何藝事以斯作由聖人而是崇辨<lb/>
<pb n="KR4h0139_WYG_047-13a"/>
器成能自乃神而立制化材適用本惟睿以興功賾姬<lb/>
旦之明文見冬官之盛典謂夫智之出也始創物以興<lb/>
制工之立也乃成器而盡善嘉衆藝之勃興本聖謀而<lb/>
丕闡攻金攻木資濬哲以裁成作舟作車由靈機而洞<lb/>
顯自兹立器為利因材究竒雖大匠之述作皆往哲之<lb/>
規為既執技而紛若誠取法以宜其所以鳬氏成鐘自<lb/>
髙辛而立範車人作耒本炎帝以垂規且夫國有四民<lb/>
工分百事或居肆以成業或飭材而興利率皆因上聖<lb/>
<pb n="KR4h0139_WYG_047-13b"/>
以資始致宏規而綽備依於法而游於藝肇自神謨智<lb/>
者憂而巧者勞出由睿意豈不以工之立事者蓋本於<lb/>
前修事之經始者必資於善謀伊衆制之雖盛非聖作<lb/>
以奚由網罟以畋寔庖犧之肇用杵臼之利因熊氏以<lb/>
垂休自然衆伎靡紛大模率正雖云乎代守其業但見<lb/>
乎作者之聖亦由五聲兆黄鐘之律節奏爰彰大輅起<lb/>
椎輪之姿雕幾罙盛此則藝能交舉物用具陳祖述雖<lb/>
資於匠者經營率自於古人按乃度程寔聰明之制作<lb/>
<pb n="KR4h0139_WYG_047-14a"/>
勤乎樸斲資睿哲之經綸噫夫世變澆漓時蠲朴略髙<lb/>
曽之矩交喪器用之資惟錯今上方稽古道而復淳源<lb/>
立是工也體聖明之所作<lb/>
　　耀徳不觀兵賦<hi>以明徳尚道懐仁畏威為韻</hi>　<hi>唐</hi>張　隨<lb/>
惟先王享國建用皇極制五服而有序御四夷而在徳<lb/>
近不貢必先威讓之辭逺不庭則修文物之則所以止<lb/>
干戈而重仁義遏冦虐而茂生植夫㓗其流者在於源<lb/>
清成其外者在於内平以徳則天下順以力則天下爭<lb/>
<pb n="KR4h0139_WYG_047-14b"/>
故有武不黷有兵不征穆王之功何補謀父之言可明<lb/>
將其修已以推畔曷若殺人以盈城於戯至理之時惟<lb/>
徳是貴柔其逺而不襲阜其財而不費以道義為干櫓<lb/>
以禮樂為經緯是以文足昭武可畏借如舜帝在上苖<lb/>
人不懐雖蕆事於伯禹終舞干於兩階然後七旬来格<lb/>
庶績允諧周文既興崇國不道用戡時難以奉天討矧<lb/>
勍敵而未悛爰因壘而自保然後再駕云服四方大造<lb/>
蓋由徳所賓信所親豈無五兵且懼於暴物况有七徳<lb/>
<pb n="KR4h0139_WYG_047-15a"/>
實在乎安人人勞所以損元氣物傷所以惻至仁迺凶<lb/>
器攸興聖人匪尚車書既其混一牛馬於焉休放兵不<lb/>
戢如火自焚徳不修於君曷相所謂圖之大慎之㣲觀<lb/>
兵何是耀徳何非素翟南来而越裳重譯白狼西入而<lb/>
荒服来歸夫欲朝萬國歸四海不可以逞弧矢之威<lb/>
　　耀徳不觀兵賦<hi>以聖徳照臨寰區清泰為韻</hi>　<hi>唐</hi>王　棨<lb/>
聲教斯播戎夷自平只在推賢而耀徳豈由命將以觀<lb/>
兵垂彼衣裳示朝廷之有序櫜其弓矢俾海内以惟清<lb/>
<pb n="KR4h0139_WYG_047-15b"/>
皇帝以眇屬前聞遐觀列聖謂修文而可致其肅穆謂<lb/>
立武必傷乎性命將欲来萬國之好去百王之病鴻私<lb/>
𤣥澤常昭天子之仁豹略龍韜不授將軍之柄故得地<lb/>
協三無風清八區混軌文於殊俗銷劍㦸於洪爐况其<lb/>
徳乃車也兵猶火乎豈宜執以二三臨以下土安可封<lb/>
其十萬擾彼邉隅所以修之為勤戢之不惑湯修而葛<lb/>
伯斯服舜舞而有苖自格是知失徳者由乎縱五兵偃<lb/>
兵者在乎興七徳今則朔野烽滅遼陽戍門堯心非樂<lb/>
<pb n="KR4h0139_WYG_047-16a"/>
乎丹浦周馬已歸乎華山使跂行喙息之㣲咸躋夀域<lb/>
見執鋭披堅之役盡復人寰然後澤溢區中塵消塞外<lb/>
四方㤀覆載之力百姓免殺傷之害雕題辮髪傾心而<lb/>
俱喜予来率土普天鼓腹而悉歌時泰蓋由煦嫗仁廣<lb/>
含𢎞道深慕羲農之化洽鄙湯武之君臨曉月彤庭共<lb/>
覩乾坤之量秋風榆塞不聞金革之音斯乃帝道潛融<lb/>
宸襟洞照得允文允武之體臻一張一弛之要可謂超<lb/>
五帝而越三皇合二儀而齊兩曜<lb/>
<pb n="KR4h0139_WYG_047-16b"/>
　　倒載干戈賦<hi>以聖功克彰兵器斯戢為韻</hi>　　<hi>唐</hi>王　棨<lb/>
欲廓文徳先韜武功倒干戈而是載鑄劍㦸以欣同千<lb/>
里還師廻刃於戎車之上一朝偃伯垂仁於王道之中<lb/>
皇上以心宅八紘威加四極有罪必罰無征不克旌旗<lb/>
西嚮競納欵於中原鼙鼓東臨咸獻俘於上國然後軫<lb/>
宸慮惻皇情萬姓茍宜於子視三邉可竢其塵清由是<lb/>
罷師旅休甲兵干櫓勢傾壓雙輪而委積戈鋋色寢滿<lb/>
十乗於縱横蓋以戰乃危事兵惟凶器欲令永脱於禍<lb/>
<pb n="KR4h0139_WYG_047-17a"/>
機必使先離乎死地所以前鐏俄覩廻轅繼至虞舜舞<lb/>
而曽用比此寧同魯陽揮以負来於斯則異既不授其<lb/>
豹畧乃長苞於虎皮諒櫜弓而若此詎返斾以如斯徴<lb/>
彼禮經折軸茍聞於山立考諸易象盈車徒見其離為<lb/>
豈慮自焚誠同載戢五兵從此以皆弭七徳於焉而復<lb/>
立遂使頑凶之子無日可㝷更憐忠烈之臣徒云能執<lb/>
故得殺氣潛息嘉猷孔彰以此懐柔而何人不至以此<lb/>
亭育而何俗不康罷刃銷金道無慙於齊帝放牛歸馬<lb/>
<pb n="KR4h0139_WYG_047-17b"/>
徳寧愧於周王大矣哉因爾仁天用藏兵柄得東征西<lb/>
怨之體見師出凱旋之盛小臣伏覩乎櫜鞬敢不歌揚<lb/>
於明聖<lb/>
　　鑄劍㦸為農器賦<hi>以天下無事務農息兵為韻</hi>　<hi>唐</hi>裴　度<lb/>
皇帝嗣位之十三載寰海鏡清方隅砥平驅域中盡歸<lb/>
力穡示天下不復用兵於是銷鋒鏑而俶載南畞庤錢<lb/>
鏄而平秩西成所以殄凶器降嘉生收禍亂之根本致<lb/>
兆庶之豐盈者也既而清天步虚武庫劍鍔銷㦸鋩露<lb/>
<pb n="KR4h0139_WYG_047-18a"/>
甞時出匣揮獷俗以来賓今日在鎔唯良工之所鑄長<lb/>
鎩倐爾而從革覃耜忽焉而中度廢六月之遄征興三<lb/>
時之盛務觀乎聚而改煎歘飛燄而涌煙從而再造將<lb/>
分地而用天宜人之歌允符於假樂多稼之頌式合於<lb/>
大田若夫弓戈櫜戢於寧嵗牛馬放歸於豐年徒虚語<lb/>
耳胡可比焉則知先利其器欲善其事俾汙莱之盡闢<lb/>
由兵革之不試洪鑪既鍜失似雪之鋒鋩緑野載耕佇<lb/>
如雲之苗穟昔用之而有所雖弭之而不棄矧國家以<lb/>
<pb n="KR4h0139_WYG_047-18b"/>
教令為車徒故器械可得而無以道義為封域故戰爭<lb/>
可得而息由是執帝堯之允恭復后稷之訓農理化資<lb/>
於地力福祥致於天宗此乃慶自一人風行九野建中<lb/>
於上返本於下下臣系而稱曰秦金狄兮未仁周無射<lb/>
兮非雅豈若我后之重榖盡濟羣生於良冶<lb/>
　　鑄劍㦸為農器賦　　　　　　<hi>宋</hi>范仲淹<lb/>
兵者凶器食惟民天出劍㦸而鑄矣為稼穡之用焉我<lb/>
武不施當四海和平之後公田盡闢啓兆民富庶之先<lb/>
<pb n="KR4h0139_WYG_047-19a"/>
蓋以理定區中文經天下知無用於利器俾改作於良<lb/>
冶以謂前王鋒鏑不得已而用之此日鎡䥓有以多為<lb/>
貴者於是施巨槖發洪鑪索矛盾斂干殳鏌邪之鋒氷<lb/>
銷於條忽轅門之器金鑠於斯須露穎者惟變所適餘<lb/>
刃者復歸於無務材訓農假工人之鼓鑄備物致用取<lb/>
田畯之規模不知我者謂我前功偕棄故知我者謂我<lb/>
欲善其事繇是星陳畎畆之具日新錢鎛之類好戰者<lb/>
隨之而挫鋭力穡者因之而受賜器非求舊委六師征<lb/>
<pb n="KR4h0139_WYG_047-19b"/>
伐之資日用不知増百姓耕耘之利足使上敦淳樸下<lb/>
無戰争三農以之勸萬國以之平去故從新茂百穀而<lb/>
寧同百戰深耕易耨闢五土而何愧五兵况乎清淨是<lb/>
崇聲教遐被任甲胄於忠信施干櫓於禮義去彼取此<lb/>
息南征北伐之勞小往大來變東作西成之器是知偃<lb/>
武者除其禍亂勸農者臻乎庶饒五野之豐登時至四<lb/>
方之戰鬬聲消與世作程鄙黄帝弦弧之智去惡務本<lb/>
笑夏王鑄鼎之朝大哉聖政維新文徳來逺務三時而<lb/>
<pb n="KR4h0139_WYG_047-20a"/>
倉箱日益却十徳而華夷草偃有以見我后易俗移風<lb/>
敦天下之大本者也<lb/>
　　有文事必有武備賦<hi>以文事武備全才必兼為韻</hi>　<hi>宋</hi>李　綱<lb/>
刑作教弼文資武全惟兩器之兼用乃一道之當然欲<lb/>
柔順之可行必須剛克致徳禮之不易允賴威權原夫<lb/>
夾谷之盟真儒相事謂敵國素稱於多詐而上䇿莫如<lb/>
於自治兩君為好雖事多獻酬交錯之文具官以從必<lb/>
武有豫備不虞之志豈不以文待燮友武懲姦回惟無<lb/>
<pb n="KR4h0139_WYG_047-20b"/>
忘於經略乃克致於懷來勇不懼而仁不憂固並推於<lb/>
達徳文足昭而武足畏蓋有俟於全才徳以服人義存<lb/>
禦侮有所濟者以威之克愛無能達者以仁而不武雅<lb/>
歌吉甫宜為憲於萬邦頌美僖公能昭格於烈祖下焉<lb/>
為臣上焉為君不能全文武之道何以致久大之勳冠<lb/>
履圓方載施佩玦之斷黼黻辨義式彰火藻之文有國<lb/>
有家惟仁惟義雖誕敷於文徳宜克修於武備所以六<lb/>
卿率屬出分郷遂之兵三時務農隙講蒐狩之利蓋以<lb/>
<pb n="KR4h0139_WYG_047-21a"/>
治安之本在於文武之兼其相濟若火之於水其相待<lb/>
若梅之與鹽勸賞畏刑以陽舒而隂慘揆教奮衛遂西<lb/>
被而東漸大哉武之於文雖二而一藏於無用之用蓋<lb/>
以不必而必方今四夷侵而中國微安得文武全才以<lb/>
股肱於帝室<lb/>
　　木從繩賦<hi>以聖君順諫如木從繩為韻</hi>　　　<hi>唐</hi>王　起<lb/>
惟山有木惟木從繩繩舒卷而克正木堅貞而有憑杞<lb/>
梓未分規矩假之以㝠立斧斤斯運曲直欺之而不能<lb/>
<pb n="KR4h0139_WYG_047-21b"/>
古人以政有得失俗有廢興因納諫之善喻為箴闕之<lb/>
明徴當其懿匠員來瑰材旅進既陳之以糾纆將加之<lb/>
以霜刃掌握初縈綢繆忽振尋尺曳而愈出分銖算而<lb/>
底慎則椓之橐橐既砥平而履端伐之丁丁亦木開而<lb/>
委順則明正不得不受曲直不得不容如獻替於百度<lb/>
宜啓沃於九重繩墨之間既無違於目巧君臣之際固<lb/>
宜警其面從然則上達四聰下延五諫比斯木之猶惑<lb/>
待斯繩而作限廣狹有準短長無間自然巨川舟檝何<lb/>
<pb n="KR4h0139_WYG_047-22a"/>
虞沈潛之憂大厦棟梁不貽壓覆之患有條不紊兮其<lb/>
功有餘舉直錯枉兮可以行諸既爰究而爰度亦匪疾<lb/>
而匪徐向若置而不用藏而不舒我有梓材坎坎之聲<lb/>
奚自我有剞劂恢恢之刃焉如褭褭緒抽緜緜繦屬比<lb/>
朱絲之在琴瑟若飛流之界山谷裁成廊廟之器剖判<lb/>
隂陽之木自同絃直不為絲棼匪専美於成風之匠亦<lb/>
垂訓於背誕之君雖鱗皴異質擁腫多紋散作輪轅小<lb/>
大之宜不忒鑿為戸牖毫釐之度斯分所以喻謇諤於<lb/>
<pb n="KR4h0139_WYG_047-22b"/>
後學昭輔弼於前文方今補衮惟勤和羮克正契君臣<lb/>
以魚水以繩墨為龜鏡則考殷宗披説命未若賡歌於<lb/>
元聖<lb/>
　　木從繩賦<hi>以木以繩直君由諫明為韻</hi>　　　<hi>唐</hi>張聖之<lb/>
古之善諫者喻其心如繩直展成規於良木既折中而<lb/>
經始必周流而牽復以其性有曲直固從乎彌綸以其<lb/>
材有短長必由之盈縮故可彰其言兮直如矢喻其諫<lb/>
兮從如水既應用而無方且適道而虛已為棆桷之無<lb/>
<pb n="KR4h0139_WYG_047-23a"/>
繆成棟梁之有以舉直錯枉且明徑挺之心動而悦隨<lb/>
不失縱横之理觀夫度彼山林直以絲繩既遵時而有<lb/>
作乃厎績而其凝斷長補短物無失性損上益下道罔<lb/>
不興猶其善而惟變所適類夫諌而不命其承匪差毫<lb/>
釐存乎楷式在操張而為務乃經紀以成徳操端有準<lb/>
希匠石以財成枉撓必從表王道之正直况夫準以綸<lb/>
綍順乎節文不循枉以為利必適道而斯分假物而言<lb/>
故引從繩之木樂諌為喻明乎則聖之君原其納誨之<lb/>
<pb n="KR4h0139_WYG_047-23b"/>
謀觀其所由既規矩而有制豈文理而是求糾纆既施<lb/>
足彰妙道之用衆材方正比夫從諌如流且夫獻直言<lb/>
者必有備無患木從繩者叶執藝而諌故得明乎官以<lb/>
相規人之無訕矧其不枉道以求用恒守道以為名匡<lb/>
乎不正使其正規其不平使其平斯所謂不可欺於繩<lb/>
墨乃得配乎權衡恭惟賦於説命知諌道之克明<lb/>
　　明君可與為忠言賦<hi>以明則知逺能順忠告為韻</hi>　<hi>宋</hi>蘇　軾<lb/>
臣不難見君先自明智既審乎情偽言可竭其忠誠虚<lb/>
<pb n="KR4h0139_WYG_047-24a"/>
已以求覽羣心於止水昌言而告恃至信於平衡君子<lb/>
道大而不回言出而為則事父能孝故可以事君謀身<lb/>
必忠而况於謀國然而言之雖易聽之實難論之雖切<lb/>
聞者多惑茍非開懷用善若轉丸之易從則投人以言<lb/>
有按劍之莫測國有大議人方異詞佞者莫能自直昧<lb/>
者有所不知雖有智者孰令聽之皎如日月之照臨㒺<lb/>
有遁形之蔽雖復藥石之瞑眩曽何苦口之疑蓋疑言<lb/>
不聽故確論必行大功可成故衆患自逺上之人聞危<lb/>
<pb n="KR4h0139_WYG_047-24b"/>
言而不忌下之士推赤心而無損豈微忠之能致有至<lb/>
明而為本是以伊尹醜有夏而歸亳大賢固擇所従百<lb/>
里愚於虞而智秦一身非故相反噫言悦於目前者不<lb/>
見跬步之外論難於耳順者有以百年而興茍其聰明<lb/>
蔽於嗜好智慮溺於愛憎因其所喜而為善雖有願忠<lb/>
而孰能心茍無邪既坐瞻於百里人思其效將或錫之<lb/>
十朋彼非謂之賢而欲違知其忠而莫受目有眯則視<lb/>
白為黒心有蔽則以薄為厚遂使䛕臣乗隙以彚進智<lb/>
<pb n="KR4h0139_WYG_047-25a"/>
士知微而出走仲尼不諫懼將困於婦言叔孫詭辭畏<lb/>
不免於虎口故明王審遜志之非道知拂心之謂忠不<lb/>
求耳目之便每要社稷之功有漢宣之賢充國得盡破<lb/>
羌之計有魏明之察許允獲申選吏之公大哉事君之<lb/>
難非忠何報雖曰伸於知已而無自辱於善道詩不云<lb/>
乎哲人順徳之行可以受話言之告<lb/>
　　從諫如流賦　　　　　　　　<hi>宋</hi>范仲淹<lb/>
聖人以治歷乾綱思邁前王從忠諌而弗逆觀流水以<lb/>
<pb n="KR4h0139_WYG_047-25b"/>
堪方每行補過之言曽無凝滯或得興邦之議寧昧激<lb/>
揚矧夫内守宗社外臨華夏臣不興諫則君道有虧君<lb/>
不從諫則臣心莫寫所以遵啓沃之致理若汪洋之就<lb/>
下設樽以進似使其狎而翫之折檻弗誅寧見其蹈而<lb/>
死者豈不以君之徳也貴納諫而温恭水之性也美隨<lb/>
流而順從故周旋而納善如蕩漾而朝宗詢彼芻蕘豈<lb/>
愧束薪之詠聽諸藥石更疑浮磬之容莫不洞達四聰<lb/>
旁求五諫上既資於獻替下寧生於謗訕聞言必信不<lb/>
<pb n="KR4h0139_WYG_047-26a"/>
爭之勢何殊擇善以従就濕之情無間於以見萬乗之<lb/>
主納賢以虛七人之職竭節而居又何煩於斷鞅豈有<lb/>
悔於觀魚由是忠讜咸臻信智者之所樂俊賢是效見<lb/>
臣心之亦如又何必轉圓取規従繩為軌但見弗違於<lb/>
啓乃自可偕行於沔彼所以明虛受之功所以得上善<lb/>
之旨及霤之士雖濡首而何傷補衮之臣思澣衣而可<lb/>
美夫如是則咸歌不諱但見寡尤上下莫聞於闕政大<lb/>
小皆罄於嘉謀威王之三賞屢行恩波下施晏子之一<lb/>
<pb n="KR4h0139_WYG_047-26b"/>
言見用徳澤旁流我后光被羣方柔懷多士陳謗木而<lb/>
聽政建善旌而求理所以彰從諌之心率疏通而如水<lb/>
　　折檻旌直臣賦　　　　　　　<hi>宋</hi>李　綱<lb/>
士有敢諫君當體仁爰修飾於折檻以表旌於直臣收<lb/>
電迴霜已寛斧鉞之戮葺隳因闕更瞻軒陛之新惟漢<lb/>
朱雲希風汲黯偶賜楓宸之對因致龍鱗之犯指陳姦<lb/>
佞願借尚方之刀退就誅夷遂折便朝之檻辱師傅之<lb/>
貴雖曰敢言干雷霆之威自應可斬而天子能恕將軍<lb/>
<pb n="KR4h0139_WYG_047-27a"/>
敢爭因免冠而致悟乃飾檻以為旌寛以納忠豈獨垂<lb/>
萬世之訓闕而當宁更以致三墀之榮易令名以愧賢<lb/>
詎能比跡藏斷罟以志諫庶可同聲原此狂生素稱義<lb/>
烈雅有意於漢室故屢陳於主闕命駕徑去不為薛宣<lb/>
而少留趣和藥來更助蕭公之引決惟直臣而徑行故<lb/>
太剛而必折成帝淵默臨朝靚深謂陳善閉邪者小臣<lb/>
之難事而尊賢従義者大君之用心難甘切直之言雖<lb/>
加譴怒終懋矜容之徳曲示承欽然而所求者名不務<lb/>
<pb n="KR4h0139_WYG_047-27b"/>
其實文雖足觀質焉可述寵昭儀而絶皇嗣大斁天倫<lb/>
恩元舅而殺王章遂傾帝室雖存折檻足為後世之規<lb/>
實廢嘉言詎救當時之失豈不以簒漢室者必王氏佞<lb/>
王氏者惟張侯以師臣而取信乃保身而自謀隄防禍<lb/>
機實為國之至要拔去姦本期厥徳之允修能克葺檻<lb/>
之心何施不可深味借刀之旨豈謂無繇凡曰司聰皆<lb/>
有言職欲致國家之治必盡箴規之益魏公獻疏乃切<lb/>
論而危言賈生上書亦流涕而太息遇文帝太宗之君<lb/>
<pb n="KR4h0139_WYG_047-28a"/>
必能褒崇於正直<lb/>
　　如石投水賦<hi>以仁義忠信公平能諫為韻</hi>　　<hi>唐</hi>劉　闢<lb/>
聖之求賢也詳明水之受物也柔順石遇柔而不阻臣<lb/>
俟明而必進漢祖興兮昌言納留侯輔兮皇威振喻石<lb/>
水以興詞配鹽梅而稱雋堅脆性異應廣納而來投尊<lb/>
卑禮殊致精誠而取信伊水為體既清而平猶君為徳<lb/>
既貞而明石豈自投假海納之𢎞量臣非茍進由天聽<lb/>
而察誠用率於有類將感於無情虛而受者其理逺含<lb/>
<pb n="KR4h0139_WYG_047-28b"/>
而容者其道行何幽邃之能間奚渺瀰之足驚夫國之<lb/>
勃興必多賢智繼九臣之跡膺三傑之義煥發英藻呈<lb/>
龍章與鳳姿敬宣嘉猷謂嶽生而天賜豈不由山有巨<lb/>
石水有通津忽擊流以澎湃俄答響於奫淪雖源深流<lb/>
長乃入無不至而體柔處潤則託有所因移他山之貞<lb/>
質依上善之全仁夫水石之奥旨與君臣之等倫今天<lb/>
子端居穆清時和海晏念投石之契爰求秉鈞思箴闕<lb/>
之規載徴驟諫由是如石之義啓投水之情通彼以誠<lb/>
<pb n="KR4h0139_WYG_047-29a"/>
應我亦符同懸天爵之榮獲斯人瑞尊五嶽之禮視乎<lb/>
上公恒啓沃以為志方清明而在躬比石固業欽賢纘<lb/>
功儻或水不周容石乃無由寓質君不虛已臣則曷能<lb/>
推忠可以垂誡訓可以流徳風則知聖既作兮政惟恒<lb/>
石既投兮賢必澄敢獻良哉之詠願揚美於廉能<lb/>
　　如石投水賦<hi>以聖奬忠直從諫如流為韻</hi>　　<hi>唐</hi>盧　肇<lb/>
石比臣心水猶君徳誠見投而不阻如從諫而無極蓋<lb/>
所以作仁聖思正直清逾萬頃能容落落之姿操或一<lb/>
<pb n="KR4h0139_WYG_047-29b"/>
拳以造沉沉之色惟我聖后啓乎宸聰每以淡然之徳<lb/>
能取確爾之功言乎水也逾漢祖之虛受稱乎石也遇<lb/>
留侯之盡忠是以王事竭誠羣臣報政具懷鑿鑿之美<lb/>
允納洋洋之聖君心潤下已覃滂沛之恩臣志補天願<lb/>
表堅貞之性故得朝廷肅穆上下交慶小伊傅以輸忠<lb/>
配唐虞而比盛者也當其欲進嘉謀心懷隠憂思衮職<lb/>
而有補隨諌鼓以來投於是咸趨丹陛若蹈洪流且推<lb/>
誠而上達亦虛心而下求既乃契皇情承天奬介然允<lb/>
<pb n="KR4h0139_WYG_047-30a"/>
臻乎浹洽渙若盡納其忠讜一言初進開龍顔而似激<lb/>
圓波萬國皆聞入宸心而若流清響乃知窺日月之光<lb/>
有虧必諌震雷霆之怒有諫必從雖磊落以難進乃廣<lb/>
大而見容既無悔以無光子産徒言於狎水那將恐而<lb/>
將懼韓非奚患於攖龍且夫瓊瑶為報而匪珍夜光處<lb/>
暗而多患未若我喻水於盛徳比投於納諫允當上善<lb/>
之求勿謂下流之訕遂用握金鏡臨玉除忠言得進以<lb/>
無隠聖慮每徴於往初如是則祥符出惠澤舒將無事<lb/>
<pb n="KR4h0139_WYG_047-30b"/>
而無諫見寰瀛之晏如<lb/>
　　如石投水賦<hi>以聖奬忠直従諫如流為韻</hi>　　<hi>唐/</hi>白敏<hi>中</hi>
石明臣節水喻聖聰順投既因於納諫虛受必俟乎輸<lb/>
忠従以讜言出清規而有中類夫貞節入碧浪以無窮<lb/>
爰自人謀式彰天奬言必在乎能發道奚疑於虛往自<lb/>
懷従善聞蹇蹇於股肱何異臨川運磷磷於指掌理既<lb/>
符於水石事且契於雲龍佇啓心而是贊在虛己而能<lb/>
容石投水而誠資手敏臣佐君而詎得面從當手敏則<lb/>
<pb n="KR4h0139_WYG_047-31a"/>
水不傷清匪面從則君能立政嘉獻替而無爽幸遭逢<lb/>
而有慶致至堅於𤣥奥象得以賢受可轉於清流因之<lb/>
啓聖所以垂衣廣納側席深居言之者何常率爾聞之<lb/>
者足以起予攻玉之形隨帝心之沃若補天之質應王<lb/>
澤之濡如既而流謗靡行沉幾自得當持重而無撓冀<lb/>
臨深而不惑逆於耳而順於心黜於邪而褒其直用礪<lb/>
金於睿鑒渙汗潛通舉韞玉於恩波津涯莫測於是宣<lb/>
教化罷畋遊開直道務旁求發揮諤諤之明節㑹合洋<lb/>
<pb n="KR4h0139_WYG_047-31b"/>
洋之聖謀石以貞堅本無疑於虛擲水惟柔順安有阻<lb/>
於暗投夫然則臣心磊落而上達君徳汪洋而下流况<lb/>
乎舟楫之道大行不侮不慢藥石之言盡入何憂何患<lb/>
當道泰而人悦固河清而海晏彼漢髙之用留侯未若<lb/>
吾皇之納諫<lb/>
　　大赦賦<hi>有序</hi>　　　　　　　　<hi>漢</hi>崔　寔<lb/>
惟漢之十一年四月大赦滌惡棄穢與海内為始亹亹<lb/>
乎恩隆平之進也寔就而賦焉<lb/>
<pb n="KR4h0139_WYG_047-32a"/>
　以為五帝異制三王殊事然其承天據地興設法制一<lb/>
　也陛下以苞天之大承前聖之迹朝乾乾於萬機夕處<lb/>
　敬以厲惕然猶痛刑之未錯厥將大赦所以創太平之<lb/>
　迹旌頌聲之逺新邦家而更始垂祉羨乎將來此誠不<lb/>
　可奪也方將披𤣥雲照景星獲嘉禾於疆畆數蓂莢於<lb/>
　階庭攔麒麟之肉角聆鳳凰之和鳴農夫歡於時雨工<lb/>
　女樂於機聲雖皇羲之神化尚何斯之大寧<lb/>
　<lb/>
<pb n="KR4h0139_WYG_047-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻四十四<lb/>
</p>
<p>
</p>
  </div>
</body>
</text>
</TEI>
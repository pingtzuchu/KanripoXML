<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_157-1a"/>
　欽定四庫全書<lb/>
御定歴代賦彚外集巻十四<lb/>
　　美麗<lb/>
　　　高唐賦<hi>有序</hi>　　　　　　　　<hi>周</hi>宋　玉<lb/>
　昔者楚襄王與宋玉游於雲夢之臺望高唐之觀其上<lb/>
　獨有雲氣崪兮直上忽兮改容須臾之間變化無窮王<lb/>
　問玉曰此何氣也玉對曰所謂朝雲者也王曰何謂朝<lb/>
　雲玉曰昔者先王嘗逰高唐怠而晝寢夢見一婦人曰<lb/>
<pb n="KR4h0139_WYG_157-1b"/>
　妾巫山之女也為高唐之客聞君㳺高唐願薦枕席王<lb/>
　因幸之去而辭曰妾在巫山之陽高丘之岨旦為朝雲<lb/>
　暮為行雨朝朝暮暮陽臺之下旦朝視之如言故為立<lb/>
　廟號曰朝雲王曰朝雲始出狀若何也玉對曰其始出<lb/>
　也㬣兮若松榯其少進也晰兮若姣姬揚袂鄣日而望<lb/>
　所思忽兮改容偈兮若駕駟馬建羽旗湫兮如風淒兮<lb/>
　如雨風止雨霽雲無處所王曰寡人方今可以游乎玉<lb/>
　曰可王曰其何如矣玉曰高矣顯矣臨望逺矣廣矣普<lb/>
<pb n="KR4h0139_WYG_157-2a"/>
矣萬物祖矣上屬於天下見於淵珍怪竒偉不可稱論<lb/>
王曰試為寡人賦之玉曰唯唯<lb/>
惟高唐之大體兮殊無物類之可儀比巫山赫其無疇<lb/>
兮道互折而曽累登巉巖而下望兮臨大阺之稸水遇<lb/>
天雨之新霽兮觀百谷之俱集濞洶洶其無聲兮潰淡<lb/>
淡而並入滂洋洋而四施兮蓊湛湛而不止長風至而<lb/>
波起兮若麗山之孤畞勢薄岸而相擊兮隘交引而却<lb/>
㑹崪中怒而特高兮若浮海而望碣石礫碨磥而相摩<lb/>
<pb n="KR4h0139_WYG_157-2b"/>
兮巆震夭之礚礚巨石溺溺之瀺灂兮沫潼潼而高厲<lb/>
水澹澹而盤紆兮洪波淫淫之溶㵝奔揚踊而相擊兮<lb/>
雲興聲之霈霈猛獸驚而跳駭兮妄奔走而馳邁虎豹<lb/>
豺兕失氣恐喙鵰鶚鷹鷂飛揚伏竄股戰脇息安敢妄<lb/>
摰於是水蟲盡暴乗渚之陽黿鼉鱣鮪交積縱横振鱗<lb/>
奮翼蜲蜲蜿蜿中阪遥望𤣥木冬榮煌煌熒熒奪人目<lb/>
精爛兮若列星曽不可殫形榛林鬱盛葩葉覆葢雙椅<lb/>
垂房糾杖還㑹徙靡澹淡隨波闇藹東西施翼猗狔豐<lb/>
<pb n="KR4h0139_WYG_157-3a"/>
沛緑葉紫褁朱莖白蔕纖條悲鳴聲似芋籟清濁相和<lb/>
五變四㑹感心動耳迴腸傷氣孤子寡婦寒心酸鼻長<lb/>
吏隳官賢士失志愁思無巳歎息垂淚登髙逺望使人<lb/>
心瘁盤岸㠝岏振陳磑磑磐石險峻傾﨑崖隤巖嶇㕘<lb/>
差縱横相追陬互横牾背穴偃蹠交加累積重疊増益<lb/>
狀似砥柱在巫山之下仰視山巔肅何芊芊炫燿虹蜺<lb/>
俯視崝嶸窐寥窈冥不見其底虚聞松聲傾岸洋洋立<lb/>
而熊經久而不去足盡汗出悠悠忽忽怊悵自失使人<lb/>
<pb n="KR4h0139_WYG_157-3b"/>
心動無故自恐賁育之㫁不能為勇卒愕異物不知所<lb/>
出縰縰莘莘若生於鬼若出於神狀似走獸或象飛禽<lb/>
譎詭竒偉不可究陳上至觀側地葢底平箕踵漫衍芳<lb/>
草羅生秋蘭芷蕙江蘺載菁青荃射干掲車苞并薄草<lb/>
靡靡聨延夭夭越香掩掩衆雀嗷嗷雌雄相失哀鳴相<lb/>
號王雎鸝黄正冥楚鳩姉歸思婦垂雞高巢其鳴喈喈<lb/>
當年遨逰更唱迭和赴曲隨流有方之士羨門髙谿上<lb/>
成鬱林公樂聚穀進純犧禱璇室醮諸神禮太一傳祝<lb/>
<pb n="KR4h0139_WYG_157-4a"/>
已具言辭已畢王迺乗玉輿駟蒼螭垂旒旌斾合諧紬<lb/>
大弦而雅聲流洌風過而増悲哀於是調謳令人惏悷<lb/>
憯悽脇息増欷於是迺縱獵者基趾如星傳言羽獵銜<lb/>
枚無聲弓弩不發罘䍐不傾涉漭漭馳苹苹飛鳥未及<lb/>
起走獸未及發弭節奄忽蹄足灑血舉功先得獲車已<lb/>
實王將欲徃見之必先齋戒差時擇日簡輿𤣥服建雲<lb/>
斾蜺為旌翠為蓋風起雨止千里而逝葢發䝉往自㑹<lb/>
思萬方憂國害開賢聖輔不逮九竅通鬱精神察滯延<lb/>
<pb n="KR4h0139_WYG_157-4b"/>
年益夀千萬嵗<lb/>
　　神女賦<hi>有序</hi>　　　　　　　　<hi>周</hi>宋　玉<lb/>
楚襄王與宋玉遊於雲夢之浦使玉賦髙唐之事其夜<lb/>
王寢夢與神女遇其狀甚麗王異之明日以白玉玉曰<lb/>
其夢若何王對曰晡夕之後精神怳忽若有所喜紛紛<lb/>
擾擾未知何意日色髣髴乍若有記見一婦人狀甚奇<lb/>
異寐而夢之寤不自識罔兮不樂悵爾失志於是撫心<lb/>
定氣復見所夢玉曰狀如何也王曰茂矣美矣諸好備<lb/>
<pb n="KR4h0139_WYG_157-5a"/>
矣盛矣麗矣難測究矣上古既無世所未見瓌姿瑋態<lb/>
不可勝贊其始來也耀乎如白日初出照屋梁其少進<lb/>
也皎若明月舒其光須臾之間美貌横生煜兮如花温<lb/>
乎如瑩五色並馳不可殫形詳而視之奪人目精其盛<lb/>
飾也則羅紈綺繢盛文章極服妙彩照萬方振繡衣被<lb/>
袿裳穠不短纖不長步裔裔兮曜殿堂忽兮改容婉若<lb/>
㳺龍乗雲翔嫷被服侻薄裝沐蘭澤含若芳性和適宜<lb/>
侍旁順序卑調心膓王曰若此盛矣試為寡人賦之玉<lb/>
<pb n="KR4h0139_WYG_157-5b"/>
曰唯唯<lb/>
夫何神女之姣麗兮含陰陽之渥飾被華藻之可好兮<lb/>
若翡翠之奮翼其象無雙其美無極毛嬙鄣袂不足程<lb/>
式西施掩面比之無色近之既妖逺之有望骨法多奇<lb/>
應君之相視之盈目孰者克尚私心獨悦樂之無量交<lb/>
希恩疎不可盡暢他人莫覩王覽其狀其狀峩峩何可<lb/>
極言貌豐盈以莊姝兮苞温潤之玉顔眸子炯其精朗<lb/>
兮瞭多美而可觀眉聨娟似蛾揚兮朱脣的其若丹素<lb/>
<pb n="KR4h0139_WYG_157-6a"/>
質幹之醲實兮志解泰而體閑既姽嫿於幽静兮又婆<lb/>
娑乎人間宜髙殿以廣意兮翼放縱而綽寛動霧縠以<lb/>
徐步兮拂墀聲之珊珊望余帷而延視兮若流波之將<lb/>
瀾奮長袖以正衽兮立躑躅而不安澹清靜其愔嫕兮<lb/>
性沈詳而不煩時容與以㣲動兮志未可乎得原意似<lb/>
近而既逺兮若將來而復旋褰余幬而請御兮願盡心<lb/>
之惓惓懷貞諒之潔清兮卒與我乎相難陳嘉辭而云<lb/>
對兮吐芬芳其若蘭精交接以來往兮心凱康以樂歡<lb/>
<pb n="KR4h0139_WYG_157-6b"/>
神獨享而未結兮魂煢煢以無端含然諾其不分兮喟<lb/>
揚音而哀歎頩薄怒以自持兮曽不可乎犯干於是揺<lb/>
珮飾鳴玉鸞整衣服斂容顔顧女師命大傅歡情未接<lb/>
將辭而去遷延引身不可親附似逝未行中若相首目<lb/>
略㣲眄精彩相授志態横出不可勝記意離未絶神心<lb/>
怖覆禮不遑訖辭不及究願假須臾神女稱遽徊腸傷<lb/>
氣顛倒失據闇然而冥忽不知處情獨私懷誰者可語<lb/>
惆悵垂涕求之至曙<lb/>
<pb n="KR4h0139_WYG_157-7a"/>
　　神女賦　　　　　　　　　　<hi>魏</hi>陳　琳<lb/>
漢三七之建安荆野蠢而作仇贊皇師以南假濟漢川<lb/>
之清流感詩人之攸歎想神女之來逰儀營魄於髣髴<lb/>
託嘉夢以通精望陽侯而滉瀁覩𤣥麗之軼靈文絳虯<lb/>
之奕奕鳴玉鸞之嚶嚶荅玉質於苕華擬艷姿於蕣榮<lb/>
感仲春之和節歎鳴雁之嗈嗈申握椒以貽予請同宴<lb/>
乎奥房茍好樂之嘉合永絶世而獨昌既歎爾以豔采<lb/>
又悦我之長期順乾坤以成性夫何若而有辭<lb/>
<pb n="KR4h0139_WYG_157-7b"/>
　　神女賦　　　　　　　　　　<hi>魏</hi>王　粲<lb/>
惟天地之普化何産氣之淑真陶陰陽之休液育天麗<lb/>
之神人稟自然以絶俗超希世而無羣體纖約而方足<lb/>
膚柔曼以豐盈髮似𤣥鑑鬢類刻成質素純皓粉黛不<lb/>
加朱顔熈曜曄若春華脣譬含丹目若爛波美姿巧笑<lb/>
靨輔奇牙戴金羽之首飾珥照夜之珠璫襲羅綺之黼<lb/>
衣曳縟繡之華裳錯繽紛以雜袿佩熠爚而焜煌退變<lb/>
容而改服冀致態以相移税衣裳兮免簪笄施華的兮<lb/>
<pb n="KR4h0139_WYG_157-8a"/>
結羽儀揚蛾㣲盼懸眇流離婉約綺媚舉動多宜稱詩<lb/>
表志安氣和聲探懷授心發露幽情彼佳人之難遇真<lb/>
一遇而長别顧太罰之淫愆亦終身而不滅心交戰而<lb/>
貞勝乃囘意而自絶<lb/>
　　神女賦　　　　　　　　　　<hi>魏</hi>楊　修<lb/>
惟𤣥媛之逸女育明曜乎皇庭吸朝霞之芬液澹浮逰<lb/>
乎太清余執義而潛厲乃感夢而通靈盛容飾之本豔<lb/>
奐龍采而鳳榮翠黼翬裳纖縠文袿順風揄揚乍合乍<lb/>
<pb n="KR4h0139_WYG_157-8b"/>
離飄若興動玉趾未移詳觀𤣥妙與世無雙華面玉粲<lb/>
韡若芙蓉膚凝理而瓊潔體鮮弱而柔鴻囘肩襟而動<lb/>
合何俯仰之妍工嘉今夜之幸遇獲帷裳乎期同情沸<lb/>
踊而思進彼嚴厲而静恭㣲諷説而宣諭色歡懌而我<lb/>
從<lb/>
　　神女賦<hi>有序</hi>　　　　　　　　<hi>晉</hi>張　敏<lb/>
世之言神仙者多矣然未之或驗也至如絃氏之婦則<lb/>
近信而有證者夫鬼魅之下人也無不羸病損瘦迺平<lb/>
<pb n="KR4h0139_WYG_157-9a"/>
安無恙而與神女飲宴寢處縱情極意豈不異哉予覽<lb/>
其歌詩辭旨清偉故為之作賦<lb/>
皇覽予之純徳步朱闕之峥嶸靡飛除而入秘殿侍太<lb/>
極之穆清帝愍予之勤肅將休予於中州託𤣥静以自<lb/>
處是夫子之好仇於是主人憮然而問之曰爾豈是周<lb/>
之襃姒齊之文姜孽婦淫鬼來自藏乎儻亦漢之游女<lb/>
江之娥皇厭貞樂愆倦仙侍乎於是神女乃斂袂正襟<lb/>
而對曰我實貞淑子何猜焉且辯言知禮恭為令則美<lb/>
<pb n="KR4h0139_WYG_157-9b"/>
姿天挺盛飾表徳以此承歡君有何惑爾乃敷茵席垂<lb/>
組帳嘉旨既設同牢而饗㣲聞芳澤心蕩意放於是尋<lb/>
房中之至嬿極長夜之歡情心眇眇以忽忽想北里之<lb/>
遺聲賦斯時之要妙進偉服之紛敷俛撫衽而告辭仰<lb/>
長歎以欷吁乗雲霧而變化遥棄我其焉如<lb/>
　　水上神女賦　　　　　　　　<hi>梁</hi>江　淹<lb/>
江上丈人遊宦荆吳首衛國望燕途歴秦闗出宋都遍<lb/>
覽下蔡之女具恱淇上之姝未有粉白黛黑鬼神之所<lb/>
<pb n="KR4h0139_WYG_157-10a"/>
無也迺造南中渡炎洲逕玉磵越金流路逶迤而無軌<lb/>
野忽漭而尠儔山反覆而參錯水遶灌而縈薄石五采<lb/>
而横峰雲千色而承萼日炯炯而舒光雨屑屑而梢落<lb/>
紫莖繞逕始參差紅荷縁水纔灼爍忽而精飛眎亂意<lb/>
徙心移綺靡菱葢悵望蕙枝一麗女兮碧渚之崖曖曖<lb/>
也非雲非霧如煙如霞諸光諸色雜卉雜華的的也為<lb/>
珪為璧若虚若實綾錦共文瑶貝合質遂乃紅脣寫朱<lb/>
真眉學月美目豔起秀色爛發窈窕暫見偃蹇還没冶<lb/>
<pb n="KR4h0139_WYG_157-10b"/>
異絶俗奇麗不常青娥羞豔素女慚光笑李后於漢主<lb/>
恥西施於越王神飜覆而愉恱志離合而感傷女遂俯<lb/>
整玉軑仰肅金鑣或採丹葉或拾翠條守明璣而為誓<lb/>
解琅玕而相要情乍合而還散色半親而復嬌聳軿車<lb/>
於水際亭雲霓於山椒奄神祗之仿像共光氣而寂寥<lb/>
於時也綵霞繞繞卿雲縵縵石瓊文而翕赩山龍鱗而<lb/>
炤爛苔緑根而攢集草紅葩而舒散日炫晃以朧光樹<lb/>
葳蕤而葱粲無西海之浩蕩見若木之千尋非丹山之<lb/>
<pb n="KR4h0139_WYG_157-11a"/>
赫曦聞琴瑟之空音理洞徹於俗聴物驚怪於世心恨<lb/>
精影之不滯悼光晷之難惜閱有無於俄傾驗變化於<lb/>
咫尺視空同而失貌察儵忽而無迹野田田而虚翠水<lb/>
湛湛而空碧迺唱桂櫂凌衝波背橘浦向椒阿硉矹木<lb/>
石洪漭蛟鼉顧御僕而情饒巡左右而怨多弔石渚而<lb/>
一欷悵沙洲而少歌茍懸天兮有命永離決兮若何遂<lb/>
以為妙聲無形奇色非質麗於嬪嬙精於琴瑟尋漢女<lb/>
而空佩觀清角而無匹嬪楊不足聞知䕫牙焉能委悉<lb/>
<pb n="KR4h0139_WYG_157-11b"/>
何如明月之忌𤣥雲秋露之慙白日愁知形有之留滯<lb/>
非英靈之所要術也<lb/>
　　洛神賦<hi>有序</hi>　　　　　　　　<hi>魏</hi>曹　植<lb/>
黄初三年余朝京師還濟洛川古人有言斯水之神名<lb/>
曰宓妃感宋玉對楚王神女之事遂作斯賦其辭曰<lb/>
余從京師言歸東藩背伊闕越轘轅經通谷陵景山日<lb/>
既西傾車殆馬煩爾乃税駕乎蘅皋秣駟乎芝田容與<lb/>
乎楊林流眄乎洛川於是精移神駭忽焉思散俯則未<lb/>
<pb n="KR4h0139_WYG_157-12a"/>
察仰以珠觀覩一麗人於巖之畔爾乃援御者而告之<lb/>
曰爾有覿於彼者乎彼何人斯若此之豔也御者對曰<lb/>
臣聞河洛之神名曰宓妃則君王之所見也無迺是乎<lb/>
其狀若何臣願聞之余告之曰其形也翩若驚鴻婉若<lb/>
游龍榮曜秋菊華茂春松髣髴兮若輕雲之蔽月飄颻<lb/>
兮若流風之迴雪逺而望之皎若太陽升朝霞廹而察<lb/>
之灼若芙蕖出淥波穠纖得中脩短合度肩若削成腰<lb/>
如約素延頸秀項皓質呈露芳澤無加鉛華不御雲髻<lb/>
<pb n="KR4h0139_WYG_157-12b"/>
峩峩脩睂聫娟丹脣外朗皓齒内鮮明眸善睞靨輔承<lb/>
權瓌姿豔逸儀静體閑柔情綽態媚於語言奇服曠世<lb/>
骨像應圖披羅衣之璀粲兮珥瑶碧之華琚戴金翠之<lb/>
首飾綴明珠以耀軀踐逺逰之文履曳霧綃之輕裾㣲<lb/>
幽蘭之芳藹兮步踟蹰於山隅於是忽焉縱體以遨以<lb/>
嬉左倚采旄右蔭桂旗攘皓腕於神滸兮采湍瀬之𤣥<lb/>
芝余情恱其淑美兮心振蕩而不怡無良媒以接歡兮<lb/>
託㣲波而通辭願誠素之先達解玉珮而要之嗟佳人<lb/>
<pb n="KR4h0139_WYG_157-13a"/>
之信修羌習禮而明詩抗瓊珶以和予兮指潛淵而為<lb/>
期執眷眷之款實兮懼斯靈之我欺感交甫之棄言兮<lb/>
悵猶豫而狐疑收和顔而静志兮申禮防以自持於是<lb/>
洛靈感焉徙倚傍徨神光離合乍陰乍陽竦輕軀以鶴<lb/>
立若將飛而未翔踐椒塗之郁烈步蘅薄而流芳超長<lb/>
吟以永慕兮聲哀厲而彌長爾迺衆靈雜遝命儔嘯侣<lb/>
或戲清流或翔神渚或采明珠或拾翠羽從南湘之二<lb/>
妃攜漢濱之㳺女歎匏瓜之無匹詠牽牛之獨處揚輕<lb/>
<pb n="KR4h0139_WYG_157-13b"/>
袿之綺靡翳脩袖以延佇體迅飛鳬飄忽若神凌波㣲<lb/>
步羅韤生塵動無常則若危若安進止難期若往若還<lb/>
轉眄流精光潤玉顔含辭未吐氣若幽蘭華容婀娜令<lb/>
我忘餐於是屏翳收風川后静波馮夷鳴鼓女媧清歌<lb/>
騰文魚以警乗鳴玉鸞以偕逝六龍儼其齊首載雲車<lb/>
之容裔鯨鯢踊而夾轂水禽翔而為衛於是越北沚過<lb/>
南岡紆素領迴清揚動朱脣以徐言陳交接之大綱恨<lb/>
人神之道殊兮怨盛年之莫當抗羅袂以掩涕兮淚流<lb/>
<pb n="KR4h0139_WYG_157-14a"/>
襟之浪浪悼良㑹之永絶兮哀一逝而異鄉無㣲情以<lb/>
效愛兮獻江南之明璫雖潛處於太陰長寄心於君王<lb/>
忽不悟其所舍悵神宵而蔽光於是背下陵髙足往神<lb/>
留遣情想像顧望懷愁冀靈體之復形御輕舟而上泝<lb/>
浮長川而忘返思緜緜而増慕夜耿耿而不寐霑繁霜<lb/>
而至曙命僕夫而就駕吾將歸乎東路攬騑轡以抗䇿<lb/>
悵盤桓而不能去<lb/>
　　江妃賦　　　　　　　　　　<hi>宋</hi>謝靈運<lb/>
<pb n="KR4h0139_WYG_157-14b"/>
招魂定情洛神清思覃曩日之敷陳盡古來之妍媚矧<lb/>
今日之逢迎邁前世之靈異姿非定容服無常度兩宜<lb/>
歡顰俱適華素於時升月隠山落日映嶼收霞斂色迴<lb/>
飇拂渚每馳情於晨暮矧良遇之莫敘投明珠以申贈<lb/>
覬色授而魂與沈分湘岸延情蒼陰隔山川之表裏判<lb/>
天地之浮沈承佳約於往昔寧更貳於在今儻借訪於<lb/>
交甫知斯言之可諶蘭音未吐紅顔若暉留眄光溢動<lb/>
袂芳菲散雲轡之絡繹按靈輜而徘徊建羽旌而逶迤<lb/>
<pb n="KR4h0139_WYG_157-15a"/>
奏清管之依㣲慮一别之長絶眇天末而永違<lb/>
　　江妃賦　　　　　　　　　　<hi>宋</hi>謝靈運<lb/>
小腰㣲骨朱衣皓齒緜視騰采靡容膩理出月隠山落<lb/>
日映嶼收霞斂色迴飇拂渚每馳情於晨暮矧良遇之<lb/>
莫敘投明珠以申贈覬色授而魂與嗟佳人之眇邁睡<lb/>
霄際而告語懼展愛之未期抑傾念而暫佇天台二娥<lb/>
宫亭雙媛青袿神接紫衣形見或飄翰凌烟或潛泳浮<lb/>
海萬里俄頃寸陰未改事雖假於雲物心常得於無待<lb/>
<pb n="KR4h0139_WYG_157-15b"/>
　　江妃賦<hi>有序</hi>　　　　　　　　<hi>明</hi>俞安期<lb/>
鄭交甫客逰於楚星紀載期邈焉索處忽焉以嬉遘彼<lb/>
江妃於漢之涯㣲辭相感譎乎見紿懷珮既失靈跡莫<lb/>
追五色無主累日歔欷王聞而召見命抽緒而賦之乃<lb/>
湛思其授受髣髴其風儀爰濡毫而引牘遂掞藻而敷<lb/>
辭其辭曰<lb/>
粵青祗之發春兮草木菀而華生倉庚熠其振羽兮翟<lb/>
鷕鷕而飛鳴羌余有烟煴之思兮若昧旦欲辯而未明<lb/>
<pb n="KR4h0139_WYG_157-16a"/>
聊紓徐以逰步兮寫羇懷之怦怦遂乃遵修術履神區<lb/>
江之皋城之隅或蕩心以遐矚或寄目而踟蹰休乎漢<lb/>
南之喬木覯彼東門之如荼帷裳成塞鉛黛成林笑言<lb/>
諧謔亦各有心班坐雜遝匪我所欣復有二姝未至遵<lb/>
彼㣲行遺視成采揚顔施光姱容特顯態無定方劃兮<lb/>
若排積晦而燭龍吐耀恍乎若擁卿雲而文鳳驚翔其<lb/>
輕弱也絳氣游采叢霄中其清映也朗月流景方諸宫<lb/>
其狀則曲翠隨眉層波溢眥赬脣欲合瓠犀㣲翳膚肉<lb/>
<pb n="KR4h0139_WYG_157-16b"/>
似豐骨法且細屈鬋如玦髾尾如蠆蟠鬒聿修不屑施<lb/>
䯰靨暈瓊藻氣吐玉蕤皦非凝粉澤豈塗脂步珠塵而<lb/>
不動倚條楊而不敧仰若寄傲俯若銜思衆妍屢變若<lb/>
合若離其飾則寳葉扶鬟鏐蕊承足繩璣絡臂裁碧耀<lb/>
目鞶帶飛飛香纓馥馥簪以黄支之犀曳以苕華之玉<lb/>
纖紈致乎東齊明錦濯乎西蜀金縷芸黄離羅㣲緑腰<lb/>
約綺裳項圍繡襮袂舉揚綃襟垂掩縠表裏交暎參差<lb/>
相屬其佩則北荒之明月木難之夜光英英粲粲焜焜<lb/>
<pb n="KR4h0139_WYG_157-17a"/>
煌煌鑒容益媚當暑昭涼爾乃躧行則芳躅並進少頃<lb/>
則衫褎交聨雙顔合美異體同姸迴飇欲舉皓腕相牽<lb/>
既振迅以辭避復矜顧而迴旋若將迎而欲却類含意<lb/>
而待宣余斯時也目轉注而不定魂揺曳而翾翻欲迫<lb/>
之而恐逝懼招之而不前冀承間而送款復投㑹以告<lb/>
䖍歌曰遭子於漢之皋兮我心勞兮願有要兮子之佩<lb/>
爛昭昭兮於是麗姝安軌正儀情㑹體近步整若遲履<lb/>
輕若敏解彼明珠爰赴所請口鮮違辭色無㣲愠舉而<lb/>
<pb n="KR4h0139_WYG_157-17b"/>
授受其光清炯握之分明懷之諦審既而意警神超氣<lb/>
愉願適行纔十步時僅頃刻再探懷中佩已旋失劒云<lb/>
善亡珠豈生翼囘瞻麗姝亦不可覿即蹇修無由以通<lb/>
辭象罔不可以求索矣羲輪既頹望舒將御竚立敞惘<lb/>
尚希神遇居人問之余告之故彼曰噫嘻此江妃也出<lb/>
而遨逰不可逑也人祗異軌毋爾思也始乃循來陌曳<lb/>
歸䇿顔藴勃趾踧踖疑結夢之乍還逮銜憾而未釋楚<lb/>
王曰子懷惸惸亦既勞止楚國雖隘幅員千里豈無其<lb/>
<pb n="KR4h0139_WYG_157-18a"/>
人惟肖彼美試求得之願以賜子<lb/>
　　息夫人不言賦<hi>以此人不言其義安在為韻</hi>　<hi>唐</hi>白敏中<lb/>
有一人兮甚美事二夫兮深恥不咄咄以怨人常黙黙<lb/>
而傷已何窈窕兮若彼而寂寞兮如此舌雖在而口不<lb/>
言身未亡而心已死殆其喪主失身去故從新初為息<lb/>
侯之婦今為楚國之嬪標二八之佳麗冠三千之等倫<lb/>
豈君恩之不至顧我恨之有因觸類無言似峽口為雲<lb/>
之女含情不語如山頭化石之人守而不改邈矣而心<lb/>
<pb n="KR4h0139_WYG_157-18b"/>
有所在行之實難確乎而性有所安指逝波於舊寵比<lb/>
浮雲於新歡得不佇蕙思於心曲祕玉聲於舌端於是<lb/>
語笑已而得意莫其處喧譁而不亂挺節操以自持翠<lb/>
羽常低多值斂睂之日瓠犀難見少逢啟齒之時然則<lb/>
動宜三省情順九思似慎樞機暗合吉人之象類含鋒<lb/>
刃潛符静女之詩嗟夫秦家之女兮在徳何有賈氏之<lb/>
妻兮其言亦茍誰令喋喋駐五馬而誚使君之愚焉用<lb/>
嘻嘻獲一雉而忘大夫之醜彼則爾此則否外結舌而<lb/>
<pb n="KR4h0139_WYG_157-19a"/>
内結膓先箝心而後箝口既而載離生育幾變寒暄想<lb/>
蘼蕪之不見厭芣苢之空繁勢異絲蘿徒新婚而非偶<lb/>
華如桃李雖結子而無言及夫雲夢春逰章華夜侍永<lb/>
忘一顧之念難奪三緘之志起居有節惟聞珮玉之聲<lb/>
應對無時不吐如蘭之氣君王於是崇其意重其義命<lb/>
女史以書之為楚宫之故事<lb/>
　　勾踐進西施賦<hi>以紅顔豔色返以昏哉為韻</hi>　<hi>唐</hi>徐　寅<lb/>
惑人之心兮惟巧惟僭破人之國兮以妖以豔當勾踐<lb/>
<pb n="KR4h0139_WYG_157-19b"/>
之密謀進西施而果驗昔者二國相吞陵卑恃尊殊不<lb/>
知卑則自亡而固存尊則謂明而返昏烏喙年年誓啄<lb/>
夫差之肉稽山日日拜聴范蠡之言言曰伍員之賢東<lb/>
呉之徳伯嚭之佞東呉之賊徳之盛兮越可憂賊之興<lb/>
兮呉可殛臣以夙夜而計機謀偶得欲狂敵國之君須<lb/>
中傾城之色待其聲色内伐君臣外惑自然紂妲已以<lb/>
亡宗晉驪姬而亂國今苧蘿之山越水之彎恐是神仙<lb/>
之化忽生桃李之顔波淺丹臉鴉深緑鬟顰翠黛兮慘<lb/>
<pb n="KR4h0139_WYG_157-20a"/>
難效浣輕紗兮妖且閑楊柳羞弱芙蓉死毁可以變柳<lb/>
惠於貞莊之際恱荆王於魂夢之裏臣請進焉王今何<lb/>
以王乃豁若而喜矍然而起曰此葢神假卿之奇畫天<lb/>
雪越之前恥乃命寳馬騰龍香車碾風迎織女於銀漢<lb/>
聘姮娥於月宫炫燿雲外喧闐洞中妝成而瑞玉凝彩<lb/>
服麗而朝霞翦紅昨日猶賤今晨不同寧期大國之君<lb/>
流恩下及堪恨鄰家之婦謂妾常窮曉别越溪暮歸呉<lb/>
苑越慮計失呉嫌進晚歌一聲兮君魄醉笑百媚兮君<lb/>
<pb n="KR4h0139_WYG_157-20b"/>
心卷坐令佞口因珠翠以興言立遣謀臣棄洪濤而不<lb/>
返勾踐乃走電驅雷星馳箭催投醪而士卒皆醉嘗膽<lb/>
而胷襟洞開虎噬骨碎山崩卵摧楚腰衛鬢化為鬼鳯<lb/>
閣龍樓燒作灰於是命屠蘇之酒上姑蘇之臺伊霸業<lb/>
以何去俄英風而聿來於戲殺忠賢而受佳麗欲不敗<lb/>
而難哉<lb/>
　　長門賦<hi>有序</hi>　　　　　　　<hi>漢</hi>司馬相如<lb/>
孝武皇帝陳皇后時得幸頗妒别在長門宫愁悶悲思<lb/>
<pb n="KR4h0139_WYG_157-21a"/>
聞蜀郡成都司馬相如天下工為文奉黄金百斤為相<lb/>
如文君取酒因干解悲愁之辭而相如為文以悟主上<lb/>
皇后復得幸其辭曰<lb/>
夫何一佳人兮步逍遙以自虞魂踰佚而不返兮形枯<lb/>
槁而獨居言我朝往而暮來兮飲食樂而忘人心熑移<lb/>
而不省故兮交得意而相親伊余志之慢愚兮懷貞慤<lb/>
之歡心願賜問而自進兮得尚君之玉音奉虚言而望<lb/>
誠兮期城南之離宫修薄具而自設兮君曽不肯兮幸<lb/>
<pb n="KR4h0139_WYG_157-21b"/>
臨廓獨潛而專精兮天飄飄而疾風登蘭臺而遥望兮<lb/>
神怳怳而外淫浮雲鬱而四塞兮天窈窕而晝陰雷隠<lb/>
隠而響起兮聲象君之車音飄風迴而赴閨兮舉帷幄<lb/>
之襜襜桂樹交而相紛兮芳酷烈之誾誾孔雀集而相<lb/>
存兮𤣥猿嘯而長吟翡翠脅翼而來萃兮鸞鳯飛而北<lb/>
南心憑噫而不舒兮邪氣壯而攻中下蘭臺而周覽兮<lb/>
步從容於深宫正殿塊以造天兮鬱並起而穹崇間徙<lb/>
倚於東廂兮觀夫靡靡而無窮擠玉户以撼金鋪兮聲<lb/>
<pb n="KR4h0139_WYG_157-22a"/>
噌吰而似鍾音刻木蘭以為榱兮飾文杏以為梁羅丰<lb/>
茸之游樹兮離樓梧而相撐施瑰木之欂櫨兮委參差<lb/>
以槺梁時髣髴以物類兮象積石之將將五色炫以相<lb/>
曜兮煥爛煜而成光緻錯石之瓴甓兮象瑇瑁之文章<lb/>
張羅綺之幔帷兮垂楚組之連綱撫柱楣以從容兮覽<lb/>
曲臺之央央白鶴噭以哀號兮孤雌跱於枯楊日黄昏<lb/>
而望絶兮悵獨託於空堂懸明月以自照兮徂清夜於<lb/>
洞房援雅琴以變調兮奏愁思之不可長案流徵以卻<lb/>
<pb n="KR4h0139_WYG_157-22b"/>
轉兮聲幼妙而復揚貫歷覽其中操兮意慷慨而自卬<lb/>
左右悲而垂淚兮涕流離而縱横舒息悒而増欷兮蹝<lb/>
履起而彷徨揄長袂以自翳兮數昔日之諐殃無面目<lb/>
之可顯兮遂頹思而就牀摶芬若以為枕兮席荃蘭而<lb/>
茝香忽寢寐而夢想兮魂若君之在傍惕寐覺而無見<lb/>
兮魂迋迋若有亡衆雞鳴而愁子兮起視月之精光觀<lb/>
衆星之行列兮畢昴出於東方望中庭之藹藹兮若季<lb/>
秋之降霜夜曼曼其若嵗兮懷鬱鬱其不可再更澹偃<lb/>
<pb n="KR4h0139_WYG_157-23a"/>
蹇而待曙兮荒亭亭而復明妾人竊自悲兮究年嵗而<lb/>
不敢忘<lb/>
　　陳皇后因賦復寵賦　　　　　<hi>唐</hi>黄　滔<lb/>
陳皇后一鎖長門蕭條渥恩欲寫退宫之永恨因求體<lb/>
物之嘉言蜀郡才髙述遺芳於桃李漢皇心感歸舊職<lb/>
於蘋蘩想夫跡墜城南寵移天顧難期獻繭於春晝不<lb/>
忍解簪於日暮瓊樓寂寂空髙於明月秋風瑶草萋萋<lb/>
莫輾於金輿玉輅於此蓄憤夫何釋情犀浦有多才之<lb/>
<pb n="KR4h0139_WYG_157-23b"/>
著上林推獨步之名沽酒而居每樂當壚之事量金以<lb/>
至爰流擲地之聲於是摛妍詞貌濃黛侔錦字陳綺態<lb/>
鬱芬馥於茝席悄丁當於珠珮鵲巢入構翻成别鶴之<lb/>
悲馬首虚瞻不識牽牛之㑹振動文苑旋彰國朝既切<lb/>
採蘼於藻麗遂牽連理於桃夭一旦惻聖鑒錫嘉昭已<lb/>
無為雨之期空懸夢寐終自凌雲之製能致煙霄莫不<lb/>
傾北園駭南國絲蘿而昨日靡託珠翠而今朝改色玉<lb/>
臺有恨舞鸞之影孤來金闕無恩吐鳯之才雙得設使<lb/>
<pb n="KR4h0139_WYG_157-24a"/>
幸望顒若含情黙然擢髮同論於漢殿揮毫莫購於巴<lb/>
川則此日前魚定作小鱗而赴海寧令破鏡卻成圓月<lb/>
以昇天懿夫掞天之手雖奇麗水之珍可博茍非兹賦<lb/>
之讚詠奚救當時之黜削方今妃后悉承歡不是後賢<lb/>
無此作<lb/>
　　李夫人賦　　　　　　　　　　漢武帝<lb/>
美連娟以脩嫮兮命樔絶而不長飾新宫以延佇兮泯<lb/>
不歸乎故鄉慘鬱鬱其蕪穢兮隠處幽而懷傷釋輿馬<lb/>
<pb n="KR4h0139_WYG_157-24b"/>
於山椒兮奄修夜之不陽秋氣憯以淒淚兮桂枝落而<lb/>
消亡神煢煢以遥思兮精浮游而出疆託沈陰以曠久<lb/>
兮惜蕃華之未央念窮極之不還兮惟幼眇之相羊函<lb/>
荾荴以俟風兮芳雜襲而彌章的容與以猗靡兮縹飄<lb/>
姚虖愈莊燕淫衍而撫楹兮連流視而蛾揚既感激而<lb/>
心逐兮包紅顔而弗明驩接押以離别兮宵寤夢之芒<lb/>
芒忽遷化而不反兮魄放逸以飛揚何靈魂之紛紛兮<lb/>
哀裵徊以躊躇埶路日以逺兮遂荒忽而辭去超兮西<lb/>
<pb n="KR4h0139_WYG_157-25a"/>
征屑兮不見寖淫敞<graphic n="KR2651" url="https://raw.githubusercontent.com/kanripo/KR-Gaiji/master/images/KR2651.png" mimeType="image/png"/>寂兮無音思若流波怛兮在心<lb/>
亂曰佳俠圅光隕朱榮兮嫉妒闒茸將安程兮方時隆<lb/>
盛年夭傷兮弟子増欷洿沫悵兮悲愁於邑喧不可止<lb/>
兮嚮不虚應亦云已兮嫶妍太息歎稚子兮懰慓不言<lb/>
倚所恃兮仁者不誓豈約親兮既往不來申以信兮去<lb/>
彼昭昭就冥冥兮既下新宫不復故庭兮嗚呼哀哉想<lb/>
魂靈兮<lb/>
　　擬漢武帝李夫人賦　　　　　宋孝武帝<lb/>
<pb n="KR4h0139_WYG_157-25b"/>
觀周氏之逸篇覽漢室之遺篆弔新宫之掩映嗟璧臺<lb/>
之蕪踐雖媛徳之有載竟滯悲其何遣念桂枝之秋霣<lb/>
惜瑶華之春翦彤殿閒兮素塵積翠戺蕪兮紫苔生寳<lb/>
羅暍兮春幌重珍簟空兮夏幬扃秋臺惻兮碧煙凝冬<lb/>
宫冽兮朱火青流津有終深心無歇徙倚雲日徘徊風<lb/>
月思玉步於鳯墀想金聲於鸞闕<lb/>
　　漢武帝重見李夫人賦<hi>以求諸異術再見真形為韻</hi>
　　　　　　　　　　　　　　　<hi>唐</hi>陳山甫<lb/>
<pb n="KR4h0139_WYG_157-26a"/>
昔漢武帝喪李夫人歎妍婉兮不返悲繐帳兮空陳於<lb/>
是詔祕籙之方士致平生之幻身來其跡於虚無初驚<lb/>
有象察其儀之婉麗巳訝如真時也齋心月殿屬目蘭<lb/>
室髣髴烟光飄颻蕙質脩蛾再覩不俟返魂之香逝水<lb/>
潛迴詎假長生之術原夫恍惚之際從容視諸想車塵<lb/>
於霧眇疑珮響於風餘峨峨兮稍辨雲鬢冉冉兮漸識<lb/>
綃裾洛水之靈非匹巫山之夢不如所謂神仙之事變<lb/>
化之異過隙之光已無傾國之容再媚悲睿旨於凝聴<lb/>
<pb n="KR4h0139_WYG_157-26b"/>
悼皇情於<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>睇恍兮有望知感召之多方倐爾員來訝<lb/>
生死之殊致當其椒風向夕蕙露盈庭謂已從於雲雨<lb/>
終不間於幽冥寂寞瑶階永謝虚無之跡淒涼月幌猶<lb/>
分似是之形若往還留心迷目眩誠君恩之再造異術<lb/>
足徵豈風燭之重然真形可見固可以辦其妄輟其求<lb/>
去清懷之感志釋𤣥思之殷憂擾擾紛紛意真靈之如<lb/>
在薰歇燼滅竟荒塵之不留其來也形之如寄其往也<lb/>
生之若浮於是望斷驚鴻悲深解珮向窈窕而乍失顧<lb/>
<pb n="KR4h0139_WYG_157-27a"/>
容華而不昧由是而言可以知生之不再<lb/>
　　漢武帝重見李夫人賦<hi>以神仙異術變化通靈為韻</hi>
　　　　　　　　　　　　　　　<hi>唐</hi>康　僚<lb/>
漢武帝諸宫此夫人兮恩意難同悲豔質以長逝恨深<lb/>
情之莫通夢想徒勞寧及九泉之下神仙有術能生一<lb/>
夕之中帝乃暫釋幽懷將觀異變儼宸儀於玉座張翠<lb/>
幄於蘭殿清風拂户疑髣髴以徐來皎月臨軒尚朦朧<lb/>
而未見且其駐視潛聴䖍思效靈燎金鑪之馥馥燦銀<lb/>
<pb n="KR4h0139_WYG_157-27b"/>
燭以熒熒寂寞而求瞥爾而風生綺席從容以俟俄然<lb/>
而影在花屏於時漸出形儀暗聞珠翠初半面以呈姿<lb/>
忽全身而表異盈盈不笑如羞久别之容眷眷無言莫<lb/>
問平生之事是則嬋娟可翫隠映難親不有如有非真<lb/>
似真既揚翹而掩袂亦流盼以凝神翡翠簾前悵望三<lb/>
千之女芙蓉帳裏分明二八之人況乎麗服逾春美顔<lb/>
多暇揚襜如之羅綺飄藹若之蘭麝非因不死之藥豈<lb/>
便長生何用返魂之香自從神化及夫弄花態以遺妍<lb/>
<pb n="KR4h0139_WYG_157-28a"/>
望君王兮不前復認吹簫之侣終疑獻果之仙目眄眄<lb/>
以徒極心揺搖而詎傳迷甚化宫周穆之逰固爾地非<lb/>
巫峽楚襄之夢應然巳而頓解前思詳窺舊質爰將託<lb/>
方士展神術謂傾城之且驗豈同輦之無日殊不知事<lb/>
本憑虚功難責實夜如何其夜已闌悵飄然而復失<lb/>
　　招李夫人魂賦<hi>以所思逝魂傷春榮落為韻</hi>　<hi>唐</hi>謝　觀<lb/>
李夫人月墜香焚花沈九原繁華委地零落何言有少<lb/>
翁兮術通神鬼為漢帝兮夜致精魂於是詔未央之宫<lb/>
<pb n="KR4h0139_WYG_157-28b"/>
備通靈之術五位之壇雜立九奏之音克序珠籠翠幰<lb/>
龍師虎旅銀燭之煌煌次列金管之愔愔慢舉帝乃坐<lb/>
中寢御纖幃森羽衛儼天師佩符籙以威重拂香花而<lb/>
步遲左止簫韶之奏右啟甲乙之旗搢霜珪而斂色執<lb/>
紅旌而盡思立北斗星文之下當中壇月午之時萬籟<lb/>
寂寥發清音於漢殿九天空闊寫招魂於楚詞詞曰白<lb/>
玉潔兮紅蘭芳忽玉折兮蘭已傷魂兮勿復逰他方盍<lb/>
歸來兮慰我皇又曰彩雲裾兮流霞袂倏而來兮忽而<lb/>
<pb n="KR4h0139_WYG_157-29a"/>
逝魂兮勿復逰四裔歸來兮膺萬嵗已而愴恨沾巾淒<lb/>
涼侍臣窸窣而房櫳變色熒煌而户牖生春如扇如花<lb/>
開覩恍忽之中韋非煙非霧卷見希夷之外人珠璫瓊<lb/>
珮鬢髮絳脣髣髴平生之貌依稀歌舞之身顧步嬋娟<lb/>
迴翔綽約似發言而尚黙若將前而復却於時斜漢將<lb/>
傾繁奏爰作琳琅璀璨綺羅迴薄風淒雨切忽消散於<lb/>
杳㝠鳯去鸞歸空珠翠之寥落自是妖妄日恣虚無念<lb/>
作侮萬乗為脱屣陋百載之浮榮幸河海之無事賴千<lb/>
<pb n="KR4h0139_WYG_157-29b"/>
戈之暫平不然少翁此夕豈宜一拜於文成<lb/>
　　李夫人賦　　　　　　　　　<hi>元</hi>陳　樵<lb/>
李夫人既没乙帳成寒蘭銷曼宇脂澤無華皇情弗豫<lb/>
怨反生之不靈遲所思兮遲莫顧綺羅兮成堆撫瑶席<lb/>
而不御熊蹯謝美露鵠非腴玉冷柘漿莖晞丹露臨扇<lb/>
徵歌卷衣思舞飄玉笛兮聲轉悲璙碧樽兮無與佐傷<lb/>
寳唾之餘花恨黄金之莫鑄於是承明受詔百靈授職<lb/>
招錦車下軒掖薦玉壺藉蘭席羽仗宵陳侍臣在側月<lb/>
<pb n="KR4h0139_WYG_157-30a"/>
照金釭流蘇五色靈風繞帷光儀可覿皇帝撫今懷故<lb/>
悲喜交集顧謂枚乗曰陳大夫之麗藻輸予心之愊抑<lb/>
縁情率禮為予賦之乗曰唯唯若有人兮望宸幄行珊<lb/>
珊兮綬若若顧帳殿之未移感芳華之榮落冶步弄姿<lb/>
映華迴立形迭成光綺態豔逸逺之若綵雲之方興近<lb/>
之若珠樹之在室煜煜乎若晴華之依草娟娟乎若華<lb/>
雪之映日丹荑並秀璚枝共新顧李増穠懷芝比潤髻<lb/>
鬟百合香傳五藴玉色成丹長眉入鬢晞光髮九迴之<lb/>
<pb n="KR4h0139_WYG_157-30b"/>
膏承露華百英之粉希蛾染桂傅齒編犀鬢隨衛巧腰<lb/>
將楚細豔與華兮争春目横波兮翦水昔宴墮以為虞<lb/>
兮今<hi>原本闕二字</hi>夫衆媚方鸞鎩翮當蕙罹霜旦温室之背<lb/>
秋夕寒露之迎涼飇車無羽漢津無梁苔痕暗上黄金<lb/>
印緑塵飛墮合歡牀顧今夕為何夕兮共珠璧之夜光<lb/>
翹分翠羽衣縷鴛鴦條達如縈雜佩截肪綴石榴之華<lb/>
鈿兮垂傅珥之明璫曳翠雲之華袿兮襲鬱金之羅裳<lb/>
委芙蓉之裙衩兮緝繁繡之偏諸衣金錯之襠襦兮曜<lb/>
<pb n="KR4h0139_WYG_157-31a"/>
湘綺之襜褕揚衡㣲笑宛轉躊躇懷華萼之連枝兮非<lb/>
直以恱已之故也寧趣死而不一見兮有不死之具也<lb/>
姿采如新穠華如故乍見乍泯出有入無望椒塗而不<lb/>
進旋却立而引去冀芳訊之一陳兮蓄瑜辭而不吐朝<lb/>
為終南之雲暮為渭川之雨瑜珥在几茵馮在車芬若<lb/>
未寒薇帳在華翰有㸃蛾之緑奩餘漬粉之𤓰情脈脈<lb/>
而不一言兮紛瓊瑰之盈懷昔為琴上之琅玕今為空<lb/>
中之玉釵君心無所終薄兮使春帶之轉賒乗鸞有侣<lb/>
<pb n="KR4h0139_WYG_157-31b"/>
拾翠有儔招漢女於璇淵命洛妃於春流攜玉姜以並<lb/>
來挾緑華以共游上可以攄君王之邑邑下可以致芳<lb/>
意之綢繆何忽來而獨往兮使騖望以増愁色似是而<lb/>
情非兮曽不肯乎少休同車之子豔非世有曼姬在左<lb/>
白台在右協律悲歌而撫節兮恱慶雲之光覆美人一<lb/>
去而長存兮何必戀戀以為已憂也美人笑夫春華兮<lb/>
春華謂非吾偶彩雲一散而無質兮華一去而莫予留<lb/>
美人死而不死兮花見之而懷羞歌曰陳寳衣兮散璠<lb/>
<pb n="KR4h0139_WYG_157-32a"/>
燭君不來兮輪兩角間何闊兮去何速誰與來兮兩鴻<lb/>
鵠雄髮春深緑轉銷秋塵日暗黄金屋君王愛玉體無<lb/>
使沈心曲帝又歌曰絳縷銷兮百子池娥影散兮明鏡<lb/>
飛日昧昧兮損容輝來如雨兮青蛾眉光塵莫予羇異<lb/>
香出予衣心恱子兮非令姿懷故心兮勞望思何姍姗<lb/>
兮其來遲折蘅蕪兮復來歸於是司馬大夫起而為亂<lb/>
亂曰罷迴波兮停白雪朝華蔫兮玉枝折玉既折兮汗<lb/>
未晞望美人兮青雲霓斷夢殘香翡翠帷苕華玉上餘<lb/>
<pb n="KR4h0139_WYG_157-32b"/>
芳字海外殊庭未可期更待承華青鳥至<lb/>
　　蔡伯喈女賦　　　　　　　　<hi>魏</hi>丁　廙<lb/>
伊大宗之令女稟神惠之自然在華年之二八披鄧林<lb/>
之曜鮮明六列之尚致服女史之話言參過庭之明訓<lb/>
才朗悟而通𤣥當三春之嘉月時將歸於所天曳丹羅<lb/>
之輕裳戴金翠之華鈿美榮曜之所茂哀寒霜之已繁<lb/>
豈偕老之可期庶盡歡於餘年何大願之不遂飄㣲軀<lb/>
於逆邊行悠悠而日逺入穹谷之寒山慙柏舟於千祀<lb/>
<pb n="KR4h0139_WYG_157-33a"/>
負寃魄於黄泉我羇虜其如昨經春秋之十二忍胡顔<lb/>
之重恥恐終風之我萃詠芳草於萬里想音塵之髣髴<lb/>
蘄精爽於交夢終寂寞而不至哀我生之何辜為神靈<lb/>
之所棄仰蕣華之已落臨桑榆以歔欷入穹廬之祕館<lb/>
亟踰時而經節歎殊類之非匹傷我躬之無恱修膚體<lb/>
以深念歎蘭澤之空設佇美目於胡忌向凱風而泣血<lb/>
　　明皇迴駕經馬嵬賦<hi>以程及曉留芳魂顧跡為韻</hi>
　　　　　　　　　　　　　　　<hi>唐</hi>黄　滔<lb/>
<pb n="KR4h0139_WYG_157-33b"/>
長鯨入鼎兮中原六龍迴轡兮蜀門杳鼇闕而難尋豔<lb/>
質經馬嵬而空念香魂日慘風悲到玉顔之死處花愁<lb/>
露泣認朱臉之啼痕莫不積恨緜緜傷心悄悄逝川東<lb/>
咽以無駐夜户下扃而莫曉褒雲萬疊斷腸新出於啼<lb/>
猿秦樹千層比翼不如於飛鳥初其漢殿如子燕城若<lb/>
讐驅鐵馬以飛至觸金輿而出逰謀於劒外駐此原頭<lb/>
羽衛參差擁翠華而不發天顔愴恨覺紅袖以難留鴛<lb/>
鷺相驚熊羆漸急千行之朱淚流下四面之霜蹄踐入<lb/>
<pb n="KR4h0139_WYG_157-34a"/>
　神仙表態忽零落以無歸雨露成波巳沾濡而不及棧<lb/>
　閣重處珠旒去程玉壘之雲山暫幸金城之烟景旋清<lb/>
　六馬歸秦却經過於此地九泉隔越幾淒惻於平生釵<lb/>
　飄彩鳳之蹤鬢蛻𤣥蟬之跡茫茫而今日黄壤歷歷而<lb/>
　當時綺陌雨鈴製曲空有感於宫商龍腦呈香不可返<lb/>
　其魂魄空極宵夢寧逢曉妝輦路見梧桐半死煙空失<lb/>
　鸞鳳雙翔鏡殿三春莫問菱花之照耀驪山七夕休瞻<lb/>
　榆葉之芬芳大凡有國之尊罕或傾城之遇孰言天寳<lb/>
<pb n="KR4h0139_WYG_157-34b"/>
　之南面奚指坤維而西顧然則起兵雖自於青娥斯亦<lb/>
　聖唐之數<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻十四<lb/>
</p>
<p>
</p>
  </div>
</body>
</text>
</TEI>
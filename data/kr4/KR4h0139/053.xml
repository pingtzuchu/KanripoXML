<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_053-1a"/>
　欽定四庫全書<lb/>
御定歴代賦彚巻五十<lb/>
　　典禮<lb/>
　　　太常賦<hi>有序</hi>　　　　　　　　<hi>元</hi>徐　容<lb/>
　周禮司常掌九旗日月為常交龍為旂鳥隼為旟熊虎<lb/>
　為旗龜蛇為旐通帛為旃雜帛為物全羽為旞析羽為<lb/>
　旌其降殺與五路五冕同而其用各異故惟天子得建<lb/>
　太常以祀天而臣子之有功者亦可書名於其上愚觀<lb/>
<pb n="KR4h0139_WYG_053-1b"/>
　周禮建太常之説有以見聖人謹嚴之至及觀太常紀<lb/>
　功之意又有以見聖人崇報之情是用表而出之以為<lb/>
　賦其詞曰<lb/>
　溘吾遊此春宫兮近天表之清光觀嚴簿之新儀兮揭<lb/>
　日月而齊明雲容容以下垂兮風冉冉而上羾樹以素<lb/>
　錦之所綢兮截屹立乎長杠仰翬羽其若飛兮五采注<lb/>
　乎旄頭貫縿上之蜿蜒兮十有二乎綴旒交龍光之上<lb/>
　下兮爛昭昭其未收載兩曜以行空兮天之明兮九幽<lb/>
<pb n="KR4h0139_WYG_053-2a"/>
維皇明之象天兮駕郊天之玉輅影揺揺於扶桑兮翼<lb/>
六龍之飛馭恍上帝之照臨兮即予心之披霧茍予心<lb/>
之未然兮直悵悵之烏兔亦何有於禆聰兮體無私之<lb/>
容光兹先王之制象兮𦍑表鑒乎太常豈止為旌殊勲<lb/>
之具兮示臣子之奉揚故大赤不得以比尊兮太白偃<lb/>
乎其在傍矧木輅之大麾兮又惡得而抗行故纘戎不<lb/>
得以褻之兮穆將愉兮上皇竊獨悲夫制之不古兮繽<lb/>
蜺旌與虎旛曳明月之神珠兮歕金景之紫旃𦍑徒侈<lb/>
<pb n="KR4h0139_WYG_053-2b"/>
乎觀美兮捲蔽空之雲烟嬴胡為兮匪郊兮壯東遊之<lb/>
山川漢又用之求神兮且逮事乎甘泉矧麾幢之過節<lb/>
兮又太侈於開元嗟太常之匪常兮用巳失其度也增<lb/>
五輅於十二兮紛不知其數也幸太常之復周兮輅乗<lb/>
殷之制也孰不欣欣而相告兮願見羽旄之美也遂作<lb/>
頌曰太常象明君之聰也太常紀績臣之忠也穆穆一<lb/>
堂代天工兮保合太和時之雍兮彼美圜丘在國之陽<lb/>
兮交龍斾斾動日光兮天鑒在邇亦孔彰兮相徳紀功<lb/>
<pb n="KR4h0139_WYG_053-3a"/>
同其長兮微臣作頌敬獻司常兮<lb/>
　　太常賦　　　　　　　　　　<hi>元</hi>何槐孫<lb/>
圓丘蕆祀方澤薦馨華仗列星嚴蹕震霆先輅鳴鑾以<lb/>
夙動翠華移景而載臨樹旌麾之婀娜擁干矛之晶榮<lb/>
絢爛乎通逵摩盪乎員靈肅萬乗之威儀聳四方之觀<lb/>
聽則有盛制是曰太常揭崇竿之巍巍曳垂斿之央央<lb/>
長縿炳耀乎朱霞綢錦繽紛乎素霜皓魄塗澤乎圓月<lb/>
赤精繪緻乎太陽三五之日東西之方騰晶輝以互射<lb/>
<pb n="KR4h0139_WYG_053-3b"/>
發瑞彩而相望不虧不昃儼亭亭於幅帛並明並昱恍<lb/>
曈曈乎穹蒼樹羽飄飄以起舞繪龍夭矯而交驤聨幅<lb/>
之廣植材之良輪囷數圍之壯偃蹇百尺之長虎賁雜<lb/>
沓以擁立佽飛奮迅而高張雨師蕩乎纎氛風伯清乎<lb/>
康莊八神挾竿以踊躍䨇鳯翼駕而翺翔窈窕旑旎翕<lb/>
忽悠揚影盪大地光浮周行黭然而隂炳然而陽容與<lb/>
乎大輅之間竦卓立之昂昂轇轕乎太清之表杳無依<lb/>
之洋洋若乃華冕穆穆法衣皇皇重瞳屡回淵衷孔彰<lb/>
<pb n="KR4h0139_WYG_053-4a"/>
載審厥象載瞻其光體大明之下照廓至聰之無旁洞<lb/>
燭萬里丕冒八荒靡遐靡邇孰蓋孰藏且夫鍚鑾之音<lb/>
所以宣其心氣之中和縿斿之美所以昭其制作之文<lb/>
章是則太常之建非特以眩耀乎衆觀蓋將以禆益乎<lb/>
聖皇是猶取山鎮以瑑圭璧法乾坤而作衣裳若乃元<lb/>
老宗工崇勲偉蹟乃股乃肱維柱維石功洋洋以如在<lb/>
名揭揭而中立庻瞻覽之不忘示眷顧之無斁彼有圖<lb/>
形於麒麟流芳於竹帛未若太常永在王室有美志士<lb/>
<pb n="KR4h0139_WYG_053-4b"/>
觀光上國幸望屬車之塵願偹從臣之列共奔走於左<lb/>
右覲威顔於咫尺稽周官之遺典參天朝之成式具鹵<lb/>
簿之來儀表太常之殊飾庻幾千載之下仰皇猷於今<lb/>
日<lb/>
　　太常賦　　　　　　　　　　<hi>元</hi>劉文徳<lb/>
維聖神之智創心化工之範模河呈圖而畫卦風飛蓬<lb/>
而成車仰天文而覽觀爛雲氣之巻舒攄精神於制作<lb/>
為旂常之權輿肇蒼姬之繼統備儀物而誕敷五路駢<lb/>
<pb n="KR4h0139_WYG_053-5a"/>
羅九旂散殊或異以色或分以圖繄太常之所建與玉<lb/>
輅之同驅分三章於帝服揭二曜於乾樞合璧凝暈重<lb/>
明應符恍廣寒之玉兔映扶桑之陽烏飛龍上下而盤<lb/>
結綴斿晻藹而扶踈羽凝采兮陸離錦成文兮縈紆掌<lb/>
之以司常之職建之於南郊之墟想其清蹕戒道和鸞<lb/>
載途影拂瑶蓋彩聨玉裾圜壇夜冷疑蜃氣之騰海黄<lb/>
道塵清眩虹光之凌虛列星照兮婀娜清飆舞兮吹噓<lb/>
上昭天象之同明旁挾神物而為徒乃有勲冠當世恩<lb/>
<pb n="KR4h0139_WYG_053-5b"/>
流八區臯夔稷契之事業伊傅周召之訏謨齊景鐘而<lb/>
並銘侔汗簡而列書等山川之帶礪異麒麟之形摹示<lb/>
褒揚於不朽豈徒偉竒觀於斯須彼龜蛇為旐鳥隼為<lb/>
旟晉斾示威齊旌昭虞猶薫蕕與穹壤曾何足以擬議<lb/>
而比論之歟慨古制之雖逺撫流芳其若初思獨埽於<lb/>
筆陣拔先登之蝥弧際明良而䇿勲矢予心而弗渝<lb/>
　　黄目樽賦<hi>以禮尚治情酌中形外為韻</hi>　　　<hi>唐</hi>李　程<lb/>
彝器之美黄目是尚黄者取黃理而中孚目者象清明<lb/>
<pb n="KR4h0139_WYG_053-6a"/>
而外暢徵戴禮而有謂懿周人之是創將表敬於宗祧<lb/>
必薦馨於鬱鬯爰設嘉名是周飾情彼因外而有制猶<lb/>
自中而立誠酌於心終有假於圭瓚象乎目難取比於<lb/>
兕觥必因樽彝爰佐齊醍以明大享之品物以助諸侯<lb/>
之孝悌故以目而為名因酒而成禮爾其克脩祀典遐<lb/>
本淳風將抔飲而體異等犧樽而義同殷薦有恒守籩<lb/>
豆之列備用何所在宗廟之中追述作之深㫖諒昭明<lb/>
而有融用當其無物不為薄齊納金而飲酎等用茅以<lb/>
<pb n="KR4h0139_WYG_053-6b"/>
明酌挹而未竭故不慚於金罍執而不揮寧有愧於玉<lb/>
爵立制有經創意圖形潔以新樽冀精誠之可達歆於<lb/>
明徳知黍稷之非馨其象也則小取喻也斯大雖斟酌<lb/>
在中必儀形於外嘉其不泛不濫可繼可傳罔施丹雘<lb/>
徒假雕鐫詎同乎巵信乎美而無當豈比乎斗則有象<lb/>
而在天徒虛無以為説非潔芳以告䖍甚矣哉前王之<lb/>
創物俾後代之相沿<lb/>
　　黃目樽賦<hi>以清廟之器所以禮神為韻</hi>　　　<hi>唐</hi>裴　度<lb/>
<pb n="KR4h0139_WYG_053-7a"/>
聖人之制祭也因物達情比象配類盡内心之享禮定<lb/>
黄目之彝器居樽之上察神之至黄其色保純固於中<lb/>
央目以名洞清明於幽䆳將以贊禘祫報天地成形而<lb/>
百代猶傳徧祭而萬靈具醉懿夫周禮盡在殷薦孔明<lb/>
鬱鬯馨而外達湛醪華而内清濩落為用昭彰表誠自<lb/>
可配於龍杓焉取儔於兕觥當其霜露盛時金石奏廟<lb/>
告䖍之始在物居要動明酌而曼醁騰光澄舊汙而圓<lb/>
規納照且禮經所紀象設有以首瑚璉之序助宗廟之<lb/>
<pb n="KR4h0139_WYG_053-7b"/>
美體含宏足擎跽從祝之獻而如鼎之峙精氣皎於外<lb/>
飾黄潤豔於通理嚴敬而挹且見夫爵盈明徳之歆詎<lb/>
聞乎罍恥若乃籩豆並置陶匏共陳亦可以備觀光之<lb/>
祭法攄素懷於蜡賓酌其中諒明明之取義華其睆將<lb/>
屬屬以交神至如夜燎之時宿設之所含霜若麗夫金<lb/>
質導氣更宜夫桂醑自合禮於宗彝匪齊名於杜舉是<lb/>
知純嘏將降明禋在兹達臭陰於勿勿駐靈駕之偲偲<lb/>
尚禮然也明王用之方今樂和同禮無體粢盛式務鬱<lb/>
<pb n="KR4h0139_WYG_053-8a"/>
器光啓客有習於聲詩願奉樽而觀禮<lb/>
　　象樽賦<hi>以觀器禮肅為韻</hi>　　　　　　<hi>唐</hi>闕　名<lb/>
稽太古之至薦也以汙樽抔飲除地而為壇迄後聖之<lb/>
禮禋也其籩豆犧象咸飾其碧丹是以五禮秩經於宗<lb/>
伯六樽詔典於春官實有嚴而有翼豈無取於異端故<lb/>
殷王有肜日之祭魯聖有禘月之觀且皇周之享也肇<lb/>
繪象於兹器既普淖於式潔乃登堂而奠次耀如金石<lb/>
以率舞派若洪瀛而贔屓騰圭瓚以沃暢逹羣神於𤣥<lb/>
<pb n="KR4h0139_WYG_053-8b"/>
秘敬宗宜社以交其幽明返本歸仁以尊其天地可以<lb/>
等上下之列可以參陰陽之位豈齊夫斗筲之外役寧<lb/>
假乎挈缾之凡智憤季氏之將旅恥王孫之寧媚况今<lb/>
交節以義具物昭洗介兹壽考以洽百禮柔嘉滌濯以<lb/>
脩其䖍恭登降揮觶以流其愷悌夫禮以器成器以禮<lb/>
肅擬氷壺之潔徹鑒膳鼎之覆餗望堯衢而感惠頼嘉<lb/>
時而有淑既無列野之郊願致誠於工祝<lb/>
　　秬鬯賦　　　　　　　　　　<hi>元</hi>楊維楨<lb/>
<pb n="KR4h0139_WYG_053-9a"/>
曰若稽古烈山氏兮農用天下百穀利兮彼美靈苗非<lb/>
<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>芑兮一稃二米獨異秠兮聖人有貴取為釀兮和以<lb/>
鬱金涚醆盎兮汁獻出香芬其暢兮臭以達陰鬯實尚<lb/>
兮酌彼黄流輝玉瓚兮社壝禜門罍瓢展兮凡祼凡疈<lb/>
有概㪚兮或嚴大肆共其渳兮掌以鬯人美潔誠兮孚<lb/>
於上下通三靈兮思昔公旦卣有命兮詞曰明禋禮何<lb/>
盛兮召公維翰繼受釐兮文侯捍艱亦受賚兮晉侯再<lb/>
拜敢忘君之賜兮彼魏公九錫何休命之悖兮吁嗟秬<lb/>
<pb n="KR4h0139_WYG_053-9b"/>
鬯生世世兮薦徳報功我思古之制兮<lb/>
　　太羮賦<hi>以宗本誠敬遺味由禮為韻</hi>　　　　<hi>唐</hi>施肩吾<lb/>
至敬尚潔在禮惟恭饗異四時大饗以先王為裕羮重<lb/>
五味太羮以無味為宗薦既殊於禘礿禮乃變乎秋冬<lb/>
則知此祭不數此羮不混法明水以成功惡鹹鹺而是<lb/>
損義由反古類槀秸之無文道尚全真喻恬淡而為本<lb/>
故宜輕八簋黜三牲其味唯德其色唯清若謂我在物<lb/>
則物不在於鹽菜若謂我在水則水不在於汙行小周<lb/>
<pb n="KR4h0139_WYG_053-10a"/>
人之尚臭哂殷家之貴聲雖無形而可挾務展禮而由<lb/>
誠觀乎一鼎無包百王是慶法君長以為尊事鬼神而<lb/>
聽命既陳既酌彌重乎精誠不絮不調莫先乎聖敬聿<lb/>
脩前典不可度思因七獻以成禮約三歳而為期饗讌<lb/>
既終於勿勿禮容方盛乎遲遲且在有名而可重孰云<lb/>
無味而見遺是以不饗甘苦不由饔餼湇雖假於一烹<lb/>
用不因乎多味澄渟在潔惡薑桂以為滋肸蠁降靈歆<lb/>
明德以為氣是以禮因羮而克舉羮因禮而允脩乍同<lb/>
<pb n="KR4h0139_WYG_053-10b"/>
西伯之禴寧比東鄰之牛一以表專一而不二一以表<lb/>
通微而闡幽豈徒不和而為貴亦以明反本之所由懿<lb/>
夫其名類餗其正在禮下以敘人倫上以親祖禰茍傾<lb/>
覆之無虞諒威儀之由體者也<lb/>
　　明水賦<hi>以泠然感化潔我蒸嘗為韻</hi>　　　　<hi>唐</hi>崔　損<lb/>
大饗之禮明水攸先其水也所以本太古之淳樸其明<lb/>
也所以享至敬之昭宣從朗月之潛化應陰燧而通𤣥<lb/>
暗度晴空泛銀河而色静曉臨清廟浮玉露而光鮮既<lb/>
<pb n="KR4h0139_WYG_053-11a"/>
潤下以功博亦就濕而義全冥兆朕於至理契幽微於<lb/>
自然加五齊而致獻首三酒而告䖍觀其象在乎天德<lb/>
包乎坎類影響之相召協陰陽之應感其禮斯節其色<lb/>
斯潔不假縮於苞茅復何施於麴糵將汙樽而並用與<lb/>
越席而齊列或異乎勿幕有孚豈比夫不食而渫皛皛<lb/>
熒熒清清泠泠明德為馨神人是聽從無味而有味自<lb/>
無形而有形深源莫測實資造化濯桂影於遥天洗蟾<lb/>
光於永夜懿夫昭潔著贊溉賞常蒸宜玉斚之見貯匪<lb/>
<pb n="KR4h0139_WYG_053-11b"/>
金盤之見承若乃鼎俎備設嘉羞衆夥苾苾芬芬名之<lb/>
莫可尚其本也知享獻而靡他貴其新也諒斟酌而在<lb/>
我於維巨唐穆穆皇皇崇初祀異蒸嘗𤣥酒乃薦至誠<lb/>
允臧天降其福地出則祥醴泉洋洋明水是將徹慶雲<lb/>
之色映瑞日之光羣臣作頌歌孝治之無疆<lb/>
　　明水賦<hi>以𤣥化無宰至精感通為韻</hi>　　　　<hi>唐</hi>夏　稜<lb/>
祭祀上潔精誠克宣伊明水之為用諒至誠以為先積<lb/>
陰以成符嘉應於冥數以鑑而取感無私於上𤣥將假<lb/>
<pb n="KR4h0139_WYG_053-12a"/>
以表敬式彰乎告䖍皎皎泛月瀼瀼降天既禀氣在陰<lb/>
亦成形於夜有無雖繫於恍惚融結寧隨於冬夏明者<lb/>
誠也我則暗然而彰水惟信焉吾非倐爾而化徒觀其<lb/>
清霄霧斂朗月輪孤鑒清熒而類鏡水滴瀝而疑珠混<lb/>
金波而共潔迷玉露而全無感而遂通配陽燧之為火<lb/>
融而不涸異寒氷之在壺彼既無情此何有待始同方<lb/>
而合體寧望逺而功倍故能佐因心於霜露均潤下於<lb/>
江海有形有實徒加以强名無臭無聲孰知其真宰是<lb/>
<pb n="KR4h0139_WYG_053-12b"/>
以昭其儉潔其意含水月之淳粹脩粢盛於豐備作𤣥<lb/>
酒而禮崇登清廟之誠貴嗤潢汙之野薦陋甘醴之莫<lb/>
致祀事孔明其儀既精無朕而有不為而成二氣相臨<lb/>
本自蟾蜍之魄三危莫比殊非沆瀣之英至道自𤣥而<lb/>
兆醴泉因地而生原夫月麗於天水習乎坎物有時而<lb/>
出故方諸而夜呈事有朕而因故陰靈而下感大滿若<lb/>
冲其來不窮風塵莫染其真質天地不隔其幽通况國<lb/>
家崇儀礿祀薦敬旻穹方欲行古道稽淳風客有賦明<lb/>
<pb n="KR4h0139_WYG_053-13a"/>
水之事敢聞之於閟宫<lb/>
　　明水賦<hi>以𤣥化無宰至精感通為韻</hi>　　　　<hi>唐</hi>歐陽詹<lb/>
智之不測有明水焉方諸在手圓月居天象質遐分則<lb/>
迢遙而迴逺精華潛合遂滴瀝以留連可謂妙自斯妙<lb/>
𤣥之又𤣥兹道也自何而來彼至也從何而借越杳杳<lb/>
之蒼昊滋遥遥之永夜望蟾魄而光彩殊流端蛤形而<lb/>
清泠忽下等陽燧之通感實柔祗之閟化豈非月包陰<lb/>
德蛤乃陰餘英精合契氣類相符共稟坤而配坎諒交<lb/>
<pb n="KR4h0139_WYG_053-13b"/>
律以有濡是理也自取之乎必有斯水也遂生之於本<lb/>
無精潔可嘉清明斯在湛玉露以無垢入犧樽而有待<lb/>
處罍實爵今則由於鬯人置下升堂以不聞乎真宰觀<lb/>
其所自原夫所致臨庭目擊雖從陰鑒而來向月心祈<lb/>
允似上天而至來莫我繫至莫我精棄本不仁故存名<lb/>
而曰水從儀酌號遂表性以稱明信可薦宗祏祈上清<lb/>
是故祭先展敬類帝昭誠首三酒而上獻掩五齊以先<lb/>
行招百神之景福致萬姓之元禎無益於人鄙玉漿於<lb/>
<pb n="KR4h0139_WYG_053-14a"/>
夜漏自求其溢哂珠露於金莖遊原習坎固有旁感處<lb/>
陸騰空不無𤣥通龍吟雲而致雨虎嘯谷以來風動無<lb/>
千里之熯潤纔百里之功豈若以握中之瑣細映天上<lb/>
之朣朦精液下融神人以崇而福禄攸同者乎<lb/>
　　明水賦<hi>以𤣥化無宰至精感通為韻</hi>　　　　<hi>唐</hi>韓　愈<lb/>
古聖人之制祭祀必主忠敬崇吉蠲不責其豐乃或薦<lb/>
之以水不可以瀆斯用致之於天其事信美其義惟𤣥<lb/>
月實水精故水其本也明為君徳因取以名焉於是命<lb/>
<pb n="KR4h0139_WYG_053-14b"/>
烜氏候清夜或將祭圓丘於𤣥冬或將祭方澤於朱夏<lb/>
持鑒而精氣旁射照月而陰靈潛下視之不見謂合道<lb/>
於希夷挹之則盈方同功於造化應於有生於無形象<lb/>
未分徒逞離婁之目光華暗至如還合浦之珠既齊高<lb/>
於醴酒詎比賤於潢汙明德惟馨神功不宰於以表誠<lb/>
潔於以誡荒怠茍失其道殺牛之祭何為如得其情明<lb/>
水之薦斯左不引而自致不行而善至雖辭麴糵之名<lb/>
實處樽罍之器降於圓魄殊匪金莖之露出自方諸巳<lb/>
<pb n="KR4h0139_WYG_053-15a"/>
似鮫人之淚將以贊於陰德配夫陽燧夜寂天清煙消<lb/>
氣明桂華吐耀兔影流精聊設教以取水伊不注而能<lb/>
盈霏然有象的爾而呈始茫茫以霜積漸微微而浪生<lb/>
豈不以德叶於坎有類則感形昭在空氣應則通鶴鳴<lb/>
在陰之論不謬虎嘯於谷之道可崇庻令知聖真之無<lb/>
黨驗天地之至公竊比太羮之貴味幸希薦於廟中<lb/>
　　明水賦<hi>以𤣥化無宰至精感通為韻</hi>　　　　<hi>唐</hi>陳　羽<lb/>
彼美明水含精自天孤影流輝乃凝空作潤萬靈來享<lb/>
<pb n="KR4h0139_WYG_053-15b"/>
故為酒稱𤣥所以貴新滌慮殷薦告䖍水本涵清表至<lb/>
深之心著明以比德惟馨香之義全想夫含氣遥空成<lb/>
形永夜出陰鑒則凝清自美對明燭則揺光相借至誠<lb/>
所感同就濕而流大饗是資若待神而化斯可謂至精<lb/>
無朕明誠有孚泛清月而乍融乍結洗輕煙而若有若<lb/>
無潤而鮮見湛露之濡金鏡皛乎潔類清氷之在玉壺<lb/>
至若髙天委秋皎月分彩氤氲既合精粹斯在方昭德<lb/>
以降神異趨下而歸海是知嚴而敬者其德大潔而祀<lb/>
<pb n="KR4h0139_WYG_053-16a"/>
者其福倍繄景命之不渝豈成功之不宰原夫明水之<lb/>
初化也天子齋心司烜蕆事望靈月露陰燧皎皛浮光<lb/>
清泠在器自無而有知靈化之不測應感而來知神物<lb/>
之斯至其或崇國祀設方明備禮樂潔粢盛用陶匏之<lb/>
器薦繭栗之牲秩神祗而配坐望天地之含精匪明水<lb/>
而神不降無明水則祀不誠是以明處作離水居為坎<lb/>
諒明水之潛化本陰陽之所感其名也合五行之徳其<lb/>
用也冠三酒之功泊爾味淡凝然色融至馨無臭至潔<lb/>
<pb n="KR4h0139_WYG_053-16b"/>
含光則是水也與靈物幽通<lb/>
　　明水賦<hi>以𤣥化無宰至精感通為韻</hi>　　　　<hi>唐</hi>闕　名<lb/>
明水之設其義斯𤣥水以潔著明由色宣神靈是享祀<lb/>
典攸傳籩豆靜嘉取其濯溉麴蘖不用存乎吉蠲審靈<lb/>
變之無方實太陰之相借月當盤而冥召水承月而潛<lb/>
化冲融其色連桂影於晴空泛灩其光映銀河於永夜<lb/>
理包幽奥質本虚無在洞徹而彌朗介清明而不汙冠<lb/>
澄酒之奠禮其式序方行潦之酌亦實有殊懿夫淨透<lb/>
<pb n="KR4h0139_WYG_053-17a"/>
霄光逺浮星彩取之不竭從而不改彰至敬而用協神<lb/>
心兆無形而道符真宰信體微而義博知事簡而功倍<lb/>
當其配饗宗祧告成天地壇壝廣設粢盛大備爰命司<lb/>
烜聿持陰燧月晃朗而遐臨水潗㵫而潛至既清既潔<lb/>
表勤昭事之心克誠克明載展奉先之意原夫物以類<lb/>
聚應因感生水惟坎徳月實陰精所謂聲同即應氣合<lb/>
乃并行之斯行且比夫流而不滯止之斯止亦似乎滿<lb/>
而不盈徒觀夫皓魄淒清湛然澄澹出於朕兆形乎有<lb/>
<pb n="KR4h0139_WYG_053-17b"/>
感國家蒸嘗是奉享獻惟崇明水載挹至誠遂通始分<lb/>
素魄之下俄傳清廟之中應召而生寧假挈缾之智順<lb/>
時而委豈煩汲井之功固將降肸蠁於純嘏表䖍恭於<lb/>
聖𠂻者哉<lb/>
　　陽燧賦　　　　　　　　　<hi>元</hi>史駉孫<lb/>
嚴邦家之祀事稽禮文於故典匪精誠之潔著辭能無<lb/>
乎不忝犧牷牲牢卜具三月之滌酒醴粢盛躬藉千畝<lb/>
之甸水陸取四時之和籩豆備物産之逺蕭茅明潔而<lb/>
<pb n="KR4h0139_WYG_053-18a"/>
致玉帛誠敬以展雝雝肅肅以顯相濟濟蹌蹌而陳饌<lb/>
睠盡禮與盡物宜神明之可交惟聖人之示法俱内心<lb/>
之靡昭曰盛徳而體物豈貴多之可報必也推陰陽而<lb/>
致類求絜氣以明燭仰離明之麗天畜陽火以發育庻<lb/>
可取以設燎敷神光之煜煜乃運獨智命工制器其器<lb/>
伊何寔曰夫燧諒范金之形似效規燬之象義匪四時<lb/>
之鑽改爇樵薪以供饋司烜命氏職掌廼專吉卜既戒<lb/>
曷敢弗䖍候若木之揚輝攬羲馭以行天屏翳深遁而<lb/>
<pb n="KR4h0139_WYG_053-18b"/>
雲斂沆瀣澄沐而景鮮乾端坤倪俯仰呈豁神司靈守<lb/>
拱揖後先於是展襲出燧瞻對虚碧天陽一加晃蕩洞<lb/>
射回旋交映炫轉的皪縷祥煙之氤氲歘朱光之赫奕<lb/>
敢誇妙於人巧寵靈貺之天錫配方諸之明水符造化<lb/>
而為匹然後敬以將之饌陳是照<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>蕭合馨燔牲同燎<lb/>
若乃圓丘展事長宵未曙列宿俯垂而收芒長河避影<lb/>
以韜素覽陶匏蒲秸之陳粲然在目又何數乎田燭之<lb/>
載路至於宗祀大饗逮闇夙興鼎鼐駢列俎豆紛紜執<lb/>
<pb n="KR4h0139_WYG_053-19a"/>
事有恪百辟降登無微不著靡幽不明煌煌晰晰自堂<lb/>
徂庭祀事孔昭大禮用成斯聖人因天事天之一事而<lb/>
著厥誠者也雖然器有其義感有其理胡金鑑之一規<lb/>
致離明之交濟蓋以五行之運本乎二氣或取資於相<lb/>
生或洩過於相制故金木皆能致火而祀事則以得之<lb/>
天陽為貴耳厥今泰定治成禮樂斯興惇誨故老究覈<lb/>
研精一物不備雖微必徵矧郊祀之所需寧舍之而弗<lb/>
明賦陽燧以呻嗶愧書生之乏能陪甘泉而頌封禪固<lb/>
<pb n="KR4h0139_WYG_053-19b"/>
將屬筆於子雲長卿者乎<lb/>
　　陽燧賦　　　　　　　　　　<hi>元</hi>馮翼翁<lb/>
伊大塊之播物妙坱圠於洪爐渺二氣之充塞兆五行<lb/>
之感孚坎離互而成體水火激而相須倘積油之有徵<lb/>
亦焚塊之非誣羌東風之扇物㪚仁氣於柳榆彼鬱鬱<lb/>
之何有乃炎炎之一初布束緼於代序易茹飲而粒蔬<lb/>
信物理之有待感燧人之權輿維司烜之有職述創巧<lb/>
於智餘廣昭晰於明禋陋尋常之布除仰大明之昭揭<lb/>
<pb n="KR4h0139_WYG_053-20a"/>
實至陽之精儲湧金鉦之曈曈納外明於内虚煉金錫<lb/>
之溶漾較分劑於錙銖潔治舍以熏沐達巧思而躊躇<lb/>
掇和璧於内範鏤蟠螭於外模匪波光之凸起異奩照<lb/>
之平鋪瑩磨淬於中窊鑑纎塵之有無映虚勾於斗室<lb/>
亘紅光之發舒試流曜於當空跌倒景之陽烏日規亭<lb/>
亭而下照爛沈淵之赤珠晃洞射以交貫忍凝睇於須<lb/>
㬰手執熱而誰濯指傳薪而孰噓致潔氣於高煙㪚明<lb/>
燭於齋廬焕鼎俎之陳列朗籩豆之孔殊光陸離於豐<lb/>
<pb n="KR4h0139_WYG_053-20b"/>
盛影蕩漾乎清酤㪚餘彩於庭燎鸞聲鏘兮夜何如龍<lb/>
旂舒而欲煖恍初日之當隅神繽繽而來御靈剡剡而<lb/>
與俱彼太一之容與愧仙藜之自扶豈爝火之足矜實<lb/>
離明之繼敷即一事之明潔知百禮之勤劬即一誠之<lb/>
感召來萬福之報腴宜分職之微賤列聖人之禮書倘<lb/>
推類以盡物驗陰陽之理符彼温濕之異就實同氣而<lb/>
相於仰明明之如月想露滴於秋蜍攀桂花而雲征孰<lb/>
與揭鑑於當途昔賢之賦明水抑虎變而龍舒欣援筆<lb/>
<pb n="KR4h0139_WYG_053-21a"/>
而浩蕩願沐頴乎方諸<lb/>
　　陽燧賦　　　　　　　　　　<hi>元</hi>吳朝陽<lb/>
繄人文之未宣隱大朴之淳質爰燔黍而捭豚亦未知<lb/>
夫火食迨往聖之迭興益有光於前昔廼制物以利用<lb/>
昉敎民之炮炙或鑽木於四時或擊頑於山石是皆創<lb/>
制之人為而未知造化感通之極也若夫日為衆陽之<lb/>
宗火稟純陽之德象離麗之中虚配乾行而不息煜萬<lb/>
物而炳靈烜庶彚而生色淪精則畢照於幽隱揚彩則<lb/>
<pb n="KR4h0139_WYG_053-21b"/>
發揮於動植雖窮示之漠然而潛通之有術乃氣類之<lb/>
相感非臆見之所能測方其祀事將嚴宿燎斯設濟濟<lb/>
在庭穆穆布列欲眩晃於饌陳致昭然之明潔乃命烜<lb/>
氏出火鑑迎初陽之既升挹餘光之清湛爾其六龍飛<lb/>
馭以整駕踆烏振羽而高翔既分曜於若英亦洗華於<lb/>
扶桑凌中天之倒景粲下土之長芒金燧斯暎祥煙有<lb/>
煇沕然符合之妙冥然感應之機非木生之兆朕乃陽<lb/>
變之熹微異託物之騰燄蓋流光之凝輝也於是對越<lb/>
<pb n="KR4h0139_WYG_053-22a"/>
駿奔肅雝顯相儼煌煌而在旁仰赫赫之臨上堂陛以<lb/>
之而昭晰衣冠以之而宣朗臣民以之而雍熙天地以<lb/>
之而淳鬯與明水而並陳驗陰陽之嘉貺將信祝而合<lb/>
祛若宴好於肸蠁且其為用也非世俗技巧之工乃今<lb/>
古法度之器合天人之至和並璋瓚之上瑞雖用舍之<lb/>
有常亦待時之斯致豈時室以中藏實明廷之𢎞義矧<lb/>
熙洽之治朝徳無逺而不被秩羣文以迓衡蕆升中之<lb/>
禋事庶圖牒之洽聞將符貺之委致掄微材以效竒斯<lb/>
<pb n="KR4h0139_WYG_053-22b"/>
殷薦之大備尚希寘於宗廟庶不遺於遐棄賦巳又從<lb/>
而輯之曰大明麗天貞萬國兮聖人出治爰取則兮朝<lb/>
事聿嚴羣率職兮有器於此傳古昔兮命曰陽燧取<lb/>
火於日兮用致明潔饌陳孔飾兮昭明有融上下降陟<lb/>
兮純嘏億萬年永垂式兮<lb/>
　　菁茅賦　　　　　　　　　　<hi>明</hi>王儒真<lb/>
草木之生於天地間者槩乎其類或有繁葉而踈枝亦<lb/>
有深根而固蔕飽沾雨露之恩足感陰陽之氣叢本則<lb/>
<pb n="KR4h0139_WYG_053-23a"/>
殊榮枯有序是以薫蕕之不同因其品名之各異惟兹<lb/>
苞茅生而異類一莖三脊拔乎其萃曰芬曰芳為祥為<lb/>
瑞著乎禹貢之辭産乎沅江之地春祠秋嘗備供王祭<lb/>
於是朝廷所用有司加意督工栽種培植盡誠春則長<lb/>
養禁䕶慇懃夏則採拔浣曝輕精䖍恪包匭驛傳遞程<lb/>
衆官拜送是用進呈貢以宗祀之用及沾鬱鬯之榮祼<lb/>
假縮酒薦享克誠於戲此茅之為美也其質甚輕故用<lb/>
之為祭也其禮至重蓋繫辭既有白茅之藉用春秋復<lb/>
<pb n="KR4h0139_WYG_053-23b"/>
責苞茅之不貢聖人巨筆猶車輪之曵踵嗟夫聖人制<lb/>
禮先王身修歴代未泯萬世傳流作古今之儀範繼天<lb/>
地之皇猷承流宣化與國咸休予是思之豈不竦踊述<lb/>
其由泚筆記其功用以風其意彰以諗其衆勿翦勿伐<lb/>
宜栽宜種冀其於萬斯年不失沅江之底貢<lb/>
　　庭燎賦<hi>以早設王庭輝映羣辟為韻</hi>　　　　<hi>唐</hi>王　起<lb/>
王者崇北辰之位正南面之威赫朱燎以具舉列彤庭<lb/>
而有輝助彼皇明可燭於夜色叶兹睿哲引曜於宵衣<lb/>
<pb n="KR4h0139_WYG_053-24a"/>
信乎令典有作舊章不違當其冠劍鏗鏘環珮昭晰峩<lb/>
峩爭赴肅肅就列聽玉漏而未央仰紫宸而初爇珠旒<lb/>
將出方熠熠以星懸綵仗徐來已煌煌而電設九儀稍<lb/>
布六樂爰分代晨光之昭曜雜佳氣之絪緼騰輝於鴛<lb/>
鷺之行若離若合委照於熊羆之旅或友或羣昭昭彰<lb/>
彰紫氣紅光聲明煜煒百物熒煌覩炎上之有赫知臨<lb/>
下之無荒逺而瞻之謂焚裘之煙昭儉於晉帝迫而察<lb/>
之似流屋之火呈瑞於周王金釭莫齊銀燭非競長風<lb/>
<pb n="KR4h0139_WYG_053-24b"/>
乍拂高燄彌盛華衮燦爛以相鮮猛虡攫拏而交映其<lb/>
容烈烈其明杲杲附寒者覺其春深假寐者疑其曙早<lb/>
則知統四海朝百辟勵夙興勤夕惕佐盛儀而有待惜<lb/>
流光而無斁昭其明也叶天鑒之清穆望而畏之契天<lb/>
威之咫尺彼爟火秦舉神光漢覿何足示來儀之容呈<lb/>
入覲之績則知我皇立人之程為國之經旂渒渒而咸<lb/>
造鸞鏘鏘而可聆萬宇乂多士寧豈徒美君子之至在<lb/>
宣王之庭<lb/>
<pb n="KR4h0139_WYG_053-25a"/>
　　庭燎賦<hi>以天覆之廣文徳以來為韻</hi>　　　　<hi>唐</hi>楊　濤<lb/>
王者親政以䖍遲明於未明之前佇來朝於昧爽爰設<lb/>
燎以光宣爛然見舉赫以相鮮燧人載馳俾流光而燭<lb/>
地羣后咸造將辨物以朝天時也四照方陽千官是候<lb/>
星尚泛於銀漢夜未窮於玉漏烘廣庭之際赩以朱陽<lb/>
曜紫㣲之傍皎如白晝伊有爛之通照契無私之光覆<lb/>
於是逮其時灼其姿影揺丹檻光動彤墀凌霜氣而炎<lb/>
威轉熾拂輕飈而委燼潛遺設必有因蓋欲司其明也<lb/>
<pb n="KR4h0139_WYG_053-25b"/>
幽無不察豈假望而畏之事光乎國典詠美乎周詩如<lb/>
是則稱蘭膏者自<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>影於是夜言金釭者敢呈暉於此<lb/>
時豈設王庭其照能廣既烈烈之傍達亦勤勤於睿想<lb/>
尚早斯至激環珮以鏘洋居髙匪遑燭宫闈而曭朗功<lb/>
殊甸燎事美蘭薫焚五夜而幽明巳辨輝九重而鵷鷺<lb/>
斯分小投矩以流景嗤衡璧之呈文息其燄而恒讓朝<lb/>
日浮其煙而乍雜瑞雲有以啓天顔輝至徳燐亂炳焕<lb/>
熒煌翕赩連珠户而㪚彩暎丹桂而混色懿夫勲烈有<lb/>
<pb n="KR4h0139_WYG_053-26a"/>
　融用舍合理當其晦可燔爇以生讓其明可撲滅而止<lb/>
　原燎縱而奚匹爟火通而何以未若兹燎之舉天庭之<lb/>
　隈可使九門洞啓諸侯畢來<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_053-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚巻五十<lb/>
</p>
<p>
</p>
  </div>
</body>
</text>
</TEI>
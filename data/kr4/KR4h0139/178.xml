<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_178-1a"/>
　欽定四庫全書<lb/>
御定歴代賦彚補遺卷十三<lb/>
　　飲食<lb/>
　　　酒旗賦<hi>有序</hi>　　　　　　　　<hi>明</hi>石　珤<lb/>
　餔糟居士將移酒泉道出中山之野長懐逺思感風帘<lb/>
　之飄忽迺援毫而賦之曰<lb/>
　佳哉酒旗之為徳也不剛不柔有緩有急美好脩長外<lb/>
　方内直體成文於經緯用不離乎䋲尺既消揺以髙舉<lb/>
<pb n="KR4h0139_WYG_178-1b"/>
　又貞固而獨立抗塵表以起觀撫青天而正色宛轉便<lb/>
　嬛匪予之妍朋風侣雲聽其自然結括糾繚匪予之醜<lb/>
　衆愛一憎於我何有惟翩然之逺揚若與世而低昂矯<lb/>
　煙霞之接武縹霓蝀之垂光或振頓而跌蕩中菀結其<lb/>
　未平倐舒解而端静粲不文而有章乃有白首將軍金<lb/>
　貂公子抵掌游談揮鞭入市歎數竒之難逢慨日暮而<lb/>
　千里忠欲進而未明志彌精而離毁擊悲筑而髙歌痛<lb/>
　末路之骪骳其或朝燕暮魏齊竽趙瑟載寳來朝談天<lb/>
<pb n="KR4h0139_WYG_178-2a"/>
動色合從解而勢危帝秦疑而蒙疾悽黒貂之敝裘喪<lb/>
黃金之千鎰望白雲之故鄉違未煖之貧席莫不意欣<lb/>
欣而望予氣洋洋而集止挈百榼而操觚等萬事於脱<lb/>
屣別有曲檻髙樓歌纖態柔光疑黛斂影訝雲留擊節<lb/>
而歌窈窕含笑而看呉鈎解明璫以相遺雜蘭桂而為<lb/>
羞日欲下兮山瞑樂未及兮涕流乃至斜陽兮逺邨積<lb/>
靄兮愁人春融融兮鳴鳥雪灑灑兮沾巾留神仙之寳<lb/>
劒逢江上之漁緍延騷壇之逸客來草莽之遺賓潄醪<lb/>
<pb n="KR4h0139_WYG_178-2b"/>
而談農事曳筆而頌麒麟則又神恍惚而飛騰意徘徊<lb/>
而上下逐睂稜而同轉偕㣲韻以交亞或感悵以需時<lb/>
更歌呼而達夜蓋不以名都為顯兮亦非大邑以為通<lb/>
諒委巷之非陋兮豈草澤之羞窮進有度而退有所兮<lb/>
行有舒而巻有息雖陽指乎朱明兮隂則尾乎北極左<lb/>
東隅而右西域兮要有違乎矩矱昔先王之為禮兮豈<lb/>
嗤昏而辨醒自號謼之作晝兮始相沿而日征恨靡穀<lb/>
之太多兮勤詔令之丁寧猶有曩之心兮恤民隐而俾<lb/>
<pb n="KR4h0139_WYG_178-3a"/>
生何世偽之日滋兮農志違而業變上𣙜酤而日嚴兮<lb/>
下監税而月甚彼曳紫而垂魚兮固混情於負販頹風<lb/>
靡而不可制兮吏夤縁以為家朝頭㑹而夕斂兮藉口<lb/>
實以文苛誠置錐之無所兮吾不知本之謂何豈止瓶<lb/>
罄而罍恥兮妻子顧而喑呀遭禠捽而棄置兮豈吾罪<lb/>
之孔多利非予之所知兮禍亦非予之所患顧處身之<lb/>
非所兮逢利害之先見豈不疏通而知逺兮曰守經而<lb/>
達變信處世之孔艱兮猶不免乎覊絆昔吾類之多賢<lb/>
<pb n="KR4h0139_WYG_178-3b"/>
兮源既逺而益分方九府之既修兮賦邦家而益均上<lb/>
自於王公兮下達於庻人惟簡澹而不厭兮稱布帛之<lb/>
至文始先農之力穡兮上有事於筐筥采捋擷之既繁<lb/>
兮功告成於機杼冠得之以為圜兮領挈之而為衣綱<lb/>
既屬而帆舉兮有方合而為帷彼其飽風濤而安寢處<lb/>
兮被容體之有威交廊廟於江湖兮願相尋而未違各<lb/>
有用而咸適兮塗則殊而同歸悵獨處此紛穢兮若含<lb/>
垢而納汚望既困於鼓刀兮尹方勤於鼎俎説隐伏而<lb/>
<pb n="KR4h0139_WYG_178-4a"/>
屠羊兮奚自鬻於五羖誠偃蹇而淹留兮亦惟命之故<lb/>
幸月白而風清兮寒與暑其代易波沈沈而助藍兮草<lb/>
萋萋而分碧豈惟未遇之文士兮被犢禈而自滌亦有<lb/>
變名之賢傭兮突煙炭而歎息吾雖繫於一處兮若不<lb/>
食之匏瓢與忞忞而汨没兮寧皦皦以為髙望遲日而<lb/>
偃仰兮凌太虛而遊遨茍激烈之感予兮亦憑風而怒<lb/>
號雖幹折其焉悔兮豈踵摩之可嘈彼世利之紛紛兮<lb/>
方視之如鴻毛<lb/>
<pb n="KR4h0139_WYG_178-4b"/>
　　南有嘉茗賦　　　　　　　　<hi>宋</hi>梅堯臣<lb/>
南有山原兮不鑿不營乃産嘉茗兮嚻此衆氓土膏脈<lb/>
動兮雷始發聲萬木之氣未通兮此已吐乎纖萌一之<lb/>
日雀舌露掇而製之以奉乎王庭二之日烏喙長擷而<lb/>
焙之以<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>乎公卿三之日槍旗聳搴而炕之將求乎利<lb/>
贏四之日嫩莖茂團而範之來充乎賦征當此時也女<lb/>
廢蠶織男廢農耕夜不得息晝不得停取之由一葉而<lb/>
至一掬輸之若百谷之赴巨溟華夏蠻貊固日飲而無<lb/>
<pb n="KR4h0139_WYG_178-5a"/>
厭富貴貧賤不時啜而不寧所以小民冒險而競鬻孰<lb/>
謂峻法之與嚴刑嗚呼古者聖人為之絲枲絺綌而民<lb/>
始衣播之禾麰菽粟而民不饑畜之牛羊犬豕而甘脆<lb/>
不遺調之辛酸鹹苦而五味適宜造之酒醴而讌饗之<lb/>
樹之果蔬而薦羞之於兹可謂<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>矣何彼茗無一勝焉<lb/>
而競進於今之時抑非近世之人體惰不勤飽食梁肉<lb/>
坐以生疾藉以靈荈而消腑胃之宿陳若然則斯茗也<lb/>
不得不謂之無益於爾身無功於爾民也哉<lb/>
<pb n="KR4h0139_WYG_178-5b"/>
　　胡麻賦　　　　　　　　　　<hi>明</hi>徐　渭<lb/>
與某子夜酌索我書字落筆輙成胡麻因作此賦<lb/>
爰有一物巨勝其名可以延年超然上昇泛於溪流道<lb/>
彼肇晨匪芝匪术蟣蝨其形掲掲髙莖一枝四稜比於<lb/>
凡卉如獸有麟我作短篇黃冠是聆<lb/>
　　老婆牙賦<hi>有序</hi>　　　　　　　<hi>元</hi>任士林<lb/>
東海有物曰老婆牙痄疨醜石掊之得膏是可怪已隑<lb/>
州任子為之賦曰<lb/>
<pb n="KR4h0139_WYG_178-6a"/>
何氣母之形幻縱造兒之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>探川石之珍錯得老婆<lb/>
之蜕牙既齱齵而<graphic n="KR2605" url="https://raw.githubusercontent.com/kanripo/KR-Gaiji/master/images/KR2605.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦齤<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而䶥齖乍斷槽於戽竹<lb/>
終齲笑於浪花潄嚥乎春潮呀呷乎寒沙如懐英之石<lb/>
露處之蜂或稜層而牆壁或異宅而殊封者乎於時菜<lb/>
鮓逗香葛蟬無句搴木頭之叢耳掇江上之破布忽真<lb/>
牙之墮余尚流涎之喣喣登徒齶脣之妻於是乎朶頤<lb/>
玉川赤足之婢遂為之掩歔又况青女弄嬌玉妃試手<lb/>
風姨窺軒月姊呈牖推案上之黄嬭篘甕中之酒母傾<lb/>
<pb n="KR4h0139_WYG_178-6b"/>
礰硌於寒釜堆痄疨於古缶目掄齒<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>搥敲石掊得金<lb/>
膏於沙礫吸玉液於疰朽嚥不償勞爭取恐後噫嘻悲<lb/>
夫蕣華之姝瓠犀鮮鮮素質化已遺<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>豁然輔已脱而<lb/>
車在脣旣亡而不寒豈舌柔之易毁而齒剛之反全諒<lb/>
堂下之乳母宜對此而跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>
　逸句<hi>附</hi>
　　酒賦　　　　　　　　　　　<hi>晉</hi>袁山松<lb/>
素醪玉潤清酤淵澄纎羅輕布浮蟻競升泛芳樽以琥<lb/>
<pb n="KR4h0139_WYG_178-7a"/>
珀馨桂發而蘭興一歠宣百體之闗一飲蕩六府之務<lb/>
　書畫<lb/>
　　心畫賦　　　　　　　　　　<hi>宋</hi>楊　簡<lb/>
硯者天池也墨者𤣥雲也筆者龍也乘龍者不知其為<lb/>
何神也迎之不見其首隨之不見其後操則存舍則亡<lb/>
出入無時莫知其鄉忽焉有感而動乘龍飲天池之水<lb/>
運磨𤣥雲須臾下膏澤以潤洽萬物隨物為形為圓為<lb/>
方為正為旁或直而遂或曲而彊或來或徃如飛如翔<lb/>
<pb n="KR4h0139_WYG_178-7b"/>
如金如玉如齊如莊變化萬狀衆善中藏粹然之容煜<lb/>
然之光其不可窮盡之妙豈鍾王歐虞諸子所能夢而<lb/>
見覺而望彼方且馳騖矜衒乎放蕩之晉世以文飾姦<lb/>
可恥可歎之唐後世又從而祖述之不復如三代之王<lb/>
古列聖人之典章鐘鼎刻畫具在覩之使人温良恭敬<lb/>
中正精粹之德生今觀蘭亭遺藳亦有油然感動於中<lb/>
者乎吁吁嘻嘻壊人心敗風俗使成人鮮徳小人無造<lb/>
享國者不長皆斯類有以共成其殃而天下猶不知其<lb/>
<pb n="KR4h0139_WYG_178-8a"/>
放反相與助其狂瀾擷其餘芳<lb/>
　　古繪賦　　　　　　　　　　<hi>明</hi>譚　宗<lb/>
歲在著雍閹茂館舎偪市廛日出入輪蹏間昏塵惡臭<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>眼塞鼻蔑有已幾不知身世之謂何嘗偕人走廟市<lb/>
流眱瞑念觸物愴懐歸而為古繪賦以志感也辭曰<lb/>
曼芳老人嘗來都市有持繪册而售於市者間取而觀<lb/>
之則畫古羣賢之像各為一家之目絹素陳乆縁飾脱<lb/>
落不驚人眼率率樸樸然而丹粉雖謝神采奐然麋睫<lb/>
<pb n="KR4h0139_WYG_178-8b"/>
能動襟裾欲仙筆墨之妙睇而視之斯殆非人世所得<lb/>
而偶見者也問之縣直幾何則千百為計待售幾時則<lb/>
於今且一十禩矣夫售之數十禩猶且售之數十禩不<lb/>
售而猶千古以招之子之不明豈有休乎繪者曰然然<lb/>
吾嘗聞之貞志篤性勝事茂能皆有見亮之日觸於時<lb/>
會以興雖處之莽穴之下閟之幽晻之地不能没其神<lb/>
爽遏其氣勢是以傅巖協肖像之求渭水入非熊之卜<lb/>
采榮南山而匡若劉祚垂釣東海而足加帝腹辟猶隋<lb/>
<pb n="KR4h0139_WYG_178-9a"/>
珠發水而照乘趙璧興山而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>城屈指而獨伸秦楚必<lb/>
爭之馬也而似鹿異域必登之何况立之都會矢之闤<lb/>
闠萬目洞於焚烈鑒别呈於毛髪者哉吾所以守而勿<lb/>
置陳之勿輟也老人曰不然人情好動而惡静天道向<lb/>
變而背常二三綱紀於柱史支離恢張於彼莊此自然<lb/>
之數不可或罔者也今吾子所謂賢喆之象善則善矣<lb/>
然能靜而不能動能常而不能變坐者不得持之使立<lb/>
起者不得偃之使伏怒者不可强之而喜笑者不可移<lb/>
<pb n="KR4h0139_WYG_178-9b"/>
之而哭鬚眉者不能柔之使巾幗冠冕者不能髠之使<lb/>
鉗禿况處此遷忽之世習夫游衍之流而秉執成相斤<lb/>
斤勿休唯子業實不成於人乎其又何尤子不見夫傀<lb/>
儡乎頭額不盈寸軀體不中尺面封中央之土身函甲<lb/>
乙之德倐而冒之以弁甫倐而傅之以粉墨繫維掣之<lb/>
以顚倒當場俳優叫之以驅走絶域時而闊歩於康莊<lb/>
時而屏氣於閫閾朝登鄒魯之堂莫入萑苻之澤膏沐<lb/>
之則為妾婦毛角之則為彘特授之利劒則殺人衒以<lb/>
<pb n="KR4h0139_WYG_178-10a"/>
事權則賣國前可以秦而後可以楚北與為燕而南與<lb/>
為越歴乎富貴貧賤嘗反顔以事讐判乎成敗利鈍且<lb/>
倒戈以逆敵此皆傀儡之能事為其無一定之勢寡不<lb/>
遷之識故日中貿之日入而婆娑踊躍於王侯之几席<lb/>
矣繪者聞之舉體投地反𬒮塞膈蒙戎包匭函金襲石<lb/>
盤辟足縮而去之不復敢厠乎道側<lb/>
　　上林春曉圗賦　　　　　　　<hi>明</hi>蕭子鵬<lb/>
乾坤交㤗兮海嶽效靈風氣扇和兮品彚咸亨維上林<lb/>
<pb n="KR4h0139_WYG_178-10b"/>
之佳麗兮境有勝於蓬瀛水增波兮太液日炫彩兮紫<lb/>
庭瑶草秀兮初茁絳桃豔兮繁英露洗梧兮凝翠煙籠<lb/>
竹兮涵青維時鳥有金衣皁服朱喙碧睛翠鬟錦臆班<lb/>
羽雪翎文彩錯雜凡百其形有唱恰恰有和嚶嚶如調<lb/>
宫羽如奏瑟笙音韻婉轉凡百其聲是皆趂淑景而攸<lb/>
萃感和氣以交鳴中有一鳥丹穴之精具九苞七德以<lb/>
見異備六象五彩而為禎處以時晦見以文明綵映黼<lb/>
衮之俱美音諧簫韶之有成立璞石兮擇地斯處食竹<lb/>
<pb n="KR4h0139_WYG_178-11a"/>
實兮與物奚争嗟爾百鳥有難與伍或棲息於叢薄或<lb/>
徘徊於沙渚紛前後以式隨欣左右而快覩若衆星之<lb/>
拱北辰兮庻民之戴明主戢戢不羡於奇毛唯唯難誇<lb/>
於嬌語循天性以自馴安厥止而得所雖大小以難齊<lb/>
妙一靈而可與有鳴而風有呼而雨有能縱翮以髙摶<lb/>
有秪任情於卑處有可制乎豢養有可羅乎網罟孰若<lb/>
鳳兮鍾間氣於千年縱大籠於天宇可集則集可舉則<lb/>
舉應嘉瑞於岐周致興嗟於尼父猗歟我皇德偕舜禹<lb/>
<pb n="KR4h0139_WYG_178-11b"/>
感靈物於遐陬覩來儀於廷宇引百吭以齊呼招萬翎<lb/>
而率舞慶聖祚於無疆洽陽春於九土<lb/>
　　萬里江山圗賦<hi>有序</hi>　　　　　<hi>明</hi>洪　貫<lb/>
客有贈余以前元呉仲圭江山萬里圗余受而藏之久<lb/>
矣時展卷焉見夫積之厚者其勢髙而逺源之深者其<lb/>
流悠以長其在於人德業文章猶是已於是為之賦曰<lb/>
粤有迂叟爰渡江浙望百川而思海若之神仰髙山而<lb/>
笑愚公之拙縱逺目於蒼茫暢幽懐於寥廓願借浮丘<lb/>
<pb n="KR4h0139_WYG_178-12a"/>
之履欲躡平山之閣見夫天下之大也山則泰岱巋乎<lb/>
其東北恒華屹乎其南西岷嶓由蜀龜䝉自齊析東陵<lb/>
而大别過敷淺而南馳兩姑名謬澎浪迹迷過三山而<lb/>
睹夫觀闕之大壯望九華而挹夫青碧之䄜褷油然而<lb/>
蔥鬱翹然而瑰竒蜿蟺磅礴崒嵂崥嵽起者若騰下者<lb/>
若奔雄如虎卧縮若龜存飛若鳳翥停若龍蟠倚為樓<lb/>
閣之敞列為屏障之敧或聨而斷或昂而低鐵城石壁<lb/>
兮參天而峻瑶篸玉筍兮倚空而奇景明霽兮濃緑如<lb/>
<pb n="KR4h0139_WYG_178-12b"/>
畫之新就雲布濩兮黯澹如墨之淋漓掩映星月明滅<lb/>
煙霓陟箕山之塜兮仰髙乎許子采首陽之蕨兮欲起<lb/>
乎夷齊出雲雨以澤乎天下生材具以利乎時需此萬<lb/>
里之山之殊狀雖不能盡其勝槩亦得其一二於參差<lb/>
若夫江則發源於岷山東别之而為潛為沱又别之而<lb/>
為澧為漢雲夢兮既乂彭蠡兮亦衍九江兮孔殷三江<lb/>
兮分瀉鉅則洞庭之漲天逺則碣石之輸海緬思粒食<lb/>
而禹功不必效歩於章亥一汐一潮今古有信浩淼泓<lb/>
<pb n="KR4h0139_WYG_178-13a"/>
澄散漫瀠演浮焉而雲𣺌風焉而波湧日明兮淨如練<lb/>
鋪月皎兮平如鏡瑩溢而為港注而為湖浸而稼土淤<lb/>
而泥塗翔有鳬鴈潛有龜魚實而菱芡香焉芙蕖或泛<lb/>
巴而達楚或航越而舶呉或來商賈或轉漕輸風㠶浪<lb/>
槳千里須臾赤壁弔興亡之迹天塹分南北之區浮金<lb/>
沈壁變幻惟時此萬里長江之大畧雖不能悉其流派<lb/>
亦姑以表夫天地之尾閭若夫山水之鍾靈為人世之<lb/>
奥區其間怪石幽林深溪長麓草徑松坡竹籬茅屋埋<lb/>
<pb n="KR4h0139_WYG_178-13b"/>
光剷彩之倫晦迹逃名之屬或浮槎而釣或手巻而讀<lb/>
抱明月以長終友白雲於空谷桃源眇人迹之難尋玉<lb/>
笥乃神仙之托足雖李白之詩不能該而豈渭南之文<lb/>
可盡録邪雖然蓬萊隔弱水三萬里猶可乘羽輪而飛<lb/>
到乎其側矧塵世之江山不能藉楮生毛穎而移入於<lb/>
生綃之一幅邪<lb/>
　　鴈山圗賦　　　　　　　　　<hi>明</hi>秦　文<lb/>
天開巨鎮地界東甌疊嶂千尋以玉立平湖十里而金<lb/>
<pb n="KR4h0139_WYG_178-14a"/>
浮鴈陣横斜兮勢拱朝乎龍窟鯨波震盪兮氣瀰漫乎<lb/>
蜃樓於以擅芳名於宇内來薦紳之清逰不亦稱哉當<lb/>
夫朝霞絢於碧空夕照掛於林叢淨無纖翳爰見羣峰<lb/>
拔石筍以倚天兮吾將以為吹簫之筒聽鳳凰之鳴於<lb/>
朝陽兮穿五雲乎喈雝協天樂於紫極兮槌鼉鼓乎逢<lb/>
逢紛丹桂之獨秀兮棹覆船以采采想靈芝之多於嶢<lb/>
闕兮望二仙以駕海探含珠於伏龍兮慨羽人其何在<lb/>
辱伏龜之呈於九章兮會三賢卓筆以演之鐫石碑以<lb/>
<pb n="KR4h0139_WYG_178-14b"/>
授童子兮操石指以示其㣲握斯文之寶印兮展吾道<lb/>
之旌旗爇香爐以熏佛掌兮虚鉢盂於石表䇿橐駝而<lb/>
馳獅子兮坐蓮花其終歸於夢幻戴山冠而茹芝草兮<lb/>
仗藥杵以足吾老設金鼎於重樓兮伊誰斷鼇足以支<lb/>
天柱利翦刀以圗補衮兮徒宴坐於堂宇喚卧龍以騰<lb/>
於碧霄兮羡石燕其能飛雨削玉為蟾抱兒熙也射垜<lb/>
髙張伏虎屯也石鏡熒熒冠簮新也犀角象牙礪齒奔<lb/>
也立㦸招賢以戴辰也茶爐煑茗瓊䑓春也爭竒鬪巧<lb/>
<pb n="KR4h0139_WYG_178-15a"/>
獻寳懐珍擅絶勝於空谷殆未能以悉陳矣谷列東西<lb/>
各分内外諸刹隸焉刹右而菴菴虚而明菴左而堂堂<lb/>
寛而平翠微藍玉有翼其亭收竒觀於户牖固朝躋而<lb/>
夕登嵒則橐籥噫氣霹靂藏聲赫烈火燄的爍文英老<lb/>
僧説法童子誦經石則覆盂失實圗羅競名大梁倚柱<lb/>
明堂樹屏不濟而船不搏而鷹洞則天聰若聽新月就<lb/>
明風行逼塞龍遊窈𠖇碧霄遼邈烏鳥震驚各存意義<lb/>
咸入品評是誠化工費手以點化而非巧匠雕琢之所<lb/>
<pb n="KR4h0139_WYG_178-15b"/>
能成少焉蒸而成雨為澗為溪筋竹蒼蒼允矣攸躋奔<lb/>
於寒阬九折東西遡厥本原導自蕩西蕩西之湖其流<lb/>
沛然合諸溪澗會而成淵遂由石檻而傾瀉望之若素<lb/>
練之空懸隨風作態細若煙霧而屈如蜿蜒方漫舞而<lb/>
大注忽中阻而盤桓東自石城而會於霞障掛飛流於<lb/>
石壁而半虛半沿東西交應而大小異焉疑有真龍或<lb/>
躍而下上泄瓊液乎崢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二湫之上反有上湫猶稱隱<lb/>
僻若隱士忌避於名傳載觀品嘑鼻若垂蓮豈龍睡而<lb/>
<pb n="KR4h0139_WYG_178-16a"/>
遺珠滴僧盂而涓涓頃自下而上指光鋩閃鑠乎龍泉<lb/>
合掌尚思乎禹績摩訶誤認乎僧縁昔明皇瀹浴乎潼<lb/>
水何是地忽迸而烹煎注乎潭池而行乎蕩東衷硤石<lb/>
而辭石門出二閣以溶溶諸流於是乎畢會而協九川<lb/>
以朝宗豈不足以見水性之本下而感人臣之效忠也<lb/>
哉惟昔哲王御極四嶽是崇秩視九官協德同功兹惟<lb/>
僻地獨逺褒封然而交四海之文士煽百代之清風是<lb/>
雖難比德於稷契亦足以軼巢許之髙蹤也時值清秋<lb/>
<pb n="KR4h0139_WYG_178-16b"/>
遊人夙整自窑嶴芙蓉而歴四十九盤遂逾馬鞍霝嵒<lb/>
而抵白溪之境或由白嵒悠然南騁萃輪蹄以轟豗驀<lb/>
猩奔而猿警有若歸貨市而趨權門不招呼而惠肯也<lb/>
余自髫年已聞鴈湖變星星於雨鬢猶縶絆於塵途其<lb/>
於兹不亦孤乎竊嘗思之兹山之人白嵒温嶠而東西<lb/>
列圗負蒼山而北其趾襟玉環而南其趺變隂晴於倐<lb/>
忽而難測其要眇動猜疑於濃澹而莫定其有無極睇盼<lb/>
以彌月僅領畧於皮膚豈若展兹圗於几案外覧而中<lb/>
<pb n="KR4h0139_WYG_178-17a"/>
模由於其道而不知者之為都哉峰之髙也以充吾之<lb/>
浩氣嵒之巉巉也以礪吾之志節石之端方也以貞吾<lb/>
之行義湫之飄灑也以滌吾之陳汙洞以豁其胷次潭<lb/>
以𢎞其器量硤之會羣流以倒瀉於二閣間也以恢拓<lb/>
吾之文詞駕韓桞而陋歐蘓其於兹豈不亦若吾之嚴<lb/>
師良友資麗澤以結蘭而心腹肝膽之交孚也亂曰至<lb/>
貴匪秩協儒林兮至美匪容珍厥諶兮至觀匪圗賞以<lb/>
心兮<lb/>
<pb n="KR4h0139_WYG_178-17b"/>
　　沅湘圗賦　　　　　　　　　<hi>元</hi>朱德潤<lb/>
掛扶桑之彎弓兮臨東方之啓明騁六驥於廣莫兮豈<lb/>
修途之可量及前賢之方駕兮又何蹇乎吾行慨時俗<lb/>
之淫薄兮曷淳風之渾龎紛雞蟲之得失兮孰澄清之<lb/>
是遑耿予懐之遐邈兮寫秋風之沅湘茍天定之或存<lb/>
兮雖王傅其何傷倘鴞鸞之可辨兮願俟時乎吾將行<lb/>
信弛張之有道兮聊隨宜而徜徉<lb/>
　　池上四時圗賦<hi>有序</hi>　　　　　<hi>明</hi>湯顯祖<lb/>
<pb n="KR4h0139_WYG_178-18a"/>
南安孫子樂予同年友也構精館於周池之中成臺之<lb/>
上極山水之致焉繁植芊緜遊鳥嘲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孫生體素懐冲<lb/>
覽聽流翫不能離去自號印池居士屬者應詔廹而就<lb/>
道則緗囊錦腦寫其八節之歡時而展之何必千里也<lb/>
騷人墨客爭就其圗臨惝焉余為賦之<lb/>
横浦新波章都舊河東榮曙滿西華翠多藻魚城之澹<lb/>
澹輝鼇閣之嵯峨途稀雜駟里息塵珂藴醰風而邃僻<lb/>
漾空景以逶迤有美一人在江之沱本豫章之才子擢<lb/>
<pb n="KR4h0139_WYG_178-18b"/>
明光之桂柯染𤣥津而潄泳渉芳苑以婆娑選崇軒於<lb/>
一阜緬周池乎四阿横披睡桞倒插舒荷蔥蘢翠竿班<lb/>
駁文莎草香蝶舞花明馬歌池上兮酌酒庭中兮載過<lb/>
肴參桂蠧觴飛樹螺麗青雲而煠錦皺緑水以榮羅上<lb/>
客未散美人半酡歩窈窕之環徑藉芊緜之繡坡含情<lb/>
乆矣撫景云何若乃殘春告謝入夏清和蓮葉逰蔡香<lb/>
樹眠蛾濯芙蕖而嗅菂飲石溜以䝉蘿又如清飇蟲亂<lb/>
素漢霓拖霜鳴石鴈露攪金蛾葉微波而聽鶴月安臺<lb/>
<pb n="KR4h0139_WYG_178-19a"/>
而影娥至若嚴冬兮積雪千里兮皓潔梅樹之關直開<lb/>
玉枕之雲横絶蘭夜興以猶乘蕙曉寒而詎輟恣池上<lb/>
之逰悰並山陵之所設尊生子聞而嘻之曰有是哉孫<lb/>
生之宗代不闕材昔公和雲嘯於蘓門興公霞眷於天<lb/>
台俱耽閟域並穢塵涯未有即人寰而遣適縁物務以<lb/>
遊懐今孫生以方丈為丘不離桑梓隔尋常之水即是<lb/>
蓬萊先大夫絃歌而資栁徑太夫人戴勝而處瑶臺婦<lb/>
則蘭儀在室子則芝種盈階可以晤言游泳永謝推排<lb/>
<pb n="KR4h0139_WYG_178-19b"/>
乃復縻情好爵駐象璇台類三山而不處渉萬里以頻<lb/>
來遵楊生之岐路失祁氏之山崖將無乖卧遊之致取<lb/>
逋客之移館則孫公之館池非樊父之池巳焉哉莫徃<lb/>
莫來山中之人可猜或嘿或語人間之世如許且植援<lb/>
於山庭重係迹於丹青印青池而鑒止終實泌於竒齡<lb/>
　　瓊花圗賦<hi>有序</hi>　　　　　　　<hi>明</hi>倪　謙<lb/>
后土瓊花世傳天下惟一本金完顔亮犯揚州掲之而<lb/>
去自是遂絶後人以八仙花代植故處金貢士伯玉求<lb/>
<pb n="KR4h0139_WYG_178-20a"/>
呉中書希純畫此花索題其上故為之賦<lb/>
元造運兮無停羣彚勃兮生成曾物物以雕刻乃自色<lb/>
而自形何瓊芳之毓秀擅濃華於廣陵繄幽魂兮乆逝<lb/>
恍喚起兮如醒爾其煤麝揚芬毛錐脱穎意匠方係天<lb/>
機乍警翦瑶島之纖雲印碧紗之清影柔柯澹兮相依<lb/>
宻葉蔚兮交映紛總總其繁英訝晚妝之閒靚蓋能駐<lb/>
春色以長存斡化工而自騁者也當其結根后土破萼<lb/>
蕃釐冰鬚綴粟素臉凝脂粲玉容兮照眼藹天香兮逼<lb/>
<pb n="KR4h0139_WYG_178-20b"/>
肌鮮飇動揺歩宓妃於洛浦零露厭浥醉阿母於瑶池<lb/>
疑𤣥圃之仙卉儵六丁之夜移羌地靈兮所鍾豈人力<lb/>
兮能為頓使羣英失豔千葩奪竒諒寰㝢之獨歩意東<lb/>
皇之見私遂令江都之名勝境因物而猶垂也乃若遷<lb/>
客追歡騷人繼訪雅韻争裁髙吟競爽唐昌觀裏浪誇<lb/>
仙女之遊無䨇亭畔素惬醉翁之賞想神物兮禁訶壽<lb/>
千齡兮無恙奈狂夫之𠖇頑掲本根而長徃待息體於<lb/>
遺蘖終禠魂於槁壌覽物理之興衰嘅予情於俯仰彼<lb/>
<pb n="KR4h0139_WYG_178-21a"/>
靈區兮猶昔望媺人兮不還繼芳蹤者誰子惟見聚窈<lb/>
窕兮八仙匪託跡於剡素將孰識其孤妍噫吁兮麒麟<lb/>
之生異乎犬羊鸑鷟之翥爛乎文章是皆出則應瑞見<lb/>
而靡常顧兹瓊芳之拔萃抑亦和氣之醖醸雖器車兮<lb/>
莫儷殆三秀兮可方然而鳥獸草木信希世而呈祥者<lb/>
矣則夫公卿將相豈有種而流芳也哉<lb/>
　　瑞菊圖賦<hi>有序</hi>　　　　　　　<hi>明</hi>顧允默<lb/>
大司馬四明東沙公世德攸鍾嶽神爰降資通上智道<lb/>
<pb n="KR4h0139_WYG_178-21b"/>
履中行摛盛藻則咳唾成珠璣宣閎猷則胷臆貯兵甲<lb/>
盖嘗柄文江右髦俊彚征秉牧湖湘孽藩率軌逮夫驅<lb/>
車蜀道建節西川殄靖白番指麾黄鉞文翁之化載興<lb/>
乖厓之風如在敭歴既多勲庸丕懋不可以更僕數也<lb/>
嘉靖庚戌強敵内侵上念厥功拜少司馬甲寅之嵗邊<lb/>
氛外警公方居憂上欲加推轂之任念在苫廬義不忍<lb/>
奪及將再期晉位大司馬命以保釐留都百萬生靈咸<lb/>
藉帡幪根本重地實資扃鐍蓋天錫元老以奠社禝匪<lb/>
<pb n="KR4h0139_WYG_178-22a"/>
偶然也九月廿有四日維公懸弧之辰吾父結契金蘭<lb/>
情違霄漢遐瞻南斗緬望中台應圗九秋之菊以奉千<lb/>
春之夀命小子曰夀公所以夀國也嘗聞菊有五美芳<lb/>
馨髙懸準天極也純黄不雜后土色也早植晩登君子<lb/>
徳也冒霜吐穎象勁直也益氣輕身神仙食也斯可以<lb/>
夀公乎小子曰可哉敬為之賦其辭曰<lb/>
猗秋葩之綺錯兮豈台垣之散衡含日月之光華兮發<lb/>
天地之祕靈總羣美於弱質兮擅嘉姱之異名炫芳曦<lb/>
<pb n="KR4h0139_WYG_178-22b"/>
於蓐收兮濡寒露之霄零垂輕雲以接葉兮布疎星而<lb/>
綴英賁丹籬以為媚兮照青渚而自矜朝華不能延曜<lb/>
兮沈水掩其殊馨若乃含穎咀金抽條引玉敷藻煌煌<lb/>
揚翹郁郁笑金谷之春芳兮恥南池之夏馥後芙蓉而<lb/>
不雕兮先芝秀之早縟分枝華林之阿移實昆明之曲<lb/>
標龍池兮萬年象后宫之六服侣徂徠之貞松伍淇澳<lb/>
之勁竹匪風霜之所驚終泥沙之不辱若靈均之夕餐<lb/>
與淵明之醽醁斯則飲怨含幽棲遲澗谷不可與巖廊<lb/>
<pb n="KR4h0139_WYG_178-23a"/>
共目也風子餌兮兼柏劉子飲兮和丹蠲沈疴兮薙草<lb/>
駐華顔兮生翰服一年兮百嵗勝七轉兮九還矧天壽<lb/>
以平格假人事以永延者哉於是擷瓊蕤於碧榦汲香<lb/>
流於南陽煮以浮丘之釜薦以容城之觴逢伯始而屆<lb/>
祉在袁王以葆光長獻慈恩之芳酌時歌睿藻之洋洋<lb/>
賜一束於景福惠四國於平康敦韓公之晚節播令狐<lb/>
之樂章歌曰灼灼其花盈盈春酒載斟載酌以介睂夀<lb/>
衛之眞精居帝左右凝和三庭用貽不朽吾父復振𬒮<lb/>
<pb n="KR4h0139_WYG_178-23b"/>
而歌曰思美人兮眺髙空屆華日兮臨清風布瑶席兮<lb/>
陳歌鍾賓肅肅兮樂融融馳予情兮不能從天子萬年<lb/>
思衮職邊氛靖兮徵我公<lb/>
　　三友圗賦　　　　　　　　　<hi>明</hi>蕭子鵬<lb/>
時維歳寒風氣栗烈肅江山而沍凍摧草木以仆折惟<lb/>
松蒼然而不雕竹翛然而挺節梅撐鐵榦以孤立綴冰<lb/>
花而不涅一貞子披羔裘踏晴雪尋泉石兮盟寒眺林<lb/>
巒兮迹滅懐幽獨兮自憐顧芳馨兮難擷笑指三者曰<lb/>
<pb n="KR4h0139_WYG_178-24a"/>
爾奚為奪兩間之秀而為萬彚之傑而吾與爾可與同<lb/>
列也歟於焉曵杖而歸就榻少息役吟魂兮寥寥感睡<lb/>
思兮寂寂夢有三友於前長揖一修髯頎質矯矯若龍<lb/>
自以維梁維棟其材可充曾見褒於商頌殊不羡於秦<lb/>
封一貞操虚心猗猗如玉維律維吕其韻攸穀詩興有<lb/>
文而可美居嘆無我而即俗一其姿若冰其骨若瓊含<lb/>
元胎以先放擅暗香而獨清昔羮鼎之是和孰與我而<lb/>
爭能與子氣味式同節操不異遇窮通而皆可處夷險<lb/>
<pb n="KR4h0139_WYG_178-24b"/>
而一致子不外我以素交我故與子而見耳三友謝去<lb/>
愕然以醒四顧無人一鶴驚鳴唯見松雪墜兮竹露零<lb/>
梅月白兮天宇青<lb/>
　　宋徽宗畫寒空棘鵲賦　　　　<hi>明</hi>陳　衎<lb/>
有宋中葉溺情晏安翠華臨幸艮嶽巉岏珍禽霧集嘉<lb/>
樹雲攢乃命墨精爰圗靈羽紫裾翠裳碧喙𤣥距斂翮<lb/>
載止抗音欲舉若有禎祥天機漏語若造河橋功成閒<lb/>
處嗟彼鳥兮抑何彊彊得氣之先秉乾之陽感雕陵而<lb/>
<pb n="KR4h0139_WYG_178-25a"/>
奮起睠員嶠以廻翔化印惟漢之烈營城於魯有光故<lb/>
能托質素縑摹神御筆渲染精工神情遐逸羣烏望而<lb/>
飛來孤鵰疑而掠擊乃不巢於喬枝獨幽羈兹枳棘寧<lb/>
有待於將雛或永離其佳匹若夫凍雲四塞微霰先集<lb/>
朔氣侵肌嚴威霣翼山巍巍兮漢北風肅肅兮日夕睹<lb/>
落木之彫傷憫繁隂之遽失雖遶匝而未遑何趨避其<lb/>
弗及顧乃少年天子南靣深宫羌彼荒野之㣲禽安得<lb/>
屬意於宸衷得無遼人職貢女直向風舉詹詹之薄技<lb/>
<pb n="KR4h0139_WYG_178-25b"/>
聊想像乎化工<lb/>
　　五牛圗賦　　　　　　　　　<hi>明</hi>李日華<lb/>
意汶陽之輟耕遂散牧乎桃林鼻串已脱尺箠不臨蹄<lb/>
不磨瑩角無楅衡咸消揺以恣適胡踔藉而逐羣其静<lb/>
也突乎晚峰之遮映其動也湧乎逺浪之伏興碎雲斷<lb/>
靄毛色繽紛樹抵山蹠股脚交撐將逃燄於臨淄之郊<lb/>
抑避鬪於漢江之津舌垂渚蓮目耀嵓星既坡阜之碌<lb/>
硌又霞雪之鮮新司繢摭竒肖物射精昔之擅此者有<lb/>
<pb n="KR4h0139_WYG_178-26a"/>
唐勞臣驅伏箱而濟國今之襲美者昭代才彦喜遊刃<lb/>
以披襟嗟乎凌煙勲傑威振冠纓長門色譜姿妙嚬呻<lb/>
皆取妍於寸管並流譽乎丹青何此物之多幸得厠跡<lb/>
於緗芸敢告司藏什襲以珍<lb/>
　逸句<hi>附</hi>
　　隸書體賦　　　　　　　　　<hi>晉</hi>成公綏<lb/>
彤管電流雨下雹散點點星垂掣挫安案繽紛絡繹華<lb/>
藻粲爛絪緼卓犖一何壯觀繁縟成文又何可翫章周<lb/>
<pb n="KR4h0139_WYG_178-26b"/>
道之郁郁表唐虞之輝煥<lb/>
　巧藝<lb/>
　　釣賦<hi>有序</hi>　　　　　　　　　<hi>明</hi>田藝衡<lb/>
夫釣澤居者之所必有事也昔宋玉之作大侈王伯之<lb/>
謀潘尼之辭終歸嗜欲之適夫王伯廟廊之畧也而談<lb/>
之𤣥洲則駭矣嗜欲口腹之私也而施之渭濱則悖矣<lb/>
文雖並美心有未安廼因揮筆别為短賦云爾<lb/>
田子好遯時復屏居山前水曲結茅為廬門臨古涇磯<lb/>
<pb n="KR4h0139_WYG_178-27a"/>
俯清渠所習維舟所侣維漁迺學垂釣其樂何如錯以<lb/>
菰蒲藉以栟櫚佩以杜若衣以芙蕖裁修竹以為竿兮<lb/>
綸以纖綀直鈎芳餌兮表機心之盡除維餌之芳魚則<lb/>
騰拏維鈎之直志不在魚志不在魚其樂只且爾貌則<lb/>
恭爾術則疎魚也洋洋人也蘧蘧載浮載沉載巻載舒<lb/>
乘風而逝兮鼓浪而噓或躍於淵兮或潛於瀦不驚不<lb/>
崩兮乍疾乍徐樂哉羣鮮兮或敢侮余魚孰非我兮我<lb/>
孰非魚人魚兩忘兮莊周蝶胥昔聞龍伯連鼇歸墟皤<lb/>
<pb n="KR4h0139_WYG_178-27b"/>
皤子牙刳腹得書任公離腊蒼梧厭茹元放作膾銅盤<lb/>
祕儲詹何剖粒衛人盈車可喜可愕且誕且虚既夸徃<lb/>
牒亦溢來譽豈若子同兮著𤣥眞以自號天隨繼美兮<lb/>
伴筆牀而茶竈江湖為家煙波寄傲笑歌滄浪斗酒自<lb/>
勞富貴浮雲曽何足道執鞭可求甚於媚奥釣而不綱<lb/>
手舞足蹈先民有言從吾所好<lb/>
　　圍碁賦　　　　　　　　　　<hi>唐</hi>傅夢求<lb/>
待隱之園神仙所都世隔兩塵維以逍遥云爾飲過三<lb/>
<pb n="KR4h0139_WYG_178-28a"/>
爵不有博奕者乎於是巍巍䆳翁黃扉鉅儒召曲阿之<lb/>
仲子延相水之堯夫枰設文楸之木子出滇南之爐值<lb/>
天清而地僻命對壘以為娱小子不敏拜賜良圗抽毫<lb/>
進牘以博胡廬夫其取法象於天地分剛柔於隂陽參<lb/>
駢羅於列宿措經營於四方衍圗書之定位非巧歴之<lb/>
能詳頗牧生乎尊俎良平坐乎帷幄轉盼變乎風雲倐<lb/>
忽交乎電雹乃局面之一新豈依傍而保角若夫揮戈<lb/>
退日指掌回天寳鑑造形而炳髮鸞刀迎刃而割鮮譬<lb/>
<pb n="KR4h0139_WYG_178-28b"/>
當路之不遐何<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>機之復連踡至如中外戒嚴連烽繹<lb/>
騷蜀道之難若破竹秦闗之卒如燎毛韜神機於密授<lb/>
見一著之孤髙別有龍戰收功虎穴得子倒載干戈勝<lb/>
心不起享乾坤之清夷悟盈虚之妙理期大雅之明哲<lb/>
誠國手之擅美嗟夫智者創法萬變無窮逹人大觀一<lb/>
順無情稽古今之因革等陵谷之紛更通無方之妙用<lb/>
均多岐之錯行於是翁也首肯尊俎無聲相與推枰而<lb/>
一笑目送浮雲之遐征<lb/>
<pb n="KR4h0139_WYG_178-29a"/>
　逸句<hi>附</hi>
　　記里鼓車賦　　　　　　　　<hi>元</hi>楊維楨<lb/>
虛輪暈軫橫轅倚輗平廂層構低髙間施木鐫象以正<lb/>
立手潛奮以有攜列鼓鐲於上下各扣擊以司時<lb/>
　　釣魚賦　　　　　　　　　　<hi>晉</hi>王　慶<lb/>
然後抽纖繳振修竿垂銀鈎運金丸懸鮪鯢挂鴻鸞連<lb/>
翩雲際瀺灂漪瀾<lb/>
　仙釋<lb/>
<pb n="KR4h0139_WYG_178-29b"/>
　　還丹賦　　　　　　　　　　　張仙翁<lb/>
還丹為衆藥之宗騐以神通盜日月運行之制奪乾坤<lb/>
造化之功變化為聖却老如童九轉功成滿黃金於室<lb/>
内一粒纔服控白鶴於雲中原夫體自虛無全於妙有<lb/>
黃芽為基朱汞為首鑪法天地之覆載藥順隂陽之匹<lb/>
偶凡三百六十之凖則於十二門庭之固守既無差於<lb/>
丙丁遂安閒於卯酉虎遇龍而龍不飛龍遇虎而虎不<lb/>
走輕取者萬中無一志求者十中有九杳杳𠖇𠖇沖和<lb/>
<pb n="KR4h0139_WYG_178-30a"/>
之精羽客授得眞鉛錬成其功可殊大效難明投於已<lb/>
死之尸無魂不返點在既枯之骨是肉皆生其道彌彰<lb/>
其功無量承列聖之所祕為羣仙之所嚮黃帝得金華<lb/>
之術衣冠空葬於人間淮王遇秋石之方雞犬皆歸於<lb/>
天上下士大笑上士無疑青霞讃詠𤣥靈授持深藏於<lb/>
紫府清都我未見也既出於神仙秘法人必知之求學<lb/>
甚多了悟猶鮮非八石之能成混五金而不顯有分者<lb/>
契合須臾無分者徒勞展轉在聖賢以難明諒凡愚之<lb/>
<pb n="KR4h0139_WYG_178-30b"/>
可見人從藥化藥自人𢎞何至於丹霄偃仰白日飛昇<lb/>
美矣哉好道之流得不䖍誠而專志服行<lb/>
　　姑射仙人賦　　　　　　　<hi>明</hi>張明弼<lb/>
藐姑之山汾水之陽捫參歴觜懐靈孕芳𤣥雲三變朱<lb/>
霞九光流精成闕瞹碧為堂金庭矩列琳館規藏堯石<lb/>
開而留髓舜梧老而遺芳驅變物以守宅遁精魄以歸<lb/>
房爾乃霄中置嶺雯上安臺非因浮至定是飛來巖多<lb/>
女媧之雪壁有農皇之苔重疊鴻濛之色熹微邃古之<lb/>
<pb n="KR4h0139_WYG_178-31a"/>
懐神草竒生靈枝駢聚雲實垂丹日華挺素抽地髓以<lb/>
為林揜山筋以當樹芝如稲而彌岑寳似瓦以委路木<lb/>
有返魂之香鳥有學人之狀月中似鴈之船霧裏疑龍<lb/>
之帳玉作笥而一牀金為壇而億丈禽千翼以交棲猿<lb/>
百臂以互抗乃有太虛選客元氣勝賓空洞為宇虛無<lb/>
受身經餐龜殻曽嚥鸞津青肝紫絡錦舌綾紋喻肌膚<lb/>
於冰雪齊綽約於佳人軒紖翠鳳庖饈丹麟雲粉朝饍<lb/>
松脂夜薫西桃霞色東棗玉文撫弄白日娱戯清旻動<lb/>
<pb n="KR4h0139_WYG_178-31b"/>
雲輜於遼漢䇿風馬於絶垠屣若士於䝉縠醉龍威於<lb/>
海濱有美一人彪山之下藻本翩翩質殊雅雅霞擷珮<lb/>
以翔晨雪命篇以吟夜混荆玉以參貞挹南金而並㵼<lb/>
爰從茂齒接籍金廬身遊紫陛心繋清都開緒言於煙<lb/>
杪啖靈氣於雲區翫眞經於九籥窺祕籙於五圗跨九<lb/>
山兮若垤泛八海兮如盂羡飛龍兮薄文驥厭瓊軒兮<lb/>
慕雲輿暫勞承明之直稍親壙垠之墟白雲含兮晋水<lb/>
綵衣舞兮文湖乃遂呼緑華命黄石要江妃延園客招<lb/>
<pb n="KR4h0139_WYG_178-32a"/>
媛星旁召娥月側索林慮之果求綏山之核薦白石之<lb/>
芋香承青泥之蘭籍幻蓮裳於繡閨傾丹酎於錦席上<lb/>
太帝之寳章進東皇之華冊將短遊兮萬里亦小年兮<lb/>
千億於是金璈奮玉琯和列真舞羣靈酡姑射仙子起<lb/>
而為歌歌曰交梨纍纍兮生君心碧玉成樹兮空青林<lb/>
吾將見君兮駕飛禽又歌曰飛春走月兮人浩浩飲羶<lb/>
啄腐兮輕塵在草惟君家之四德以信脩兮其彫三光<lb/>
而不老<lb/>
<pb n="KR4h0139_WYG_178-32b"/>
　　石田賦<hi>有序</hi>　　　　　　　　<hi>明</hi>唐　肅<lb/>
鶴齋薛真人為予言丹山赤水之勝且曰有毛尊師者<lb/>
嘗修道洞左所謂石田山房其居也今尊師仙去矣吾<lb/>
亦將還江河之事託石田㠯歸休吾子能賦之否乎賦<lb/>
曰<lb/>
彼石伊何維山之骨彼田伊何土爰稼穡石匪田有有<lb/>
則弗滋稼匪石藝藝則恒饑吁嗟道人疇田不食不田<lb/>
於土而田於石道人曰噫爾弗我契假物喻心厥理則<lb/>
<pb n="KR4h0139_WYG_178-33a"/>
懿石匪彼田我志之堅田匪彼石靈根所蟠根其蟠矣<lb/>
緜緜不息於中夜存有苖孔碩巽風煦之離日烜之坤<lb/>
以培之坎以灌之時至氣充内精外赫人昧其初我獲<lb/>
其實彼蠢者氓口食是競舍已芸人卒餒以病吁嗟先<lb/>
生與造物儔不耕而肥不廩而周遺我耒耜舍我菑畬<lb/>
徃從先生石田之區<lb/>
　　靈泉賦　　　　　　　　　　<hi>明</hi>徐獻忠<lb/>
夫靈泉者太上𤣥津玉宸浮液控晨太素吐華明碧紫<lb/>
<pb n="KR4h0139_WYG_178-33b"/>
房攝真青童候息落霞顓䝉矯轡空寂龍胎曄曄鳳髓<lb/>
晢晢琅花夕散繁露朝浥巖靄揚標蘭芬煥泌洽幽人<lb/>
之性靈體上善而蓄徳供妙相之浮清攬雲根而沕穆<lb/>
者乎夫出真源於靈阿會瑶池之異景夙馳神於無際<lb/>
聊寄情而事茗掇羽林之始芽試玉華之䝉泂散幽襟<lb/>
於幽谷遴乳泓之初映含曜辰於上霄印空濛之廻影<lb/>
涵内光而出素澄髪理之縈淨衍川徳之彌逝眷谷神<lb/>
而獨醒陟九華之霄觀咀三靈之玉潤扣景房而濯碧<lb/>
<pb n="KR4h0139_WYG_178-34a"/>
采月支之太𦙍浮雲輿於空洞馳帝宸之上寢盼八阿<lb/>
以逍遥驂靈螭而一瞬夫濯秀希林采華員嶠此雲䑓<lb/>
之别觀紫虛之上遊也予既垂髪而始心懐素顱之幽<lb/>
抱凌絳霄以馳神俯雲林而振藻乗逍遥之慧顔領鬱<lb/>
絶以遐眺歘遨軿而長引躡靈旂以舒嘯馳若木之始<lb/>
津遡𤣥夷於崇灝神一撃而九留歩欲旋而猶遶心流<lb/>
潤於洞微景浮暉而紆𣺌揖朱明以髙唱控天籟以揚<lb/>
璬開𤣥阿而縱舞披昆庭而逺蹈掇滄浪之羽標樹涔<lb/>
<pb n="KR4h0139_WYG_178-34b"/>
源之飛葆吐玉虹於丹雲散煙巖之秀草涵洞溟以無<lb/>
極棲𤣥神而忘老<lb/>
　　登天柱峰謁𤣥帝金殿賦　　　<hi>明</hi>顧　璘<lb/>
吁嗟髙哉瞻望弗及矣攀援躋陟憊莫為力矣一重一<lb/>
峰路不可窮一峰一天上乃穹窿勾雲結霧搆接聨通<lb/>
容足之外悉為虚空乃若根盤楚蜀勢抗華嵩奠北極<lb/>
之𤣥武卑南天之祝融滄海一勺扶揺上風俯視廬霍<lb/>
坡陀迷濛抑何如其䧺哉唯我文皇之御宇内宅中圗<lb/>
<pb n="KR4h0139_WYG_178-35a"/>
大嚮離中華謂此神君宜鎮幽遐非髙弗位非虛弗家<lb/>
秩望妥靈測圭崇厓削危標而成砥開紫極以布基列<lb/>
萬冶以鎔金範法宫而建儀仡仡兵將蓄猛山立文蛇<lb/>
大龜蟠糾脅息揚光吐輝閃皪熠熠日月經之詭道相<lb/>
歴雷車電鞭來往辟易故萬神讋其威靈四方希其蠁<lb/>
肸也璘塵質凡垢忝分符節雲和日明來禮嶻嶪踰襄<lb/>
度穀靡歩非陟天門沈沈千盤萬級鐵鎻仰攀布絆前<lb/>
拽望之愈遥足重氣結載奮載憩乃至其極望長安而<lb/>
<pb n="KR4h0139_WYG_178-35b"/>
莫覩魂怵惕以長征覽九州之浩蕩感王道之平平於<lb/>
是斂袵肅容再拜陳謝意愜形舒翩然而下<lb/>
　　戍上雙塔賦　　　　　　　　<hi>明</hi>周拱辰<lb/>
維東南之䧺鎮控呉越之百城因梁昭之屯戍分青烏<lb/>
之兩名應斗牛之分曜介禾苕之合陘髙人於兹窟宅<lb/>
淑郵於焉誕英至其聚煙為墟織霞成肆翦錦列閎邀<lb/>
花作第考鐘饌鼎之家龜組蟬聨之貳瑪瑙珊瑚之宫<lb/>
白馬青牛之寺莫不紫氣揺天仙靈匝地廼有兩塔雲<lb/>
<pb n="KR4h0139_WYG_178-36a"/>
際雙騫西竺之省離接武長干之窣堵祴連爾其基創<lb/>
六朝燈青五代姽嫿湧出兀突奔駾雕桷枝橑彩甍綷<lb/>
繢畫水有聲拖雲成塊桐生欲葉鳳泊未雛蓮依䑓而<lb/>
挺幹藻漾井而生菰百十尺之銅盤截嶪四十牕之珠<lb/>
網糊塗伯兮叔兮如攜吹篪壎兮於徐飛兮似大鵬之<lb/>
連翩相逐伏兮似鶼鶼之偎頸交棲升兮似騰猿之並<lb/>
枝引臂墜兮似長狄之雙膝蹲泥廼若晴川漾碧晴霞<lb/>
散綺健鴿試鈴春幡垂纚寳鐸不鳴鶯花亂起雌䧺之<lb/>
<pb n="KR4h0139_WYG_178-36b"/>
寳劒崢嶸頡頑之彩毫互倚至如沙明潭白露淨光漙<lb/>
銀河清淺皓魄丸丸雙蛟抱珠而熟睡雙鸞對鏡而盤<lb/>
桓倐焉隂霾漲空颼颼萬里日光晝死霹靂走鬼霧合<lb/>
霧而不分雲混雲而一裏覔全身而不見露蜃樓於雙<lb/>
尾逮夫大地冰封天公玉戱堯年之鶴語寒謝庭之筵<lb/>
詠絮覔葉全無飃花多致樹樹瑶華村村縞織訝兩龍<lb/>
之獰鬬碎鱗甲其滿地於焉髙㫪於焉眺空拳小秦駐杯<lb/>
縮岱宗下視五父之衝衢萬井之煙虹何異徐州之<lb/>
<pb n="KR4h0139_WYG_178-37a"/>
蟻穴而沙隙之點鴻是則鈴曳兮鐵馬縱横鐘吼兮鯨<lb/>
音奔□捧曦輪兮上頭睇神山兮如髻鴈壓雲低煙拖<lb/>
帆細東與西而遐矚境與境而遞出雖俯仰之不殊兮<lb/>
亦弋獲之各異也至其建塔以金輪一王修塔以香山<lb/>
二老琢塔以忉利巧匠拜塔以薩訶䖍禱塗塔以迷迭<lb/>
精香掃塔以奢迦仙草懸塔以繒縷神幡薫塔以須彌<lb/>
瓶棗豎巨靈之雙斧兮兜率天開抛魯陽之雙戈兮修<lb/>
羅電埽莫不魔去心空花開義了直已證非想於項天<lb/>
<pb n="KR4h0139_WYG_178-37b"/>
奚俟覩明星而悟道哉況夫間氣攸鍾劭秀重重不獨<lb/>
僧虎亦有人龍斗七之文章燭<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>奎三之隆望摩空荆<lb/>
氏之璧載途丹穴之毛捧族稺桂扶蘇芝苗芬郁莫不<lb/>
塔與人而合秀人偕塔以戬穀彼夫西陵孑立同泰獨<lb/>
居總持隻峙慈恩寡徒何兹勝之有隣慶層標之不孤<lb/>
斷雙足於巨鼇柱大地而相扶雖銖衣之劫遒盡兮卜<lb/>
地靈之不枯<lb/>
　　海珠寺賦　　　　　　　　　<hi>明</hi>蘓志乾<lb/>
<pb n="KR4h0139_WYG_178-38a"/>
咨嶺表之奥衍結藂霛於五羊控交桂而制閩越接吴<lb/>
楚而扼荆襄盤峙趙佗之屏障紆廻陸賈之雲裝枕九<lb/>
疑而帶衡嶽負重溟而瞰扶桑土野之沃饒山水之清<lb/>
商仙人羽士之窟宅夷夏島嶼之微茫越秀崔嵬以特<lb/>
起白雲迢遞以昂驤金牛白鶴㟏岈而岝㟧羅浮天梯<lb/>
翠積而青蒼矗矗乎大羅之巃嵸㠥㠥乎陽巖之陁長<lb/>
大溪之三十六嶼四江之瀠合流湯深林巨木延蔓而<lb/>
豁閜陂池貏豸紛軋而芴芒爰有玉陀寳刹紺宇祇林<lb/>
<pb n="KR4h0139_WYG_178-38b"/>
環瀛海而作鎮表砥柱於波心木難火齊的皪遥臨舒<lb/>
夜光以出海閃鯢桓以浮沈佛土莊嚴於雲際禪宫煇<lb/>
煌於紫潯堂開碧殿地布黃金馴鴿凌空而振翼頻伽<lb/>
載好以緩音靈花馥馞以揚烈忍草咇茀而蕭森霞蔚<lb/>
赤華之瀲灩雲薆黃木之□瀜噏百川之溢浪蕩五嶽<lb/>
之浟洪萬穴導流而委輸九州瀝滴而湠漴激天輪而<lb/>
戾轉回地軸以騰沖陽烏逸沫而駭<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>金樞㩠轡而㴸<lb/>
䝉䨹鮫人之幽藏欻淵客之淼汎掣六龍於湛<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黿<lb/>
<pb n="KR4h0139_WYG_178-39a"/>
鼇之躨跜天呉霛變而幻昱馬御惚怳而冶夷澔澔汗<lb/>
汗浤浤瀰瀰天琛水怪珊瑚琉璃石華海鏡螺蚌魚鮞<lb/>
丹沙玳瑁鍾乳檀脂果有人面荔眼錦葵波羅蒟醬楠<lb/>
桂珠璣鯤鯨怒鬐而吹澇虯螭奮鬛而揚<graphic n="KR2361" url="https://raw.githubusercontent.com/kanripo/KR-Gaiji/master/images/KR2361.png" mimeType="image/png"/>果何怪之<lb/>
不有亦何物之不竒澄窮波於踧蹜偃髙濤於晴坻霽<lb/>
清寧之融朗煥二象之光熙訪鹿盧之仙蹻尋阜鄉之<lb/>
安期挹鮑姑之甘井採増城之華芝挾羣仙之縹緲仍<lb/>
羽人於三危艟艘舴艋洩洩於綠煙朱<graphic n="KR2440" url="https://raw.githubusercontent.com/kanripo/KR-Gaiji/master/images/KR2440.png" mimeType="image/png"/>魚王貝母悠<lb/>
<pb n="KR4h0139_WYG_178-39b"/>
悠於沙汭演湄包乾坤而曠括宅神祕以綱維伊坎徳<lb/>
之灝瀚納滄海之衆支詎濫觴以發源馮水徳之㵗洟<lb/>
一元氣之所稟劃流形之所跂空觀禪寂要渺希夷神<lb/>
𤣥工於不宰運大化於無為<lb/>
　逸句<hi>附</hi>
　　鶴歸華表賦　　　　　　　　<hi>唐</hi>闕　名<lb/>
少别層城長思故里似有求而不見若將飛而未起極<lb/>
目晴煙凝思悄然别離而塵事不一儵忽而芳春且千<lb/>
<pb n="KR4h0139_WYG_178-40a"/>
那求飲啄自惡腥膻巳而卓爾無羣超然將翥思杳杳<lb/>
之空際戀亭亭之髙處廻朱頂以長望疊霜毛而永慮<lb/>
　　後鬼火賦　　　　　　　　　<hi>宋</hi>梅堯臣<lb/>
吾既為鬼火賦客有謂余曰嘗覩舊説鬼火曰燐前人<lb/>
有述子何不信言未畢余遽辨曰爾不熟究吾旨邪吾<lb/>
豈忽而不知且聞兵死之血乆而化之既云血化安有<lb/>
鬼為比夫草木之腐固合其宜宜曰物光又豈為過此<lb/>
論確如牢不可破尚恐未然更聼吾言彼曄曄者胡可<lb/>
<pb n="KR4h0139_WYG_178-40b"/>
以烹煎彼熒熒者胡可以燠暄彼燄燄者胡可以炎上<lb/>
彼熠熠者胡可以燎原蓋無此並蔓説徒繁客慚忸無<lb/>
辭而起余方掩乎衡門<lb/>
　覽古<lb/>
　　歴山賦<hi>有序</hi>　　　　　　　　<hi>宋</hi>王安石<lb/>
餘姚縣人有與季父爭田於縣於州於轉使不息提點<lb/>
刑獄令余來直之將歸閔然望歴山而賦之歴山在縣<lb/>
西上虞縣界中或曰舜所耕云<lb/>
<pb n="KR4h0139_WYG_178-41a"/>
歴山之峩峩兮予汝耕之孰汝疆之此匪予私云然兮<lb/>
誰汝使子人之子兮余師歴山之峩峩兮則惟其常人<lb/>
之子兮云曷而亡云曷而亡兮我之思今孰繼兮我之<lb/>
悲嗚呼已矣兮來者為誰<lb/>
　　靈䑓賦　　　　　　　　　　<hi>元</hi>曹師孔<lb/>
余㓜好兹竒覽兮履崔嵬乎遐陬曰兹為靈䑓兮𣺌遐<lb/>
思之悠悠繄元聖之有作兮羌獨此乎乆留何所獨無<lb/>
芳草兮尚丁令滋雨露而相繆稽載籍之前聞重余心<lb/>
<pb n="KR4h0139_WYG_178-41b"/>
之耿耿詎土木之是程兮振由衷之増省覽氣運之無<lb/>
窮兮肆氛祲之異景不憑髙以諟望兮曷所徴而能信<lb/>
謂勞佚之有節兮匪徒務乎游觀固爾民之是力兮豈<lb/>
予心之所安余經綸之伊始兮紛總總其莫殫寧勞事<lb/>
之弗亟兮忍民力之胥殘感后皇之嘉惠兮昭至仁於<lb/>
不忍曰奚君上之報兮庸小心之可盡藹父子之深情<lb/>
兮詎勤勞之見閔爰不日而告成兮夫何我之能敏嗟<lb/>
神化之不可及兮功迅速之若兹雖輸力我所資兮吾<lb/>
<pb n="KR4h0139_WYG_178-42a"/>
　亦不知其何之為屹崇觀之峩峩兮亘千百禩而無隳<lb/>
　寧遊晏以馳騁兮吾將騐休徵於天時顧嘉名掲掲之<lb/>
　匪願兮亦民心之所附也謂予有其樂兮吾不改乎此<lb/>
　度也載是作之經始兮圗益乎厥供儻斯民之不獲所<lb/>
　兮雖於樂兮奚庸紛鼓鐘之雅奏兮揆厥好之攸同諒<lb/>
　至德之匪私兮宜昔人已逺而猶崇觀炎劉之述創兮<lb/>
　不離夫知誘耽土木於翫好兮矧聖制之能守固髙下<lb/>
　之懸絶兮亦陳迹之不朽抱遺經而永歎兮詠聖德於<lb/>
<pb n="KR4h0139_WYG_178-42b"/>
　悠乆曰余未有知兮遭世孔仁覩聖神之制作兮舉萬<lb/>
　國其咸賔視子來之尤盛兮又奚獨兹䑓之與倫固將<lb/>
　邁隆古而求世等宇宙之皆春亂曰猗歟乎臺之莫我<lb/>
　夷兮懐余焉之可追來者有繼曷其作則兮吾將從周<lb/>
　文之所基<lb/>
　<lb/>
　<lb/>
御定歴代賦彚補遺巻十三<lb/>
</p>
<p>
</p>
  </div>
</body>
</text>
</TEI>
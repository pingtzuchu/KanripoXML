<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_148-1a"/>
　欽定四庫全書<lb/>
御定歴代賦彚外集巻五<lb/>
　　言志<lb/>
　　　悼騷賦　　　　　　　　　　<hi>陳</hi>梁叔敬<lb/>
　彼仲尼之佐魯兮先嚴斷而後𢎞衍雖離讒以嗚邑兮<lb/>
　卒暴誅於兩觀殷伊尹之協德兮暨太甲而俱寧豈齊<lb/>
　量其幾微兮徒信已以榮名雖吞刀以奉命兮抉目眦<lb/>
　於門閭吴荒盟其已殖兮可信顔於王廬圖往鏡來兮<lb/>
<pb n="KR4h0139_WYG_148-1b"/>
　關北在篇名既泯沒兮後辟亦然屈平濯德兮潔顯芬<lb/>
　香勾踐辠種兮越嗣不長重耳忽推兮六卿卒强趙殞<lb/>
　鳴犢兮秦人入疆樂毅奔趙兮燕亦是喪武安賜命兮<lb/>
　昭以不王䝉宗不幸兮長平顛荒范父乞身兮楚項不<lb/>
　昌何爾生不先後兮惟洪勲以遐邁服茘裳如朱紱兮<lb/>
　騁變路於奔瀨歴蒼梧之崇丘兮宗虞氏之俊乂臨衆<lb/>
　瀆之神林兮東勅職於蓬碣祖聖道而垂典兮褒忠孝<lb/>
　以為珍既匡救而不得兮必殞命而後仁惟賈傅其達<lb/>
<pb n="KR4h0139_WYG_148-2a"/>
指兮何揚生之欺真彼皇麟之髙舉兮熙太清之悠悠<lb/>
臨岷川以愴恨兮指丹海以為期<lb/>
　　擬騷賦<hi>有序</hi>　　　　　　　　<hi>宋</hi>李　網<lb/>
昔屈原放逐作離騷經正潔耿介情見乎辭然而託物<lb/>
喻意未免有譎怪怨懟之言故識者謂體慢於三代而<lb/>
風雅於戰國乃雅頌之博徒而詞賦之英傑不其然歟<lb/>
予既以愚觸罪久寓謫所因效其體攄思屬文以達區<lb/>
區之志取其正潔耿介之義去其譎怪怨懟之言庶幾<lb/>
<pb n="KR4h0139_WYG_148-2b"/>
不詭於聖人目之曰擬騷其辭曰<lb/>
帝混元之苗裔兮歴漢唐而揚英散枝葉於天壤兮遭<lb/>
五季而遯族於甌閩皇祖隠德而弗耀兮逮吾親而振<lb/>
名歲昭陽之淵獻兮閏夏甲申吾以降幼倥侗而顓蒙<lb/>
兮非岐嶷之夙成長遊學於四方兮爰觀光於國賓服<lb/>
詩禮之嚴訓兮傳忠孝之家聲攬百氏之所長兮味六<lb/>
經之純精常恐不德以怨及朋友兮慕節義於古人豈<lb/>
冨貴之足志兮冀斯文之可鳴帶長鋏而峩冠兮鏘佩<lb/>
<pb n="KR4h0139_WYG_148-3a"/>
玉而琚瓊紉蘭蓀之香潔兮服蕙茝之芳馨紛吾既襲<lb/>
此衆美兮胡敢自謂之修能誤姓名之上達兮珥史筆<lb/>
於彤庭侍穆穆之清光兮聞玉音之丁寧入則陪國論<lb/>
於青瑣兮出則扈屬車之清塵惟丘山之恩厚兮何涓<lb/>
埃之報輕悼姦邪之亂政兮汨正理而不明竊懐憤而<lb/>
鬱結兮每欲叩龍墀而力爭惟本朝之寛大兮非有鼎<lb/>
鑊斧鉞之刑何羣公之噤嘿兮咸巻舌而吞聲因積水<lb/>
之告災兮爰奏疏而上陳庶一言之悟主兮迴天照之<lb/>
<pb n="KR4h0139_WYG_148-3b"/>
明明朝抗章而夕貶兮白日不諒予之精誠徒孤忠之<lb/>
耿耿兮任萍便之飄零絶江淮而歴淅兮割深愛於親<lb/>
庭陟閩山之險阻兮予隻影之伶俜泛吾舟兮建溪弭<lb/>
吾節兮劒浦㑹計當兮委吏偷燕閑兮筦庫藝蘭蕙兮<lb/>
九畹植松竹兮百畝餐秋菊兮落英飲木蘭兮墜露朝<lb/>
吾游兮翰墨之林夕吾戲兮圖書之府道既不可以行<lb/>
於今兮質聖賢於往古嘉溪山之秀絶兮聊逍遥以容<lb/>
與眺翠嶺兮泛清流桂為楫兮蘭為舟有觴詠兮自適<lb/>
<pb n="KR4h0139_WYG_148-4a"/>
樂天命兮何憂悼屈原之沉汨兮悲賈誼之不修笑退<lb/>
之之戚嗟兮憫德裕之窮愁惟君子之出處兮貴體道<lb/>
以周流自任以天下之重兮何一己之為謀用則行而<lb/>
舎則藏兮又何必殺身而怨尤惟葢棺兮事始定聊康<lb/>
强兮保天性歲寒不失其青青兮惟松栢之獨正信吾<lb/>
道以優游兮始居易以俟命亂曰已矣乎莫我知也浮<lb/>
雲蔽日兮虹蜺晝明霜露降此芳草兮百鳥寂而無聲<lb/>
恐美人之遲暮兮歲遒盡而崢嶸側身西望而歎息兮<lb/>
<pb n="KR4h0139_WYG_148-4b"/>
心鬱結而不平心鬱結兮何為道既不可以散兮斂而<lb/>
歸之惟静惟正兮其殆庶幾吾方將與造物者為遊兮<lb/>
又安能蹠咸彭之所遺<lb/>
　　反反騷賦<hi>有序</hi>　　　　　　　<hi>明</hi>徐禎卿<lb/>
昔揚雄作反騷論者多過之予閔原之含忠隕鬱且復<lb/>
獲謗遂援筆慷慨賦反反騷辭曰<lb/>
稽卬氏之攸肇兮纍楚均之遐瓞侯帝頊之流𦙍兮承<lb/>
靈澤之汪澈夙陳力於皇軌兮歆仁朗之所廬仄仰吾<lb/>
<pb n="KR4h0139_WYG_148-5a"/>
均之潔修兮羌引軀以伏義播昌烈之赫煜兮集衆芳<lb/>
之霏霏憤遭世之眊濁兮雜紛揚於江之汜在炎漢之<lb/>
微季兮孰臨岷而悼均投束藻之欲麗兮何理拙而誹<lb/>
深冤志而抑道兮冀披誦而有明惟帝監之孔嚴兮敢<lb/>
黨族而誣貞初均幼志於粹清兮乃中情之獨與謇厲<lb/>
節以植身兮熹浩蕩之修譽進亹亹於中行兮恐日月<lb/>
之凋邁準前修以共蹈兮遑先時而逆敗約性行以赴<lb/>
榘兮經五常以綴佩靈修謂其允淑兮目成歡而叶妃<lb/>
<pb n="KR4h0139_WYG_148-5b"/>
夫均既沐靈修之昵澤兮又信言之噲噲苟中路而遷<lb/>
好兮寧余心之有介汎光華之的皪兮衆睊睊而妒之<lb/>
何有懼讒與招慝兮排蛾睂而錯之颺蕙服之芬郁兮<lb/>
遭紛媢而幽毁寧遭幽以迸斥兮敢詭汙而合穢鳳凰<lb/>
翔林而挂網兮龍行陸而困蟻為鳯凰神龍豈無知兮<lb/>
亦處身之多虞所貴賢者之韞玉兮不迷邦而遐舉哀<lb/>
宗社之不長兮比千皇皇而不忍去世蔑復以相明兮<lb/>
心耿耿以無從涉湘波以南遡兮昭均心之確忠俗叢<lb/>
<pb n="KR4h0139_WYG_148-6a"/>
蕭而鄣蘭兮實重華之所醜効精白以殞軀兮自先聖<lb/>
之所厚奉靈氛之𤣥筮兮申以巫咸之嘉告覽九州以<lb/>
求匹兮寧閨容之有淑測神占其未然兮豈均曽好此<lb/>
詭疑論從人以辱義兮不如赴身於淤泥餐秀芬以介<lb/>
齒兮竟河清之難俟違苟生以保譽兮夫何悔於九死<lb/>
汎浮雲之翳翳兮晦沉茫其曷排陽陵微而渝度兮晨<lb/>
北風又雨霾精徘徊而不去兮慿拙誠其未爽人情重<lb/>
於涓故兮焉冀白日之回光懐薜蘺與杜蘅兮時不與<lb/>
<pb n="KR4h0139_WYG_148-6b"/>
其有芳雜緄拉以颺波兮馥烈烈其彌章精氣通於至<lb/>
清兮神髣髴以憑虚駕玉虯與雲驂兮訪太素之舊廬<lb/>
聞至道其可承兮欽均誠之匪懈舎佚遊以自湛兮夫<lb/>
何以誅其好怪昔貞士之蒙佞兮憤伏斃而靡悔務光<lb/>
沉於淵瀨兮將惡浮埃之霏䨴忠賢忉切以苦身兮葢<lb/>
有隠於隳祚題三仁之所裁兮見歎譽於孔父獨耿耿<lb/>
而覯侮兮曽吾均之所尤日卬愬之惟詖兮駢執正於<lb/>
陽侯<lb/>
<pb n="KR4h0139_WYG_148-7a"/>
　　自悼賦　　　　　　　　　　<hi>漢</hi>班婕妤<lb/>
承祖考之遺德兮何性命之淑靈登薄軀於宫闕兮充<lb/>
下陳於後庭蒙聖皇之渥惠兮當日月之盛明揚光烈<lb/>
之翕赫兮奉殊寵於増城既過幸於非位兮竊庶幾乎<lb/>
嘉時每寤寐而絫息兮申佩離以自思陳女圖以鏡鑒<lb/>
兮顧女史而問詩悲晨婦之作戒兮哀裦閻之為郵美<lb/>
皇英之女虞兮榮任姒之母周雖愚陋之靡及兮敢舎<lb/>
心而忘兹歴年歲而悼懼兮閔蕃華之不滋痛陽禄與<lb/>
<pb n="KR4h0139_WYG_148-7b"/>
柘館兮仍襁褓而離災豈妾人之殃咎兮將天命之不<lb/>
可求白日忽已移光兮遂晻莫而昧幽猶被覆載之厚<lb/>
德兮不廢捐於罪郵奉供養於東宫兮託長信之末流<lb/>
共灑埽於帷幄兮永終死以為期願歸骨於山足兮依<lb/>
松栢之餘休重曰潛𤣥宫兮幽以清應門閉兮禁闥扃<lb/>
華殿塵兮玉階菭中庭萋兮緑草生廣室隂兮幃幄暗<lb/>
房櫳虚兮風泠泠感帷裳兮發紅羅紛綷縩兮紈素聲<lb/>
神眇眇兮密靚處君不御兮誰為榮俯視兮丹墀思君<lb/>
<pb n="KR4h0139_WYG_148-8a"/>
兮履綦仰視兮雲屋雙涕兮横流顧左右兮和顔酌羽<lb/>
觴兮銷憂惟人生兮一世忽一過兮若浮已獨享兮髙<lb/>
明處生民兮極休勉虞精兮極樂與福禄兮無期緑衣<lb/>
兮白華自古兮有之<lb/>
　　自釋賦　　　　　　　　　　<hi>宋</hi>薛士隆<lb/>
太歲貞於執徐兮涂月季惟方癸農事畢余揆其成兮<lb/>
秕亢陽與襄水飛符命之坌紛兮郡府號余曰有敕緡<lb/>
泉貨惟四千兮五千秔其以糴越土性而謂余求兮郡<lb/>
<pb n="KR4h0139_WYG_148-8b"/>
命違其曷可蚤夜民之飼糠籺兮又掇攘之有叵方千<lb/>
里而為畿甸兮茅莩居其百九人景希兮欲多求之孰<lb/>
有蓀榷右而左陂兮復前隄而後堰萬斛舟兮望悠揚<lb/>
而罔見苞苴昌兮根微蠧兮弗充君門狗之吠狺狺兮<lb/>
圓月噎於雲霧足余進而趦趄兮矢囁嚅之靡入思昌<lb/>
儻而歸印綬兮啜哀傷而爾泣謂何求之喧泯渾兮知<lb/>
此憂云實鮮余中切而深慮兮羌謂之回逺亶憂民於<lb/>
以為國兮胡國憂為毋害敢稱民而自佚兮以求其安<lb/>
<pb n="KR4h0139_WYG_148-9a"/>
泰僥天命之畢罷休兮余心之有得聊遲留兮敶詞而<lb/>
自釋<lb/>
　　解祟賦<hi>有序</hi>　　　　　　　　<hi>唐</hi>栁宗元<lb/>
栁子既謫猶懼不勝其口筮以𤣥遇干之八具贊曰赤<lb/>
舌燒城吐水於缾其測曰君子解祟也喜而為之賦<lb/>
胡赫炎熏熇之烈火兮而生夫人之齒牙上殫飛而莫<lb/>
遁旁窮走而逾加九泉焦枯而四海滲涸兮紛揮霍而<lb/>
要遮風雷唬唬以為槖籥兮回禄煽怒而喊呀炖堪輿<lb/>
<pb n="KR4h0139_WYG_148-9b"/>
為甗𨫼兮爇雲漢而成霞鄧林大椿不足以充於燎兮<lb/>
倒扶桑落棠膠轕而相又膏揺脣而増熾兮燄掉舌而<lb/>
彌葩沃無缾兮撲無篲金流玉鑠兮曽不自比於塵沙<lb/>
獨淒已而燠物愈騰沸而骹䶗吾懼夫灼爛灰滅之為<lb/>
禍往搜乎太𤣥之奥訟衆正訴羣邪曰去爾中躁與外<lb/>
撓姑務清為室而静為家茍能是則始也汝邇今也汝<lb/>
遐涼汝者進烈汝者賖譬之猶豁天淵而覆原燎夫何<lb/>
長喙之紛拏今汝不知清已之慮而惡人之譁不知静<lb/>
<pb n="KR4h0139_WYG_148-10a"/>
之為勝而動焉是嘉徒遑遑乎狂奔而西傃盛氣而長<lb/>
嗟不亦遼乎於是釋然自得以冷風濯熱以清源滌瑕<lb/>
履仁之實去盜之夸冠太清之𤣥冕佩至道之瑶華鋪<lb/>
沖虚以為席駕恬泊以為車瀏乎以遊於萬物者始彼<lb/>
狙雌倏施而以祟為利者夫何為邪<lb/>
　　謫九年賦　　　　　　　　　<hi>唐</hi>劉禹錫<lb/>
古稱思婦已歴九秋未必有是舉為深愁莫髙者天莫<lb/>
濬者泉推以極數無踰九年伊我之謫至於數極長沙<lb/>
<pb n="KR4h0139_WYG_148-10b"/>
之悲三倍其時廷尉不調行當跂而天有寒暑閏餘三<lb/>
變朝有考績明幽三見顧堯之民兮亦昬墊而有歎歎<lb/>
息兮徜徉登髙髙兮望蒼蒼突弁之夫我來始黄合抱<lb/>
之木我來猶芒山増昔容水改故坊童者鬱鬱兮涸者<lb/>
洋洋天覆地生蓊兮無傷彼族而居曏之投荒彼軒而<lb/>
遊昨日桁楊信及澤濡俄然復常稽天道與人紀咸一<lb/>
僨而一起去無久而不還棼無久而不理何吾道之一<lb/>
窮兮貫九年而猶爾噫不可得而知庸詎得而悲茍變<lb/>
<pb n="KR4h0139_WYG_148-11a"/>
化之莫及乎又安用夫肖天地之形為<lb/>
　　問大鈞賦<hi>有序</hi>　　　　　　　<hi>磨</hi>劉禹錫<lb/>
始余失臺郎為刺史又貶州司馬俟罪朗州三見閏月<lb/>
人咸曰數之極理當遷焉因作謫九年賦以自廣是歲<lb/>
臘月詔追明年自闕下重領連山郡印綬人咸曰美惡<lb/>
周必復第行無恤歲杪其復乎居五年不得調歲二月<lb/>
有事於社前一日致齋孤居慮静滯念數起伊人理之<lb/>
不可以曉也將質諸神乎謹貢誠馳精敢問大鈞其夕<lb/>
<pb n="KR4h0139_WYG_148-11b"/>
有遇寤而次第其辭以為賦<lb/>
圓方相函兮浩其無垠窅冥翕闢兮走三辰以騰振孰<lb/>
主張是兮有工其神迎隨不見兮强名之曰大鈞欹以<lb/>
臨下兮巍乎雄尊天為獨陽髙不可問工居其中與人<lb/>
差近身執其權心平其運循名想像或可以訊曰嘻䝉<lb/>
之未生其猶泥耳落乎埏埴唯鈞所指忽然為人為宰<lb/>
大矣工賦其形七情與俱嗇智不受界之以愚坦坦之<lb/>
衢萬人所趨蒙一布武化為畏途人或譽之百説徒虚<lb/>
<pb n="KR4h0139_WYG_148-12a"/>
人或排之半言有餘物壯則老乃唯其常否終則傾亦<lb/>
不可長老先期而驟至兮否踰數而叵量雖一夫不獲<lb/>
兮亦大化之攸病謹薦誠上問兮俛伏以聽是夕寢熟<lb/>
夢遊乎無何有之鄉抗陛級乎重霄兮異人間之景光<lb/>
中有威神巾金巾而煒煌命之使前兮其音琅琅曰吾<lb/>
大化之一工也居上臨下亷其不平汝今有辭吾一以<lb/>
聽播形肖貌生類積億槖籥圏匡鎔鍊消息我之司智<lb/>
初不爾嗇不守以愚覆為汝賊既賦汝形輔之聰明盍<lb/>
<pb n="KR4h0139_WYG_148-12b"/>
求世師資適攸宜胡然抗心遐想前烈倚梯青冥舉足<lb/>
斯跌韜爾智斧無為自伐鑿竅太繁天和乃洩利逕前<lb/>
誘多逢覆轍名腸内煎外火非熱今哀汝窮將厚汝愚<lb/>
剔去剛健納之柔濡塞前竅之傷夷兮招太和而與居<lb/>
貫以待人兮急以自拘道存壼奥無示四隅軌物之勢<lb/>
不作兮見傷之機自無汝不善用吾焉嗇乎且夫貞而<lb/>
騰氣者膴膴健而垂精者昊昊我居其中猶輪是蹈以<lb/>
不息為體以日新為道倮鱗蜚走灌莽苞皁乃牙乃甲<lb/>
<pb n="KR4h0139_WYG_148-13a"/>
乃殈乃剖陽榮隂悴生濡死槁各乗氣化不以意造賦<lb/>
大運兮無有淑惡彼多方兮自生醜好爾奚不德余以<lb/>
驟壯姑尤我以速老邪觀汝百為又或不然赤子哇哇<lb/>
忽其能言亦既名物幾時蹁蹮春耕其丘投種之日釋<lb/>
耒而歎何時實栗望所未至謂余舒舒欲其久留謂我<lb/>
瞥如我一子二誰之曲與彼蒹葭之蒼蒼兮霜霰苦而<lb/>
中堅松竹之皸皴索籜兮不若榯筍之可憐納材葦而<lb/>
構明堂兮固容消而力完揚且之晳兮不可以常然當<lb/>
<pb n="KR4h0139_WYG_148-13b"/>
錫爾以老成蒼睂皓髯山立時行去敵氣與矜色兮噤<lb/>
危言以端誠俾人望之侮黷不生爾之所得孰與壯多<lb/>
不善處老問余而何受敎而迴蘧蘧形開嚮之威神孰<lb/>
為來哉乃遽衣促盥端慮滌想委佩低簪持簿叩顙而<lb/>
言曰楚臣天問不訓今臣過幸一獻三售始厚以愚終<lb/>
期以壽忘上問之罪濯已然之咎心増故術腹飽新授<lb/>
馳神清𤣥拜手稽首<lb/>
　　三黜賦　　　　　　　　　　<hi>宋</hi>王禹偁<lb/>
<pb n="KR4h0139_WYG_148-14a"/>
一生幾日八年三黜始貶商於親老且疾兒未免乳呱<lb/>
呱擁泣六百里之窮山唯毒蛇與贙虎歴二稔而生還<lb/>
幸舉族而無苦再謫滁上吾親已喪几筵未收旅櫬未<lb/>
葬泣血就路痛彼蒼兮安仰移郡印於淮海信靡盬而<lb/>
鞅掌旋號赴於國哀亦事居而送往叨四入於掖垣何<lb/>
寵禄之便蕃今去齊安髮白目昬吾子有孫始笑未言<lb/>
去無騎乗留無田園羝羊觸藩老鶴乗軒不我知者猶<lb/>
謂乎郎官貴而郡守尊也於戲令尹無愠吾之所師下<lb/>
<pb n="KR4h0139_WYG_148-14b"/>
惠不恥吾其庶幾卞和之刖吾乃完肌曹沬之敗吾非<lb/>
輿尸緘金人之口復白圭之詩細不宥兮過可補思而<lb/>
行兮悔可追慕康侯之晝接兮苟無所施徒錫爾而胡<lb/>
為效仲尼之日省兮茍無所為雖歎鳳而奚悲夫如是<lb/>
屈於身兮不屈其道任百謫而何虧吾當守正直兮佩<lb/>
仁義期終身以行之<lb/>
　　三黜賦<hi>以直道事人宜乎三黜為韻</hi>　　　　<hi>宋</hi>李　綱<lb/>
賢若下惠官為士師以直道而從事乃屢黜之為宜忘<lb/>
<pb n="KR4h0139_WYG_148-15a"/>
已為人何爵禄之足惜舎生取義豈威武之能移法古<lb/>
守官屈身徇道位雖卑而道何所辱義或失則位焉敢<lb/>
保寧尸禄以素餐將啜菽以忘老君違必諌雖犯顔而<lb/>
何傷天聽孔昭恐獲罪之難禱何則忠以得罪分焉所<lb/>
甘以所守之惟一故遭黜而至三用則行而含則藏顧<lb/>
有進則有退仰不愧而俯不怍夫何懼而何慙枉道事<lb/>
人奚必去父母之國直心行道焉往無譖愬之談惟君<lb/>
與臣代天理事各盡其職非相為賜諫行言聽固同享<lb/>
<pb n="KR4h0139_WYG_148-15b"/>
於安榮道廢身藏亦何心於怨懟惟知則止之節乃盡<lb/>
事君之義相彼君子異乎小夫以容悦得君為至計以<lb/>
緘黙固位為良圖葢亦陋矣何足算乎老栢千年凡幾<lb/>
經於凝冱精金百鍊乃可試於洪爐惟此展禽雅安降<lb/>
逸雖不辭於小官亦弗免於三黜葢以和制行者所以<lb/>
與人為徒以直事人者所以本天之質類夫子文之稱<lb/>
忠喜怒不形於仕已有得益軻之不動榮辱豈存乎得<lb/>
失矧乃作士利用刑人上下其手而楚國以弊輕重其<lb/>
<pb n="KR4h0139_WYG_148-16a"/>
心而漢法以淪徐有功之任司刑守法而代人以死張<lb/>
釋之之為廷尉讞獄而舉世推仁葢聞風而有立雖愈<lb/>
久而彌新爰有畸人號為拙直荷三朝之眷遇辜負明<lb/>
恩雖九謫而終歸敢忘大德惟内省不疚於聖言顧用<lb/>
舎豈繫於人力味前哲之遺風每撫篇而太息<lb/>
　　謫居賦　　　　　　　　　　<hi>宋</hi>張九成<lb/>
嗟余之生兮西湖之濱煙雲為家兮風月為鄰一行作<lb/>
吏兮喪厥真筮仕㑹稽兮繼命奉常著作東觀兮出持<lb/>
<pb n="KR4h0139_WYG_148-16b"/>
刑章未及佩印兮讒口傷世路險巇兮人情澆薄拂衣<lb/>
歸來兮求志獨樂温詔三下兮辭不獲卿宗正兮侍玉<lb/>
座談堯舜兮上盛古小宗伯兮義則可知難而退兮奉<lb/>
偏親庭闈之樂兮如三春竒禍作兮湘江奔天忽崩兮<lb/>
骨欲折心糜潰兮目流血日月馳兮成永訣禍又作兮<lb/>
事更危天心仁兮哀憐之免余死兮竄江西維兹地兮<lb/>
古横浦嶺之北兮江之滸團瘴煙兮飛霧雨七年於兹<lb/>
兮無與晤語俗目並觀兮吾何以處惟吾早聞道兮傳<lb/>
<pb n="KR4h0139_WYG_148-17a"/>
孔孟用聖心兮履聖行曰君子謹獨兮無愧怍聖人樂<lb/>
天兮無適莫夏葛冬裘兮何用美飢食渴飲兮無求備<lb/>
神明昌兮窮不諱道義重兮物偕逝優哉游哉聊以卒<lb/>
歲<lb/>
　　釋謀賦　　　　　　　　　　<hi>宋</hi>王安石<lb/>
雲冥冥兮蔽日風浩浩兮吹沙出予馳兮不得塊獨處<lb/>
兮咨嗟嗟天地兮無窮暑與寒兮相客以短褐兮憂親<lb/>
孰知予兮孔棘維抱闗兮擊柝乃予仕兮所宜禄可辭<lb/>
<pb n="KR4h0139_WYG_148-17b"/>
兮尚冒養孰割兮方虧豈吾事兮固拙寧我辰兮獨悖<lb/>
信物黙兮有制尚可侔兮内外<lb/>
　　定觀賦<hi>有序</hi>　　　　　　　　<hi>宋</hi>陳　造<lb/>
張君錫雱不利秋闈作賦見遺辭意竒壯作定觀賦荅<lb/>
之其辭曰<lb/>
面頰之敷腴胸襟之恢疎譚辯之傾輸子張子眇眎髙<lb/>
蹈力雄萬夫我擥儁於南州闖風壑之於菟揆若人而<lb/>
當價金華蓬山信其有餘固豈山澤之臞儒也哉胡乃<lb/>
<pb n="KR4h0139_WYG_148-18a"/>
蘭傷玉缺盤跚躄躠黄金注而得昬美璞獻而遭刖撫<lb/>
蒯緱而三歎駭霜蹄之一蹶方且寓喑嗚於雕蟲之技<lb/>
陶性真於杯中之物陳子曉之曰事之宜然而或不然<lb/>
者天之勝宜然而不得不然者人之定洞視天人之表<lb/>
而不吾滑焉君子之善應鄉也覤然笑今也惄然悲葢<lb/>
未始得其正彼其揺揺於寵辱之樊皆於理聽之瑩乎<lb/>
夫聖之逐忠之剖賢也而臞盜也而壽理好乖於所期<lb/>
是故諉天者得以啓其口羿之射有撥其矢石之斤或<lb/>
<pb n="KR4h0139_WYG_148-18b"/>
掣其肘然竟非拙工之敢偶蒲梢以一跌而棄夜光以<lb/>
微累而掊孰非市駿藏寶者之咎以定觀之人之勝天<lb/>
也久矣子其尊所有勉所無贔屓文藝之藪周旋道德<lb/>
之塗吾見夫至寶横道隨和過之必且攘取而疾趨則<lb/>
夫僨於前而振於後遺之寸而收之尺顧何歉歟彼託<lb/>
意於酒者古人有之而或以蕩心而敗德聲其怨於文<lb/>
者君子許之猶未足與語超然自得之徒羌吾言之率<lb/>
爾子其繹之是邪非乎子張子作而謝之其貌舒舒其<lb/>
<pb n="KR4h0139_WYG_148-19a"/>
氣愉愉若不知得喪欣戚之何如<lb/>
　　遣幽賦　　　　　　　　　　<hi>宋</hi>張　耒<lb/>
居孑孑以無與兮出莫知其所之獨端居以終日兮耿<lb/>
黙黙而長思古之人不可得而見兮存者滅略之遺辭<lb/>
顧一世之異情兮余誰者其從之惟我生之拙迂兮嗟<lb/>
所慕之名竒挹亷清之遺風兮曰吾其進難而退易百<lb/>
驅不加於跬步兮却轡疾返而莫追踐斯言之不欺兮<lb/>
庶吾心之無愧日月忽其遷流兮老忽忽而既來惟所<lb/>
<pb n="KR4h0139_WYG_148-19b"/>
蹈之日迷兮撫前心而自非欲改故而圖新兮從靈龜<lb/>
而問疑兆改横而上從兮史謂余而告斯横為窒而善<lb/>
處兮上從直達其無巇豈外拘而中泰兮或者既寒而<lb/>
將遂保爾守而無變兮神明於汝其遺之相利害而為<lb/>
術兮彼鄉人其猶恥美靈龜之告猷兮我心之所止彼<lb/>
蹮蹮其安往聊安安以自恃歲冉冉以將老兮草木颯<lb/>
其告衰去蟬號乎髙栁兮溢菡萏於清池宵蟲悲鳴以<lb/>
相語兮朔羽振汛而南窺嗟吾客於東周兮周天星之<lb/>
<pb n="KR4h0139_WYG_148-20a"/>
三移冩吾憂以命駕兮憑髙咀以逺視覽平田以茫泱<lb/>
兮瞰清洛之東駛山重複而南積兮杲嶺矗矗以鱗次<lb/>
微雲霮䨴以忽布兮孤翼滅沒而髙遊熊耳髙髙而西<lb/>
峙兮女几奮湧而南危束平川於兩間兮散佃漁於平<lb/>
地雞犬密其相聞兮溝塍布而如棊牛羊閒以就牧兮<lb/>
烏鳥號呼以羣嘻登故國之餘墟兮望遺宫之頹基傷<lb/>
者來世而無窮兮樂者昔人其既止惟達觀其超忽兮<lb/>
等廢興於一視考物變以自樂兮遺餞情於酒醴大人<lb/>
<pb n="KR4h0139_WYG_148-20b"/>
無即而非樂兮淺夫繫物以自治彼方窘我以局促兮<lb/>
我則顧步而廣肆制憂樂於在彼兮天何貴乎明智忘<lb/>
吾憂以洋洋兮將以語夫君子<lb/>
　　幽愬賦<hi>有序</hi>　　　　　　　　<hi>元</hi>郝　經<lb/>
上即位之元年詔經更成於宋宋人逆之入置於儀真<lb/>
姦宄漏國相與構陷誣為款兵不受書命且偽報異聞<lb/>
者再遂不令進退自庚申至於甲子凡五年冬十有一<lb/>
月宋人乃報其國喪而復無縱釋之命幽抑無紀極而<lb/>
<pb n="KR4h0139_WYG_148-21a"/>
莫適赴愬作幽愬賦以自釋辭曰<lb/>
天明監觀弗蔽兮奠表著以誠陳各蹈道以執則兮于<lb/>
坦夷兮是循惟禮與信為通逵兮俾行李以問津顧率<lb/>
履之弗越兮何虎尾之咥人棘予裳而柅於車兮竟蠖<lb/>
屈而莫信滑溟涬以造艱兮胡搆台以愆辰習坎而入<lb/>
於坎窞兮遂蒙羃乎穹旻塊百折而僨於下兮墜沉坳<lb/>
而無極薦局側於眢井兮重覆盆而擠石鬱憒默而屯<lb/>
惽兮觸黝然其若漆蹐泥塗以墊隘兮薄湫壤而淫濕<lb/>
<pb n="KR4h0139_WYG_148-21b"/>
頓濡滯而壅厎兮疾重膇以侵賊混河魚與谷鮒兮麥<lb/>
麴藭兮焉所得顛連而無攀援兮仰千仞兮無涯涘責<lb/>
躬而反已兮抑不知其所自粤台宗之權輿兮兆𤣥鳥<lb/>
以降殷託帝乙之支屬兮分方祊於太原蟬聨而曼延<lb/>
兮委落族而紛綸羌台弱植之煢特兮乃繼序乎其季<lb/>
振迅而自亢兮欲託始以立世襲皇風之氤氲兮紉幽<lb/>
蘭以為繫冠章甫之巍峩兮錯瓊瑰以為佩握火齊於<lb/>
天衢兮挽扶桑以載燧造髙朗以正大兮灼羣昧而用<lb/>
<pb n="KR4h0139_WYG_148-22a"/>
晦攄混沌之滓穢兮萃元精之純粹衣堯兮服舜仁為<lb/>
旗兮義為軔堅窮而石守兮望道囿而日進絶縱兮追<lb/>
塵弗以為逺也探神區而挹道真軼乎無極之近也渴<lb/>
日而不得留兮乃以夜而為晝葺江籬以為裳兮搴芙<lb/>
蓉以為袖扈薜芷以掞芳兮濯爛錦而摛繡步驥騄於<lb/>
康莊兮翥鴻鵠於雲霄越希有而出大荒兮乃度敻而<lb/>
絶遼汎洙泗以揚波兮扇之乎以清飇掇蕙茝而抔瀼<lb/>
露兮灑旭日而晞蘭苕遘靈修之際嘉兮下弓旌以為<lb/>
<pb n="KR4h0139_WYG_148-22b"/>
招謂黎元之無告兮久遇毒於<graphic n="KR4247" url="https://raw.githubusercontent.com/kanripo/KR-Gaiji/master/images/KR4247.png" mimeType="image/png"/>苦方焦糜於鼎鑊兮<lb/>
又薦之於刀俎俾顛連之赤子兮化白骨而撐拄血肉<lb/>
膏於原野兮腐棲苴而横宿莽閧貙兕而拏蛇虺兮翳<lb/>
三光而汚九土朕盡焉其傷心兮豈為民之父母汝其<lb/>
為吾藎臣兮敷余孚於吴楚轉一氣為陽春兮暴尫魃<lb/>
為靈雨包載干戈兮朕亦願為好生之主越拜手稽首<lb/>
兮迓續民命則在乎兹舉畀龍節而錫虎符兮繚霞旌<lb/>
而凜霜仗遺黎若崩厥角兮將慰乎雲霓之望引餘息<lb/>
<pb n="KR4h0139_WYG_148-23a"/>
而煦之以天吹兮鼓太和之泱泱變時雍而厎定兮鰥<lb/>
孤廢疾者而有養攀三五以反斾兮輅成康而掉鞅姦<lb/>
宄遽為之閼塞兮憯不知其故也方血人於齒牙兮盜<lb/>
憎主人而惡也覂余御而不使之行兮斷予轡於路也<lb/>
衆梟不識夫鸞皇兮謂予日之暮也啅噪而各為兇聲<lb/>
兮乃遷台以怒也懐照乗與夜光兮適闇擲而召疑謂<lb/>
魚目與瓦礫兮乃翻誠以為欺棄神鼎與和氏兮以康<lb/>
瓠珷玞而為竒如射工之伺人兮故巧發其隂機弗為<lb/>
<pb n="KR4h0139_WYG_148-23b"/>
社稷之逺猷兮姑詭遇於一時好逆而冦來兮則予焉<lb/>
所知會衣裳而衷甲兮執魯連為鍾儀薦棘而重圍兮<lb/>
隔天日兮江之湄遡迴而屯以邅兮設羅畢而為之縻<lb/>
錮隂谷而髙且深兮入而不使之去也為嚇逼之千端<lb/>
兮覬予改於步也奈予心之不移兮屹乎不周之柱也<lb/>
倏歲月之屢遷兮春與秋其代謝交一臂而閲之兮身<lb/>
乃為之傳舎方氣數之締兇兮予曷能與之争天定亦<lb/>
能勝人兮而偽烏能易余之誠戴片天以兀處兮而豈<lb/>
<pb n="KR4h0139_WYG_148-24a"/>
能拘余之心欲天飛而道游兮曽不知予身之陸沉冥<lb/>
搜而坐馳兮迅祥飇而邁往激九萬之扶揺兮歘上征<lb/>
而遐想將搴瑶芝於𤣥臺兮愬於帝而稱罔虎豹乃守<lb/>
天門兮列魑魅與魍魎犬詵詵而吠人兮闔帝閽而弗<lb/>
敞仰天而呼兮孰讎吾民而若是之阻修台聖非姬昌<lb/>
與𤣥王兮曷為亦在夫夏臺羑里之幽豺虎縱横兮麟<lb/>
獲而為囚鱷鯤拉其鬐鬛兮乃突梯乎蜃鰌王雌喑而<lb/>
不鳴兮蜩鳩肆其啁啾雜芳蓀於薋菉兮竟不别夫薫<lb/>
<pb n="KR4h0139_WYG_148-24b"/>
蕕日方中而見沬與斗兮蹇予之行孰為此謀挾李順<lb/>
與茍純兮王驩入室而操矛漏國而倒制兮委而莫予<lb/>
問也呼天而無與言兮撫予膺而自恨也蹇予業已如<lb/>
是兮第不忘乎吾民翩然還歸顧自視兮面四壁而無<lb/>
聞余節弊而増塵兮眇隻影而無倫漫勞心而惙惙兮<lb/>
輒申旦而弗寐載命龜而䖍卜兮復端䇿而訊筮吉弗<lb/>
食而數竒兮再三凟而莫契鬼神亦台違兮予焉得而<lb/>
請於帝登天而不可兮乃益入於地悠然靡所薄兮曽<lb/>
<pb n="KR4h0139_WYG_148-25a"/>
不知其為計望燕雲而不見兮聽哀鴻之嗷嗷靈修不<lb/>
可以有為兮遽違逺而鬱陶懐猷而孰為矢兮屹魏闕<lb/>
而夢勞繄眇末有以召是兮秪怨艾而自責必操存之<lb/>
頗僻兮有蒐惡與隠慝無乃不能制欲兮勝於理而不<lb/>
德亦其饕功而冒進兮任乎重而弗克則亦遂非而崇<lb/>
侈兮不能執中而過以不及或昧夫幾而闇以顓兮窒<lb/>
於物而彊以塞孝不能盡親兮忠不能盡於君信不能<lb/>
及友兮誠不能格夫人是用厎於疐跋兮則皆自夫予<lb/>
<pb n="KR4h0139_WYG_148-25b"/>
身内咎而不敢誰尤兮中隠畏而酸辛第予之所奉行<lb/>
兮禮人而篤夫動也縱或有以自取兮何為至此極也<lb/>
戢兵兮止殺則吾君之仁也輸平兮繼好非有惡於渠<lb/>
也止予兮將焉求則亦荏禍於渠也前修與己事兮可<lb/>
以鏡視而新是圖親仁兮善鄰乃為國之訏謨合則所<lb/>
以福吾民兮阻則頓夫師徒繄天誘吾衷兮吾民之禍<lb/>
庶有豸行人竟何辜兮羌見羈而反害夫澶淵與靖康<lb/>
兮於得失之跡則固在和安而戰危兮前轍宜以為戒<lb/>
<pb n="KR4h0139_WYG_148-26a"/>
謂江南之文物兮可以繼夫三代釋子卿而俾之歸兮<lb/>
乃曽不如匈奴閼太和而徼倖兮反信用乎矯誣誤國<lb/>
而不自知兮曽漢唐之不如嗟台身之在天地兮眇太<lb/>
倉之一粒吾君之命不辱兮死生不足為得失和龍之<lb/>
赤氣兮釁固有所積也自惜怙私而召亂兮從顛隕而<lb/>
弗恤也蹇台焉所望兮乃援溺而入於羽淵時不可以<lb/>
驟合兮竟却走而不前茍非台之所召兮則壊運其自<lb/>
天顧台所懐之貞珉兮猶未至於玷缺故佩之杜蘅兮<lb/>
<pb n="KR4h0139_WYG_148-26b"/>
有芳荃以為結擷中庭之霜華兮斾之乎吾之節擥江<lb/>
雲而綴天星兮噫孤風而抱明月吸素霓與清氛兮雖<lb/>
闇室而益白潔己而莫予汚兮挺節而莫予折截玉而<lb/>
斷鐵兮冽冰而凛雪不欺天而負君兮庶無愧乎前哲<lb/>
從野馬與塵埃兮溷狐兔而蹀血己地坼而天傾兮猶<lb/>
不懇予之説在我者亦既盡兮安得復為之喋喋亂曰<lb/>
與其惡蒙以求明兮曷若静固以養正兮與其行險以<lb/>
徼利兮曷若安時而委命兮世固不予知兮謹獨聖之<lb/>
<pb n="KR4h0139_WYG_148-27a"/>
令也幽所以益吾之修兮屋漏則致予之敬也非予殄<lb/>
天民之澤兮殃民者固為之穽也<lb/>
　　憂釋賦　　　　　　　　　　<hi>元</hi>楊維楨<lb/>
天之何為使聰明而無信兮明畏之無神賢不必福兮<lb/>
壽不必仁不義而冨兮好禮而貧蹠以考終兮聖泣袂<lb/>
於踣麟冶絏身於非罪兮冉攖疾於哲人曽日食以萬<lb/>
資兮侃九餟於旬之期即三葉而不遘兮七世或襲其<lb/>
遺飽侏儒欲死兮長九尺者飢司造虧羨兮偏既反而<lb/>
<pb n="KR4h0139_WYG_148-27b"/>
曰迪逆其猶影響兮吾壹不知惠從之所歸匪仁吾弗<lb/>
依兮匪義吾弗據培德植之翹翹兮願俟時乎吾將茹<lb/>
夫何好修者見殃兮曰告予以不淑饑饉降喪兮艱我<lb/>
水菽三釜需養兮風拔庭木言陟於屺兮背樹隨覆填<lb/>
孰哀其岸獄兮孌孰恤其困飢惡青蠅之伺物兮肆射<lb/>
工而含機紛碩鼠之貪婪兮亦既樂萇楚之無知曽欷<lb/>
歔而侘傺兮適窮困吾此時也鮮民之不如無生兮何<lb/>
久處乎此罹也吾令箕伯叱風兮溘乎余將逝也指閭<lb/>
<pb n="KR4h0139_WYG_148-28a"/>
　闔以開關兮跪敷衽於帝也愍夜田以貸恩兮貨車子<lb/>
　以可假感寄輦以泄私兮亦逃資於晝火畀懐鳩以薦<lb/>
　休兮賂銅鈎又為禍漫鑄山以禳餓兮抑冨私而不果<lb/>
　彼蒼茫以無端兮固遭遇之無恒既克定其誰憎兮諒<lb/>
　靡人而弗勝逢逆境以順受兮乃先民之所程褊不怨<lb/>
　夫漂瓦兮茫耳外之蜚聲吾何為不豫兮其無以心而<lb/>
　累形曰相訓而助信兮吾將俟久於天人之監明誶曰<lb/>
　棘人欒變條其歗兮不自先後集百蓼兮輪根屈盤别<lb/>
<pb n="KR4h0139_WYG_148-28b"/>
　利器兮事㑹轇轕見貞士兮怵迫應物好惡眊兮窟若<lb/>
　囚拘豈識道兮夷險遷乗鱣變化兮泰宇泊然吾何疑<lb/>
　於袃葪兮<lb/>
　<lb/>
　<lb/>
　<lb/>
　<lb/>
御定歴代賦彚外集巻五<lb/>
</p>
<p>
</p>
  </div>
</body>
</text>
</TEI>
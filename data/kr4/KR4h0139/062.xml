<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_062-1a"/>
　欽定四庫全書<lb/>
御定歴代賦彚巻五十九<lb/>
　　蒐狩<lb/>
　　　三月三日華林園馬射賦<hi>有序</hi>　<hi>周</hi>庾　信<lb/>
　臣聞堯以仲春之月刻玉而遊河舜以甲子之朝披圖<lb/>
　而巡洛夏后瑶臺之上或御二龍周王𤣥圃之前猶驂<lb/>
　八駿我大周之創業也南正司天北正司地平九黎之<lb/>
　亂定三危之罪雲紀御官鳥司從職皇王有秉厯之符<lb/>
<pb n="KR4h0139_WYG_062-1b"/>
　𤣥珪有成功之瑞豈直天地合德日月光華而已哉皇<lb/>
　帝以上聖之姿膺下武之運通乾象之靈啓神明之德<lb/>
　夷典秩宗見之三禮䕫為樂正聞之九成克已備於禮<lb/>
　容威風總於戎政加以卑宫菲食皁帳綈衣百姓為心<lb/>
　四海為念西郊不雨即動皇情東作未登彌迴天眷兵<lb/>
　革無㑹非有待於丹烏宫觀不移故無勞於白燕銀甕<lb/>
　金船山車澤馬豈止竹葦兩草共垂甘露青赤二氣同<lb/>
　為景星雕題鑿齒識海水而來王烏弋黄皮驗東風而<lb/>
<pb n="KR4h0139_WYG_062-2a"/>
受吏於時𤣥鳥司厯蒼龍御行羔獻氷開桐華萍合皇<lb/>
帝幸於華林之園玉衡正而泰階平閶闔開而勾陳轉<lb/>
千乗雷動萬騎雲屯落花與芝蓋同飛楊柳共春旗一<lb/>
色乃命羣臣陳大射之禮雖行祓禊之飲即用春蒐之<lb/>
儀止立行宫裁舒帳殿階無玉璧既異河間之碑户不<lb/>
金鋪殊非許昌之賦洞庭既張承雲乃奏騶虞九節貍<lb/>
首七章正飾五彩之雲壺寜百福之酒唐弓九合冬幹<lb/>
春膠夏箭三成青莖赤羽於是選朱汗之馬校黄金之<lb/>
<pb n="KR4h0139_WYG_062-2b"/>
埒紅陽飛鵲紫燕晨風唐成公之驌驦海西侯之千里<lb/>
莫不飲羽銜竿吟猿落鴈鐘鼓震地埃塵漲天酒以罍<lb/>
行餚由鼎進彩則錦市俱移錢則銅山合徙太史聽鼓<lb/>
而論功司馬張旃而賞獲上則雲布雨施下則山藏海<lb/>
納實天下之至樂景福之歡欣者也既而若木將低金<lb/>
波欲上天顔惟穆賓歌惟醉雖復暫離北闕聊宴西城<lb/>
即同酆水之朝更是岐山之㑹小臣不舉奉詔為文以<lb/>
管窺天以蠡酌海盛德形容豈陳梗槩<lb/>
<pb n="KR4h0139_WYG_062-3a"/>
歳次昭陽月在大梁其日上已其時少陽春史司職青<lb/>
祗效祥徴萬騎於平樂開千門於建章屬車釃酒複道<lb/>
焚香皇帝翊四圍於帝閑迴六龍於天苑對宣曲之平<lb/>
林望甘泉之長坂華蓋平飛風烏細轉路直城遥林長<lb/>
騎逺帷宮宿設帳殿開筵傍臨細柳斜界冝年開鶴列<lb/>
之陣靡魚䰅之旃行漏抱刻前旌載鳶河湄薙草渭口<lb/>
澆泉堋雲五色的暈重圓陽管既調春絃實撫總章協<lb/>
律成均樹羽翔鳯為林靈芝為圃草銜長帶桐垂細乳<lb/>
<pb n="KR4h0139_WYG_062-3b"/>
鳥囀歌來花濃雪聚玉律調鐘金錞節鼓於是咀銜拉<lb/>
鐵逐日追風并試長楸之埒俱下蘭池之宫鳴鞭則汗<lb/>
赭入埒則塵紅既觀賢於大射乃頒政於司弓變三驅<lb/>
而畫鹿登百尺而懸熊繁弱振地鐵驪踏空禮正六耦<lb/>
詩歌九節七札俱穿五豝同穴弓如明月對堋馬似浮<lb/>
雲向埒鴈失羣而行斷猿求林而路絶控玉勒而揺星<lb/>
跨金鞌而動月乃有六郡良家五陵豪選新迴馬邑之<lb/>
兵始罷龍城之戰將軍戎服來參武讌尚帶流星猶乗<lb/>
<pb n="KR4h0139_WYG_062-4a"/>
奔電始聽鼓而唱籌即移竿而標箭馬噴沾衣塵驚灑<lb/>
面石堰水而澆園花乗風而繞殿熊耳刻杯飛雲畫罍<lb/>
水衡之錢山積織室之錦霞開司筵賞至酒正杯來至<lb/>
樂則賢乎秋水歡笑則勝上春臺既而日下澤宫筵䦨<lb/>
相圃悵徙蹕之留歡眷迴鑾之餘舞欲使石梁銜箭銅<lb/>
山飲羽横弧於楚水之蛟飛鏃於吳亭之虎况復恭已<lb/>
無為南風在斯非有心於蜓翼豈留情於㦸枝唯觀揖<lb/>
讓之禮蓋取威雄之儀<lb/>
<pb n="KR4h0139_WYG_062-4b"/>
　　大獵賦<hi>有序</hi>　　　　　　　　<hi>唐</hi>李　白<lb/>
白以為賦者古詩之流辭欲壯麗義歸博達不然何以<lb/>
光贊盛美感天動神而相如子雲競誇辭賦歴代以為<lb/>
文雄莫敢詆訐臣請語其大略竊或褊其用心子虚所<lb/>
言楚國不過千里夢澤居其大半而齊徒吞若八九三<lb/>
農及禽獸無息肩之地非諸侯禁淫述職之義也上林<lb/>
云左蒼梧右西極考其實地周袤纔經數百長楊夸胡<lb/>
設網為周阹放麋鹿其中以搏攫充樂羽獵於靈臺之<lb/>
<pb n="KR4h0139_WYG_062-5a"/>
囿圍經百里而開殿門當時以為窮壯極麗逮今觀之<lb/>
何齷齪之甚也但王者以四海為家萬姓為子則天下<lb/>
之山林禽獸豈與衆庶異之而臣以為不能以大道匡<lb/>
君示物周博平文論苑囿之小竊為微臣之不取也今<lb/>
聖朝園池遐荒殫窮六合以孟冬十月大獵於秦亦將<lb/>
耀威講武埽天蕩野豈淫荒侈靡非三驅之意邪臣白<lb/>
作頌折𠂻厥美其辭曰<lb/>
粤若皇唐之契天地而襲氣母兮粲五葉之葳蕤惟開<lb/>
<pb n="KR4h0139_WYG_062-5b"/>
元廓海㝢而運斗極兮總六聖之光熈誕金德之純精<lb/>
兮潄玉露之華滋文章森乎七曜兮制作參乎兩儀括<lb/>
衆妙而為師明無幽而不燭兮澤胡逺而不施慕徃昔<lb/>
之三驅兮順生殺於四時若乃嚴冬慘切寒氣凜烈不<lb/>
周來風𤣥冥掌雪木脫葉草解節土囊煙隂炎井氷閉<lb/>
是月也天子處乎𤣥堂之中餐八水兮休百工考王制<lb/>
兮遵國風樂農人之閒隙兮因校獵而講戎乃使神兵<lb/>
出於九闕天仗羅於四野徴水衡與林虞辨土物之衆<lb/>
<pb n="KR4h0139_WYG_062-6a"/>
寡千騎飆埽萬乗雷奔梢扶桑而拂火雲兮刮月窟而<lb/>
捜塞門赫壯觀於今古嶪揺蕩於乾坤此其大略也而<lb/>
内以中華為天心外以窮髮為海口豁咽喉以洞開吞<lb/>
荒裔以盡取大章按步以來徃夸父振䇿而奔走足跡<lb/>
乎日月之所通囊括乎隂陽之未有君王於是撞鴻鐘<lb/>
發鑾音出鳯闕開宸襟駕玉輅之飛龍歴神州之層岑<lb/>
遊五柞兮瞰三危挾細柳兮過上林攢髙牙以總總兮<lb/>
駐華葢之森森於是擢倚天之劒彎落月之弓崑崙叱<lb/>
<pb n="KR4h0139_WYG_062-6b"/>
兮可倒宇宙噫兮増雄河漢為之卻流川嶽為之生風<lb/>
羽旄揚兮九天絳獵火烻兮千山紅乃召蚩尤之徒叢<lb/>
長㦸羅廣澤呵雨師走風伯稜威耀乎雷霆烜赫震於<lb/>
蠻貃陋梁都之體制鄙靈囿之規格而南以衡霍作襟<lb/>
北以代恒作袪夾東海而為塹兮拖西溟而流渠麾九<lb/>
州之珍禽兮迴千羣以坌入聨八荒之竒獸兮屯萬族<lb/>
而來居雲羅髙張天網密布罝罘緜原峭格掩路蠛蠓<lb/>
過而猶礙蟭螟飛而不度彼層霄與殊榛罕翔鳥與伏<lb/>
<pb n="KR4h0139_WYG_062-7a"/>
兔促營合技彌巒被岡金戈森行洗晴野之寒霜虹旗<lb/>
電掣巻長空之飛雪吳驂走練宛馬蹀血縈衆山之聨<lb/>
緜隔逺水之明滅使五丁摧鋒一夫拔木下塹髙頽深<lb/>
平險谷擺椿栝開林叢喤喤呷呷盡奔突於場中而田<lb/>
疆古冶之儔烏獲中黄之黨超崢嶸獵莽蒼喑嗚哮[口*闞]<lb/>
風旋電徃脫文豹之皮抵𤣥熊之掌批狻手猱挾三挈<lb/>
兩既徒搏以角力又揮鋒而争先行甝號以鶚睨兮氣<lb/>
赫火而歊煙拳封猯肘巨狿梟羊應叱以斃踣䝟貐亡<lb/>
<pb n="KR4h0139_WYG_062-7b"/>
精而墮巔或碎腦以折眷或歕髓而飛涎窮遐荒蕩淵<lb/>
藪扼土伯殪天狗脫角犀頂拔牙象口埽封狐於千里<lb/>
捩雄虺之九首咋騰蛇而仰吞拖奔兕而卻走君王於<lb/>
是峩通天靡星旃奔雷車揮電鞭觀壯士之効獲顧三<lb/>
軍而欣然曰夫何神讋鬼慄之駭人也又命建䕫鼓勵<lb/>
武卒雖躪轢之已多猶抝怒而未歇集赤羽兮昭日張<lb/>
烏號兮滿月戎車轞轞以陸離彀騎煌煌而奮發鷹犬<lb/>
之所騰捷飛走之所蹉蹶攫麏麚之咆哮蹂豺貉以挂<lb/>
<pb n="KR4h0139_WYG_062-8a"/>
格膏鋒染鍔填巖掩窟觀殊材與逸羣尚揮霍以出沒<lb/>
别有白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>飛駮窮竒貙䝡牙若錯劒鬛如叢竿口吞殳<lb/>
鋋目極槍櫓碎琅弧攫玉弩射猛彘透奔虎金鏃一發<lb/>
旁疊四五雖鑿齒磨牙而致伉誰謂南山白額之足覩<lb/>
總八校捜四隅馳專諸走都盧趫喬林撇絶壁抄獑猢<lb/>
攬貃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>囚鼯鼬於峻崖頓豰貜於穹石養由發箭竒肱<lb/>
飛車巧括更嬴妙兼蒱且墜鸀鳿於青雲落鴻鴈於紫<lb/>
虚捎鶬鴰漂鸕<graphic n="KR1445" url="https://raw.githubusercontent.com/kanripo/KR-Gaiji/master/images/KR1445.png" mimeType="image/png"/>殫地廬空神居斬飛鵬於日域摧大<lb/>
<pb n="KR4h0139_WYG_062-8b"/>
鳯於天墟龍伯釣其靈鼇任公獲其巨魚窮造化之譎<lb/>
詭何神怪之有餘所以噴血流川飛毛灑雪乍若乎髙<lb/>
天雨獸上墜於大荒又似乎積禽為山下崩於林穴陽<lb/>
烏沮色於旭日隂兔喪精於明月思騰裝上獵於太清<lb/>
所恨穹昊之路絶而忽也莫不海晏天空萬方來同雖<lb/>
秦皇與漢武兮復何足以爭雄俄而君王茫然改容愀<lb/>
若有失居安思危防險誡逸斯馳騁以狂發非至理之<lb/>
𢎞術且夫人君以端拱為尊𤣥妙為寳暴殄天物是謂<lb/>
<pb n="KR4h0139_WYG_062-9a"/>
不道乃命去三面之網示六合之仁已殺者待其犯命<lb/>
未傷者全其天真雖剪毛而不獻豈割鮮以染輪解鳯<lb/>
凰與鸑鷟兮旋騶虞與麒麟獲天寳於陳倉載非熊於<lb/>
渭濱於是享獵徒封勞苦軒行庖騎酌酤韜兵戈火網<lb/>
罟然後登九霄之臺宴八紘之圃開日月之扃闢生靈<lb/>
之户聖人作而萬物覩覽蒐岐與狩敖何宣成之足數<lb/>
哂穆王之荒誕歌白雲於西母曷若飽人以淡泊之味<lb/>
醉時以醇和之觴鼓之以雷霆舞之以隂陽虞乎神明<lb/>
<pb n="KR4h0139_WYG_062-9b"/>
狃於道德張無外以為罝琢大朴以為杙頓天網以掩<lb/>
之獵賢俊以御極若此之狩罔有不克使天人晏安草<lb/>
木蕃殖六宮斥其珠玉百姓樂於耕織寢鄭衛之聲卻<lb/>
靡曼之色天老掌圖風后侍側是三階砥平而皇猷允<lb/>
塞豈比夫子虚上林長楊羽獵計麋鹿之多少誇苑囿<lb/>
之大小者哉方將延榮光於後昆軼𤣥風於邃古擁嘉<lb/>
瑞臻元符登封於泰山篆德於社首豈不與乎七十二<lb/>
帝同條而共貫哉君王於是迴蜺旄返鑾輿訪廣成於<lb/>
<pb n="KR4h0139_WYG_062-10a"/>
至道問大隗之幽居使罔象掇𤣥珠於赤水天下不知<lb/>
其所如也<lb/>
　　春蒐賦<hi>以畋狩得時獻禽合禮為韻</hi>　　　　<hi>唐</hi>常　衮<lb/>
上方究心政理惕慮遊畋順時而行仁育之恩克洽酌<lb/>
古取則春蒐之義攸先所以示軍容於有衆發號令於<lb/>
初年時惟仲春景則清晝列武卒於天仗選龍媒於御<lb/>
廐野有鳴鹿爾則食君之苹巷無居人我亦從王於狩<lb/>
其儀可覿其理可究春者蠢也象其動以宣威蒐者求<lb/>
<pb n="KR4h0139_WYG_062-10b"/>
焉薄於求而在宥固將明其校閱非取樂於馳驟想熊<lb/>
羆之士必在於求賢驅貔豹之師寜惟於逐獸夫其將<lb/>
陳於野先訓於國執鐃備卒伍戰陣之教執鐲盡進退<lb/>
疾徐之則六軍之節制可觀三畋之禮文斯得而原其<lb/>
初也勅司馬致髙旗行火弊薙畬菑彎良弓而發彼破<lb/>
脩眥以斃之擇可取而克成舊事捨將孕而用表深慈<lb/>
雖四海乆清禮且崇於國典三冬尚隙役無奪於農時<lb/>
然後算其獲否以行賞勸皆賈藝以求功必極忠而上<lb/>
<pb n="KR4h0139_WYG_062-11a"/>
獻若然者豈徒倒逸材之獸落翰飛之禽大發以彰其<lb/>
武力小殺以冝其道心事且載於周禮跡寜誡於虞箴<lb/>
夫如是子雲無以諷其羽獵相如未足言其上林於是<lb/>
天旋景從飆軼電雜皮冠且進虞人之守斯存綵仗前<lb/>
驅天子之圍不合有司乃申誓人之詞具表貉之禮獻<lb/>
禽以報其生植充豆以遵其孝悌君子謂是蒐焉足觀<lb/>
國家之大體<lb/>
　　皇帝冬狩一箭射雙兔賦<hi>以題上六字為韻</hi>　<hi>唐</hi>路季登<lb/>
<pb n="KR4h0139_WYG_062-11b"/>
大矣哉我唐之盛兮七葉重光襲文明以為德表武烈<lb/>
而稱皇於是行冬令稽舊章當清風之戒節建𤣥律之<lb/>
司方時因展狩禮備肅將信不差於王道豈取樂於禽<lb/>
荒者哉若乃整鈎陳嚴羽衛星旄燭野雲旗拂曀周長<lb/>
楊而為阹屬甘泉以為綴騁六龍而電發顧雙兔而飆<lb/>
逝性毚狡而不恭足輕迅而靡制爰從聖射乃觀神藝<lb/>
鑾鑣卻轉引柘月而隨圓金鏃斜飛疊霜毫而俱斃既<lb/>
絶系而達臆亦洞胷而裂眥岐陽之美不獨稱於周王<lb/>
<pb n="KR4h0139_WYG_062-12a"/>
上林之雄未可論於漢帝觀夫歳聿暮時既冬采吉日<lb/>
詠車攻或備鮮於乾豆或薦芬於祖宗匪合圍而縱獲<lb/>
諒閱武而觀農且箭協陽爻兔唯隂獸柔而不犯信爾<lb/>
類之可全强以多猜信我網之不漏伊省括而一發紛<lb/>
應弦而雙仆所以章聖武於無窮表靈誅於薄狩至如<lb/>
馳騕褭跨深密追捷蹤騰勁質飄勇氣於蒼昊抗稜威<lb/>
於白日激流電而指顧躡奔星而迅疾疊穿兮彼兔則<lb/>
雙舎拔兮我矢惟一足使百蠻膽喪萬人股慄遐哉邈<lb/>
<pb n="KR4h0139_WYG_062-12b"/>
乎不可談悉彼更嬴之絶藝蒲且之妙術曽何足以擬議<lb/>
焉於是殺氣肅英風扇信合美於三驅實挺竒於一箭<lb/>
然後迴雕輦御金殿或畀台階或歸鼎膳乃知我皇之<lb/>
盛德眇萬古之罕所聞見者也<lb/>
　　聖人苑中射落飛鴈賦<hi>以題為韻次用</hi>　　<hi>唐</hi>陸　贄<lb/>
於穆我皇受天明命與乾坤而合德配唐虞而齊盛成<lb/>
功斯著射中九霄之禽文教已宣道應千年之聖想彼<lb/>
禽矣雝雝可珍配玉帛於前禮齊山木於至人棲必擇<lb/>
<pb n="KR4h0139_WYG_062-13a"/>
處翔無失倫候律南徂洞庭之芳草猶碧順時北向上<lb/>
林之繁花已春茍應弦以啓聖同殺身以成仁爾乃雲<lb/>
收逺天水落上苑風蕭蕭而勁夕日杳杳而低晩於是<lb/>
聖人悦年豐修武功有直斯矢有弨其弓因肅殺之候<lb/>
遊苑囿之中彼鴈于飛斜當禁掖帶輕雲之微素映遥<lb/>
天之晴碧雖逢䝉之絶藝莫敢措心固離婁之明眸其<lb/>
纔能覿我弓斯張我矢斯射算分數之逺近則舎拔而<lb/>
應鏑質毛紛其已墜弦聲振猶未釋聞之者足蹈手舞<lb/>
<pb n="KR4h0139_WYG_062-13b"/>
覩之者目駭心惕彼貫心稱妙穿葉無怍一則三年而<lb/>
後發一則百步以為約豈如料必中於飛動騁絶伎於<lb/>
寥廓鴈以逺而矢發矢既中而鴈落異哉莫髙者天戾<lb/>
天者飛彼摶空之逸翰尚無所違矧荒服之逆命曷不<lb/>
咸歸則知皇聖有作夷夏無間鄙楚莊之戲猿笑晉平<lb/>
之失鷃固將威九<graphic n="KR3357" url="https://raw.githubusercontent.com/kanripo/KR-Gaiji/master/images/KR3357.png" mimeType="image/png"/>而清八荒豈直落翔雲之一鴈<lb/>
　　三驅賦<hi>以蒐畋以時網去三面為韻</hi>　　　　<hi>唐</hi>裴　度<lb/>
古之畋獵自天子達諸侯秋則獮春則蒐非有情於殺<lb/>
<pb n="KR4h0139_WYG_062-14a"/>
戮固無取於盤遊蓋以除時稼之所害示軍容之克修<lb/>
故王者有三驅之禮也職此之由夫生殺之柄主之於<lb/>
天生誠有之殺亦冝然是乃張我武出于畋植靈旗以<lb/>
準的應晉鼓以周旋兵作於後獸馳於前背主而去者<lb/>
以其逆而必殺委質而來者以其順而必全是知從禽<lb/>
之中有古義焉何哉三驅之義我則有以且以驅為名<lb/>
至三而止驅者以無合圍之道三者以有知足之理蓋<lb/>
以明上帝之心見聖人之㫖初其擇吉日戒師期既逐<lb/>
<pb n="KR4h0139_WYG_062-14b"/>
獸以禮亦使人以時不如追軍詎設左右之翼有異捕<lb/>
鹿寜分觭角之師夫堯舜而來殷周以往皆順時而行<lb/>
令非害物以示養無違者不殺知有異於焚林犯德者<lb/>
取之固無間於漏網故知樹德務滋除惡務去所以欲<lb/>
萬國之畏威使四方之即叙柔者來服則必解其罻羅<lb/>
挺而背走則必烹於鼎爼若然者必沮其彊梁而銷其<lb/>
旅拒也逮乎大漢遊盤是恣馳騁是眈崇苑囿而大開<lb/>
里寜止百取庖㕑之饜飫畋豈惟三不然者何以子雲有<lb/>
<pb n="KR4h0139_WYG_062-15a"/>
長楊之諷相如有亡是之談我國家修古典斥游宴狩<lb/>
不奪於三時網惟留於一面大田多稼聊㑹獵以長苖<lb/>
四海無虞徒因蒐而教戰美矣哉三驅之禮因兹而又<lb/>
見<lb/>
　　畋獲非熊賦<hi>以有開必先是膺明盛為韻</hi>　　<hi>唐</hi>頻　喻<lb/>
畋者所以講武賢者所以輔弼能順時以𢎞閱逢命世<lb/>
之間出得賢於蒐狩之塲効獲乎霸王之術且以展時<lb/>
巡之明義昭至化之隂騭將入林之有期寜即鹿而無<lb/>
<pb n="KR4h0139_WYG_062-15b"/>
必哉是以賦車攻練吉日駕駟牡之既閑儼七騶以齊<lb/>
蹕於是列卒滿路張罟竟天傾藪刮野捜林蕩川小殷<lb/>
湯之教祝同周文之獵賢治國之規必聞獻可從禽之<lb/>
樂寜假獻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如斯則沃心之期乎說啓乃入夢之知夫<lb/>
兆先觀夫獵車未貫大綏將弭得賢之繇既符非熊之<lb/>
姿宛是馬足不極皮軒遽迴解雲羅之周布廣天仗以<lb/>
全開用割鮮之能我則曽事於屠釣誇染輪之味我則<lb/>
將和於鹽梅且夫博采為聖旁求斯盛寜知校獵之遊<lb/>
<pb n="KR4h0139_WYG_062-16a"/>
更展弓旌之命白駒皎皎無煩空谷之維束帛戔戔不<lb/>
待中園之聘薄狩有隙畋遊有恒陳虞箴以炯戒得呂<lb/>
望以光膺馳騖乎道德之囿故逸飛之遺走將賢能之<lb/>
是擇在麋鹿而何有十旬失位悲夫洛汭之歌三品充<lb/>
庖詎比渭濱之叟此威容兮我武既成彼非熊兮惟時<lb/>
之英來儀則邁種靡怨佐理則日月宣明盛哉三驅之<lb/>
致用也永代垂聲<lb/>
　　田獲三狐賦<hi>以田獲三狐吉無不利為韻  有序</hi>　<hi>唐</hi>李　咸<lb/>
<pb n="KR4h0139_WYG_062-16b"/>
客有都尉崔公嘗以投筆筮仕遇解九二爻應無何而<lb/>
立功成名遂之來相與遊逺而獲三狐公以為應徃者<lb/>
之兆遂為田獲三狐賦余因應云<lb/>
放心而適者其在乎遊田徒御自肅鐶鋂相牽指東郊<lb/>
以按轡乗北風以鳴鞭風威初厲鷹隼斯擊英寮訟閒<lb/>
農人務隙分曹命侶榮隨所歴未濟之狐<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>起荒陌多<lb/>
疑膽捐虚驚心惕趫材競逐良弓可射算分銖商逺近<lb/>
乃舎拔而則獲於是長舒逺引自北徂南遇豐草而必<lb/>
<pb n="KR4h0139_WYG_062-17a"/>
陟逢虎穴而爭探車輕輪髙羣足䟃𧽼將使蹂躙其十<lb/>
二三爾乃出林莽踐平蕪歴歴爾見綏綏有狐莫赤其<lb/>
色又腯其膚各挾爾之矢先張爾之弧雖羅空三面而<lb/>
人合四隅終見加其一目遽生擒於僕夫更有七擒七<lb/>
縱乍奔乍逸忽投足於舊丘且守之而勿失俄而獵父<lb/>
燄熾藴崇煙鬱知隱伏之無所動險中之瞰出摶噬交<lb/>
亂竿投揘觱罔解狐之終凶符六二之貞吉得理中之<lb/>
道偕枉直之實且夫平原廣衍何有何無獨兹狐之見<lb/>
<pb n="KR4h0139_WYG_062-17b"/>
獲應君子之筮謩君子云誰其惟崔公筮謩伊何當入<lb/>
其仕乎固欲知蔡澤之躍馬而問詹尹以泛鳬公侯干<lb/>
城則四方壯士文章經國則一代英儒我章斯銀我綬<lb/>
斯朱安比夫求魚靡餌即鹿無虞哉已而日低嵐岫煙<lb/>
生寒柳鬯弓釋掤割鮮縱酒是田也蓋以集彼戎事從<lb/>
其羣醜第吾人之讙謡則郢中之能不豈徒焚林竭澤<lb/>
乾池滌藪况夫天誡其馳騁御難其枯朽雖俟俟儦儦<lb/>
或羣或友皆棄之而不受嘻兹狐之無知何雖獸而似<lb/>
<pb n="KR4h0139_WYG_062-18a"/>
智當其七雄分勢遇楚相以申威九尾來儀感魏君而<lb/>
呈瑞又若腋入珍裘肉登俎味在物斯賤與人為利利<lb/>
之者以此載詠歌而無愧<lb/>
　　開三面網賦<hi>以仁聖之道開三面為韻</hi>　　　<hi>唐</hi>闕　名<lb/>
湯既有殷聖德日新敬畋遊必因於無事取禽獸不為<lb/>
乎資身於是設無私之網當去殺之辰加一日而雖期<lb/>
於用開三面而蓋取諸仁乃言曰遂爾之性啓予有聖<lb/>
悲羅者之所重傷詔虞人悉除其令恢恢雖設不為四<lb/>
<pb n="KR4h0139_WYG_062-18b"/>
校之防蕩蕩無疑必遂三驅之命是用施諸大麓祝以<lb/>
嘉辭舉數隅而罔煩曲取當直道而豈假周維故得獸<lb/>
安狂顧鳥釋危疑弗慮弗圖自樂已生者足矣若亡若<lb/>
存不用吾命者縶之當夫蒐狩有常稼苖是寳將遂乎<lb/>
驅逐豈煩乎窮討所以釋從禽之利以絶一源解竟野<lb/>
之罟欲窮諸道遂得行無所阻物不懷猜念羣生而東<lb/>
西必遂嘉衆路而逺近咸開弱羽飛空未見觸絲之患<lb/>
微行走地曽無繫足之哀故曰聖道克美深仁及此雖<lb/>
<pb n="KR4h0139_WYG_062-19a"/>
有畋獵而無荒雖有罝罟而必弛所以冠百王而不怍<lb/>
歴萬祀而無慙正其德而惟守一用其網而必去三芳<lb/>
隨事逺化與恩覃則里革斷罟之心庶修遺美西乙放<lb/>
麛之感足繼清談今天子意在蒐田志清郊甸庖羲之<lb/>
網屢設成湯之心未變已焉哉誰能述三代之所興庶<lb/>
可垂永於南面<lb/>
　　大蒐賦<hi>有序</hi>　　　　　　　　<hi>宋</hi>丁　謂<lb/>
司馬相如揚雄以賦名漢朝後之學者多規範焉欲其<lb/>
<pb n="KR4h0139_WYG_062-19b"/>
克肖以至等句讀襲微引言語陳熟無有已出觀子虚<lb/>
長楊之作皆逺取旁索靈竒瑰怪之物以壯大其體勢<lb/>
撮其辭彩筆力恢然飛動今古而出入天地者無幾然<lb/>
皆人君敗度之事又於典正頗逺今國家大蒐行曠古<lb/>
之禮辭人文士不冝無歌詠故作大蒐賦其事實本之<lb/>
於周官歴代沿革制度參用之以取其麗則竒言逸辭<lb/>
皆得之於心相如子雲之語無一近似者彼以好樂而<lb/>
諷之此以勤禮而頌之冝乎與二子不類辭曰<lb/>
<pb n="KR4h0139_WYG_062-20a"/>
仲冬天子嚴祀事答神祐佇農隙謹蒐狩踵教本稽典<lb/>
舊禮容左右武事前後等尊第卑上長下幼人民豐穰<lb/>
物色繁富蓋亦閱軍實於介胄非徒恣遊畋於禽獸者<lb/>
哉前期命虞人以采莽蒼芟擁遏草木裸潔原隰砥闊<lb/>
視軍衆寡度地本末髙表四立坦場中豁限田防而䦨<lb/>
織志轅門而旌掲青龍白虎擁䕶乎行在之所左䍐右<lb/>
畢分張乎侍衛之列風蕭蕭而野鳴雲隂隂而晝結麋<lb/>
鹿狼狽以投林狐狸踉蹌而遷穴由是司馬舉職羣吏<lb/>
<pb n="KR4h0139_WYG_062-20b"/>
咸秩各有司存皆給名物備小駕而六龍集開武庫而<lb/>
五兵出輅車金玉旂章日月㦸牙刺舉旄頭雪密畫蚩<lb/>
尤於斾顛匣干將於劒室騠駃妥貼以負軛驌騻徘徊<lb/>
而轉軼召佽飛以前導命𤣥武而殿卒目恍羅列神驚<lb/>
比櫛師勅戰法帥董戎律始建旗以誓衆亦斬牲而戒<lb/>
失所畋之野備物咸畢外事尚剛戊日惟吉上乃乗七<lb/>
騶擁六軍白旄方下於北極黄纛已搴於應門服章天<lb/>
地車駕風雲日隨月侍嶽走川奔列缺收聲而聽蹕豐<lb/>
<pb n="KR4h0139_WYG_062-21a"/>
隆鼓力以扶輪隊仗乎八百諸侯殿呼乎七十二君煙<lb/>
霞錯雜以垂地河漢顛倒而失源靈祗懾慄怪物騰騫<lb/>
顓帝蒼黄而廢職𤣥冥倏閃以馳䰟儼方離於大内盛<lb/>
已列於平原禡表云已銜杖而前虵陣翼張虎賁環匝<lb/>
鼓以三闋圍不四合律戎索以濟濟飭軍威而燁燁鐶<lb/>
再振而鐃再鳴弓斯張而矢斯挾爾乃驅百獸當一人<lb/>
弓工操軒轅之弧奉御羅氏設商湯之網擁羣熊羆之<lb/>
爪距摧折虎豹之心肝分裂射必三獸發則五豝雹逆<lb/>
<pb n="KR4h0139_WYG_062-21b"/>
毛羽星颺角牙肉墮庖丁之刀血濺魯陽之戈諸侯卒<lb/>
事以儼雅百姓突圍而交加上方斂緌以慘愴衆乃靡<lb/>
旗而諠譁圍開一方懼盡殺也舎順取逆彰懷來也出<lb/>
表不顧恥逐奔也等别三殺貴宗廟也得匪上以顯孝<lb/>
思下以不愆乎鳥獸之肉不登器者無取貔虎之士罔<lb/>
用命者有誅警進退於鉦鼓習威儀於卒徒戎事同鑾<lb/>
輅迴軍聲振而萬國聳立天仗指而九門洞開郊饁獸<lb/>
而禮之勤也廟獻禽而神其享哉以勞飲至以能䇿勲<lb/>
<pb n="KR4h0139_WYG_062-22a"/>
刑必加於共棄爵乃及乎衆尊如是則不曰暴天物不<lb/>
曰教民戰於以辨名號而訓仁義於以昭文章而明貴<lb/>
賤也下臣竊詳三代之書頗究二王之典大閱之制昭<lb/>
然義見軍旅之事闕教則失利祭薦之制非理則不獻<lb/>
施信賞率怠倦使夫民知方兵識變莫若示蒐畋而敦<lb/>
大勸也後之王者反禮叛經荒樂誅殺放懷蕩情借如<lb/>
漢武於古詳明博捜聖書廣召文英講評謨訓華飾聲<lb/>
明凡曰大樂闕焉不行乃窮畋極獵誇國耀兵隔蜀羅<lb/>
<pb n="KR4h0139_WYG_062-22b"/>
設跨秦戈横麛卵夭死獝狨愁聲以至欺猛狂而手格<lb/>
喜暴惡以力爭豈殘忍之足恥唯豪勇之所京下垂歴<lb/>
代不能變更魏晉而下離合寰瀛咸局促以僅守曷禮<lb/>
樂之能興粤抵李唐時惟㑹昌彼文明二帝實驅馳百<lb/>
王大畋之義猶或廢亡者若陛下自膺寳命臨萬方動<lb/>
必法度舉皆故常緝羲軒之絶緒新姬孔之舊章郊焉<lb/>
而五帝肅肅享焉而百神洋洋九年三月升於紺壇十<lb/>
有三年躬耕藉田心以民本事由禮先謫王滿嗜慾乎<lb/>
<pb n="KR4h0139_WYG_062-23a"/>
馳騁斥帝徹瞽瞶乎神仙故天地不能藏祥而祕瑞日<lb/>
月無以示譴而戒愆甘露降而區宇澤景星燭而氛祲<lb/>
蠲總治本操化源措慮寂爾存神泊然是以發狂之心<lb/>
無自入焉下臣以為大蒐之典周公制於往古陛下行<lb/>
於今兹中閒數千餘祀咸杳昧而不知彼唐漢之士修<lb/>
崇禮儀封禪之徴誕明堂之說竒此數事不詳於堯舜<lb/>
文武之書臣寜敢狂斐而陳諸所以賦大蒐而歌盛禮<lb/>
也俾千古知至德之巍巍<lb/>
<pb n="KR4h0139_WYG_062-23b"/>
　　雪獵賦<hi>有序</hi>　　　　　　　　<hi>元</hi>朱德潤<lb/>
至治二年春二月既望時雪初霽天子大蒐于柳林還<lb/>
幸壽安山命集賢大學士臣泰思都學士臣顙哥識律<lb/>
功德副使臣三旦班君小臣朱德潤圖而賦之因考禮<lb/>
經謂乾豆賓客充庖三田之義漢儒雄詞麗藻可謂形<lb/>
容盡之至於偃武修文之説亦略見於篇中皇元受命<lb/>
四海來格遊獵之盛武備粲然所以明國家之制大備<lb/>
矣臣德潤謹援筆墨圖成雪獵而并陳其賦曰<lb/>
<pb n="KR4h0139_WYG_062-24a"/>
顓頊司序𤣥冥駕冬屏翳扇飆馮夷灑凍霜堅氷於沍<lb/>
澤之底霰急雪乎蒼冥之中迷漫六合飄颻太空混𤣥<lb/>
黄而暴白始胚腪於鴻䝉忽焉山川不夜之境盎然草<lb/>
木長春之叢化瑶瑰不瑳之巧布珠琲莫擷之工有自<lb/>
强者奮然而唶曰天地既肅風雲已凉獸豺獺而畢祭<lb/>
士弓矢胡未張可以振威警於下土閱武備於非常乃<lb/>
選車徒淬精礪剛陋蕭君之不出壯桓䖍之髙驤旄孤<lb/>
麾而騎集鞲乍脫而鷹揚旗纛翩翻鈴鸞鏗鏘銛矛大<lb/>
<pb n="KR4h0139_WYG_062-24b"/>
槊鈎㦸長槍烏號繁弱莫邪干將兵氣含輝偉列其旁<lb/>
於是雷司撾鼓山靈捧鞬王良執御羿氏控弦封豕中<lb/>
機貪狼就剸縱離朱之明睫步章亥之宏跧窮罅擣穴<lb/>
絡野經原飲羽則飛將視石調矢則由基號猿箭雙鵰<lb/>
於一鏃殪兩兕於孤鞭盧令令而狐踣鶚皎皎而鴐顛<lb/>
至若鴻鴈鵁鶄鵜鷽䳱鸛□麕□嬎獖羊貄貆伯益之<lb/>
所未録爾雅之所未刋飛走之屬并墜其前血頷其濡<lb/>
貫翎其聮數實登載振旅告旋又何止易堂下之一牛<lb/>
<pb n="KR4h0139_WYG_062-25a"/>
窺管中之一斑哉故相如夸獵於上林子雲校獵於甘<lb/>
泉以至長楊五柞渭水黄山皆前人轍迹之所蹈文辭<lb/>
之所傳得則為敬天順時之義失則有縱樂從禽之愆<lb/>
東吳小臣渡江泝河過魯適衞瞻兩都京闕之巨麗揖<lb/>
中州士子之多賢曩曽逐公子王孫之後塵而聞諸塞<lb/>
上之翁曰我聖朝神武之師常以虎賁之衆際八埏而<lb/>
大圍驅獸蹄鳥跡之道為烝民粒食之基燎火田於既<lb/>
蟄入山林而不麛胎不殀夭巢不覆枝講春蒐秋獮之<lb/>
<pb n="KR4h0139_WYG_062-25b"/>
舉臨夏苖冬狩之期效成湯祝網之三面思文王蒐田<lb/>
之一時所以豐稼而除害所以致敬而受釐收其齒革<lb/>
羽毛咸供需於民用潔其犧牲腊脯盛禮筵於賓儀論<lb/>
功賜脤錫胙臨墀太常薦新於廟祀大官供味於庖胹<lb/>
捄棘匕其膏膋饛簋飱其肉糜侑以元醴享以醇醨宰<lb/>
臣調其醎甘學士和其雍熈皇恩浹上澤施武事講文<lb/>
教馳遂乃四方鼓舞萬里梯航邠人祝粟無逺不屆𤣥<lb/>
菟黒獠致禮其邦斥侯盡職貢之道象胥講獻納之方<lb/>
<pb n="KR4h0139_WYG_062-26a"/>
　故衆姓之人聞鐘鼓管籥雖三尺之童攜簞食壺漿然<lb/>
　後知曠百王天人之盛事啓億萬年大元之方昌今聖<lb/>
　天子勵精圖治寛裕有容紹祖宗鴻熈之運體上帝好<lb/>
　生之功將以仁義為基道德為宗詩書禮樂為治政刑<lb/>
　法度為公正以網羅俊乂駕馭英雄則鳯凰鸑鷟不足<lb/>
　以為貴騶虞白澤不足以為崇豈特西旅之獒大宛之<lb/>
　龍芝房赤雁之歌寳鼎白麟之誦蓋將息牧野之如虎<lb/>
　如貔獲渭濱之非羆非熊聞一善以為訓明一藝無不<lb/>
<pb n="KR4h0139_WYG_062-26b"/>
　庸國家有基命宥密君臣有同寅協恭躋生民仁夀之<lb/>
　域迴太古淳龎之風臣愚戇猥材草萊陋質愧不足以<lb/>
　潤色皇猷宣揚盛世裁前賢錦繡之文鐫大經金石之<lb/>
　字倣雅頌之作興表德澤之流洩他日庶幾河圖洛書<lb/>
　龜龍負瑞先以寫臣方寸丹𠂻詣壽安獻賦之意<lb/>
　<lb/>
　<lb/>
御定歴代賦彚巻五十九<lb/>
</p>
<p>
</p>
  </div>
</body>
</text>
</TEI>
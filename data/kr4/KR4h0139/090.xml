<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_090-1a"/>
欽定四庫全書<lb/>
定厯代賦彚巻八十七<lb/>
　器用<lb/>
　　竹扇賦　　　　　　　　　　<hi>漢</hi>班　固<lb/>
青青之竹形兆直妙華長竿紛實翼杳篠叢生於水澤<lb/>
疾風時時紛蕭颯削爲扇翣成器良託御於君王供時<lb/>
有度量異好有圎方來風堪避暑靜夜致清凉安體定<lb/>
神達消息百王傳之賴功力壽考康寧累萬億<lb/>
<pb n="KR4h0139_WYG_090-1b"/>
　　羽扇賦　　　　　　　　　　<hi>漢</hi>閔　鴻<lb/>
惟羽扇之攸興乃鳴鴻之嘉容產九華之中澤邁雍喈<lb/>
之天聰表髙義於大易著詩人之雅章賴兹翮以内飛<lb/>
曜羽儀於外揚於是祝融持運朱明發暉奔陽衝布飛<lb/>
炎赫曦同藴隆於雲漢咸慘毒於中懐爾乃登爽塏臨<lb/>
甘泉潄清流廕𤣥雲運輕融以容與激清風於自然披<lb/>
綃衽而入懐飛羅纓之繽紛衆坐衎以怡懌咸俯節以<lb/>
齊歡感蕙風之盪懷詠棘心之所歎於是暑氣雲消獻<lb/>
<pb n="KR4h0139_WYG_090-2a"/>
酬乃設停神靜思且以永日妍羽翔迴清風盈室動靜<lb/>
揚暉嘉好越逸翻翻奕奕飛景曜日同皦素於凝霜豈<lb/>
振鷺之能匹<lb/>
　　羽扇賦<hi>有序</hi>　　　　　　　　<hi>晉</hi>傅　咸<lb/>
吳人截鳥翼而搖風旣勝於方圎二扇而中國莫有生<lb/>
意滅呉之後翕然貴之其辭曰<lb/>
鳯凰於飛翽翽其羽况靈體以遐翔匪六翮其焉舉感<lb/>
扇揚之興風宜收之以清暑彼安衆之云妙差剖篾於<lb/>
<pb n="KR4h0139_WYG_090-2b"/>
毫縷體荏苒以輕弱侔縞素於齊魯此因資以爲用不<lb/>
假裁於規矩雖靡飾於容好亦差池而有序上比列於<lb/>
南箕下等美於萐莆<lb/>
　　羽扇賦　　　　　　　　　　<hi>晉</hi>陸　機<lb/>
昔楚襄王㑹於章臺之上山西與河右諸侯在焉大夫<lb/>
宋玉唐勒侍皆操白鶴之羽以爲扇諸侯掩麈尾而笑<lb/>
襄王不恱宋玉趨而進曰敢問諸侯何笑諸侯曰昔者<lb/>
武王𤣥覽造扇於前而五明安衆庶繁於後各有託於<lb/>
<pb n="KR4h0139_WYG_090-3a"/>
方圎蓋受則於萐莆舎兹器而不用顧奚取於鳥羽宋<lb/>
玉曰夫創始者恒樸而飾終者必妍是故烹飪起於熱<lb/>
石玉輅基於椎輪安衆方而氣散五明圎而風煩未若<lb/>
兹羽之爲麗固體俊而用鮮彼凌霄之偉鳥播鮮輝之<lb/>
輕蒨隱九皋以鳯鳴游芳田而龍見醜靈龜而逺期超<lb/>
長年而久盼累懷璧於美羽挫千載乎一箭委曲體以<lb/>
受制奏㕠翅而爲扇則其布翮也差洪細秩長短稠不<lb/>
逼稀不簡於是鏤巨獸之齒裁竒木之榦憲靈樸於造<lb/>
<pb n="KR4h0139_WYG_090-3b"/>
化審貞則而妙觀移圓根於正體因天秩乎舊貫鳥不<lb/>
能别其是非人莫敢分其眞贗翮媥媥以微振風飉飉<lb/>
以垂婉妙自然以爲言故不積而能散其執手也安其<lb/>
應物也誠其招風也利其播氣也平混貴賤而一節風<lb/>
無徃而不清諸侯曰善宋玉遂言曰伊兹羽之駿敏似<lb/>
南箕之啓扉垂皓曜之奕奕含鮮風之㣲㣲襄王仰而<lb/>
拊節諸侯伏而引非皆委扇於楚庭執鳥羽而言歸屬<lb/>
唐勒而為之辭曰伊鮮禽之令羽夫何翩翩與眇眇反<lb/>
<pb n="KR4h0139_WYG_090-4a"/>
寒暑於一掌之末迴八風乎六融之杪<lb/>
　　白羽扇賦<hi>有序</hi>　　　　　　　<hi>唐</hi>張九齡<lb/>
開元二十四年夏盛暑勅使大將軍髙力士賜宰臣白<lb/>
羽扇九齡與焉竊有所感立獻賦曰<lb/>
當時而用任物所長彼鴻鵠之弱羽出江湖之下方安<lb/>
知煩暑可致清凉豈無紈素彩畫文章復有修竹剖析<lb/>
毫芒提攜密邇搖動馨香惟衆珍之在御何短翮之敢<lb/>
當預竊恩於聖后且見持於未央伊昔皋澤之時亦有<lb/>
<pb n="KR4h0139_WYG_090-4b"/>
雲霄之志茍效用之得所雖殺身而何忌肅肅鳥羽穆<lb/>
如㣲風縱秋氣之移奪終感恩於篋中<lb/>
　　九華扇賦<hi>有序</hi>　　　　　　　<hi>魏</hi>曺　植<lb/>
昔我先君常侍得幸漢桓帝帝賜尚方扇不方不圎其<lb/>
中結成文名曰九華其辭曰<lb/>
有神區之名竹生不周之髙岑對緑水之素波背𤣥澗<lb/>
之重深體虛暢以立榦播翠葉以成林形五離而九折<lb/>
篾氂解而縷分效虯龍之蜿蜒法虹霓之氤氲因形致<lb/>
<pb n="KR4h0139_WYG_090-5a"/>
好不常厥儀方不應矩圓不中規隨皓腕以徐轉發恵<lb/>
風之㣲寒時氣清以方厲紛飄動兮綺紈<lb/>
　　扇賦　　　　　　　　　　<hi>晉</hi>張　載<lb/>
有翔雲之素鳥體自然之至潔飄縞羽於清霄擬妙姿<lb/>
於白雪俯濯素於河漢仰晞光於日月雙趾蹶而騰虚<lb/>
六翮揮而風厲於是傲世公子俶儻踔躒遺物獨出樂<lb/>
此天爵飛蒲氏之修蟠縈子余之纖繳弋翔㝠之鵾雞<lb/>
連王子之白鶴裁輕翼以為扇發清風於勁翮若乃搜<lb/>
<pb n="KR4h0139_WYG_090-5b"/>
竒選妙絶色寡雙鵠質皦鮮𤣥的㸃絳修短雖異而光<lb/>
彩齊同故易稱可以爲儀詩美肅肅之容是以停之如<lb/>
棲鵠揮之如驚鴻飄纓蕤於軒幌發暉曜於羣龍夫裂<lb/>
素製圎剖竹爲方五明起於名都九華興於上京<lb/>
　　扇賦　　　　　　　　　　　<hi>晉</hi>潘　尼<lb/>
夫器有精粗用有疎密安衆以方爲體五明以圓爲質<lb/>
或託形於竹素或取固於膠漆方圓應於規矩制度由<lb/>
於繩墨始顯用於荒蠻終表竒於上國<lb/>
<pb n="KR4h0139_WYG_090-6a"/>
　　扇賦　　　　　　　　　　　<hi>晉</hi>傳　咸<lb/>
天道行而不息四節代以相尋背青春之令月踐朱夏<lb/>
於斯今熱融融以太甚孰赫赫之可任汗珠隕以外流<lb/>
氣鬱結而内沈庶凱風之自南競清嘯而啓襟怨微飈<lb/>
之不興恨喬木之無隂搖輕扇之苒弱手纔動而<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>心<lb/>
心取<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>於巻握尚何希乎北林下濟億兆上寧侯王是<lb/>
曰安衆清暑作凉䝉貴幸於斯時無日夜而有忘謂洪<lb/>
恩之可固終靡敝於君旁火星忽以西流悲風起乎金<lb/>
<pb n="KR4h0139_WYG_090-6b"/>
商秋日凄凄白露爲霜體斂然以思暖御輕裘於温房<lb/>
猥棄我其若遺去玉手而潛藏君背故而向新非余身<lb/>
之無良哀徒勞而靡報獨懷怨於一方<lb/>
　　扇賦　　　　　　　　　　　<hi>晉</hi>江　逌<lb/>
惟羽類之攸出生東南之遐嵎育庶族於雲夢散宗儔<lb/>
於具區色非一彩或素或𤣥肌平理暢瓊澤氷鮮戢之<lb/>
則藏奮之則舉舎之以寒用之以暑制舒疾於一掌引<lb/>
長風乎胷襟蕩煩垢於體外流妙氣於中心<lb/>
<pb n="KR4h0139_WYG_090-7a"/>
　　扇賦　　　　　　　　　　　<hi>唐</hi>田　鶴<lb/>
若夫暑氣緜緜炎光赫然毒衝心而氣盡汗匝背而珠<lb/>
漣是日何貴兹扇爲先匠者呈巧所重惟素織飛禽而<lb/>
寫妙規曉月以成圎葉隨意出花逐情妍飾金翠而作<lb/>
彩緻膠漆以期堅爾乃題竹流譽贈葵稱美雖見重於<lb/>
人臣未承恩於天子曷若充歲貢隨筐篚比德進賢齊<lb/>
芳獻雉徙倚君側徘徊宫裏揮拂凉來動搖風起逢陽<lb/>
氣而不息遇重陰而暫止心素何所欲常愁嵗月馳珠<lb/>
<pb n="KR4h0139_WYG_090-7b"/>
簾秋氣滿羅幌曉風吹中道恩旣歇棄捐誰見知<lb/>
　　扇賦　　　　　　　　　　　<hi>元</hi>劉　詵<lb/>
劉子坐於山齋於時四月近晦驟暑而雨陰雲伏興風<lb/>
氣襲宇牆頹壁潰浪浪徹曙下重箔而猶清進裌衣而<lb/>
復御顧視前日之扇投委四壁黯然無色若敗軍之士<lb/>
巻甲而狼籍也若已放之女掩袖而不飾也若揺落之<lb/>
木經嚴霜而於邑也於是喟然而顧客曰是何暄凉之<lb/>
速而疎戚之驟寵賤之殊而妍醜之異豈非其無自拔<lb/>
<pb n="KR4h0139_WYG_090-8a"/>
之標而軒輊俯仰皆爲夫人之是制此班姬有感於絶<lb/>
恩而東陽長歌於憔悴也客曰夫理有乘除時有興替<lb/>
睠是物之無情果何識於斯世誠於彼以未變直吾心<lb/>
之異視蓋其爲物也非有他技一主於清不以時改不<lb/>
以人更故其閱寵辱傲升黜玩世而不矜也久矣且夫<lb/>
凉風八月庭樹始衰風慘肅而中人霜凄厲而侵帷鴈<lb/>
横空而唳怨蛩入户而吟悲斯固見疏而遺棄矣而又<lb/>
閉塞成冬天地寥闃林狂號於枯梢野凄絶於行跡層<lb/>
<pb n="KR4h0139_WYG_090-8b"/>
冰峩而截肪崇雪縞以薦璧累裀複席叢燠疊宻庭熾<lb/>
赭鱗履褥翠舄擁腋白之萬金宴醥黄之千石燕姬温<lb/>
座而吹笙趙女緩歌而鼓瑟於斯時也敗鸞塵掩斷箧<lb/>
網積過目起憎推去如隙而彼亦不自以爲戚及夫蕤<lb/>
賓屆節暄老炎繼山蒸火雲空走赤帝熾六合之皜皜<lb/>
焦萬狀之靡靡鱗投淵而煩呀鳥棲谷而暍死肅凉臺<lb/>
之𢎞敞汗流喘以竟趾恨蓬萊之難濟疑洞庭之猶沸<lb/>
桃笙無功蔗漿失味冰壺不足以漑吻雪貌不得以近<lb/>
<pb n="KR4h0139_WYG_090-9a"/>
體於斯時也提攜左右昕夕卧起轉輕飇於懐袖捍百<lb/>
毒於蚊蚋手暫停而若失夢已熟而未委愛逾聲色親<lb/>
過父子等飲食以尤切齊璧珠以加美而彼亦不自以<lb/>
爲喜此其爲德豈不近於用之則行舎之則藏不見幾<lb/>
微於三仕三巳者耶嗟夫此世之人進退睢睢常非時<lb/>
而攻鑽擾秋宇之蟬飛朝乘勢而炙手集權門之輕肥<lb/>
暮失勢而熱中抱戚戚而尤悲曽不悟於時命徒寤寐<lb/>
而神疲故夫天地之間有大寒暑殷才零落於麥墟周<lb/>
<pb n="KR4h0139_WYG_090-9b"/>
士廢居於𤓰土利有得喪之異趣功有成敗之殊塗耕<lb/>
有豐儉藝有棄取李廣數竒於侯封顔駟不遭於好武<lb/>
卲平晚託於青門翁子早歌於樵路慨大化之不齊難<lb/>
强邀而逆拒雖悠悠之奚心亦戲覩於所處茍吾初之<lb/>
不變固可俟於千古奈何隕穫勿持顛沛失據彼小人<lb/>
兮何足責顧君子之是懼豈惟物之最靈曽無情之為<lb/>
愈言未旣長飈振空朗日在樹於是劉子一笑而起曰<lb/>
偉哉客之言也書以為賦<lb/>
<pb n="KR4h0139_WYG_090-10a"/>
　　扇上綵畫賦　　　　　　　　<hi>梁</hi>江　淹<lb/>
臨淄之雅女宋鄭之妙工織素麗於日月傅畫明之綵<lb/>
虹洛陽之伎極江南之巧窮故飾以赤野之玉文以紫<lb/>
山之金空青生峩嵋之陽雌黄出嶓冢之陰丹石發王<lb/>
屋之秀碧髓挺青蛉之岑粉則南陽鉛澤墨則上黨松<lb/>
心山乃嶄巖鬱峍路必<graphic n="KR3723" url="https://raw.githubusercontent.com/kanripo/KR-Gaiji/master/images/KR3723.png" mimeType="image/png"/>㟿﨑嶔馭龍所不逺至駕鳯<lb/>
未之前尋乃雜族以爲此扇爲君翳素女與玉琴玉琴<lb/>
兮散聲素女兮弄情旻天兮舒縹暮雲兮含赬牕中暖<lb/>
<pb n="KR4h0139_WYG_090-10b"/>
兮露始滴地上凝兮月又明玉琴兮珠徽素女兮錦衣<lb/>
促織兮始鳴秋蛾兮載飛識桂莖之就罷知蘭葉之行<lb/>
衰願解佩而捐玦指黄墟而先歸重曰碧臺寂兮無人<lb/>
蔓丹草與朱塵度俄然如一代經半景若九春命幸得<lb/>
爲綵扇兮出入玉帶與綺紳<lb/>
　　畫桐華鳳扇賦<hi>有序</hi>　　　　　<hi>唐</hi>李德裕<lb/>
成都夾岷江磯岸多植紫桐毎至春暮有靈禽五色小<lb/>
於𤣥鳥來集桐華以飲朝露及華落則煙飛雨散不知<lb/>
<pb n="KR4h0139_WYG_090-11a"/>
其所徃有名工繢於素扇以賚稚子余因作小賦書於<lb/>
扇上<lb/>
桐始華兮緑江曙粲鮮葩兮浥清露樹曄曄兮霞舒鳥<lb/>
爛爛兮星布彼嘉桐兮貞且猗當春暮兮英葳蕤豈鵷<lb/>
雛兮珍族久棲託乎瓊枝彼零露兮甘且白涵曉月兮<lb/>
灑鮮澤豈青鳥之靈儔常飲吮兮玉液有嘉穀而不啄<lb/>
有喬松而不適獨美露而愛桐非人間之羽翮逮華落<lb/>
而春歸忽雨散而川寂悵丹穴之何逺想瑶池而已隔<lb/>
<pb n="KR4h0139_WYG_090-11b"/>
爰有妙工圗其麗容宛宛兮若餐珠於芳蕊飄飄兮疑<lb/>
振翠於光風感班姬之素扇空皎潔兮如霰亦有美人<lb/>
増華點絢雀伺蟬而輕騖女乘鸞而微盼未若繢兹鳥<lb/>
於珍箑動凉風於羅薦非欲發長袂之清香掩短歌之<lb/>
孤囀庶玉女之提攜列崑墟之𤣥讌乃爲歌曰東風晚<lb/>
兮芳節䦨敷紫華兮蔭碧湍美斯鳥兮類鵷鸞具體微<lb/>
兮容色丹彼飛翔於霄漢此藻紈於冰紈雖清秋之已<lb/>
至常愛玩而㤀餐<lb/>
<pb n="KR4h0139_WYG_090-12a"/>
　　翟扇賦<hi>以輝列崇殿明照初日為韻</hi>　　　　<hi>唐</hi>郭　遵<lb/>
前王之立制也取象於明翬森然如六翮之布煥乎分<lb/>
五彩之輝其位也夾輔於皇極其用也咫尺於天威故<lb/>
厯代奉之而不替我后行之而不違若夫朝彥晨趨天<lb/>
仗宿設分鴛鷺而式斜儼貔貅而成列視容具瞻誠意<lb/>
咸竭司儀克仰之以取則對敭必候之以爲節禮斯恭<lb/>
敬斯崇倏傳詔而初合知大君之居中俄承命而復啓<lb/>
見天顔之在空謂儀鳯於煙閣若飛龍於霞宫列丹楹<lb/>
<pb n="KR4h0139_WYG_090-12b"/>
之左右分玉扆於西東爛兮方照其朝景颯然如度其<lb/>
薫風光彩絢練羽儀廣殿接鈞天以成形洎億兆而咸<lb/>
見髙其中也如捧聖日於雲霄散而行也似扇皇風於<lb/>
㝢縣當合朝之滿盈闢凝旒於穆清無謂其求進也所<lb/>
以應時而至待命而行無謂其速退也示不敢蔽人之<lb/>
望掩君之明旣進退而有則在行止而何情且蔚其文<lb/>
寧以自耀布其彩非其競照象舞羽於舜階異總干於<lb/>
周廟輝映皇居間列綺疏來若鱗萃去如翼舒指北辰<lb/>
<pb n="KR4h0139_WYG_090-13a"/>
之期可久侍南面不替其初故先君而出待朝而畢合<lb/>
儀不爽其疾徐舒布亦獲其疎密前拂瑞氣傍臨旭日<lb/>
永效用於君前願竭盡其微質矣<lb/>
　　雉尾扇賦<hi>有序</hi>　　　　　　　<hi>唐</hi>裴　振<lb/>
客有薦雉尾扇要予作賦予亦感於心遂命紙筆其詞<lb/>
曰<lb/>
于嗟名翬兮誰喪爾躬于嗟名翬兮我愛其尾何不作<lb/>
於三嗅乃見傷於一矢當遭悦妻於大夫不值仁心於<lb/>
<pb n="KR4h0139_WYG_090-13b"/>
孺子彫骨肉於俎豆翦羽毛於錦綺雖䝉玩於翠翅無<lb/>
復刷其丹觜今屬聖人布命王道克理解羅者之目攦<lb/>
工倕之指我欲請造物復爾之生許虞人追爾之死且<lb/>
王者三驅爾供庖厨王后六衣爾為光輝爾毛旣美爾<lb/>
膚旣肥爲薦廟之用招媒翳之機誠不顧樊籠之習習<lb/>
又安得林麓之飛飛當昔五步一啄十步一飲選地而<lb/>
遊擇木而寢固將保群雌以比翼豈知遭鳴髇之碎錦<lb/>
巳矣哉彼龜何辜其腹將刳乃願掉於泥塗彼雞何知<lb/>
<pb n="KR4h0139_WYG_090-14a"/>
方論其肥乃自斷於郊犧至如千人操萬人歌不如休<lb/>
於桃林之阿復有青絲絡黄金裝不如放於華山之陽<lb/>
身死命絶魂銷魄亡永别儔侣長辭故鄉雖復氛氲綺<lb/>
席窈窕紅妝間以彩翠盛以筐箱百常之臺刻月九華<lb/>
之扇凝霜獨不及疇年之澤畔昔日之山梁悲夫<lb/>
　　六角扇賦<hi>以右軍書之可以求價爲韻</hi>　　　<hi>唐</hi>陸　遵<lb/>
扇有異體六角其尤雖嘗巧而實鬻非好竒而不求故<lb/>
須借聲於墨工之類假手於札家之流伊彼姥矣裨販<lb/>
<pb n="KR4h0139_WYG_090-14b"/>
是以鏤竹於蕺山之陽求錢於越人之市柄一條而有<lb/>
象形六折而難擬翳杲日規模莫成揺清風綺紈不已<lb/>
逸少遇諸濡翰而書兩行而露垂花散五字而龍盤鳯<lb/>
居絶筆以授髙價是就觀之者雲集售之者輻湊騰驤<lb/>
乎六體之先彈壓乎九華之右旣而厥價載殷厥聲載<lb/>
聞賈之者但慙於老婦鬻之者寧忘於右軍且手非扇<lb/>
之所題扇實手之所藉一自以翳飛塵一自以防朱夏<lb/>
何握提之見投而毫芒之忽借旣盡攜之之妙亦長鬻<lb/>
<pb n="KR4h0139_WYG_090-15a"/>
之之價是知物不自貴唯人貴之向使松煙不染翠管<lb/>
不持則是扇也入晉鄽而陋賤彼老姥也同班妾之見<lb/>
遺又安得用六角之善獲五銖之資哉嗟乎小因大而<lb/>
事㒺不行美加醜而用無不可故扇待書而色貴人假<lb/>
扇以財夥姥曰右軍恵而好我<lb/>
　　紈扇賦　　　　　　　　　　<hi>元</hi>趙孟頫<lb/>
炎暑時至陽烏怒飛金石爲流白汗沾衣候吹纎條延<lb/>
爽南扉玉枕徒設桃笙安施旁皇躑躅不知所爲於是<lb/>
<pb n="KR4h0139_WYG_090-15b"/>
裂輕紈兮似雪製圎扇兮如月光搖懐袖凉生毛髮起<lb/>
遐想於青蘋引清颸於天末蕭然襟帶凄其絺葛醒人<lb/>
肌骨炎歊如脫須臾或離中腸為熱殆造物者欲解民<lb/>
之温假人力以爲之不然豈天時之可奪也復有題詩<lb/>
欣賞因書奇絶障輕塵以寄恨揚仁風而言别或畫乘<lb/>
鸞之女或誤成蠅之筆白羽䙰褷而自媿蒲葵比方而<lb/>
知劣及乎商氣應厥民夷玉露降兮白草金風生兮桂<lb/>
枝羅衣重拂秋蘭復菲孤螢冷照寒螿暗啼棄捐箧笥<lb/>
<pb n="KR4h0139_WYG_090-16a"/>
綢繆網絲班姬形中道之怨江淹賦零落之詩嗟夫用<lb/>
舎有時出處有宜惟人亦爾於物奚疑彼狐貉之御冬<lb/>
豈當暑而亦悲茍行藏之任道願竢時乎安之伊聖賢<lb/>
其不可見兮之二人又何知<lb/>
　　綵扇賦<hi>有序</hi>　　　　　　　　<hi>明</hi>楊　愼<lb/>
江文通有綵扇賦首尾衡决訛舛復多夏日枕疴稍爲<lb/>
補正<lb/>
青陽謝兮朱明臨度槐景兮際梅霖日車停午風柯不<lb/>
<pb n="KR4h0139_WYG_090-16b"/>
吟纖絺在御輕羽重尋或蒲葵兮紈素又紫紺兮綠沉<lb/>
空青生峨嵋之陽雌黄出嶓冢之陰金膏詒河伯之渚<lb/>
碧髓挺青蛉之岑竹染湘妃之淚紙擣蔡倫之砧合爲<lb/>
綵扇翳君瑤琴瑤琴兮青琴知音兮賞音解明星兮蕊<lb/>
珮銜半月兮蘭襟墮馬罷梁家之髻含矉捧西子之心<lb/>
銷獨愁兮片玉恡一笑兮千金怨藴隆之赫赫忘逝景<lb/>
之駸駸願鼓幽蘭兮白雪情寄山髙兮水深<lb/>
　　白扇賦<hi>有序</hi>　　　　　　　　<hi>明</hi>徐獻忠<lb/>
<pb n="KR4h0139_WYG_090-17a"/>
客有遺予白團扇者曰願乞一言終身誦之因授語於<lb/>
侍史綴爲小賦<lb/>
伊春蠶之繭絲䝉湘山之竹箭集工巧之末技裁合歡<lb/>
之團扇絢光采之陸離奪玉人之雙睠𣺌胎仙之冲漢<lb/>
修羽翮之迴轉皎桂月之夜流藹蘭堂之秋面竚風軒<lb/>
而結睇覺浮氛之盡捲方是炎威促息暍心糾纒鬱暑<lb/>
風之清佳謝水汗之如濺冰盤入谷醴井出坎欣坐甑<lb/>
之可逃揆陰山之不逺禁束帶之狂叫眷禮文之游衍<lb/>
<pb n="KR4h0139_WYG_090-17b"/>
來故人而容與何酷吏之不翦若乃金德吹嘘桐井葉<lb/>
戰動明河之凉思括霜砧之夕薦當是時也班女攬棄<lb/>
捐之悲桓公興搖落之感因嵗序之異宜致懐袖之聚<lb/>
散顧斯扇之内美曽操舎之不變嗚呼噫嚱有恒懐於<lb/>
魯叟達節守於曹臧諒蹇心之恥眩察貞士之幽芳隨<lb/>
巻舒而操素賤浮情之易凉懐斯人而不寐思比迹以<lb/>
徜徉韜清風於篋笥曰舎之而則藏<lb/>
　　摺扇賦　　　　　　　　　　　<hi>明</hi>楊循吉<lb/>
<pb n="KR4h0139_WYG_090-18a"/>
當溽暑之蒸鬱咸浹背而汗流雖四海之遍爾在江南<lb/>
而爲尤况城郭之逼側復塵土之飛浮思清風以如渇<lb/>
畏重絺而若仇於斯時也吾無廣堂大厦髙亭曲榭披襟<lb/>
尚阻散髮未暇興維水鏡之懸心繫氷壺之挂荷陰<lb/>
點點而遙隔重湖竹影蕭蕭而逺違僧舎使吾局束乎<lb/>
放逸之懐偃蹇乎坌濁之狀恨八溟而猶隘嗟六合其<lb/>
非曠於時則有袪炎雅製却暑芳姿昔日之班姬所詠<lb/>
徃年之逸少曽持斂之不盈於把圎也有中乎規出袂<lb/>
<pb n="KR4h0139_WYG_090-18b"/>
而輕飈自動拂膺而凉颸允宜觀其皓繭裁容素藤張<lb/>
面灑金星以作飾削牙釘而爲鍵紫檀檝檝而板脗無<lb/>
痕𤣥珠團團而蔕垂如旋爾乃寒韻來歡熾威亡酷偏<lb/>
宜掌握之攜豈用僮奴之撲兼鄰座而飂飂及旁賓而<lb/>
簌簌快哉何爽甚矣其樂然而先生方且撫髀三歎仰<lb/>
屋長吁吾適於此有熱者乎蓋三邊多重鎧之甲士而<lb/>
四野足赤背之農夫也<lb/>
　　笏賦　　　　　　　　　　　<hi>唐</hi>王子先<lb/>
<pb n="KR4h0139_WYG_090-19a"/>
昔者聖人之理天下也辨方位垂衣裳制兹手板整乎<lb/>
維綱莫不明有德著才良法天地體陰陽欲其表行見<lb/>
能則外文而内質取其前讓後敬則上圓而下方笏之<lb/>
時義逺矣大矣蕭何列其深規郭璞辨其微旨請原爲<lb/>
用之本特申建造之始採文竹拔象齒爰謀爰相載考<lb/>
載擬華睆功錯英明卓峙煥飛霞綴流晷殊相逸發竒<lb/>
文秀起五嶽備焉四瀆呈止上及君帝下及庶士或魚<lb/>
鬚而表其章或玉珽以申其美故能朱紫不奪尊卑咸<lb/>
<pb n="KR4h0139_WYG_090-19b"/>
理懿夫植性端平文理中正間瓊弁而雪白對華纓而<lb/>
冰淨出入必書俛仰惟敬其在宗廟即搢而請享其在<lb/>
朝廷即端而受命豈不用舎隨時物莫之令雖冠冕之<lb/>
貴黼黻之飾徒有備於朝儀孰與兹而同德<lb/>
　　擊蛇笏賦<hi>有序</hi>　　　　　　　　<hi>元</hi>郝　經<lb/>
孔公原魯孔子之裔孫也仕宋祥符間嘗以笏擊祅蛇其<lb/>
事其節則有臨川之誌徂來之銘王偁之傳在其笏則<lb/>
歸於今張丈彥逺經晚進曲學固不足贅於諸公之<lb/>
<pb n="KR4h0139_WYG_090-20a"/>
末然義激於中而有不能已焉者謹賦而廣之<lb/>
昔仲尼之得政也兵裔夷尸姦宄藏甲出大都圮魯宴<lb/>
而齊沮王道之端於是乎啓奈之何天不假命遽行而<lb/>
遽止其餘威遺烈鉞於筆而鈇於禮誅十二公之亂臣<lb/>
二百四十二年之賊子壓之以大經束之以大法莫敢<lb/>
瀆彛倫而擾天紀孰意其孽魄狃而不散逆靈締而不<lb/>
弭蟠結乎大塊之阿囚鎻乎九原之底乃卵狠而孕戾<lb/>
不矜亷而厲恥毎間治而爲亂輒張慝而掩媺代謝屈<lb/>
<pb n="KR4h0139_WYG_090-20b"/>
信閱越千祀以及於宋化祅蛇而陸起窟宅乎廟堂馮<lb/>
附乎神鬼蜿蜿蜒蜒曳曳頍頍伸腹傴脊呀口侈噬呈<lb/>
露怪狀愕目奪視侈大澤之運動常山之勢愚吏蚩氓<lb/>
崩角蹶趾釃酒血牲匍匐祈祀若新莽盜國而無知之<lb/>
民共稱符瑞狂巫顛覡踴躍驚喜稱爲神龍因緣爲市<lb/>
若賊操竊權而嗜利之士爭爲役使妖聲異聞鼓舌轟<lb/>
耳喁訛唱和讙呶叫噪震一郡而駭千里莫之敢詰亦<lb/>
莫之敢訿聖有賢孫釋褐於是端笏而前山立顧指蓄<lb/>
<pb n="KR4h0139_WYG_090-21a"/>
銳俟發韜鋒卒起若子房之睨秦始奮笏而擊顙折身<lb/>
弛祅死於心毒搖於尾若太尉之擊朱泚於是惑民雨<lb/>
解義士風靡天子是嘉用爲御史司國之直致國於理<lb/>
而諫中宫之廢折遼主之誚邁節特操凜乎清霜皦乎<lb/>
白日雲髙而山嶷是仲尼之以直道詒厥子孫俾萬世<lb/>
如矢者不屈不撓拔邪樹正賞善誅惡無時而已也則<lb/>
是笏也與誅卯刃修經筆兵萊人戈叩原壤杖墮三都<lb/>
鍤異時而同跡仲尼爲不死矣嗚呼叔世而下蛇龍混<lb/>
<pb n="KR4h0139_WYG_090-21b"/>
蟄春雷瘖而不鳴直道憤而不植已刓方而爲圓又枉<lb/>
尋而直尺誣譎誕偽異態百出有蕩俗惑衆乘髙而為<lb/>
姦若兹穴廟之蛇有巧發毒伺中人而不可測若含沙<lb/>
之<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>者有之笏也無之人也孰爲之擊也<lb/>
　　屏風賦　　　　　　　　　　<hi>漢</hi>劉　安<lb/>
惟兹屏風出自幽谷根深枝茂號爲喬木孤生陋弱畏<lb/>
金强族移根易土委伏溝瀆飄颻殆危靡安措足思在<lb/>
蓬蒿林有樸樕然常無緣悲愁酸毒天啓我心遭遇微<lb/>
<pb n="KR4h0139_WYG_090-22a"/>
禄中郎繕理收拾捐樸大匠攻之刻雕削斲表雖裂剥<lb/>
心質貞慤等化器類庇廕尊屋列在左右近君頭足賴<lb/>
蒙成濟其恩𢎞篤何恩施遇分好沾渥不逢仁人永爲<lb/>
枯木<lb/>
　　簾賦　　　　　　　　　　　<hi>唐</hi>孫　逖<lb/>
智者創物有以而然簾之為用博利存焉若乃少婦重<lb/>
閨王孫華館映錦屏以猗猗増繡戸之煥煥瓊鈎上而<lb/>
齊女謳珠影垂而楚妃歎蓋私宴之樂飾異在公之達<lb/>
<pb n="KR4h0139_WYG_090-22b"/>
觀至於因依華省隱映長廊交輝朱紱接影金章隔至<lb/>
人之清鏡雜仙署之餘香禁鐘啓明納晴天之曙色嚴<lb/>
城警夕引華月之宵光盼睞成寶終然允臧豈備物而<lb/>
致用亦道同於君子輕明無隔將引喻於虚心巻舒任<lb/>
時足炯誡於行巳組織成象含游夏之文繩約善結得<lb/>
老莊之理豈徒然哉斯盡美矣原夫青青梁苑猗猗淇<lb/>
澳冒雪停霜是稱修竹紆匠人之巧思列冢卿之華屋<lb/>
甘剖節而離根奉榮光而再穆則有製長笛成洞簫器<lb/>
<pb n="KR4h0139_WYG_090-23a"/>
同握玩聲引風飈徒擅名於昔日豈齊美於今朝<lb/>
　　班竹簾賦　　　　　　　　　<hi>宋</hi>田　錫<lb/>
湘水春深修篁翠陰因善巧之凝睇可爲簾而運心金<lb/>
刃光翻拂霜筠而𤣥解朱絲織就鬭黛點以交侵雖曰<lb/>
皇英帝子揮灑珠淚亦秋露之曉滋復春霖之暮漬故<lb/>
錦章異狀由造化之自然綺錯竒文入良工之經緯或<lb/>
疊若連錢或濃如濕煙或黯若陣雲之起或纍如滴水<lb/>
之圎疎密増華漏月光而未巻斕斑若畫隔花影以初<lb/>
<pb n="KR4h0139_WYG_090-23b"/>
懸尤宜寳軸分輝玉鈎加飾垂旌翻虹綬之彩飛額動<lb/>
金鸞之翼彼海鰕之䰅誰能貴之神麟之毫安足多之<lb/>
編明珠者奚羨緝翠羽兮胡爲未若我鬱金之堂椒塗<lb/>
祕室取守節以持操貴以文而勝質連垂香砌透燭影<lb/>
於洞房髙挂曲瓊延曙光於綺席矧乎金犢將駕雲軿<lb/>
欲升鬭繁華於戚里閱芳菲於五陵若玳瑁以妝成前<lb/>
瞻繡軛想瀟湘而意逺後從玉乘美哉琅玕之用貴豪<lb/>
所共悦珍華之外飾致貞芳之可重也因而歌之曰碧<lb/>
<pb n="KR4h0139_WYG_090-24a"/>
鮮有文露點煙痕簾者亷也感人思重華之德援毫頌<lb/>
南風之薫<lb/>
　　席賦　　　　　　　　　　　<hi>唐</hi>闕　名<lb/>
彼美嘉席施於髙堂廣狹有凖巻舒匪常承以彩薦貯<lb/>
之牙牀玉几蟠蜿而上列寶屏邐迤而外張狎髙瑟以<lb/>
透響染薫鑪以流香瞰金牕以隔影瑩珠箔而凝芳洎<lb/>
乎禮義多則卑髙異行或主或賓浹歡於北院東嚮西<lb/>
嚮取上於南方南方何有是肴是酒或因食而即前或<lb/>
<pb n="KR4h0139_WYG_090-24b"/>
屬虚而盡後彼固若是不亦如斯必順時以革易乃任<lb/>
人以推移不正不坐道通於曩儀寒温暑凊自有其先<lb/>
規所以簟固夏設席乃冬施傾莊敬以揖譲成君子之<lb/>
攸宜管寜别居且申情於分割曽子避坐將有敏於謙<lb/>
撝若夫行之於俗蘭房之曲有美一人容顔如玉摳長<lb/>
裾而來就斂雙睂而下矚憐織綴而留心賞華新而不<lb/>
足凌朝啓鏡入夜燒燭毎因眠而取暖加以羅衾怨孤<lb/>
坐而多寒増之錦褥則有務學之子安貧順理潔酒攜<lb/>
<pb n="KR4h0139_WYG_090-25a"/>
琴耽籍翫史居環堵而養性遙泰階而虚俟出陳子之<lb/>
幽扄慕戴公之重美旣懐珍而待聘當彈冠而入仕詩<lb/>
言我心匪席不可巻也斯言豈謬矣<lb/>
　　清簟賦　　　　　　　　　　<hi>唐</hi>仲子陵<lb/>
創物者必正其名以淸命簟惟簟斯清雙入巧作連心<lb/>
織成始葱蘢而席巻終絢練而砥平本其初則王爾運<lb/>
心班匠寓目呉谿赤剛楚澤寒竹皓簳冰截素膚縞裂<lb/>
斷此枝間略其溝節然後角軼手匠妙意文理横生波<lb/>
<pb n="KR4h0139_WYG_090-25b"/>
瀾洊至雕龍綺錯切玉鱗次澹冰泮而泉開分霜勁而<lb/>
雪地信通才之云欲非吾人之所爲於是時授徂暑天<lb/>
旋太陽山成爛石泉若探湯有美一人兮明時節求暑<lb/>
備兮珍簟長如薜荔之空靡意荃蘭之虚芳若乃買以<lb/>
兼金緣以純錦思因人之共弊庶君子之安寢出此入<lb/>
彼俱起芳蘭之室上據下承必兼芬若之枕况乃虚館<lb/>
方晝華堂且空髙梧閟景密篠生風撤文茵與綺席虚<lb/>
翠幕及朱櫳惟珍簟之在御望美人之來同美人遲兮<lb/>
<pb n="KR4h0139_WYG_090-26a"/>
隔修路對珍簟兮日巳暮矚筵幌之虚深卧層雲之空<lb/>
度帶餘霞而斂綺映片月而舒素昭列宿之清光披青<lb/>
天之薄霧於時輕箑屏用微綃罷服霜簡自凄冰壺増<lb/>
肅凉風忽至獲五福之康寧炎氣四除忘庶徴之時燠<lb/>
且物有小而喻大事有淺而用深道之將行我則開而<lb/>
當暑道之將廢我則巻而在陰是謂清簟之理願爲君<lb/>
子之心<lb/>
　　清簟賦　　　　　　　　　<hi>唐</hi>獨孤授<lb/>
<pb n="KR4h0139_WYG_090-26b"/>
楚竹嬋娟英柔碧鮮折其膚以為簟俟方暑而登筵信<lb/>
服物之妙麗何巧心之纒綿故匠士意其用也清以目<lb/>
焉有若粉署仙郎翰林髙價義均膠漆官則同舎獲五<lb/>
花之珍簟當三伏之炎夏以為身之所安願與友而共<lb/>
藉嘉貺允屬其人如玉發緘而冰氣驚客入座而波文<lb/>
滿目在一物之足貴亦兼金而匪欲親於體有寢處之<lb/>
同觀適於時念巻舒之齊躅矧夫畏日赫赫蒸雲爍石<lb/>
髙館沉沉面池枕林芳華交映軒宇静深爾乃娯坐開<lb/>
<pb n="KR4h0139_WYG_090-27a"/>
張聮心清引微飇凉迴夕隂可以愈幽毒可以蕩煩襟<lb/>
賦明水而詎屏委輕扇而自任幸君之拂拭奉君之休<lb/>
息襲握蘭之晨芳參覆錦之夜飾貞可比操文用表德<lb/>
入芙蓉之幕煥以相鮮照瓊樹之姿粲其増色亦有别<lb/>
號行唐是稱流黄紋織錦象凝霜承以羅綺薦於玉牀<lb/>
肅葱蘢之翠幄取寂厯之洞房君不至而碧鮮迴美人<lb/>
獨居兮清晝偏長雖或殊姿而異質亦云蠲暑而致凉<lb/>
物則周用時然斯在遇陽之夕陳於寢以發華洎隂之<lb/>
<pb n="KR4h0139_WYG_090-27b"/>
興韜於筒而祕彩懼流麝而將暗同棄席之見待儻無<lb/>
忘於遺簪爲君含情而不改<lb/>
　　瓌材枕賦　　　　　　　　　<hi>晉</hi>張　華<lb/>
有卓爾之殊瓌超詭異之邈絶且其材色也如芸之黄<lb/>
其為香也如蘭之芳其文彩也如霜地而金莖紫葉而<lb/>
紅榮有若蒲萄之蔓延或如兔絲之煩縈有若嘉禾之<lb/>
埀穎又似靈芝之吐英其似木者有類桂枝之䦨干或<lb/>
象灌木之叢生其似鳥者或似驚鶴之徑逝或類鴻鶤<lb/>
<pb n="KR4h0139_WYG_090-28a"/>
之上征有若孤雌之無咮或效鴛鴦之交頸紛雲興而<lb/>
氣蒸般星羅而流精何衆文之炯朗灼儵爚而發明曲<lb/>
有所方事有所成毎則異姿動各殊名衆夥不可殫形<lb/>
制為方枕四角正端㑹緻密固絶際無間形妍體法旣<lb/>
麗且閒髙卑得適辟堅毎安不屑朱碧之飾助不煩椎<lb/>
鋒之鐫鏤無丹漆之彤朱㒺觿象之佐副較程形而靈<lb/>
露衆妙該而悉備珪璋特達璵璠富也美梓逡巡不敢<lb/>
與並相思庶幾晞風於末列神龍之姿衆鱗相絶昔詩<lb/>
<pb n="KR4h0139_WYG_090-28b"/>
人稱角枕之粲季世加以錦繡之飾皆比集異物費日<lb/>
勞力傷財害民有損於德豈如兹瓌旣剖旣斲斯須速<lb/>
成一材而莫與混并纖㣲無加而美曄春榮<lb/>
　　菊花枕賦　　　　　　　　　<hi>宋</hi>田　錫<lb/>
粲粲佳人虹綬朱纓采采芳菊霜籬月庭晞彩日以微<lb/>
燥逗輕風而益馨畫帕間覆珍盤久停書閣閒開讀錦<lb/>
囊之藥録鑪香静爇披瑶檢之仙經味甘而豈獨蠲疾<lb/>
品貴而仍堪續齡於是翦紅綃而用貯金蕊代粲枕而<lb/>
<pb n="KR4h0139_WYG_090-29a"/>
爰寘銀屏誰羨陳宫帶黄金以加飾庸思漢邸祕鴻寳<lb/>
以稱靈當乎夜炯玉蟬漏催銀箭拂芳塵於象榻展餘<lb/>
霞之綺薦蘭燈背壁慘寒燄之九華珠箔垂軒挂繁星<lb/>
之一片於是撫菊枕以安體憐菊香之入面當夕寐而<lb/>
神寜迨晨興而思健或松醪醒而心頓析酲或春病瘳<lb/>
而目無餘眩益知靈效雖琥珀以奚珍自恱幽芳豈珊<lb/>
瑚之足羨昔也睥紫菊與白菊和煙容與露芳咸見采<lb/>
於玉指惜徒况於金觴巧思潛得重緘有方錦文緣飾<lb/>
<pb n="KR4h0139_WYG_090-29b"/>
以増麗彩線彌縫而漏香價掩槐實名踰蕙芳月幌斜<lb/>
開恨西牕之欲曉書帷半掩順東首以延祥魯國囘賢<lb/>
誰念曲肱之樂漆園吏傲空懐化蝶之鄉毎至蘭堂夙<lb/>
興寶箧朝斂輕藻繪於芙蓉勝琢雕之琬琰香在𤣥髮<lb/>
芳留雙臉致元首之康哉美馨德兮難掩<lb/>
　　竹如意賦<hi>以簡素輕易適手便人為韻</hi>　　　<hi>唐</hi>蘇子華<lb/>
嗟夫約物之製智不可限利用則深論工太簡彼如意<lb/>
之在御得幽賞之餘裕雕飾非駭目之珍雅麗乃捎雲<lb/>
<pb n="KR4h0139_WYG_090-30a"/>
之簵絲柄玉質𤓰首冰素啓嘉論之要端導指縱之𢎞<lb/>
度原其性也靈而貞度其體也堅而輕倚鮮膚而煙潤<lb/>
掉皓腕而風生升堂間乎琴瑟入座偶乎簪纓荷親仁<lb/>
之重顔承在握之深情羣幽人之居旣挺乎髙節如君<lb/>
子之義因錫以嘉名工以盡智明乎所爲樂貴聲和禮<lb/>
存體易唯此物之閒素通達人之深義不擊寶樹而爭<lb/>
豪豈埋金陵而自累衆媚彩而求益我全眞以自適點<lb/>
珠翠之華筵宜幽棲之煙䇿雖小曲而受用終大正而<lb/>
<pb n="KR4h0139_WYG_090-30b"/>
不易動息含舒散之情拂拭滅風塵之跡信而可久直<lb/>
而不朽毎發四座之先不起一人之後亮無心以應物<lb/>
寧効事而我有擢本歸造化之工死節順操持之手嗟<lb/>
乎在野之年亭亭碧鮮泫空中之墜露埽石上之輕煙<lb/>
紆巧思以就規惬幽心而静便永以暢君之肌骨永以<lb/>
奉君之周旋亦有居守之臣感時之倫分御服而恩甚<lb/>
擊唾壺而命迍胡一否而一泰因歌之於古人<lb/>
　　竹如意賦<hi>以簡素輕易適手便人為韻</hi>　　　<hi>唐</hi>李德裕<lb/>
<pb n="KR4h0139_WYG_090-31a"/>
愽哉匠人之心窮地之産覽如意之形製實用周而事<lb/>
簡惟竹也何慕實存乎貞素伊篠簜之旣敷持斧斤而<lb/>
方顧擇其罕節稽此有裕燥之以火首之曲也中鈎裁<lb/>
之以金本之長也合度蒨練冰削離褷𤓰布靡加雕飾<lb/>
之勞卒獲提攜之遇被以嘉名允臻厥成匪求榮觀自<lb/>
惬幽情彼用玉之爲寳我則不謝其貞彼用鐡以為固<lb/>
我則利在乎輕指事明義此焉攸寄執之者安創之者<lb/>
智巾几周用丘園其賁外青中素合二妙於陰陽尚質<lb/>
<pb n="KR4h0139_WYG_090-31b"/>
貴誠符兩儀之簡易爾乃林棲冲寂室處虚白羣義窟<lb/>
之黨速道流之客發奥滌𤣥遐鈎獨索必資振擊以聳<lb/>
聽常假指麾而就適則知好麈尾者將害物以嬰咎執<lb/>
象笏者徒徇祿而何有用惻於心亦勞於手旣因時而<lb/>
能遷在理順而體便素質或輕於流俗貞姿或重於髙<lb/>
賢故貞其形則示屈而表伸致其用則物踈而道親豈<lb/>
節歌於烈士可投贈夫幽人願如君意以靡極與靈夀<lb/>
而為鄰<lb/>
<pb n="KR4h0139_WYG_090-32a"/>
　　即席探得麈尾賦　　　　　<hi>唐</hi>陸龜䝉<lb/>
謝文靖桓宣武王東亭郄北府相與叩易論𤣥驅今駕<lb/>
古散入神明之賾中稽道德之祖理窟未窮詞源漸吐<lb/>
支上人者浮圗其形左擁竹杖右提山銘於焉就席兀<lb/>
若潛聽俄而齧缺風行逍遙義立不足稱異才能跂及<lb/>
公等盡矚當仁咸云俯拾上人乃攝艾衲而精爽捉犀<lb/>
柄以揮揖天機發而萬物張大壑開而百川入於戲世<lb/>
路攲斜藏訛匿瑕陽矜莊而靜黙暗奔競而喧譁貞襟<lb/>
<pb n="KR4h0139_WYG_090-32b"/>
枳棘奥旨泥沙雖然絶代清狂客致此聊同王謝家<lb/>
　　麈尾賦　　　　　　　　　　<hi>宋</hi>梅堯臣<lb/>
野有牡麈兮罹虞人於廣原其身巳殺其肉已燔其骨<lb/>
已棄獨其尾之猶存飾雕玉以為柄入君握而承言聊<lb/>
指麾之可任雖脫落而䝉恩噫譬諸犬豕其死則均其<lb/>
肉與骨亦莫逡巡自古及今若此冺沒者日有億計曽<lb/>
不一毫以利人是以生若蚍蜉死若埃塵生無以異於<lb/>
其類死不為時之所珍故仲尼忌沒世而名滅子長亦<lb/>
<pb n="KR4h0139_WYG_090-33a"/>
著論而有因乃感兹獸而用告乎朋親<lb/>
　　眼明囊賦<hi>有序</hi>　　　　　　　梁簡文帝<lb/>
俗之婦人八月旦多以錦翠珠寳為眼明囊因競凌晨<lb/>
取露以拭目聊為此賦<lb/>
爾乃裁兹金鏤製此妖飾緝濯錦之龍光翦輕羇之蟬<lb/>
翼雜花勝而成疏依步搖而相逼明金亂雜細寶交陳<lb/>
義同厭勝欣此節新擬椒花於嵗首學夭桃於暮春<lb/>
　　律筒賦　　　　　　　　　　<hi>唐</hi>髙　郢<lb/>
<pb n="KR4h0139_WYG_090-33b"/>
碧鮮之竹採而爲筒定名以律式成厥功厥功伊何所<lb/>
指必捷下彼髙鳥紛如墜葉徒觀夫抱樸見素旨逺謀<lb/>
深不煩筋角不飾碧金直道而行故外端其體當無有<lb/>
用故内空其心於是步郊原窺林樾律凝其影運一氣<lb/>
以潛通箭戢其芒出數尋而勁發鏃如擊電羽若奔月<lb/>
我命處而精誠彼不虞而隕越亦如毛生擢穎初晦跡<lb/>
以躊蹰周氏銜枚竟收功於倏忽煙栖霞宿擇木排空<lb/>
莫不洞胷裂眥奪魄喪躬朝在林泉之上夕登柈俎之<lb/>
<pb n="KR4h0139_WYG_090-34a"/>
中足使掇蟬失妙彈雀非工潘令慙黄間之弩廐尹賤<lb/>
綠沉之弓有士遇之喟然嘆曰律者氣之管法之名竹<lb/>
者材之勁性之貞兼此而用之匪亨向也杼人不錄虞<lb/>
氏不營混樗散而長棄何器用之能成孔父云舎之則<lb/>
藏用之則行信不虚矣<lb/>
　　籌奩賦　　　　　　　　　　<hi>宋</hi>田　錫<lb/>
籌可運以經國奩爲器兮因人諒緘藏之在巳若智術<lb/>
以居身巾箱是寄刀筆相親美方圓之合度詢啓閉以<lb/>
<pb n="KR4h0139_WYG_090-34b"/>
何因待用乎嘉謀之士相從乎善計之臣與夫玉藏於<lb/>
櫝笏搢於紳寶匣祕鋒鋩之利錦囊包珠貝之珍彼但<lb/>
拘於售使我實濟乎經綸當乎疆埸無事干戈不試放<lb/>
勳重華之享國大臨庭堅之就位政寡聚謀兵無計利<lb/>
籌則斂之而弗用奩亦閉之而靡動如晦迹而無營比<lb/>
巻懷而自奉亦猶伍員在越士㑹居隨隱呂望於朝歌<lb/>
匿留侯於下邳雖有謀而弗用雖有志而何施所以五<lb/>
曹九章之位無得而闚若天地草昧風雲交㑹劉邦項<lb/>
<pb n="KR4h0139_WYG_090-35a"/>
籍之圖霸晉文齊桓之伐罪役智勞積趣利違害籌則<lb/>
虎躍而龍攄奩亦罄中而赴外如志士之變通敢逢時<lb/>
而懈怠亦猶陳平背楚兮歸漢箕子去商兮事周吕䝉<lb/>
拔於行陣管子釋於俘囚旣有謀而可衒旣有智兮堪<lb/>
薦所以二首六身之文可得而見余謂奩則人也人則<lb/>
奩也文王拘於羑里奩於聖也伊尹耕於有莘奩於賢<lb/>
也韓信忍辱奩於勇也晉宣詐病奩於明也籌也者固<lb/>
躬之睿智奩也者周身之外防宜乎入將軍之袵席升<lb/>
<pb n="KR4h0139_WYG_090-35b"/>
眞宰之中堂得進退屈伸之理有弛張斂散之方斂之<lb/>
則天地品彚之數寂然無覩施之則陰陽造化之情煥<lb/>
然而明龍靈蛟神局於勺水千兵萬馬隱以嚴城風雨<lb/>
動之而變化號令發之而縱横可以比罄奩用籌則善<lb/>
謀嘉畫因事而生<lb/>
　　鎭座右獅子賦<hi>以今日良宴㑹為韻</hi>　　　<hi>唐</hi>閻隨侯<lb/>
有西域之竒獸顯嘉名於古今因匠石之著象非虞羅<lb/>
之所擒若乃良牧見恱觀者同欽以可重而作鎭將制<lb/>
<pb n="KR4h0139_WYG_090-36a"/>
　猛以示心仁而能馴似恱君子之德獸用不擾無假虞<lb/>
　人之箴爾其拂拭爲容剖斷成質臨玉簟而雙麗向雕<lb/>
　楹而對出形勢雄壯似生入戸之風浮彩輕明似奪臨<lb/>
　軒之日用之則進舎之則藏信賢智之堪擬豈飛走之<lb/>
　可當幸兹為玩設彼華堂祝之者震來虩虩對之者容<lb/>
　自鏘鏘俯以瑠璃之砌安以玳瑁之牀芳座豔綺羅之<lb/>
　色錦衣染蘭麝之香光耀銅武彩映銀章威慴百城褰<lb/>
　帷見之而増懼坐鎭千里伏猛無勞於武張有足不攫<lb/>
<pb n="KR4h0139_WYG_090-36b"/>
　若知其豢擾有齒不噬更表於循良豈比夫昔者作貢<lb/>
　從來於逺幸䝉處之羅薦承榮靡倦一爲席上之珍幾<lb/>
　對髙堂之宴棄置爲從於取舎光價幸生乎顧盼觀乎<lb/>
　府庭之内莫之爲最其情也無欲於中其質也見生於<lb/>
　外旣狎人之不恐亦與物而何害願承翦拂之恩長表<lb/>
　衣冠之㑹<lb/>
　<lb/>
御定厯代賦彚巻八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_079-1a"/>
　欽定四庫全書<lb/>
御定厯代賦彚巻七十六<lb/>
　　宫殿<lb/>
　　　辟雍賦　　　　　　　　　　<hi>漢</hi>李　尤<lb/>
　太學既崇三宫既章靈臺司天羣曜彌光大室宗祀布<lb/>
　政國陽辟雍巖巖規矩圓方階序牖闥雙觀四張流水<lb/>
　湯湯造舟為梁神聖班徳由斯以匡王公羣后卿士具<lb/>
　集攢羅鱗次差池雜遝延忠信之純一兮列左右之貂<lb/>
<pb n="KR4h0139_WYG_079-1b"/>
　璫三后八蕃師尹羣卿加休慶徳稱壽上觴戴甫垂畢<lb/>
　其儀蹌蹌是以乾坤所周八極所要夷戎蠻羌儋耳哀<lb/>
　牢重譯響應抱珍来朝南金大璐玉象犀龜<lb/>
　　　辟雍賦<hi>以王者風教之本為韻</hi>　　　　　<hi>唐</hi>王履貞<lb/>
　辟雍之裁教化之方辟者象旋圓而不極雍者以流轉<lb/>
　而有常行於厯代創自前王崇此乃理廢之斯亡革斁<lb/>
　剗澆何莫由之而克著化人成俗靡不因兹而允臧公<lb/>
　宫之南靈臺之下赫巍峩以層構規制度於衆寡區别<lb/>
<pb n="KR4h0139_WYG_079-2a"/>
逺采於虞庠經始不差於周雅闡揚學校旁求儒者温<lb/>
良恭敬之士資於父以事師俊造茂異之倫必自朝而<lb/>
逮野尊卑有秩禮教是崇取乎年均式序不以地髙為<lb/>
雄隨其局貴賤之義自别尚乎齒少長之儀有融然可<lb/>
以闡皇化彰國風允叶扣鐘之教克成琢玉之功寜止<lb/>
夫聞天者比於鳴鶴居陸者喻夫漸鴻而已爾其學習<lb/>
以時詩書興教惟司成是典惟古則是傚詔夏弦春誦<lb/>
俾民不僭養三老五更俾民知孝惟胄也太子齒矣惟<lb/>
<pb n="KR4h0139_WYG_079-2b"/>
學也元后視之合語於此釋菜有時以崇其道以尊其<lb/>
師俾百工允理庶績咸熙抑前古之是賴伊兹禮之是<lb/>
持徳貞行芳達其名以取譬泉流波注立其義而在兹<lb/>
由是金革可偃淳樸斯返所謂深其流者濬其源茂其<lb/>
末者固其本至矣哉辟雍之旨也大辟雍之教也逺可<lb/>
同乎不騫不崩豈俾夫損之又損<lb/>
　　辟雍賦　　　　　　　　　　<hi>元</hi>楊宗瑞<lb/>
聖元誕膺天命徳洽仁浹三陲晏然萬國臣妾神聖代<lb/>
<pb n="KR4h0139_WYG_079-3a"/>
作武功赫然天啟聖皇乗龍御天登三邁五繼後光前<lb/>
斂五福以錫庶民播仁風而胞八埏厭吏治而樂士賤<lb/>
逺物而寳賢乃尚文徳韜武功一制度作辟雍聲教被<lb/>
乎遐爾隆運軼乎時雍其為制也璧月印海洄風舞漪<lb/>
方壺屹兮中峙長虹爛兮四垂黌序秩兮奐輪簷甍翊<lb/>
兮翬飛産三秀兮殿楹羅石鼓兮庭闈八戸闔闢兮乾<lb/>
坤九楹儼雅兮壁奎鼓鐘頌其於樂振鐸宣其教辭玩<lb/>
芹藻兮澄碧俯菁莪兮中坻澹文魚兮遊戲肅威鳳兮<lb/>
<pb n="KR4h0139_WYG_079-3b"/>
來儀乃有髦士碩儒咸集於兹馴良喻兮徳驥朋來況<lb/>
兮總龜紛冠葢兮後先翳裾佩兮陸離建嘉猷兮二典<lb/>
擬鴻休兮六詩並追芳兮伊周齊接武兮咎䕫含咀繽<lb/>
天之葩欬唾明月之珠是皆素丘園之賁而來賓上國<lb/>
之輝者也至若萬乗戾止六龍馳馭日表淵穆天顔沖<lb/>
邃百王駿奔千官肅懿以祀以饗禮嚴物備飲食三老<lb/>
釋奠素王洞洞屬屬濟濟蹌滄耄倪仰聴而咨嗟億兆<lb/>
嚮風而樂康在泮宫而宴樂陋魯侯而不齒圜橋門而<lb/>
<pb n="KR4h0139_WYG_079-4a"/>
觀聴視漢世其孰昌乃進諸生論經史研治否推今古<lb/>
色笑以教匪狎匪怒聖敬日躋恩渥時澍頌聲嫓夫韶<lb/>
夏慚徳薄夫湯武於是益窮致治爰發徳音誕告多方<lb/>
簡擢士林思臻霖雨之佐以協宵旰之心集天下之英<lb/>
林軌行藝於京國鵾鵬奮兮南溟驊騮空兮冀北捫膺<lb/>
拊心揮雲吐虹來游來歌載歌辟雍歌曰環璧水兮作<lb/>
辟雍建文治兮啟淳風進多士兮表至公繄令徳兮垂<lb/>
無窮恢𢎞庠序之制作兮準酌成均之遺蹤固非後世<lb/>
<pb n="KR4h0139_WYG_079-4b"/>
之所可擬倫兮宜與唐虞成周而等隆不然何以表皇<lb/>
元萬億年太平之成功<lb/>
　　辟雍賦　　　　　　　　　　<hi>元</hi>王　沂<lb/>
伊辟雍之權輿兮遐哉邈乎歌鎬京之雅詩兮記王制<lb/>
之遺書靈臺傑兮共峙羌明堂兮同符據坤靈之體勢<lb/>
兮豐層覆之渠渠髙基屼其龎鴻兮棟宇磥硊而離疏<lb/>
斥丹雘而不御兮惟儉質焉是圖規矩應乎天地兮包<lb/>
元氣之緼如圓海縈流兮湯湯䕃環林兮扶疎洋洋兮<lb/>
<pb n="KR4h0139_WYG_079-5a"/>
𤣥魚㿥㿥兮白鳥戲廣兮浮深樂我兮皇道藹藹兮多<lb/>
士纓弁兮森森或弦兮或歌講古兮述今瞻明光兮岧<lb/>
嶤君曽不乎幸臨於是召禮官以具儀協吉日兮辰良<lb/>
建翠華兮旖旎馳飛龍兮騰驤太常舉兮裶裶和鸞鳴<lb/>
兮鉠鉠髦士兮雲集乃幸乎澤宫伯夷兮相儀后夔兮<lb/>
為工虡業兮維樅賁鼔兮維鏞聲硡隠以砰<graphic n="KR1024" url="https://raw.githubusercontent.com/kanripo/KR-Gaiji/master/images/KR1024.png" mimeType="image/png"/>咸合雅<lb/>
而投頌乃養三老事五更張大侯制五正緝熙以之而<lb/>
宣揚皇風由是而流行同文王之有聲陋漢明之横經<lb/>
<pb n="KR4h0139_WYG_079-5b"/>
葢崇儒而尚徳豈飾治而樂成原善首之所自宜六合<lb/>
之咸亨也乃有兒齒台背之叟相與歌曰於樂辟廱人<lb/>
子之宫文教誕敷四方攸同文教伊何穆如清風遹求<lb/>
厥寜遹觀厥成臣拜稽首天子之功<lb/>
　　辟雍賦　　　　　　　　　　<hi>元</hi>歐陽𤣥<lb/>
皇風清寜人文盛開京師崇天下之本國學萃天下之<lb/>
才粤若稽古爰自蒼姬始號辟雍昉厯代聲名之盛本<lb/>
大射行禮之宫其規創於文武其度講於周公節觀者<lb/>
<pb n="KR4h0139_WYG_079-6a"/>
於四面壅流水以環中若乃道閫邃嚴義闥軒朗澄源<lb/>
止而不泥文瀾溢而不蕩肉好適半如璧之象兹乃辟<lb/>
雍之初所以名狀也或在靈臺或在鎬京靈臺者為文<lb/>
王所建鎬京者為武王所營兹乃辟雍之初非一地而<lb/>
同一名也或習射兮觀徳或養老兮興孝匯九有之俊<lb/>
髦軌萬方之則傚兹乃辟雍之初非一事而同一教也<lb/>
迹其建侯設鵠矩祫圓冠襄尺講事君之敬剡注視立<lb/>
已之端斯則辟雍之習射天下之盛觀鮐背鶴髮尊傅<lb/>
<pb n="KR4h0139_WYG_079-6b"/>
隆師祝噎以膳授几以咨斯則辟雍之養老天下之盛<lb/>
儀誾誾啾啾伴奐夷猶覽上國之光華踵賢闗之儁游<lb/>
斯則辟雍之養士天下之名流有客聞之曰子於成周<lb/>
之制講之詳矣於異代亦有所徵乎泝觀炎劉治盛繼<lb/>
世臨雍再拜化及四裔要荒萬里就學遣質鼓鐘於論<lb/>
以億萬計於斯時也辟雍亦可謂盛矣愚曰未然子徒<lb/>
慕先漢之遺風若未覩今日之文治我國家聲教之所<lb/>
暨也東踰若木之日津西探崦嵫之月竁南窮火維之<lb/>
<pb n="KR4h0139_WYG_079-7a"/>
陬北際冰天之澨文軌之治既同弦誦之風四被視寰<lb/>
海為一辟雍陶同宇為一庠序於是在天則應壁府圖<lb/>
書之祥在地則産孔廟金芝之瑞蕆曲阜之特祠實飛<lb/>
龍之首嵗乃擇成均之師申胄監之制三年而科詔頒<lb/>
文治蝟日星乎曠世之條風霆乎多士之氣將見自今<lb/>
以始彼漢之億萬尚敢與今日同年而語哉大抵惟聖<lb/>
人能盡君師之職惟吾道能並天地而存惟養賢為籲<lb/>
俊尊帝之大務惟建學為化民成俗之大原睠此辟雍<lb/>
<pb n="KR4h0139_WYG_079-7b"/>
屹乎本根固願為今日之賦者續古之頌被之和聲叶<lb/>
之永言前以光八百年之成周後以開萬億載之皇元<lb/>
　　泮宫賦　　　　　　　　　　<hi>元</hi>汪克寛<lb/>
予幼好此竒服兮希前哲而進修曰侯邦之有學兮慕<lb/>
泮宫而来遊何所獨無竒覽兮羌於此乎乆留煥奎壁<lb/>
之煌煌兮亶屬目而夷猶由義闥之軒朗兮造道閫之<lb/>
嚴邃瞻崔嵬之層構兮趨廣袤之敞序登倫堂之博大<lb/>
兮偉俊髦之是處聆弦誦之琅琅兮侈文物之煜煒厯<lb/>
<pb n="KR4h0139_WYG_079-8a"/>
重階而拾級兮陟聖域之穹崇叩大成之鉅殿兮闢綺<lb/>
疏之玲瓏拜素王之遺像兮儼龍巻之儀容想過化存<lb/>
神之妙兮更千百年而愈隆步前除以徜徉兮覩泮池<lb/>
之澄碧降殺於辟雍之度兮象玉潢之半璧蓄源泉而<lb/>
不竭兮涵天光之昭晰茂藻芹之芬郁兮春意生生而<lb/>
不息繄厥初之有作兮實肇造於蒼姬維東魯之建國<lb/>
兮闡文服之攸施於赫公旦之有孫兮纘十有九葉之<lb/>
丕基樂泮水而翱翔兮載龍旂之委蛇習大射而周旋<lb/>
<pb n="KR4h0139_WYG_079-8b"/>
兮憬彼獻琛之淮夷序鄉飲而獻酢兮儼穆穆之威儀<lb/>
多士漸摩而克廣於徳兮紛總總而驅馳嘻魯叟之燕<lb/>
坐兮亦龜蒙曲阜之遺規顧嘉名之昭揭兮盍考譜載<lb/>
籍而有證也奚毛鄭之異詞兮吾將孰從而取正也抑<lb/>
稽魯頌之訓詁兮謂東西南瀦水而北繚以周垣故徴<lb/>
諸鑿沼之形狀兮探名號之本源若王制之推尋兮求<lb/>
義理之斯存眷言政教之是頒兮溥徳意之敷宣究字<lb/>
書於㑹意兮葢分判焉云爾班條章於此學兮俾民眎<lb/>
<pb n="KR4h0139_WYG_079-9a"/>
則而興起半天子之制兮明尊卑之殊軌雖立論之無<lb/>
同兮匪乖戾於本始蹇予未有知兮值昌運之文明八<lb/>
埏春育於元元兮侈黌舍於列城彼魯申之采茆兮又<lb/>
何足以揄揚於頌聲制禮樂以陶吾民兮固將軼成康<lb/>
之太平歌曰猗歟泮宫之廓開兮興羣彦而蟬聨抑抒<lb/>
意於鄙辭兮庶幾續周雅之遺編<lb/>
　　孔廟賦<hi>有序</hi>　　　　　　　　<hi>元</hi>陶　安<lb/>
至正四年朝議以六事課守令増興學之目遴銓時望<lb/>
<pb n="KR4h0139_WYG_079-9b"/>
為民師帥由是西河髙侯子明以才被選明年守太平<lb/>
始視事朝服謁先聖廟惟時殿庭弗葺廡敝門偪從祀<lb/>
位置未合禮度而規制隘狹髹繪昏翳懼弗稱國家致<lb/>
崇極之意乃建議改作徴學田積逋購材鳩工躬自董<lb/>
督指畫匠石常臨視終日靡憚勞悴躬祇贊役冬無隂<lb/>
寒遂復開廣基址大興棟宇塑像嚴華王宫之制其勢<lb/>
倍蓰疇昔稱江淮之冠矣自侯理郡善政洊施而是舉<lb/>
尤偉特蔚為斯文盛事葢圖盡厥職不負委任視黄霸<lb/>
<pb n="KR4h0139_WYG_079-10a"/>
教化潁川文翁建學於蜀同一轍焉昔者泮水之詩頌<lb/>
美魯僖矧兹新廟落成宜有贊述輒譔孔廟賦用紀成<lb/>
績昭示無窮雖不敢追嫓作者亦古詩之流也賦曰<lb/>
天昌文運地獻靈基奠素王之奥居闢清廟之𢎞規法<lb/>
紫宫乎北極抗陽位乎南離美成功於不日重報本於<lb/>
明時斯葢廓乎千古之偪陋聳一邦之崛竒者也睠惟<lb/>
姑孰開壤江東溪流揚洙泗之波泮林藹鄒魯之風況<lb/>
當車書之既同校庠之是崇煥經籍其牖民麗日月於<lb/>
<pb n="KR4h0139_WYG_079-10b"/>
層空詔大成之徽稱仰垂範之𤣥功匪夫華構巍雄如<lb/>
雲而翔曷足以尊帝王之師表道徳之宗工夫何墁瓦<lb/>
蘚蝕衮繡塵凝矩度失稽位序無徴玩嵗因仍廢不遄<lb/>
興丹虹逝兮梁木壞金爵去兮空觚稜斜持兮旁承岌<lb/>
岌兮難勝目為駭視心為惕兢茍非神物之呵衛明靈<lb/>
之倚憑亦將靡然而撓頽然而陵矣物因蠱而加飾事<lb/>
遇終而始成洵美髙侯受命天子灑御墨於金屏頒宸<lb/>
恩於玉璽剖符内京守土南紀振榮光於兩轓撫淳俗<lb/>
<pb n="KR4h0139_WYG_079-11a"/>
於千里肇當莅政之期首嚴告至之禮乃盥東榮乃服<lb/>
深紫瞻堂廡之隘荒省疚懐而不巳於是㑹僚屬詢賢<lb/>
儒考羣䇿恢雄圖緡帑乆虚粟廩無儲發號屬邑勤徴<lb/>
嵗逋富若川委捷若神輸協良卜吉定方辨隅授全模<lb/>
於梓匠遴巨木於林虞刳雲根於瑩窟範埏埴於洪鑪<lb/>
霏屑噴而瓊霙集大冶躍而金煙嘘絶龍瓢之霪雨輾<lb/>
烏輪於天衢斧斤翩翩繩墨緜緜矯枉而直削腐而堅<lb/>
曉鍤雲合晝杵雷填勞者忘疲赴者忘旋俄而祕殿傑<lb/>
<pb n="KR4h0139_WYG_079-11b"/>
聳穹址承甃飛梁奮蜺剛礎蹲獸欒櫨複結枌橑騰湊<lb/>
丹楹列乎瓌材采桶揭乎纎繡怒螭掀吻於危甍翔龍<lb/>
矯首於重霤芝栭藻棁之巧繪山楶荷枅之錯鏤俯深<lb/>
坤於懸絶突中天而欲驟級層階於東西拱修廊於左<lb/>
右褰雕簷之雲翼碧瓦燦乎煙鱗𤨏牕納景霞壁璘霦<lb/>
中唐亘砥方墀琢珉風無纎塵雨無微津流紅光於晨<lb/>
曦飇翠氣於晴旻啟櫺星於黄道棲列宿於朱閽視鑊<lb/>
之庖設麗牲之碑存侯乃妥靈駿奔有赫宣尼負扆宅<lb/>
<pb n="KR4h0139_WYG_079-12a"/>
尊申申夭夭有燕居之儀誾誾侃侃若在朝之容建華<lb/>
旒以垂纊端大圭而卬顒享以上丁衣冠肅恭籩俎既<lb/>
旅罍爵斯崇載鏗鐘鼓虡業維樅拊以琴瑟間以笙鏞<lb/>
上公配食傳道得宗列速肖之羣賢秩諸儒其追並像<lb/>
設孔嚴威儀俱盛絢采色之彰施爛紘璋其輝映彼蘭<lb/>
陵之性惡莽大夫之符命宜同削於舒雱媿江都之醇<lb/>
正偉滎濂之毓靈指無極於冥徑豫焉而顔洛焉而孟<lb/>
間挺邵張庸奴馬鄭我徽文之紹統參休光於先聖咸<lb/>
<pb n="KR4h0139_WYG_079-12b"/>
侑祀乎明庭啟衆心之䖍敬爾其繚垣四周澄波半璧<lb/>
杏壇蓊翠芹皋森碧跨蒼虹於橋門曵文綃於衛㦸登<lb/>
其堂者恍聞金石絲竹之音踰其閾者洞見黼黻珩璜<lb/>
之飾文風振乎草木教澤被乎井邑青山興而鼓舞采<lb/>
江迴而蕩潏乾坤交泰而絪緼氓庶環觀而悦懌若是<lb/>
者豈非侯之力邪乃有鴻生英流方領圓袂自賓階升<lb/>
周旋就位捧手而問曰方今明主御極登三邁五思皇<lb/>
多士同符乎周文表章六經追蹤於漢武聲名文物充<lb/>
<pb n="KR4h0139_WYG_079-13a"/>
溢寰宇務菁莪之育才挈斯世於隆古家塾黨庠之相<lb/>
望春誦夏絃之畢舉故建官以闡教豐庖而具羞先生<lb/>
詫宫室之牡麗窮葩藻之雕鎪未聞發揮乎大道不幾<lb/>
馳騁於末流請為我抽其祕而啟其幽遂喻之曰子來<lb/>
前藏修游息素有其地茍廟貌之弗嚴恐禮典之將替<lb/>
今而進徳有堂尊經有閣齋廬爰葺圖書有託導以窮<lb/>
理治身之功朂以尊主庇民之學使來遊之彦鼔篋之<lb/>
徒遵義途而步武擴仁宅而安居翱翔禮樂之藪饜飫<lb/>
<pb n="KR4h0139_WYG_079-13b"/>
雅頌之腴考夏商之忠質嘉唐虞之都俞犧卦明乎消<lb/>
長麟史寓乎褒誅稽漆書之科斗剔芸編之蠧魚玩文<lb/>
詞於游夏探道奥於程朱埽莊列申韓之弊正馬班曄<lb/>
夀之誣是知作新教化之原以副所任者舍侯其誰乎<lb/>
問者語塞降階欲辭復授之以詩曰彤彤靈宇髙侯所<lb/>
營流離汗漫輝奕崢嶸於皇文宣集厥大成憲度百王<lb/>
祀事孔明春秋戰國聖賢道晦晦於一時光於萬代日<lb/>
月爾矇雷霆爾聾宜此報功制盛王宫配食維賢乃侯<lb/>
<pb n="KR4h0139_WYG_079-14a"/>
乃公牲腯既充犧象有崇升歌登獻肸蠁豐融髙侯曰<lb/>
嘻訓女髦士我新是役爾立乃志麗澤講習尚勉毋墜<lb/>
聞命欣躍敢負侯意既崇仭牆亦浚清沼䕃以嘉樹被<lb/>
以蒼藻洋洋文魚躍躍飛鳥涵翔上下於樂至道巍兮<lb/>
赫兮禎祥集兮侯之徳兮垂無極兮<lb/>
　　大成殿賦　　　　　　　　　<hi>元</hi>陶　安<lb/>
遭文明之盛世兮流聲教以彌幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>闢虎闈於璧水兮<lb/>
示彛倫之所先校庠布乎郡邑兮咸在廟而清蠲巍乎<lb/>
<pb n="KR4h0139_WYG_079-14b"/>
大成之禮殿兮嚴報本於文宣承后皇之嘉惠兮詔徽<lb/>
稱以致崇摭鄒儒之微言兮盡盛徳之形容總條貫於<lb/>
金玉兮翕衆音之始終是曰大成兮視夷惠焉能同著<lb/>
嘉名而有自兮侔制作乎王宫大江之南曰姑孰兮面<lb/>
蒼翠之三峰溪流繚乎城邑兮藹洙泗之遺風湛清波<lb/>
之半璧兮循橋門而沄沄蔚喬䕃於文檜兮發秀色於<lb/>
蒼芹嵗冉冉其屢更兮棟將撓而榱桷蠧澹煙蕪於黄<lb/>
昏兮恐佳期之不吾遇茍作興之有俟兮亦何恨乎遲<lb/>
<pb n="KR4h0139_WYG_079-15a"/>
慕思美人而忽見兮羌邂逅於南土駕五馬之翩翩兮<lb/>
載雲旌而容與指泮水以弭節兮蹇將覲夫靈宇東階<lb/>
兮肅升酌芳馨兮薦誠華扆塵兮衮龍翳中庭淒兮緑<lb/>
草生澹觀者兮忘情獨侯心兮靡寜謂天地之廓大兮<lb/>
惟聖道其服參帝乗龍以撫運兮儒化罔間於朔南宜<lb/>
崇構以宅尊兮夫豈卑圖之所堪嵗月逝而益圯兮將<lb/>
承宣之我慚萃縉紳以詢兮恢新制而經營協靈辰以<lb/>
遷主兮命梓人使效能擢良材於鄧林兮輦巨石於巖<lb/>
<pb n="KR4h0139_WYG_079-15b"/>
扃百工繽紛以雲集兮隠斤斧之轟轟寮屬協心以贊<lb/>
承兮曽不日而告成隆殿崛其山起兮象紫微之法宫<lb/>
旅楹植立而絢丹兮飛梁駕乎長虹朱甍采桷翼其如<lb/>
翬兮仰之髙而彌崇信乎不可階而升兮夫何岌嶪而<lb/>
嵸巃橑木蘭而楣辛夷兮煥玉題與金鋪鏤蒼珉以為<lb/>
礎兮削文杏以為櫨敞寛平於赤墀兮納光景於綺疏<lb/>
碧參差其萬瓦兮躍龍鱗於天衢其勢出類而拔萃兮<lb/>
葢將與造物而為徒溘埃風兮排雲類特立兮無羣干<lb/>
<pb n="KR4h0139_WYG_079-16a"/>
元氣兮絪緼類太和兮萃於一身赫奕兮輝煌猶彷彿<lb/>
兮文章倐雲譎而波詭兮象神化之無方具隂陽之闔<lb/>
闢兮與日月其齊光晨燎設兮獻肴醑妥神居兮啟瑶<lb/>
户皇剡剡兮揚靈率雲霓兮來御肅上公兮列侑被赤<lb/>
紱兮自天而下心悒鬱而未舒兮睠焉不能舍也位門<lb/>
㢘以協制兮建雄宏之厦也圭冕秩於東西兮挹道徳<lb/>
之遺芳五采彰施於五色兮粲繡繪於衣裳列星布乎<lb/>
朱扉兮爛昭昭其未央士之誠敬有所瞻兮儼素王之<lb/>
<pb n="KR4h0139_WYG_079-16b"/>
洋洋重曰春秋紛其多故兮傷周綱之乆陵嘉尼山之<lb/>
毓靈兮胡唐虞之弗興環逺轍以振鐸兮嘅無人乎我<lb/>
聆踣祥麟於魯郊兮淚浪浪其忽零明王不作孰宗予<lb/>
兮歸闡教於遺經開世道之隆平兮示人主之儀刑惟<lb/>
熙朝之累洽兮躐漢唐而軼三代恢帝徳之如天兮鼓<lb/>
皇風於無外建人極以為標準兮孰若夫子事功之尤<lb/>
大生民以来未有斯盛兮亦何啻乎羣山之宗岱宜悉<lb/>
心以興學兮知化原之有在峙壯觀乎江表兮伊斯文<lb/>
<pb n="KR4h0139_WYG_079-17a"/>
之有賴事畢兮功深丹堊煥兮鴞林登俎籩兮奏八音<lb/>
吉日上丁兮神所歆嚴齋宫兮集衿佩播弦誦兮遊六<lb/>
藝雲飛騰兮雨滂沛漸教澤兮被萬世誶曰孔子之道<lb/>
集大成兮新廟奕奕揭鴻名兮厥髙造天鬱崢嶸兮龍<lb/>
章當陽儼穆清兮邦之具瞻侯所營兮億載文運日月<lb/>
其明兮<lb/>
　　尊經閣賦<hi>有序</hi>　　　　　　　<hi>宋</hi>丁　椿<lb/>
寳慶旃蒙作噩余月之次日湪江老圃丁椿舟泊湘隂<lb/>
<pb n="KR4h0139_WYG_079-17b"/>
矯首江下層閣輪奐質之邦人乃知邑大夫林公新建<lb/>
於環庠且扁曰尊經少焉乗風一登俯視楚國山水於<lb/>
雲霄之上真可以小魯小天下而無望洋之歎矣然則<lb/>
公之惠邑士不其厚乎退而作賦以獻辭曰<lb/>
伊南湘之故土跨重湖之上形眇山明而水秀號人傑<lb/>
而地靈厥有學宫頫視滄溟新傑閣以撑漢揭巨扁以<lb/>
尊經閣有梯雲攀檻而登眺斯閣且曰四望一空如遊<lb/>
洞庭顧於六籍而何預遂以尊經而為名哉彼豈知闡<lb/>
<pb n="KR4h0139_WYG_079-18a"/>
造化於八卦恢至道於四代詩歌近以志言禮樂是所<lb/>
謂大又有一聖操賞罰於筆削以示萬世為賊之大戒<lb/>
宜後世之所仰遵伊羣言何得而汨壊也迺有異端邪<lb/>
説諸子百家無父無君之學紛起入佛入老之路太差<lb/>
蝕杲日於爝火亂大吕於淫哇甚而荀揚之徒亦有純<lb/>
疵之誇況夫専明於漢而不知同歸之道時文於唐而<lb/>
誰為諸儒之倡混亂散亡者不得其真狂瀾既倒者莫<lb/>
東其障嗟聖經之不尊也乆矣此先聖所以在川上而<lb/>
<pb n="KR4h0139_WYG_079-18b"/>
悵也於是闢土地使工師杞梓楩楠兮畢集欂櫨侏儒<lb/>
兮各宜雄虹長亘如翬斯飛窮江天於萬里莽湖山於<lb/>
一機後瞰汨羅之浸前望碧灣之溪引領羣岫者山名<lb/>
白鶴底柱石流者洲號印龜汀渚錯落林木依稀則何<lb/>
慊於岳陽之記又何媿於黄鶴之詩人謂先生寄登覽<lb/>
之至樂豈識先生示學者之攸歸也葢以其澎湃上流<lb/>
收覽在目曰蒸曰瀟曰來曰漉吞漣川之一綫合清流<lb/>
之幾曲由橋口而經此邦下黄陵而奔四瀆蕩蕩茫茫<lb/>
<pb n="KR4h0139_WYG_079-19a"/>
而學海湯湯浩浩而朝宗豈不猶衆言淆亂而一折諸<lb/>
聖百川汎濫而萬折於東先生於以明尊經之義學者<lb/>
於以知統一之功然則今日設庠化邑而作是閣者豈<lb/>
尋常開學校而誘人以利禄者同哉嗟夫逝者如斯有<lb/>
本如是後世不得觀瀾之術徒有趨下之弊詞誇倒流<lb/>
文擅翻水將簧惑於異説之紛推本原於聖經之理先<lb/>
生不眩鳴絃之名獨得操刀之製於此而一正人心於<lb/>
此而一明大義迨見學者知所宗師聖門可以徑詣逺<lb/>
<pb n="KR4h0139_WYG_079-19b"/>
接洙泗之脈絡近啟伊洛之闗捩他時所學見諸行事<lb/>
將使後世之有賴何止一方之加惠昔人有曰孟氏之<lb/>
功不下於大禹愚則曰尊經之功不下於孟氏也<lb/>
　　觀太學射堂賦<hi>以事變儀存猶以識禮為韻</hi>　<hi>唐</hi>周　存<lb/>
觀射堂之攸設知射侯之有以非取善於主皮葢繹心<lb/>
而正己故王用制之而諸侯是務擇以習焉而射宫觀<lb/>
美莫不比乎禮樂和其容止將申明於徳行必審固夫<lb/>
弓矢皇家之闡化也稽古議酌前修兹宇既啟兹道惟<lb/>
<pb n="KR4h0139_WYG_079-20a"/>
休職備乎司射事集乎司裘采蘋采繁乃施有度以熊<lb/>
以豹寔命不猶是用外直諸體内正乎志循聲而發彼<lb/>
有的得祭而益乎爾地茍斯義罔取或承之羞既於徳<lb/>
可觀則無不利豈徒稱善者五舉正者四誠有國之恒<lb/>
規而擇賢之盛事曩者天下無虞羯胡生變動摇我區<lb/>
域辛螫我方面救弊者權必反常以合道靖難者武故<lb/>
訓人以知戰於是大閲禮行大射義息司馬無祭侯之<lb/>
事梓人罷棲鵠之職葢弛張之道因時而沿革之宜可<lb/>
<pb n="KR4h0139_WYG_079-20b"/>
識方今寰海謐如以無事射堂巋然而獨存綵侯不張<lb/>
而逺國來屬貢士不習而盛徳必敦故夫五帝殊儀三<lb/>
王異禮咸登太和與至理莫不雍雍而濟濟是知崇樂<lb/>
非鐘鼓之器立徳為正鵠之體也鄙生乎堯日選乎璧<lb/>
池達弓矢之妙旨偉棟宇之宏規儻斯道而可復庶當<lb/>
見擇之刑儀<lb/>
　　𤣥武館賦　　　　　　　　　<hi>晉</hi>張　協<lb/>
爾乃地勢夷敞既膏且腴環以翠林帶以赤渠尋厥先<lb/>
<pb n="KR4h0139_WYG_079-21a"/>
之攸基實張氏之舊墟何魏后之周覽遂築館而起廬<lb/>
既號𤣥武是曰石樓於是崇墉四匝豐厦詭譎爛若丹<lb/>
霞皎如素雪璀璨皓旰華璫四垂接棟連阿崥嵑參差<lb/>
朱戸青鋪幽闥祕閨於是髙樓特起竦峙岧嶤飛甍四<lb/>
注上槩浮霄直亭亭以孤立迎千里之清飇陽扉南啟<lb/>
隂軒北達春牖左開秋牕右豁仰視雲根俯臨天末木<lb/>
則楸梓夾路蓊蔚如林洪幹十圍修枝百尋<lb/>
　　遊華林園賦　　　　　　　　<hi>宋</hi>裴子野<lb/>
<pb n="KR4h0139_WYG_079-21b"/>
諒無庸於殿省且棲遲而不事譬籠鳥與池魚本山川<lb/>
而有思伊暇日而容與時遨遊以蕩志正殿則華光𢎞<lb/>
敞重臺則景陽秀出赫奕翬煥隂臨鬱律絶塵霧而上<lb/>
征尋雲霞而蔽日經増城而斜趣有空巃之石室在盛<lb/>
夏之方中曽匪風而自慓溪谷則沱潛派别峭峽則險<lb/>
難壁立積峻竇溜闌干草石苔蘚駮犖叢攢既而登望<lb/>
徙倚臨逺馮空廣觀逖聽靡有不通<lb/>
　　雲堂賦　　　　　　　　　　<hi>陣</hi>江　總<lb/>
<pb n="KR4h0139_WYG_079-22a"/>
覽黄圖之棟宇規紫宸於太清何面勢之膠葛信不日<lb/>
之經營仰一時之壯麗跨萬古之威靈吐觸石之竒色<lb/>
混髙堂之舊名若乃三階八戸百拱千楹瑩以玉琇飾<lb/>
以金英緑芰懸插紅萼倒生於時木葉聲寒壺人唱靜<lb/>
承露擎虚相風照迥天子乃下輦開宴出豫娛神文懸<lb/>
日月思革風塵是附鳳之多幸媿屠龍之不真<lb/>
　　靈囿賦<hi>以仁及禽獸惠均樵牧為韻</hi>　　　　<hi>唐</hi>徐元弼<lb/>
代間秦餘地仍周舊俯皇都之近域有文王之古囿遥<lb/>
<pb n="KR4h0139_WYG_079-22b"/>
縈林麓之表逺抱川原之秀沼莫辨於窮流臺靡遺於<lb/>
層構往往歸鳥依依顧獸逢時之慶雖鍾思古之懐亦<lb/>
疚當昔周徳資始靈臺是新繚以斯囿洽其至仁使芻<lb/>
牧畢入而獝狘皆馴目以靈知感通於異類大其囿見<lb/>
惠洽於蒸人固以垂耿光本亭育無私公共而有俟勿<lb/>
亟子來而以築不麛不卵仁叶於羽毛以薪以蒸惠昭<lb/>
於郊牧覆露功博誠明感深遂天性於物性即人心於<lb/>
已心白鳥不驚匪觀於狎物非熊已兆奚事於從禽嗟<lb/>
<pb n="KR4h0139_WYG_079-23a"/>
乎遺址全平餘風可挹想千古之蹤未昧歎三代之英<lb/>
不及猶欲恣窺臨淹佇立微茫似隔乎煙水邐迤半臨<lb/>
於井邑見魚躍想坎窞於泉流聞鹿鳴訪陂池於原隰<lb/>
竟以隂壑蕭條荒榛寂寥無人試問有路通樵悵望風<lb/>
煙之景沉吟黍稷之苗今國家以崇古為心宗周是繼<lb/>
且欲儲休祉降嘉惠園苑資靈囿之規宫室擬靈臺之<lb/>
制是以愛物之誠溥好生之徳均仁政潛施於上苑之<lb/>
内靈徳巳播於率土之濱然簡弋遊於暇日縱芻詞於<lb/>
<pb n="KR4h0139_WYG_079-23b"/>
賤臣稽制度於盛王百里猶小嗣風流於前古千載為<lb/>
鄰<lb/>
　　九成宫東臺山池賦<hi>有序</hi>　　　<hi>唐</hi>王　勃<lb/>
九成宫東臺地接間曠面山臨水爾其松峰桂壑紅泉<lb/>
碧磴金石千聲雲霞萬色侍郎張公雅思沉鬱永懐梓<lb/>
匠式侔仙造聿構靈㕓仙波成止水之源拳石儼干霄<lb/>
之狀雖流波覆簣俯藉人機而布葉攢花妙同天繪僕<lb/>
因暇日濫奉清埃敢抽南畆之才聊敘東山之事云爾<lb/>
<pb n="KR4h0139_WYG_079-24a"/>
辭曰<lb/>
若夫金臺妙境玉署仙居酌丹墀之曉暇候青禁之宵<lb/>
餘驟冲情於月道飛峻賞於煙墟指山楹而思逸懐水<lb/>
鏡而神虚既而仰瞻赬嶠傍窺黛壑複嶂煙迴攢溪霧<lb/>
錯偉所用之兼濟想神宫之可作規疊巘於盤龍憲飛<lb/>
泉於挂鶴覆簣而營巖磴浮芥而環洲㟧采拳石於溪<lb/>
濱搴纎珠於綺薄萍浮楚江之蔕花轉崑墟之萼岫藴<lb/>
玉而虹驚浦涵珠而星落美仁智之同歸信髙深之縱<lb/>
<pb n="KR4h0139_WYG_079-24b"/>
托爾其危岑漏影曲渚留寒髙松偃鶴清篠吟鸞被蘭<lb/>
丘而結佩照蓮服而披冠激坳堂於别溆引膚寸於危<lb/>
巒若乃嶺横雞秀波連鳳液花鳥縈紅蘋魚漾碧緑衣<lb/>
𤣥袵赬鱗翠額在林藪而同驩望江湖而齊適每至景<lb/>
沉西㟧月下東濱峰深夜乆潭靜秋新荷抽水葢薜引<lb/>
山茵雪芝獻液露菊傾津嗣南商之逸興有東海之遐<lb/>
賓保林泉而肆賞混簪紱而同塵何濯纓之有地如攀<lb/>
桂之無因<lb/>
<pb n="KR4h0139_WYG_079-25a"/>
　　集賢院山池賦　　　　　　　<hi>唐</hi>杜　顗<lb/>
鬱乎羣賢之林有山其秀有池而深幽流澹泞蒼翠嶔<lb/>
崟千門下隔三殿旁臨引彤庭之佳氣涵碧樹之清隂<lb/>
連緜芳草遊泳仙禽對石渠之鉛粉會金馬之衣簪宛<lb/>
雲霞而在目眇江海而為心何扁舟之獨往何倒影之<lb/>
逺尋懐我魏闕浩爾長吟山池之隂可以清吾襟山池<lb/>
之所可以狎吾侣涼風忽起白雲時舉步苔岸之周流<lb/>
藉松溪之積阻邈矣幽興颯然清暑乃登玉巒撫金渚<lb/>
<pb n="KR4h0139_WYG_079-25b"/>
圖書載暇纓弁以序此焉遊處於兹宴語發菱花而不<lb/>
能歸攀桂枝而乆延佇日落池上雲無處所爾其秋風<lb/>
既起秋興爰至見藤篠之幽娟弄石泉之明媚禁林餘<lb/>
雨増曲霤之華清御苑晴煙借遥巖之積翠是以洗雪<lb/>
煩想優游雅思嗟乎山中人兮猶未識池上蛟兮焉可<lb/>
得顧蘭芳與菊滋從此賞兮無極<lb/>
　　太平公主山池賦　　　　　　<hi>唐</hi>宋之問<lb/>
粤若公主誕生皇家太平徴郡國以選號叶時雍之美<lb/>
<pb n="KR4h0139_WYG_079-26a"/>
名孕靈娥之秀彩輝婺女之淳精虹美電熠蘭香玉清<lb/>
稟金后之𤣥訓係列聖之聰明厭綺羅與絲竹愛瑶池<lb/>
及赤城搆仙山兮既畢侔造化之神術其為狀也攢怪<lb/>
石而岑崟其為異也含清氣而蕭瑟列海岸而爭聳分<lb/>
水亭而對出其東則峰崖刻劃洞穴縈迴乍若風飄雨<lb/>
灑兮移鬱島又似波沉浪息兮見蓬萊圖萬重於積石<lb/>
匿千嶺於天台荆門揭起兮壁峻少室叢生兮劍開削<lb/>
成秀絶蓮華之覆髙掌獨立窈窕神女之戲陽臺爾其<lb/>
<pb n="KR4h0139_WYG_079-26b"/>
樵溪釣浦茅堂菌閣祕仙洞之瑶膏隠山家之場藿煙<lb/>
岑水涯繚繞逶迤翠蓮瑶草的皪紛披映江潯而爛爛<lb/>
浮海上而纍纍迺之罘與衡霍豈吾人之所為向背重<lb/>
複參差反覆翳薈蒙蘢含青吐紅陽崖奪景隂壑生風<lb/>
竒樹抱石新花灌叢向若天長地乆兮苔蘚合古徃今<lb/>
來兮林澗空始燕秦而開徑訪靈藥乎其中其西則翠<lb/>
屏嶄巖山路詰曲髙閣翔雲丹巖吐緑惚兮恍涉弱水<lb/>
兮至崑崙杳兮宜乗龍梁兮向巴蜀壯岷嶓兮連屬鬱<lb/>
<pb n="KR4h0139_WYG_079-27a"/>
氛氲兮斷續巖虚兮谷峻藏清兮蓄韻含珠兮藴玉衆<lb/>
彩兮明潤芳園暮兮白日沉爽氣浮兮黛壑深風泉活<lb/>
活兮鳴石葛藟青青兮蔓岑羅八方之竒獸聚六合之<lb/>
珍禽别有複道三襲平臺四注跨渚兮交林蒸雲兮起<lb/>
霧鴛鴦水兮鳳凰樓文虹橋兮彩鷁舟山池成兮帝子<lb/>
遊試一望兮消人憂召七賢集五侯棹浦曲席巖幽鳴<lb/>
玉佩兮登降列金觴兮獻酬未窮觀而極覽忽雲散而<lb/>
風流於是乎上客既旋重扃嚴閉榜童儼而齊發綵女<lb/>
<pb n="KR4h0139_WYG_079-27b"/>
分而為衛牽水葉兮張水嬉摘山花兮詠山圻燕姬荆<lb/>
豔兮代所稀鳳舞鸞歌兮儼欲飛披煙弄月兮宵未歸<lb/>
桂枝清霧兮濕羅衣奕奕濟濟夜旋玉邸隠隠崇崇朝趨<lb/>
帝宫銀鑪翕習煙生霧集絳節繽紛揚光吐文行軒即<lb/>
水去馬騰雲鏘鏘翼翼兮馳丹闕超超遥遥兮向紫氛<lb/>
寵極兮慈掌情勤兮幽賞戀宸扆兮出入憶幽山兮來<lb/>
往採朱萼兮山之側步蘭庭兮候顔色掇緑蘋兮于澗<lb/>
潦宜家室兮叶仇好既而貞心内潔淑則逺傳詼談者<lb/>
<pb n="KR4h0139_WYG_079-28a"/>
　聞之而必勸缺薄者聞之而凜然況復淮王招隠秦主<lb/>
　隨仙㺯紫房之琴瑟驅碧落之風煙賓屈宋於珠履引<lb/>
　鄒枚於玳筵秋葉飛兮散紅樹春苔生兮覆緑泉春秋<lb/>
　寒暑兮嵗榮落林巒沼沚兮日芳鮮吾君永保南山夀<lb/>
　車騎往來千萬年<lb/>
　<lb/>
　<lb/>
　<lb/>
<pb n="KR4h0139_WYG_079-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻七十六<lb/>
</p>
<p>
</p>
  </div>
</body>
</text>
</TEI>
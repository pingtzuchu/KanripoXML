<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_123-1a"/>
　欽定四庫全書<lb/>
御定厯代賦彚巻一百二十<lb/>
　　草木<lb/>
　　　薺賦　　　　　　　　　　<hi>晉</hi>夏侯湛<lb/>
　寒冬之日余登乎城跬步乎北園覩衆草之萎悴覽林<lb/>
　果之零殘悲纎條之槁摧慜枯葉之飄殫見芳薺之時<lb/>
　生被畦疇而獨繁鑽重冰而挺茂蒙嚴霜以發鮮含盛<lb/>
　陽而弗萌在太隂而斯育永安性於猛寒差無寧乎煖<lb/>
<pb n="KR4h0139_WYG_123-1b"/>
　燠齊精氣於款冬均貞固乎松竹<lb/>
　　　園葵賦　　　　　　　　　<hi>宋</hi>鮑　昭<lb/>
　風暖凌開土昌泉動游塵曝日鳴雉依隴主人拂黄冠<lb/>
　拭藜杖布蔬種平圻壤通畔脩直膏畞夷敞白莖紫蔕<lb/>
　豚耳鴨掌溝東陌西行三畦兩既區既鉏乃露乃映勾<lb/>
　萌欲伸叢牙將放爾乃晨露夕隂霏雲四委沈雷逺震<lb/>
　飛雨輕灑徐未及晞疾而不靡柔莩爰秀剛甲以解稚<lb/>
　葉萍布弱隂競抽萋萋翼翼沃沃油油下葳蕤而被逕<lb/>
<pb n="KR4h0139_WYG_123-2a"/>
上參差而覆疇承朝陽之麗景得傾柯之所投仕非魯<lb/>
相有不拔之利賔非二仲無逸馬之憂顧堇荼而莫偶<lb/>
豈蘋藻之薦羞若乃鄰老譚稼女嫗歸桑拂此葦席炊<lb/>
彼穄粱甃壺援醢曲瓢巻漿乃羮乃瀹堆鼎盈筐甘旨<lb/>
蒨脆柔滑芬芳消淋逐水潤胃調腸於是既飫徹盤投<lb/>
筯回小人之腹為君子之慮近觀物運逺訪師聖聲數<lb/>
後彰律理前定烏非黔黒鶴豈浴淨彼圓行而方止固<lb/>
得之於天性伊冬箑而夏裘無雙功而並盛蕩然任心<lb/>
<pb n="KR4h0139_WYG_123-2b"/>
樂道安命春風夕來秋日晨映獨酌南軒擁琴孤聴篇<lb/>
章間作以歌以詠魚深沉而鳥髙飛孰知美色之為正<lb/>
　　金燈草賦　　　　　　　　　<hi>梁</hi>江　淹<lb/>
山華綺錯陸葉錦名金燈麗草鑄氣含英若其碧莖凌<lb/>
露玉根升霜翠葉暮媚紫榮晨光非錦罽之可學詎瓊<lb/>
瑾之能方迺御秋風之獨秀值秋露之餘芬出萬枝而<lb/>
更明冠衆蘤而不羣既豔溢於時暮方照麗於霜分是<lb/>
以移馥蘭畹徒色曲池軼長洲兮杜若跨幽渚兮芳蘺<lb/>
<pb n="KR4h0139_WYG_123-3a"/>
映霞光而爍爚懐風氣而參差故植君玉臺生君椒室<lb/>
炎萼耀天朱英亂日永緒恨於君前遺風霜之蕭瑟藉<lb/>
綺帳與羅袿信草木之願畢<lb/>
　　書帶草賦　　　　　　　　　<hi>唐</hi>陸龜䝉<lb/>
彼碧者草云書帶名先儒既沒後代還生有味非甘莫<lb/>
共三山芝校無香可媚難將九畹蘭爭叨詞林畔種在<lb/>
經苑中榮翠影臨波恐被芙蓉見鄙貞姿傍砌愁為芍<lb/>
藥相輕發葉抽英因天受性紛稚圭池上之宅拂仲蔚<lb/>
<pb n="KR4h0139_WYG_123-3b"/>
門前之徑不省教施異術安得返魂未嘗輒入明庭何<lb/>
當指佞幾臨寒日幸到青春莎蕋未傳於漁父蒲茸竊<lb/>
詠於詩人霜亦曽霑潘令偏知白薤風常遍起宋生惟<lb/>
道青蘋栽培只倚於賢鄰搴擷長憂乎稚戲出慙無用<lb/>
舒還有異當琴操發伯牙山水之情值儒編動鑿齒陽<lb/>
秋之思敢曰求友寧忘慕義吴娃楫上空羨苔滋魏主<lb/>
帷中惟通蕙氣或乃蘭榮越徼薫茂周原幽捜莫及興<lb/>
詠徒存此則對仲舉蕭疎之室處子山揺落之園不識<lb/>
<pb n="KR4h0139_WYG_123-4a"/>
深宫豈是曽為帝女非侵逺道誰言能憶王孫徒愛其<lb/>
斂疎煙披曉露弱可攬結勻能布濩蕭蕭而不計榮枯<lb/>
漠漠而何干好惡金燈照灼尚驚秦帝之焚粉蝶留連<lb/>
真謂羽陵之蠧爾乃髙推籬菊瑞許階蓂我則惟親志<lb/>
士每聚流螢豈便離蒿萊於隙地希杜若於遥汀儻遇<lb/>
翰林主人之一顧庶長保於青青<lb/>
　　吉祥草賦<hi>有序</hi>　　　　　　　<hi>元</hi>任士林<lb/>
吉祥草酷似蘭而疎秀海國有其種率云十歲一花然<lb/>
<pb n="KR4h0139_WYG_123-4b"/>
鮮有見者余過僧智傳之室見一本紫莖而花莖纔二<lb/>
寸綴花數十似瑞香而斂小近翫之有香氣傳且謂余<lb/>
曰種且十五年矣今纔一開感係之餘賦以自廣<lb/>
睠靈姿之幽絶蔓天竺之化城挺纎疎之竒植負吉祥<lb/>
之嘉名孰化滋於下土亶見擢於衲僧方其根移露本<lb/>
盆壅春膏擬紫莖之逞瑞伉蘭蕙於亭皋然而朝培夕<lb/>
溉十有五朞春風秋露日以披滋卒深韜而重發何堅<lb/>
忍而舒遲諒得天之獨厚不驟悦於時宜候半世之力<lb/>
<pb n="KR4h0139_WYG_123-5a"/>
深迺舒英而揚暉噫嘻江路微暖野梅漏枝駘蕩未透<lb/>
宫楊綰絲木俟夏而叢緑葉迎秋而飄飛含英之本麗<lb/>
土之支孰不聴造化之鼓舞侯氣母之推移肯耐靜於<lb/>
寒暑不跂榮於既萎噫嘻寗越之學請三十年文公之<lb/>
伯十九載而迍邅彼長沙之誼乏寧志於初嵗玉樓之<lb/>
賀無靜心於早慧一發泄而輒衰萬不成而敗繼余嘗<lb/>
感人事於河清之期悟城非於鶴歸之世三竊桃而人<lb/>
未知年屢變海而悵其東逝蹇美草之感余起余衷之<lb/>
<pb n="KR4h0139_WYG_123-5b"/>
繆計尚深根以需榮儻來時之未艾諒就木之歎婦又<lb/>
安能訪此花之開閉<lb/>
　　庭莎賦<hi>有序</hi>　　　　　　　　　<hi>唐</hi>蕭頴士<lb/>
天寳十載予以史臣推擇待詔闕下僻直多忤連歲不<lb/>
偶未選叙求參河南府軍事府尹裴公以予浮名枉顧<lb/>
遇焉而尹之外姻或綰紀綱之局怙勢矜權求府僚降<lb/>
禮於已予清慎自守不能附㑹爰逝我陳嫌怒遂構又<lb/>
同官多貴遊右戚酒食之㑹絲竹之娱無間旬朔予人<lb/>
<pb n="KR4h0139_WYG_123-6a"/>
質鄙野雅不之好常願鷗鳥為儔江海是處往歲久遊<lb/>
剡中將遂終焉朝㫖迫召故不獲展著白鷴賦以寄斯<lb/>
意至是鬱悒彌用増想㕔階之下蹊有莎草故參軍宋<lb/>
之問徙於伊川而植焉結根五紀緜羃庭際廣累萬步<lb/>
髙樹十餘間以雜果隂蔽其上俗吏往來必凌踐之歎<lb/>
其禀山野之姿而託非其所以就窘迫因而賦曰<lb/>
厭公門之窘束玩纎草於兹亭奚卑弱之斯極豈雨露<lb/>
之愆靈尚含和以順時隨春夏之凄清軒房洞啓廣階<lb/>
<pb n="KR4h0139_WYG_123-6b"/>
脩直槐楊蔽虧桃李對植横層隂之冥宻綴繁英之翕<lb/>
赩既髙低以異姿亦濃淡而殊色胥徒牒訴雜沓乎其<lb/>
側遊塵浮煙蒙翳而不息雖蕭颯以自得亦喧卑而見<lb/>
逼宜夫坐莽浪之野帶江湖之涘託根山阿揺穎綠水<lb/>
芊緜靃靡連亘乎十數里何推遷而連㑹繆産蒔於庭<lb/>
隅憂好尚之傾奪見芟夷於難除既無心於寵辱又奚<lb/>
議於親疎承斚瀝之甘潤蔽衣衿之曳婁雖為幸於斯<lb/>
日諒稟性之云殊聞哲王之布澤迨蕭葦而霑鋪茍一<lb/>
<pb n="KR4h0139_WYG_123-7a"/>
類而失所猶納隍之在予矧皇穹之播氣陶庶彚於靈<lb/>
樞曷兹卉之攸託慘終年而莫舒吾將徴宰物之至理<lb/>
聿歸問於𤣥虚者焉<lb/>
　　青苔賦<hi>有序</hi>　　　　　　　　<hi>梁</hi>江　淹<lb/>
余鑿山楹為室有苔焉意之所之故為是作云<lb/>
嗟青苔之依依兮無色類而可方必居閒而就寂似幽<lb/>
意之深傷故其處石則松栝交隂泉雨長注絶磵俯眎<lb/>
崩壁仰顧悲凹嶮兮惟流水而馳騖遂能﨑屈上生斑<lb/>
<pb n="KR4h0139_WYG_123-7b"/>
駮下布異人貴其貞精道士悦其迥趣咀松屑以髙想<lb/>
捧丹經而永慕若其在水則鏡帶湖沼錦匝池林春塘<lb/>
秀色陽鳥好音青郊未謝兮白日照路貫千里兮綠草<lb/>
深迺生水而揺蕩遂出波而沉淫假青條兮總翠借黄<lb/>
花兮舒金遊梁之客徒馬疲而不能去莬園之女雖蠶<lb/>
飢而不自禁至於脩臺廣廡幽閣閒楹流黄以織琴瑟<lb/>
且鳴户牖祕兮不可見履袂動兮覺人聲迺蕪階翠地<lb/>
繞壁點牆春禽鳴兮蘭莖紫秋蟲唫兮蕙實黄晝遥遥<lb/>
<pb n="KR4h0139_WYG_123-8a"/>
而不暮夜永永以空長零露下兮在梧楸有美人兮欷<lb/>
以傷若迺崩隍十仭毁冢萬年當其志力雄儁才圖驕<lb/>
堅錦衣被地鞍馬耀天淇上相送江南採蓮妖童出鄭<lb/>
美女生燕而頓死豔氣於一旦埋玉玦於窮泉寂兮如<lb/>
何苔積網羅視青蘪之杳杳痛百代兮恨多故其所詣<lb/>
必感所感必哀哀以情起感以怨來魂慮斷絶精念徘<lb/>
徊者也彼木蘭與豫章既中繩而獲夭及薜荔與蘪蕪<lb/>
又懐芬而見表至哉青苔之無用吾孰知其多少<lb/>
<pb n="KR4h0139_WYG_123-8b"/>
　　青苔賦<hi>有</hi>序　　　　　　　　<hi>唐</hi>王　勃<lb/>
吾之旅遊數月矣憩乎荒澗覩青苔焉縁崕而上迺喟<lb/>
然而歎曰嗟乎苔之生於林塘也為幽客之賞苔之生<lb/>
於軒庭也為居人之怨斯擇地而處無累於物也愛憎<lb/>
從而生遂作賦曰<lb/>
若夫桂洲含潤松崕祕液繞江曲之寒沙抱巖幽之古<lb/>
石汎逥塘而積翠縈修樹而凝碧契山客之寄情諧野<lb/>
人之妙適及其瑶房有寂瓊室無光菲微君子之砌蔓<lb/>
<pb n="KR4h0139_WYG_123-9a"/>
延君侯之堂引浮青而泛露散輕緑而承霜起金鈿之<lb/>
舊感驚玉筯之新行若夫弱質緜羃纎滋布濩措形不<lb/>
用之境託跡無人之路望夷險而齊歸在髙深而委遇<lb/>
惟愛憎之未染何悲歡之詭赴冝其背陽就隂違喧處<lb/>
靜不根不蔕無華無影恥桃李之暫芳笑蘭桂之非永<lb/>
故順時而不競每乗幽而自整<lb/>
　　青苔賦　　　　　　　　　　<hi>唐</hi>楊　烱<lb/>
粤若稽古聖皇重暉月光開博望之苑闢思賢之堂華<lb/>
<pb n="KR4h0139_WYG_123-9b"/>
館三襲琱軒四下地則經省而書坊人則後車而先馬<lb/>
相彼草木兮或有足言者吁嗟青苔今可得而聞也借<lb/>
如靈山偃蹇巨壁崔嵬畫千峰而錦照圖萬壑而霞開<lb/>
王孫遊兮山之隈披薜荔兮踐莓苔悵容與兮徘徊一<lb/>
去千年兮時不復來至若圎潭冩鏡方流聚玉苔何水<lb/>
而不清水何苔而不綠漁夫遊兮漢川曲歌滄浪兮濯<lb/>
吾足桂舟横兮蘭枻觸浦溆邅迴兮心斷續别有崇臺<lb/>
廣厦粉壁椒塗梁木蘭兮椽瑇瑁草離合兮樹珊瑚白<lb/>
<pb n="KR4h0139_WYG_123-10a"/>
露下蒼苔蕪暗瑶砌澀瓊鋪有美人兮向隅應門閉兮<lb/>
踟蹰心震蕩兮意不愉顔如玉兮淚如珠請循其本也<lb/>
見商羊兮鼓舞召風伯兮電赴占顧免兮離畢星雷闐<lb/>
闐兮雨冥冥皓兮蕩兮見潢汙之滿庭倐兮忽兮視苔<lb/>
蘚之青青爾其為狀也羃䍥緜宻浸滛布濩彬駮兮長<lb/>
廊夤縁兮古樹肅兮若逺山之松柏汛兮若平郊之煙<lb/>
霧春澹蕩兮景物華承芳卉兮藉落花歲崢嶸兮日云<lb/>
暮迫寒霜兮犯危露觸類而長其生也蕃莫不文階兮<lb/>
<pb n="KR4h0139_WYG_123-10b"/>
鏤瓦碧地兮青垣别生分類西京南越則烏韭兮綠錢<lb/>
金苔兮石髪苔之為物也賤苔之為徳也深夫其為讓<lb/>
也每違燥而居濕其為謙也常背陽而即隂重扃祕宇<lb/>
兮不以為顯幽山窮水兮不以為沉有達人巻舒之意<lb/>
君子行藏之心惟天地之大徳匪予情之所任<lb/>
　　浮萍賦　　　　　　　　　　<hi>晉</hi>夏侯湛<lb/>
步長渠以遊目兮覽隨波之微草紛漂潎以澄茂兮羌<lb/>
孤生於靈沼因纎根以自滋兮乃逸蕩乎波表散圓葉<lb/>
<pb n="KR4h0139_WYG_123-11a"/>
以舒形兮發翠綠以含縹䕃脩魚之華鱗兮翳蘭池之<lb/>
清潦既淡澹以順流兮又雝容以隨風有纒薄於崖側<lb/>
兮或逥滯乎湍中紛上下其靡常兮漂往來其無窮仰<lb/>
熙陽曜俯憑綠水渟不安處行無定軌流息則寧濤擾<lb/>
則動浮輕善移勢危易盪似孤臣之介立隨排擠之所<lb/>
往内一志以奉朝兮外結心以絶黨萍出水而立枯兮<lb/>
士失據而身枉覩斯草而慷慨兮固知直道之難爽<lb/>
　　浮萍賦　　　　　　　　　　<hi>唐</hi>常　衮<lb/>
<pb n="KR4h0139_WYG_123-11b"/>
居洪泉而不根植者惟浮萍而已矣不懐芳以賈害不<lb/>
衒色以標美動不忤物卑以安已乗流則遊得坻則止<lb/>
如識變而知時似委命而順理故能無幽不涉無逺不<lb/>
尋隨長汀而自汎值驚浪而不沉既不遷其清濁亦何<lb/>
避乎淺深可以明逍遥之意可以警滯著之心然而推<lb/>
移河海凌厯隈澳溜緩則去遲水急則浮速秋遇楓浦<lb/>
與墜葉而齊奔春渡桃源共落花而相逐披拂丹草揺<lb/>
演青蘋出入經其潭洞髙下歸其奫淪擇利而行有似<lb/>
<pb n="KR4h0139_WYG_123-12a"/>
見機之士不常厥所同乎漂梗之人歌曰大江之水東<lb/>
西流别有孤萍朝夕浮莫言此中長汎汎終當結實觸<lb/>
王舟<lb/>
　　浮萍賦　　　　　　　　　　<hi>唐</hi>趙　昂<lb/>
汎汎者萍乗流匪寧殊源比影異沼均形初苒弱兮碕<lb/>
岸乍連延兮廣汀映池則草色同翠照日兮苔光共青<lb/>
霞凝兮片片成玉月上兮處處疑星入門自媚穠李徒<lb/>
矜其妖豔取足為樂行潦豈小於滄溟觀其枯華有時<lb/>
<pb n="KR4h0139_WYG_123-12b"/>
動靜無必習坎斯止遇亨則逸安卑取順契君子之用<lb/>
心揚波隨流豈漁翁之能詰每託鄰於藻荇不混跡於<lb/>
蓬蓽與菡萏而相鮮向莓苔而如失寔幽賞之可嘉何<lb/>
寓遊之足匹夫物之云云糾纒誰分茨處牆兮或不才<lb/>
而見棄蘭生幽也終以香而自焚惟兹萍矣獨擅其美<lb/>
謙能居下知則樂水鑒擥芳於楚客寧見羞於彞簋象<lb/>
虚舟而不繫或倏往而忽來類至人之無心更出生而<lb/>
入死噫歟植匪深根長無固蔕將舎之而不芟翦豈見<lb/>
<pb n="KR4h0139_WYG_123-13a"/>
用而能種藝鄙朝菌之暫榮笑匏𤓰之長繫空慙雨露<lb/>
之恩竊愧陶鈞之恵願同蒹葭比玉而見珍託陋質於<lb/>
池塘之際<lb/>
　　水藻賦　　　　　　　　　　<hi>唐</hi>郭元超<lb/>
遊子行邁登晉山之孤嶽翠谿皛以淪漣紅嶂赫兮崩<lb/>
駁爾其雲崖委溜風壑鳴泉苔彬彪以冒石藻漫莽兮<lb/>
山川于以采藻于彼行潦沼沚之毛汙潭之草靃靃靡<lb/>
靡汎汎悠悠乍夤縁於春水或羃䍥於春洲觀其往往<lb/>
<pb n="KR4h0139_WYG_123-13b"/>
縈散離離無畔㛹娟島嶼曄曄江漢碎流月於澄波隱<lb/>
孤雲於斷岸生不擇所長亦無叢不資潤於微露不懼<lb/>
威於勁風纎莖璀璀宻葉茸茸宿銀塘之白鷺矯清水<lb/>
之文虹則知乗流則遊遇坻則植柔而能全弱而能直<lb/>
其為隱也不居髙而處卑其為謙也常韜光而晦色嗟<lb/>
茂族之無託願貞芳之見移生君之銅沼汎君之瑶池<lb/>
雜青蓮與翠荇偶杜若與江蘺生於水人不知歲歲年<lb/>
年幽澗垂<lb/>
<pb n="KR4h0139_WYG_123-14a"/>
　　瓦松賦有<hi>序</hi>　　　　　　　　<hi>唐</hi>崔　融<lb/>
崇文館瓦松者産於屋霤之上千株萬莖開花吐葉髙<lb/>
不及尺下纔如寸不載於仙經靡題於藥録謂之為木<lb/>
也訪山客而未詳謂之為草也驗農皇而罕記豈不以<lb/>
在人無用在物無成乎俗以其形似松生必依瓦故曰<lb/>
瓦松楊烱謂余曰此中草木咸可為賦其辭曰<lb/>
賔館兮沉沉明月髙兮重海深試一望兮上棟下宇開<lb/>
陽闔隂彼美嘉族依於夏屋煌煌特秀狀金芝兮産霤<lb/>
<pb n="KR4h0139_WYG_123-14b"/>
厯厯空懸若星榆而種天苯䔿丰茸青㝠芊眠葩條郁<lb/>
毓根柢連拳間青苔而裛露陵碧瓦而含煙春風揺兮<lb/>
鬱起冬雪糅兮蒼然詎充採掇罕任雕鐫桐君莫賞梓<lb/>
匠難甄用匪適於時要必濫聞於俗傳慙魏宫之烏韭<lb/>
恧漢宫之紅蓮觀其衆開榮列虚心獨潔髙寧我慕無<lb/>
木未之五尋卑以自安類石蒲之九節進不必媚居不<lb/>
求利芳不為人生不因地其質也菲無忝於天然其隂<lb/>
也薄纔足以自庇望之常見其表尋之罔得其祕肅穆<lb/>
<pb n="KR4h0139_WYG_123-15a"/>
承華堂皇不賒繩懸麥穂户刻菱花竹篬筤而衆色樹<lb/>
連理而相加芙蓉發池兮照爛日及懸霤兮紛葩彼懐<lb/>
寳以遇賞此不材而見嗟雖有慕於階闥亦無混於泥<lb/>
沙已矣哉不學懸蘿附柏直蓬倚麻固將含美惡以同<lb/>
貫齊是非於一家亂曰少陽之地兮於何不春博望之<lb/>
苑兮莫匪正人纎根弱植兮生君之館荷施霑恩兮為<lb/>
人所翫物不謝生不知其榮惟願聖皇千萬夀但知傾<lb/>
葉向時明<lb/>
<pb n="KR4h0139_WYG_123-15b"/>
　　瓦松賦　　　　　　　　　　<hi>唐</hi>闕　名<lb/>
式觀圖籍幽山窮野聞卉木之名焉考神農之嘗者根<lb/>
莖可驗洪纎不捨惟瓦松兮闕書何昔人兮智寡原其<lb/>
所託髙而又雅抽形先寄於鶴樓聳質更資於鴛瓦旖<lb/>
旎芬葩含風接霞既當春而吐葉亦淩秋而點花異山<lb/>
苗之極秀狀澗松兮抽芽髙居壤霤匪雜泥沙向朝陽<lb/>
兮發榮經夕露兮増華常在危簷心必直詎欲牽風影<lb/>
暫斜小大殊品髙卑異盼離離兮若星榆之昭灼煜煜<lb/>
<pb n="KR4h0139_WYG_123-16a"/>
兮疑石蒲之䓤蒨既乏棟梁之用寧怯鐫雕之變豈比<lb/>
夫桂山上蘭谷中長幽隱兮銷馥為芬芳兮敗叢奚若<lb/>
兹物之獨茂無憂患兮養蒙<lb/>
　　轉蓬賦<hi>以本根一斷隨風所之為韻</hi>　　　　<hi>唐</hi>蔣　防<lb/>
彼茁者蓬其生苯䔿因驚風之動地遂離根而去本委<lb/>
順而往異愚夫之守株任運則行叶髙人之嘉遯摧弱<lb/>
質絶陳根始遲遲而徐轉俄忽忽而駿奔體以圓而疾<lb/>
質以弱而存凌寒後彫雖有慙於松柏近秋俱敗亦無<lb/>
<pb n="KR4h0139_WYG_123-16b"/>
媿於蘭蓀時也玉露為霜金風應律歎芳菲而難久覩<lb/>
揺落之不一初宛轉以孤翻漸邐迤而連出度平野而<lb/>
暫見映層皋而還失徘徊未已同風葉之辭枝漂蕩不<lb/>
停甚水萍之委質若乃慘澹雲晚悠揚日短歲云秋矣<lb/>
莖弱者先衰風以動之根危者易斷徒觀其委地離披<lb/>
縈吹參差既忘懐於近逺寧繫跡於髙卑觸物何情類<lb/>
虚舟而自汎善行無跡於野馬而相隨豈不以生無固<lb/>
蔕轉有長風象車輪未始有極如循環莫知所終遊子<lb/>
<pb n="KR4h0139_WYG_123-17a"/>
感而忘歸歎飄居陌上小人見而懐土憶生在麻中矧<lb/>
夫依物暫停遇風復舉乍飄揚以厯亂或迴旋而容與<lb/>
青蘋之末不起聊可以躊躇黄埃之中自飛孰知其處<lb/>
所客有因時結念寓物屬詞觀其衰兮懼老將至矣觀<lb/>
其轉也嗟行靡不之撫懐抱起心有之誡驚鬢髪増首<lb/>
如之悲儻陽春之可待亦何恨飄飄於此時<lb/>
　　冬草賦　　　　　　　　　　<hi>梁</hi>蕭子暉<lb/>
有閑居之蔓草獨幽隱而羅生對離披之苦節反葳蕤<lb/>
<pb n="KR4h0139_WYG_123-17b"/>
而有情若夫火山滅焰湯泉沸㵼日悠揚而少色天隂<lb/>
霖而四下於時直木先摧曲蓬多隕衆芳摧而萎絶百<lb/>
卉颯以徂盡未若兹草淩霜自保挺秀色於冰塗厲貞<lb/>
心於寒道已矣哉徒撫心其何益但使萬物之後彫夫<lb/>
何獨知於松柏<lb/>
　　愍衰草賦　　　　　　　　　<hi>梁</hi>沈　約<lb/>
愍衰草衰草無容色顦顇荒徑中寒荄不可識昔時兮<lb/>
春日昔日兮春風銜華兮佩實垂綠兮散紅巖陬兮海<lb/>
<pb n="KR4h0139_WYG_123-18a"/>
岸冰多兮霰積布緜宻於寒臯吐纎疏於危石彫芳卉<lb/>
於九衢霣靈茅之三脊風急崤道難秋至客衣單既傷<lb/>
簷下菊復悲池上蘭飄落逐風盡方知歲早寒流螢暗<lb/>
明燭鴈聲斷裁續霜奪莖上紫風銷葉中緑秋鴻兮疏<lb/>
引寒烏兮聚飛徑荒寒草合草長荒徑微園庭漸蕪沒<lb/>
霜露日沾衣<lb/>
　　芳草賦　　　　　　　　　　<hi>元</hi>劉　詵<lb/>
䇿予馬於曠垠兮澹旭日之暄霽爰浮游以搴芳兮渺<lb/>
<pb n="KR4h0139_WYG_123-18b"/>
渺樹乎雲之際荒畹薆而昈分兮蘭猗猗兮此何地攬<lb/>
長洲之積茝兮紉峭嶼之崇蕙税馳軑而怊悵兮芬霏<lb/>
霏兮襲轡誠樂遊以忘歸兮耿中情之所寄羌王孫之<lb/>
翠幰兮啾燕趙之絲吹陳金犧與瓊爵兮理清曲於鬒<lb/>
髻傾良辰以行樂兮一日而盡夫百卉涉朝雲與銀浦<lb/>
兮夕弄暉兮瓊田捐幽谷之寳瑛兮横芊綿之青鈿紛<lb/>
擷掇以盈襜兮咸競秀而鬬妍忱蘭芷之不足以為芳<lb/>
分獨有取乎康樂之髯蕭燎焚以祀帝兮艾朝進而雜<lb/>
<pb n="KR4h0139_WYG_123-19a"/>
佩莽玉鉤之青合兮承朝露於輦帨蹇連昌之金鋪兮<lb/>
色菭菭而薦黛彼胡修而自致兮此獨與世而偭背同<lb/>
託根於天地兮終薫蕕之何在耿六合之流徙兮誠若<lb/>
異夫憎愛胡不變易以取好兮猶自持而焉待繽紛紛<lb/>
以雜糅兮曠千古而誰采豈無人而不芳兮獨惕惕以<lb/>
自惴情依依而不昧兮雖陫側其孰悔嗟孔聖之援琴<lb/>
兮撫幽幽兮一傷惟屈子之好修兮襲之以為佩纕既<lb/>
聖賢之知心兮又何必求乎舉世之知也雖造化之若<lb/>
<pb n="KR4h0139_WYG_123-19b"/>
無所别兮未必醜好之果可以欺也幸年華之未暮兮<lb/>
尚可充乎佩幃誠人閒之不合兮吾將遡乎清都而薦<lb/>
之<lb/>
　　懐芳草賦<hi>有序</hi>　　　　　　　<hi>明</hi>徐世溥<lb/>
芳草之稱標自楚辭本草有名者五十六種其他盖有<lb/>
不可悉者矣吴徐無減賦是詩以為一物也余友粤黎<lb/>
美周欲為賦以辨之余意徴名覈實自非妙才必累文<lb/>
心因作懐芳草賦以待美周稱懐者不敢專芳草也新<lb/>
<pb n="KR4h0139_WYG_123-20a"/>
涼多感聊誌恐遲暮之思云<lb/>
於時秋也殘暑平退輕風捲衣人氣初斂浮雲未歸遥<lb/>
空淡洗四野低垂望難明而匪暮色可辨而偏微白兮<lb/>
漠漠碧兮萋萋有客吟秋横笛登樓玉顔倚曲相憐復<lb/>
愁露下香濕煙交翠柔葳蕤兮伺薌澤於襟袖徘徊兮<lb/>
遇故物於汀洲似曽相識不忍經行鳥銜不盡馬踏還<lb/>
生君如不採芳心未明若夫鄭女芍藥楚客江蘺猗蘭<lb/>
當佩揭車可畦蘪蕪山上白芷川湄零陵綠薦豆䓻紅<lb/>
<pb n="KR4h0139_WYG_123-20b"/>
栖髢素馨兮宜頽鬢帶杜蘅兮準腰圍彼采蕭兮一日<lb/>
三秋況樹蕙兮百畮千頭種當歸兮欄畔拾留夷於道<lb/>
周莫不氣縈妝閣豔繞花韉紛迷蝶夢逞誘蜂畋雲烘<lb/>
蓊勃日映芊眠憑來損檻望去穿簾釀資膏沐潤養緱<lb/>
絃藏書却蠧籠葉無煙爾乃雨餘風外酒半梳成燭銷<lb/>
月暗囈迴枕清帆投青岸鞭裊紅亭黏天同色匝地殊<lb/>
名於斯時也氣感心柔目揺魂蕩遊子悔其不返孤臣<lb/>
悲其屢放或聞一歎於牕前或步微吟於堤上雖復同<lb/>
<pb n="KR4h0139_WYG_123-21a"/>
心攜手流波相媚亦惆悵以如忘乃娉婷兮更倍怨氤<lb/>
氲之掩人嗟芳菲其難沬於是占曰藉用白茅灌以鬱<lb/>
鬯伊藉茅兮見生稊於枯楊忽飲鬯兮念鬱金之可堂<lb/>
有蹁蹮而拊歌者曰氍毺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>五木香迷迭艾納及都<lb/>
梁本自折贈出遐方心有所懐路未央天涯何處無芳<lb/>
草三春何人不斷腸又況乎木葉嫋嫋蒹葭蒼蒼臨霜<lb/>
露之極浦擷寒翠而憶煖香者能不淒迷以恍惚躑躅<lb/>
而徬徨乎<lb/>
<pb n="KR4h0139_WYG_123-21b"/>
　　春草賦　　　　　　　　　　<hi>明</hi>烏斯道<lb/>
粤稽永嘉舊郡睹謝池里賡謝池吟予自鴈宕倦遊抗<lb/>
志幽尋熟翫斯景長嘯不禁客乃對予而言曰康樂有<lb/>
云池塘生春草園栁變鳴禽先生有心予志之矣於時<lb/>
春也蔚焉成林禽聲未換草色芳深奈牽行役莫遂登<lb/>
臨天涯兄弟惟子知音願賦春草以慰我心予不獲已<lb/>
賦之何陽律之柔暢乃池塘之發生始抽根以隱隱旋<lb/>
布葉而盈盈既揺風兮帶媚復向日兮含榮飛采芳之<lb/>
<pb n="KR4h0139_WYG_123-22a"/>
蛺蝶集點水之蜻蜓色映袍其覺重香隨步以疑輕任<lb/>
躙蹂而無阻從攬擷而不爭應鵑聲乎淚落依馬足矣<lb/>
魂征類愁客之無緒同顰娥之有情乃若氣煦郊原沙<lb/>
蒸水岸露意漸斂煙霧初亂延綠兮紗牕流青兮綵幔<lb/>
懐人兮志往翫物兮襟散飄落花以無迹裊遊絲而不<lb/>
斷想舞燕之頻催聴啼鶯之互換則有染翰騷人尋芳<lb/>
逸史杖懸赤仄囊攜緑綺整折角之素巾躡逺遊之文<lb/>
履指栁陌以嚮導經花堤而徙倚蘚封階而迹絶鼯閙<lb/>
<pb n="KR4h0139_WYG_123-22b"/>
樹而聲止奈所訪之不逢復何心乎戀此嗟嗟芳草兮<lb/>
愁春芳春兮愁人草隨春而並麗愁逐草而俱新有草<lb/>
愁難歇無愁草不勻草生魂夢際愁動别離辰於是水<lb/>
漲斷橋雲沉祕閣鑪香火寢壁飄風落蝸黏筆架鳥窺<lb/>
牕格應門幾童載酒何客亮瞻雲之惆悵知倚閭之卜<lb/>
度茵展地而靜悄帶臨書而寂寞愁不絶乎池蛙怨豈<lb/>
忘乎野鶴雖追歡之在後恐對景之非昨可憐哉春日<lb/>
兮輝輝春草兮依依草生兮侵徑日落兮掩扉池塘物<lb/>
<pb n="KR4h0139_WYG_123-23a"/>
色已如許為問王孫歸不歸客乃喟然而歎曰池上孤<lb/>
樓青隂映帶萋萋芳草逺與天界入我揮灑用酬文債<lb/>
草榮春盡此文不壊<lb/>
　　幽草賦　　　　　　　　　　<hi>明</hi>陳子龍<lb/>
馮山麓兮望芊芊之北邙春風蕩兮緜渺而碧傷悲柔<lb/>
新兮縈心腸怨悄悄兮流娟芳於是紫玉山池韓憑臺<lb/>
墓相思溪水合歡塋樹棠梨豔風蕙蘭啼露學纎潤於<lb/>
脩睂鬬輕揚於翠羽枝分埋玉之光根展殉香之路潑<lb/>
<pb n="KR4h0139_WYG_123-23b"/>
水碧以逝愁染雲藍而煎嫭想其細雨初戢落月半明<lb/>
狐拜星隱鬼泣燈横緝衣花而珮冷飛裙蝶而神輕莫<lb/>
不斷魂沉葉集感遥英至若漳水荒臺驪山廢殿浥温<lb/>
泉以豐滋膏紅粉而葱蒨歇雄姿兮青蕪閉玉顔兮綠<lb/>
罥沒文砌而蔵蜂觸綺牕而巢燕撥𤣥叢之化衣拾翠<lb/>
圍之遺鈿傷故國兮荒莽深追歌舞兮空睇眄又若小<lb/>
院春閉鶯閨暗思感秀條之間靜攬連心之依垂落流<lb/>
蘇而縈帶墮小鬟而膩枝暗藉長門佳人難拾濃鋪輦<lb/>
<pb n="KR4h0139_WYG_123-24a"/>
道宫車未期鸚鵡空啄蝴蝶頻移注清眸之别婦留飄<lb/>
裙之怨姬至如巫兩通巴湘煙壓楚蘿宻披人莎深竄<lb/>
鼠望蒙鬱於羇臣沉幽隂於恨侣洗清潭之紫莖蔽竒<lb/>
香而不處火煜煜以焚如巫僛僛而祀女點碧血兮江<lb/>
皋亂涼魂兮幽渚更有栁郊新織蘭澤初蕤茁嫩煖而<lb/>
迎日枝柔和而漾絲嚼鴛鴦於沙芷拂翡翠於香蘺妖<lb/>
童蕩槳遊女下騎競習芙蓉之句相傳芍藥之詩河水<lb/>
灩灩岸草離離灞滻贈别江漢相思感此凄惻令人忘<lb/>
<pb n="KR4h0139_WYG_123-24b"/>
遺何我情之誕愁遇小物而斯滯生死齊憂悲歡同贅<lb/>
惟兹草之榮菀任往來於年歲胡觸緒而紛紜盡虚無<lb/>
之妍慧是以放志天適解情冥契啜華三山之間採芝<lb/>
五嶽之際值荆圃而未芟經瑶田而不憩庶幾忘情之<lb/>
士滌我傷心之蔽者乎<lb/>
　　盆草賦　　　　　　　　　　<hi>明</hi>傅占衡<lb/>
天生於下澤之阿兮承閒娯而厯兹獲免中庭之歊烈<lb/>
兮拂座右之清颸余翦其萎黄之敗族兮爰盆舟而濯<lb/>
<pb n="KR4h0139_WYG_123-25a"/>
之當秋隂而媚賞兮忽挺翠以自持延白雲於旭檻兮<lb/>
隱明燈於夕帳纎青青其脩立兮宛平楚之在望時憩<lb/>
目而留睇靜疲民而不蕩茍徑寸之孤芳亦何羨夫尋<lb/>
丈及秋蘭之未佩懐山桂而方遥引王孫以綴席挾中<lb/>
丞以為寮咏西澗之微吟想離離之下苗雖暫歡於盆<lb/>
石亦傷别乎逺條譬飲啄之樊雉徒神王而未驕曽不<lb/>
得反於雨露之上兮吾將灌以墨池之水飲固潔而不<lb/>
貪兮色謝盈而不毁逺脂藥於閨人兮託馨香於君子<lb/>
<pb n="KR4h0139_WYG_123-25b"/>
物有處賤而必登兮又奚為乎玉階之視乃為歌曰草<lb/>
短短兮來他山異衆華兮松顔或下簾兮閉關彼幽人<lb/>
兮可與之言<lb/>
　　莽草賦<hi>有序</hi>　　　　　　　　<hi>明</hi>靳學顔<lb/>
予道商顔谷中見莽草橘葉桂莖丹萼素蕾意若自負<lb/>
不儔凡卉者厥形麗矣然一葉入吻百内潰裂是何形<lb/>
情之詭與予始撫而狎之繼知其然委諸絶壑彌歎而<lb/>
去旋復自咎夫已既已知矣而不以詔人不仁是草有<lb/>
<pb n="KR4h0139_WYG_123-26a"/>
負於造物甚厚不厚誅之不義迺追製此賦示之來喆<lb/>
毋若予之始狎之也<lb/>
豔山兮神丘麗水兮炎洲祥芝兮九葩赤葉兮璚流既<lb/>
採服以返精兮亦練餌而千秋胡兹植之獨戾秉駮氣<lb/>
之弗協生百需而無益獨戕物而呈捷紺藹敷芬蒼條<lb/>
輪囷素苞冒朱縹茸施殷乍斂乍開含嘻含嚬葉不辨<lb/>
橘莖不分桂業莢周柯益津豐媚曰旋樞之流精與皋<lb/>
塗之麗卉孰凝爾質俾疑厥類熙榮外揭酷氛内蔵危<lb/>
<pb n="KR4h0139_WYG_123-26b"/>
鋒誤觸飇迅機張彼太行之隂産紀炎經而巳習未若<lb/>
兹之可翫貽永慼於一吸弄影濫汍之沚托跡蘋藻之<lb/>
濱殖中逵而揚意挺脩坰而驕神瘏馬飲波倦旅息䕃<lb/>
將淫毒之有加曽自知其已甚后皇申嘉錫淑慝均化<lb/>
光覆露渥涵湛隂陽宣昭明受命誠不遷美利咸各正<lb/>
厲滓何偏滯範兹不肖形矜已若不足害物為有贏是<lb/>
以作賦敬陳明則比物聮類具懲賊徳其辭曰秀色可<lb/>
餐言若醴飭貌深衷詎測底觀莽草兮類若子覆人邦<lb/>
<pb n="KR4h0139_WYG_123-27a"/>
　家利舌齒白者膚革黝者理觀莽草兮類若子金石示<lb/>
　剛脂韋裏覆却色沮觀者鄙觀莽草兮類若子疏節闊<lb/>
　視澹無滓嫉刻填膚唯有已面而頌兮背而訾觀莽草<lb/>
　兮類若子<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_123-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻一百二十<lb/>
</p>
<p>
</p>
  </div>
</body>
</text>
</TEI>
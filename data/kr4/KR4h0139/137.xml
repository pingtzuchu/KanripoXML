<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_137-1a"/>
　欽定四庫全書<lb/>
御定歴代賦彚巻一百三十四<lb/>
　　鳥獸<lb/>
　　　麒麟賦<hi>有序</hi>　　　　　　　　<hi>明</hi>夏原吉<lb/>
　永樂十有二年秋榜葛剌國來朝獻麒麟今年秋麻林<lb/>
　國復以麒麟來獻其形色與古之傳記所載及前所獻<lb/>
　者無異臣聞麒麟瑞物也中國有聖人則至昔軒轅時<lb/>
　來遊於囿成康之世見於郊藪是後未之聞也今両歲<lb/>
<pb n="KR4h0139_WYG_137-1b"/>
　之間而兹瑞載至則聖德之隆天眷之至實前古之未<lb/>
　有也宜播之聲詩以傳示無極臣忝職地官屢覩盛美<lb/>
　不揆蕪陋謹拜手稽首而獻賦曰<lb/>
　惟我皇之明聖兮<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>天命而御極環六合以為家綂四<lb/>
　裔而混一化洽殊方仁覆萬物和氣所鍾禎祥疊出而<lb/>
　仁瑞之獸所以復獻於今日也爾其滄海之濱瑞氣勃<lb/>
　鬱𤣥枵降精二儀合德榮光燭天輝耀赫奕山岳為之<lb/>
　炫映江海為之滋液百獸為之奔衛萬靈為之拱翼而<lb/>
<pb n="KR4h0139_WYG_137-2a"/>
麒麟於是生焉豐骨神異靈毳瑩潔霞明龍首雲擁鳳<lb/>
臆星眸眩兮焜燿龜文燦兮煜熠牛尾拂兮生風麕身<lb/>
動兮散雪蹴馬蹄兮香塵接腕聳肉角兮玉山貫額步<lb/>
無躑躅必中規而蹈矩聲無哮闞自協商而應律固不<lb/>
犯乎陷阱亦豈傷乎生物是以不奮而威不猛而烈虎<lb/>
豹見之遁藏犀兕遇之辟易封狶巨狿雖悍戾而誰羨<lb/>
麏麚豺貉顧旁午其何益彼漢廷之角端徒自誇其美<lb/>
而渥洼之神駿焉能與之匹兹實聖世之竒瑞匪有資<lb/>
<pb n="KR4h0139_WYG_137-2b"/>
於人力此所以海隅島夷不敢自逸乃梯山而航海於<lb/>
以獻於中國於是離遐陬道滄溟越重譯望帝京侑之<lb/>
以方物達之以至誠匪惟效職於王㑹葢將昭德於聖<lb/>
明於是時也天門洞開衮龍在御瑞物既呈祥煙斯布<lb/>
散精彩於彤墀濯儀文於甘露或昻首而欲馳或跪起<lb/>
而欲舞重瞳載顧百辟歡欣曰惟此獸希有之珍昔在<lb/>
軒轅曽一來馴暨周成康郊藪是臻歴千載而及兹乃<lb/>
有感於皇仁越期歲而再至實前古所未聞是宜播之<lb/>
<pb n="KR4h0139_WYG_137-3a"/>
聲詩勒之金石著盛治之無窮延休徵於莫極顧微臣<lb/>
之譾譾覩盛美而愉懌爰稽首而獻賦頌聖德於萬一<lb/>
　　麒麟賦　　　　　　　　　　<hi>明</hi>劉定之<lb/>
聖天子膺洪圖守神器繼累聖而大業光奉兩宫而達<lb/>
孝備夫然故道不愛於天寶不愛於地但見炎荒雪嶠<lb/>
效竒踵來日本月氐貢琛尾至而猶未足表太和符至<lb/>
治也爰有竒祥實乃四靈之首間生曠代在夫英里之<lb/>
陲馬足象乾而動直牛尾法坤以静垂文周于身不耀<lb/>
<pb n="KR4h0139_WYG_137-3b"/>
而其章自炳肉生於角不觸而厥性孔慈音含舜韶之<lb/>
律吕步中禹度之矩規爾乃隨逐使旌經年始至於赤<lb/>
縣祗陳貢牘涓日用進於彤墀軒昻馴習回轉委蛇聞<lb/>
都俞而欲效率舞之態仰睟表而宛生瞻依之思仁振<lb/>
振兮允合王化靈昭昭也式際昌期於是羣臣欣躍稽<lb/>
首陳辭以為吾皇道符軒后故昔在郊而今復見於域<lb/>
中績邁成康故彼遊藪而此則達於闕下况魯甸之覆<lb/>
何足並驅而漢畤之逢豈堪方駕於以見百王之盛莫<lb/>
<pb n="KR4h0139_WYG_137-4a"/>
比萬世之祚無疆請告郊社彰鉅美書墳典垂休光聖<lb/>
天子穆然深思謂禎祥之至必本乎至誠休徵之臻在<lb/>
建乎皇極願因天眷謹天德而勿務乎文以或怠其實<lb/>
然後羣臣恐懼踧踖共承明詔各䖍厥職復相與歎曰<lb/>
麟之出也猶前古而曽聞吾皇之徳也誠自古而罕及<lb/>
　　獅子賦　　　　　　　　　　<hi>唐</hi>虞世南<lb/>
惟聖皇之御厯乃承天而則大洽至道於區中被仁風<lb/>
於海外通鳳穴以文軌襲龍庭以冠帶含夷言於槀街<lb/>
<pb n="KR4h0139_WYG_137-4b"/>
陳方物於王㑹渺渺地角悠悠嶂表有絶域之神獸因<lb/>
重譯而來擾其所居也巖磴深阻盤紆絶峻翠嶺萬重<lb/>
瓊崖千仞馬頓轡而莫升車摧輪而不進伊方服之君<lb/>
長召積風而奉進爾乃發烏代過白狼踰絶巘跨飛梁<lb/>
越流沙而遥集超積石而高驤其為狀也則筋骨糾纒<lb/>
殊姿異制闊臆脩尾勁毫柔毳鈎爪鋸牙藏鋒蓄鋭弭<lb/>
耳宛足伺間借勢暨乎奮鬛䑛脣倏來忽往瞋目電曜<lb/>
發聲雷響拉虎呑貔裂犀分象碎遒兕於齗齶屈巴蛇<lb/>
<pb n="KR4h0139_WYG_137-5a"/>
於指掌踐藉則林麓摧殘哮呼則江河振蕩是以名將<lb/>
假其容高人圖其質罄其威以凌厲美其風而贊述鑒<lb/>
倚伏以榮身乃有識之高軌彼白猿之騁妙終取斃於<lb/>
弧矢雖𤣥豹之幽棲亦捐軀於巖趾並同亡而異術豈<lb/>
行藏之足紀何兹獸之明智獨出處以殊倫雖奮武以<lb/>
馴勢乃知機而屈伸去金方之僻逺仰𤣥風之至淳服<lb/>
猜心與猛氣遂感德以依仁同百獸之率舞共六擾而<lb/>
來馴斯則物無定性從化如神譬鱗羽變質於淮海金<lb/>
<pb n="KR4h0139_WYG_137-5b"/>
錫成器於陶鈞當是時也兆庶欣矚百僚嘉歎悦聲敎<lb/>
之遐宣屬光華之在旦臣載筆以叨幸得寓目於竒翫<lb/>
順文德以呈祥迺編之於東觀<lb/>
　　獅子賦<hi>冇序</hi>　　　　　　　　<hi>唐</hi>牛上士<lb/>
上士曽讀實録貞觀九年西域進獅子秘書監虞世南<lb/>
獻賦前史美之竊謂虞公博物洽聞誠則可重瓌瑋倜<lb/>
儻或非所長欲精體物乃賦其事<lb/>
窮汗漫之大荒當崑崙之南軸鑠精剛之猛氣産靈猊<lb/>
<pb n="KR4h0139_WYG_137-6a"/>
之獸族指千里於崇朝逾鐵山而往復非取俊於熊豹<lb/>
豈方姿於甝虪故其方頤蹙額隅目高眶攫地蹲踞騰<lb/>
空抑揚簇拳毛以被勁縷柔毳以為裳逢之者碎犀象<lb/>
聞而頓伏值之者破鵰鶚不敢飛翔哮呼奮迅眱瞲騰<lb/>
振掌擭攢鈹口銜霜刃怒雙睛以電射揭一吼而雷震<lb/>
似烏獲之摧鋒疑項王之入陣及夫朝晡未食鼓髯奮<lb/>
力後勁雙瞚前張闊臆蹉殊榛以傲睨跳絶梁而合赩<lb/>
倏横噬而風馳乃掉尾而雷息口裂奔貙足捎狂兕猛<lb/>
<pb n="KR4h0139_WYG_137-6b"/>
虎摧於掌握豪猪碎於牙齒既飽飫而心和乃宛頸而<lb/>
帖耳彷徨於金河之外生長乎葱山之裏嘉此獸之竒<lb/>
傑邈蹻勁而殊材隨馬牛而内向順謳歌而朅來逾烏<lb/>
城之積阻獻龍闕之崔嵬資譯人之納貢弭雄心以效<lb/>
能何虞者之維縶驚牙爪之可怖頓金鎖而長縻閟鐵<lb/>
牢而永固悲此生之窘束懐舊國而愁慕雖食肉於當<lb/>
年思盡力而無路羨文豹之掎鹿美韓盧之逐兔伊薄<lb/>
技之見收而偉材之不顧聞夫天以煦育為施草木皆<lb/>
<pb n="KR4h0139_WYG_137-7a"/>
春帝以惠訓為施猛戾皆仁夏后氏擾驪龍而伏皁軒<lb/>
轅氏役熊羆以佐人此竒獸之為用豈無用而來馴何<lb/>
不校之於搏擊投之於絶倫而使之鬱鬱於窮檻區區<lb/>
於後塵者乎<lb/>
　　越人獻馴象賦<hi>以辭林邑望國門為韻</hi>　　<hi>唐</hi>闕　名<lb/>
倬彼馴象毛羣所推特稟靈於荒徼思入貢於昌期豈<lb/>
不以獻我令辰自林邑而來者稽諸舊史在成康而紀<lb/>
之一則識王者之無外一則見遐方之不遺苟形瓌之<lb/>
<pb n="KR4h0139_WYG_137-7b"/>
足偉孰路逺之云辭於是出豐草去長林殊狒狒之被<lb/>
格異猩猩之就擒厲其容也故獸伏我力和其性也故<lb/>
久知我心作蠻方之貢為上國之琛萬國標竒名已馳<lb/>
於魏闕千年表慶價實越於南金况乗之便習或訛或<lb/>
立動高足以巍峩引脩鼻而嘘吸塵隨蹤而忽起水將<lb/>
飲而迴入牙櫛比而槮槮眼星飜而熠熠中黄雖勇力<lb/>
不能加蒼舒信竒知之莫及服我后之皁棧光我唐之<lb/>
城邑驅之則百獸風馳翫之則萬夫雲集故其威容足<lb/>
<pb n="KR4h0139_WYG_137-8a"/>
尚筋力殊壯輪困而重若旄丘贔屓而高如巨防執燧<lb/>
奔戰牽鈎委貺遇之者或驚駭而反行覘之者或披靡<lb/>
而遥望何斯象之剛克兼美義之不忒懼有齒而焚軀<lb/>
故全身而利國縱使牛能任重馬有報德徒久困於輪<lb/>
轅又每傷於銜勒豈如我邈自逺藩來朝至尊辭桂林<lb/>
之小郡入閶闔之通門負名聞之籍籍守馴擾以存誠<lb/>
幸投之於芻藳豈敢昧於君恩<lb/>
　　越人獻馴象賦<hi>以辭林邑望國門為韻</hi>　　<hi>唐</hi>杜　洩<lb/>
<pb n="KR4h0139_WYG_137-8b"/>
惟彼馴象產乎南夷其形大也因地而受氣其性順也<lb/>
從心之所資食豐草於幽巖之麓飲清流於長江之湄<lb/>
不忌於人如得其時推誠於物任以縶維此吾王之化<lb/>
被也故逺人得而獻之中心揺揺其道遲遲左顧右盼<lb/>
知出羣之已逺廣思遐想與草澤而長辭脩途是尋疊<lb/>
嶂嶇嶔或行於陸但隨山而上下或載於舟距涉江之<lb/>
淺深既濟水以次水復出林而入林所過之邦徒觀其<lb/>
骯髒之貌所遇之衆豈識其謙柔之心荒徼已違王畿<lb/>
<pb n="KR4h0139_WYG_137-9a"/>
斯入聞之者遐邇必至覩之者士女咸集人不知其故<lb/>
皆愕然而立或告之曰所馭之者越人所出處者林邑<lb/>
近之可仰逺之可望銓衡不能舉其體丹青足以圖其<lb/>
狀揣輕重者我有蒼舒之智高思柔服也我有周公之<lb/>
德王以之馳三軍比矛㦸而齊鋒以之和六氣與簫韶<lb/>
而俱唱稽其來也自南徂北嘉彼所獻充我王國食以<lb/>
筐筥牽以微纆將致貢於昆夷亦率職於卭僰斯之為<lb/>
義可得而論性之馴良表邊夷之向化體之固實揣中<lb/>
<pb n="KR4h0139_WYG_137-9b"/>
夏之所尊以君好生之故我身必壽以君賤貨之故我<lb/>
齒斯存豈克耕於野輸衆人之力曷如我入貢霑萬乗<lb/>
之恩雖自慙於陋質永願在乎王門<lb/>
　　放馴象賦<hi>以珍異禽獸無育家國為韻</hi>　　　<hi>唐</hi>獨孤授<lb/>
彼炎荒兮王國是賓比馴象兮越俗所珍化之式孚則<lb/>
必受其來獻物或違性所用感於至仁吾君於是詔掌<lb/>
獸之官諭如天之意惟越獻象不逺而致惟已於物曽<lb/>
何以異徒見弭雄姿而屈猛志安知不懷其土而感其<lb/>
<pb n="KR4h0139_WYG_137-10a"/>
類揆夫國用芻豢之費則多許以方來道途之勤亦至<lb/>
與其紲之而厚養孰若縱之而自遂且彼集於禁林我<lb/>
則有五色九苞之禽在於靈囿我則有雙骼共觝之獸<lb/>
何必致逺物於外區崇偉觀於皇都是用返諸林邑之<lb/>
野歸爾梁山之隅時在偃兵豈嬰乎燧尾上惟賤賄寧<lb/>
恤乎焚軀非同委棄罔或踟蹰知拜跪兮則有謝渥恩<lb/>
兮豈無復得顧侣求羣跨川登陸食豐草以垂鼻出平<lb/>
林而瞪目逍遥乎存存之鄉保守乎生生之福懐仁初<lb/>
<pb n="KR4h0139_WYG_137-10b"/>
就於牽掣順理竟資於亭育游乎水同反身之龜處乎<lb/>
山異放麑之鹿大道兹始淳風不遐感以和樂亦參乎<lb/>
百獸率舞驅之仁壽寧阻乎四海為家奚必充帝庭之<lb/>
實駕鼓吹之車然後可以為國華者哉由是聖心孚於<lb/>
下國物靡不獲其所化乃允臻其極放一獸而庶類知歸遂<lb/>
四方而萬代作則彼周驅犀象漢放駿馬未可論功而校德<lb/>
　　放馴象賦<hi>以珍異禽獸無育家國為韻</hi>　　　　<hi>唐</hi>獨孤良器<lb/>
皇上御寶厯之惟新闡乾符發坤珍德被華夷敷雲雨<lb/>
<pb n="KR4h0139_WYG_137-11a"/>
之廣澤恩及飛走含天地之全仁乃却走馬以反素斥<lb/>
馴象而不異非耳目之可役同寶玉之遐棄放之於無<lb/>
人之境歸之於不毛之地或羣或友伊飲齕之無虞載<lb/>
寢載興信生成之自遂解網之惠無聞放麑之仁克類<lb/>
然後以儒為林毓賢哲以為禽以道為囿利忠良以為<lb/>
獸亮功格於人神德齊於宇宙是由化與澤俱仁與道<lb/>
符賢為其寶太康之訓不作獸用不擾虞人之箴遂無<lb/>
徇物之情允著好生之德式孚可以順天然可以遂亭<lb/>
<pb n="KR4h0139_WYG_137-11b"/>
育既絶燧尾之患不虞焚身之戮去狂顧於人寰徇野<lb/>
心於林麓伊昔漢氏惟其晉家焚雉頭之裘於前殿却<lb/>
千里之馬於後車猶自颺休垂美有聞無譁况我一人<lb/>
温恭允塞本忽之而勿營非欲之而復抑往籍之所未<lb/>
覩前王之所不克誠可以懷四夷柔萬國者也<lb/>
　　獬廌賦<hi>以觸物知邪自然靈獸為韻</hi>　　　　<hi>唐</hi>闕　名<lb/>
獬廌出乎唐堯之年神羊至於我后之前雖一物異見<lb/>
實両時皆然既曰珍祥亦稱絶異是考其迹莫問所至<lb/>
<pb n="KR4h0139_WYG_137-12a"/>
乃審厥生不知其自步𤣥墀以龍擾向彤庭而鶚視夫<lb/>
其洪纎之狀周正之儀摶風比毳素絲類皮人間之所<lb/>
常覩天下之所備知蓋神羊之末事羌難得而稱竒及<lb/>
至一人視朝百辟咸矚張羅杞梓列布瓊玉雖衣冠有<lb/>
貌槐棘祇肅為公卿是匿匪神靈而不觸爾羊來思其<lb/>
儀孔嘉望表知裏揆瑜識瑕於是騰雙眸而舉柱聳特<lb/>
角而觸邪當之者則立成於犴獄見之者則固節於邦<lb/>
家無正不彰靡姦不屈常在公而為言匪從已而犯物<lb/>
<pb n="KR4h0139_WYG_137-12b"/>
百發百中或受命於神祇無黨無偏寧奉辭於綸綍則<lb/>
知惟聖得一以理人得一以靈豈比<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羊下潛空呈怪<lb/>
於季井商羊上舞徒表沴於齊庭日者神直簪筆風潛<lb/>
衣繡順素節以擊揚奉白簡而彈奏指之者豺狼不避<lb/>
觸之者回邪莫漏彼神羊之信靈請從古而歸獸<lb/>
　　獬廌賦　　　　　　　　　　<hi>唐</hi>宋　暠<lb/>
精瑞氤氲兮生獬廌之炳靈志耿介而不羣世情偽而<lb/>
尤雜動微明而鏡分詩美乎思無邪道貴乎解其紛得<lb/>
<pb n="KR4h0139_WYG_137-13a"/>
道之實為身之文豈徒神明其形將以幽贊人君涇也<lb/>
濁渭蕕兮在薫辨之以履霜堅氷無俾乎水深雪紛則<lb/>
致明如日月靈應如風雲所不至者固亦有聞夫道無<lb/>
為神無方聖人之政有以相合靈物之質不必咸章名<lb/>
用而行跡舍而藏與麟趾同符騶虞齊光肇允丕應時<lb/>
唯我皇咨爾輔弼咸懐忠良感觸邪之義成無妄之綱<lb/>
五福儲峙四靈彷徨爾有足兮不行而至爾有角兮其<lb/>
用也剛人是知勸賞丁厥祥孰與鳳鳥去飛龍圖未揚<lb/>
<pb n="KR4h0139_WYG_137-13b"/>
惜暌闊於明代竟流連於素王物亦生蠱邪行紊德雖<lb/>
明足辨類凶族起於唐虞智足周身讒巧傾於孔墨水<lb/>
火不可以同器邪正不可以同國懿兹神獸間執讒慝<lb/>
分兩造之疑冠百祥之特勇毅而能斷智明而不惑守<lb/>
法者仰之以司南疾惡者投之於有北固操斧而思用<lb/>
因伐柯而取則龍闕分官烏臺肅政扶直指之角象繩<lb/>
愆之性聨繡衣以生風借白簡而増勁物莫不肅時靡<lb/>
有競所謂君子道長邦家德政茍違中人斯同妄行豈<lb/>
<pb n="KR4h0139_WYG_137-14a"/>
王臣匪躬之德叶哲后授賢之命睠彼法冠恐其規鏡<lb/>
則載鶡聚鷸足為服之盛何必儀形神物示人以敬庶<lb/>
乎在位者竭能而輔政<lb/>
　　猛虎賦<hi>有序</hi>　　　　　　　　<hi>明</hi>王廷相<lb/>
華山有虎患郡吏督虞人捕之殱六虎予哀夫以强力<lb/>
貪得而斃者不獨虎也遂賦之<lb/>
嗟猛獸之揚厲據藪澤以為雄孰樵採之敢入望谿壑<lb/>
而憂恟彼麋豕以何辜偶邂逅而途窮力於爾以不敵<lb/>
<pb n="KR4h0139_WYG_137-14b"/>
遂填吻而飽胷狐欺媚以相假亦走猱而詫狨矧咆哮<lb/>
而叱咤儵風颯而晝曚胡恣行而逺出乃於人而肆兇<lb/>
慘細物之莫報智加爾夫奚容驅虞人以掩襲火山澤<lb/>
而逺攻陷穽伺罅罻羅揭秘勁弩四發藥鏃森㑹前殪<lb/>
後殭朋殲品斃以杠以徒或剥或劌目炯炯以電滅革<lb/>
斑斑而文碎非於爾以寡仁反狗馬之帷葢要施報之<lb/>
所宜視為益而為害龍出沒以造神沛霖雨而澤世雖<lb/>
一睹之莫即孰機窞之可逮世赫赫以並稱羞神明之<lb/>
<pb n="KR4h0139_WYG_137-15a"/>
莫配彼貪夫之殉財乃忍情而為盭積衆怨以銷骨終<lb/>
殞生而敗類兹逐臭而蹈汚寔見小而遺大哀靈物之<lb/>
寡謀匪斯獸之獨慨<lb/>
　　雙虎賦<hi>有序</hi>　　　　　　　　<hi>明</hi>屠大山<lb/>
嘉靖甲寅三月廿有八日黎明予行潛江之野忽人馬<lb/>
辟易從者告余曰有二虎去車密邇予審視之皆黝黒<lb/>
而其一額有白文徐入葦中良久乃伏予以事紆迴此<lb/>
地適覩兹獸有感於中述斯賦焉<lb/>
<pb n="KR4h0139_WYG_137-15b"/>
驅予車於潛野際旭景之初分循春堤以前邁欣麥隴<lb/>
之氤氲倏人驚而馬顫若喪魄而忘魂僕夫速予以避<lb/>
虎曰姑停策以竢羣褰予幃以凝睇覩雙猛於丘墳振<lb/>
長風於江漢炳𤣥耀於乾坤雖爪牙之罔露固威稜之<lb/>
具存彼獨行之鮮敵矧偶遇而専邨下林臯之雄步跼<lb/>
溪澗之逡巡衆鼓譟而靡懾迫阨險而弗奔戢咆哮之<lb/>
烈氣閉精光而卑蹲初豎尾以前却竟旋趾而傍輪面<lb/>
予車以延佇若欲語而聲吞豈戒備於暴悍抑諭毖於<lb/>
<pb n="KR4h0139_WYG_137-16a"/>
昏晨將招隠於閒曠或警弱於柔仁嗟予性之昧墨舍<lb/>
利路而弗遵秉孤志以直徃每遭躓而遘屯行邅迴於<lb/>
潭畔心拂鬱之誰陳私閔憐之惘惘悄宵旦之昏昏含<lb/>
客感之黙黙悽離緒之紜紜意二物之來格殆靈祗之<lb/>
啟人謝刺術於卞莊陋射藝於裴旻模懿矩於亷藺懲<lb/>
私鬭於復恂測靈情以自詔著斯文而書紳<lb/>
　　戮雙虎賦<hi>有序</hi>　　　　　　　<hi>明</hi>鄒　魯<lb/>
正德上章執徐春仲甲申吉水龔公令安溪之四月憫<lb/>
<pb n="KR4h0139_WYG_137-16b"/>
兹邑民久罹虎患乃焚文於城隍之祠矢神必獲越翼<lb/>
日乙酉果戮其一越三日戊子又戮其一民胥神之予<lb/>
目擊其事乃為賦其實焉辭曰<lb/>
繄皇穹之賦物兮厥洪纎之夥繁溥元氣而磅礴兮均<lb/>
蟲臂與䑕肝亶造化之無心兮紛並育乎兩間胡惑沴<lb/>
以妨化兮迺黠悍而㝠頑蛟鱷産於溪潭兮镻蝁叢於<lb/>
荆菅鬼車凌空以呈怪兮鼪鼯螟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之恣夫貪殘惟虎<lb/>
狼之虣獰兮伍衆醜其尤烈雖甝虪之殊形兮具養威<lb/>
<pb n="KR4h0139_WYG_137-17a"/>
於巖穴朶逐逐之饞頤兮䖜虓䖔而齚齧悁生民之罹<lb/>
毒兮□棲止之卼臲<graphic n="KR2973" url="https://raw.githubusercontent.com/kanripo/KR-Gaiji/master/images/KR2973.png" mimeType="image/png"/>欣犌觸而褫魄兮牂羭吭之弗<lb/>
盈嗥狣狵以驚猋兮豨豯曽曷以寧橧彌町疃於郊坰<lb/>
兮時跋扈而憑陵嗟復齋之遐逝兮孰化覃於生生乃<lb/>
惟西方之美人兮龔渤海之華裔咀椒蘭而佩茝蕙兮<lb/>
葺葯蘅以為户皇既重之以脩能兮錫龍章與侯土挽<lb/>
清溪而湔宿弊兮脱瘝痌以煦嫗彼猛獸之為患兮固<lb/>
前政之攸痝侯引咎以責躬兮謂天儆余以紛攘爰作<lb/>
<pb n="KR4h0139_WYG_137-17b"/>
冊兮禋禱適閼逢兮辰良與靈脩兮訂約冀速迸兮遐<lb/>
方越厥明兮旃蒙有奔告兮侯之宫曰虎夜涉波兮兹<lb/>
困於叢洵侯之丹悃兮幽明以通侯心□其奮迅兮選<lb/>
獰矍以從事羲和屏翳為之先驅兮羌發縱而指示鳴<lb/>
鉦鼓而贔屓兮剨谽谺之砰訇操戈矛與弓矢兮直㦷<lb/>
往而前攖惡物咆哮以跳踉兮撓萬夫而辟易獲山靈<lb/>
之黙相兮我威用以歘赫爰洞厥膘兮貫喁血若泉兮<lb/>
流紅乃陳功兮車下載戢㦸兮櫜弓越三日兮著雍於<lb/>
<pb n="KR4h0139_WYG_137-18a"/>
溪滸兮復殄其雄餘以彚而遐奔兮徧黔黎以席慶念<lb/>
伊誰之攸芘兮荃有翼之人龍予追夫昔之伊耆兮殱<lb/>
䝟貐與封狶迸犀象於窮荒兮疇克纘夫蒼姬彼驅鱷<lb/>
而戮蛟兮固聖謨之莫企也亦流芳於千載兮侯驂之<lb/>
而曷愧也重曰維彼於菟肆厥兇兮民罔攸措心忡忡<lb/>
兮有赫者侯憤於衷兮爰明冊祝達神聰兮精誠感召<lb/>
置郵同兮尋殪其虤餘潛蹤兮民以寧止頌聲叢兮粤<lb/>
昔九江洎𢎞農兮哲人風響迨今雄兮侯之碩膚諒同<lb/>
<pb n="KR4h0139_WYG_137-18b"/>
功兮我摛厥辭孰鐫礱兮千秋萬禩以永譽於無窮兮<lb/>
　　嗤彪賦<hi>有序</hi>　　　　　　　　<hi>明</hi>湯顯祖<lb/>
予郡巴邱南百折山中有道士善檻虎兩函桁之以鐵<lb/>
中不通也左關羊而開右入虎懸機下焉餓之抽其桁<lb/>
出其爪牙楔而鍖之絙其舌已重餓之飼以十銖之肉<lb/>
而已久則羸然弭然始飼以飯一盃菜一盂未嘗不食<lb/>
也亦不復有一銖之肉矣以至童子皆得飼之已而出<lb/>
諸囚都無雄心道士時與撲跌為戲因而賣與人守門<lb/>
<pb n="KR4h0139_WYG_137-19a"/>
以為常率虎千錢大者千五百錢初猶驚動馬牛後反<lb/>
見大牛而驚矣或時伸腰振首輒受呵叱已不復爾常<lb/>
置庭中以娱賓月須請道士診其口爪鐫剔擾洗各有<lb/>
期道士死其業廢予獨嗤夫虎雄蟲也貪羊而窮以至<lb/>
於斯辱也賦之<lb/>
夫何山中之一獸兮受猛質於西旻貌低團而項廷鼻<lb/>
黝隆而齒齦目斜匡而電爍聲倨頷以雷殷舌理粗而<lb/>
銼樹䰅鋒横而獵人爪含銛而巻曲尾拂篲而絙伸叱<lb/>
<pb n="KR4h0139_WYG_137-19b"/>
形模其足怖矧精威之絶塵静嘯而隂飇窣起坦步則<lb/>
稠林自分凛氣候之相制隠形勢而見尊况百折之深<lb/>
山常此窟之成羣黄斑屬而卧隴白頞連而飲津初涉<lb/>
味於牛馬遂䑛及於人民户震躬而屏徙或重遷而逺<lb/>
藩獨無生之道士故有心而與鄰力不加於子路術不<lb/>
詭於黄神布石關之宛轉交鐵葉以繽綸界鳴羊於接<lb/>
檻誘聞羶而見循進密歴以窮路退蹢躅而下門遂乃<lb/>
聊浪擲跌偪仄輪囷始傖㲰而怒湧久牢騷而意煩氣<lb/>
<pb n="KR4h0139_WYG_137-20a"/>
屈而皽力癉而踆羌局拘而勢改積威約而理均於是<lb/>
道士欣焉待旦及晨舉之於懸處餓之以兼旬待威神<lb/>
之委頓任處置之紛紜未陷頭而投䰅先罥爪而剔蹯<lb/>
捩權牙於巨斧磨刺舌以疏巾香泔變其腸胃清水洗<lb/>
其喉脣欲次第而施食已隨宜而致馴初猶啖以碪肉<lb/>
次則習以盤飱或設以粰粒之餘或投以松芥之根既<lb/>
苦飢而伏檻敢擇食以懟恩遂乃改山林之性氣狎雞<lb/>
犬之見聞遇夫人之下視即弭耳而意親諒厓柴之已<lb/>
<pb n="KR4h0139_WYG_137-20b"/>
去放野牧以逡巡非止柔性兼弱其筋圓腰纎而脅息<lb/>
豔斑摧而襞皴撫之而亦喜撲之而不嗔似巨狸之擾<lb/>
足若卑大之纒身偶循隅而吐喑輙蒙訶而愴魂昔有<lb/>
大蟲之號今有小畜之云懊撐距之無時委降戢於非<lb/>
倫雖山君之短智亦梁鴦之淺仁見其弱而可弄牽以<lb/>
售而論斤有守犬其未足借虚名而守閽既爪牙之久<lb/>
折亦何威而見奔第周旋於苑薄得混迹於毚麏學婆<lb/>
娑而昵主戲矍綽以娱賓感知音之君子被歎涕之殷<lb/>
<pb n="KR4h0139_WYG_137-21a"/>
勤偉兹靈之巨猛鬱有武而有文偶脣吻之所及皆性<lb/>
命之相因論雄心與剛力固決乾而倒坤略網絓而風<lb/>
飛觸熛燎以雷噴哮怒則千人自廢憤蹶而萬瓦猶震<lb/>
非胥疏其有欲何牢檻之敢陳偶朶頤於跛羊落一髪<lb/>
於千鈞饑窘來而餌施利器往而性冺足人間之翫擾<lb/>
何氣決之可存諒如此而久生固不如即死之麒麟<lb/>
　　文鹿賦　　　　　　　　　　<hi>漢</hi>公孫詭<lb/>
麀鹿濯濯來我槐庭食我槐葉懐我德聲質如緗縟文<lb/>
<pb n="KR4h0139_WYG_137-21b"/>
如素綦呦呦相召小雅之詩歎丘山之比歲逢梁王於<lb/>
一時<lb/>
　　由鹿賦<hi>有序</hi>　　　　　　　　<hi>唐</hi>吕　温<lb/>
貞元丁夘歲予南出襄樊之間遇野人縶鹿而至者問<lb/>
之答曰此為由鹿由此鹿以誘致羣鹿也備言其狀且<lb/>
曰此鹿每有所致輒鳴嗥不飲食者累日予喟然歎曰<lb/>
虞之即鹿也必以其類致之人之即人也亦必以其友<lb/>
致之寔繁有徒古之然矣嗟乎鹿無情而猶知痛傷人<lb/>
<pb n="KR4h0139_WYG_137-22a"/>
之與謀宴安殘酷者彼何人斯物微感深遂作賦曰<lb/>
鹿之生兮亦秉亭毒備齒角以無競循性情而自牧姑<lb/>
有昧於行止尚焉知乎倚伏捨爾崇林輕遊近麓偶巧<lb/>
網之生致蒙主人之全育飲以渫井飼於芳庭寢卧荃<lb/>
柔騰倚蘭馨露往霜來日安月寧雖矯性而非樂終感<lb/>
恩而不驚曽不知養非翫物用有深意命曰由鹿俾陷<lb/>
其類涼秋八月爽景清氣羈致山阿縻於蹊遂設㐲以<lb/>
待翳叢而伺同氣相求誘之孔易將必慕侣豈云貪餌<lb/>
<pb n="KR4h0139_WYG_137-22b"/>
呦呦和鳴麌麌狎至彼泯慮於猜信此無情於誠偽孰<lb/>
是倉卒禍生所忽毒鏑歘以星貫潛機劃其電發或洞<lb/>
胷而達腋或折足而碎骨望林巒兮非逺顧町疃兮未<lb/>
滅風嗥澤而北迅日掩山而西汲走駭侣於巖煙叫饑<lb/>
麛於澗月茍行路之聞者孰不心摧而思絶相爾由矣<lb/>
野心而仁望純束兮驚惋顧獲車兮逡巡視鼎中之消<lb/>
爛觀机上之剖分忽哀鳴以感類若沉痛之在身雖復<lb/>
處之密邇享以豐珍比檻猿之駭躍同海鳥之愁辛敢<lb/>
<pb n="KR4h0139_WYG_137-23a"/>
　擇音而後死思走險其何因痛無知以相陷含惋毒而<lb/>
　莫伸客有感而言曰物誠有諸人亦宜乎摭事或比原<lb/>
　心則殊借如淮隂搆禍冤在神理通説且拒豨謀寧起<lb/>
　堂堂蕭公實曰知已紿致鍾室胡寧忍此吕禄之難誰<lb/>
　非漢臣交則不義賣亦不仁彼美酈生既為交親誘襲<lb/>
　軍印豈無他人於戲㣲獸傷類如不自容忍人賣友而<lb/>
　享其功滅交道兮墜義風曽麋鹿之不若何仁信之可<lb/>
　宗已焉哉諒此世之茫茫吾未見其始終<lb/>
<pb n="KR4h0139_WYG_137-23b"/>
　　　馴鹿賦　　　　　　　　　　<hi>金</hi>李俊民<lb/>
　有足而跂有角而枝處山而適食野而肥一旦為雉兔<lb/>
　者所獲遂見縶於藩籬不纒而縛不械而羈覩常如崖<lb/>
　異履平如險巇野哉之性何異夫由也之見仲尼鄭人<lb/>
　之夢鄭人之疑秦人之指秦人之欺逐母而歸未能如<lb/>
　西巴之麑與犬而嬉慎勿效臨江之麋鹿兮鹿兮汝生<lb/>
　我依我恩汝知不見夫人之子食其肉而寢其皮<lb/>
御定歴代賦彚巻一百三十四<lb/>
</p>
<p>
</p>
  </div>
</body>
</text>
</TEI>
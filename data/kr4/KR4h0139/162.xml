<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_162-1a"/>
　欽定四庫全書<lb/>
御定歴代賦彚外集巻十九<lb/>
　　人事<lb/>
　　　娛賓賦　　　　　　　　　　<hi>魏</hi>曹　植<lb/>
　遂衎賔而髙㑹兮丹幃曄以四張辦中廚之豐膳兮作<lb/>
　齊鄭之妍倡文人騁其妙説兮飛輕翰而成章談在昔<lb/>
　之清風兮總聖賢之紀綱欣公子之髙義兮徳芬芳其<lb/>
　若蘭揚仁恩於白屋兮踰周公之棄餐聴仁風以忘憂<lb/>
<pb n="KR4h0139_WYG_162-1b"/>
　兮美酒清而肴甘<lb/>
　　　宴喜賦　　　　　　　　　　<hi>隋</hi>薛道衡<lb/>
　梁孝王帝子帝孫藉寵承恩名髙西漢禮盛東蕃引雍<lb/>
　容文雅之客坐檀欒修竹之園水逶迤而繞砌風清泠<lb/>
　而入軒直凝神而迴矚乃惆悵而興言顧謂枚乗曰予<lb/>
　聞氣序環周人生萍浮補天立地之聖不能止日光西<lb/>
　落疏山奠川之力不能停河水東流韓王酸棗之觀荒<lb/>
　疎蕪漫楚國陽雲之臺空見塵埃固可以縱志縱心以<lb/>
<pb n="KR4h0139_WYG_162-2a"/>
遊以逸窮宴樂於長夜混是非而為一於時霜重庭蘭<lb/>
秋深氣寒橫長河之耿耿挂孤月之團團乃有丹墀縹<lb/>
碧柘館椒宫徘徊宛轉掩映玲瓏妖姫淑媛玉貌花叢<lb/>
織女下而星落姮娥來而月空澄䊋影於歌扇散衣香<lb/>
於舞風圖雲刻雷之樽漬桂釀花之酒拭珠瀝於羅袂<lb/>
傳金杯於素手<lb/>
　　志喜賦<hi>五月十一日迓代者途中作</hi>　　　　<hi>宋</hi>陳　造<lb/>
出城隂而轉首緬散解之亭岧躡疎影於康莊翳纎雲<lb/>
<pb n="KR4h0139_WYG_162-2b"/>
於晴霄揭石瀨之泓渟隱鱗甲之揺揺盼山凹之室廬<lb/>
紛語笑之耕樵山鳥哢兮嘲哳野芳嫮兮妖韶駢萬景<lb/>
之橫前壹詩題之見撩我肅客而暫來胡意氣之囂囂<lb/>
揆歸塗之此由矧𤓰期之匪遥從官牒之百舍寄十口<lb/>
於萍漂寧簿領之憚煩而供饋之寂寥第松楸之繫懷<lb/>
唶老鬢之日彫鬱還家之夙願中不火而每燋幸嵗律<lb/>
之再更騖此心而飛超忽合符之諗期慰跂望之無聊<lb/>
秣吾馬兮脂牽挹阿丁而聮鑣亂清鏡於粉溪排擘絮<lb/>
<pb n="KR4h0139_WYG_162-3a"/>
於山椒屈吾指兮寖久兹伊夕而匪朝躍脫檻之鷙獸<lb/>
快辭韝之皁鵰儼此樂之想像覺吟興之漂蕭歘凴軾<lb/>
而坐寐夢巳馳於外朝<lb/>
　　貧家賦　　　　　　　　　　<hi>晉</hi>束　晳<lb/>
余遭家之轗軻嬰六極之困屯恒勤身以勞思丁飢寒<lb/>
之苦辛無原憲之厚徳有民斯之下貧有漏狹之草屋<lb/>
無蔽覆之受塵欲恚怒而無益徒怫鬱而獨嗔䝉乾坤<lb/>
之徧覆庶無財而有仁唯四壁之常在時弛落而壓鎮<lb/>
<pb n="KR4h0139_WYG_162-3b"/>
食草葉而不飽常嗛嗛於膳珍涉孟夏之季月迄仲冬<lb/>
之堅冰稍煎蹙而窮迫無衣褐以蔽身還趨牀而無被<lb/>
手狂攘而妄牽何長夜之難曉心咨嗟以怨天債家至<lb/>
而相敦乃取東而償西行乞貸而無處退顧影以自憐<lb/>
衒賣業而難售遂前至於饑年煑黃當之草萊作汪洋<lb/>
之羹饘釡遲鈍而難沸薪鬱絀而不然至日中而不熟<lb/>
心苦苦而飢懸丈夫慨於堂上妻妾歎於竈間悲風噭<lb/>
於左側小兒啼於右邊<lb/>
<pb n="KR4h0139_WYG_162-4a"/>
　　貧賦<hi>以安貧樂道情㫖逸然為韻</hi>　　　　　<hi>唐</hi>王　棨<lb/>
有𢎞節先生棲遲上京每入樵蘇之給長甘藜藿之羮<lb/>
或載渴以載飢未忘挫念雖無衣而無褐終自怡情其<lb/>
居也滿榻凝塵侵階碧草衡門度日以常掩環堵終年<lb/>
而不埽荒涼三徑重開蔣詡之蹤寂寞一瓢深味顔回<lb/>
之道則有温足公子繁華少年共造繩樞之所相延甕<lb/>
牖之前但見其緼袍露肘曲突沈煙僮不粒以愁坐馬<lb/>
無芻而困眠俱曰先生跡似萍泛家如磬懸且何道而<lb/>
<pb n="KR4h0139_WYG_162-4b"/>
自若復何心而宴然先生曰子不聞蜀郡長卿漢朝東<lb/>
郭器雖滌以無愧履任穿而自樂斯葢以順理居常冥<lb/>
心處約當年雖則羇旅終嵗曾無隕穫又不聞前惟曾<lb/>
子後有袁安或蒸藜而取飽或卧雪以忘寒斯亦性善<lb/>
居易情無怨難不汲汲以茍進豈孜孜而妄干盡能一<lb/>
榮枯齊得失顧終窶以非病縱屢空而何恤是以原憲<lb/>
匡坐而不憂啓期行歌而自逸况乎否窮則泰屈久則<lb/>
伸負薪者榮於漢鬻畚者相於秦更聞楊素之言未能<lb/>
<pb n="KR4h0139_WYG_162-5a"/>
圖富茍有陳平之美安得長貧矍然二子相顧而起乃<lb/>
曰幸承達者之論深見賢哉之㫖而今而後方知君子<lb/>
固窮小人窮斯濫矣<lb/>
　　逐貧賦　　　　　　　　　　<hi>漢</hi>揚　雄<lb/>
揚子遁世離俗獨處左鄰崇山右接曠野鄰垣乞兒終<lb/>
貧且窶禮薄義弊相與羣聚惆悵失志呼貧與語汝在<lb/>
六極投棄荒遐好為庸卒刑戮是加匪惟幼稚嬉戯土<lb/>
砂居非近鄰接屋連家恩輕毛羽義薄綺羅進不由徳<lb/>
<pb n="KR4h0139_WYG_162-5b"/>
退不受呵久為滯客其意謂何人皆文繡余褐不完人<lb/>
皆稻粱我獨藜餐貧無寳玩何以接歡宗室之燕為樂<lb/>
不槃徒行負笈出處易衣身服百役手足胼胝或耘或<lb/>
耔露體霑肌朋友道絶達官凌遲厥咎安在職汝為之<lb/>
舍汝逺竄崑崙之顛爾復我隨翰飛戾天舍爾登山巖<lb/>
穴隱蔵爾復我隨陟彼髙岡舍爾入海汎彼柏舟爾復<lb/>
我隨載沈載浮我行爾動我静爾休豈無他人從我何<lb/>
求今汝去矣勿復久留貧曰唯唯主人見逐多言益嗤<lb/>
<pb n="KR4h0139_WYG_162-6a"/>
心有所懷願得盡辭昔我乃祖宣其明徳克佐帝堯誓<lb/>
為典則土階茅茨匪雕匪飾爰及世季縱其昏惑饕餮<lb/>
之羣貪富茍得鄙我先人乃傲乃驕瑶臺瓊榭室屋崇<lb/>
髙流酒為池積肉為崤是用鵠逝不踐其朝三省吾身<lb/>
謂予無諐處君之家福禄如山忘我大徳思我小怨堪<lb/>
寒能暑少而習焉寒暑不忒等夀神仙桀跖不顧貪類<lb/>
不干人皆重閉子獨露居人皆怵惕子獨無虞言辭既<lb/>
罄色厲目張攝齊而興降階下堂逝將去汝適彼首陽<lb/>
<pb n="KR4h0139_WYG_162-6b"/>
孤竹二子與我連行余乃避席辭謝不直請不貳過聞<lb/>
義則服長與汝居終無厭極貧遂不去與我遊息<lb/>
　　斥窮賦<hi>有序</hi>　　　　　　　　<hi>宋</hi>俞徳鄰<lb/>
栁下惠遺佚而不怨阨窮而不憫然而揚子逐貧韓子<lb/>
送窮何也三子者不同道其趨一也余感而作賦曰<lb/>
嵗在執徐月旅太蔟辛亥御日陽風應候俞子刈荆埽<lb/>
室剪蕉載糗委敝裘於道旁揖窮鬼而三呪伊造化之<lb/>
亡私匪竒偏於賦受堯何疵兮殄世瞽何飾兮裕後桀<lb/>
<pb n="KR4h0139_WYG_162-7a"/>
何徳兮瑶臺憲何由兮甕牖何奡武而湯偏何跖肥而<lb/>
夷瘦何壤耄而由醢何回妖而籛夀何闔閭之死而金<lb/>
玉其穴何黔妻之亡而手足不覆非爾鬼之比周孰主<lb/>
張而錯繆爾或有識去勿躊蹰余非韓子燒船與車延<lb/>
爾上座為爾所諛言訖惏慄密率㘊霵曄捷跳踉出戸<lb/>
宣辭詭荅謂余朋儔非六非四非今斯今立名垂字顯<lb/>
允韓子實為我仇子何人斯而亦我尤鑽仰沈硏聚螢<lb/>
刺股子之孏惰無與為伍鼮鼠竹書孰眂堇睹誰謂學<lb/>
<pb n="KR4h0139_WYG_162-7b"/>
窮而闖子所鬬飣為工汗瀾為拙子獨芚芚固守前轍<lb/>
棘林熠燿頃刻冒沒焉有文窮而子虚喝子數之竒地<lb/>
亡立錐缾粟屢空迺分所宜飲河巢林聊以自怡賦命<lb/>
如此何窮之為涕唾流沫顩頥顣頞刎頸論心死生契<lb/>
闊子獨索居煦煦孑孑豈有交窮忍為子孽然子所以<lb/>
顛沛流離若愚若癡謗譽交集悶然莫知則彼智窮之<lb/>
為也吾試與子言之可乎余曰唯唯鬼曰惟人一心函<lb/>
喜與怒發而中節繄性之故一溺於偏為害為蠧故喜<lb/>
<pb n="KR4h0139_WYG_162-8a"/>
之偏者為屋烏之憐怒之偏者為水蟹之惡今子之矯<lb/>
矯昻昻為世所狂懵然意行坎窞康莊非彼智窮孰為<lb/>
子殃媕婀傴僂突稊巻臠滔滔皆是子寧不然非彼智<lb/>
窮孰詒子諐犂靬眩人踶跂蹩躠趨者瀾倒子徒掲掲<lb/>
非彼智窮孰滋爾闕篣格酷烈斲人膏血紆朱懷金子<lb/>
顧不悦非彼智窮孰為子賊子不彼惡惟我之斥囂昏<lb/>
黮黕疑莫之匹余於是再拜稽首卑辭稱謝俄而智窮<lb/>
喑噁叱咤曰爾衆鬼我朋我儔坐我交衽行我聮鑣泛<lb/>
<pb n="KR4h0139_WYG_162-8b"/>
泛漂泊我惕我驚歗歌娱樂爾肆爾憑鍖銋咇唧我不<lb/>
爾能雜遝拔摋人不爾懲不我能畜而反我憎逝將去<lb/>
汝避彼弋矰翻雲覆雨誰復爾矜紛衆鬼之愧赧皆倐<lb/>
爾而失色既吻吮以函胡復惝惘而皇惑余方命玉友<lb/>
行成其間而起眠四座分患耦俱已笑而言啞啞<lb/>
　　拙賦　　　　　　　　　　　<hi>宋</hi>周惇頤<lb/>
或謂予曰人謂子拙予曰巧竊所恥也且患世多巧也<lb/>
喜而賦之<lb/>
<pb n="KR4h0139_WYG_162-9a"/>
巧者言拙者默巧者勞拙者逸巧者賊拙者徳巧者凶<lb/>
拙者吉鳴呼天下拙刑政徹上安下順風清弊絶<lb/>
　　鈍賦　　　　　　　　　　　<hi>明</hi>李夢陽<lb/>
余竊悲機巧之競進兮性靈利而激昻衆倜儻而鑽刺<lb/>
兮務捷徑以求成勢犬牙茍相軋兮白刃起而相仇戈<lb/>
㦸鑽於心肺兮蹈檻穽而靡憂汨余生之頑鈍兮年逾<lb/>
壯而無能强砥礪而求合兮路亡羊而多岐退斂掩而<lb/>
修吾初服兮韜余劒之陸離拂靈鍔之<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>
                    <graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>兮吾什襲<lb/>
<pb n="KR4h0139_WYG_162-9b"/>
而猶恐露之喟時俗之反覆兮常寳偽而棄真斥莫邪<lb/>
使不御兮挈鉛刀而自珍吾縱有湛盧與龍泉兮反孤<lb/>
立而危懼按明月之玉環兮塵星斗使不露覽往古誰<lb/>
不然兮吾又何怨乎今之遭余常怪范蠡之用鋩兮未<lb/>
見幾而逃彼種與胥豈乏利刃兮竟為主之仇讎故木<lb/>
以直見伐兮樗以屈曲保全故鋭者先衂兮吾葢幸毛<lb/>
遂之脫身鬱侘傺余拂抑兮退且焉礪吾初質索白茅<lb/>
而構菴兮斲桂杉而為室悶踽踽以潛處兮情蹇産而<lb/>
<pb n="KR4h0139_WYG_162-10a"/>
畫一闃跼蹐以後時兮寂懵騰而蔵密余以往哲為冶<lb/>
兮以隱子為模鎔禮樂以為銛兮淬仁義而内娱進既<lb/>
匪我願兮又何必昭此鋒也憺徜徉以往來兮聊秣吾<lb/>
之駿駹䇿駑駘而追騏驥兮余故知路之逴逺按六轡<lb/>
而遊康莊兮亦何必逞羊腸與九坂舍余駟於丘之旁<lb/>
兮又捐刃乎水裔準閉戸而削迹兮效完身而逺害惟<lb/>
山路之囏險兮叢篁鬱而蔽天物過盛而易霣兮勢阽<lb/>
危而必顛吾寧楞騰屋簌䝉詬笑兮不願為文錦之犧<lb/>
<pb n="KR4h0139_WYG_162-10b"/>
牛寧與蹇驢齊軌埋沒於塵土兮終不與凡馬而競先<lb/>
　　短人賦<hi>有序</hi>　　　　　　　　<hi>漢</hi>蔡　邕<lb/>
侏儒短人僬僥之後出自外域戎狄别種去俗歸義慕<lb/>
化企踵遂在中國形貌有部名之侏儒生則象父唯有<lb/>
晏子在齊辯勇匡景拒崔加刃不恐其餘尫么劣厥僂<lb/>
窶㗲嘖怒語與人相拒曚昧嗜酒喜索罰舉醉則揚聲<lb/>
罵詈恣口衆人患忌難與並侣是以陳賦引譬比偶皆<lb/>
得形象誠如所語其辭曰<lb/>
<pb n="KR4h0139_WYG_162-11a"/>
雄荆雞兮鶩鷿鵜鶻鳩雛兮鶉鷃雌冠戴勝兮啄木兒<lb/>
觀短人兮形若斯蟄地蝗兮蘆唧且繭中蛹兮蠢蠕蠕<lb/>
視短人兮形若斯木門閫兮梁上柱弊鑿頭兮斷柯釡<lb/>
鞞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鼓兮補履樸脱椎枘兮𢷬薤杵眎短人兮形如許<lb/>
　　醜女賦　　　　　　　　　　<hi>明</hi>徐禎卿<lb/>
伊何賦形獲此醜疾厲隂乗陽女奪男質闊睂豐吭突<lb/>
額仰鼻多言舌濁連引齁䶋形如死豕勇憨多力槁髮<lb/>
短秃面目黧黑脂不能赭粉不能白三十不嫁守信閨<lb/>
<pb n="KR4h0139_WYG_162-11b"/>
閾供勞杵臼蚤夜弗息雞鳴入機沒晷下織復有巧慧<lb/>
刺繡縁飾世無梁鴻孰求子匹東家有女窈窕麗色絶<lb/>
世無雙妖媚輕側越户窺牆靡識刀尺觀者稱豔競欲<lb/>
求得世降道涼好色賤徳新臺廢恥谷風見黜商嬖妲<lb/>
巳靡吝䘮國晉愛驪姬宗子銷骨冶容作厲實猶鬼蜮<lb/>
敢告世人敬監明則<lb/>
　　出婦賦　　　　　　　　　　　魏文帝<lb/>
思在昔之恩好似比翼之相親惟方今之疏絶若驚風<lb/>
<pb n="KR4h0139_WYG_162-12a"/>
之吹塵夫色衰而愛絶信古今其有之傷煢獨之無恃<lb/>
恨𦙍嗣之不滋廿沒身而同穴終百年之長期信無子<lb/>
而應出自典禮之常度悲谷風之不荅怨昔人之忽故<lb/>
被入門之初服出登車而就路遵長塗而南邁馬躊躇<lb/>
而迴顧野鳥翩而髙飛愴哀鳴而相慕撫騑服而展節<lb/>
即臨沂之舊城踐麋鹿之曲蹊聴百鳥之羣鳴情悵恨<lb/>
而顧望心鬱結其不平<lb/>
　　出婦賦　　　　　　　　　　<hi>魏</hi>曹　植<lb/>
<pb n="KR4h0139_WYG_162-12b"/>
以才薄之陋質奉君子之清塵承顔色以接意恐疎賤<lb/>
而不親悦新婚而忘妾哀愛惠之中零遂摧頹而失望<lb/>
退幽屏於下庭痛一旦而見棄心忉忉以非驚衣入門<lb/>
之初服背床室而出征攀僕御而登車左右悲而失聲<lb/>
嗟寃結而無訴乃愁苦以長窮恨無愆而見棄悼君施<lb/>
之不終<lb/>
　　出婦賦　　　　　　　　　　<hi>魏</hi>王　粲<lb/>
既僥倖兮非望逢君子兮𢎞仁當隆暑兮翕赫猶䝉眷<lb/>
<pb n="KR4h0139_WYG_162-13a"/>
兮見親更盛衰兮成敗恩彌固兮日新竦余身兮敬事<lb/>
理中饋兮恪勤君不篤兮終始樂枮荑兮一時心揺蕩<lb/>
兮變易忘舊姻兮棄之馬已駕兮在門身當去兮不疑<lb/>
攬衣帶兮出戸顧堂室兮長辭<lb/>
　　妒婦賦　　　　　　　　　　<hi>梁</hi>張　纘<lb/>
惟婦怨之無極羌於何而弗有或造端以構末皆莠言<lb/>
之在口常因情以起恨每傳聲而妄受乍隔帳而窺屏<lb/>
或覘牕而瞰牖若夫室怒小憾反目私言不忍細忿皆<lb/>
<pb n="KR4h0139_WYG_162-13b"/>
成大寃閨房之所隱私牀第之所討論或一朝之發洩<lb/>
滿四海之囂喧忽有逆其妒鱗犯其忌制赴湯蹈火瞋<lb/>
目攘袂或棄産而焚家或投兒而害壻<lb/>
　　妒婦賦　　　　　　　　　　<hi>明</hi>陳子龍<lb/>
楚襄王時下令國中有不好色者予千金封以百里之<lb/>
縣令尹願以燕見因自稱曰臣幼生貴族長秉國政田<lb/>
宅具備廣有姬媵中選麗都恣態璀靚䊋首明逸心氣<lb/>
和令纎穠應圖疎密無定善媚極妍宜人情性然臣外<lb/>
<pb n="KR4h0139_WYG_162-14a"/>
尚方嚴内守貞正誦習師承徽繩前聖冶容莫睇清歌<lb/>
不聴惡其妖蠱一旦驅屏又嘗奉使道經江皋宛有淑<lb/>
女緩步山椒色采竒豔芬芳飄颻玉輝始濯蘭風乍交<lb/>
知臣貴客解珮相邀陳詩微笑令人蕩揺是日薄暮輕<lb/>
颸蕭蕭空館岑寂庭遺翠翹臣凛髙潔厲聲以譊驅車<lb/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>發晨抵郢郊臣相三主何求不得遣斥倖孺峻拒邪<lb/>
色以此坊民請封臣國時宋玉在側進謂王曰胡令尹<lb/>
之面欺大王也夫嗜悦美好憎厭頹醜凡人之情也捐<lb/>
<pb n="KR4h0139_WYG_162-14b"/>
靡曼而不御棄窈窕而不録此有所制也臣與令尹里<lb/>
閈同處微聞閨闥厥婦竒妒年及衰耄既疥且瞀面若<lb/>
槁葉體若敗瓠手若蛇腹足若腫樹不解絃管惟滛是<lb/>
務耽耽主君無間朝暮防閑密緻恐有他遇封識牕牖<lb/>
發縱姥嫗伺主出入察主言語小有燕私飈發憤怒惡<lb/>
聲嘈嘈譁呶達曙道逢少俊不得回顧歌筵綺席沒齒<lb/>
難與滛刑御下顔狀甚倨呵笑穢雜鞭韃無度酷用炮<lb/>
烙輕逞刀鋸截髮𠢐面亟毁修嫮窺囊啓篋雅善搜捕<lb/>
<pb n="KR4h0139_WYG_162-15a"/>
奴僕噤口闔室恐怖羣巫紛若性好呪詛祝鬼厭勝求<lb/>
寵之固威攝主君愧汗僵仆紅顔流離蛾睂永錮終身<lb/>
奉禁不敢一忤夫邪佞入而賢才擯嫉媢昌而婉孌飢<lb/>
令尹所遇誠為可悲政當請於大王絶棄嫫母召還南<lb/>
威賜帝休之木咏葛藟之詩而顧隱情矯飾譸張詭辭<lb/>
拂逆好惡撓亂是非願大王之弗信也楚王曰善哉諷<lb/>
矣於是視朝出令黜陟有司爰命公卿各舉所知蔽賢<lb/>
者罰遺逸者歸賜玉良璧官至執珪<lb/>
<pb n="KR4h0139_WYG_162-15b"/>
　　寡婦賦<hi>有序</hi>　　　　　　　　　魏文帝<lb/>
陳留阮元瑜早亡每感存其遺孤未嘗不愴然傷心故<lb/>
作斯賦<lb/>
惟生民兮艱危在孤寡兮常悲人皆處兮歡樂我獨怨<lb/>
兮無依撫遺孤兮太息俛哀傷兮告誰三辰周兮遞照<lb/>
寒暑運兮代臻歴夏日兮苦長涉秋夜兮漫漫微霜隕<lb/>
兮集庭燕雀飛兮我前去秋兮就冬改節兮時寒水凝<lb/>
兮成冰雪落兮翻翻傷薄命兮寡獨内惆悵兮自憐<lb/>
<pb n="KR4h0139_WYG_162-16a"/>
　　寡婦賦　　　　　　　　　　<hi>魏</hi>王　粲<lb/>
闔門兮却掃幽處兮髙堂提孤孩兮出戸與之步兮東<lb/>
廂顧左右兮相憐意悽愴兮摧傷觀草木兮敷榮感傾<lb/>
葉兮落時人皆懷兮歡豫我獨感兮不怡日晻曖兮不<lb/>
昏明月皎兮揚暉坐幽室兮無為登空牀兮下幃流涕<lb/>
連兮交頸心㦧結兮増悲<lb/>
　　寡婦賦　　　　　　　　　　<hi>魏</hi>丁　廙<lb/>
惟女子之有行固歴代之彛倫辭父母而言歸奉君子<lb/>
<pb n="KR4h0139_WYG_162-16b"/>
之清塵如懸蘿之附松似浮萍之託津何性命之不造<lb/>
遭世路之險迍榮華曄其始茂所恃奄其徂泯静閉門<lb/>
以却埽魂孤煢以窮居刷朱扉以白堊易𤣥帳以素幃<lb/>
含慘悴以何訴抱弱子以自慰時翳翳以東隂日亹亹<lb/>
以西墜雞斂翼以登棲雀分散以赴肄還空牀以下帷<lb/>
拂衾褥以安寐想逝者之有憑因宵夜之髣髴痛存沒<lb/>
之異路終窈漠而不至時荏苒而不留將遷靈以大行<lb/>
駕龍轜於門側設祖祭於前廊彼生離其猶難矧永絶<lb/>
<pb n="KR4h0139_WYG_162-17a"/>
而不傷自銜恤而在疚履氷冬之四節風蕭蕭而增勁<lb/>
寒凛凛而彌切霜凄凄而夜降氷溓溓而晨結曕靈宇<lb/>
之空虚悲屏幌之徒設仰皇天而歎息腸一日而九結<lb/>
惟人生於世上若馳驥之過櫺計先後其何幾亦同歸<lb/>
乎幽冥<lb/>
　　寡婦賦<hi>有序</hi>　　　　　　　　<hi>晉</hi>潘　岳<lb/>
樂安任子咸者有韜世之量與余少而歡焉雖兄弟之<lb/>
愛無以加也不幸弱冠而終良友既沒何痛如之其妻<lb/>
<pb n="KR4h0139_WYG_162-17b"/>
又吾姨也少喪父母適人而所天又殞孤女藐焉始孩<lb/>
斯亦生民之至艱而荼毒之極哀也昔阮瑀既沒魏文<lb/>
悼之並命知舊作寡婦之賦余遂擬之以叙其孤寡之<lb/>
心焉其辭曰<lb/>
嗟余生之不造兮哀天難之匪忱少伶俜而偏孤兮痛<lb/>
忉怛以摧心覽寒泉之遺歎兮詠蓼莪之餘音情長感<lb/>
以永慕兮思彌逺而逾深伊女子之有行兮爰奉嬪於<lb/>
髙族承慶雲之光覆兮荷君子之惠渥顧葛藟之蔓延<lb/>
<pb n="KR4h0139_WYG_162-18a"/>
兮託微莖於樛木懼身輕而施重兮若履氷而臨谷遵<lb/>
義方之明訓兮憲女史之典戒奉蒸嘗以效順兮供灑<lb/>
埽以彌載彼詩人之攸歎兮徒願言而心痗何遭命之<lb/>
竒薄兮遘天禍之未悔榮華煜其始茂兮良人忽以捐<lb/>
背静闔門以窮居兮塊煢獨而靡依易錦茵以苫席兮<lb/>
代羅幬以素帷命阿保而就列兮覽巾箑以舒悲口嗚<lb/>
噎以失聲兮淚橫迸而霑衣愁煩寃其誰告兮提孤孩<lb/>
於坐側時曖曖而向昏兮日杳杳而西匿雀羣飛而赴<lb/>
<pb n="KR4h0139_WYG_162-18b"/>
楹兮雞登棲而斂翼歸空館而自憐兮撫衾幬以歎息<lb/>
思纒緜以瞀亂兮心摧傷以愴惻曜靈曄而遄邁兮四<lb/>
節運而推移天凝露而降霜兮木葉落而殞枝仰神宇<lb/>
之寥寥兮瞻靈衣之披披退幽悲於堂隅兮進獨拜於<lb/>
牀垂耳傾想於疇昔兮目髣髴乎平素雖㝠㝠而罔覿<lb/>
兮猶依依以憑附痛存亡之殊制兮將遷神而安厝龍<lb/>
轜儼其星駕兮飛旐翩以啓路輪方軌以徐進兮馬悲<lb/>
鳴而跼顧潛靈邈其不反兮殷憂結而靡訴晞形影於<lb/>
<pb n="KR4h0139_WYG_162-19a"/>
几筵兮馳精爽於丘墓自仲秋而在疚兮踰履霜以踐<lb/>
氷雪霏霏而驟落兮風瀏瀏而夙興霤泠泠以夜下兮<lb/>
水溓溓以微凝意惚怳以遷越兮神一夕而九升庶浸<lb/>
逺而哀降兮情惻惻而彌甚願假夢以通靈兮目烱烱<lb/>
而不寢夜漫漫以悠悠兮寒淒淒以凛凛氣憤薄而乗<lb/>
胷兮涕交橫而流枕亡魂逝而永逺兮時嵗忽其遒盡<lb/>
容貌儡以頓悴兮左右淒其相慜感三良之殉秦兮甘<lb/>
捐生而自引鞠稚子於懷抱兮嗟低回而不忍獨指景<lb/>
<pb n="KR4h0139_WYG_162-19b"/>
而心誓兮雖形存而志隕重曰仰皇穹兮歎息私自憐<lb/>
兮何極省微身兮孤弱顧稚子兮未識如涉川兮無梁<lb/>
若凌歴兮失翼上曕兮遺象下臨兮泉壤窈㝠兮潛翳<lb/>
心存兮目想奉靈坐兮肅清愬空宇兮曠朗廓孤立兮<lb/>
顧影塊獨言兮聴響顧影兮傷摧聴響兮增哀遥逝兮<lb/>
逾逺緬邈兮長乖四節流兮忽代序嵗云暮兮日西頹<lb/>
霜被庭兮風入室夜既分兮星漢迴夢良人兮來遊若<lb/>
閶闔兮洞開怛驚悟兮無聞超惝怳兮慟懷慟懷兮奈<lb/>
<pb n="KR4h0139_WYG_162-20a"/>
何言陟兮山阿墓門兮肅肅修隴兮峨峨孤鳥嚶嚶兮<lb/>
悲鳴長松萋萋兮振柯哀鬱結兮交集淚橫流兮滂沱<lb/>
蹈恭姜兮明誓詠柏舟兮清歌終歸骨兮山足存憑託<lb/>
兮餘華要吾君兮同穴之死矢兮靡他<lb/>
　　寡婦賦<hi>有序</hi>　　　　　　　　<hi>明</hi>何景明<lb/>
予痛吾兄宦業未竟抱志中逝而孤嫂懷保遺孩煢煢<lb/>
在疚且訓其長雅志自厲庶以不殄兄之義問矣痛而<lb/>
更以喜作寡婦賦以道其志焉<lb/>
<pb n="KR4h0139_WYG_162-20b"/>
嗟伊人之伶俜兮訴明昏以自伸言我被遺質之薄軀<lb/>
兮竊幼訓之専真遭盛年之昌運兮尚君子之末陳侍<lb/>
巾帶之雅惠兮期畢齒而委身奉周旋以踰紀兮羌中<lb/>
道以先夭緬日月之恒逝兮佩生平之末光衾裯巻以<lb/>
獨處兮潛幽宫以自防弛膏鉛之盛飾兮脱袿褘之文<lb/>
章陳單幃以自蔽兮蓀荃莝以為香紛履綦之委弛兮<lb/>
琴瑟偃而不張修夜漫以靡旦兮灼寒膏而不明像生<lb/>
存之極娱兮心絓結而不釋忽頹思而就枕兮恍若君<lb/>
<pb n="KR4h0139_WYG_162-21a"/>
之我即承邂逅於寤寐兮托精魂於遥夕風飄飄以吹<lb/>
幃兮起覽視其何適淚交頤以橫下兮魂震蕩而無抗<lb/>
循周除以舒志兮下蘭室與蕙房望明星以撫㨕兮微<lb/>
月鑒而綴廊秋氣凜以憯切兮悲回風與降霜痛蕙草<lb/>
之不敷兮撫梧桐之凋傷感孤獸之離偶兮恥單翼之<lb/>
無行遂躑躅以反室兮心怛惋而若喪眺丘墳之嶕嶢<lb/>
兮陟山椒而慘惻極隴隧之脩延兮翳宿莽之蔓域徙<lb/>
荒亭以即之兮眇神靈之莫得攀下泉之不逮兮隱哀<lb/>
<pb n="KR4h0139_WYG_162-21b"/>
號而拊臆徴受命之不祥兮艾愆尤於往軌抱遺孤之<lb/>
煢煢兮指皎日以為矢蹈未亡之微齡兮敢遺君之盛<lb/>
美茍明忱之罔虧兮豈速殞之可悔重曰幼䝉慈育秉<lb/>
志良兮服事潔修充君房兮從子遨遊涉江湘兮改轍<lb/>
東國逾河梁兮思妃文鵷永翺翔兮何意中逵失其行<lb/>
兮嗟維我儀安可忘兮潛身閫内不下堂兮女史陳圖<lb/>
慕共姜兮恪諶一志舉令名兮閨中之媛永為像兮<lb/>
　　哀節婦賦<hi>有序</hi>　　　　　　　<hi>唐</hi>李　華<lb/>
<pb n="KR4h0139_WYG_162-22a"/>
武康尉薄自牧嘗謂余曰僕有賢女適江隂尉鄒待徵<lb/>
徵亦良士僕志之矣鄒子孤立時無古人誰復知之余<lb/>
常記其言及江左之亂待徵解印竄匿其妻為盜所驅<lb/>
將辱之妻密以待徵官告託付村媪尋待徵付焉而后<lb/>
就死嗚呼自喪亂以來士女以貞烈殆斃者衆余不盡<lb/>
知之若薄氏者與其父遊聞其聲義動於江南又焉得<lb/>
不賦之命曰哀節婦賦云爾<lb/>
昔嵗羣盜並起横行海浙江隂萬戸化為凝血無蘭不<lb/>
<pb n="KR4h0139_WYG_162-22b"/>
焚無玉不折峩峩薄媛淵然明節自牧之子待徵之妻<lb/>
玉徳蘭姿女之英兮鄒也避禍伏於榛莽婉如之嬪執<lb/>
為囚虜匍匐泥沙極望無覩出授官之告託垂白之姥<lb/>
姥感夫人爰達鄒君兵解求尸宛在江濆哀風起為連<lb/>
波病氣結為孤雲鳬鴈為之哀鳴日月為之䝉昏端表<lb/>
移景而恒直勁芳貫霜而獨存知子莫若父誠哉長者<lb/>
言<lb/>
　　節婦賦<hi>有序</hi>　　　　　　　　<hi>元</hi>胡炳文<lb/>
<pb n="KR4h0139_WYG_162-23a"/>
大徳庚子信州永豐縣學以周氏貞婦聞於有司明年<lb/>
春旌其門曰節婦周氏之門易其坊曰崇節坊初周氏<lb/>
年二十三歸於韓一紀夫喪三子皆幼終喪昆弟欲嫁<lb/>
之訖弗奪新安胡炳文為之賦曰<lb/>
詩胡為肇於闗雎兮曰夫婦千古之綱常罹變酷而靡<lb/>
渝兮衛風獨詫於共姜惟父之與母兮謂一家之嚴君<lb/>
紛姑息以為辭兮嗟孟母其罕聞固世衰而教弛兮况<lb/>
婦人其何知亶乾封之周氏兮媲共孟而一之孀居四<lb/>
<pb n="KR4h0139_WYG_162-23b"/>
十春兮胡為不改其素也指蒼天以自矢兮夫唯靈脩<lb/>
之故也豈無膏與澤兮飛兩鬢其如蓬衆紛其儷美兮<lb/>
蹇予命之不同喧輿論之總總兮曰予有此姱節子豈<lb/>
樂聞此名兮悵悒鬱其如結脱簪珥以教子兮躬績紡<lb/>
以勤家懿予行其如玉兮庶初終之無瑕舜繽紛其揚<lb/>
英兮蹇朝華而夕熸飽千霜與百霆兮松獨秀於穹林<lb/>
旌髙風以勵俗兮岌崇門於廣途凜霜日以爭嚴兮羞<lb/>
人間之丈夫<lb/>
<pb n="KR4h0139_WYG_162-24a"/>
　　節婦賦<hi>建寧吳家</hi>　　　　　　　　<hi>元</hi>陳　樵<lb/>
世忽不踐兮情靡薄於魯縞狹節性而賤名檢兮誰與<lb/>
守志而厲操侵欲崇侈兮毁信棄忠衒玉賈石兮智力<lb/>
以為雄傲明徳以掩義兮當官以放濁為通衆竊步而<lb/>
翳行兮為名教之所容翫細娛於一旦兮亂前修之風<lb/>
度雌黃落而脣亡兮曾氷鑑之不可暏鬚髯蔚其如㦸<lb/>
兮有遺憾於古之烈女彼釋生而取義兮彤管列於竹<lb/>
書榮曜赫其相宣兮為百世之楷模夫何末流之不競<lb/>
<pb n="KR4h0139_WYG_162-24b"/>
兮蘭蕙化而為芻謂人各有偶兮傷未亡而獨居思來<lb/>
日之苦長惜華年之未渝獨竦踊以待旦願長處乎脂<lb/>
腴語刺刺其猶在兮遂捐棄如脱遺雲泥忽其異迹兮<lb/>
連環解而玦離槿花以為心兮曾何足以平髙臺與曲<lb/>
池孰不悦其春華兮於秋實之不可期世靡靡而不反<lb/>
兮時所廢其莫支士無以美七尺之軀兮夫烏責乎房<lb/>
帷揚五教以經邦兮慨淳風之永息傷露竹之無筠惡<lb/>
丹青之改色嗣潛徳之孤光夫烏覩乎人倫之幅尺于<lb/>
<pb n="KR4h0139_WYG_162-25a"/>
閩越之深阻兮有當代之女英懷鐵石之深衷兮配玉<lb/>
壺之清氷殆天授之以勁節兮左貞姬而右陶嬰宜受<lb/>
祐於天朝崇里巷之休聲主君邈然而深思兮曰予何<lb/>
徳以辱邦君之嘉命子辭家而來歸兮遭夫子之不幸<lb/>
顧諸雛之煢煢兮於附翼之未成思奉身而逺引兮托<lb/>
孤雛於飄鷹予敢辱先人之教兮以一身而事二姓願<lb/>
灑埽於地下兮知待終以為榮斯女子之檢押兮非進<lb/>
修之行也衆好名以矜賢兮固昔人之深恥既相呴以<lb/>
<pb n="KR4h0139_WYG_162-25b"/>
簠簋兮又相覿以徽懿飾浮華以為巳目兮每發背以<lb/>
霑衣黃流蕩而稽天兮引一丸以障之取燐火以待明<lb/>
兮謂朝露之繭可以為衣振一羽之毛兮舉黃鵠乎千<lb/>
里張兔罝於芳林兮夫烏取乎虎兕與熊羆無妾等百<lb/>
數兮夫何闕於今之世顧皇極之不立兮是烏足為經<lb/>
逺之計也夫婦人之行不表於當世兮況處常而待終<lb/>
以榮名為不祥兮猶足以繼古烈女之芳風系曰金薤<lb/>
繁兮白露未晞履聲絶兮庭有緑滋幽夢徘徊兮碧瑶<lb/>
<pb n="KR4h0139_WYG_162-26a"/>
樹黛光零落兮青蛾睂努力兮自愛淳風可期<lb/>
　　静姬賦<hi>有序</hi>　　　　　　　　<hi>明</hi>王世貞<lb/>
吳王時有静姬者國之東海下邑某氏女也家世華膴<lb/>
父母愛之既饒令姿重以修能讀書史閑内則及笄而<lb/>
選得入宫掖備六尚之官階至婕妤視中二千石頗亦<lb/>
貴矣而性好閒静貞孤自樹不善為蠱又不善事其長<lb/>
循性而行見憎後進以讒賜退居永巷中乃為此賦以<lb/>
自解其辭曰<lb/>
<pb n="KR4h0139_WYG_162-26b"/>
惟婺精之下攝兮鍾靈淑於琅邪媺心形之窈窕兮不<lb/>
飾步而阿儺娟然與先後而雜處兮挺瑶榦於蒹葭嘉<lb/>
命忽其賁臨兮遂托乗乎九霄迴天瞬之微曯兮備九<lb/>
嬪之娙娥又得尚君之司馭兮乗上介於陵園出不敢<lb/>
竊君之薄怒兮入不敢覬君之異恩居多避而少進兮<lb/>
藉禮義而自藩貴何希乎飾瑱兮佚胡羨乎乗軒彗三<lb/>
株之蔽月兮妲姒藉以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>官衆望風而魄攝兮肩日脅<lb/>
以先容余獨安此拙薄兮足邅迴與心應衆既諑余之<lb/>
<pb n="KR4h0139_WYG_162-27a"/>
蛾睂兮遂飾余以强項乗驪龍之熟寐兮屏余返乎永<lb/>
巷白日匿光不迴照兮䝉氣抑邑而干霿彗既鼔夫裂<lb/>
地之衡飈兮又結橫天之妖虹紛余憫此同仇兮晨徬<lb/>
徨而筵篿憂後命之叵測兮竊有冀於將然更申申而<lb/>
詈余兮荃豈畏天日而甘此㝠昏擲歡樂於俄頃兮就<lb/>
沈慅之大年余既不獲前衆以矯進兮又安敢後衆而<lb/>
虞退荃方極意於姬姜兮寧暇惜此菅蒯追昔諐而自<lb/>
數兮覺面目之可示夜夷然其赴枕兮亦何恨於牀第<lb/>
<pb n="KR4h0139_WYG_162-27b"/>
忽鈞天之自西兮丙夜其猶未竟内忻忻其若偕兮吾<lb/>
王庶幾無疾病將玉體之不任兮宗社岌乎其焉凭彼<lb/>
彗亦何知兮惟快心於一誑晨盥漱而就巾幗兮倦玉<lb/>
階之履綦紅女薄伎不足嬰兮聊發篋而陳書詩感鳴<lb/>
商之牝雞兮岐聖方重此闗雎棄周鼎而寳康瓠兮恐<lb/>
外庭之類兹噫<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>長門之若嵗兮心悦君而不可得班<lb/>
寄愫於白華兮終鬱鬱而難釋夫大椿亦遒盡兮矧廩<lb/>
秋之飛藿余將夷長信於未央兮恣逍遥而無極<lb/>
<pb n="KR4h0139_WYG_162-28a"/>
　　後静姬賦<hi>有序</hi>　　　　　　<hi>明</hi>王世貞<lb/>
王既絀静姬之七年采諫臣言追罰嬖幸之長以次就<lb/>
理下教大長秋故姬某婉嬺而文以禮自閑孤之不聰<lb/>
擿不中綮永巷省愆為日已久其賜湯沐襲冠服仍守<lb/>
故尚加秩一等使者臨致命静姬固謝稱疾篤不任行<lb/>
使者去乃為賦以自廣其辭曰<lb/>
嵗際閼逢之涒灘兮攝提貞於孟陬蕩明河使滌兩曜<lb/>
兮妖彗遁乎窮霄念娥媌之淑清兮王綸渙發於長秋<lb/>
<pb n="KR4h0139_WYG_162-28b"/>
妾久處此永巷兮實冥心乎九幽室向隅而迴照兮水<lb/>
覆地以再收感余髮之昔鬒兮今曲局而不可沐紅顔<lb/>
包其弗明兮體骨立而膚剥脂澤黯其無光兮業已奮<lb/>
而中縮裳衣顛倒以思御兮尋沈吟而就襆燕啁啾其<lb/>
若賀兮雞喔喔以噭鳴鄰女驚而九起兮慚阿監之不<lb/>
見徵抑攻中之悲哀兮强修顔而㬰行曰天聴忽卑兮<lb/>
帝命不于常舍冥冥之昏墊兮就昭昭之白日增成贈<lb/>
祓而召見兮輔屬體而若一蘭膏煜以燭夜兮椒風温<lb/>
<pb n="KR4h0139_WYG_162-29a"/>
温乎甲室芬芳溢於北宫兮餘輝傍映乎西術飲五齊<lb/>
之挏乳兮啖以粔籹與餦餭二八遞代而侍寢兮輕轝<lb/>
出入於洞房目窮蕋珠之煜煜兮耳飽天樂之鏘鏘冠<lb/>
華鬋之七寳兮足下絲履五文章惟吾儕之蠖伏兮荃<lb/>
獨際而鵠伸胡戀戀此蹄涔兮若夜魚之愛鰥感粲者<lb/>
之見導兮寧獨瞀而心非人歎君澤之難保兮往事耿<lb/>
其在顰甫調飢之相迫兮糗草甘而自腴胡啖余以八<lb/>
珍兮譎余而侈其喉得失若循環兮實銷顔之冶罏羌<lb/>
<pb n="KR4h0139_WYG_162-29b"/>
侘傺於一朝兮痛前轍之不須㬰卧拖紳而冒絮兮不<lb/>
敢發乎君矇銜回枯之至仁兮雖槁死其奚能忘慚陋<lb/>
質之么䯢兮敢偃蹇而自托乎貞姜惟寢瘵之沾侣兮<lb/>
忍以薦乎君王感雨露之汪<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>兮願均施乎萬卉彼怨<lb/>
女啐諑於深宫兮誠畏停乎余耳念宗祧之鼎維兮又<lb/>
重虞乎玉體昔余皈誠於西母兮侍真餐焉而啓齒重<lb/>
曰生理有涯兮欲無涯元真易去兮不易歸有情無情<lb/>
兮我媚我嫠恬澹寂寞兮千齡為期<lb/>
<pb n="KR4h0139_WYG_162-30a"/>
　　荀子耳賦　　　　　　　　　<hi>晉</hi>祖台之<lb/>
夫惡勞而希逸實萬物之至誠何斯耳之不辰託荀子<lb/>
而宅形在瘠土而長勤無須㬰之閒寧預清譚而閉塞<lb/>
聞鄙穢而聰明竭微聴於門閣採羣下之風聲<lb/>
　　舌賦　　　　　　　　　　　　梁簡文帝<lb/>
奚兹先生問於何斯逸士曰夫三端所貴三寸著名故<lb/>
微言傳乎往記妙説表乎丹青魯譚笑而軍却王言詠<lb/>
而瑞隆陸有千金之富周為一説之功復有搆扇之端<lb/>
<pb n="KR4h0139_WYG_162-30b"/>
讒諛之迹豔紫淩朱飛黃妒白吾將欲廢便辟之交逺<lb/>
巧佞之友殄張儀之餘殱蘇秦之後粉虞卿之白璧碎<lb/>
漢王之玉斗然後浮偽可息淳風不朽<lb/>
　　白髮賦　　　　　　　　　　<hi>晉</hi>左　思<lb/>
星星白髮生於鬢垂雖非青蠅穢我光儀䇿名觀國以<lb/>
此見疵將拔將鑷好爵是糜白髮將拔惄然自訴禀命<lb/>
不幸值君年暮逼迫秋霜生而皓素始覽明鏡惕然見<lb/>
惡朝生晝拔何辠之故子觀橘柚一皜一曄貴其素華<lb/>
<pb n="KR4h0139_WYG_162-31a"/>
匪尚緑葉願戢子之手攝子之鑷咨爾白髮觀世之途<lb/>
靡不追榮貴華賤枯赫赫閶闔藹藹紫廬弱冠求仕童<lb/>
髫獻謨廿羅乗軫子竒剖符英英終賈髙論雲衢拔白<lb/>
就黒此自在吾白髮臨拔瞋目號呼何我之寃何子之<lb/>
誤甘羅自以辯慧見稱不以緑髮而名著賈生自以良<lb/>
才見異不以烏鬢而見舉聞之先民國用老成二老歸<lb/>
周周道肅清四皓佐漢漢徳光明何必去我然後要榮<lb/>
咨爾白髮事故有以爾之所言非不有理曩貴耆老今<lb/>
<pb n="KR4h0139_WYG_162-31b"/>
薄舊齒皤皤榮期皓首田里雖有二毛河清難俟隨時<lb/>
之變見歎孔子髮乃辭盡誓以固窮昔臨玉顔今從飛<lb/>
蓬髮膚至昵尚不克終聊用擬辭比之國風<lb/>
　　陶母截髮賦<hi>以賔至情極無惜傷毁為韻</hi>　　<hi>唐</hi>浩虚舟<lb/>
陶家客至兮方此居貧母氏心恥兮思無饌賔斷鬢髮<lb/>
以將貿庶珍羞而具陳欲明理内之心不求盡飾庶使<lb/>
趨庭之子得以親仁原夫蘭客方來蕙心斯至顧巾槖<lb/>
而無取俯杯盤而内愧啜菽飲水念雞黍而何求舍已<lb/>
<pb n="KR4h0139_WYG_162-32a"/>
從人雖髮膚而可棄於是搔首心亂低睂恨生畏東閣<lb/>
之恩薄歸北堂而計成拂撮凝睇抽簪注情解髮而鳳<lb/>
髻花折發匣而金刀刃鳴喜乃有餘慙無所極窺在屋<lb/>
而錯落撫垂領而綢直鋒鋩不礙翻似雪之孤光倭墮<lb/>
徐分散如雲之翠色巳而展轉増思徘徊向隅𤣥鬢垂<lb/>
顱而散亂青絲委簟而盤紆象櫛重理蘭膏舊濡傷翠<lb/>
鳳之全棄駭盤龍之半無觀夫擢乃無遺斂之斯積凝<lb/>
光而粉黛難染盈握而腥羶是易將成特達之意欲厚<lb/>
<pb n="KR4h0139_WYG_162-32b"/>
非常之容賓筵既備空思一飯以無慙匣鏡重窺豈念<lb/>
同心而可惜及乎宴罷空館閑成曉妝纚換新髻釵迷<lb/>
舊行誠伐木之可親疎而自愧茍如珪之足慕斷亦何<lb/>
傷重義者情莫違厚慈者身可毁語其決同勉虞之一<lb/>
戰思其仁逾訓孟之三徙昔咸曰陶氏所以成大名母<lb/>
賢如此<lb/>
　　影賦　　　　　　　　　　　<hi>唐</hi>謝　偃<lb/>
何物類之實繁各異形而辨色惟兹影之靈化獨𤣥妍<lb/>
<pb n="KR4h0139_WYG_162-33a"/>
而莫測若乃體無定質應變隨方因物成象不拘厥常<lb/>
茍圭表之有度信天地之可量同寒暑之延保故夏短<lb/>
而冬長在清明而必朗若晦濁而斯亡同至人之隱顯<lb/>
類君子之行蔵若夫長短侔形曲直應質細故則一毫<lb/>
必具大物則萬象無失並片魚而為比偶孤鳥而成匹<lb/>
帶秋林而暫疎含春樹而還密將度雲而俱逺與奔駟<lb/>
而同疾至如景霽氛收波清風止平湖數百澄江千里<lb/>
有象必圖無物不擬羣木懸植叢山倒峙崖厎天迴浪<lb/>
<pb n="KR4h0139_WYG_162-33b"/>
中霞起咸巨細其若一各委曲而相似窺之者莫測其<lb/>
淺深尋之者罔知其終始茍煙霞之可乗何神丹之足<lb/>
錬流金液以命酌指玉京而髙宴含虚無以成體故日<lb/>
中而不見同希夷以寂寞何罔兩之莫眩若夫來往絶<lb/>
跡出入無間走不可避速不可捐非可以智察難可以<lb/>
理詮向夜月而處後背朝日而居前何變化之無定同<lb/>
瞻之而忽焉安仁覽以生悲士龍觀而興笑孫惠顧以<lb/>
致悚田巴臨而獨照想古人之遺烈哀吾生之不劭守<lb/>
<pb n="KR4h0139_WYG_162-34a"/>
愚直以固窮無明略以求効嵗月忽其代序斑鬢倏而<lb/>
改貌誠既往而莫追徒鑒流以自弔若夫色動秋水光<lb/>
澄鍊金翠羽朝映珠星夜臨近看若淺逺矚如深信不<lb/>
入而疑入實非沈而似沈既寄形於流豔又匿跡於凝<lb/>
隂類聖人之無已以萬物而為心福應善而斯臻禍縁<lb/>
愆而必至念全徳以守一思改過而無二寧受屈以懷<lb/>
道不求伸以邀利庶履危以自朂終餘年而不墜茍刑<lb/>
網之所加雖在親而無肆誠言行之可録縱居嫌而勿<lb/>
<pb n="KR4h0139_WYG_162-34b"/>
棄必取舍而無私故捫心而不愧獨水鏡之鑑物窮妍<lb/>
媸而莫秘誠斯道之可寳請貽戒乎在位<lb/>
　　髑髏賦　　　　　　　　　　<hi>漢</hi>張　衡<lb/>
張平子將遊目於九野觀化乎八方星迴日運鳳舉龍<lb/>
驤南遊赤野北涉幽鄉西經昧谷東極扶桑於是季秋<lb/>
之辰微風起涼聊回軒駕左翔右昻步馬於疇阜逍遥<lb/>
乎陵岡顧見髑髏委於路旁下居淤壤上有𤣥霜平子<lb/>
悵然而問之曰子將并糧推命以夭逝乎本喪此土流<lb/>
<pb n="KR4h0139_WYG_162-35a"/>
遷來乎為是上智為是下愚為是女人為是丈夫於是<lb/>
肅然有靈但聞神響不見其形荅曰吾宋人也姓莊名<lb/>
周游心方外不能自修夀命終極來齒𤣥丘公子何以<lb/>
問之對曰我欲告之於五岳禱之於神祗起子素骨反<lb/>
子四肢取耳北坎求目南離使東震獻足西坤授腹五<lb/>
内皆還六神盡復子欲之不乎髑髏曰公子之言殊難<lb/>
也死為休息生為役勞冬水之凝何如春氷之消榮位<lb/>
在身不亦輕於塵毛巢許所恥伯成所逃况我已化與<lb/>
<pb n="KR4h0139_WYG_162-35b"/>
道逍遥離朱不能見子野不能聴堯舜不能賞桀紂不<lb/>
能刑虎豹不能害㦸劒不能傷與隂陽同其流元氣合<lb/>
其朴造化為父母天地為牀褥雷電為鼔扇日月為燈<lb/>
燭雲漢為川池星宿為珠玉合體自然無情無欲澄之<lb/>
不清渾之不濁不行而至不疾而速於是言卒響絶神<lb/>
光除滅顧盼軫恤乃命僕夫假之以縞巾衾之以𤣥塵<lb/>
為之傷涕酹於路濵<lb/>
　　髑髏賦　　　　　　　　　　<hi>晉</hi>吕　安<lb/>
<pb n="KR4h0139_WYG_162-36a"/>
　躊躇增愁言遊舊鄉惟遇觸髏在彼路傍余乃俯仰咤<lb/>
　歎告於昊蒼此獨何人命不永長身銷原野骨暴大荒<lb/>
　余將殯子時服與子嚴妝殮以棺槨遷彼幽堂於是髑<lb/>
　髏蠢如精靈感應若在若無斐然見形温色素膚昔以<lb/>
　無良行違皇乾來遊此土天奪我年令我全膚消滅白<lb/>
　骨連翩四支摧蔵於草莽孤魂悲悼乎黃泉余迺感其<lb/>
　苦酸哂其所説念爾荼毒形神斷絶宅子后土以為永<lb/>
　列相與異路於是便别<lb/>
<pb n="KR4h0139_WYG_162-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定歴代賦彚外集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_097-1a"/>
　欽定四庫全書<lb/>
御定歴代賦彚巻九十四<lb/>
　　音樂<lb/>
　　　琴賦　　　　　　　　　　　<hi>漢</hi>傅　毅<lb/>
　歴嵩岑而將降覩鴻梧於幽阻髙百仞而不枉對修條<lb/>
　以特處蹈通涯而逺遊圖兹梧之所宜蓋雅琴之麗樸<lb/>
　乃升伐其孫枝命離婁使布繩施公輸之剞劂遂雕琢<lb/>
　而成器揆神農之初制盡聲變之奥妙抒心志之鬱滯<lb/>
<pb n="KR4h0139_WYG_097-1b"/>
　　　琴賦　　　　　　　　　　　<hi>漢</hi>蔡　邕<lb/>
　爾乃言求茂木周流四垂觀彼椅桐層山之陂丹華煒<lb/>
　煒緑葉參差甘露潤其末涼風扇其枝鸞鳯翔其顛𤣥<lb/>
　鶴巢其岐考之詩人琴瑟是宜爰制雅器協之鍾律通<lb/>
　理治性恬淡清溢爾乃清聲發兮五音舉韻宫商兮動<lb/>
　角羽曲引興兮繁絃撫然後哀聲既發祕弄乃開左手<lb/>
　抑揚右手徘徊指掌反覆抑按藏摧於是繁絃既抑雅<lb/>
　韻乃揚仲尼思歸鹿鳴三章梁甫悲吟周公越裳青雀<lb/>
<pb n="KR4h0139_WYG_097-2a"/>
西飛别鶴東翔飲馬長城楚曲明光楚姬遺歎雞鳴髙<lb/>
桑走獸率舞飛鳥下翔感激絃歌一低一昂<lb/>
　　琴賦<hi>有序</hi>　　　　　　　　　<hi>晉</hi>嵇　康<lb/>
余少好音聲長而翫之以為物有盛衰而此無變滋味<lb/>
有厭而此不勌可以導養神氣宣和情志處窮獨而不<lb/>
悶者莫近於音聲也是故復之而不足則吟詠以肆志<lb/>
吟詠之不足則寄言以廣意然八音之器歌舞之象歴<lb/>
世才士並為之賦頌其體制風流莫不相襲稱其材幹<lb/>
<pb n="KR4h0139_WYG_097-2b"/>
則以危苦為上賦其聲音則以悲哀為主美其感化則<lb/>
以垂涕為貴麗則麗矣然未盡其理也推其所由似元<lb/>
不解聲音覽其㫖趣亦未達禮樂之情也衆器之中琴<lb/>
徳最優故綴敘所懷以為之賦其辭曰<lb/>
惟椅梧之所生兮託峻嶽之崇岡披重壤以誕載兮參<lb/>
辰極而髙驤含天地之醇和兮吸日月之休光鬱紛紜<lb/>
以獨茂兮飛英蕤於昊蒼夕納景於虞淵兮旦晞幹於<lb/>
九陽經干載以待價兮寂神跱而永康且其山川形勢<lb/>
<pb n="KR4h0139_WYG_097-3a"/>
則盤紆隱深崔嵬岑嵒𤣥嶺巉巖岞崿嶇崟丹崖嶮巇<lb/>
青壁萬尋若乃重巘増起偃蹇雲覆邈隆崇以極壯崛<lb/>
巍巍而特秀蒸靈液以播雲據神淵而吐溜爾乃顛波<lb/>
奔突狂赴爭流觸巖觝隈鬱怒彪休洶湧騰薄奮沫揚<lb/>
濤瀄汨澎湃䖤蟺相糾放肆大川濟乎中州安迴徐邁<lb/>
寂爾長浮澹乎洋洋縈抱山丘詳觀其區土之所産毓<lb/>
奥宇之所寳殖珍怪琅玕瑶瑾翕赩叢集累積奐衍於<lb/>
其側若乃春蘭被其東沙棠殖其西涓子宅其陽玉醴<lb/>
<pb n="KR4h0139_WYG_097-3b"/>
涌其前𤣥雲蔭其上翔鸞集其巔清露潤其膚惠風流<lb/>
其間竦肅肅以靜謐密微微其清閒夫所以經營其左<lb/>
右者固以自然神麗而足思願愛樂矣於是遯世之士<lb/>
榮期綺季之疇迺相與登飛梁越幽壑援瓊枝陟峻崿<lb/>
以遊乎其下周旋永望邈若凌飛邪睨崑崙俯闞海湄<lb/>
指蒼梧之迢遞臨迥江之威夷寤時俗之多累仰箕山<lb/>
之餘輝羨斯嶽之𢎞敞心慷慨以忘歸情舒放而逺覽<lb/>
接軒轅之遺音慕老童於騩隅欽泰容之髙吟顧兹桐<lb/>
<pb n="KR4h0139_WYG_097-4a"/>
而興慮思假物以託心迺斲孫枝準量所任至人攄思<lb/>
制為雅琴迺使離子督墨匠石奮斤䕫襄薦法班倕騁<lb/>
神鎪㑹裛厠朗密調均華繪雕琢布藻垂文錯以犀象<lb/>
藉以翠緑絃以園客之絲徽以鍾山之玉爰有龍鳯之<lb/>
象古人之形伯牙揮手鍾期聽聲華容灼爍發采揚明<lb/>
何其麗也伶倫比律田連操張進御君子新聲憀亮何<lb/>
其偉也及其初調則角羽俱起宫徵相證參發並趣上<lb/>
下累應踸踔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>硌美聲將興固以和昶而足耽矣爾乃<lb/>
<pb n="KR4h0139_WYG_097-4b"/>
理正聲奏妙曲揚白雪發清角紛淋浪以流離奐淫衍<lb/>
而優渥粲奕奕而髙逝馳岌岌以相屬沛騰遌而競趣<lb/>
翕暐曄而繁縟狀若崇山又象流波浩兮湯湯鬱兮峩<lb/>
峩怫㥜煩寃紆餘婆娑陵縱播逸霍濩紛葩檢容授節<lb/>
應變合度競名擅業安軌徐步洋洋習習聲烈遐布含<lb/>
顯媚以送終飄餘響於泰素若乃髙軒飛觀廣厦閒房<lb/>
冬夜肅清朗月垂光新衣翠粲纓徽流芳於是器泠絃<lb/>
調心閒手敏觸<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>如志惟意所擬初涉渌水中奏清徵<lb/>
<pb n="KR4h0139_WYG_097-5a"/>
雅昶唐堯終詠微子寛明𢎞潤優㳺躇跱拊絃安歌新<lb/>
聲代起歌曰凌扶揺兮憩瀛洲要列子兮為好仇餐沆<lb/>
瀣兮帶朝霞眇翩翩兮薄天遊齊萬物兮超自得委性<lb/>
命兮任去留激清響以赴㑹何絃歌之綢繆於是曲引<lb/>
向闌衆音將歇改韻易調竒弄乃發揚和顔攘皓腕飛<lb/>
纖指以馳騖紛㒊譶以流漫或徘徊顧慕擁鬱抑按盤<lb/>
桓毓養從容祕翫闥爾奮逸風駭雲亂牢落凌厲布濩<lb/>
半散豐融披離斐韡奐爛英聲發越采采粲粲或間聲<lb/>
<pb n="KR4h0139_WYG_097-5b"/>
錯糅狀若詭赴雙美並進駢馳翼驅初若將乖後卒同<lb/>
趣或曲而不屈或直而不倨或相凌而不亂或相離而<lb/>
不殊時劫掎以慷慨或怨㜘而躊躇忽飄颻以輕邁乍<lb/>
留聨而扶踈或參譚繁促複疊攢仄從橫駱驛奔遁相<lb/>
逼拊嗟累讚間不容息瓌豔竒偉殫不可識若迺閒舒<lb/>
都雅洪纖有宜清和條昶案衍陸離穆温柔以怡懌婉<lb/>
順序而委蛇或乘險投㑹邀隙趣危嚶若離鵾鳴清池<lb/>
翼若游鴻翔曽崖紛文斐尾綝縿離纚微風餘音靡靡<lb/>
<pb n="KR4h0139_WYG_097-6a"/>
猗猗或摟<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>櫟捋縹繚潎冽輕行浮彈明嫿<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>惠疾而<lb/>
不速留而不滯翩緜飄邈微音迅逝逺而聽之若鸞鳯<lb/>
和鳴戲雲中迫而察之若衆葩敷榮曜春風既豐贍以<lb/>
多姿又善始而令終嗟姣妙以𢎞麗何變態之無窮若<lb/>
夫三春之初麗服以時迺攜友生以遨以嬉涉蘭圃登<lb/>
重基背長林翳華芝臨清流賦新詩嘉魚龍之逸豫樂<lb/>
百卉之榮滋理重華之遺操慨逺慕而長思若迺華堂<lb/>
曲宴密友近賓蘭肴兼御㫖酒清醇進南荆發西秦紹<lb/>
<pb n="KR4h0139_WYG_097-6b"/>
陵陽度巴人變用雜而並起竦衆聽而駭神料殊功而<lb/>
比操豈笙籥之能倫若次其曲引所宜則廣陵止息東<lb/>
武太山飛龍鹿鳴鵾雞游絃更唱迭奏聲若自然流楚<lb/>
窈窕懲躁雪煩下逮謡俗蔡氏五曲王昭楚妃千里别<lb/>
鶴猶有一切承間簉乏亦有可觀者焉然非夫曠逺者<lb/>
不能與之嬉遊非夫淵靜者不能與之閒止非放達者<lb/>
不能與之無吝非至精者不能與之析理也若論其體<lb/>
勢詳其風聲器和故響逸張急故聲清閒遼故音痺絃<lb/>
<pb n="KR4h0139_WYG_097-7a"/>
長故徽鳴性潔靜以端理含至德之和平誠可以感盪<lb/>
心志而發洩幽情矣是故懐戚者聞之莫不憯懐慘悽<lb/>
愀愴傷心含哀懊咿不能自禁其康樂者聞之則欨愉<lb/>
歡釋抃舞踊溢留連瀾漫嗢噱終日若和平者聽之則<lb/>
怡養恱悆淑穆𤣥真恬虚樂古棄事遺身是以伯夷以<lb/>
之亷顔囘以之仁比干以之忠尾生以之信惠施以之<lb/>
辯給萬石以之訥慎其餘觸類而長所致非一同歸殊<lb/>
塗或文或質總中和以統物咸日用而不失其感人動<lb/>
<pb n="KR4h0139_WYG_097-7b"/>
物蓋亦𢎞矣於時也金石寢聲匏竹屏氣王豹輟謳狄<lb/>
牙喪味天吳踊躍於重淵王喬披雲而下墜舞鸑鷟於<lb/>
庭階游女飄焉而來萃感天地以致和况蚑行之衆類<lb/>
嘉斯器之懿茂詠兹文以自慰永服御而不厭信古今<lb/>
之所貴亂曰愔愔琴徳不可測兮體清心逺邈難極兮<lb/>
良質美手遇今世兮紛綸翕響冠衆藝兮識音者希孰<lb/>
能珍兮能盡雅琴唯至人兮<lb/>
　　古琴賦　　　　　　　　　　<hi>宋</hi>陳　襄<lb/>
<pb n="KR4h0139_WYG_097-8a"/>
客有孫枝之琴號曰太古之器樸兮不文淡焉無味痕<lb/>
交錯而蠧生色斕斑而塵蔽疎絃危而不紊瑶軫屼而<lb/>
幾廢吁至道之難行悵知音之未至凄凄然泠泠然故<lb/>
獨以因時而遣意洎乎夕照西沉蒼梧半陰對明月之<lb/>
千里上髙臺之百尋爾乃豁妙慮開沖襟撫玉柱揚清<lb/>
音不獨解吾人之愠將以平君子之心太丘子乃輾轉<lb/>
不寐振衣而起悄焉凝懐寂焉傾耳意躑躅於幽蘭心<lb/>
彷徨於流水由是納中和蠲侈靡審樸畧之遺韻達真<lb/>
<pb n="KR4h0139_WYG_097-8b"/>
純之妙理忽然不覺至道之入神而大化之陶已别有<lb/>
宛洛佳客金張貴侯塗歌兮邑詠朝歡兮夕遊設瓊漿<lb/>
兮綺席張翠幙兮青樓莫不弄秦聲歌郢曲吹女媧之<lb/>
笙簧播子文之絲竹然後酩酊乎醉鄉駢闐乎歸軸又<lb/>
安能審雅操之微妙聽丹絃之斷續而巳哉嗟乎大道<lb/>
既傾澆風益行雖歌吹之沸天徒管絃之亂人方今朝<lb/>
廷淑清天下化成願以古人之風變今人之情以今人<lb/>
之樂復古人之聲則斯琴也可以易俗而移民而斯世<lb/>
<pb n="KR4h0139_WYG_097-9a"/>
也可以背偽而歸真<lb/>
　　琴賦<hi>有序</hi>　　　　　　　　　<hi>元</hi>楊維楨<lb/>
天台蔡仲玉以琴訪予水南山北樓希音跫然而無近<lb/>
世新聲之變蓋蔡君力執古道而深造樂情者也於其<lb/>
别也作琴賦以贈<lb/>
伐孤桐兮龍門斬靈梓兮泗濱配美木兮陰陽繩朱絲<lb/>
兮君臣準遺則兮泰皞比正律兮伶倫成緑綺之雅製<lb/>
於以御夫至人蓋其理中和復清真宣八風明彞倫感<lb/>
<pb n="KR4h0139_WYG_097-9b"/>
天地動鬼神桑濮不能間其邪而鄭衛不能入其淫者<lb/>
也夫自虞歌既杳襄教不宣東市絶調髙山毁絃黃鍾<lb/>
擯棄正始沈焉䵷咬遷變下俚嗑焉歎人器兮俱喪孰<lb/>
能傳其不可傳吾子佩焦尾象前賢蹴子野排田連起<lb/>
千載而非後追太古而無前得非瘖萬雌而雄鳴藹凡<lb/>
翅而孤鶱者耶爾其觚酒登爐熏爇僎清風介朗月拂<lb/>
素雲揮白雪朱絃既絲玉指作<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>宫羽相宣角徵參發<lb/>
雅韻依永長歌赴節愉焉款款悽焉屑屑蕩焉裔裔菀<lb/>
<pb n="KR4h0139_WYG_097-10a"/>
焉咽咽繹焉如縈擸焉如折汜焉如沸刜焉如竭煥若<lb/>
春温<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>若甘霖粲若榮葩蕭若枯林髙者拔焉而峻下<lb/>
者濁焉而沉急者矢焉而激緩者紆焉而深央央坎坎<lb/>
噦噦愔愔鏗鏗磕磕栗栗淋淋如冷泉潄澗籟動谷鳴<lb/>
如巫山夜雨隴水秦聲如村翁野老之嬉笑如鶯喉鵒<lb/>
語之吚嚶如大風飄瓦而軯磕如胥濤鼓譟而漰渹至<lb/>
若詳其曲引則優柔温淳長養恢渾郁乎南風之薰也<lb/>
融怡和順溥博沉濬洋乎流水之潤也愴怳坎壈怵惻<lb/>
<pb n="KR4h0139_WYG_097-10b"/>
怛憯戚乎履霜之慘也憔悴虺尵徬徨低囘摧乎别鶴<lb/>
之哀也其憂也深其思也長其樂不淫其哀不傷滌煩<lb/>
決塞導和養康懲躁寛鄙立懦摧剛可謂至徳之精音<lb/>
而三歎於一唱者矣已而中聲五降均曲成闋簉弄向<lb/>
闌敏手暫輟銀蟾在天星漢明滅主賓頽然仰視空濶<lb/>
於是命酒起舞而為之歌曰搴芳洲兮芙蓉拏扁舟兮<lb/>
葦叢渺極浦兮千里望逺岫兮橫空吾將與子泝洞庭<lb/>
歴九峰登玉霄攀閬風招漁父之往櫂兮探湘靈之遺<lb/>
<pb n="KR4h0139_WYG_097-11a"/>
踪訪遐奏於涓子兮引髙吟於舂容窺人寰而曽舉兮託<lb/>
遺響於無窮舉天籟以成吾音兮寫余心之太沖又<lb/>
何有於<graphic n="KR3067" url="https://raw.githubusercontent.com/kanripo/KR-Gaiji/master/images/KR3067.png" mimeType="image/png"/>成兮三尺之桐<lb/>
　　焦桐入聽賦<hi>以泠然雅音至聽方識為韻</hi>　　<hi>唐</hi>王　起<lb/>
聽之微者不必五音伊焦桐之逸韻契伯喈之明心氣<lb/>
逐炎炎始將隨於槁木聲飛烈烈終見用於雅琴當其<lb/>
大匠未收樵人所利圭葉零落孫枝殘瘁以薪見迷以<lb/>
竈求媚聲連而丹燄乍飛響送而紅星忽墜聞之者徒<lb/>
<pb n="KR4h0139_WYG_097-11b"/>
為木之槁火之熾殊不知八音之珍佇五絃之至彼美<lb/>
中郎神妙無方樂無不審音無不詳聽執爨之間克諧<lb/>
律吕聞就燥之處乍合宫商乃言曰惜乎斯桐韻實天<lb/>
假可以加雕斲可以暢韶雅何混彼樗林而棄於薪者<lb/>
於是收質燄燄求音泠泠撲滅其色鱗皴其形被之以<lb/>
絃佇水流而山立鼓之為操必鶴舞而魚聽則知桐之<lb/>
成器待其人而克定桐之有聲非其人而靡聽向若清<lb/>
耳不傳瓌材遂損希聲率爾聾俗猶然則半死之根誰<lb/>
<pb n="KR4h0139_WYG_097-12a"/>
一收其餘燼孤生之榦將久滅於青煙桐之爇兮人之<lb/>
德焚身之<hi>原本闕一字</hi>兮躬忽見屈殊不知焦尾為珍竟獲<lb/>
伸於多識至矣哉感知音者願是傚而是則<lb/>
　　無絃琴賦<hi>以舜歌南風待絃後發為韻</hi>　　　<hi>唐</hi>張　隨<lb/>
陶先生解印彭澤抗跡廬阜不矯性於人代笑遺名於<lb/>
身後適性者以琴怡神者以酒酒兮無量琴也無絃粲<lb/>
星徽於日下陳鳯啄於風前振素手以揮拍循良質而<lb/>
周旋幽蘭無聲媚庭際之芬馥緑水不奏流舍後之潺<lb/>
<pb n="KR4h0139_WYG_097-12b"/>
湲以為心和即樂暢性靜則音全和由中出靜非外傳<lb/>
若窮樂於求和即樂流而和喪扣音以徵靜則音溺而<lb/>
靜捐是以撫空器而意得遺繁絃而道宣豈必誘𤣥鵠<lb/>
以率舞驚赤龍而躍泉者哉如是載指載撫以逸以和<lb/>
因向風以舒嘯聊據梧以安歌曰樂無聲兮情逾倍琴<lb/>
無絃兮意彌在天地同和有真宰形聲何為迭相待客<lb/>
有聞而駭之曰樂之優者惟琴君之聖者惟舜稽八音<lb/>
而見重彈五絃以流韻故長養之風薰而敦和之德順<lb/>
<pb n="KR4h0139_WYG_097-13a"/>
無為而天下自理垂拱而海外求覲伊德音之所感與<lb/>
神化而相參固以極天而蟠地豈惟自北而徂南然則<lb/>
琴備五音不可以闕絃為音而方用音待絃而後發茍<lb/>
在意而遺聲則器空而樂歇先生特執由心之理而昧<lb/>
感人之功俾清濁不聞於小大宫商莫辨夫始終攫之<lb/>
深舍之愉促空軫而奚則角為民徵為事扣無聲而曷<lb/>
通秪反古以自異實詭代而違同孰若同靜華以發外<lb/>
合恬和而積中傳雅操於心手播徳音乎絲桐俾其審<lb/>
<pb n="KR4h0139_WYG_097-13b"/>
音者悟專一之節奏知變者美更張之道崇先生曰吾<lb/>
野人也所貴在晦而黜聰若夫廣樂以成教安敢與蘷<lb/>
而同風<lb/>
　　五色琴絃賦<hi>以宫商角徵羽文武為韻</hi>　　　<hi>唐</hi>仲子陵<lb/>
絃有五色而播蓋出乎舜宫方理之而登於壽域故制<lb/>
此而歌夫薰風黒與青間青與赤通或以白而受采或<lb/>
以黃而居中本乎朱襄以至陶唐因加而自七至八以<lb/>
少乎惟宫與商事匪因於蠶餌或不由於蟹筐園客以<lb/>
<pb n="KR4h0139_WYG_097-14a"/>
登夫鈎軫墨子徒歎於蒼黃及其瓠巴所彈師文所學<lb/>
流連昭曠縹緲緜邈莫不因其靜好生此和樂張伯牙<lb/>
之號鐘含師曠之清角八音克諧兮自比五色相宣兮<lb/>
有以雖因聲以至用終假色而為美清音從内而發和<lb/>
氣由中而起奏激楚則引以結風歌陽春則雜以流徵<lb/>
或向虚壑或臨積水影歴歴而分形聲泠泠而過耳直<lb/>
其躬而能屈鮮其色而受汙惡以紫而奪朱常恐新而<lb/>
代故大白若辱有以見至道之源小扣必鳴有以昭儒<lb/>
<pb n="KR4h0139_WYG_097-14b"/>
者之度召姑洗則草木潛發歌黃鍾而川池異沍泉魚<lb/>
瀺灂以躍鱗雲鶴婆娑而拂羽至如心有所感聲成於<lb/>
文既為事而為物亦有臣而有君哀而不慘樂而不分<lb/>
著萬物之情性和二氣之絪緼别有鳴琴在筵實篚無<lb/>
覩木繩則直色然後取儻同聲之不遥願聞乎亂之以<lb/>
武<lb/>
　　孔子彈文王操賦<hi>以審音知人前唐後一揆為韻</hi>薛勝之<lb/>
文王有聲惟聖能審初彈雅操知德音而有懐稍奏遺<lb/>
<pb n="KR4h0139_WYG_097-15a"/>
音覺儀形之可稟黮然之狀巳究鏘然之響可尋述而<lb/>
不作載好其音德必不孤諒前聖合於後聖道乃無二<lb/>
誠此心達於彼心其神也邂逅相遇其慮也罔或不欽<lb/>
則知掩四方而氣正加一絃而義深曲引烝哉調吟皇<lb/>
矣穆穆乎順帝之則洋洋乎令聞不已同聲相應雖千<lb/>
古而㑹徽音異日而論猶萬邦而聆遺美所以聖賢不<lb/>
逺古今一揆且將合於心豈獨盈乎耳既而温故知新<lb/>
若聖與仁千里同風自冥契於風韻千年一聖當間出<lb/>
<pb n="KR4h0139_WYG_097-15b"/>
於聖人玉指迴軫朱絃應律運八風而吹萬迭五音而<lb/>
不一既而文德在兹以寧王道宥密斯操也必俟後賢<lb/>
吾無間然陟降因我而著昭穆因我而宣符盍徹之言<lb/>
無毫釐乖於是叶同音之理豈合度差於前是謂惟神<lb/>
所受繼聖之後自得於心匪傳於口稽帝謂之意勤止<lb/>
豈無非天縱之才生知何有無音不合無德不宜翼翼<lb/>
之心因心而㑹亹亹之善盡善而知師襄於是作而言<lb/>
曰子聖人也與文王而同規<lb/>
<pb n="KR4h0139_WYG_097-16a"/>
　　鍾期聽伯牙鼓琴賦　　　　<hi>唐</hi>林慮山人<lb/>
天贊厥德惟伯牙與鍾期一則能清師曠之耳一則能<lb/>
調園客之絲愜易象斷金之義應詩人伐木之詞審爾<lb/>
律吕不爾瑕疵何千載之見遇使二妙以同時且琴者<lb/>
所以納正禁邪弄者所以協情和性必藉其手敏亦假<lb/>
其心靜使音無所容於姦聲安得惑於鄭若然者信可<lb/>
謂能彈而復思乎善聽能彈奚若播於往古善聽伊何<lb/>
奏難鹵莽所以協律之六應聲之五故將中感於天地<lb/>
<pb n="KR4h0139_WYG_097-16b"/>
豈惟外合於匏土不爾何貴鍾期之聽何尚伯牙之鼓<lb/>
緬想二子徽音不瑕冥合匪慙於郢匠絶藝方超於瓠<lb/>
巴賴爾能聽知子有嘉茍解揮宫以按徵豈勞樹羽與<lb/>
崇牙乃若被褐懷珠當年入賦合絲桐之響希爾促柱<lb/>
有金石之音思君惠顧以聲韻當於清彈以詩書同乎<lb/>
雅琴顧惟小人之述得迴君子之心儻能順聽欲仰訴<lb/>
於知音<lb/>
　　鍾期聽琴賦<hi>有序</hi>　　　　　　<hi>唐</hi>王太真<lb/>
<pb n="KR4h0139_WYG_097-17a"/>
昔曽待詔金門屬吾君躭道久之事寢歸歟寧省竊服<lb/>
古訓見郭林宗傳曰貞不絶俗隱不違親賢哉斯文生<lb/>
人端格然恨甘㫖不足每淪翮自咎及耿坐虚館凝神<lb/>
定靈夜分假寐如聞琴聲發越宛在左右寤而驚惋貴<lb/>
知音為難感鍾期善聽因賦是以廣意<lb/>
寂兮琴之德寥兮琴之聲德徹陰陽之奥聲涵淳粹之<lb/>
精體空洞響真清偉上皇之遺功起萬祀之垂名祇聞<lb/>
成連伯牙以傳曲忽覩師文子春而移情俟良知轉化<lb/>
<pb n="KR4h0139_WYG_097-17b"/>
靡忒鍾子期故有空山之谷清澗之湄幽人髣髴絶粒<lb/>
茹芝憑髙梧引長颸激楚窈窕流波逶迤陽阿布濩結<lb/>
緑參差髙秋風冷逺浦霜滋素月滿繁星稀雅調閑逸<lb/>
流風逺吹鍾期當日傾耳志之怡性愜靈中矩應規躊<lb/>
躇四顧侯其偉而曰聽商則知愁霖春零聞角乃覩韶<lb/>
華秋榮羽發則寒生朱夏徵來則暑移𤣥英陵厲翕忽<lb/>
消息竭盈君子恱懌導心和平斯實庖丁投刃而節應<lb/>
郢人運斤而風生者也夫其髙張絶絃韻清調苦惝怳<lb/>
<pb n="KR4h0139_WYG_097-18a"/>
惻憾一龍一虎猛將之逐虜冰雪操蘭蕙薫嶷兮崇山<lb/>
勁若寒雲烈士之諌君跂燕趙望江漢行路難杳無畔<lb/>
淋漓沸渭牢落泮渙遊子之悽斷徽未撫涕橫流悲宿<lb/>
昔心悠悠樵童牧䜿登孤丘哀引南音一何楚囚興歌<lb/>
百里又喜子游應事態移體物聲愁或飛而不速或擁<lb/>
而不留愔愔泠泠窮微達幽一偶鍾生之聽妙極而不<lb/>
周於是䕫襄愕眙昭曠咄咨音有至而乃發發當及乎<lb/>
此時乃理雲和寫咸池感天地動神祇𤣥鶴鼓舞鳯凰<lb/>
<pb n="KR4h0139_WYG_097-18b"/>
來儀風雷並雲雨隨黃帝之所聽瑩伊代人疇敢以窺<lb/>
鍾子兀然收聽反視沉吟不已感樂之至精得音之微<lb/>
㫖信音之難蓋曲有此誠在聽之以心安可察之以耳<lb/>
嗟嗟琴韻盡美矣<lb/>
　　朱絲繩賦　　　　　　　　　<hi>唐</hi>闕　名<lb/>
達者覩物而自識眷繩而象直白能受采知成用而可<lb/>
修樂匪在音遂執中而有得諒絲繩之為物類託質以<lb/>
自植幸操張以一伸任縱橫而取則故能貞而守正勁<lb/>
<pb n="KR4h0139_WYG_097-19a"/>
以全真含至和以不屈抱孤直以誰鄰若剛克以自致<lb/>
諒柔立而有音齊達人之履道比君子之修身久而莫<lb/>
渝豈紅紫之見奪勁而不撓非糾纒之為倫當其涗水<lb/>
初滋勢如東理女工爰作視其所以如疑積微於秒忽<lb/>
遂立質於經紀察其本同成經以自綸喻乎時表直道<lb/>
以如砥挂端標以有準持正色而為美將配德於清壺<lb/>
願齊名於直矢故能從繩作直因物寓詞茍一繩之可<lb/>
法將百行以為師義足仰而象矣理自中而得之直可<lb/>
<pb n="KR4h0139_WYG_097-19b"/>
自侔奚感鮑君之與色非我行徒興墨子之悲將勁挺<lb/>
而自守庶囘邪而不欺俾夫取象師心必由斯道考朱<lb/>
絲之外物得素尚於中抱奚水鑑之足徵拒韋絃之是<lb/>
保觀夫正不與奸色儔勸吾人之聿修直不為虚聲枉<lb/>
俾吾人之取象故能名昭樂曲義暢人謨鄙在棼而不<lb/>
理賤為直以就汙願處微而自正終守直以不渝足以<lb/>
詭良材而轉雅操端循質而喻通途茍中正之可進願<lb/>
從繩而巳乎<lb/>
<pb n="KR4h0139_WYG_097-20a"/>
　　朱絲繩賦　　　　　　　　　<hi>唐</hi>庾承宣<lb/>
絲之為體兮柔以順德絲之為用兮施之則直從其音<lb/>
而不改成其音而罔忒故君子體直以為象履中而立<lb/>
身豈委曲而取媚將勁挺而維新既端懿以難匹想髙<lb/>
張而莫倫初未為絃兮信任其舒巻既比夫矢也諒難<lb/>
乎屈伸寧懼不合於衆而改操不同其類而易真雖立<lb/>
質以假物立音而因人敦夫㡛氏之功辨夫園客之養<lb/>
非繞指以可恱將如絲而是仰志士以是而興歎詩人<lb/>
<pb n="KR4h0139_WYG_097-20b"/>
因此而取象清廟之瑟非我而莫聞空桑之琴非我而<lb/>
奚響惟直是與惟端是求惡靡然以從俗恥紛若以隨<lb/>
流天心保貞側媚見而用悔神道助正謇諤鑒而無憂<lb/>
信乎去邪以受福孰不履正而身修間其色兮未嘉素<lb/>
其質兮孰美信挺挺而直繩是若固奕奕而渥丹無比<lb/>
欲衆之好我染之而匪他知代之惡邪直之而有以非<lb/>
矯其俗將遷其時寧三思而有贊諒一向而無疑道在<lb/>
斯而為得文舎此而何之古所以嗟是非而莫分怨邪<lb/>
<pb n="KR4h0139_WYG_097-21a"/>
正之難考多將任情而媚俗鮮能率性而行道何不鑒<lb/>
朱繩而獨異與羣類而且殊其美雖偶其道則孤儻斯<lb/>
言而是當又可得而巳乎<lb/>
　　昭文不鼓琴賦　　　　　　　<hi>唐</hi>吳　冕<lb/>
息絃軫兮大樸𤣥同忘琴音兮至人守中道不縁情則<lb/>
去聲而外寂德惟抱素故含和而内融於是見髙士之<lb/>
心出常人之境其養貴默其伎尚靜及巻懷而克順反<lb/>
不鼓而是逞藴藝如何𤣥德靡他知迷則達用晦實多<lb/>
<pb n="KR4h0139_WYG_097-21b"/>
虚張不彈俾指節而交暢全聲入妙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>心曲而同和且<lb/>
人心靜為常琴心虚為主將寧體於道樞亦守器於徳<lb/>
宇壞之無故常寂響而有餘用之則虧乃含音而莫吐<lb/>
故自適於胷臆亦何用於角羽顔子所以如愚昭文由<lb/>
是不鼓近情好樂尚徳養空罷奏南音悟人間之客寄<lb/>
不操三峽體山下之泉䝉斯懷柔之古者竟生白於仙<lb/>
宫夫動極則靜音繁不復守樸外真含虚内肅施絃罔<lb/>
舉則見素而如絲沉聲莫發乃繁根而猶木因雅韻而<lb/>
<pb n="KR4h0139_WYG_097-22a"/>
不奏識道情之所蓄此則恬然誰與寂爾自躭希夷既<lb/>
造妙理難探栗里無絃淵明則矯王門碎質安道更慙<lb/>
是以飾外者貴其體備厚内者尚其包含於戲琴心懸<lb/>
解幽響何答於以閑和於以虚納十指攸措咸制動而<lb/>
是宜五音知常各處寂而不雜故琴默而美昭信仁靜<lb/>
而道合<lb/>
　　戴安道碎琴賦　　　　　　　<hi>唐</hi>黃　滔<lb/>
拔塵俗之能琴其誰不欽戴安道之擅名斯異武陵王<lb/>
<pb n="KR4h0139_WYG_097-22b"/>
之慕義彌深降使殷勤將召來以聆雅越持誠慷慨爰<lb/>
擊碎以示胷襟想夫名利莫羈煙霞為賞澗松雖聳於<lb/>
梁棟野鶴不侵乎羅網吳山越水韜物外之清光蜀軫<lb/>
虞絲播人間之妙響杳杳區區何人戒途白屋忽驚於<lb/>
嘶馬朱門欲俟於啼烏焉有平生探樂府錚鏦之妙爰<lb/>
教一旦厠侯門戛擊之徒於是賁出月忩毁於蓬户擲<lb/>
數尺之鸞鳯颯一聲之風雨朱絃迸斷類冰泉裂石以<lb/>
丁零玉柱交飄誤隴鴈驚弓而飛聚使者焉知宣言大<lb/>
<pb n="KR4h0139_WYG_097-23a"/>
非且異鍛珠之義寧同碎斗之譏陌上迴塵走清風於<lb/>
玉殿堂間釋手章素節於金徽於時野客相髙時人或<lb/>
陋梧雕桐斷以寧顧漆解膠離而莫救至若池亭夜月<lb/>
之景巖谷春風之候遥當野岸肯思流水之曽彈靜對<lb/>
庭蕪待從幽蘭之不奏向若投緑綺以無意緬維城而<lb/>
有情亡一時之髙躅矜六律於新聲則此日知音但仰<lb/>
躍魚之弄碧山烟霧寧留藏豹之名則知藝至者不可<lb/>
以簪笏拘情髙者不可以王侯致終挺特以驚俗不斯<lb/>
<pb n="KR4h0139_WYG_097-23b"/>
須而辱志於今人語其風孰不挹當時之事<lb/>
　　魚琴賦<hi>有序</hi>　　　　　　　　<hi>宋</hi>梅堯臣<lb/>
丁從事獲古寺破木魚斲為琴可愛玩潘叔冶從而為<lb/>
賦余又和之將以道其事而寄其懷<lb/>
為琴之美者莫若梧桐之孫枝夫其生也附崖石逺水<lb/>
涯陰凝其腋陽削其皮曽無漫戾而沉實之韻資噫始<lb/>
其遇匠氏也有幸不幸焉故未得盡厥宜其於不偶若<lb/>
陷於夷刳中刻鱗加尾及鬐宛然而魚日擊而椎主彼<lb/>
<pb n="KR4h0139_WYG_097-24a"/>
齊衆之律令則聲聞囂爾而四馳粤有好事者朅來睨<lb/>
之取為雅器製擬庖犧徽以黃金絃以檿絲音和律調<lb/>
乃升堂室嗚呼琴兮遇與不遇誠由於通窒始時效材<lb/>
雖甚辱兮於道無所失今而決可以參金石之奏焉無<lb/>
忘在昔為魚之日<lb/>
　　瑟賦　　　　　　　　　　　<hi>元</hi>熊朋來<lb/>
庖犧氏之創物兮始弦桐以為瑟象離三之虚中兮戴<lb/>
九梁而洞越弦大衍之五十兮不勝悲而半析浩朱襄<lb/>
<pb n="KR4h0139_WYG_097-24b"/>
之飄風兮肇五弦於士達瞽三之為十有五兮重華作<lb/>
而増八灑有番弦兮或二十而贏七必五五而乃定兮<lb/>
與天數以為一紛弦樂之殊名兮皆倣此而後出夫是<lb/>
以稱樂器之尤兮莫敢擬大而度長歴炎黃而陶唐兮<lb/>
為咸池之大章韶以詠而永言兮聲依永乎賡歌之明<lb/>
良及周為雲和兮友之以龍門空桑想夫制作之妙伶<lb/>
倫吹荻后䕫拊手晏龍度左公輸斷方其長為黃鍾者<lb/>
九兮倍其九以為首也其商為頌瑟兮其宫以為雅奏<lb/>
<pb n="KR4h0139_WYG_097-25a"/>
也夫惟瑟聲者歌聲之所五弦二十有五兮旋宫具也<lb/>
七絃相為律兮番弦五也鳯和鳴兮其句也鴈行飛兮<lb/>
其柱也歌必取瑟兮既歌而語也徒歌曰謡兮徒鼓瑟<lb/>
曰步也恒為堂上之樂兮瓠竹在下也名其為登歌之<lb/>
器兮無故不去也瑟教廢則歌詩者莫之為譜也是以<lb/>
聖門亟稱於瑟自秦以降豈無他弦而有所不必言焉<lb/>
胡不觀於魯論乎孺悲之所聞㸃爾之侍坐由也之在<lb/>
門弦歌之聲比瑟以傳又不觀於國風之唐秦乎唐有<lb/>
<pb n="KR4h0139_WYG_097-25b"/>
山樞秦有車鄰皆專言乎鼓瑟不見删於聖人胡不觀<lb/>
文王之廟祀乎一倡三歎應弦如見歌呼於穆遺聲盈<lb/>
耳升歌示徳舍瑟曷以又不觀於周公之禮經乎飲射<lb/>
賓燕禮盛樂備登歌在堂間歌在陛或以瑟二或以瑟<lb/>
四堂上侑歌惟瑟而巳若迺騶虞貍首間若疊奏鄉樂<lb/>
惟意二南先後燕有房中五絃樂學有宵雅之肄教皆<lb/>
三於瑟而他弦莫侑此古人之所甚重今人之所駭笑<lb/>
者也自韓非之妄倫齊人之見擯秦䝉將軍剖之而為<lb/>
<pb n="KR4h0139_WYG_097-26a"/>
箏易京君明變之而為準新聲代作古意浸泯若迺絲<lb/>
聲之器遽數之莫能既侯氏之坎坎師延之靡靡嵇阮<lb/>
寄嘯之具秦漢鼗鼓之戲於是六合百衲絲桐亦改其<lb/>
制太乙天寳弦柱各出其新意吳蜀楚之聲不同平清<lb/>
瑟之調滋異厥有鵾弦金縷左振右擊檀槽銀妝孤柱<lb/>
四隔立搊卧摘竹軋木搤白虎之爪黃金之撥能使師<lb/>
曠聵瓠巴拙但見吃陁蘇葩俳優裸裎以助其喧豗都<lb/>
曇臘荅急笛悲篥以奮其啁哳觀其指法則秦箏多撮<lb/>
<pb n="KR4h0139_WYG_097-26b"/>
琵琶多桚箜篌多擘桞琴多擊竊比於琴家之猱吟按<lb/>
抑孰若一絃一柱取聲於自然而不假弄手以為力也<lb/>
絃樂莫先於瑟他弦行世而瑟不行焉是棄其祖而為<lb/>
支裔之從摧其根而葆由枿之萌也若迺道調仙吕託<lb/>
異人之夢授而律吕每混於俗稱怨湘哭顔疑胡琴之<lb/>
避徵而曲調例闕其徵聲又孰若一弦七律諸調皆在<lb/>
焉而隔八之弦自相生也然而箏笛之耳未能聽古淡<lb/>
者見操瑟而巳嫉章句之儒僅知守詁訓者闖歌詩而<lb/>
<pb n="KR4h0139_WYG_097-27a"/>
自失惟夫陸沉野逸舒湮宣鬱宛其俟命且以永日人<lb/>
莫我好而吾瑟之僻於是采孤桐兮南山之陽致文梓<lb/>
兮北山之北本以黃鍾度以周尺遂練朱而繩絲雖繪<lb/>
錦而貴質小弦之縷七十餘二大弦之絲八十有七初<lb/>
促柱以髙張乍試手而拂歴始肄蒿苹之食載歌寤寐<lb/>
之服但聞誦詩之聲莫知弦指之力逮手熟而習貫益<lb/>
心悦而志倦為之歌伐檀若有斲輪乎河干為之鼓考<lb/>
槃若有叩槃乎山澗方且陳抑戒以自警聽衡門而無<lb/>
<pb n="KR4h0139_WYG_097-27b"/>
悶賦白駒之逍遥諷淇澳之瑟僴和鏘鳴兮中清寄散<lb/>
聲於咏歎共赤松而調均異湘靈之悲怨儻流魚之能<lb/>
聽付貍鼠於不見誦閒情以自欣虞僕人之見訕遂乃<lb/>
避俗塵而韜錦且弛弦以囘鴈善吾瑟而不鼓思悠悠<lb/>
兮待旦亂曰皇羲肇瑟韶以詠兮姬孔歌詩瑟之盛兮<lb/>
瑟逺詩存歌可傳兮孰能誦詩惟朱𤣥兮勿求諧世我<lb/>
思古兮解弦弭柱羨昭文不鼓兮<lb/>
　　清廟瑟賦　　　　　　　　　<hi>宋</hi>陳　普<lb/>
<pb n="KR4h0139_WYG_097-28a"/>
文穆穆兮其神在天廟以安之兮於穆其淵王在新邑<lb/>
兮但攝政之七年八鸞鏘其來㑹兮亦以祀焉鬱合鬯<lb/>
兮蕭合薌羶相肅雝兮不懈益䖍士濟濟兮駿奔走執<lb/>
豆籩簫未舉兮鐘磬在懸有瞽有瞽升援瑟兮疏越朱<lb/>
絃坐之西階之上兮使之奏清廟之篇歌者之一唱旃<lb/>
三歎旃絲聲獨以遲兮人聲渺緜淡乎若太羹兮酒之<lb/>
𤣥衆耳所入兮神之聽也專洋洋其上兮見者愀然後<lb/>
有虞兮歲兮且千遺音此作孚兮尚搏詠之有傳微夫<lb/>
<pb n="KR4h0139_WYG_097-28b"/>
子其孰知兮以之冠三頌之顛自浴沂之一鼓兮寂寥<lb/>
塵編人心日以靡兮鄭衛噪蟬中夜以思兮涕淚漣漣<lb/>
誰為我瑟此頌兮寫予中之悁悁<lb/>
　　清廟瑟賦　　　　　　　　　<hi>元</hi>馮　勉<lb/>
猗歟瑟之良材兮鍾天地之蕤英紛柯條之暢茂兮沐<lb/>
風露之清泠立基下謀之既逺兮又咸英韶濩其弗逮<lb/>
諒后䕫之不遺兮顧工倕其安在際有周之盛德兮郁<lb/>
清廟之載歌將需材以製瑟兮宣烈文之至和若有人<lb/>
<pb n="KR4h0139_WYG_097-29a"/>
其采采兮雲飄飄而來下羌翦伐以待用兮豈曰偭夫<lb/>
矩度邁公輸之準繩兮超郢人之巧妙伉離婁以察微<lb/>
兮駢師曠而審調偉姬旦之制作兮仰穆穆而敬止俾<lb/>
聲洪以且舒兮懷徽音其不巳蕆祀事之孔嚴兮殫後<lb/>
王之肅雝若陟降於彼蒼兮聲朱陽其渾融肇黃鍾以<lb/>
為宫兮迭商角而羽徵二變音之既加兮互周旋其條<lb/>
理上君而下臣民兮暨事物而有徵表前緒之耿光兮<lb/>
昭白日之精誠聆幽幽而飛揚兮若鳯凰之鳴岐又正<lb/>
<pb n="KR4h0139_WYG_097-29b"/>
直而不流兮若詠羔羊而素絲紛陽律既諧於陰吕兮<lb/>
若㫿鳩之在涘又小大之統如兮若信厚之麟趾宜秉<lb/>
德之無斁兮儼多士之濟濟也一倡而三歎以從兮信<lb/>
遺音之至美也想其鎛鐘兮鏗鏘洛磬兮琳琅羣音兮<lb/>
翕張總大成而有章大樂作兮萬邦諧天關決兮地根<lb/>
開百祥兮畢集四靈兮斯來蓋瑟列於堂上之樂其功<lb/>
則浩浩而無涯也客或誥之曰子不聞鼓瑟而合於軒<lb/>
轅之律吕者彼豈不歌於周文乃徒立於齊門邪予應<lb/>
<pb n="KR4h0139_WYG_097-30a"/>
之曰瑟之舍兮浴沂風兮瑟之用兮歌聖神之功兮瑟<lb/>
兮瑟兮與天地相為流通兮客唯而退<lb/>
　　清廟瑟賦　　　　　　　　　<hi>元</hi>張師曽<lb/>
繄庖犧之造瑟兮妙制度之𤣥功雖窈冥之髙逺兮亦<lb/>
相與而潛通暨軒轅之有作兮貴簡易而適中與虞舜<lb/>
之以詠兮感祖考而來從誠後聖之嘉尚兮用崇祀而<lb/>
攸同懿文王之至德兮固純亦而不巳有肸蠁之在天<lb/>
兮建清廟而萃止既籩豆之靜嘉兮復牲齊之濟濟欲<lb/>
<pb n="KR4h0139_WYG_097-30b"/>
感通而有孚兮舍音樂而孰以矧清瑟之最古兮又雅<lb/>
淡而相宜頌盛德而形容兮告神明而在兹伊太師之<lb/>
所莅兮列中樂而陳之惟兹瑟之所制兮長七尺而有<lb/>
竒又尺八以為廣兮抗髙古以自竒既懿美而合度兮<lb/>
匪聖人其孰為何朱弦之既疏兮又流越而聲遲斯焉<lb/>
所以為異兮故淡泊而音希差登歌而在上兮與人聲<lb/>
而相依乃一倡而三歎兮致清廟之至遺靈皇皇而假<lb/>
兮若穆穆其容儀諒不顯而亦臨兮詎有射於人斯偉<lb/>
<pb n="KR4h0139_WYG_097-31a"/>
後裔之精誠兮承辟公而奉祭駿奔走而靡遑兮供宗<lb/>
廟之有事或肅雝之顯相兮秉文德而一致罄精白於<lb/>
此心兮聞清瑟而愈勵宜靈貺之叢臻兮故福及其後<lb/>
昆既制禮而作樂兮遂偃武而修文深仁浹於四表兮<lb/>
美化囿於元元延皇家之丕基兮永八百之歴年實先<lb/>
王之降監兮保終始而弗諼有為瑟於孔氏兮故聖心<lb/>
之莫予庶俾之以自警兮合中道於規矩彼操瑟於齊<lb/>
門兮志欲謀於進取奈如意之不同兮亦何慙於齟齬<lb/>
<pb n="KR4h0139_WYG_097-31b"/>
曽瓠巴之弗若兮一鼓瑟而魚舞嘉清廟之所用兮有<lb/>
瞽矇之傳授逢聖元之盛德兮播大音於清美洗鄭衛<lb/>
之咬哇兮還太古之空浮備六代之樂舞兮奉蒸嘗於<lb/>
聖神永千秋與萬歲兮陶和氣於黎民<lb/>
　　箏賦　　　　　　　　　　　<hi>漢</hi>侯　瑾<lb/>
於是急絃促柱變調改曲卑殺纖妙微聲繁縟散清商<lb/>
而流轉兮若將絶而復續紛曠蕩以繁奏邈遺世而越<lb/>
俗若乃察其風采練其聲音美武蕩平樂而不淫雖懷<lb/>
<pb n="KR4h0139_WYG_097-32a"/>
思而不怨似豳風之餘音於是雅曲既闋鄭衛仍修新<lb/>
聲順變妙弄優遊微風飄裔冷氣輕浮感悲音而増歎<lb/>
愴嚬悴而懷愁若乃上感天地下動鬼神享祖祖宗酬<lb/>
酢嘉賓移風易俗溷同人倫莫有尚於箏者矣<lb/>
　　箏賦　　　　　　　　　　　<hi>魏</hi>阮　瑀<lb/>
惟夫箏之竒妙極五音之幽微苞羣聲以作主冠衆樂<lb/>
而為師稟清和於律吕籠絲木以成資身長六尺應律<lb/>
數也故能清者感天濁者合地五聲並用動靜簡易大<lb/>
<pb n="KR4h0139_WYG_097-32b"/>
興小附重發輕隨折而復扶循覆逆開浮沉抑揚升降<lb/>
綺靡殊聲妙巧不識其為平調定均不疾不徐遲速合<lb/>
度君子之行也慷慨磊落卓礫盤紆壯士之節也曲髙<lb/>
和寡妙伎雖工伯牙能琴於兹為朦皦繹翕純庶配其<lb/>
蹤延年新聲豈此能同陳惠李文曷能是逢<lb/>
　　箏賦　　　　　　　　　　　<hi>晉</hi>賈　彬<lb/>
温顔既緩和志向悦賓主交歡鼓鐸品列鍾子授箏伯<lb/>
牙擊節唱葛天之髙韻讚幽蘭與白雪其始奏也寒澄<lb/>
<pb n="KR4h0139_WYG_097-33a"/>
疏雅若將暢而未越其漸成也抑按鏗鏘猶沉鬱之舒<lb/>
徹何以盡美請徵其喻剖狀同形兩象著也設絃十二<lb/>
太蔟數也列柱參差招揺布也分位允諧六龍御也<lb/>
　　箏賦　　　　　　　　　　　<hi>晉</hi>陳　氏<hi>陶融妻</hi>
伊夫箏之為體惟髙亮而殊特應六律之修和與七始<lb/>
乎消息括八音之精要超衆器之表式后夔創制子野<lb/>
考成列柱成陣既和且平牙氏攘袂而奮手鍾期傾耳<lb/>
以靜聽奏清角之要妙詠騶虞與鹿鳴獸連軒而率舞<lb/>
<pb n="KR4h0139_WYG_097-33b"/>
鳯踉蹌而集庭汎濫浮沉逸響發揮翕然若絶皦如復<lb/>
迴爾乃秘辭豔曲卓礫殊異周旋去留千變萬態<lb/>
　　箏賦　　　　　　　　　　　　梁簡文帝<lb/>
江南之竹弄玉有鳴鳯之簫焉洞陰之石范女有逰仙<lb/>
之磬焉若夫排雲入漢之美含商觸徵之竒罷雍祠之<lb/>
麗響絶漢殿之容儀别有泗濱之梓聳榦孤峙負陰拂<lb/>
日停雪棲霜嶔崟岝崿𤣥嶺相望寄丹崖而茂采依青<lb/>
壁而懷芳奔電碭突而彌固嚴風掎拔而無傷途畏峰<lb/>
<pb n="KR4h0139_WYG_097-34a"/>
澀人羣罕至乃命夔班翦而成器隆殺得宜修短合思<lb/>
矩制端平雕鎪綺媚既而春桑巳舒暄風晻曖丹荑成<lb/>
葉翠陰如黛佳人採掇動容生態值使君而有辭逢秋<lb/>
胡而不對里閭既返伏食蠶飢五色之縿雖亂八熟之<lb/>
緒方治異東垂之野繭非山經之漚絲於是制絃擬月<lb/>
設柱方時若夫鏗鏘奏曲温潤初鳴或徘徊而藴藉或<lb/>
慷慨而逢迎若將連而類絶乍欲緩而頻驚陸離抑按<lb/>
磊落縱橫竒調間發美態孤生若將往而自返似欲息<lb/>
<pb n="KR4h0139_WYG_097-34b"/>
而復征聲習習而流韻時怦怦而不竑如浮波之逺驚<lb/>
若麗樹之爭榮譬雲龍之無蔕如笙鳯之有情學離鵾<lb/>
之弄響擬翔鴛之妙聲朱絃在手擊重還輕爾其曲也<lb/>
雅俗兼施諧雲門與四變雜六列與咸池王讚既工阮<lb/>
賦亦竒曹后聽之而歡讌謝相聞之而涕垂至若登山<lb/>
望别之心臨流送歸之目隴葉夜黃闗雲曉伏覩獨鴈<lb/>
之寒飛望交河之水縮聽鳴箏之弄響聞兹絃之一彈<lb/>
足使遊客戀國壯士衝冠若夫楚王怡蕩楊生娛志小<lb/>
<pb n="KR4h0139_WYG_097-35a"/>
國寡民督郵無事乃有燕餘麗妾方桃譬李本住南城<lb/>
經移東里納千金之重聘擅專房之宴私方美珥而不<lb/>
減擬甘橘而無嗤聞削成於斜領照玉緻於鉛脂度玲<lb/>
瓏之曲閣出翡翠之香帷腕凝紗薄珮重行遲爾乃促<lb/>
筵命妓銜觴置酒耳熱眼花之娛千金萬年之壽白日<lb/>
蹉跎時淹樂久翫飛花之度窻看春風之入栁命麗人<lb/>
於玉席陳寳器於紈羅撫鳴箏而動曲譬輕薄之經過<lb/>
黛睂如埽曼睇成波情長響怨意滿聲多奏相思而不<lb/>
<pb n="KR4h0139_WYG_097-35b"/>
見吟夜月而怨歌笑素彈之未工疑秦宫之詎和若夫<lb/>
釣竿復發蛺蝶初揮動玉匣之餘怨鳴陽烏之始飛逐<lb/>
東趨於鄭女和西舞於荆妃足使長廊之瓦虚墜梁上<lb/>
之塵染衣鱏魚逰而不沒白鶴至而忘歸於是乎餘音<lb/>
未盡新弄縈纒參差容與顧慕流連落橫釵於袖下斂<lb/>
垂衫於膝前乍含猜而移柱或斜倚而續絃照瓊環而<lb/>
俯捻度玉𤓰而徐牽見微嚬之有趣看巧笑之多妍抗<lb/>
長吟之靡曼雜新歌之可憐歌曰年年花色好足侍愛<lb/>
<pb n="KR4h0139_WYG_097-36a"/>
君傍影入著衣鏡裙含辟惡香鴛鴦七十二亂舞未成<lb/>
行故迺宋偉緑珠之好聲文君慎女之清角上掩面而<lb/>
不前言韜輝而恥學實獨立之麗人乃入神之佳樂<lb/>
　　箜篌賦　　　　　　　　　　<hi>晉</hi>曹　毗<lb/>
嶧陽之桐植穎巖標清泉潤根女蘿被條爾乃楚班制<lb/>
器窮妙極巧龍身鳯形連翩窈窕纓以金彩絡以翠藻<lb/>
其絃則烏號之絲用應所任體勁質朗虚置自吟於是<lb/>
召倡人命妙姿御新肴酌金罍發愁吟引吳妃湖上䬃<lb/>
<pb n="KR4h0139_WYG_097-36b"/>
沓以平雅前溪藏摧而懷歸<lb/>
　　箜篌賦　　　　　　　　　　<hi>晉</hi>孫　氏<hi>鈕滔母</hi>
考兹器之所起實侯氏之所營逺不假於琴瑟顧無取<lb/>
乎竽笙爾乃陟九峻之層巖晞承温之朝日剖嶧陽之<lb/>
孤桐伐楚官之椅漆徵班輸以造器命伶倫而調律浮<lb/>
音穆以遐暢沉響幽而若絶樂操則寒條早榮哀曼則<lb/>
晨華朝滅邈漸離之清角越子野之白雪思超梁甫願<lb/>
登華岳路險悲秦道難怨蜀遺逸悼行邁之離秋風哀<lb/>
<pb n="KR4h0139_WYG_097-37a"/>
年時之速陵危柱以頡頏憑哀絃以躑躅於是數轉難<lb/>
測聲變無方或拂搦以<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>沉或頓挫以抑揚或散角以<lb/>
放羽或攄徵以騁商<lb/>
　　箜篌賦<hi>以奇弄巳闕為韻</hi>　　　　　　<hi>唐</hi>闕　名<lb/>
山有梧兮猗猗乍雲鬱而風披豈雅琴之獨得諒箜篌<lb/>
之可為操斧者取則不逺度木者形之又奇篌以姓而<lb/>
得箜以坎為知考宫商於制氏窮巧妙於般倕虚受其<lb/>
心北牖之清風合韻曲全其勢南樓之華月半虧雕鏤<lb/>
<pb n="KR4h0139_WYG_097-37b"/>
雜錯絲組懸垂倚銀屏而燭爛拂綺褎而彰施矧陽陰<lb/>
之應節蓋風俗之能移况乎度曲無方安位必中呼韓<lb/>
美其寵錫師曠加其撫弄調而合雅聲則殊衆鄙羌笛<lb/>
之吟龍輕秦樓之吹鳯既而越豔秦娥南鄰北里玉户<lb/>
巻兮真珠箔清揚婉兮瓠犀齒青樓何處倚城向日九<lb/>
烏雛綺帳初開綵綬銜花雙鳯子斤瑶瑟而不御彈箜<lb/>
篌以為美絙朱絃揮玉指邀鄭舞以徐進雜吳娃而競<lb/>
起靡靡乎蕩心洋洋乎盈耳窮斯樂只我有酒兮嘯也<lb/>
<pb n="KR4h0139_WYG_097-38a"/>
歌歎彼狂且公莫度兮宛其死茍哀樂之能變可謂感<lb/>
人情之不已且禮則常履樂焉可闕禮處身而不至樂<lb/>
因心而乃發惟𢎞雅焉鏗鏘守之不變豈桑間與濮上<lb/>
而能亂越恨牙琴之不知奚由瑟之自伐<lb/>
　　琵琶賦<hi>有序</hi>　　　　　　　　<hi>晉</hi>傅　𤣥<lb/>
世本不載作者聞之故老云漢遣烏孫公主嫁昆彌念<lb/>
其行道思慕使工人知音者載琴箏筑箜篌之屬作馬<lb/>
上之樂觀其器中虛外實天地象也盤圓柄直陰陽序<lb/>
<pb n="KR4h0139_WYG_097-38b"/>
也柱有十二配律吕也四絃法四時也以方語目之故<lb/>
云琵琶取易傳扵外國也杜摯以為嬴秦之末蓋苦長<lb/>
城之役百姓弦鼗而鼓之二者各有所據以意斷之烏<lb/>
孫近焉<lb/>
素手紛其若飄兮逸響薄於髙梁弱腕忽以競騁兮象<lb/>
驚電之絶光飛纖指以促柱兮創發越以哀傷時旃搦<lb/>
以劫蹇兮聲皦耀以激揚啓飛龍之袐引逞竒妙於清<lb/>
商哀聲内結沉氣外澈舒誕沉浮徊翔曲折<lb/>
<pb n="KR4h0139_WYG_097-39a"/>
　　琵琶賦　　　　　　　　　　<hi>晉</hi>孫　該<lb/>
惟嘉桐之奇生於丹澤之北垠下修條而迴迥上糾紛<lb/>
而干雲開黃鍾以挺榦表素質於蒼春然後託乎公班<lb/>
妙意橫施四分六合廣袤應規迴風臨樂刻飾流離絃<lb/>
則岱谷檿絲篚貢天府伯竒執軛杞妻抽緒大不過宫<lb/>
細不過羽清朗<graphic n="KR3148" url="https://raw.githubusercontent.com/kanripo/KR-Gaiji/master/images/KR3148.png" mimeType="image/png"/>勁絶而不茹伶人鼓焉景響豐硠操<lb/>
暢絡繹遊手風颺抑揚按捻拰搦摧藏爾乃叩少宫騁<lb/>
明光發下柱展上腔儀蔡氏之繁絃倣莊公之倍簧於<lb/>
<pb n="KR4h0139_WYG_097-39b"/>
是酒酣日晚故為秦聲壯諒慷慨土風所生延年度曲<lb/>
六彈俱成絀邪存正疏密有程離而不散滿而不盈沉<lb/>
而不重浮而不輕緜駒遺謳岱宗梁甫淮南廣陵郢都<lb/>
激楚每至曲終歌闋亂以衆契上下奔騖鹿奮猛厲波<lb/>
騰雨注飇飛電逝<lb/>
　　琵琶賦　　　　　　　　　　<hi>晉</hi>成公綏<lb/>
八音之用誦於典藝蕭韶九奏物有容制惟此琵琶興<lb/>
自末世爾乃託巧班輸妙意橫施因形造美洪殺得宜<lb/>
<pb n="KR4h0139_WYG_097-40a"/>
柄如翠虯之仰首盤似靈龜之觜觹臨樂則齊州之丹<lb/>
木拊柱則梁山之象犀<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>以玳瑁格以瑶枝若夫盤圖<lb/>
合靈太極形也三才判合兩儀生也分柱列位歲數成<lb/>
也囘窓華表日月星也<lb/>
　　琵琶賦　　　　　　　　　　<hi>唐</hi>虞世南<lb/>
若夫巢木為金門之始轉蓬乃玉輅之先斯蓋前古之<lb/>
樸畧而後代之精研是以鼉鼓質而罕聽葦籥輕而莫<lb/>
傳笛不為於商律瑟見毁於繁絃此皆白圭玷以成疾<lb/>
<pb n="KR4h0139_WYG_097-40b"/>
嗟近者之莫言歎知音之不述惟皇御極書軌大同鑠<lb/>
矣文教康哉武功既象舞之載設亦夷歌之逺通乃定<lb/>
八音論六樂成均弦誦之藝制氏鏗鏘之學辨新聲於<lb/>
變徵研奇操於清角鏞管咸奏絲桐畢陳有琵琶之妙<lb/>
曲乃越衆而超倫器便時而適用節每叚而逾新謐四<lb/>
座以傾耳歎和聲之入神爰詔百辟備序厥因於是大<lb/>
司樂進而稱曰臣以末學聞諸前志尋斯樂之所始乃<lb/>
絃鼗之遺事强秦創其濫觴盛漢盡其深致爰有達人<lb/>
<pb n="KR4h0139_WYG_097-41a"/>
演兹奇器參古今而定質擬神明而攄思慰逺嫁之羇<lb/>
情寛絶域之歸志既而班爾運能鈞繩將設求嘉木於<lb/>
五嶺取殊材於九折剖文梓而縱分割香檀而橫裂木<lb/>
𤓰貞柘盤根錯節或錦散而花開或絲縈而緒結徒觀<lb/>
其為狀也則象形斗極殊姿巧製隨良樸之修短任規<lb/>
模之巨細既異才而合體亦刻方而為鋭惟適道以從<lb/>
宜故無取乎凝滯若乃琢玉範金之巧雕文鏤采之奇<lb/>
上覆手以懸映下承絃而仰施帖則西域神獸南山瑞<lb/>
<pb n="KR4h0139_WYG_097-41b"/>
枝屈盤犀嶺迴旋鳯池開寳撥以更運帶文緩而旁垂<lb/>
聲備商角韻包宫羽橫却月於天漢寫迴風於洛浦始<lb/>
聞絃之既調乃長弄之徐撫應緩韻之疎節隨輕身之<lb/>
妙舞悲紫塞之昭君泣烏孫之公主季倫歡金谷之宴<lb/>
仲容暢竹林之聚至如七德昭備六軍凱旋諧戎麾而<lb/>
威逺合金奏而功宣詠燕山之已勒美瀚海之方鐫亦<lb/>
有飛梁邸遊楚館聞促柱之再調聽鳴絃之疎彈叶髙<lb/>
文而自達飛羽觴之無算又如長河草緑髙樓月下入<lb/>
<pb n="KR4h0139_WYG_097-42a"/>
小苑而看花遊上蘭而藉野泛澄波而轉鷁息長松而<lb/>
繫馬臨清流而揮弦與殊方而俱寫其奇趨則抑揚嘈<lb/>
囋聨緜斷續紆餘雙鶴之吟清壯三秦之曲望南山之<lb/>
遥翠見西江之始緑少年有長命之詞倡女有可憐之<lb/>
調願百齡兮睂壽重千金之巧笑逮乎嘉客既醉髙宴<lb/>
將闌浮觴劇飲披襟極歡乃催絃而急調交酬獻之無<lb/>
端若以河而注海亦柸來而始彈蓋感物動神和心悦<lb/>
耳豈振木之為輩奚繞梁之足擬夫道以簡易為尊物<lb/>
<pb n="KR4h0139_WYG_097-42b"/>
以精微為貴嗟四絃之巳約乃包含於元氣叶笙鏞之<lb/>
律吕參鍾石之經緯於是鳯簫輟吹龍笛韜吟𤣥雲掩<lb/>
影白雪藏音故以暢皇風之威武悦大雅之神心者也<lb/>
　　琵琶賦　　　　　　　　　　<hi>唐</hi>薛　收<lb/>
惟兹器之為宗總羣樂而居妙應清角之髙節發號鍾<lb/>
之雅調處躁靜之中權執疎密之機要遏浮雲而散彩<lb/>
揚白日以垂輝爾其狀也龜腹鳯頸熊據龍旋戴曲履<lb/>
直破觚成圓虚心内受勁質外宣磅礴象地穹崇法天<lb/>
<pb n="KR4h0139_WYG_097-43a"/>
候八風而運軸感四氣而鳴絃金華徘徊而月照玉柱<lb/>
的歴以星懸<lb/>
　　聽彈琵琶賦　　　　　　　　<hi>明</hi>袁尊尼<lb/>
原夫琵琶之為技也按調流音徵曲寫聲下上其手逆<lb/>
順有經絃無取多宫填徵鏗洪殺㑹節要眇希清振容<lb/>
動思暢志懌情逺傳胡漠近稽漢京信樂府之妙品絲<lb/>
屬之雅鳴非夫嬌唱嘹瀏明姿盛麗皓齒素腕玉瑩肪<lb/>
膩照耀激盪耳駭目注則不足以稱擅工而繩絶倫諧<lb/>
<pb n="KR4h0139_WYG_097-43b"/>
羣心而娛極意蓋絲馮肉亮器以神宣色藝雙珍古今<lb/>
共旃客有與於兹賞者乃賦之曰夫何有美之沃若兮<lb/>
洵娟嫮而修姱披芝房以稟秀兮絢芙蕖而濯華擅絶<lb/>
代於名都兮掩衆姝於夭斜曰予幼好此薄藝兮醜俗<lb/>
工委巷之煩哇謂上客儼其安坐兮奄日暮無以為樂<lb/>
也援四絃而試一鼓兮久矣予斯音之不託也爾其揎<lb/>
袪出手婉約善容微傴却坐調絃淙淙態逸情朗矯若<lb/>
凌空乍撥良巳欲放未雄鳯延頸以倚臉龍蟠體以當<lb/>
<pb n="KR4h0139_WYG_097-44a"/>
　胷鵾筋迸縮而高張檀槽攏撚而聲融華表應虚以送<lb/>
　響囘窻㯘竅以含風啓丹脣兮揚修蛾倡囘波兮間積<lb/>
　雪絃之疾兮脱兔馳歌倚之兮貫珠協幽留屢抑澀春<lb/>
　鶯也爽切赴㑹折寒冰也正宫鏜喤鳯和鳴也悠延細<lb/>
　轉竹溜清也倏歘激突戰騎驚也砉然止劃掣裂繒也<lb/>
　曲終有聞餘韻凝也四坐靜聽蹶不覺其醉之醒也飛<lb/>
　斚復酬跋燭更秉俁俁于于忘夕之永始奏兮怳皆有<lb/>
　觸畢彈兮各獲所領閨辭多思歡聆乃欣越調沿怨樂<lb/>
<pb n="KR4h0139_WYG_097-44b"/>
　感俱泯匪烏孫之出塞異馬上之悽聞豈潯陽之去國<lb/>
　殊舟中之愴神固知境善遷物而音能㑹心也載歌曰<lb/>
　雲披日遲藹春陽兮餘寒夕清夜未央兮井榦綺疏靚<lb/>
　蘭房兮布席髙讌燭煌煌兮蕙肴雜遝臭芬芳兮有客<lb/>
　既醉醉徜徉兮於鑠令姿耀宵光兮朱絃親御歌琅琅<lb/>
　兮其歌伊何鳯求凰兮願言矢心結明璫兮彼美人兮<lb/>
　德音可忘兮<lb/>
御定歴代賦彚巻九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_024-1a"/>
　欽定四庫全書<lb/>
御定歴代賦彚巻二十一<lb/>
　　地理<lb/>
　　　霍山賦<hi>有序</hi>　　　　　　　　<hi>唐</hi>皮日休<lb/>
　臣日休以文為命士所至州縣山川未嘗不求其風謡<lb/>
　以頌其文幸上發輶軒使得採以聞六年至夀之騎邑<lb/>
　曰霍山山故嶽也邑贅於阯至之二日離邑一舍望乎<lb/>
　嶽將頌之文也及見之則目乎戇手乎嚲心乎竦神乎<lb/>
<pb n="KR4h0139_WYG_024-1b"/>
　瞀始欲狂其文寫其狀如丹青之不差也頌其風文其<lb/>
　謡如金石之永播也旣而其精怯然摶敵躁然械囚紛<lb/>
　然棼絲恍然墮空浩然涉溟幽然乆邇則知才智之劣<lb/>
　如耄而加疾將杖而奔者於戲霍山之靈哉霍山之靈<lb/>
　哉將閼於神而愚之邪抑有所達而託之邪其辰旣浹<lb/>
　其精忽渝怯然而勝澡然而適紛然而静恍然而安浩<lb/>
　然而濟幽然而愈如壯而能決將陣而能敵者於是狂<lb/>
　其文寫其狀辭曰<lb/>
<pb n="KR4h0139_WYG_024-2a"/>
太始之氣有清有濁結濁為山峻清為嶽其山厥臣其<lb/>
嶽惟君惟南之鎮曰霍為尊嶽之大與地角壯與天勍<lb/>
勢荆豫華嵩青沂兖岱如垤而秀如塊而銳嶽之髙千<lb/>
仞萬仞蒼蒼茫茫日月相避其光望之數百里外為天<lb/>
棟梁嶽之尊端然御極竦然正位静然而聴凝然而視<lb/>
其體當中如君之毅其屬者如駢其拇如枝其指若卑<lb/>
其儀若肅其位嶽之氣其秀為春其清若秋其翠如雲<lb/>
雲不能麗其色如煙煙不能鮮若雨收氣爽丹青滿天<lb/>
<pb n="KR4h0139_WYG_024-2b"/>
嶽之靈其神不联其報如響若雨用淫嶽能廓之若嵗<lb/>
用旱嶽能澤之嶽之徳生之育之煦之和之開蘤染卉<lb/>
淒淒迷迷藻繢數百里嶽之形有雲騖騖其勃如怒有<lb/>
泉烈烈其來如決叱豐隆奔列缺轟然霹靂天地俱裂<lb/>
嶽之異狀其勢如危或不可支若不可維或仰而呀有<lb/>
如吮空或俯而拔有如攫地其曉而東有如貫日其暮<lb/>
而西有如孕月有水而脈有石而骨有洞而腹有㟧而<lb/>
節或銳而勵或㫁而截或迴而馳或低而折其經之怪<lb/>
<pb n="KR4h0139_WYG_024-3a"/>
之祥之詭之千種萬類繄不可得而詳記因神狂不能<lb/>
自主殆而寐夢一人絳衣朱冕怪貌魁形曰余祝融之<lb/>
相也夫霍山君之故治也爾賦之誠形矣勝矣怪矣典<lb/>
矣然義有不備帝俾余莅夫古有五嶽霍居其一所以<lb/>
五嶽相邇者唐虞之帝五載一巡狩一載而徧上以覲<lb/>
侯下以存民侯有治者陟不治者黜民有寃者平窮者<lb/>
濟洎唐虞已降皆燔柴於霍我帝用饗其禮至周旦冊<lb/>
而命我與諸嶽星列中國自漢之後乃易我號而歸於<lb/>
<pb n="KR4h0139_WYG_024-3b"/>
衡故祝融遷都命余守霍今聖天子越唐邁虞而廢巡<lb/>
罷狩余之封内有可陟可黜可平可濟者是聖天子無<lb/>
由知之爾能以文請執事之達者易衡之號以歸於我<lb/>
請天子復唐虞陟黜之義故爾之將賦余閉遏爾懷而<lb/>
不爾文帝曰有衡旣逺有狩必勞惟霍之邇斯號可復<lb/>
賦者有能言胡不俾帝命余錫爾文爾無忘也臣曰請<lb/>
惟神命旣覺而書嗚呼異哉<lb/>
　　九華賦<hi>有序</hi>　　　　　　　　<hi>明</hi>王守仁<lb/>
<pb n="KR4h0139_WYG_024-4a"/>
九華為江南竒特之最而史記所録獨無其名葢馬遷<lb/>
足跡之所未至耳不然當列諸天台四明之上而乃略<lb/>
而不書邪壬戌正旦余觀九華盡得其勝已而有所感<lb/>
遇遂援筆而賦之其辭曰<lb/>
循長江而南下指青陽以幽討啟鴻濛之神秀發九華<lb/>
之天巧非效靈於坤軸孰搆竒於𤣥造遷史闕而弗録<lb/>
豈足跡之所未到白詩鄙夫九子實兹名之所肇余將<lb/>
窮祕密於崔巍極𤣥捜而厯考涉五溪而徑入宿無相<lb/>
<pb n="KR4h0139_WYG_024-4b"/>
之窈窕訪王生於䆳谷淘金沙之清潦凌風雨乎半霄<lb/>
登望江而逺眺步千仞之蒼壁俯龍池於深窅弔謫仙<lb/>
之遺跡躋化城之縹緲飲盋盂之朝露見蓮花之孤標<lb/>
扣雲門而望天柱列仙舞於晴昊儼雙椒之闢門真人<lb/>
駕雲而獨蹻翠葢平臨乎石照綺霞掩映乎天姥二神<lb/>
升於翠微九子鄰於積稻炎歊起於玉甑爛石碑之文<lb/>
藻囘澄秋於枕月建少微之星旐覆甌承滴翠之餘瀝<lb/>
展旗立雲外之旌纛下安禪而步逍遥覽雙泉於松杪<lb/>
<pb n="KR4h0139_WYG_024-5a"/>
踰西洪而憩黄石懸萬丈之灝灝瀨流觴而縈紆遺石<lb/>
盤於澗道呼白鶴於雲峰釣嘉魚於龍沼倚透碧之嵲<lb/>
屼謝塵寰之紛擾攀齊雲之巉削鑑琉璃之浩㵿沿東<lb/>
陽而西厯餐九節之蒲草樵人導余以冥探排碧雲之<lb/>
瑶島羣巒翳其繆藹失隂陽之昏曉垂七布之沉沉靈<lb/>
龜隠而復佻履髙僧而屧招賢開白日之杲杲試朝茗<lb/>
於春陽汲垂雲之淵湫凌繡壁而據石屋何文殊螺髻<lb/>
之蟠糾梯拱辰而北盼隳遺光於拾寳緇裳迓於黄匏<lb/>
<pb n="KR4h0139_WYG_024-5b"/>
休圓寂之幽悄鳥呼春於叢篁和雲韶之鷕鷕喚起促<lb/>
余之晨興落星河於簷橑䕶山嘎其驚飛怪遊人之太<lb/>
早攬卉木之如濯被晨暉而争姣静鑱聲之剥啄幽人<lb/>
劚參蕨於冥杳碧雞噦於青林鷴翻雲而失皓隠搗藥<lb/>
於樛蘿挾提壺餅焦而翔繞鳯皇承盂冠以相遺飲沆<lb/>
瀣之仙醥羞竹實以嬉翔集梧枝之嫋嫋嵐欲雨而霏<lb/>
霏鳴濕濕於蘴葆躐三遊而轉青峭拂天香於茫渺席<lb/>
泓潭以擢纓浮桃㵼而揚縞淙澌澌而落䕃飲猿猱之<lb/>
<pb n="KR4h0139_WYG_024-6a"/>
健狡睨斧柯而昇大還望㑹仙於雲表憫子京之故宅<lb/>
疑知微之碧桃倏金光之閃映睷異景於穹坳弄𤣥珠<lb/>
於赤水舞千尺之潛蛟並花塘而峻極散香林之迴飇<lb/>
撫浮屠之突兀泛五釵之翠濤襲珍芳於絶巘裊金步<lb/>
之揺揺娑羅躑躅芬敷而燦耀金幢玉女之妖嬌搴龍<lb/>
鬚於靈寳墮鉢囊之飄颻開仙掌於嶔嵌散清馨之迢<lb/>
迢披白雲而踸崇夀見參錯之僧寮日旣夕而山暝挂<lb/>
星辰於窿㟼宿南臺之明月虎夜嘯而羆嗥鹿麋羣遊<lb/>
<pb n="KR4h0139_WYG_024-6b"/>
於左右若將侶幽人之岑寥迥髙寒其無寐聞冰壑之<lb/>
洞簫溪女厲晴瀧而曝术雜精苓之春苗邀余觴以玉<lb/>
液飯玉粒之瓊瑶溘辭余而逺去颯霞裾之飄颻復中<lb/>
峰而悵望或仙蹤之可招迺下見陵陽之蜿蝘忽有感<lb/>
於子明之宿要逝余將遺世而獨立採石芝於層霄雖<lb/>
長處於窮僻迺永離乎豗囂彼蒼黎之緝緝固吾生之<lb/>
同胞茍顛連之能濟吾豈靳於一毛矧狂胡之越獗王<lb/>
師局而奔勞吾寧不欲請長纓於闕下快平生之鬱陶<lb/>
<pb n="KR4h0139_WYG_024-7a"/>
顧力微而任重懼覆敗於或遭又出位以圖逺將無誚<lb/>
於鷦鷯嗟有生之迫隘等滅没於風泡亦富貴其奚為<lb/>
猶榮蕣之一朝曠百世而興感蔽雄傑於蓬蒿吾誠不<lb/>
能同草木而腐朽又何避乎羣喙之呶呶已矣乎吾其<lb/>
鞭風霆而騎日月被九霞之翠袍摶鵬翼於北溟釣三<lb/>
山之巨鼇道崑崙而息駕聴王母之雲璈呼浮丘與子<lb/>
晉招句曲之三茅長遨遊於碧落共太虚而逍遥亂曰<lb/>
蓬壺之藐藐兮列仙之所逃兮九華之矯矯兮吾將於<lb/>
<pb n="KR4h0139_WYG_024-7b"/>
此巢兮匪塵心之足攪兮念鞠育之劬勞兮茍初心之<lb/>
可紹兮永矢弗撓兮<lb/>
　　黄山賦<hi>有序</hi>　　　　　　　　<hi>明</hi>謝廷讚<lb/>
余覩近圖經葢有七黄山云在廣陽有玉室洞留侯辟<lb/>
穀導引處也延陵俯瞰大江則以假君父子得名姑孰<lb/>
有劉宋離宮在焉葢浮丘之尸鄉也東萊為真人洞餘<lb/>
杭居大滌天柱間孱陵一名謝山其上葢有謝晦祠云<lb/>
乃至異域帶方之在忠清者亦且與白岳並峙至於汾<lb/>
<pb n="KR4h0139_WYG_024-8a"/>
水之源西接錢來漢帝之宫聿在槐里取古今圖牒較<lb/>
言之并此山而七吁亦夥矣不臚而列之觀者厖焉按<lb/>
此山舊名黟山說者曰北九華西彭蠡南接懷玉而東<lb/>
挾漸江起桐汭以盡海壖隤然中居以降勢委和於四<lb/>
表有坤道土徳焉故名之曰黄山然余考山海經言三<lb/>
天子都者凡四一則曰在閔西海北一則曰浙江出焉<lb/>
一則曰廬江出焉一則曰南海之内有衡山有菌山有<lb/>
桂山有山名三天子之都焉夫昔之曰天子都者軒轅<lb/>
<pb n="KR4h0139_WYG_024-8b"/>
也今之曰黄山者亦軒轅也黄山為三天子都明矣指<lb/>
率山為三天子都者附㑹蠻中二字之訛指大鄣為三<lb/>
天子都者附㑹鄣都二字之訛而天都一峰較著不取<lb/>
而證之山靈盧胡之日乆矣余信宿黄山沐湯泉漱龍<lb/>
潭暢然有得旣取適於杖履復考正乎名山喜而賦之<lb/>
賦曰<lb/>
伊軒皇之神聖應雷精而吐靈歴三百而未沫揖浮丘<lb/>
與容成感嘗草於炎帝著素問之丹經登大隗而迷聖<lb/>
<pb n="KR4h0139_WYG_024-9a"/>
爰改玉以攸行采靈藥於少華錫黄山之嘉名惟黄山<lb/>
之崒嵂頫台目於下風雲中峰而吐瑞氣呼吸而上通<lb/>
竒屢幻而摭實境本有而翻空泉煦煦而扇燠砂涓涓<lb/>
而寫紅鳥道㠑嵬而倦鳥龍潭風雨而吼龍爾乃尋烏<lb/>
氏之逸蹤挈烏衣之舊宗訪五嶽而發軔攜五君以相<lb/>
從陟砂峰以夷猶望天都以徬徨漱鳴絃於石瀨濯靈<lb/>
泉以徜徉雖信宿於祥符倏乍隂而乍陽或青天無片<lb/>
雲或積雪滿髙岡或澍雨日滂沱或彤雲接混茫雨則<lb/>
<pb n="KR4h0139_WYG_024-9b"/>
白氣若瓔珞晴則清風振琳琅於是躋躡羣峰徙倚泉<lb/>
石巖洞迴斡溪源淅瀝兆諸刹於翠微庶石橋之飛舄<lb/>
峰則鑪經八甲香送九天獅子則文殊之法座沃若石<lb/>
人則巨靈之蹠掌巋然服丹霞之紅术采雲外之杜鵑<lb/>
乘浮丘之彩雲結容成之紫煙松谷茹乳於疊障黄冠<lb/>
釀酒於軒轅碁石之布子如初鉢盂之聖燈長然石筍<lb/>
化仙人之岫錦魚躍清潭之淵白馬留芙蓉之跡青牛<lb/>
下翠微之巔二泉并温而聖潛紫見二門並峙而石架<lb/>
<pb n="KR4h0139_WYG_024-10a"/>
雲連聆鸞嘯以上昇攀龍髯以望仙遂使青鸞孤鶱而<lb/>
蹲踞九龍並飛而蜿蜒桃源桃花勾漏朱砂仙都有路<lb/>
采石無瑕登石柱之石壁臥石牀之石枕松林之石榴<lb/>
可茹雲際之乳源堪飲紫雲之柏木成帷布水之紅泉<lb/>
似錦擬太華之髣髴遡蓮花而可諗指九華而結盟媿<lb/>
顔行而謹凜爾乃峰下有溪峰頭有泉溪為泉委峰即<lb/>
泉源八巖䆗窱而内雲三潭泬㵳而成淵石杓衡而應<lb/>
斗洞吻叶乎巫山於是汲乳源之布水憩乳巖之長隂<lb/>
<pb n="KR4h0139_WYG_024-10b"/>
濯湯泉與湯池遡香谷與香林誦浮丘之祕記誌松谷<lb/>
之妙音規石塔之圓月聆懸溜之鳴琴敧醉石以婆娑<lb/>
發謫仙之吳吟徒觀其韭深三尺花紅燄山望仙多菊<lb/>
朱砂長蘭功勞十大於仙人桃花十里於鍊丹二桃則<lb/>
毛白異色五竹則桂筍獨斑茗大葉而解酲梅先春而<lb/>
能寒芼石耳苦遮以樂饑服术葛胡連以駐顔椒麓嶔<lb/>
﨑於何不有珍木如雲嘉卉如繡石筍緜亘於丈尋瀑<lb/>
布飛流於前後步疲苶於章亥枚忽怳於𨽻首固可以<lb/>
<pb n="KR4h0139_WYG_024-11a"/>
庶中天之髣髴而吞雲夢之八九縱觀其山形之盤礴<lb/>
水脈之演絡介鼎峙乎三州經彭蠡之巨壑發埭涇旌<lb/>
魯之源於絃歌總浮曹阮容之流於豐樂豐樂則雲門<lb/>
之派絃歌則紫石之波匯三山注蕪城而走白下則絃<lb/>
歌之極浦出屯溪經嚴瀨而止天目則豐樂之滂沱别<lb/>
有步武樠梅分水東西東界海陽之域西入宫亭之涯<lb/>
葢三鄣之在經為南岷而少華之巨鎮為東維故百川<lb/>
襟帶於濫觴而千山毓靈於京坻者乎昔人月旦山川<lb/>
<pb n="KR4h0139_WYG_024-11b"/>
則曰鬱崒以嵯峨㳌渫以揚波人鍾靈於嶽降乃磊砢<lb/>
而英多亦有戰勝毫釐則曰山秀平而水清人感精而<lb/>
亷貞彼兩家之對壘羌觭立而提衡兼兹者其惟黄山<lb/>
與余經谼中信宿蔣公之三徑汪司馬之潘楊在焉披<lb/>
發太函之鴻篇則淵雲之掞藻揚天階也厯芳村而進<lb/>
觀魚宗秀之館許相國之贈言列几席則蕭曹之規隨<lb/>
光鉉台也徘徊巖鎮登九龍池上中天積翠之臺方明<lb/>
入御從司徒之杖屨則園綺之南極綜三槐也登汪川<lb/>
<pb n="KR4h0139_WYG_024-12a"/>
之壺山挹同姓之芝蘭入石壁之精舍憶康樂之贈言<lb/>
呈坎即夢鳥之宅唐模比二龍之淵潛川景天官忠愍<lb/>
之節溪南在黄羅金竺之間昔人云此木即為交讓此<lb/>
水即為醴泉又云此地有廉泉讓水臣居在廉讓之間<lb/>
猗與黄山亶其然乎<lb/>
　　紫陽山賦　　　　　　　　　<hi>宋</hi>韓　補<lb/>
承嘉命以宅牧實歙州之故封覽山川之明秀懷典刑<lb/>
乎晦翁念宣徳與流化豈簿書之䝉茸繄先正之闕里<lb/>
<pb n="KR4h0139_WYG_024-12b"/>
儼紫陽之孤峰非仰髙而景行曷淑艾乎厥躬休五夫<lb/>
之扁室乃締建乎祠宫方營度之云初得良友以獻議<lb/>
謂城阿之南偏有道院之廢址枕烏聊之形勝挹練溪<lb/>
之清泚環披雲之諸岫若或朝而或跪臨崇朝而弗勞<lb/>
逺市㕓而弗邇稱神靈之幽棲亦藏修之攸止協鴒原<lb/>
以展勞程工能而錯事曾日月之幾何矗棟宇其中起<lb/>
屬旃厦之勸誦萃鴻寳之名儒曰緝熙之典學嘗銳精<lb/>
乎四書旣表章乎鹿洞宜敷錫乎枌榆皇穆穆以間納<lb/>
<pb n="KR4h0139_WYG_024-13a"/>
却紛靡而弗娯奮神毫而染翰嫓河洛之龜圖偉四字<lb/>
之昭揭儼逢掖之所廬炳中天之赫曦昭萬古而莫渝<lb/>
開羣迷之瞶瞶正流俗之奔趨紛來遊之雋茂明明徳<lb/>
而具學審道體之無窮企模範乎先覺旣内美之均具<lb/>
胡前修之獨卓志萃摰之所志樂顔巷之所樂辨義利<lb/>
之界限守經訓之郛廓以致知為入門究深造之安宅<lb/>
茍天爵之尊榮亦何羡乎人爵辭曰山崚嶒兮慨先生<lb/>
之儀刑水湍駛兮想先生之音聲考亭非逺此户庭兮<lb/>
<pb n="KR4h0139_WYG_024-13b"/>
維垣非貴此冠纓兮欲明明徳將孰程兮味緒言而自<lb/>
淑亦先生之復生兮<lb/>
　　南山賦　　　　　　　　　<hi>宋</hi>張　耒<lb/>
南山巖巖兮其下有人佩玉而握珠刻意魯叟之古經<lb/>
不習世儒之臆書我頃見之於宛丘貌秀晳而睂疎别<lb/>
去忽兮幾時面蒼瘠而頷垂鬚愛徳器之老成資巧篆<lb/>
於璠璵問所與之謂誰亦黄槁之仙癯禁八馬之超騖<lb/>
同芻豆於羣駑時慷慨而長鳴恥賤工之附輿我行世<lb/>
<pb n="KR4h0139_WYG_024-14a"/>
之多艱三年困兮江湖幸天恩之放還過都梁兮躊躇<lb/>
奉兩月之周旋越長淮之馳驅屢飲我於山間挾蹁蹮<lb/>
之兩姝舟師告余以當行具篙檝於斯須歲方暮而寒<lb/>
驕犯冰雪於野墟雲漫漫兮垂天風栗栗兮攻膚穉麰<lb/>
翳於宿莽妍栁秀於羣枯汎羽觴之清冷聊覽物以為<lb/>
娛思佳人兮天末望莫見兮愁予<lb/>
　　柯山賦　　　　　　　　　<hi>宋</hi>張　耒<lb/>
入東門而右回兮原迤靡以相屬拔磅礴以隆起兮是<lb/>
<pb n="KR4h0139_WYG_024-14b"/>
為柯山之麓其上蕭森而晻靄兮冠萬竿之修竹下磽<lb/>
确而堅密兮拱髙林與喬木散雞犬於危阨兮雜茅茨<lb/>
與夏屋通樵漁之溪遂兮路從横而㫁續很土石裂暗<lb/>
竇谷虚鳴鳥上下伏獸號呼俯江流之蕩潏招列山之<lb/>
盤紆林巒作態而蔽虧兮風雲效技而巻舒固可以開<lb/>
闔隂陽於一氣賓餞日月於天衢爰有窮人瞿然無歸<lb/>
曠四海無所投其足兮古帝命我於山之隈庇蓬茅之<lb/>
數椽兮撫枵腹而常飢時醉飽而自得兮亦杖履而遨<lb/>
<pb n="KR4h0139_WYG_024-15a"/>
嬉逾山而東席門草藩爰有君子於兹考槃自種自食<lb/>
鄰里莫干圖書滿家兒稚飢寒相見輒喜有時不冠寄<lb/>
萬事於一笑兮不知食糲而衣單吾不加物以一毫兮<lb/>
亦莫愛人之燠寒悟紛華之多虞兮幸寂寞之至安飲<lb/>
我薄酒歡有餘啜我豆羮甘而腴隠几而休讀我書乃<lb/>
曳杖歌曰升柯之巔明逺眺兮築柯之崦可以老兮終<lb/>
古不忒天之道兮于于而行無喪吾寳兮<lb/>
　　八公山賦　　　　　　　　　<hi>梁</hi>吳　均<lb/>
<pb n="KR4h0139_WYG_024-15b"/>
峻極之山蓄聖表僊南參差而望越北邐迤而懷燕爾<lb/>
其盤桓基固含陽藏霧絶壁嶮巇層巖迴互桂皎月而<lb/>
常圓雲望空而自布袖以華閬帶以潛淮文星亂石藻<lb/>
日流階若夫神基巨鎮而卓犖荆河箕風畢雨育嶺生<lb/>
峩髙岑直兮蔽景修坂出兮架天以迎雲而就日若從<lb/>
漢而迴山露泫葉而原浄花照磯而岫鮮促嶂萬尋平<lb/>
崖億絶上被紫而煙生傍帶花而來雪維英王兮好僊<lb/>
㑹八公兮小山駕飛龍兮翩翩髙馳翔兮冲天<lb/>
<pb n="KR4h0139_WYG_024-16a"/>
　　八公山賦　　　　　　　　　　王永頤<lb/>
繄八公之勝峙兮儼崷崒以舂容壓后土以踞虎兮軼<lb/>
青霄而騰龍閟神明之嘉址兮實造化之所鍾巖岫紛<lb/>
其羅列兮若孫拱而子恭控吳楚之形勝兮矯齊秦以<lb/>
長雄挽淝河之縈帶兮瞰泗水之流東惟登臨以銷憂<lb/>
兮極瞻眺乎穹窿明赩赩以旁射兮神揚揚而上冲眇<lb/>
八極之非遐兮緬九重之可通簸萬籟之砯砰兮逺羣<lb/>
囂之噞喁酣笙鐘於澒洞兮駕彩虹於朗融履嶄巖而<lb/>
<pb n="KR4h0139_WYG_024-16b"/>
捫蘿兮忘攀陟之為慵攬景光之萬狀兮撐空青之芙<lb/>
蓉今鸞翔以鳯翥兮忽奔馬而驚鴻猿猱竄而争嘯兮<lb/>
晴濤撼乎長松鳥啾鳴而不息兮佳木鬱其蘢蔥遂班<lb/>
荆以少憩乎引壺觴而對客般嘯詠之悠揚兮風雲怪<lb/>
其動色撫亷頗之塋兆兮訪春申之臺跡弔仁瞻之忠<lb/>
魂兮望召南之故宅昔苻堅之南征兮欲卷江以為席<lb/>
擁熊羆之虓闞兮竟臨流以相逼是人事之不周兮抑<lb/>
天時之有逆何兹山之顯靈兮化草木為戈㦸匪風鶴<lb/>
<pb n="KR4h0139_WYG_024-17a"/>
之徒怪兮乃耳目之為慝哂苻氏之披猖兮成晉𤣥之<lb/>
茂績余懷古而感慨兮發再三乎太息羌哀樂之紛集<lb/>
兮氣交横於胷臆仍為客使更酌兮杯盤爛其狼籍煙<lb/>
霏霏以翠横兮景翳翳以將夕旣畢覽而下山兮猶返<lb/>
觀乎蒼壁爰作賦以自諒兮繼前修於無斁<lb/>
　　遊朱方賦　　　　　　　　　<hi>元</hi>朱徳潤<lb/>
丁亥之冬僑寓朱方客有談江山之勝約余重遊焉於<lb/>
是攜酒肴摳衣躡屩縱步山城之下殘雪旣消寒煙弄<lb/>
<pb n="KR4h0139_WYG_024-17b"/>
晴長江浩瀚海門東傾西連建業北眺廣陵碧樹參差<lb/>
嵐光相縈浮玉峙於中流焦阜屹其稜層甘露構而多<lb/>
景扁華陽逸而瘞鶴銘山横北固水潔中泠西津喧兮<lb/>
歸渡晩𤓰步隔兮風㠶輕汨雲濤之千頃實可壯遊觀<lb/>
而濯襟纓客曰子方登髙而望逺蕩瀟灑之心胷獨不<lb/>
知南徐之舊鎮歴六代而提封晉宋則表其天限齊陳<lb/>
則矜其地雄梁則金甌無缺吳則鐵甕城空郡實浙西<lb/>
之障山為江左之衝近有虎跑之泉逺有鶻栖之峰京<lb/>
<pb n="KR4h0139_WYG_024-18a"/>
峴髙兮龍目並曲河下而練湖潨黄鵠旋西白兔馳東<lb/>
杜鵑開而鶴林仙去狠石臥而謀臣算同崇丘昇兮五<lb/>
州見夘港埭兮千艘通碧瓦鱗次朱樓翠重其陽則阡<lb/>
陌之饒其隂則巖巒之叢包吳越而帶楚尾引淮泗而<lb/>
疏汴中兹豈非京口之壯觀而為南郡之所崇哉余謂<lb/>
客曰子旣已悉兹境之盛曾未厭於吾心葢山川非人<lb/>
不勝望郡惟前賢之登臨余旣與子觀江流而知海納<lb/>
盍亦思往古而評來今昔也江表為鎮為牧轉運節度<lb/>
<pb n="KR4h0139_WYG_024-18b"/>
刺史都督世代旋移幾千萬人之相躅晉則謝𤣥桓冲<lb/>
唐則韓滉徳裕旌旄擁於江皋貔貅夾於津渡辯士謀<lb/>
臣歌姬舞女蝸觸蜂衙蠅攢蟻聚莫不樂其功賞夸榮<lb/>
前度偉言論於青史騁英豪於兹土矣觀其踴躍功名<lb/>
際遇風雲凌厲山川指麾民人恍千古如一日追陳迹<lb/>
而無存慨江流之如昨情百感而難陳吾方與子攬江<lb/>
山之勝槩瀕漁樵之洲島渺天地之一身若驚塵之棲<lb/>
草嗟旣往之難留思無窮之奚了於是挹林風而振長<lb/>
<pb n="KR4h0139_WYG_024-19a"/>
袂坐盤石而飲清流知天命之已定與造物而同遊任<lb/>
去來之自得復皇皇兮何求<lb/>
　　壯觀賦　　　　　　　　　　<hi>宋</hi>米　芾<lb/>
米元章登北山之宇徘徊四顧慨然而歎曰壯哉江山<lb/>
之觀也開闢夐古逖哉邈矣帝徳所被北幽南趾王功<lb/>
未宣六合阻異明翳視其消長來版從而間起去古無<lb/>
章水濱莫委此世可悼晉裂漢耄披蓁剔莽且代且盜<lb/>
豈地具而天設時資獪而附暴者乎乃物偶然而人乘<lb/>
<pb n="KR4h0139_WYG_024-19b"/>
以智巧耳若夫真符秉中萬派朝宗稽顙納質不黷兵<lb/>
鋒版圖入而地合氛祲煦其天同逺琛近賈千里不風<lb/>
鑑湛一色折葦可通其或弱吹砌鱗疾猋湧山九地出<lb/>
没千峰上攢如嶺並亘連雲俱還長鯨齒巨天吳腹斑<lb/>
閏運未至生民道艱宜乎曹郎託辭以按甲怫鬱而永<lb/>
歎也吾每登是宇覽是土當日杲天清嵐開練布邀太<lb/>
平君子引吳醇舞越女破千嵗之長憂擲森然之萬古<lb/>
有祀初登田儀載旅至甚醉而乃去<lb/>
<pb n="KR4h0139_WYG_024-20a"/>
　　金山賦　　　　　　　　　　<hi>明</hi>鄺宗舜<lb/>
金山峩峩立彼江波其天造而地設抑神鑿而鬼磨煙<lb/>
雲兮繚繞星辰兮布羅日月懸於楹牖蛟龍遊於檻阿<lb/>
壯哉竒矣嘅夫長江萬里順流而東漰漰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>淼淼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吼狻猊馳風騣拔坤軸轉乾杠轟轟雷逐赫赫龍從<lb/>
㫁瞿塘之峽劈五老之峰固瞬息而千里若囊綻而矢<lb/>
衝由之濤珠濺而柱折飛沫灑而磯崩順騰牛渚直指<lb/>
吳淞滄瀛旣邇合派愈衆斯正赴壑之勢窮寇之鋒將<lb/>
<pb n="KR4h0139_WYG_024-20b"/>
避之而恐及敢獨立以當衝兹山則亭亭閒閒突自中<lb/>
起立静專壓波靡鄰援不資聲色不侈縱震撼之不驚<lb/>
亦中立而不倚遏長驅於破竹衝堅陣於兩臂斯不戰<lb/>
而屈人兮亦匹夫而秉志猶之倒孟津之戈兮潰昆陽<lb/>
之騎取日於虞淵兮存孤於晉紀攖孤城於睢陽走老<lb/>
瞞於赤壁誠文王之怒仁者之勇矣及循波羅之岸躡<lb/>
至信之磯觀瀾聴潮廊步不迷乗風帶月葛巾杖藜閣<lb/>
則朝陽江天樓則海嶽涵虚眺煙雨之竒觀覽雙塔之<lb/>
<pb n="KR4h0139_WYG_024-21a"/>
遺墟穿寂境折盤陀出藤蘿之外境登一覽之危披蹲<lb/>
踲妙髙之臺愒息冰雪之窩浮金湧翠嘉名不磨養素<lb/>
鎮濤於焉再過大觀於海雲之亭重寄酬於郭璞胡日<lb/>
中之不遁尤詭祕於江峩旣生死之有數將陵谷之謂<lb/>
何考三禁之竒跡尋危巖之裴公出雪洲穿妙空橋度<lb/>
惺惺池瞰蒼龍覩如來之面立般若之峰斯皆深瞰龍<lb/>
宫髙凌象度行者欷嘘立者恐怖及登陟懸巖乃回頭<lb/>
於一步細炊竹葉旋汲中泠將試䝉山之上品驗陸羽<lb/>
<pb n="KR4h0139_WYG_024-21b"/>
之茶經動清風於兩腋覺沉痾之頓輕潤通法雨功邁<lb/>
洗心撫轆轤則法輪常轉瞰深清則修綆宜尋斯第一<lb/>
之稱萬世之名比厨異香積堂開大徹𢎞濟功深饑饞<lb/>
道塞媿稷道之陵夷思博施而未得聿兹臺殿突兀巃<lb/>
嵸或嵌懸壁或倚危峰或倒臨龍窟或上摩髙空如翬<lb/>
斯飛如苞之叢鱗鱗角角隠隠隆隆絪絪緼緼杳杳濛<lb/>
濛竹牕揺日松榻流風丹霞䕶於懸磬贔屓負其晨鐘<lb/>
篆香凝而晝暝舍利見而宵明蛟龍驚輪藏撤綵雲流<lb/>
<pb n="KR4h0139_WYG_024-22a"/>
旛幢揭貝葉動異香洩疑三島之瑶宫與大千之樂國<lb/>
因而眺長江觀巨浪望海門瞻疊嶂時乎清風息浪月<lb/>
上緑煙乍消金波不漾澄萬頃之玻璃連長天於一象<lb/>
浮光湛然静影晃晃恍若步金磚於琪園壓銀盤以青<lb/>
嶂吳帆楚纜蘭橈竹榜欵乃輕歌吚啞緩槳來若中留<lb/>
去疑不往或緩而似馳或迅而復蕩時乎風雨合蛟龍<lb/>
争隂霾起濁浪層馮夷舞海若騰長年泣舟人憐張皇<lb/>
頃刻失措顛連使人神馳魄悸毛髮竦然若東海紅羲<lb/>
<pb n="KR4h0139_WYG_024-22b"/>
輪駕六合白瓊花下悉順時而改觀皆可喜而可駭覩<lb/>
太平於有象開無聲之圖畫比夫暮鐘動晩潮升征騎<lb/>
獵獵戰鼓鉦鉦嗟有期而不爽悟人事之虚盈若或指<lb/>
戰塲於北固望王氣於金陵蔥蔥蒨蒨渺渺冥冥覩蛟<lb/>
盤而螭據思虎鬭而龍争幸金湯之如故懷保障之無<lb/>
能亦或仰長空飛鳥疾俯深淵遊鱗集臨磯呼老黿出<lb/>
斯至信之所孚非一朝而一夕殆有甚聴法之蛟㸃頭<lb/>
之石斯皆異態交從竒觀雜沓類有徳之潤身而文章<lb/>
<pb n="KR4h0139_WYG_024-23a"/>
之外飾者也弔維往古靈異彌膴啟水陸之𤣥宗拔九<lb/>
幽之墮苦或胎幻以知期或書經而病脫雖在怪誕而<lb/>
無徵又相傳而不惑斯又類神化之無方而非常情之<lb/>
所能度用是名賢聞士罔不假步回車或以為遊仙之<lb/>
傳舍或指為文客之寰區用能解坡翁之玉帶發張子<lb/>
之秀句斯有似夫徳髙而利見實修而盛譽者矣然是<lb/>
豈直燕遊之地釋子棲息之居而已邪亂曰天髙地厚<lb/>
兮造化實工陽闢隂闔兮變化無窮髙髙下下兮莫測<lb/>
<pb n="KR4h0139_WYG_024-23b"/>
其蹤或山立於淵兮泉瀑於峰知無物不有兮可興可<lb/>
風惟達人大觀兮近取吾躬秉節貴定兮處世慎從修<lb/>
徳乃耀兮尚絅於中寧䝉求我兮匪我從童萬說不移<lb/>
兮虚受而通始終一致兮徳乃尊崇貧富不渝兮夷險<lb/>
則同首陽奚貴兮千古髙風我心匪石兮變化猶龍蒸<lb/>
雲布雨兮静乃有功將㕘三而中立兮焉事夫培塿之<lb/>
蟻封言有盡而意無窮乃返櫂而擊節於江中<lb/>
　　金山賦　　　　　　　　　　盛　恩<lb/>
<pb n="KR4h0139_WYG_024-24a"/>
潤有金山公子與焦山處士相遇於大江之東公子嬉<lb/>
嬉然有咍色詡詡然有夸容迺語諸處士曰潤自古昔<lb/>
郡名朱方控引全吳凌躡大江金焦並峙東西相望膾<lb/>
炙多口震蕩遐荒若有奚異與台並颺請各撰媺用質<lb/>
低昂夫金山者據京口之上游界南北之中央屹横流<lb/>
之砥柱亘帝都之巨防雄跨肇於太一嘉名錫於李唐<lb/>
星紀牽牛熒熒煜煜而垂耀焉勢迎長江滮滮涆涆而<lb/>
㑹交焉其東則吞吐溟渤枕倚扶桑玉山為肱爾質我<lb/>
<pb n="KR4h0139_WYG_024-24b"/>
相雲山作股曲阜連岡石堰儼户樞之闔闢正屏羅物<lb/>
色之弛張爾焦峰以列障彼北固以為隅含谿懷谷而<lb/>
獻巧涴沙抱石而呈竒咸頫躬而下首可使氣而指頤<lb/>
和風浩蕩拂其隈初月滉瀁射其阿延暘谷之朝旭道<lb/>
尾閭之夕波爾其宫室則基以重淵垣以積石苫以鱗<lb/>
刺甃以雲覆髙門有閌修廊旋復𤣥墀碝磩而流霞皓<lb/>
砌琳珉而瑩玉大雄殿其中海雲堂其側焦光祠其右<lb/>
善財閣其北吸江亭其巔水晶宫其麓寳蓮擢頴於海<lb/>
<pb n="KR4h0139_WYG_024-25a"/>
峰朝陽蘸光於寳墨一漚浮於佳處壯觀得於望江飛<lb/>
仙鍊丹而妙福千佛贊善於東菴於是乎秋蘭菅莎葴<lb/>
蒯芷蔥薇蕨江蘺荔苀載菁枸杞春華茶菊夏榮彌岡<lb/>
被皋而蓊鬱蔓崖縈壁而敷英王芻苘臺戎葵懷羊青<lb/>
菁射干揭車苞黄香藹藹而遐襲色芊芊而孔陽於是<lb/>
乎蒼松翠柏杉檜梓桐樅栝椶楠赤檉丹楓大榆合抱<lb/>
修竦雲叢挺幹垂條於谿谷繁隂布葉於岑峰鳯尾慈<lb/>
孝篔簹射筒笣筍抽節緑葉翠莖傲霜競秀凌雪逾青<lb/>
<pb n="KR4h0139_WYG_024-25b"/>
鸑鷟食其實鵷鸞巢其中於是乎鵯鶋秋棲鶻䳟春鳴<lb/>
雎鳩麗黄關關嚶嚶鷫鷞鴰鴇鴐鵝鴻鶤理翮整翰於<lb/>
其末浴波啄藻於其溟𤣥鶴白鷺黄鵠青晨於是乎瓊<lb/>
桃蚤實琪草先華竒葩眩錦雜卉流霞葛覃莫莫而蔓<lb/>
衍灌木萋萋而交加麗黄求友於薈蔚之岑𤣥鳥掠雲<lb/>
於<graphic n="KR1565" url="https://raw.githubusercontent.com/kanripo/KR-Gaiji/master/images/KR1565.png" mimeType="image/png"/>瀑之涯其西則遐矚岷峨邈挹荆楚匯以潯陽阻<lb/>
以𤓰步金陵道其脈五州袒其肩下鼻漱其液江流突<lb/>
其巔龍潭峙而嶮巇直州衍而平原江流湯湯直㵼萬<lb/>
<pb n="KR4h0139_WYG_024-26a"/>
里怒濤雷奔驚湍電起大火墜於虞淵夕暉淪於濛汜<lb/>
於是乎秋聲淅瀝白露載零井梧凋翠崖菊敷英鴈陣<lb/>
驚寒於逺浦芙蓉倒景於滄溟木蘭梫桂椶枒杞櫹爰<lb/>
擢修幹載竦長條鵬鶚髙鶱乎雲漢猿狖長嘯乎林皋<lb/>
其南則百粤所屆四閩所通兩浙紓其臂三吳盪其胷<lb/>
長揖㑹稽於逖域頫糾疊阜於邇封摶鵬星翥警鶴雲<lb/>
翺菊峰挺秀峴嶺岧嶤寳葢亭亭乎蘴蔀磨笄翼翼乎<lb/>
清標漕渠習坎津驛通衢舳艫鱗次冠葢塵驅客子肩<lb/>
<pb n="KR4h0139_WYG_024-26b"/>
揮而競渡舟人楫詬以争艤於是乎薰風薦爽水殿生<lb/>
涼嘉木繁隂鬱鬱蒼蒼虎兕風於氷雪之窩蛟龍沃於<lb/>
迴瀾之房芰荷揚赬葵榴熾赩岸幘凜而增寒絺綌紾<lb/>
而忘燠其北則燕冀在望齊魯指掌徐泗孔邇淮揚接<lb/>
壤黄河紆帶而横奔呂梁嶻櫱而流響挹具區之大藪<lb/>
鬱葐蒀之無厎爰自泰而徂通衍鹽田之千里楊子之<lb/>
梁通其亢太一之峰委其體穹然秋虹之麗空邈爾蟻<lb/>
封之突起𤓰渚作鎮天塹要津囂囂煜煜實我比鄰於<lb/>
<pb n="KR4h0139_WYG_024-27a"/>
是乎朔風淒淒𤣥雲漠漠雨雪霏霏石出水落綺閣重<lb/>
闈煖歌燠酌雪藕氷桃互為酬酢鬱鬱盤徂來之松猗<lb/>
猗撼崑崙之竹癯鶴啄寒瀨之冰梅花露先天之易娛<lb/>
爾嵗時瞻望北極爾其體勢則鳥道陟其巔龍宫守其<lb/>
基滄浪流而為隍兩岸廓而為隅颶風無纎埃之集潦<lb/>
雨尠微津之淤伏牛彷彿浮玉依稀獲符互父名與世<lb/>
移爾其勝槩則金鼇中屹妙髙插空善財頭陀怪石巃<lb/>
嵸崆㟅嶱嵑石簰之山嵣<graphic n="KR3596" url="https://raw.githubusercontent.com/kanripo/KR-Gaiji/master/images/KR3596.png" mimeType="image/png"/>岞峈裴公之巖璞墳濆薄<lb/>
<pb n="KR4h0139_WYG_024-27b"/>
而隠跡中泠涌淯而寒泉爾其梵宇則大雄西敞煇煌<lb/>
金碧天王伽藍前驅後翼江天乘聴潮之軒海嶽載毘<lb/>
盧之宅雄跨玉鑑天徹悟心三禁永安養素涵清雪月<lb/>
無邊煙雨化成留雲北偃吞海西憑廊腰紆折而蜿蜒<lb/>
簷牙髙啄而峥嶸若乃日霽天晴風和雲歛珠履尋芳<lb/>
士女遊衍挈榼提壺登髙望逺鏤壁鐫崖剥苔涴蘚估<lb/>
客艤八方之舟三老忽龍門之險櫓聲伊軋於中流漁<lb/>
唱悠揚於清淺揭寰宇之竒觀余躭樂而㤀倦若乃隂<lb/>
<pb n="KR4h0139_WYG_024-28a"/>
風號怒浪起蜃擁波龍撼雨闇若天昏蹴若地圯神蛟<lb/>
鼓鬛而嗔怒江豚延頸而忭舞舟子狂呼傾檣毁櫓余<lb/>
亦悄然而悲肅然而怖若乃貴介公子墨客騷人探竒<lb/>
覽勝輝映古今感真宗之夢寐動文帝之哦唫英廟㢲<lb/>
申而晉錫武皇駐蹕而來臨宋學士之解帶唐宰相之<lb/>
命輪金玉充棟珠貝盈垣歐蘇泝其流孫張啟其端煥<lb/>
爾詞林爛然文苑托兹山而並乆終萬古而弗諼若乃<lb/>
明神降靈髙僧棲跡裴陀能構佛印善葺菑畬薦千頃<lb/>
<pb n="KR4h0139_WYG_024-28b"/>
之租水陸賚萬方之福豈若野人之䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>窶子之齷齪<lb/>
公子辭畢淟㶍欠仲切齒怒目奮臂攘襟諒處士之見<lb/>
屈敢怙勢而凌人<lb/>
　　焦山賦　　　　　　　　　　盛　恩<lb/>
焦山處士於是色若不敢怒口若不能言羞與之争將<lb/>
命履而還公子固止之前掣後曳強而後可乃相與班<lb/>
荆蹯石從容而為之說曰道在反始士貴知方敭已者<lb/>
絀軋人者亡被絺繡者難與道疏布之麗密醉醇酎者<lb/>
<pb n="KR4h0139_WYG_024-29a"/>
豈復知𤣥醴之芬芳囂嚚煩穢潰徳之坊瑰竒麗靡戕<lb/>
性之良夏蟲之疑冰者篤於時也鷦鷯之自足者局於<lb/>
分也吾子其未覩無方之大道焦山之巨麗乎且焦山<lb/>
之肇基也資始於希夷流形於混沌葢造化之所私實<lb/>
靈鈞之所重奠朱方之東域屹崔嵬於汪洋體坤維之<lb/>
妙質萃水府之精英飲江海之靈液吸日月之休光不<lb/>
衒竒以賈名不近譁而招累恒守約而不矜惟因循而<lb/>
簡易任自然以為華無誘慕於世偽若度長而絜短豈<lb/>
<pb n="KR4h0139_WYG_024-29b"/>
金山之可類辨方定位則或跨其左或伏其右而尊卑<lb/>
定矣角形比體則或廓而豐或藐而确而小大形矣雜<lb/>
物撰徳則或動而華或静而質而本末殊矣正名煕號<lb/>
則或命之唐或錫之漢而後先别矣爾其體勢則東延<lb/>
瀚海西道長江南抱徐陵北倚維揚體髙鬱而幽爽紛<lb/>
郁郁其難詳金山塞其外户北固植之傍垣汝峯象阜<lb/>
偃突連延京峴東雩疊嶂重巒絶巘增石簡積<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>砡兀<lb/>
嶁狋<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>傾昃倚伏或倒景於重溟或矗峰於空碧遐睨<lb/>
<pb n="KR4h0139_WYG_024-30a"/>
蓬壺俯瞰沃焦洲渚肆衍漫漫滮滮庨窌巧老港洞卑<lb/>
髙坑谷坎窊<graphic n="KR2056" url="https://raw.githubusercontent.com/kanripo/KR-Gaiji/master/images/KR2056.png" mimeType="image/png"/>洝窏漻納夕景於桑榆晞晨光於陽臯<lb/>
爾其山勢則盤紆隠深糾紛岑巖𤣥渚翠嶺岞峈嶇崯<lb/>
丹崖嶮巇青壁萬尋藐崑山之髙嶽劣扶桑之鄧林重<lb/>
巖增起連蹇雲覆隆崇極壯巍崛秀特上干霄漢亭亭<lb/>
翼翼將躋巔而未半忽懼怵而駭惻非伏波之矍鑠孰<lb/>
究升而竟陟消散氛埃澄集清瀓雨師所駕風伯所憑<lb/>
瞰宛虹之長鬛蒸靈液而出雲爾其江流則發源岷山<lb/>
<pb n="KR4h0139_WYG_024-30b"/>
導流巴梁泓量海運滔洩淼茫淏淏㵿㵿稽天而白盤<lb/>
渦谷轉凌濤山仄罔象暫曉而閃爍天吳乍見而髣髴<lb/>
顛波奔突狂赴争流觸崖觝隈鬱怒彪休瀄汨澎湃䖤<lb/>
蟺相糾碧沙潰湤而來往巨石硉矹而却留呼吸萬里<lb/>
濆薄相陶協靈通氣吐納汐潮環四隅而為廓望孤嶼<lb/>
而作標爾其勝槩則海門松寥兩山分峙禮斗燒丹兩<lb/>
壇並據盤礴山顛嶺曰焦仙西南半麓三詔洞懸幽澗<lb/>
積岨而礐確修岡峽<graphic n="KR3093" url="https://raw.githubusercontent.com/kanripo/KR-Gaiji/master/images/KR3093.png" mimeType="image/png"/>而<graphic n="KR4123" url="https://raw.githubusercontent.com/kanripo/KR-Gaiji/master/images/KR4123.png" mimeType="image/png"/>
                    <graphic n="KR4493" url="https://raw.githubusercontent.com/kanripo/KR-Gaiji/master/images/KR4493.png" mimeType="image/png"/>觀音羅漢瘞鶴釣魚各<lb/>
<pb n="KR4h0139_WYG_024-31a"/>
以巖名獻怪呈竒石屏浮玉棧道<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>
                    <graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>觝角鑽丹諸石<lb/>
錯置足音罕屆而岑寂間介無蹊而可躋惟霹靂之靈<lb/>
塊倚羲之之名迹偃青玉之曲塢俯碧濤之幽鶂朝發<lb/>
河渚夕宿江湄浮沉往來乎四側雲集霧散乎髙枝於<lb/>
是乎猿父哀唫<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>子長嘯梟羊麡狼青兕𤣥豹或失氣<lb/>
而恐吼或挐攫而駭跳狖鼯之羣於菟之屬猓然之黨<lb/>
貙貐之族騰踔飛超於䆳林沸亂翬散於僻谷於是乎<lb/>
白鯈赬魴青鰋翠鯩銀鰣夏泳刀鮆春生江豚吼浪鶢<lb/>
<pb n="KR4h0139_WYG_024-31b"/>
鶋避風汨汨没没沇沇溶溶鹿觡象鼻虎鬚龍鬛六眸<lb/>
之龜三足之鼈揚鬐擁波掉尾噴雪曝采嚇鰓於其巖<lb/>
汎瀲混淪於其穴於是乎鉅生鴻儒文吏翰卿揚帆直<lb/>
擣鼓枻來臨或嬉而遊或聚而唫或飲於阿或濯於濱<lb/>
命楮揮翰鐫石紀文華壁髙標乎秀句修篇錯落乎髙<lb/>
甍㫁碑沉於芳瀨古篆蝕於苔紋於是乎遯世之士避<lb/>
人之流榮啟之侶綺季之儔長棲䆳穴静偃竇幽藐綸<lb/>
綍之三詔傲軒冕而悠悠僧人釋子蟬蛻鴻冥跨飛梁<lb/>
<pb n="KR4h0139_WYG_024-32a"/>
而小構臨清渚而浮生說法而閬風發入定而巖穴暝<lb/>
龍延耳而夜聴鶴輕馭而晨征於是乎淵客築室鮫人<lb/>
構宫蘆子乗槎漁父汎船洊殿為涔羅筌灑筒投網逐<lb/>
波迴輪趁風垂餌出入而連白鳴桹厲響而殱紅禠叔<lb/>
鮪於驚湍曳玉鱣於巨潨貫鰓<graphic n="KR1615" url="https://raw.githubusercontent.com/kanripo/KR-Gaiji/master/images/KR1615.png" mimeType="image/png"/>尾而嬉語掣三牽兩<lb/>
而驩容於是乎萑葦被渚蓼蘋拂涯蘆筍菁葅鬱鬱離<lb/>
離潦水盡而是刈春旭晞而采之林無不縟岸無不津<lb/>
耕新畬之沃壤播黍稷之蓁蓁負耒引犢荷插耡雲飯<lb/>
<pb n="KR4h0139_WYG_024-32b"/>
香秔而自足豈逐丐而求人若其幽遐闃䆳閒曠磈突<lb/>
耳目之所不逮足跡之所難入勝不可窮之於言妙不<lb/>
可殫之於筆兹畧舉其梗槩以復吾子之見屈也<lb/>
　　北固山賦　　　　　　　　　　盛　恩<lb/>
公子之與處士辯囿旣闢辭鋒廼厲各相誇詡倦而就<lb/>
憩北固山主人於是揖而進曰二君之談樂乎䝉之竊<lb/>
聴乆矣嘗聞齊楚競利而漢得以信其威吳蜀争長而<lb/>
魏得以成其功敢申小子之末議以厠大人之髙風公<lb/>
<pb n="KR4h0139_WYG_024-33a"/>
子固云失矣處士其亦未為得乎夫太極肇判隂降陽<lb/>
升游氣紛擾有萬不同凝而為山峙流而為川融長江<lb/>
大河天限南北非以相蹙也喬嶽疊阜界畫邦坼非以<lb/>
相欺也辨方正位者以中土為尊體國經野者以夷曠<lb/>
為徳今公子列為西藩而佻夭以乘人處士命之東土<lb/>
而露才以敭巳皆不可以垂訓作則而適足以貽譏致<lb/>
辟也金焦之事又焉足道獨不聞北固之名山乎吾將<lb/>
語二子以主客之勢偏正之區江城之要㑹澤國之樞<lb/>
<pb n="KR4h0139_WYG_024-33b"/>
機䆳古之初上帝命都錫之潤土以界楚吳塹以長江<lb/>
亘以喬嶽誰其尸之實維天作西峙金山東偃焦峰左<lb/>
紓吾臂右引吾肱巍然北固雄跨在中水陸之所輻輳<lb/>
四方之所具瞻隂陽之所委順風雨之所周旋日月之<lb/>
所毓秀雲霧之所蒸液珍怪之所化産瑰竒之所窟宅<lb/>
金精瑱其裏玉英琗其表驪蚌樛其趾梢雲冠其㟽據<lb/>
坤靈之寳勢承蒼昊之殷純萃五徳之變化含元氣之<lb/>
烟煴𤣥醴涌騰於其麓甘露被宇而屢臻南臨鐵甕之<lb/>
<pb n="KR4h0139_WYG_024-34a"/>
郭北倚揚子之江西控龍蟠虎踞之都東引海門天蕩<lb/>
之鄉且其郡治直延黌宫傍翼神祠梵宇左起右伏關<lb/>
梁隆跨㕓市絡繹河隍委蛇閘堰交植城堞百雉而連<lb/>
雲煙火萬井而在目者則星羅於其前也其浺瀜沆瀁<lb/>
渺瀰湠漫波如連山乍合乍散浟湙㶑灩浮天無畔濤<lb/>
吼成雷湍蹙為林崩雲屑雨詭色殊音舟人漁子徂險<lb/>
極深汨没於黿鼉之窟挂罥於嶕㠂之岑者則帶紆於<lb/>
其後也其崇島巨壑峌<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>孤峰俯劈洪波仰指太清栁<lb/>
<pb n="KR4h0139_WYG_024-34b"/>
溪鰻井汨汨泠泠秋月之潭纎塵不凝鳯凰之池九苞<lb/>
英英曲徑幽崖海嶽争勝樓挹多景巖藏五聖走馬澗<lb/>
泓海涵河映偃孫吳之狠石紀梁武之别名則古今勝<lb/>
迹往往而在其朱闕穹隆梵宫髙聳負隂抱陽前翼後<lb/>
擁髙閣齊雲百級懸磴謻門曲榭邪阻原洫修廊廣廡<lb/>
頫連城堞彤雲斐亹以翼欞皦日炯晃而耀室則勝院<lb/>
名菴不可殫述其稜稜劒氣蔌蔌鋒威弧矢聲轟驚塵<lb/>
横飛牝牡驪黄騰連風逸旌旗蔽野閃雲爍日鉦鼓發<lb/>
<pb n="KR4h0139_WYG_024-35a"/>
而聞雷凱歌旋而震谷則演武之塲闢於其趾者也其<lb/>
銅鏞鐵鑊蘚蝕苔侵容優百斛重踰千鈞浮圖鎔冶挂<lb/>
日撐雲方竹之杖泥蠟之金古鐵擊之而清越斷碑疊<lb/>
之而嶇崟則瑰竒名物藏於其中者也其靈草冬秀神<lb/>
木叢榮巖峻崷崪金石峥嶸珊瑚碧樹周阿而生布萋<lb/>
萋之纎卉挺落落之長松蔓樛木之修蘿延葛藟之飛<lb/>
莖朱桂黝儵於南北紫芝阿那於西東楩楠蕙芷鬱鬱<lb/>
蓊蓊則林麓之饒於何不有其長楊映沼芳枳編籬植<lb/>
<pb n="KR4h0139_WYG_024-35b"/>
以柜栁坊以金隄梅杏郁棣蔥韭薑芋朱櫻碧蓼勤薺<lb/>
萊蕪諸葛之菜張公之梨周文之棗房陵之李磊落繁<lb/>
英於其林負霜含露於其畦則園圃之毓實繁有叢其<lb/>
猨蜼晝吟鼯鼠夜叫寒熊振頷特麚昏髟山禽晨鳴野<lb/>
雉朝雊虎豹豺兕鵬鶚鷹鷂飛揚躍竄而邁馳翩翻駓<lb/>
騃而駭跳則毛羽之羣草伏而木棲也其魴鯉鮋鰋海<lb/>
若鯨魚𤣥牛紫貝水豹耆龜叔鮪王鱣江豚海豨交躍<lb/>
縱横振鱗奮翼洩洩淫淫駭神奪目中流濆薄而閃屍<lb/>
<pb n="KR4h0139_WYG_024-36a"/>
滄瀨蹉跎而失足則鱗介之族晨游而夕泳也其皇輿<lb/>
帝蹕霸主道君卿相之輻刺史之輪翰苑詞林之玉趾<lb/>
幽人空谷之足音旅子瑣尾而落魄估客失岐而問津<lb/>
則延頸繼踵其從如雲其宸翰綸音雄文妙墨雜煥斗<lb/>
星錯置金玉或榜之楣或鏤之石秀章熠爚於碧丹鳥<lb/>
篆虯蟠於朱緑則雨蝕塵䝉不可盡識若乃冬不淒寒<lb/>
夏無煇炎均調中適四序便便法鼓琅以振響晨香馥<lb/>
以揚煙琴髙之所靈矯王喬之所留連釋子盤石而誦<lb/>
<pb n="KR4h0139_WYG_024-36b"/>
法方士餐术以延年丈人抱甕而灌畦農父負壠以耕<lb/>
田䝉草塞谿人跡罕至風月無邊丹青失技望之者遄<lb/>
臨至止者忘去言有大而非誇事足徵而可據豈若孟<lb/>
浪之遊談無當之虚譽也主人之言未卒金焦二客乃<lb/>
䂄然相顧瞁焉失色再拜致恭同聲而謝曰聞韶濩者<lb/>
然後知鄭衛之淫汙覩無窮者然後悟井天之咫尺僕<lb/>
黨疎狂進退維谷而今而後庶幾有識主人亦莞爾而<lb/>
笑油然以懌乃相與啜中泠之茗酌甘露之醴飯新畬<lb/>
<pb n="KR4h0139_WYG_024-37a"/>
之禾烹長江之鯉歡然相得擊壤而各為之歌公子歌<lb/>
曰望帝都兮葳蕤屹中流兮巍巍駕金鼇兮騤騤鎮朱<lb/>
方兮無隤處士歌曰吸滄溟兮湯湯聳具瞻兮東方棲<lb/>
髙士兮焦光名萬古兮洋洋主人歌曰江浩浩兮山峩<lb/>
峩鞏朔域兮潤之阿振鴻濛兮撼鯨波<lb/>
　　洞庭兩山賦<hi>有序</hi>　　　　　　<hi>明</hi>王　鏊<lb/>
楚之湖曰洞庭吳之山亦曰洞庭其以相埒邪將地脈<lb/>
有相通者邪郭景純曰包山洞庭巴陵地道潛通傍達<lb/>
<pb n="KR4h0139_WYG_024-37b"/>
是未可知也而吾洞庭實兼湖山之勝始山特為幽人<lb/>
韻士之所棲靈仙佛子之所宅至國朝名臣徹爵往往<lb/>
出焉葢湖山之秀磅礴鬱積至是而後泄於人邪東岡<lb/>
子曰山川之秀實生人才人才之出益顯山川顯之維<lb/>
何葢莫過於文兩山者秘於古而顯於今其實有待子<lb/>
無用辭余曰然乃為之賦其辭曰<lb/>
吳越之墟有巨浸焉三萬六千頃浩浩湯湯如蒼溟渤<lb/>
澥之茫洋中有山焉七十有二渺渺忽忽如蓬壺方丈<lb/>
<pb n="KR4h0139_WYG_024-38a"/>
之髣髴日月之所升沉魚龍之所變化百川攸歸三州<lb/>
為界所謂吞雲夢八九於胷中曽不蔕芥者也客曰試<lb/>
為我賦之夫太始沕穆一氣推遷融而為湖結而為山<lb/>
爰有羣峰散見疊出於波濤之間或現或隠或浮或沉<lb/>
或吐或吞或如人立或如烏鶱或如黿鼉之曝或如虎<lb/>
豹之蹲忽起二峰東西雄據有若巨君彈壓臣庶又若<lb/>
大軍之出千乗萬騎旌幢葆葢繚繞奔赴東山起自莫<lb/>
釐或騰或倚若飛雲旋飇不知幾千百折至長圻蜿蜒<lb/>
<pb n="KR4h0139_WYG_024-38b"/>
而西逝西山起自縹緲或起或伏若驚鴻翥鳯不知幾<lb/>
千萬落至渡渚迴翔而北折試嘗與子登髙騁望近則<lb/>
重岡複嶺喊呀庨豁縈洲枉渚䖤蟺緬邈逺則煙蕪渺<lb/>
瀰天水一碧帆影見而忽無飛鳥出而復没靈巖則返<lb/>
照孤稜弁山則輕煙一抺此亦天下之至竒也若乃長<lb/>
風駕浪歕山欱野足使人魂驚而汗駭及其風日晴煕<lb/>
縠紋漣漪又使人心曠而神怡至於瑶海上月流光萬<lb/>
頃星河倒懸蕩漾山影又一竒也遥山霽雪凝華萬疊<lb/>
<pb n="KR4h0139_WYG_024-39a"/>
玉鑑氷壺上下相合又一竒也風雨晦明頃刻異侯煙<lb/>
雲變滅咫尺殊狀雖有至巧莫能為像試嘗與子弔古<lb/>
尋幽則有迴巖<graphic n="KR3498" url="https://raw.githubusercontent.com/kanripo/KR-Gaiji/master/images/KR3498.png" mimeType="image/png"/>壑䆗窱相通琳宫梵宇暮鼓晨鐘夀<lb/>
藤靈藥美箭長松金庭玉柱石函寳書靈威丈人之所<lb/>
闚也貝闕珠宫繡縠鳴璫栁毅書生之所嫓也翠峰杜<lb/>
圻范蠡之所止息黄村甪里綺皓之所從逝也而闔閭<lb/>
夫差之跡尤多存者玩月之渚消夏之灣牧馬之城圏<lb/>
虎之山練兵之瀆射鶚之巒出金鐸於淺瀨逸梅梁於<lb/>
<pb n="KR4h0139_WYG_024-39b"/>
驚湍他若毛公燒丹之井蔡經鍊藥之墩聖姑絶雉之<lb/>
塘雪竇降龍之淵其石則岌嶪嶙峋瘦漏嵌空牛竒章<lb/>
有甲乙之品宋艮嶽有永固之封其泉則囦淪觱沸甘<lb/>
寒澄碧墨佐君表無礙之名天衣禪留悟道之跡斯地<lb/>
也孫尚書欲卜居而未能范文穆思再至而不果豈如<lb/>
吾人生長斯土依巖架棟占野分圃散為村墟湊為闤<lb/>
闠桑麻交䕃雞犬鳴吠里無郭解劇孟之俠市無桑間<lb/>
濮上之音婚姻相通若朱陳之族理亂不識若武陵之<lb/>
<pb n="KR4h0139_WYG_024-40a"/>
源佛狸之馬跡不到周顒之俗駕自旋星應五車地絶<lb/>
三斑盧橘夏熟楊梅日殷園收銀杏家種黄柑梅多庾<lb/>
嶺梨美張谷雨前芽茗蟄餘萌竹水族則時裏之白鱠<lb/>
殘之銀魴鱸鮒魮自昔所珍吾且與子摘山之毳掇野<lb/>
之茸割湖之鮮釀湖之醲汎白少傅月夜管絃之舟和<lb/>
天隨子太古滄浪之歌弔吳王之離宫扣隔凡之靈窩<lb/>
凌三萬頃之瓊瑶覽七十二之嵯峨其亦足樂乎彼岳<lb/>
陽彭蠡非不廣且大也而乏巍峩之氣天台武夷非不<lb/>
<pb n="KR4h0139_WYG_024-40b"/>
髙且麗也而無浩渺之容葢物不兩大美有獨鍾兹謂<lb/>
人間之福地物外之靈峰是固極遊觀之美而未知造<lb/>
化之工且夫天地之間東南為下非是湖為之尾閭洩<lb/>
之瀦之則汎濫横溢江左之民其為魚乎懐襄之世湖<lb/>
波震盪非是山為之砥柱鎮之繞之則奔激暴囓湖東<lb/>
之地其為沼乎唯夫天作之寛以納以容地設之險以<lb/>
襟以帶禹順其流分疏别派三江旣入萬類永賴而後<lb/>
吾人乃得優游於此葢至是而後知造化之意深神禹<lb/>
<pb n="KR4h0139_WYG_024-41a"/>
之功大誶曰吾何歸乎吾將歸乎湖上之青山世與我<lb/>
而相遺超獨邁其逾逺海山兠率不可以驟到非兹峰<lb/>
之洵美兮吾誰與寄此髙蹇<lb/>
　　槃谷賦　　　　　　　　　　<hi>明</hi>王　鏊<lb/>
夫何太湖之淼茫兮峙雙玉於西東蔚澱紫之巉巖兮<lb/>
峰巒抱而中空渡者汪洋而交貫兮仍島嶼之無窮稻<lb/>
畦鱗次以櫛比兮美西崦之寛宏亭臺儼其髙下兮閭<lb/>
巷互而相通嗟夫人之好修兮乃行義於其中握瑾瑜<lb/>
<pb n="KR4h0139_WYG_024-41b"/>
而不耀兮甘自混於凡傭朝出耕而暮讀兮澹浮名之<lb/>
夕空非夫人之獨善兮慨斯世之不庸不吾庸其亦已<lb/>
兮信横目之為恫仰觀山之峩峩兮俯翫水之溶溶俯<lb/>
仰山水中以自得兮將有言兮是從將無言兮是從<lb/>
　　虎丘山賦<hi>有序</hi>　　　　　　　<hi>明</hi>梁　寅<lb/>
孫茂才其淵歸自吳郡詫虎丘之勝代雖屢易而境乃<lb/>
不殊因求賦之余昔嘗東遊登眺靡及歎遐想之徒勤<lb/>
媿賞音之猶缺處幽慕竒遂為之賦於其淵之再往也<lb/>
<pb n="KR4h0139_WYG_024-42a"/>
書以遺焉其辭曰<lb/>
雄矣哉逶迤蜿蜒句吳之都東臨乎滄溟赤城西瞻乎<lb/>
富春桐廬虎丘之山眈眈渠渠干層雲之晻靄瞰澄流<lb/>
之縈紆伊昔夀夢四傳英君奮烈威摧強楚勇讋於越<lb/>
宫車旣晏崇陵嶻嶭於是閎竁洞深珍玩厚藏精金之<lb/>
氣夜發竒光化為虓獸彪炳呀張兹虎丘之所以得名<lb/>
增氣勢乎髙岡故陟而望之危闉翬起飛觀鵬鶱魚鱗<lb/>
萬室蜃彩百㕓人行肩摩商萃衽連騎若電㸌車若雷<lb/>
<pb n="KR4h0139_WYG_024-42b"/>
闐踰齊軼秦跨趙陵燕俯兹山之下則煌煌金地峩峩<lb/>
梵宇度清飇於松關騰香靄於蘭路龍游方石之池鶴<lb/>
鳴珠英之樹猿蹲聴經之巖鹿翔散花之天亦有搜竒<lb/>
雅士探幽逸人逍遥寒澗踟蹰夕曛詠赬霞於初霽侯<lb/>
素月於將昏乃步石逕乃睨層臺寂寂歌舞萋萋蒿萊<lb/>
日淪而復東生波逝而無西迴古轍迹乆夷荒墳日已<lb/>
頹義聞恒不泯雄心乃終摧嗟孤忠之伍員凜生氣而<lb/>
猶存馳逸興而曷已信遺蹤之未湮<lb/>
<pb n="KR4h0139_WYG_024-43a"/>
　　虎丘看月賦　　　　　　　　<hi>明</hi>黄尊素<lb/>
武林有客吳者適逢八月之望吳公子邀之操單舸遊<lb/>
虎丘葢吳俗翫月大抵集此也至則綺羅竿交笙歌鼎<lb/>
沸月懸扶桑煙浮水際巨艑小艇縱横若鷗鳬之集於<lb/>
是攜餖飣尊斚靡薜荔以為席有少年持檀板坐生公<lb/>
石起子夜之吳歌振激楚之餘風出潛魚於水厎落山<lb/>
鳥於青松善洞簫者倚歌而和之吹幼眇激壯音嫋嫋<lb/>
餘響聞者沾襟興盡而返水澨公子曰今日之遊樂乎<lb/>
<pb n="KR4h0139_WYG_024-43b"/>
客曰是何足樂也公子曰子豈以蘇臺空西施去夜月<lb/>
隨煙浪以滔滔故墟餘蘼蕪以離離哉客亦覩夫勝趣<lb/>
乎葢聞覽勝者不逞巨麗以為觀也得趣者不搜竒地<lb/>
以為歡也其山不必巃嵸崔巍嶄巖紆鬱絶歸鴈於碣<lb/>
石接飛烏於暘谷其水不必洶湧滂濞控清引濁天吳<lb/>
命儔而嘯侶鱷魚踞齒而四足其林不必棄夸父之策<lb/>
伏䕫魖之怪擢本千尋垂條四葢猿父哀吟其中冶鳥<lb/>
焚巢其界客試略海島之巨觀現吾丘之餘態勃窣叢<lb/>
<pb n="KR4h0139_WYG_024-44a"/>
　薄之中逍遥雲岫之槩過林莽背嶔敧平疇衍漾孤峰<lb/>
　逶迤周圍一里之内而名泉怪石古寺殘碑充牣其間<lb/>
　雖窮捜而尚遺况復伯國之餘烈名姬之斷魂晉人之<lb/>
　風流皆足以醒弔古之心脾試與子浮彩鷁挂錦帆振<lb/>
　衣盤虎之巔濯足劒池之瀾指㸃夫差之自用再見士<lb/>
　誠之偷安而層臺累榭跨谷彌山錦瑟歌鐘漏徹更殘<lb/>
　都已付之斷腸芙蓉啼眼幽蘭事無新而不故人無感<lb/>
　而不靈聴經聲於木杪掘藥草於寒汀山山明月處處<lb/>
<pb n="KR4h0139_WYG_024-44b"/>
　秋聲撫鶴歎息捫松傷情吾將邀孫登以長嘯命王子<lb/>
　而吹笙斯時極人世之繁華五嶽之竒險未嘗與虎丘<lb/>
　有逕庭也客顧以蟻垤蜂衙視之減虎丘之勝趣何睥<lb/>
　睨吾姑蘇之甚乎<lb/>
　<lb/>
　<lb/>
　<lb/>
御定歴代賦彚巻二十一<lb/>
</p>
<p>
</p>
  </div>
</body>
</text>
</TEI>
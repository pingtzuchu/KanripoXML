<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_086-1a"/>
　欽定四庫全書<lb/>
御定厯代賦彚巻八十三<lb/>
　　室宇<lb/>
　　　寄老庵賦　　　　　　　　　<hi>宋</hi>黃庭堅<lb/>
　生乎今兹兮見曩之人萬物一家兮劵宇宙而無鄰槖<lb/>
　橡可以為澤兮鬢䰅蒼然獨奈何俯仰以是兮吾獨立<lb/>
　而不陳新彼族庖之技癢兮伐大觚以嘗巧風悲郢人<lb/>
　之宰木兮顧無所用吾斤澔澔汗汗兮黄川日夜流吾<lb/>
<pb n="KR4h0139_WYG_086-1b"/>
　誰疎親兮行天下以虛舟無地以受人之徽纆故超世<lb/>
　而不避世盤礴於蝸牛之宫經行於羊豕之隧㪺甓社<lb/>
　以為樽兮舉海門以為胾觴豆於無味之味從衲子以<lb/>
　卒嵗儻然以寓其不得已是謂無累之累何用窮山幽<lb/>
　谷為獨安往而非寄寄吾老於簪紱岌髙位之疾顛春<lb/>
　秋以旅力去矣奉腆祿而彫年寄吾老於孫息厭羣雛<lb/>
　之嗷嗷眷火宅之無安寧執枯而俱焦寄吾老於友朋<lb/>
　未沫平生之言人夀不能金石忽相望於鬼柏之阡伊<lb/>
<pb n="KR4h0139_WYG_086-2a"/>
漢上之龎禪空諸有以為宅沈貨泉以棄責聊生涯於<lb/>
緯竹維衡岳之懶叟獨金玉其言音踞燒木以燠寒投<lb/>
鼻涕而無寸陰相彼宛童寓於柏松自干青雲束縛舍<lb/>
翁主人不承澤螻蟻為宫薪者斧焉賓主禍同無意以<lb/>
為智維此意而夭夭申申從人以嬉寡婦之茨高明之<lb/>
榱相與社而稷之訖無累於去來養生者諱盈術竅者<lb/>
天門不開此其是邪非乎窮於外者反於家困乎智者<lb/>
歸愚伊未嘗一用其智對萬世而徳不孤若人者其在<lb/>
<pb n="KR4h0139_WYG_086-2b"/>
斯乎託軒冕而鶉居無徳色之可鉏殆其肆志於江湖<lb/>
翁乎强為我著書無促駕青牛之車<lb/>
　　寄老庵賦　　　　　　　　　<hi>宋</hi>秦　觀<lb/>
或問孫先生之遊湯泉山也嘗於佛祠之旁二松之下<lb/>
誅薙草茅平夷土塗規以為庵曰寄老焉子時實從與<lb/>
見其事願揚㩁而陳之僕曰唯唯寄老之區在於湯泉<lb/>
實惟厯陽東城之域山林鬱其脩阻水土婉而滋息風<lb/>
和氣平物無癘疫其出遊也南則峰巒經亘二百餘里<lb/>
<pb n="KR4h0139_WYG_086-3a"/>
前望建業之都却顧項王之亭龍窟訝其旁出江漫漫<lb/>
而徂征東則思濟真相二刹相望殿寢中開四注脩廊<lb/>
間從遊兮於焉相羊沉燎茗飲樂未渠央西則赭落之<lb/>
前三井天出幽毖白浪明晦如一旁輸有斛上庇有室<lb/>
解衣入遊百疾為失北則瓦梁之河陰陵之澤水潦之<lb/>
所集會魚鼈之所充斥芡菱蒲蒪毛髮之富被及鄰國<lb/>
其入居也則閉闗却埽反聽収視内外既進與妙自會<lb/>
湛乎若玉淵之澄枵然如槁木之廢其游也其居也無<lb/>
<pb n="KR4h0139_WYG_086-3b"/>
所適而非道者世奚足以識之哉雖然先生方為侍從<lb/>
之臣充諌諍之官論思獻納日不遑給雖欲復從二三<lb/>
子於寄老之上未可得也一旦功成事畢引老乞身天<lb/>
子憫之不煩以政公卿大夫設祖道供帳於國門之外<lb/>
酒闋升車望寄老而歸焉則僕也亦將負杖屨而從之<lb/>
矣<lb/>
　　坐進庵賦　　　　　　　　　<hi>宋</hi>晁補之<lb/>
有物於此無梁無柱圓廣六尺非囷非窌粟米之宅上<lb/>
<pb n="KR4h0139_WYG_086-4a"/>
䝉藳秸下履瓴甋塗墁晦外中腹純白平時䑕竄俯仰<lb/>
不迫主人懵學敢謁之客客曰此夫外邱阜而内穴谷<lb/>
者歟上荷笠而下凑幅者歟首支撐而身純束者歟有<lb/>
登降而無阼賓者歟混沌既死竅鑿乃張牖則有目户<lb/>
則有吭構巢營窟太古所藏周旋無間病於徳方邑都<lb/>
莫賢原野則良者歟雖然可以五人羣居宇宙有餘不<lb/>
可以八口次且勃谿婦姑彊名坐進其實中虛聞諸博<lb/>
識是謂廜㢝<lb/>
<pb n="KR4h0139_WYG_086-4b"/>
　　一大庵賦　　　　　　　　　<hi>元</hi>戴表元<lb/>
宅侁師與水晶宫道人游道人問其居曰無居既而有<lb/>
居問其名曰吾之居姑為一大庵焉而無以為之名庵<lb/>
之大若何曰吾之庵以鴻濛混沌為盤縁崑崙蓬萊為<lb/>
枕托羲和光景為啟閉山川烟雲為聮絡春秋花木為<lb/>
遊觀江湖魚鳥為賓客出無扃鎖入無住著聚無守束<lb/>
散無部落若是何如道人曰異哉庵乎吾無以名之名<lb/>
之一大庵宅侁師歸而言於剡翁剡翁曰師之居之所<lb/>
<pb n="KR4h0139_WYG_086-5a"/>
寄則誠大矣惜乎其猶有大也道人名之所指則誠約<lb/>
矣惜乎其猶有約也師不觀於南崖之䲭鳶東海之鸛<lb/>
乎夫南崖之䲭鳶朝闖林虺暮伺田雀投危抵隙窮虚<lb/>
瞰厄極終日之經營寄一飽於擊搏彼其區區之志自<lb/>
無望於騰天池而冲雲壑東海之鸛則不然神清氣迥<lb/>
欲鮮味薄蕭森亢爽摧攣卓削飢餐沆瀣倦倚遼廓若<lb/>
可以游溟茫誇冲漠而名猶登於流俗之繪畫用不免<lb/>
於飛仙之羇靮若是者皆累也今宅侁師日誦先民之<lb/>
<pb n="KR4h0139_WYG_086-5b"/>
言以潛西竺之學旣自以涵元茹妙除煩去縛棄世縁<lb/>
如蛇蜕擅天和於龜殻固當捐忘名實消融知覺據逍<lb/>
遥為安堵泛無何之空宅猶復憑無較有誇宏眩博前<lb/>
騫後罩東覽西畧達者聞之得無有笑列子之御風齊<lb/>
侯之糟粕者乎於是宅侁師聞之㣲笑取茗更瀹翁亦<lb/>
囅然振襟而作<lb/>
　　復庵賦　　　　　　　　　　<hi>元</hi>袁　桷<lb/>
揚子之衝千流交趨蔽帆雲凝炙轂雷噓塵奔瓦聮擁<lb/>
<pb n="KR4h0139_WYG_086-6a"/>
闗蹋衢土衍隰勻深耒廣畬百技眩衺千賈獻姝爰有<lb/>
倦游之叟卜龜食吉搆兹廜㢝不斲不甓茹玉芝而三<lb/>
咽膏𤣥髮以若漆與客瞰空觴而言曰今夫所謂歸老<lb/>
者其名鮮鮮其行爰爰脱機於韓盧之吻息影於菟裘<lb/>
之巔造者絶屐奉者謝饋嘗仰屋以歎感極以悸悸極<lb/>
而悔黯崦嵫之<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>離揚滄浪而莫靧若是者吾奚以為<lb/>
歸世有習静之士逃聲於無形避害於有名山鬼獨嘯<lb/>
悲猿凌兢揜耳疾匿脱焉如驚是焉知天地之性哉磅<lb/>
<pb n="KR4h0139_WYG_086-6b"/>
礴之理不能以獨運慘者舒者疾者徐者足以窮萬物<lb/>
之真維昔此邦大表東南前江右山朝烟夕嵐憑高而<lb/>
望則去者如箭浄者如練杳者如線效者如獻日出而<lb/>
作連崗燒空交蘆舞風土臺崔嵬野田豐茸昔之荒煙<lb/>
蔓草恍不知其處所寄遺蹤於白鳥問秋風於賓鴻夫<lb/>
觀萬不同恒惟其機今吾乞身於未老寄此土而食於<lb/>
斯也素書滿牀㫖酒在巵鄰熙社恬子順孫祗不脂不<lb/>
韋不激不靡視昔歸全而索隠者相去幾希静者動之<lb/>
<pb n="KR4h0139_WYG_086-7a"/>
根息於外者其内若焚川流徂東龍返為雲日沉於淵<lb/>
朝升為暾其本元元其生芸芸簡乎廬乎靚無渝乎又<lb/>
何懐乎土乎<lb/>
　　蔗庵賦　　　　　　　　　　<hi>元</hi>陳　樵<lb/>
蔗庵主人挾册兔園自稱傖父英詞玉潤髙標鳯翥恐<lb/>
白雲之寒絶望青冥而㣲步泥金日逺靑陽色故出處<lb/>
交其懐窮達干其慮夕見周公旦延曹父夢與時移迹<lb/>
隨心著屬荷屋於雕欄襲宫錦於龍具畫輪未滅雞棲<lb/>
<pb n="KR4h0139_WYG_086-7b"/>
在御忽税駕乎靈山值瑶臺之真侣登金堂而蔭玉室<lb/>
兮繄瓊林與珠樹覺而若失求之達曙於是封植成陰<lb/>
窵窱宫府銀榜髙懸綠字當户琴樽命客棊槊交午主<lb/>
人指華榜而謂客曰此所謂魯之楚宫而蜀舍之在劉<lb/>
氏也而豈蔗庵之謂哉彼蔗庵者銀臺赤室之流亞翛<lb/>
然於天地之間而古今莫之知者也以為無有則吾涉<lb/>
其地矣曰吾舊遊則子於我乎求之葢其在方外也北<lb/>
倚瓊樓南屬長離西接白華中臨翠水東望碧霞下連<lb/>
<pb n="KR4h0139_WYG_086-8a"/>
金地秦人鞭石而望洋謝娥入海而增喟舍飇車與羽<lb/>
輪三萬里而渡弱水者自我始也若然者果非夢也邪<lb/>
吾不得而知之矣吾將約飛瓊以復來期芳卿之狎至<lb/>
夕吾遊乎殊庭旦歸休乎宇内優哉游哉期以卒嵗而<lb/>
人則曰庶幾佳境之可致也吾何以榮利為哉吁嗟乎<lb/>
羣仙之居兮瓊璧連楹浮陰張日與子之室為二為一<lb/>
乎綺疏蘭術金堂玉室列仙之窟也子能曳裾彈鋏以<lb/>
終其身乎華房曲密竹書瑤瑟子之室也亦知安其身<lb/>
<pb n="KR4h0139_WYG_086-8b"/>
非所以宅其心乎嗚呼求諸外未若求諸已也安其身<lb/>
又未若修其身也奈何蔗漿石蜜忘擣虀攻苦而受辛<lb/>
邪天下之佳境不若是也葢出入生死八極神遊者方<lb/>
外之佳境而鄒魯則異升由之堂入孔之室者知之非<lb/>
尊榮盛大之謂也嗚呼及肩之牆兮吾窺數仞之門兮<lb/>
吾倚負牆而立者霧涌雲移訖不知其中之何似爰出<lb/>
二物白犬丹雞指河以誓期子境上有進無已先入其<lb/>
境者必相為言之<lb/>
<pb n="KR4h0139_WYG_086-9a"/>
　　虛庵賦　　　　　　　　　　<hi>明</hi>薛　瑄<lb/>
觀堪輿之槖籥兮恒噓炎而吸寒漠空洞而容納兮神<lb/>
化繼出而源源混真精之㣲密兮生人物於兩間何此<lb/>
氣之雜糅兮異明暗與强孱物擾擾而並進兮慨中虛<lb/>
之委填雖暫空而還塞兮又何以納夫淸言聖覽兹之<lb/>
蔽濁兮啟象告之幽𤣥上呀然之澤水兮下安安之崇<lb/>
山山中闢以承澤兮澤下浸以潺湲覩咸虛之受益兮<lb/>
知中私之可刋有君子之好古兮質淸明而粹完窺羲<lb/>
<pb n="KR4h0139_WYG_086-9b"/>
皇而求索兮仰姬孔以援攀肇佳名以爰錫兮寓虛庵<lb/>
而頤顔闢混沌以為室兮鍵太素以為闗列冲澹而為<lb/>
榻兮鋪恬静而為莞幕天宇之廓落兮鏡止水之澄灣<lb/>
延皓月以為友兮抱虛明之團團撫瑶琴而寫中素兮<lb/>
淸風去而徐還步逍遥而徙倚兮悟達人之大觀飲太<lb/>
和而療渇兮味道腴以充餐佩文史之璜琚兮服禮義<lb/>
之衣冠不先物而内植兮恒洞達而平寛理無㣲而不<lb/>
藴兮善無入而不安知静存而動出兮合大化之循環<lb/>
<pb n="KR4h0139_WYG_086-10a"/>
守此度之益敦兮諒感通之何難顧余質之中窒兮慕<lb/>
夫人之閑閑願相從於廣宇兮長依倚而盤桓<lb/>
　　有竹居賦<hi>有序</hi>　　　　　　　<hi>明</hi>李　傑<lb/>
長洲沈啟南氏結廬於萬竹中名曰有竹居予為賦之<lb/>
曰<lb/>
夫何窈窕以闃寂兮曰媺人之所居有篔簹之萬挺兮<lb/>
羌環列於軒除四時倐其代謝兮鎮蒼翠而弗易外勁<lb/>
直以中虛兮實有類夫君子之徳彼衛武之好脩兮播<lb/>
<pb n="KR4h0139_WYG_086-10b"/>
厥美於聲詩矧夫人嗜此姱節兮寧朝夕而忘之聽翛<lb/>
翛之鳴玉兮濯清風之灑灑吹參差以相和兮庶鳯凰<lb/>
之來下攜嘉賓以嘯詠兮載壺觴以遊觀衆囂囂於塵<lb/>
俗兮曾惡識夫此歡跂予馬兮東皋渺予望兮南國悵<lb/>
佳期之遲暮兮路迢迢以難即心有曠百世而相感兮<lb/>
又何必在於故知逝將從子於此居兮結嵗寒之交期<lb/>
　　玉屏山居賦　　　　　　　　<hi>明</hi>俞允文<lb/>
夫何嵬嶷巋嶻而寡儷兮挺孤秀於平臯璠玗琪之熛<lb/>
<pb n="KR4h0139_WYG_086-11a"/>
炳以遺照兮聳脩屏而建標面文嶺之峍屼兮帶二谿<lb/>
之淪坳森蘙薈之菁蔥兮掩霞紛而上交託荆豫以曜<lb/>
質兮應斗極以示兆固缺紀於常篇兮亦抗竒於近郊<lb/>
伊濬哲之悠止兮肆編菼而搴茅葺芳槿於扶楥兮羅<lb/>
窮崕於軒橑豈取路於華閫兮每収聽於林巢陋區中<lb/>
之委曲兮獨延覽以逍遥山盤紆以錯峙兮象濆淪之<lb/>
涌濤倐氛嵐之靉靅兮羌近失乎岑㟼泉濛濛其飄灑<lb/>
兮鬱翠霧於層霄鳥讙鳴而啅枝兮猿凄吟而擁條送<lb/>
<pb n="KR4h0139_WYG_086-11b"/>
流月於秋渚兮覿升陽於春翹乍容與而休精兮佇惠<lb/>
風以息陶頤冲志於典墳兮滌煩想於喧囂潄乳竇之<lb/>
積液兮咀瓊芝以為膏徇四序以為則兮混萬族而不<lb/>
恌固忘己而自適兮匪違人而後高匡别谷而遥興兮<lb/>
度偃蹇於巖椒應真飛錫而泠泠兮瑶滅景於寥寥茍<lb/>
涉無而反經兮固狥有者之所嘲諒伊人之濬哲兮遵<lb/>
中和之所操求昔士之所迷兮咸永逝於重幽冺心迹<lb/>
而齊同兮選自然之至要聊援翰而宣詞兮庶揚蕤而<lb/>
<pb n="KR4h0139_WYG_086-12a"/>
靡彫<lb/>
　　東武館賦　　　　　　　　　<hi>晉</hi>潘　尼<lb/>
東武館者葢東武陽侯之館也嘉大雅之洪操美明哲<lb/>
之保身懲都邑之迫險饜里巷之囂塵慕古公之胥宇<lb/>
羨孟氏之審鄰將遷居於爽塏乃投迹於里仁前則行<lb/>
旅四湊通衢交會水泛輕舟陸方羽葢後則崇山崔嵬<lb/>
茂林幽藹彌望逺覽滉漾夷泰表裏山河出入襟帶若<lb/>
乃潛流旁注飛渠脈散芙蓉映渚靈芝蔽岸於是逍遥<lb/>
<pb n="KR4h0139_WYG_086-12b"/>
靈沼遊豫華林彎弓撫彈娯志蕩心括不空縱綸不茍<lb/>
沈遊鱗雙躍落羽相尋膳夫進俎虞人獻新春醴九醖<lb/>
嘉豆百籩隨波泝流乍往乍旋<lb/>
　　匡山館賦<hi>有序</hi>　　　　　　　<hi>明</hi>湯顯祖<lb/>
孟弢本豫章之才子慕匡仙之舊廬結架山顔逶迤雲<lb/>
貌每聚逺公之笑自號栗里之人白雪恒操丹風再暢<lb/>
予嘉其志包宇宙為賦所居<lb/>
美澤國之洪州奠江陽之名嶽柱北斗以崔巍鎮南條<lb/>
<pb n="KR4h0139_WYG_086-13a"/>
之廣邈爾其日月影射煙波沃漾積霧沈峰横雲矯嶂<lb/>
碎瀑珠寒香鑪翠颺竹影之金書自然樹杪之鐵船無<lb/>
恙物死强梁人生弱喪空迷閲水之中不住靈山之上<lb/>
如何孟弢先我遊遨睂顔如畫意氣真豪河山不礙風<lb/>
雲自高書盈唐述賦滿邊橑鵜峯比峭鵠岸雙遥發匡<lb/>
石之寳牒覔吳嶝之金膏見白龍之時起聽𤣥豹之潛<lb/>
號搏空屏而曉灩寫石境於寒皋升降長阡吐納靈川<lb/>
林冥冥兮欲雨人飄飄兮似仙仙家兮遊衍層陰兮疊<lb/>
<pb n="KR4h0139_WYG_086-13b"/>
巘覽神邱而弗居孰人寰其更選借禪林之一邱搆丹<lb/>
房於九轉逗驂鸞於石梁尋飛鵞於敝艑天門之松側<lb/>
生華嶠之蓮半巻況復巖流自淸藥樹恒榮留半空之<lb/>
霜雪隔浮世之陰晴長風夜作則萬流俱響曉鼯晨嘯<lb/>
則百嶺齊應朝饑則平湖上果暝暗則彌山佛燈允可<lb/>
以頓真人之響策儷神區之赤城乃有辨才大士碩徳<lb/>
先生遡襟靈之滌覽泛馨香而解縈妙吉對揚之地髙<lb/>
真獨憩之楹振林木以長嘯憶蓮花之舊盟出淺見而<lb/>
<pb n="KR4h0139_WYG_086-14a"/>
遊戲捫重𤣥而迅征方遺蜕乎生品又何流騖於塵情<lb/>
　　竹塢精舍賦<hi>有序</hi>　　　　　　<hi>明</hi>倪　謙<lb/>
竹塢精舍者蘇之崑山錢君景和藏修之所也景和家<lb/>
食時嘗愛竹有嵗寒之操環植舍外森然有淇澳湘水<lb/>
之勝其清尚之志可見矣景和兹膺剡薦起為侯門師<lb/>
範乃以是徴題於予予嘉其請之勤也遂援筆為之賦<lb/>
賦曰<lb/>
崑山之麓有林蔚然結重陰於十畝瀉靈籟於九天露<lb/>
<pb n="KR4h0139_WYG_086-14b"/>
葉低囘翔紫鸞之夭矯霜竿離立倚翠袖之嬋娟羽葆<lb/>
張兮待月碧玉煖兮生煙逗薰風以脱綳冒夜雨而行<lb/>
鞭時有曠達之士避俗之賢託之為友望之若仙闢精<lb/>
舍以相狎日盤礴於其間或漆其琴或手其編坐芳根<lb/>
以對奕藉蒼苔而肆筵拊琅玕以吟嘯彷彿汎湘浦而<lb/>
入淇園也一日舍之主人遊樂之倦隠几而息夢一瑰<lb/>
特君子長身秀眉青衿翠幘俯而揖拱而立曰天下之<lb/>
物可愛者多矣何獨於竹而見溺乎將謂其色堪翫則<lb/>
<pb n="KR4h0139_WYG_086-15a"/>
蔥蒨者孰若粉黛之妍晳其聲宜聴則鏗戛者孰若管<lb/>
絃之繁急清標之芬豈勝麝蘭之襲稚筍之味寧似肥<lb/>
鮮之適乃棄彼而不御顧於兹而致懌子之意其亦有<lb/>
所擇乎否邪主人曰不然吾之愛夫竹以其有德也彼<lb/>
其羣而不黨直而不撓虛乎有容潔然自髙溪壑幽閑<lb/>
足以遂其性霜雪嚴沍不能變其操此子猷所以一日<lb/>
不可無而七賢六逸恒於是乎遊遨也若乃葩華穠膩<lb/>
艷冶哇淫雖可愜情而快目適足喪志而蠱心疇似此<lb/>
<pb n="KR4h0139_WYG_086-15b"/>
君之冷淡與之交嵗久而彌深哉君子曰子之於竹可<lb/>
謂真能愛矣既知愛之慎勿害之彼元之也與之何仇<lb/>
忍刳其腹以建黄州之樓此子陵也與之何疵竟翦其<lb/>
支以繫桐江之絲或揉之為籩篚或辱之為帚箕固因<lb/>
材而見取抑豈此君之所宜子尚戒於斯可也主人矍<lb/>
然曰天之生物必資於用藏器於身待時而動使伶倫<lb/>
之有求亦不一往奏九成而來儀鳯乎於是君子軒然<lb/>
大笑爾汝忘機倐風雷之破壁化為龍而奮飛遂蘧蘧<lb/>
<pb n="KR4h0139_WYG_086-16a"/>
以驚寤但見翠華之滿衣<lb/>
　　雪巢賦<hi>有序</hi>　　　　　　　　<hi>宋</hi>楊萬里<lb/>
天台林君景思之廬字以雪巢尤延之為作記廬陵楊<lb/>
某復賦其辭曰<lb/>
赤城兮霞外天台兮雲表有美兮先生相宅兮木杪厭<lb/>
人寰兮喧卑薄市門兮囂湫壑谷奥渫蝸廬褊小陟彼<lb/>
懸崖天紳之涯竒峯日拂怪松霄排飛上萬仞之顛旁<lb/>
無一寸之階我營我巢維條伊枚命黄鵠而銜枝驅𤣥<lb/>
<pb n="KR4h0139_WYG_086-16b"/>
鶴而曳柴斧辛夷以為柱刈山桂以為棟蘭橑椒其芬<lb/>
芳荷葢岌其不動將旁招樵夫朋盍溪友以落之且有<lb/>
士其善頌矣夜半風作頓撼林薄天駭地愕山跳海躍<lb/>
已而寂然四無人聲黯天黑而月落忽八窻之夜明恍<lb/>
身墮於氷谷羌刮骨其寒生窮猿嘯嗥飢烏獨鳴先生<lb/>
夙興而視之但見千里一縞羣山失碧翔玉妃以萬舞<lb/>
飄天葩之六出皓皓的的繽繽籍籍葢朔雪十丈乾沒<lb/>
吾巢而無人迹矣先生舉酒酬曰巢成雪至雪與巢會<lb/>
<pb n="KR4h0139_WYG_086-17a"/>
式瑶我室式珠我廨空無一埃㸃我勝槩繼自今匪仙<lb/>
客其勿近匪詩友其勿對迺擣氷漿與雪汁飲兔䰅於<lb/>
墨澮大書其楣曰雪巢摽客子出諸大門之外<lb/>
　　繭窩賦　　　　　　　　　　<hi>宋</hi>方　岳<lb/>
秋崖人飯牛而耕雪緡魚而煮煙以此與山相周旋者<lb/>
亦有年矣爾迺攀蘿而上陟雲之巔則有若蒼虯龍之<lb/>
矗吾後青玉案之界吾前峙焉者環而不玦流焉者弓<lb/>
而不弦秋崖人顧而笑曰噫嘻天其以吾蜕鶴骨之寒<lb/>
<pb n="KR4h0139_WYG_086-17b"/>
而仙乎抑亦知吾隘蝸殻之凡而遄乎不然將遂冺沒<lb/>
其胸中之耿耿者而使無傳乎我之勞於生也久矣雖<lb/>
閲宇宙於一瞬吾猶厭其贅也又奚以徘徊乎人間之<lb/>
世淟涊於區中之縁乃營斯邱自成一川所謂如蠶作<lb/>
繭自裹自纒者也而吾於是桑既老以百劙箔已簇而<lb/>
三眠矣既事之夕山月正圓顧見吾影風袖翩翩舉杯<lb/>
而屬之曰聞子行且有日敢問身後之勲鼎孰愈目前<lb/>
之酒船且生而神竒我則與彼異矣死而臭腐彼不與<lb/>
<pb n="KR4h0139_WYG_086-18a"/>
我同乎是區區者而為羣狙之喜怒不亦鄙而可憐彼<lb/>
爵有穹於柱石冢有大於祁連今皆荒煙滅沒野草芊<lb/>
緜則桓司馬之石與劉伯倫之鍤均之為雍門之一笑<lb/>
也吾焉知其孰賢葢自神農始方不能以無疾老耼獨<lb/>
夀不能以無死子奈何其遷延昔子之蠶也物也其股<lb/>
躍不如春蟲翼鳴不如秋蟬造物之所以予之者則然<lb/>
也今予之繭也化矣安知不經緯而有用於世黼黻而<lb/>
為章於天人之精靈往來變化於大塊而無窮者是不<lb/>
<pb n="KR4h0139_WYG_086-18b"/>
可得而致詰也行矣勉旃影未及對月沉於淵起而視<lb/>
之不見其處惟吾在焉<lb/>
　　江西道院賦<hi>有序</hi>　　　　　　<hi>宋</hi>黄庭堅<lb/>
江西之俗士大夫多秀而文其細民險而健以終訟為<lb/>
能由是玉石俱焚名曰珥筆之民雖有辯者不能自解<lb/>
免也惟筠為州獨不嚚於訟故筠州太守號為守江西<lb/>
道院然與南康廬陵宜春三郡並蒙惡聲元祐八年武<lb/>
陵栁侯子儀守筠之明年樂其俗之媺使為政者不勤<lb/>
<pb n="KR4h0139_WYG_086-19a"/>
乃新燕居之堂榜曰江西道院以鼓舞其國風且為髙<lb/>
安之父老雪恥焉秋九月遣使來告成於雙井永思堂<lb/>
於是為之賦其辭曰<lb/>
句吳之區維斗所直半入於楚終蝕於越有泰伯虞仲<lb/>
季子之風故處士有巖穴之雍容有屈原宋玉枚皋之<lb/>
筆故文章有江山之秀發吳越之君多好勇故其民樂<lb/>
鬭而輕死江漢之俗多禨鬼故其民尊巫而淫祀雖郡<lb/>
異而縣不同其大畧不外是矣若乃髙安之城豫章之<lb/>
<pb n="KR4h0139_WYG_086-19b"/>
别雖風氣之未逺亦媺俗之可悦故栁侯下車解牛而<lb/>
不割未嘗發硎初不折缺則喟然歎曰江西道院名不<lb/>
虛生爰作新堂合陳鼓笙有斐翰墨賓贊令丞作為詩<lb/>
歌接民頌聲昔也憂民之憂今則樂民之樂懐仙伯之<lb/>
蜕蟬有勿翦之喬木製劒池之䓿萏以為裳釀丹井之<lb/>
淸泠以為酌醉而起舞父老持足恐使君之僊去而鰥<lb/>
寡之長失職也吾聞風行於上而水波此天下之至文<lb/>
仁形於心而民服此天下之善化豈可多為令而病民<lb/>
<pb n="KR4h0139_WYG_086-20a"/>
慢自設險而病民詐邪九轉丹砂鑄鐵成金兩漢循吏<lb/>
鑄頑成仁我簡静則民肅我平易則民親今使髙安之<lb/>
農養生於桁楊之外珥筆教訟者傳問孝之章𠢐耳鎖<lb/>
吭者深春耕之耒賣私鬬之刀劒以為牛羞淫祠之樽<lb/>
俎以養親雖承平百年雨露滲漉非二千石所以牧人<lb/>
者乎雖然有一於此堂密有美樅而未聞處士之節岑<lb/>
蔚有於菟而不見墨客之文豈其龜藏而自畀蠖屈而<lb/>
不伸者邪公試酌樽中之渌謝山川之神為予問之<lb/>
<pb n="KR4h0139_WYG_086-20b"/>
　　石峽書院賦<hi>有序</hi>　　　　　　<hi>宋</hi>方　回<lb/>
歙睦兩郡之方氏皆東漢賢良真應仙翁之後墓在淳<lb/>
邑廟前歙亦多有而此邑本歙之東鄉宗兄府判寺簿<lb/>
君玉於仙翁墓旁近為石峽書院以淑同志回守郡七<lb/>
年始獲以勸耕來與謁奠謹成古賦一首求教并呈蛟<lb/>
峰尚書諸公<lb/>
歴故鄣之遺區兮泝桐江而西上百灘跳以湍駛兮萬<lb/>
峰間其淸朗挹寒碧以濯纓兮睨空青而停槳維還淳<lb/>
<pb n="KR4h0139_WYG_086-21a"/>
之古邑兮割歙封之東壤昔固嘗郡於斯兮猶民稠而<lb/>
土廣予家於紫陽之下兮啟此邦之來長雖視之若恭<lb/>
梓兮愧曾㣲於善狀七閲嵗曷不歸兮駭童顛而槁項<lb/>
賴多士之媺俗兮遵砥途之坦蕩循阡陌以勸耕兮嘉<lb/>
農畔之恂讓偉深衣與大冠兮勞予行之鞅掌曰肄業<lb/>
於精廬兮新石峽之塏爽領袖者誰予同姓兮又同登<lb/>
於虎榜鬱經綸其莫究兮聊私淑乎吾黨睠吾宗之蟬<lb/>
嫣兮叩古初而遐想方雷氏之嫓軒后兮實得姓之攸<lb/>
<pb n="KR4h0139_WYG_086-21b"/>
昉至姬周而昌大兮叔佐宣而善將參召南於雅什兮<lb/>
詠其猶之克壯伯牙之師子春兮絃山水之幽響煜西<lb/>
都之九卿兮字君賓而名賞紛蝟起以鉏新兮有平陵<lb/>
之相望成敗不可以論人兮亦一時之倜儻緬真應之<lb/>
仙翁兮知駕鶴其焉往彼金椀之出人間兮孰不樵牧<lb/>
於煙莽與釣壇屹其東西兮此佳城巋乎無恙羣雲仍<lb/>
之簪緌兮謹嵗時而來饗隠鸕原者曰干兮守雉山者<lb/>
曰亮保土守以綏静兮擅詩名而髙尚皆賢良之苗裔<lb/>
<pb n="KR4h0139_WYG_086-22a"/>
兮匪郡乗之私奬予君王父之好修兮鼓斯文而為倡<lb/>
昆季儼其連璧兮邁坡潁之超放出寸雲必為霖兮寧<lb/>
退處而孤抗肯斯堂於傍近兮奉聖賢之遺像聚學徒<lb/>
而莅止兮咸攝齊於函丈俾埽松而釋菜兮契予衷之<lb/>
欽仰摭鹿洞之故實兮謂升堂而受講嗟予學之久荒<lb/>
兮艱弄斤於般匠拾朱子之糟粕兮竊有聞於疇曩情<lb/>
之動貴乎省察兮性之静在乎存養未發固無所偏倚<lb/>
兮發則欲各有攸當致知以進其識兮居敬以除其妄<lb/>
<pb n="KR4h0139_WYG_086-22b"/>
知鳥翼之必雙兮如車輪之必兩日用飲食無非道兮<lb/>
勿馳情於惚恍一念一慮之間兮分聖狂於克罔嘻近<lb/>
世所以不古兮罥名塲之罝網科舉之壊人心兮競區<lb/>
區之得喪厲夜生子而取火兮幼常視於無誑以干祿<lb/>
為始教兮將終身其奚伏天或者惡其然兮斯革弊而<lb/>
矯枉無所為而為學兮真儒庶其可訪聲乃心於希瑟<lb/>
兮槃厥躬於陋巷顔曾顧何必仕兮勝齊魯之卿相或<lb/>
塾居而受書兮或野芸而植杖君子晬盎以潤身兮小<lb/>
<pb n="KR4h0139_WYG_086-23a"/>
人給夫一餉化銛鋒而牛犢兮息銗筩之鷸蚌奉幽酒<lb/>
以介睂夀兮豈太平之無象嬰吏徽而弗予蜕兮言及<lb/>
兹而泚顙予固將引而去之兮疇敢卜鄰於思曠<lb/>
　　碧峰書院賦　　　　　　　　<hi>明</hi>胡居仁<lb/>
雲山靑靑澗泉泠泠考槃之所碩人之情賴陳君之好<lb/>
義曰創始以經營與吾心之有合來此以落其成喜進<lb/>
修之多士逺負笈而執經悦藏修之有此期學力而日<lb/>
增慨吾徳之疎薄憂聖道以難明歎真儒之去逺懼功<lb/>
<pb n="KR4h0139_WYG_086-23b"/>
利而日興訓註繁而理昧孰能免乎冥行歎吾同類兮<lb/>
立志毋輕主敬存其心兮曰虛與靈窮理致其知兮曰<lb/>
詳以精反躬踐其實兮曰篤志以誠徳業致其盛兮庶<lb/>
不虛此生此峯増其輝兮得人而名<lb/>
　　幽庭賦　　　　　　　　　　<hi>梁</hi>沈　炯<lb/>
矧幽庭之閒趣具春物之芳華轉洞房而引景偃飛閣<lb/>
而藏霞築山川於户牖帶林苑於東家草纎纎而垂緑<lb/>
樹騷騷而落花於是秦人清歌趙女鼓筑嗟光景之遲<lb/>
<pb n="KR4h0139_WYG_086-24a"/>
暮詠羣飛之棲宿顧留情於君子豈含姿於嬌淑於是<lb/>
起而長謡曰故年花落今復新新年一故成故人那得<lb/>
長繩繫落日年年月月但如春<lb/>
　　月庭賦　　　　　　　　　　<hi>元</hi>陳　樵<lb/>
月庭主人翫世遺榮放情逺蹈衣薜荔兮藉蘭抱明月<lb/>
以長嘯有逺遊子悼容華之易遷總名遊之飛轡歎芳<lb/>
塵之暮起兮獨申旦而不寐秉蘭燭以命客慕西園之<lb/>
夜遊按翹袖之豔舞徴河激之名謳陳葆階開翠樓銀<lb/>
<pb n="KR4h0139_WYG_086-24b"/>
花火合綠桂光流驚鬱華之絶軌疑曜靈之罷馭未旦<lb/>
忘昏當宵啟曙故雖清曜之麗天兮寧麾謝而弗顧也<lb/>
於是月庭主人過詫逺遊子曰吾聞承雲在御則靡靡<lb/>
無聲扶光當晝則丹良斂迹伊皓月之明迥兮托𤣥夜<lb/>
而顯質被羣陰之宗光攬餘暉於日窟細栁分榮瓊池<lb/>
增色麗朔則著象於懸車薄晦則垂明於中夕影已缺<lb/>
而玉兔蘇光質將盈而素蟾散魄抉天閫以西流磔地<lb/>
垠而東適方今若木收華金樞朗曜美清夜之虛明泛<lb/>
<pb n="KR4h0139_WYG_086-25a"/>
寒光於遐眺煒燭燭其精熒娟紛紛其縞皓朗璞藏英<lb/>
明璣埋照隨掌增羞郢握自弔雞林失簾箔之珍𤣥圃<lb/>
隠燭銀之燎攬海蛤以非竒豈明苔之足較又况乎蘭<lb/>
燼之争華螢炬之窮妙也今吾子謝寒彩於温幈蔽明<lb/>
暉於翠幬是猶忘白日正中執隅燭於窔奧也不識子<lb/>
願從我而遊之乎逺遊子曰僕少好紛華願挹清風博<lb/>
以殊觀敢謝發曚於是厯級循檐散步從容攬予袂之<lb/>
英英兮若流汞之翻空飾桂户以銀鋪兮易蘭房為雪<lb/>
<pb n="KR4h0139_WYG_086-25b"/>
宫連門裂帛在網成琮紫絲幛兮丹露寒翡翠帷兮碧<lb/>
霜重照瓴甋兮愛玉階之赩奕顧環堵兮憐瓊壁之菁<lb/>
蔥邀我乎璇臺之上期我乎鶴寢之中曄金虎之曜質<lb/>
兮綴瑶光之耿耿繁星播其華藻兮亘碧藍之萬頃若<lb/>
鹿苑之揚輝兮繞淸揚而玉暎俯孤域而遥睇兮飛樓<lb/>
觀之離離若盛姬之璧臺兮極椒風之麗猗又若銷白<lb/>
銀以為闕兮望蓬萊於海湄影標鞶鑑光隨履綦寒生<lb/>
貝帶色動纓蕤遊目郊原百卉萋萋被輕容於平楚鋪<lb/>
<pb n="KR4h0139_WYG_086-26a"/>
白綺於蘭池冰壑兮淸蕖銀泥兮翠蘤佳木偃旌陰竹<lb/>
揚徽家藏玉樹户列玕玗琪帳徘徊以延佇兮忽棘露<lb/>
之沾衣愛靈籟之夜生兮若笙鶴之參差迺泠然而笑<lb/>
浩然而歌歌曰明月燭燭皎以鮮弱雲無姿照碧藍玉<lb/>
衡銀浦共闌干良辰急景促彫年蕙纕華玉夜珊珊歌<lb/>
長衣袂風露繁逺遊子聞之又稱歌曰珠璧雖明光一<lb/>
室兮鳯膏蘭燭非至質兮虧盈消長淸光不滅兮飛龍<lb/>
銜燭未若兹月兮淸夜漫漫長歌既絶蜜燄收銀龍掲<lb/>
<pb n="KR4h0139_WYG_086-26b"/>
揮瑶琴操白雪河傾月落餘歡未歇<lb/>
　　茅茨賦　　　　　　　　　　<hi>唐</hi>朱桃椎<lb/>
若夫虛寂之士不以世務為榮隠遁之流乃以閑居為<lb/>
樂故孔子達士仍遭桀溺之譏叔夜髙人迺被孫登之<lb/>
笑況復尋山翫水散志娯神隠卧茅茨之間志想靑雲<lb/>
之外逸世上之無為亦處物之髙致若乃覩余庵室終<lb/>
諸陋質野外孤標山旁迥出壁則崩剥而通風簷則摧<lb/>
頹而寫日是時閑居晩思景媚靑春逃斯澗谷委此心<lb/>
<pb n="KR4h0139_WYG_086-27a"/>
神削野藜而作杖巻竹葉而為巾不以聲名為貴不以<lb/>
珠玉為珍風前引嘯月下髙眠庭惟三逕琴置一絃散<lb/>
誕池臺之上逍遥巖谷之間逍遥兮無所託志意兮還<lb/>
自樂枕明月而彈琴對淸風而緩酌望嶺上之靑松聽<lb/>
雲間之白鶴用山水而為心翫琴書而取樂谷裏偏覺<lb/>
鳥聲髙鳥聲髙韻盡相調見許毛衣真亂錦聽渠聲韻<lb/>
宛如歌調絃乍緩急向我茅茨集時逢雙燕來屢值遊<lb/>
蜂入氷開緑水更應流草長階前還復濕吾意不欲世<lb/>
<pb n="KR4h0139_WYG_086-27b"/>
人交我意不欲功名立功名立也不須髙總知世事盡<lb/>
徒勞未會昔時三箇士無故將身殞二桃<lb/>
　　林霏賦<hi>有序</hi>　　　　　　　　<hi>宋</hi>王　炎<lb/>
致政胡丈思成燕居之所扁以林霏模寫其景寄於詩<lb/>
囊畫笥誦其詩觀其畫令人心志翛然厭薄塵垢因成<lb/>
古賦一首其詞曰<lb/>
倚蕭灘之北漘萃闤闠之萬家獨徳人之結廬却市聲<lb/>
而無譁開樓觀之浄麗納江山之幽遐疑老仙之一壺<lb/>
<pb n="KR4h0139_WYG_086-28a"/>
藏物色之淸佳招鷗鷺與忘機湛方塘之淺綠衞以竹<lb/>
君之蕭森絢以蓮娃之温淑鬱喬木其參天輸淸陰而<lb/>
覆屋抱虛白而不染攬空翠而可餐酌癭藤之釀玉彈<lb/>
素琴之無絃睇飛鴻之冥冥覺燕處之超然主人為誰<lb/>
澶淵居士方時承平家在中土偶赤縣之陸沉隨一龍<lb/>
之浮渡非無意於著鞭可聞雞而起舞恥捷徑之别驅<lb/>
甘康莊之徐步張使旃於蜀道把州麾於淮浦囘老眼<lb/>
而内觀笑浮名之絆身遂選勝而卜居以頤神而保真<lb/>
<pb n="KR4h0139_WYG_086-28b"/>
規子美之浣花摹樂天之香林尊徳誼者陪鳩杖而舂<lb/>
容談勢利者望龍門而逡巡乃相與竊議曰此非持己<lb/>
之潔而矯俗之汙者歟有巻舒之道而無悔吝之疵者<lb/>
歟眇外物於螽股而貴吾身於驪珠者歟徜徉塵垢之<lb/>
外而與喬松為徒者歟居士聞之局局然笑曰斯言過<lb/>
矣吾何有於是其歸來若差後於淵明其止足若庶㡬<lb/>
於疎傅既婆娑而即安亦逍遙而無累客乃櫽括其辭<lb/>
以命管城薄寫林霏之佳趣<lb/>
<pb n="KR4h0139_WYG_086-29a"/>
　　蘆藩賦　　　　　　　　　　<hi>宋</hi>張　耒<lb/>
張子被謫客居齊安陋屋數椽織蘆為藩疎弱陋拙不<lb/>
能茍完晝風雨之不禦夜穿窬之易干上雞栖之蕭瑟<lb/>
下狗竇之空寛先生家貧一裘度寒曾胠篋之不卹何<lb/>
藩籬之足言鼓鐘於宫聲出於垣中空然而無有徒望<lb/>
意而轍還故吾守此敗蘆其固比夫河山若夫朝𤾉不<lb/>
出微霰既零聲如跳珠淅淅可聽及夫衡門暮掩鳥雀<lb/>
就棲掛荒山之落景絡衰蔓之離離其下榛草樵蘇往<lb/>
<pb n="KR4h0139_WYG_086-29b"/>
來螻蚓出入羊牛覘窺先生跫然杖藜過之瞻顧四隅<lb/>
憫然歌之曰公宫侯第萬瓦連碧紫垣玉府十仞塗青<lb/>
何嘗知淮夷之陋俗窮年卒嵗乎柴荆也哉<lb/>
　　無盡藏賦　　　　　　　　　<hi>金</hi>趙秉文<lb/>
出國門而南騖兮並瀘水而西馳枕房山之東麓兮面<lb/>
萬頃之蒼陂得孤亭之爽塏兮納萬象而君之月娟娟<lb/>
而照席矣風飄飄而吹衣悵今夕之何夕兮得二友之<lb/>
追隨於是主詫客曰自有天地有此江河如我與君與<lb/>
<pb n="KR4h0139_WYG_086-30a"/>
人往還向者與子仰看山俯聽泉明月侍右淸風侍前<lb/>
侯何啻於萬户買不費於一錢但恐造物者之怪多取<lb/>
不憂他人之我先若乃夜方半夜既寂流光潑水素彩<lb/>
沉璧玉虯騰舞金波的皪披蘭泛芷紛紅獵碧送漁舟<lb/>
於天末飄鄰笛於日夕洗耳盪目淸魂涼魄忽然不知<lb/>
風乗我而我乗風客為主而主為客也且予以為其樂<lb/>
何如也雖然世有汚隆物有成毁向也蕪今也芷向也<lb/>
亭今也圮何變化之無常而人事之不可恃也客曰自<lb/>
<pb n="KR4h0139_WYG_086-30b"/>
俗觀之有代有謝自道觀之無成無毁君亦知夫物死<lb/>
當時無心乎自有觀成則有成自未有觀成則成亦壊<lb/>
矣自今觀昔則有昔以來望今則今亦昔矣由是觀之<lb/>
方成方虧方生方死雖然此猶有心於去來現在也若<lb/>
其無心則無此矣且夫水不與風期風來而水波山不<lb/>
與月期月照而山白庸知夫性空真風性空真風是尚<lb/>
有極邪然則聲塵有盡所以聲聲者無盡也色塵有盡<lb/>
所以色色者無盡也主人喜曰今而後知乾坤一亭萬<lb/>
<pb n="KR4h0139_WYG_086-31a"/>
物一藏吾廬尚無恙也<lb/>
　　東皋賦　　　　　　　　　　<hi>元</hi>虞　集<lb/>
出東郭以騁望得逶迤之方臯窈窕脩筠之舍盤桓嘉<lb/>
樹之高秀野綠縟長渠翠濤界畦疃以分畫列藩籬乎<lb/>
周遭汎崇蘭於舊畹薦幽澗之新毛鳶魚樂兮天光雲<lb/>
影之動盪虎豹蔚兮山輝川媚之薰陶結幽居以静好<lb/>
不窺園以為遨或視明星而弋鴈或饗朋酒而魚羔其<lb/>
有棄敝屨於軒冕託遺響於歌騒者乎于嗟惟麟黍稷<lb/>
<pb n="KR4h0139_WYG_086-31b"/>
在畿眇故封兮江海悵王孫兮不歸載耘載耔載裳載<lb/>
衣忽十世其將逺挺三君而奮飛奉賢書以造廷並策<lb/>
名於常旂鸞翔鳯翱赫其有輝值炎精之既淪遽斂翮<lb/>
於熹㣲於穆季侯知徳者稀中田有廬兮種𤓰北山無<lb/>
蹊兮采薇悄悄隠憂兮顧懐懇懇菑畬兮疇依慨膚士<lb/>
之不億懼俯仰之多違侃侃廣文特起無儔内有明賢<lb/>
之助外嬰憂患之酬二親髙年一身百謀煦煦陽春英<lb/>
英凉秋屢専席於名郡常曳裾於諸侯觴詠不間於絲<lb/>
<pb n="KR4h0139_WYG_086-32a"/>
竹㫖甘頻及於交游積累之勤百福是遒婉婉子孫食<lb/>
德不渝嗟予少時迎於名門揮絃飛鴻垂綸遊鯤老至<lb/>
不知車懸身存夕草載露黯然銷魂訊故老於岑隅索<lb/>
履跡於崖根秀娟娟兮既長鬱蒼蒼兮彌尊孰辟世於<lb/>
醉鄉樂舒笑於邱園晨光粲其盈庭鶴鳴聞於九天黍<lb/>
稌既豐華實載繁俎豆衣冠古而又文東皋之人其昔<lb/>
之桃源也邪<lb/>
　　野莊賦<hi>有序</hi>　　　　　　　　<hi>明</hi>劉三吾<lb/>
<pb n="KR4h0139_WYG_086-32b"/>
汴進士通判長沙王侯師魯繇尹猗氏投紱龍門得金<lb/>
源時故著姓段氏遺址段輔惟徳屢任憲使姑射山之<lb/>
麓曰芹溪一水溉田可四五村疃侯築室其上游以地<lb/>
之出幽蔚而曠適也宜田舍而不沮洳也謂之野莊上<lb/>
以奉母下以友于諸兄弟非直求田問舍而已其來茶<lb/>
陵屬予文既為之記復廣其意而賦之曰<lb/>
龍門之西姑射之東一水芹香界玉其中惟是溪之上<lb/>
游寔形勝之所鍾在林樾而不幽蔚軼沮洳而特崇隆<lb/>
<pb n="KR4h0139_WYG_086-33a"/>
可以供野眺而寄髙情於無外可以為田舍而適雅趣<lb/>
於不窮何代見於偉人繇原出於仙蹤此王侯野莊之<lb/>
所在非世俗田廬之得同也與在昔金源則有段氏簮<lb/>
纓名家廟堂重器來居是莊實啟其閟華屋生存海桑<lb/>
換世幸地靈之未歇有人傑之來繼振三槐之家聲擢<lb/>
春官之上第繇猗氏以投簮即是莊之留意樹棟宇於<lb/>
荆榛之故墟葺田園於萊蕪之久翳邈髙風於異鄉之<lb/>
後來慨廢興於崇岡之一睇然後知髙賢之卜居葢以<lb/>
<pb n="KR4h0139_WYG_086-33b"/>
勝槩而非以地利者矣是莊也不村不郭匪市匪廛天<lb/>
開圖畫地占林泉蓀壁葯房桂棟蕙櫋雜以楩楠之材<lb/>
甃以璘㻞之堅廣不四五之畞多不八九之椽靑來幾<lb/>
山之闥緑䕶一水之田岸蘭汀芷馥郁雨餘之日園梨<lb/>
山柿紅白霜後之天樵青婦汲往往村巷雞嗚犬吠在<lb/>
在人烟侯也幅巾藜杖勝日佳時或依巖閲畊或臨流<lb/>
賦詩但見良苗交風逺近一碧亦既頴秀亦既堅實奄<lb/>
觀銍艾畢是稼穡竭三時之辛勤事一日之燕集斯雞<lb/>
<pb n="KR4h0139_WYG_086-34a"/>
豚之有社亦人情所共適此則野莊人平居所藉乎耕<lb/>
之力及其鳴騶入谷薦剡交舉負疾力辭蒙恩見許還<lb/>
家教乎龍門講道擬乎鄒魯恨孔突之未黔由及門之<lb/>
房杜雖繫匏於禮曹恒馳情於莊所此則野莊人前後<lb/>
所異乎出處之故潘輿上夀四時杯酌綵衣蹁躚萱庭<lb/>
酬酢母見子兮怡愉子喜母兮矍鑠願椿松兮遐齡永<lb/>
康彊兮勿藥則是莊之居本以奉母而始作五人兄弟<lb/>
平居雁行壎篪迭奏棣蕚相望問起居兮母所具甘㫖<lb/>
<pb n="KR4h0139_WYG_086-34b"/>
兮上堂願友于兮勿替使母心兮樂康則是莊之居又<lb/>
以友乎兄弟而不可忘抑人知侯之野莊其畊以田而<lb/>
不知侯之墨莊其畊以舌也當河汾之授徒紛衿佩之<lb/>
雲集聞嵗奉之清俸猶賦役之所入顧此田之所收豈<lb/>
野莊之能敵自徴登於仕塗已筆耒之久歇幸心田之<lb/>
克治無草茅之交塞種之以經訓之菑畬溉之以伊洛<lb/>
之道脈耘之以克已之工夫斂之以道德之充實始循<lb/>
序而升堂終深造而入室則義理純熟之餘皆芻豢悦<lb/>
<pb n="KR4h0139_WYG_086-35a"/>
口之適斯固吾性分中之墨莊人心内之安宅也又何<lb/>
羨乎淵明栗里所在之髙風陸氏門生為莊之故迹也<lb/>
哉為之歌曰野莊兮龍門樂此所兮王河汾宅幽兮勢<lb/>
廣宜爾居兮與爾田壤伏臘兮有餘上奉萱闈兮下以<lb/>
友于野之莊兮既久别墨之莊兮亦以歇志不遂兮奈<lb/>
何白髮倚門兮山之阿安得解組綬兮如淵明賢我當<lb/>
為侯兮續歸來篇<lb/>
　　茅簷賦　　　　　　　　　　<hi>明</hi>魏學洢<lb/>
<pb n="KR4h0139_WYG_086-35b"/>
闉闍之北酒帘之西有扉晝扃蛩吟鳥啼籬逕彌迆詰<lb/>
屈旁蹊卧板橋而如帶嵸樛木以扶疎繄小樓之容膝<lb/>
卜素心而僦居愛綠綺之静好懐靑藜於古初可風可<lb/>
月我圖我書每訢訢其欲笑吐幽葩而自攄入披翫兮<lb/>
黄庭出搴芳兮蓀芷忽落英之盈褏驚茅屋之麗靡引<lb/>
蓬壺之細流亦濺濺而瀰瀰啟紙疏以長眺撫女牆而<lb/>
獨喜抱良辰之竒懐送行雲而如駛爾乃三復隰桑適<lb/>
聞叩門或鼓荻秋之枻或欈楓谿之綸既風輕而煙暖<lb/>
<pb n="KR4h0139_WYG_086-36a"/>
　兼芋菽之不貧擷澤葵掇靑蒓呼雛樹巔問酒鄰人悦<lb/>
　余美之媞媞舞長袂之蹲蹲競徽音而自逺導懿躅以<lb/>
　相循於是衡門之下幽人徜徉敗瓦頽壁蘭香茝芳斜<lb/>
　陽小鳥遥林蒼蒼觸目懽賞便姍翱翔若夫拒霜零亂<lb/>
　楓林標紅疎櫺自鳴切切草蟲則乃放柴闗泝歸灇上<lb/>
　髙邱瞰長空秋旻曠兮泬寥椉彤雲兮無窮懐湘江之<lb/>
　澔涆駕洞庭之秋風思眇眇以遐舉覺天地之<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏時<lb/>
　焉石瀨腹堅百卉霣折日暖牆隈隴褒剰雪手枕殘帙<lb/>
<pb n="KR4h0139_WYG_086-36b"/>
　鶉衣百結短櫩無風酒酣耳熱又胡羨乎寒江之瀇潒<lb/>
　寒山之嵽嵲消揺容與兹樂實奢蓬窻圭竇水攲岸斜<lb/>
　聽曉氷之響裂呀空谷之谽谺落霞孤鶩枯木寒鴉春<lb/>
　風蚤戾到我梅花誰歟居者或曰此伐檀君子之家<lb/>
　<lb/>
　<lb/>
　<lb/>
御定厯代賦彚卷八十三<lb/>
</p>
<p>
</p>
  </div>
</body>
</text>
</TEI>
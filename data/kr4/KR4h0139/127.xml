<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_127-1a"/>
　欽定四庫全書<lb/>
御定歴代賦彚巻一百二十四<lb/>
　　花果<lb/>
　　　梅花賦　　　　　　　　　　梁簡文帝<lb/>
　層城之宫靈苑之中奇木萬品庶草千叢光分影雜條<lb/>
　繁幹通寒圭變節冬灰徙筩並皆枯悴色落揺風年歸<lb/>
　氣新搖芸動塵梅花特早偏能識春或承陽而發金乍<lb/>
　雜雪而披銀吐豔四照之靈舒榮五衢之路既玉綴而<lb/>
<pb n="KR4h0139_WYG_127-1b"/>
　珠離且氷懸而雹布葉嫩出而未成枝抽心而挿故標<lb/>
　半落而飛空香隨風而逺度挂靡靡之遊絲雜霏霏之<lb/>
　晨霧爭樓上之落粉奪機中之織素乍開華而傍巘或<lb/>
　含影而臨池向玉階而結采拂網戸而低枝七言表柏<lb/>
　梁之詠三軍傳魏武之竒於是重閨佳麗貌婉心<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>憐<lb/>
　早花之驚節訝春光之遣寒裌衣始薄羅袖初單折此<lb/>
　方花舉兹輕袖或挿鬢而問人或殘枝而相授恨鬟前<lb/>
　之太空嫌金鈿之轉舊顧影丹墀弄此嬌姿洞開春牖<lb/>
<pb n="KR4h0139_WYG_127-2a"/>
四巻羅幃春風吹梅落盡賤妾為此斂蛾睂花色持相<lb/>
比恒愁恐失時<lb/>
　　梅花賦<hi>冇序</hi>　　　　　　　　<hi>唐</hi>宋　璟<lb/>
垂拱三年余春秋二十有五戰藝再北隨從父之東川<lb/>
授館官舍時病連月顧瞻圯牆有梅一本敷葩於榛莽<lb/>
中喟然歎曰斯梅托非其所出羣之姿何以别乎若其<lb/>
貞心不改是則可取也已感而成興遂作賦曰<lb/>
髙齋寥闃嵗晏山深景翳翳以斜度風悄悄以亂吟坐<lb/>
<pb n="KR4h0139_WYG_127-2b"/>
窮簷以無朋命一觴而孤斟步前除以躑躅倚藜杖於<lb/>
牆陰蔚有寒梅誰其封植未緑葉而先葩發青枝於宿<lb/>
枿擢秀敷榮冰玉一色胡雜還於衆草又蕪沒於叢棘<lb/>
匪王孫之見知羌潔白其何極若夫瓊英綴雪絳萼著<lb/>
霜儼如傅粉是謂何郎清香潛襲疎蕊暗臭又如□香<lb/>
是謂韓壽凍雨晩濕夙露朝滋又如英皇泣於九疑愛<lb/>
日烘晴明蟾照夜又如神人來自姑射煙晦晨昏陰霾<lb/>
晝閟又如通徳掩袖擁髻狂飇捲沙飄素摧柔又如緑<lb/>
<pb n="KR4h0139_WYG_127-3a"/>
珠輕身墜樓半含半開非黙非言溫伯雪子目擊道存<lb/>
或俯或仰匪笑匪怒東郭慎子正容物悟或憔悴若靈<lb/>
均或敧傲若曼倩或嫵媚如文君或輕盈若飛燕口吻<lb/>
雌黄擬議難徧彼其藝蘭兮九畹采蕙兮五柞緝之以<lb/>
芙蓉贈之以芍藥玩小山之叢桂掇芳洲之杜若是物<lb/>
皆出於地産之奇名著於風人之托然而豔於春者望<lb/>
秋先零盛於夏者未冬已萎或朝甦而速謝或夕秀而<lb/>
遄衰曷若兹卉嵗寒特妍氷凝霜沍擅美專權相彼百<lb/>
<pb n="KR4h0139_WYG_127-3b"/>
華孰敢爭先鶯語方澀蜂房未喧獨步早春自全其天<lb/>
至若棲迹隠深寓形幽絶恥鄰市廛甘遯巖穴江僕射<lb/>
之孤鐙向寂不怨悽迷陶彭澤之三徑長閒曾無愔結<lb/>
諒不移於本性方可儼乎君子之節聊染翰以寄懐用<lb/>
垂示於來哲從父見而朂之曰萬木僵仆梅英再吐玉<lb/>
立冰姿不易厥素子善體物永保貞固<lb/>
　　梅花賦<hi>有序</hi>　　　　　　　　<hi>宋</hi>李　綱<lb/>
皮日休稱宋廣平之為人疑其鐵心石膓及觀所著梅<lb/>
<pb n="KR4h0139_WYG_127-4a"/>
花賦清便富豔得南朝徐庾體然廣平之賦今闕不傳<lb/>
予謂梅花非特占百卉之先其標格清髙殆非餘花所<lb/>
及辭語形容尤難為工因極思以為之賦補廣平之闕<lb/>
云其辭曰<lb/>
固陰沍寒草木凍枯惟兹梅之異品得和氣而早蘇爾<lb/>
乃結根蟠據擢幹横斜發青枝於宿枿未緑葉而先葩<lb/>
素英剪玉輕蕊捶金絳蠟為萼紫檀為心藟方苞而露<lb/>
重梢半裊而雲深凌霜霰於殘臘帶煙雨於疎林漏江<lb/>
<pb n="KR4h0139_WYG_127-4b"/>
南之春信折贈逺於知音此梅花之大略也若夫含芳<lb/>
雪徑擢秀煙村亞竹籬而絢彩映柴扉而斷魂暗香浮<lb/>
動雖逺猶聞正如梅仙隱居呉門豐肌瑩白嬌額塗黄<lb/>
俯清谿而㺯影耿寒月而飄香嬌困無力嫣然欲狂又<lb/>
如梅妃臨鏡嚴妝吸風飲露綽約嬋娟肌膚氷雪秀色<lb/>
可憐姑射神人御氣登仙絳襦素裳步揺之冠璀璨的<lb/>
皪光彩煜然瑶臺玉姬謫墮人間半開半合非黙非言<lb/>
溫伯雪子目擊道存或俯或仰匪笑匪怒東郭順子正<lb/>
<pb n="KR4h0139_WYG_127-5a"/>
容物悟惟標格之獨髙故衆美之咸具下視羣芳不足<lb/>
比數桃李遜嫮梨杏推妍玫瑰苞羞芍藥厚顔相彼百<lb/>
花孰敢爭先鶯語方蟄蜂蝶未喧獨步早春自全其天<lb/>
至於功用已周斂華就質落英飄零結成青實鍾曲直<lb/>
之真味得東方之正色傅説資之以和羮曹公望之以<lb/>
止渇用其材可以為棟梁採為藥可以蠲熱煩又非衆<lb/>
果之所能髣髴也爰有幽人卜居梁谿藝松菊於三徑<lb/>
署蘭蕙之百畦丹桂團團緑竹猗猗植兹梅於其間庶<lb/>
<pb n="KR4h0139_WYG_127-5b"/>
嵗寒之相依嗅花嚼實侑此一卮頹然而醉不知天地<lb/>
之髙卑豈特泉石膏肓煙霞痼疾殆所謂未能忘情如<lb/>
草木聊託物以娯嬉者乎<lb/>
　　梅花賦<hi>有序</hi>　　　　　　　　<hi>宋</hi>朱　子<lb/>
楚襄王遊乎雲夢之野觀梅之始花者愛之徘徊而不<lb/>
能舍焉驂乘宋玉進曰美則美矣臣恨其生寂寞之濱<lb/>
而榮此嵗寒之時也大王誠有意好之則何若移之渚<lb/>
宫之囿而終觀其實哉宋玉之意葢以屈原之放微悟<lb/>
<pb n="KR4h0139_WYG_127-6a"/>
王而王不能用於是退而獻賦曰<lb/>
夫何嘉卉而信奇兮厲嵗寒而方華潔清姱而不淫兮<lb/>
專精皎其無瑕既笑蘭蕙而易誅兮復異乎松柏之不<lb/>
華屏山谷以自娯兮命氷雪而為家謂后皇賦予命兮<lb/>
生南國而不遷雖瘴癘非所託兮尚幽獨之可原嵗序<lb/>
徂以崢嶸兮物皆舍故而就新披宿莽而横出兮廓獨<lb/>
立而增妍𤣥霧滃而四起兮川谷沍而氷堅澹容與而<lb/>
不衒兮象姑射而無鄰夕同雲之繽紛兮林莽雜其葳<lb/>
<pb n="KR4h0139_WYG_127-6b"/>
蕤曾予質之無加兮專皎潔而未衰方酷烈而誾誾兮<lb/>
信横發而不可摧紛旖旎亦何好兮靜窈窕而自持徂<lb/>
清夜之湛湛兮玉繩耿而未低方娉婷而自喜兮友明<lb/>
月以為儀歘浮雲之來蔽兮四顧莽而無人悵寂寞其<lb/>
凄凉兮泣回風之無辭立何久乎山阿兮步何躊蹰於<lb/>
水濱忽舉目而有見兮恍顧盻之足疑謂彼漢之廣兮<lb/>
羌何為乎人品既奇服之昡耀兮又綽約而可觀欲一<lb/>
聽白雲之歌兮歎揚音之不可聞將結軫乎瑶池兮懼<lb/>
<pb n="KR4h0139_WYG_127-7a"/>
佳期之非真願借陽春之白日兮及芳菲之未虧與遲<lb/>
暮之零落兮曷若充夫佩幃渚宫矧未有此兮紛草棘<lb/>
之縦横椒蘭後乎霜雪兮亦何有乎芳馨俟桃李於載<lb/>
陽兮倉庚寂而未鳴私顧影而自憐兮淡愁思之不可<lb/>
更君性好而弗取兮亦吾命其何傷亂曰后皇貞樹豔<lb/>
以姱兮潔誠諒清有嘉實兮江南之人羌無以異兮㷀<lb/>
獨處廓豈不可召兮層臺累榭静而可樂兮王孫兮歸<lb/>
來無使哀江南兮<lb/>
<pb n="KR4h0139_WYG_127-7b"/>
　　梅花賦　　　　　　　　　　<hi>宋</hi>楊萬里<lb/>
紹興四祀惟仲之冬朝暖焉兮似春夕凄其兮以風楊<lb/>
子平生喜寒而惡熱亦復重裘而厚幪呼濁醪而拍浮<lb/>
嗔麟定之未紅已而月漏微明雪飛滿空楊子欣然而<lb/>
歎曰舉世皆濁滕六獨清舉世皆暗望舒獨明滕也挾<lb/>
其清而不洿終嵗遯乎太陰之庭舒也倚其明而不垢<lb/>
當晝閟其廣寒之扃葢工於相避而凝於不相平也今<lb/>
夕何夕惠然偕來皎連璧之迥映蹇欲逝兮裴徊吾獨<lb/>
<pb n="KR4h0139_WYG_127-8a"/>
附冷火而撥死灰顧不詔二子之咍乎爰策枯藤爰躡<lb/>
破屐登萬花川谷之頂飄然若絶弱水而詣蓬萊適羣<lb/>
仙拉月姊約玉妃醼酣乎中天之臺楊子揖姊與妃而<lb/>
指羣仙以問焉曰彼縞裠而侍練帨而立者為誰曰玉<lb/>
皇之長姬也彼翩若驚鴻矯若游龍者為誰曰女仙之<lb/>
飛瓊也彼膚如凝脂體如約素者為誰曰泣珠之鮫人<lb/>
也彼肌膚若氷雪綽約若處子者為誰曰藐姑射之山<lb/>
之神人也其餘萬妃皓皓的的光奪人目香襲人魄問<lb/>
<pb n="KR4h0139_WYG_127-8b"/>
不可偏同馨一色忽一妃起舞而歌曰家大庾兮荒凉<lb/>
系子真兮南昌逢驛使兮寄逺耿不歸兮故鄉歌罷因<lb/>
忽不見旦而視之乃吾新植之小梅逢雪月而夜開<lb/>
　　古梅賦<hi>有序</hi>　　　　　　　　<hi>宋</hi>呉龍翰<lb/>
余家有古梅突兀富饒之旁枝榦連理而茂先曾伯叔<lb/>
大父聮武巍科曾大父嘗作連理梅賦以見意余詩人<lb/>
也與梅為膠漆交梅而至古標格愈不凡敬依韻扁吾<lb/>
窩因為之賦其辭曰<lb/>
<pb n="KR4h0139_WYG_127-9a"/>
忻故園之古梅兮燦珊瑚之寶樹懸瑶臺之明月兮的<lb/>
皪瓊花玲瓏玉蕊矧鶼比翼乎鐵榦兮乃連理而薦瑞<lb/>
顧此杈枒兮其仰斯逆其偃斯醉其髙斯達其低斯跂<lb/>
鶴膝崢嶸切切交峙蛟背突兀奔騰之勢或横枝照水<lb/>
如紉蘭之湘纍或半樹粘雪如餐氊之漢使或荒山衝<lb/>
寒孤根回暖如采薇孤竹君之二子烈士忼慨羇臣顦<lb/>
顇茹鐵筋骨鏤氷腸胃乃導引其形軀兮如霧擁而雲<lb/>
垂如鴻飛而虎踞故能曜其夜鶴之骨而枯其秋蟬之<lb/>
<pb n="KR4h0139_WYG_127-9b"/>
蜕也若余者與伊納交廬其旁詔弟讀書對親奉觴呼<lb/>
吸清寒嚥嚼清香而庶幾瀉吟筆之琳琅者乎<lb/>
　　紅梅賦　　　　　　　　　　<hi>元</hi>袁　桷<lb/>
閑閑羽仙朝歸絳都氷渟雪峙湛焉澄居候寒圭之微<lb/>
影察衆芳之榮枯草藏荄而永閟木脱葉以無徒彼陰<lb/>
陽之眇密曷能返乎𤣥虚於是天迴景溫機抉候促吉<lb/>
雲豐融美虹纚屬睠炎洲之嘉植淟乎其忍此垢濁也<lb/>
儼蕊珠之揚靈貯初服於太素沐九芒之粹精蟠翠氣<lb/>
<pb n="KR4h0139_WYG_127-10a"/>
以内䕶赬容耿以自持兮抱冲密而莫吐衣赤霜之羽<lb/>
袍曳文錦之靈佩棄明月之寒璫綴飛瓊以為琲匪徇<lb/>
色以自誇表昭質之莫昧凜世坌之如焚赩微慍以却<lb/>
背惟深根固蔕之不可恃兮將求化以養晦繄煒煒之<lb/>
滑稽懼夫惡朱者之見毁鵠日浴以鷇離鶴舞丹而希<lb/>
壽念形色之莫踐徒變幻以眩售萬籟凝寂穆然長思<lb/>
絢此的皪申之以辭辭曰貌充心明道之腴兮葆光罙<lb/>
貞慎徳樞兮渥丹自持惟受初兮不爍不騰莫可渝兮<lb/>
<pb n="KR4h0139_WYG_127-10b"/>
時至神完吾其敷兮吾其敷兮物莫與俱兮<lb/>
　　梅賦　　　　　　　　　　　<hi>明</hi>徐　渭<lb/>
往予薄遊海外聞羅浮之勝而未得登焉葢昔所稱入<lb/>
夢之種不可得而見之矣涉冬出大庾見庾嶺之梅則<lb/>
多麤理而絳襦者歟抵玉山人言東嶽之奇往觀焉則<lb/>
見其孤生環古偃伏迴巻一花千葉並蔕數萼上竦而<lb/>
扶疎者歟至於依山臨澗覆橋横野間松雜竹屋角牆<lb/>
茨境非不美也未聞其走馬而征輿豈非品質靡異而<lb/>
<pb n="KR4h0139_WYG_127-11a"/>
類别有區人固玩視其習而好言其殊爾其孤稟矜競<lb/>
妙英雋發肌理氷凝榦膚鐵屈留連野水之煙澹蕩寒<lb/>
山之月蕊一攢而集霞葩五出而争雪側披斷磧委朔<lb/>
風其將吹忽上髙空助凍雲之欲結杪數英之半掬中<lb/>
萬斛之一摶古榦横肱玉龍遊而張甲編條聚腦白鳯<lb/>
戢以梳翰珮玦繽紛何啻淩波之子肌膚綽約無言姑<lb/>
射之仙趣將幽而見取豔以冷而為妍藴香氣於空表<lb/>
㺯皎色於霄端痩影横牕<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>然山澤素魂麗壁忽爾嬋<lb/>
<pb n="KR4h0139_WYG_127-11b"/>
娟託使將傳寄江南之遐信隨風暗度報塞北以春天<lb/>
羌笛一聲韻全飄於纖指素琴三㺯神屢託於氷絃是<lb/>
以古道清流墨工圖史或抝之為一窩亦種之於數里<lb/>
圍棊酌酒相與偃卧其中落月迴風務印縱横之所彼<lb/>
稱既醉逼清氣而不勝我則含毫占春光於長住斯亦<lb/>
可謂一節之髙而未足以盡曠然之意乃有巖居之徒<lb/>
溪飲之老短褐黄冠龎睂壽考跨蹇䇿邛熱漿烹藻望<lb/>
谷口以窮搜坐石頭而拂埽亦有遊心道徳之儒含思<lb/>
<pb n="KR4h0139_WYG_127-12a"/>
風雅之伯讀易説詩於其下詠歌作記當其處飛觥爵<lb/>
於彌留顧徘徊而不去景得人而益増人因景而標致<lb/>
斯風格之雅幽而韻調之殊異亦足以快心暢神洗鬱<lb/>
破滯又何羡乎羅浮之奇而東嶽之麗且余觀夫梅之<lb/>
為物也得氣之先得液之酸酸者木之正味先者序之<lb/>
履端先則渾瀹龎篤含泰和而獨飽酸則甘辛醎苦受<lb/>
何味而弗便含之飽者發斯盛便以受者和必完是以<lb/>
先驅百卉遂占上林之苑均齊五味兼齊商鼎之鹽其<lb/>
<pb n="KR4h0139_WYG_127-12b"/>
始也㸃綴文章洩天地之春於一夜其終也調和頤養<lb/>
収天地之功於萬全曾不知其處寂寞而貞厲守冷素<lb/>
以自恬悠揚乎松菊之圃盤錯乎水石之間風飇撼之<lb/>
而不動瘴癘攻之而罔顚雪霰既零條枚益肄陰幽外<lb/>
剥陽氣内漸迨花實之致用歴世味之飽諳何桃李之<lb/>
弱質敢先後以齊肩茍天將降是人以大任察物理而<lb/>
明其固然<lb/>
　　少梅賦　　　　　　　　　　<hi>明</hi>胡　翰<lb/>
<pb n="KR4h0139_WYG_127-13a"/>
夫何一嘉植兮忽肖儀而孰主解余衣以盤薄兮馳余<lb/>
思乎瑶之圃若有人兮獨立乎千古氷為魂兮玉雪其<lb/>
度澹遺世以逍遥兮負姱節而不可拔恍頩然而一見<lb/>
兮若經年之逺别散縞衣於空明兮駕飛龍以超忽情<lb/>
惝怳以揺曳兮氣漫汗而魂霍歘雲蒸而飈厲兮紛又<lb/>
繼之以雨雹撫陽關與喬如兮齊造化於一指驚建木<lb/>
之既椔兮眷瑶華其何異覩㛹娟而凌波兮浩綽約乎<lb/>
崇阿向北風而含韻兮承南服之冲和春渺渺兮何其<lb/>
<pb n="KR4h0139_WYG_127-13b"/>
望美人兮天一涯折芳馨兮延佇將以遺兮所思大化<lb/>
不停兮細入無垠髙下散殊兮其機孔神服貞白以自<lb/>
嘉兮今胡為此滋垢也豈隨時而變化兮懼夫人之逐<lb/>
臭也豫章不辨兮樗中繩墨棄厥<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簵兮矢蓬以為直<lb/>
憫衆芳之蕪穢兮天肅殺以威寒竊獨揆其中情兮豈<lb/>
云異夫荃蘭何靈均之好修兮結佩纕而弗睇吾將斂<lb/>
而就實兮和商鼎以進帝嗚呼勗哉兮保兹令美世莫<lb/>
諒其真兮尚識其似<lb/>
<pb n="KR4h0139_WYG_127-14a"/>
　　早梅賦<hi>有序</hi>　　　　　　　　<hi>明</hi>錢文薦<lb/>
鄭都官谷才名夙負時望咸推僧齊已造謁因自舉其<lb/>
早梅詩前村深雪裏昨夜數枝開谷曰數枝非早也何<lb/>
似一枝齊已不覺下拜人遂以一字師稱之予令袁山<lb/>
偶過谷墓荒榛阻轍落葉塞路訪古悠渺傷辰凝沍聊<lb/>
憶一枝用攄短賦<lb/>
何深山之蔽虧兮乃羣木之䝉叢霜封條而黯黮兮凍<lb/>
結樹而玲瓏氣沉陰而背日兮聲蕭瑟其從風天既有<lb/>
<pb n="KR4h0139_WYG_127-14b"/>
此慘戾兮人又益之以悽忡慮𠖇搜而伴孤兮憂逺涉<lb/>
而途窮况葭灰之未變兮何梅信之能通若乃採芝幽<lb/>
人栖煙素侣徧訪崖谷重尋澗沚肩聳驢背魂疲屐齒<lb/>
何處枯枝發乎新蕊於是既遶籬而歴雪復沿壑而渡<lb/>
氷望髙標其意往瞰低影以眸凝思色香之有待恐消<lb/>
息之無憑任蹋去而雲寂惟叩來而谷譍水激石以催<lb/>
返岸頹沙其告崩懐未舒乎舉歩感不絶於填譍其時<lb/>
萬樹皆僵孤葩獨放有煙常繞無風忽颺雖居木末如<lb/>
<pb n="KR4h0139_WYG_127-15a"/>
在天上聊破臘容稍解愁况亮樵子之莫窺知遊蜂之<lb/>
未嚮羞避客而易掩態示人而難狀將採取而尚怯欲<lb/>
持歸而猶讓幸凌波之洛神貽先春之佳貺則有深閨<lb/>
殊麗曲房妙靡流盻簾隙沉吟帳底對雪欲前畏冷隨<lb/>
止何意幽豔忽而到此方整襟以相待旋展鏡其獨觀<lb/>
氣含清而吐馥姿作媚而迎歡乍挿鬢而訝早頻露腕<lb/>
而忘寒儻同心之見諒奚隻影之憂單㦧凜那可説岑<lb/>
寂不須歎恐落羣芳後無人特地看<lb/>
<pb n="KR4h0139_WYG_127-15b"/>
　　瑞梅賦為淮王題　　　　　　<hi>明</hi>胡居仁<lb/>
白變而紅春氣融融天地設位而易行乎其中賴我王<lb/>
之好學明此理之無窮信天人之一體實氣脈之流通<lb/>
欲知修徳之要當致乎慎獨之功善乎心廣而體胖使<lb/>
嘉氣溢乎吾躬斯物瑞所以應乎外逺仰乎關雎麟趾<lb/>
之風<lb/>
　　憶庾嶺梅花賦<hi>有序</hi>　　　　　<hi>元</hi>朱元薦<lb/>
至元甲午予客燕山別庾嶺梅花且兩載矣天寒嵗晏<lb/>
<pb n="KR4h0139_WYG_127-16a"/>
旋思無聊悠然動尋梅之想嗚呼廣平見梅花於榛莽<lb/>
之中尚喟然賦之况不見梅花可無一語以寄相思之<lb/>
意乎東閣主人啓予言志感而成興遂作憶庾嶺梅花<lb/>
賦其辭曰<lb/>
倚髯箕踞掩巻微吟慨風沙之眯目撫嵗月而驚心倏<lb/>
憭慄其逺行窅羽絶而鱗沉憶梅花之不見渺予懐於<lb/>
登臨迺出都門徐步坰野徘徊易水之上徜徉燕山之<lb/>
下居庸鬱乎其積翠玉泉凜乎其如瀉訪金臺於荒丘<lb/>
<pb n="KR4h0139_WYG_127-16b"/>
弔石鼓於黌舍呼斗酒以澆愁想一枝之瀟灑夕陽已<lb/>
西新月如畫歸奚奴之背錦凌天風之返駕載行載歌<lb/>
其樂陶陶歸斯就寢一枕逍遥夜夢羣仙扣吾寓屋迺<lb/>
瑶其裾迺縞其服舞疎影之凌亂咳異香之芬郁若夫<lb/>
新詩動興東閣回眸儼如何遜同在揚州玉蕊明皦幽<lb/>
光留夜又如老坡松風亭下水影横動月香暗浮又如<lb/>
逋仙湖山勝遊未問和羮先魁春榜又如沂公賦詩自<lb/>
况或灑落如秦黄或豪邁如李杜或寒痩如郊島或清<lb/>
<pb n="KR4h0139_WYG_127-17a"/>
麗如徐庾其枕煙卧霞也芝商山之四皓其饕風齧雪<lb/>
也氊羝窖之蘇武不可名狀難以枚數恍兮惚兮載言<lb/>
孔嘉不玉而蕊不瓊而葩嗚呼噫嘻非花神邪昔廣平<lb/>
以天姿麗質而此賦今吾獨以端人貞士而見嗟不然<lb/>
何以山川之寂寞而能接魂夢之天涯詰其所以俛而<lb/>
不答倏爾情親歡然意洽覺真味之相投環四座而相<lb/>
狎且謂予言此行刹那汝位不髙汝金不多何以山藪<lb/>
之性情而歴乎宦海之風波是雖縉紳之推許不無蘭<lb/>
<pb n="KR4h0139_WYG_127-17b"/>
茸之囂訛嗟一出之容易迨兩載之蹉跎獨不記山中<lb/>
之索笑頹然醉月下而髙歌嗟夫水之迢迢不足以寫<lb/>
吾相思之情雲之緜緜不足以喻吾離愁之苦彼毁自<lb/>
毁彼譽自譽玉堂金馬吾不為之喜茅舍竹籬吾不為<lb/>
之怒付萬事於無心惟以天而出處乃若真心之長在<lb/>
豈甘與草木而俱腐花神喜而言曰嵗寒知心惟予與<lb/>
汝子不歸來洞天誰主願請事乎鸞驂蚤乗風而髙舉<lb/>
　　惜梅賦　　　　　　　　　　<hi>明</hi>唐　寅<lb/>
<pb n="KR4h0139_WYG_127-18a"/>
縣庭有梅株焉吾不知植於何時蔭一畝其疎疎香數<lb/>
里其披披侵小雪而更繁得隴月而益奇然生不得其<lb/>
地俗物混其幽姿前胥史之紛拏後囚繫之嚶吚雖物<lb/>
性之自適揆人意而非宜既不得薦嘉實於商鼎效微<lb/>
勞於魏師又不得託孤根於竹間遂野性於水涯悵驛<lb/>
使之未逢驚羌笛之頻吹恐飄零之易及雖清絶而安<lb/>
施客猶以為妨賢也而諷余以伐之嗟夫吾聞幽蘭之<lb/>
美瑞乃以當戸而見夷兹昔人所短顧仁者之不為吾<lb/>
<pb n="KR4h0139_WYG_127-18b"/>
迂數步之行而假以一席之地對寒艷而把酒嗅清香<lb/>
而賦詩可也<lb/>
　　蠟梅花賦<hi>有序</hi>　　　　　　　<hi>明</hi>賀　裳<lb/>
余觀世之可好者惟山川圖史卉木而已故屈平頌橘<lb/>
沈約彈蕉張衡奏憶桂之篇宋玉製汎蘭之曲至若盧<lb/>
傷棃病王惜梧寒周顒答詔止言紫蓼緑葵王勣裁書<lb/>
惟論黄精白术潘岳板輿日依芳枳嵇康鍛竈時拂長<lb/>
楊問藍田之公事哦句松間索彭澤之閒情漉巾菊下<lb/>
<pb n="KR4h0139_WYG_127-19a"/>
凡以寄幽懐於香草抒豔思於名花古今一也余家小<lb/>
樓三楹悉植蠟梅其下每葭灰乍起槐火初移垂簾則<lb/>
疎影逾明閉戸而暗香自至凌晨吐萼非闗武曌詩催<lb/>
入夜舒榮無待王瓊藥擁嗟乎蓮稱君子菊名隠逸然<lb/>
皆經霜即殞望雨先零若其涉凝沍而方開不與葦蕭<lb/>
同敗避豔陽以先去恥從桃李争妍斯真有烈士艱貞<lb/>
之節達人髙蹈之風者也余嘗恨法曹麗句徒誇庾嶺<lb/>
之枝鳯閣英詞止重孤山之種兹花頌述不及為小賦<lb/>
<pb n="KR4h0139_WYG_127-19b"/>
以歌之<lb/>
伊造物之敷葩兮至隆冬而愈奇秉幽貞之至性兮賦<lb/>
娟潔之殊姿信朝榮為不久兮惟晩節為可持於時瓊<lb/>
霰零𤣥氷結愁雲起而晝昏驚飇鳴而暮急萎芭蕉之<lb/>
翠心碎茱茰之紫菂栁枝憔悴損張緒之腰肢蓉葉離<lb/>
披褪文君之臉色爾乃含芬釀馥散艷傳芳垂頭唾雪<lb/>
聳榦凌霜憐林樾之蕭條更裁蝶幔怨芳菲之銷歇獨<lb/>
餽蜂糧漠漠幽香逐輕風而入幕離離倩影攜素月以<lb/>
<pb n="KR4h0139_WYG_127-20a"/>
登牆玉貌塗金氷肌噴沉嫌傅粉之太白笑懷椒之不<lb/>
馨效葵妝於秋坂竊蘭氣於春林清露晨流似隋殿之<lb/>
甲煎朝沃蒼煙暮起豈魏宫之石葉宵焚若夫積陰乍<lb/>
晴微和薦薫蕊已蘇而猶困枝既倦而難伸倚簷牙兮<lb/>
欲寐偎欄角兮如顰苞惹輕塵趙合徳臍藏麝屑萼濡<lb/>
殘雨薛瑶英舌擁擅津遂有折歸幽閣貯以氷壺增綺<lb/>
牕之窈窕助瓊座之芬敷客去而妄猜荀令夢回而疑<lb/>
授蘅蕪固宜雀喜偷嘗鶯羞早避何巖桂之足儔諒庭<lb/>
<pb n="KR4h0139_WYG_127-20b"/>
萱之難比豈若分寒枝於隴上空染啼痕傳豔魄於羅<lb/>
浮惟霑醉膩重曰雲為幄兮月為茵露盥容兮風拂塵<lb/>
交勁柏兮友貞筠驅寒沍兮引陽春終當移根游上苑<lb/>
寧甘寂寞委荒榛<lb/>
　　衰桃賦　　　　　　　　　　<hi>陳</hi>張正見<lb/>
巖巖秀松吐桂榮松獨夭桃之灼灼輕擢采於寒縱爾<lb/>
乃萬株成錦千林似葉苔畫波文花然樹色發秦源而<lb/>
逸氣飄漢綬而流芳譬蘭釭之夜炷似明鏡之朝妝成<lb/>
<pb n="KR4h0139_WYG_127-21a"/>
谿列逕光崖豔汜間真定之蒼棃雜房陵之縹李芬芳<lb/>
難歇照曜無儔舒若霞光欲起散似電采將収既而風<lb/>
落新枝霜飛故葉歎垂釣之妖童怨傾城之麗妾<lb/>
　　桃花賦<hi>有序</hi>　　　　　　　　　楊思本<lb/>
自建安七子以來凡草木之可詠者時人咸為之賦而<lb/>
桃花無聞焉晉宋諸君子徒賦其實於義非取張正見<lb/>
衰桃之作又不足以盡桃之一二因為賦之<lb/>
向林中之奇樹乃發艷於春時散玉衡之餘彩引度索<lb/>
<pb n="KR4h0139_WYG_127-21b"/>
於千枝異房陵之縹李失真定之蒼棃芬曖露井靃蘤<lb/>
華池丰茸豔汜錯落成蹊想夫紅萼初攅丹跗欲吐垂<lb/>
條輕綴交枝密布既穠纖兮得中亦深淺而合度逺含<lb/>
緋而送情近渥丹而掩嫭至如檀臉將舒粉腮微破紛<lb/>
縕似醉葳蕤半鎻越女笑而含顰齊姬醒而猶卧若乃<lb/>
嫩緑剪新嬌紅出態寫兩靨之臙脂發雙蛾之石黛枝<lb/>
枝迸發石家歌舞千羣兩兩含情漢室妖嬈一對或縈<lb/>
迴鳯之釵或挂倒龍之珮共憫黙以無言著相思以不<lb/>
<pb n="KR4h0139_WYG_127-22a"/>
解爾乃清露晨流輕煙淡繞嬌啼如霰朝眠怯曉誤新<lb/>
妝而未成攬膚色而已耀至如若木停馭游氣坐銷繽<lb/>
紛暖玉颯纚紅綃粘粉汗於翠鈿矗香鬒於步翹似望<lb/>
日而欲訴復從風而俱笑若夫昳日正酣暮雲瞥現射<lb/>
漢成星引霧如電横絓珊瑚之網側擁芙蓉之扇迷仙<lb/>
路以無從約花闗而獨掩爾乃輕雲隠隠細雨絲絲楚<lb/>
襄夢裏漢武愁時魂㷀㷀以無端步珊珊其來遲其或<lb/>
紫燕乍驚華騮初過同翠羽以飛翻將柔韁而并墮或<lb/>
<pb n="KR4h0139_WYG_127-22b"/>
萎青苔或縈繡幕惜危樓之豔質驚廣袖之紅唾幾乍<lb/>
雨而乍晴自風開而風落於是才人陌上少女閨中將<lb/>
花怨緑攬鏡啼紅感芳時而自惜持可憐之誰同<lb/>
　　桃花賦<hi>有序</hi>　　　　　　　　<hi>唐</hi>皮日休<lb/>
余嘗慕宋廣平之為相貞姿勁質剛態毅狀疑其鐵腸<lb/>
與石心不解吐婉媚辭然覩其文而有梅花賦清便冨<lb/>
豔得南朝徐庾體殊不類其為人也後蘇相公味道得<lb/>
而稱之廣平之名遂振嗚呼夫廣平文才未為是賦則<lb/>
<pb n="KR4h0139_WYG_127-23a"/>
蘇公果暇知其人哉將廣平困於窮阨於躓然後强為<lb/>
是文邪日休於文尚矣狀花卉體風物非有所諷輙抑<lb/>
而不發因感廣平之所作復為桃花賦辭曰<lb/>
伊祈氏之作春也有艷外之艷華中之華衆木不得融<lb/>
為桃花厥花伊何其美實多臺隸衆芳緣飾陽和開破<lb/>
嫩萼壓低柔柯其色則不淡不深若素練輕茜玉顔半<lb/>
酡若夫美景妍時春含曉滋密如不榦繁若無枝妦妦<lb/>
婉婉夭夭怡怡或俛者若想或閒者如癡或向者若步<lb/>
<pb n="KR4h0139_WYG_127-23b"/>
或倚者如疲或溫黁而可薫或婑媠而莫持或幽柔而<lb/>
旁午或撦冶而倒披或翹矣如望或凝然若思或奕偞<lb/>
以作態或窈窕而騁姿日將明兮似喜天將慘兮若悲<lb/>
近榆錢兮妝翠靨映楊桞兮顰愁睂輕紅拖裳動則褭<lb/>
香宛若鄭袖初見襄王夜景皎潔鬨然秀發又若嫦娥<lb/>
欲奔明月蝶散蜂寂當閨脈脈又若妲已未聞裂帛或<lb/>
開故楚豔豔春曙又若息媯含情不語或臨金塘或交<lb/>
綺井又若西子浣沙見影玉露厭浥妖紅墜濕又若驪<lb/>
<pb n="KR4h0139_WYG_127-24a"/>
姬將譖而泣或在水濱或臨江浦又若神女見鄭交甫<lb/>
或臨廣筵或當髙㑹又若韓娥將歌斂態微動輕風婆<lb/>
娑暖紅又若飛燕舞於掌中半霑斜吹或動或止又若<lb/>
文姬將賦而思丰茸旖旎互交遞倚又若麗華侍宴初<lb/>
醉狂風猛雨一陣紅去又若褒姒初隨戎虜滿地春色<lb/>
階前砌側又若戚姬死於鞫域花品之中此花最異以<lb/>
衆為繁以多見鄙自是物情非闗春意若氏族之斥素<lb/>
流品秩之卑寒士他目則目他耳則耳或以眤而稱珍<lb/>
<pb n="KR4h0139_WYG_127-24b"/>
或以疎而見貴或有實而花乖或有花而實悴其花可<lb/>
以暢君之心目其實可以充君之口腹匪乎兹花他則<lb/>
碌碌我欲修花品以此花為第一懼俗情之横議我曰<lb/>
不然為之則已我目吾目我耳吾耳妍蚩决於心取舍<lb/>
斷於志豈於草木之品獨然信為國兮如此<lb/>
　　碧桃花賦　　　　　　　　　<hi>元</hi>戴表元<lb/>
王贊公家既燬於火儼榛甓之遺墟紛風披而雨墮三<lb/>
年亂定主人一還顧瞻咨嗟慘見心顔忽有異花煜於<lb/>
<pb n="KR4h0139_WYG_127-25a"/>
甃間主人曰吁是何祥也問之居人居人不知問之行<lb/>
路行路愕眙乃問野老野老曰此所謂碧桃花也胡為<lb/>
乎來哉且其為花種之實艱土不溫而不鬯嵗不逺而<lb/>
不蕃覩厥種之瑰奇疑仙人之所植故花於桃者必紅<lb/>
而此色獨白今主人逃空虛而逺適曽日月之未賒厥<lb/>
甃燥剛厥礫交加偉尤物之突生誠可駭而可嗟野老<lb/>
既去主人黙然徘徊花間花若有言於是主人遽然而<lb/>
悟色然而笑曰此非造物所以戲予者邪此非造物所<lb/>
<pb n="KR4h0139_WYG_127-25b"/>
以慰予者邪一以為慰予則我也既履其殃一以為戯<lb/>
予則我也方玩其祥長揚建章之苑太液未央之囿一<lb/>
木之見村争獻妍而恐後當其供娯燕遊進幸俎豆土<lb/>
壤飫乎醴肉丘隰眩乎組繡葢有海西異域之植嶠南<lb/>
逺驛之果勤追風之飛騎煩浮天之大舸敝累千萬人<lb/>
之力僅易一盼之娯迨乎陵遷谷改時異事殊視茫然<lb/>
之陳迹曾不足以自附於劫灰之餘顧樵蘇之見赦與<lb/>
匠石之不誅反不如漆園吏之所羡若彼擁腫之不材<lb/>
<pb n="KR4h0139_WYG_127-26a"/>
樗噫嘻嗟乎物有至妖而為累事有當戚而可欣大者<lb/>
若此細胡足論惟夫環堵之室數弓之園雖故物之已<lb/>
非而為我者自存訊鄰里之存亡對江山之無恙持壺<lb/>
觴以相勞發歡愉於惆悵清風往來嗚鳥上下突焉階<lb/>
除見此粲者矯焉若凌虚猝墜翕然若離羣獨至淡焉<lb/>
若鋁容素膩將顰將蹙弔予厄而悲焉又若荼裳縞袂<lb/>
將翺將翔幸予還而幸也迫而親之不可睇視若商山<lb/>
之皓䰅睂秀偉忽不召而自來咸驚嗟而歎異又若西<lb/>
<pb n="KR4h0139_WYG_127-26b"/>
山之陽孤竹之子亭亭氷映皦皦玉峙惋塗炭之在前<lb/>
欲潔身而趨避也耿孤瑩於衆妍時臨風而興喟如是<lb/>
花之吉祥將慰我而非戲噫嘻嗟乎物之無情妍媸美<lb/>
醜待人而名亦有不待人而生人雖至靈悲歡喜戚觸<lb/>
物而形亦有物莫之攖𣺌蘧廬於宿信任偶意之所之<lb/>
葢吾昔者之非去而今者之非歸尚安能以私心之察<lb/>
察予一物之盛衰其來也無所期其泊也無所羇其瑰<lb/>
然異也無毁無譽其皎然麗也無潔無緇與是花兮相<lb/>
<pb n="KR4h0139_WYG_127-27a"/>
　忘聊遺老兮庶幾<lb/>
　　　㮋李花賦　　　　　　　　　<hi>唐</hi>陸龜䝉<lb/>
　試問花翁得㮋李之春叢移來砌下出自山中長霑澗<lb/>
　雨迥灑巖風曾不得次玉堂而展低豔承畫閣而逞微<lb/>
　紅虛在芳菲之數徒干造化之功弱植攲危繁梢襞積<lb/>
　一枝上能萬其膚萼一萼中自參其丹白且桃以夭而<lb/>
　蕣以華芍藥為贈兮芙蓉可嘉誰為剪緗綺碎明霞鳳<lb/>
　葆蔥蘢於水殿霓襟掩苒於雲車静倚庭楹徐飄蕊氣<lb/>
<pb n="KR4h0139_WYG_127-27b"/>
　落幽閨怨别之夢寫空谷遺榮之思初侍東陵聖母冶<lb/>
　態嫣妍近辭北燭僊人愁容倭墮嗟其結莓苔之地抱<lb/>
　林麓之姿蝶善舞而相掠鶯能言而見欺香憐墜少蔕<lb/>
　戀飄遲當杯者不顧守道者應知請看嵇康髙士傳莫<lb/>
　信長安輕薄兒<lb/>
　<lb/>
　<lb/>
御定歴代賦彚巻一百二十四<lb/>
</p>
<p>
</p>
  </div>
</body>
</text>
</TEI>
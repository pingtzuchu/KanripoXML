<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0139_WYG_083-1a"/>
　欽定四庫全書<lb/>
御定厯代賦彚巻八十<lb/>
　　室宇<lb/>
　　　汝州薛家竹亭賦　　　　　　<hi>唐</hi>王泠然<lb/>
　梁潁多士聞來久矣出伊洛以南遊登嵩峴以顧視信<lb/>
　乎精華實息恢怪森起惟萬户與千門咸帶山而傍水<lb/>
　畿甸殷壯閭閻宻邇當天象之西郊近皇居之百里其<lb/>
　人和而賢俊其地厚而淳美則吾先文王行化之始烈<lb/>
<pb n="KR4h0139_WYG_083-1b"/>
　祖成王定鼎於此宜其蕃我良能誕生君子世序雖逺<lb/>
　英靈不窮其氣渾渾其光雄雄横古今而特秀者惟我<lb/>
　薛公卜幽棲於汝北夷舊業於河東夫其禮樂成器清<lb/>
　明在躬官非稱才吾不謂之仕宦人非克已吾不謂之<lb/>
　交通處未全隠和而莫同且欲墀岞崿苑䝉蘢閒亭一<lb/>
　所修竹一叢蕭然物外樂自其中其竹也初栽尚少未<lb/>
　長仍小雜以喬木環為曲沼遵逺水以澆浸編長欄而<lb/>
　䕶遶向日森森當風嫋嫋勁節迷其寒燠繁枝失其昏<lb/>
<pb n="KR4h0139_WYG_083-2a"/>
曉疎莖厯厯傍見人交葉重重上聞鳥其亭也溪左巖<lb/>
右川空地平材非難得功則易成一門四柱石礎松櫺<lb/>
泥含椒氣瓦覆苔青纔容小榻更設短屏後陳酒器前<lb/>
開藥經薛公謂予曰自造此亭未有兹客跪而應曰自<lb/>
從為客未見此亭既而物且遍好多能所造亭間坐卧<lb/>
清户開而向林門下往來翠陰合而無草禁行路使勿<lb/>
伐命家僮使數埽遊子見而忘歸居人對而遺老余何<lb/>
為者累載棲遑學應成癖走則非狂宇宙至寛顧立錐<lb/>
<pb n="KR4h0139_WYG_083-2b"/>
而無地公卿未識久彈鋏而辭鄉一見竹亭之美竟嗟<lb/>
歎而成章<lb/>
　　還珠亭賦　　　　　　　　　<hi>唐</hi>令狐楚<lb/>
物之多兮珠為珍通其貨而濟乎人纔披沙以晶耀俄<lb/>
錯彩以璘玢避無厭之心去之他境歸克儉之政還乎<lb/>
舊津由是觀徳孰云無神相彼南州昔無㢘吏富其潤<lb/>
屋貪以敗類孤漢主析圭之恩奪蒼梧易末之利濫源<lb/>
既啟真質斯凂從予舊而不瑕諒天眎兮有自孟君來<lb/>
<pb n="KR4h0139_WYG_083-3a"/>
止恵政潛施欲不欲之欲為無為之為不召其珠珠無<lb/>
脛而至不移其俗俗如影之隨爾其狀也掩星彩迷瑶<lb/>
月燦燦離離與波逶迤乍入潭心時依浦口驚泉客之<lb/>
初泣疑馮夷之始剖依於仁里夫亦何言富彼貪夫神<lb/>
之所否沙下兮泥間韜光兮自閒映百華之皎皎雜魚<lb/>
目之鰥鰥豈比皇帝之使罔象𤣥珠乃得藺生之詭秦<lb/>
主荆玉斯還由是發潤洲蘋増輝岸草水容益媚澤氣<lb/>
彌好川寔效珍地寧愛寶隠見既符乎龍躍虧全非係<lb/>
<pb n="KR4h0139_WYG_083-3b"/>
乎蚌老豈惟彰太守之深仁所以表天子之至道觀夫<lb/>
采耀外澈英華内含飾君之履兮豈不可照君之車兮<lb/>
豈不堪猶未遭於采拾尚見滯於江潭雖舊史之録與<lb/>
前賢之談終思入掬以騰價願得書紳而勵貪於惟明<lb/>
時不貴異物徒飾表者招累而握珍者難屈是珍也居<lb/>
下流而委棄厯終嵗而堙鬱望髙鑒兮闇投幸餘光之<lb/>
洗拂<lb/>
　　秋香亭賦<hi>有序</hi>　　　　　　　<hi>宋</hi>范仲淹<lb/>
<pb n="KR4h0139_WYG_083-4a"/>
提㸃屯田鉅鹿公就使居之北擇髙而亭背孤巘面横<lb/>
江植菊以為好命曰秋香亭呼賔醑酒以落之僕賦而<lb/>
侑焉<lb/>
鄭公之後兮宜其百禄使於南國兮鏗金粹玉倚大斾<lb/>
於江干揭髙亭於山麓江無煙而練迴山有嵐而屏矗<lb/>
一朝賞心千里在目時也秋風起兮寥寥寒林脱兮蕭<lb/>
蕭有翠皆歇無紅可凋獨有佳菊弗冶弗夭采采亭際<lb/>
可以卒嵗畜金行之勁性賦土爰之甘味氣驕松筠香<lb/>
<pb n="KR4h0139_WYG_083-4b"/>
減蘭蕙露漙漙以見滋霜肅肅而敢避其芳其好胡然<lb/>
不早嵗寒後知殊小人之草黄中通理得君子之道飲<lb/>
者忘醉而餌者忘老公曰時哉時哉我賔我來緩泛遲<lb/>
歌如登春臺歌曰賦髙亭兮盤桓美秋香而酡顔望飛<lb/>
鴻兮冥冥愛白雲之閒閒又歌曰曽不知吾曹者将與<lb/>
夫謝安不可盡歡而聿去乎東山又不知将與夫劉伶<lb/>
不可復醒而蔑聞乎雷霆豈無可而無不可兮一逍遥<lb/>
以皆寧<lb/>
<pb n="KR4h0139_WYG_083-5a"/>
　　休亭賦<hi>有序</hi>　　　　　　　　<hi>宋</hi>黄庭堅<lb/>
吾友蕭公餉濟父往有聲塲屋間數不利於有司歸教<lb/>
子弟以宦學而老於清江之上開田以為嵗鑿池灌園<lb/>
以為籩豆兒時藝木今憩其陰獨立無鄰自行其意築<lb/>
亭髙原以望玉笥諸山川其所以齋心服形者名之曰<lb/>
休亭乞余言銘之将遊居寢飯其下豫章黄庭堅為作<lb/>
休亭賦<lb/>
盤礴一軌萬物並馳西風木葉無有静時懐蠧在心必<lb/>
<pb n="KR4h0139_WYG_083-5b"/>
披其枝時事與黄間同機世智與太行同巇飲羽於市<lb/>
門之下血刃於風波之上至於行盡而不休夫如是奚<lb/>
其不喪故曰衆人休乎得所欲士休乎成名君子休乎<lb/>
命聖人休乎物莫之嬰吾友濟父居今而好古不與不<lb/>
取亦莫予敢侮将强學以見聖人而休乎萬物之祖曩<lb/>
游於世也獻璞玉而取刖圖封侯而得黥驕色未鉏而<lb/>
物駭機心未見而鷗驚撫四方者倦矣乃歸休於此亭<lb/>
濯纓於峽水之上游晞髮於舞雩之喬木彼玉笥之隠<lb/>
<pb n="KR4h0139_WYG_083-6a"/>
君子恵我以生芻一束是謂不蓍而筮從無龜而吉卜<lb/>
　　放目亭賦<hi>有序</hi>　　　　　　　<hi>宋</hi>黄庭堅<lb/>
走馬承受丁君作亭於其廨東北吾友宋楙宗以為盡<lb/>
表裏江山之勝名其亭曰放目而黔江居士為之賦<lb/>
放心者逐指而喪背放口者招尤而速累自作訿訿自<lb/>
増憒憒登髙臨逺唯放目可以無悔防心以守國之械<lb/>
防口以挈瓶之智以此放目焉方丈尋常而見萬里之<lb/>
外<lb/>
<pb n="KR4h0139_WYG_083-6b"/>
　　披榛亭賦　　　　　　　　　<hi>宋</hi>晁補之<lb/>
舒陳儀甫官於魏覽觀公圃廢城之堞墾其土作亭堞<lb/>
上名曰披榛斬木枝為梁柱菅蒯衣之目踰四垣矚五<lb/>
里外進客而語曰樂哉此亭客曰微主人言之固願有<lb/>
謁也今夫山居者遺世逺舉煙霞之府厜㕒之顛翠微<lb/>
之顔穹石曲隖上正宛中如堂如防猱玃之所處首更<lb/>
奔星髙出雲霧足蹈太虚下見雷雨邈乎杳冥一攬九<lb/>
土此人以登邑門之垤蹤步齟齬若絆若禦若見阹櫓<lb/>
<pb n="KR4h0139_WYG_083-7a"/>
遊意無所至於平原案衍秫麥之土漫漫漠漠蔑有堆<lb/>
阜下澤之車短轂幎爾晝日旁午出汗霑湑此人適逢<lb/>
沙丘宿莽廣不蔭路怠而願息解轡弛負相攜傴僂忽<lb/>
如飛翔延頸顧慕矣若迺平時室處矇矓環堵窮年不<lb/>
出四壁為伍周以闤閈域以牖户如彼井谷潛逃之鮒<lb/>
衡從北南適在跬步仰而視之不識天宇此人出城而<lb/>
望見桑麻緑野猶将樂之况乃矗乎巍巍據城之陴出<lb/>
屋之危前無蔽虧俯首而窺哉夫明不求晦處内慕外<lb/>
<pb n="KR4h0139_WYG_083-7b"/>
各以其不足所遇生貴雍門之技悲者驚心鍾儀見縶<lb/>
尚猶南音主人殆倦遊窮居者邪不然何以趯然於此<lb/>
而志意洋溢也嘗與主人周覽五嶽岱嵩衡霍巫廬九<lb/>
疑白鹽赤甲青城峩嵋嵗莫深林攀援桂枝結軌羨門<lb/>
髙谿方駕赤須安期委區中之跼蹐遊太上之無涯則<lb/>
主人樂此邪嘗又與主人服纎離驂騄耳夸父前乗魯<lb/>
陽奉轡超人跡馳萬里以觀乎八紘九野孤竹北户與<lb/>
西王母日下之地扶桑月窟紫淵丹水大章所步盧敖<lb/>
<pb n="KR4h0139_WYG_083-8a"/>
所履殊方怪物齊諧之志焜煌譎誑經目而記則主人<lb/>
樂此邪嘗又與主人觀乎京洛神州宋魏兩都未央建<lb/>
章天子之居前殿武庫金闕玉除東華耀靈西華望舒<lb/>
複道氤氲飛閣渠渠千官鏘鏘劍佩以趨朝㑹而出冠<lb/>
盖布途富貴潤奴隸衣食仁里閭則主人樂此邪嘗又<lb/>
與主人校術孫吳抗技頗牧左象弭右魚服韓厥中御<lb/>
州綽為右馮軾而寓目以觀三軍之斬伐擊刺琅琅礚<lb/>
礚風起雲㑹北登燕然躙轢長塞西屠石堡飲馬瀚海<lb/>
<pb n="KR4h0139_WYG_083-8b"/>
麒麟圖形贖死胄代則主人樂此邪嘗又與主人出咸<lb/>
陽經上蔡過邯鄲桑中大堤石城之間士女亟㑹倡樂<lb/>
止客盃酒相索吹竽鼓瑟鳴筝擊筑六博蹋鞠宛珠之<lb/>
簪傅璣之珥羅裾從風衆曲入耳人生得意亦何能已<lb/>
則主人樂此邪主人油然而笑曰人夀幾何而時易失<lb/>
細猶不果巨安可必深山大澤實生龍蛇髙明之家鬼<lb/>
瞰其室吾非以狹驕廣以儉笑侈也狹易治儉易供此<lb/>
吾所以樂也窮秋九月狐狸出穴宇宙隆冽時亦登吾<lb/>
<pb n="KR4h0139_WYG_083-9a"/>
亭而支頤藂棘之分披朱實之離離秋風鳴枝久而不<lb/>
去羣竅盡奏若歌若歗起左作右時亦杖藜隠几而聴<lb/>
之寂寥兮無為淡乎熙熙似遺己離物而不知飛鴻滅<lb/>
沒夕陽就微月出埤堄樂而忘歸則客亦樂此乎哉於<lb/>
是客曰我以衆夸主人而主人以少奪我主人賢哉非<lb/>
僕所及也<lb/>
　　北渚亭賦<hi>有序</hi>　　　　　　　<hi>宋</hi>晁補之<lb/>
北渚亭熙寧五年集賢挍理南豐曽侯鞏守齊之所作<lb/>
<pb n="KR4h0139_WYG_083-9b"/>
也盖取杜甫宴厯下亭詩以名之所謂東藩駐皂盖北<lb/>
渚凌清河者也風雨廢久州人思侯猶能道之後二十<lb/>
一年而祕閣挍理南陽晁補之來承守乏侯於補之丈<lb/>
人行辱出其後訪其遺文故事厪有存者而圃多大木<lb/>
厯下亭又其最髙處也舉首南望不知其有山嘗登所<lb/>
謂北渚之址則羣峰屹然列於林上城郭井閭皆在其<lb/>
下陂湖迤邐川原極望因太息語客想見侯經始之意<lb/>
曠然可喜非特登東山小魯而己迺撤池南葦間壊亭<lb/>
<pb n="KR4h0139_WYG_083-10a"/>
徙而復之或請記其事補之曰賦可也作北渚亭賦其<lb/>
辭曰<lb/>
登爽丘之故墟兮睇岱宗之獨立根旁礴而維坤兮枝<lb/>
扶踈而走隰跆琅琊與鉅野兮梁清濟而北出前湠漫<lb/>
而将屯兮後摧嶉其相襲坯者扈者嶧者峘者礐者磝<lb/>
者障魯屏齊曰惟厯山或肺腑之箕拱環連勢厓絶而<lb/>
脈泄兮萬源發於其間谷射沙出浸淫潗濈瀺灂汩泌<lb/>
澎濞渤潏忽瀵起而成川經營一國其利汾澮防為井<lb/>
<pb n="KR4h0139_WYG_083-10b"/>
沼壅為碓磑得平而肆迺滉漾而滂沛經民閭而貫府<lb/>
舍兮瀦為池之千畝惟守之居面巖背阻邈闉闍之遺<lb/>
址兮肇嘉名乎北渚悲經始之幾何兮牛羊牧而宇顛<lb/>
非境勝之為難兮善擇勝之為難嘗試觀夫其園千章<lb/>
之楸合抱之楊立而成阡躋厯下之岧嶤望南山之孱<lb/>
顔修榦大枝出櫩造天藐砠岫之蔽虧乍髣髴其雲煙<lb/>
思仙人之樓居尚輕舉而髙飜盍駕言其北游登斯渚<lb/>
而盤桓岡巒忽其翔舞楸楊眇以如箸撫千里於一瞬<lb/>
<pb n="KR4h0139_WYG_083-11a"/>
收城郭乎環堵其下陂湖汗漫葭蘆無畔菱荷荇藻蘅<lb/>
荃杜茝衆物居之浩若煙海嵗秋八月草木始衰乃命<lb/>
罾罟觀漁其脽鳴榔四合方舟順涯鱨鯉窘乎深塘兮<lb/>
鴻鴈起於中泜復有桂舫蘭枻浮游其中榜歌流唱自<lb/>
西徂東纎餌投隈微鱗掛空客顧而嬉傾盂倒鍾明月<lb/>
出於缺嶺夕陽眇其微紅天耿耿而益髙夜寥寥其方<lb/>
中駭河漢之衝波披海岱之冷風恐此樂之難留兮願<lb/>
乗槎乎星渚期韓終與偓佺兮采芝英乎瑶圃庶忘老<lb/>
<pb n="KR4h0139_WYG_083-11b"/>
而遺死兮路漫漫其修阻於是酒酣太息中座語客曰<lb/>
自昔太公奄有此丘是征五侯桓公用之攘狄尊周方<lb/>
其盛時山河十二號稱東秦臨淄遨樂中具五民秋田<lb/>
青丘實囿海濵而薛又其小邑也區區之賦食三千人<lb/>
其彊孰與比哉觀華不注朅其孤巘虎牙桀立芙蓉䓿<lb/>
萏尚想三周追奔執韅下車取飲僅以身免困責質於<lb/>
蕭同尚何私乎紀甗而齊自是亦不競矣夸奪勢窮雖<lb/>
彊安在事以日遷而山不改則物之可樂固不可得而<lb/>
<pb n="KR4h0139_WYG_083-12a"/>
留也認而有之來不可持所翫無故去何必悲此齊侯<lb/>
之所雪涕而宴子之所竊嗤也今我與客論古人則知<lb/>
迷屬有感而歔欷豈不重惑也哉仕如行賈孰非逆旅<lb/>
託生理於四方固朝秦而暮楚曽無必於一笑尚何知<lb/>
乎千古於是客辴然喜再拜舉觴而前曰凡主人言理<lb/>
實易求而我曠然己忘昔憂使客常滿使酒不空請夀<lb/>
主人如漢孔公主人亦辴然喜受飲反觴執客之手而<lb/>
言曰詩固有之未見君子憂心忡忡既見君子云乎不<lb/>
<pb n="KR4h0139_WYG_083-12b"/>
樂再拜洗觴而酬客舍然大笑而作<lb/>
　　風雩亭賦<hi>有序</hi>　　　　　　　<hi>宋</hi>張　栻<lb/>
嶽麓書院之南有層丘焉於登覽為曠建安劉公命作<lb/>
亭其上以為青衿遊息之地廣漢張某名以風雩又繫<lb/>
以辭<lb/>
眷麓山之回隩有絃誦之一宫鬱青林兮對起背絶壁<lb/>
之穹窿獨樵牧之往來委榛莽其䝉茸試芟夷而卻視<lb/>
翕衆景之來宗擢連娟之修竹森偃蹇之喬松山靡靡<lb/>
<pb n="KR4h0139_WYG_083-13a"/>
以旁圍谷窈窈而潛通翩兩翼兮前張擁千麾兮後從<lb/>
帶湘江之浮渌矗逺岫兮横空何地靈之久閟昉經始<lb/>
乎今公怳棟宇之宏開列闌楯之周重撫勝概以獨出<lb/>
信兹山之有逢予揆名而諏義爰逺取於舞雩之風昔<lb/>
洙泗之諸子侍函丈以從容因聖師之有問各跽陳其<lb/>
所衷獨㸃也之操志與二三子兮不同方舍瑟而鏗然<lb/>
諒其樂之素充味所陳之紆餘夫何有於事功盖不忘<lb/>
而不助示何始而何終於鳶飛而魚躍實天理之中庸<lb/>
<pb n="KR4h0139_WYG_083-13b"/>
覺唐虞之遺烈儼洋洋乎目中惟夫子之所與豈虚言<lb/>
之是崇嗟學子兮念此遡千載以希蹤欲希蹤兮奈何<lb/>
盍務勉乎敬恭審操舍兮斯須凜戒懼兮冥濛防物變<lb/>
之外誘遏氣習之内訌浸私意之脱落自本心之昭融<lb/>
斯昔人之妙㫖可實得於予躬循㸃也之所造極顔氏<lb/>
之深功登斯亭而有感期用力於無窮<lb/>
　　風雩亭賦<hi>有序</hi>　　　　　　　<hi>元</hi>陳　櫟<lb/>
判縣先生創風雩亭𢎞齋曹先生記之至矣盡矣然昔<lb/>
<pb n="KR4h0139_WYG_083-14a"/>
張宣公風雩亭辭之餘意猶有可言者里晩學陳櫟敢<lb/>
發宣公未盡言之藴而賦之<lb/>
雲屋趙公風雩有亭家世琴鶴其風最清不此焉以為<lb/>
足上泝沂水之曽慕彼舞雩之風適樂意之舂容觀㸃<lb/>
也之所懷與三子兮不同龍見而雩壇壝聿崇爰有茂<lb/>
樹蔭蔚可䝉當春和氣風景恬融見天理之流行欲無<lb/>
芥乎其中風來自天風之者人淡蕩適至偶披其襟風<lb/>
此春風宇宙吾心宜聖師之所與獨喟然其賞音㸃也<lb/>
<pb n="KR4h0139_WYG_083-14b"/>
雖狂其心不泯春風無窮千古常新坐風雩以乗風諒<lb/>
何古兮何今大儒先生椽筆作記窮深發微己詣其至<lb/>
今復賦之毋乃或贅辨不厭明敢獻所疑㸃之見處深<lb/>
契聖師行有不掩以狂獲譏既曰與之曷又狂之始超<lb/>
出於由求卒僅儕於牧皮昔子張子已慮及兹初新岳<lb/>
麓之亭特繫風雩之辭謂尋㸃心之所造當究顔氏之<lb/>
深功防外誘務敬恭浸私意之脱落斯樂意之内充今<lb/>
究顔氏深又安在非在乎他克己復禮㸃見處之雖髙<lb/>
<pb n="KR4h0139_WYG_083-15a"/>
惜行處之未實使徒慕其氣象而未知所用力寧不荒<lb/>
於過髙致有體而用虚必以克復之學補曽㸃之所無<lb/>
克去己私復乎天理匪徒見此地位必實致其踐履儻<lb/>
私欲之蟬蜕得春融乎理趣迨顔樂之不改庶風雩之<lb/>
無弊惟雲屋公卓哉先覺豈惟風曾㸃之風盖以樂顔<lb/>
子之樂亭扁翠侍克已希顔翠不於其蛾於其山侍不<lb/>
於其人於其巒不復陽臺云夢興入翠微之間已克兮<lb/>
禮復欲浄兮理純儼儀刑之相對為樂山静夀之仁人<lb/>
<pb n="KR4h0139_WYG_083-15b"/>
吹面而受和風披予襟兮欣欣臨風雩兮長嘯如唳鶴<lb/>
而鼓琴<lb/>
　　望海亭賦<hi>有序</hi>　　　　　　　<hi>宋</hi>范成大<lb/>
㑹稽太守參政魏公作望海亭於卧龍之巔率其屬為<lb/>
歌詩以落成録與書來且使賦之余謹掇其膏馥之餘<lb/>
擬賦一首以寄後日獲從杖履其上於山川之神尚有<lb/>
舊焉其辭曰<lb/>
諸侯之客有來自東而詫㑹稽之遊者曰佳乎麗哉越<lb/>
<pb n="KR4h0139_WYG_083-16a"/>
之為邦也縈山帶湖樓觀相望背卧龍而崛起煥丹碧<lb/>
之翬翔躋攀下臨顧瞻無旁平疇蔚以穉緑喬木森其<lb/>
老蒼淙萬壑之春聲寫千巖之秋光朝霞暝霏扶疎微<lb/>
茫望山河之故墟弔草木之餘社夏后萬國之朝勾踐<lb/>
百戰之野興亡梗概猶有存者至於流觴泛雪髙人之<lb/>
舊事浣紗采蓮游女之遺跡鬱溪山之如畫尚髣髴其<lb/>
可識訪故老以問訊興慨歎於疇昔是為游覽之大略<lb/>
而蓬萊觀風之所得雖然士固多感而况於對景以懐<lb/>
<pb n="KR4h0139_WYG_083-16b"/>
古撫事而凝情往往使人魂斷意折灑澹而歌不平故<lb/>
麗則麗矣而未擅乎登臨之勝也若夫浩蕩軒豁孤髙<lb/>
伶俜騰駕碧寥指麾滄溟墮憂端於眇莽挹顥氣於空<lb/>
明飄飄焉有連鼇跨鯨之意舉莫如望海之新亭嘗試<lb/>
登兹而望焉沃野既盡遥見東極送萬折之傾注豔寒<lb/>
光之迸射浸地軸以上浮盪天容而一色珠輝具芒矗<lb/>
蝀横霓快宇宙之清寛悵百年之偪仄當其三星曉横<lb/>
萬境俱寂浴日未動晨光先激波鱗鱗而躍金天晃晃<lb/>
<pb n="KR4h0139_WYG_083-17a"/>
而半赤頳輪騰上東方皆白煙消塵作棲鳥振翼俯羣<lb/>
動而紛起寄一笑於遐覿永我暇日苒其将夕餞斜暉<lb/>
於孤嶂候佳月於滄浦沉沉上下杳無處所驚玉池之<lb/>
破碎漾銀盤而吞吐忽褰雲而湧霧獻霜影於庭宇夜<lb/>
色既合初聞鐘鼓觴屢至而不辭詩欲成而起舞又若<lb/>
潮生海門萬里一息浮光如綫濤頭千尺方鐵馬之横<lb/>
潰倏銀山之崩坼氣平怒霽水面如席吳帆越檣飛上<lb/>
空碧此亦天下之偉觀然猶未及乎目力燕香舂容俗<lb/>
<pb n="KR4h0139_WYG_083-17b"/>
客莫陪神清意消徙倚徘徊天風激吹波濤闔開五雲<lb/>
明滅丹宫綘臺睇三山之不逺其為公而飛來遂招汗<lb/>
漫之勝游下飇車之逸軌屬紫霄之妙質侑玉斚之清<lb/>
醴勤歌鸞與舞鳳夀仙伯以多祉恍風雨之皆散但驚<lb/>
塵之四起悟真靈之不隔而何有乎弱水之三萬里也<lb/>
噫昔之居此者多矣曾靡暇於經營逮山靈之效奇發<lb/>
遺址於巖扃殫妙巧於天藏超埃壒而上征極觀聴之<lb/>
所接遂杳渺而難名嗟此樂之無央與來者而同登決<lb/>
<pb n="KR4h0139_WYG_083-18a"/>
眥盪胸雪其塵纓且安知前日之蒼煙白露斷蔓而荒<lb/>
荆者哉顧客子之所能道者纔管中之一斑惟覽者之<lb/>
自得㑹絶景於憑䦨心凝神釋浩如飛翰而後知兹亭<lb/>
之仙意而凌虚御風之無難主人瞿然而起曰有是哉<lb/>
吾将觀焉<lb/>
　　延緑亭賦　　　　　　　　　<hi>宋</hi>陳　造<lb/>
子髙子襟度翛然抱負崛奇辟俗如讐而愛客如色故<lb/>
築亭寄隠屹莽蒼而瞰渺瀰方竭澤而揚塵唶吾遊之<lb/>
<pb n="KR4h0139_WYG_083-18b"/>
不時因援毫而進牘聊想像而陳辭爾其泓渟兮鏡揭<lb/>
浩<graphic n="KR2377" url="https://raw.githubusercontent.com/kanripo/KR-Gaiji/master/images/KR2377.png" mimeType="image/png"/>兮天垂妥寒晶之如空湛蔚藍之無涯奏蛙吹以<lb/>
分部凜氷崖之合圍素揚暉兮連娟紅倒影兮芳菲目<lb/>
謀心愜把翫四時晴雨晦明雲煙紛披江蘺芷蘅之緑<lb/>
縟别崎枉渚之因依眩多景之偃蹇隠几者黙焉袖手<lb/>
領攬而無遺固可以動楚客之清吟抗陶觴而一揮况<lb/>
夫挺萬盖之傾敧覆千韈之逶迤嫣然笑粲媚靚妝與<lb/>
醉態或玉頰而氷肌無乃飛瓊姑射之娣姒儔侣儷香<lb/>
<pb n="KR4h0139_WYG_083-19a"/>
叢豔不招挽而陪隨彼翔翠碧於蘭苕㸃屬玉於淪漪<lb/>
皓鶴側頸於淖濘鶙鶘偵影於鯤鮞烏鵲窺簷而誶語<lb/>
意而拂袂而差池則皆怡然莫逆相晤忘機者也至其<lb/>
樵歌之斷續漁笛之嗢咿欵乃之無惡聲笭箵之有安<lb/>
棲塵外之適子其可私若乃悟直鉤之妙意飫葦間之<lb/>
新得鯈有至樂鷗無驚飛則又有以超然乎芸芸之表<lb/>
豈獨詩可瓢而酒可巵予將為子飽道腴而醉真醇何<lb/>
必要汗漫而與期<lb/>
<pb n="KR4h0139_WYG_083-19b"/>
　　波光亭賦　　　　　　　　　<hi>宋</hi>陳　造<lb/>
汾王後身金阜老仙笑譚功名師友簡編手神丹而活<lb/>
國身長城之䕶邊虎節所臨犢佩己捐興仆振蠱前古<lb/>
所傳有亭屹立城闉右偏插深池之清泚凌蒼靄而髙<lb/>
鶱面勢之孤危簷榮之躧連在公之設張經畫纔太倉<lb/>
之稊米已度越於後前想旌纛之每臨宛笙鶴之雲軿<lb/>
賔從嫭姱笑歌嬋娟埽亡國之淫哇奏新唱之清妍泛<lb/>
淑景之香紅鏡靚妝於明蠲接䆉稏於畦疇眩縞潔於<lb/>
<pb n="KR4h0139_WYG_083-20a"/>
山川春秋冬夏信非我有而我案與之周旋佳月上兮<lb/>
闖氷奩微風動兮媚漪漣撫物而得之應世之心池月<lb/>
之湛寂緯武有文風漪之自然推此用之躋世五三軼<lb/>
勲四七将俯拾而需旃是猶衡氣機也邪世識之規恢<lb/>
之後吾得之拱黙之先彼不知者方以吾為億中而或<lb/>
者以予為知言<lb/>
　　逺宜亭賦　　　　　　　　　<hi>宋</hi>陳　造<lb/>
創小亭名而賦之曰遊女之翩翾望之疑仙也迫而視<lb/>
<pb n="KR4h0139_WYG_083-20b"/>
之或不逮前奏樂於座鏗谹膠葛心之適耳之妍也有<lb/>
不若張諸空曠聞之眇緜婉以清和而圓南山之信美<lb/>
兮吾乃挹其杪顛惟夫近故湫束於闉堞蔽虧於市鄽<lb/>
繄斯亭之表立峰岫隥嶺之嵐霏濃淡煙雲幻變案領<lb/>
其全營斯名斯庸諗時賢休暇日而一登是可以誦逺<lb/>
遊賦超然也<lb/>
　　魚計亭後賦　　　　　　　　<hi>宋</hi>真徳秀<lb/>
玉溪先生結廬章泉之上垂七十年無軒冕之累已有<lb/>
<pb n="KR4h0139_WYG_083-21a"/>
簞瓢之樂天揭魚計以名亭紹祖風於圃田居一日飲<lb/>
客於斯亭之上超方羊以自得顧萬象之皆妍時也日<lb/>
将夕而紅酣沼無風而緑浄炯鯈魚之成羣闖寒波而<lb/>
游泳若空行而無依涵天水之一鏡俄初月之沈鈎倏<lb/>
深潛乎翠荇其浮游也似無心而時出其逺逝也似見<lb/>
幾而知警先生听然心曠神怡諷小宇之雄篇哦稼軒<lb/>
之英詞客有起而問曰魚本無情何計之為子固非魚<lb/>
奚魚之知先生笑而應曰謂魚為有計邪子将詆予之<lb/>
<pb n="KR4h0139_WYG_083-21b"/>
欺謂魚為無計邪吾亦笑子之癡盍亦兩忘而俱適可<lb/>
也抑嘗即莊生之言而試思乎粤自太古邈淳風漓勇<lb/>
者角力以幸勝巧者矜能而衒奇茍一曏之可樂決性<lb/>
命而争之謂謀身之允臧卒反蹈乎危機偉南華之著<lb/>
論将警愚而覺迷富貴人所嗜則嫓之腐䑕紛華人所<lb/>
羨則况之文犧為利而鬬則争地之蝸以智而死則刳<lb/>
腸之龜獨魚之自適其適若忘情於得喪故大則述鯤<lb/>
化於天池小則翫鯈游於濠上盖其為物也從容夷猶<lb/>
<pb n="KR4h0139_WYG_083-22a"/>
逍遥閒放静則以蘋藻為室廬動則視江湖為尋丈不<lb/>
借潤於噓濡而相忘於沆漭任公何所投其犗豫且何<lb/>
所施其網此其所以為得也彼區區之蝨蟻方且娛暫<lb/>
安於股鬛饕微腥於砧几又烏可同域而議哉嗟利欲<lb/>
之誘人甚香鈎之餌魚彼潛鱗之何知猶或避而全軀<lb/>
人固靈於萬類迺昧笱而䝉罛曽所得之幾何甘顛冥<lb/>
於畏塗此累棊危橦之喻宇子所以慨然而長吁也睠<lb/>
我生之無庸幸脱世之羈馽付萬事於浮雲獨觀魚以<lb/>
<pb n="KR4h0139_WYG_083-22b"/>
終日誠作計之甚左差身閒而心逸於是客憮然自失<lb/>
曰先生之言達矣僕何足以闚其萬一乃相與釂飲浩<lb/>
歌不知烏輪之東出<lb/>
　　草亭賦　　　　　　　　　　<hi>元</hi>馬祖常<lb/>
長清先生被召供奉翰林之明年搆亭於所居之前扁<lb/>
名曰草亭謂其友夷門之客曰古者能賦可謂大夫客<lb/>
盍賦斯亭以見志哉且無盈辭以夸無曲辭以競無夸<lb/>
辭以飾而亦無寓辭以病也遂為賦曰都邑雄雄有亭<lb/>
<pb n="KR4h0139_WYG_083-23a"/>
厥中廣可函丈而髙如廣縱赤垣外塗而白茅上崇者<lb/>
非先生之草亭邪予盖得觴酒賦詩於其下矣弱篠小<lb/>
草蔥菁乎其左茁也丹蘤碧旉窈窕乎其右擷也壺箭<lb/>
博局琴几畫圖庋而設也筆簡研石書帙劍器布且列<lb/>
也秩然其有截也憺乎其能潔也冠履肅肅佩玉在躬<lb/>
籩豆晏晏言笑有容朋合悦也登降步趨衣帶委如姬<lb/>
孔輿輿諷言徐徐自整攝也是則游息之殖學燕閒之<lb/>
修業者固可徵於前哲也夫至乃葺屋作室黝堊丹漆<lb/>
<pb n="KR4h0139_WYG_083-23b"/>
華目鑠心文彩差參回廊曲房翺翔步璫飛閣虚堂擊<lb/>
鼓吹笙此固侯王之所當而非下士之所可常俄有一<lb/>
人歌於坐旁其歌曰衡門之下可以棲遲有美君子不<lb/>
恤其私煜煜古辭作亭叢叢蝸蹲龜穹千室之東繄古<lb/>
之宗兮又歌曰爰有人兮好儒視藐藐兮獨趨不齷齪<lb/>
兮以濡疇道之依兮而孰與居<lb/>
　　擬剡亭賦　　　　　　　　　<hi>元</hi>袁　桷<lb/>
英英惟祥織流成章雙峰嶔崟紫芝熒煌峙立澄氷𤣥<lb/>
<pb n="KR4h0139_WYG_083-24a"/>
言飛霜爰有化鶴之叟迅翮珍館舒風盤霄歸而歌曰<lb/>
兹山兮沃膏陽霏兮夕濤吾還兮不崇朝将何為乎逍<lb/>
遥昔之命駕者興極而意已盡卧游膏肓者不千里而<lb/>
接軫去若隙駛留若柯寄情不及親豈我輩之謂邪彼<lb/>
櫟輪囷爰衍爰溉彼桂扶疎以嗣以賚養苗者擢其嘉<lb/>
牧羊者去其害植楹兮鼇負布甍兮鱗萃我季兮圉圉<lb/>
孫並曽兮陳廡蹇獨余兮不留目凝睇兮屢顧芳菲菲<lb/>
兮在林誓将築兮奉所欽卜龜兮於庭諏言揚靈彼簪<lb/>
<pb n="KR4h0139_WYG_083-24b"/>
兮奚投返真兮思冥學道者天完逸老者齡延順以養<lb/>
榮息以固形刻意枯槁者吾猶謂之善盜而我之髣象<lb/>
豈果有所羨而自表者邪道本於無名擬之而變成鈎<lb/>
深者泉如珠在淵遇風為漪激流為川彼剡伊何源逺<lb/>
不遷則而企之於亘斯年<lb/>
　　胡氏鐵心亭賦　　　　　　　<hi>元</hi>陳　樵<lb/>
太白主人居東海之上𤣥虚先生過而問之曰丈人目<lb/>
視雲漢志傾金石淳潔無華温慎約敕獨標樹於當年<lb/>
<pb n="KR4h0139_WYG_083-25a"/>
守貞度而不易矯矯兮强懷夕引氷兮旦而食檗慕人<lb/>
倫之師表謂黄金百而非貴托雲霞之石交空萬流於<lb/>
海内思欲起伯夷於九原與卞隨乎並世夫伯夷之徒<lb/>
固常有於天下矣子亦有覿於彼者乎子欲往而從之<lb/>
敢攘袂而横議也主人戄然曰先生言之其人為何先<lb/>
生不荅操琴而歌曰若有人兮山之垂安明節兮久而<lb/>
不隳願飾巾兮改視共褰裳而求之芳猷兮雅道非夫<lb/>
人兮誰歸主人未達從巫陽而筮之巫陽散策而言曰<lb/>
<pb n="KR4h0139_WYG_083-25b"/>
曳雪兮牽雲縞衣兮練裙傍木兮非温草上兮非伸温<lb/>
伯雪子之朋徒藐姑射山之神君托雅故於君子何頭<lb/>
白兮如新稜稜兮爾懐昧昧兮爾言林中之晳兮寔慰<lb/>
我心於是朝與客乎同車夕假道乎陽林驂既怠而當<lb/>
休見逺梅之臨春於時木介枝連蘭階玉折火齊寒生<lb/>
燭銀燄滅濯乎其華燁兮其澤跨雪懸氷訖不變色青<lb/>
女之靈不能威折丹之淫不能屈盖其英風雅操則楚<lb/>
大夫之遺烈枯枝㫁影則漢黨錮之餘骨又若顔握拳<lb/>
<pb n="KR4h0139_WYG_083-26a"/>
而透爪樊飾怒而眥裂雖吳人之木腸鳳閣之鐵心猶<lb/>
不足以喻其伉厲清刻也主人好之見梅必式顧謂先<lb/>
生曰客亦知夫江南之佳植乎觀其勝氣髙情豐規茂<lb/>
徳等契青松同方紫柏足於性而無所待兮曾夭損之<lb/>
莫入増人間之勁氣殆天縱之遺直既亘地而垂芳亦<lb/>
終天而建極表萬物以雄峙兮為奉身之景式羌信美<lb/>
而非吾徒兮托年芳而混迹待伯夷乎未期獨耿耿於<lb/>
中夕也先生喟然曰聖人不作前言戲之爾向所稱引<lb/>
<pb n="KR4h0139_WYG_083-26b"/>
良謂是矣丈人亦聞其風而諳其媺歟願白首而同所<lb/>
歸也爾乃步玉趾乎山陽撫瓊樹以承顔抽瑜辭兮予<lb/>
誓左佩華之翻翻思解交兮春華畢殷勤之餘歡杜光<lb/>
塵兮來下願無乖於嵗寒於是結游亭於園廬薄長松<lb/>
之浮陰文㮰翼張蘭棟流雲礎花承柱井藻垂枌巡簷<lb/>
改樹當檻移春聨芳比秀陰洞連尋方積雪之時晴映<lb/>
紅旭之焞焞蘭芬玉潔桂郁芝薰嫓三王之珠樹配二<lb/>
謝之玉人躋瓊花於賔末蹴琪樹於下陳竊獨懷此玉<lb/>
<pb n="KR4h0139_WYG_083-27a"/>
度兮遂永謝於芳鄰於是易衣改席賔客狎至花落金<lb/>
荷月隨珠履解腰下之楚芳撤爐中之緑蕙彌日信宿<lb/>
載挹載味若孟公在座為之震起柱史在周莫不嚴事<lb/>
樂君子之得師慕髙世之風軌舉觴實酒為主人夀乃<lb/>
稱歌曰世俯仰兮取容非前哲之所期君委懷兮崇徳<lb/>
毋表合兮内違斂春華於茂實負玉鼎於丹墀願和餁<lb/>
於百度安明節於當時主人聞之又稱歌曰洛有花兮<lb/>
江有蓮閲桃李兮有令顔懼明徳之未崇日車馳兮莫<lb/>
<pb n="KR4h0139_WYG_083-27b"/>
予翻蘅蕪襲予襟夜光生予冠潔情條兮行葉終與花<lb/>
兮周旋<lb/>
　　春先亭賦　　　　　　　　　<hi>元</hi>陳　櫟<lb/>
溪山種徳與梅俱深亭扁春先延佇清吟吟不足而酣<lb/>
賞照疎影以頻斟陋茅亭兮儀曹嫓蘭亭兮山陰有善<lb/>
繼之賢孫念大父之手植每見此而敬恭忍等之於枯<lb/>
枿冀紅葩之有實取白賁之無色儼若面乎公槐匪直<lb/>
同於卿棘一枝具一乾坤陽動根於太極慨彼有唐幾<lb/>
<pb n="KR4h0139_WYG_083-28a"/>
昧履霜貌肖蓮花惟愛六郎豈知愛梅臨風一齅廣平<lb/>
一賦不忘者夀年方廿五秀發華滋見已卓然挺特不<lb/>
疑陪立樹花厭厭醉夜笑彼江總何哉僕射尚此孤根<lb/>
陽回凝閉偶㸃宫額豈屑街髻見魏徵兮嫵媚鄙令徳<lb/>
兮温柔宜曉角之悲壯任吹笛於髙樓當髙齊之索笑<lb/>
異成蹊之不言仁權輿於微酸認生意之存存玉堂何<lb/>
喜竹籬何怒貫榮悴於一視恬窮逹而黙悟玉質兮盼<lb/>
倩逺違兮鶯燕日遶樹兮千迴朝巡檐兮百遍暨作相<lb/>
<pb n="KR4h0139_WYG_083-28b"/>
於開元搜杞梓與棫柞鼎和傅説之羮籠儲梁公之藥<lb/>
贊化調元燠寒時若接詔使而談黙辭璫宴而疾託儼<lb/>
如斯梅隆冬不痿力能斡乎造化香不隨乎變衰衆木<lb/>
方槁横枝獨妍早占魁於春規忘司令之執權特立萬<lb/>
物之表覺在羣䝉之先嗟襲美之與元輿賦豔葩之啾<lb/>
喧豈若公之賦梅大音希聲而鳴自然之天刻之屏間<lb/>
妙擅奇絶廊廟之姿豈淹巖穴振七葉之貂蟬将主知<lb/>
之早結觀我尚之如斯不媿文貞公之節既増光於大<lb/>
<pb n="KR4h0139_WYG_083-29a"/>
父尤景行乎先哲想後山翁神遊而喜之曰子孫徳輿<lb/>
萬物氣吐實與梅兮同素相時來兮則為輔皇圖兮鞏<lb/>
固<lb/>
　　詠歸亭賦　　　　　　　　　<hi>元</hi>劉　詵<lb/>
繄青原之崔峩維文學之奥區前忠節之馳驟後賢哲<lb/>
之步趨振文徳於昭代深化雨於涵濡紛洋洋而濟濟<lb/>
咸砥礪於㢘隅屹宫牆之數仞接道義之通衢嗟遊息<lb/>
其何所得遺地於榛蕪宛城南之沂泗用建亭而象諸<lb/>
<pb n="KR4h0139_WYG_083-29b"/>
江山窮於一覽盖亦庶乎詠歸於風雩也嗚呼千載而<lb/>
上聖門此樂千載而下我亭此作剖洙泗之藩籬遡淵<lb/>
源於濂洛雖興廢其何常初無問於今昨盖将示天下<lb/>
之廣居振士林之教鐸而豈眺逺之娛觀美之託也哉<lb/>
且其風和景曛萬物欣覩勃鬱蕭森生機畢露則青春<lb/>
之将暮也亦有良朋與子偕行單袷初試微凉乍生則<lb/>
我服之既成也章甫峩峩衣裳楚楚來遊來歌爰笑爰<lb/>
語何啻冠者五六童子六七其侣也鷺渚決決可濯可<lb/>
<pb n="KR4h0139_WYG_083-30a"/>
湘温乎沂水之浄也螺蜂蒼蒼可息可藏鬱乎雩林之<lb/>
盛也於以濯我纓於以陶我性吟風㺯月之襟懷隨栁<lb/>
傍花之意興登斯亭以𤣥覽尚髣髴於見聖悟狂㸃之<lb/>
雍容本胸次之昭瑩豈世異而事殊固合轍而同徑彼<lb/>
醉夢之紛拏何莫踐於斯境於是撫事興懷因名致慨<lb/>
亭夕陽而愈悲亭山陰而安在連昌之宫檻半敧北苑<lb/>
之沉香速壊華亭之唳鶴不聞湖亭之蔭魚何怪是皆<lb/>
逞富貴於一時擅風流於當代縱情肆欲歡雖盛以奚<lb/>
<pb n="KR4h0139_WYG_083-30b"/>
為極侈窮奢志雖得而愈殆曾不若此亭翼然聖途伊<lb/>
邇建梁棟於仁義立磐石於忠信禮樂其苫翬詩書其<lb/>
封畛可以樂日用之經常埽人欲於浄盡如天理之流<lb/>
行等氣象於堯舜儻聖賢之可歸庶努力於日進亂曰<lb/>
詠歸之樂著於經兮世逺人亡示以亭兮我造斯亭詠<lb/>
而歸兮希聖希賢殆其庶幾兮<lb/>
　　詠歸亭賦　　　　　　　　　<hi>明</hi>王　禕<lb/>
夫何若人之耿介兮志與俗其背馳絶紛華之外騖兮<lb/>
<pb n="KR4h0139_WYG_083-31a"/>
壹冲澹以自怡守忠信以佩服兮被道義之光輝豈修<lb/>
禊之徒事兮将聖賢以為師睠笠澤之沃野兮實若人<lb/>
之所居豈藏修之無所兮有夏屋之渠渠廓閒田以開<lb/>
圃兮俯平川而結廬木參參以繞舍兮水湯湯而循除<lb/>
爰有亭其新搆兮謝雕甍與綺疏既琴瑟之在前兮亦<lb/>
左圖而右書來良朋於逺方兮聊於焉而樂娛揭亭名<lb/>
曰詠歸兮示聖門以為徒仰聖門之多賢兮各負材而<lb/>
懷器求藝能之孔多兮由剛勇而尚義彼願試於為國<lb/>
<pb n="KR4h0139_WYG_083-31b"/>
兮盖同科於政事赤循循以謙讓兮嘗適齊以通使彼<lb/>
小相之願為兮亦量能以自計迹三子之所志兮徇功<lb/>
名而規規何㸃爾之曠達兮獨從容以無為謂我服之<lb/>
既成兮屬莫春之芳期集冠者及童子兮浴沂水之戲<lb/>
嬉逐風凉乎舞雩兮同詠歌而乃歸唯所志之若斯兮<lb/>
斯脱略乎物累弗舍己以從人兮殆春融而蟬蜕侔氣<lb/>
象於堯舜兮同化工乎天地宜有契於聖心兮亟歎賞<lb/>
而興喟念去今踰千載兮孰此志之能承何若人之耿<lb/>
<pb n="KR4h0139_WYG_083-32a"/>
介兮乃感慕以作興亦見道其庶幾兮匪惟飾乎修名<lb/>
繼寥寥之絶響兮長詠歌於兹亭日遲遲以載陽兮雲<lb/>
油油以成雨鳥和鳴以在樹兮魚羣躍以在渚任衆情<lb/>
之變化兮嘉萬彚之樂所撫物我之各適兮肆安居而<lb/>
逸處彼世俗之溷陿兮囿利名為網羅衆羣趨以競進<lb/>
兮紛遑遑其謂何茍返求乎初服兮亦所得之已多余<lb/>
倀倀之無類兮誓蹈道之弗頗微若人吾誰與依兮願<lb/>
從遊以靡他<lb/>
<pb n="KR4h0139_WYG_083-32b"/>
　　水亭賦　　　　　　　　　　<hi>明</hi>盧　柟<lb/>
太原王公好水亭客有美而賦之者曰伊彼翼野參井<lb/>
攸分旁啟瀀疆㟑島嶒囷槩泰清浮三淵氛緼鬱律霞<lb/>
駮綺紛㬣曃蔽靄含陰吐陽若鬼若神迺毓岑靈挺休<lb/>
哲擢芳英考隠澗石摭幽泉野爰搆水亭汾堤之下傍<lb/>
引濙瀾上蔭菀栁渟泓汳□緑幄宻偶石户壤父此焉<lb/>
託處若迺春陽告謝朱夏騁途炎飇歘烈□爄熛霞翳<lb/>
羽盖鳴翠騶祥鸞鸑鷟翾乃先驅爾其珍怪琇美沓其<lb/>
<pb n="KR4h0139_WYG_083-33a"/>
阿瑶草翕赩䝉其巔麟角馴擾遊其後龍鯉出沒涌其<lb/>
前於是召鴻生延鮐叟陳樂方命樽酒籛鏗辟穀以蟬<lb/>
蜕羨門服氣以蚴虯𤣥鶴二八降乃天隅延頸長鳴飛<lb/>
翻迭擾雲光殊覆赮彩四興紛紛輪輪合遝杳冥於是<lb/>
為鳴鶴之歌曰曳仙衣兮何翩□來廣漠兮集層軒夀<lb/>
天老兮厯萬年又歌曰涉沆漭兮緝荷亭覽日月兮東<lb/>
西生鳴鶴且舞兮希泰齡嘉至徳之昭曠應皇運以來<lb/>
臻奠珍璧於清壇薦馨香以攄誠介兹景福緜如岡陵<lb/>
<pb n="KR4h0139_WYG_083-33b"/>
　　真賞亭賦　　　　　　　　　<hi>明</hi>章　綱<lb/>
真賞主人落亭之成以酒屬客曰余家於西南渺天一<lb/>
涯陸馳水浮至於吳中覽山川之勝多矣盖下三峽睎<lb/>
巫陽厯九江盱廬阜就天竺之玲瓏瞰海門之吞吐清<lb/>
輝秀色饜飫胸臆自以為取之無禁初未嘗喜其有獲<lb/>
也朅來鄣南俯仰來責簿書期㑹羈鞅糾纒平時心目<lb/>
晦霧是厄豈意枕書之夢猶躡登山之屐窈萬壑之紆<lb/>
鬱儼千巖之岝㟧景戃怳以恢恑余徘徊而歎息謂游<lb/>
<pb n="KR4h0139_WYG_083-34a"/>
觀之樂此盖軒楹之几席忽悟覺曰余居非槐安之舊<lb/>
都豈華胥之故國雖可追於幻境亦永慨於陳迹既旦<lb/>
而興曽弗復思駕言西郊有事佛祠偕我同僚俱戾於<lb/>
兹披䝉茸於朝露得爽塏之遺基憫廢弛於余衷感疇<lb/>
昔之神馳爰經營於棟宇幸告成於工師揭真賞之新<lb/>
名摭坡仙之舊詞余以為此邦之奇觀殆無遺矣客畢<lb/>
兹酒為我賦之客酬曰僕楚人也楚之山川實冠天下<lb/>
巫山廬阜則主人之所知者其九疑連天之嶺雲夢跨<lb/>
<pb n="KR4h0139_WYG_083-34b"/>
江之野衡之祝融表暴以正士灊之天柱周旋乎大駕<lb/>
洞庭之浪翳夫日月瀟湘之雨愁於圖畫層臺傑閣不<lb/>
可勝詫憑闌干之縹緲列樽俎之閒暇惜流景於餘日<lb/>
嘯清風於良夜今之清賞亦足云亞雖然勝惟其地樂<lb/>
在於人志宏於適目瞭於新嘗試登斯亭而傲睨挹四<lb/>
面之嶙峋林莽矗而周宻煙雲改於逡巡天容低而益<lb/>
逺鳥影淡而俄湮吾酬應之不給空拄頰而岸巾彼畫<lb/>
棟朱簾之章餘霞澄江之句文章景物皆有限而止也<lb/>
<pb n="KR4h0139_WYG_083-35a"/>
孰若此心之無限哉况夫昔掩鼪鼯之居今延觴詠之<lb/>
侣燁煴夭桃舒暢歌舞顧前日之曽無宜收功於半古<lb/>
由是言之微主人斯亭孰成非清賞兹山孰取僕請敬<lb/>
酌式獻是語主人曰噫宇宙初基則猶此山由來賢達<lb/>
各欲躋攀山盤石而終古人何樂而駐顔惟虚名而有<lb/>
託庶信史之不刪昔叔子有是言吾感焉而深潸幸登<lb/>
臨之足慰豈藻飾之為艱願字民之餘暇将載酒而往<lb/>
還寓髙情於百榼充和氣於兩間吾乗醉而起舞其側<lb/>
<pb n="KR4h0139_WYG_083-35b"/>
俄蹈青雲而叩帝闗<lb/>
　　中解山亭賦　　　　　　　　<hi>明</hi>張鳳翼<lb/>
繄南山之矗矗兮勢岑嵤而孤凸跨牛斗與鳳岑兮瞰<lb/>
狐闗洎雁碣卉薆薱以萋迷兮路谽谺而曲折隠蠚道<lb/>
與虺蹊兮伏虯宫與虎穴有王翁者借月斧於神丁仗<lb/>
山靈而有作薙荆棘於崇阿引楩楠於巨壑爾乃匠氏<lb/>
運斤工倕執彠以陟以繩以捄以度以墁以完以丹以<lb/>
堊以奐以輪以成以落啟樂夀之幽齋敞髙明之傑閣<lb/>
<pb n="KR4h0139_WYG_083-36a"/>
甍拂漢以粦粦砌銜雲而落落峰羅列乎翠微滸瀠洄<lb/>
乎衇絡捫榻下之煙霞指望中之城郭當其春和景明<lb/>
萬彚咸亨花芳菲而吐豔栁嬝娜以含情燕呢喃而㺯<lb/>
語鶯睍睆以流聲羌馮髙而舒嘯試一顧以神清迺若<lb/>
黄雀流薰蒼龍屆紀梅雨初晴麥雲漸起時則有碧弱<lb/>
紅菱汀蘅澤芷槐鬱鬱以褰帡蘚茸茸而薦履夐庨豁<lb/>
其非常詎塵囂之足邇至於清商入候大火西流荷香<lb/>
暗褪蘭葉新抽問金風於白帝挹玉露於丹丘指征鴻<lb/>
<pb n="KR4h0139_WYG_083-36b"/>
而笑傲撫籬菊以夷猶壯登臨則茱萸滿握供傾倒則<lb/>
醽醁盈甌何其快哉洎夫陰氣嚴凝𤣥冥轉軸色淡千<lb/>
封煙寒萬木聴月下之樵歌披雪中之氅服旋烹陶穀<lb/>
之茶漸飽東方之牘此固八節同龢四難並淑誠今日<lb/>
之蘭亭陋當年之金谷愧予無仲宣之才亦得傍雲軒<lb/>
而彳亍把酒登髙泚毫對麓聊摛短韻於言旋用紀盛<lb/>
遊於伊俶<lb/>
　　明月榭賦　　　　　　　　　<hi>明</hi>屠　隆<lb/>
<pb n="KR4h0139_WYG_083-37a"/>
隠侯秀世轢古躙今標韻朗暢才美鬱沉埋光削跡退<lb/>
栖中林截孤雲而抱影指冥鴻以喻心窺遊魚於青沚<lb/>
舒鳳嘯於碧岑時而行遊泠然御風揚颿江上蠟屐山<lb/>
中或采璚芝或拾古松東探林屋之洞南躡大王之峰<lb/>
發響摩蒼煙送歌凌飛淙歸來掩闗獨立嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>乃築髙<lb/>
閣之蒼蒼開芳榭而延明月不户不牖豁焉蕭曠峰巒<lb/>
四面而繚崇垣又取丹霞以為屏障長江日夜走其下<lb/>
天漢轆轤挂其上虚空不壞巨石無恙仰逼帝座頫臨<lb/>
<pb n="KR4h0139_WYG_083-37b"/>
盤渦夾以杉枯罥以藤蘿近而眺之眇緑樹兮若薺逺<lb/>
而矚之堆列岫兮青螺當三五之良夜吾想夫君之婆<lb/>
娑陰峰日落髙秋登臺凉風灑衣神飇蕩迴海水乍湧<lb/>
望舒忽來芙蓉露披平江鏡開初隠岫而半珪漸溶溶<lb/>
而出匣緑煙盡滅絳雲微接疎星斜㸃水光相曄萎蕤<lb/>
芳蘭之隄徘徊紫苔之閤驪龍獻此大珠神女呈其寶<lb/>
靨澹清輝之媚人客匡坐而揺箑又如青陽布令萬物<lb/>
増耀荑冒長坂莎彌大道春湛湛而可憐月娟娟而始<lb/>
<pb n="KR4h0139_WYG_083-38a"/>
照入楊栁而蕭疎經芍藥而窈窕濯春羅之毶毶羌把<lb/>
酒而孤嘯又如平沙莽屯空雲凍咽江光低斂人跡杳<lb/>
絶林開鳥驚萬里如揭明月在天下暎殘雪維彼幽人<lb/>
登覽超越披鶴氅撾龍笙吸灝氣收淒清羨姮娥之耐<lb/>
絶冷思泛黄鵠於瑶京若乃履綦來莓苔破佳賔零落<lb/>
朗月宵墮解衣盤礴歌吹荅和彈棊則松風薦爽鳴琴<lb/>
則山溜入座又若花徑雨歇雲房鐘斷車馬不喧郊居<lb/>
蕭散蘭膏欲落桂魄初滿遶赤欄而獨行度白苧而聲<lb/>
<pb n="KR4h0139_WYG_083-38b"/>
緩其藏書則楞嚴檀經陰符黄庭總二酉之秘藏發五<lb/>
嶽之英靈飛揚則四海相蕩沉寂則六合為冥其臨文<lb/>
則上蒐九天下窮九淵思奔罔象毫掞雲煙試登髙而<lb/>
望逺羅震旦而成篇吁嗟噫嘻高臺既傾曲池亦平楚<lb/>
舞電滅吳歌露零悵柔絲之與菀蔓野鳥下而飛蟲鳴<lb/>
念繁華其何益豈若兹臺之表幽貞抱朴見素乗理來<lb/>
往千秋一瞬大地一掌茍睹其然何物不妄樂哉兹丘<lb/>
悠悠天壤朝暾非不嘉夕月尤足賞於是為之歌歌曰<lb/>
<pb n="KR4h0139_WYG_083-39a"/>
　川原澄兮雲氣鮮瑶臺朗兮兔魄圓掇紅蘭於長谷寫<lb/>
　朱絃於山泉復歌曰昨日登臺兮衆草柔今日登臺兮<lb/>
　風颼颼良夜一何短明月一何遒登臺既有酒君不樂<lb/>
　兮空憂<lb/>
　<lb/>
　<lb/>
　<lb/>
　<lb/>
<pb n="KR4h0139_WYG_083-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定厯代賦彚巻八十<lb/>
</p>
<p>
</p>
  </div>
</body>
</text>
</TEI>